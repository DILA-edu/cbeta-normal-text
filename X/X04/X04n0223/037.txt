X04n0223_p0251c09║
X04n0223_p0251c10║
X04n0223_p0251c11║
X04n0223_p0251c12║大方廣佛新華嚴經合論卷第三十七
X04n0223_p0251c13║唐于闐國三藏沙門實叉難陀譯經
X04n0223_p0251c14║唐太原方山長者李通玄造論
X04n0223_p0251c15║唐福州開元寺沙門志寧釐經合論
X04n0223_p0251c16║夜摩天宮偈讚品第二十
X04n0223_p0251c17║【論】將釋此品，約作三門分別：一、釋品名目，二、釋品
X04n0223_p0251c18║來意，三、隨文釋義。第一、釋品名目者，明昇夜摩天
X04n0223_p0251c19║宮，以說十行之法。此品以功德林等十菩薩眾，各
X04n0223_p0251c20║各以當位之行，以偈都讚當位之法，故名偈讚品。
X04n0223_p0251c21║第二、釋品來意者，明欲說十行之法，先須偈都讚
X04n0223_p0251c22║十行之中因果法門，故此品須來。若不先舉所行
X04n0223_p0251c23║之因果，十行有何依成？第三、隨文釋義者，於此一
X04n0223_p0251c24║品之中，約作二門分別：一、長科經意，二、隨文解釋。
X04n0223_p0252a01║第一、長科經意者，約作五段長科：
X04n0223_p0252a02║【經】爾時，佛神力故，十方各有一大菩薩，一一各與佛
X04n0223_p0252a03║剎微塵數菩薩俱，從十萬佛剎微塵數國土外諸世
X04n0223_p0252a04║界中而來集會，其名曰：功德林菩薩、慧林菩薩、勝林
X04n0223_p0252a05║菩薩、無畏林菩薩、慚愧林菩薩、精進林菩薩、力林菩
X04n0223_p0252a06║薩、行林菩薩、覺林菩薩、智林菩薩。此諸菩薩所從來
X04n0223_p0252a07║國，所謂：親慧世界、幢慧世界、寶慧世界、勝慧世界、燈
X04n0223_p0252a08║慧世界、金剛慧世界、安樂慧世界、日慧世界、淨慧世
X04n0223_p0252a09║界、梵慧世界。此諸菩薩各於佛所淨修梵行，所謂：常
X04n0223_p0252a10║住眼佛、無勝眼佛、無住眼佛、不動眼佛、天眼佛、解脫
X04n0223_p0252a11║眼佛、審諦眼佛、明相眼佛、最上眼佛、紺青眼佛。是諸
X04n0223_p0252a12║菩薩至佛所已，頂禮佛足，隨所來方，各化作摩尼藏
X04n0223_p0252a13║師子之座，於其座上結跏趺坐。
X04n0223_p0252a14║【論】第一、爾時，佛神力故已下，至結跏趺坐，有十三
X04n0223_p0252a15║行半經，明隨位菩薩功德林等十菩薩，并陳自行
X04n0223_p0252a16║佛因果來集分。第二、隨文釋義者，於此分中，義分
X04n0223_p0252a17║為三：一、釋菩薩名及配隨位進修之因果；二、釋剎
X04n0223_p0252a18║土遠近之意；三、釋菩薩各各同號徧周。第一、釋菩
X04n0223_p0252a19║薩名及配隨位進修之因果者，約有十種因果：第
X04n0223_p0252a20║一、功德林菩薩者，如十住位中初生佛智慧家，故
X04n0223_p0252a21║菩薩名法慧及財慧等。此位明從慧行行，福、智二
X04n0223_p0252a22║報廣多，故以林為名也。又林者，廣多義，覆蔭義，莊
X04n0223_p0252a23║嚴義，身榦、枝條、華葉、果實相資義。明行位菩薩以
X04n0223_p0252a24║無性智慧莊嚴萬行枝條，大悲為葉，覆蔭攝化一
X04n0223_p0252b01║切眾生，皆令自他菩提華果悉開發故。如川澤有
X04n0223_p0252b02║林眾鳥歸，若人有行多人依，是故十行菩薩目之
X04n0223_p0252b03║名林。此當歡喜行主檀波羅蜜門。如善財十行之
X04n0223_p0252b04║初善知識，名為善見，在林中經行亦如此也。國名
X04n0223_p0252b05║三眼者，如此位佛果號為眼也。國名親慧世界者，
X04n0223_p0252b06║明此十行親從佛慧所生為因，亦常與一切眾生
X04n0223_p0252b07║以為親近佛果，號為常住眼佛。為親從佛智慧生
X04n0223_p0252b08║故，所有知根利俗，直令得其常住之智眼，故明自
X04n0223_p0252b09║得如來智慧之眼；所有利生，亦令他得智眼，故明
X04n0223_p0252b10║以如來智慧觀根利生之智，即是當位佛果也。功
X04n0223_p0252b11║德林是表所行行之人，親慧世界是當位所修行
X04n0223_p0252b12║智慧之因，常住眼佛是當位知根見解之果也。與
X04n0223_p0252b13║根本智相應，名常住眼佛。第二慧林菩薩者，明智
X04n0223_p0252b14║慧如林，廣多義故。此是饒益行，以智慧饒益一切
X04n0223_p0252b15║眾生令不迷故。行戒波羅蜜，此位以智慧為戒體
X04n0223_p0252b16║故。如善財童子十行中善知識，釋天童子行戒波
X04n0223_p0252b17║羅蜜，以算法、相法、印法，即安置村營城邑吉凶之
X04n0223_p0252b18║地，是智慧故。十住之中以法身為戒體，此十行之
X04n0223_p0252b19║中以智慧為戒體故。幢慧世界是所修行因，以慧
X04n0223_p0252b20║為戒體，於生死中不傾動故。無勝眼佛是所行之
X04n0223_p0252b21║果，以慧眼知根，餘無勝故。第三勝林菩薩者，此是
X04n0223_p0252b22║無違逆行主忍波羅蜜，諸行之中忍行最在初，無
X04n0223_p0252b23║忍不成行也，故號勝林菩薩。如善財童子於此位
X04n0223_p0252b24║中善知識，是優婆夷名為具足，為忍波羅蜜總攝
X04n0223_p0252c01║眾行，慈悲喜捨總在其中。明優婆夷者，表慈悲行
X04n0223_p0252c02║也。素服被髮，是戒忍之相。處其一室，室開四門，表
X04n0223_p0252c03║慈育眾生，四攝法也。十千侍女，萬行具也。以一小
X04n0223_p0252c04║器濟慧無窮者，表離慢自高，四攝無限故。明一一
X04n0223_p0252c05║波羅蜜互含用故。勝林菩薩是行行之人，寶慧世
X04n0223_p0252c06║界是所修行之法，明以忍為眾行之寶，可貴重故。
X04n0223_p0252c07║無住眼佛即是忍中之佛果也，明雖行忍行而不
X04n0223_p0252c08║念所行也。第四無畏林菩薩者，明常行精進，即於
X04n0223_p0252c09║生死利人天之無畏也。主無屈撓行，為以智慧知
X04n0223_p0252c10║時知法、知根利物，不撓其事、不滯其功故。如善財
X04n0223_p0252c11║善知識，明智居士是此位中善知識也，為以明智
X04n0223_p0252c12║利眾生，即行無屈撓故。住大興城，是精進義故。於
X04n0223_p0252c13║市肆衢道者，明饒益廣多，無限利益故。須臾繫念，
X04n0223_p0252c14║作意方便故。仰視虗空，隨所須物，惠利眾生，皆從
X04n0223_p0252c15║空下者，明智如空，應智念故。空為智本，智不異空
X04n0223_p0252c16║故。是故觀空，物隨智現也。是故空者，眾法之本。以
X04n0223_p0252c17║此觀之，明一切功德，總從空智而有。無畏林菩薩
X04n0223_p0252c18║者，是此位行行之人。勝慧世界，是修行之法。不動
X04n0223_p0252c19║眼佛，是此位中之佛果故。明精進之位，不隨物變
X04n0223_p0252c20║故。佛號不動眼，故於境不動，名為精進。第五、慚媿
X04n0223_p0252c21║林菩薩，是無癡亂行主禪波羅蜜。為具慚媿而行
X04n0223_p0252c22║禪，為禪定發慧，即行無癡亂故。如善財知識，寶髻
X04n0223_p0252c23║長者，是此位中善知識也。在於市中，明行中禪體，
X04n0223_p0252c24║閙而恒寂。執善財手，將詣所居之宅，明引接也。明
X04n0223_p0253a01║於生死市中，引接將詣所居智果故。明觀果知因，
X04n0223_p0253a02║其宅寶嚴。十層八門，院有八門，閣有十層。八門明
X04n0223_p0253a03║八正道，十層之閣，約十波羅蜜之報，一如十度之
X04n0223_p0253a04║行。從下向上排之，自具法則，至文方明。此約禪體，
X04n0223_p0253a05║總收萬行。慚媿林菩薩，是此位所修行之人。燈慧
X04n0223_p0253a06║世界，是所行之法。為定能起慧明照物，故世界名
X04n0223_p0253a07║燈也。天眼佛者，是此位佛果也。為定能淨諸根，故
X04n0223_p0253a08║號天眼佛。第六、精進林菩薩，此是善現行主般若
X04n0223_p0253a09║波羅蜜門。為以般若善現眾行，以益含生，故號精
X04n0223_p0253a10║進林。如善財，此位中善知識，號普眼長者。明初救
X04n0223_p0253a11║身命，次施飲食，後與說法，一一隨根，明智慧成就
X04n0223_p0253a12║故。精進林是修行之人，金剛慧世界是修行之法，
X04n0223_p0253a13║明智慧破煩惱，名金剛故。解脫眼佛是此位之佛
X04n0223_p0253a14║果。第七、力林菩薩，是無著行主方便波羅蜜，明以
X04n0223_p0253a15║方便處俗利生，同其行流，處世無著，成大悲行，是
X04n0223_p0253a16║為力林也。以真入俗，處纏不汙，是故名為力林。如
X04n0223_p0253a17║善財！此位善知識，號無厭足王，為行大悲，自化現
X04n0223_p0253a18║身，作諸不善，還自化其身，追捉治罰，或斷命根，苦
X04n0223_p0253a19║當治之，令實眾生懼而斷惡，救護眾生愛而不捨，
X04n0223_p0253a20║名無厭足。力林菩薩是能行行之人，安樂慧世界
X04n0223_p0253a21║是所修之法，審諦眼佛是此位果也。為此位是成
X04n0223_p0253a22║大慈悲門，故名安樂世界，約安樂眾生，得名佛號。
X04n0223_p0253a23║審諦眼者，審知眾生應何法化，故方始調伏。第八、
X04n0223_p0253a24║行林菩薩，是難得行主願波羅蜜，難得能得，名為
X04n0223_p0253b01║行林。此智位難可昇，故名難得能得。如善財童子！
X04n0223_p0253b02║此位善知識王，名大光，是第八智，隨大願滿眾生
X04n0223_p0253b03║意，行大饒益，普施眾生，世間樂具，一切智寶，悉皆
X04n0223_p0253b04║施之。行林菩薩是能行行之人，日慧世界是所修
X04n0223_p0253b05║之法，此位智體增明世界，名日慧。明相眼佛是此
X04n0223_p0253b06║位之果，為此位智體增明佛果，號明相眼佛。第九、
X04n0223_p0253b07║覺林菩薩，是善法行主力波羅蜜，如善財！此位善
X04n0223_p0253b08║知識，號不動優婆夷，是第九法師位。何故為女身？
X04n0223_p0253b09║為明處法師位時，貞潔、慈悲、柔輭，以女表之。此女
X04n0223_p0253b10║發心已，經閻浮提微塵劫，自發心來，心無一念五
X04n0223_p0253b11║欲之想，明貞潔、慈悲、柔輭，是法師之德也。是故此
X04n0223_p0253b12║菩薩號曰覺林主力波羅蜜。覺林菩薩是行行之
X04n0223_p0253b13║人，淨慧世界是修行之法，最上眼佛是所修行之
X04n0223_p0253b14║果。為智慧淨，故佛號最上眼。第十、智林菩薩，是真
X04n0223_p0253b15║實慧行，故主智波羅蜜。在此名位，相似可知。如善
X04n0223_p0253b16║財！此位知識，號出家外道，名為徧行，明得智自在，
X04n0223_p0253b17║能同邪見。攝諸邪見云：三千之境，九十六種外道，
X04n0223_p0253b18║我皆為之。智林菩薩是能修行之人，梵慧世界是
X04n0223_p0253b19║所修之法，紺青眼佛是此位之果。紺青是十行之
X04n0223_p0253b20║智，一終之滿，明淨照燭之極故。第二、釋剎土遠近
X04n0223_p0253b21║之意。經云：十方一一各與佛剎微塵數菩薩俱，從
X04n0223_p0253b22║十方十萬佛剎微塵數國土之外諸世界中而來
X04n0223_p0253b23║集會者。十住云百佛剎微塵，此位云十萬者，明進
X04n0223_p0253b24║昇智慧之增廣。迷心及諸境，為塵之量。迷執所居，
X04n0223_p0253c01║名之為國；心隨境轉，名之為諸國土之外；執亡智
X04n0223_p0253c02║契，名之為來。明智徧周，境無不達，故號菩薩。一一
X04n0223_p0253c03║菩薩例然，總明達迷智徧。第三、釋各各同號菩薩。
X04n0223_p0253c04║徧周者，明心迷諸境塵，表無明廣多故。心悟智通，
X04n0223_p0253c05║遐周剎海，一切種智，無不同其見故。即各各名號
X04n0223_p0253c06║徧周，明迷時無境不惑，悟已無境不智。是諸菩薩
X04n0223_p0253c07║已下，頂禮佛足，明致敬昇座。化座摩尼藏，表十行
X04n0223_p0253c08║處生死而化眾生，行常無垢故。摩尼座者，離垢寶
X04n0223_p0253c09║也。藏者，含藏義。師子者，無畏也。此明凡行有染，聖
X04n0223_p0253c10║行無垢也。師子依主立名，故總明修行者智德所
X04n0223_p0253c11║行之法。
X04n0223_p0253c12║【經】如此世界中，夜摩天上菩薩來集；一切世界悉亦
X04n0223_p0253c13║如是，其諸菩薩、世界、如來所有名號，悉等無別。
X04n0223_p0253c14║【論】第二、如此世界已下，至悉等無別，可兩行經，都
X04n0223_p0253c15║舉十方世界菩薩來集此分。
X04n0223_p0253c16║【經】爾時，世尊從兩足上放百千億妙色光明，普照十
X04n0223_p0253c17║方一切世界，夜摩宮中佛及大眾靡不皆現。
X04n0223_p0253c18║【論】第三、爾時，世尊已下至靡不皆現，可兩行經明
X04n0223_p0253c19║放光所在分。爾時，世尊從兩足趺上放百千億光
X04n0223_p0253c20║明者，十信足下輪中放光，十住足指端放光。此十
X04n0223_p0253c21║行之中，足趺上明次第隨位昇進，表法光從十千、
X04n0223_p0253c22║百千、百億、千億妙色光明，總明隨位昇進也。凡足
X04n0223_p0253c23║下、足指端、足趺上，總不離所行之行。
X04n0223_p0253c24║【經】爾時，功德林菩薩承佛威力，普觀十方而說頌言：
X04n0223_p0254a01║【論】第四、爾時，功德林菩薩一行經，明觀法說頌分。
X04n0223_p0254a02║自此長行已下，有十段頌文，是十林菩薩各各自
X04n0223_p0254a03║頌當位所修行之法。以此十法共成一行，如是一
X04n0223_p0254a04║一行中皆具十行，各各隨自行位中名目。下義即
X04n0223_p0254a05║是所讚之法，如文具明。
X04n0223_p0254a06║【經】佛放大光明，普照於十方，悉見天人尊，
X04n0223_p0254a07║通達無障礙。佛坐夜摩宮，普徧十方界，
X04n0223_p0254a08║此事甚奇特，世間所希有，須夜摩天王，
X04n0223_p0254a09║偈讚十如來，如此會所見，一切處咸爾。
X04n0223_p0254a10║彼諸菩薩眾，皆同我等名，十方一切處。
X04n0223_p0254a11║演說無上法。所從諸世界，名號亦無別，
X04n0223_p0254a12║各於其佛所，淨修於梵行。彼諸如來等，
X04n0223_p0254a13║名號悉亦同。國土皆豐樂，神力悉自在，
X04n0223_p0254a14║十方一切處，皆謂佛在此，或見在人間，
X04n0223_p0254a15║或見住天宮，如來普安住，一切諸國土，
X04n0223_p0254a16║我等今見佛，處此天宮殿，昔發菩提願，
X04n0223_p0254a17║普及十方界，是故佛威力，充徧難思議。
X04n0223_p0254a18║遠離世所貪，具足無邊德，故獲神通力。
X04n0223_p0254a19║眾生靡不見，遊行十方界，如空無所礙。
X04n0223_p0254a20║一身無量身，其相不可得。佛功德無邊，
X04n0223_p0254a21║云何可測知，無住亦無去，普入於法界？
X04n0223_p0254a22║爾時，慧林菩薩承佛威力，普觀十方而說頌言：
X04n0223_p0254a23║世間大導師，離垢無上尊，不可思議劫，
X04n0223_p0254a24║難可得值遇。佛放大光明，世間靡不見，
X04n0223_p0254b01║為眾廣開演，饒益諸羣生。如來出世間，
X04n0223_p0254b02║為世除癡冥，如是世間燈，希有難可見。
X04n0223_p0254b03║已修施戒忍，精進及禪定，般若波羅蜜，
X04n0223_p0254b04║以此照世間，如來無與等，求比不可得。
X04n0223_p0254b05║不了法真實，無有能得見，佛身及神通。
X04n0223_p0254b06║自在難思議，無去亦無來，說法度眾生。
X04n0223_p0254b07║若有得見聞，清淨天人師，永出諸惡趣。
X04n0223_p0254b08║捨離一切苦，無量無數劫，修習菩提行。
X04n0223_p0254b09║不能知此義，不可得成佛。不可思議劫，
X04n0223_p0254b10║供養無量佛，若能知此義，功德超於彼。
X04n0223_p0254b11║無量剎珍寶，滿中施於佛，不能知此義。
X04n0223_p0254b12║終不成菩提。
X04n0223_p0254b13║爾時，勝林菩薩承佛威力，普觀十方而說頌言：
X04n0223_p0254b14║譬如孟夏月，空淨無雲曀，赫日揚光輝。
X04n0223_p0254b15║十方靡不充，其光無限量，無有能測知。
X04n0223_p0254b16║有目斯尚然，何況盲冥者？諸佛亦如是，
X04n0223_p0254b17║功德無邊際，不可思議劫，莫能分別知。
X04n0223_p0254b18║諸法無來處，亦無能作者，無有所從生，
X04n0223_p0254b19║不可得分別，一切法無來，是故無有生。
X04n0223_p0254b20║以生無有故，滅亦不可得。一切法無生，
X04n0223_p0254b21║亦復無有滅。若能如是解，斯人見如來。
X04n0223_p0254b22║諸法無生故，自性無所有，如是分別知。
X04n0223_p0254b23║此人達深義，以法無性故，無有能了知。
X04n0223_p0254b24║如是解於法，究竟無所解。所說有生者，
X04n0223_p0254c01║以現諸國土，能知國土性，其心不迷惑。
X04n0223_p0254c02║世間國土性，觀察悉如實。若能於此知，
X04n0223_p0254c03║善說一切義。
X04n0223_p0254c04║爾時，無畏林菩薩承佛威力，普觀十方而說頌言：
X04n0223_p0254c05║如來廣大身，究竟於法界，不離於此座。
X04n0223_p0254c06║而徧一切處。若聞如是法，恭敬信樂者，
X04n0223_p0254c07║永離三惡道，一切諸苦難。設往諸世界，
X04n0223_p0254c08║無量不可數，專心欲聽聞，如來自在力。
X04n0223_p0254c09║如是諸佛法，是無上菩提。假使欲暫聞，
X04n0223_p0254c10║無有能得者。若有於過去，信如是佛法，
X04n0223_p0254c11║已成兩足尊，而作世間燈。若有當得聞，
X04n0223_p0254c12║如來自在力，聞已能生信，彼亦當成佛。
X04n0223_p0254c13║若有於現在，能信此佛法，亦當成正覺。
X04n0223_p0254c14║說法無所畏，無量無數劫，此法甚難值。
X04n0223_p0254c15║若有得聞者，當知本願力。若有能受持，
X04n0223_p0254c16║如是諸佛法，持已廣宣說，此人當成佛。
X04n0223_p0254c17║況復勤精進，堅固心不捨。當知如是人，
X04n0223_p0254c18║決定成菩提。
X04n0223_p0254c19║爾時，慚媿林菩薩承佛威力，普觀十方而說頌言：
X04n0223_p0254c20║若人得聞是，希有自在法，能生歡喜心，
X04n0223_p0254c21║疾除疑惑網。一切知見人，自說如是言：
X04n0223_p0254c22║如來無不知，是故難思議。無有從無智，
X04n0223_p0254c23║而生於智慧，世間常闇冥，是故無能生。
X04n0223_p0254c24║如色及非色，此二不為一，智無智亦然。
X04n0223_p0255a01║其體各殊異。如相與無相，生死及涅槃，
X04n0223_p0255a02║分別各不同，智無智如是，世界始成立。
X04n0223_p0255a03║無有敗壞相，智無智亦然，二相非一時。
X04n0223_p0255a04║如菩薩初心，不與後心俱，智無智亦然，
X04n0223_p0255a05║二心不同時。譬如諸識身，各各無和合，
X04n0223_p0255a06║智無智如是，究竟無和合，如阿伽陀藥。
X04n0223_p0255a07║能滅一切毒。有智亦如是，能滅於無智，
X04n0223_p0255a08║如來無有上，亦無與等者，一切無能比。
X04n0223_p0255a09║是故難值遇。
X04n0223_p0255a10║爾時，精進林菩薩承佛威力，普觀十方而說頌言：
X04n0223_p0255a11║諸法無差別，無有能知者，唯佛與佛知。
X04n0223_p0255a12║智慧究竟故。如金與金色，其性無差別，
X04n0223_p0255a13║法非法亦然，體性無有異。眾生非眾生，
X04n0223_p0255a14║二俱無真實，如是諸法性，實義俱非有。
X04n0223_p0255a15║譬如未來世，無有過去相，諸法亦如是。
X04n0223_p0255a16║無有一切相。譬如生滅相，種種皆非實，
X04n0223_p0255a17║諸法亦復然，自性無所有，涅槃不可取。
X04n0223_p0255a18║說時有二種，諸法亦復然，分別有殊異。
X04n0223_p0255a19║如依所數物，而有於能數，彼性無所有。
X04n0223_p0255a20║如是了知法。譬如算數法，增一至無量，
X04n0223_p0255a21║數法無體性，智慧故差別。譬如諸世間，
X04n0223_p0255a22║劫燒有終盡，虗空無損壞，佛智亦如是。
X04n0223_p0255a23║如十方眾生，各取虗空相，諸法亦如是，
X04n0223_p0255a24║世間妄分別。
X04n0223_p0255b01║爾時，力林菩薩承佛威力，普觀十方而說頌言：
X04n0223_p0255b02║一切眾生界，皆在三世中，三世諸眾生，
X04n0223_p0255b03║悉住五蘊中。諸蘊業為本，諸業心為本，
X04n0223_p0255b04║心法猶如幻，世間亦如是，世間非自作，
X04n0223_p0255b05║亦復非他作，而其得有成，亦復得有壞。
X04n0223_p0255b06║世間雖有成，世間雖有壞，了達世間者，
X04n0223_p0255b07║此二不應說。云何為世間？云何非世間？
X04n0223_p0255b08║世間非世間，但是名差別。三世五蘊法，
X04n0223_p0255b09║說名為世間，彼滅非世間，如是但假名。
X04n0223_p0255b10║云何說諸蘊？諸蘊有何性？蘊性不可滅，
X04n0223_p0255b11║是故說無生。分別此諸蘊，其性本空寂，
X04n0223_p0255b12║空故不可滅，此是無生義。眾生既如是，
X04n0223_p0255b13║諸佛亦復然。佛及諸佛法，自性無所有，
X04n0223_p0255b14║能知此諸法，如實不顛倒。一切知見人，
X04n0223_p0255b15║常見在其前。
X04n0223_p0255b16║爾時，行林菩薩承佛威力，普觀十方而說頌言：
X04n0223_p0255b17║譬如十方界，一切諸地種，自性無所有，
X04n0223_p0255b18║無處不周徧。佛身亦如是，普徧諸世界，
X04n0223_p0255b19║種種諸色相，無住無來處，但以諸業故，
X04n0223_p0255b20║說名為眾生，亦不離眾生，而有業可得。
X04n0223_p0255b21║業性本空寂，眾生所依止，普作眾色相，
X04n0223_p0255b22║亦復無來處。如是諸色相，業力難思議，
X04n0223_p0255b23║了達其根本，於中無所見，佛身亦如是。
X04n0223_p0255b24║不可得思議，種種諸色相，普現十方剎。
X04n0223_p0255c01║身亦非是佛，佛亦非是身，但以法為身。
X04n0223_p0255c02║通達一切法。若能見佛身，清淨如法性，
X04n0223_p0255c03║此人於佛法，一切無疑惑。若見一切法，
X04n0223_p0255c04║本性如涅槃，是則見如來，究竟無所住。
X04n0223_p0255c05║若修習正念，明了見正覺，無相無分別，
X04n0223_p0255c06║是名法王子。
X04n0223_p0255c07║爾時，覺林菩薩承佛威力，徧觀十方而說頌言：
X04n0223_p0255c08║譬如工畫師，分布諸彩色，虗妄取異相，
X04n0223_p0255c09║大種無差別。大種中無色，色中無大種，
X04n0223_p0255c10║亦不離大種，而有色可得。心中無彩畫，
X04n0223_p0255c11║彩畫中無心，然不離於心，有彩畫可得。
X04n0223_p0255c12║彼心恒不住，無量難思議，示現一切色，
X04n0223_p0255c13║各各不相知。譬如工畫師，不能知自心，
X04n0223_p0255c14║而由心故畫，諸法性如是。心如工畫師，
X04n0223_p0255c15║能畫諸世間，五蘊悉從生，無法而不造。
X04n0223_p0255c16║如心佛亦爾，如佛眾生然，應知佛與心。
X04n0223_p0255c17║體性皆無盡。若人知心行，普造諸世間，
X04n0223_p0255c18║是人則見佛，了佛真實性，心不住於身。
X04n0223_p0255c19║身亦不住心，而能作佛事，自在未曾有。
X04n0223_p0255c20║若人欲了知，三世一切佛，應觀法界性，
X04n0223_p0255c21║一切唯心造。
X04n0223_p0255c22║爾時，智林菩薩承佛威力，普觀十方而說頌言：
X04n0223_p0255c23║所取不可取，所見不可見，所聞不可聞。
X04n0223_p0255c24║一心不思議，有量及無量，二俱不可取。
X04n0223_p0256a01║若有人欲取，畢竟無所得，不應說而說。
X04n0223_p0256a02║是為自欺誑，己事不成就，不令眾歡喜。
X04n0223_p0256a03║有欲讚如來，無邊妙色身，盡於無數劫，
X04n0223_p0256a04║無能盡稱述。譬如隨意珠，能現一切色，
X04n0223_p0256a05║無色而現色，諸佛亦如是。又如淨虗空，
X04n0223_p0256a06║非色不可見，雖現一切色，無能見空者。
X04n0223_p0256a07║諸佛亦如是，普現無量色，非心所行處。
X04n0223_p0256a08║一切莫能覩。雖聞如來聲，音聲非如來，
X04n0223_p0256a09║亦不離於聲，能知正等覺，菩提無來去。
X04n0223_p0256a10║離一切分別，云何於是中，自言能得見？
X04n0223_p0256a11║諸佛無有法，佛於何有說？但隨其自心。
X04n0223_p0256a12║謂說如是法。
X04n0223_p0256a13║【論】第五、從初頌已下，有十段。經明十行之中，各申
X04n0223_p0256a14║自行法門。因果分已下，如名之義，各歎當位所行
X04n0223_p0256a15║之法。達名、知法，可知。
X04n0223_p0256a16║十行品第二十一
X04n0223_p0256a17║【論】將釋此品，約作三門分別：一、釋品名目，二、釋品
X04n0223_p0256a18║來意，三、隨文釋義。第一、釋品名目者，此品正說十
X04n0223_p0256a19║種行門，名為十行品。第二、釋品來意者，此夜摩天
X04n0223_p0256a20║宮本意說十行品，為表此天蓮華開為晝、合為夜，
X04n0223_p0256a21║為此天光自相照及無有日月，但看蓮華開合而
X04n0223_p0256a22║辨晝夜，名為時分天。夜摩者，梵語也。如此位菩薩
X04n0223_p0256a23║知眾生心欲開發時，應時引接，未應度者與作得
X04n0223_p0256a24║度因緣，以此處而表之，故於此處說十種行門。前
X04n0223_p0256b01║之兩品且明至此天處而稱歎之，此一品正說十
X04n0223_p0256b02║行門，故此品須來明前之十住猶依須彌之頂，此
X04n0223_p0256b03║之十行依空所行表行無著也。第三、隨文解釋中，
X04n0223_p0256b04║約分為二：一、長科經意，二、隨文解說。第一、長科經
X04n0223_p0256b05║意者，此之一品經網作十四段長科：第一、爾時已
X04n0223_p0256b06║下至是為十，有二十五行，經明同號功德林佛、共
X04n0223_p0256b07║加持功德林菩薩正說十行；第二、佛子已下至第
X04n0223_p0256b08║一歡喜行，有四十三行，經明正說初歡喜行之法
X04n0223_p0256b09║門；第三、佛子已下至第二饒益行，有四十二行，經
X04n0223_p0256b10║明饒益行。如是上下總一品通偈頌有十四段，經
X04n0223_p0256b11║末後兩段長行：初一段動地興供分，次一段功德
X04n0223_p0256b12║林觀眾說頌分，次二百二行頌說頌歎法分。一品
X04n0223_p0256b13║上下總通為十四段，如經自有分劑，不煩科文。
X04n0223_p0256b14║【經】爾時，功德林菩薩承佛神力，入菩薩善思惟三昧。
X04n0223_p0256b15║入是三昧已，十方各過萬佛剎微塵數世界外，有萬
X04n0223_p0256b16║佛剎微塵數諸佛，皆號：功德林，而現其前，告功德林
X04n0223_p0256b17║菩薩言：善哉！佛子！乃能入此善思惟三昧。善男子！此
X04n0223_p0256b18║是十方各萬佛剎微塵數同名：諸佛共加於汝，亦是
X04n0223_p0256b19║毗盧遮那如來往昔願力、威神之力，及諸菩薩眾善
X04n0223_p0256b20║根力，令汝入是三昧而演說法。為增長佛智故，深入
X04n0223_p0256b21║法界故，了知眾生界故，所入無礙故，所行無障故，得
X04n0223_p0256b22║無量方便故，攝取一切智性故，覺悟一切諸法故，知
X04n0223_p0256b23║一切諸根故，能持說一切法故，所謂：發起諸菩薩十
X04n0223_p0256b24║種行。善男子！汝當承佛威神之力而演此法。是時，諸
X04n0223_p0256c01║佛即與功德林菩薩無礙智、無著智、無斷智、無師智、
X04n0223_p0256c02║無癡智、無異智、無失智、無量智、無勝智、無懈智、無奪
X04n0223_p0256c03║智。何以故？此三昧力，法如是故。爾時，諸佛各伸右手，
X04n0223_p0256c04║摩功德林菩薩頂。時，功德林菩薩即從定起，告諸菩
X04n0223_p0256c05║薩言：佛子！菩薩行不可思議，與法界、虗空界等。何以
X04n0223_p0256c06║故？菩薩摩訶薩學三世諸佛而修行故。佛子！何等是
X04n0223_p0256c07║菩薩摩訶薩行？佛子！菩薩摩訶薩有十種行，三世諸
X04n0223_p0256c08║佛之所宣說。何等為十？一者、歡喜行，二者、饒益行，三
X04n0223_p0256c09║者、無違逆行，四者、無屈撓行，五者、無癡亂行，六者、善
X04n0223_p0256c10║現行，七者、無著行，八者、難得行，九者、善法行，十者、真
X04n0223_p0256c11║實行。是為十。
X04n0223_p0256c12║【論】第一、爾時已下，至是為十，有二十五行經，明同
X04n0223_p0256c13║號功德林佛，共加持功德林菩薩，正說十行分。於
X04n0223_p0256c14║此分中，約作四門分別：一、明三昧名；二、明同號佛
X04n0223_p0256c15║數；三、明諸佛所以共入定菩薩同號；四、明同號諸
X04n0223_p0256c16║佛來加。第一、明三昧名者，何以名善思惟三昧？三
X04n0223_p0256c17║昧者，云離沈掉定之異名。且約禪定中，有四種禪：
X04n0223_p0256c18║一、愚夫所行禪；二、觀察義禪；三、念真如禪；四、如來
X04n0223_p0256c19║禪。今云善思惟三昧者，是觀察義禪，為審定其法，
X04n0223_p0256c20║善須觀察，正念思惟，安立法門，為後學者而作法
X04n0223_p0256c21║則故。第二、明同號佛數者，舉萬佛剎微塵數佛，皆
X04n0223_p0256c22║號功德林。明若迷其心境，無明與無限剎塵不殊；
X04n0223_p0256c23║若了達心源，智慧功德等十方而無盡。第三、明所
X04n0223_p0256c24║以與入定菩薩而同號者，以自一心洞曉，與法界
X04n0223_p0257a01║福智無差。今此菩薩入此定門，以與一切諸佛契
X04n0223_p0257a02║同福慧，遂得同號佛來加持，明與十方諸佛智慧
X04n0223_p0257a03║解行同故，福德功德同故。第四、明同號佛來加者，
X04n0223_p0257a04║有六種加：一、言歎加，以言歎譽故；二、毗盧遮那願
X04n0223_p0257a05║力加，乘往願故；三、毗盧遮那神力加，契佛神力故；
X04n0223_p0257a06║四、諸菩薩眾善根加，同善根故；五、諸佛與智加，得
X04n0223_p0257a07║十種無礙智故；六、諸佛以手摩頂加，安慰許說法
X04n0223_p0257a08║故。已下明功德林菩薩，即從定起，正說十種行門。
X04n0223_p0257a09║如下十種行中，以十波羅蜜為體。
X04n0223_p0257a10║【經】佛子！何等為菩薩摩訶薩歡喜行？佛子！此菩薩為
X04n0223_p0257a11║大施主，凡所有物悉能慧施，其心平等，無有悔恡，不
X04n0223_p0257a12║望果報，不求名稱，不貪利養；但為救護一切眾生，攝
X04n0223_p0257a13║受一切眾生，饒益一切眾生；為學習諸佛本所修行，
X04n0223_p0257a14║憶念諸佛本所修行，愛樂諸佛本所修行，清淨諸佛
X04n0223_p0257a15║本所修行，增長諸佛本所修行，住持諸佛本所修行，
X04n0223_p0257a16║顯現諸佛本所修行，演說諸佛本所修行，令諸眾生
X04n0223_p0257a17║離苦得樂。佛子！菩薩摩訶薩修此行時，令一切眾生
X04n0223_p0257a18║歡喜愛樂，隨諸方土有貧乏處，以願力故，往生於彼，
X04n0223_p0257a19║豪貴大富，財寶無盡。假使於念念中，有無量無數眾
X04n0223_p0257a20║生詣菩薩所，白言：仁者！我等貧乏，靡所資贍，飢羸困
X04n0223_p0257a21║苦，命將不全。唯願慈哀，施我身肉，令我得食，以活其
X04n0223_p0257a22║命。爾時，菩薩即便施之，令其歡喜，心得滿足。如是無
X04n0223_p0257a23║量百千眾生而來乞求，菩薩於彼曾無退怯，但更增
X04n0223_p0257a24║長慈悲之心。以是眾生咸來乞求，菩薩見之，倍復歡
X04n0223_p0257b01║喜，作如是念：我得善利，此等眾生是我福田，是我善
X04n0223_p0257b02║友，不求不請，而來教我入佛法中。我今應當如是修
X04n0223_p0257b03║學，不違一切眾生之心。又作是念：願我已作、現作、當
X04n0223_p0257b04║作所有善根，令我未來於一切世界一切眾生中受
X04n0223_p0257b05║廣大身，以是身肉充足一切飢苦眾生。乃至若有一
X04n0223_p0257b06║小眾生未得飽足，願不捨命，所割身肉亦無有盡。以
X04n0223_p0257b07║此善根，願得阿耨多羅三藐三菩提，證大涅槃。願諸
X04n0223_p0257b08║眾生食我肉者，亦得阿耨多羅三藐三菩提，獲平等
X04n0223_p0257b09║智，具諸佛法，廣作佛事，乃至入於無餘涅槃。若一眾
X04n0223_p0257b10║生心不滿足，我終不證阿耨多羅三藐三菩提。菩薩
X04n0223_p0257b11║如是利益眾生，而無我想、眾生想、有想、命想、種種想、
X04n0223_p0257b12║補特伽羅想、人想、摩納婆想、作者想、受者想，但觀法
X04n0223_p0257b13║界、眾生界、無邊際法、空法、無所有法、無相法、無體法、
X04n0223_p0257b14║無處法、無依法、無作法。作是觀時，不見自身，不見施
X04n0223_p0257b15║物，不見受者，不見福田，不見業，不見報，不見果，不見
X04n0223_p0257b16║大果，不見小果。爾時，菩薩觀去、來、今一切眾生所受
X04n0223_p0257b17║之身尋即壞滅，便作是念：奇哉！眾生愚癡無智，於生
X04n0223_p0257b18║死內受無數身，危脆不停，速歸壞滅。若已壞滅，若今
X04n0223_p0257b19║壞滅，若當壞滅，而不能以不堅固身求堅固身。我當
X04n0223_p0257b20║盡學諸佛所學，證一切智，知一切法，為諸眾生說三
X04n0223_p0257b21║世平等、隨順寂靜、不壞法性，令其永得安隱快樂。佛
X04n0223_p0257b22║子！是名菩薩摩訶薩第一歡喜行。
X04n0223_p0257b23║【論】第一、歡喜行中，檀波羅蜜為體，有四十三行。經
X04n0223_p0257b24║分為五段：一、佛子！何等為歡喜行已下，至令一切
X04n0223_p0257c01║眾生歡喜愛樂，有九行半。經明行檀波羅蜜，學佛
X04n0223_p0257c02║所修行分。二、隨諸方土有貧乏處已下，至不違一
X04n0223_p0257c03║切眾生之心，有十行半。經明此位菩薩見貧乏之
X04n0223_p0257c04║處，誓願生彼富貴家，悉捨資財及以身命饒益分。
X04n0223_p0257c05║三、又作如是念已下，至三藐三菩提，有八行半。經
X04n0223_p0257c06║明菩薩於飢餓劫中作廣大身，捨之濟乏。四、菩薩
X04n0223_p0257c07║如是已下，至不見大果，不見小果，有六行半。經明
X04n0223_p0257c08║知真無想分。補特伽羅想，此曰數數取趣。摩納婆
X04n0223_p0257c09║想者，此曰少年，亦曰儒童。意云：不分別善、惡、老、少，
X04n0223_p0257c10║悉皆施與。五、從爾時，菩薩觀去、來、今已下，至第一
X04n0223_p0257c11║歡喜行，有七行半。經明觀眾生不堅，自求堅固身，
X04n0223_p0257c12║令永安隱分。
X04n0223_p0257c13║【經】佛子！何等為菩薩摩訶薩饒益行？此菩薩護持淨
X04n0223_p0257c14║戒，於色、聲、香、味、觸，心無所著，亦為眾生如是宣說；不
X04n0223_p0257c15║求威勢，不求種族，不求富饒，不求色相，不求王位，如
X04n0223_p0257c16║是一切皆無所著，但堅持淨戒，作如是念：我持淨戒，
X04n0223_p0257c17║必當捨離一切纏縛、貪求、熱惱、諸難、逼迫、毀謗、亂濁，
X04n0223_p0257c18║得佛所讚平等正法。佛子！菩薩如是持淨戒時，於一
X04n0223_p0257c19║日中，假使無數百千億那由他諸大惡魔詣菩薩所，
X04n0223_p0257c20║一一各將無量無數百千億那由他天女，皆於五欲
X04n0223_p0257c21║善行方便，端正姝麗，傾惑人心，執持種種珍翫之具，
X04n0223_p0257c22║欲來惑亂菩薩道意。爾時，菩薩作如是念：此五欲者，
X04n0223_p0257c23║是障道法，乃至障礙無上菩提。是故，不生一念欲想，
X04n0223_p0257c24║心淨如佛；唯除方便教化眾生，而不捨於一切智心。
X04n0223_p0258a01║佛子！菩薩不以欲因緣故惱一眾生；寧捨身命，而終
X04n0223_p0258a02║不作惱眾生事。菩薩自得見佛已來，未曾心生一念
X04n0223_p0258a03║欲想，何況從事！若或從事，無有是處。爾時，菩薩但作
X04n0223_p0258a04║是念：一切眾生於長夜中，想念五欲，趣向五欲，貪著
X04n0223_p0258a05║五欲，其心決定躭染沈溺，隨其流轉，不得自在。我今
X04n0223_p0258a06║應當令此諸魔及諸天女、一切眾生住無上戒；住淨
X04n0223_p0258a07║戒已，於一切智心無退轉，得阿耨多羅三藐三菩提，
X04n0223_p0258a08║乃至入於無餘涅槃。何以故？此是我等所應作業，應
X04n0223_p0258a09║隨諸佛如是修學；作是學已，離諸惡行、計我、無知，以
X04n0223_p0258a10║智入於一切佛法，為眾生說，令除顛倒。然知不離眾
X04n0223_p0258a11║生有顛倒，不離顛倒有眾生；不於顛倒內有眾生，不
X04n0223_p0258a12║於眾生內有顛倒；亦非顛倒是眾生，亦非眾生是顛
X04n0223_p0258a13║倒；顛倒非內法，顛倒非外法；眾生非內法，眾生非外
X04n0223_p0258a14║法。一切諸法虗妄不實，速起速滅，無有堅固，如夢如
X04n0223_p0258a15║影，如幻如化，誑惑愚夫；如是解者，即能覺了一切諸
X04n0223_p0258a16║行，通達生死及與涅槃，證佛菩提；自得度，令他得度；
X04n0223_p0258a17║自解脫，令他解脫；自調伏，令他調伏；自寂靜，令他寂
X04n0223_p0258a18║靜；自安隱，令他安隱；自離垢，令他離垢；自清淨，令他
X04n0223_p0258a19║清淨；自涅槃，令他涅槃；自快樂，令他快樂。佛子！此菩
X04n0223_p0258a20║薩復作是念：我當隨順一切如來，離一切世間行，具
X04n0223_p0258a21║一切諸佛法，住無上平等處，等觀眾生，明達境界，離
X04n0223_p0258a22║諸過失，斷諸分別，捨諸執著，善巧出離，心恒安住無
X04n0223_p0258a23║上無說、無依無動、無量無邊、無盡無色甚深智慧。佛
X04n0223_p0258a24║子！是名：菩薩摩訶薩第二饒益行。
X04n0223_p0258b01║【論】第二、饒益行中，以戒波羅蜜為體，有四十二行。
X04n0223_p0258b02║經分為五段：一、佛子！何等為菩薩饒益行已下，至
X04n0223_p0258b03║得佛所讚平等正法，有六行半。經明於五塵境界
X04n0223_p0258b04║不著分。二、佛子！菩薩如是持淨戒時已下，至一切
X04n0223_p0258b05║智心，有八行。經明魔將、天女不能惑亂分。三、佛子
X04n0223_p0258b06║已下，至無餘涅槃，有八行半。經明菩薩不以五欲
X04n0223_p0258b07║惱眾生分。四、何以故已下，至令他快樂，有十三行
X04n0223_p0258b08║半。經明善自調伏，方能說法，令他得樂分。五、佛子
X04n0223_p0258b09║已下，至饒益行，有六行。經明得離世間行，入甚深
X04n0223_p0258b10║智慧分。
X04n0223_p0258b11║【經】佛子！何等為菩薩摩訶薩無違逆行？此菩薩常修
X04n0223_p0258b12║忍法，謙下恭敬，不自害，不他害，不兩害；不自取，不他
X04n0223_p0258b13║取，不兩取；不自著，不他著，不兩著；亦不貪求名聞利
X04n0223_p0258b14║養，但作是念：我當常為眾生說法，令離一切惡，斷貪、
X04n0223_p0258b15║瞋、癡、憍慢、覆藏、慳嫉、諂誑，令恒安住忍辱柔和。佛子！
X04n0223_p0258b16║菩薩成就如是忍法。假使有百千億那由他阿僧祇
X04n0223_p0258b17║眾生來至其所，一一眾生化作百千億那由他阿僧
X04n0223_p0258b18║祇口，一一口出百千億那由他阿僧祇語，所謂：不可
X04n0223_p0258b19║喜語、非善法語、不悅意語、不可愛語、非仁賢語、非聖
X04n0223_p0258b20║智語、非聖相應語、非聖親近語、深可厭惡語、不堪聽
X04n0223_p0258b21║聞語，以是言辭毀辱菩薩。又此眾生一一各有百千
X04n0223_p0258b22║億那由他阿僧祇手，一一手各執百千億那由他阿
X04n0223_p0258b23║僧祇器仗，逼害菩薩，如是經於阿僧祇劫曾無休息。
X04n0223_p0258b24║菩薩遭此極大楚毒，身毛皆豎，命將欲斷，作是念言：
X04n0223_p0258c01║我因是苦，心若動亂，則自不調伏、自不守護、自不明
X04n0223_p0258c02║了、自不修習、自不正定、自不寂靜、自不愛惜、自生執
X04n0223_p0258c03║著，何能令他心得清淨？菩薩爾時復作是念：我從無
X04n0223_p0258c04║始劫住於生死，受諸苦惱。如是思惟，重自勸勵，令心
X04n0223_p0258c05║清淨而得歡喜；善自調攝，自能安住於佛法中，亦令
X04n0223_p0258c06║眾生同得此法。復更思惟：此身空寂，無我、我所，無有
X04n0223_p0258c07║真實，性空無二；若苦、若樂，皆無所有，諸法空故。我當
X04n0223_p0258c08║解了，廣為人說，令諸眾生滅除此見。是故，我今雖遭
X04n0223_p0258c09║苦毒，應當忍受，為慈念眾生故、饒益眾生故、安樂眾
X04n0223_p0258c10║生故、憐愍眾生故、攝受眾生故、不捨眾生故、自得覺
X04n0223_p0258c11║悟故、令他覺悟故、心不退轉故、趣向佛道故。是名：菩
X04n0223_p0258c12║薩摩訶薩第三無違逆行。
X04n0223_p0258c13║【論】第三、無違逆行。以忍波羅蜜為體，有三十行。經
X04n0223_p0258c14║分為三段：一、佛子已下，至忍辱柔和，有五行半。經
X04n0223_p0258c15║明不害自、他忍辱柔和分。二、佛子已下，至令他心
X04n0223_p0258c16║得清淨，有十三行半。經明菩薩身、語加害堪忍分。
X04n0223_p0258c17║三、菩薩爾時已下，至無違逆行，有十行半。經明菩
X04n0223_p0258c18║薩觀空成忍分。
X04n0223_p0258c19║【經】佛子！何等為菩薩摩訶薩無屈撓行？此菩薩修諸
X04n0223_p0258c20║精進，所謂：第一精進、大精進、勝精進、殊勝精進、最勝
X04n0223_p0258c21║精進、最妙精進、上精進、無上精進、無等精進、普徧精
X04n0223_p0258c22║進。性無三毒，性無憍慢，性不覆藏，性不慳嫉，性無諂
X04n0223_p0258c23║誑，性自慚媿。終不為惱一眾生故而行精進，但為斷
X04n0223_p0258c24║一切煩惱故而行精進，但為拔一切惑本故而行精
X04n0223_p0259a01║進，但為除一切習氣故而行精進，但為知一切眾生
X04n0223_p0259a02║界故而行精進，但為知一切眾生死此生彼故而行
X04n0223_p0259a03║精進，但為知一切眾生煩惱故而行精進，但為知一
X04n0223_p0259a04║切眾生心樂故而行精進，但為知一切眾生境界故
X04n0223_p0259a05║而行精進，但為知一切眾生諸根勝劣故而行精進，
X04n0223_p0259a06║但為知一切眾生心行故而行精進，但為知一切法
X04n0223_p0259a07║界故而行精進，但為知一切佛法根本性故而行精
X04n0223_p0259a08║進，但為知一切佛法平等性故而行精進，但為知三
X04n0223_p0259a09║世平等性故而行精進，但為得一切佛法智光明故
X04n0223_p0259a10║而行精進，但為證一切佛法智故而行精進，但為知
X04n0223_p0259a11║一切佛法一實相故而行精進，但為知一切佛法無
X04n0223_p0259a12║邊際故而行精進，但為得一切佛法廣大決定善巧
X04n0223_p0259a13║智故而行精進，但為得分別演說一切佛法句義智
X04n0223_p0259a14║故而行精進。佛子！菩薩摩訶薩成就如是精進行已，
X04n0223_p0259a15║設有人言：汝頗能為無數世界所有眾生，以一一眾
X04n0223_p0259a16║生故，於阿鼻地獄經無數劫備受眾苦，令彼眾生一
X04n0223_p0259a17║一得值無數諸佛出興於世；以見佛故，具受眾樂，乃
X04n0223_p0259a18║至入於無餘涅槃，汝乃當成阿耨多羅三藐三菩提。
X04n0223_p0259a19║能爾不耶？答言：我能。設復有人作如是言：有無量阿
X04n0223_p0259a20║僧祇大海，汝當以一毛端滴之令盡；有無量阿僧祇
X04n0223_p0259a21║世界，盡末為塵，彼滴及塵，一一數之，悉知其數；為眾
X04n0223_p0259a22║生故，經爾許劫，於念念中受苦不斷。菩薩行不以聞
X04n0223_p0259a23║此語故而生一念悔恨之心，但更增上歡喜踊躍，深
X04n0223_p0259a24║自慶幸得大善利：以我力故，令彼眾生永脫諸苦。菩
X04n0223_p0259b01║薩以此所行方便，於一切世界中，令一切眾生乃至
X04n0223_p0259b02║究竟無餘涅槃。是名：菩薩摩訶薩第四無屈撓行。
X04n0223_p0259b03║【論】第四、無屈撓行，以精進波羅蜜為體，有三十七
X04n0223_p0259b04║行半。經分為三段：一、佛子已下，至一切佛法句義
X04n0223_p0259b05║故，而行精進，有二十二行半。經明菩薩不求世利，
X04n0223_p0259b06║為求佛一切智故，行精進分。二、佛子！菩薩摩訶薩
X04n0223_p0259b07║已下，至答言我能，有六行。經明菩薩為眾生入地
X04n0223_p0259b08║獄受苦，無辭勞分。三、設復有人已下，至無屈撓行，
X04n0223_p0259b09║有八行半。經明菩薩為饒益眾生故，多劫受苦，不
X04n0223_p0259b10║辭勞分。
X04n0223_p0259b11║【經】佛子！何等為菩薩摩訶薩離癡亂行？此菩薩成就
X04n0223_p0259b12║正念，心無散亂，堅固不動，最上清淨，廣大無量，無有
X04n0223_p0259b13║迷惑。以是正念故，善解世間一切語言，能持出世諸
X04n0223_p0259b14║法言說。所謂：能持色法、非色法言說，能持建立色自
X04n0223_p0259b15║性言說，乃至能持建立受、想、行、識自性言說，心無癡
X04n0223_p0259b16║亂；於世間中死此生彼，心無癡亂；入胎、出胎，心無癡
X04n0223_p0259b17║亂；發菩提意，心無癡亂；事善知識，心無癡亂；勤修佛
X04n0223_p0259b18║法，心無癡亂；覺知魔事，心無癡亂；離諸魔業，心無癡
X04n0223_p0259b19║亂；於不可說劫修菩薩行，心無癡亂。此菩薩成就如
X04n0223_p0259b20║是無量正念，於無量阿僧祇劫中，從諸佛、菩薩、善知
X04n0223_p0259b21║識所，聽聞正法。所謂：甚深法、廣大法、莊嚴法、種種莊
X04n0223_p0259b22║嚴法、演說種種名句文身法、菩薩莊嚴法、佛神力光
X04n0223_p0259b23║明無上法、正希望決定解清淨法、不著一切世間法、
X04n0223_p0259b24║分別一切世間法、甚廣大法、離癡翳照了一切眾生
X04n0223_p0259c01║法、一切世間共法不共法、菩薩智無上法、一切智自
X04n0223_p0259c02║在法。菩薩聽聞如是法已，經阿僧祇劫，不忘不失，心
X04n0223_p0259c03║常憶念，無有間斷。何以故？菩薩摩訶薩於無量劫修
X04n0223_p0259c04║諸行時，終不惱亂一眾生，令失正念，不壞正法，不斷
X04n0223_p0259c05║善根，心常增長廣大智故。復次，此菩薩摩訶薩，種種
X04n0223_p0259c06║音聲不能惑亂。所謂：高大聲、麤濁聲、極令人恐怖聲、
X04n0223_p0259c07║悅意聲、不悅意聲、諠亂耳識聲、沮壞六根聲。此菩薩
X04n0223_p0259c08║聞如是等無量無數好惡音聲，假使充滿阿僧祇世
X04n0223_p0259c09║界，未曾一念心有散亂，所謂：正念不亂、境界不亂、三
X04n0223_p0259c10║昧不亂、入甚深法不亂、行菩提行不亂、發菩提心不
X04n0223_p0259c11║亂、憶念諸佛不亂、觀真實法不亂、化眾生智不亂、淨
X04n0223_p0259c12║眾生智不亂、決了甚深義不亂。不作惡業故，無惡業
X04n0223_p0259c13║障；不起煩惱故，無煩惱障；不輕慢法故，無有慢法障；
X04n0223_p0259c14║不誹謗正法故，無有報障。佛子！如上所說如是等聲，
X04n0223_p0259c15║一一充滿阿僧祇世界，於無量無數劫未曾斷絕，悉
X04n0223_p0259c16║能壞亂眾生身心一切諸根，而不能壞此菩薩心。菩
X04n0223_p0259c17║薩入三昧中，住於聖法，思惟觀察一切音聲，善知音
X04n0223_p0259c18║聲生、住、滅相，善知音聲生、住、滅性；如是聞已，不生於
X04n0223_p0259c19║貪，不起於瞋，不失於念，善取其相而不染著；知一切
X04n0223_p0259c20║聲皆無所有，實不可得，無有作者，亦無本際，與法界
X04n0223_p0259c21║等，無有差別。菩薩如是成就寂靜身、語、意行，至一切
X04n0223_p0259c22║智永不退轉，善入一切諸禪定門，知諸三昧同一體
X04n0223_p0259c23║性，了一切法無有邊際，得一切法真實智慧，得離音
X04n0223_p0259c24║聲甚深三昧，得阿僧祇諸三昧門，增長無量廣大悲
X04n0223_p0260a01║心。是時，菩薩於一念中得無數百千三昧，聞如是聲，
X04n0223_p0260a02║心不惑亂，令其三昧漸更增廣，作如是念：我當令一
X04n0223_p0260a03║切眾生安住無上清淨念中，於一切智得不退轉，究
X04n0223_p0260a04║竟成就無餘涅槃。是名：菩薩摩訶薩第五離癡亂行。
X04n0223_p0260a05║【論】第五、離癡亂行。以禪波羅蜜為體，有四十九行。
X04n0223_p0260a06║經分為六段：一、佛子已下，至修菩薩行，心無癡亂，
X04n0223_p0260a07║有十行。經明以正念隨於生死中利生無亂分。二、
X04n0223_p0260a08║此菩薩已下，至心常憶念，無有間斷，有九行。經明
X04n0223_p0260a09║菩薩聞持正念不亂分。三、何以故已下，至未曾一
X04n0223_p0260a10║念，心有散亂，有七行半。經明以正念於好惡音聲
X04n0223_p0260a11║無散亂分。四、所謂：正念不亂已下，至而不能壞此
X04n0223_p0260a12║菩薩心，有八行半。經明聞法及利生無餘障分。五、
X04n0223_p0260a13║菩薩入三昧中已下，至等無差別，有五行。經明觀
X04n0223_p0260a14║聲無體堪忍分。六、菩薩如是成就寂靜身、語、意行
X04n0223_p0260a15║已下，至離癡亂行，有九行。經明身、口、意淨，堪入諸
X04n0223_p0260a16║法，不離一性分。
X04n0223_p0260a17║
X04n0223_p0260a18║大方廣佛新華嚴經合論卷第三十七
X04n0223_p0260a19║
X04n0223_p0260a20║音切
X04n0223_p0260a21║紺（古暗切。）撓（奴巧切。）贍（時艷切。）羸（力為切。）脆（取藏切。）謗（北浪切。）姝
X04n0223_p0260a22║（昌朱切。）欺（去其切。）乏（伐音。）遭（祖勞切。）豎（臣庾切。）堪（苦含切。）嫉（疾音。）誹
X04n0223_p0260a23║（方尾切。）穩（烏本切。）翫（五貫切。）豪（乎刀切。）畫（胡卦切。）彩（七宰切。）榦（古案
X04n0223_p0260a24║切。）罰（伐音。）耎（而兗切。）曀（於計切。）恡（良刃切。）儒（如音。）