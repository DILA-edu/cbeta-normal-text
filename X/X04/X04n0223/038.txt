X04n0223_p0260b01║
X04n0223_p0260b02║
X04n0223_p0260b03║
X04n0223_p0260b04║大方廣佛新華嚴經合論卷第三十八
X04n0223_p0260b05║唐于闐國三藏沙門實叉難陀譯經
X04n0223_p0260b06║唐太原方山長者李通玄造論
X04n0223_p0260b07║唐福州開元寺沙門志寧釐經合論
X04n0223_p0260b08║十行品第二十一之餘
X04n0223_p0260b09║【經】佛子！何等為菩薩摩訶薩善現行？此菩薩身業清
X04n0223_p0260b10║淨、語業清淨、意業清淨，住無所得，示無所得身、語、意
X04n0223_p0260b11║業；能知三業皆無所有，無虗妄故，無有繫縛；凡所示
X04n0223_p0260b12║現，無性無依；住如實心，知無量心自性，知一切法自
X04n0223_p0260b13║性，無得無相，甚深難入；住於正位真如法性，方便出
X04n0223_p0260b14║生而無業報，不生不滅；住涅槃界，住寂靜性，住於真
X04n0223_p0260b15║實無性之性；言語道斷，超諸世間，無有所依；入離分
X04n0223_p0260b16║別無縛著法，入最勝智真實之法，入非諸世間所能
X04n0223_p0260b17║了知出世間法。此是菩薩善巧方便示現生相。佛子！
X04n0223_p0260b18║此菩薩作如是念：一切眾生無性為性，一切諸法無
X04n0223_p0260b19║為為性，一切國土無相為相；一切三世唯是言說，一
X04n0223_p0260b20║切言說於諸法中無有依處，一切諸法於言說中亦
X04n0223_p0260b21║無依處。菩薩如是解一切法皆悉甚深，一切世間皆
X04n0223_p0260b22║悉寂靜，一切佛法無所增益；佛法不異世間法，世間
X04n0223_p0260b23║法不異佛法，佛法、世間法無有雜亂，亦無差別；了知
X04n0223_p0260b24║法界體性平等，普入三世，永不捨離大菩提心，恒不
X04n0223_p0260c01║退轉化眾生心，轉更增長大慈悲心，與一切眾生作
X04n0223_p0260c02║所依處。菩薩爾時復作是念：我不成熟眾生，誰當成
X04n0223_p0260c03║熟？我不調伏眾生，誰當調伏？我不教化眾生，誰當教
X04n0223_p0260c04║化？我不覺悟眾生，誰當覺悟？我不清淨眾生，誰當清
X04n0223_p0260c05║淨？此我所宜、我所應作。復作是念：若我自解此甚深
X04n0223_p0260c06║法，唯我一人於阿耨多羅三藐三菩提獨得解脫，而
X04n0223_p0260c07║諸眾生盲冥無目入大險道，為諸煩惱之所纏縛，如
X04n0223_p0260c08║重病人恒受苦痛，處貪愛獄不能自出，不離地獄、餓
X04n0223_p0260c09║鬼、畜生、閻羅王界，不能滅苦不捨惡業，常處癡闇不
X04n0223_p0260c10║見真實，輪迴生死無得出離，住於八難眾垢所著，種
X04n0223_p0260c11║種煩惱覆障其心，邪見所迷不行正道。菩薩如是觀
X04n0223_p0260c12║諸眾生，作是念言：若此眾生未成熟、未調伏，捨而取
X04n0223_p0260c13║證得阿耨多羅三藐三菩提，是所不應。我當先化眾
X04n0223_p0260c14║生，於不可說不可說劫行菩薩行，未成熟者先令成
X04n0223_p0260c15║熟，未調伏者先令調伏。是菩薩住此行時，諸天、魔、梵、
X04n0223_p0260c16║沙門、婆羅門，一切世間乾闥婆、阿脩羅等，若有得見
X04n0223_p0260c17║暫同住止，恭敬尊重承事供養，及暫耳聞一經心者，
X04n0223_p0260c18║如是所作悉不唐捐，必定當成阿耨多羅三藐三菩
X04n0223_p0260c19║提，是名菩薩摩訶薩第六善現行。
X04n0223_p0260c20║【論】第六、善現行。以般若波羅蜜為體，有四十行半
X04n0223_p0260c21║經，分為四段：一、佛子已下，至方便現生相，有十行
X04n0223_p0260c22║半經，明知生之無性，示現方便現生分；二、佛子已
X04n0223_p0260c23║下，至與一切眾生作所依處，有十行經，明菩薩達
X04n0223_p0260c24║心境一切法無性無依，而教化眾生與作依處分；
X04n0223_p0261a01║三、菩薩爾時已下，至不行正道，有十一行經，明念
X04n0223_p0261a02║度眾生分；四、菩薩如是觀諸眾生已下，至善現行，
X04n0223_p0261a03║有九行經，明度眾生未盡，不取自證涅槃分。
X04n0223_p0261a04║【經】佛子！何等為菩薩摩訶薩無著行？佛子！此菩薩以
X04n0223_p0261a05║無著心，於念念中能入阿僧祇世界，嚴淨阿僧祇世
X04n0223_p0261a06║界，於諸世界心無所著；往詣阿僧祇諸如來所，恭敬
X04n0223_p0261a07║禮拜，承事供養，以阿僧祇華、阿僧祇香、阿僧祇鬘、阿
X04n0223_p0261a08║僧祇塗香、粖香、衣服、珍寶、幢幡、妙蓋諸莊嚴具，各阿
X04n0223_p0261a09║僧祇以用供養。如是供養，為究竟無作法故，為住不
X04n0223_p0261a10║思議法故，於念念中見無數佛，於諸佛所心無所著，
X04n0223_p0261a11║於諸佛剎亦無所著，於佛相好亦無所著，見佛光明、
X04n0223_p0261a12║聽佛說法亦無所著，於十方世界及佛菩薩所有眾
X04n0223_p0261a13║會亦無所著；聽佛法已，心生歡喜，志力廣大，能攝、能
X04n0223_p0261a14║行諸菩薩行，然於佛法亦無所著。此菩薩於不可說
X04n0223_p0261a15║劫，見不可說佛出興於世，一一佛所承事供養，皆悉
X04n0223_p0261a16║盡於不可說劫，心無厭足；見佛、聞法及見菩薩眾會
X04n0223_p0261a17║莊嚴，皆無所著；見不淨世界，亦無憎惡。何以故？此菩
X04n0223_p0261a18║薩如諸佛法而觀察故。諸佛法中，無垢、無淨，無闇、無
X04n0223_p0261a19║明，無異、無一，無實、無妄，無安隱、無險難，無正道、無邪
X04n0223_p0261a20║道。菩薩如是深入法界，教化眾生，而於眾生不生執
X04n0223_p0261a21║著；受持諸法，而於諸法不生執著；發菩提心，住於佛
X04n0223_p0261a22║住，而於佛住不生執著；雖有言說，而於言說心無所
X04n0223_p0261a23║著；入眾生趣，於眾生趣心無所著；了知三昧能入、能
X04n0223_p0261a24║住，而於三昧心無所著；往詣無量諸佛國土，若入、若
X04n0223_p0261b01║見、若於中住，而於佛土心無所著，捨去之時亦無顧
X04n0223_p0261b02║戀。菩薩摩訶薩以能如是無所著故，於佛法中，心無
X04n0223_p0261b03║障礙；了佛菩提，證法毗尼，住佛正教，修菩薩行，住菩
X04n0223_p0261b04║薩心，思惟菩薩解脫之法；於菩薩住處，心無所染；於
X04n0223_p0261b05║菩薩所行，亦無所著；淨菩薩道，受菩薩記。得受記已，
X04n0223_p0261b06║作如是念：凡夫愚癡，無知無見，無信無解，無聰敏行，
X04n0223_p0261b07║頑嚚貪著，流轉生死；不求見佛，不隨明導，不信調御，
X04n0223_p0261b08║迷誤失錯，入於險道；不敬十力王，不知菩薩恩，戀著
X04n0223_p0261b09║住處；聞諸法空，心大驚怖；遠離正法，住於邪法；捨夷
X04n0223_p0261b10║坦道，入險難道；棄背佛意，隨逐魔意；於諸有中，堅執
X04n0223_p0261b11║不捨。菩薩如是觀諸眾生，增長大悲，生諸善根而無
X04n0223_p0261b12║所著。菩薩爾時復作是念：我當為一眾生，於十方世
X04n0223_p0261b13║界一一國土，經不可說不可說劫，教化成熟；如為一
X04n0223_p0261b14║眾生，為一切眾生皆亦如是，終不以此而生疲厭，捨
X04n0223_p0261b15║而餘去。又以毛端徧量法界，於一毛端處，盡不可說
X04n0223_p0261b16║不可說劫，教化調伏一切眾生；如一毛端處，一一毛
X04n0223_p0261b17║端處皆亦如是。乃至不於一彈指頃，執著於我，起我、
X04n0223_p0261b18║我所想；於一一毛端處，盡未來劫，修菩薩行。不著身，
X04n0223_p0261b19║不著法，不著念，不著願，不著三昧，不著觀察，不著寂
X04n0223_p0261b20║定，不著境界，不著教化調伏眾生，亦復不著入於法
X04n0223_p0261b21║界。何以故？菩薩作是念：我應觀一切法界如幻，諸佛
X04n0223_p0261b22║如影，菩薩行如夢，佛說法如響，一切世間如化，業報
X04n0223_p0261b23║所持故；差別身如幻，行力所起故；一切眾生如心，種
X04n0223_p0261b24║種雜染故；一切法如實際，不可變異故。又作是念：我
X04n0223_p0261c01║當盡虗空徧法界，於十方國土中行菩薩行，念念明
X04n0223_p0261c02║達一切佛法，正念現前，無所取著。菩薩如是觀身無
X04n0223_p0261c03║我，見佛無礙，為化眾生演說諸法，令於佛法發生無
X04n0223_p0261c04║量歡喜淨信，救護一切，心無疲厭。無疲厭故，於一切
X04n0223_p0261c05║世界，若有眾生未成就、未調伏處，悉詣於彼，方便化
X04n0223_p0261c06║度。其中眾生種種音聲、種種諸業、種種取著、種種施
X04n0223_p0261c07║設、種種和合、種種流轉、種種所作、種種境界、種種生、
X04n0223_p0261c08║種種歿，以大誓願安住其中而教化之，不令其心有
X04n0223_p0261c09║動有退，亦不一念生染著想。何以故？得無所著、無所
X04n0223_p0261c10║依故，自利利他，清淨滿足。是名：菩薩摩訶薩第七無
X04n0223_p0261c11║著行。
X04n0223_p0261c12║【論】第七、無著行，以方便波羅蜜為體，有六十五行。
X04n0223_p0261c13║經分為六段：一、佛子已下，至然於佛法亦無所著，
X04n0223_p0261c14║有十二行半。經明菩薩嚴淨佛剎，供養諸佛，心無
X04n0223_p0261c15║所著分。二、此菩薩已下，至能如是無所著故，有十
X04n0223_p0261c16║五行。經明菩薩供佛無厭處事法，而常行中無所
X04n0223_p0261c17║著分。三、於佛法中心無障礙已下，至諸善根而無
X04n0223_p0261c18║所著，有十一行。經明觀眾生苦，長自大悲分。四、菩
X04n0223_p0261c19║薩爾時已下，至何以故，有十行半。經明菩薩常住
X04n0223_p0261c20║生死，教化眾生無著分。五、菩薩作是念已下，至心
X04n0223_p0261c21║無疲厭，有九行。經明教化眾生，觀法如幻分。六、無
X04n0223_p0261c22║疲厭故已下，至無著行，有七行半。經明菩薩見未
X04n0223_p0261c23║調伏眾生，而往彼生分。
X04n0223_p0261c24║【經】佛子！何等為菩薩摩訶薩難得行？此菩薩成就難
X04n0223_p0262a01║得善根、難伏善根、最勝善根、不可壞善根、無能過善
X04n0223_p0262a02║根、不思議善根、無盡善根、自在力善根、大威德善根、
X04n0223_p0262a03║與一切佛同一性善根。此菩薩修諸行時，於佛法中
X04n0223_p0262a04║得最勝解，於佛菩提得廣大解，於菩薩願未曾休息，
X04n0223_p0262a05║盡一切劫心無疲倦，於一切苦不生厭離，一切眾魔
X04n0223_p0262a06║所不能動，一切諸佛之所護念，具行一切菩薩苦行，
X04n0223_p0262a07║修菩薩行精勤匪懈，於大乘願恒不退轉。是菩薩安
X04n0223_p0262a08║住此難得行已，於念念中能轉阿僧祇劫生死，而不
X04n0223_p0262a09║捨菩薩大願。若有眾生承事、供養乃至見聞，皆於阿
X04n0223_p0262a10║耨多羅三藐三菩提得不退轉；此菩薩雖了眾生非
X04n0223_p0262a11║有，而不捨一切眾生界。譬如船師，不住此岸，不住彼
X04n0223_p0262a12║岸，不住中流，而能運渡此岸眾生至於彼岸，以往返
X04n0223_p0262a13║無休息故。菩薩摩訶薩亦復如是，不住生死，不住涅
X04n0223_p0262a14║槃，亦復不住生死中流，而能運渡此岸眾生置於彼
X04n0223_p0262a15║岸安隱、無畏、無憂惱處；亦不於眾生數而有所著，不
X04n0223_p0262a16║捨一眾生著多眾生，不捨多眾生著一眾生；不增眾
X04n0223_p0262a17║生界，不減眾生界，不生眾生界，不滅眾生界，不盡眾
X04n0223_p0262a18║生界，不長眾生界，不分別眾生界，不二眾生界。何以
X04n0223_p0262a19║故？菩薩深入眾生界如法界，眾生界、法界無有二；無
X04n0223_p0262a20║二法中，無增、無減，無生、無滅，無有、無無，無取、無依，無
X04n0223_p0262a21║著、無二。何以故？菩薩了一切法、法界無二故。菩薩如
X04n0223_p0262a22║是以善方便入深法界，住於無相，以清淨相莊嚴其
X04n0223_p0262a23║身，了法無性而能分別一切法相，不取眾生而能了
X04n0223_p0262a24║知眾生之數，不著世界而現身佛剎，不分別法而善
X04n0223_p0262b01║入佛法，深達義理而廣演言教，了一切法離欲真際
X04n0223_p0262b02║而不斷菩薩道、不退菩薩行，常勤修習無盡之行，自
X04n0223_p0262b03║在入於清淨法界。譬如鑽木以出於火，火事無量而
X04n0223_p0262b04║火不滅；菩薩如是化眾生事無有窮盡，而在世間常
X04n0223_p0262b05║住不滅，非究竟、非不究竟，非取、非不取，非依、非無依，
X04n0223_p0262b06║非世法、非佛法，非凡夫、非得果。菩薩成就如是難得
X04n0223_p0262b07║心修菩薩行時，不說二乘法、不說佛法，不說世間、不
X04n0223_p0262b08║說世間法，不說眾生、不說無眾生，不說垢、不說淨。何
X04n0223_p0262b09║以故？菩薩知一切法無染、無取、不轉、不退故。菩薩於
X04n0223_p0262b10║如是寂滅微妙甚深最勝法中修行時，亦不生念：我
X04n0223_p0262b11║現修此行、已修此行、當修此行。不著蘊、界、處、內世間、
X04n0223_p0262b12║外世間、內外世間，所起大願、諸波羅蜜及一切法皆
X04n0223_p0262b13║無所著。何以故？法界中無有法名向聲聞乘、向獨覺
X04n0223_p0262b14║乘，無有法名向菩薩乘、向阿耨多羅三藐三菩提，無
X04n0223_p0262b15║有法名向凡夫界，無有法名向染、向淨、向生死、向涅
X04n0223_p0262b16║槃。何以故？諸法無二、無不二故。譬如虗空，於十方中，
X04n0223_p0262b17║若去、來、今，求不可得，然非無虗空；菩薩如是觀一切
X04n0223_p0262b18║法皆不可得，然非無一切法。如實無異，不失所作，普
X04n0223_p0262b19║示修行菩薩諸行；不捨大願，調伏眾生，轉正法輪；不
X04n0223_p0262b20║壞因果，亦不違於平等妙法，普與三世諸如來等；不
X04n0223_p0262b21║斷佛種，不壞實相；深入於法，辯才無盡；聞法不著，至
X04n0223_p0262b22║法淵底；善能開演，心無所畏；不捨佛住，不違世法，普
X04n0223_p0262b23║現世間而不著世間。菩薩如是成就難得智慧心，修
X04n0223_p0262b24║習諸行，於三惡趣拔出眾生，教化、調伏、安置三世諸
X04n0223_p0262c01║佛道中，令不動搖。復作是念：世間眾生不知恩報，更
X04n0223_p0262c02║相讎對，邪見執著，迷惑顛倒，愚癡無智，無有信心，隨
X04n0223_p0262c03║逐惡友，起諸惡慧，貪愛、無明、種種煩惱皆悉充滿，是
X04n0223_p0262c04║我所修菩薩行處。設有知恩、聰明、慧解及善知識充
X04n0223_p0262c05║滿世間，我不於中修菩薩行。何以故？我於眾生無所
X04n0223_p0262c06║適莫，無所冀望，乃至不求一縷、一毫及以一字讚美
X04n0223_p0262c07║之言。盡未來劫修菩薩行，未曾一念自為於己，但欲
X04n0223_p0262c08║度脫一切眾生，令其清淨，永得出離。何以故？於眾生
X04n0223_p0262c09║中為明導者，法應如是，不取、不求，但為眾生修菩薩
X04n0223_p0262c10║道，令其得至安隱彼岸，成阿耨多羅三藐三菩提。是
X04n0223_p0262c11║名菩薩摩訶薩第八難得行。
X04n0223_p0262c12║【論】第八、難得行，以願波羅蜜為體，有七十行。經分
X04n0223_p0262c13║為六段：一、佛子已下，至一性善根，有四行。經明此
X04n0223_p0262c14║位中十善根分。二、此菩薩已下，至得不退轉，有八
X04n0223_p0262c15║行半。經明處苦無疲厭分。三、此菩薩了眾生非有
X04n0223_p0262c16║已下，至何以故，有十行。經明不捨不著眾生界分。
X04n0223_p0262c17║四、菩薩深入眾生界已下，至非得果，有十三行半。
X04n0223_p0262c18║經明菩薩入眾生界，不著而亦不廢，常在世間現
X04n0223_p0262c19║身度眾生分。五、菩薩成就如是已下，至不著世間，
X04n0223_p0262c20║有十九行半。經明不說而說法自在分。六、菩薩如
X04n0223_p0262c21║是已下，至第八、難得行，有十四行半。經明行菩薩
X04n0223_p0262c22║行不求果報分。
X04n0223_p0262c23║【經】佛子！何等為菩薩摩訶薩善法行？此菩薩為一切
X04n0223_p0262c24║世間天、人、魔、梵、沙門、婆羅門、乾闥婆等，作清涼法池，
X04n0223_p0263a01║攝持正法，不斷佛種；得清淨光明陀羅尼故，說法授
X04n0223_p0263a02║記，辯才無盡；得具足義陀羅尼故，義辯無盡；得覺悟
X04n0223_p0263a03║實法陀羅尼故，法辯無盡；得訓釋言詞陀羅尼故，詞
X04n0223_p0263a04║辯無盡；得無邊文句無盡義無礙門陀羅尼故，無礙
X04n0223_p0263a05║辯無盡；得佛灌頂陀羅尼灌其頂故，歡喜辯無盡；得
X04n0223_p0263a06║不由他悟陀羅尼門故，光明辯無盡；得同辯陀羅尼
X04n0223_p0263a07║門故，同辯無盡；得種種義身、句身、文身中訓釋陀羅
X04n0223_p0263a08║尼門故，訓釋辯無盡；得無邊旋陀羅尼故，無邊辯無
X04n0223_p0263a09║盡。此菩薩大悲堅固，普攝眾生，於三千大千世界，變
X04n0223_p0263a10║身金色，施作佛事；隨諸眾生根性欲樂，以廣長舌，於
X04n0223_p0263a11║一音中，現無量音，應時說法，皆令歡喜。假使有不可
X04n0223_p0263a12║說種種業報無數眾生，共會一處，其會廣大，充滿不
X04n0223_p0263a13║可說世界，菩薩於彼眾會中坐，是中眾生，一一皆有
X04n0223_p0263a14║不可說阿僧祇口，一一口能出百千億那由他音，同
X04n0223_p0263a15║時發聲，各別言詞，各別所問；菩薩於一念中，悉能領
X04n0223_p0263a16║受，皆為詶對，令除疑惑。如一眾會中，於不可說眾會
X04n0223_p0263a17║中悉亦如是。復次，假使一毛端處，念念出不可說不
X04n0223_p0263a18║可說道場眾會；一切毛端處皆亦如是，盡未來劫，彼
X04n0223_p0263a19║劫可盡，眾會無盡。是諸眾會於念念中，以各別言辭，
X04n0223_p0263a20║各別所問；菩薩於一念中，悉能領受，無怖無怯，無疑
X04n0223_p0263a21║無謬，而作是念：設一切眾生以如是語業俱來問我，
X04n0223_p0263a22║我為說法無斷無盡，皆令歡喜，住於善道；復令善解
X04n0223_p0263a23║一切言辭，能為眾生說種種法，而於言語無所分別。
X04n0223_p0263a24║假使不可說不可說種種言辭而來問難，一念悉領，
X04n0223_p0263b01║一音咸答，普使開悟，無有遺餘。以得一切智灌頂故，
X04n0223_p0263b02║以得無礙藏故，以得一切法圓滿光明故，具足一切
X04n0223_p0263b03║智智故。佛子！此菩薩摩訶薩安住善法行已，能自清
X04n0223_p0263b04║淨，亦能以無所著方便而普饒益一切眾生，不見有
X04n0223_p0263b05║眾生得出離者。如於此三千大千世界，如是乃至於
X04n0223_p0263b06║不可說三千大千世界，變身金色，妙音具足，於一切
X04n0223_p0263b07║法無所障礙而作佛事。佛子！此菩薩摩訶薩成就十
X04n0223_p0263b08║種身，所謂：入無邊法界非趣身，滅一切世間故；入無
X04n0223_p0263b09║邊法界諸趣身，生一切世間故；不生身，住無生平等
X04n0223_p0263b10║法故；不滅身，一切滅言說不可得故；不實身，得如實
X04n0223_p0263b11║故；不妄身，隨應現故；不遷身，離死此生彼故；不壞身，
X04n0223_p0263b12║法界性無壞故；一相身，三世語言道斷故；無相身，善
X04n0223_p0263b13║能觀察法相故。菩薩成就如是十種身，為一切眾生
X04n0223_p0263b14║舍，長養一切善根故；為一切眾生救，令其得大安隱
X04n0223_p0263b15║故；為一切眾生歸，與其作大依處故；為一切眾生導，
X04n0223_p0263b16║令得無上出離故；為一切眾生師，令入真實法中故；
X04n0223_p0263b17║為一切眾生燈，令其明見業報故；為一切眾生光，令
X04n0223_p0263b18║照甚深妙法故；為一切三世炬，令其曉悟實法故；為
X04n0223_p0263b19║一切世間照，令入光明地中故；為一切諸趣明，示現
X04n0223_p0263b20║如來自在故。佛子！是名：菩薩摩訶薩第九善法行。菩
X04n0223_p0263b21║薩安住此行，為一切眾生作清涼法池，能盡一切佛
X04n0223_p0263b22║法源故。
X04n0223_p0263b23║【論】第九、善法行，以力波羅蜜為體。於此段中，分為
X04n0223_p0263b24║五段：一、佛子已下，至旋陀羅尼辯無盡，有十二行
X04n0223_p0263c01║經，明十無盡辯分。二、此菩薩已下，至悉亦如是，有
X04n0223_p0263c02║九行半經，明大千界現身成佛辯才無礙分。三、復
X04n0223_p0263c03║次已下，至而作佛事，有十六行半經，明於一毛端
X04n0223_p0263c04║處道場無盡，一切毛端處及不可說三千界示身
X04n0223_p0263c05║成佛分。四、佛子！此菩薩已下，至善能觀察法相故，
X04n0223_p0263c06║有六行半經，明十種自在身分。五、菩薩成就如是
X04n0223_p0263c07║十種身已下，至一切佛法源故，有十行半經，明與
X04n0223_p0263c08║一切眾生所為依處分。
X04n0223_p0263c09║【經】佛子！何等為菩薩摩訶薩真實行？此菩薩成就第
X04n0223_p0263c10║一誠諦之語，如說能行，如行能說。此菩薩學三世諸
X04n0223_p0263c11║佛真實語，入三世諸佛種性，與三世諸佛善根同等，
X04n0223_p0263c12║得三世諸佛無二語，隨如來學，智慧成就。此菩薩成
X04n0223_p0263c13║就知眾生是處非處智、去來現在業報智、諸根利鈍
X04n0223_p0263c14║智、種種界智、種種解智、一切至處道智、諸禪解脫三
X04n0223_p0263c15║昧垢淨起時非時智、一切世界宿住隨念智、天眼智、
X04n0223_p0263c16║漏盡智，而不捨一切菩薩行。何以故？欲教化一切眾
X04n0223_p0263c17║生，悉令清淨故。此菩薩復生如是增上心：若我不令
X04n0223_p0263c18║一切眾生住無上解脫道，而我先成阿耨多羅三藐
X04n0223_p0263c19║三菩提者，則違我本願，是所不應。是故，要當先令一
X04n0223_p0263c20║切眾生得無上菩提、無餘涅槃，然後成佛。何以故？非
X04n0223_p0263c21║眾生請我發心，我自為眾生作不請之友，欲先令一
X04n0223_p0263c22║切眾生滿足善根，成一切智。是故，我為最勝，不著一
X04n0223_p0263c23║切世間故；我為最上，住無上調御地故；我為離翳，解
X04n0223_p0263c24║眾生無際故；我為已辦，本願成就故；我為善變化，菩
X04n0223_p0264a01║薩功德莊嚴故；我為善依怙，三世諸佛攝受故。此菩
X04n0223_p0264a02║薩摩訶薩不捨本願故，得入無上智慧莊嚴，利益眾
X04n0223_p0264a03║生，悉令滿足；隨本誓願，皆得究竟；於一切法中智慧
X04n0223_p0264a04║自在，令一切眾生普得清淨；念念徧遊十方世界，念
X04n0223_p0264a05║念普詣不可說不可說諸佛國土，念念悉見不可說
X04n0223_p0264a06║不可說諸佛及佛莊嚴清淨國土，示現如來自在神
X04n0223_p0264a07║力，普徧法界、虗空界。此菩薩現無量身，普入世間而
X04n0223_p0264a08║無所依；於其身中，現一切剎、一切眾生、一切諸法、一
X04n0223_p0264a09║切諸佛。此菩薩知眾生種種想、種種欲、種種解、種種
X04n0223_p0264a10║業報、種種善根，隨其所應，為現其身而調伏之；觀諸
X04n0223_p0264a11║菩薩如幻、一切法如化、佛出世如影、一切世間如夢，
X04n0223_p0264a12║得義身、文身無盡藏；正念自在，決定了知一切諸法；
X04n0223_p0264a13║智慧最勝，入一切三昧真實相，住一性無二地。菩薩
X04n0223_p0264a14║摩訶薩以諸眾生皆著於二，安住大悲，修行如是寂
X04n0223_p0264a15║滅之法；得佛十力，入因陀羅網法界，成就如來無礙
X04n0223_p0264a16║解脫人中雄猛大師子吼；得無所畏，能轉無礙清淨
X04n0223_p0264a17║法輪；得智慧解脫，了知一切世間境界；絕生死迴流，
X04n0223_p0264a18║入智慧大海，為一切眾生護持三世諸佛正法，到一
X04n0223_p0264a19║切佛法海實相源底。菩薩住此真實行已，一切世間
X04n0223_p0264a20║天、人、魔、梵、沙門、婆羅門、乾闥婆、阿脩羅等，有親近者，
X04n0223_p0264a21║皆令開悟，歡喜清淨。是名：菩薩摩訶薩第十真實行。
X04n0223_p0264a22║【論】第十、真實行，以智波羅蜜為體。於此段中，分為
X04n0223_p0264a23║三段：一、佛子已下，至悉令清淨，故有十行。經明此
X04n0223_p0264a24║位菩薩學三世諸佛誠實身、語、智，得佛十種智分。
X04n0223_p0264b01║二、此菩薩復生如是增上心已下，至法界、虗空界，
X04n0223_p0264b02║有十六行半。經明以願力教化眾生，不取菩提分。
X04n0223_p0264b03║三、此菩薩已下，至第十、真實行，可十七行。經明身
X04n0223_p0264b04║含眾剎，知根利生自在分。
X04n0223_p0264b05║【經】爾時，佛神力故，十方各有佛剎微塵數世界六種
X04n0223_p0264b06║震動。所謂：動、徧動、等徧動，起、徧起、等徧起，踴、徧踴、等
X04n0223_p0264b07║徧踴，震、徧震、等徧震，吼、徧吼、等徧吼，擊、徧擊、等徧擊。
X04n0223_p0264b08║雨天妙華、天香、天末香、天鬘、天衣、天寶、天莊嚴具，奏
X04n0223_p0264b09║天樂音，放天光明，演暢諸天微妙音聲。如此世界夜
X04n0223_p0264b10║摩天宮說十行法所現神變，十方世界悉亦如是。復
X04n0223_p0264b11║以佛神力故，十方各過十萬佛剎微塵數世界外，有
X04n0223_p0264b12║十萬佛剎微塵數菩薩俱，來詣此土，充滿十方，語功
X04n0223_p0264b13║德林菩薩言：佛子！善哉！善哉！善能演說諸菩薩行。我
X04n0223_p0264b14║等一切同名：功德林，所住世界皆名：功德幢，彼土如
X04n0223_p0264b15║來同名：普功德。我等佛所亦說此法，眾會眷屬言辭
X04n0223_p0264b16║義理悉亦如是，無有增減。佛子！我等皆承佛神力來
X04n0223_p0264b17║入此會，為汝作證。十方世界悉亦如是。
X04n0223_p0264b18║【論】已下動地興供分中，有十五行經義，分為三段：
X04n0223_p0264b19║一、爾時已下，至天微妙音聲，有五行半經，明動地
X04n0223_p0264b20║興供分；二、如此世界已下，至悉亦如是，有一行半
X04n0223_p0264b21║經，明都結十方同然分；三、復以佛神力故已下，至
X04n0223_p0264b22║十方世界悉亦如是，有八行經，明十方功德林菩
X04n0223_p0264b23║薩來集作證分。如十方十萬佛剎微塵數世界外，
X04n0223_p0264b24║有十萬佛剎微塵數菩薩，皆名功德林者，為明十
X04n0223_p0264c01║行徧周故。佛號普功德者，為明此十行徧周，即功
X04n0223_p0264c02║德徧周，即是此位之中所得之果，以行徧周所招
X04n0223_p0264c03║功德，故佛號普功德。舉十方各過十萬佛剎微塵
X04n0223_p0264c04║為數者，明智所達法，亦明行門之量廣大，即佛果
X04n0223_p0264c05║功德廣大。已上十行，約十波羅蜜為昇進經，自具
X04n0223_p0264c06║分明，不煩更釋。如是十行，總是一時一念無前後
X04n0223_p0264c07║之行門，莫作前後延促之見，皆須約法界智體用，
X04n0223_p0264c08║成進修之門。
X04n0223_p0264c09║【經】爾時，功德林菩薩承佛神力，普觀十方一切眾會
X04n0223_p0264c10║暨于法界，欲令佛種性不斷故，欲令菩薩種性清淨
X04n0223_p0264c11║故，欲令願種性不退轉故，欲令行種性常相續故，欲
X04n0223_p0264c12║令三世種性悉平等故，欲攝三世一切佛種性故，欲
X04n0223_p0264c13║開演所種諸善根故，欲觀察一切諸根故，欲解煩惱
X04n0223_p0264c14║習氣心行所作故，欲照了一切佛菩提故，而說頌言：
X04n0223_p0264c15║【論】如說頌歎法中有七行，經明十種，種性不斷，故
X04n0223_p0264c16║以頌重申。如暨于法界者，暨者，及也，云及于法界
X04n0223_p0264c17║也。
X04n0223_p0264c18║【經】一心敬禮十力尊，離垢清淨無礙見，
X04n0223_p0264c19║境界深遠無倫疋，住如虗空道中者。
X04n0223_p0264c20║過去人中諸最勝，功德無量無所著，
X04n0223_p0264c21║勇猛第一無等倫，彼離塵者行斯道。
X04n0223_p0264c22║現在十方諸國土，善能開演第一義，
X04n0223_p0264c23║離諸過惡最清淨，彼無依者行斯道。
X04n0223_p0264c24║未來所有人師子，周徧遊行於法界，
X04n0223_p0265a01║已發諸佛大悲心，彼饒益者行斯道。
X04n0223_p0265a02║三世所有無比尊，自然除滅愚癡闇，
X04n0223_p0265a03║於一切法皆平等，彼大力人行此道。
X04n0223_p0265a04║普見無量無邊界，一切諸有及諸趣，
X04n0223_p0265a05║見已其心不分別，彼無動者行斯道。
X04n0223_p0265a06║法界所有皆明了，於第一義最清淨，
X04n0223_p0265a07║永破瞋慢及愚癡，彼功德者行斯道。
X04n0223_p0265a08║於諸眾生善分別，悉入法界真實性。
X04n0223_p0265a09║自然覺悟不由他，彼等空者行斯道。
X04n0223_p0265a10║盡空所有諸國土，悉往說法廣開喻。
X04n0223_p0265a11║所說清淨無能壞，彼勝牟尼行此道。
X04n0223_p0265a12║具足堅固不退轉，成就尊重最勝法。
X04n0223_p0265a13║願力無盡到彼岸，彼善修者所行道。
X04n0223_p0265a14║無量無邊一切地，廣大甚深妙境界，
X04n0223_p0265a15║悉能知見靡有遺，彼論師子所行道。
X04n0223_p0265a16║一切句義皆明了，所有異論悉摧伏，
X04n0223_p0265a17║於法決定無所疑，彼大牟尼行此道。
X04n0223_p0265a18║遠離世間諸過患，普與眾生安隱樂。
X04n0223_p0265a19║能為無等大導師，彼勝德者行斯道。
X04n0223_p0265a20║恒以無畏施眾生，普令一切皆欣慶。
X04n0223_p0265a21║其心清淨離染濁，彼無等者行斯道。
X04n0223_p0265a22║意業清淨極調善，離諸戲論無口過，
X04n0223_p0265a23║威光圓滿眾所欽，彼最勝者行斯道。
X04n0223_p0265a24║入真實義到彼岸，住功德處心永寂。
X04n0223_p0265b01║諸佛護念恒不忘，彼滅有者行斯道。
X04n0223_p0265b02║遠離於我無惱害，恒以大音宣正法。
X04n0223_p0265b03║十方國土靡不周，彼絕譬者行斯道。
X04n0223_p0265b04║檀波羅蜜已成滿，百福相好所莊嚴，
X04n0223_p0265b05║眾生見者皆欣悅，彼最勝慧行斯道。
X04n0223_p0265b06║智地甚深難可入，能以妙慧善安住，
X04n0223_p0265b07║其心究竟不動搖，彼堅固行行斯道。
X04n0223_p0265b08║法界所有悉能入，隨所入處咸究竟，
X04n0223_p0265b09║神通自在靡不該，彼法光明行此道。
X04n0223_p0265b10║諸無等等大牟尼，勤修三昧無二相，
X04n0223_p0265b11║心常在定樂寂靜，彼普見者行斯道。
X04n0223_p0265b12║微細廣大諸國土，更相涉入各差別，
X04n0223_p0265b13║如其境界悉了知，彼智山王行此道。
X04n0223_p0265b14║意常明潔離諸垢，於三界中無所著，
X04n0223_p0265b15║護持眾戒到彼岸，此淨心者行斯道。
X04n0223_p0265b16║智慧無邊不可說，普徧法界虗空界，
X04n0223_p0265b17║善能修學住其中，彼金剛慧行斯道。
X04n0223_p0265b18║三世一切佛境界，智慧善入悉周徧，
X04n0223_p0265b19║未嘗暫起疲厭心，彼最勝者行斯道。
X04n0223_p0265b20║善能分別十力法，了知一切至處道，
X04n0223_p0265b21║身業無礙得自在，彼功德身行此道。
X04n0223_p0265b22║十方無量無邊界，所有一切諸眾生，
X04n0223_p0265b23║我皆救護而不捨，彼無畏者行斯道。
X04n0223_p0265b24║於諸佛法勤修習，心常精進不懈倦，
X04n0223_p0265c01║淨治一切諸世間，彼大龍王行此道。
X04n0223_p0265c02║了知眾生根不同，欲解無量各差別，
X04n0223_p0265c03║種種諸界皆明達，此普入者行斯道。
X04n0223_p0265c04║十方世界無量剎，悉往受生無有數，
X04n0223_p0265c05║未曾一念生疲厭，彼歡喜者行斯道。
X04n0223_p0265c06║普放無量光別網，照耀一切諸世間。
X04n0223_p0265c07║其光所照入法性，此善慧者行斯道。
X04n0223_p0265c08║震動十方諸國土，無量億數那由他，
X04n0223_p0265c09║不令眾生有驚怖，此利世者所行道。
X04n0223_p0265c10║善解一切語言法，問難詶對悉究竟，
X04n0223_p0265c11║聰哲辯慧靡不知，此無畏者所行道。
X04n0223_p0265c12║善解覆仰諸國土，分別思惟得究竟。
X04n0223_p0265c13║悉使住於無盡地，此勝慧者所行道。
X04n0223_p0265c14║功德無量那由他，為求佛道皆修習。
X04n0223_p0265c15║於其一切到彼岸，此無盡行所行道。
X04n0223_p0265c16║超出世間大論師，辯才第一師子吼。
X04n0223_p0265c17║普使羣生到彼岸，此淨心者所行道。
X04n0223_p0265c18║諸佛灌頂第一法，已得此法灌其頂，
X04n0223_p0265c19║心恒安住正法門，彼廣大心行此道。
X04n0223_p0265c20║一切眾生無量別，了達其心悉周徧，
X04n0223_p0265c21║決定護持佛法藏，彼如須彌行此道。
X04n0223_p0265c22║能於一一語言中，普為示現無量音。
X04n0223_p0265c23║令彼眾生隨類解，此無礙見行斯道。
X04n0223_p0265c24║一切文字語言法，智皆善入不分別，
X04n0223_p0266a01║住於真實境界中，此見性者所行道。
X04n0223_p0266a02║安住甚深大法海，善能印定一切法，
X04n0223_p0266a03║了法無相真實門，此見實者所行道。
X04n0223_p0266a04║一一佛土皆往詣，盡於無量無邊劫，
X04n0223_p0266a05║觀察思惟靡暫停，此匪懈者所行道。
X04n0223_p0266a06║無量無數諸如來，種種名號各不同，
X04n0223_p0266a07║於一毛端悉明見，此淨福者所行道。
X04n0223_p0266a08║一毛端處見諸佛，其數無量不可說，
X04n0223_p0266a09║一切法界悉亦然，彼諸佛子行斯道。
X04n0223_p0266a10║無量無邊無數劫，於一念中悉明見，
X04n0223_p0266a11║知其脩促無定相，此解脫行所行道。
X04n0223_p0266a12║能令見者無空過，皆於佛法種因緣。
X04n0223_p0266a13║而於所作心無著，彼諸最勝所行道。
X04n0223_p0266a14║那由他劫常遇佛，終不一念生疲厭。
X04n0223_p0266a15║其心歡喜轉更增，此不空見所行道。
X04n0223_p0266a16║盡於無量無邊劫，觀察一切眾生界，
X04n0223_p0266a17║未曾見有一眾生，此堅固士所行道。
X04n0223_p0266a18║修習無邊福智藏，普作清涼功德池。
X04n0223_p0266a19║利益一切諸羣生，彼第一人行此道。
X04n0223_p0266a20║法界所有諸品類，普徧虗空無數量，
X04n0223_p0266a21║了彼皆依言說住，此師子吼所行道。
X04n0223_p0266a22║能於一一三昧中，普入無數諸三昧，
X04n0223_p0266a23║悉至法門幽奧處，此月輪者行斯道。
X04n0223_p0266a24║忍力勤修到彼岸，能忍最勝寂滅法。
X04n0223_p0266b01║其心平等不動搖，此無邊智所行道。
X04n0223_p0266b02║於一世界一坐處，其身不動恒寂然，
X04n0223_p0266b03║而於一切普現身，彼無邊身行此道。
X04n0223_p0266b04║無量無邊諸國土，悉令共入一塵中。
X04n0223_p0266b05║普得包容無障礙，彼無邊思行此道。
X04n0223_p0266b06║了達是處及非處，於諸力處普能入，
X04n0223_p0266b07║成就如來最上力，彼第一力所行道。
X04n0223_p0266b08║過去未來現在世，無量無邊諸業報，
X04n0223_p0266b09║恒以智慧悉了知，此達解者所行道。
X04n0223_p0266b10║了達世間時非時，如應調伏諸眾生。
X04n0223_p0266b11║悉順其宜而不失，此善了者所行道。
X04n0223_p0266b12║善守身語及意業，恒令依法而修行。
X04n0223_p0266b13║離諸取著降眾魔，此智心者所行道。
X04n0223_p0266b14║於諸法中得善巧，能入真如平等處。
X04n0223_p0266b15║辯才宣說無有窮，此佛行者所行道。
X04n0223_p0266b16║陀羅尼門已圓滿，善能安住無礙藏，
X04n0223_p0266b17║於諸法界悉通達，此深入者所行道。
X04n0223_p0266b18║三世所有一切佛，悉與等心同智慧，
X04n0223_p0266b19║一性一相無有殊，此無礙種所行道。
X04n0223_p0266b20║已抉一切愚癡膜，深入廣大智慧海。
X04n0223_p0266b21║普施眾生清淨眼，此有目者所行道。
X04n0223_p0266b22║已具一切諸導師，平等神通無二行，
X04n0223_p0266b23║獲於如來自在力，此善修者所行道。
X04n0223_p0266b24║徧遊一切諸世間，普雨無邊妙法雨，
X04n0223_p0266c01║悉令於義得決了，此法雲者所行道。
X04n0223_p0266c02║能於佛智及解脫，深生淨信永不退。
X04n0223_p0266c03║以信而生智慧根，此善學者所行道。
X04n0223_p0266c04║能於一念悉了知，一切眾生無有餘，
X04n0223_p0266c05║了彼眾生心自性，達無性者所行道。
X04n0223_p0266c06║法界一切諸國土，悉能化往無有數，
X04n0223_p0266c07║其身最妙絕等倫，此無比行所行道。
X04n0223_p0266c08║佛剎無邊無有數，無量諸佛在其中，
X04n0223_p0266c09║菩薩於彼悉現前，親近供養生尊重。
X04n0223_p0266c10║菩薩能以獨一身，入於三昧而寂定，
X04n0223_p0266c11║令見其身無有數，一一皆從三昧起。
X04n0223_p0266c12║菩薩所住最深妙，所行所作超戲論，
X04n0223_p0266c13║其心清淨常悅樂，能令眾生悉歡喜，
X04n0223_p0266c14║諸根方便各差別，能以智慧悉明見，
X04n0223_p0266c15║而了諸根無所依，調難調者所行道。
X04n0223_p0266c16║能以方便巧分別，於一切法得自在。
X04n0223_p0266c17║十方世界各不同，悉在其中作佛事。
X04n0223_p0266c18║諸根微妙行亦然，能為眾生廣說法。
X04n0223_p0266c19║誰其聞者不欣慶，此等虗空所行道。
X04n0223_p0266c20║智眼清淨無與等，於一切法悉明見，
X04n0223_p0266c21║如是智慧巧分別，此無等者所行道。
X04n0223_p0266c22║所有無盡廣大福，一切修行使究竟，
X04n0223_p0266c23║令諸眾生悉清淨，此無比者所行道。
X04n0223_p0266c24║普勸修成助道法，悉令得住方便地。
X04n0223_p0267a01║度脫眾生無有數，未曾暫起眾生想。
X04n0223_p0267a02║一切機緣悉觀察，先護彼意令無諍。
X04n0223_p0267a03║普示眾生安隱處，此方便者所行道。
X04n0223_p0267a04║成就最上第一智，具足無量無邊智，
X04n0223_p0267a05║於諸四眾無所畏，此方便智所行道。
X04n0223_p0267a06║一切世界及諸法，悉能徧入得自在。
X04n0223_p0267a07║亦入一切眾會中，度脫羣生無有數。
X04n0223_p0267a08║十方一切國土中，擊大法鼓悟羣生，
X04n0223_p0267a09║為法施主最無上，此不滅者所行道。
X04n0223_p0267a10║一身結跏而正坐，充滿十方無量剎，
X04n0223_p0267a11║而令其身不迫隘，此法身者所行道。
X04n0223_p0267a12║能於一義一文中，演說無量無邊法。
X04n0223_p0267a13║而其邊際不可得，此無邊智所行道。
X04n0223_p0267a14║於佛解脫善修學，得佛智慧無障礙，
X04n0223_p0267a15║成就無畏為世雄，此方便者所行道。
X04n0223_p0267a16║了知十方世界海，亦知一切佛剎海，
X04n0223_p0267a17║智海法海悉了知，眾生見者咸欣慶。
X04n0223_p0267a18║或現入胎及初生，或現道場成正覺，
X04n0223_p0267a19║如是皆令世間見，此無邊者所行道。
X04n0223_p0267a20║無量億數國土中，示現其身入涅槃。
X04n0223_p0267a21║實不捨願歸寂滅，此雄論者所行道。
X04n0223_p0267a22║堅固微密一妙身，與佛平等無差別。
X04n0223_p0267a23║隨諸眾生各異見，一實身者所行道，
X04n0223_p0267a24║法界平等無差別，具足無量無邊義，
X04n0223_p0267b01║樂觀一相心不移，三世智者所行道。
X04n0223_p0267b02║於諸眾生及佛法，建立加持悉究竟。
X04n0223_p0267b03║所有持力同於佛，最上持者行斯道。
X04n0223_p0267b04║神足無礙猶如佛，天眼無礙最清淨，
X04n0223_p0267b05║耳根無礙善聽聞，此無礙意所行道，
X04n0223_p0267b06║所有神通皆具足，隨其智慧悉成就。
X04n0223_p0267b07║善知一切靡所儔，此賢智者所行道。
X04n0223_p0267b08║其心正定不搖動，其智廣大無邊際，
X04n0223_p0267b09║所有境界皆明達，一切見者所行道。
X04n0223_p0267b10║已到一切功德岸，能隨次第度眾生。
X04n0223_p0267b11║其心畢竟無厭足，此常勤者所行道。
X04n0223_p0267b12║三世所有諸佛法，於此一切咸知見，
X04n0223_p0267b13║從於如來種性生，彼諸佛子行斯道。
X04n0223_p0267b14║隨順言辭已成就，乖違談論善摧伏，
X04n0223_p0267b15║常能趣向佛菩提，無邊慧者所行道。
X04n0223_p0267b16║一光照燭無涯限，十方國土悉充徧。
X04n0223_p0267b17║普使世間得大明，此破闇者所行道。
X04n0223_p0267b18║隨其應現應供養，為現如來清淨身。
X04n0223_p0267b19║教化眾生百千億，莊嚴佛剎亦如是。
X04n0223_p0267b20║為令眾生出世間，一切妙行皆修習。
X04n0223_p0267b21║此行廣大無邊際，云何而有能知者？
X04n0223_p0267b22║假使分身不可說，而與法界虗空等，
X04n0223_p0267b23║悉共稱揚彼功德，百千萬劫無能盡。
X04n0223_p0267b24║菩薩功德無有邊，一切修行皆具足，
X04n0223_p0267c01║假使無量無邊佛，於無量劫說不盡，
X04n0223_p0267c02║何況世間天及人，一切聲聞及緣覺，
X04n0223_p0267c03║能於無量無邊劫，讚歎稱揚得究竟。
X04n0223_p0267c04║【論】如下說頌分中，有二百二行頌，兩行一頌，如文
X04n0223_p0267c05║具明。
X04n0223_p0267c06║
X04n0223_p0267c07║大方廣佛新華嚴經合論卷第三十八
X04n0223_p0267c08║
X04n0223_p0267c09║音切
X04n0223_p0267c10║憎（會音。）顧（古故切。）戀（良願切。）頑（五還切。）嚚（魚巾切。）聰（倉紅切。）敏（眉允
X04n0223_p0267c11║切。）誤（牛故切。）彈（徒干切。）匪（方尾切。）懈（戒音。）縷（力語切。）冀（居利切。）變
X04n0223_p0267c12║（補面切。）辭（詳慈切。）鈍（直定切。）踴（勇音。）讎（市流切。）適（丁力切。）雄（胡弓切。）
X04n0223_p0267c13║哲（之列切。）欽（佉今切。）靡（亡悲切。）淵（烏玄切。）抉（於決切。）儔（直由切。）廢
X04n0223_p0267c14║（方吠切。）