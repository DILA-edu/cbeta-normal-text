X04n0223_p0273a08║
X04n0223_p0273a09║
X04n0223_p0273a10║
X04n0223_p0273a11║大方廣佛新華嚴經合論卷第四十
X04n0223_p0273a12║唐于闐國三藏沙門實叉難陀譯經
X04n0223_p0273a13║唐太原方山長者李通玄造論
X04n0223_p0273a14║唐福州開元寺沙門志寧釐經合論
X04n0223_p0273a15║昇兜率天宮品第二十三
X04n0223_p0273a16║【論】第五會兜率天宮說十迴向法門。於此會中序
X04n0223_p0273a17║分、正說、流通者，從此初昇兜率天宮是序分，已下
X04n0223_p0273a18║兩品是正說分，兩品中至下動地興供是流通分。
X04n0223_p0273a19║兜率天宮說十迴向法門，於此位中有三品經，共
X04n0223_p0273a20║成此位。第一、從初昇兜率天宮品，三義如前。一、釋
X04n0223_p0273a21║品名目者，以昇天所至立名也。兜率天者，此云樂
X04n0223_p0273a22║知足天也。二、釋品來意者，明前十住、十行二位，以
X04n0223_p0273a23║彰出世已成如來智慧之業。今於此天，以明隨見
X04n0223_p0273a24║道者，成如來大悲處世利生之業，會融世間、出世
X04n0223_p0273b01║間不一不二法門，是故此品須來。凡大悲門，初發
X04n0223_p0273b02║心時，以真智慧進修中，悲有勝劣不同，十住、十行
X04n0223_p0273b03║智慧兼修，仍出世心，多望此位。大悲是理智位，出
X04n0223_p0273b04║世心終，迴入生死智慈之悲。十地之中，長養大悲，
X04n0223_p0273b05║更令深厚。是故，善財！十地表法中，從初地已去，有
X04n0223_p0273b06║九箇女天，一箇瞿波，是佛音為太子之時。妻表悲
X04n0223_p0273b07║十地位已終，法悅是妻義故。問：云何於此天處說
X04n0223_p0273b08║迴向法？答曰：如須彌頂上說十住，明初生佛家，住
X04n0223_p0273b09║佛智慧之頂而無退動。夜摩天上說十行法，表行
X04n0223_p0273b10║依法空，一切無著。至此兜率天宮，表雖不離欲界，
X04n0223_p0273b11║處大悲門，而於欲境常行知足，無所染著，但為饒
X04n0223_p0273b12║益眾生，處於世間。又此天處於欲界，自須彌已上
X04n0223_p0273b13║五天之處中，以會智悲，令不偏故，如四天王還依
X04n0223_p0273b14║帝釋為主故。是故而於此天說十迴向，明和會真
X04n0223_p0273b15║俗，成大慈悲，長處生死，而不廢涅槃，名為迴向。從
X04n0223_p0273b16║初發心住已來，如是和會位終，偏得其名，故名迴
X04n0223_p0273b17║向。此為以處表法昇進，亦即不曾身有上下去來，
X04n0223_p0273b18║智悲恒徧故，無中邊故。但明寄處，表一生菩薩處
X04n0223_p0273b19║此天中，果行滿故。以明發心初始生如來智慧之
X04n0223_p0273b20║家，以佛智慧行大悲門，即是圓滿如來果故。果復
X04n0223_p0273b21║常滿，行復常行，果行相嚴，故號佛華嚴也。十地、十
X04n0223_p0273b22║一地，依此十住、十行、十迴向法，三法成其功用，更
X04n0223_p0273b23║亦無別安立。以是他化天中說十地時，更不別作
X04n0223_p0273b24║法事興供故，但長養此位大智、大慈、大悲，令深固
X04n0223_p0273c01║圓滿故，故名十地。三、隨文解釋者，於此義中，復分
X04n0223_p0273c02║為二。此會中都會五位眾，總在其中。如下諸王菩
X04n0223_p0273c03║薩等，總是一、長科經意，二、隨文解釋。第一、長科經
X04n0223_p0273c04║意者，從初至經末，約分為十一段。第一、爾時，佛神
X04n0223_p0273c05║力故已下，至悉皆同等，於中有七紙半經，明兜率
X04n0223_p0273c06║天王遙見佛來，與諸天眾敷座莊嚴。分復科為七
X04n0223_p0273c07║段。
X04n0223_p0273c08║【經】爾時，佛神力故，十方一切世界，一一四天下閻浮
X04n0223_p0273c09║提中，皆見如來坐於樹下，各有菩薩承佛神力而演
X04n0223_p0273c10║說法，靡不自謂恒對於佛。
X04n0223_p0273c11║【論】第一、爾時已下，至恒對於佛，有三行經，明智身
X04n0223_p0273c12║恒圓滿分。隨文釋義者，此昇兜率天品中云十方
X04n0223_p0273c13║一切世界皆常對於佛者，明圓智徧周。
X04n0223_p0273c14║【經】爾時，世尊復以神力，不離於此菩提樹下，及須彌
X04n0223_p0273c15║頂夜摩天宮，而往詣於兜率陀天一切妙寶所莊嚴
X04n0223_p0273c16║殿。
X04n0223_p0273c17║【論】第二、爾時，世尊已下，至妙寶莊嚴殿，可兩行。經
X04n0223_p0273c18║明如來大智徧周應感，所見彼此無來去分。釋義
X04n0223_p0273c19║云：不離菩提樹而昇夜摩兜率天者，為菩提之智
X04n0223_p0273c20║體。本性無有依住，徧往十方，無去來今，性無可得，
X04n0223_p0273c21║無有住處，無有遷變，不動不寂，無所造作，而隨根
X04n0223_p0273c22║應十方世界，於一切眾生前對現色身，如應化度。
X04n0223_p0273c23║【經】時，兜率天王遙見佛來，即於殿上敷摩尼藏師子
X04n0223_p0273c24║之座。其師子座，天諸妙寶之所集成，過去修行善根
X04n0223_p0274a01║所得，一切如來神力所現，無量百千億那由他阿僧
X04n0223_p0274a02║祇善根所生，一切如來淨法所起，無邊福力之所嚴
X04n0223_p0274a03║瑩；清淨業報，不可沮壞；觀者欣樂，無有厭足；是出世
X04n0223_p0274a04║法，非世所染；一切眾生咸來觀察，無有能得究其妙
X04n0223_p0274a05║好。
X04n0223_p0274a06║【論】第三、時兜率天王遙見佛來已下，至無有能得
X04n0223_p0274a07║究其妙好，有七行經，明天王殿上敷座。分釋義云：
X04n0223_p0274a08║時兜率天王遙見佛來者，明從前十行位向十迴
X04n0223_p0274a09║向，為遙見佛來。入殿敷寶座者，契會也。如十住為
X04n0223_p0274a10║以方便三昧顯現如來智慧法流，即座有安置十
X04n0223_p0274a11║行之中，為以法身無相而為行體。座云化作寶蓮
X04n0223_p0274a12║華藏，為表處行無染如蓮華故。今此十迴向位中，
X04n0223_p0274a13║為成大悲赴俗，座云敷座。敷者，開發義，為表大悲
X04n0223_p0274a14║赴俗，開敷眾善之華至菩提之妙果故。又敷者，設
X04n0223_p0274a15║義，為表大悲赴俗，設法以利生故，不自求出世法
X04n0223_p0274a16║故。座體摩尼者，明以大慈悲常在生死而無染汙，
X04n0223_p0274a17║以表摩尼名離垢寶。座云師子者，依主義也，為如
X04n0223_p0274a18║來是無畏之主故。天諸妙寶之所集成者，明妙理
X04n0223_p0274a19║智悲萬行報得故。是故經云：過去修行善根所得，
X04n0223_p0274a20║一切如來神力所現者，明一切諸佛福智萬行不
X04n0223_p0274a21║異自佛神力故，但自心理智中與一切諸佛同福
X04n0223_p0274a22║智故，為智同行同故。云無量百千億那由他阿僧
X04n0223_p0274a23║祇善根所生者，明迴向中福智大悲行周故報也。
X04n0223_p0274a24║總云此座嚴飾是不可數無限善根所生，一切如
X04n0223_p0274b01║來淨法所起，明以智起行無法不淨。餘如文自具。
X04n0223_p0274b02║從此已下至第一段終，有一百九十八行半。經有
X04n0223_p0274b03║一百八十四箇百萬億種諸莊嚴寶座，及寶地虗
X04n0223_p0274b04║空悉皆徧滿。又有一百八箇百萬億種諸菩薩，并
X04n0223_p0274b05║諸天八部王眾入法，及合掌、思惟、讚頌、持幡等眾
X04n0223_p0274b06║莊嚴寶地及虗空周徧圓滿。又有十箇百萬億善
X04n0223_p0274b07║根之所嚴潔。
X04n0223_p0274b08║【經】有百萬億層級，周帀圍遶；百萬億金網，百萬億華
X04n0223_p0274b09║帳，百萬億寶帳，百萬億鬘帳，百萬億香帳，張施其上；
X04n0223_p0274b10║華鬘垂下，香氣普熏；百萬億華蓋，百萬億鬘蓋，百萬
X04n0223_p0274b11║億寶蓋，諸天執持，四面行列；百萬億寶衣，以敷其上；
X04n0223_p0274b12║百萬億樓閣，綺煥莊嚴；百萬億摩尼網，百萬億寶網，
X04n0223_p0274b13║彌覆其上；百萬億寶纓珞網，四面垂下；百萬億莊嚴
X04n0223_p0274b14║具網，百萬億蓋網，百萬億衣網，百萬億寶帳網，以張
X04n0223_p0274b15║其上；百萬億寶蓮華網，開敷光榮；百萬億寶香網，其
X04n0223_p0274b16║香美妙，稱悅眾心；百萬億寶鈴帳，其鈴微動，出和雅
X04n0223_p0274b17║音；百萬億栴檀寶帳，香氣普熏；百萬億寶華帳，其華
X04n0223_p0274b18║敷榮；百萬億眾妙色衣帳，世所希有；百萬億菩薩帳，
X04n0223_p0274b19║百萬億雜色帳，百萬億真金帳，百萬億瑠璃帳，百萬
X04n0223_p0274b20║億種種寶帳，悉張其上；百萬億一切寶帳，大摩尼寶
X04n0223_p0274b21║以為莊嚴；百萬億妙寶華，周帀瑩飾；百萬億頻婆帳，
X04n0223_p0274b22║殊妙間錯；百萬億寶鬘，百萬億香鬘，四面垂下；百萬
X04n0223_p0274b23║億天堅固香，其香普熏；百萬億天莊嚴具纓絡，百萬
X04n0223_p0274b24║億寶華纓絡，百萬億勝藏寶纓絡，百萬億摩尼寶纓
X04n0223_p0274c01║絡，百萬億海摩尼寶纓絡，莊嚴座身；百萬億妙寶繒
X04n0223_p0274c02║綵，以為垂帶；百萬億因陀羅金剛寶，百萬億自在摩
X04n0223_p0274c03║尼寶，百萬億妙色真金藏，以為間飾；百萬億毗盧遮
X04n0223_p0274c04║那摩尼寶、百萬億因陀羅摩尼寶光明照耀，百萬億
X04n0223_p0274c05║天堅固摩尼寶以為窻牗，百萬億清淨功德摩尼寶
X04n0223_p0274c06║彰施妙色，百萬億清淨妙藏寶以為門闥，百萬億世
X04n0223_p0274c07║中最勝半月寶、百萬億離垢藏摩尼寶、百萬億師子
X04n0223_p0274c08║面摩尼寶間錯莊嚴，百萬億心王摩尼寶所求如意，
X04n0223_p0274c09║百萬億閻浮檀摩尼寶、百萬億清淨藏摩尼寶、百萬
X04n0223_p0274c10║億帝幢摩尼寶咸放光明彌覆其上，百萬億白銀藏
X04n0223_p0274c11║摩尼寶、百萬億須彌幢摩尼寶莊嚴其藏，百萬億真
X04n0223_p0274c12║珠纓絡、百萬億瑠璃纓絡、百萬億赤色寶纓絡、百萬
X04n0223_p0274c13║億摩尼纓絡、百萬億寶光明纓絡、百萬億種種藏摩
X04n0223_p0274c14║尼纓絡、百萬億甚可樂見赤真珠纓絡、百萬億無邊
X04n0223_p0274c15║色相藏摩尼寶纓絡、百萬億極清淨無比寶纓絡、百
X04n0223_p0274c16║萬億勝光明摩尼寶纓絡周帀垂布以為莊嚴，百萬
X04n0223_p0274c17║億摩尼身殊妙嚴飾，百萬億因陀羅妙色寶、百萬億
X04n0223_p0274c18║黑栴檀香、百萬億不思議境界香、百萬億十方妙香、
X04n0223_p0274c19║百萬億最勝香、百萬億甚可愛樂香咸發香氣普熏
X04n0223_p0274c20║十方，百萬億頻婆羅香普散十方，百萬億淨光香普
X04n0223_p0274c21║熏眾生，百萬億無邊際種種色香普熏一切諸佛國
X04n0223_p0274c22║土永不歇滅，百萬億塗香、百萬億熏香、百萬億燒香，
X04n0223_p0274c23║香氣發越，普熏一切；百萬億蓮華藏沈水香，出大音
X04n0223_p0274c24║聲；百萬億遊戲香，能轉眾心；百萬億阿樓那香，香氣
X04n0223_p0275a01║普熏，其味甘美；百萬億能開悟香，普徧一切，令其聞
X04n0223_p0275a02║者，諸根寂靜。復有百萬億無比香王香，種種莊嚴。雨
X04n0223_p0275a03║百萬億天華雲，雨百萬億天香雲，雨百萬億天末香
X04n0223_p0275a04║雲，雨百萬億天拘蘇摩華雲，雨百萬億天波頭摩華
X04n0223_p0275a05║雲，雨百萬億天優鉢羅華雲，雨百萬億天拘物頭華
X04n0223_p0275a06║雲，雨百萬億天芬陀利華雲，雨百萬億天曼陀羅華
X04n0223_p0275a07║雲，雨百萬億一切天華雲，雨百萬億天衣雲，雨百萬
X04n0223_p0275a08║億摩尼寶雲，雨百萬億天蓋雲，雨百萬億天幡雲，雨
X04n0223_p0275a09║百萬億天冠雲，雨百萬億天莊嚴具雲，雨百萬億天
X04n0223_p0275a10║寶鬘雲，雨百萬億天寶纓絡雲，雨百萬億天栴檀香
X04n0223_p0275a11║雲，雨百萬億天沈水香雲。建百萬億寶幢，懸百萬億
X04n0223_p0275a12║寶幡，垂百萬億寶繒帶，然百萬億香罏，布百萬億寶
X04n0223_p0275a13║鬘，持百萬億寶扇，執百萬億寶拂。懸百萬億寶鈴網，
X04n0223_p0275a14║微風吹動，出妙音聲；百萬億寶欄楯，周帀圍遶；百萬
X04n0223_p0275a15║億寶多羅樹，次第行列；百萬億妙寶窻牖，綺麗莊嚴；
X04n0223_p0275a16║百萬億寶樹，周帀垂陰；百萬億寶樓閣，延袤綺飾；百
X04n0223_p0275a17║萬億寶門，垂布纓絡；百萬億金鈴，出妙音聲；百萬億
X04n0223_p0275a18║吉祥相纓絡，嚴淨垂下；百萬億寶悉底迦，能除眾惡；
X04n0223_p0275a19║百萬億金藏，金縷織成；百萬億寶蓋，眾寶為竿，執持
X04n0223_p0275a20║行列；百萬億一切寶莊嚴具網，間錯莊嚴；百萬億光
X04n0223_p0275a21║明寶，放種種光；百萬億光明，周徧照耀；百萬億日藏
X04n0223_p0275a22║輪，百萬億月藏輪，並無量色寶之所集成；百萬億香
X04n0223_p0275a23║𦦨，光明映徹；百萬億蓮華藏，開敷鮮榮；百萬億寶網，
X04n0223_p0275a24║百萬億華網，百萬億香網，彌覆其上；百萬億天寶衣，
X04n0223_p0275b01║百萬億天青色衣，百萬億天黃色衣，百萬億天赤色
X04n0223_p0275b02║衣，百萬億天奇妙色衣，百萬億天種種寶奇妙衣，百
X04n0223_p0275b03║萬億種種香熏衣，百萬億一切寶所成衣，百萬億鮮
X04n0223_p0275b04║白衣，悉善敷布，見者歡喜；百萬億天鈴幢，百萬億金
X04n0223_p0275b05║網幢，出微妙音；百萬億天繒幢，眾彩具足；百萬億香
X04n0223_p0275b06║幢，垂布香網；百萬億華幢，雨一切華；百萬億天衣幢，
X04n0223_p0275b07║懸布妙衣；百萬億天摩尼寶幢，眾寶莊嚴；百萬億天
X04n0223_p0275b08║莊嚴具幢，眾具校飾；百萬億天鬘幢，種種華鬘，四面
X04n0223_p0275b09║行布；百萬億天蓋幢，寶鈴和鳴，聞皆歡喜；百萬億天
X04n0223_p0275b10║螺，出妙音聲；百萬億天鼓，出大音聲；百萬億天箜篌，
X04n0223_p0275b11║出微妙音；百萬億天牟陀羅，出大妙音；百萬億天諸
X04n0223_p0275b12║襍樂，同時俱奏；百萬億天自在樂，出妙音聲，其聲普
X04n0223_p0275b13║徧一切佛剎；百萬億天變化樂，其聲如響，普應一切；
X04n0223_p0275b14║百萬億天鼓，因於撫擊而出妙音；百萬億天如意樂，
X04n0223_p0275b15║自然出聲，音節相和；百萬億天諸襍樂，出妙音聲，滅
X04n0223_p0275b16║諸煩惱。百萬億悅意音，讚歎供養；百萬億廣大音，讚
X04n0223_p0275b17║歎承事；百萬億甚深音，讚歎修行；百萬億眾妙音，歎
X04n0223_p0275b18║佛業果；百萬億微細音，歎如實理；百萬億無障礙真
X04n0223_p0275b19║實音，歎佛本行；百萬億清淨音，讚歎過去供養諸佛；
X04n0223_p0275b20║百萬億法門音，讚歎諸佛最勝無畏；百萬億無量音，
X04n0223_p0275b21║歎諸菩薩功德無盡；百萬億菩薩地音，讚歎開示一
X04n0223_p0275b22║切菩薩地相應行；百萬億無斷絕音，歎佛功德無有
X04n0223_p0275b23║斷絕；百萬億隨順音，讚歎稱揚見佛之行；百億億甚
X04n0223_p0275b24║深法音，讚歎一切法無礙智相應理；百萬億廣大音，
X04n0223_p0275c01║其音充滿一切佛剎；百萬億無礙清淨音，隨其心樂，
X04n0223_p0275c02║悉令歡喜；百萬億不住三界音，令其聞者，深入法性；
X04n0223_p0275c03║百萬億歡喜音，令其聞者，心無障礙，深信恭敬；百萬
X04n0223_p0275c04║億佛境界音，隨所出聲，悉能開示一切法義；百萬億
X04n0223_p0275c05║陀羅尼音，善宣一切法句差別，決了如來祕密之藏；
X04n0223_p0275c06║百萬億一切法音，其音和暢，克諧眾樂。
X04n0223_p0275c07║【論】第四、有百萬億層級已下，至克諧眾樂，有一百
X04n0223_p0275c08║一十一行半經，有一百八十四箇百萬億色類莊
X04n0223_p0275c09║嚴寶座及虗空分。釋義云：有百萬億層級周帀圍
X04n0223_p0275c10║遶者，十住云百千，十行云百萬，十迴向云百萬億，
X04n0223_p0275c11║明昇位階級也。百萬億金網者，為善施教網明淨
X04n0223_p0275c12║故。百萬億華帳者，以萬行含攝義故。百萬億寶帳
X04n0223_p0275c13║者，觀一切眾生智可貴故，可含攝故。百萬億鬘帳
X04n0223_p0275c14║者，大悲垂俗益眾生故。百萬億香帳張施其上者，
X04n0223_p0275c15║明張施、戒、定、慧、解脫知見香之業報。華鬘垂下，香
X04n0223_p0275c16║氣普熏者，明忍嚴垂飾。百萬億華蓋者，萬行覆育
X04n0223_p0275c17║含識義也。百萬億鬘蓋者，慈蔭義也。百萬億寶蓋
X04n0223_p0275c18║者，以法寶蔭俗義也。諸天侍立者，明能行行人也。
X04n0223_p0275c19║四面行列者，總云四攝、四無量也。百萬億寶衣以
X04n0223_p0275c20║敷其上者，明以大慈大悲之理智，常處生死，衣覆
X04n0223_p0275c21║眾生，無有休息之業報故。百萬億樓閣綺煥莊嚴
X04n0223_p0275c22║者，明觀樓智閣差別，觀智分別，名綺煥莊嚴也。百
X04n0223_p0275c23║萬億摩尼網者，明施教網，漉諸惑垢故。百萬億寶
X04n0223_p0275c24║網者，明教能護育眾生故。百萬億寶纓絡網四面
X04n0223_p0276a01║垂下者，明以萬行為纓絡四攝攝眾生報，名四面
X04n0223_p0276a02║垂下飾故。大要言，凡隨智、隨行、隨慈、隨悲、隨波羅
X04n0223_p0276a03║蜜、隨觀照、隨助道法、隨大願，所有報境因果相似，
X04n0223_p0276a04║今將此業果將法表之。網表理智行教，樓閣表觀
X04n0223_p0276a05║智，殿表正智利生，宮表含育無限，座表普印法空
X04n0223_p0276a06║悲智萬行，帳表隨根含攝眾生，鈴表法音和悅，華
X04n0223_p0276a07║表道眼開敷，亦表行華資果。十百千萬億都該大
X04n0223_p0276a08║數無限，但隨法准而知之可見，不煩更釋。如梵云
X04n0223_p0276a09║頻婆帳者，此云身影也，謂此帳光明能現一切影
X04n0223_p0276a10║像於中現故。頻婆羅香，明此香光潔能現一切影
X04n0223_p0276a11║像故，亦以赤色光淨如頻婆果。阿樓那香，其色如
X04n0223_p0276a12║日赫弈光明。拘蘇摩華，此有總別義，總云一切艸
X04n0223_p0276a13║木華也。又有別者，其華白色大小如錢，似此白菊
X04n0223_p0276a14║也。樓閣延袤者，言寶閣相連長遠也。寶悉底迦，此
X04n0223_p0276a15║云佛胷前億德之相，具云佉阿悉底迦。佉者，樂也。
X04n0223_p0276a16║阿悉底迦者，此云有也。明有此相者，有大樂故，以
X04n0223_p0276a17║座上莊嚴有此相樂。寶天牟陀羅，天鼓中之別名
X04n0223_p0276a18║也，因於撫擊方能出聲。
X04n0223_p0276a19║【經】有百萬億初發心菩薩，纔見此座，倍更增長一切
X04n0223_p0276a20║智心；百萬億治地菩薩，心淨歡喜；百萬億修行菩薩，
X04n0223_p0276a21║悟解清淨；百萬億生貴菩薩，住勝志樂；百萬億方便
X04n0223_p0276a22║具足菩薩，起大乘行；百萬億正心住菩薩，勤修一切
X04n0223_p0276a23║菩薩道；百萬億不退菩薩，淨修一切菩薩地；百萬億
X04n0223_p0276a24║童真菩薩，得一切菩薩三昧光明；百萬億法王子菩
X04n0223_p0276b01║薩，入不思議諸佛境界；百萬億灌頂菩薩，能現無量
X04n0223_p0276b02║如來十力；百萬億菩薩，得自在神通；百萬億菩薩，生
X04n0223_p0276b03║清淨解；百萬億菩薩，心生愛樂；百萬億菩薩，深信不
X04n0223_p0276b04║壞；百萬億菩薩，勢力廣大；百萬億菩薩，名稱增長；百
X04n0223_p0276b05║萬億菩薩，演說法義，令智決定；百萬億菩薩，正念不
X04n0223_p0276b06║亂；百萬億菩薩，生決定智；百萬億菩薩，得聞持力，持
X04n0223_p0276b07║一切佛法；百萬億菩薩，出生無量廣大覺解；百萬億
X04n0223_p0276b08║菩薩，安住信根；百萬億菩薩，得檀波羅蜜，能一切施；
X04n0223_p0276b09║百萬億菩薩，得尸波羅蜜，具持眾戒；百萬億菩薩，得
X04n0223_p0276b10║忍波羅蜜，心不妄動，悉能忍受一切佛法；百萬億菩
X04n0223_p0276b11║薩，得精進波羅蜜，能行無量出離精進；百萬億菩薩，
X04n0223_p0276b12║得禪波羅蜜，具足無量禪定光明；百萬億菩薩，得般
X04n0223_p0276b13║若波羅蜜，智慧光明能普照耀；百萬億菩薩，成就大
X04n0223_p0276b14║願，悉皆清淨；百萬億菩薩，得智慧燈，明照法門；百萬
X04n0223_p0276b15║億菩薩，為十方諸佛法光所照；百萬億菩薩，周徧十
X04n0223_p0276b16║方，演離癡法；百萬億菩薩，普入一切諸佛剎土；百萬
X04n0223_p0276b17║億菩薩，法身隨到一切佛國；百萬億菩薩，得佛音聲，
X04n0223_p0276b18║能廣開悟；百萬億菩薩，得出生一切智方便；百萬億
X04n0223_p0276b19║菩薩，得成就一切法門；百萬億菩薩，成就法智，猶如
X04n0223_p0276b20║寶幢，能普顯示一切佛法；百萬億菩薩，能悉示現如
X04n0223_p0276b21║來境界。百萬億諸天王，恭敬禮拜；百萬億龍王，諦觀
X04n0223_p0276b22║無厭；百萬億夜叉王，頂上合掌；百萬億乾闥婆王，起
X04n0223_p0276b23║淨信心；百萬億阿脩羅王，斷憍慢意；百萬億迦樓羅
X04n0223_p0276b24║王，口銜繒帶；百萬億緊那羅王，歡喜踊躍；百萬億摩
X04n0223_p0276c01║睺羅伽王，歡喜瞻仰；百萬億世主，稽首作禮；百萬億
X04n0223_p0276c02║忉利天王，瞻仰不瞬；百萬億夜摩天王，歡喜讚歎；百
X04n0223_p0276c03║萬億兜率天王，布身作禮；百萬億化樂天王，頭頂禮
X04n0223_p0276c04║敬；百萬億他化天王，恭敬合掌；百萬億梵天王，一心
X04n0223_p0276c05║觀察；百萬億摩醯首羅天王，恭敬供養；百萬億菩薩，
X04n0223_p0276c06║發聲讚歎；百萬億天女，專心供養；百萬億同願天，踊
X04n0223_p0276c07║躍歡喜；百萬億往昔同住天，妙聲稱讚；百萬億梵身
X04n0223_p0276c08║天，布身敬禮；百萬億梵輔天，合掌於頂；百萬億梵眾
X04n0223_p0276c09║天，圍遶侍衛；百萬億大梵天，讚歎稱揚無量功德；百
X04n0223_p0276c10║萬億光天，五體投地；百萬億少光天，宣揚讚歎佛世
X04n0223_p0276c11║難值；百萬億無量光天，遙向佛禮；百萬億光音天，讚
X04n0223_p0276c12║歎如來甚難得見；百萬億淨天，與宮殿俱，而來詣此；
X04n0223_p0276c13║百萬億少淨天，以清淨心，稽首作禮；百萬億無量淨
X04n0223_p0276c14║天，願欲見佛，投身而下；百萬億徧淨天，恭敬尊重，親
X04n0223_p0276c15║近供養；百萬億廣天，念昔善根；百萬億少廣天，於如
X04n0223_p0276c16║來所，生希有想；百萬億無量廣天，決定尊重，生諸善
X04n0223_p0276c17║業；百萬億廣果天，曲躬恭敬；百萬億無煩天，信根堅
X04n0223_p0276c18║固，恭敬禮拜；百萬億無熱天，合掌念佛，情無厭足；百
X04n0223_p0276c19║萬億善見天，頭面作禮；百萬億善現天，念供養佛，心
X04n0223_p0276c20║無懈歇；百萬億阿迦尼吒天，恭敬頂禮；百萬億種種
X04n0223_p0276c21║天，皆大歡喜，發聲讚歎；百萬億諸天，各善思惟，而為
X04n0223_p0276c22║莊嚴；百萬億菩薩天，護持佛座，莊嚴不絕。百萬億華
X04n0223_p0276c23║手菩薩，雨一切華；百萬億香手菩薩，雨一切香；百萬
X04n0223_p0276c24║億鬘手菩薩，雨一切鬘；百萬億末香手菩薩，雨一切
X04n0223_p0277a01║末香；百萬億塗香手菩薩，雨一切塗香；百萬億衣手
X04n0223_p0277a02║菩薩，雨一切衣；百萬億蓋手菩薩，雨一切蓋；百萬億
X04n0223_p0277a03║幢手菩薩，雨一切幢；百萬億幡手菩薩，雨一切幡；百
X04n0223_p0277a04║萬億寶手菩薩，雨一切寶；百萬億莊嚴手菩薩，雨一
X04n0223_p0277a05║切莊嚴具。百萬億諸天子，從天宮出，至於座所；百萬
X04n0223_p0277a06║億諸天子，以淨信心，并宮殿俱；百萬億生貴天子，以
X04n0223_p0277a07║身持座；百萬億灌頂天子，舉身持座；百萬億思惟菩
X04n0223_p0277a08║薩，恭敬思惟；百萬億生貴菩薩，發清淨心；百萬億菩
X04n0223_p0277a09║薩，諸根悅樂；百萬億菩薩，深心清淨；百萬億菩薩，信
X04n0223_p0277a10║解清淨；百萬億菩薩，諸業清淨；百萬億菩薩，受生自
X04n0223_p0277a11║在；百萬億菩薩，法光明照耀；百萬億菩薩，成就於地；
X04n0223_p0277a12║百萬億菩薩，善能教化一切眾生。
X04n0223_p0277a13║【論】第五、有百萬億初發心菩薩已下，至百萬億菩
X04n0223_p0277a14║薩，善能教化一切眾生，有七十六行經，明菩薩入
X04n0223_p0277a15║法。諸天八部眾，都有一百八箇百萬億大眾海，莊
X04n0223_p0277a16║嚴寶地及虗空中分。已下四十眾菩薩，明見座莊
X04n0223_p0277a17║嚴，觀法倍倍，入法昇進，以為莊嚴之境。四十眾者，
X04n0223_p0277a18║明十住、十行、十迴向、十地位也。明此天蘊，修此四
X04n0223_p0277a19║位，法成普賢，行自具故。已下從百萬億天王已下，
X04n0223_p0277a20║至百萬億摩醯首羅天王，有十六王，總該已上欲
X04n0223_p0277a21║界、色界主。且總明此十迴向法門，徧於三界，以智
X04n0223_p0277a22║隨悲，徧於六道，利生自在如王故。都舉十六種王
X04n0223_p0277a23║名，明彰此位總徧攝人天六道，以智如王，教化眾
X04n0223_p0277a24║生，自在無礙故。初總百萬億天王，明天王最自在
X04n0223_p0277b01║故。然別舉龍王諦觀，明知根雨法自在。夜叉王頂
X04n0223_p0277b02║上合掌，守護自在。乾闥婆王起淨信心者，明以法
X04n0223_p0277b03║樂悅樂眾生自在。百萬億阿脩羅王斷憍慢者，明
X04n0223_p0277b04║以大悲入生死海，謙下同事自在。百萬億迦樓羅
X04n0223_p0277b05║王口銜繒帶者，大悲垂俗，引接自在義故。百萬億
X04n0223_p0277b06║緊那羅王歡喜踊躍者，明能以法歌樂悅眾生，令
X04n0223_p0277b07║歡喜自在故。百萬億摩睺羅伽王歡喜瞻仰者，明
X04n0223_p0277b08║是腹行，表恭敬義自在故。百萬億世主稽首作禮
X04n0223_p0277b09║者，明四天王主導眾生軌則義故。此是主人及神、
X04n0223_p0277b10║龍、鬼等，乃至地獄，總攝在位。百萬億忉利天王瞻
X04n0223_p0277b11║仰不瞬者，十住之位，修方便進求之定義。百萬億
X04n0223_p0277b12║夜摩天王，歡喜讚歎者，如世間樂以歌頌之，法樂
X04n0223_p0277b13║以讚歎之，明此天以十行法樂故。百萬億兜率天
X04n0223_p0277b14║王，布身作禮者，明此天大慈悲心，布身如地，荷負
X04n0223_p0277b15║無倦義故。百萬億化樂天王，頭頂禮敬者，明下心
X04n0223_p0277b16║徹到大悲屈智，至悲之極義也。百萬億他化自在
X04n0223_p0277b17║天王，恭敬合掌者，明會智悲，生死涅槃無一異故。
X04n0223_p0277b18║百萬億梵天王，一心觀察者，明除細習義故。百萬
X04n0223_p0277b19║億摩醯首羅天王，恭敬供養，明智慧法身，大悲圓
X04n0223_p0277b20║滿，可恭敬供養故。此已上十六天王、龍王等，明智
X04n0223_p0277b21║悲圓滿，三界六道自在，如王義故。皆百萬億者，表
X04n0223_p0277b22║大願智悲行具足也。百萬億菩薩，發聲讚歎者，明
X04n0223_p0277b23║已上十六王，總攝菩薩行徧，皆可讚歎故。百萬億
X04n0223_p0277b24║天女，專心供養者，明前十六王等，行無染大慈悲，
X04n0223_p0277c01║徧三界故。百萬億同願天，踊躍歡喜，此欲界中天，
X04n0223_p0277c02║往昔同願，亦明此位之中，總同佛願行。百萬億往
X04n0223_p0277c03║昔同住天，於往昔同住，明此十迴向位菩薩，皆同
X04n0223_p0277c04║一切諸佛大悲願行住。已下百萬億梵身天，布身
X04n0223_p0277c05║敬禮，下至阿迦尼吒天，恭敬頂禮，明色界初禪已
X04n0223_p0277c06║上行徧，總有二十眾天，總收色界諸眾。初十六王
X04n0223_p0277c07║等，一時包含，今次第別列。無色界天定沉，未堪現
X04n0223_p0277c08║世，發心化儀，不及其境。如此一段，可十六行。經自
X04n0223_p0277c09║梵身天已下，至阿迦尼吒天，有二十眾天。阿迦尼
X04n0223_p0277c10║吒天，是色究竟天，此天是色界頂。此已上二十眾
X04n0223_p0277c11║天，表此十迴向中大悲之行。天者淨也，明以大悲
X04n0223_p0277c12║大智常處生死教化眾生，如大自在而無垢染。如
X04n0223_p0277c13║梵身天布身敬禮者，有二義：一恭敬如來；二表法
X04n0223_p0277c14║大悲謙下如地。百萬億梵輔天合掌於頂，亦有二
X04n0223_p0277c15║義：一敬佛；二表法忻進。百萬億梵眾天圍遶侍衛，
X04n0223_p0277c16║亦有二義：一敬順於佛；二表順正念度眾生故。百
X04n0223_p0277c17║萬億大梵天讚歎稱揚無量功德，亦有二義：一敬
X04n0223_p0277c18║歎於佛；二表法歎眾生有佛功德。百萬億光天五
X04n0223_p0277c19║體投地，亦有二義：一敬佛；二表法望此位以大悲
X04n0223_p0277c20║為地，明以戒定慧解脫解脫知見投於生死慈悲
X04n0223_p0277c21║之地。百萬億少光天宣揚讚歎佛世難值，亦有二
X04n0223_p0277c22║義：一敬世尊難遇；二表法歎眾生菩提難發。百萬
X04n0223_p0277c23║億無量光天遙向佛禮，亦有二義：一敬佛；二表法
X04n0223_p0277c24║明教化一切眾生使令信解，故稱為遙見。百萬億
X04n0223_p0278a01║光音天讚如來甚難得見，亦有二義：一難遇難見；
X04n0223_p0278a02║二表法歎自心難知正法。百萬億淨天與宮殿俱
X04n0223_p0278a03║而來詣佛，此亦有二義如前：一敬佛；二表法明悲
X04n0223_p0278a04║宮智殿圓滿含攝眾生。百萬億少淨天以清淨心
X04n0223_p0278a05║稽首作禮，二義如前：一敬佛；二表法明理事恭敬。
X04n0223_p0278a06║百萬億無量淨天願欲見佛投身而下，二義如前：
X04n0223_p0278a07║一敬佛；二表法明垂慈救俗。已下准義知之，而以
X04n0223_p0278a08║行行之。如百萬億種種天皆歡喜者，此天眾是色
X04n0223_p0278a09║界欲界中襍類天故，故云種種也。是都稱表眾行
X04n0223_p0278a10║具足，言種種行饒益眾生故。百萬億諸天各善思
X04n0223_p0278a11║惟，總言色界欲界天內天也。都稱百萬億菩薩天
X04n0223_p0278a12║護持佛座莊嚴不絕，此但兜率天故，亦是表法，以
X04n0223_p0278a13║法界為座體、萬行為莊嚴。此已上三眾通前有二
X04n0223_p0278a14║十三眾。從百萬億華手菩薩已下至百萬億灌頂
X04n0223_p0278a15║天子舉身持座，有十一眾菩薩、四眾諸天子，通為
X04n0223_p0278a16║十五眾。初百萬億華手菩薩雨一切華，有三義：一
X04n0223_p0278a17║處空雨華供養佛、二以空起行、三明往世造華為
X04n0223_p0278a18║因。百萬億香手菩薩雨一切香，亦有三義：一雨香
X04n0223_p0278a19║供養佛、二明五分法身香、三明往因之行。以香供
X04n0223_p0278a20║養百萬億鬘手菩薩，亦有三義：一雨鬘供佛、二以
X04n0223_p0278a21║忍為鬘、三明往因造鬘供佛。已下准義知之。如百
X04n0223_p0278a22║萬億諸天子從天宮出至於座所，有二義：一出宮
X04n0223_p0278a23║供佛、二明以智會悲。百萬億諸天子以淨信心并
X04n0223_p0278a24║宮殿俱，亦有二義：一并宮殿供佛、二表悲智圓融。
X04n0223_p0278b01║百萬億生貴天子以身持座，亦有二義：一持座供
X04n0223_p0278b02║佛、二表法。此生貴住主第四波羅蜜以精進，是持
X04n0223_p0278b03║座義。百萬億灌頂天舉身持座，亦有二義：一舉身
X04n0223_p0278b04║持座供佛、二表十住中灌頂智悲力用增強。此四
X04n0223_p0278b05║種天子者，即是欲界兜率天中諸天子。以經言略
X04n0223_p0278b06║計次第十住合足，亦明子者慈名，為表修慈，故彌
X04n0223_p0278b07║勒號慈也。已次百萬億思惟菩薩已下至善能教
X04n0223_p0278b08║化一切眾生者，此一段有十箇菩薩，以淨三業或
X04n0223_p0278b09║入住地莊嚴法會，皆名義可解。
X04n0223_p0278b10║【經】百萬億善根所生，百萬億諸佛護持，百萬億福德
X04n0223_p0278b11║所圓滿，百萬億殊勝心所清淨，百萬億大願所嚴潔，
X04n0223_p0278b12║百萬億善行所生起，百萬億善法所堅固，百萬億神
X04n0223_p0278b13║力所示現，百萬億功德所成就，百萬億讚歎法而以
X04n0223_p0278b14║讚歎。
X04n0223_p0278b15║【論】第六、百萬億善根所生已下，至百萬億讚歎法
X04n0223_p0278b16║而以讚歎，有五行。經明十種善根莊嚴宮殿及寶
X04n0223_p0278b17║座分。釋義云：自百萬億善根所生已下，至而以讚
X04n0223_p0278b18║歎，有十百萬億眾善行所嚴，如經具明。
X04n0223_p0278b19║【經】如此世界兜率天王，奉為如來敷置高座。一切世
X04n0223_p0278b20║界兜率天王，悉為於佛如是敷座，如是莊嚴，如是儀
X04n0223_p0278b21║則，如是信樂，如是心淨，如是欣樂，如是喜悅，如是尊
X04n0223_p0278b22║重，如是而生希有之想，如是踊躍，如是渴仰，悉皆同
X04n0223_p0278b23║等。
X04n0223_p0278b24║【論】第七、如此世界已下，至悉皆同等，有五行，經明
X04n0223_p0278c01║都結十方同。然分已上徒眾有一百十八種，百萬
X04n0223_p0278c02║億眾已上莊嚴有一百八十四種，百萬億莊嚴為
X04n0223_p0278c03║此段都數。已上莊嚴及菩薩、神天、天女，色類間襍，
X04n0223_p0278c04║或次或不次者，意表此十迴向位，是以智從悲，成
X04n0223_p0278c05║大悲海，於人天六道中，以無限徧周法界行門，一
X04n0223_p0278c06║時等化，逐根與法，或次或超，或住或信，或位階十
X04n0223_p0278c07║地，或人天善根無有一向次第安立。以此莊嚴及
X04n0223_p0278c08║菩薩、神天，表法間襍，不依次第。或菩薩眾有諸天，
X04n0223_p0278c09║或諸天眾中有龍神，如是准義思之，可見經意。問
X04n0223_p0278c10║曰：十住但有諸天眾來迎世尊，十行徒眾即有諸
X04n0223_p0278c11║天及菩薩眾，此會何故八部王眾大眾廣博莊嚴，
X04n0223_p0278c12║色類甚多，十地中不敘致天王及眾來迎入殿，莊
X04n0223_p0278c13║嚴高座等事？何意其位高昇，不陳廣供？答曰：十住
X04n0223_p0278c14║有天，無菩薩來迎如來，所施供養者為十住位。且
X04n0223_p0278c15║明其初生佛智慧家，未有先見道者，但列諸天，未
X04n0223_p0278c16║有菩薩為初始從信位，凡夫未得入聖位故。以此
X04n0223_p0278c17║初昇須彌頂品，不列菩薩之眾，但有諸天奉迎如
X04n0223_p0278c18║來，故明從此位方入聖流。如昇夜摩天宮品，即有
X04n0223_p0278c19║諸天及菩薩眾稱揚讚歎者，即明十住位已有見
X04n0223_p0278c20║道入位故。十行位昇進中，即有諸菩薩眾而迎佛
X04n0223_p0278c21║會，入十行法門。以十住、十行設行眾行，出世心多，
X04n0223_p0278c22║處世大悲猶未自在故，所以眾不圓滿故。如此兜
X04n0223_p0278c23║率天宮諸天、菩薩及莊嚴色類多者，明此迴向之
X04n0223_p0278c24║門，會融悲、智出世，與世間一體，成就大悲，普育含
X04n0223_p0279a01║識，徧周利物，不棄微生。是故天王、龍王、八部諸王、
X04n0223_p0279a02║菩薩、法王，其眾無量，莊嚴境界，色相無邊，表明悲
X04n0223_p0279a03║位含弘，濟生無限，利物廣大，獲益無窮。是故此天
X04n0223_p0279a04║莊嚴廣大，如十地之位。但約此十迴向大悲之際，
X04n0223_p0279a05║智育遐周之門，長養大悲，使令堅厚，更無餘法別
X04n0223_p0279a06║有進求。設復智有奇途，只是此位之中微細，是故
X04n0223_p0279a07║佛昇他化，更不別有徒眾承迎。座體進修，不論別
X04n0223_p0279a08║加層級，可知。
X04n0223_p0279a09║【經】爾時，兜率天王為如來敷置座已，心生尊重，與十
X04n0223_p0279a10║萬億阿僧祇兜率天子，奉迎如來。以清淨心，雨阿僧
X04n0223_p0279a11║祇色華雲，雨不思議色香雲，雨種種色鬘雲，雨廣大
X04n0223_p0279a12║清淨栴檀雲，雨無量種種蓋雲，雨細妙天衣雲，雨無
X04n0223_p0279a13║邊眾妙寶雲，雨天莊嚴具雲，雨無量種種燒香雲，雨
X04n0223_p0279a14║一切栴檀沉水堅固末香雲。諸天子眾，各從其身出
X04n0223_p0279a15║此諸雲。時，百千億阿僧祇兜率天子，及餘在會諸天
X04n0223_p0279a16║子眾，心大歡喜，恭敬頂禮。阿僧祇天女，踊躍欣慕，諦
X04n0223_p0279a17║觀如來。兜率宮中，不可說諸菩薩眾，住虗空中，精勤
X04n0223_p0279a18║一心，以出過諸天諸供養具，供養於佛，恭敬作禮。阿
X04n0223_p0279a19║僧祇音樂，一時同奏。
X04n0223_p0279a20║【論】第二、爾時，兜率天王已下，至音樂一時同奏一
X04n0223_p0279a21║段經，明兜率天王為佛敷座已，與諸天眾以淨心
X04n0223_p0279a22║興供養雲：及諸菩薩奉迎如來。分釋義云：與十萬
X04n0223_p0279a23║億阿僧祇兜率天子奉迎如來，有二義：一、請佛入
X04n0223_p0279a24║宮殿；二、表法。以解脫無依住之大智，處一切生死，
X04n0223_p0279b01║饒益眾生，即迎佛義。又一釋：如創入聖位，以方便
X04n0223_p0279b02║三昧而入真門。如此十迴向，以取十住、十行中無
X04n0223_p0279b03║垢正智，入大悲方便，為迎佛入宮殿。如三乘中，地
X04n0223_p0279b04║前三十心為方便，十地見道。如此經十信心為方
X04n0223_p0279b05║便資糧，十住初心為見道成佛，十行、十迴向、十地、
X04n0223_p0279b06║十一地為資糧資糧。十住初正見心成，令慣習自
X04n0223_p0279b07║在故；為三乘教，於三僧祇劫方成佛故。設十地菩
X04n0223_p0279b08║薩得三種意生身，非是得佛智生身故。以是十地
X04n0223_p0279b09║向前三賢菩薩是資糧位，十地見道為加行位，十
X04n0223_p0279b10║一地等覺位中普賢行方終，十二地是妙覺佛果。
X04n0223_p0279b11║此佛華嚴，其義先佛而後行。以先覺佛果，方以悲
X04n0223_p0279b12║願之行，用資覺體，使悲智齊均。以此義故，號佛華
X04n0223_p0279b13║嚴也。是故今此兜率天王，以將大悲之方便，用資
X04n0223_p0279b14║十住十行之中大智佛果，為迎佛義故。今此位教，
X04n0223_p0279b15║表法大體，以將大悲之海，用資十住十行之中佛
X04n0223_p0279b16║智慧正覺，故號之為迎佛故。夫法無始終，一念齊
X04n0223_p0279b17║等，萬行悲智，當體圓終。設教名言，不可竝立，名詮
X04n0223_p0279b18║敘致，似有前後義。生體名者，名無始末。達教者，境
X04n0223_p0279b19║智不移。此教意明混今古之為一際，破情塵於當
X04n0223_p0279b20║即也。終不可作延促解，始終見總，不出無時之理，
X04n0223_p0279b21║和會一多差別之門也。凡以前位向後位，為遙見
X04n0223_p0279b22║正契，為佛來入宮。以清淨心，雨阿僧祇色華雲，有
X04n0223_p0279b23║二義：一供佛，二表法。明大悲萬行徧周，其雲具十
X04n0223_p0279b24║種，明法行圓滿。皆從天身出者，明智身興萬行也。
X04n0223_p0279c01║大眾天子天女，歡喜頂禮者，明以軌度法則，利生
X04n0223_p0279c02║令得樂故。明菩薩大悲，令眾生得樂，是菩薩樂故。
X04n0223_p0279c03║如世人母，其子樂者，其母樂也。兜率宮中，不可說
X04n0223_p0279c04║諸菩薩，住虗空中，精勤一心，供養出過天者，明以
X04n0223_p0279c05║法空成行，出勝世間有為行也。此一段，有十三種
X04n0223_p0279c06║眾
X04n0223_p0279c07║
X04n0223_p0279c08║大方廣佛新華嚴經合論卷第四十
X04n0223_p0279c09║
X04n0223_p0279c10║音切
X04n0223_p0279c11║沮（在呂切。）瑩（烏定切。）綺（去倚切。）煥（呼貫切。）薰（許云切。）雅（五賈切。）綵
X04n0223_p0279c12║（倉宰切。）窻（楚江切。）牖（與久切。）闥（他達切。）拘（居音。）鬘（莫班切。）懸（胡涓切。）
X04n0223_p0279c13║織（之翼切。）袤（莫候切。）銜（戶監切。）謐（莫必切。）瞬（舒閏切。）諧（戶皆切。）䗍
X04n0223_p0279c14║（落戈切。）箜（空音。）篌（侯音。）撫（芳舞切。）胷（許容切。）臆（於力切。）