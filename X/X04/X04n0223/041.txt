X04n0223_p0279c15║
X04n0223_p0279c16║
X04n0223_p0279c17║
X04n0223_p0279c18║大方廣佛新華嚴經合論卷第四十一
X04n0223_p0279c19║唐于闐國三藏沙門實叉難陀譯經
X04n0223_p0279c20║唐太原方山長者李通玄造論
X04n0223_p0279c21║唐福州開元寺沙門志寧釐經合論
X04n0223_p0279c22║昇兜率天宮品第二十三之餘
X04n0223_p0279c23║【經】爾時，如來威神力故，往昔善根之所流故，不可思
X04n0223_p0279c24║議自在力故，兜率宮中一切諸天及諸天女，皆遙見
X04n0223_p0280a01║佛，如對目前，同興念言：如來出世，難可值遇，我今得
X04n0223_p0280a02║見具一切智、於法無礙正等覺者。如是思惟，如是觀
X04n0223_p0280a03║察，與諸眾會，悉共同時奉迎如來；各以天衣，盛一切
X04n0223_p0280a04║華，盛一切香，盛一切寶，盛一切莊嚴具，盛一切天栴
X04n0223_p0280a05║檀粖香，盛一切天沉水粖香，盛一切天妙寶粖香，盛
X04n0223_p0280a06║一切天香華，盛一切天曼陀羅華，悉以奉散，供養於
X04n0223_p0280a07║佛。百千億那由他阿僧祇兜率陀天子，住虗空中，咸
X04n0223_p0280a08║於佛所，起智慧境界心，燒一切香，香氣成雲，莊嚴虗
X04n0223_p0280a09║空；又於佛所，起歡喜心，雨一切天華雲，莊嚴虗空；又
X04n0223_p0280a10║於佛所，起尊重心，雨一切天蓋雲，莊嚴虗空；又於佛
X04n0223_p0280a11║所，起供養心，散一切天鬘雲，莊嚴虗空；又於佛所，生
X04n0223_p0280a12║信解心，布阿僧祇金網，彌覆虗空，一切寶鈴，常出妙
X04n0223_p0280a13║音；又於佛所，生最勝福田心，以阿僧祇帳，莊嚴虗空，
X04n0223_p0280a14║雨一切纓絡雲，無有斷絕；又於佛所，生深信心，以阿
X04n0223_p0280a15║僧祇諸天宮殿，莊嚴虗空，一切天樂，出微妙音；又於
X04n0223_p0280a16║佛所，生最勝難遇心，以阿僧祇種種色天衣雲，莊嚴
X04n0223_p0280a17║虗空，雨於無比種種妙衣；又於佛所生無量歡喜踊
X04n0223_p0280a18║躍心，以阿僧祇諸天寶冠莊嚴虗空，雨無量天冠廣
X04n0223_p0280a19║大成雲；又於佛所起歡喜心，以阿僧祇種種色寶莊
X04n0223_p0280a20║嚴虗空，雨一切纓絡雲，無有斷絕。百千億那由他阿
X04n0223_p0280a21║僧祇天子，咸於佛所生淨信心，散無數種種色天華，
X04n0223_p0280a22║然無數種種色天香，供養如來；又於佛所起大莊嚴
X04n0223_p0280a23║變化心，持無數種種色天栴檀粖香，奉散如來；又於
X04n0223_p0280a24║佛所起歡喜踊躍心，持無數種種色蓋，隨逐如來；又
X04n0223_p0280b01║於佛所起增上心，持無數種種色天寶衣，敷布道路，
X04n0223_p0280b02║供養如來；又於佛所起清淨心，持無數種種色天寶
X04n0223_p0280b03║幢，奉迎如來；又於佛所起增上歡喜心，持無數種種
X04n0223_p0280b04║色天莊嚴具，供養如來；又於佛所生不壞信心，持無
X04n0223_p0280b05║數天寶鬘，供養如來；又於佛所生無比歡喜心，持無
X04n0223_p0280b06║數種種色天寶幡，供養如來。百千億那由他阿僧祇
X04n0223_p0280b07║諸天子，以調順寂靜無放逸心，持無數種種色天樂，
X04n0223_p0280b08║出妙音聲，供養如來。百千億那由他不可說先住兜
X04n0223_p0280b09║率宮諸菩薩眾，以從超過三界法所生、離諸煩惱行
X04n0223_p0280b10║所生、周徧無礙心所生、甚深方便法所生、無量廣大
X04n0223_p0280b11║智所生、堅固清淨信所增長不思議善根所生、起阿
X04n0223_p0280b12║僧祇善巧變化所成就，供養佛心之所現，無作法門
X04n0223_p0280b13║之所印，出過諸天諸供養具，供養於佛。以從波羅蜜
X04n0223_p0280b14║所生一切寶蓋，於一切佛境界清淨解所生一切華，
X04n0223_p0280b15║張無生法忍所生一切衣，入金剛法無礙心所生一
X04n0223_p0280b16║切鈴網，解一切法如幻心所生一切堅固香，周徧一
X04n0223_p0280b17║切佛境界如來座心所生一切佛眾寶妙座，供養佛
X04n0223_p0280b18║不懈心所生一切寶幢，解諸法如夢歡喜心所生佛
X04n0223_p0280b19║所住一切寶宮殿，無著善根、無生善根所生一切寶
X04n0223_p0280b20║蓮華雲、一切堅固香雲、一切無邊色華雲、一切種種
X04n0223_p0280b21║色妙衣雲、一切無邊清淨栴檀香雲、一切妙莊嚴寶
X04n0223_p0280b22║蓋雲、一切燒香雲、一切妙鬘雲、一切清淨莊嚴具雲，
X04n0223_p0280b23║皆徧法界，出過諸天供養之具，供養於佛。其諸菩薩，
X04n0223_p0280b24║一一身各出不可說百千億那由他菩薩，皆充滿法
X04n0223_p0280c01║界、虗空界，其心等於三世諸佛，以從無顛倒法所起，
X04n0223_p0280c02║無量如來力所加，開示眾生安隱之道，具足不可說
X04n0223_p0280c03║名、味、句，普入無量法，一切陀羅尼種中生不可窮盡
X04n0223_p0280c04║辨才之藏，心無所畏，生大歡喜，以不可說無量無盡
X04n0223_p0280c05║如實讚歎法讚歎如來，無有厭足。
X04n0223_p0280c06║【論】第三、爾時，如來威神力故已下，至讚歎如來無
X04n0223_p0280c07║厭足一段，經明諸天迎佛，各各遙見佛來，如對目
X04n0223_p0280c08║前敬佛興供分。釋義者分為五段，云遙見佛來，明
X04n0223_p0280c09║從前十行發起迴向大悲大願故。如對目前者，明
X04n0223_p0280c10║不離根本智常相應故，下文云見如來具一切智
X04n0223_p0280c11║是也。於法無礙正等覺者，明與佛智、正覺合故。如
X04n0223_p0280c12║是思惟已下四句，是正入位故。各以天衣盛供已
X04n0223_p0280c13║下十種供養，明前由以身化供，明起願也。此段明
X04n0223_p0280c14║以衣盛供，表身行周也。於此興供一段六十五行，
X04n0223_p0280c15║經約作五門分別：一、爾時，如來威神力故已下，至
X04n0223_p0280c16║同時奉迎如來，有五行半，經明諸天以佛神力、自
X04n0223_p0280c17║善根力遙見佛來，自契佛智奉迎分。二、各以天衣
X04n0223_p0280c18║已下，至供養於佛，有四行，經明諸天以衣盛香華
X04n0223_p0280c19║散佛供養分，此有十種供養眾。三百千億那由他
X04n0223_p0280c20║已下，至雨一切纓絡雲無有斷絕，有十六行，經明
X04n0223_p0280c21║諸天各各以心所興供雲供養，分此一段十種供
X04n0223_p0280c22║養眾。四百千億那由他已下至天樂出妙音聲供
X04n0223_p0280c23║養如來有十四行，經明并陳所興十種持散供養
X04n0223_p0280c24║佛，分五百千億那由他已下至無厭足有二十五
X04n0223_p0281a01║行，經明舊住兜率天宮中菩薩以諸波羅蜜行興
X04n0223_p0281a02║其依果以為供養，此一段十七種供養。云舊住者
X04n0223_p0281a03║本位，新來者加行入位，此十七種供中先舉蓋為
X04n0223_p0281a04║先者，為此位迴入大悲菩薩行故，以大悲為首，以
X04n0223_p0281a05║諸波羅蜜一時助華，是智慧開敷義，帳是含容義，
X04n0223_p0281a06║衣為忍義，鈴網是說教義，如幻心是堅固義，為無
X04n0223_p0281a07║體可成壞故，餘准例約名義知之。此第三段有三
X04n0223_p0281a08║十種百萬億供養眾，末後有先住天宮菩薩眾有
X04n0223_p0281a09║十七種供，從波羅蜜諸行生，從法身智慧解脫知
X04n0223_p0281a10║見生，如文具明。所以勝天之供為非有為所報得
X04n0223_p0281a11║故，是法界無作門所起超情作故。
X04n0223_p0281a12║【經】爾時，一切諸天及諸菩薩眾，見於如來、應、正等覺
X04n0223_p0281a13║不可思議人中之雄，其身無量不可稱數，現不思議
X04n0223_p0281a14║種種神變；令無數眾生心大歡喜，普徧一切虗空界、
X04n0223_p0281a15║一切法界，以佛莊嚴而為莊嚴；令一切眾生安住善
X04n0223_p0281a16║根，示現無量諸佛神力，超過一切諸語言道，諸大菩
X04n0223_p0281a17║薩所共欽敬，隨所應化皆令歡喜；住於諸佛廣大之
X04n0223_p0281a18║身，功德善根悉已清淨，色相第一無能暎奪，智慧境
X04n0223_p0281a19║界不可窮盡，無比三昧之所出生；其身無際，徧住一
X04n0223_p0281a20║切眾生身中，令無量眾生皆大歡喜，令一切智種性
X04n0223_p0281a21║不斷；住於諸佛究竟所住，生於三世諸佛之家；令不
X04n0223_p0281a22║可數眾生信解清淨，令一切菩薩智慧成就、諸根悅
X04n0223_p0281a23║豫；法雲普覆虗空法界，教化調伏無有遺餘；隨眾生
X04n0223_p0281a24║心悉令滿足，令其安住無分別智，出過一切眾生之
X04n0223_p0281b01║上；獲一切智，放大光明，宿世善根皆令顯現；普使一
X04n0223_p0281b02║切發廣大心，令一切眾生安住普賢不可壞智；徧住
X04n0223_p0281b03║一切眾生國土，從於不退正法中生；住於一切平等
X04n0223_p0281b04║法界，明了眾生心之所宜；現不可說不可說種種差
X04n0223_p0281b05║別如來之身，非世言詞而歎可盡；能令一切常思念
X04n0223_p0281b06║佛，充滿法界，廣度羣生；隨初發心所欲利益，以法惠
X04n0223_p0281b07║施，令其調伏，信行清淨；示現色身不可思議，等觀眾
X04n0223_p0281b08║生，心無所著；住無礙住，得佛十力，無所障礙；心常寂
X04n0223_p0281b09║定，未曾散亂；住一切智，善能開演種種文句真實之
X04n0223_p0281b10║義，能悉深入無邊智海，出生無量功德慧藏；恒以佛
X04n0223_p0281b11║日普照法界，隨本願力常現不沒；恒住法界，住佛所
X04n0223_p0281b12║住，無有變異；於我、我所俱無所著，住出世法，世法無
X04n0223_p0281b13║染；於一切世間建智慧幢，其智廣大，超過世間，無所
X04n0223_p0281b14║染著；拔諸眾生令出淤泥，置於最上智慧之地，所有
X04n0223_p0281b15║福德饒益眾生而無有盡；了知一切菩薩智慧，信向
X04n0223_p0281b16║決定，當成正覺；以大慈悲現不可說無量佛身種種
X04n0223_p0281b17║莊嚴，以妙音聲演無量法，隨眾生意悉令滿足；於去、
X04n0223_p0281b18║來、今心常清淨，令諸眾生不著境界；恒與一切諸菩
X04n0223_p0281b19║薩記，令其皆入佛之種性，生在佛家，得佛灌頂；常遊
X04n0223_p0281b20║十方未曾休息，而於一切無所樂著；法界佛剎悉能
X04n0223_p0281b21║徧往，諸眾生心靡不了知；所有福德離世清淨，不住
X04n0223_p0281b22║生死，而於世間如影普現；以智慧月普照法界，了達
X04n0223_p0281b23║一切悉無所得；恒以智慧知諸世間如幻、如影、如夢、
X04n0223_p0281b24║如化，一切皆以心為自性，如是而住；隨諸眾生業報
X04n0223_p0281c01║不同、心樂差別、諸根各異而現佛身，如來恒以無數
X04n0223_p0281c02║眾生而為所緣，為說世間皆從緣起，知諸法相皆悉
X04n0223_p0281c03║無相，唯是一相智慧之本；欲令眾生離諸相著，示現
X04n0223_p0281c04║一切世間性相而行於世，為其開示無上菩提；為欲
X04n0223_p0281c05║救護一切眾生，出現世間，開示佛道，令其得見如來
X04n0223_p0281c06║身相；攀緣憶念，勤加修習，除滅世間煩惱之相；修菩
X04n0223_p0281c07║提行，心不散動，於大乘門皆得圓滿，成就一切諸佛
X04n0223_p0281c08║義利，悉能觀察眾生善根而不壞滅；清淨業報，智慧
X04n0223_p0281c09║明了，普入三世，永離一切世間分別；放光明網普照
X04n0223_p0281c10║十方，一切世界無不充滿；色身妙好，見者無厭；以大
X04n0223_p0281c11║功德智慧神通，出生種種菩薩諸行，諸根境界自在
X04n0223_p0281c12║圓滿；作諸佛事，作已便沒；善能開示過、現、未來一切
X04n0223_p0281c13║智道，為諸菩薩普雨無量陀羅尼雨，令其發起廣大
X04n0223_p0281c14║欲樂，受持修習；成就一切諸佛功德，圓滿熾盛無邊
X04n0223_p0281c15║妙色莊嚴其身，一切世間靡不現覩；永離一切障礙
X04n0223_p0281c16║之法，於一切法真實之義已得清淨，於功德法而得
X04n0223_p0281c17║自在；為大法王，如日普照；為世福田，具大威德；於一
X04n0223_p0281c18║切世間普現化身，放智慧光，悉令開悟；欲令眾生知
X04n0223_p0281c19║佛具足無邊功德，以無礙繒繫頂受位，隨順世間方
X04n0223_p0281c20║便開導，以智慧手安慰眾生；為大醫王，善療眾病，一
X04n0223_p0281c21║切世間無量國土悉能徧往，未曾休息；清淨慧眼離
X04n0223_p0281c22║諸障翳，悉能明見；於作不善惡業眾生，種種調伏，令
X04n0223_p0281c23║其入道，善取時宜，無有休息；若諸眾生起平等心，即
X04n0223_p0281c24║為化現平等業報，隨其心樂，隨其業果，為現佛身種
X04n0223_p0282a01║種神變而為說法，令其悟解，得法智慧，心大歡喜，諸
X04n0223_p0282a02║根踊躍；見無量佛，起深重信，生諸善根，永不退轉；一
X04n0223_p0282a03║切眾生隨業所繫，長眠生死，如來出世能覺悟之，安
X04n0223_p0282a04║慰其心，使無憂怖；若得見者，悉令證入無依義智；智
X04n0223_p0282a05║慧善巧，了達境界，莊嚴妙好，無能暎奪；智山法芽，悉
X04n0223_p0282a06║已清淨；或現菩薩，或現佛身，令諸眾生至無患地；無
X04n0223_p0282a07║數功德之所莊嚴，業行所成，現於世間；一切諸佛莊
X04n0223_p0282a08║嚴清淨，莫不皆以一切智業之所成就；常守本願，不
X04n0223_p0282a09║捨世間，作諸眾生堅固善友，清淨第一離垢光明，令
X04n0223_p0282a10║一切眾生皆得現見；六趣眾生無量無邊，佛以神力
X04n0223_p0282a11║常隨不捨；若有往昔同種善根，皆令清淨；而於六趣
X04n0223_p0282a12║一切眾生，不捨本願，無所欺誑，悉以善法方便攝取，
X04n0223_p0282a13║令其修習清淨之業，摧破一切諸魔鬬諍；從無礙際
X04n0223_p0282a14║出廣大力，最勝日藏無有障礙，於淨心界而現影像，
X04n0223_p0282a15║一切世間無不覩見，以種種法廣施眾生；佛是無邊
X04n0223_p0282a16║光明之藏，諸力智慧皆悉圓滿，恒以大光普照眾生，
X04n0223_p0282a17║隨其所願皆令滿足；離諸怨敵，為上福田，一切眾生
X04n0223_p0282a18║共所依怙；凡有所施，悉令清淨；修少善行，受無量福，
X04n0223_p0282a19║悉令得入無盡智地；為一切眾生種植善根淨心之
X04n0223_p0282a20║主，為一切眾生發生福德最上良田；智慧甚深，方便
X04n0223_p0282a21║善巧，能救一切三惡道苦。如是信解，如是觀察，如是
X04n0223_p0282a22║入於智慧之淵，如是遊於功德之海，如是普至虗空
X04n0223_p0282a23║智慧，如是而知眾生福田，如是正念現前觀察，如是
X04n0223_p0282a24║觀佛諸業相好，如是觀佛普現世間，如是觀佛神通
X04n0223_p0282b01║自在。時，彼大眾見如來身，一一毛孔出百千億那由
X04n0223_p0282b02║他阿僧祇光明，一一光明有阿僧祇色、阿僧祇清淨、
X04n0223_p0282b03║阿僧祇照明，令阿僧祇眾觀察、阿僧祇眾歡喜、阿僧
X04n0223_p0282b04║祗眾快樂、阿僧祇眾深信增長、阿僧祇眾志樂清淨、
X04n0223_p0282b05║阿僧祇眾諸根清涼、阿僧祇眾恭敬尊重。
X04n0223_p0282b06║【論】第四、爾時，一切諸天及諸菩薩已下，至阿僧祇
X04n0223_p0282b07║眾，恭敬尊重，有一百六行經。此之一段經文，明諸
X04n0223_p0282b08║天、菩薩見佛神變，饒益眾生，充滿十方，徧周無限
X04n0223_p0282b09║分。於中文義，如經具明。
X04n0223_p0282b10║【經】爾時，大眾咸見佛身放百千億那由他不思議大
X04n0223_p0282b11║光明，一一光明皆有不思議色、不思議光，照不思議
X04n0223_p0282b12║無邊法界。以佛神力出大妙音，其音演暢百千億那
X04n0223_p0282b13║由他不思議讚頌，超諸世間所有言辭，出世善根之
X04n0223_p0282b14║所成就。復現百千億那由他不思議微妙莊嚴，於百
X04n0223_p0282b15║千億那由他不思議劫歎不可盡，皆是如來無盡自
X04n0223_p0282b16║在之所出生。又現不可說諸佛如來出興于世，令諸
X04n0223_p0282b17║眾生入智慧門，解甚深義。又現不可說諸佛如來所
X04n0223_p0282b18║有變化，盡法界、虗空界，令一切世間平等清淨。如是
X04n0223_p0282b19║皆從如來所住無障礙一切智生，亦從如來所修行
X04n0223_p0282b20║不思議勝德生。復現百千億那由他不思議妙寶光
X04n0223_p0282b21║𦦨，從昔大願善根所起，以曾供養無量如來修清淨
X04n0223_p0282b22║行無放逸故，薩婆若心無有障礙生善根故，為顯如
X04n0223_p0282b23║來力廣徧故，為斷一切眾生疑故，為令咸得見如來
X04n0223_p0282b24║故，令無量眾生住善根故，顯示如來神通之力無暎
X04n0223_p0282c01║奪故，欲令眾生普得入於究竟海故，為令一切諸佛
X04n0223_p0282c02║國土菩薩大眾皆來集故，為欲開示不可思議佛法
X04n0223_p0282c03║門故。
X04n0223_p0282c04║【論】第五、爾時，大眾咸見佛身已下，至不可思議佛
X04n0223_p0282c05║法門故。此之一段，明如來身光徧照無限分。於此
X04n0223_p0282c06║分中，有二十行經，約分七段：一、爾時，大眾咸見佛
X04n0223_p0282c07║身已下，至無邊法界兩行半經，明見佛光明境界
X04n0223_p0282c08║分。二、以佛神力已下，至出世善根之所成就可兩
X04n0223_p0282c09║行經，明如來神力出妙音聲讚頌分。三、復現百千
X04n0223_p0282c10║億那由他已下，至自在之所出生有兩行半經，明
X04n0223_p0282c11║如來現自報相莊嚴分。四、又現不可說已下，至甚
X04n0223_p0282c12║深義可一行半經，明現無盡諸佛出興分。五、又現
X04n0223_p0282c13║不可說已下，至平等清淨一行半經，明如來神力
X04n0223_p0282c14║通變徧周分。六、如是已下，至不思議勝德所生有
X04n0223_p0282c15║一行半經，明前所現是如來勝智德所生分。七、復
X04n0223_p0282c16║現百千億那由他已下，至佛法門故有八行經，明
X04n0223_p0282c17║如來現不思議妙寶焰，現自善根集大眾分。此七
X04n0223_p0282c18║段，經中文義自具。此段意明如來自現境界，令迴
X04n0223_p0282c19║向者加行契入。
X04n0223_p0282c20║【經】爾時，如來大悲普覆，示一切智所有莊嚴，欲令不
X04n0223_p0282c21║可說百千億那由他阿僧祇世界中眾生，未信者信，
X04n0223_p0282c22║已信者增長，已增長者令其清淨，已清淨者令其成
X04n0223_p0282c23║熟，已成熟者令心調伏；觀甚深法，具足無量智慧光
X04n0223_p0282c24║明，發生無量廣大之心，薩婆若心無有退轉；不違法
X04n0223_p0283a01║性，不怖實際，證真實理，滿足一切波羅蜜行，出世善
X04n0223_p0283a02║根皆悉清淨；猶如普賢，得佛自在；離魔境界，入諸佛
X04n0223_p0283a03║境；了知深法，獲難思智；大乘誓願，永不退轉；常見諸
X04n0223_p0283a04║佛，未曾捨離；成就證智，證無量法；具足無邊福德藏
X04n0223_p0283a05║力，發歡喜心；入無疑地，離惡清淨；依一切智，見法不
X04n0223_p0283a06║動；得入一切菩薩眾會，常生三世諸如來家。世尊所
X04n0223_p0283a07║現如是莊嚴，皆是過去先所積集善根所成，為欲調
X04n0223_p0283a08║伏諸眾生故，開示如來大威德故，照明無礙智慧藏
X04n0223_p0283a09║故，示現如來無邊勝德極熾然故，顯示如來不可思
X04n0223_p0283a10║議大神變故，以神通力於一切趣現佛身故，示現如
X04n0223_p0283a11║來神通變化無邊際故，本所志願悉成滿故，顯示如
X04n0223_p0283a12║來勇猛智慧能徧往故，於法自在成法王故，出生一
X04n0223_p0283a13║切智慧門故，示現如來身清淨故，又現其身最殊妙
X04n0223_p0283a14║故，顯示證得三世諸佛平等法故，開示善根清淨藏
X04n0223_p0283a15║故，顯示世間無能為喻上妙色故，顯示具足十力之
X04n0223_p0283a16║相令其見者無厭足故，為世間日照三世故。自在法
X04n0223_p0283a17║王一切功德，皆從往昔善根所現，一切菩薩於一切
X04n0223_p0283a18║劫稱揚讚說不可窮盡。
X04n0223_p0283a19║【論】第六、爾時，如來大悲已下，至稱揚讚說不可窮
X04n0223_p0283a20║盡。此之一段，有二十六行半經，明如來示一切智
X04n0223_p0283a21║所有莊嚴，隨根利生，無限令增長分。於此分中，分
X04n0223_p0283a22║為兩段：一、爾時，如來大悲所覆已下，至生三世諸
X04n0223_p0283a23║如來家，有十二行半經，明如來示現莊嚴及神力，
X04n0223_p0283a24║令不可說世界眾生護益分。二、世尊所現已下，至
X04n0223_p0283b01║此段末，有十三行半經，明如來所現之德，顯佛自
X04n0223_p0283b02║在，令一切眾生發諸菩薩入佛所行，酬本願分。
X04n0223_p0283b03║【經】爾時，兜率陀天王奉為如來嚴辦如是諸供具已，
X04n0223_p0283b04║與百千億那由他阿僧祇兜率天子向佛合掌，白佛
X04n0223_p0283b05║言：善來，世尊！善來，善逝！善來，如來、應、正等覺！唯見哀
X04n0223_p0283b06║愍，處此宮殿。爾時，世尊以佛莊嚴而自莊嚴，具大威
X04n0223_p0283b07║德，為令一切眾生生大歡喜故，一切菩薩發深悟解
X04n0223_p0283b08║故，一切兜率陀天子增益欲樂故，兜率陀天王供養
X04n0223_p0283b09║承事無厭足故，無量眾生緣念於佛而發心故，無量
X04n0223_p0283b10║眾生種見佛善根福德無盡故，常能發起清淨信故，
X04n0223_p0283b11║見佛供養無所求故，所有志願皆清淨故，勤集善根
X04n0223_p0283b12║無懈息故，發大誓願求一切智故，受天王請，入一切
X04n0223_p0283b13║寶莊嚴殿。如此世界，十方所有一切世界悉亦如是。
X04n0223_p0283b14║【論】第七、爾時，兜率陀天王已下，至一切世界，悉亦
X04n0223_p0283b15║如是。此之一段，明兜率天王辦供已畢，請佛入宮
X04n0223_p0283b16║殿。如來受請分有十，三行經明兜率天王辦供請
X04n0223_p0283b17║佛，如來為欲盡益眾生故受請，并結十方同此分。
X04n0223_p0283b18║【經】爾時，一切寶莊嚴殿，自然而有妙好莊嚴，出過諸
X04n0223_p0283b19║天莊嚴之上，一切寶網周帀彌覆，普雨一切上妙寶
X04n0223_p0283b20║雲，普雨一切莊嚴具雲，普雨一切寶衣雲，普雨一切
X04n0223_p0283b21║栴檀香雲，普雨一切堅固香雲，普雨一切寶莊嚴蓋
X04n0223_p0283b22║雲，普雨不可思議華聚雲，普出不可思議妓樂音聲，
X04n0223_p0283b23║讚揚如來一切種智，悉與妙法而共相應；如是一切
X04n0223_p0283b24║諸供養具，悉過諸天供養之上。時，兜率宮中，妓樂歌
X04n0223_p0283c01║讚，熾然不息；以佛神力，令兜率王心無動亂，往昔善
X04n0223_p0283c02║根皆得圓滿，無量善法益加堅固，增長淨信，起大精
X04n0223_p0283c03║進，生大歡喜，淨深志樂，發菩提心，念法無斷，總持不
X04n0223_p0283c04║忘。爾時，兜率陀天王承佛威力，即自憶念過去佛所
X04n0223_p0283c05║種善根而說頌言：
X04n0223_p0283c06║【論】第八、爾時，一切寶莊嚴殿已下，至而說頌言。此
X04n0223_p0283c07║之一段，明如來入殿，以佛殊勝德熏，令殿莊嚴，勝
X04n0223_p0283c08║天所供。分有十三行半。經約分為兩段：一、爾時，一
X04n0223_p0283c09║切寶莊嚴已下，至悉過諸天供養之上，有八行。經
X04n0223_p0283c10║明如來受請入殿，以佛自己善根，依果出勝。諸天
X04n0223_p0283c11║無比對分，此明加行會位，勝德如佛故。二、時，兜率
X04n0223_p0283c12║宮中已下，至而說頌言，有五行半。經明諸天妓樂
X04n0223_p0283c13║熾然不息。諸天歡喜說頌分，此明入法悅樂故。
X04n0223_p0283c14║【經】昔有如來無礙月，諸吉祥中最殊勝，
X04n0223_p0283c15║彼曾入此莊嚴殿，是故此處最吉祥。
X04n0223_p0283c16║昔有如來名廣智，諸吉祥中最殊勝，
X04n0223_p0283c17║彼曾入此金色殿，是故此處最吉祥。
X04n0223_p0283c18║昔有如來名普眼，諸吉祥中最殊勝，
X04n0223_p0283c19║彼曾入此蓮華殿，是故此處最吉祥。
X04n0223_p0283c20║昔有如來號珊瑚，諸吉祥中最殊勝，
X04n0223_p0283c21║彼曾入此寶藏殿，是故此處最吉祥。
X04n0223_p0283c22║昔有如來論師子，諸吉祥中最殊勝，
X04n0223_p0283c23║彼曾入此山王殿，是故此處最吉祥。
X04n0223_p0283c24║昔有如來名日照，諸吉祥中最殊勝，
X04n0223_p0284a01║彼曾入此眾華殿，是故此處最吉祥。
X04n0223_p0284a02║昔有佛號無邊光，諸吉祥中最殊勝，
X04n0223_p0284a03║彼曾入此樹嚴殿，是故此處最吉祥。
X04n0223_p0284a04║昔有如來名法幢，諸吉祥中最殊勝，
X04n0223_p0284a05║彼曾入此寶宮殿，是故此處最吉祥。
X04n0223_p0284a06║昔有如來名智燈，諸吉祥中最殊勝，
X04n0223_p0284a07║彼曾入此香山殿，是故此處最吉祥。
X04n0223_p0284a08║昔有佛號功德光，諸吉祥中最殊勝，
X04n0223_p0284a09║彼曾入此摩尼殿，是故此處最吉祥。
X04n0223_p0284a10║【論】第九、有二十行頌，稱歎往昔十佛皆入此殿。分
X04n0223_p0284a11║云：吉祥者，眾善所集名吉，眾福所加名祥。云金色
X04n0223_p0284a12║殿者，殿有金色光明，亦明法身無垢。云蓮華殿者，
X04n0223_p0284a13║殿有眾色蓮華莊嚴，亦表法身無染，是蓮華義。山
X04n0223_p0284a14║王殿者，明積德如山王，非殿有山。如經云：寶者，貴
X04n0223_p0284a15║德為寶，非關寶玉。餘義可知。所以須歎往昔如來
X04n0223_p0284a16║者，有三義：一、兜率天王念昔自分善根力今古；二、
X04n0223_p0284a17║明古今諸佛道跡普周；三、明如來道跡依古不異，
X04n0223_p0284a18║非天、魔、梵所為，令眾生生信入故。此十佛亦以加
X04n0223_p0284a19║行、隨行成名。
X04n0223_p0284a20║【經】如此世界兜率天王，承佛神力，以頌讚歎過去諸
X04n0223_p0284a21║佛；十方一切諸世界中兜率天王，悉亦如是歎佛功
X04n0223_p0284a22║德。
X04n0223_p0284a23║【論】第十、兩行經，都結十方，同此稱歎往昔如來入
X04n0223_p0284a24║此殿分。
X04n0223_p0284b01║【經】爾時，世尊於一切寶莊嚴殿摩尼寶藏師子座上，
X04n0223_p0284b02║結跏趺坐。法身清淨，妙用自在，與三世佛同一境界；
X04n0223_p0284b03║住一切智，與一切佛同入一性；佛眼明了，見一切法
X04n0223_p0284b04║皆無障礙；有大威力，普遊法界，未甞休息；具大神通，
X04n0223_p0284b05║隨有可化眾生之處，悉能徧往；以一切諸佛無礙莊
X04n0223_p0284b06║嚴而嚴其身，善知其時，為眾說法；不可說諸菩薩眾，
X04n0223_p0284b07║各從他方種種國土而共來集，眾會清淨，法身無二，
X04n0223_p0284b08║無所依止，而能自在起佛身行。坐此座已，於其殿中，
X04n0223_p0284b09║自然而有無量無數殊特妙好出過諸天供養之具，
X04n0223_p0284b10║所謂：華鬘、衣服、塗香、粖香、寶蓋、幢幡、妓樂、歌讚，如是
X04n0223_p0284b11║等事，一一皆悉不可稱數，以廣大心，恭敬、尊重、供養
X04n0223_p0284b12║於佛；十方一切兜率陀天，悉亦如是。
X04n0223_p0284b13║【論】第十一、爾時，世尊已下，至悉亦如是。此之一段，
X04n0223_p0284b14║明如來入殿，昇座而坐。以佛之德，殿內殊好，出過
X04n0223_p0284b15║諸天及十方菩薩皆來集分。於此品末，有十三行
X04n0223_p0284b16║半經，約分為二段：一、爾時，世尊已下，至為眾說法，
X04n0223_p0284b17║有六行半經，明如來處座，為眾說法分。二、不可說
X04n0223_p0284b18║諸菩薩眾已下，至悉亦如是，有七行經，明十方菩
X04n0223_p0284b19║薩來集處座。殿內莊嚴妙好，勝出諸天，一切十方
X04n0223_p0284b20║兜率悉同。此雲集莊嚴分座體，前已釋訖。師子座
X04n0223_p0284b21║上結跏趺坐者，有二義：一、世間威儀，二、會。此十迴
X04n0223_p0284b22║向中，理事交徹。如來座體，以法界緣起不思議智，
X04n0223_p0284b23║無所依住，大慈大悲，以為座體。以無依住智，性自
X04n0223_p0284b24║徧周，與虗空等，不去不來，而對現色身，與眾生數
X04n0223_p0284c01║等，任根差別，隨應調伏而化度之，而無所造作。如
X04n0223_p0284c02║經云法身清淨，妙用自在者是也。與三世佛同一
X04n0223_p0284c03║境界，住一切智者，以智體無內、外、中、邊，諸佛同住
X04n0223_p0284c04║境界亦爾。與一切佛同入一性者，為無性之性，無
X04n0223_p0284c05║出入也，諸佛同此也。佛眼明了者，覺一切法非有
X04n0223_p0284c06║無，而能以智徧知一切諸法也。有大威力，普遊十
X04n0223_p0284c07║方，未甞休息者，以無作無依之理智，破一切邪見
X04n0223_p0284c08║執著，皆悉消亡，名之為威力。以智無表裏，性徧如
X04n0223_p0284c09║空，應感現形，而無來去，名之為遊。無俗不真，名為
X04n0223_p0284c10║法界。一念三世，古今情盡，教化眾生，無終無始，名
X04n0223_p0284c11║未甞休息，明時不遷也。具大神通者，大智無依無
X04n0223_p0284c12║形，性無生滅，名之為神。智無不達，名之為通。隨應
X04n0223_p0284c13║可化，悉能徧往者，智無去來中邊表裏，十方眾生
X04n0223_p0284c14║應感皆見，皆悉不同，名之為徧往。以一切諸佛無
X04n0223_p0284c15║礙莊嚴而莊嚴之，有二義：一、四無礙智莊嚴，二、佛
X04n0223_p0284c16║依報正報二福莊嚴。一切相好及隨好是，以如來
X04n0223_p0284c17║身是正報，國土蓮華藏界是依報。智自善業而嚴
X04n0223_p0284c18║自身及境為智，法爾自具無邊功德，如九十七種
X04n0223_p0284c19║大人之相是，只為無明所覆，以慈悲喜捨饒益眾
X04n0223_p0284c20║生。報得依果者，即隨好光明功德是，如佛大人相
X04n0223_p0284c21║有十華藏世界微塵數隨好無限。經且約舉一種
X04n0223_p0284c22║隨好功德，名圓滿王，所有利益具在經說。又如無
X04n0223_p0284c23║依住智，體無自他內外所執，所有依報正報莊嚴，
X04n0223_p0284c24║身及國土一切境界互相含入，猶如百千明鏡影
X04n0223_p0285a01║像互相容入，重重重重無盡，重重重重身土眾境
X04n0223_p0285a02║互入無盡，猶如帝釋所居寶網，諸天眷屬寶內重
X04n0223_p0285a03║重，眾像相入，身境無礙，身出剎土，剎土出身，雲俱
X04n0223_p0285a04║現佛事，一種自在。諸法總然，於智境界不說有情
X04n0223_p0285a05║無情之法。經云：善知其時，為眾說法者，了根生熟，
X04n0223_p0285a06║如應化度。問曰：何為諸佛知眾生心時與非時？答
X04n0223_p0285a07║曰：諸佛如來心與一切眾生心本不異故，是一心
X04n0223_p0285a08║一智慧故，以此知時與非時。諸佛悟而了與眾生
X04n0223_p0285a09║共之眾生迷，自謂為隔一切諸佛，以一切眾生心
X04n0223_p0285a10║智慧而成正覺，一切眾生迷諸佛智慧而作眾生，
X04n0223_p0285a11║及至成佛時，還成眾生迷理之佛所說法門，還解
X04n0223_p0285a12║眾生心裏迷佛眾生，以此不異，故知眾生心。經云：
X04n0223_p0285a13║不可說諸菩薩，各從他方種種國土而共來集者，
X04n0223_p0285a14║約萬行差別，名為他方。以法隨根，應物調伏，名種
X04n0223_p0285a15║種國土。不出如來大圓明智，名為而共來集。眾會
X04n0223_p0285a16║清淨者，無情識也。法身無二者，與佛同一體性，等
X04n0223_p0285a17║無性也。無所依止，無得無證也。而能自在起佛身
X04n0223_p0285a18║行者，無作之智，同佛用也。坐此座已，會此十迴向，
X04n0223_p0285a19║法界本也。殿出殊好，以智所感也。出過諸天者，以
X04n0223_p0285a20║智報感，非有情為也。論主頌解云：菩薩所有報相，
X04n0223_p0285a21║約行所生。頌曰：菩薩以忍為垂鬘，慚愧恒為衣服
X04n0223_p0285a22║飾，戒品塗香及粖香，慈悲普覆為其蓋，正心不動
X04n0223_p0285a23║禪定幢，智慧幢破諸邪見，方便常住生死海，饒益
X04n0223_p0285a24║眾生為妓樂，總持演暢妙法音，聞者解脫為歌樂。
X04n0223_p0285b01║已上如文可知。此段有不可說他方菩薩眾，此一
X04n0223_p0285b02║段諸天住兜率天菩薩眾，總有一百一十八箇百
X04n0223_p0285b03║萬億眾。若他方所來菩薩，有不可說諸天莊嚴高
X04n0223_p0285b04║座及宮殿，色類有百八十四種差別，一類有百萬
X04n0223_p0285b05║億如來及菩薩，自福莊嚴無有限數。此會所將如
X04n0223_p0285b06║是大悲，如是智慧，如是萬行，但為長養初發心，住
X04n0223_p0285b07║初生佛家之智慧大悲，令慣習自在故，時亦不改，
X04n0223_p0285b08║法亦不異，智亦不遷，猶如竹葦依舊而成，初生與
X04n0223_p0285b09║終無有麤細，亦如小兒長初生而為大，無異大也。
X04n0223_p0285b10║此直以十行、十迴向、十地、十一地為長養道之方
X04n0223_p0285b11║便，佛果在於初發心。又十住中，一住具十住之功
X04n0223_p0285b12║用故，及十住、十行、十迴向、十地，總十住中總具足
X04n0223_p0285b13║故。猶如神龍馬王所生，其神駒生在其地，與父遲
X04n0223_p0285b14║速相似，唯力用未如其父母。如初發心菩薩，以乘
X04n0223_p0285b15║如來一切智乘，初生佛家，與佛同智，唯神通道力
X04n0223_p0285b16║未如，以待大悲萬行長養故。雖長養功終，法不異
X04n0223_p0285b17║也，時不遷也，終不出初發心時力用功畢。如龍女
X04n0223_p0285b18║不出剎那際，一生成佛是。如善財一生得佛果亦
X04n0223_p0285b19║爾。一生義者，得無生也。今且約立無生有十：一、諸
X04n0223_p0285b20║蘊自體無生，二、諸見自體無生，三、空無生，四、性無
X04n0223_p0285b21║生，五、時劫不遷無生，六、涅槃生死無生，七、說法音
X04n0223_p0285b22║聲寂默無生，八、智慧分別無生，九、神通道力性自
X04n0223_p0285b23║周徧無生，十、不出剎那際對現三世盡古今劫一
X04n0223_p0285b24║切眾生前身無生。有此十種無生義故，是名一生
X04n0223_p0285c01║當得菩提。是此經意，以十行、十迴向、十地、十一地
X04n0223_p0285c02║法方便，用資初發心佛果，絕前後之情所望故。以
X04n0223_p0285c03║資糧與佛果同時，互為體用相資，故號為覺行。嚴
X04n0223_p0285c04║經以果資行，令行無著；以行資果，大悲大用得辦。
X04n0223_p0285c05║如三乘以意生身菩薩，未說乘佛一切智乘者，推
X04n0223_p0285c06║佛果在十一地後三祇之劫終也。即地前三賢為
X04n0223_p0285c07║資糧，十地為見道，佛果在十一地三祇之劫終也。
X04n0223_p0285c08║如此教與三乘中五位行相一倍顛倒，行相不同，
X04n0223_p0285c09║後當更明。
X04n0223_p0285c10║
X04n0223_p0285c11║大方廣佛新華嚴經合論卷第四十一
X04n0223_p0285c12║
X04n0223_p0285c13║音切
X04n0223_p0285c14║慰（於胃切。）諍（側迸切。）辭（詳資切。）逸（亦音。）兜（當侯切。）暢（丑亮切。）葦（于鬼
X04n0223_p0285c15║切。）遷（千音。）