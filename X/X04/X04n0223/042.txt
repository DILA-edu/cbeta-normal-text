X04n0223_p0285c16║
X04n0223_p0285c17║
X04n0223_p0285c18║
X04n0223_p0285c19║大方廣佛新華嚴經合論卷第四十二
X04n0223_p0285c20║唐于闐國三藏沙門實叉難陀譯經
X04n0223_p0285c21║唐太原方山長者李通玄造論
X04n0223_p0285c22║唐福州開元寺沙門志寧釐經合論
X04n0223_p0285c23║兜率天宮偈讚品第二十四
X04n0223_p0285c24║【論】將釋此品三門如前第一釋品名目者明以金
X04n0223_p0286a01║剛幢等十菩薩各從異佛剎來處兜率天宮至如
X04n0223_p0286a02║來所各化作妙寶師子之座已各以十迴向法門
X04n0223_p0286a03║因果而偈讚之故名偈讚品異佛剎者從十行中
X04n0223_p0286a04║來入十迴向第二釋品來意者此品為欲成十迴
X04n0223_p0286a05║向中因果法門故須此品來也第三隨文解釋中
X04n0223_p0286a06║義分為二第一長科經意第二隨文釋義一長科
X04n0223_p0286a07║經意者於此一品大意前後總作十一段長科。
X04n0223_p0286a08║【經】爾時佛神力故十方各有一大菩薩一一各與萬
X04n0223_p0286a09║佛剎微塵數諸菩薩俱從萬佛剎微塵數國土外諸
X04n0223_p0286a10║世界中來詣佛所其名曰金剛幢菩薩堅固幢菩薩
X04n0223_p0286a11║勇猛幢菩薩光明幢菩薩智幢菩薩寶幢菩薩精進
X04n0223_p0286a12║幢菩薩離垢幢菩薩星宿幢菩薩法幢菩薩所從來
X04n0223_p0286a13║國謂妙寶世界妙樂世界妙銀世界妙金世界妙摩
X04n0223_p0286a14║尼世界妙金剛世界妙波頭摩世界妙優鉢羅世界
X04n0223_p0286a15║妙栴檀世界妙香世界各於佛所淨修梵行所謂無
X04n0223_p0286a16║盡幢佛風幢佛解脫幢佛威儀幢佛明相幢佛常幢
X04n0223_p0286a17║佛最勝幢佛自在幢佛梵幢佛觀察幢佛其諸菩薩
X04n0223_p0286a18║至佛所已頂禮佛足以佛神力即化作妙寶藏師子
X04n0223_p0286a19║之座寶網彌覆周帀徧滿諸菩薩眾隨所來方各於
X04n0223_p0286a20║其上結加趺坐其身悉放百千億那由他阿僧祇清
X04n0223_p0286a21║淨光明此無量光皆從菩薩清淨心寶離眾過惡大
X04n0223_p0286a22║願所起顯示一切諸佛自在清淨之法以諸菩薩平
X04n0223_p0286a23║等願力能普救護一切眾生一切世間之所樂見見
X04n0223_p0286a24║者不虗悉得調伏其菩薩眾悉已成就無量功德所
X04n0223_p0286b01║謂徧遊一切諸佛國土無所障礙見無依止清淨法
X04n0223_p0286b02║身以智慧身現無量身徧往十方承事諸佛入於諸
X04n0223_p0286b03║佛無量無邊不可思議自在之法住於無量一切智
X04n0223_p0286b04║門以智光明善了諸法於諸法中得無所畏隨所演
X04n0223_p0286b05║說窮未來際辯才無盡以大智慧開總持門慧眼清
X04n0223_p0286b06║淨入深法界智慧境界無有邊際究竟清淨猶若虗
X04n0223_p0286b07║空如此世界兜率天宮諸菩薩眾如是來集十方一
X04n0223_p0286b08║切兜率天宮悉有如是名號菩薩而來集會所從來
X04n0223_p0286b09║國諸佛名號亦皆同等無有差別爾時世尊從兩膝
X04n0223_p0286b10║輪放百千億那由他光明普照十方盡法界虗空界
X04n0223_p0286b11║一切世界彼諸菩薩皆見於此佛神變相此諸菩薩
X04n0223_p0286b12║亦見於彼一切如來神變之相如是菩薩皆與毗盧
X04n0223_p0286b13║遮那如來於往昔時同種善根修菩薩行悉已悟入
X04n0223_p0286b14║諸佛自在甚深解脫得無差別法界之身入一切土
X04n0223_p0286b15║而無所住見無量佛悉往承事於一念中周行法界
X04n0223_p0286b16║自在無礙心意清淨如無價寶無量無數諸佛如來
X04n0223_p0286b17║常加護念其與其力到於究竟第一彼岸恒以淨念
X04n0223_p0286b18║住無上覺念念恒入一切智處以小入大以大入小
X04n0223_p0286b19║皆得自在通達無礙已得佛身與佛同住獲一切智
X04n0223_p0286b20║從一切智而生其身一切如來所行之處悉能隨入
X04n0223_p0286b21║開闡無量智慧法門到金剛幢大智彼岸獲金剛定
X04n0223_p0286b22║斷諸疑惑已得諸佛自在神通普於一切十方國土
X04n0223_p0286b23║教化調伏百千萬億無數眾生於一切數雖無所著
X04n0223_p0286b24║善能修學成就究竟方便安立一切諸法如是等百
X04n0223_p0286c01║千億那由他不可說無盡清淨三世一切無量功德
X04n0223_p0286c02║藏諸菩薩眾皆來集會在於佛所因光所見一切佛
X04n0223_p0286c03║所悉亦如是爾時金剛幢菩薩承佛神力普觀十方
X04n0223_p0286c04║而說頌言。
X04n0223_p0286c05║【論】一從爾時佛神力故已下至而說頌言五十二
X04n0223_p0286c06║行經明金剛幢等十菩薩眾十方來集彰因示果
X04n0223_p0286c07║不二分於此分中義分為十段一爾時佛神力故
X04n0223_p0286c08║已下至來詣佛所是諸眾來集分二其名曰已下
X04n0223_p0286c09║至法幢菩薩舉所來十菩薩名號分三所從來國
X04n0223_p0286c10║已下至妙香世界是諸菩薩所從來國土分四各
X04n0223_p0286c11║於佛所淨修梵行已下至觀察幢佛舉本所事佛
X04n0223_p0286c12║之號分五其諸菩薩已下至無量功德有八行經
X04n0223_p0286c13║明諸來菩薩化座而坐放光顯德饒益分六所謂
X04n0223_p0286c14║已下至猶若虗空有七行經明諸來菩薩見無依
X04n0223_p0286c15║止清淨法身智慧徧遊十方事佛自在無礙分七
X04n0223_p0286c16║如此世界已下至無有差別明都結十方同此來
X04n0223_p0286c17║集分八爾時世尊已下至神變之相明如來放光
X04n0223_p0286c18║所在普照十方彼此大眾皆相見分九如是菩薩
X04n0223_p0286c19║已下至皆來集會有十六行經明諸來菩薩往因
X04n0223_p0286c20║同佛善根至法究竟自在分十在於佛所因光所
X04n0223_p0286c21║見已下至頌有兩行經明都結十方同此世界菩
X04n0223_p0286c22║薩集會分第二隨文解釋者於此五十二行經約
X04n0223_p0286c23║立十門一明十方菩薩所來之法二釋菩薩名下
X04n0223_p0286c24║之義三釋十世界之所表四釋十佛名號之因果
X04n0223_p0287a01║五釋十菩薩來至佛所所化之座體六釋菩薩身
X04n0223_p0287a02║光之因七明菩薩所得何法而能自在化滿十方
X04n0223_p0287a03║八釋如來放光處所表法九明諸來菩薩眾海從
X04n0223_p0287a04║誰發心十明隨位進修因果一明菩薩所來之法
X04n0223_p0287a05║者經云一一各與萬佛剎微塵數者為明昇進之
X04n0223_p0287a06║法智之知見勝前位故十住云百十行云千十迴
X04n0223_p0287a07║向云萬俱從萬佛剎微塵數國土外諸世界中來
X04n0223_p0287a08║詣佛所者明迷法云外世界智達名來詣佛所云
X04n0223_p0287a09║萬佛剎微塵數者是迷悟之數也二釋菩薩名下
X04n0223_p0287a10║之義者其名曰金剛幢菩薩者菩薩前已釋訖金
X04n0223_p0287a11║剛幢者明堅固不動義前十行位菩薩名林表行
X04n0223_p0287a12║覆蔭廣多義故此位菩薩以幢為稱者明大悲之
X04n0223_p0287a13║行處生死大海能摧破一切眾生煩惱自智無傾
X04n0223_p0287a14║動故十行明以行自卑和怨義十迴向明大智堅
X04n0223_p0287a15║強隨悲破怨自在義此約檀度行堅固幢菩薩者
X04n0223_p0287a16║此大悲為戒體故勇猛幢菩薩者此約大悲為忍
X04n0223_p0287a17║是勇猛義光明幢菩薩者此約大悲為精進之體
X04n0223_p0287a18║長處生死之夜以智發明故智幢菩薩者此位大
X04n0223_p0287a19║智於生死之中恒明常破闇故以為定體寶幢菩
X04n0223_p0287a20║薩者明以大悲大智慧善施教網名為寶幢明教
X04n0223_p0287a21║可貴故非世寶也精進幢菩薩者此位是第七方
X04n0223_p0287a22║便行善能知根同事處俗不迷同塵不污是精進
X04n0223_p0287a23║幢義故離垢幢菩薩者此是第八願波羅蜜自無
X04n0223_p0287a24║生死以智隨願利生故常無垢也星宿幢菩薩者
X04n0223_p0287b01║此力波羅蜜法王位成差別智明善知眾根猶如
X04n0223_p0287b02║星宿大小皆明法幢菩薩者此位是智波羅蜜善
X04n0223_p0287b03║安立諸法無能摧破者是法幢義故此已上是能
X04n0223_p0287b04║行行之人三釋世界名者所從來國謂妙寶世界
X04n0223_p0287b05║明以妙法普施含生是可貴義世界名妙樂者明
X04n0223_p0287b06║大悲為戒處生死利眾生令得大樂妙銀世界者
X04n0223_p0287b07║明以法身理智以成忍體猶如白銀柔耎明淨妙
X04n0223_p0287b08║金世界者明精進利俗無有勞倦不虧真理黃中
X04n0223_p0287b09║致福悉皆金色也妙摩尼世界者明法性自淨用
X04n0223_p0287b10║而無垢自在以為定體故妙金剛世界者明無性
X04n0223_p0287b11║妙慧能破虗妄不自壞故妙波頭摩世界者是赤
X04n0223_p0287b12║蓮華也明此以大悲方能同色香而無染故妙優
X04n0223_p0287b13║鉢羅華世界者青蓮華色也第八以智隨悲之行
X04n0223_p0287b14║清潔不汙以青蓮華色處泥不汙以用表之妙栴
X04n0223_p0287b15║檀世界者以此法師位成說法香也妙香世界者
X04n0223_p0287b16║明此位大智大悲隨位功終以無依無作之妙智
X04n0223_p0287b17║而滿十方無來去智法音隨徧無有形故但云妙
X04n0223_p0287b18║香不云形類表勝前有跡故此已上十世界名是
X04n0223_p0287b19║此十迴向位行中之法故言妙世界者是隨生死
X04n0223_p0287b20║教化眾生理智妙用也世間以土地山河為世界
X04n0223_p0287b21║智仁以智德妙用為世界四攝十佛名號因果者
X04n0223_p0287b22║經云各於佛所淨修梵行者明隨位進修加行佛
X04n0223_p0287b23║果即如下十箇佛是所謂無盡幢佛者明此十迴
X04n0223_p0287b24║向大悲之位所施無盡以成佛果之號其施如下
X04n0223_p0287c01║迴向品自明風幢佛者明巽為風為白淨為言說
X04n0223_p0287c02║為赤為日為明為白淨即如風無形色而香臰悉
X04n0223_p0287c03║吹皆令淨故又巽為鷄知時而鳴故像知根而垂
X04n0223_p0287c04║教也上值天門開眾善也巽為已盛陽之始也定
X04n0223_p0287c05║是非之時也明齋戒法則之時故巽為言說為口
X04n0223_p0287c06║為面門談眾善也能治辛丑丑為小男以眾言說
X04n0223_p0287c07║化童蒙也以此言之風幢佛是此戒波羅蜜之風
X04n0223_p0287c08║化果號也解脫幢佛者是忍位中果也忍力已成
X04n0223_p0287c09║無不解脫此是西方兌為卑下義威儀幢佛此主
X04n0223_p0287c10║北方佛果共信位中北方威儀智佛同號此主北
X04n0223_p0287c11║方師範位也以威儀庠序以接童蒙故以約行為
X04n0223_p0287c12║果號明相幢佛此與十信位東北方明相智佛同
X04n0223_p0287c13║號故明約坎為所治丑為信心寅為契理始明借
X04n0223_p0287c14║方表法也主丑為山山為不動不動即靜靜能發
X04n0223_p0287c15║明明禪之始也入定之始正慧開敷以十迴向之
X04n0223_p0287c16║位不離十信所信之法於彼法上以為安立此明
X04n0223_p0287c17║十迴向之定體能發大悲利俗之明慧故如常幢
X04n0223_p0287c18║佛與十信中第六究竟智佛亦相似總約隨位昇
X04n0223_p0287c19║進波羅蜜上立佛果號之名總不離十信所信果
X04n0223_p0287c20║一如善財至彌勒佛果還指善財見文殊者是也
X04n0223_p0287c21║明文殊是啟蒙信果之位發行進修不離舊跡今
X04n0223_p0287c22║文殊菩薩住清涼山是此閻浮一境之東北主艮
X04n0223_p0287c23║位表啟蒙發明之首故故為童子菩薩以實言之
X04n0223_p0287c24║本是十方諸佛無性理之妙慧成佛莫不由之此
X04n0223_p0288a01║門即一切眾生盡有迷理自惑而不見若悟理者
X04n0223_p0288a02║現行分別是也以定照之方明故艮為止也自餘
X04n0223_p0288a03║准例隨名會位知之五釋諸菩薩來所化座之體
X04n0223_p0288a04║者經云化作妙寶師子之座以法寶利生教行網
X04n0223_p0288a05║故以寶網彌覆座上十信位中座體約果成名以
X04n0223_p0288a06║寶蓮華藏為體十住位中約得如來智慧大悲而
X04n0223_p0288a07║成體即以毗盧遮那藏為體即師子座號毗盧遮
X04n0223_p0288a08║那藏十行位中以行淨離垢師子座即以蓮華藏
X04n0223_p0288a09║為體十迴向位明大悲處生死設教行普該萬法
X04n0223_p0288a10║不拘一法故座體直以寶為名不限色類以教行
X04n0223_p0288a11║徧周而漉眾生故座有寶網彌覆其上六釋菩薩
X04n0223_p0288a12║身光者明此位菩薩以大悲行處世利物任智慧
X04n0223_p0288a13║而照眾生即淨光恒照七明菩薩得何法而自在
X04n0223_p0288a14║者經云見無依止清淨法身以智身現無量故是
X04n0223_p0288a15║明見法無依止性一切無明便為妙用智慧即能
X04n0223_p0288a16║通化無方八釋如來放光處所表法者明十信足
X04n0223_p0288a17║下輪中放光以信為初如十住足指端明入聖位
X04n0223_p0288a18║之初十行足趺明依聖性法身起行十迴向即於
X04n0223_p0288a19║膝上放光者明表法光明以膝者人之坐起迴旋
X04n0223_p0288a20║卷舒自在之所由也明此迴向位法門是迴真處
X04n0223_p0288a21║俗解脫無染之大智以悲願利生處生死而恒涅
X04n0223_p0288a22║槃處涅槃與生死無礙自在以放光處表之十地
X04n0223_p0288a23║眉間表中道果光也九明諸菩薩從誰發心者皆
X04n0223_p0288a24║於自心無始分別無明為發心之始達此無始無
X04n0223_p0288b01║明為大圓鏡智故即與十方毗盧遮那如來同善
X04n0223_p0288b02║根故若離此智無成佛期無見佛日是故經云如
X04n0223_p0288b03║是菩薩皆與毗盧遮那往昔同善根故明達自無
X04n0223_p0288b04║明成大智體諸佛共此智也十明隨位進修因果
X04n0223_p0288b05║者明金剛幢菩薩是所修行之人妙寶世界是所
X04n0223_p0288b06║修之行無盡幢佛是所行之果餘九例知倣此已
X04n0223_p0288b07║下有十段頌一段十行一行一頌所頌之法是此
X04n0223_p0288b08║當位十迴向位中都調治綱紀之門如文自具更
X04n0223_p0288b09║加文釋文繁義沉表法難知方可約釋餘如文自
X04n0223_p0288b10║具。
X04n0223_p0288b11║【經】如來不出世亦無有涅槃以本大願力
X04n0223_p0288b12║示現自在法是法難思議非心所行處
X04n0223_p0288b13║智慧到彼岸乃見諸佛境色身非是佛
X04n0223_p0288b14║音聲亦復然亦不離色聲見佛神通力
X04n0223_p0288b15║少智不能知諸佛實境界久修清淨業
X04n0223_p0288b16║於此乃能了正覺無來處去亦無所從
X04n0223_p0288b17║清淨妙色身神力故顯現無量世界中
X04n0223_p0288b18║示現如來身廣說微妙法其心無所著
X04n0223_p0288b19║智慧無邊際了達一切法普入於法界
X04n0223_p0288b20║示現自在力眾生及諸法了達皆無礙
X04n0223_p0288b21║普現眾色像徧於一切剎欲求一切智
X04n0223_p0288b22║速成無上覺應以淨妙心修習菩提行
X04n0223_p0288b23║若有見如來如是威神力當於最勝尊
X04n0223_p0288b24║供養勿生疑
X04n0223_p0288c01║【論】二如來不出世已下有十行頌明佛以實示權
X04n0223_p0288c02║分。
X04n0223_p0288c03║【經】爾時堅固幢菩薩承佛神力普觀十方而說頌言。
X04n0223_p0288c04║如來勝無比甚深不可說出過語言道
X04n0223_p0288c05║清淨如虗空汝觀人師子自在神通力
X04n0223_p0288c06║已離於分別而令分別見導師為開演
X04n0223_p0288c07║甚深微妙法以是因緣故現此無比身
X04n0223_p0288c08║此是大智慧諸佛所行處若欲了知者
X04n0223_p0288c09║常應親近佛意業常清淨供養諸如來
X04n0223_p0288c10║終無疲厭心能入於佛道具無盡功德
X04n0223_p0288c11║堅住菩提心以是疑網除觀佛無厭足
X04n0223_p0288c12║通達一切法是乃真佛子此人能了知
X04n0223_p0288c13║諸佛自在力廣大智所說欲為諸法本
X04n0223_p0288c14║應起勝希望志求無上覺若有尊敬佛
X04n0223_p0288c15║念報於佛恩彼人終不離一切諸佛住
X04n0223_p0288c16║何有智慧人於佛得見聞不修清淨願
X04n0223_p0288c17║履佛所行道
X04n0223_p0288c18║【論】三爾時堅固幢菩薩已下有十行頌明歎佛身
X04n0223_p0288c19║性相無比要常親近供養無疲大願成滿方能履
X04n0223_p0288c20║佛所行道分。
X04n0223_p0288c21║【經】爾時勇猛幢菩薩承佛神力普觀十方而說頌言。
X04n0223_p0288c22║譬如明淨眼因日覩眾色淨心亦復然
X04n0223_p0288c23║佛力見如來如以精進力能盡海源底
X04n0223_p0288c24║智力亦如是得見無量佛譬如良沃田
X04n0223_p0289a01║所種必滋長如是淨心地出生諸佛法
X04n0223_p0289a02║如人獲寶藏永離貧窮苦菩薩得佛法
X04n0223_p0289a03║離垢心清淨譬如伽陀藥能消一切毒
X04n0223_p0289a04║佛法亦如是滅諸煩惱患真實善知識
X04n0223_p0289a05║如來所稱讚以彼威神故得聞諸佛法
X04n0223_p0289a06║設於無數劫財寶施於佛不知佛實相
X04n0223_p0289a07║此亦不名施無量眾色相莊嚴於佛身
X04n0223_p0289a08║非於色相中而能見於佛如來等正覺
X04n0223_p0289a09║寂然恒不動而能普現身徧滿十方界
X04n0223_p0289a10║譬如虗空界不生亦不滅諸佛法如是
X04n0223_p0289a11║畢竟無生滅
X04n0223_p0289a12║【論】四爾時勇猛幢菩薩已下有十行頌明佛及法
X04n0223_p0289a13║要以淨心淨行方了見佛有為不堪分。
X04n0223_p0289a14║【經】爾時光明幢菩薩承佛神力普觀十方而說頌言。
X04n0223_p0289a15║人間及天上一切諸世界普見於如來
X04n0223_p0289a16║清淨妙色身譬如一心力能生種種心
X04n0223_p0289a17║如是一佛身普現一切佛菩提無二法
X04n0223_p0289a18║亦復無諸相而於二法中現相莊嚴身
X04n0223_p0289a19║了法性空寂如幻而生起所行無有盡
X04n0223_p0289a20║導師如是現三世一切佛法身悉清淨
X04n0223_p0289a21║隨其所應化普現妙色身如來不念言
X04n0223_p0289a22║我作如是身自然而示現未甞起分別
X04n0223_p0289a23║法界無差別亦無所依止而於世間中
X04n0223_p0289a24║示現無量身佛身非變化亦復非非化
X04n0223_p0289b01║於無化法中示有變化形正覺不可量
X04n0223_p0289b02║法界虗空等深廣無涯底言語道悉絕
X04n0223_p0289b03║如來善通達一切處行道法界眾國土
X04n0223_p0289b04║所往皆無礙
X04n0223_p0289b05║【論】五光明幢菩薩有十行頌明一佛身而生多佛
X04n0223_p0289b06║身如幻而生起分。
X04n0223_p0289b07║【經】爾時智幢菩薩承佛神力普觀十方而說頌言。
X04n0223_p0289b08║若人能信受一切智無礙修習菩提行
X04n0223_p0289b09║其心不可量一切國土中普現無量身
X04n0223_p0289b10║而身不在處亦不住於法一一諸如來
X04n0223_p0289b11║神力示現身不可思議劫算數莫能盡
X04n0223_p0289b12║三世諸眾生悉可知其數如來所示現
X04n0223_p0289b13║其數不可得或時示一二乃至無量身
X04n0223_p0289b14║普現十方剎其實無二種譬如淨滿月
X04n0223_p0289b15║普現一切水影像雖無量本月未曾二
X04n0223_p0289b16║如是無礙智成就等正覺普現一切剎
X04n0223_p0289b17║佛體亦無二非一亦非二亦復非無量
X04n0223_p0289b18║隨其所應化示現無量身佛身非過去
X04n0223_p0289b19║亦復非未來一念現出生成道及涅槃
X04n0223_p0289b20║如幻所作色無生亦無起佛身亦如是
X04n0223_p0289b21║示現無有生
X04n0223_p0289b22║【論】六爾時智幢菩薩已下有十行頌明佛智無依
X04n0223_p0289b23║無作不造不內不外而能現形普徧分。
X04n0223_p0289b24║【經】爾時寶幢菩薩承佛神力普觀十方而說頌言。
X04n0223_p0289c01║佛身無有量能示有量身隨其所應覩
X04n0223_p0289c02║導師如是現佛身無處所充滿一切處
X04n0223_p0289c03║如空無邊際如是難思議非心所行處
X04n0223_p0289c04║心不於中起諸佛境界中畢竟無生滅
X04n0223_p0289c05║如翳眼所覩非內亦非外世間見諸佛
X04n0223_p0289c06║應知亦如是饒益眾生故如來出世間
X04n0223_p0289c07║眾生見有出而實無興世不可以國土
X04n0223_p0289c08║晝夜而見佛歲月一剎那當知悉如是
X04n0223_p0289c09║眾生如是說某日佛成道如來得菩提
X04n0223_p0289c10║實不繫於日如來離分別非世超諸數
X04n0223_p0289c11║三世諸導師出現皆如是譬如淨日輪
X04n0223_p0289c12║不與昏夜合而說某日夜諸佛法如是
X04n0223_p0289c13║三世一切劫不與如來合而說三世佛
X04n0223_p0289c14║導師法如是
X04n0223_p0289c15║【論】七爾時寶幢菩薩已下有十行頌明如來所有
X04n0223_p0289c16║應現非情所為任智無功眾生自業應見分此段
X04n0223_p0289c17║約自修行之行智現相應故非時分知立時分者
X04n0223_p0289c18║是情故多時少時俱是情。
X04n0223_p0289c19║【經】爾時精進幢菩薩承佛神力普觀十方而說頌言。
X04n0223_p0289c20║一切諸導師身同義亦然普於十方剎
X04n0223_p0289c21║隨應種種現汝觀牟尼尊所作甚奇特
X04n0223_p0289c22║充滿於法界一切悉無餘佛身不在內
X04n0223_p0289c23║亦復不在外神力故顯現導師法如是
X04n0223_p0289c24║隨諸眾生類先世所集業如是種種身
X04n0223_p0290a01║示現各不同諸佛身如是無量不可數
X04n0223_p0290a02║唯除大覺尊無有能思議如以我難思
X04n0223_p0290a03║心業莫能取佛難思亦爾非心業所現
X04n0223_p0290a04║如剎不可思而見淨莊嚴佛難思亦爾
X04n0223_p0290a05║妙相無不現譬如一切法眾緣故生起
X04n0223_p0290a06║見佛亦復然必假眾善業譬如隨意珠
X04n0223_p0290a07║能滿眾生心諸佛法如是悉滿一切願
X04n0223_p0290a08║無量國土中導師興於世隨其願力故
X04n0223_p0290a09║普應於十方
X04n0223_p0290a10║【論】八爾時精進幢菩薩已下有十行頌明佛身非
X04n0223_p0290a11║內外十方佛同等無有內身對眾生業現分。
X04n0223_p0290a12║【經】爾時離垢幢菩薩承佛神力普觀十方而說頌言。
X04n0223_p0290a13║如來大智光普淨諸世間世間既淨已
X04n0223_p0290a14║開示諸佛法設有人欲見眾生數等佛
X04n0223_p0290a15║靡不應其心而實無來處以佛為境界
X04n0223_p0290a16║專念而不息此人得見佛其數與心等
X04n0223_p0290a17║成就白淨法具足諸功德彼於一切智
X04n0223_p0290a18║專念心不捨導師為眾生如應演說法
X04n0223_p0290a19║隨於可化處普現最勝身佛身及世間
X04n0223_p0290a20║一切皆無我悟此成正覺復為眾生說
X04n0223_p0290a21║一切人師子無量自在力示現念等身
X04n0223_p0290a22║其身各不同世間如是身諸佛身亦然
X04n0223_p0290a23║了知其自性是則說名佛如來普知見
X04n0223_p0290a24║明了一切法佛法及菩提二俱不可得
X04n0223_p0290b01║導師無來去亦復無所住遠離諸顛倒
X04n0223_p0290b02║是名等正覺
X04n0223_p0290b03║【論】九爾時離垢幢菩薩已下有十行頌明如來以
X04n0223_p0290b04║無心無思無依之智性無表裏對現十方隨根普
X04n0223_p0290b05║應分。
X04n0223_p0290b06║【經】爾時星宿幢菩薩承佛神力普觀十方而說頌言。
X04n0223_p0290b07║如來無所住普住一切剎一切土皆往
X04n0223_p0290b08║一切處咸見佛隨眾生心普現一切身
X04n0223_p0290b09║成道轉法輪及以般涅槃諸佛不思議
X04n0223_p0290b10║誰能思議佛誰能見正覺誰能現最勝
X04n0223_p0290b11║一切法皆如諸佛境亦然乃至無一法
X04n0223_p0290b12║如中有生滅眾生妄分別是佛是世界
X04n0223_p0290b13║了達法性者無佛無世界如來普現前
X04n0223_p0290b14║令眾生信喜佛體不可得彼亦無所見
X04n0223_p0290b15║若能於世間遠離一切著無礙心歡喜
X04n0223_p0290b16║於法得開悟神力之所現即此說名佛
X04n0223_p0290b17║三世一切時求悉無所有若能如是知
X04n0223_p0290b18║心意及諸法一切悉知見疾得成如來
X04n0223_p0290b19║言語中顯示一切佛自在正覺超語言
X04n0223_p0290b20║假以語言說
X04n0223_p0290b21║【論】十爾時星宿幢菩薩已下有十行頌明以如來
X04n0223_p0290b22║無心意識可名為佛眾生以有心意識及住寂滅
X04n0223_p0290b23║心者總不能見佛分。
X04n0223_p0290b24║【經】爾時法幢菩薩承佛神力普觀十方而說頌言。
X04n0223_p0290c01║寧可恒具受一切世間苦終不遠如來
X04n0223_p0290c02║不覩自在力若有諸眾生未發菩提心
X04n0223_p0290c03║一得聞佛名決定成菩提若有智慧人
X04n0223_p0290c04║一念發道心必成無上尊慎莫生疑惑
X04n0223_p0290c05║如來自在力無量劫難遇若生一念信
X04n0223_p0290c06║速登無上道設於念念中供養無量佛
X04n0223_p0290c07║未知真實法不名為供養若聞如是法
X04n0223_p0290c08║諸佛從此生雖經無量苦不捨菩提行
X04n0223_p0290c09║一聞大智慧諸佛所入法普於法界中
X04n0223_p0290c10║成三世導師雖盡未來際徧遊諸佛剎
X04n0223_p0290c11║不求此妙法終不成菩提眾生無始來
X04n0223_p0290c12║生死久流轉不了真實法諸佛故興世
X04n0223_p0290c13║諸法不可壞亦無能壞者自在大光明
X04n0223_p0290c14║普示於世間
X04n0223_p0290c15║【論】十一爾時法幢菩薩已下有十行頌明寧受眾
X04n0223_p0290c16║苦不捨如來分已上各說一法共成十迴向心或
X04n0223_p0290c17║但說有眾生著有或但說無眾生著無如經星宿
X04n0223_p0290c18║幢菩薩頌云眾生妄分別是佛是世界了達法性
X04n0223_p0290c19║者無佛無世界如下文法幢菩薩頌云寧可恒具
X04n0223_p0290c20║受一切世間苦終不遠如來不覩自在力此二頌
X04n0223_p0290c21║皆相成就有無恐墮邊見餘例知如觀十方何意
X04n0223_p0290c22║為觀眾意之同別亦觀十方世界諸佛法同不二。
X04n0223_p0290c23║十迴向品第二十五之一
X04n0223_p0290c24║【論】將釋此品三門如前一釋品名目者此品何故
X04n0223_p0291a01║名為十迴向答曰以十住初生諸佛智慧家雖有
X04n0223_p0291a02║第七方便波羅蜜成大悲行然為創始應真修理
X04n0223_p0291a03║智出世心多行悲行劣故於初發心住於妙峯山
X04n0223_p0291a04║頂見比丘名為德雲得憶念諸佛智慧光明門雖
X04n0223_p0291a05║知已後次第十善知識以十波羅蜜互相參入和
X04n0223_p0291a06║融諸行早以具足然當隨本位行門勝劣全異此
X04n0223_p0291a07║明同中別令昇進故如十行位中為行之首即以
X04n0223_p0291a08║三眼國比丘名善見即以林中經行用表其十行
X04n0223_p0291a09║以智眼慧眼法眼觀根利生化令出俗故以比丘
X04n0223_p0291a10║所表為十行廣大覆蔭眾多以林所表如此十迴
X04n0223_p0291a11║向位中明前二位出俗心多大悲行劣以將十住
X04n0223_p0291a12║初心所得諸佛之智慧十行之中出世之行門處
X04n0223_p0291a13║俗利生故名迴向迴真入俗利生故名迴向是故
X04n0223_p0291a14║此位表法善知識即以鬻香長者名號青蓮華表
X04n0223_p0291a15║之明此十迴向法門如合和香法以將諸眾香合
X04n0223_p0291a16║成為一丸互相資益以成徧熏十迴向者亦復如
X04n0223_p0291a17║是以戒定慧解脫解脫知見五分法身之香和合
X04n0223_p0291a18║大慈大悲諸波羅蜜四攝四無量涅槃生死諸塵
X04n0223_p0291a19║勞門共成一箇法界之真香皆從大願為首是故
X04n0223_p0291a20║此位名為迴向長者名青蓮華者表此位行不染
X04n0223_p0291a21║垢淨涅槃也又長者明處俗流智長於世人名之
X04n0223_p0291a22║為長者青蓮華者明色諸華之中此華色香第一
X04n0223_p0291a23║以表五位行門此十迴向法門第一何以然者為
X04n0223_p0291a24║此十迴向法門以大願力會融悲智生死涅槃成
X04n0223_p0291b01║一法界之真自在法故能資前位佛果使具普賢
X04n0223_p0291b02║行門圓滿故亦成後位十地十一地行門使慣習
X04n0223_p0291b03║自在故明前後十住十行十地十一地總是此十
X04n0223_p0291b04║迴向位中理智大類大智大悲所圓融故以此十
X04n0223_p0291b05║迴向位通前徹後總通收故故表青蓮華眾華之
X04n0223_p0291b06║中色香最為殊勝出過餘華也又以表兜率天宮
X04n0223_p0291b07║於諸三界此天殊勝何以故為世間三世諸佛皆
X04n0223_p0291b08║在此天長菩提心滿化世間故向上化樂天他化
X04n0223_p0291b09║天樂放逸故又向上色界無色界是樂靜心多故
X04n0223_p0291b10║已下夜摩忉利是著樂之處天非知足故四天王
X04n0223_p0291b11║天四面而居非正位故是故此天處欲界之天上
X04n0223_p0291b12║下處中故又此天而修三福德人之共生處故何
X04n0223_p0291b13║者為三一修施二持戒三修定自餘諸天不修三
X04n0223_p0291b14║福令均平故皆偏多也修戒施二福是故餘天或
X04n0223_p0291b15║多放逸或多樂靜是故上生經云樂欲長菩提心
X04n0223_p0291b16║者來生此天是故此天說此十迴向門於此表法
X04n0223_p0291b17║勝故又向下忉利夜摩向上化樂他化此天於此
X04n0223_p0291b18║五天處中故故說十迴向和會智悲均平令處中
X04n0223_p0291b19║故故於此天說十迴向故故將此處表所說法門
X04n0223_p0291b20║又將鬻香長者號青蓮華所表法位以此義之可
X04n0223_p0291b21║解是故名十迴向以表十波羅蜜行參和一多同
X04n0223_p0291b22║別之門故為十種迴向以表無盡故以大願風吹
X04n0223_p0291b23║智慈雲令普雨故二釋品來意者大意如前所述
X04n0223_p0291b24║可知三隨文釋義者義分為二第一長科經意第
X04n0223_p0291c01║二隨文釋義一長科經意者從爾時已下至第三
X04n0223_p0291c02║十三卷末總作十五段長科。
X04n0223_p0291c03║【經】爾時金剛幢菩薩承佛神力入菩薩智光三昧入
X04n0223_p0291c04║是三昧已十方各過十萬佛剎微塵數世界外有十
X04n0223_p0291c05║萬佛剎微塵數諸佛皆同一號號金剛幢而現其前
X04n0223_p0291c06║咸稱讚言善哉善哉善男子乃能入此菩薩智光三
X04n0223_p0291c07║昧善男子此是十方各十萬佛剎微塵數諸佛神力
X04n0223_p0291c08║共加於汝亦是毗盧遮那如來往昔願力威神之力
X04n0223_p0291c09║及由汝智慧清淨故諸菩薩善根增勝故令汝入是
X04n0223_p0291c10║三昧而演說法為令諸菩薩得清淨無畏故具無礙
X04n0223_p0291c11║辯才故入無礙智地故住一切智大心故成就無盡
X04n0223_p0291c12║善根故滿足無礙白法故入於普門法界故現一切
X04n0223_p0291c13║佛神力故前際念智不斷故得一切佛護持諸根故
X04n0223_p0291c14║以無量門廣說眾法故聞悉解了受持不忘故攝諸
X04n0223_p0291c15║菩薩一切善根故成辦出世助道故不斷一切智智
X04n0223_p0291c16║故開發大願故解釋實義故了知法界故令諸菩薩
X04n0223_p0291c17║皆悉三喜故修一切佛平等善根故護持一切如來
X04n0223_p0291c18║種性故所謂演說諸菩薩十迴向佛子汝當承佛威
X04n0223_p0291c19║神之力而演此法得佛護念故安住佛家故增益出
X04n0223_p0291c20║世功德故得陀羅尼光明故入無障礙佛法故大光
X04n0223_p0291c21║明普照法界故集無過失淨法故住廣大智境界故
X04n0223_p0291c22║得無障礙法光故爾時諸佛即與金剛幢菩薩無量
X04n0223_p0291c23║智慧與無留礙辯與分別句義善方便與無礙法光
X04n0223_p0291c24║明與如來平等身與無量差別淨音聲與菩薩不思
X04n0223_p0292a01║議善觀察三昧與不可沮壞一切善根迴向智與觀
X04n0223_p0292a02║察一切法成就巧方便與一切處說一切法無斷辯
X04n0223_p0292a03║何以故入此三昧善根力故爾時諸佛各以右手摩
X04n0223_p0292a04║金剛幢菩薩頂金剛幢菩薩得摩頂已即從定起告
X04n0223_p0292a05║諸菩薩言佛子菩薩摩訶薩有不可思議大願充滿
X04n0223_p0292a06║法界普能救護一切眾生所謂修學去來現在一切
X04n0223_p0292a07║佛迴向。
X04n0223_p0292a08║【論】第一從品初爾時已下至去來現在一切佛迴
X04n0223_p0292a09║向有三十三行經是十方諸佛加金剛幢菩薩令
X04n0223_p0292a10║說十迴向分於此分中復分為四段一爾時金剛
X04n0223_p0292a11║幢菩薩已下至演說諸菩薩十迴向有十八行半
X04n0223_p0292a12║經明金剛幢菩薩入定諸佛與同號加持分二佛
X04n0223_p0292a13║子汝當承佛威神之力已下至無障礙法光故有
X04n0223_p0292a14║四行半經明諸佛勸說十迴向法門分三爾時已
X04n0223_p0292a15║下至善根力故六行經明諸佛與金剛幢十種法
X04n0223_p0292a16║力加持分四爾時已下至去來現在一切佛迴向
X04n0223_p0292a17║有四行經明諸佛以手摩頂令金剛幢菩薩出定
X04n0223_p0292a18║說法分第二隨文釋義者約立十門一釋入三昧
X04n0223_p0292a19║因緣二釋三昧之名三明諸來佛剎遠近四明諸
X04n0223_p0292a20║佛之數五明諸佛同號所緣六明佛來現前稱三
X04n0223_p0292a21║七明諸佛共加入定八明諸佛摩頂因緣九明出
X04n0223_p0292a22║定告眾歎法十明正說十種迴向第一明入三昧
X04n0223_p0292a23║之因緣者為欲令後學菩薩知軌則故為知三昧
X04n0223_p0292a24║方便現智令明淨故為知三昧之力能令說法智
X04n0223_p0292b01║慧簡擇自在分明故三世諸佛法則合如是故故
X04n0223_p0292b02║須入定二釋三昧之名者何故名為智光三昧為
X04n0223_p0292b03║以成就大悲之門非大智而不顯如十住中顯佛
X04n0223_p0292b04║智慧與自心同合即以方便三昧無作無思如淨
X04n0223_p0292b05║水澄明日月萬象自然現徹如十行之內三昧即
X04n0223_p0292b06║名號善思惟則明於理隨事法差別名善思惟如
X04n0223_p0292b07║此十迴向所入三昧名智光者則以智行悲明處
X04n0223_p0292b08║俗無染以此智光照俗無俗不真是以鬻香長者
X04n0223_p0292b09║青蓮華表之用明處俗無染十住十行比丘以為
X04n0223_p0292b10║標首以明出俗之功一依善財知識表之是故此
X04n0223_p0292b11║位圓悲智之自在故故三昧名為智光三昧三明
X04n0223_p0292b12║諸來佛剎遠近者明隨位勝進智慧增廣十行云
X04n0223_p0292b13║萬佛剎塵此位云十萬佛剎微塵表勝進過前四
X04n0223_p0292b14║明諸佛之數者經云十方各十萬佛剎微塵數明
X04n0223_p0292b15║進修智業廣大與十方如來智體功用合故五諸
X04n0223_p0292b16║佛同號所緣者何故十方諸佛與入定菩薩同號
X04n0223_p0292b17║為金剛幢而現其前者有二義一如前所釋進修
X04n0223_p0292b18║智會二以佛名號及如來身而現入定菩薩前明
X04n0223_p0292b19║處位不惑斷自他之疑故成法印故又智既合同
X04n0223_p0292b20║身亦無二故六明諸佛來現稱讚金剛幢明以言
X04n0223_p0292b21║加令入定者印法不惑亦令當學之徒斷除疑惑
X04n0223_p0292b22║故又身智既同說法亦等故七明諸佛共加入定
X04n0223_p0292b23║者所云共加者有二義一自智所會合佛德故二
X04n0223_p0292b24║諸佛隨智與力二緣會故名之為加又為自雖不
X04n0223_p0292c01║疑斷他惑故諸佛與加成法則故又說佛加持有
X04n0223_p0292c02║六一同名號加與同名故二現身加而現其前故
X04n0223_p0292c03║三言讚加以言讚歎故四毗盧遮那往昔願力加
X04n0223_p0292c04║五與十種法加如文自具六以十方諸佛手摩其
X04n0223_p0292c05║頂加八明諸佛手摩其頂因緣何故手摩其頂明
X04n0223_p0292c06║右手者作用之便明諸佛以右手引接令出定說
X04n0223_p0292c07║法又自作用與諸佛作用相及故又諸佛許可到
X04n0223_p0292c08║法際故以當位有自位際法也九明出定告眾歎
X04n0223_p0292c09║法者經文自具十明正說十種迴向如經下文此
X04n0223_p0292c10║釋初段三十三行經竟。
X04n0223_p0292c11║
X04n0223_p0292c12║大方廣佛新華嚴經合論卷第四十二
X04n0223_p0292c13║
X04n0223_p0292c14║音切
X04n0223_p0292c15║翳（於計切）。昏（呼昆切）。倦（渠卷切）。庠（似羊切）。沃（烏哭切）。鬻（羊六切）。