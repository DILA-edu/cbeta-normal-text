X04n0223_p0300a16║
X04n0223_p0300a17║
X04n0223_p0300a18║
X04n0223_p0300a19║大方廣佛新華嚴經合論卷第四十四
X04n0223_p0300a20║唐于闐國三藏沙門實叉難陀譯經
X04n0223_p0300a21║唐太原方山長者李通玄造論
X04n0223_p0300a22║唐福州開元寺沙門志寧釐經合論
X04n0223_p0300a23║十迴向品第二十五之三
X04n0223_p0300a24║【論】第三、等一切佛迴向，以忍波羅蜜為體，餘九為
X04n0223_p0300b01║伴。表法中，以善財童子所見可樂城東大莊嚴幢，
X04n0223_p0300b02║無憂林中無上勝長者是也。為城名可樂，依主所
X04n0223_p0300b03║行之行，立其名故。為明得法成忍，人見可樂，住城
X04n0223_p0300b04║東者。為明忍為覺行之首，為表東方角、亢、氐、房之
X04n0223_p0300b05║位，主眾善之首，房為青龍，主吉慶位故。以東方為
X04n0223_p0300b06║陽，為生萬物之首，明忍為萬行之首，生眾福故，故
X04n0223_p0300b07║居城東也。大莊嚴幢者，忍隨違境不動也，是幢義。
X04n0223_p0300b08║無憂林者，明忍成行滿，如林廣蔭也。號無上勝者，
X04n0223_p0300b09║眾行之中不勝忍也，眾行之中無忍不成行故。餘
X04n0223_p0300b10║廣如經說。二義如前。第一、長科當段經意者，從此
X04n0223_p0300b11║一段經中，約科為十段。
X04n0223_p0300b12║【經】佛子！云何為菩薩摩訶薩等一切佛迴向？佛子！此
X04n0223_p0300b13║菩薩摩訶薩隨順修學去、來、現在諸佛世尊迴向之
X04n0223_p0300b14║道。如是修學迴向道時，見一切色乃至觸法，若美、若
X04n0223_p0300b15║惡，不生愛憎，心得自在，無諸過失，廣大清淨，歡喜悅
X04n0223_p0300b16║樂，離諸憂惱，心意柔耎，諸根清涼。
X04n0223_p0300b17║【論】一、佛子！云何菩薩摩訶薩等一切佛迴向已下，
X04n0223_p0300b18║至諸根清涼，有五行半經，明學佛迴向，心得自在
X04n0223_p0300b19║清涼分。
X04n0223_p0300b20║【經】佛子！菩薩摩訶薩獲得如是安樂之時，復更發心
X04n0223_p0300b21║迴向諸佛，作如是念：願以我今所種善根，令諸佛樂
X04n0223_p0300b22║轉更增勝。所謂：不可思議佛所住樂、無有等比佛三
X04n0223_p0300b23║昧樂、不可限量大慈悲樂、一切諸佛解脫之樂、無有
X04n0223_p0300b24║邊際大神通樂、最極尊重大自在樂、廣大究竟無量
X04n0223_p0300c01║力樂、離諸知覺寂靜之樂、住無礙住恒正定樂、行無
X04n0223_p0300c02║二行不變異樂。
X04n0223_p0300c03║【論】二、佛子已下，至不變異樂，有七行半經，是菩薩
X04n0223_p0300c04║迴向佛樂分。
X04n0223_p0300c05║【經】佛子！菩薩摩訶薩以諸善根迴向佛已，復以此善
X04n0223_p0300c06║迴向菩薩。所謂：願未滿者，令得圓滿；心未淨者，令得
X04n0223_p0300c07║清淨；諸波羅蜜未滿足者，令得滿足。安住金剛菩提
X04n0223_p0300c08║之心，於一切智得不退轉，不捨大精進，守護菩提門
X04n0223_p0300c09║一切善根；能令眾生捨離我慢，發菩提心，所願成滿；
X04n0223_p0300c10║安住一切菩薩所住，獲得菩薩明利諸根，修習善根，
X04n0223_p0300c11║證薩婆若。
X04n0223_p0300c12║【論】三、佛子已下，至證薩婆若，有七行。經明迴向菩
X04n0223_p0300c13║薩行願分。薩婆若，此云一切智。
X04n0223_p0300c14║【經】佛子！菩薩摩訶薩以諸善根如是迴向菩薩已，復
X04n0223_p0300c15║以迴向一切眾生：願一切眾生所有善根，乃至極少
X04n0223_p0300c16║一彈指頃，見佛聞法，恭敬聖僧。彼諸善根皆離障礙，
X04n0223_p0300c17║念佛圓滿，念法方便，念僧尊重，不離見佛，心得清淨，
X04n0223_p0300c18║獲諸佛法，集無量德，淨諸神通，捨法疑念，依教而住。
X04n0223_p0300c19║如為眾生如是迴向，為聲聞、辟支佛迴向，亦復如是。
X04n0223_p0300c20║又願一切眾生永離地獄、餓鬼、畜生、閻羅王等一切
X04n0223_p0300c21║惡處，增長無上菩提之心，專意勤求一切種智，永不
X04n0223_p0300c22║毀謗諸佛正法，得佛安樂，身心清淨，證一切智。
X04n0223_p0300c23║【論】四、佛子已下，至證一切智，有十行經，明迴向一
X04n0223_p0300c24║切眾生，令得離苦分。
X04n0223_p0301a01║【經】佛子！菩薩摩訶薩所有善根，皆以大願發起、正發
X04n0223_p0301a02║起，積集、正積集，增長、正增長，悉令廣大具足充滿。
X04n0223_p0301a03║【論】五、佛子已下，至具足充滿，有兩行。經明菩薩行
X04n0223_p0301a04║由願廣大充滿分。
X04n0223_p0301a05║【經】佛子！菩薩摩訶薩在家宅中與妻子俱，未曾暫捨
X04n0223_p0301a06║菩提之心，正念思惟薩婆若境，自度度彼，令得究竟；
X04n0223_p0301a07║以善方便化己眷屬，令入菩薩智，令成熟解脫；雖與
X04n0223_p0301a08║同止，心無所著；以本大悲處於居家，以慈心故隨順
X04n0223_p0301a09║妻子，於菩薩清淨道無所障礙。菩薩摩訶薩雖在居
X04n0223_p0301a10║家作諸事業，未曾暫捨一切智心。所謂：若著衣裳，若
X04n0223_p0301a11║噉滋味，若服湯藥，澡漱塗摩，迴旋顧視，行、住、坐、臥，身、
X04n0223_p0301a12║語、意業，若睡，若寤，如是一切諸有所作，心常迴向薩
X04n0223_p0301a13║婆若道，繫念思惟，無時捨離；為欲饒益一切眾生，安
X04n0223_p0301a14║住菩提無量大願，攝取無數廣大善根，勤修諸善，普
X04n0223_p0301a15║救一切，永離一切憍慢放逸，決定趣於一切智地，終
X04n0223_p0301a16║不發意向於餘道；常觀一切諸佛菩提，永捨一切諸
X04n0223_p0301a17║雜染法，修行一切菩薩所學，於一切智道無所障礙；
X04n0223_p0301a18║住於智地，愛樂誦習，以無量智集諸善根，心不戀樂
X04n0223_p0301a19║一切世間，亦不染著所行之行，專心受持諸佛教法。
X04n0223_p0301a20║菩薩如是處在居家，普攝善根，令其增長，迴向諸佛
X04n0223_p0301a21║無上菩提。
X04n0223_p0301a22║【論】六、佛子已下，至迴向諸佛無上菩提，有十八行
X04n0223_p0301a23║半經，明菩薩以本大悲處俗無染著分。
X04n0223_p0301a24║【經】佛子！菩薩爾時乃至施與畜生之食一摶一粒，咸
X04n0223_p0301b01║作是願：當令此等捨畜生道，利益安樂，究竟解脫，永
X04n0223_p0301b02║度苦海，永滅苦受，永除苦蘊，永斷苦覺、苦聚、苦行、苦
X04n0223_p0301b03║因、苦本及諸苦處，願彼眾生皆得捨離。菩薩如是專
X04n0223_p0301b04║心繫念一切眾生，以彼善根而為上首，為其迴向一
X04n0223_p0301b05║切種智。菩薩初發菩提之心，普攝眾生，修諸善根，悉
X04n0223_p0301b06║以迴向；欲令永離生死曠野，得諸如來無礙快樂；出
X04n0223_p0301b07║煩惱海，修佛法道；慈心徧滿，悲力廣大，普使一切得
X04n0223_p0301b08║清淨樂；守護善根，親近佛法；出魔境界，入佛境界；斷
X04n0223_p0301b09║世間種，植如來種，住於三世平等法中。菩薩摩訶薩
X04n0223_p0301b10║如是所有已集、當集、現集善根，悉以迴向。復作是念：
X04n0223_p0301b11║如過去諸佛菩薩所行，恭敬供養一切諸佛，度諸眾
X04n0223_p0301b12║生令永出離，勤加修習一切善根，悉以迴向而無所
X04n0223_p0301b13║著。所謂：不依色，不著受，無倒想，不作行，不取識；捨離
X04n0223_p0301b14║六處，不住世法，樂出世間；知一切法皆如虗空，無所
X04n0223_p0301b15║從來，不生不滅，無有真實，無所染著；遠離一切諸分
X04n0223_p0301b16║別見，不動不轉，不失不壞；住於實際，無相離相，唯是
X04n0223_p0301b17║一相。如是深入一切法性，常樂習行普門善根，悉見
X04n0223_p0301b18║一切諸佛眾會。如彼過去一切如來善根迴向，我亦
X04n0223_p0301b19║如是而為迴向；解如是法，證如是法，依如是法，發心
X04n0223_p0301b20║修習，不違法相；知所修行如幻如影，如水中月，如鏡
X04n0223_p0301b21║中像，因緣和合之所顯現，乃至如來究竟之地。
X04n0223_p0301b22║【論】七、佛子已下，至如來究竟之地，有二十五行半
X04n0223_p0301b23║經，明施與畜生食，願永離眾苦，得樂分。
X04n0223_p0301b24║【經】佛子！菩薩摩訶薩復作是念：如過去諸佛修菩薩
X04n0223_p0301c01║行時，以諸善根如是迴向；未來、現在，悉亦如是。我今
X04n0223_p0301c02║亦應如彼諸佛如是發心，以諸善根而為迴向：第一
X04n0223_p0301c03║迴向、勝迴向、最勝迴向、上迴向、無上迴向、無等迴向、
X04n0223_p0301c04║無等等迴向、無比迴向、無對迴向、尊迴向、妙迴向、平
X04n0223_p0301c05║等迴向、正直迴向、大功德迴向、廣大迴向、善迴向、清
X04n0223_p0301c06║淨迴向、離惡迴向、不隨惡迴向。菩薩如是以諸善根
X04n0223_p0301c07║正迴向已，成就清淨身、語、意業，住菩薩住，無諸過失；
X04n0223_p0301c08║修習善業，離身、語惡，心無瑕穢；修一切智，住廣大心，
X04n0223_p0301c09║知一切法無有所作；住出世法，世法不染，分別了知
X04n0223_p0301c10║無量諸業；成就迴向善巧方便，永拔一切取著根本。
X04n0223_p0301c11║佛子！是為菩薩摩訶薩第三等一切佛迴向。
X04n0223_p0301c12║【論】八、佛子已下，至第三等一切佛迴向，有十四行
X04n0223_p0301c13║經，明菩薩等一切諸佛迴向分。
X04n0223_p0301c14║【經】菩薩摩訶薩住此迴向，深入一切諸如來業，趣向
X04n0223_p0301c15║如來勝妙功德；入深清淨智慧境界，不離一切諸菩
X04n0223_p0301c16║薩業，善能分別巧妙方便；入深法界，善知菩薩修行
X04n0223_p0301c17║次第；入佛種性，以巧方便分別了知無量無邊一切
X04n0223_p0301c18║諸法；雖復現身於世中生，而於世法心無所著。
X04n0223_p0301c19║【論】九、菩薩摩訶薩已下，至心無所著，有六行經，明
X04n0223_p0301c20║菩薩入佛功德，深入法界，善知菩薩修行次第分。
X04n0223_p0301c21║【經】爾時，金剛幢菩薩承佛神力，普觀十方，即說頌言：
X04n0223_p0301c22║【論】十、爾時已下，一行經明金剛幢菩薩觀眾說頌
X04n0223_p0301c23║分。
X04n0223_p0301c24║【經】彼諸菩薩摩訶薩，修過去佛迴向法，
X04n0223_p0302a01║亦學未來現在世，一切導師之所行。
X04n0223_p0302a02║於諸境界得安樂，諸佛如來所稱讚。
X04n0223_p0302a03║廣大光明清淨眼，悉以迴向大聰哲。
X04n0223_p0302a04║菩薩身根種種樂，眼耳鼻舌亦復然，
X04n0223_p0302a05║如是無量上妙樂，悉以迴向諸最勝。
X04n0223_p0302a06║一切世間眾善法，及諸如來所成就，
X04n0223_p0302a07║於彼悉攝無有餘，盡以隨喜益眾生。
X04n0223_p0302a08║世間隨喜無量種，令此迴向為眾生。
X04n0223_p0302a09║人中師子所有樂，願使羣萌悉圓滿。
X04n0223_p0302a10║一切國土諸如來，凡所知見種種樂，
X04n0223_p0302a11║願令眾生皆悉得，而為照世大明燈。
X04n0223_p0302a12║菩薩所得勝妙樂，悉以迴向諸羣生，
X04n0223_p0302a13║雖為羣生故迴向，而於迴向無所著。
X04n0223_p0302a14║菩薩修行此迴向，興起無量大悲心，
X04n0223_p0302a15║如佛所修迴向德，願我修行悉成滿。
X04n0223_p0302a16║如諸最勝所成就，一切智乘微妙樂，
X04n0223_p0302a17║及我在世之所行，諸菩薩行無量樂。
X04n0223_p0302a18║示入眾趣安隱樂，恒守諸根寂靜樂，
X04n0223_p0302a19║悉以迴向諸羣生，普使修成無上智。
X04n0223_p0302a20║非身語意即是業，亦不離此而別有。
X04n0223_p0302a21║但以方便滅癡冥，如是修成無上智。
X04n0223_p0302a22║菩薩所修諸行業，積集無量勝功德，
X04n0223_p0302a23║隨順如來生佛家，寂然不亂正迴向。
X04n0223_p0302a24║十方一切諸世界，所有眾生咸攝受，
X04n0223_p0302b01║悉以善根迴向彼，願令具足安隱樂。
X04n0223_p0302b02║不為自身求利益，欲令一切悉安樂。
X04n0223_p0302b03║未曾暫起戲論心，但觀諸法空無我。
X04n0223_p0302b04║十方無量諸最勝，所見一切真佛子，
X04n0223_p0302b05║悉以善根迴向彼，願使速成無上覺。
X04n0223_p0302b06║一切世間含識類，等心攝取無有餘，
X04n0223_p0302b07║以我所行諸善業，令彼眾生速成佛。
X04n0223_p0302b08║無量無邊諸大願，無上導師所演說，
X04n0223_p0302b09║願諸佛子皆清淨，隨其心樂悉成滿，
X04n0223_p0302b10║普觀十方諸世界，悉以功德施於彼。
X04n0223_p0302b11║願令皆具妙莊嚴，菩薩如是學迴向。
X04n0223_p0302b12║心不稱量諸二法，但恒了達法無二，
X04n0223_p0302b13║諸法若二若不二，於中畢竟無所著，
X04n0223_p0302b14║十方一切諸世間，悉是眾生想分別，
X04n0223_p0302b15║於想非想無所得，如是了達於諸想。
X04n0223_p0302b16║彼諸菩薩身淨已，則意清淨無瑕穢，
X04n0223_p0302b17║語業已淨無諸過，當知意淨無所著。
X04n0223_p0302b18║一心正念過去佛，亦憶未來諸導師，
X04n0223_p0302b19║及以現在天人尊，悉學於其所說法。
X04n0223_p0302b20║三世一切諸如來，智慧明達心無礙，
X04n0223_p0302b21║為欲利益眾生故，迴向菩提集眾業。
X04n0223_p0302b22║彼第一慧廣大慧，不虗妄慧無倒慧，
X04n0223_p0302b23║平等實慧清淨慧，最勝慧者如是說。
X04n0223_p0302b24║【論】已上有四十八行，頌兩行。一頌所頌前法，如文
X04n0223_p0302c01║具明，不煩更解。第二、隨文釋義者，何故名為等一
X04n0223_p0302c02║切佛迴向？為此第三迴向成其忍門，明無貪、瞋、癡
X04n0223_p0302c03║三業如佛，佛所行願皆悉願為，故云等一切佛迴
X04n0223_p0302c04║向，令願、行一如佛故。又前云不壞迴向，以次等一
X04n0223_p0302c05║切諸佛迴向，明次第合然。
X04n0223_p0302c06║第四至一切處迴向者，以精進波羅蜜為體，餘九
X04n0223_p0302c07║為伴。以善財所見比丘尼，名師子嚬伸，住輸那國，
X04n0223_p0302c08║此曰勇猛，城名迦陵迦林，此云鬬諍時也。明此比
X04n0223_p0302c09║丘尼能和斷鬬諍，此表第四迴向行精進業利物
X04n0223_p0302c10║之相。表比丘者，明離染清潔。尼者慈音，明此精進
X04n0223_p0302c11║行門離染慈悲以為行體。號師子頻伸者，明已得
X04n0223_p0302c12║四無礙智，已得四種無畏故。師子者，明智無畏也。
X04n0223_p0302c13║頻伸者，卷舒自在也。明以清淨大智勇猛自在卷
X04n0223_p0302c14║舒說法利生，善和斷鬬諍皆悉從伏。無量諸眾生
X04n0223_p0302c15║見聞不同，廣如經說。意表此第四迴向中行精進
X04n0223_p0302c16║之行，表智悲之相故。無染慈悲說法自在，表悲常
X04n0223_p0302c17║隨苦流、智常無染，是摩尼義。四無礙智者，一義無
X04n0223_p0302c18║礙智、二法無礙智、三辭無礙智、四樂說無礙智。四
X04n0223_p0302c19║無畏者，一一切智無畏、二漏盡無畏、三說障道無
X04n0223_p0302c20║畏、四說盡苦道無畏。二義如前第一長科。此一段
X04n0223_p0302c21║經意義為八段。
X04n0223_p0302c22║【經】佛子！云何為菩薩摩訶薩至一切處迴向？佛子！此
X04n0223_p0302c23║菩薩摩訶薩修習一切諸善根時，作是念言：願此善
X04n0223_p0302c24║根功德之力至一切處。譬如實際，無處不至，至一切
X04n0223_p0303a01║物，至一切世間，至一切眾生，至一切國土，至一切法，
X04n0223_p0303a02║至一切虗空，至一切三世，至一切有為、無為，至一切
X04n0223_p0303a03║語言、音聲。願此善根亦復如是，徧至一切諸如來所，
X04n0223_p0303a04║供養三世一切諸佛；過去諸佛所願悉滿，未來諸佛
X04n0223_p0303a05║具足莊嚴，現在諸佛及其國土、道場、眾會，徧滿一切
X04n0223_p0303a06║虗空法界。願以信解大威力故，廣大智慧無障礙故，
X04n0223_p0303a07║一切善根悉迴向故，以如諸天諸供養具而為供養，
X04n0223_p0303a08║充滿無量無邊世界。
X04n0223_p0303a09║【論】一、佛子！云何為菩薩摩訶薩至一切處迴向已
X04n0223_p0303a10║下，至無邊世界，有十二行？經明菩薩所修善根如
X04n0223_p0303a11║實際徧三世供養分。
X04n0223_p0303a12║【經】佛子！菩薩摩訶薩復作是念：諸佛世尊普徧一切
X04n0223_p0303a13║虗空法界，種種業所起，十方不可說一切世界種世
X04n0223_p0303a14║界、不可說佛國土佛境界種種世界、無量世界、無分
X04n0223_p0303a15║齊世界、轉世界、側世界、仰世界、覆世界，如是一切諸
X04n0223_p0303a16║世界中，現住於壽，示現種種神通變化。彼有菩薩以
X04n0223_p0303a17║勝解力，為諸眾生堪受化者，於彼一切諸世界中，現
X04n0223_p0303a18║為如來出興於世，以至一切處智，普徧開示如來無
X04n0223_p0303a19║量自在神力，法身徧住無有差別，平等普入一切法
X04n0223_p0303a20║界，如來藏身不生不滅，善巧方便普現世間，證法實
X04n0223_p0303a21║性超一切故，得不退轉無礙力故，生於如來無障礙
X04n0223_p0303a22║見廣大威德種性中故。
X04n0223_p0303a23║【論】二、佛子已下，至廣大威德種性中，故有十二行
X04n0223_p0303a24║經，明諸佛興世，如法身徧往，無有差別。廣大利益
X04n0223_p0303b01║分釋義云：如世界種，即如華藏世界種是也。約先
X04n0223_p0303b02║德云：數三千大千世界至一恒河沙數，為一世界
X04n0223_p0303b03║海；又數世界海至一恒河沙，為一世界性；又數世
X04n0223_p0303b04║界性至一恒河沙，為一世界種。云種種世界，云眾
X04n0223_p0303b05║生雜多也。如轉世界者，或圓形轉，或流轉，如江河
X04n0223_p0303b06║是，如日月亦是，皆無住止名轉。側世界，如四天王
X04n0223_p0303b07║天在須彌山側。仰世界，可知。覆世界，如胡蜂窠等
X04n0223_p0303b08║是。亦如世界成就品說。已下如經自具。
X04n0223_p0303b09║【經】佛子！菩薩摩訶薩以其所種一切善根，願於如是
X04n0223_p0303b10║諸如來所，以眾妙華及眾妙香、鬘蓋、幢幡、衣服、燈燭，
X04n0223_p0303b11║及餘一切諸莊嚴具以為供養；若佛形像，若佛塔廟，
X04n0223_p0303b12║悉亦如是。以此善根如是迴向，所謂：不亂迴向、一心
X04n0223_p0303b13║迴向、自意迴向、尊敬迴向、不動迴向、無住迴向、無依
X04n0223_p0303b14║迴向、無眾生心迴向、無躁競心迴向、寂靜心迴向。復
X04n0223_p0303b15║作是念：盡法界、虗空界，去、來、現在一切劫中，諸佛世
X04n0223_p0303b16║尊得一切智、成菩提道，無量名字各各差別，於種種
X04n0223_p0303b17║時現成正覺，悉皆住壽；盡未來際，一一各以法界莊
X04n0223_p0303b18║嚴而嚴其身，道場眾會周徧法界，一切國土隨時出
X04n0223_p0303b19║興而作佛事。如是一切諸佛如來，我以善根普皆迴
X04n0223_p0303b20║向，願以無數香蓋、無數香幢、無數香幡、無數香帳、無
X04n0223_p0303b21║數香網、無數香像、無數香光、無數香𦦨、無數香雲、無
X04n0223_p0303b22║數香座、無數香經行地、無數香所住處、無數香世界、
X04n0223_p0303b23║無數香山、無數香海、無數香河、無數香樹、無數香衣
X04n0223_p0303b24║服、無數香蓮華、無數香宮殿；無量華蓋，廣說乃至，無
X04n0223_p0303c01║量華宮殿；無邊鬘蓋，廣說乃至，無邊鬘宮殿；無等塗
X04n0223_p0303c02║香蓋，廣說乃至，無等塗香宮殿；不可數粖香蓋，廣說
X04n0223_p0303c03║乃至，不可數粖香宮殿；不可稱衣蓋，廣說乃至，不可
X04n0223_p0303c04║稱衣宮殿；不可思寶蓋，廣說乃至，不可思寶宮殿；不
X04n0223_p0303c05║可量燈光明蓋，廣說乃至，不可量燈光明宮殿；不可
X04n0223_p0303c06║說莊嚴具蓋，廣說乃至，不可說莊嚴具宮殿；不可說
X04n0223_p0303c07║不可說摩尼寶蓋，不可說不可說摩尼寶幢，如是摩
X04n0223_p0303c08║尼寶幡、摩尼寶帳、摩尼寶網、摩尼寶像、摩尼寶光、摩
X04n0223_p0303c09║尼寶𦦨、摩尼寶雲、摩尼寶座、摩尼寶經行地、摩尼寶
X04n0223_p0303c10║所住處、摩尼寶剎、摩尼寶山、摩尼寶海、摩尼寶河、摩
X04n0223_p0303c11║尼寶樹、摩尼寶衣服、摩尼寶蓮華、摩尼寶宮殿，皆不
X04n0223_p0303c12║可說不可說。如是一一諸境界中，各有無數欄楯、無
X04n0223_p0303c13║數宮殿、無數樓閣、無數門闥、無數半月、無數却敵、無
X04n0223_p0303c14║數窻牖、無數清淨寶、無數莊嚴具，以如是等諸供養
X04n0223_p0303c15║物，恭敬供養如上所說諸佛世尊。願令一切世間皆
X04n0223_p0303c16║得清淨，一切眾生咸得出離，住十力地，於一切法中
X04n0223_p0303c17║得無礙法明，令一切眾生具足善根悉得調伏，其心
X04n0223_p0303c18║無量等虗空界，往一切剎而無所至，入一切土施諸
X04n0223_p0303c19║善法，常得見佛植諸善根，成就大乘不著諸法，具足
X04n0223_p0303c20║眾善立無量行，普入無邊一切法界，成就諸佛神通
X04n0223_p0303c21║之力，得於如來一切智智。譬如無我，普攝諸法。我諸
X04n0223_p0303c22║善根亦復如是，普攝一切諸佛如來，咸悉供養無有
X04n0223_p0303c23║餘故；普攝一切無量諸法，悉能悟入無障礙故；普攝
X04n0223_p0303c24║一切諸菩薩眾，究竟皆與同善根故；普攝一切諸菩
X04n0223_p0304a01║薩行，以本願力皆圓滿故；普攝一切菩薩法明，了達
X04n0223_p0304a02║諸法皆無礙故；普攝諸佛大神通力，成就無量諸善
X04n0223_p0304a03║根故；普攝諸佛力、無所畏，發無量心滿一切故；普攝
X04n0223_p0304a04║菩薩三昧辯才陀羅尼門，善能照了無二法故；普攝
X04n0223_p0304a05║諸佛善巧方便，示現如來大神力故；普攝三世一切
X04n0223_p0304a06║諸佛降生成道、轉正法輪、調伏眾生、入般涅槃，恭敬
X04n0223_p0304a07║供養悉周徧故；普攝十方一切世界，嚴淨佛剎咸究
X04n0223_p0304a08║竟故；普攝一切諸廣大劫，於中出現修菩薩行無斷
X04n0223_p0304a09║絕故；普攝一切所有趣生，悉於其中現受生故；普攝
X04n0223_p0304a10║一切諸眾生界，具足普賢菩薩行故；普攝一切諸惑
X04n0223_p0304a11║習氣，悉以方便令清淨故；普攝一切眾生諸根，無量
X04n0223_p0304a12║差別咸了知故；普攝一切眾生解欲，令離雜染得清
X04n0223_p0304a13║淨故；普攝一切化眾生行，隨其所應為現身故；普攝
X04n0223_p0304a14║一切應眾生道，悉入一切眾生界故；普攝一切如來
X04n0223_p0304a15║智性，護持一切諸佛教故。
X04n0223_p0304a16║【論】三、佛子已下，至護持一切諸佛教故，有六十四
X04n0223_p0304a17║行。經明菩薩以眾多無盡如法性供養，雲：供養如
X04n0223_p0304a18║法性無邊眾多如來，普攝諸善根分。
X04n0223_p0304a19║【經】佛子！菩薩摩訶薩以諸善根如是迴向時，用無所
X04n0223_p0304a20║得而為方便，不於業中分別報，不於報中分別業；雖
X04n0223_p0304a21║無分別而普入法界，雖無所作而恒住善根，雖無所
X04n0223_p0304a22║起而勤修勝法；不信諸法而能深入，不有於法而悉
X04n0223_p0304a23║知見；若作、不作皆不可得，知諸法性恒不自在；雖悉
X04n0223_p0304a24║見諸法而無所見，普知一切而無所知。菩薩如是了
X04n0223_p0304b01║達境界，知一切法因緣為本，見於一切諸佛法身，至
X04n0223_p0304b02║一切法離染實際，解了世間皆如變化，明達眾生唯
X04n0223_p0304b03║是一法、無有二性，不捨業境善巧方便；於有為界示
X04n0223_p0304b04║無為法，而不滅壞有為之相；於無為界示有為法，而
X04n0223_p0304b05║不分別無為之相。菩薩如是觀一切法畢竟寂滅，成
X04n0223_p0304b06║就一切清淨善根，而起救護眾生之心；智慧明達一
X04n0223_p0304b07║切法海，常樂修行離愚癡法；已具成就出世功德，不
X04n0223_p0304b08║更修學世間之法；得淨智眼，離諸癡翳，以善方便修
X04n0223_p0304b09║迴向道。
X04n0223_p0304b10║【論】四、佛子已下，至以善方便修迴向道，有十六行
X04n0223_p0304b11║半。經明菩薩修迴向，以無所得而為方便，修一切
X04n0223_p0304b12║善根分。
X04n0223_p0304b13║【經】佛子！菩薩摩訶薩以諸善根如是迴向，稱可一切
X04n0223_p0304b14║諸佛之心，嚴淨一切諸佛國土，教化成就一切眾生，
X04n0223_p0304b15║具足受持一切佛法，作一切眾生最上福田，為一切
X04n0223_p0304b16║商人智慧導師，作一切世間清淨日輪；一一善根充
X04n0223_p0304b17║徧法界，悉能救護一切眾生，皆令清淨具足功德。
X04n0223_p0304b18║【論】五、佛子已下，至具足一切功德，有六行經，總結
X04n0223_p0304b19║已上供養功德分。
X04n0223_p0304b20║【經】佛子！菩薩摩訶薩如是迴向時，能護持一切佛種，
X04n0223_p0304b21║能成熟一切眾生，能嚴淨一切國土，能不壞一切諸
X04n0223_p0304b22║業，能了知一切諸法，能等觀諸法無二，能徧往十方
X04n0223_p0304b23║世界，能了達離欲實際，能成就清淨信解，能具足明
X04n0223_p0304b24║利諸根。佛子！是為菩薩摩訶薩第四至一切處迴向。
X04n0223_p0304c01║【論】六、佛子已下，至第四，至一切處迴向，有六行。經
X04n0223_p0304c02║明都結已上，徧一切處迴向所作，令佛種不斷，廣
X04n0223_p0304c03║嚴淨佛剎分。
X04n0223_p0304c04║【經】菩薩摩訶薩住此迴向時，得至一切處身業，普能
X04n0223_p0304c05║應現一切世界故；得至一切處語業，於一切世界中
X04n0223_p0304c06║演說法故；得至一切處意業，受持一切佛所說法故；
X04n0223_p0304c07║得至一切處神足通，隨眾生心悉往應故；得至一切
X04n0223_p0304c08║處隨證智，普能了達一切法故；得至一切處總持辯
X04n0223_p0304c09║才，隨眾生心令歡喜故；得至一切處入法界，於一毛
X04n0223_p0304c10║孔中普入一切世界故；得至一切處徧入身，於一眾
X04n0223_p0304c11║生身普入一切眾生身故；得至一切處普見劫，一一
X04n0223_p0304c12║劫中常見一切諸如來故；得至一切處普見念，一一
X04n0223_p0304c13║念中一切諸佛悉現前故。佛子！菩薩摩訶薩得至一
X04n0223_p0304c14║切處迴向，能以善根如是迴向。
X04n0223_p0304c15║【論】七、菩薩摩訶薩已下，至能以善根如是迴向，有
X04n0223_p0304c16║十二行半。經明住此迴向時，得身、語、意業，徧十方
X04n0223_p0304c17║一切處分。
X04n0223_p0304c18║【經】爾時，金剛幢菩薩承佛威力，普觀十方而說頌言：
X04n0223_p0304c19║【論】八、爾時已下，一行經明金剛幢菩薩觀眾說頌
X04n0223_p0304c20║分。
X04n0223_p0304c21║【經】內外一切諸世間，菩薩悉皆無所著，
X04n0223_p0304c22║不捨饒益眾生業，大士修行如是智。
X04n0223_p0304c23║十方所有諸國土，一切無依無所住，
X04n0223_p0304c24║不取活命等眾法，亦不妄起諸分別，
X04n0223_p0305a01║普攝十方世界中，一切眾生無有餘。
X04n0223_p0305a02║觀其體性無所有，至一切處善迴向。
X04n0223_p0305a03║普攝有為無為法，不於其中起妄念。
X04n0223_p0305a04║如於世間法亦然，照世燈明如是覺。
X04n0223_p0305a05║菩薩所修諸業行，上中下品各差別，
X04n0223_p0305a06║悉以善根迴向彼，十方一切諸如來。
X04n0223_p0305a07║菩薩迴向到彼岸，隨如來學悉成就。
X04n0223_p0305a08║恒以妙智善思惟，具足人中最勝法。
X04n0223_p0305a09║清淨善根普迴向，利益羣迷恒不捨。
X04n0223_p0305a10║悉令一切諸眾生，得成無上照世燈。
X04n0223_p0305a11║未曾分別取眾生，亦不妄想念諸法，
X04n0223_p0305a12║雖於世間無染著，亦復不捨諸含識，
X04n0223_p0305a13║菩薩常樂寂滅法，隨順得至涅槃境，
X04n0223_p0305a14║亦不捨離眾生道，獲如是等微妙智。
X04n0223_p0305a15║菩薩未曾分別業，亦不取著諸果報，
X04n0223_p0305a16║一切世間從緣生，不離因緣見諸法，
X04n0223_p0305a17║深入如是諸境界，不於其中起分別。
X04n0223_p0305a18║一切眾生調御師，於此明了善迴向。
X04n0223_p0305a19║【論】已上有二十二行頌，兩行一頌，如文自具。第二、
X04n0223_p0305a20║隨文釋義者，云何至一切處迴向？約位有十一：一、
X04n0223_p0305a21║法身至一切處；二、智身至一切處；三、大願至一切
X04n0223_p0305a22║處；四、供養諸佛至一切處；五、見聞聽受諸法至一
X04n0223_p0305a23║切處；六、徧現色身至一切處；七、開悟眾生至一切
X04n0223_p0305a24║處；八、不出毛孔至一切處；九、徧滿十方，等于法界
X04n0223_p0305b01║而無去來，至一切處；十、入一眾生身心，等一切眾
X04n0223_p0305b02║生身心，至一切處；十一、入一佛身毛孔，等一切佛
X04n0223_p0305b03║身毛孔，至一切處迴向。又迴向者，有十法：一、以無
X04n0223_p0305b04║作法迴向有作法；二、以有作法迴向無作法；三、以
X04n0223_p0305b05║一法迴向多法；四、以多法迴向一法；五、於諸有法
X04n0223_p0305b06║迴向無法；六、於無法迴向有法；七、以世間法迴向
X04n0223_p0305b07║出世間法；八、以出世間法迴向世間法；九、以一切
X04n0223_p0305b08║自性無迴向以為方便有迴向法；十、以一切有迴
X04n0223_p0305b09║向法以為自性無迴向法。為令滯有無者得自在
X04n0223_p0305b10║故，生死涅槃無障礙故，得大神通無法拘留故，供
X04n0223_p0305b11║養諸佛、教化眾生一多同別皆得自在故，以誠實
X04n0223_p0305b12║心起大願雲周覆法界、虗空界，興種種供具供養
X04n0223_p0305b13║三世一切諸佛，皆願自他福德圓滿故，是故名為
X04n0223_p0305b14║至一切處迴向。大意以修得十住、十行之中法身
X04n0223_p0305b15║理智，即依此法起大願大悲，依無作理智起神通
X04n0223_p0305b16║行，使不滯染淨，不為染淨二法心所拘留，入神通
X04n0223_p0305b17║自在門，不著神通，不著自在，為神通諸法性自離
X04n0223_p0305b18║故。
X04n0223_p0305b19║第五、無盡功德藏迴向者，以禪波羅蜜為體，以善
X04n0223_p0305b20║財童子所見婆須蜜女以為所行。行之人所住國
X04n0223_p0305b21║土，名為險難，城名寶莊嚴。以歎德中心無分別，普
X04n0223_p0305b22║知諸法，一身端坐，充滿法界，於自身現一切剎所，
X04n0223_p0305b23║明禪體徧周自在，為明禪與智悲會無二，體用自
X04n0223_p0305b24║在故。以國名險難者，以真智會俗；城名寶莊嚴者，
X04n0223_p0305c01║會俗體自真。明定亂兩融，智悲不礙，隨塵不染，故
X04n0223_p0305c02║號城名寶莊嚴。婆須蜜女者，此云世友，能與世人
X04n0223_p0305c03║為師友故；亦曰天友，能與諸天作師友；或曰易寶；
X04n0223_p0305c04║或以此女善巧方便，易取眾生一切智寶。此女身
X04n0223_p0305c05║金色，目髮紺青，若聞說法，若暫見，若執手，若坐其
X04n0223_p0305c06║座，總得三昧，為明禪體徧周，與智會故。道合見者，
X04n0223_p0305c07║總皆是禪體智悲相會之流。若也別見之流，常對
X04n0223_p0305c08║面不覩其容也。但為定與智會，智與悲冥，隨根接
X04n0223_p0305c09║俗，號之為女，非即但為女也。十住中第五主禪門，
X04n0223_p0305c10║即俗士長者號為解脫，明俗體本真，眾生身本來
X04n0223_p0305c11║佛國，故長者身含佛國，明眾生身亦然，但禪觀相
X04n0223_p0305c12║應即見。十行中即以寶髻長者以明禪門，以本自
X04n0223_p0305c13║居宅十層之閣，宅有八門，市上接俗，引來宅內，即
X04n0223_p0305c14║明以智為禪體，就俗引生，故云市上，引入智境，名
X04n0223_p0305c15║歸宅內。今十迴向之內，以婆須蜜女以為禪門，即
X04n0223_p0305c16║明十迴向以智悲為禪體，以女表之，以致其像，用
X04n0223_p0305c17║之表法，即以所行俗事，用彰智隨悲行，處世染而
X04n0223_p0305c18║不汙。若也未悟俗塵，為業所留，要須戒定慧，志求
X04n0223_p0305c19║出世之智。若也達智業亡，要須處纏不汙，方便利
X04n0223_p0305c20║生，皆令解脫。切須知根接引，不得惑亂眾生，要須
X04n0223_p0305c21║依根受藥。二義如前。一、長科當段經意者，於此段
X04n0223_p0305c22║長科為十三段：
X04n0223_p0305c23║【經】佛子！云何為菩薩摩訶薩無盡功德藏迴向？佛子！
X04n0223_p0305c24║此菩薩摩訶薩以懺除一切諸業重障所起善根；禮
X04n0223_p0306a01║敬三世一切諸佛所起善根；勸請一切諸佛說法所
X04n0223_p0306a02║起善根；聞佛說法，精勤修習，悟不思議廣大境界所
X04n0223_p0306a03║起善根；於去、來、今一切諸佛、一切眾生所有善根，皆
X04n0223_p0306a04║生隨喜所起善根；去、來、今世一切諸佛善根無盡，諸
X04n0223_p0306a05║菩薩眾精勤修習所得善根；三世諸佛成等正覺、轉
X04n0223_p0306a06║正法輪、調伏眾生，菩薩悉知，發隨喜心所生善根；三
X04n0223_p0306a07║世諸佛從初發心、修菩薩行、成最正覺，乃至示現入
X04n0223_p0306a08║般涅槃，般涅槃已，正法住世，乃至滅盡，於如是等皆
X04n0223_p0306a09║生隨喜所有善根。菩薩如是念不可說諸佛境界及
X04n0223_p0306a10║自境界，乃至菩提無障礙境，如是廣大無量差別一
X04n0223_p0306a11║切善根，凡所積集、凡所信解、凡所隨喜、凡所圓滿、凡
X04n0223_p0306a12║所成就、凡所修行、凡所獲得、凡所知覺、凡所攝持、凡
X04n0223_p0306a13║所增長，悉以迴向莊嚴一切諸佛國土。如過去世無
X04n0223_p0306a14║邊際劫，一切世界、一切如來所行之處，所謂：無量無
X04n0223_p0306a15║數佛世界種，佛智所知，菩薩所識，大心所受，莊嚴佛
X04n0223_p0306a16║剎清淨業行所流、所引，應眾生起，如來神力之所示
X04n0223_p0306a17║現，諸佛出世淨業所成，普賢菩薩妙行所興，一切諸
X04n0223_p0306a18║佛於中成道，示現種種自在神力。盡未來際，所有如
X04n0223_p0306a19║來、應、正等覺徧法界住，當成佛道，當得一切清淨莊
X04n0223_p0306a20║嚴功德佛土。盡法界、虗空界，無邊無際，無斷無盡，皆
X04n0223_p0306a21║從如來智慧所生，無量妙寶之所莊嚴。所謂：一切香
X04n0223_p0306a22║莊嚴、一切華莊嚴、一切衣莊嚴、一切功德藏莊嚴、一
X04n0223_p0306a23║切諸佛力莊嚴、一切佛國土莊嚴。如來所都不可思
X04n0223_p0306a24║議，同行宿緣諸清淨眾於中止住，未來世中當成正
X04n0223_p0306b01║覺，一切諸佛之所成就，非世所覩，菩薩淨眼乃能照
X04n0223_p0306b02║見。此諸菩薩具大威德，宿植善根，知一切法如幻如
X04n0223_p0306b03║化，普行菩薩諸清淨業，入不思議自在三昧，善巧方
X04n0223_p0306b04║便能作佛事，放佛光明普照世間無有限極；現在一
X04n0223_p0306b05║切諸佛世尊，悉亦如是莊嚴世界。無量形相、無量光
X04n0223_p0306b06║色，悉是功德之所成就。無量香、無量寶、無量樹、無數
X04n0223_p0306b07║莊嚴、無數宮殿、無數音聲，隨順宿緣諸善知識，示現
X04n0223_p0306b08║一切功德莊嚴，無有窮盡。所謂：一切香莊嚴、一切鬘
X04n0223_p0306b09║莊嚴、一切粖香莊嚴、一切寶莊嚴、一切幡莊嚴、一切
X04n0223_p0306b10║寶繒綵莊嚴、一切寶欄楯莊嚴、阿僧祇金網莊嚴、阿
X04n0223_p0306b11║僧祇？河莊嚴、阿僧祇雲雨莊嚴、阿僧祇音樂奏微妙
X04n0223_p0306b12║音。如是等無量無數莊嚴之具，莊嚴一切盡法界、虗
X04n0223_p0306b13║空界十方無量種種業起佛所了知、佛所宣說一切
X04n0223_p0306b14║世界。其中所有一切佛土，所謂：莊嚴佛土、清淨佛土、
X04n0223_p0306b15║平等佛土、妙好佛土、威德佛土、廣大佛土、安樂佛土、
X04n0223_p0306b16║不可壞佛土、無盡佛土、無量佛土、無動佛土、無畏佛
X04n0223_p0306b17║土、光明佛土、無違逆佛土、可愛樂佛土、普照明佛土、
X04n0223_p0306b18║嚴好佛土、精麗佛土、妙巧佛土、第一佛土、勝佛土、殊
X04n0223_p0306b19║勝佛土、最勝佛土、極勝佛土、上佛土、無上佛土、無等
X04n0223_p0306b20║佛土、無比佛土、無譬喻佛土。如是過去、未來、現在一
X04n0223_p0306b21║切佛土所有莊嚴，菩薩摩訶薩以己善根發心迴向：
X04n0223_p0306b22║願以如是去、來、現在一切諸佛所有國土清淨莊嚴，
X04n0223_p0306b23║悉以莊嚴於一世界。如彼一切諸佛國土所有莊嚴，
X04n0223_p0306b24║皆悉成就，皆悉清淨，皆悉聚集，皆悉顯現，皆悉嚴好，
X04n0223_p0306c01║皆悉住持；如一世界，如是盡法界、虗空界一切世界
X04n0223_p0306c02║悉亦如是，三世一切諸佛國土種種莊嚴皆悉具足。
X04n0223_p0306c03║【論】一、佛子已下，至皆悉具足，有六十一行經，明菩
X04n0223_p0306c04║薩凡所隨喜迴向，悉皆具足圓滿分。
X04n0223_p0306c05║【經】佛子！菩薩摩訶薩復以善根如是迴向：願我所修
X04n0223_p0306c06║一切佛剎，諸大菩薩皆悉充滿。其諸菩薩，體性真實，
X04n0223_p0306c07║智慧通達，善能分別一切世界及眾生界，深入法界
X04n0223_p0306c08║及虗空界；捨離愚癡，成就念佛；念法真實，不可思議；
X04n0223_p0306c09║念僧無量，普皆周徧；亦念於捨，法日圓滿；智光普照，
X04n0223_p0306c10║見無所礙；從無得生，生諸佛法；為眾勝上善根之主，
X04n0223_p0306c11║發生無上菩提之心；住如來力，趣薩婆若；破諸魔業，
X04n0223_p0306c12║淨眾生界；深入法性，永離顛倒；善根大願，皆悉不空。
X04n0223_p0306c13║如是菩薩充滿其土，生如是處，有如是德，常作佛事，
X04n0223_p0306c14║得佛菩提清淨光明；具法界智，現神通力，一身充滿
X04n0223_p0306c15║一切法界；得大智慧，入一切智所行之境，善能分別
X04n0223_p0306c16║無量無邊法界句義；於一切剎皆無所著，而能普現
X04n0223_p0306c17║一切佛土；心如虗空無有所依，而能分別一切法界；
X04n0223_p0306c18║善能入出不可思議甚深三昧，趣薩婆若，住諸佛剎，
X04n0223_p0306c19║得諸佛力，開示演說阿僧祇法而無所畏；隨順三世
X04n0223_p0306c20║諸佛善根，普照一切如來法界，悉能受持一切佛法；
X04n0223_p0306c21║知阿僧祇諸語言法，善能演出不可思議差別音聲；
X04n0223_p0306c22║入於無上佛自在地，普遊十方一切世界而無障礙；
X04n0223_p0306c23║行於無諍、無所依法，無所分別，修習增廣菩提之心；
X04n0223_p0306c24║得善巧智，善知句義，能隨次第開示演說。願令如是
X04n0223_p0307a01║諸大菩薩莊嚴其國，充滿分布，隨順安住，熏修、極熏
X04n0223_p0307a02║修，純淨、極純淨，恬然宴寂。於一佛剎，隨一方所，皆有
X04n0223_p0307a03║如是無數、無量、無邊、無等、不可數、不可稱、不可思、不
X04n0223_p0307a04║可量、不可說、不可說不可說諸大菩薩周徧充滿。如
X04n0223_p0307a05║一方所，一切方所亦復如是；如一佛剎，盡虗空徧法
X04n0223_p0307a06║界，一切佛剎悉亦如是。
X04n0223_p0307a07║【論】二、佛子已下，至一切佛剎，悉亦如是，有三十行
X04n0223_p0307a08║經，明菩薩以大願，願菩薩眾海圓滿十方莊嚴國
X04n0223_p0307a09║剎分。
X04n0223_p0307a10║【經】佛子！菩薩摩訶薩以諸善根，方便迴向一切佛剎，
X04n0223_p0307a11║方便迴向一切菩薩，方便迴向一切如來，方便迴向
X04n0223_p0307a12║一切佛菩提，方便迴向一切廣大願，方便迴向一切
X04n0223_p0307a13║出要道，方便迴向淨一切眾生界，方便迴向於一切
X04n0223_p0307a14║世界常見諸佛出興於世，方便迴向常見如來壽命
X04n0223_p0307a15║無量，方便迴向常見諸佛徧周法界轉無障礙不退
X04n0223_p0307a16║法輪。
X04n0223_p0307a17║【論】三、佛子已下，至轉無障礙不退法輪，有七行經，
X04n0223_p0307a18║明方便迴向分。
X04n0223_p0307a19║【經】佛子！菩薩摩訶薩以諸善根如是迴向時，普入一
X04n0223_p0307a20║切佛國土故，一切佛剎皆悉清淨；普至一切眾生界
X04n0223_p0307a21║故，一切菩薩皆悉清淨；普願一切諸佛國土佛出興
X04n0223_p0307a22║故，一切法界、一切佛土諸如來身超然出現。
X04n0223_p0307a23║【論】四、佛子已下，至超然出現，有四行半經，明願清
X04n0223_p0307a24║淨佛剎至一切眾剎佛常超然出現分。
X04n0223_p0307b01║【經】佛子！菩薩摩訶薩以如是等無比迴向趣薩婆若，
X04n0223_p0307b02║其心廣大，猶如虗空，無有限量；入不思議，知一切業
X04n0223_p0307b03║及以果報皆悉寂滅；心常平等，無有邊際，普能徧入
X04n0223_p0307b04║一切法界。
X04n0223_p0307b05║【論】五、佛子已下，至入一切法界，有三行半經，明菩
X04n0223_p0307b06║薩達一切智，知業果寂滅分。
X04n0223_p0307b07║
X04n0223_p0307b08║大方廣佛新華嚴經合論卷第四十四
X04n0223_p0307b09║
X04n0223_p0307b10║音切
X04n0223_p0307b11║噉（徒敢切。）澡（子老切。）漱（蘇奏切。）裳（辰羊切。）顧（古悟切。）彈（徒干切。）頃
X04n0223_p0307b12║（去穎切。）寤（悟音。）睡（是為切。）戀（力轉切。）摶（度官切。）粒（立音。）蘊（於問切。）瑕
X04n0223_p0307b13║（胡加切。）哲（陟列切。）萌（莫耕切。）劑（才細切。）躁（則到切。）競（渠敬切。）亢（苦郎
X04n0223_p0307b14║切。）氐（都兮切。）蜂（夫容切。）窠（苦和切。）𧷮（尸羊切。）