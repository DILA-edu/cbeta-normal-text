X04n0223_p0307b15║
X04n0223_p0307b16║
X04n0223_p0307b17║
X04n0223_p0307b18║大方廣佛新華嚴經合論卷第四十五
X04n0223_p0307b19║唐于闐國三藏沙門實叉難陀譯經
X04n0223_p0307b20║唐太原方山長者李通玄造論
X04n0223_p0307b21║唐福州開元寺沙門志寧釐經合論
X04n0223_p0307b22║十迴向品第二十五之四
X04n0223_p0307b23║【經】佛子！菩薩摩訶薩如是迴向時，不分別我及以我
X04n0223_p0307b24║所，不分別佛及以佛法，不分別剎及以嚴淨，不分別
X04n0223_p0307c01║眾生及以調伏，不分別業及業果報，不著於思及思
X04n0223_p0307c02║所起；不壞因，不壞果；不取事，不取法；不謂生死有分
X04n0223_p0307c03║別，不謂涅槃恒寂靜，不謂如來證佛境界，無有少法
X04n0223_p0307c04║與法同止。
X04n0223_p0307c05║【論】六、佛子已下，至無有少法與法同止，有六行。經
X04n0223_p0307c06║明不分別、不著、不取分。
X04n0223_p0307c07║【經】佛子！菩薩摩訶薩如是迴向時，以諸善根普施眾
X04n0223_p0307c08║生，決定成熟，平等教化，無相、無緣、無稱量、無虗妄，遠
X04n0223_p0307c09║離一切分別取著。菩薩摩訶薩如是迴向已，得無盡
X04n0223_p0307c10║善根。所謂：念三世一切諸佛故，得無盡善根；念一切
X04n0223_p0307c11║菩薩故，得無盡善根；淨諸佛剎故，得無盡善根；淨一
X04n0223_p0307c12║切眾生界故，得無盡善根；深入法界故，得無盡善根；
X04n0223_p0307c13║修無量心等虗空界故，得無盡善根；深解一切佛境
X04n0223_p0307c14║界故，得無盡善根；於菩薩業勤修習故，得無盡善根；
X04n0223_p0307c15║了達三世故，得無盡善根。
X04n0223_p0307c16║【論】七、佛子已下，至得無盡善根，有十行經，是菩薩
X04n0223_p0307c17║得無盡善根分。
X04n0223_p0307c18║【經】佛子！菩薩摩訶薩以一切善根如是迴向時，了一
X04n0223_p0307c19║切眾生界無有眾生，解一切法無有壽命，知一切法
X04n0223_p0307c20║無有作者，悟一切法無補特伽羅，了一切法無有忿
X04n0223_p0307c21║諍，觀一切法皆從緣起、無有住處，知一切物皆無所
X04n0223_p0307c22║依，了一切剎悉無所住，觀一切菩薩行亦無處所，見
X04n0223_p0307c23║一切境界悉無所有。
X04n0223_p0307c24║【論】八、佛子已下，至一切境界悉無所有，可六行經
X04n0223_p0308a01║明菩薩了眾生界無，眾生於法無得證分，補特伽
X04n0223_p0308a02║羅云數取趣。
X04n0223_p0308a03║【經】佛子！菩薩摩訶薩如是迴向時，眼終不見不淨佛
X04n0223_p0308a04║剎，亦復不見異相眾生；無有少法為智所入，亦無少
X04n0223_p0308a05║智而入於法；解如來身非如虗空，一切功德無量妙
X04n0223_p0308a06║法所圓滿故，於一切處令諸眾生積集善根悉充足
X04n0223_p0308a07║故。
X04n0223_p0308a08║【論】九、佛子已下，至悉充足故，有五行經，明菩薩無
X04n0223_p0308a09║智入法、無法入智分。
X04n0223_p0308a10║【經】佛子！此菩薩摩訶薩於念念中得不可說不可說
X04n0223_p0308a11║十力地，具足一切福德，成就清淨善根，為一切眾生
X04n0223_p0308a12║福田。此菩薩摩訶薩成就如意摩尼功德藏，隨有所
X04n0223_p0308a13║須，一切樂具悉皆得故；隨所遊方，悉能嚴淨一切國
X04n0223_p0308a14║土；隨所行處，令不可說不可說眾生皆悉清淨，攝取
X04n0223_p0308a15║福德，修治諸行故。
X04n0223_p0308a16║【論】十、佛子已下，至修治諸行故，有六行半經，是菩
X04n0223_p0308a17║薩成就功德藏，堪為眾生福田分。
X04n0223_p0308a18║【經】佛子！菩薩摩訶薩如是迴向時，修一切菩薩行，福
X04n0223_p0308a19║德殊勝，色相無比，威力光明超諸世間，魔及魔民莫
X04n0223_p0308a20║能瞻對；善根具足，大願成就；其心彌廣，等一切智，於
X04n0223_p0308a21║一念中悉能周徧無量佛剎；智力無量，了達一切諸
X04n0223_p0308a22║佛境界，於一切佛得深信解；住無邊智菩提心力，廣
X04n0223_p0308a23║大如法界，究竟如虗空。佛子！是名：菩薩摩訶薩第五
X04n0223_p0308a24║無盡功德藏迴向。
X04n0223_p0308b01║【論】十一、佛子已下，至第五無盡功德藏迴向，可七
X04n0223_p0308b02║行半經，是菩薩福相處，世無倫分。
X04n0223_p0308b03║【經】菩薩摩訶薩住此迴向，得十種無盡藏。何等為十？
X04n0223_p0308b04║所謂：得見佛無盡藏，於一毛孔見阿僧祇諸佛出興
X04n0223_p0308b05║世故；得入法無盡藏，以佛智力觀一切法悉入一法
X04n0223_p0308b06║故；得憶持無盡藏，受持一切佛所說法無忘失故；得
X04n0223_p0308b07║決定慧無盡藏，善知一切佛所說法祕密方便故；得
X04n0223_p0308b08║解義趣無盡藏，善知諸法理趣分齊故；得無邊悟解
X04n0223_p0308b09║無盡藏，以如虗空智通達三世一切法故；得福德無
X04n0223_p0308b10║盡藏，充滿一切諸眾生意不可盡故；得勇猛智覺無
X04n0223_p0308b11║盡藏，悉能除滅一切眾生愚癡翳故；得決定辯才無
X04n0223_p0308b12║盡藏，演說一切佛平等法，令諸眾生悉解了故；得十
X04n0223_p0308b13║力、無畏無盡藏，具足一切菩薩所行，以離垢繒而繫
X04n0223_p0308b14║其頂，至無障礙一切智故。是為十。佛子！菩薩摩訶薩
X04n0223_p0308b15║以一切善根迴向時，得此十種無盡藏。
X04n0223_p0308b16║【論】十二、從菩薩摩訶薩已下，至十種無盡藏，有十
X04n0223_p0308b17║四行半經，是菩薩得十無盡藏分。經云：於一毛孔，
X04n0223_p0308b18║見阿僧祇諸佛世興，於出得入法無盡藏者，明心
X04n0223_p0308b19║性本無大小，計盡身為智影，國土亦然。智淨影明，
X04n0223_p0308b20║大小相入，如因陀羅網境界喻是也。經云：以佛智
X04n0223_p0308b21║力，觀一切法，悉入一法者，明萬境雖多，皆一心而
X04n0223_p0308b22║起。心亡境滅，萬境皆虗，如淨水中眾影也，水亡影
X04n0223_p0308b23║滅。此約破有成無說。又以境約智生，智虗境幻，多
X04n0223_p0308b24║幻相入，不離一虗。幻不異虗，虗不異幻，幻虗無二，
X04n0223_p0308c01║一異總虗。此約以智幻虗自在無礙門說。此皆借
X04n0223_p0308c02║法況說。如實所知，唯亡思者智會。其智會者，方可
X04n0223_p0308c03║用而常真，不惑心境。以大願力，隨智幻生等眾生
X04n0223_p0308c04║數身，如應攝化，故名無盡功德藏。自餘如文自具，
X04n0223_p0308c05║不煩更解。
X04n0223_p0308c06║【經】爾時，金剛幢菩薩承佛神力，普觀十方而說頌言：
X04n0223_p0308c07║【論】十三、爾時已下，一行經明金剛幢菩薩說頌分。
X04n0223_p0308c08║【經】菩薩成就深心力，普於諸法得自在，
X04n0223_p0308c09║以其勸請隨喜福，無礙方便善迴向。
X04n0223_p0308c10║三世所有諸如來，嚴淨佛剎徧世間，
X04n0223_p0308c11║所有功德靡不具，迴向淨剎亦如是。
X04n0223_p0308c12║三世所有諸佛法，菩薩皆悉諦思惟，
X04n0223_p0308c13║以心攝取無有餘，如是莊嚴諸佛剎。
X04n0223_p0308c14║盡於三世所有劫，讚一佛剎諸功德，
X04n0223_p0308c15║三世諸劫猶可盡，佛剎功德無窮盡，
X04n0223_p0308c16║如是一切諸佛剎，菩薩悉見無有餘。
X04n0223_p0308c17║總以莊嚴一佛土，一切佛土悉如是。
X04n0223_p0308c18║有諸佛子心清淨，悉從如來法化生，
X04n0223_p0308c19║一切功德莊嚴心，一切佛剎皆充滿，
X04n0223_p0308c20║彼諸菩薩悉具足，無量相好莊嚴身，
X04n0223_p0308c21║辯才演說徧世間，譬如大海無窮盡。
X04n0223_p0308c22║菩薩安住諸三昧，一切所行皆具足，
X04n0223_p0308c23║其心清淨無與等，光明普照十方界，
X04n0223_p0308c24║如是無餘諸佛剎，此諸菩薩皆充滿，
X04n0223_p0309a01║未曾憶念聲聞乘，亦復不求緣覺道，
X04n0223_p0309a02║菩薩如是心清淨，善根迴向諸羣生，
X04n0223_p0309a03║普欲令其成正道，具足了知諸佛法。
X04n0223_p0309a04║十方所有眾魔怨，菩薩威力悉摧破，
X04n0223_p0309a05║勇猛智慧無能勝，決定修行究竟法。
X04n0223_p0309a06║菩薩以此大願力，所有迴向無留礙，
X04n0223_p0309a07║入於無盡功德藏，去來現在常無盡。
X04n0223_p0309a08║菩薩善觀諸行法，了達其性不自在，
X04n0223_p0309a09║既知諸法性如是，不妄取業及果報，
X04n0223_p0309a10║無有色法無色法，亦無有想無無想，
X04n0223_p0309a11║有法無法皆悉無，了知一切無所得。
X04n0223_p0309a12║一切諸法因緣生，體性非有亦非無，
X04n0223_p0309a13║而於因緣及所起，畢竟於中無取著。
X04n0223_p0309a14║一切眾生語言處，於中畢竟無所得。
X04n0223_p0309a15║了知名相皆分別，明解諸法悉無我，
X04n0223_p0309a16║如眾生性本寂滅，如是了知一切法，
X04n0223_p0309a17║三世所攝無有餘，剎及諸業皆平等，
X04n0223_p0309a18║以如是智而迴向，隨其悟解福業生。
X04n0223_p0309a19║此諸福相亦如解，豈復於中有可得？
X04n0223_p0309a20║如是迴向心無垢，永不稱量諸法性。
X04n0223_p0309a21║了達其性皆非性，不住世間亦不出，
X04n0223_p0309a22║一切所行眾善業，悉以迴向諸羣生，
X04n0223_p0309a23║莫不了達其真性，所有分別皆除遣。
X04n0223_p0309a24║所有一切虗妄見，悉皆棄捨無有餘。
X04n0223_p0309b01║離諸熱惱恒清涼，住於解脫無礙地。
X04n0223_p0309b02║菩薩不壞一切法，亦不滅壞諸法性，
X04n0223_p0309b03║解了諸法猶如響，悉於一切無所著。
X04n0223_p0309b04║了知三世諸眾生，悉從因緣和合起，
X04n0223_p0309b05║亦知心樂及習氣，未曾滅壞一切法，
X04n0223_p0309b06║了達業性非是業，而亦不違諸法相，
X04n0223_p0309b07║又亦不壞業果報，說諸法性從緣起。
X04n0223_p0309b08║了知眾生無有生，亦無眾生可流轉，
X04n0223_p0309b09║無實眾生而可說，但依世俗假宣示。
X04n0223_p0309b10║【論】已上有五十行，頌兩行：一頌如文自具，但如說
X04n0223_p0309b11║修行；第二、隨文釋義者。云何名無盡功德藏？迴向
X04n0223_p0309b12║此位，明禪與智冥，智與悲會，以無盡虗空為一道
X04n0223_p0309b13║場，以無盡眾生無明行相而為佛事，身恒承事無
X04n0223_p0309b14║盡諸佛而徧周法界，化無盡眾生總成佛身，表裏
X04n0223_p0309b15║相亡，始終都盡，徧知諸法，不壞無心，故名無盡功
X04n0223_p0309b16║德藏。
X04n0223_p0309b17║第六隨順堅固一切善根迴向，此明般若波羅蜜
X04n0223_p0309b18║為體，以善財知識名鞞瑟胝羅，住善度城，常供養
X04n0223_p0309b19║栴檀座佛塔以為表法。名鞞瑟胝羅，此云包攝，以
X04n0223_p0309b20║身含佛剎為名爾。住善度國者，約化行為名故，以
X04n0223_p0309b21║此主智慧善度眾生故。供養栴檀座佛塔者，明戒
X04n0223_p0309b22║定慧解脫解脫法身為座體。得佛不涅槃際者，明
X04n0223_p0309b23║戒定慧體無滅沒也。廣如經說。其座不安形象者，
X04n0223_p0309b24║明無相理會是佛義故，見座入法故。城名善度，身
X04n0223_p0309c01║與空合名為佛國，亦名包攝也。以明無相智慧是
X04n0223_p0309c02║佛不滅度法門，以智無生滅故。第一長科經意，於
X04n0223_p0309c03║此一段長科約作六十四段，如下此段迴向長行
X04n0223_p0309c04║中有六十一段經總明行施，於段段中皆有三義：
X04n0223_p0309c05║一明行施心成就，二明施已迴向菩提，三明各發
X04n0223_p0309c06║十種願皆願自他成佛。已下三段是總結所施之
X04n0223_p0309c07║功，及金剛幢菩薩觀眾說頌。
X04n0223_p0309c08║第一，身肉、手足、國城、妻子悉捨行施。
X04n0223_p0309c09║【經】佛子！云何為菩薩摩訶薩隨順堅固一切善根迴
X04n0223_p0309c10║向？佛子！此菩薩摩訶薩或為帝王，臨御大國，威德廣
X04n0223_p0309c11║被，名震天下；凡諸怨敵，靡不歸順；發號施令，悉依正
X04n0223_p0309c12║法；執持一蓋，溥蔭萬方；周行率土，所向無礙；以離垢
X04n0223_p0309c13║繒，而繫其頂；於法自在，見者咸伏；不刑不罰，感德從
X04n0223_p0309c14║化；以四攝法，攝諸眾生；為轉輪王，一切周給。菩薩摩
X04n0223_p0309c15║訶薩安住如是自在功德，有大眷屬，不可沮壞；離眾
X04n0223_p0309c16║過失，見者無厭；福德莊嚴，相好圓滿；形體支分，均調
X04n0223_p0309c17║具足；獲那羅延堅固之身，大力成就，無能屈伏；得清
X04n0223_p0309c18║淨業，離諸業障，具足修行一切布施。或施飲食及諸
X04n0223_p0309c19║上味，或施車乘，或施衣服，或施華鬘、雜香、塗香、牀座、
X04n0223_p0309c20║房舍及所住處、上妙燈燭、病緣湯藥、寶器、寶車、調良
X04n0223_p0309c21║象馬，悉皆嚴飾，歡喜布施。或有來乞王所處座，若蓋、
X04n0223_p0309c22║若傘、幢幡、寶物、諸莊嚴具、頂上寶冠、髻中明珠，乃至
X04n0223_p0309c23║王位，皆無所恡。若見眾生在牢獄中，捨諸財寶、妻子、
X04n0223_p0309c24║眷屬，乃至以身救彼令脫。若見獄囚將欲被戮，即捨
X04n0223_p0310a01║其身以代彼命。或見來乞連膚頂髻，歡喜施與，亦無
X04n0223_p0310a02║所恡。眼、耳、鼻、舌及以牙齒、頭頂、手足、血肉、骨髓、心腎、
X04n0223_p0310a03║肝肺、大腸、小腸、厚皮、薄皮、手足諸指、連肉爪甲，以歡
X04n0223_p0310a04║喜心，盡皆施與。或為求請未曾有法，投身而下深大
X04n0223_p0310a05║火坑；或為護持如來正法，以身忍受一切苦毒；或為
X04n0223_p0310a06║求法，乃至一字，悉能徧捨四海之內一切所有，恒以
X04n0223_p0310a07║正法化導羣生，令修善行，捨離諸惡。若見眾生損敗
X04n0223_p0310a08║他形，慈心救之，令捨罪業；若見如來成最正覺，稱揚
X04n0223_p0310a09║讚歎，普使聞知。或施於地，造立僧坊、房舍、殿堂以為
X04n0223_p0310a10║住處，及施僮僕，供承作役。或以自身施來乞者，或施
X04n0223_p0310a11║於佛。為求法故，歡喜踊躍；為眾生故，承事供養。或捨
X04n0223_p0310a12║王位、城邑、聚落、宮殿、園林、妻子、眷屬，隨所乞求，悉滿
X04n0223_p0310a13║其願。或捨一切資生之物，普設無遮大施之會；其中
X04n0223_p0310a14║眾生種種福田，或從遠來，或從近來，或賢或愚，或好
X04n0223_p0310a15║或醜，若男若女，人與非人，心行不同，所求各異，等皆
X04n0223_p0310a16║施與，悉令滿足。佛子！菩薩摩訶薩如是施時，發善攝
X04n0223_p0310a17║心，悉以迴向，所謂：善攝色，隨順堅固一切善根；善攝
X04n0223_p0310a18║受、想、行、識，隨順堅固一切善根；善攝王位，隨順堅固
X04n0223_p0310a19║一切善根；善攝眷屬，隨順堅固一切善根；善攝資具，
X04n0223_p0310a20║隨須堅固一切善根；善攝惠施，隨順堅固一切善根。
X04n0223_p0310a21║【論】第二、施食。
X04n0223_p0310a22║【經】佛子！菩薩摩訶薩隨所施物無量無邊，以彼善根
X04n0223_p0310a23║如是迴向，所謂：以上妙食施眾生時，其心清淨，於所
X04n0223_p0310a24║施物無貪、無著、無所顧恡，具足行施；願一切眾生得
X04n0223_p0310b01║智慧食，心無障礙，了知食性，無所貪著；但樂法喜出
X04n0223_p0310b02║離之食，智慧充滿，以法堅住，攝取善根；法身、智身清
X04n0223_p0310b03║淨遊行，哀愍眾生，為作福田，現受摶食。是為菩薩摩
X04n0223_p0310b04║訶薩布施食時善根迴向。
X04n0223_p0310b05║【論】第三、施飲。
X04n0223_p0310b06║【經】佛子！菩薩摩訶薩若施飲時，以此善根如是迴向，
X04n0223_p0310b07║所謂：願一切眾生飲法味水，精勤修習，具菩薩道；斷
X04n0223_p0310b08║世渴愛，常求佛智；離欲境界，得法喜樂；從清淨法而
X04n0223_p0310b09║生其身，常以三昧調攝其心；入智慧海，興大法雲，霔
X04n0223_p0310b10║大法雨。是為菩薩摩訶薩布施飲時善根迴向。
X04n0223_p0310b11║【論】第四、施味。
X04n0223_p0310b12║【經】佛子！菩薩摩訶薩布施種種清淨上味，所謂：辛、酸、
X04n0223_p0310b13║鹹、淡，及以甘、苦。種種諸味潤澤具足，能令四大安隱
X04n0223_p0310b14║調和，肌體盈滿，氣力疆壯，其心清淨，常得歡喜，咽咀
X04n0223_p0310b15║之時不欬不逆，諸根明利，內藏充實，毒不能侵，病不
X04n0223_p0310b16║能傷，始終無患，永得安樂。以此善根如是迴向，所謂：
X04n0223_p0310b17║願一切眾生得最上味，甘露充滿；願一切眾生得法
X04n0223_p0310b18║智味，了知一切諸味業用；願一切眾生得無量法味，
X04n0223_p0310b19║了達法界，安住實際大法城中；願一切眾生作大法
X04n0223_p0310b20║雲，周徧法界，普雨法雨，教化調伏一切眾生；願一切
X04n0223_p0310b21║眾生得勝智味，無上法喜充滿身心；願一切眾生得
X04n0223_p0310b22║無貪著一切上味，不染世間一切諸味，常勤修習一
X04n0223_p0310b23║切佛法；願一切眾生得一法味，了諸佛法悉無差別；
X04n0223_p0310b24║願一切眾生得最勝味，乘一切智終無退轉；願一切
X04n0223_p0310c01║眾生得入諸佛無異法味，悉能分別一切諸根；願一
X04n0223_p0310c02║切眾生法味增益，常得滿足無礙佛法。是為菩薩摩
X04n0223_p0310c03║訶薩布施味時善根迴向；為令一切眾生勤修福德，
X04n0223_p0310c04║皆悉具足無礙智身故。
X04n0223_p0310c05║【論】第五、施車乘。
X04n0223_p0310c06║【經】佛子！菩薩摩訶薩施車乘時，以諸善根如是迴向，
X04n0223_p0310c07║所謂：願一切眾生皆得具足一切智乘，乘於大乘、不
X04n0223_p0310c08║可壞乘、最勝乘、最上乘、速疾乘、大力乘、福德具足乘、
X04n0223_p0310c09║出世間乘、出生無量諸菩薩乘。是為菩薩摩訶薩施
X04n0223_p0310c10║車乘時善根迴向。
X04n0223_p0310c11║【論】第六、施衣。
X04n0223_p0310c12║【經】佛子！菩薩摩訶薩布施衣時，以諸善根如是迴向，
X04n0223_p0310c13║所謂：願一切眾生得慚愧衣以覆其身，捨離邪道露
X04n0223_p0310c14║形惡法，顏色潤澤，皮膚細輭，成就諸佛第一之樂，得
X04n0223_p0310c15║最清淨一切種智。是為菩薩摩訶薩布施衣時善根
X04n0223_p0310c16║迴向。
X04n0223_p0310c17║【論】第七，施華。
X04n0223_p0310c18║【經】佛子！菩薩摩訶薩常以種種名華布施，所謂：微妙
X04n0223_p0310c19║香華、種種色華、無量奇妙華、善見華、可喜樂華、一切
X04n0223_p0310c20║時華、天華、人華、世所珍愛華、甚芬馥悅意華。以如是
X04n0223_p0310c21║等無量妙華，供養一切現在諸佛，及佛滅後所有塔
X04n0223_p0310c22║廟，或以供養說法之人，或以供養比丘僧寶、一切菩
X04n0223_p0310c23║薩、諸善知識、聲聞、獨覺、父母、宗親，下至自身及餘一
X04n0223_p0310c24║切貧窮、孤露。布施之時，以諸善根如是迴向，所謂：願
X04n0223_p0311a01║一切眾生皆得諸佛三昧之華，悉能開敷一切諸法；
X04n0223_p0311a02║願一切眾生皆得如佛，見者歡喜，心無厭足；願一切
X04n0223_p0311a03║眾生所見順愜，心無動亂；願一切眾生具行廣大清
X04n0223_p0311a04║淨之業；願一切眾生常念善友，心無變異；願一切眾
X04n0223_p0311a05║生如阿伽陀藥，能除一切煩惱眾毒；願一切眾生成
X04n0223_p0311a06║滿大願，皆悉得為無上智王；願一切眾生智慧日光
X04n0223_p0311a07║破愚癡闇；願一切眾生菩提淨月增長滿足；願一切
X04n0223_p0311a08║眾生入大寶洲見善知識，具足成就一切善根。是為
X04n0223_p0311a09║菩薩摩訶薩布施華時善根迴向，為令眾生皆得清
X04n0223_p0311a10║淨無礙智故。
X04n0223_p0311a11║【論】第八、施鬘。
X04n0223_p0311a12║【經】佛子！菩薩摩訶薩布施鬘時，以諸善根如是迴向，
X04n0223_p0311a13║所謂：願一切眾生，人所樂見，見者欽歎，見者親善，見
X04n0223_p0311a14║者愛樂，見者渴仰，見者除憂，見者生喜，見者離惡，見
X04n0223_p0311a15║者常得親近於佛，見者清淨獲一切智。是為菩薩摩
X04n0223_p0311a16║訶薩布施鬘時善根迴向。
X04n0223_p0311a17║【論】第九、施香。
X04n0223_p0311a18║【經】佛子！菩薩摩訶薩布施香時，以諸善根如是迴向：
X04n0223_p0311a19║願一切眾生具足戒香，得不缺戒、不雜戒、不汙戒、無
X04n0223_p0311a20║悔戒、離纏戒、無熱戒、無犯戒、無邊戒、出世戒、菩薩波
X04n0223_p0311a21║羅蜜戒！願一切眾生以是戒故，皆得成就諸佛戒身！
X04n0223_p0311a22║是為菩薩摩訶薩布施香時善根迴向，為令眾生悉
X04n0223_p0311a23║得圓滿無礙戒蘊故。
X04n0223_p0311a24║【論】第十、施塗香。
X04n0223_p0311b01║【經】佛子！菩薩摩訶薩施塗香時，以諸善根如是迴向，
X04n0223_p0311b02║所謂：願一切眾生施香普熏，悉能惠捨一切所有；願
X04n0223_p0311b03║一切眾生戒香普熏，得於如來究竟淨戒；願一切眾
X04n0223_p0311b04║生忍香普熏，離於一切險害之心；願一切眾生精進
X04n0223_p0311b05║香普熏，常服大乘精進甲冑；願一切眾生定香普熏，
X04n0223_p0311b06║安住諸佛現前三昧；願一切眾生慧香普熏，一念得
X04n0223_p0311b07║成無上智王；願一切眾生法香普熏，於無上法得無
X04n0223_p0311b08║所畏；願一切眾生德香普熏，成就一切大功德智；願
X04n0223_p0311b09║一切眾生菩提香普熏，得佛十力到於彼岸；願一切
X04n0223_p0311b10║眾生清淨白法妙香普熏，永滅一切不善之法。是為
X04n0223_p0311b11║菩薩摩訶薩施塗香時善根迴向。
X04n0223_p0311b12║【論】第十一、施牀座。
X04n0223_p0311b13║【經】佛子！菩薩摩訶薩施牀座時，以諸善根如是迴向，
X04n0223_p0311b14║所謂：願一切眾生得諸天牀座，證大智慧；願一切眾
X04n0223_p0311b15║生得賢聖牀座，捨凡夫意，住菩提心；願一切眾生得
X04n0223_p0311b16║安樂牀座，永離一切生死苦惱；願一切眾生得究竟
X04n0223_p0311b17║牀座，得見諸佛自在神通；願一切眾生得平等牀座，
X04n0223_p0311b18║恒普熏修一切善法；願一切眾生得最勝牀座，具清
X04n0223_p0311b19║淨業，世無與等；願一切眾生得安隱牀座，證真實法，
X04n0223_p0311b20║具足究竟；願一切眾生得清淨牀座，修習如來淨智
X04n0223_p0311b21║境界；願一切眾生得安住牀座，得善知識，常隨覆護；
X04n0223_p0311b22║願一切眾生得師子牀座，常如如來右脇而臥。是為
X04n0223_p0311b23║菩薩摩訶薩施牀座時善根迴向；為令眾生修習正
X04n0223_p0311b24║念，善護諸根故。
X04n0223_p0311c01║【論】第十二，施房舍。
X04n0223_p0311c02║【經】佛子！菩薩摩訶薩施房舍時，以諸善根如是迴向，
X04n0223_p0311c03║所謂：願一切眾生皆得安住清淨佛剎，精勤修習一
X04n0223_p0311c04║切功德，安住甚深三昧境界，捨離一切住處執著，了
X04n0223_p0311c05║諸住處皆無所有，離諸世間，住一切智，攝取一切諸
X04n0223_p0311c06║佛所住，住究竟道安樂住處，恒住第一清淨善根，終
X04n0223_p0311c07║不捨離佛無上住處。是為菩薩摩訶薩施房舍時善
X04n0223_p0311c08║根迴向；為欲利益一切眾生，隨其所應，思惟救護故。
X04n0223_p0311c09║【論】第十三、施住處。
X04n0223_p0311c10║【經】佛子！菩薩摩訶薩施住處時，以諸善根如是迴向，
X04n0223_p0311c11║所謂：願一切眾生常獲善利，其心安樂。願一切眾生
X04n0223_p0311c12║依如來住，依大智住，依善知識住，依尊勝住，依善行
X04n0223_p0311c13║住，依大慈住，依大悲住，依六波羅蜜住，依大菩提心
X04n0223_p0311c14║住，依一切菩薩道住。是為菩薩摩訶薩施住處時善
X04n0223_p0311c15║根迴向；為令一切福德清淨故，究竟清淨故，智清淨
X04n0223_p0311c16║故，道清淨故，法清淨故，戒清淨故，志樂清淨故，信解
X04n0223_p0311c17║清淨故，願清淨故，一切神通功德清淨故。
X04n0223_p0311c18║【論】第十四、施燈明。
X04n0223_p0311c19║【經】佛子！菩薩摩訶薩施諸燈明，所謂：蘇燈、油燈、寶燈、
X04n0223_p0311c20║摩尼燈、漆燈、火燈、沉水燈、栴檀燈、一切香燈、無量色
X04n0223_p0311c21║光燈。施如是等無量燈時，為欲利益一切眾生，為欲
X04n0223_p0311c22║攝受一切眾生，以此善根如是迴向，所謂：願一切眾
X04n0223_p0311c23║生得無量光，普照一切諸佛正法；願一切眾生得清
X04n0223_p0311c24║淨光，照見世間極微細色；願一切眾生得離瞖光，了
X04n0223_p0312a01║眾生界空無所有；願一切眾生得無邊光，身出妙光
X04n0223_p0312a02║普照一切；願一切眾生得普照光，於諸佛法心無退
X04n0223_p0312a03║轉；願一切眾生得佛淨光，一切剎中悉皆顯現；願一
X04n0223_p0312a04║切眾生得無礙光，一光徧照一切法界；願一切眾生
X04n0223_p0312a05║得無斷光，照諸佛剎光明不斷；願一切眾生得智幢
X04n0223_p0312a06║光，普照世間；願一切眾生得無量色光，照一切剎示
X04n0223_p0312a07║現神力。菩薩如是施燈明時，為欲利益一切眾生、安
X04n0223_p0312a08║樂一切眾生故，以此善根隨逐眾生，以此善根攝受
X04n0223_p0312a09║眾生，以此善根分布眾生，以此善根慈愍眾生，以此
X04n0223_p0312a10║善根覆育眾生，以此善根救護眾生，以此善根充滿
X04n0223_p0312a11║眾生，以此善根緣念眾生，以此善根等益眾生，以此
X04n0223_p0312a12║善根觀察眾生。是為菩薩摩訶薩施燈明時善根迴
X04n0223_p0312a13║向；如是迴向無有障礙，普令眾生住善根中。
X04n0223_p0312a14║【論】第十五、施湯藥。
X04n0223_p0312a15║【經】佛子！菩薩摩訶薩施湯藥時，以諸善根如是迴向，
X04n0223_p0312a16║所謂：願一切眾生於諸蓋、纏究竟得出；願一切眾生
X04n0223_p0312a17║永離病身，得如來身；願一切眾生作大良藥，滅除一
X04n0223_p0312a18║切不善之病；願一切眾生成阿伽陀藥，安住菩薩不
X04n0223_p0312a19║退轉地；願一切眾生成如來藥，能拔一切煩惱毒箭；
X04n0223_p0312a20║願一切眾生親近賢聖，滅諸煩惱，修清淨行；願一切
X04n0223_p0312a21║眾生作大藥王，永除眾病，不令重發；願一切眾生作
X04n0223_p0312a22║不壞藥樹，悉能救療一切眾生；願一切眾生得一切
X04n0223_p0312a23║智光，出眾病箭；願一切眾生善解世間方藥之法，所
X04n0223_p0312a24║有疾病為其救療。菩薩摩訶薩施湯藥時，為令一切
X04n0223_p0312b01║眾生永離眾病故，究竟安隱故，究竟清淨故，如佛無
X04n0223_p0312b02║病故，拔除一切病箭故，得無盡堅固身故，得金剛圍
X04n0223_p0312b03║山所不壞身故，得堅固滿足力故，得圓滿不可奪佛
X04n0223_p0312b04║樂故，得一切佛自在堅固身故，以諸善根如是迴向。
X04n0223_p0312b05║【論】第十六，施器物。
X04n0223_p0312b06║【經】佛子！菩薩摩訶薩悉能惠施一切器物，所謂：黃金
X04n0223_p0312b07║器盛滿雜寶，白銀器盛眾妙寶，琉璃器盛種種寶，頗
X04n0223_p0312b08║棃器盛滿無量寶莊嚴具，硨磲器盛赤真珠，碼碯器
X04n0223_p0312b09║盛滿珊瑚摩尼珠寶，白玉器盛眾美食，栴檀器盛天
X04n0223_p0312b10║衣服，金剛器盛眾妙香，無量無數種種寶器盛無量
X04n0223_p0312b11║無數種種眾寶。或施諸佛，信佛福田不思議故；或施
X04n0223_p0312b12║菩薩，知善知識難值遇故；或施聖僧，為令佛法久住
X04n0223_p0312b13║世故；或施聲聞及辟支佛，於諸聖人生淨信故；或施
X04n0223_p0312b14║父母，為尊重故；或施師長，為恒誘誨，令依聖教修功
X04n0223_p0312b15║德故；或施下劣、貧窮、孤露，大慈大悲愛眼等視諸眾
X04n0223_p0312b16║生故；專意滿足去、來、今世一切菩薩檀波羅蜜故；以
X04n0223_p0312b17║一切物普施一切，終無厭捨諸眾生故。如是施時，於
X04n0223_p0312b18║其施物及以受者，皆無所著。菩薩摩訶薩以如是等
X04n0223_p0312b19║種種寶器盛無量寶而布施時，以諸善根如是迴向，
X04n0223_p0312b20║所謂：願一切眾生成等虗空無邊藏器，念力廣大，悉
X04n0223_p0312b21║能受持世、出世間一切經書，無有忘失；願一切眾生
X04n0223_p0312b22║成清淨器，能悟諸佛甚深正法；願一切眾生成無上
X04n0223_p0312b23║寶器，悉能受持三世佛法；願一切眾生成就如來廣
X04n0223_p0312b24║大法器，以不壞信攝受三世佛菩提法；願一切眾生
X04n0223_p0312c01║成就最勝寶莊嚴器，住大威德菩提之心；願一切眾
X04n0223_p0312c02║生成就功德所依處器，於諸如來無量智慧生淨信
X04n0223_p0312c03║解；願一切眾生成就趣入一切智器，究竟如來無礙
X04n0223_p0312c04║解脫；願一切眾生得盡未來劫菩薩行器，能令眾生
X04n0223_p0312c05║普皆安住一切智力；願一切眾生成就三世諸佛種
X04n0223_p0312c06║性勝功德器，一切諸佛妙音所說悉能受持；願一切
X04n0223_p0312c07║眾生成就容納盡法界、虗空界、一切世界一切如來
X04n0223_p0312c08║眾會道場器，為大丈夫讚說之首，勸請諸佛轉正法
X04n0223_p0312c09║輪。是為菩薩摩訶薩布施器時善根迴向，為欲普令
X04n0223_p0312c10║一切眾生皆得圓滿普賢菩薩行願器故。
X04n0223_p0312c11║【論】第十七，施種種寶嚴飾車。
X04n0223_p0312c12║【經】佛子！菩薩摩訶薩以種種車，眾寶嚴飾，奉施諸佛
X04n0223_p0312c13║及諸菩薩、師長、善友、聲聞、緣覺，如是無量種種福田，
X04n0223_p0312c14║乃至貧窮、孤露之者。此諸人眾，或從遠來，或從近來，
X04n0223_p0312c15║或承菩薩名聞故來，或是菩薩因緣故來，或聞菩薩
X04n0223_p0312c16║往昔所發施願故來，或是菩薩心願故來。菩薩是時，
X04n0223_p0312c17║或施寶車，或施金車，悉妙莊嚴，鈴網覆上，寶帶垂下；
X04n0223_p0312c18║或施上妙琉璃之車，無量珍奇以為嚴飾；或復施與
X04n0223_p0312c19║白銀之車，覆以金網，駕以駿馬；或復施與無量雜寶
X04n0223_p0312c20║所莊嚴車，覆以寶網，駕以香象；或復施與栴檀之車，
X04n0223_p0312c21║妙寶為輪，雜寶為蓋，寶師子座敷置嚴好，百千婇女
X04n0223_p0312c22║列坐其上，十萬丈夫牽御而行；或復施與頗棃寶車，
X04n0223_p0312c23║眾雜妙寶以為嚴飾，端正女人充滿其中，寶帳覆上，
X04n0223_p0312c24║幢幡侍側；或復施與瑪瑙藏車，飾以眾寶，熏諸雜香，
X04n0223_p0313a01║種種妙華散布莊嚴，百千婇女持寶纓絡，駕馭均調，
X04n0223_p0313a02║涉險能安；或復施與堅固香車，眾寶為輪，莊嚴巨麗，
X04n0223_p0313a03║寶帳覆上，寶網垂下，種種寶衣敷布其中，清淨好香
X04n0223_p0313a04║流芬外徹，其香美妙稱悅人心，無量諸天翼從而行，
X04n0223_p0313a05║載以眾寶，隨時給施；或復施與光明寶車，種種諸寶
X04n0223_p0313a06║妙色映徹，眾妙寶網羅覆其上，雜寶纓絡周帀垂下，
X04n0223_p0313a07║散以粖香，內外芬潔，所愛男女悉載其上。佛子！菩薩
X04n0223_p0313a08║摩訶薩以如是等眾妙寶車奉施佛時，以此善根如
X04n0223_p0313a09║是迴向，所謂：願一切眾生悉解供養最上福田，深信
X04n0223_p0313a10║施佛，得無量報；願一切眾生一心向佛，常遇無量清
X04n0223_p0313a11║淨福田；願一切眾生於諸如來無所恡惜，具足成就
X04n0223_p0313a12║大捨之心；願一切眾生於諸佛所修行施行，離二乘
X04n0223_p0313a13║願，逮得如來無礙解脫一切智智；願一切眾生於諸
X04n0223_p0313a14║佛所行無盡施，入佛無量功德智慧；願一切眾生入
X04n0223_p0313a15║佛勝智，得成清淨無上智王；願一切眾生得佛徧至
X04n0223_p0313a16║無礙神通，隨所欲往，靡不自在；願一切眾生深入大
X04n0223_p0313a17║乘，獲無量智，安住不動；願一切眾生皆能出生一切
X04n0223_p0313a18║智法，為諸天人最上福田；願一切眾生於諸佛所無
X04n0223_p0313a19║嫌恨心，勤種善根，樂求佛智；願一切眾生任運能往
X04n0223_p0313a20║一切佛剎，一剎那中普周法界而無懈倦；願一切眾
X04n0223_p0313a21║生逮得菩薩自在神通，分身徧滿等虗空界一切佛
X04n0223_p0313a22║所親近供養；願一切眾生得無比身，徧往十方而無
X04n0223_p0313a23║厭倦；願一切眾生得廣大身，飛行迅疾，隨意所往，終
X04n0223_p0313a24║無懈退；願一切眾生得佛究竟自在威力，一剎那中
X04n0223_p0313b01║盡虗空界，悉現諸佛神通變化；願一切眾生修安樂
X04n0223_p0313b02║行，隨順一切諸菩薩道；願一切眾生得速疾行，究竟
X04n0223_p0313b03║十力智慧神通；願一切眾生普入法界十方國土，悉
X04n0223_p0313b04║盡邊際，等無差別；願一切眾生行普賢行，無有退轉，
X04n0223_p0313b05║到於彼岸，成一切智。願一切眾生昇於無比智慧之
X04n0223_p0313b06║乘，隨順法性，見如實理。是為菩薩摩訶薩以眾寶車
X04n0223_p0313b07║奉施現在一切諸佛及佛滅後所有塔廟善根迴向，
X04n0223_p0313b08║為令眾生得於如來究竟出離無礙乘故。佛子！菩薩
X04n0223_p0313b09║摩訶薩以眾寶車施菩薩等善知識時，以諸善根如
X04n0223_p0313b10║是迴向，所謂：願一切眾生心常憶持善知識教，專勤
X04n0223_p0313b11║守護，令不忘失。願一切眾生與善知識同一義利，普
X04n0223_p0313b12║攝一切與共善根。願一切眾生近善知識，尊重供養，
X04n0223_p0313b13║悉捨所有，順可其心。願一切眾生得善志欲，隨逐善
X04n0223_p0313b14║友，未嘗捨離。願一切眾生常得值遇諸善知識，專意
X04n0223_p0313b15║承奉，不違其教。願一切眾生樂善知識，常不捨離，無
X04n0223_p0313b16║間無雜，亦無誤失。願一切眾生能以其身施善知識，
X04n0223_p0313b17║隨其教命，靡有違逆。願一切眾生為善知識之所攝
X04n0223_p0313b18║受，修習大慈，遠離諸惡。願一切眾生隨善知識，聽聞
X04n0223_p0313b19║諸佛所說正法。願一切眾生與善知識同一善根清
X04n0223_p0313b20║淨業果，與諸菩薩同一行願，究竟十力。願一切眾生
X04n0223_p0313b21║悉能受持善知識法，逮得一切三昧境界智慧神通。
X04n0223_p0313b22║願一切眾生悉能受持一切正法，修習諸行，到於彼
X04n0223_p0313b23║岸。願一切眾生乘於大乘無所障礙，究竟成就一切
X04n0223_p0313b24║智道。願一切眾生悉得止於一切智乘，至安隱處，無
X04n0223_p0313c01║有退轉。願一切眾生知如實行，隨其所聞一切佛法，
X04n0223_p0313c02║皆得究竟，永無忘失；願一切眾生普為諸佛之所攝
X04n0223_p0313c03║受，得無礙智，究竟諸法；願一切眾生得無退失自在
X04n0223_p0313c04║神通，所欲往詣，一念皆到；願一切眾生往來自在，廣
X04n0223_p0313c05║行化導，令住大乘；願一切眾生所行不空，載以智乘
X04n0223_p0313c06║到究竟位；願一切眾生得無礙乘，以無礙智至一切
X04n0223_p0313c07║處。是為菩薩摩訶薩施善知識種種車時善根迴向，
X04n0223_p0313c08║為令眾生功德具足與佛、菩薩等無異故。佛子！菩薩
X04n0223_p0313c09║摩訶薩以眾寶車布施僧時，起學一切施心、智善了
X04n0223_p0313c10║心、淨功德心、隨順捨心、僧寶難遇心、深信僧寶心、攝
X04n0223_p0313c11║持正教心，住勝志樂，得未曾有，為大施會出生無量
X04n0223_p0313c12║廣大功德，深信佛教不可沮壞；以諸善根如是迴向，
X04n0223_p0313c13║所謂：願一切眾生普入佛法，憶持不忘；願一切眾生
X04n0223_p0313c14║離凡愚法，入賢聖處；願一切眾生速入聖位，能以佛
X04n0223_p0313c15║法次第開誘；願一切眾生舉世宗重，言必信用；願一
X04n0223_p0313c16║切眾生善入一切諸法平等，了知法界自性無二；願
X04n0223_p0313c17║一切眾生從於如來智境而生，諸調順人所共圍遶；
X04n0223_p0313c18║願一切眾生住離染法，滅除一切煩惱塵垢；願一切
X04n0223_p0313c19║眾生皆得成就無上僧寶，離凡夫地，入賢聖眾；願一
X04n0223_p0313c20║切眾生勤修善法，得無礙智，具聖功德；願一切眾生
X04n0223_p0313c21║得智慧心，不著三世，於諸眾中自在如王；願一切眾
X04n0223_p0313c22║生乘智慧乘，轉正法輪；願一切眾生具足神通，一念
X04n0223_p0313c23║能往不可說不可說世界；願一切眾生乘虗空身，於
X04n0223_p0313c24║諸世間智慧無礙；願一切眾生普入一切虗空法界
X04n0223_p0314a01║諸佛眾會，成就第一波羅蜜行；願一切眾生得輕舉
X04n0223_p0314a02║身殊勝智慧，悉能徧入一切佛剎；願一切眾生獲無
X04n0223_p0314a03║邊際善巧神足，於一切剎普現其身；願一切眾生得
X04n0223_p0314a04║於一切無所依身，以神通力如影普現；願一切眾生
X04n0223_p0314a05║得不思議自在神力，隨應可化，即現其前教化調伏；
X04n0223_p0314a06║願一切眾生得入法界無礙方便，一念徧遊十方國
X04n0223_p0314a07║土。是為菩薩摩訶薩施僧寶車善根迴向；為令眾生
X04n0223_p0314a08║普乘清淨無上智乘，於一切世間轉無礙法智慧輪
X04n0223_p0314a09║故。佛子！菩薩摩訶薩以眾寶車布施聲聞、獨覺之時，
X04n0223_p0314a10║起如是心，所謂：福田心、尊敬心、功德海心、能出生功
X04n0223_p0314a11║德智慧心、從如來功德勢力所生心、百千億那由他
X04n0223_p0314a12║劫修習心、能於不可說劫修菩薩行心、解脫一切魔
X04n0223_p0314a13║繫縛心、摧滅一切魔軍眾心、慧光照了無上法心。以
X04n0223_p0314a14║此施車所有善根如是迴向，所謂：願一切眾生為世
X04n0223_p0314a15║所信第一福田，具足無上檀波羅蜜；願一切眾生離
X04n0223_p0314a16║無益語，常樂獨處，心無二念；願一切眾生成最第一
X04n0223_p0314a17║清淨福田，攝諸眾生令修福業。願一切眾生成智慧
X04n0223_p0314a18║淵，能與眾生無量無數善根果報。願一切眾生住無
X04n0223_p0314a19║礙行，滿足清淨第一福田。願一切眾生住無諍法，了
X04n0223_p0314a20║一切法皆無所作、無性為性。願一切眾生常得親近
X04n0223_p0314a21║最上福田，具足修成無量福德。願一切眾生能現無
X04n0223_p0314a22║量自在神通，以淨福田攝諸含識。願一切眾生具足
X04n0223_p0314a23║無盡功德福田，能與眾生如來十力第一乘果。願一
X04n0223_p0314a24║切眾生為能辦果真實福田，成一切智無盡福聚。願
X04n0223_p0314b01║一切眾生得滅罪法，悉能受持所未曾聞佛法句義。
X04n0223_p0314b02║願一切眾生常勤聽受一切佛法，聞悉解悟，無空過
X04n0223_p0314b03║者。願一切眾生聽聞佛法，通達究竟，如其所聞，隨順
X04n0223_p0314b04║演說。願一切眾生於如來教信解修行，捨離一切九
X04n0223_p0314b05║十六種外道邪見。願一切眾生常見賢聖，增長一切
X04n0223_p0314b06║最勝善根。願一切眾生心常信樂智行之士，與諸聖
X04n0223_p0314b07║哲同止共歡。願一切眾生聽聞佛名，悉不唐捐，隨其
X04n0223_p0314b08║所聞，咸得目見。願一切眾生善分別知諸佛正教，悉
X04n0223_p0314b09║能守護持佛法者。願一切眾生常樂聽聞一切佛法，
X04n0223_p0314b10║受持讀誦，開示照了。願一切眾生信解佛教如實功
X04n0223_p0314b11║德，悉捨所有，恭敬供養。是為菩薩摩訶薩施聲聞、獨
X04n0223_p0314b12║覺種種車時善根迴向；為令眾生皆得成就清淨第
X04n0223_p0314b13║一智慧神通，精進修行無有懈怠，獲一切智、力、無畏
X04n0223_p0314b14║故。佛子！菩薩摩訶薩以眾寶車施諸福田乃至貧窮、
X04n0223_p0314b15║孤獨者時，隨其所求，一切悉捨，心生歡喜，無有厭倦，
X04n0223_p0314b16║仍向彼人自悔責言：我應往就供養供給，不應勞汝
X04n0223_p0314b17║遠來疲頓。言已，拜跪，問訊起居；凡有所須，一切施與。
X04n0223_p0314b18║或時施彼摩尼寶車，以閻浮提第一女寶充滿其上；
X04n0223_p0314b19║或復施與金莊嚴車，人間女寶充滿其上；或復施與
X04n0223_p0314b20║妙琉璃車，內宮妓女充滿其上；或施種種奇妙寶車，
X04n0223_p0314b21║童女充滿，如天婇女；或施無數寶莊嚴車，寶女滿中，
X04n0223_p0314b22║柔明辯慧；或施所乘妙栴檀車，或復施與頗棃寶車，
X04n0223_p0314b23║悉載寶女，充滿其上，顏容端正，色相無比，袨服莊嚴，
X04n0223_p0314b24║見者欣悅；或復施與瑪瑙寶車，灌頂王子身載其上；
X04n0223_p0314c01║或時施與堅固香車，所有男女悉載其上；或施一切
X04n0223_p0314c02║寶莊嚴車，載以難捨親善眷屬。佛子！菩薩摩訶薩以
X04n0223_p0314c03║如是等無量寶車，隨其所求，恭敬施與，皆令遂願，歡
X04n0223_p0314c04║喜滿足。以此善根如是迴向，所謂：願一切眾生乘不
X04n0223_p0314c05║退轉無障礙輪廣大之乘，詣不可思議菩提樹下；願
X04n0223_p0314c06║一切眾生乘清淨因大法智乘，盡未來劫，修菩薩行，
X04n0223_p0314c07║永不退轉；願一切眾生乘一切法無所有乘，永離一
X04n0223_p0314c08║切分別執著，而常修習一切智道；願一切眾生乘無
X04n0223_p0314c09║諂誑正直之乘，往諸佛剎，自在無礙；願一切眾生隨
X04n0223_p0314c10║順安住一切智乘，以諸佛法共相娛樂；願一切眾生
X04n0223_p0314c11║皆乘菩薩清淨行乘，具足菩薩十出離道及三昧樂；
X04n0223_p0314c12║願一切眾生乘四輪乘，所謂：住好國土，依止善人，集
X04n0223_p0314c13║勝福德，發大誓願，以此成滿一切菩薩清淨梵行；願
X04n0223_p0314c14║一切眾生得普照十方法光明乘，修學一切如來智
X04n0223_p0314c15║力；願一切眾生乘佛法乘，到一切法究竟彼岸；願一
X04n0223_p0314c16║切眾生載眾福善難思法乘，普示十方安隱正道；願
X04n0223_p0314c17║一切眾生乘大施乘，捨慳恡垢；願一切眾生乘淨戒
X04n0223_p0314c18║乘，持等法界無邊淨戒；願一切眾生乘忍辱乘，常於
X04n0223_p0314c19║眾生離瞋濁心；願一切眾生乘大精進不退轉乘，堅
X04n0223_p0314c20║修勝行，趣菩提道；願一切眾生乘禪定乘，速至道場，
X04n0223_p0314c21║證菩提智；願一切眾生乘於智慧巧方便乘，化身充
X04n0223_p0314c22║滿一切法界、諸佛境界；願一切眾生乘法王乘，成就
X04n0223_p0314c23║無畏，恒普惠施一切智法；願一切眾生乘無所著智
X04n0223_p0314c24║慧之乘，悉能徧入一切十方，於真法性而無所動；願
X04n0223_p0315a01║一切眾生乘於一切諸佛法乘，示現受生徧十方剎，
X04n0223_p0315a02║而不失壞大乘之道；願一切眾生乘一切智最上寶
X04n0223_p0315a03║乘，滿足普賢菩薩行願而無厭倦。是為菩薩摩訶薩
X04n0223_p0315a04║以眾寶車施諸福田乃至貧窮、孤露之人善根迴向；
X04n0223_p0315a05║為令眾生具無量智，歡喜踊躍，究竟皆得一切智乘
X04n0223_p0315a06║故。
X04n0223_p0315a07║
X04n0223_p0315a08║大方廣佛新華嚴經合論卷第四十五
X04n0223_p0315a09║
X04n0223_p0315a10║音切
X04n0223_p0315a11║傘（蘇扞切。）溥（滂古切。）恡（良刃切。）宍（肉音。）髓（息委切。）胏（方吠切。）爪（側絞
X04n0223_p0315a12║切。）坑（苦行切。）揣（初委切。）霔（注音。）鹹（胡緘切。）肌（舌宜切。）咽（於見切。）咀
X04n0223_p0315a13║（才與切。）欬（克代切。）輭（軟音。）芬（孚云切。）馥（扶六切。）愜（苦叶切。）脇（虗業切。）
X04n0223_p0315a14║漆（七音。）硨（尺遮切。）磲（渠音。）珊（山音。）瑚（胡音。）誘（與久切。）誨（呼內切。）駿（俊音。）
X04n0223_p0315a15║馭（遇音。）庇（必至切。）廕（於禁切。）嫌（戶兼切。）迅（信音。）袨（胡練切。）婇（七宰切。）
X04n0223_p0315a16║訊（信音。）跪（溪委切。）娛（五居切。）慳（苦閑切。）垢（苟音。）趣（七于切。）數（所角切。）
X04n0223_p0315a17║鞞（步迷切。）瑟（虱音。）胝（竹尼切。）肢（之音。）