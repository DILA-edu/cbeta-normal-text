X04n0223_p0315a18║
X04n0223_p0315a19║
X04n0223_p0315a20║
X04n0223_p0315a21║大方廣佛新華嚴經合論卷第四十六
X04n0223_p0315a22║唐于闐國三藏沙門實叉難陀譯經
X04n0223_p0315a23║唐太原方山長者李通玄造論
X04n0223_p0315a24║唐福州開元寺沙門志寧釐經合論
X04n0223_p0315b01║十迴向品第二十五之五
X04n0223_p0315b02║【論】第十八，施象寶。
X04n0223_p0315b03║【經】佛子！菩薩摩訶薩布施象寶，其性調順，七支具足，
X04n0223_p0315b04║年齒盛壯，六牙清淨，口色紅赤猶如蓮華，形體鮮白
X04n0223_p0315b05║譬如雪山，金幢為飾，寶網羅覆，種種妙寶莊嚴其鼻，
X04n0223_p0315b06║見者欣翫無有厭足，超步萬里曾不疲倦；或復施與
X04n0223_p0315b07║調良馬寶，諸相具足猶如天馬，妙寶月輪以為光飾，
X04n0223_p0315b08║真金鈴網羅覆其上，行步平正，乘者安隱，隨意所往
X04n0223_p0315b09║迅疾如風，遊歷四洲自在無礙。菩薩以此象寶、馬寶，
X04n0223_p0315b10║或奉養父母及善知識，或給施貧乏、苦惱眾生，其心
X04n0223_p0315b11║曠然，不生悔恡，但倍增欣慶，益加悲愍，修菩薩德，淨
X04n0223_p0315b12║菩薩心。以此善根如是迴向，所謂：願一切眾生住調
X04n0223_p0315b13║順乘，增長一切菩薩功德。願一切眾生得善巧乘，能
X04n0223_p0315b14║隨出生一切佛法。願一切眾生得信解乘，普照如來
X04n0223_p0315b15║無礙智力。願一切眾生得發趣乘，能普發興一切大
X04n0223_p0315b16║願。願一切眾生具足平等波羅蜜乘，成滿一切平等
X04n0223_p0315b17║善根。願一切眾生成就寶乘，生諸佛法無上智寶。願
X04n0223_p0315b18║一切眾生成就菩薩行莊嚴乘，開敷菩薩諸三昧華。
X04n0223_p0315b19║願一切眾生得無邊速疾乘，於無數劫淨菩薩心，精
X04n0223_p0315b20║勤思惟，了達諸法。願一切眾生成就最勝調順大乘，
X04n0223_p0315b21║以善方便具菩薩地。願一切眾生成最高廣堅固大
X04n0223_p0315b22║乘，普能運載一切眾生，皆得至於一切智位。是為菩
X04n0223_p0315b23║薩摩訶薩施象、馬時善根迴向，為令眾生皆得乘於
X04n0223_p0315b24║無礙智乘，圓滿究竟至佛乘故。
X04n0223_p0315c01║【論】第十九、施師子座。
X04n0223_p0315c02║【經】佛子！菩薩摩訶薩布施座時，或施所處師子之座。
X04n0223_p0315c03║其座高廣，殊特妙好，琉璃為足，金縷所成，柔耎衣服
X04n0223_p0315c04║以敷其上，建以寶幢，熏諸妙香，無量雜寶莊嚴之具
X04n0223_p0315c05║以為莊校，金網覆上，寶鐸風搖，出妙音聲，奇珍萬計
X04n0223_p0315c06║周帀填飾，一切臣民所共瞻仰。灌頂大王獨居其上，
X04n0223_p0315c07║宣布法化，萬邦遵奉。其王復以妙寶嚴身，所謂：普光
X04n0223_p0315c08║明寶、帝青寶、大帝青寶、勝藏摩尼寶，明淨如日，清涼
X04n0223_p0315c09║猶月，周帀繁布譬如眾星，上妙莊嚴第一無比；海殊
X04n0223_p0315c10║妙寶、海堅固幢寶，奇文異表，種種莊嚴，於大眾中最
X04n0223_p0315c11║尊最勝；閻浮檀金、離垢寶繒以冠其首，享灌頂位，王
X04n0223_p0315c12║閻浮提，具足無量大威德力，以慈為主，伏諸怨敵，教
X04n0223_p0315c13║令所行，靡不承順。時轉輪王以如是等百千萬億無
X04n0223_p0315c14║量無數寶莊嚴座，施於如來第一福田，及諸菩薩、真
X04n0223_p0315c15║善知識、賢聖僧寶、說法之師、父母、宗親、聲聞、獨覺，及
X04n0223_p0315c16║以發趣菩薩乘者，或如來塔，乃至一切貧窮、孤露，隨
X04n0223_p0315c17║其所須，悉皆施與。以此善根如是迴向，所謂：願一切
X04n0223_p0315c18║眾生坐菩提座，悉能覺悟諸佛正法；願一切眾生處
X04n0223_p0315c19║自在座，得法自在，諸金剛山所不能壞，能悉摧伏一
X04n0223_p0315c20║切魔軍；願一切眾生得佛自在師子之座，一切眾生
X04n0223_p0315c21║之所瞻仰；願一切眾生得不可說不可說種種殊妙
X04n0223_p0315c22║寶莊嚴座，於法自在，化導眾生；願一切眾生得二種
X04n0223_p0315c23║世間最殊勝座，廣大善根之所嚴飾；願一切眾生得
X04n0223_p0315c24║周徧不可說不可說世界座，阿僧祇劫歎之無盡；願
X04n0223_p0316a01║一切眾生得大深密福德之座，其身充滿一切法界；
X04n0223_p0316a02║願一切眾生得不思議種種寶座，隨其本願所念眾
X04n0223_p0316a03║生，廣開法施；願一切眾生得善妙座，現不可說諸佛
X04n0223_p0316a04║神通；願一切眾生得一切寶座、一切香座、一切華座、
X04n0223_p0316a05║一切衣座、一切鬘座、一切摩尼座、一切琉璃等不思
X04n0223_p0316a06║議種種寶座、無量不可說世界座、一切世間莊嚴清
X04n0223_p0316a07║淨座、一切金剛座，示現如來威德自在，成最正覺。是
X04n0223_p0316a08║為菩薩摩訶薩施寶座時善根迴向；為令眾生獲離
X04n0223_p0316a09║世間大菩提座，自然覺悟一切佛法故。
X04n0223_p0316a10║【論】第二十、施寶蓋。
X04n0223_p0316a11║【經】佛子！菩薩摩訶薩施諸寶蓋。此蓋殊特，尊貴所用，
X04n0223_p0316a12║種種大寶而為莊嚴，百千億那由他上妙蓋中最為
X04n0223_p0316a13║第一；眾寶為竿，妙網覆上，寶繩、金鈴周帀垂下，摩尼
X04n0223_p0316a14║纓絡次第懸布，微風吹動，妙音克諧，珠玉寶藏種種
X04n0223_p0316a15║充滿，無量奇珍悉以嚴飾，栴檀、沉水妙香普熏，閻浮
X04n0223_p0316a16║檀金光明清淨。如是無量百千億那由他阿僧祇眾
X04n0223_p0316a17║妙寶物具足莊嚴，以清淨心奉施於佛，及佛滅後所
X04n0223_p0316a18║有塔廟；或為法故，施諸菩薩及善知識、名聞法師；或
X04n0223_p0316a19║施父母；或施僧寶；或復奉施一切佛法；或施種種眾
X04n0223_p0316a20║生福田；或施師僧及諸尊宿；或施初發菩提之心，乃
X04n0223_p0316a21║至一切貧窮、孤露；隨有求者，悉皆施與。以此善根如
X04n0223_p0316a22║是迴向，所謂：願一切眾生勤修善根以覆其身，常為
X04n0223_p0316a23║諸佛之所庇蔭；願一切眾生功德智慧以為其蓋，永
X04n0223_p0316a24║離世間一切煩惱；願一切眾生覆以善法，除滅世間
X04n0223_p0316b01║塵垢熱惱；願一切眾生得智慧藏，令眾樂見，心無厭
X04n0223_p0316b02║足；願一切眾生以寂靜白法而自覆蔭，皆得究竟不
X04n0223_p0316b03║壞佛法；願一切眾生善覆其身，究竟如來清淨法身；
X04n0223_p0316b04║願一切眾生作周徧蓋，十力智慧徧覆世間；願一切
X04n0223_p0316b05║眾生得妙智慧，出過三世無所染著；願一切眾生得
X04n0223_p0316b06║應供蓋，成勝福田，受一切供；願一切眾生得最上蓋，
X04n0223_p0316b07║獲無上智，自然覺悟。是為菩薩摩訶薩布施蓋時善
X04n0223_p0316b08║根迴向；為令一切眾生得自在蓋，能持一切諸善法
X04n0223_p0316b09║故；為令一切眾生能以一蓋，普覆一切虗空法界一
X04n0223_p0316b10║切剎土，示現諸佛自在神通無退轉故；為令一切眾
X04n0223_p0316b11║生能以一蓋，莊嚴十方一切世界，供養佛故；為令一
X04n0223_p0316b12║切眾生以妙幢幡及諸寶蓋，供養一切諸如來故；為
X04n0223_p0316b13║令一切眾生得普莊嚴蓋，徧覆一切諸佛國土盡無
X04n0223_p0316b14║餘故；為令一切眾生得廣大蓋，普蓋眾生，皆令於佛
X04n0223_p0316b15║生信解故；為令一切眾生以不可說眾妙寶蓋，供養
X04n0223_p0316b16║一佛，於不可說一一佛所皆如是故；為令一切眾生
X04n0223_p0316b17║得佛菩提高廣之蓋，普覆一切諸如來故；為令一切
X04n0223_p0316b18║眾生得一切摩尼寶莊嚴蓋、一切寶纓絡莊嚴蓋、一
X04n0223_p0316b19║切堅固香莊嚴蓋、種種寶清淨莊嚴蓋、無量寶清淨
X04n0223_p0316b20║莊嚴蓋、廣大寶清淨莊嚴蓋，寶網彌覆，寶鈴垂下，隨
X04n0223_p0316b21║風搖動，出微妙音，普覆法界、虗空界、一切世界諸佛
X04n0223_p0316b22║身故；為令一切眾生得無障無礙智莊嚴蓋，普覆一
X04n0223_p0316b23║切諸如來故；又欲令一切眾生得第一智慧故；又欲
X04n0223_p0316b24║令一切眾生得佛功德莊嚴故；又欲令一切眾生於
X04n0223_p0316c01║佛功德生清淨欲願心故；又欲令一切眾生得無量
X04n0223_p0316c02║無邊自在心寶故；又欲令一切眾生滿足諸法自在
X04n0223_p0316c03║智故；又欲令一切眾生以諸善根普覆一切故；又欲
X04n0223_p0316c04║令一切眾生成就最勝智慧蓋故；又欲令一切眾生
X04n0223_p0316c05║成就十方普徧蓋故；又欲令一切眾生能以一蓋彌
X04n0223_p0316c06║覆法界諸佛剎故；又欲令一切眾生於法自在為法
X04n0223_p0316c07║王故；又欲令一切眾生得大威德自在心故；又欲令
X04n0223_p0316c08║一切眾生得廣大智恒無絕故；又欲令一切眾生得
X04n0223_p0316c09║無量功德普覆一切皆究竟故；又欲令一切眾生以
X04n0223_p0316c10║諸功德蓋其心故；又欲令一切眾生以平等心覆眾
X04n0223_p0316c11║生故；又欲令一切眾生得大智慧平等蓋故；又欲令
X04n0223_p0316c12║一切眾生具大迴向巧方便故；又欲令一切眾生獲
X04n0223_p0316c13║勝欲樂清淨心故；又欲令一切眾生得善欲樂清淨
X04n0223_p0316c14║意故；又欲令一切眾生得大迴向普覆一切諸眾生
X04n0223_p0316c15║故。
X04n0223_p0316c16║【論】第二十一、施寶幢。
X04n0223_p0316c17║【經】佛子！菩薩摩訶薩或施種種上妙幢幡，眾寶為竿，
X04n0223_p0316c18║寶繒為幡，種種雜綵以為其幢；寶網垂覆，光色徧滿；
X04n0223_p0316c19║寶鐸微搖，音節相和；奇特妙寶，形如半月；閻浮檀金，
X04n0223_p0316c20║光踰皦日，悉置幢上；隨諸世界業果所現，種種妙物
X04n0223_p0316c21║以為嚴飾。如是無數千萬億那由他諸妙幢幡，接影
X04n0223_p0316c22║連輝，遞相間發；光明嚴潔，周徧大地，充滿十方虗空
X04n0223_p0316c23║法界一切佛剎。菩薩摩訶薩淨心信解，以如是等無
X04n0223_p0316c24║量幢幡，或施現在一切諸佛，及佛滅後所有塔廟，或
X04n0223_p0317a01║施法寶，或施僧寶，或施菩薩、諸善知識，或施聲聞及
X04n0223_p0317a02║辟支佛，或施大眾，或施別人；諸來求者，普皆施與。以
X04n0223_p0317a03║此善根如是迴向，所謂：願一切眾生皆能建立一切
X04n0223_p0317a04║善根福德幢幡，不可毀壞！願一切眾生建一切法自
X04n0223_p0317a05║在幢幡，尊重愛樂，勤加守護！願一切眾生常以寶繒
X04n0223_p0317a06║書寫正法，護持諸佛菩薩法藏！願一切眾生建高顯
X04n0223_p0317a07║幢，然智慧燈，普照世間！願一切眾生立堅固幢，悉能
X04n0223_p0317a08║摧殄一切魔業！願一切眾生建智力幢，一切諸魔所
X04n0223_p0317a09║不能壞！願一切眾生得大智慧那羅延幢，摧滅一切
X04n0223_p0317a10║世間幢幡！願一切眾生得智慧日大光明幢，以智日
X04n0223_p0317a11║光普照法界！願一切眾生具足無量寶莊嚴幢，充滿
X04n0223_p0317a12║十方一切世界，供養諸佛！願一切眾生得如來幢，摧
X04n0223_p0317a13║滅一切九十六種外道邪見！是為菩薩摩訶薩施幢
X04n0223_p0317a14║幡時善根迴向，為令一切眾生得甚深高廣菩薩行
X04n0223_p0317a15║幢，及諸菩薩神通行幢清淨道故。
X04n0223_p0317a16║【論】第二十二、施寶藏。
X04n0223_p0317a17║【經】佛子！菩薩摩訶薩開眾寶藏，以百千億那由他諸
X04n0223_p0317a18║妙珍寶，給施無數一切眾生，隨意與之，心無恡惜。以
X04n0223_p0317a19║諸善根如是迴向，所謂：願一切眾生常見佛寶，捨離
X04n0223_p0317a20║愚癡，修行正念。願一切眾生皆得具足法寶光明，護
X04n0223_p0317a21║持一切諸佛法藏。願一切眾生能悉攝受一切僧寶，
X04n0223_p0317a22║周給供養，恒無厭足。願一切眾生得一切智無上心
X04n0223_p0317a23║寶，淨菩提心，無有退轉。願一切眾生得智慧寶，普入
X04n0223_p0317a24║諸法，心無疑惑。願一切眾生具足菩薩諸功德寶，開
X04n0223_p0317b01║示演說無量智慧。願一切眾生得於無量妙功德寶，
X04n0223_p0317b02║修成正覺十力智慧。願一切眾生得妙三昧十六智
X04n0223_p0317b03║寶，究竟成滿廣大智慧。願一切眾生成就第一福田
X04n0223_p0317b04║之寶，悟入如來無上智慧。願一切眾生得成第一無
X04n0223_p0317b05║上寶王，以無盡辯開演諸法。是為菩薩摩訶薩施眾
X04n0223_p0317b06║寶時善根迴向，為令一切眾生皆得成滿第一智寶、
X04n0223_p0317b07║如來無礙淨眼寶故。
X04n0223_p0317b08║【論】第二十三、施種種妙莊嚴具。
X04n0223_p0317b09║【經】佛子！菩薩摩訶薩或以種種妙莊嚴具而為布施，
X04n0223_p0317b10║所謂：一切身莊嚴具，令身淨妙，靡不稱可。菩薩摩訶
X04n0223_p0317b11║薩等觀一切世間眾生猶如一子，欲令皆得身淨莊
X04n0223_p0317b12║嚴，成就世間最上安樂、佛智慧樂，安住佛法，利益眾
X04n0223_p0317b13║生。以如是等百千億那由他種種殊妙寶莊嚴具，勤
X04n0223_p0317b14║行布施。行布施時，以諸善根如是迴向，所謂：願一切
X04n0223_p0317b15║眾生成就無上妙莊嚴具，以諸清淨功德智慧莊嚴
X04n0223_p0317b16║人、天；願一切眾生得清淨莊嚴相，以淨福德莊嚴其
X04n0223_p0317b17║身；願一切眾生得上妙莊嚴相，以百福相莊嚴其身；
X04n0223_p0317b18║願一切眾生得不雜亂莊嚴相，以一切相莊嚴其身；
X04n0223_p0317b19║願一切眾生得善淨語言莊嚴相，具足種種無盡辯
X04n0223_p0317b20║才；願一切眾生得一切功德聲莊嚴相，其音清淨，聞
X04n0223_p0317b21║者喜悅；願一切眾生得可愛樂諸佛語言莊嚴相，令
X04n0223_p0317b22║諸眾生聞法歡喜，修清淨行；願一切眾生得心莊嚴
X04n0223_p0317b23║相，入深禪定，普見諸佛；願一切眾生得總持莊嚴相，
X04n0223_p0317b24║照明一切諸佛正法；願一切眾生得智慧莊嚴相，以
X04n0223_p0317c01║佛智慧莊嚴其心。是為菩薩摩訶薩惠施一切莊嚴
X04n0223_p0317c02║具時善根迴向；為令眾生具足一切無量佛法，功德
X04n0223_p0317c03║智慧圓滿莊嚴，永離一切憍慢、放逸故。
X04n0223_p0317c04║【論】第二十四，施寶冠及髻中珠。
X04n0223_p0317c05║【經】佛子！菩薩摩訶薩以受灌頂自在王位摩尼寶冠
X04n0223_p0317c06║及髻中珠，普施眾生，心無恡惜，常勤修習，為大施主，
X04n0223_p0317c07║修學施慧，增長捨根，智慧善巧，其心廣大，給施一切。
X04n0223_p0317c08║以彼善根如是迴向，所謂：願一切眾生得諸佛法之
X04n0223_p0317c09║所灌頂，成一切智；願一切眾生具足頂髻，得第一智，
X04n0223_p0317c10║到於彼岸；願一切眾生以妙智寶普攝眾生，皆令究
X04n0223_p0317c11║竟功德之頂；願一切眾生皆得成就智慧寶頂，堪受
X04n0223_p0317c12║世間之所禮敬；願一切眾生以智慧冠莊嚴其首，為
X04n0223_p0317c13║一切法自在之王；願一切眾生智慧明珠繫其頂上，
X04n0223_p0317c14║一切世間無能見者；願一切眾生皆悉堪受世間頂
X04n0223_p0317c15║禮，成就慧頂，照明佛法；願一切眾生首冠十力莊嚴
X04n0223_p0317c16║之冠，智慧寶海清淨具足；願一切眾生至大地頂，得
X04n0223_p0317c17║一切智，究竟十力，破欲界頂諸魔眷屬；願諸眾生得
X04n0223_p0317c18║成第一無上頂王，獲一切智光明之頂，無能暎奪。是
X04n0223_p0317c19║為菩薩摩訶薩施寶冠時善根迴向，為令眾生得第
X04n0223_p0317c20║一智最清淨處智慧摩尼妙寶冠故。
X04n0223_p0317c21║【論】第二十五、施財寶妻子救眾生牢獄。
X04n0223_p0317c22║【經】佛子！菩薩摩訶薩見有眾生處在牢獄黑闇之處，
X04n0223_p0317c23║杻械、枷鏁檢繫其身，起坐不安，眾苦競集，無有親識，
X04n0223_p0317c24║無歸無救，裸露飢羸，酸劇難忍。菩薩見已，捨其所有
X04n0223_p0318a01║一切財寶、妻子、眷屬及以自身，於牢獄中救彼眾生，
X04n0223_p0318a02║如大悲菩薩、妙眼王菩薩；既救度已，隨其所須，普皆
X04n0223_p0318a03║給施，除其苦患，令得安隱；然後施以無上法寶，令捨
X04n0223_p0318a04║放逸，安住善根，於佛教中心無退轉。佛子！菩薩摩訶
X04n0223_p0318a05║薩於牢獄中救眾生時，以諸善根如是迴向，所謂：願
X04n0223_p0318a06║一切眾生究竟解脫愛貪纏縛；願一切眾生斷生死
X04n0223_p0318a07║流，昇智慧岸；願一切眾生除滅愚癡，生長智慧，解脫
X04n0223_p0318a08║一切煩惱纏縛；願一切眾生滅三界縛，得一切智，究
X04n0223_p0318a09║竟出離；願一切眾生永斷一切煩惱結縛，到無煩惱
X04n0223_p0318a10║無障礙地智慧彼岸；願一切眾生離諸動念、思惟、分
X04n0223_p0318a11║別，入於平等不動智地；願一切眾生脫諸欲縛，永離
X04n0223_p0318a12║世間一切貪欲，於三界中無所染著；願一切眾生得
X04n0223_p0318a13║勝志樂，常蒙諸佛為說法門；願一切眾生得無著無
X04n0223_p0318a14║縛解脫心，廣大如法界，究竟如虗空；願一切眾生得
X04n0223_p0318a15║菩薩神通，一切世界調伏眾生，令離世間，住於大乘。
X04n0223_p0318a16║是為菩薩摩訶薩救度牢獄苦眾生時善根迴向，為
X04n0223_p0318a17║令眾生普入如來智慧地故。
X04n0223_p0318a18║【論】第二十六、捨身代命。
X04n0223_p0318a19║【經】佛子！菩薩摩訶薩見有獄囚五處被縛，受諸苦毒，
X04n0223_p0318a20║防衛驅逼，將之死地，欲斷其命，捨閻浮提一切樂具，
X04n0223_p0318a21║親戚、朋友悉將永訣，置高碪上，以刀屠割，或用木槍
X04n0223_p0318a22║豎貫其體，衣纏油沃，以火焚燒，如是等苦種種逼迫。
X04n0223_p0318a23║菩薩見已，自捨其身而代受之。如阿逸多菩薩、殊勝
X04n0223_p0318a24║行王菩薩，及餘無量諸大菩薩，為眾生故，自捨身命，
X04n0223_p0318b01║受諸苦毒。菩薩爾時語主者言：我願捨身以代彼命，
X04n0223_p0318b02║如此等苦可以與我。如治彼人，隨意皆作；設過彼苦
X04n0223_p0318b03║阿僧祇倍，我亦當受，令其解脫。我若見彼將被殺害，
X04n0223_p0318b04║不捨身命救贖其苦，則不名為住菩薩心。何以故？我
X04n0223_p0318b05║為救護一切眾生，發一切智菩提心故。佛子！菩薩摩
X04n0223_p0318b06║訶薩自捨身命救眾生時，以諸善根如是迴向，所謂：
X04n0223_p0318b07║願一切眾生得無斷盡究竟身命，永離一切灾橫逼
X04n0223_p0318b08║惱。願一切眾生依諸佛住，受一切智，具足十力菩提
X04n0223_p0318b09║記莂。願一切眾生普救含識，令無怖畏，永出惡道。願
X04n0223_p0318b10║一切眾生得一切命，入於不死智慧境界。願一切眾
X04n0223_p0318b11║生永離怨敵，無諸厄難，常為諸佛善友所攝。願一切
X04n0223_p0318b12║眾生捨離一切刀劍、兵仗、諸惡苦具，修行種種清淨
X04n0223_p0318b13║善業。願一切眾生離諸怖畏，菩提樹下摧伏魔軍。願
X04n0223_p0318b14║一切眾生離大眾怖，於無上法心淨無畏，能為最上
X04n0223_p0318b15║大師子吼。願一切眾生得無障礙師子智慧，於諸世
X04n0223_p0318b16║間修行正業。願一切眾生到無畏處，常念救護諸苦
X04n0223_p0318b17║眾生。是為菩薩摩訶薩自捨身命救彼臨刑諸獄囚
X04n0223_p0318b18║時善根迴向；為令眾生離生死苦，得於如來上妙樂
X04n0223_p0318b19║故。
X04n0223_p0318b20║【論】第二十七、施連膚頂髻。
X04n0223_p0318b21║【經】佛子！菩薩摩訶薩布施乞者連膚頂髻，如寶髻王
X04n0223_p0318b22║菩薩、勝妙身菩薩，及餘無量諸菩薩等。菩薩是時見
X04n0223_p0318b23║乞者來，心生歡喜而語之言：汝今若須連膚頂髻，可
X04n0223_p0318b24║就我取。我此頂髻，閻浮提中最為第一。作是語時，心
X04n0223_p0318c01║無動亂，不念餘業，捨離世間，志求寂靜，究竟清淨，精
X04n0223_p0318c02║勤質直，向一切智；便執利刀，割其頭上連膚頂髻，右
X04n0223_p0318c03║膝著地，合十指掌，一心施與；正念三世一切諸佛菩
X04n0223_p0318c04║薩所行，發大歡喜，增上志樂；於諸法中，意善開解，不
X04n0223_p0318c05║取於苦，了知苦受無相無生，諸受互起，無有常住。是
X04n0223_p0318c06║故，我應同去、來、今一切菩薩修行大捨，發深信樂，求
X04n0223_p0318c07║一切智，無有退轉，不由他教善知識力。菩薩摩訶薩
X04n0223_p0318c08║作是施時，以諸善根如是迴向，所謂：願一切眾生得
X04n0223_p0318c09║無見頂，成就菩薩如塔之髻；願一切眾生得紺青髮、
X04n0223_p0318c10║金剛髮、細耎髮，能滅眾生一切煩惱；願一切眾生得
X04n0223_p0318c11║潤澤髮、密緻髮、不侵鬢額髮；願一切眾生得柔耎髮，
X04n0223_p0318c12║盡於鬢額而生髮；願一切眾生得如卍字髮、螺文右
X04n0223_p0318c13║旋髮；願一切眾生得佛相髮，永離一切煩惱結習；願
X04n0223_p0318c14║一切眾生得光明髮，其光普照十方世界；願一切眾
X04n0223_p0318c15║生得無亂髮，如如來髮，淨妙無雜；願一切眾生得成
X04n0223_p0318c16║應供頂塔之髮，令其見者如見佛髮；願一切眾生皆
X04n0223_p0318c17║得如來無染著髮，永離一切闇翳塵垢。是為菩薩摩
X04n0223_p0318c18║訶薩施連膚髻時善根迴向；為令眾生其心寂靜，皆
X04n0223_p0318c19║得圓滿諸陀羅尼，究竟如來一切種智、十種力故。
X04n0223_p0318c20║【論】第二十八、施眼。
X04n0223_p0318c21║【經】佛子！菩薩摩訶薩以眼布施諸來乞者，如歡喜行
X04n0223_p0318c22║菩薩、月光王菩薩，及餘無量諸菩薩等所行惠施。菩
X04n0223_p0318c23║薩摩訶薩布施眼時，起清淨施眼心，起清淨智眼心，
X04n0223_p0318c24║起依止法光明心，起現觀無上佛道心，發迴向廣大
X04n0223_p0319a01║智慧心，發與三世菩薩平等捨施心，發於無礙眼起
X04n0223_p0319a02║不壞淨信心，於其乞者起歡喜攝受心；為究竟一切
X04n0223_p0319a03║神通故，為生佛眼故，為增廣大菩提心故，為修習大
X04n0223_p0319a04║慈悲故，為制伏六根故，於如是法而生其心。佛子！菩
X04n0223_p0319a05║薩摩訶薩布施眼時，於其乞者心生愛樂，為設施會，
X04n0223_p0319a06║增長法力，捨離世間愛見、放逸，除斷欲縛，修習菩提；
X04n0223_p0319a07║隨彼所求，心安不動，不違其意，皆令滿足，而常隨順
X04n0223_p0319a08║無二捨行。以此善根如是迴向，所謂：願一切眾生得
X04n0223_p0319a09║最勝眼，示導一切。願一切眾生得無礙眼，開廣智藏。
X04n0223_p0319a10║願一切眾生得淨肉眼，光明鑒徹，無能蔽者。願一切
X04n0223_p0319a11║眾生得淨天眼，悉見眾生生死業果。願一切眾生得
X04n0223_p0319a12║淨法眼，能隨順入如來境界。願一切眾生得智慧眼，
X04n0223_p0319a13║捨離一切分別取著。願一切眾生具足佛眼，悉能覺
X04n0223_p0319a14║悟一切諸法。願一切眾生成就普眼，盡諸境界，無所
X04n0223_p0319a15║障礙。願一切眾生成就清淨離癡翳眼，了眾生界空
X04n0223_p0319a16║無所有。願一切眾生具足清淨無障礙眼，皆得究竟
X04n0223_p0319a17║如來十力。是為菩薩摩訶薩布施眼時善根迴向，為
X04n0223_p0319a18║令眾生得一切智清淨眼故。
X04n0223_p0319a19║【論】第二十九，施耳。
X04n0223_p0319a20║【經】佛子！菩薩摩訶薩能以耳、鼻施諸乞者，如勝行王
X04n0223_p0319a21║菩薩、無怨勝菩薩，及餘無量諸菩薩等。布施之時，親
X04n0223_p0319a22║附乞者，專心修習諸菩薩行；具佛種性，生如來家；念
X04n0223_p0319a23║諸菩薩所修施行，常勤發起諸佛菩提；清淨諸根功
X04n0223_p0319a24║德智慧，觀察三有，無一堅固；願常得見諸佛菩薩，隨
X04n0223_p0319b01║順憶念一切佛法；知身虗妄，空無所有，無所貪惜。菩
X04n0223_p0319b02║薩如是施耳、鼻時，心常寂靜，調伏諸根；勉濟眾生險
X04n0223_p0319b03║惡諸難，生長一切智慧功德；入大施海，了達法義，具
X04n0223_p0319b04║修諸道；依智慧行，得法自在，以不堅身易堅固身。佛
X04n0223_p0319b05║子！菩薩摩訶薩布施耳時，以諸善根如是迴向，所謂：
X04n0223_p0319b06║願一切眾生得無礙耳，普聞一切說法之音；願一切
X04n0223_p0319b07║眾生得無障耳，悉能解了一切音聲；願一切眾生得
X04n0223_p0319b08║如來耳，一切聰達，無所壅滯；願一切眾生得清淨耳，
X04n0223_p0319b09║不因耳處生分別心；願一切眾生得無聾聵耳，令蒙
X04n0223_p0319b10║昧識畢竟不生；願一切眾生得徧法界耳，悉知一切
X04n0223_p0319b11║諸佛法音；願一切眾生得無礙耳，開悟一切無障礙
X04n0223_p0319b12║法；願一切眾生得無壞耳，善知諸論，無能壞者；願一
X04n0223_p0319b13║切眾生得普聞耳，廣大清淨，為諸耳王；願一切眾生
X04n0223_p0319b14║具足天耳及以佛耳。是為菩薩摩訶薩布施耳時善
X04n0223_p0319b15║根迴向，為令眾生皆悉獲得清淨耳故。
X04n0223_p0319b16║【論】第三十、施鼻。
X04n0223_p0319b17║【經】佛子！菩薩摩訶薩布施鼻時如是迴向，所謂：願一
X04n0223_p0319b18║切眾生得隆直鼻，得隨好鼻，得善相鼻，得可愛樂鼻，
X04n0223_p0319b19║得淨妙鼻，得隨順鼻，得高顯鼻，得伏怨鼻，得善見鼻，
X04n0223_p0319b20║得如來鼻；願一切眾生得離恚怒面，得一切法面，得
X04n0223_p0319b21║無障礙面，得善見面，得隨順面，得清淨面，得離過失
X04n0223_p0319b22║面，得如來圓滿面，得徧一切處面，得無量美好面。是
X04n0223_p0319b23║為菩薩摩訶薩布施鼻時善根迴向；為令眾生究竟
X04n0223_p0319b24║得入諸佛法故，為令眾生究竟攝受諸佛法故，為令
X04n0223_p0319c01║眾生究竟了知諸佛法故，為令眾生究竟住持諸佛
X04n0223_p0319c02║法故，為令眾生究竟常見諸如來故，為令眾生皆悉
X04n0223_p0319c03║證得佛法門故，為令眾生究竟成就無能壞心故，為
X04n0223_p0319c04║令眾生皆能照了諸佛正法故，為令眾生普悉嚴淨
X04n0223_p0319c05║諸佛國土故，為令眾生皆得如來大威力身故。是為
X04n0223_p0319c06║菩薩摩訶薩施耳、鼻時善根迴向。
X04n0223_p0319c07║【論】第三十一、施牙齒。
X04n0223_p0319c08║【經】佛子！菩薩摩訶薩安住堅固自在地中，能以牙齒
X04n0223_p0319c09║施諸眾生，猶如往昔華齒王菩薩、六牙象王菩薩，及
X04n0223_p0319c10║餘無量諸菩薩等。菩薩摩訶薩施牙齒時，其心清淨，
X04n0223_p0319c11║希有難得，如優曇華。所謂：無盡心施、大信心施、步步
X04n0223_p0319c12║成就無量捨心施、調伏諸根心施、一切悉捨心施、一
X04n0223_p0319c13║切智願心施、安樂眾生心施、大施、極施、勝施、最勝施、
X04n0223_p0319c14║輟身要用無所嫌恨心施。菩薩爾時，以諸善根如是
X04n0223_p0319c15║迴向，所謂：願一切眾生得銛白牙齒，成最勝塔，受天
X04n0223_p0319c16║人供。願一切眾生得齊平牙齒，如佛相好，無有疎缺。
X04n0223_p0319c17║願一切眾生得調伏心，善趣菩薩波羅蜜行。願一切
X04n0223_p0319c18║眾生口善清淨，牙齒鮮白，分明顯現。願一切眾生得
X04n0223_p0319c19║可憶念莊嚴牙齒，其口清淨，無可惡相。願一切眾生
X04n0223_p0319c20║牙齒成就，具滿四十，常出種種希有妙香。願一切眾
X04n0223_p0319c21║生意善調伏，牙齒鮮潔，如白蓮華，文理迴旋，卍字成
X04n0223_p0319c22║就。願一切眾生口脣鮮淨，牙齒潔白，放無量光，周徧
X04n0223_p0319c23║照耀。願一切眾生牙齒堅利，食無完粒，無所味著，為
X04n0223_p0319c24║上福田。願一切眾生於牙齒間常放光明，授諸菩薩
X04n0223_p0320a01║第一記莂。是為菩薩摩訶薩施牙齒時善根迴向，為
X04n0223_p0320a02║令眾生具一切智，於諸法中智慧清淨故。
X04n0223_p0320a03║【論】第三十二、施舌。
X04n0223_p0320a04║【經】佛子！菩薩摩訶薩若有人來從乞舌時，於乞者所，
X04n0223_p0320a05║以慈悲心耎語、愛語，猶如往昔端正面王菩薩、不退
X04n0223_p0320a06║轉菩薩，及餘無量諸菩薩等。佛子！菩薩摩訶薩於諸
X04n0223_p0320a07║趣中而受生時，有無量百千億那由他眾生而來乞
X04n0223_p0320a08║舌。菩薩爾時，安置其人在師子座，以無恚心、無害心、
X04n0223_p0320a09║無恨心、大威德心、從佛種性所生心、住於菩薩所住
X04n0223_p0320a10║心、常不濁亂心、住大勢力心、於身無著心、於語無著
X04n0223_p0320a11║心，兩膝著地，開口出舌以示乞者，慈心耎語而告之
X04n0223_p0320a12║言：我今此身普皆屬汝，可取我舌，隨意所用，令汝所
X04n0223_p0320a13║願皆得滿足。菩薩爾時，以諸善根如是迴向，所謂：願
X04n0223_p0320a14║一切眾生得周普舌，悉能宣示諸語言法。願一切眾
X04n0223_p0320a15║生得覆面舌，所言無二，皆悉真實。願一切眾生得普
X04n0223_p0320a16║覆一切佛國土舌，示現諸佛自在神通。願一切眾生
X04n0223_p0320a17║得耎薄舌，恒受美妙清淨上味。願一切眾生得辯才
X04n0223_p0320a18║舌，能斷一切世間疑網。願一切眾生得光明舌，能放
X04n0223_p0320a19║無數萬億光明。願一切眾生得決定舌，辯說諸法無
X04n0223_p0320a20║有窮盡。願一切眾生得普調伏舌，善能開示一切祕
X04n0223_p0320a21║要，所有言說皆令信受。願一切眾生得普通達舌，善
X04n0223_p0320a22║入一切語言大海。願一切眾生得善說一切諸法門
X04n0223_p0320a23║舌，於言語智悉到彼岸。是為菩薩摩訶薩布施舌時
X04n0223_p0320a24║善根迴向，為令眾生皆得圓滿無礙智故。
X04n0223_p0320b01║【論】第三十三，施頭。
X04n0223_p0320b02║【經】佛子！菩薩摩訶薩以頭布施諸來乞者，如最勝智
X04n0223_p0320b03║菩薩，及大丈夫迦尸國王等諸大菩薩所行布施，為
X04n0223_p0320b04║欲成就入一切法最勝智首，為欲成就證大菩提救
X04n0223_p0320b05║眾生首，為欲具足見一切法最第一首，為得正見清
X04n0223_p0320b06║淨智首，為欲成就無障礙首，為欲證得第一地首，為
X04n0223_p0320b07║求世間最勝智首，欲成三界無能見頂淨智慧首，為
X04n0223_p0320b08║得示現普到十方智慧王首，為欲滿足一切諸法無
X04n0223_p0320b09║能破壞自在之首。佛子！菩薩摩訶薩安住是法，精勤
X04n0223_p0320b10║修習，則為已入諸佛種性，學佛行施；於諸佛所，生清
X04n0223_p0320b11║淨信，增長善根；令諸乞者，皆得喜足；其心清淨，慶悅
X04n0223_p0320b12║無量；心淨信解，照明佛法；發菩提意，安住捨心；諸根
X04n0223_p0320b13║悅豫，功德增長；生善樂欲，常好修行廣大施行。菩薩
X04n0223_p0320b14║爾時，以諸善根如是迴向，所謂：願一切眾生得如來
X04n0223_p0320b15║頭，得無見頂，於一切處無能暎蔽，於諸佛剎最為上
X04n0223_p0320b16║首；其髮右旋，光淨潤澤，卍字嚴飾，世所希有；具足佛
X04n0223_p0320b17║首，成就智首，一切世間最第一首，為具足首，為清淨
X04n0223_p0320b18║首，為坐道場圓滿智首。是為菩薩摩訶薩布施頭時
X04n0223_p0320b19║善根迴向，為令眾生得最勝法，成於無上大智慧故。
X04n0223_p0320b20║【論】第三十四、施手足。
X04n0223_p0320b21║【經】佛子！菩薩摩訶薩以其手、足施諸眾生，如常精進
X04n0223_p0320b22║菩薩、無憂王菩薩，及餘無量諸菩薩等。於諸趣中種
X04n0223_p0320b23║種生處布施手、足，以信為手，起饒益行，往反周旋，勤
X04n0223_p0320b24║修正法；願得寶手，以手為施，所行不空，具菩薩道；常
X04n0223_p0320c01║舒其手，擬將廣惠，安步遊行，勇猛無怯；以淨信力，具
X04n0223_p0320c02║精進行，除滅惡道，成就菩提。佛子！菩薩摩訶薩如是
X04n0223_p0320c03║施時，以無量無邊廣大之心，開淨法門，入諸佛海，成
X04n0223_p0320c04║就施手，周給十方；願力任持一切智道，住於究竟離
X04n0223_p0320c05║垢之心，法身、智身無斷無壞，一切魔業不能傾動；依
X04n0223_p0320c06║善知識堅固其心，同諸菩薩修行施度。佛子！菩薩摩
X04n0223_p0320c07║訶薩為諸眾生求一切智，施手、足時，以諸善根如是
X04n0223_p0320c08║迴向，所謂：願一切眾生具神通力，皆得寶手；得寶手
X04n0223_p0320c09║已，各相尊敬，生福田想，以種種寶更相供養；又以眾
X04n0223_p0320c10║寶供養諸佛，興妙寶雲徧諸佛土，令諸眾生互起慈
X04n0223_p0320c11║心，不相惱害，遊諸佛剎，安住無畏，自然具足究竟神
X04n0223_p0320c12║通；又令皆得寶手、華手、香手、衣手、蓋手、華鬘手、末香
X04n0223_p0320c13║手、莊嚴具手、無邊手、無量手、普手；得是手已，以神通
X04n0223_p0320c14║力常勤往詣一切佛土，能以一手徧摩一切諸佛世
X04n0223_p0320c15║界，以自在手持諸眾生，得妙相手放無量光，能以一
X04n0223_p0320c16║手普覆眾生，成於如來手指網縵赤銅爪相。菩薩爾
X04n0223_p0320c17║時，以大願手普覆眾生：願一切眾生志常樂求無上
X04n0223_p0320c18║菩提，出生一切功德大海，見來乞者歡喜無厭，入佛
X04n0223_p0320c19║法海，同佛善根。是為菩薩摩訶薩施手、足時善根迴
X04n0223_p0320c20║向。
X04n0223_p0320c21║【論】第三十五、施血。
X04n0223_p0320c22║【經】佛子！菩薩摩訶薩壞身出血，布施眾生，如法業菩
X04n0223_p0320c23║薩、善意王菩薩，及餘無量諸菩薩等。於諸趣中施身
X04n0223_p0320c24║血時，起成就一切智心，起欣仰大菩提心，起樂修菩
X04n0223_p0321a01║薩行心，起不取苦受心，起樂見乞者心，起不嫌來乞
X04n0223_p0321a02║心，起趣向一切菩薩道心，起守護一切菩薩捨心，起
X04n0223_p0321a03║增廣菩薩善施心，起不退轉心、不休息心、無戀己心。
X04n0223_p0321a04║以諸善根如是迴向，所謂：願一切眾生皆得成就法
X04n0223_p0321a05║身、智身；願一切眾生得無勞倦身，猶如金剛；願一切
X04n0223_p0321a06║眾生得不可壞身，無能傷害；願一切眾生得如變化
X04n0223_p0321a07║身，普現世間無有盡極；願一切眾生得可愛樂身，淨
X04n0223_p0321a08║妙堅固；願一切眾生得法界生身，同於如來無所依
X04n0223_p0321a09║止；願一切眾生得如妙寶光明之身，一切世人無能
X04n0223_p0321a10║暎蔽；願一切眾生得智藏身，於不死界而得自在；願
X04n0223_p0321a11║一切眾生得寶海身，見皆獲益，無空過者；願一切眾
X04n0223_p0321a12║生得虗空身，世間惱患無能染著。是為菩薩摩訶薩
X04n0223_p0321a13║施身血時，以大乘心、清淨心、廣大心、欣悅心、慶幸心、
X04n0223_p0321a14║歡喜心、增上心、安樂心、無濁心善根迴向。
X04n0223_p0321a15║【論】第三十六、施髓。
X04n0223_p0321a16║【經】佛子！菩薩摩訶薩見有乞求其身髓肉，歡喜耎語，
X04n0223_p0321a17║謂乞者言：我身髓肉，隨意取用。如饒益菩薩、一切施
X04n0223_p0321a18║王菩薩，及餘無量諸菩薩等。於諸趣中種種生處，以
X04n0223_p0321a19║其髓肉施乞者時，歡喜廣大，施心增長；同諸菩薩修
X04n0223_p0321a20║習善根，離世塵垢，得深志樂；以身普施，心無有盡；具
X04n0223_p0321a21║足無量廣大善根，攝受一切妙功德寶，如菩薩法受
X04n0223_p0321a22║行無厭；心常愛樂布施功德，一切周給，心無有悔；審
X04n0223_p0321a23║觀諸法從緣無體，不貪施業及業果報，隨所會遇，平
X04n0223_p0321a24║等施與。佛子！菩薩摩訶薩如是施時，一切諸佛皆悉
X04n0223_p0321b01║現前，想之如父，得護念故；一切眾生皆悉現前，普令
X04n0223_p0321b02║安住清淨法故；一切世界皆悉現前，嚴淨一切佛國
X04n0223_p0321b03║土故；一切眾生皆悉現前，以大悲心普救護故；一切
X04n0223_p0321b04║佛道皆悉現前，樂觀如來十種力故；去、來、現在一切
X04n0223_p0321b05║菩薩皆悉現前，同共圓滿諸善根故；一切無畏皆悉
X04n0223_p0321b06║現前，能作最上師子吼故；一切三世皆悉現前，得平
X04n0223_p0321b07║等智，普觀察故；一切世間皆悉現前，發廣大願，盡未
X04n0223_p0321b08║來劫修菩提故；一切菩薩無疲厭行皆悉現前，發無
X04n0223_p0321b09║數量廣大心故。佛子！菩薩摩訶薩施髓、肉時，以此善
X04n0223_p0321b10║根如是迴向，所謂：願一切眾生得金剛身，不可沮壞；
X04n0223_p0321b11║願一切眾生得堅密身，恒無缺減；願一切眾生得意
X04n0223_p0321b12║生身，猶如佛身，莊嚴清淨；願一切眾生得百福相身，
X04n0223_p0321b13║三十二相而自莊嚴；願一切眾生得八十種好妙莊
X04n0223_p0321b14║嚴身，具足十力，不可斷壞；願一切眾生得如來身，究
X04n0223_p0321b15║竟清淨，不可限量；願一切眾生得堅固身，一切魔怨
X04n0223_p0321b16║所不能壞；願一切眾生得一相身，與三世佛同一身
X04n0223_p0321b17║相；願一切眾生得無礙身，以淨法身徧虗空界；願一
X04n0223_p0321b18║切眾生得菩提藏身，普能容納一切世間。是為菩薩
X04n0223_p0321b19║摩訶薩求一切智施髓、肉時善根迴向，為令眾生皆
X04n0223_p0321b20║得如來究竟清淨無量身故。
X04n0223_p0321b21║
X04n0223_p0321b22║大方廣佛新華嚴經合論卷第四十六
X04n0223_p0321b23║
X04n0223_p0321b24║音切
X04n0223_p0321c01║填（徒年切。）遵（子巡切。）耎（而兗切。）鐸（徒各切。）繩（食凌切。）竿（干音。）踰（庾俱
X04n0223_p0321c02║切。）皦（經了切。）輝（許韋切。）遞（第音。）冠（古亂切。）牢（勞音。）杻（丑音。）械（胡戒切。）
X04n0223_p0321c03║枷（加音。）鏁（蘇果切。）裸（力果切。）羸（力追切。）劇（奇逆切。）縛（扶郭切。）蒙（莫工
X04n0223_p0321c04║切。）驅（丘干切。）逼（彼力切。）朋（薄登切。）訣（古穴切。）砧（陟林切。）焚（扶分切。）
X04n0223_p0321c05║槍（七羊切。）豎（臣庾切。）沃（鳴郭切。）屠（徒音。）割（葛音。）莂（彼列切。）緻（直利切。）
X04n0223_p0321c06║侵（七林切。）𩯭（必刃切。）額（五陌切。）螺（落戈切。）瓜（萬音。）莅（利音。）鑒（古懺切。）
X04n0223_p0321c07║滯（直例切。）聾（落紅切。）聵（五怪切。）隆（力中切。）輟（陟劣切。）銛（斯亷切。）完
X04n0223_p0321c08║（戶官切。）粒（立音。）耀（弋笑切。）豫（羊洳切。）擬（禺已切。）縵（莫半切。）銅（同音。）享
X04n0223_p0321c09║（許兩切。）絻（母官切。）勉（明辯切。）