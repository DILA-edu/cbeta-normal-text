X04n0223_p0327c21║
X04n0223_p0327c22║
X04n0223_p0327c23║
X04n0223_p0327c24║大方廣佛新華嚴經合論卷第四十八
X04n0223_p0328a01║唐于闐國三藏沙門實叉難陀譯經
X04n0223_p0328a02║唐太原方山長者李通玄造論
X04n0223_p0328a03║唐福州開元寺沙門志寧釐經合論
X04n0223_p0328a04║十迴向品第二十五之七
X04n0223_p0328a05║【論】第五十五，捨妓女。
X04n0223_p0328a06║【經】佛子！菩薩摩訶薩所有一切內宮眷屬、妓侍眾女，
X04n0223_p0328a07║皆顏貌端正，才能具足，談笑、歌舞悉皆巧妙，種種衣
X04n0223_p0328a08║服、種種華香而以嚴身，見者歡喜，情無厭足。如是寶
X04n0223_p0328a09║女百千萬億那由他數，皆由菩薩善業所生，隨意自
X04n0223_p0328a10║在，敬順無失，盡以布施諸來乞者，而於其中無愛樂
X04n0223_p0328a11║心、無顧戀心、無躭著心、無繫縛心、無執取心、無貪染
X04n0223_p0328a12║心、無分別心、無隨逐心、無取相心、無樂欲心。菩薩爾
X04n0223_p0328a13║時，觀諸善根，為欲令一切眾生咸得出離故迴向，得
X04n0223_p0328a14║佛法喜故迴向，於不堅固中而得堅固故迴向，得金
X04n0223_p0328a15║剛智不可壞心故迴向，入佛道場故迴向，到於彼岸
X04n0223_p0328a16║故迴向，得無上菩提心故迴向，能以智慧了達諸法
X04n0223_p0328a17║故迴向，出生一切善根故迴向，入三世諸佛家故迴
X04n0223_p0328a18║向。佛子！菩薩摩訶薩住如是法，生如來家，增長諸佛
X04n0223_p0328a19║清淨勝因，出生最勝一切智道，深入菩薩廣大智業，
X04n0223_p0328a20║滅除一切世間垢惱，常能供施功德福田，為諸眾生
X04n0223_p0328a21║宣說妙法，善巧安立，令其修習諸清淨行，常勤攝取
X04n0223_p0328a22║一切善根。菩薩爾時，以諸善根如是迴向，所謂：願一
X04n0223_p0328a23║切眾生常得無量三昧眷屬，菩薩勝定相續不斷；願
X04n0223_p0328a24║一切眾生常樂見佛，悉入諸佛莊嚴三昧；願一切眾
X04n0223_p0328b01║生成就菩薩不思議定，自在遊戲無量神通；願一切
X04n0223_p0328b02║眾生人如實定得不壞心；願一切眾生盡獲菩薩甚
X04n0223_p0328b03║深三昧，於諸禪定而得自在；願一切眾生得解脫心，
X04n0223_p0328b04║成就一切三昧眷屬；願一切眾生種種三昧皆得善
X04n0223_p0328b05║巧，悉能攝取諸三昧相；願一切眾生得勝智三昧，普
X04n0223_p0328b06║能學習諸三昧門；願一切眾生得無礙三昧，入深禪
X04n0223_p0328b07║定終不退失；願一切眾生得無著三昧，心恒正受，不
X04n0223_p0328b08║取二法。是為菩薩摩訶薩布施一切內宮眷屬時善
X04n0223_p0328b09║根迴向；為欲令一切眾生皆得不壞清淨眷屬故；為
X04n0223_p0328b10║欲令一切眾生皆得菩薩眷屬故；為欲令一切眾生
X04n0223_p0328b11║悉得滿足佛法故；為欲令一切眾生滿足一切智力
X04n0223_p0328b12║故；為欲令一切眾生證於無上智慧故；為欲令一切
X04n0223_p0328b13║眾生得於隨順眷屬故；為欲令一切眾生得同志行
X04n0223_p0328b14║人共居故；為欲令一切眾生具足一切福智故；為欲
X04n0223_p0328b15║令一切眾生成就清淨善根故；為欲令一切眾生得
X04n0223_p0328b16║善和眷屬故；為欲令一切眾生成就如來清淨法身
X04n0223_p0328b17║故；為欲令一切眾生成就次第如理辯才，善說諸佛
X04n0223_p0328b18║無盡法藏故；為欲令一切眾生永捨一切世俗善根，
X04n0223_p0328b19║同修出世清淨善根故；為欲令一切眾生淨業圓滿，
X04n0223_p0328b20║成就一切清淨法故；為欲令一切眾生一切佛法皆
X04n0223_p0328b21║悉現前，以法光明普嚴淨故。
X04n0223_p0328b22║【論】第五十六、施所愛妻子。
X04n0223_p0328b23║【經】佛子！菩薩摩訶薩能以所愛妻子布施，猶如往昔
X04n0223_p0328b24║須達拏太子、現莊嚴王菩薩，及餘無量諸菩薩等。菩
X04n0223_p0328c01║薩爾時，乘薩婆若心，行一切施，淨修菩薩布施之道；
X04n0223_p0328c02║其心清淨，無有中悔，罄捨所珍，求一切智；令諸眾生
X04n0223_p0328c03║淨深志樂，成菩提行，觀菩薩道，念佛菩提，住佛種性。
X04n0223_p0328c04║菩薩摩訶薩成辦如是布施心已，決定志求如來之
X04n0223_p0328c05║身，自觀己身繫屬一切，不得自在；又以其身普攝眾
X04n0223_p0328c06║生，猶如寶洲給施一切，未滿足者令其滿足。菩薩如
X04n0223_p0328c07║是護念眾生，欲令自身作第一塔，普使一切皆生歡
X04n0223_p0328c08║喜；欲於世間生平等心，欲為眾生作清涼池，欲與眾
X04n0223_p0328c09║生一切安樂，欲為眾生作大施主；智慧自在，了知菩
X04n0223_p0328c10║薩所行之行，而能如是大誓莊嚴；趣一切智，願成無
X04n0223_p0328c11║上智慧福田；普念眾生，常隨守護，而能成辦自身利
X04n0223_p0328c12║益；智慧光明普照於世，常勤憶念菩薩施心，恒樂觀
X04n0223_p0328c13║察如來境界。佛子！菩薩摩訶薩以無縛無著解脫心
X04n0223_p0328c14║布施妻子，所集善根如是迴向，所謂：願一切眾生住
X04n0223_p0328c15║佛菩提，起變化身，周徧法界，轉不退輪；願一切眾生
X04n0223_p0328c16║得無著身，願力周行一切佛剎；願一切眾生捨愛憎
X04n0223_p0328c17║心，斷貪恚結；願一切眾生為諸佛子，隨佛所行；願一
X04n0223_p0328c18║切眾生於諸佛所生自己心，不可沮壞；願一切眾生
X04n0223_p0328c19║常為佛子，從法化生；願一切眾生得究竟處，成就如
X04n0223_p0328c20║來自在智慧；願一切眾生證佛菩提，永離煩惱；願一
X04n0223_p0328c21║切眾生能具演說佛菩提道，常樂修行無上法施；願
X04n0223_p0328c22║一切眾生得正定心，不為一切諸緣所壞；願一切眾
X04n0223_p0328c23║生坐菩提樹，成最正覺，開示無量從法化生諸善男
X04n0223_p0328c24║女。是為菩薩摩訶薩布施妻子善根迴向，為令眾生
X04n0223_p0329a01║悉皆證得無礙解脫無著智故。
X04n0223_p0329a02║【論】第五十七，施舍宅。
X04n0223_p0329a03║【經】佛子！菩薩摩訶薩莊嚴舍宅及諸資具，隨有乞求，
X04n0223_p0329a04║一切施與；行布施法，於家無著，遠離一切居家覺觀；
X04n0223_p0329a05║厭惡家業、資生之具，不貪不味，心無繫著；知家易壞，
X04n0223_p0329a06║心恒厭捨，都於其中無所愛樂；但欲出家修菩薩行，
X04n0223_p0329a07║以諸佛法而自莊嚴；一切悉捨，心無中悔，常為諸佛
X04n0223_p0329a08║之所讚歎；舍宅、財物，隨處所有，悉以惠施，心無戀著；
X04n0223_p0329a09║見有乞求，心生喜慶。菩薩爾時，以此善根如是迴向，
X04n0223_p0329a10║所謂：願一切眾生捨離妻子，成就出家第一之樂；願
X04n0223_p0329a11║一切眾生解脫家縛，入於非家，諸佛法中修行梵行；
X04n0223_p0329a12║願一切眾生捨離慳垢，樂一切施，心無退轉；願一切
X04n0223_p0329a13║眾生永離家法，少欲知足，無所藏積；願一切眾生出
X04n0223_p0329a14║世俗家，住如來家；願一切眾生得無礙法，滅除一切
X04n0223_p0329a15║障礙之道；願一切眾生離家屬愛，雖現居家，心無所
X04n0223_p0329a16║著；願一切眾生善能化誘，不離家法，說佛智慧；願一
X04n0223_p0329a17║切眾生身現在家，心常隨順佛智而住；願一切眾生
X04n0223_p0329a18║在居家地，住於佛地，普令無量無邊眾生發歡喜心。
X04n0223_p0329a19║是為菩薩摩訶薩布施舍宅時善根迴向，為令眾生
X04n0223_p0329a20║成就菩薩種種行願神通智故。
X04n0223_p0329a21║【論】第五十八，施園林臺榭。
X04n0223_p0329a22║【經】佛子！菩薩摩訶薩布施種種園林、臺榭、遊戲、快樂、
X04n0223_p0329a23║莊嚴之處，作是念言：我當為一切眾生作好園林，我
X04n0223_p0329a24║當為一切眾生示現法樂，我當施一切眾生歡喜之
X04n0223_p0329b01║意，我當示一切眾生無邊喜樂，我當為一切眾生開
X04n0223_p0329b02║淨法門，我當令一切眾生發歡喜心，我當令一切眾
X04n0223_p0329b03║生得佛菩提，我當令一切眾生成滿大願，我當於一
X04n0223_p0329b04║切眾生猶如慈父，我當令一切眾生智慧觀察，我當
X04n0223_p0329b05║施一切眾生資生之具，我當於一切眾生猶如慈母，
X04n0223_p0329b06║生長一切善根大願。佛子！菩薩摩訶薩如是修行諸
X04n0223_p0329b07║善根時，於惡眾生不生疲厭，亦不誤起棄捨之心。設
X04n0223_p0329b08║滿世間一切眾生悉不知恩，菩薩於彼初無謙恨，不
X04n0223_p0329b09║生一念求反報心，但欲滅其無量苦惱；於諸世間，心
X04n0223_p0329b10║如虗空，無所染著；普觀諸法真實之相，發大誓願，滅
X04n0223_p0329b11║眾生苦，永不厭捨大乘志願；滅一切見，修諸菩薩平
X04n0223_p0329b12║等行願。佛子！菩薩摩訶薩如是觀察已，攝諸善根，悉
X04n0223_p0329b13║以迴向，所謂：願一切眾生念念滋生無量善法，成就
X04n0223_p0329b14║無上園林之心。願一切眾生得不動法，見一切佛皆
X04n0223_p0329b15║令歡喜。願一切眾生樂法園苑，得諸佛剎園苑妙樂。
X04n0223_p0329b16║願一切眾生得淨妙心，常見如來神足園林。願一切
X04n0223_p0329b17║眾生得佛戲樂，常善遊戲智慧境界。願一切眾生得
X04n0223_p0329b18║遊戲樂，普詣佛剎道場眾會。願一切眾生成就菩薩
X04n0223_p0329b19║解脫遊戲，盡未來劫，行菩薩行，心無疲倦。願一切眾
X04n0223_p0329b20║生見一切佛充滿法界，發廣大心，住佛園林。願一切
X04n0223_p0329b21║眾生悉能徧往一切佛剎，一一剎中供養諸佛。願一
X04n0223_p0329b22║切眾生得善欲心，清淨莊嚴一切佛剎。是為菩薩摩
X04n0223_p0329b23║訶薩布施一切園林、臺榭善根迴向；為令眾生見一
X04n0223_p0329b24║切佛，遊戲一切佛園林故。
X04n0223_p0329c01║【論】第五十九，施廣大施會。
X04n0223_p0329c02║【經】佛子！菩薩摩訶薩作百千億那由他無量無數廣
X04n0223_p0329c03║大施會，一切清淨，諸佛印可，終不損惱於一眾生；普
X04n0223_p0329c04║令眾生遠離眾惡，淨三業道，成就智慧；開置無量百
X04n0223_p0329c05║千億那由他阿僧祇清淨境界，積集無量百千億那
X04n0223_p0329c06║由他阿僧祇資生妙物，發甚難得菩提之心，行無限
X04n0223_p0329c07║施；令諸眾生住清淨道，初、中、後善，生淨信解；隨百千
X04n0223_p0329c08║億無量眾生心之所樂，悉令歡喜，以大慈悲救護一
X04n0223_p0329c09║切，承事供養三世諸佛；為欲成就一切佛種，修行布
X04n0223_p0329c10║施，心無中悔，增長信根，成滿勝行，念念增進檀波羅
X04n0223_p0329c11║蜜。菩薩爾時，以諸善根如是迴向，所謂：願一切眾生
X04n0223_p0329c12║發大乘心，悉得成就摩訶衍施。願一切眾生皆悉能
X04n0223_p0329c13║行大會施、盡施、善施、最勝施、無上施、最無上施、無等
X04n0223_p0329c14║等施、超諸世間施、一切諸佛所稱歎施。願一切眾生
X04n0223_p0329c15║作第一施主，於諸惡趣勉濟眾生，皆令得入無礙智
X04n0223_p0329c16║道，修平等願如實善根，得無差別證自境智。願一切
X04n0223_p0329c17║眾生安住寂靜諸禪定智，入不死道，究竟一切神通
X04n0223_p0329c18║智慧，勇猛精進，具足諸地，莊嚴佛法，到於彼岸，永不
X04n0223_p0329c19║退轉。願一切眾生設大施會，終不疲厭，給濟眾生，無
X04n0223_p0329c20║有休息，究竟無上一切種智。願一切眾生恒勤種植
X04n0223_p0329c21║一切善根，到於無量功德彼岸。願一切眾生常蒙諸
X04n0223_p0329c22║佛之所稱歎，普為世間作大施主，功德具足，充滿法
X04n0223_p0329c23║界，徧照十方，施無上樂。願一切眾生設大施會，廣集
X04n0223_p0329c24║善根，等攝眾生，到於彼岸。願一切眾生成最勝施，普
X04n0223_p0330a01║令眾生住第一乘。願一切眾生為應時施，永離非時，
X04n0223_p0330a02║大施究竟。願一切眾生成就善施，到佛丈夫大施彼
X04n0223_p0330a03║岸。願一切眾生究竟常行大莊嚴施，盡以一切諸佛
X04n0223_p0330a04║為師，悉皆親近，興大供養。願一切眾生住清淨施，集
X04n0223_p0330a05║等法界無量福德，到於彼岸。願一切眾生於諸世間
X04n0223_p0330a06║為大施主，誓度羣品，住如來地。是為菩薩摩訶薩設
X04n0223_p0330a07║大施會善根迴向，為令眾生行無上施、究竟佛施、成
X04n0223_p0330a08║就善施、不可壞施、供諸佛施、無恚恨施、救眾生施、成
X04n0223_p0330a09║一切智施、常見諸佛施、善精進施、成就一切菩薩功
X04n0223_p0330a10║德諸佛智慧廣大施故。
X04n0223_p0330a11║【論】第六十，施一切資生分。
X04n0223_p0330a12║【經】佛子！菩薩摩訶薩布施一切資生之物，心無貪惜，
X04n0223_p0330a13║不求果報；於世富樂，無所希望；離妄想心，善思惟法；
X04n0223_p0330a14║為欲利益一切眾生，審觀一切諸法實性；隨諸眾生
X04n0223_p0330a15║種種不同，所用所求各各差別，成辦無量資生之具，
X04n0223_p0330a16║所有嚴飾悉皆妙好；行無邊施，行一切施，盡內外施；
X04n0223_p0330a17║行此施時，增志樂力，獲大功德，成就心寶；常能守護
X04n0223_p0330a18║一切眾生，皆令發生殊勝志願，初未曾有求反報心；
X04n0223_p0330a19║所有善根等三世佛，悉以圓滿一切種智。佛子！菩薩
X04n0223_p0330a20║摩訶薩以此布施所有善根迴向眾生：願一切眾生
X04n0223_p0330a21║清淨調伏；願一切眾生滅除煩惱，嚴淨一切諸佛剎
X04n0223_p0330a22║土；願一切眾生以清淨心，於一念中周徧法界；願一
X04n0223_p0330a23║切眾生智慧充滿虗空法界；願一切眾生得一切智，
X04n0223_p0330a24║普入三世調伏眾生，於一切時常轉清淨不退法輪；
X04n0223_p0330b01║願一切眾生具一切智，善能示現神通方便饒益眾
X04n0223_p0330b02║生；願一切眾生悉能悟入諸佛菩提，盡未來劫，於十
X04n0223_p0330b03║方界常說正法曾無休息，令諸眾生普得聞知；願一
X04n0223_p0330b04║切眾生於無量劫修菩薩行，悉得圓滿；願一切眾生
X04n0223_p0330b05║於一切世界，若染、若淨，若小、若大，若麤、若細，若覆、若
X04n0223_p0330b06║仰，或一莊嚴、或種種莊嚴所可演說，在世界數諸世
X04n0223_p0330b07║界中修菩薩行，靡不周徧；願一切眾生於念念中常
X04n0223_p0330b08║作三世一切佛事，教化眾生向一切智。
X04n0223_p0330b09║【論】第六十一、隨諸眾生所須一切阿僧祇物施。
X04n0223_p0330b10║【經】佛子！菩薩摩訶薩隨諸眾生一切所須，以如是等
X04n0223_p0330b11║阿僧祇物而為給施；為令佛法相續不斷，大悲普救
X04n0223_p0330b12║一切眾生；安住大慈，修菩薩行，於佛教誨終無違犯；
X04n0223_p0330b13║以巧方便修行眾善，不斷一切諸佛種性；隨求悉與
X04n0223_p0330b14║而無患厭，一切悉捨未曾中悔，常勤迴向一切智道。
X04n0223_p0330b15║時，十方國土種種形類、種種趣生、種種福田皆來集
X04n0223_p0330b16║會，至菩薩所，種種求索。菩薩見已，普皆攝受，心生歡
X04n0223_p0330b17║喜，如見善友；大悲哀愍，思滿其願，捨心增長，無有休
X04n0223_p0330b18║息，亦不疲厭；隨其所求，悉令滿足，離貧窮苦。時，諸乞
X04n0223_p0330b19║者心大欣慶，轉更稱傳，讚揚其德，美聲遐布，悉來歸
X04n0223_p0330b20║往。菩薩見已，歡喜無量；假使百千億那由他劫受帝
X04n0223_p0330b21║釋樂，無數劫受夜摩天樂，無量劫受兜率陀天樂，無
X04n0223_p0330b22║邊劫受善變化天樂，無等劫受他化自在天樂，不可
X04n0223_p0330b23║數劫受梵王樂，不可稱劫受轉輪王王三千樂，不可
X04n0223_p0330b24║思劫受徧淨天樂，不可說劫受淨居天樂，悉不能及。
X04n0223_p0330c01║菩薩摩訶薩見乞者來，歡喜愛樂，欣慶踊躍，信心增
X04n0223_p0330c02║長，志樂清淨，諸根調順，信解成滿，乃至增進諸佛菩
X04n0223_p0330c03║提。佛子！菩薩摩訶薩以此善根，為欲利益一切眾生
X04n0223_p0330c04║故迴向，為欲安樂一切眾生故迴向，為欲令一切眾
X04n0223_p0330c05║生得大義利故迴向，為令一切眾生悉得清淨故迴
X04n0223_p0330c06║向，為令一切眾生悉求菩提故迴向，為令一切眾生
X04n0223_p0330c07║悉得平等故迴向，為令一切眾生悉得賢善心故迴
X04n0223_p0330c08║向，為令一切眾生悉入摩訶衍故迴向，為令一切眾
X04n0223_p0330c09║生悉得賢善智慧故迴向，為令一切眾生悉具普賢
X04n0223_p0330c10║菩薩行願、滿十力乘、現成正覺故迴向。佛子！菩薩摩
X04n0223_p0330c11║訶薩以諸善根如是迴向時，身、口、意業皆悉解脫，無
X04n0223_p0330c12║著無繫，無眾生想，無命者想，無補伽羅想，無人想，無
X04n0223_p0330c13║童子想，無生者想，無作者想，無受者想，無有想，無無
X04n0223_p0330c14║想，無今世、後世想，無死此生彼想，無常想，無無常想，
X04n0223_p0330c15║無三有想，無無三有想，非想，非非想。如是，非縛迴向，
X04n0223_p0330c16║非縛解迴向；非業迴向，非業報迴向；非分別迴向，非
X04n0223_p0330c17║無分別迴向；非思迴向，非思已迴向；非心迴向，非無
X04n0223_p0330c18║心迴向。佛子！菩薩摩訶薩如是迴向時，不著內，不著
X04n0223_p0330c19║外；不著能緣，不著所緣；不著因，不著果；不著法，不著
X04n0223_p0330c20║非法；不著思，不著非思；不著色，不著色生，不著色滅；
X04n0223_p0330c21║不著受、想、行、識，不著受、想、行、識生，不著受、想、行、識滅。
X04n0223_p0330c22║佛子！菩薩摩訶薩若能於此諸法不著，則不縛色，不
X04n0223_p0330c23║縛色生，不縛色滅；不縛受、想、行、識，不縛受、想、行、識生，
X04n0223_p0330c24║不縛受、想、行、識滅。若能於此諸法不縛，則亦於諸法
X04n0223_p0331a01║不解。何以故？無有少法若現生、若已生、若當生，無法
X04n0223_p0331a02║可取、無法可著。一切諸法自相如是，無有自性，自性
X04n0223_p0331a03║相離，非一、非二，非多、非無量，非小、非大，非狹、非廣，非
X04n0223_p0331a04║深、非淺，非寂靜、非戲論，非處、非非處，非法、非非法，非
X04n0223_p0331a05║體、非非體，非有、非非有。菩薩如是觀察諸法，則為非
X04n0223_p0331a06║法；於言語中隨世建立，非法為法。不斷諸業道，不捨
X04n0223_p0331a07║菩薩行，求一切智終無退轉；了知一切業緣如夢、音
X04n0223_p0331a08║聲如響、眾生如影、諸法如幻，而亦不壞因緣業力；了
X04n0223_p0331a09║知諸業其用廣大，解一切法皆無所作，行無作道未
X04n0223_p0331a10║嘗暫廢。佛子！此菩薩摩訶薩住一切智，若處、非處，普
X04n0223_p0331a11║皆迴向一切智性；於一切處，皆悉迴向，無有退轉。以
X04n0223_p0331a12║何義故說名：迴向？永度世間至於彼岸，故名：迴向；永
X04n0223_p0331a13║出諸蘊至於彼岸，故名：迴向；度言語道至於彼岸，故
X04n0223_p0331a14║名：迴向；離種種想至於彼岸，故名：迴向；永斷身見至
X04n0223_p0331a15║於彼岸，故名：迴向；永離依處至於彼岸，故名：迴向；永
X04n0223_p0331a16║絕所作至於彼岸，故名：迴向；永出諸有至於彼岸，故
X04n0223_p0331a17║名：迴向；永捨諸取至於彼岸，故名：迴向；永出世法至
X04n0223_p0331a18║於彼岸，故名：迴向。佛子！菩薩摩訶薩如是迴向時，則
X04n0223_p0331a19║為隨順佛住，隨順法住，隨順智住，隨順菩提住，隨順
X04n0223_p0331a20║義住，隨順迴向住，隨順境界住，隨順行住，隨順真實
X04n0223_p0331a21║住，隨順清淨住。佛子！菩薩摩訶薩如是迴向，則為了
X04n0223_p0331a22║達一切諸法，則為承事一切諸佛；無有一佛而不承
X04n0223_p0331a23║事，無有一法而不供養；無有一法而可滅壞，無有一
X04n0223_p0331a24║法而可乖違；無有一物而可貪著，無有一法而可厭
X04n0223_p0331b01║離；不見內外一切諸法有少滅壞，違因緣道；法力具
X04n0223_p0331b02║足，無有休息。
X04n0223_p0331b03║【論】已上此一段迴向中，總有六十一種施，一一施
X04n0223_p0331b04║中十種大願，六十一願中有十種迴向，以表捨一
X04n0223_p0331b05║切所著，成一切無所著，諸性無作，供養諸佛，教化
X04n0223_p0331b06║眾生，行無盡行故。
X04n0223_p0331b07║【經】佛子！是為菩薩摩訶薩第六隨順堅固一切善根
X04n0223_p0331b08║迴向。菩薩摩訶薩住此迴向時，常為諸佛之所護念，
X04n0223_p0331b09║堅固不退，入深法性，修一切智；隨順法義，隨順法性，
X04n0223_p0331b10║隨順一切堅固善根，隨順一切圓滿大願，具足隨順
X04n0223_p0331b11║堅固之法，一切金剛所不能壞，於諸法中而得自在。
X04n0223_p0331b12║【論】從佛子！是為菩薩摩訶薩第六隨順堅固一切
X04n0223_p0331b13║善根迴向已下，至於諸法中而得自在，有六行經，
X04n0223_p0331b14║都結已下迴向之功。
X04n0223_p0331b15║【經】爾時，金剛幢菩薩觀察十方、觀察眾會、觀察法界
X04n0223_p0331b16║已，入於字句甚深之義，修習無量廣大之心，以大悲
X04n0223_p0331b17║心普覆世間，長去、來、今佛種性心，入於一切諸佛功
X04n0223_p0331b18║德，成就諸佛自在力身，觀諸眾生心之所樂，隨其善
X04n0223_p0331b19║根所可成熟，依法性身為現色身，承佛神力而說頌
X04n0223_p0331b20║言：
X04n0223_p0331b21║【論】從爾時，金剛幢已下，有六行經，明金剛幢菩薩
X04n0223_p0331b22║觀眾說頌歎法分。
X04n0223_p0331b23║【經】菩薩現身作國王，於世位中最無等，
X04n0223_p0331b24║福德威光勝一切，普為羣萌興利益。
X04n0223_p0331c01║其心清淨無染著，於世自在咸遵敬，
X04n0223_p0331c02║弘宣正法以訓人，普使眾生獲安隱。
X04n0223_p0331c03║現生貴族昇王位，常依正教轉法輪。
X04n0223_p0331c04║稟性仁慈無毒虐，十方敬仰皆從化。
X04n0223_p0331c05║智慧分別常明了，色相才能皆具足，
X04n0223_p0331c06║臨馭率土靡不從，摧伏魔軍悉令盡。
X04n0223_p0331c07║堅持淨戒無違犯，決志堪忍不動搖，
X04n0223_p0331c08║永願蠲除忿恚心，常樂修行諸佛法。
X04n0223_p0331c09║飲食香鬘及衣服，車騎牀蓐座與燈，
X04n0223_p0331c10║菩薩悉以給濟人，并及所餘無量種，
X04n0223_p0331c11║為利益故而行施，令其開發廣大心。
X04n0223_p0331c12║於尊勝處及所餘，意皆清淨生歡喜。
X04n0223_p0331c13║菩薩一切皆周給，內外所有悉能捨，
X04n0223_p0331c14║必使其心永清淨，不令暫爾生狹劣。
X04n0223_p0331c15║或施於頭或施眼，或施於手或施足，
X04n0223_p0331c16║皮肉骨髓及餘物，一切皆捨心無恡。
X04n0223_p0331c17║菩薩身居大王位，種族豪貴人中尊，
X04n0223_p0331c18║開口出舌施羣生，其心歡喜無憂戀。
X04n0223_p0331c19║以彼施舌諸功德，迴向一切諸眾生。
X04n0223_p0331c20║普願藉此勝因緣，悉得如來廣長舌。
X04n0223_p0331c21║或施妻子及王位，或施其身作僮僕，
X04n0223_p0331c22║其心清淨常歡喜，如是一切無憂悔。
X04n0223_p0331c23║隨所樂求咸施與，應時給濟無疲厭。
X04n0223_p0331c24║一切所有皆能散，諸來求者普滿足。
X04n0223_p0332a01║為聞法故施其身，修諸苦行求菩提。
X04n0223_p0332a02║復為眾生捨一切，求無上智不退轉，
X04n0223_p0332a03║以於佛所聞正法，自捨其身充給侍，
X04n0223_p0332a04║為欲普救諸羣生，發生無量歡喜心。
X04n0223_p0332a05║彼見世尊大導師，能以慈心廣饒益，
X04n0223_p0332a06║是時踊躍生歡喜，聽受如來深法味。
X04n0223_p0332a07║菩薩所有諸善根，悉以迴向諸眾生，
X04n0223_p0332a08║普皆救護無有餘，永使解脫常安樂。
X04n0223_p0332a09║菩薩所有諸眷屬，色相端嚴能辯慧，
X04n0223_p0332a10║華鬘衣服及塗香，種種莊嚴皆具足。
X04n0223_p0332a11║此諸眷屬甚希有，菩薩一切皆能施，
X04n0223_p0332a12║專求正覺度羣生，如是之心無暫捨。
X04n0223_p0332a13║菩薩如是諦思惟，備行種種廣大業，
X04n0223_p0332a14║悉以迴向諸含識，而不生於取著心。
X04n0223_p0332a15║菩薩捨彼大王位，及以國土諸城邑，
X04n0223_p0332a16║宮殿樓閣與園林，僮僕侍衛皆無恡，
X04n0223_p0332a17║彼於無量百千劫，處處周行而施與，
X04n0223_p0332a18║因以教導諸羣生，悉使超昇無上岸。
X04n0223_p0332a19║無量品類各差別，十方世界來萃止。
X04n0223_p0332a20║菩薩見已心欣慶，隨其所乏令滿足。
X04n0223_p0332a21║如三世佛所迴向，菩薩亦修如是業，
X04n0223_p0332a22║調御人尊之所行，悉皆隨學到彼岸。
X04n0223_p0332a23║菩薩觀察一切法，誰為能入此法者？
X04n0223_p0332a24║云何為入何所入？如是布施心無住。
X04n0223_p0332b01║菩薩迴向善巧智，菩薩迴向方便法，
X04n0223_p0332b02║菩薩迴向真實義，於其法中無所著，
X04n0223_p0332b03║心不分別一切業，亦不染著於業果，
X04n0223_p0332b04║知菩提性從緣起，入深法界無違逆，
X04n0223_p0332b05║不於身中而有業，亦不依止於心住，
X04n0223_p0332b06║智慧了知無業性，以因緣故業不失。
X04n0223_p0332b07║心不妄取過去法，亦不貪著未來事，
X04n0223_p0332b08║不於現在有所住，了達三世悉空寂。
X04n0223_p0332b09║菩薩已到色彼岸，受想行識亦如是，
X04n0223_p0332b10║超出世間生死流，其心謙下常清淨。
X04n0223_p0332b11║諦觀五蘊十八界，十二種處及己身，
X04n0223_p0332b12║於此一一求菩提，體性畢竟不可得。
X04n0223_p0332b13║不取諸法常住相，於斷滅相亦不著，
X04n0223_p0332b14║法性非有亦非無，業理次第終無盡。
X04n0223_p0332b15║不於諸法有所住，不見眾生及菩提，
X04n0223_p0332b16║十方國土三世中，畢竟求之無可得。
X04n0223_p0332b17║若能如是觀諸法，則如諸佛之所解。
X04n0223_p0332b18║雖求其性不可得，菩薩所行亦不虗。
X04n0223_p0332b19║菩薩了法從緣有，不違一切所行道，
X04n0223_p0332b20║開示解說諸業跡，欲使眾生悉清淨。
X04n0223_p0332b21║是為智者所行道，一切如來之所說。
X04n0223_p0332b22║隨順思惟入正義，自然覺悟成菩提。
X04n0223_p0332b23║諸法無生亦無滅，亦復無來無有去，
X04n0223_p0332b24║不於此死而生彼，是人悟解諸佛法。
X04n0223_p0332c01║了達諸法真實性，而於法性無分別，
X04n0223_p0332c02║知法無性無分別，此人善入諸佛智。
X04n0223_p0332c03║法性徧在一切處，一切眾生及國土，
X04n0223_p0332c04║三世悉在無有餘，亦無形相而可得，
X04n0223_p0332c05║一切諸佛所覺了，悉皆攝取無有餘。
X04n0223_p0332c06║雖說三世一切法，如是等法悉非有，
X04n0223_p0332c07║如諸法性徧一切，菩薩迴向亦復然，
X04n0223_p0332c08║如是迴向諸眾生，常於世間無退轉。
X04n0223_p0332c09║【論】今上下長行及八十二行頌，於中文義自具，不
X04n0223_p0332c10║煩更釋。且略釋迴向名目。云何隨順堅固一切善
X04n0223_p0332c11║根迴向？經云：佛子！如是迴向時，即為隨順佛住，隨
X04n0223_p0332c12║順法住，隨順智住，隨順菩提住。總明行檀波羅蜜，
X04n0223_p0332c13║周徧剎海，不壞法身、智身，成就通化，長大慈悲，等
X04n0223_p0332c14║佛所行，故為名也。又釋：以理順行，以行順理，以智
X04n0223_p0332c15║順悲，以悲順智，以方便願力，引生智海，成就悲門，
X04n0223_p0332c16║均調自在，名為隨順堅固善根迴向。論主頌曰：法
X04n0223_p0332c17║身理智無體性，平等清淨無造作，方便以願力莊
X04n0223_p0332c18║嚴，神通變化行充滿。法無自性從緣生，緣生不失
X04n0223_p0332c19║無作性，說興迴向大願雲，周徧無邊一切行。不離
X04n0223_p0332c20║緣體性無生，智如影響充法界，智體如願如普賢，
X04n0223_p0332c21║迴向大願皆無實。雖復無實不廢緣，雖復從緣性
X04n0223_p0332c22║無作，菩薩所興諸行雲，智無來去如影現。假使教
X04n0223_p0332c23║化諸羣生，猶如化人度幻眾。大約如世造立宮室，
X04n0223_p0332c24║要以功成論。其現自施功，功體各無自性，及至成
X04n0223_p0333a01║功事畢，還以無功而益人。設宮室有覆養之功，亦
X04n0223_p0333a02║復不云養育。此迴向大願，亦復如是。為理智雖有
X04n0223_p0333a03║淨煩惱之功，不興迴向大願，無覆育饒益大慈悲
X04n0223_p0333a04║之功。此之迴向，從初發心住，具足有之。但約昇進
X04n0223_p0333a05║勝劣言之，亦約說文廣狹言爾，亦以時不遷論也，
X04n0223_p0333a06║總五位一時說也，古今無前後義也。
X04n0223_p0333a07║第七等隨順一切眾生迴向，以方便波羅蜜為體，
X04n0223_p0333a08║主大悲門。前六波羅蜜是修出生死心，此第七已
X04n0223_p0333a09║後四波羅蜜是方便智，入生死中教化眾生。是故
X04n0223_p0333a10║表法中善財知識觀世音菩薩，以為此第七隨順
X04n0223_p0333a11║一切眾生大悲迴向中行，故此新經翻為觀自在
X04n0223_p0333a12║菩薩，不可依也。舊經名觀世音菩薩者，是為十方
X04n0223_p0333a13║世界共為一佛國，無別西方別有阿彌陀，是如來
X04n0223_p0333a14║權設，引有為小蒙方便，隨心專念攝餘惡心，隨心
X04n0223_p0333a15║念處得見化佛，稱自心量。諸德謬解，謂此娑婆世
X04n0223_p0333a16║界無觀世音，此改舊經本作觀自在。云觀自在者，
X04n0223_p0333a17║但約名彰行中，但彰觀照世間出世間無相理智
X04n0223_p0333a18║自在，非明慈悲之行也。觀世音菩薩、文殊、普賢，此
X04n0223_p0333a19║三法是古今三世一切佛之共行，十方共同。文殊
X04n0223_p0333a20║主法身妙慧之理，普賢明智身知根成萬行之門，
X04n0223_p0333a21║觀世音明大慈悲處生死。三人之法成一人之德，
X04n0223_p0333a22║號毗盧遮那。一切眾生總依此三法，號之為佛，少
X04n0223_p0333a23║一不成。今此一位，依舊不依新翻。又依梵云光世
X04n0223_p0333a24║音菩薩，明以教光、行光、大慈悲之光等眾生而利
X04n0223_p0333b01║物，即一切處文殊、一切處普賢，亦得名一切處光
X04n0223_p0333b02║世音。今言觀世音者，取正念心成，依心應現而立
X04n0223_p0333b03║名也，不可以為觀自在所表法也。觀自在者，約名
X04n0223_p0333b04║表法義中，是表第六般若波羅蜜位也，非是方便
X04n0223_p0333b05║波羅蜜入生死、同眾生行、以四攝、四無量、不斷煩
X04n0223_p0333b06║惱之名，此由翻譯者誤也。觀世音住居補怛洛迦，
X04n0223_p0333b07║此云小白華樹山，觀世音菩薩居之，為諸菩薩說
X04n0223_p0333b08║慈悲經。此山多有小白華樹，其華甚香。經云住山
X04n0223_p0333b09║西阿者，西為金，為白虎，主殺位，明於殺位以主慈
X04n0223_p0333b10║悲門，正趣菩薩東來以明智位，至文方釋。經云佛
X04n0223_p0333b11║子！云何為菩薩摩訶薩等隨順一切眾生迴向已
X04n0223_p0333b12║下，至說頌，長科為二十段：
X04n0223_p0333b13║【經】佛子！云何為菩薩摩訶薩等隨順一切眾生迴向？
X04n0223_p0333b14║佛子！此菩薩摩訶薩隨所積集一切善根，所謂：小善
X04n0223_p0333b15║根、大善根、廣善根、多善根、無量善根、種種善根、微塵
X04n0223_p0333b16║數善根、阿僧祇善根、無邊際善根、不可思善根、不可
X04n0223_p0333b17║量善根、佛境界善根、法境界善根、僧境界善根、善知
X04n0223_p0333b18║識境界善根、一切眾生境界善根、方便善巧境界善
X04n0223_p0333b19║根、修諸善心境界善根、內境界善根、外境界善根、無
X04n0223_p0333b20║邊助道法境界善根、勤修一切捨善根、立勝志究竟
X04n0223_p0333b21║持淨戒善根、一切捨無不受堪忍善根、常精進心無
X04n0223_p0333b22║退善根、以大方便入無量三昧善根、以智慧善觀察
X04n0223_p0333b23║善根、知一切眾生心行差別善根、集無邊功德善根、
X04n0223_p0333b24║勤修習菩薩業行善根、普覆育一切世間善根。
X04n0223_p0333c01║【論】第一、從初佛子已下，至一切世間善根，有十四
X04n0223_p0333c02║行。經明菩薩自集已上三十二種無邊善根分。
X04n0223_p0333c03║【經】佛子！菩薩摩訶薩於此善根修行安住，趣入攝受，
X04n0223_p0333c04║積集辦具，悟解心淨；開示發起時，得堪忍心，閇惡趣
X04n0223_p0333c05║門；善攝諸根，威儀具足；遠離顛倒，正行圓滿；堪為一
X04n0223_p0333c06║切諸佛法器，能作眾生福德良田；為佛所念，長佛善
X04n0223_p0333c07║根，住諸佛願，行諸佛業；心得自在，等三世佛；趣佛道
X04n0223_p0333c08║場，入如來力，具佛色相，超諸世間；不樂生天，不貪富
X04n0223_p0333c09║樂，不著諸行；一切善根悉以迴向，為諸眾生功德之
X04n0223_p0333c10║藏；住究竟道，普覆一切；於虗妄道中拔出眾生，令其
X04n0223_p0333c11║安住一切善法；徧諸境界，無斷無盡；開一切智菩提
X04n0223_p0333c12║之門，建立智幢，嚴淨大道；普能示現一切世間，令除
X04n0223_p0333c13║垢染，心善調伏；生如來家，淨佛種性，功德具足；作大
X04n0223_p0333c14║福田，為世所依；安立眾生，咸令清淨，常勤修習一切
X04n0223_p0333c15║善根。
X04n0223_p0333c16║【論】第二、佛子已下，至修習一切善根，有十四行。經
X04n0223_p0333c17║明菩薩如上所修三十二種無限福田善根迴向，
X04n0223_p0333c18║為一切眾生功德之藏分。
X04n0223_p0333c19║【經】佛子！菩薩摩訶薩以淨志願菩提心力修諸善根
X04n0223_p0333c20║時，作是念言：此諸善根，是菩提心之所積集，是菩提
X04n0223_p0333c21║心之所思惟，是菩提心之所發起，是菩提心之所志
X04n0223_p0333c22║樂，是菩提心之所增益；皆為憐愍一切眾生，皆為趣
X04n0223_p0333c23║求一切種智，皆為成就如來十力。作是念時，善根增
X04n0223_p0333c24║進，永不退轉。
X04n0223_p0334a01║【論】第三、佛子已下，至永不退轉，有六行經，明菩薩
X04n0223_p0334a02║念如上善根，不離無作無依，菩提心所積集，憐愍
X04n0223_p0334a03║一切眾生分。
X04n0223_p0334a04║【經】佛子！菩薩摩訶薩復作是念：願我以此善根果報，
X04n0223_p0334a05║盡未來劫，修菩薩行，悉以惠施一切眾生，悉以迴向
X04n0223_p0334a06║一切眾生，普徧無餘。願令阿僧祇世界珍寶充滿，阿
X04n0223_p0334a07║僧祇世界衣服充滿，阿僧祇世界妙香充滿，阿僧祇
X04n0223_p0334a08║世界莊嚴具充滿，阿僧祇世界無量摩尼寶充滿，阿
X04n0223_p0334a09║僧祇世界妙華充滿，阿僧祇世界上味充滿，阿僧祇
X04n0223_p0334a10║世界財貨充滿，阿僧祇世界牀座充滿、蓋以寶帳、敷
X04n0223_p0334a11║以妙衣，阿僧祇世界種種莊嚴寶冠充滿。假使一人，
X04n0223_p0334a12║盡未來劫，常來求索，以此等物而惠施之，未曾厭倦
X04n0223_p0334a13║而有休息；如於一人，於一切眾生，悉亦如是。
X04n0223_p0334a14║【論】第四、佛子已下，至悉亦如是，有十一行半經，明
X04n0223_p0334a15║菩薩發願：願如上所修無限善根所有果報，盡未
X04n0223_p0334a16║來劫所修如上善根，悉以迴向一切眾生，令十方
X04n0223_p0334a17║世界眾寶充滿，惠施無限眾生分。
X04n0223_p0334a18║【經】佛子！菩薩摩訶薩如是施時，無虗偽心，無希望心，
X04n0223_p0334a19║無名譽心，無中悔心，無熱惱心，但發專求一切智道
X04n0223_p0334a20║心、一切悉捨心、哀愍眾生心、教化成熟心、皆令安住
X04n0223_p0334a21║一切智智心。佛子！菩薩摩訶薩以諸善根如是迴向，
X04n0223_p0334a22║盡未來劫，常行惠施，住一切智智心。
X04n0223_p0334a23║【論】第五、佛子已下，至常行惠施，住一切智智心，有
X04n0223_p0334a24║五行半。經明菩薩無五種心，常行惠施成五種心
X04n0223_p0334b01║分，如經自具無虗偽心為首。已上五段，結前三十
X04n0223_p0334b02║二種善根竟。
X04n0223_p0334b03║【經】佛子！菩薩摩訶薩復作是念：我為一眾生故，欲令
X04n0223_p0334b04║阿僧祇世界寶象充滿，七支具足，性極調順，上立金
X04n0223_p0334b05║幢，金網彌覆，種種妙寶而為莊嚴，以用布施；願令阿
X04n0223_p0334b06║僧祇世界寶馬充滿，如龍馬王，種種眾寶莊嚴之具
X04n0223_p0334b07║而嚴飾之，持用布施；願令阿僧祇世界妓女充滿，悉
X04n0223_p0334b08║能敷奏種種妙音，持用布施；願令阿僧祇世界男女
X04n0223_p0334b09║充滿，持用布施；願令阿僧祇世界己身充滿，發菩提
X04n0223_p0334b10║心而用布施；願令阿僧祇世界己頭充滿，起不放逸
X04n0223_p0334b11║心而用布施；願令阿僧祇世界己眼充滿，而用布施；
X04n0223_p0334b12║願令阿僧祇世界己身血肉及以骨髓充滿其中，心
X04n0223_p0334b13║無顧戀，持用布施；願令阿僧祇世界自在王位充滿
X04n0223_p0334b14║其中，持用布施；願令阿僧祇世界奴僕作使充滿其
X04n0223_p0334b15║中，持用布施。菩薩摩訶薩以如是等種種諸物，盡未
X04n0223_p0334b16║來劫，安住廣大一切施心，施一眾生；如一眾生，盡眾
X04n0223_p0334b17║生界一切眾生皆如是施。
X04n0223_p0334b18║【論】第六、佛子已下，至皆如是施，有十六行半。經明
X04n0223_p0334b19║菩薩以如是等阿僧祇象、馬、王、妓女，及自身等十
X04n0223_p0334b20║種不可數物，盡不可數劫而常施分。
X04n0223_p0334b21║【經】佛子！菩薩摩訶薩於一世界，盡未來劫，修菩薩行，
X04n0223_p0334b22║以是等物施一眾生，如是給施一切眾生，皆令滿足。
X04n0223_p0334b23║如於一世界，於盡虗空、徧法界、一切世界中，悉亦如
X04n0223_p0334b24║是。大悲普覆，終無間息，普加哀愍，隨其所須，供給供
X04n0223_p0334c01║養，不令施行遇緣而息，乃至不於一彈指頃生疲倦
X04n0223_p0334c02║心。
X04n0223_p0334c03║【論】第七、佛子已下，至無有一彈指頃生疲倦心，有
X04n0223_p0334c04║六行。經明菩薩以如上十種施，滿足無限眾生，盡
X04n0223_p0334c05║無限劫，無一念疲勞分。
X04n0223_p0334c06║【經】佛子！菩薩摩訶薩如是施時，生於此心，所謂：無著
X04n0223_p0334c07║心、無縛心、解脫心、大力心、甚深心、善攝心、無執心、無
X04n0223_p0334c08║壽者心、善調伏心、不散亂心、不妄計心、具種種實性
X04n0223_p0334c09║心、不求果報心、了達一切法心、住大迴向心、善決諸
X04n0223_p0334c10║義心、令一切眾生住無上智心、生大法光明心、入一
X04n0223_p0334c11║切智智心。
X04n0223_p0334c12║【論】第八、佛子已下，至入一切智智心，有六行。經明
X04n0223_p0334c13║菩薩以如上布施，以十種無著解脫心為施者分。
X04n0223_p0334c14║【經】佛子！菩薩摩訶薩以所集善根，於念念中如是迴
X04n0223_p0334c15║向，所謂：願一切眾生財寶豐足，無所乏少；願一切眾
X04n0223_p0334c16║生成就無盡大功德藏；願一切眾生具足一切安隱
X04n0223_p0334c17║快樂；願一切眾生增長菩薩摩訶薩業；願一切眾生
X04n0223_p0334c18║成滿無量第一勝法；願一切眾生得不退轉一切智
X04n0223_p0334c19║乘；願一切眾生普見十方一切諸佛；願一切眾生永
X04n0223_p0334c20║離世間諸惑塵垢；願一切眾生皆得清淨平等之心；
X04n0223_p0334c21║願一切眾生離諸難處，得一切智。
X04n0223_p0334c22║【論】第九、佛子已下，至得一切智，有九行。經明菩薩
X04n0223_p0334c23║以如上十種無限施，起十種無限願：願一切眾生
X04n0223_p0334c24║得一切智分。
X04n0223_p0335a01║
X04n0223_p0335a02║大方廣佛新華嚴經合論卷第四十八
X04n0223_p0335a03║
X04n0223_p0335a04║音切
X04n0223_p0335a05║舞（文甫切。）妓（渠義切。）戀（力轉切。）拏（女加切。）悔（呼外切。）中（陟仲切。）榭
X04n0223_p0335a06║（徐夜切。）索（所百切。）衍（以淺切。）族（昨木切。）虐（魚約切。）馭（魚據切。）蠲（古玄
X04n0223_p0335a07║切。）騎（奇記切。）蓐（如欲切。）譽（羊洳切。）頃（去頴切。）閇（博計切。）怛（當割切。）
X04n0223_p0335a08║謬（美幼切。）