X04n0223_p0335a09║
X04n0223_p0335a10║
X04n0223_p0335a11║
X04n0223_p0335a12║大方廣佛新華嚴經合論卷第四十九
X04n0223_p0335a13║唐于闐國三藏沙門實叉難陀譯經
X04n0223_p0335a14║唐太原方山長者李通玄造論
X04n0223_p0335a15║唐福州開元寺沙門志寧釐經合論
X04n0223_p0335a16║十迴向品第二十五之八
X04n0223_p0335a17║【經】佛子！菩薩摩訶薩如是迴向時，發歡喜心，為令一
X04n0223_p0335a18║切眾生得利益安樂故，為令一切眾生得平等心故，
X04n0223_p0335a19║為令一切眾生住能捨心故，為令一切眾生住一切
X04n0223_p0335a20║施心故，為令一切眾生住歡喜施心故，為令一切眾
X04n0223_p0335a21║生住永離貧窮施心故，為令一切眾生住一切財寶
X04n0223_p0335a22║施心故，為令一切眾生住無數財寶施心故，為令一
X04n0223_p0335a23║切眾生住普施、無量施、一切施心故，為令一切眾生
X04n0223_p0335a24║住盡未來劫無斷施心故，為令一切眾生住一切悉
X04n0223_p0335b01║捨無悔無惱施心故，為令一切眾生住悉捨一切資
X04n0223_p0335b02║生之物施心故，為令一切眾生住隨順施心故，為令
X04n0223_p0335b03║一切眾生住攝取施心故，為令一切眾生住廣大施
X04n0223_p0335b04║心故，為令一切眾生住捨無量莊嚴具供養施心故，
X04n0223_p0335b05║為令一切眾生住無著施心故，為令一切眾生住平
X04n0223_p0335b06║等施心故，為令一切眾生住如金剛極大力施心故，
X04n0223_p0335b07║為令一切眾生住如日光明施心故，為令一切眾生
X04n0223_p0335b08║住攝如來智施心故，為令一切眾生善根、眷屬具足
X04n0223_p0335b09║故，為令一切眾生善根、智慧常現在前故，為令一切
X04n0223_p0335b10║眾生得不可壞淨心圓滿故，為令一切眾生成就最
X04n0223_p0335b11║勝清淨善根故，為令一切眾生於煩惱睡眠中得覺
X04n0223_p0335b12║悟故；為令一切眾生滅除一切諸疑惑故；為令一切
X04n0223_p0335b13║眾生得平等智慧淨功德故；為令一切眾生功德圓
X04n0223_p0335b14║滿無能壞者故；為令一切眾生具足清淨不動三昧
X04n0223_p0335b15║故；為令一切眾生住不可壞一切智智故；為令一切
X04n0223_p0335b16║眾生成滿菩薩無量清淨神通行故；為令一切眾生
X04n0223_p0335b17║修集無著善根故；為令一切眾生念去、來、今一切諸
X04n0223_p0335b18║佛心清淨故；為令一切眾生出生清淨勝善根故；為
X04n0223_p0335b19║令一切眾生滅除一切魔所作業障道法故；為令一
X04n0223_p0335b20║切眾生具足無礙清淨平等功德法故；為令一切眾
X04n0223_p0335b21║生以廣大心常念諸佛無懈廢故；為令一切眾生常
X04n0223_p0335b22║近諸佛勤供養故；為令一切眾生廣開一切諸善根
X04n0223_p0335b23║門，普能圓滿白淨法故；為令一切眾生無量心、廣大
X04n0223_p0335b24║心、最勝心悉清淨故；為令一切眾生成就清淨等施
X04n0223_p0335c01║心故；為令一切眾生奉持諸佛尸波羅蜜等清淨故；
X04n0223_p0335c02║為令一切眾生得大堪忍波羅蜜故；為令一切眾生
X04n0223_p0335c03║住精進波羅蜜常無懈故；為令一切眾生住無量定，
X04n0223_p0335c04║能起種種神通智故；為令一切眾生得知一切法無
X04n0223_p0335c05║體性般若波羅蜜故；為令一切眾生圓滿無邊淨法
X04n0223_p0335c06║界故；為令一切眾生成滿一切神通清淨善根故；為
X04n0223_p0335c07║令一切眾生住平等行，積集善法悉圓滿故；為令一
X04n0223_p0335c08║切眾生善入一切諸佛境界悉周徧故；為令一切眾
X04n0223_p0335c09║生身、口、意業普清淨故；為令一切眾生善業果報普
X04n0223_p0335c10║清淨故；為令一切眾生了達諸法普清淨故；為令一
X04n0223_p0335c11║切眾生了達實義普清淨故；為令一切眾生修諸勝
X04n0223_p0335c12║行普清淨故；為令一切眾生成就一切菩薩大願普
X04n0223_p0335c13║清淨故；為令一切眾生證得一切功德智慧普清淨
X04n0223_p0335c14║故；為令一切眾生成就一切同體善根，迴向出生一
X04n0223_p0335c15║切智乘普圓滿故；為令一切眾生嚴淨一切諸佛國
X04n0223_p0335c16║土普圓滿故；為令一切眾生見一切佛而無所著普
X04n0223_p0335c17║圓滿故；為令一切眾生具諸相好，功德莊嚴普圓滿
X04n0223_p0335c18║故；為令一切眾生得六十種音聲，發言誠諦皆可信
X04n0223_p0335c19║受，百千種法而以莊嚴，如來無礙功德妙音悉圓滿
X04n0223_p0335c20║故；為令一切眾生成就十力莊嚴無礙平等心故；為
X04n0223_p0335c21║令一切眾生得一切佛無盡法明，一切辯才普圓滿
X04n0223_p0335c22║故；為令一切眾生得無上無畏人中之雄師子吼故；
X04n0223_p0335c23║為令一切眾生得一切智，轉不退轉無盡法輪故；為
X04n0223_p0335c24║令一切眾生了一切法，開示演說普圓滿故；為令一
X04n0223_p0336a01║切眾生以時修習清淨善法普圓滿故；為令一切眾
X04n0223_p0336a02║生成就導師無上法寶等清淨故；為令一切眾生於
X04n0223_p0336a03║一莊嚴、無量莊嚴、大莊嚴、諸佛莊嚴普圓滿故；為令
X04n0223_p0336a04║一切眾生等入三世所有境界悉周徧故；為令一切
X04n0223_p0336a05║眾生悉能往詣一切佛剎，聽受正法無不徧故；為令
X04n0223_p0336a06║一切眾生智慧利益為世所宗，與佛等故；為令一切
X04n0223_p0336a07║眾生以一切智知一切法普圓滿故；為令一切眾生
X04n0223_p0336a08║行不動業，得無礙果普圓滿故；為令一切眾生所有
X04n0223_p0336a09║諸根咸得神通，能知一切眾生根故；為令一切眾生
X04n0223_p0336a10║得無差別平等智慧，於一相法普清淨故；為令一切
X04n0223_p0336a11║眾生與理無違，一切善根悉具足故；為令一切眾生
X04n0223_p0336a12║於一切菩薩自在神通悉明達故；為令一切眾生得
X04n0223_p0336a13║一切佛無盡功德，若福若智悉平等故；為令一切眾
X04n0223_p0336a14║生發菩提心，解一切法平等一相無遺缺故；為令一
X04n0223_p0336a15║切眾生了達正法，為世最上福德田故；為令一切眾
X04n0223_p0336a16║生成就平等清淨大悲，為諸施者大力田故；為令一
X04n0223_p0336a17║切眾生堅固第一，無能沮壞故；為令一切眾生見必
X04n0223_p0336a18║蒙益，無能摧伏故；為令一切眾生成滿最勝平等心
X04n0223_p0336a19║故；為令一切眾生善能了達一切諸法，得大無畏故；
X04n0223_p0336a20║為令一切眾生放一光明，普照十方一切世界故；為
X04n0223_p0336a21║令一切眾生普修一切菩薩精進行無懈退故；為令
X04n0223_p0336a22║一切眾生以一行願普滿一切諸行願故；為令一切
X04n0223_p0336a23║眾生以一妙音普使聞者皆得解故；為令一切眾生
X04n0223_p0336a24║悉能具足一切菩薩清淨心故；為令一切眾生普得
X04n0223_p0336b01║值遇諸善知識咸承事故；為令一切眾生修菩薩行，
X04n0223_p0336b02║調伏眾生不休息故；為令一切眾生以妙辯才具一
X04n0223_p0336b03║切音，隨機廣演無斷盡故；為令一切眾生能以一心
X04n0223_p0336b04║知一切心，以一切善根等迴向故；為令一切眾生常
X04n0223_p0336b05║樂積集一切善根，安立眾生於淨智故；為令一切眾
X04n0223_p0336b06║生得一切智福德智慧清淨身故；為令一切眾生善
X04n0223_p0336b07║知一切眾生善根，觀察迴向普成就故；為令一切眾
X04n0223_p0336b08║生得一切智，成等正覺普圓滿故；為令一切眾生得
X04n0223_p0336b09║具足神通智，於一處出興，一切諸處皆出興故；為令
X04n0223_p0336b10║一切眾生得普莊嚴智，嚴淨一眾會，一切眾會皆嚴
X04n0223_p0336b11║淨故；為令一切眾生於一佛國土普見一切佛國土
X04n0223_p0336b12║故；為令一切眾生以一切莊嚴具、不可說莊嚴具、無
X04n0223_p0336b13║量莊嚴具、無盡莊嚴具，莊嚴一切諸佛國土普周徧
X04n0223_p0336b14║故；為令一切眾生於一切法悉能決了甚深義故；為
X04n0223_p0336b15║令一切眾生得諸如來最上第一自在神通故；為令
X04n0223_p0336b16║一切眾生得非一非異一切功德自在神通故；為令
X04n0223_p0336b17║一切眾生具足一切平等善根，普為諸佛灌其頂故；
X04n0223_p0336b18║為令一切眾生悉得成滿清淨智身，於諸有中最尊
X04n0223_p0336b19║勝故。
X04n0223_p0336b20║【論】第十、佛子已下，至於諸有中最尊勝故，有一百
X04n0223_p0336b21║一十五行半。經明菩薩以如上兩段無限布施業，
X04n0223_p0336b22║普為一切無限種種眾生，起一百一十種廣大無
X04n0223_p0336b23║限所為眾生等所緣事業，而行如上等施願迴向
X04n0223_p0336b24║故。此已上總結已前三十二種無限善根，以次象、
X04n0223_p0336c01║馬等十種施業，及大願迴向，及為眾生等境界竟。
X04n0223_p0336c02║【經】佛子！菩薩摩訶薩如是悲愍、利益、安樂一切眾生，
X04n0223_p0336c03║咸令清淨，遠離慳嫉，受勝妙樂，具大威德，生大信解，
X04n0223_p0336c04║永離瞋恚及諸翳濁；其心清淨，質直柔耎，無有諂曲、
X04n0223_p0336c05║迷惑、愚癡，行出離行，堅固不壞，平等之心永無退轉；
X04n0223_p0336c06║白淨法力具足成就，無惱無失，善巧迴向；常修正行，
X04n0223_p0336c07║調伏眾生，滅除一切諸不善業，修行苦行一切善根；
X04n0223_p0336c08║又勸眾生令其修習，普為含識，具受眾苦；以大智眼
X04n0223_p0336c09║觀諸善根，知其悉以智慧為性，方便迴向一切眾生。
X04n0223_p0336c10║為令一切眾生悉得安住一切清淨功德處故；為令
X04n0223_p0336c11║一切眾生悉能攝受一切善根，知諸功德性及義故；
X04n0223_p0336c12║為令一切眾生普淨一切諸善根故；為令一切眾生
X04n0223_p0336c13║於福田境界中種諸善法，心無悔故；為令一切眾生
X04n0223_p0336c14║普能攝受一切眾生，一一皆令趣一切智故；為令一
X04n0223_p0336c15║切眾生普攝一切所有善根，一一皆與平等迴向而
X04n0223_p0336c16║相應故。又以諸善根如是迴向，所謂：願一切眾生究
X04n0223_p0336c17║竟安隱！願一切眾生究竟清淨！願一切眾生究竟安
X04n0223_p0336c18║樂！願一切眾生究竟解脫！願一切眾生究竟平等！願
X04n0223_p0336c19║一切眾生究竟了達！願一切眾生究竟安住諸白淨
X04n0223_p0336c20║法！願一切眾生得無礙眼！願一切眾生善調其心！願
X04n0223_p0336c21║一切眾生具足十力，調伏眾生！
X04n0223_p0336c22║【論】第十一、佛子已下，至具足十力，調伏眾生，有二
X04n0223_p0336c23║十三行。經明菩薩為慈愍眾生，入苦同行，以大願
X04n0223_p0336c24║接生分。
X04n0223_p0337a01║【經】佛子！菩薩摩訶薩如是迴向時，不著業，不著報；不
X04n0223_p0337a02║著身，不著物；不著剎，不著方；不著眾生，不著無眾生；
X04n0223_p0337a03║不著一切法，不著無一切法。
X04n0223_p0337a04║【論】第十二、佛子已下，至不著無一切法，有三行。經
X04n0223_p0337a05║明菩薩雖以施願迴向入苦，利益眾生，其心有十
X04n0223_p0337a06║種不著分。
X04n0223_p0337a07║【經】佛子！菩薩摩訶薩如是迴向時，以此善根普施世
X04n0223_p0337a08║間：願一切眾生成滿佛智，得清淨心，智慧明了，內心
X04n0223_p0337a09║寂靜，外緣不動，增長成就三世佛種。
X04n0223_p0337a10║【論】第十三、佛子已下，至增長成就三世佛種，有三
X04n0223_p0337a11║行。經明菩薩以如上一切善根，願一切眾生得智
X04n0223_p0337a12║種分。云何得入佛智種？有四法：一、得清淨心，二、智
X04n0223_p0337a13║慧明了，三、內心寂靜，四、外緣不動。如是修治，能增
X04n0223_p0337a14║長三世諸佛智種故。
X04n0223_p0337a15║【經】佛子！菩薩摩訶薩修行如是迴向之時，超出一切，
X04n0223_p0337a16║無能過者；一切世間所有言詞，悉共稱讚，亦不可盡；
X04n0223_p0337a17║普修一切菩薩諸行，悉能往詣一切佛土，普見諸佛，
X04n0223_p0337a18║無所障礙；又能普見一切世界菩薩所行，以善方便，
X04n0223_p0337a19║為諸眾生分別諸法甚深句義，得陀羅尼，演說妙法，
X04n0223_p0337a20║盡未來劫無有斷絕；為眾生故，念念於不可說不可
X04n0223_p0337a21║說世界，猶如影像，普現其身，供養諸佛；念念嚴淨不
X04n0223_p0337a22║可說不可說諸佛國土，悉令周徧，修行嚴淨佛剎智
X04n0223_p0337a23║慧而無厭足；念念令不可說不可說百千億那由他
X04n0223_p0337a24║眾生，清淨成就，平等滿足；於彼一切諸國土中，勤修
X04n0223_p0337b01║一切諸波羅蜜，攝取眾生，成就淨業，得無礙耳；於不
X04n0223_p0337b02║可說不可說諸佛世界，一一如來所轉法輪，聽聞受
X04n0223_p0337b03║持，精勤修習，不生一念捨離之心；住無所得、無依止、
X04n0223_p0337b04║無作、無著菩薩神通，於一剎那、一彈指頃，分身普詣
X04n0223_p0337b05║不可說諸佛世界，與諸菩薩等同一見。
X04n0223_p0337b06║【論】第十四、佛子已下，至與諸菩薩等同一見，有十
X04n0223_p0337b07║七行半。經明菩薩修行如上迴向之時，神通智力
X04n0223_p0337b08║陀羅尼門，出過世所稱歎分。
X04n0223_p0337b09║【經】佛子！菩薩摩訶薩如是修習菩薩行時，尚能成滿
X04n0223_p0337b10║無量不可說不可說清淨功德，憶念稱讚所不能盡；
X04n0223_p0337b11║況復得成無上菩提，一切佛剎平等清淨，一切眾生
X04n0223_p0337b12║平等清淨，一切身平等清淨，一切根平等清淨，一切
X04n0223_p0337b13║業果平等清淨，一切眾會道場平等清淨，一切圓滿
X04n0223_p0337b14║行平等清淨，一切法方便智平等清淨，一切如來諸
X04n0223_p0337b15║願迴向平等清淨，一切諸佛神通境界平等清淨。
X04n0223_p0337b16║【論】第十五、佛子已下，至神通境界平等清淨，有八
X04n0223_p0337b17║行經，明菩薩如是修行菩薩行時，功德出過思量，
X04n0223_p0337b18║何況得成無上菩提。此段明功德作法報生，猶尚
X04n0223_p0337b19║無限出過思量，何況無作自在菩提之理智，豈可
X04n0223_p0337b20║不能成也？言功過也。如此段得知法業平等，三世
X04n0223_p0337b21║互不相違，約作略釋。經云：一切佛剎平等清淨，一
X04n0223_p0337b22║切眾生平等清淨。此約理智說。一切根平等清淨，
X04n0223_p0337b23║乃至四行經總明，約理智說。
X04n0223_p0337b24║【經】佛子！菩薩摩訶薩如是迴向時，得一切功德清淨
X04n0223_p0337c01║歡喜法門，無量功德圓滿莊嚴。如是迴向時，眾生不
X04n0223_p0337c02║違一切剎，剎不違一切眾生；剎眾生不違業，業不違
X04n0223_p0337c03║剎眾生；思不違心，心不違思；思、心不違境界，境界不
X04n0223_p0337c04║違思、心；業不違報，報不違業；業不違業道，業道不違
X04n0223_p0337c05║業；法性不違相，法相不違性；法生不違性，法性不違
X04n0223_p0337c06║生；剎平等不違眾生平等，眾生平等不違剎平等；一
X04n0223_p0337c07║切眾生平等不違一切法平等，一切法平等不違一
X04n0223_p0337c08║切眾生平等；離欲際平等不違一切眾生安住平等，
X04n0223_p0337c09║一切眾生安住平等不違離欲際平等；過去不違未
X04n0223_p0337c10║來，未來不違過去；過去、未來不違現在，現在不違過
X04n0223_p0337c11║去、未來；世平等不違佛平等，佛平等不違世平等；菩
X04n0223_p0337c12║薩行不違一切智，一切智不違菩薩行。
X04n0223_p0337c13║【論】第十六、佛子已下，至不違菩薩行，有十五行。經
X04n0223_p0337c14║明菩薩見法三世體相平等分。如經云：眾生不違
X04n0223_p0337c15║一切剎，剎不違一切眾生。明依報、正報相似，剎從
X04n0223_p0337c16║心業起故。眾生心差別，即剎差別，如世界成就品
X04n0223_p0337c17║具明。思不違心者，以思從心生，即思是心，餘倣此
X04n0223_p0337c18║知。業不違報者，報從業生，報是業果，餘倣此知。如
X04n0223_p0337c19║業不違業道者，明來生、受生與現世作業相似，餘
X04n0223_p0337c20║倣此。法性不違相，為無性為性？無相為相？無性中
X04n0223_p0337c21║實相，即如來身色及妙境是。眾生不了無性妄計
X04n0223_p0337c22║之相，即天、人、龍、鬼、畜等是，各隨自心所生業相稱，
X04n0223_p0337c23║餘倣此。生不違性，明以生是無生，無生為生故。剎
X04n0223_p0337c24║平等不違眾生平等，此約理無淨穢，已下例然。一
X04n0223_p0338a01║切眾生安住平等不違離欲際平等者，明眾生報
X04n0223_p0338a02║居之境與解脫、涅槃際無二，理性同時無二性故。
X04n0223_p0338a03║過去不違未來，總明三世性同時無二性故，三世
X04n0223_p0338a04║無體可相違故，餘例知。佛平等不違菩薩行平等，
X04n0223_p0338a05║明以佛理智及菩薩體用不離無性。
X04n0223_p0338a06║【經】佛子！菩薩摩訶薩如是迴向時，得業平等，得報平
X04n0223_p0338a07║等，得身平等，得方便平等，得願平等，得一切眾生平
X04n0223_p0338a08║等，得一切剎平等，得一切行平等，得一切智平等，得
X04n0223_p0338a09║三世諸佛平等；得承事一切諸佛，得供養一切菩薩，
X04n0223_p0338a10║得種一切善根，得滿一切大願，得教化一切眾生，得
X04n0223_p0338a11║了知一切業，得承事供養一切善知識，得入一切清
X04n0223_p0338a12║淨眾會道場，得通達一切正教，得成滿一切白法。佛
X04n0223_p0338a13║子！是為菩薩摩訶薩第七等隨順一切眾生迴向。
X04n0223_p0338a14║【論】第十七、佛子已下，至第七、等隨順一切眾生迴
X04n0223_p0338a15║向，有九行。經明菩薩如是迴向時，得法業剎三世
X04n0223_p0338a16║平等，已得承事一切諸佛。入一切清淨眾會道場
X04n0223_p0338a17║分經云：菩薩摩訶薩如是迴向時，得業平等，得報
X04n0223_p0338a18║平等，得身平等。如是十平等法，明以迴向發願力
X04n0223_p0338a19║莊嚴自報，得此十平等果故。
X04n0223_p0338a20║【經】菩薩摩訶薩成就此迴向，則能摧滅一切魔怨，拔
X04n0223_p0338a21║諸欲刺；得出離樂，住無二性；具大威德，救護眾生；為
X04n0223_p0338a22║功德王，神足無礙；往一切剎，入寂滅處；具一切身，成
X04n0223_p0338a23║菩薩行；於諸行願，心得自在；分別了知一切諸法，悉
X04n0223_p0338a24║能徧生一切佛剎；得無礙耳，聞一切剎所有音聲；得
X04n0223_p0338b01║淨慧眼，見一切佛未嘗暫捨；於一切境界，成就善根，
X04n0223_p0338b02║心無高下；於一切法，得無所得。菩薩摩訶薩以一切
X04n0223_p0338b03║善根，等隨順一切眾生，如是迴向。
X04n0223_p0338b04║【論】第十八、菩薩摩訶薩已下，至隨順一切眾生，如
X04n0223_p0338b05║是迴向有九行。經明總歎如上迴向施願所得之
X04n0223_p0338b06║德業用成就分。
X04n0223_p0338b07║【經】爾時，金剛幢菩薩承佛神力，普觀十方而說頌言：
X04n0223_p0338b08║【論】第十九、爾時已下一行經，明金剛幢菩薩觀眾
X04n0223_p0338b09║說頌分。
X04n0223_p0338b10║【經】菩薩所作諸功德，微妙廣大甚深遠，
X04n0223_p0338b11║乃至一念而修行，悉能迴向無邊際。
X04n0223_p0338b12║菩薩所有資生具，種種豐盈無限億，
X04n0223_p0338b13║香象寶馬以駕車，衣服珍財悉殊妙，
X04n0223_p0338b14║或以頭目并手足，或持身肉及骨髓，
X04n0223_p0338b15║悉徧十方無量剎，普施一切令充滿。
X04n0223_p0338b16║無量劫中所修習，一切功德盡迴向，
X04n0223_p0338b17║為欲救度諸羣生，其心畢竟不退轉。
X04n0223_p0338b18║菩薩為度眾生故，常修最勝迴向業，
X04n0223_p0338b19║普令三界得安樂，悉使當成無上果。
X04n0223_p0338b20║菩薩普興平等願，隨其所集清淨業，
X04n0223_p0338b21║悉以迴施諸羣生，如是大誓終無捨。
X04n0223_p0338b22║菩薩願力無限礙，一切世間咸攝受，
X04n0223_p0338b23║如是迴向諸羣生，未曾暫起分別心。
X04n0223_p0338b24║普願眾生智明了，布施持戒悉清淨，
X04n0223_p0338c01║精進修行不懈廢，如是大誓無休息。
X04n0223_p0338c02║菩薩迴向到彼岸，普開清淨妙法門，
X04n0223_p0338c03║智慧同於兩足尊，分別實義得究竟。
X04n0223_p0338c04║菩薩言詞已通達，種種智慧亦如是，
X04n0223_p0338c05║說法如理無障礙，而於其中心不著。
X04n0223_p0338c06║常於諸法不作二，亦復不作於不二，
X04n0223_p0338c07║於二不二並皆離，知其悉是語言道。
X04n0223_p0338c08║知諸世間悉平等，莫非心語一切業，
X04n0223_p0338c09║眾生幻化無有實，所有果報從茲起，
X04n0223_p0338c10║一切世間之所有，種種果報各不同，
X04n0223_p0338c11║莫不皆由業力成，若滅於業彼皆盡。
X04n0223_p0338c12║菩薩觀察諸世間，身口意業悉平等，
X04n0223_p0338c13║亦令眾生住平等，猶如無等大聖尊。
X04n0223_p0338c14║菩薩善業悉迴向，普令眾生色清淨，
X04n0223_p0338c15║福德方便皆具足，同於無上調御士。
X04n0223_p0338c16║菩薩利益諸羣生，功德大海盡迴向，
X04n0223_p0338c17║願使威光特超世，得成雄猛大力身。
X04n0223_p0338c18║凡所修習諸功德，願使世間普清淨。
X04n0223_p0338c19║諸佛清淨無倫匹，眾生清淨亦如是，
X04n0223_p0338c20║菩薩於義得善巧，能知諸佛最勝法，
X04n0223_p0338c21║以眾善業等迴向，願令庶品同如來。
X04n0223_p0338c22║菩薩了知諸法空，一切世間無所有，
X04n0223_p0338c23║無有造作及作者，眾生業報亦不失。
X04n0223_p0338c24║諸法寂滅非寂滅，遠離此二分別心，
X04n0223_p0339a01║知諸分別是世見，入於正位分別盡。
X04n0223_p0339a02║如是真實諸佛子，從於如來法化生，
X04n0223_p0339a03║彼能如是善迴向，世間疑惑悉除滅。
X04n0223_p0339a04║【論】二十、其頌總有四十二行，文義自具，不煩更釋。
X04n0223_p0339a05║第二、隨文釋義者。何故名為等隨順一切眾生迴
X04n0223_p0339a06║向？為明此第七方便波羅蜜主大悲門，以六波羅
X04n0223_p0339a07║蜜中所修智慧之力，入於生死海，隨一切眾生根
X04n0223_p0339a08║品同行利生故，故名等隨順。即如十住中第七住
X04n0223_p0339a09║大悲位休捨優婆夷云：我有同行眷屬八萬四千
X04n0223_p0339a10║那由他，常居此園者是。大意云：同一切眾生八萬
X04n0223_p0339a11║四千，及不可說煩惱，悉同行故。是此義也。亦是此
X04n0223_p0339a12║位第七迴向，與善財所見觀音，是此位也。可知。如
X04n0223_p0339a13║此一段迴向，總有二十段經文。餘十九段，文義自
X04n0223_p0339a14║顯，不煩更釋。表法中如善財知識，十住第七以優
X04n0223_p0339a15║婆夷休捨表慈悲位，十行第七位表慈悲門。以滿
X04n0223_p0339a16║足王自化其身，作諸罪逆；自化其身，捉來殺罰，以
X04n0223_p0339a17║息眾生惡逆。此十迴向第七，即以觀世音表慈悲
X04n0223_p0339a18║位也。夫大教玄悠，文芳義廣；法門名句，明白宛然。
X04n0223_p0339a19║十十之數相從，萬萬千千次第。不可以將小池而
X04n0223_p0339a20║添巨海，未足以致其深；炷微燈而益日光，焉能資
X04n0223_p0339a21║其遠照？此經義弘言備，理具辭豐。且略釋大意，密
X04n0223_p0339a22║智幽潛，聊申少趣，不可加餘經之法相，滯此妙章。
X04n0223_p0339a23║若得意修行者，理由定發，智以理明；悲藉願興，行
X04n0223_p0339a24║成願發；理弘智博，願廣悲寬。佛種因此而生，法界
X04n0223_p0339b01║以斯緣濟。都結如此餘義，後文
X04n0223_p0339b02║第八、真如相迴向，以願波羅蜜為體，明此位同第
X04n0223_p0339b03║八地智增勝，以願引生智業，成大悲故。以願防智，
X04n0223_p0339b04║為智體淨，故利化不弘，表法中如善財童子見東
X04n0223_p0339b05║方正趣菩薩，是其行也。從空中來至娑婆世界者，
X04n0223_p0339b06║明法空智現普周，亦無來去。觀世音指東方正趣，
X04n0223_p0339b07║及見時與觀世音同會而見，表以願會悲，至智明
X04n0223_p0339b08║圓，悲智令滿故。東方表智，西方表悲。日出照明，春
X04n0223_p0339b09║陽發生，青龍吉祥，表智。日入昏迷，秋霜白虎殺害，
X04n0223_p0339b10║明智。入悲處苦流，濟眾生故。第八、願波羅蜜，明防
X04n0223_p0339b11║智體性淨，以願會悲，成普賢行昇進，隨其行位，和
X04n0223_p0339b12║會如之。二義如前。第一、長科經意者，自初爾時已
X04n0223_p0339b13║下，至頌已來，長科為十段。
X04n0223_p0339b14║【經】佛子！何者是菩薩摩訶薩真如相迴向？佛子！此菩
X04n0223_p0339b15║薩摩訶薩正念明了，其心堅住；遠離迷惑，專意修行；
X04n0223_p0339b16║深心不動，成不壞業；趣一切智，終不退轉；志求大乘，
X04n0223_p0339b17║勇猛無畏；植諸德本，普安世間；生勝善根，修白淨法；
X04n0223_p0339b18║大悲增長，心寶成就；常念諸佛，護持正法；於菩薩道，
X04n0223_p0339b19║信樂堅固；成就無量淨妙善根，勤修一切功德智慧；
X04n0223_p0339b20║為調御師，生眾善法，以智方便而為迴向。菩薩爾時
X04n0223_p0339b21║慧眼普觀，所有善根無量無邊。其諸善根修習之時，
X04n0223_p0339b22║若求緣、若辦具、若治淨、若趣入、若專勵、若起行、若明
X04n0223_p0339b23║達、若精審、若開示，如是一切有種種門、種種境、種種
X04n0223_p0339b24║相、種種事、種種分、種種行、種種名字、種種分別、種種
X04n0223_p0339c01║出生、種種修習，其中所有一切善根，悉是趣向十方
X04n0223_p0339c02║乘心之所建立，皆悉迴向一切種智，唯一無二。以諸
X04n0223_p0339c03║善根如是迴向，所謂：願得圓滿無礙身業，修菩薩行；
X04n0223_p0339c04║願得清淨無礙口業，修菩薩行；願得成就無礙意業，
X04n0223_p0339c05║安住大乘；願得圓滿無障礙心，淨修一切諸菩薩行；
X04n0223_p0339c06║願起無量廣大施心，周給無邊一切眾生；願於諸法
X04n0223_p0339c07║心得自在，演大法明，無能障蔽；願得明達一切智處，
X04n0223_p0339c08║發菩提心，普照世間；願常正念三世諸佛，諦想如來
X04n0223_p0339c09║常現在前；願住圓滿增上志樂，遠離一切諸魔怨敵；
X04n0223_p0339c10║願得安住佛十力智，普攝眾生無有休息；願得三昧
X04n0223_p0339c11║遊諸世界，而於世間無所染著；願住諸世界無有疲
X04n0223_p0339c12║厭，教化眾生恒不休息；願起無量思慧方便，成就菩
X04n0223_p0339c13║薩不思議道；願得諸方不迷惑智，悉能分別一切世
X04n0223_p0339c14║間；願得自在神通智力，於一念中悉能嚴淨一切國
X04n0223_p0339c15║土；願得普入諸法自性，見一切世間悉皆清淨；願得
X04n0223_p0339c16║生起無差別智，於一剎中入一切剎；願以一切剎莊
X04n0223_p0339c17║嚴之事顯示一切，教化無量無邊眾生；願於一佛剎
X04n0223_p0339c18║中示無邊法界，一切佛剎悉亦如是；願得自在大神
X04n0223_p0339c19║通智，普能往詣一切佛土。
X04n0223_p0339c20║【論】第一、爾時已下，至普能往詣一切佛土，有三十
X04n0223_p0339c21║五行經，明菩薩入此真如相迴向位中，以自所得
X04n0223_p0339c22║善根，更加迴向，發願所緣，成位昇進分。
X04n0223_p0339c23║【經】佛子！菩薩摩訶薩以諸善根，願得莊嚴一切佛國，
X04n0223_p0339c24║願得周徧一切世界，願得成就智慧觀察。如為己身
X04n0223_p0340a01║如是迴向，如是而為一切眾生，所謂：願一切眾生永
X04n0223_p0340a02║離一切地獄、畜生、閻羅王趣。願一切眾生除滅一切
X04n0223_p0340a03║障礙之業。願一切眾生得周普心平等智慧。願一切
X04n0223_p0340a04║眾生於怨於親，等心攝受，皆令安樂，智慧清淨。願一
X04n0223_p0340a05║切眾生智慧圓滿，淨光普照。願一切眾生思慧成滿，
X04n0223_p0340a06║了真實義。願一切眾生以淨志樂，趣求菩提，獲無量
X04n0223_p0340a07║智。願一切眾生普能顯示安隱住處。
X04n0223_p0340a08║【論】第二、佛子已下，至顯示安隱住處。有十行經，明
X04n0223_p0340a09║菩薩觀眾生惡道，苦如己身，願速出離分。
X04n0223_p0340a10║【經】佛子！菩薩摩訶薩恒以善心如是迴向：為令一切
X04n0223_p0340a11║眾生遇清涼雲，霔法雨故；為令一切眾生常值福田，
X04n0223_p0340a12║勝境界故；為令一切眾生皆能善入菩提心藏，自護
X04n0223_p0340a13║持故；為令一切眾生離諸蓋、纏，善安住故；為令一切
X04n0223_p0340a14║眾生皆獲無礙神通智故；為令一切眾生得自在身，
X04n0223_p0340a15║普示現故；為令一切眾生成就最勝一切種智，普興
X04n0223_p0340a16║利益，無空過故；為令一切眾生普攝羣品，令清淨故；
X04n0223_p0340a17║為令一切眾生皆能究竟一切智故；為令一切眾生
X04n0223_p0340a18║心不動搖，無障礙故。
X04n0223_p0340a19║【論】第三、佛子已下，至心不動搖，無障礙故，有十行。
X04n0223_p0340a20║經明菩薩以如上迴向有十，為令眾生得十種大
X04n0223_p0340a21║利分。
X04n0223_p0340a22║【經】佛子！菩薩摩訶薩見可愛樂國土、園林、草木、華果、
X04n0223_p0340a23║名香、上服、珍寶、財物、諸莊嚴具，或見可樂村邑、聚落，
X04n0223_p0340a24║或見帝王威德自在，或見住處離諸諠雜；見是事已，
X04n0223_p0340b01║以方便智精勤修習，出生無量勝妙功德，為諸眾生
X04n0223_p0340b02║勤求善法，心無放逸，廣集眾善，猶如大海，以無盡善
X04n0223_p0340b03║普覆一切，為眾善法所依之處，以諸善根方便迴向
X04n0223_p0340b04║而無分別，開示無量種種善根，智常觀察一切眾生，
X04n0223_p0340b05║心恒憶念善根境界，以等真如平等善根迴向眾生，
X04n0223_p0340b06║無有休息。菩薩爾時以諸善根如是迴向，所謂：願一
X04n0223_p0340b07║切眾生得諸如來可愛樂見，見法真性平等平等，無
X04n0223_p0340b08║所取著，圓滿清淨；願一切眾生見諸如來甚可愛樂，
X04n0223_p0340b09║圓滿供養；願一切眾生往生一切無諸煩惱甚可愛
X04n0223_p0340b10║樂清淨佛剎；願一切眾生得見諸佛可愛樂法；願一
X04n0223_p0340b11║切眾生常樂護持一切菩薩可愛樂行；願一切眾生
X04n0223_p0340b12║得善知識可愛樂眼，見無所礙；願一切眾生常見一
X04n0223_p0340b13║切可愛樂物，無有違逆；願一切眾生證得一切可愛
X04n0223_p0340b14║樂法而勤護持；願一切眾生於一切佛可樂法中得
X04n0223_p0340b15║淨光明；願一切眾生修諸菩薩一切能捨可愛樂心；
X04n0223_p0340b16║願一切眾生得無所畏，能說一切可愛樂法；願一切
X04n0223_p0340b17║眾生得諸菩薩極可愛樂甚深三昧；願一切眾生得
X04n0223_p0340b18║諸菩薩甚可愛樂陀羅尼門；願一切眾生得諸菩薩
X04n0223_p0340b19║甚可愛樂善觀察智；願一切眾生能現菩薩甚可愛
X04n0223_p0340b20║樂自在神通；願一切眾生能於諸佛大眾會中，說可
X04n0223_p0340b21║愛樂甚深妙法；願一切眾生能以方便，開示演說甚
X04n0223_p0340b22║可愛樂差別之句；願一切眾生常能發起甚可愛樂
X04n0223_p0340b23║平等大悲；願一切眾生念念發起甚可愛樂大菩提
X04n0223_p0340b24║心，常令諸根歡喜悅豫；願一切眾生能入一切甚可
X04n0223_p0340c01║愛樂諸如來家；願一切眾生得可愛樂能調伏行，調
X04n0223_p0340c02║伏眾生無有休息；願一切眾生得諸菩薩甚可愛樂
X04n0223_p0340c03║無盡辯才，演說諸法；願一切眾生於不可說不可說
X04n0223_p0340c04║劫，住於一切可愛樂世界，教化眾生，心無厭倦；願一
X04n0223_p0340c05║切眾生以無量方便，普能悟入甚可愛樂諸佛法門；
X04n0223_p0340c06║願一切眾生得可愛樂無礙方便，知一切法無有根
X04n0223_p0340c07║本；願一切眾生得可愛樂離貪欲際，知一切法畢竟
X04n0223_p0340c08║無二，斷一切障；願一切眾生得可愛樂離貪欲際，知
X04n0223_p0340c09║一切法平等真實；願一切眾生具足成滿一切菩薩
X04n0223_p0340c10║甚可愛樂無戲論法；願一切眾生得金剛藏精進之
X04n0223_p0340c11║心，成可愛樂一切智道；願一切眾生具可愛樂無礙
X04n0223_p0340c12║善根，摧伏一切煩惱怨敵；願一切眾生得可愛樂一
X04n0223_p0340c13║切智門，普於世間現成正覺。
X04n0223_p0340c14║【論】第四、佛子已下，至普於世間現成正覺，有四十
X04n0223_p0340c15║六行半。經明菩薩見勝妙國土及一切妙境，以無
X04n0223_p0340c16║量大願，願一切眾生皆盡普得生在其中，并獲眾
X04n0223_p0340c17║益分。
X04n0223_p0340c18║【經】佛子！菩薩摩訶薩修習如是諸善根時，得智慧明，
X04n0223_p0340c19║為善知識之所攝受，如來慧日明照其心，永滅癡冥，
X04n0223_p0340c20║勤修正法，入諸智業，善學智地，流布善根，充滿法界，
X04n0223_p0340c21║以智迴向，盡諸菩薩善根源底，以智深入大方便海，
X04n0223_p0340c22║成就無量廣大善根。
X04n0223_p0340c23║【論】第五、佛子已下，至廣大善根，有五行經，明菩薩
X04n0223_p0340c24║以如上迴向善根，自增善根分。
X04n0223_p0341a01║
X04n0223_p0341a02║大方廣佛新華嚴經合論卷第四十九
X04n0223_p0341a03║
X04n0223_p0341a04║音切
X04n0223_p0341a05║嫉（疾音。）刺（七四切。）勵（力制切。）諠（呼員切。）霔（注音。）邑（於急切。）纏（直連切。）
X04n0223_p0341a06║村（七昆切。）涼（呂張切。）暫（蹔音。）悠（由音。）炷（之庶切。）