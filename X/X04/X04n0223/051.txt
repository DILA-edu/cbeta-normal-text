X04n0223_p0345c08║
X04n0223_p0345c09║
X04n0223_p0345c10║
X04n0223_p0345c11║大方廣佛新華嚴經合論卷第五十一
X04n0223_p0345c12║唐于闐國三藏沙門實叉難陀譯經
X04n0223_p0345c13║唐太原方山長者李通玄造論
X04n0223_p0345c14║唐神州開元寺沙門志寧釐經合論
X04n0223_p0345c15║十迴向品第二十五之十
X04n0223_p0345c16║【經】佛子！菩薩摩訶薩於彼善根皆生尊重，隨順忍可
X04n0223_p0345c17║時，究竟欣樂，堅固信解；自得安住，令他安住；勤修無
X04n0223_p0345c18║著，自在積集；成勝志樂，住如來境；勢力增長，悉得知
X04n0223_p0345c19║見。以諸善根如是迴向，所謂：以無著無縛解脫心，成
X04n0223_p0345c20║就普賢身業；以無著無縛解脫心，清淨普賢語業；以
X04n0223_p0345c21║無著無縛解脫心，圓滿普賢意業；以無著無縛解脫
X04n0223_p0345c22║心，發起普賢廣大精進；以無著無縛解脫心，具足普
X04n0223_p0345c23║賢無礙音聲陀羅尼門，其聲廣大，普徧十方；以無著
X04n0223_p0345c24║無縛解脫心，具足普賢見一切佛陀羅尼門，恒見十
X04n0223_p0346a01║方一切諸佛；以無著無縛解脫心，成就解了一切音
X04n0223_p0346a02║聲陀羅尼門，同一切音，說無量法；以無著無縛解脫
X04n0223_p0346a03║心，成就普賢一切劫住陀羅尼門，普於十方修菩薩
X04n0223_p0346a04║行；以無著無縛解脫心，成就普賢自在力，於一眾生
X04n0223_p0346a05║身中示修一切菩薩行，盡未來劫常無間斷；如一眾
X04n0223_p0346a06║生身，一切眾生身悉亦如是；以無著無縛解脫心，成
X04n0223_p0346a07║就普賢自在力，普入一切眾道場，普現一切諸佛前，
X04n0223_p0346a08║修菩薩行；以無著無縛解脫心，成就普賢佛自在力，
X04n0223_p0346a09║於一門中示現，經不可說不可說劫，無有窮盡，令一
X04n0223_p0346a10║切眾生皆得悟入；以無著無縛解脫心，成就普賢佛
X04n0223_p0346a11║自在力，於種種門中示現，經不可說不可說劫無有
X04n0223_p0346a12║窮盡，令一切眾生皆得悟入，其身普現一切佛前。以
X04n0223_p0346a13║無著無縛解脫心，成就普賢自在力，念念中令不可
X04n0223_p0346a14║說不可說眾生住十力智，心無疲倦。以無著無縛解
X04n0223_p0346a15║脫心，成就普賢自在力，於一切眾生身中，現一切佛
X04n0223_p0346a16║自在神通，令一切眾生住普賢行。以無著無縛解脫
X04n0223_p0346a17║心，成就普賢自在力，於一一眾生語言中，作一切眾
X04n0223_p0346a18║生語言，令一切眾生一一皆住一切智地。以無著無
X04n0223_p0346a19║縛解脫心，成就普賢自在力，於一一眾生身中，普容
X04n0223_p0346a20║納一切眾生身，令皆自謂成就佛身。以無著無縛解
X04n0223_p0346a21║脫心，成就普賢自在力，能以一華莊嚴一切十方世
X04n0223_p0346a22║界。以無著無縛解脫心，成就普賢自在力，出大音聲，
X04n0223_p0346a23║普徧法界，周聞一切諸佛國土，攝受調伏一切眾生。
X04n0223_p0346a24║以無著無縛解脫心，成就普賢自在力，盡未來際不
X04n0223_p0346b01║可說不可說劫，於念念中悉能徧入一切世界，以佛
X04n0223_p0346b02║神力隨念莊嚴。以無著無縛解脫心，成就普賢自在
X04n0223_p0346b03║力，盡未來際所住之劫，常能徧入一切世界，示現成
X04n0223_p0346b04║佛，出興於世。以無著無縛解脫心，成普賢行，一光普
X04n0223_p0346b05║照盡虗空界一切世界。以無著無縛解脫心，成普賢
X04n0223_p0346b06║行，得無量智慧，具一切神通，說種種法。以無著無縛
X04n0223_p0346b07║解脫心，成普賢行，入於如來盡一切劫不可測量神
X04n0223_p0346b08║通智慧。以無著無縛解脫心，成普賢行，住盡法界諸
X04n0223_p0346b09║如來所，以佛神力修習一切諸菩薩行，身、口、意業曾
X04n0223_p0346b10║無懈倦。以無著無縛解脫心，成普賢行，不違於義，不
X04n0223_p0346b11║壞於法，言辭清淨，樂說無盡，教化調伏一切眾生，令
X04n0223_p0346b12║其當得一切諸佛無上菩提。以無著無縛解脫心，修
X04n0223_p0346b13║普賢行，入一法門時，放無量光，照不思議一切法門；
X04n0223_p0346b14║如一法門，一切法門皆亦如是通達無礙，究竟當得
X04n0223_p0346b15║一切智地。以無著無縛解脫心，住菩薩行，於法自在，
X04n0223_p0346b16║到於普賢莊嚴彼岸，於一一境界皆以一切智觀察
X04n0223_p0346b17║悟入，而一切智亦不窮盡。以無著無縛解脫心，始從
X04n0223_p0346b18║此生，盡未來際，住普賢行常不休息；得一切智，悟不
X04n0223_p0346b19║可說不可說真實法，於法究竟無有迷惑。以無著無
X04n0223_p0346b20║縛解脫心，修普賢業，方便自在，得法光明，於諸菩薩
X04n0223_p0346b21║所行之行照了無礙。以無著無縛解脫心，修普賢行，
X04n0223_p0346b22║得一切方便智，知一切方便，所謂：無量方便、不思議
X04n0223_p0346b23║方便、菩薩方便、一切智方便、一切菩薩調伏方便、轉
X04n0223_p0346b24║無量法輪方便、不可說時方便、說種種法方便、無邊
X04n0223_p0346c01║際無畏藏方便、說一切法無餘方便。以無著無縛解
X04n0223_p0346c02║脫心，住普賢行，成就身業，令一切眾生見者歡喜，不
X04n0223_p0346c03║生誹謗；發菩提心，永不退轉，究竟清淨。以無著無縛
X04n0223_p0346c04║解脫心，修普賢行，得了一切眾生語言清淨智，一切
X04n0223_p0346c05║言辭具足莊嚴，普應眾生，皆令歡喜。以無著無縛解
X04n0223_p0346c06║脫心，住普賢行，立殊勝志，具清淨心，得廣大神通、廣
X04n0223_p0346c07║大智慧，普詣一切廣大世間、廣大國土、廣大眾生所，
X04n0223_p0346c08║說一切如來不可說廣大法、廣大莊嚴圓滿藏。以無
X04n0223_p0346c09║著無縛解脫心，成滿普賢迴向行願，得一切佛清淨
X04n0223_p0346c10║身、清淨心、清淨解，攝佛功德，住佛境界，智印普照，示
X04n0223_p0346c11║現菩薩清淨之業，善入一切差別句義，示諸佛菩薩
X04n0223_p0346c12║廣大自在，為一切眾生現成正覺。以無著無縛解脫
X04n0223_p0346c13║心，勤修普賢諸根行願，得聰利根、調順根、一切法自
X04n0223_p0346c14║在根、無盡根、勤修一切善根根、一切佛境界平等根、
X04n0223_p0346c15║授一切菩薩不退轉記大精進根、了知一切佛法金
X04n0223_p0346c16║剛界根、一切如來智慧光照金剛𦦨根、分別一切諸
X04n0223_p0346c17║根自在根、安立無量眾生於一切智根、無邊廣大根、
X04n0223_p0346c18║一切圓滿根、清淨無礙根。以無著無縛解脫心，修普
X04n0223_p0346c19║賢行，得一切菩薩神力，所謂：無量廣大力神力、無量
X04n0223_p0346c20║自在智神力、不動其身普現一切佛剎神力、無礙不
X04n0223_p0346c21║斷自在神力、普攝一切佛剎置於一處神力、一身徧
X04n0223_p0346c22║滿一切佛剎神力、無礙解脫遊戲神力、無所作一念
X04n0223_p0346c23║自在神力、住無性無依神力、一毛孔中次第安立不
X04n0223_p0346c24║可說世界徧遊法界諸佛道場示諸眾生皆令得入
X04n0223_p0347a01║大智慧門神力。以無著無縛解脫心，入普賢門，生菩
X04n0223_p0347a02║薩行，以自在智，於一念頃普入無量諸佛國土，一身
X04n0223_p0347a03║容受無量佛剎，獲能嚴淨佛國土智，恒以智慧觀見
X04n0223_p0347a04║無邊諸佛國土，永不發起二乘之心。以無著無縛解
X04n0223_p0347a05║脫心，修普賢方便行，入智慧境界，生如來家，住菩薩
X04n0223_p0347a06║道，具足不可說不可說無量不思議殊勝心，行無量
X04n0223_p0347a07║願未曾休息，了知三世一切法界。以無著無縛解脫
X04n0223_p0347a08║心，成就普賢清淨法門，於一毛端量處悉包容盡虗
X04n0223_p0347a09║空徧法界不可說不可說一切國土，皆使明見；如一
X04n0223_p0347a10║毛端量處，徧法界、虗空界一一毛端量處悉亦如是。
X04n0223_p0347a11║以無著無縛解脫心，成就普賢深心方便，於一念心
X04n0223_p0347a12║中現一眾生不可說不可說劫念心，如是乃至現一
X04n0223_p0347a13║切眾生爾許劫念心。以無著無縛解脫心，入普賢迴
X04n0223_p0347a14║向，行方便地，於一身中悉能包納盡法界不可說不
X04n0223_p0347a15║可說身，而眾生界無所增減；如一身，乃至周徧法界
X04n0223_p0347a16║一切身悉亦如是。以無著無縛解脫心，成就普賢大
X04n0223_p0347a17║願方便，捨離一切想倒、心倒、見倒，普入一切諸佛境
X04n0223_p0347a18║界，常見諸佛虗空界等清淨法身，相好莊嚴，神力自
X04n0223_p0347a19║在；常以妙音開示演說，無礙無斷，令其聞者如說受
X04n0223_p0347a20║持，於如來身了無所得。以無著無縛解脫心，修普賢
X04n0223_p0347a21║行，住菩薩地，於一念中入一切世界，所謂：入仰世界、
X04n0223_p0347a22║覆世界、不可說不可說十方網一切處廣大世界，以
X04n0223_p0347a23║因陀羅網分別方便普分別一切法界；以種種世界
X04n0223_p0347a24║入一世界，以不可說不可說無量世界入一世界，以
X04n0223_p0347b01║一切法界所安立無量世界入一世界，以一切虗空
X04n0223_p0347b02║界所安立無量世界入一世界，而亦不壞安立之相，
X04n0223_p0347b03║悉令明見。以無著無縛解脫心，修習普賢菩薩行願，
X04n0223_p0347b04║得佛灌頂，於一念中入方便地，成滿安住眾行智寶，
X04n0223_p0347b05║悉能了知一切諸想，所謂：眾生想、法想、剎想、方想、佛
X04n0223_p0347b06║想、世想、業想、行想、界想、解想、根想、時想、持想、煩惱想、
X04n0223_p0347b07║清淨想、成熟想、見佛想、轉法輪想、聞法解了想、調伏
X04n0223_p0347b08║想、無量想、出離想、種種地想、無量地想、菩薩了知想、
X04n0223_p0347b09║菩薩修習想、菩薩三昧想、菩薩三昧起想、菩薩成想、
X04n0223_p0347b10║菩薩壞想、菩薩歿想、菩薩生想、菩薩解脫想、菩薩自
X04n0223_p0347b11║在想、菩薩住持想、菩薩境界想、劫成壞想、明想、闇想、
X04n0223_p0347b12║晝想、夜想、半月一月一時一歲變異想、去想、來想、住
X04n0223_p0347b13║想、坐想、睡想、覺想、如是等想，於一念中悉能了知，而
X04n0223_p0347b14║離一切想，無所分別；斷一切障，無所執著；一切佛智
X04n0223_p0347b15║充滿其心，一切佛法長其善根；與諸如來等同一身，
X04n0223_p0347b16║一切諸佛之所攝取，離垢清淨；一切佛法皆隨修學，
X04n0223_p0347b17║到於彼岸。以無著無縛解脫心，為一切眾生修普賢
X04n0223_p0347b18║行，生大智寶，於一一心中知無量心，隨其依止，隨其
X04n0223_p0347b19║分別，隨其種性，隨其所作，隨其業用，隨其相狀，隨其
X04n0223_p0347b20║思覺，種種不同，靡不明見。以無著無縛解脫心，成就
X04n0223_p0347b21║普賢大願智寶，於一處中知於無量不可說處；如於
X04n0223_p0347b22║一處，於一切處悉亦如是。以無著無縛解脫心，修習
X04n0223_p0347b23║普賢行業智地，於一業中能知無量不可說不可說
X04n0223_p0347b24║業，其業各以種種緣造，明了知見；如於一業，於一切
X04n0223_p0347c01║業悉亦如是。以無著無縛解脫心，修習普賢知諸法
X04n0223_p0347c02║智，於一法中知不可說不可說法，於一切法中而知
X04n0223_p0347c03║一法；如是諸法，各各差別，無有障礙，無違無著。以無
X04n0223_p0347c04║著無縛解脫心，住菩薩行，得具普賢無礙耳根，於一
X04n0223_p0347c05║言音中知不可說不可說言音無量無邊種種差別
X04n0223_p0347c06║而無所著；如於一言音，於一切言音悉亦如是。以無
X04n0223_p0347c07║著無縛解脫心，修普賢智，起普賢行，住普賢地，於一
X04n0223_p0347c08║一法中演說不可說不可說法；其法廣大，種種差別
X04n0223_p0347c09║教化攝受，不可思議方便相應；於無量時，於一切時，
X04n0223_p0347c10║隨諸眾生所有欲解，隨根、隨時，以佛音聲而為說法；
X04n0223_p0347c11║以一妙音，令不可說道場眾會無量眾生皆悉歡喜，
X04n0223_p0347c12║一切如來所無量菩薩充滿法界；立殊勝志，生廣大
X04n0223_p0347c13║見，究竟了知一切諸行；住普賢地，隨所說法，於念念
X04n0223_p0347c14║中悉能證入；一剎那頃，增長無量不可說不可說大
X04n0223_p0347c15║智慧聚；盡未來劫，如是演說，於一切剎修習廣大虗
X04n0223_p0347c16║空等行，成就圓滿。以無著無縛解脫心，修習普賢諸
X04n0223_p0347c17║根行門，成大行王，於一一根中悉能了知無量諸根、
X04n0223_p0347c18║無量心樂、不思議境界所生妙行。以無著無縛解脫
X04n0223_p0347c19║心，住普賢行大迴向心，得色甚微細智、身甚微細智、
X04n0223_p0347c20║剎甚微細智、劫甚微細智、世甚微細智、方甚微細智、
X04n0223_p0347c21║時甚微細智、數甚微細智、業報甚微細智、清淨甚微
X04n0223_p0347c22║細智；如是等一切甚微細，於一念中悉能了知，而心
X04n0223_p0347c23║不恐怖，心不迷惑、不亂、不散、不濁、不劣；其心一緣，心
X04n0223_p0347c24║善寂定，心善分別，心善安住。以無著無縛解脫心，住
X04n0223_p0348a01║菩薩智，修普賢行，無有懈倦，能知一切眾生趣甚微
X04n0223_p0348a02║細、眾生死甚微細、眾生生甚微細、眾生住甚微細、眾
X04n0223_p0348a03║生處甚微細、眾生品類甚微細、眾生境界甚微細、眾
X04n0223_p0348a04║生行甚微細、眾生取甚微細、眾生攀緣甚微細；如是
X04n0223_p0348a05║等一切甚微細，於一念中悉能了知。以無著無縛解
X04n0223_p0348a06║脫心，立深志樂，修普賢行，能知一切菩薩從初發心
X04n0223_p0348a07║為一切眾生修菩薩行甚微細、菩薩住處甚微細、菩
X04n0223_p0348a08║薩神通甚微細、菩薩遊行無量佛剎甚微細、菩薩法
X04n0223_p0348a09║光明甚微細、菩薩清淨眼甚微細、菩薩成就殊勝心
X04n0223_p0348a10║甚微細、菩薩往詣一切如來道場眾會甚微細、菩薩
X04n0223_p0348a11║陀羅尼門智甚微細、菩薩無量無畏地一切辯才藏
X04n0223_p0348a12║演說甚微細、菩薩無量三昧相甚微細、菩薩見一切
X04n0223_p0348a13║佛三昧智甚微細、菩薩甚深三昧智甚微細、菩薩大
X04n0223_p0348a14║莊嚴三昧智甚微細、菩薩法界三昧智甚微細、菩薩
X04n0223_p0348a15║大自在神通三昧智甚微細、菩薩盡未來際廣大行
X04n0223_p0348a16║住持三昧智甚微細、菩薩出生無量差別三昧智甚
X04n0223_p0348a17║微細、菩薩出生一切諸佛前勤修供養恒不捨離三
X04n0223_p0348a18║昧智甚微細、菩薩修行一切甚深廣博無障無礙三
X04n0223_p0348a19║昧智甚微細、菩薩究竟一切智地住持行智地大神
X04n0223_p0348a20║通地決定義地離翳三昧智甚微細，如是等一切甚
X04n0223_p0348a21║微細，悉能了知。以無著無縛解脫心，修普賢行，悉知
X04n0223_p0348a22║一切菩薩安立智甚微細、菩薩地甚微細、菩薩無量
X04n0223_p0348a23║行甚微細、菩薩出生迴向甚微細、菩薩得一切佛藏
X04n0223_p0348a24║甚微細、菩薩觀察智甚微細、菩薩神通願力甚微細、
X04n0223_p0348b01║菩薩演說三昧甚微細、菩薩自在方便甚微細、菩薩
X04n0223_p0348b02║印甚微細、菩薩一生補處甚微細、菩薩生兜率天甚
X04n0223_p0348b03║微細、菩薩住止天宮甚微細、菩薩嚴淨佛國甚微細、
X04n0223_p0348b04║菩薩觀察人中甚微細、菩薩放大光明甚微細、菩薩
X04n0223_p0348b05║種族殊勝甚微細、菩薩道場眾會甚微細、菩薩徧一
X04n0223_p0348b06║切世界受生甚微細、菩薩於一身示現一切身命終
X04n0223_p0348b07║甚微細、菩薩入母胎甚微細、菩薩住母胎甚微細、菩
X04n0223_p0348b08║薩在母胎中自在示現一切法界道場眾會甚微細、
X04n0223_p0348b09║菩薩在母胎中示現一切佛神力甚微細、菩薩示現
X04n0223_p0348b10║誕生事甚微細、菩薩師子遊行七步智甚微細、菩薩
X04n0223_p0348b11║示處王宮巧方便智甚微細、菩薩出家修調伏行甚
X04n0223_p0348b12║微細、菩薩菩提樹下坐道場甚微細、菩薩破魔軍眾
X04n0223_p0348b13║成阿耨多羅三藐三菩提甚微細、如來坐菩提座放
X04n0223_p0348b14║大光明照十方界甚微細、如來示現無量神變甚微
X04n0223_p0348b15║細、如來師子吼大涅槃甚微細、如來調伏一切眾生
X04n0223_p0348b16║而無所礙甚微細、如來不思議自在力如金剛菩提
X04n0223_p0348b17║心甚微細、如來普護念一切世間境界甚微細、如來
X04n0223_p0348b18║普於一切世界施作佛事盡未來劫而無休息甚微
X04n0223_p0348b19║細、如來無礙神力周徧法界甚微細、如來於盡虗空
X04n0223_p0348b20║界一切世間普現成佛調伏眾生甚微細、如來於一
X04n0223_p0348b21║佛身現無量佛身甚微細、如來於去來今三世中皆
X04n0223_p0348b22║處道場自在智甚微細。如是等一切微細，悉能了知，
X04n0223_p0348b23║成就清淨；普能示現一切世間，於念念中增長智慧，
X04n0223_p0348b24║圓滿不退；善巧方便，修菩薩行無有休息；成就普賢
X04n0223_p0348c01║迴向之地，具足一切如來功德，永不厭捨菩薩所行，
X04n0223_p0348c02║出生菩薩現前境界，無量方便皆悉清淨；普欲安隱
X04n0223_p0348c03║一切眾生，修菩薩行，成就菩薩大威德地，得諸菩薩
X04n0223_p0348c04║心之樂欲，獲金剛幢迴向之門；出生法界諸功德藏，
X04n0223_p0348c05║常為諸佛之所護念；入諸菩薩深妙法門，演說一切
X04n0223_p0348c06║真實之義；於法善巧無所違失，起大誓願不捨眾生；
X04n0223_p0348c07║於一念中盡知一切心、非心地境界之藏，於非心處
X04n0223_p0348c08║示生於心；遠離語言，安住智慧，同諸菩薩所行之行；
X04n0223_p0348c09║以自在力示成佛道，盡未來際常無休息；一切世間
X04n0223_p0348c10║眾生劫數妄想言說之所建立，神通願力悉能示現。
X04n0223_p0348c11║以無著無縛解脫心，修普賢行，得一切眾生界甚微
X04n0223_p0348c12║細智，所謂：眾生界分別甚微細智、眾生界言說甚微
X04n0223_p0348c13║細智、眾生界執著甚微細智、眾生界異類甚微細智、
X04n0223_p0348c14║眾生界同類甚微細智、眾生界無量趣甚微細智、眾
X04n0223_p0348c15║生界不思議種種分別所作甚微細智、眾生界無量
X04n0223_p0348c16║雜染甚微細智、眾生界無量清淨甚微細智。如是等
X04n0223_p0348c17║一切眾生界境界甚微細，於一念中能以智慧皆如
X04n0223_p0348c18║實知；廣攝眾生而為說法，開示種種清淨法門，令修
X04n0223_p0348c19║菩薩廣大智慧；化身無量，見者歡喜；以智日光照菩
X04n0223_p0348c20║薩心，令其開悟智慧自在。以無著無縛解脫心，為一
X04n0223_p0348c21║切眾生，於一切世界修普賢行，得盡虗空界、法界、一
X04n0223_p0348c22║切世界甚微細智，所謂：小世界甚微細智、大世界甚
X04n0223_p0348c23║微細智、雜染世界甚微細智、清淨世界甚微細智、無
X04n0223_p0348c24║比世界甚微細智、種種世界甚微細智、廣世界甚微
X04n0223_p0349a01║細智、狹世界甚微細智、無礙莊嚴世界甚微細智、徧
X04n0223_p0349a02║一切世界佛出現甚微細智、徧一切世界說正法甚
X04n0223_p0349a03║微細智、徧一切世界普現身甚微細智、徧一切世界
X04n0223_p0349a04║放大光明甚微細智、盡一切世界示現諸佛自在神
X04n0223_p0349a05║通甚微細智、盡一切世界以一音聲示一切音甚微
X04n0223_p0349a06║細智、入一切世界一切佛剎道場眾會甚微細智、以
X04n0223_p0349a07║一切法界佛剎作一佛剎甚微細智、以一佛剎作一
X04n0223_p0349a08║切法界佛剎甚微細智、知一切世界如夢甚微細智、
X04n0223_p0349a09║知一切世界如像甚微細智、知一切世界如幻甚微
X04n0223_p0349a10║細智；如是了知出生一切菩薩之道，入普賢行智慧
X04n0223_p0349a11║神通，具普賢觀，修菩薩行常無休息；得一切佛自在
X04n0223_p0349a12║神變，具無礙身，住無依智，於諸善法無所取著，心之
X04n0223_p0349a13║所行悉無所得；於一切處起遠離想，於菩薩行起淨
X04n0223_p0349a14║修想，於一切智無取著想，以諸三昧而自莊嚴，智慧
X04n0223_p0349a15║隨順一切法界。以無著無縛解脫心，入普賢菩薩行
X04n0223_p0349a16║門，得無量法界甚微細智、演說一切法界甚微細智、
X04n0223_p0349a17║入廣大法界甚微細智、分別不思議法界甚微細智、
X04n0223_p0349a18║分別一切法界甚微細智、一念徧一切法界甚微細
X04n0223_p0349a19║智、普入一切法界甚微細智、知一切法界無所得甚
X04n0223_p0349a20║微細智、觀一切法界無所礙甚微細智、知一切法界
X04n0223_p0349a21║無有生甚微細智、於一切法界現神變甚微細智。如
X04n0223_p0349a22║是等一切法界甚微細，以廣大智皆如實知；於法自
X04n0223_p0349a23║在，示普賢行，令諸眾生皆悉滿足；不捨於義，不著於
X04n0223_p0349a24║法，出生平等無礙之智；知無礙本，不住一切法，不壞
X04n0223_p0349b01║諸法性，如實無染猶若虗空；隨順世間起於言說，開
X04n0223_p0349b02║真實義，示寂滅性；於一切境無依、無住、無有分別，明
X04n0223_p0349b03║見法界廣大安立；了諸世間及一切法，平等無二，離
X04n0223_p0349b04║一切著。以無著無縛解脫心，修普賢行，生諸劫甚微
X04n0223_p0349b05║細智，所謂：以不可說劫為一念甚微細智、以一念為
X04n0223_p0349b06║不可說劫甚微細智、以阿僧祇劫入一劫甚微細智、
X04n0223_p0349b07║以一劫入阿僧祇劫甚微細智、以長劫入短劫甚微
X04n0223_p0349b08║細智、以短劫入長劫甚微細智、入有佛劫無佛劫甚
X04n0223_p0349b09║微細智、知一切劫數甚微細智、知一切劫非劫甚微
X04n0223_p0349b10║細智、一念中見三世一切劫甚微細智。如是等一切
X04n0223_p0349b11║諸劫甚微細，以如來智，於一念中皆如實知；得諸菩
X04n0223_p0349b12║薩圓滿行王心、入普賢行心、離一切分別異道戲論
X04n0223_p0349b13║心、發大願無懈息心、普見無量世界網無量諸佛充
X04n0223_p0349b14║滿心、於諸佛善根諸菩薩行能聞持心、於安慰一切
X04n0223_p0349b15║眾生廣大行聞已不忘心、能於一切劫現佛出世心、
X04n0223_p0349b16║於一一世界盡未來際行不動行無休息心、於一切
X04n0223_p0349b17║世界中以如來身業充滿菩薩身心。以無著無縛解
X04n0223_p0349b18║脫心，修普賢行，成不退轉，得一切法甚微細智，所謂：
X04n0223_p0349b19║甚深法甚微細智、廣大法甚微細智、種種法甚微細
X04n0223_p0349b20║智、莊嚴法甚微細智、一切法無有量甚微細智、一切
X04n0223_p0349b21║法入一法甚微細智、一法入一切法甚微細智、一切
X04n0223_p0349b22║法入非法甚微細智、無法中安立一切法而不相違
X04n0223_p0349b23║甚微細智、入一切佛法方便無有餘甚微細智；如是
X04n0223_p0349b24║等一切世界一切言說所安立法諸微細智，與彼同
X04n0223_p0349c01║等，其智無礙，皆如實知。得入無邊法界心，於一一法
X04n0223_p0349c02║界深心堅住，成無礙行；以一切智充滿諸根，入諸佛
X04n0223_p0349c03║智，正念方便，成就諸佛廣大功德，徧滿法界；普入一
X04n0223_p0349c04║切諸如來身，現諸菩薩所有身業，隨順一切世界言
X04n0223_p0349c05║辭演說於法；得一切佛神力所加智慧意業，出生無
X04n0223_p0349c06║量善巧方便分別諸法薩婆若智。以無著無縛解脫
X04n0223_p0349c07║心，修普賢行，出生一切甚微細智，所謂：知一切剎甚
X04n0223_p0349c08║微細智、知一切眾生甚微細智、知一切法果報甚微
X04n0223_p0349c09║細智、知一切眾生心甚微細智、知一切說法時甚微
X04n0223_p0349c10║細智、知一切法界甚微細智、知一切盡虗空界三世
X04n0223_p0349c11║甚微細智、知一切語言道甚微細智、知一切世間行
X04n0223_p0349c12║甚微細智、知一切出世行甚微細智，乃至知一切如
X04n0223_p0349c13║來道、一切菩薩道、一切眾生道甚微細智。修菩薩行，
X04n0223_p0349c14║住普賢道，若文若義，皆如實知；生如影智，生如夢智，
X04n0223_p0349c15║生如幻智，生如響智，生如化智，生如空智，生寂滅智，
X04n0223_p0349c16║生一切法界智，生無所依智，生一切佛法智。
X04n0223_p0349c17║【論】第二、佛子已下，至無所依智，生一切佛法智已
X04n0223_p0349c18║上，可十二紙經，明修初十種善根，修十種尊重行，
X04n0223_p0349c19║無著無縛解脫迴向，得入普賢微細智境分。此一
X04n0223_p0349c20║段，總明成就三世諸佛果德，及普賢果行諸微細
X04n0223_p0349c21║法。如是微細法門，約立十種微細，略以示之，餘皆
X04n0223_p0349c22║倣此。一、佛身微細，如佛報身中，於一佛身中，及一
X04n0223_p0349c23║眾生身中，有不可說不可量佛身，一切佛身、一切
X04n0223_p0349c24║眾生身總爾。二、佛智微細，於一智慧中，徧虗空界
X04n0223_p0350a01║眾生隨樂之法，皆差別知。三、佛受生微細，盡十方
X04n0223_p0350a02║一切佛剎，皆抹為塵，於一一塵中，一時受胎，一時
X04n0223_p0350a03║初生，一時趣道場，一時轉法輪等，而亦不壞起，隨
X04n0223_p0350a04║類身對現故。四、攝化三世一切眾生微細，於一切
X04n0223_p0350a05║佛剎塵中，具普賢行，一一眾生前，隨類現形，說法
X04n0223_p0350a06║教化，各各差別，重重無礙。五、國土微細，於一一塵
X04n0223_p0350a07║中，皆有量等虗空廣大國土，一一國土，互相參入，
X04n0223_p0350a08║重重無礙，如華藏海是。六、菩薩眾海微細，於如上
X04n0223_p0350a09║佛剎塵中，一一佛所，有如虗空量等廣大道場，菩
X04n0223_p0350a10║薩眾海，皆悉充滿，如是一切剎塵之內，總皆如是，
X04n0223_p0350a11║如是道場，如是眾海，皆相參入，重重無礙，如光如
X04n0223_p0350a12║影。七、菩薩見佛微細，隨其十住、十行、十迴向、十地，
X04n0223_p0350a13║皆見如來，如對目前，說隨自位法，見隨自位身。八、
X04n0223_p0350a14║佛音聲微細，如來音聲，不從心出，不從身出，常有
X04n0223_p0350a15║音聲，恒徧十方，隨應聞之，皆使得聞。九、時劫微細，
X04n0223_p0350a16║以三世不可說劫，一切諸佛，不出一念，普在如今。
X04n0223_p0350a17║如今現前諸佛，還居未來、過去，一時三世參入，劫
X04n0223_p0350a18║劫重重無礙。十、神通道力微細，以法性徧故。智身
X04n0223_p0350a19║亦爾，以無依住智，對現色身，十方響應，而無來往，
X04n0223_p0350a20║亦無變化造作之心。以智隨本願，法應如是，及一
X04n0223_p0350a21║切塵中境界，亦復如是，重重無盡。如是已上，安立
X04n0223_p0350a22║十種法門，釋此位中迴向之法。大況如是，明此無
X04n0223_p0350a23║著無縛迴向位中菩薩，堪如是入故。餘文倣知。大
X04n0223_p0350a24║意以無作法身，無依住智，以十迴向，大願調和，令
X04n0223_p0350b01║得成就大慈悲利眾生之行海；令使一切思量分
X04n0223_p0350b02║別，便為智用；令使一切知見，總為禪門本來不動；
X04n0223_p0350b03║令使理性本寂定門，起差別智身、慧身、變易身；令
X04n0223_p0350b04║使一毛孔中，安立一切佛剎、眾生剎，悉皆無礙；令
X04n0223_p0350b05║使有為、無為，為一法界自在故。如是迴向。
X04n0223_p0350b06║【經】佛子！菩薩摩訶薩以無著無縛解脫心迴向，不分
X04n0223_p0350b07║別若世間、若世間法，不分別若菩提、若菩提薩埵，不
X04n0223_p0350b08║分別若菩薩行、若出離道，不分別若佛、若一切佛法，
X04n0223_p0350b09║不分別若調伏眾生、若不調伏眾生，不分別若善根、
X04n0223_p0350b10║若迴向，不分別若自、若他，不分別若施物、若受施者，
X04n0223_p0350b11║不分別若菩薩行、若等正覺，不分別若法、若智。
X04n0223_p0350b12║【論】第三、佛子已下，至不分別。若法若智有七行，經
X04n0223_p0350b13║明得無分別分。
X04n0223_p0350b14║【經】佛子！菩薩摩訶薩以彼善根如是迴向，所謂：心無
X04n0223_p0350b15║著無縛解脫，身無著無縛解脫，口無著無縛解脫，業
X04n0223_p0350b16║無著無縛解脫，報無著無縛解脫，世間無著無縛解
X04n0223_p0350b17║脫，佛剎無著無縛解脫，眾生無著無縛解脫，法無著
X04n0223_p0350b18║無縛解脫，智無著無縛解脫。菩薩摩訶薩如是迴向
X04n0223_p0350b19║時，如三世諸佛為菩薩時所修迴向而行迴向；學過
X04n0223_p0350b20║去諸佛迴向，成未來諸佛迴向，住現在諸佛迴向；安
X04n0223_p0350b21║住過去諸佛迴向道，不捨未來諸佛迴向道，隨順現
X04n0223_p0350b22║在諸佛迴向道；勤修過去諸佛教，成就未來諸佛教，
X04n0223_p0350b23║了知現在諸佛教；滿足過去諸佛平等，成就未來諸
X04n0223_p0350b24║佛平等，安住現在諸佛平等；行過去諸佛境界，住未
X04n0223_p0350c01║來諸佛境界，等現在諸佛境界；得三世一切諸佛善
X04n0223_p0350c02║根，具三世一切諸佛種性，住三世一切諸佛所行，順
X04n0223_p0350c03║三世一切諸佛境界。佛子！是為菩薩摩訶薩第九無
X04n0223_p0350c04║著無縛解脫心迴向。
X04n0223_p0350c05║【論】第四、佛子已下，至第九、無著無縛解脫心迴向，
X04n0223_p0350c06║有十六行半。經明修此迴向，得三業無著無縛，同
X04n0223_p0350c07║三世佛迴向自在分。
X04n0223_p0350c08║【經】菩薩摩訶薩住此迴向時，一切金剛輪圍山所不
X04n0223_p0350c09║能壞；於一切眾生中，色相第一，無能及者；悉能摧破
X04n0223_p0350c10║諸魔邪業，普現十方一切世界；修菩薩行，為欲開悟
X04n0223_p0350c11║一切眾生；以善方便，說諸佛法，得大智慧；於諸佛法，
X04n0223_p0350c12║心無迷惑；在在生處，若行若住，常得值遇不壞眷屬；
X04n0223_p0350c13║三世諸佛所說正法，以清淨念，悉能受持；盡未來劫，
X04n0223_p0350c14║修菩薩行，常不休息，無所依著；普賢行願，增長具足；
X04n0223_p0350c15║得一切智，施作佛事，成就菩薩自在神通。
X04n0223_p0350c16║【論】第五、菩薩摩訶薩已下，至成就菩薩自在神通，
X04n0223_p0350c17║有九行。經明此修迴向，得善根不壞，所生值佛，得
X04n0223_p0350c18║自在神通分。
X04n0223_p0350c19║【經】爾時，金剛幢菩薩承佛神力，普觀十方而說頌言：
X04n0223_p0350c20║【論】第六、爾時，金剛幢菩薩已下一行經，明觀眾說
X04n0223_p0350c21║頌分。
X04n0223_p0350c22║【經】普於十方無等尊，未曾一起輕慢心。
X04n0223_p0350c23║隨其所修功德業，亦復恭敬生尊重。
X04n0223_p0350c24║所修一切諸功德，不為自己及他人，
X04n0223_p0351a01║恒以最上信解心，利益眾生故迴向。
X04n0223_p0351a02║未嘗暫起高慢心，亦復不生下劣意，
X04n0223_p0351a03║如來所有身等業，彼悉請問勤修習，
X04n0223_p0351a04║所修種種諸善根，悉為利益諸含識，
X04n0223_p0351a05║安住深心廣大解，迴向人尊功德位。
X04n0223_p0351a06║世間所有無量別，種種善巧奇特事，
X04n0223_p0351a07║麤細廣大及甚深，靡不修行皆了達。
X04n0223_p0351a08║世間所有種種身，以身平等入其中，
X04n0223_p0351a09║於此修行得了悟，慧門成就無退轉。
X04n0223_p0351a10║世間國土無量種，微細廣大仰覆別，
X04n0223_p0351a11║菩薩能以智慧門，一毛孔中無不見，
X04n0223_p0351a12║眾生心行無有量，能令平等入一心，
X04n0223_p0351a13║以智慧門悉開悟，於所修行不退轉。
X04n0223_p0351a14║眾生諸根及欲樂，上中下品各不同，
X04n0223_p0351a15║一切甚深難可知，隨其本性悉能了。
X04n0223_p0351a16║眾生所有種種業，上中下品各差別，
X04n0223_p0351a17║菩薩深入如來力，以智慧門普明見，
X04n0223_p0351a18║不可思議無量劫，能令平等入一念，
X04n0223_p0351a19║如是見已徧十方，修行一切清淨業。
X04n0223_p0351a20║過去未來及現在，了知其相各不同。
X04n0223_p0351a21║而亦不違平等理，是則大心明達行。
X04n0223_p0351a22║世間眾生行不同，或顯或隱無量種，
X04n0223_p0351a23║菩薩悉知差別相，亦知其相皆無相，
X04n0223_p0351a24║十方世界一切佛，所現自在神通力，
X04n0223_p0351b01║廣大難可得思議，菩薩悉能分別知。
X04n0223_p0351b02║一切世界兜率中，自然覺悟人師子，
X04n0223_p0351b03║功德廣大淨無等，如其體相悉能見。
X04n0223_p0351b04║或現降神處母胎，無量自在大神變，
X04n0223_p0351b05║成佛說法示滅度，普徧世間無暫已。
X04n0223_p0351b06║人中師子初生時，一切勝智悉承奉，
X04n0223_p0351b07║諸天帝釋梵王等，靡不恭敬而瞻侍。
X04n0223_p0351b08║十方一切無有餘，無量無邊法界中，
X04n0223_p0351b09║無始無末無遐邇，示現如來自在力。
X04n0223_p0351b10║人中尊導現生已，遊行諸方各七步，
X04n0223_p0351b11║欲以妙法悟羣生，是故如來普觀察。
X04n0223_p0351b12║見諸眾生沉欲海，盲闇愚癡之所覆，
X04n0223_p0351b13║人中自在現微笑，念當救彼三有苦。
X04n0223_p0351b14║大師子吼出妙音，我為世間第一尊。
X04n0223_p0351b15║應然明淨智慧燈，滅彼生死愚癡闇。
X04n0223_p0351b16║人師子王出世時，普放無量大光明，
X04n0223_p0351b17║令諸惡道皆休息，永滅世間眾苦難。
X04n0223_p0351b18║或時示現處王宮，或現捨家修學道，
X04n0223_p0351b19║為欲饒益眾生故，示其如是自在力。
X04n0223_p0351b20║如來始坐道場時，一切大地皆動搖，
X04n0223_p0351b21║十方世界悉蒙光，六趣眾生咸離苦。
X04n0223_p0351b22║震動一切魔宮殿，開悟十方眾生心，
X04n0223_p0351b23║昔曾受化及修行，皆使了知真實義。
X04n0223_p0351b24║十方所有諸國土，悉入毛孔無有餘，
X04n0223_p0351c01║一切毛孔剎無邊，於彼普現神通力，
X04n0223_p0351c02║一切諸佛所開演，無量方便皆隨悟，
X04n0223_p0351c03║設諸如來所不說，亦能解了勤修習，
X04n0223_p0351c04║徧滿三千大千界，一切魔軍興鬪諍。
X04n0223_p0351c05║所作無量種種惡，無礙智門能悉滅。
X04n0223_p0351c06║如來或在諸佛剎，或復現處諸天宮，
X04n0223_p0351c07║或在梵宮而現身，菩薩悉見無障礙。
X04n0223_p0351c08║佛現無量種種身，轉於清淨妙法輪，
X04n0223_p0351c09║乃至三世一切劫，求其邊際不可得。
X04n0223_p0351c10║寶座高廣最無等，徧滿十方無量界，
X04n0223_p0351c11║種種妙相而莊嚴，佛處其上難思議。
X04n0223_p0351c12║諸佛子眾共圍遶，盡於法界悉周徧。
X04n0223_p0351c13║開示菩提無量行，一切最勝所由道。
X04n0223_p0351c14║諸佛隨宜所作業，無量無邊等法界，
X04n0223_p0351c15║智者能以一方便，一切了知無不盡。
X04n0223_p0351c16║諸佛自在神通力，示現一切種種身，
X04n0223_p0351c17║或現諸趣無量生，或現婇女眾圍遶，
X04n0223_p0351c18║或於無量諸世界，示現出家成佛道，
X04n0223_p0351c19║乃至最後般涅槃，分布其身起塔廟。
X04n0223_p0351c20║如是種種無邊行，導師演說佛所住。
X04n0223_p0351c21║世尊所有大功德，誓願修行悉令盡，
X04n0223_p0351c22║以彼善根迴向時，住於如是方便法，
X04n0223_p0351c23║如是修習菩提行，其心畢竟無厭怠。
X04n0223_p0351c24║如來所有大神通，及以無邊勝功德，
X04n0223_p0352a01║乃至世間諸智行，一切悉知無不盡。
X04n0223_p0352a02║如是一切人中主，隨其所有諸境界，
X04n0223_p0352a03║於一念中皆了悟，而亦不捨菩提行。
X04n0223_p0352a04║諸佛所有微細行，及一切剎種種法，
X04n0223_p0352a05║於彼悉能隨順知，究竟迴向到彼岸。
X04n0223_p0352a06║有數無數一切劫，菩薩了知即一念。
X04n0223_p0352a07║於此善入菩提行，常勤修習不退轉。
X04n0223_p0352a08║十方所有無量剎，或有雜染或清淨，
X04n0223_p0352a09║及彼一切諸如來，菩薩悉能分別知。
X04n0223_p0352a10║於念念中悉明見，不可思議無量劫。
X04n0223_p0352a11║如是三世無有餘，具足修治菩薩行。
X04n0223_p0352a12║於一切心平等入，入一切法亦平等，
X04n0223_p0352a13║盡空佛剎斯亦然，彼最勝行悉了知。
X04n0223_p0352a14║出生眾生及諸法，所有種種諸智慧，
X04n0223_p0352a15║菩薩神力亦復然，如是一切無窮盡。
X04n0223_p0352a16║諸微細智各差別，菩薩盡攝無有餘。
X04n0223_p0352a17║同相異相悉善知，如是修行廣大行。
X04n0223_p0352a18║十方無量諸佛剎，其中眾生各無量，
X04n0223_p0352a19║趣生族類種種殊，住行力已悉能知。
X04n0223_p0352a20║過去未來現在世，所有一切諸導師，
X04n0223_p0352a21║若人知此而迴向，則與彼佛行平等。
X04n0223_p0352a22║若人能修此迴向，則為學佛所行道。
X04n0223_p0352a23║當得一切佛功德，及以一切佛智慧，
X04n0223_p0352a24║一切世間莫能壞，一切所學皆成就，
X04n0223_p0352b01║常能憶念一切佛，常見一切世間燈，
X04n0223_p0352b02║菩薩勝行不可量，諸功德法亦如是，
X04n0223_p0352b03║已住如來無上行，悉知諸佛自在力。
X04n0223_p0352b04║【論】第七已下，有一百二行頌，文義自具，兩行一頌。
X04n0223_p0352b05║第二、隨文釋義者，云何為無著無縛解脫迴向？為
X04n0223_p0352b06║無性理智無依，即一切無著，一切無縛。是故經云：
X04n0223_p0352b07║甚深微細智，修菩薩行，住普賢道。若文若義，皆如
X04n0223_p0352b08║實知生，如影智生，如夢、如幻、如響、如化、如空，乃至
X04n0223_p0352b09║無所依等智生也。
X04n0223_p0352b10║
X04n0223_p0352b11║大方廣佛新華嚴經合論卷第五十一
X04n0223_p0352b12║
X04n0223_p0352b13║音切
X04n0223_p0352b14║誹（方味切。）謗（補曠切。）懈（戒音。）倦（羣眷切。）狹（侯夾切。）響（許兩切。）埵（丁果
X04n0223_p0352b15║切。）遐（胡加切。）邇（兒氏切。）婇（倉宰切。）誕（徒旱切。）倣（分兩切。）暫（藏濫切。）