X04n0223_p0352b16║
X04n0223_p0352b17║
X04n0223_p0352b18║
X04n0223_p0352b19║大方廣佛新華嚴經合論卷第五十二
X04n0223_p0352b20║唐于闐國三藏沙門實叉難陀譯經
X04n0223_p0352b21║唐太原方山長者李通玄造論
X04n0223_p0352b22║唐福州開元寺沙門志寧釐經合論
X04n0223_p0352b23║十迴向品第二十五之十一
X04n0223_p0352b24║【論】第十、等法界無量迴向。以智波羅蜜為體，表法。
X04n0223_p0352c01║以善財童子所見，安住地神，此是女神。如此坤神，
X04n0223_p0352c02║分位在西南方，又處中宮，而治四季，明處智行悲
X04n0223_p0352c03║圓滿故。其地神住摩竭國者，是如來成道之國，明
X04n0223_p0352c04║此位昇進至中道，同如來智悲圓滿位故。摩竭國
X04n0223_p0352c05║是此閻浮之中心，是中宮位。若隨當方，有帝王所
X04n0223_p0352c06║居處，即是。若隨位昇進修行中，智悲圓滿行是。若
X04n0223_p0352c07║望迴向，表位。會融中，前天神表智，坤神表悲，二位
X04n0223_p0352c08║會融，以成一位，養含生之道，成德化之門。如百萬
X04n0223_p0352c09║地神，放大光明，徧三千大千世界者，以智行悲，百
X04n0223_p0352c10║萬行門，慈光照燭徧也。大地震吼者，悲心感應也。
X04n0223_p0352c11║種種寶物，處處莊嚴者，明大悲行滿，現業果報，舉
X04n0223_p0352c12║本位因果報，得所嚴也。廣釋至位方明。又表智悲
X04n0223_p0352c13║成滿，可以說教利生，須當其智如神，其心如地，載
X04n0223_p0352c14║育萬物，不以為勞，如地能生、能養、能載，終始不移
X04n0223_p0352c15║焉。二義如前。第二、長科當位者。從初佛子已下，至
X04n0223_p0352c16║三十三卷中說頌已來，長科為二十六段。
X04n0223_p0352c17║【經】佛子！云何為菩薩摩訶薩等法界無量迴向？佛子！
X04n0223_p0352c18║此菩薩摩訶薩以離垢繒而繫其頂，住法師位，廣行
X04n0223_p0352c19║法施；起大慈悲，安立眾生；於菩提心，常行饒益，無有
X04n0223_p0352c20║休息；以菩提心長養善根，為諸眾生作調御師，示諸
X04n0223_p0352c21║眾生一切智道；為諸眾生作法藏日，善根光明普照
X04n0223_p0352c22║一切；於諸眾生，其心平等，修諸善行，無有休息；心淨
X04n0223_p0352c23║無染，智慧自在，不捨一切善根道業；作諸眾生大智
X04n0223_p0352c24║商主，普令得入安隱正道；為諸眾生而作導首，令修
X04n0223_p0353a01║一切善根法行；為諸眾生作不可壞堅固善友，令其
X04n0223_p0353a02║善根增長成就。
X04n0223_p0353a03║【論】第一、佛子已下，至令其善根增長成就，有十一
X04n0223_p0353a04║行。經明此位菩薩智悲圓滿，堪為法師施法利生
X04n0223_p0353a05║分。
X04n0223_p0353a06║【經】佛子！此菩薩摩訶薩以法施為首，發生一切清淨
X04n0223_p0353a07║白法，攝受趣向一切智心，殊勝願力究竟堅固，成就
X04n0223_p0353a08║增益，具大威德，依善知識，心無諂誑，思惟觀察一切
X04n0223_p0353a09║智門無邊境界。以此善根如是迴向：願得修習、成就、
X04n0223_p0353a10║增長廣大無礙一切境界；願得於佛正教之中，乃至
X04n0223_p0353a11║聽聞一句一偈，受持演說；願得憶念與法界等無量
X04n0223_p0353a12║無邊一切世界，去、來、現在一切諸佛，既憶念已，修菩
X04n0223_p0353a13║薩行；又願以此念佛善根，為一眾生，於一世界，盡未
X04n0223_p0353a14║來劫，修菩薩行；如於一世界，盡法界、虗空界、一切世
X04n0223_p0353a15║界皆亦如是；如為一眾生，為一切眾生亦復如是。以
X04n0223_p0353a16║善方便，一一皆為盡未來劫大誓莊嚴，終無離佛善
X04n0223_p0353a17║知識想，常見諸佛現在其前，無有一佛出興於世，不
X04n0223_p0353a18║得親近一切諸佛及諸菩薩所讚所說清淨梵行，誓
X04n0223_p0353a19║願修行，悉令圓滿。所謂：不破梵行、不缺梵行、不雜梵
X04n0223_p0353a20║行、無玷梵行、無失梵行、無能蔽梵行、佛所讚梵行、無
X04n0223_p0353a21║所依梵行、無所得梵行、增益菩薩清淨梵行、三世諸
X04n0223_p0353a22║佛所行梵行、無礙梵行、無著梵行、無諍梵行、無滅梵
X04n0223_p0353a23║行、安住梵行、無比梵行、無動梵行、無亂梵行、無恚梵
X04n0223_p0353a24║行。
X04n0223_p0353b01║【論】第二、佛子已下，至無恚梵行，有二十一行。經明
X04n0223_p0353b02║菩薩以法利生，自修梵行分。
X04n0223_p0353b03║【經】佛子！菩薩摩訶薩若能為己修行如是清淨梵行，
X04n0223_p0353b04║則能普為一切眾生，令一切眾生皆得安住，令一切
X04n0223_p0353b05║眾生皆得開曉，令一切眾生皆得成就，令一切眾生
X04n0223_p0353b06║皆得清淨，令一切眾生皆得無垢，令一切眾生皆得
X04n0223_p0353b07║照明，令一切眾生離諸塵染，令一切眾生無諸障翳，
X04n0223_p0353b08║令一切眾生離諸熱惱，令一切眾生離諸纏縛，令一
X04n0223_p0353b09║切眾生永離諸惡，令一切眾生無諸惱害，畢竟清淨。
X04n0223_p0353b10║何以故？菩薩摩訶薩自於梵行不能清淨，不能令他
X04n0223_p0353b11║而得清淨；自於梵行而有退轉，不能令他無有退轉；
X04n0223_p0353b12║自於梵行而有失壞，不能令他無有失壞；自於梵行
X04n0223_p0353b13║而有遠離，不能令他常不遠離；自於梵行無有懈怠，
X04n0223_p0353b14║不能令他不生懈怠；自於梵行不生信解，不能令他
X04n0223_p0353b15║心生信解；自於梵行而不安住，不能令他而得安住；
X04n0223_p0353b16║自於梵行而不證入，不能令他心得證入；自於梵行
X04n0223_p0353b17║而有放捨，不能令他恒不放捨；自於梵行而有散動，
X04n0223_p0353b18║不能令他心不散動。何以故？菩薩摩訶薩住無倒行，
X04n0223_p0353b19║說無倒法，所言誠實，如說修行；淨身、口、意，離諸雜染；
X04n0223_p0353b20║住無礙行，滅一切障。菩薩摩訶薩自得淨心，為他演
X04n0223_p0353b21║說清淨心法；自修和忍，以諸善根調伏其心，令他和
X04n0223_p0353b22║忍，以諸善根調伏其心；自離疑悔，亦令他人永離疑
X04n0223_p0353b23║悔；自得淨信，亦令他得不壞淨信；自住正法，亦令眾
X04n0223_p0353b24║生安住正法。
X04n0223_p0353c01║【論】第三、佛子已下，至亦令眾生安住正法，有二十
X04n0223_p0353c02║五行。經明菩薩自住梵行正法，亦令他住梵行分。
X04n0223_p0353c03║【經】佛子！菩薩摩訶薩復以法施所生善根如是迴向，
X04n0223_p0353c04║所謂：願我獲得一切諸佛無盡法門，普為眾生分別
X04n0223_p0353c05║解說，皆令歡喜，心得滿足，摧滅一切外道異論；願我
X04n0223_p0353c06║能為一切眾生演說三世諸佛法海，於一一法生起、
X04n0223_p0353c07║一一法義理、一一法名言、一一法安立、一一法解說、
X04n0223_p0353c08║一一法顯示、一一法門戶、一一法悟入、一一法觀察、
X04n0223_p0353c09║一一法分位，悉得無邊無盡法藏，獲無所畏，具四辯
X04n0223_p0353c10║才，廣為眾生分別解說，窮未來際而無有盡；為欲令
X04n0223_p0353c11║一切眾生立勝志願，出生無礙無謬失辯；為欲令一
X04n0223_p0353c12║切眾生皆生歡喜；為欲令一切眾生成就一切淨法
X04n0223_p0353c13║光明，隨其類音，演說無斷；為欲令一切眾生深信歡
X04n0223_p0353c14║喜，住一切智，辯了諸法，俾無迷惑，作是念言：我當普
X04n0223_p0353c15║於一切世界，為諸眾生精勤修習，得徧法界無量自
X04n0223_p0353c16║在身，得徧法界無量廣大心，具等法界無量清淨音
X04n0223_p0353c17║聲，現等法界無量眾會道場，修等法界無量菩薩業，
X04n0223_p0353c18║得等法界無量菩薩住，證等法界無量菩薩平等，學
X04n0223_p0353c19║等法界無量菩薩法，住等法界無量菩薩行，入等法
X04n0223_p0353c20║界無量菩薩迴向。是為菩薩摩訶薩以諸善根而為
X04n0223_p0353c21║迴向，為令眾生悉得成就一切智故。
X04n0223_p0353c22║【論】第四、佛子已下，至悉得成就一切智故，有二十
X04n0223_p0353c23║二行。經明如上法施所生善根迴向，願得為一切
X04n0223_p0353c24║眾生演說三世佛法，入無礙辯及音聲無礙分。
X04n0223_p0354a01║【經】佛子！菩薩摩訶薩復以善根如是迴向，所謂：為欲
X04n0223_p0354a02║見等法界無量諸佛，調伏等法界無量眾生，住持等
X04n0223_p0354a03║法界無量佛剎，證等法界無量菩薩智，獲等法界無
X04n0223_p0354a04║量無所畏，成等法界無量諸菩薩陀羅尼，得等法界
X04n0223_p0354a05║無量諸菩薩不思議住，具等法界無量功德，滿等法
X04n0223_p0354a06║界無量利益眾生善根；又願以此善根故，令我得福
X04n0223_p0354a07║德平等、智慧平等、力平等、無畏平等、清淨平等、自在
X04n0223_p0354a08║平等、正覺平等、說法平等、義平等、決定平等、一切神
X04n0223_p0354a09║通平等，如是等法皆悉圓滿。如我所得，願一切眾生
X04n0223_p0354a10║亦如是得，如我無異。
X04n0223_p0354a11║【論】第五、佛子已下，至得如我無異，有十一行。經明
X04n0223_p0354a12║菩薩令諸清淨，以如上法施及迴向、發願善根。又
X04n0223_p0354a13║迴向願見等法界如來出興於世，調伏等法界無
X04n0223_p0354a14║盡眾生分。
X04n0223_p0354a15║【經】佛子！菩薩摩訶薩復以善根如是迴向，所謂：如法
X04n0223_p0354a16║界無量，善根迴向亦復如是，所得智慧終無有量；如
X04n0223_p0354a17║法界無邊，善根迴向亦復如是，見一切佛無有其邊；
X04n0223_p0354a18║如法界無限，善根迴向亦復如是，詣諸佛剎無有齊
X04n0223_p0354a19║限；如法界無際，善根迴向亦復如是，於一切世界修
X04n0223_p0354a20║菩薩行無有涯際；如法界無斷，善根迴向亦復如是，
X04n0223_p0354a21║住一切智永不斷絕；如法界一性，善根迴向亦復如
X04n0223_p0354a22║是，與一切眾生同一智性；如法界自性清淨，善根迴
X04n0223_p0354a23║向亦復如是，令一切眾生究竟清淨；如法界隨順，善
X04n0223_p0354a24║根迴向亦復如是，令一切眾生悉皆隨順普賢行願；
X04n0223_p0354b01║如法界莊嚴，善根迴向亦復如是，令一切眾生以普
X04n0223_p0354b02║賢行而為莊嚴；如法界不可失壞，善根迴向亦復如
X04n0223_p0354b03║是，令諸菩薩永不失壞諸清淨行。
X04n0223_p0354b04║【論】第六、佛子已下，至永不失壞諸清淨行，有十五
X04n0223_p0354b05║行。經明菩薩迴向善根，如法界無量分。
X04n0223_p0354b06║【經】佛子！菩薩摩訶薩復以此善根如是迴向，所謂：願
X04n0223_p0354b07║以此善根承事一切諸佛菩薩，皆令歡喜；願以此善
X04n0223_p0354b08║根速得趣入一切智性；願以此善根徧一切處，修一
X04n0223_p0354b09║切智；願以此善根令一切眾生常得往覲一切諸佛；
X04n0223_p0354b10║願以此善根令一切眾生常見諸佛，能作佛事；願以
X04n0223_p0354b11║此善根令一切眾生恒得見佛，不於佛事生怠慢心；
X04n0223_p0354b12║願以此善根令一切眾生常得見佛，心喜清淨，無有
X04n0223_p0354b13║退轉；願以此善根令一切眾生常得見佛，心善解了；
X04n0223_p0354b14║願以此善根令一切眾生常得見佛，不生執著；願以
X04n0223_p0354b15║此善根令一切眾生常得見佛，了達無礙；願以此善
X04n0223_p0354b16║根令一切眾生常得見佛，成普賢行；願以此善根令
X04n0223_p0354b17║一切眾生常見諸佛，現在其前，無時暫捨；願以此善
X04n0223_p0354b18║根令一切眾生常見諸佛，出生菩薩無量諸力；願以
X04n0223_p0354b19║此善根令一切眾生常見諸佛，於一切法永不忘失。
X04n0223_p0354b20║【論】第七、佛子已下，至於一切法永不忘失，有十六
X04n0223_p0354b21║行。經明以法界等無量善根迴向：願令一切眾生
X04n0223_p0354b22║得見佛，以清淨分。
X04n0223_p0354b23║【經】佛子！菩薩摩訶薩又以諸善根如是迴向，所謂：如
X04n0223_p0354b24║法界無起性迴向、如法界根本性迴向、如法界自體
X04n0223_p0354c01║性迴向、如法界無依性迴向、如法界無忘失性迴向、
X04n0223_p0354c02║如法界空無性迴向、如法界寂靜性迴向、如法界無
X04n0223_p0354c03║處所性迴向、如法界無遷動性迴向、如法界無差別
X04n0223_p0354c04║性迴向。
X04n0223_p0354c05║【論】第八、佛子已下，至無差別性迴向，有六行經，明
X04n0223_p0354c06║如法界性無起無遷迴向分。
X04n0223_p0354c07║【經】佛子！菩薩摩訶薩復以法施所有宣示、所有開悟
X04n0223_p0354c08║及因此起一切善根如是迴向，所謂：願一切眾生成
X04n0223_p0354c09║菩薩法師，常為諸佛之所護念；願一切眾生作無上
X04n0223_p0354c10║法師，方便安立一切眾生於一切智；願一切眾生作
X04n0223_p0354c11║無屈法師，一切問難莫能窮盡；願一切眾生作無屈
X04n0223_p0354c12║法師，得一切法無礙光明；願一切眾生作智藏法師，
X04n0223_p0354c13║能善巧說一切佛法；願一切眾生成諸如來自在法
X04n0223_p0354c14║師，善能分別如來智慧；願一切眾生作如眼法師，說
X04n0223_p0354c15║如實法，不由他教；願一切眾生作憶持一切佛法法
X04n0223_p0354c16║師，如理演說，不違句義；願一切眾生作修行無相道
X04n0223_p0354c17║法師，以諸妙相而自莊嚴，放無量光，善入諸法；願一
X04n0223_p0354c18║切眾生作大身法師，其身普徧一切國土，興大法雲，
X04n0223_p0354c19║雨諸佛法；願一切眾生作護法藏法師，建無勝幢，護
X04n0223_p0354c20║諸佛法，令正法海無所缺減；願一切眾生作一切法
X04n0223_p0354c21║日法師，得佛辯才，巧說諸法；願一切眾生作妙音方
X04n0223_p0354c22║便法師，善說無邊法界之藏；願一切眾生作到法彼
X04n0223_p0354c23║岸法師，以智神通開正法藏；願一切眾生作安住正
X04n0223_p0354c24║法法師，演說如來究竟智慧；願一切眾生作了達諸
X04n0223_p0355a01║法法師，能說無量無盡功德；願一切眾生作不誑世
X04n0223_p0355a02║間法師，能以方便令入實際；願一切眾生作破諸魔
X04n0223_p0355a03║眾法師，善能覺知一切魔業；願一切眾生作諸佛所
X04n0223_p0355a04║攝受法師，離我、我所攝受之心；願一切眾生作安隱
X04n0223_p0355a05║一切世間法師，成就菩薩說法願力。
X04n0223_p0355a06║【論】第九、佛子已下，至成就菩薩說法願力，有二十
X04n0223_p0355a07║七行。經明菩薩願如上法施迴向善根，又願一切
X04n0223_p0355a08║眾生得入佛法師位分。
X04n0223_p0355a09║【經】佛子！菩薩摩訶薩復以諸善根如是迴向，所謂：不
X04n0223_p0355a10║以取著業故迴向，不以取著報故迴向，不以取著心
X04n0223_p0355a11║故迴向，不以取著法故迴向，不以取著事故迴向，不
X04n0223_p0355a12║以取著因故迴向，不以取著語言音聲故迴向，不以
X04n0223_p0355a13║取著名句文身故迴向，不以取著迴向故迴向，不以
X04n0223_p0355a14║取著利益眾生故迴向。
X04n0223_p0355a15║【論】第十、佛子已下，至不以取著利益眾生故迴向，
X04n0223_p0355a16║有六行。經明以無取著以為迴向分。
X04n0223_p0355a17║【經】佛子！菩薩摩訶薩復以善根如是迴向，所謂：不為
X04n0223_p0355a18║躭著色境界故迴向，不為躭著聲、香、味、觸、法境界故
X04n0223_p0355a19║迴向，不為求生天故迴向，不為求欲樂故迴向，不為
X04n0223_p0355a20║著欲境界故迴向，不為求眷屬故迴向，不為求自在
X04n0223_p0355a21║故迴向，不為求生死樂故迴向，不為著生死故迴向，
X04n0223_p0355a22║不為樂諸有故迴向，不為求和合樂故迴向，不為求
X04n0223_p0355a23║可樂著處故迴向，不為懷毒害心故迴向，不壞善根
X04n0223_p0355a24║故迴向，不依三界故迴向，不著諸禪解脫三昧故迴
X04n0223_p0355b01║向，不住聲聞、辟支佛乘故迴向。但為教化調伏一切
X04n0223_p0355b02║眾生故迴向，但為成滿一切智智故迴向，但為得無
X04n0223_p0355b03║礙智故迴向，但為得無障礙清淨善根故迴向，但為
X04n0223_p0355b04║令一切眾生超出生死證大智慧故迴向，但為令大
X04n0223_p0355b05║菩提心如金剛不可壞故迴向，但為成就究竟不死
X04n0223_p0355b06║法故迴向，但為以無量莊嚴莊嚴佛種性示現一切
X04n0223_p0355b07║智自在故迴向，但為求菩薩一切法明大神通智故
X04n0223_p0355b08║迴向，但為於盡法界、虗空界一切佛剎行普賢行圓
X04n0223_p0355b09║滿不退被堅固大願鎧令一切眾生住普賢地故迴
X04n0223_p0355b10║向，但為盡未來劫度脫眾生常無休息示現一切智
X04n0223_p0355b11║地無礙光明恒不斷故迴向。
X04n0223_p0355b12║【論】第十一、佛子已下，至無礙光明恒不斷故迴向，
X04n0223_p0355b13║有二十二行。經明不為世法，不為二乘法，但為令
X04n0223_p0355b14║一切眾生入佛智故迴向分。
X04n0223_p0355b15║【經】佛子！菩薩摩訶薩以彼善根迴向時，以如是心迴
X04n0223_p0355b16║向，所謂：以本性平等心迴向，以法性平等心迴向，以
X04n0223_p0355b17║一切眾生無量平等心迴向，以無諍平等心迴向，以
X04n0223_p0355b18║自性無所起平等心迴向，以知諸法無亂心迴向，以
X04n0223_p0355b19║入三世平等心迴向，以出生三世諸佛種性心迴向，
X04n0223_p0355b20║以得不退失神通心迴向，以生成一切智行心迴向。
X04n0223_p0355b21║又為令一切眾生永離一切地獄故迴向，為令一切
X04n0223_p0355b22║眾生不入畜生趣故迴向，為令一切眾生不往閻羅
X04n0223_p0355b23║王處故迴向，為令一切眾生除滅一切障道法故迴
X04n0223_p0355b24║向，為令一切眾生滿足一切善根故迴向，為令一切
X04n0223_p0355c01║眾生能應時轉法輪、令一切歡喜故迴向，為令一切
X04n0223_p0355c02║眾生入十力輪故迴向，為令一切眾生滿足菩薩無
X04n0223_p0355c03║邊清淨法願故迴向；為令一切眾生隨順一切善知
X04n0223_p0355c04║識教，菩提心器得滿足故迴向；為令一切眾生受持
X04n0223_p0355c05║修行甚深佛法，得一切佛智光明故迴向；為令一切
X04n0223_p0355c06║眾生修諸菩薩無障礙行常現前故迴向；為令一切
X04n0223_p0355c07║眾生常見諸佛現其前故迴向；為令一切眾生清淨
X04n0223_p0355c08║法光明常現前故迴向；為令一切眾生無畏大菩提
X04n0223_p0355c09║心常現前故迴向；為令一切眾生菩薩不思議智常
X04n0223_p0355c10║現前故迴向；為令一切眾生普救護眾生，令清淨大
X04n0223_p0355c11║悲心常現前故迴向；為令一切眾生以不可說不可
X04n0223_p0355c12║說勝妙莊嚴具莊嚴一切諸佛剎故迴向；為令一切
X04n0223_p0355c13║眾生摧滅一切眾魔鬬諍羅網業故迴向；為令一切
X04n0223_p0355c14║眾生於一切佛剎皆無所依修菩薩行故迴向；為令
X04n0223_p0355c15║一切眾生發一切種智心，入一切佛法廣大門故迴
X04n0223_p0355c16║向。
X04n0223_p0355c17║【論】第十二、佛子已下，至入佛廣大門故迴向，有二
X04n0223_p0355c18║十九行半。經明菩薩以如上迴向一切善根，但令
X04n0223_p0355c19║一切眾生離苦得樂，成大菩提分。
X04n0223_p0355c20║【經】佛子！菩薩摩訶薩又以此善根，正念清淨迴向，智
X04n0223_p0355c21║慧決定迴向，盡知一切佛法方便迴向，為成就無量
X04n0223_p0355c22║無礙智故迴向，為欲滿足清淨殊勝心故迴向，為一
X04n0223_p0355c23║切眾生住大慈故迴向，為一切眾生住大悲故迴向，
X04n0223_p0355c24║為一切眾生住大喜故迴向，為一切眾生住大捨故
X04n0223_p0356a01║迴向，為永離二著住勝善根故迴向，為思惟、觀察、分
X04n0223_p0356a02║別、演說一切緣起法故迴向，為立大勇猛幢心故迴
X04n0223_p0356a03║向，為立無能勝幢藏故迴向，為破諸魔眾故迴向，為
X04n0223_p0356a04║得一切法清淨無礙心故迴向，為修一切菩薩行不
X04n0223_p0356a05║退轉故迴向，為得樂求第一勝法心故迴向，為得樂
X04n0223_p0356a06║求諸功德法自在清淨一切智智心故迴向，為滿一
X04n0223_p0356a07║切願、除一切諍、得佛自在無礙清淨法、為一切眾生
X04n0223_p0356a08║轉不退法輪故迴向，為得如來最上殊勝法智慧日、
X04n0223_p0356a09║百千光明之所莊嚴、普照一切法界眾生故迴向，為
X04n0223_p0356a10║欲調伏一切眾生、隨其所樂常令滿足、不捨本願、盡
X04n0223_p0356a11║未來際聽聞正法、修習大行、得淨智慧離垢光明、斷
X04n0223_p0356a12║除一切憍慢、消滅一切煩惱、裂愛欲網、破愚癡闇、具
X04n0223_p0356a13║足無垢無障礙法故迴向，為一切眾生於阿僧祇劫
X04n0223_p0356a14║常勤修習一切智行無有退轉、一一令得無礙妙慧、
X04n0223_p0356a15║示現諸佛自在神通無有休息故迴向。
X04n0223_p0356a16║【論】第十三、佛子已下，至無有休息故迴向，有二十
X04n0223_p0356a17║三行。經明自在神通無有休息，明以如上等善根
X04n0223_p0356a18║迴向，為一切眾生住大慈、大悲、大喜、大捨，及離二
X04n0223_p0356a19║種著，成滿佛智慧分。二種著者，著有、著無，是非、自
X04n0223_p0356a20║他、彼此、內外、能所，都為二。
X04n0223_p0356a21║【經】佛子！菩薩摩訶薩以諸善根如是迴向時，不應貪
X04n0223_p0356a22║著三有、五欲境界。何以故？菩薩摩訶薩應以無貪善
X04n0223_p0356a23║根迴向，應以無瞋善根迴向，應以無癡善根迴向，應
X04n0223_p0356a24║以不害善根迴向，應以離慢善根迴向，應以不諂善
X04n0223_p0356b01║根迴向，應以質直善根迴向，應以精勤善根迴向，應
X04n0223_p0356b02║以修習善根迴向。
X04n0223_p0356b03║【論】第十四、佛子已下，至應以修習善根迴向，有六
X04n0223_p0356b04║行。經明菩薩如是迴向時，於三有中所有五欲境
X04n0223_p0356b05║界不應貪著，以無貪、瞋、癡善根故，修習善根分。
X04n0223_p0356b06║【經】佛子！菩薩摩訶薩如是迴向時，得淨信心，於菩薩
X04n0223_p0356b07║行歡喜忍受，修習清淨大菩薩道，具佛種性，得佛智
X04n0223_p0356b08║慧，捨一切惡，離眾魔業，親近善友，成己大願，請諸眾
X04n0223_p0356b09║生設大施會。
X04n0223_p0356b10║【論】第十五、佛子已下，至設大施會，有四行經，明菩
X04n0223_p0356b11║薩捨惡成善，離眾魔業，設法施會分。
X04n0223_p0356b12║【經】佛子！菩薩摩訶薩復以此法施所生善根如是迴
X04n0223_p0356b13║向，所謂：令一切眾生，得淨妙音，得柔軟音，得天鼓音，
X04n0223_p0356b14║得無量無數不思議音，得可愛樂音，得清淨音，得周
X04n0223_p0356b15║徧一切佛剎音，得百千那由他不可說功德莊嚴音，
X04n0223_p0356b16║得高遠音，得廣大音，得滅一切散亂音，得充滿法界
X04n0223_p0356b17║音，得攝取一切眾生語言音，得一切眾生無邊音聲
X04n0223_p0356b18║智，得一切清淨語言音聲智，得無量語言音聲智，得
X04n0223_p0356b19║最自在音入一切音聲智，得一切清淨莊嚴音，得一
X04n0223_p0356b20║切世間無厭足音，得究竟不繫屬一切世間音，得歡
X04n0223_p0356b21║喜音，得佛清淨語言音，得說一切佛法遠離癡翳名
X04n0223_p0356b22║稱普聞音，得令一切眾生得一切法陀羅尼莊嚴音，
X04n0223_p0356b23║得說一切無量種法音，得普至法界無量眾會道場
X04n0223_p0356b24║音，得普攝持不可思議法金剛句音，得開示一切法
X04n0223_p0356c01║音，得能說不可說字句差別智藏音，得演說一切法
X04n0223_p0356c02║無所著不斷音，得一切法光明照耀音，得能令一切
X04n0223_p0356c03║世間清淨究竟至於一切智音，得普攝一切法句義
X04n0223_p0356c04║音，得神力護持自在無礙音，得到一切世間彼岸智
X04n0223_p0356c05║音。又以此善根，令一切眾生，得不下劣音，得無怖畏
X04n0223_p0356c06║音，得無染著音，得一切眾會道場歡喜音，得隨順美
X04n0223_p0356c07║妙音，得善說一切佛法音，得斷一切眾生疑念皆令
X04n0223_p0356c08║覺悟音，得具足辯才音，得普覺悟一切眾生長夜睡
X04n0223_p0356c09║眠音。
X04n0223_p0356c10║【論】第十六、佛子已下，至覺悟一切眾生長夜睡眠
X04n0223_p0356c11║音，有二十五行經，明菩薩自得無礙音聲普徧，願
X04n0223_p0356c12║令一切眾生音聲圓滿分。
X04n0223_p0356c13║【經】佛子！菩薩摩訶薩復以諸善根如是迴向，所謂：願
X04n0223_p0356c14║一切眾生得離眾過惡清淨法身，願一切眾生得離
X04n0223_p0356c15║眾過惡淨妙功德，願一切眾生得離眾過惡清淨妙
X04n0223_p0356c16║相，願一切眾生得離眾過惡清淨業果，願一切眾生
X04n0223_p0356c17║得離眾過惡清淨一切智心，願一切眾生得離眾過
X04n0223_p0356c18║惡無量清淨菩提心，願一切眾生得離眾過惡了知
X04n0223_p0356c19║諸根清淨方便，願一切眾生得離眾過惡清淨信解，
X04n0223_p0356c20║願一切眾生得離眾過惡清淨勤修無礙行願，願一
X04n0223_p0356c21║切眾生得離眾過惡清淨正念智慧辯才。
X04n0223_p0356c22║【論】第十七、佛子已下，至正念、智慧、辯才，有十行半
X04n0223_p0356c23║經，明願一切眾生得離過惡，得清淨分。
X04n0223_p0356c24║【經】佛子！菩薩摩訶薩復以諸善根，為一切眾生如是
X04n0223_p0357a01║迴向：願得種種清淨妙身，所謂：光明身、離濁身、無染
X04n0223_p0357a02║身、清淨身、極清淨身、離塵身、極離塵身、離垢身、可愛
X04n0223_p0357a03║樂身、無障礙身。於一切世界現諸業像，於一切世間
X04n0223_p0357a04║現言說像，於一切宮殿現安立像；如淨明鏡，種種色
X04n0223_p0357a05║像自然顯現。示諸眾生大菩提行，示諸眾生甚深妙
X04n0223_p0357a06║法，示諸眾生種種功德，示諸眾生修行之道，示諸眾
X04n0223_p0357a07║生成就之行，示諸眾生菩薩行願，示諸眾生於一世
X04n0223_p0357a08║界、一切世界佛興於世，示諸眾生一切諸佛神通變
X04n0223_p0357a09║化，示諸眾生一切菩薩不可思議解脫威力，示諸眾
X04n0223_p0357a10║生成滿普賢菩薩行願一切智性。菩薩摩訶薩以如
X04n0223_p0357a11║是等微妙淨身，方便攝取一切眾生，悉令成就清淨
X04n0223_p0357a12║功德一切智身。
X04n0223_p0357a13║【論】第十八、佛子已下，至一切智身，有十四行半經，
X04n0223_p0357a14║明菩薩以如上善根迴向，願得清淨智身分。
X04n0223_p0357a15║【經】佛子！菩薩摩訶薩復以法施所生善根如是迴向：
X04n0223_p0357a16║願身隨住一切世界，修菩薩行；眾生見者，皆悉不虗；
X04n0223_p0357a17║發菩提心，永無退轉；順真實義，不可傾動；於一切世
X04n0223_p0357a18║界，盡未來劫，住菩薩道而無疲厭；大悲均普，量同法
X04n0223_p0357a19║界；知眾生根，應時說法，常不休息；於善知識，心常正
X04n0223_p0357a20║念，乃至不捨一剎那頃；一切諸佛常現在前，心常正
X04n0223_p0357a21║念，未曾暫懈；修諸善根，無有虗偽；置諸眾生於一切
X04n0223_p0357a22║智，令不退轉；具足一切佛法光明，持大法雲，受大法
X04n0223_p0357a23║雨，修菩薩行；入一切眾生，入一切佛剎，入一切諸法，
X04n0223_p0357a24║入一切三世，入一切眾生業報智，入一切菩薩善巧
X04n0223_p0357b01║方便智，入一切菩薩出生智，入一切菩薩清淨境界
X04n0223_p0357b02║智，入一切佛自在神通，入一切無邊法界；於此安住，
X04n0223_p0357b03║修菩薩行。
X04n0223_p0357b04║【論】第十九、佛子已下，至安住修菩薩行，有十四行
X04n0223_p0357b05║經，明菩薩法施善根如是迴向：願隨住一切剎，無
X04n0223_p0357b06║有休息，見者獲益分。已上十九段，明法施迴向善
X04n0223_p0357b07║根饒益自他行門分。已下三十三卷中，明莊嚴佛
X04n0223_p0357b08║剎迴向分。此等法界無量迴向中，通此三十二、三
X04n0223_p0357b09║十三兩卷經。
X04n0223_p0357b10║【經】佛子！菩薩摩訶薩復以法施所修善根如是迴向：
X04n0223_p0357b11║願一切佛剎皆悉清淨，以不可說不可說莊嚴具而
X04n0223_p0357b12║莊嚴之。一一佛剎，其量廣大，同於法界，純善無礙，清
X04n0223_p0357b13║淨光明，諸佛於中現成正覺。一佛剎中，清淨境界悉
X04n0223_p0357b14║能顯現一切佛剎；如一佛剎，一切佛剎亦復如是。其
X04n0223_p0357b15║一一剎，悉以等法界無量無邊清淨妙寶莊嚴之具
X04n0223_p0357b16║而為嚴飾。所謂：阿僧祇清淨寶座，敷眾寶衣；阿僧祇
X04n0223_p0357b17║寶帳，寶網垂布；阿僧祇寶蓋，一切妙寶互相映徹；阿
X04n0223_p0357b18║僧祇寶雲，普雨眾寶；阿僧祇寶華，周徧清淨；阿僧祇
X04n0223_p0357b19║眾寶所成欄、楯、軒、檻，清淨莊嚴；阿僧祇寶鈴，常演諸
X04n0223_p0357b20║佛微妙音聲，周流法界；阿僧祇寶蓮華，種種寶色開
X04n0223_p0357b21║敷榮耀；阿僧祇寶樹，周帀行列，無量妙寶以為華果；
X04n0223_p0357b22║阿僧祇寶宮殿，無量菩薩止住其中；阿僧祇寶樓閣，
X04n0223_p0357b23║廣博崇麗，延袤遠近；阿僧祇寶却敵，大寶所成，莊嚴
X04n0223_p0357b24║妙好；阿僧祇寶門闥，妙寶纓絡周帀垂布；阿僧祇寶
X04n0223_p0357c01║窻牖，不思議寶清淨莊嚴；阿僧祇寶多羅，形如半月，
X04n0223_p0357c02║眾寶集成。如是一切，悉以眾寶而為嚴飾，離垢清淨，
X04n0223_p0357c03║不可思議，無非如來善根所起，具足無數寶藏莊嚴。
X04n0223_p0357c04║復有阿僧祇寶河，流出一切清淨善法；阿僧祇寶海，
X04n0223_p0357c05║法水盈滿；阿僧祇寶芬陀利華，常出妙法芬陀利聲；
X04n0223_p0357c06║阿僧祇寶須彌山，智慧山王秀出清淨；阿僧祇八楞
X04n0223_p0357c07║妙寶，寶線貫穿，嚴淨無比；阿僧祇淨光寶，常放無礙
X04n0223_p0357c08║大智光明，普照法界；阿僧祇寶鈴鐸，更相扣擊，出妙
X04n0223_p0357c09║音聲；阿僧祇清淨寶，諸菩薩寶具足充滿；阿僧祇寶
X04n0223_p0357c10║繒綵，處處垂下，色相光潔；阿僧祇妙寶幢，以寶半月
X04n0223_p0357c11║而為嚴飾；阿僧祇寶幡，悉能普雨無量寶幡；阿僧祇
X04n0223_p0357c12║寶帶，垂布空中，莊嚴殊妙；阿僧祇寶敷具，能生種種
X04n0223_p0357c13║微細樂觸；阿僧祇妙寶旋，示現菩薩一切智眼；阿僧
X04n0223_p0357c14║祇寶纓絡，一一纓絡百千菩薩上妙莊嚴；阿僧祇寶
X04n0223_p0357c15║宮殿，超過一切，妙絕無比；阿僧祇寶莊嚴具，金剛摩
X04n0223_p0357c16║尼以為嚴飾；阿僧祇種種妙寶莊嚴具，常現一切清
X04n0223_p0357c17║淨妙色；阿僧祇清淨寶，殊形異彩，光鑒映徹；阿僧祇
X04n0223_p0357c18║寶山，以為垣牆，周帀圍遶，清淨無礙；阿僧祇寶香，其
X04n0223_p0357c19║香普熏一切世界；阿僧祇寶化事，一一化事周徧法
X04n0223_p0357c20║界；阿僧祇寶光明，一一光明現一切光。復有阿僧祇
X04n0223_p0357c21║寶光明，清淨智光照了諸法。復有阿僧祇無礙寶光
X04n0223_p0357c22║明，一一光明周徧法界。有阿僧祇寶處，一切諸寶皆
X04n0223_p0357c23║悉具足；阿僧祇寶藏，開示一切正法藏寶；阿僧祇寶
X04n0223_p0357c24║幢，如來幢相迥然高出。阿僧祇寶賢，大智賢像具足
X04n0223_p0358a01║清淨。阿僧祇寶園，生諸菩薩三昧快樂。阿僧祇寶音，
X04n0223_p0358a02║如來妙音普示世間。阿僧祇寶形，其一一形皆放無
X04n0223_p0358a03║量妙法光明。阿僧祇寶相，其一一相悉超眾相。阿僧
X04n0223_p0358a04║祇寶威儀，見者皆生菩薩喜樂。阿僧祇寶聚，見者皆
X04n0223_p0358a05║生智慧寶聚。阿僧祇寶安住，見者皆生善住寶心。阿
X04n0223_p0358a06║僧祇寶衣服，其有著者，生諸菩薩無比三昧。阿僧祇
X04n0223_p0358a07║寶袈裟，其有著者，纔始發心則得善見陀羅尼門。阿
X04n0223_p0358a08║僧祇寶修習，其有見者，知一切寶皆是業果，決定清
X04n0223_p0358a09║淨。阿僧祇寶無礙知見，其有見者，得了一切清淨法
X04n0223_p0358a10║眼。阿僧祇寶光藏，其有見者，則得成就大智慧藏。阿
X04n0223_p0358a11║僧祇寶座，佛坐其上，大師子吼。阿僧祇寶燈，常放清
X04n0223_p0358a12║淨智慧光明。阿僧祇寶多羅樹，次第行列，繚以寶繩，
X04n0223_p0358a13║莊嚴清淨。其樹復有阿僧祇寶幹，從身聳擢，端直圓
X04n0223_p0358a14║潔。阿僧祇寶枝，種種眾寶莊嚴稠密，不思議鳥翔集
X04n0223_p0358a15║其中，常吐妙音宣揚正法。阿僧祇寶葉，放大智光，徧
X04n0223_p0358a16║一切處。阿僧祇寶華，一一華上，無量菩薩結跏趺坐，
X04n0223_p0358a17║徧遊法界。阿僧祇寶果，見者當得一切智智不退轉
X04n0223_p0358a18║果。阿僧祇寶聚落，見者捨離世聚落法。阿僧祇寶都
X04n0223_p0358a19║邑，無礙眾生於中盈滿。阿僧祇寶宮殿，王處其中，具
X04n0223_p0358a20║足菩薩那羅延身，勇猛堅固，被法甲冑，心無退轉。阿
X04n0223_p0358a21║僧祇寶舍，入者能除戀舍宅心。阿僧祇寶衣，著者能
X04n0223_p0358a22║令解了無著。阿僧祇寶宮殿，出家菩薩充滿其中。阿
X04n0223_p0358a23║僧祇寶珍玩，見者咸生無量歡喜。阿僧祇寶輪，放不
X04n0223_p0358a24║思議智慧光明，轉不退輪。阿僧祇寶䟦陀樹，因陀羅
X04n0223_p0358b01║網莊嚴清淨。阿僧祇寶地，不思議寶間錯莊嚴。阿僧
X04n0223_p0358b02║祇寶吹，其音清亮，充滿法界。阿僧祇寶鼓，妙音克諧，
X04n0223_p0358b03║窮劫不絕。阿僧祇寶眾生，盡能攝持無上法寶。阿僧
X04n0223_p0358b04║祇寶身，具足無量功德妙寶。阿僧祇寶口，常演一切
X04n0223_p0358b05║妙法寶音。阿僧祇寶心，具清淨意大智願寶。阿僧祇
X04n0223_p0358b06║寶念，斷諸愚惑，究竟堅固一切智寶。阿僧祇寶明，誦
X04n0223_p0358b07║持一切諸佛法寶。阿僧祇寶慧，決了一切諸佛法藏。
X04n0223_p0358b08║阿僧祇寶智，得大圓滿一切智寶。阿僧祇寶眼，鑒十
X04n0223_p0358b09║方寶，無所障礙。阿僧祇寶耳，聽聞無量盡法界聲，清
X04n0223_p0358b10║淨無礙。阿僧祇寶鼻，常齅隨順清淨寶香。阿僧祇寶
X04n0223_p0358b11║舌，能說無量諸語言法。阿僧祇寶身，徧遊十方而無
X04n0223_p0358b12║罣礙。阿僧祇寶意，常勤修習普賢行願。阿僧祇寶音，
X04n0223_p0358b13║淨妙音聲徧十方界。阿僧祇寶身業，一切所作以智
X04n0223_p0358b14║為首。阿僧祇寶語業，常說修行無礙智寶。阿僧祇寶
X04n0223_p0358b15║意業，得無障礙廣大智寶，究竟圓滿。
X04n0223_p0358b16║【論】第二十、佛子已下，至廣大智寶究竟圓滿，有三
X04n0223_p0358b17║紙半。經明以如上法施功德寶，迴向莊嚴無量佛
X04n0223_p0358b18║剎，皆令清淨，分如第二十段。以法施善根迴向莊
X04n0223_p0358b19║嚴佛剎中，此是願力莊嚴，有義，隱者釋之。可知者，
X04n0223_p0358b20║如文。如延袤，言樓閣相連，延長無限。寶牕牖者，大
X04n0223_p0358b21║曰牕，小曰牖。寶多羅形如半月者，是西域樹名。如
X04n0223_p0358b22║此椶櫚樹，以寶為體，以半月寶用嚴其樹，不可言
X04n0223_p0358b23║樹形如半月。無非如來善根所起者，以願力如佛
X04n0223_p0358b24║善根所起莊嚴，而用莊嚴佛國土故。阿僧祇寶海
X04n0223_p0358c01║法水盈滿者，言水說法。阿僧祇寶芬陀利華常出
X04n0223_p0358c02║妙法芬陀利聲，此是百葉白蓮華也，還能出百種
X04n0223_p0358c03║音聲，說百種法故。阿僧祇寶須彌山智慧山王秀
X04n0223_p0358c04║出清淨者，明以願智慧業超勝報得，出過餘法名
X04n0223_p0358c05║秀出，能清眾業名清淨。須彌云妙高，山名為止，以
X04n0223_p0358c06║艮為山為止。王者，自在也，明以止其心，心即淨故。
X04n0223_p0358c07║若心淨，即智慧妙用自在故，故報得。其山亦如是
X04n0223_p0358c08║故，因果相似故。阿僧祇八楞妙寶寶線貫穿嚴淨
X04n0223_p0358c09║無比者，明八正道之報得。寶線者，教也。以名言竹
X04n0223_p0358c10║帛而貫之，令法無散失，故以成果報也。菩薩寶者，
X04n0223_p0358c11║如菩薩形，約行報得。阿僧祇寶旋，示現菩薩智眼，
X04n0223_p0358c12║約無礙智報得。為以一智中知無盡法門，以深幽
X04n0223_p0358c13║無極名之為旋。阿僧祇宮殿者，悲宮智殿報相嚴
X04n0223_p0358c14║也。鑒者，照徹也。寶山垣牆者，以止為防護報得故。
X04n0223_p0358c15║阿僧祇寶化事者，此寶能化作種種事法，此約以
X04n0223_p0358c16║一智行萬行報得也。寶藏見，示一切正法，是一切
X04n0223_p0358c17║種種之智藏報得故。如來幢相迥然高出者，有寶
X04n0223_p0358c18║似佛形像而立莊嚴國土，明真如智幢不傾動報
X04n0223_p0358c19║得也。阿僧祇寶賢，大智賢像具足，其寶似賢人形
X04n0223_p0358c20║狀，有賢人之相，約自賢而報生也。寶園生諸菩薩
X04n0223_p0358c21║三昧快樂者，明以三昧為園林之報得故。寶音者，
X04n0223_p0358c22║以音聲為寶，非有形質也。寶形者，以種種寶作種
X04n0223_p0358c23║種形故。寶相者，以寶為相好故。寶威儀者，以寶作
X04n0223_p0358c24║菩薩威儀庠序故。寶聚見者，皆生智慧聚，明以智
X04n0223_p0359a01║慧聚報得故。寶住者，以智境界現作菩薩十住之
X04n0223_p0359a02║位。寶修習者，以寶為修習法門次第，見者知一切
X04n0223_p0359a03║寶皆是業，此是識業寶也。寶無礙知見者，以寶為
X04n0223_p0359a04║無礙知見，見者得清淨法眼，約淨智無礙所生也。
X04n0223_p0359a05║寶多羅樹，此樹似椶櫚，堅如鐵，葉長稠密，設多時
X04n0223_p0359a06║大雨，如屋常乾。如此經所說，約以寶為體，非如西
X04n0223_p0359a07║域人間木樹也。其樹無枝處為身，身直上者為榦，
X04n0223_p0359a08║榦上傍生者為枝，枝上細者為條。王都及聚落，總
X04n0223_p0359a09║是約大願行，化作莊嚴佛剎。䟦陀羅樹者，此名賢，
X04n0223_p0359a10║以樹下有賢人居，又樹出賢才，其上有帝釋寶網
X04n0223_p0359a11║莊嚴也。寶吹者，能出音，寶如螺貝之形。其聲清亮
X04n0223_p0359a12║者，清朗也。寶鼓妙音克諧，窮劫不絕者，克者能也，
X04n0223_p0359a13║諧者和也，言音韻和雅，曲調無比。阿僧祇寶生，以
X04n0223_p0359a14║寶能生種種法寶，亦眾生能發心為寶也。寶身者，
X04n0223_p0359a15║明以寶為種種之身也。寶口者，以寶為口形，能演
X04n0223_p0359a16║法音故。寶心者，以寶為心之形，具足意業及大智
X04n0223_p0359a17║願寶。大意已下，如上以因果相似解之，其中可解
X04n0223_p0359a18║之事，如文自具大綱。以果知所因，如上莊嚴，皆大
X04n0223_p0359a19║願興行所成，如華藏世界，皆由普賢願力起，明因
X04n0223_p0359a20║願起行故。寶身業、語業、意業，以寶為三業，從自三
X04n0223_p0359a21║業起行，立譚詮，思惟去就，以心寶為之。
X04n0223_p0359a22║
X04n0223_p0359a23║大方廣佛新華嚴經合論卷第五十二
X04n0223_p0359a24║
X04n0223_p0359b01║音切
X04n0223_p0359b02║缺（傾雪切。）縛（浮莫切。）覲（渠吝切。）遷（千音。）躭（丁含切。）鎧（開改切。）諍（甾耕
X04n0223_p0359b03║切。）裂（良薛切。）鼓（公戶切。）疲（皮音。）耀（亦笑切。）袤（莫候切。）闥（他達切。）線
X04n0223_p0359b04║（思箭切。）楞（盧登切。）鐸（徒各切。）叩（口音。）垣（羽元切。）遶（如沼切。）迥（乎定切。）
X04n0223_p0359b05║熏（許云切。）袈（加音。）裟（沙音。）纔（才音。）繚（了音。）聳（息勇切。）擢（直角切。）翔（似羊
X04n0223_p0359b06║切。）稠（直由切。）䟦（蒲末切。）齅（許救切。）罣（古話切。）椶（子紅切。）欄（力居切。）