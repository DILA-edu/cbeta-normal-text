X04n0223_p0359b07║
X04n0223_p0359b08║
X04n0223_p0359b09║
X04n0223_p0359b10║大方廣佛新華嚴經合論卷第五十三
X04n0223_p0359b11║唐于闐國三藏沙門實叉難陀譯經
X04n0223_p0359b12║唐太原方山長者李通玄造論
X04n0223_p0359b13║唐福州開元寺沙門志寧釐經合論
X04n0223_p0359b14║十迴向品第二十五之十二
X04n0223_p0359b15║【經】佛子！菩薩摩訶薩於彼一切諸佛剎中，於一佛剎、
X04n0223_p0359b16║一方、一處、一毛端量，有無量無邊不可說數諸大菩
X04n0223_p0359b17║薩，皆悉成就清淨智慧，充滿而住。如一佛剎、一方、一
X04n0223_p0359b18║處、一毛端量，如是盡虗空徧法界一一佛剎、一一方、
X04n0223_p0359b19║一一處、一一毛端量，悉亦如是。是為菩薩摩訶薩以
X04n0223_p0359b20║諸善根而為迴向，普願一切諸佛國土悉具種種妙
X04n0223_p0359b21║寶莊嚴。如寶莊嚴，如是廣說；如是香莊嚴、華莊嚴、鬘
X04n0223_p0359b22║莊嚴、塗香莊嚴、燒香莊嚴、末香莊嚴、衣莊嚴、蓋莊嚴、
X04n0223_p0359b23║幢莊嚴、幡莊嚴、摩尼寶莊嚴，次第乃至過此百倍，皆
X04n0223_p0359b24║如寶莊嚴，如是廣說。
X04n0223_p0359c01║【論】第二十一、佛子已下，至如是廣說，有十一行經，
X04n0223_p0359c02║明菩薩願以菩薩身徧諸佛剎及寶莊嚴，倍過前
X04n0223_p0359c03║百千倍分。如此段中，明願以菩薩身莊嚴佛剎，充
X04n0223_p0359c04║滿其中。下文都結。如上莊嚴復過百倍，以此善根
X04n0223_p0359c05║以將迴向。
X04n0223_p0359c06║【經】佛子！菩薩摩訶薩以法施等所集善根，為長養一
X04n0223_p0359c07║切善根故迴向；為嚴淨一切佛剎故迴向；為成就一
X04n0223_p0359c08║切眾生故迴向；為令一切眾生皆心淨不動故迴向；
X04n0223_p0359c09║為令一切眾生皆入甚深佛法故迴向；為令一切眾
X04n0223_p0359c10║生皆得無能過清淨功德故迴向；為令一切眾生皆
X04n0223_p0359c11║得不可壞清淨福力故迴向；為令一切眾生皆得無
X04n0223_p0359c12║盡智力，度諸眾生令入佛法故迴向；為令一切眾生
X04n0223_p0359c13║皆得平等無量清淨言音故迴向；為令一切眾生皆
X04n0223_p0359c14║得平等無礙眼，成就盡虗空徧法界等智慧故迴向；
X04n0223_p0359c15║為令一切眾生皆得清淨念，知前際劫一切世界故
X04n0223_p0359c16║迴向；為令一切眾生皆得無礙大智慧，悉能決了一
X04n0223_p0359c17║切法藏故迴向；為令一切眾生皆得無限量大菩提，
X04n0223_p0359c18║周徧法界無所障礙故迴向；為令一切眾生皆得平
X04n0223_p0359c19║等無分別同體善根故迴向；為令一切眾生皆得一
X04n0223_p0359c20║切功德，具足莊嚴清淨身、語、意業故迴向；為令一切
X04n0223_p0359c21║眾生皆得同於普賢行故迴向；為令一切眾生皆得
X04n0223_p0359c22║入一切同體清淨佛剎故迴向；為令一切眾生悉觀
X04n0223_p0359c23║察一切智，皆趣入圓滿故迴向；為令一切眾生皆得
X04n0223_p0359c24║遠離不平等善根故迴向；為令一切眾生皆得平等
X04n0223_p0360a01║無異相深心，次第圓滿一切智故迴向；為令一切眾
X04n0223_p0360a02║生皆得安住一切白法故迴向；為令一切眾生皆於
X04n0223_p0360a03║一念中證一切智，得究竟故迴向；為令一切眾生皆
X04n0223_p0360a04║得成滿清淨一切智道故迴向。佛子！菩薩摩訶薩以
X04n0223_p0360a05║諸善根，普為一切眾生如是迴向已。
X04n0223_p0360a06║【論】第二十二、佛子已下，至佛子！菩薩摩訶薩以諸
X04n0223_p0360a07║善根普為一切眾生如是迴向已，有二十八行。經
X04n0223_p0360a08║明菩薩總為眾生如是迴向分。
X04n0223_p0360a09║【經】復以此善根，欲普圓滿演說一切清淨行法力故
X04n0223_p0360a10║迴向，欲成就清淨行威力得不可說不可說法海故
X04n0223_p0360a11║迴向，欲於一一法海具足無量等法界清淨智光明
X04n0223_p0360a12║故迴向，欲開示演說一切法差別句義故迴向，欲成
X04n0223_p0360a13║就無邊廣大一切法光明三昧故迴向，欲隨順三世
X04n0223_p0360a14║諸佛辯才故迴向，欲成就去、來、現在一切佛自在身
X04n0223_p0360a15║故迴向，為尊重一切佛可愛樂無障礙法故迴向，為
X04n0223_p0360a16║滿足大悲心救護一切眾生常無退轉故迴向，欲成
X04n0223_p0360a17║就不思議差別法無障礙智、心無垢染、諸根清淨、普
X04n0223_p0360a18║入一切眾會道場故迴向，欲於一切若覆若仰、若麤
X04n0223_p0360a19║若細、若廣若狹、小大染淨如是等諸佛國土常轉平
X04n0223_p0360a20║等不退法輪故迴向，欲於念念中得無所畏、無有窮
X04n0223_p0360a21║盡種種辯才妙法光明開示演說故迴向，為樂求眾
X04n0223_p0360a22║善、發心修習、諸根轉勝、獲一切法大神通智、盡能了
X04n0223_p0360a23║知一切諸法故迴向，欲於一切眾會道場親近供養、
X04n0223_p0360a24║為一切眾生演一切法咸令歡喜故迴向。
X04n0223_p0360b01║【論】第二十三、復以此善根已下至咸令歡喜故迴
X04n0223_p0360b02║向，有十九行。經明菩薩以如上迴向，但欲令說法
X04n0223_p0360b03║及行安樂一切眾生，令圓滿如法界分。
X04n0223_p0360b04║【經】佛子！菩薩摩訶薩又以此善根如是迴向，所謂：以
X04n0223_p0360b05║住法界無量住迴向，以住法界無量身業迴向，以住
X04n0223_p0360b06║法界無量語業迴向，以住法界無量意業迴向，以住
X04n0223_p0360b07║法界無量色平等迴向，以住法界無量受、想、行、識平
X04n0223_p0360b08║等迴向，以住法界無量蘊平等迴向，以住法界無量
X04n0223_p0360b09║界平等迴向，以住法界無量處平等迴向，以住法界
X04n0223_p0360b10║無量內平等迴向，以住法界無量外平等迴向，以住
X04n0223_p0360b11║法界無量發起平等迴向，以住法界無量深心平等
X04n0223_p0360b12║迴向，以住法界無量方便平等迴向，以住法界無量
X04n0223_p0360b13║信解平等迴向，以住法界無量諸根平等迴向，以住
X04n0223_p0360b14║法界無量初、中、後際平等迴向，以住法界無量業報
X04n0223_p0360b15║平等迴向，以住法界無量染淨平等迴向，以住法界
X04n0223_p0360b16║無量眾生平等迴向，以住法界無量佛剎平等迴向，
X04n0223_p0360b17║以住法界無量法平等迴向，以住法界無量世間光
X04n0223_p0360b18║明平等迴向，以住法界無量諸佛菩薩平等迴向，以
X04n0223_p0360b19║住法界無量菩薩行願平等迴向，以住法界無量菩
X04n0223_p0360b20║薩出離平等迴向，以住法界無量菩薩教化調伏平
X04n0223_p0360b21║等迴向，以住法界無量法界無二平等迴向，以住法
X04n0223_p0360b22║界無量如來眾會道場平等迴向。
X04n0223_p0360b23║【論】第二十四、佛子已下，至如來眾會道場平等迴
X04n0223_p0360b24║向，有二十二行。經明菩薩以如法施，及大願莊嚴，
X04n0223_p0360c01║廣願化眾生，總令住法界平等，故迴向分。
X04n0223_p0360c02║【經】佛子！菩薩摩訶薩如是迴向時，安住法界無量平
X04n0223_p0360c03║等清淨身，安住法界無量平等清淨語，安住法界無
X04n0223_p0360c04║量平等清淨心，安住法界無量平等諸菩薩清淨行
X04n0223_p0360c05║願，安住法界無量平等清淨眾會道場，安住法界無
X04n0223_p0360c06║量平等為一切菩薩廣說諸法清淨智，安住法界無
X04n0223_p0360c07║量平等能入盡法界一切世界身，安住法界無量平
X04n0223_p0360c08║等一切法光明清淨無畏，能以一音盡斷一切眾生
X04n0223_p0360c09║疑網，隨其根欲皆令歡喜，住於無上一切種智、力、無
X04n0223_p0360c10║所畏、自在神通、廣大功德、出離法中。佛子！是為菩薩
X04n0223_p0360c11║摩訶薩第十住等法界無量迴向。
X04n0223_p0360c12║【論】第二十五、佛子已下，至第十等法界無量迴向，
X04n0223_p0360c13║有十一行半。經明以如上迴向一切善根時，得如
X04n0223_p0360c14║是身、口、心業及十種安住法界清淨分。從佛子已
X04n0223_p0360c15║下，舉十種迴向所有，如文具悉。
X04n0223_p0360c16║【經】菩薩摩訶薩以法施等一切善根如是迴向時，成
X04n0223_p0360c17║滿普賢無量無邊菩薩行願，悉能嚴淨盡虗空等法
X04n0223_p0360c18║界一切佛剎，令一切眾生亦得如是；具足成就無邊
X04n0223_p0360c19║智慧，了一切法，於念念中見一切佛出興於世，於念
X04n0223_p0360c20║念中見一切佛無量無邊自在力，所謂：廣大自在力、
X04n0223_p0360c21║無著自在力、無礙自在力、不思議自在力、淨一切眾
X04n0223_p0360c22║生自在力、立一切世界自在力、現不可說語言自在
X04n0223_p0360c23║力、隨時應現自在力、住不退轉神通智自在力、演說
X04n0223_p0360c24║一切無邊法界俾無有餘自在力、出生普賢菩薩無
X04n0223_p0361a01║邊際眼自在力、以無礙耳識聞持無量諸佛正法自
X04n0223_p0361a02║在力、一身結跏趺坐周徧十方無量法界於諸眾生
X04n0223_p0361a03║無所迫隘自在力、以圓滿智普入三世無量法自在
X04n0223_p0361a04║力。又得無量清淨，所謂：一切眾生清淨、一切佛剎清
X04n0223_p0361a05║淨、一切法清淨、一切處徧知智清淨、徧虗空界無邊
X04n0223_p0361a06║智清淨、得一切差別言音智以種種言音普應眾生
X04n0223_p0361a07║清淨、放無量圓滿光普照一切無邊世界清淨、出生
X04n0223_p0361a08║一切三世菩薩行智清淨、一念中普入三世一切諸
X04n0223_p0361a09║佛眾會道場智清淨、入無邊一切世間令一切眾生
X04n0223_p0361a10║皆作所應作清淨。如是等，皆得具足，皆得成就，皆已
X04n0223_p0361a11║修治，皆得平等，皆悉現前，皆悉知見，皆悉悟入，皆已
X04n0223_p0361a12║觀察，皆得清淨，到於彼岸。
X04n0223_p0361a13║【論】第二十六、菩薩摩訶薩已下，至到於彼岸，有二
X04n0223_p0361a14║十四行。經明菩薩以如上法施等善根迴向，皆願
X04n0223_p0361a15║一切眾生得見佛，入佛知見，同佛所得分。此已上
X04n0223_p0361a16║是正舉十箇迴向門竟。
X04n0223_p0361a17║【經】爾時，佛神力故，十方各百萬佛剎微塵數世界六
X04n0223_p0361a18║種震動，所謂：動、徧動、等徧動，起、徧起、等徧起，踊、徧踊、
X04n0223_p0361a19║等徧踊，震、徧震、等徧震，吼、徧吼、等徧吼，擊、徧擊、等徧
X04n0223_p0361a20║擊。佛神力故，法如是故，雨眾天華、天鬘、天末香、天諸
X04n0223_p0361a21║雜香、天衣服、天珍寶、天莊嚴具、天摩尼寶、天沉水香、
X04n0223_p0361a22║天栴檀香、天上妙蓋、天種種幢、天雜色幡、阿僧祇諸
X04n0223_p0361a23║天身。無量百千億不可說天妙法音，不可思議天讚
X04n0223_p0361a24║佛音，阿僧祇天歡喜音，咸稱善哉。無量阿僧祇百千
X04n0223_p0361b01║那由他諸天，恭敬禮拜。無數天子常念諸佛，希求如
X04n0223_p0361b02║來無量功德，心不捨離。無數天子作眾妓樂，歌詠、讚
X04n0223_p0361b03║歎、供養如來。百千阿僧祇諸天放大光明，普照盡虗
X04n0223_p0361b04║空徧法界一切佛剎，現無量阿僧祇諸佛境界。如來
X04n0223_p0361b05║化身出過諸天，如於此世界兜率陀天宮說如是法，
X04n0223_p0361b06║周徧十方一切世界兜率天宮悉亦如是。
X04n0223_p0361b07║【論】長科第十三。佛神力故已下，至一切世界、兜率
X04n0223_p0361b08║天宮，悉亦如是，有十六行經，明佛威動。地興供分，
X04n0223_p0361b09║如地震動段中，動有三義：一、說教威感動，二、大眾
X04n0223_p0361b10║聞法悅樂動，三、推佛神德致令動。諸天興供有二
X04n0223_p0361b11║義：一、說法教門招感供，二、諸天聞法歡喜供。興供
X04n0223_p0361b12║中有二義：一、華香、幡蓋供，二、諸天歌讚、禮敬、放光
X04n0223_p0361b13║等供。如供養色數，如經可知。如一切佛剎現無量
X04n0223_p0361b14║阿僧祇諸佛境界，如來化身出過諸天者，此是說
X04n0223_p0361b15║法現德，法境相稱故現，非由天供也。一切世界、兜
X04n0223_p0361b16║率天宮，悉亦如是，都結。十方同此。
X04n0223_p0361b17║【經】爾時，復以佛神力故，十方各過百萬佛剎微塵數
X04n0223_p0361b18║世界外，各有百萬佛剎微塵數諸菩薩而來集會，周
X04n0223_p0361b19║徧十方，咸作是言：善哉！善哉！佛子！乃能說此諸大迴
X04n0223_p0361b20║向。佛子！我等皆同一號，名：金剛幢，悉從金剛光世界
X04n0223_p0361b21║金剛幢佛所來詣此土。彼諸世界，悉以佛神力故而
X04n0223_p0361b22║說是法；眾會眷屬，文辭句義，皆亦如是，不增不減。我
X04n0223_p0361b23║等皆承佛神力，從彼土來，為汝作證。如我來此眾會
X04n0223_p0361b24║為汝作證，十方所有一切世界兜率天宮寶莊嚴殿
X04n0223_p0361c01║諸菩薩眾來為作證，亦復如是。
X04n0223_p0361c02║【論】第十四、爾時復以佛神力故已下，至亦復如是，
X04n0223_p0361c03║有十行經，明同號菩薩來集作證分。爾時佛神力
X04n0223_p0361c04║故，十方各舉過。百萬佛剎微塵數者，十住百，十行
X04n0223_p0361c05║百千，此位百萬，明昇進知見智之增廣之量。如是
X04n0223_p0361c06║百萬世界塵數之外而來者，處迷不及云外，昇進
X04n0223_p0361c07║悟解入位云來。百萬佛剎微塵數菩薩，同名金剛
X04n0223_p0361c08║幢，來歎善哉！稱歎金剛幢菩薩者，明智會道同，名
X04n0223_p0361c09║亦同故；亦明今時之智會，與古合故；亦是達如是
X04n0223_p0361c10║等剎塵之境，總是金剛智，無迷惑故。世界名金剛
X04n0223_p0361c11║光亦如是。
X04n0223_p0361c12║【經】爾時，金剛幢菩薩承佛神力，觀察十方一切眾會
X04n0223_p0361c13║暨于法界已，善知文義，增廣大心，大悲普覆一切眾
X04n0223_p0361c14║生，繫心安住三世佛種，善入一切佛功德法，成就諸
X04n0223_p0361c15║佛自在之身，觀諸眾生心之所樂，及其所種一切善
X04n0223_p0361c16║根，悉分別知，隨順法身，為現清淨妙色之身，即於是
X04n0223_p0361c17║時而說頌曰：
X04n0223_p0361c18║【論】第十五、爾時已下，有六行半經，明金剛幢菩薩
X04n0223_p0361c19║說頌，分明歎金剛幢菩薩說頌之德，如文可知。已
X04n0223_p0361c20║下有九十四行頌，兩行一頌，如文自具。其中隨位
X04n0223_p0361c21║授記作佛，漸漸經劫廣者，明隨位昇進智慧大悲
X04n0223_p0361c22║廣故，非是有時日歲月劫量延促廣也。皆是約修
X04n0223_p0361c23║行之位，安立佛果之名。
X04n0223_p0361c24║【經】菩薩成就法智慧，悟解無邊正法門，
X04n0223_p0362a01║為法光明調御師，了知無礙真實法。
X04n0223_p0362a02║菩薩為法大導師，開示甚深難得法，
X04n0223_p0362a03║引導十方無量眾，悉令安住正法中。
X04n0223_p0362a04║菩薩已飲佛法海，法雲普雨十方界，
X04n0223_p0362a05║法日出現於世間，闡揚妙法利羣生。
X04n0223_p0362a06║常為難遇法施主，了知入法巧方便，
X04n0223_p0362a07║法光清淨照其心，於世說法恒無畏，
X04n0223_p0362a08║善修於法自在心，悉能悟入諸法門，
X04n0223_p0362a09║成就甚深妙法海，普為眾生擊法鼓。
X04n0223_p0362a10║宣說甚深希有法，以法長養諸功德。
X04n0223_p0362a11║具足清淨法喜心，示現世間佛法藏。
X04n0223_p0362a12║諸佛法王所灌頂，成就法性智藏身，
X04n0223_p0362a13║悉能解了法實相，安住一切眾善法。
X04n0223_p0362a14║菩薩修行第一施，一切如來所讚喜，
X04n0223_p0362a15║所作皆蒙佛忍可，以此成就人中尊。
X04n0223_p0362a16║菩薩成就妙法身，親從諸佛法化生，
X04n0223_p0362a17║為利眾生作法燈，演說無量最勝法。
X04n0223_p0362a18║隨所修行妙法施，則亦觀察彼善根。
X04n0223_p0362a19║所作眾善為眾生，悉以智慧而迴向。
X04n0223_p0362a20║所有成佛功德法，悉以迴施諸羣生。
X04n0223_p0362a21║願令一切皆清淨，到佛莊嚴之彼岸。
X04n0223_p0362a22║十方佛剎無有量，悉具無量大莊嚴，
X04n0223_p0362a23║如是莊嚴不可思，盡以莊嚴一國土。
X04n0223_p0362a24║如來所有清淨智，願令眾生皆具足，
X04n0223_p0362b01║猶如普賢真佛子，一切功德自莊嚴，
X04n0223_p0362b02║成就廣大神通力，往詣世界悉周徧。
X04n0223_p0362b03║一切眾生無有餘，皆使修行菩薩道。
X04n0223_p0362b04║諸佛如來所開悟，十方無量諸眾生，
X04n0223_p0362b05║一切皆令如普賢，具足修行最上行。
X04n0223_p0362b06║諸佛菩薩所成就，種種差別諸功德，
X04n0223_p0362b07║如是功德無有邊，願使眾生悉圓滿。
X04n0223_p0362b08║菩薩具足自在力，所應學處皆往學，
X04n0223_p0362b09║示現一切大神通，普詣十方無量土。
X04n0223_p0362b10║菩薩能於一念頃，覲等眾生無數佛，
X04n0223_p0362b11║又復於一毛端中，盡攝諸法皆明見，
X04n0223_p0362b12║世間眾生無有量，菩薩悉能分別知，
X04n0223_p0362b13║諸佛無量等眾生，大心供養咸令盡，
X04n0223_p0362b14║種種名香上妙華，眾寶衣裳及幡蓋，
X04n0223_p0362b15║分布法界咸充滿，發心普供十方佛。
X04n0223_p0362b16║一毛孔中悉明見，不思議數無量佛，
X04n0223_p0362b17║一切毛孔皆如是，普禮一切世間燈。
X04n0223_p0362b18║舉身次第恭敬禮，如是無邊諸最勝。
X04n0223_p0362b19║亦以言辭普稱讚，窮盡未來一切劫。
X04n0223_p0362b20║一如來所供養具，其數無量等眾生，
X04n0223_p0362b21║如是供養一如來，一切如來亦復然。
X04n0223_p0362b22║供養讚歎諸如來，盡彼世間一切劫。
X04n0223_p0362b23║世間劫數可終盡，菩薩供養無休懈。
X04n0223_p0362b24║一切世間種種劫，於爾所劫修諸行，
X04n0223_p0362c01║恭敬供養一如來，盡一切劫無厭足。
X04n0223_p0362c02║如無量劫供一佛，供一切佛皆如是，
X04n0223_p0362c03║亦不分別是劫數，於所供養生疲厭。
X04n0223_p0362c04║法界廣大無邊際，菩薩觀察悉明了，
X04n0223_p0362c05║以大蓮華徧布中，施等眾生無量佛。
X04n0223_p0362c06║寶華香色皆圓滿，清淨莊嚴甚微妙，
X04n0223_p0362c07║一切世間無可喻，持以供養人中尊。
X04n0223_p0362c08║眾生數等無量剎，諸妙寶蓋滿其中，
X04n0223_p0362c09║悉以供養一如來，供一切佛皆如是。
X04n0223_p0362c10║塗香無比最殊勝，一切世間未曾有，
X04n0223_p0362c11║以此供養天人師，窮盡眾生數等劫。
X04n0223_p0362c12║末香燒香上妙華，眾寶衣服莊嚴具，
X04n0223_p0362c13║如是供養諸最勝，歡喜奉事無厭足，
X04n0223_p0362c14║等眾生數照世燈，念念成就大菩提。
X04n0223_p0362c15║亦以無邊偈稱述，供養人中調御者。
X04n0223_p0362c16║如眾生數佛世尊，皆修無上妙供養，
X04n0223_p0362c17║如眾生數無量劫，如是讚歎無窮盡，
X04n0223_p0362c18║如是供養諸佛時，以佛神力皆周徧，
X04n0223_p0362c19║悉見十方無量佛，安住普賢菩薩行。
X04n0223_p0362c20║過去未來及現在，所有一切諸善根，
X04n0223_p0362c21║令我常修普賢行，速得安住普賢地。
X04n0223_p0362c22║一切如來所知見，世間無量諸眾生，
X04n0223_p0362c23║悉願具足普賢行，為聰慧者所稱讚。
X04n0223_p0362c24║此是十方諸大士，共所修治迴向行。
X04n0223_p0363a01║諸佛如來為我說，此迴向行最無上，
X04n0223_p0363a02║十方世界無有餘，其中一切諸眾生，
X04n0223_p0363a03║莫不咸令得開覺，悉使常如普賢行。
X04n0223_p0363a04║如其迴向行布施，亦復堅持於禁戒，
X04n0223_p0363a05║精進長時無退怯，忍辱柔和心不動，
X04n0223_p0363a06║禪定持心常一緣，智慧了境同三昧。
X04n0223_p0363a07║去來現在皆通達，世間無有得其邊。
X04n0223_p0363a08║菩薩身心及語業，如是所作皆清淨，
X04n0223_p0363a09║一切修行無有餘，悉與普賢菩薩等。
X04n0223_p0363a10║譬如法界無分別，戲論染著皆永盡，
X04n0223_p0363a11║亦如涅槃無障礙，心常如是離諸取。
X04n0223_p0363a12║智者所有迴向法，諸佛如來已開示，
X04n0223_p0363a13║種種善根悉迴向，是故能成菩薩道。
X04n0223_p0363a14║佛子善學此迴向，無量行願悉成滿，
X04n0223_p0363a15║攝取法界盡無餘，是故能成善逝力。
X04n0223_p0363a16║若欲成就佛所說，菩薩廣大殊勝行，
X04n0223_p0363a17║宜應善住此迴向，是諸佛子號普賢。
X04n0223_p0363a18║一切眾生猶可數，三世心量亦可知，
X04n0223_p0363a19║如是普賢諸佛子，功德邊際無能測，
X04n0223_p0363a20║一毛度空可得邊，眾剎為塵可知數，
X04n0223_p0363a21║如是大仙諸佛子，所住行願無能量。
X04n0223_p0363a22║【論】第二、隨文解釋者。云何為等法界無量迴向？釋
X04n0223_p0363a23║曰：如法界無中邊，迴向心無中邊；如法界無作者，
X04n0223_p0363a24║迴向心無作者；法界無來去遠近，迴向心無來去
X04n0223_p0363b01║遠近；法界如虗空，迴向智如虗空；法界不思議，迴
X04n0223_p0363b02║向智不思議；法界無所依，迴向智無所依；法界一
X04n0223_p0363b03║切諸佛之所共住，如無依智一切佛之所共住；法
X04n0223_p0363b04║界非三世及一切生滅時分所攝，迴向之智非三
X04n0223_p0363b05║世時分所攝；法界圓滿三世事業在於現前，迴向
X04n0223_p0363b06║之智圓三世事業在於現前；法界有無自在，迴向
X04n0223_p0363b07║之智有無自在；為令自他皆如法界，無礙自在如
X04n0223_p0363b08║諸佛故。以是名為等法界無量迴向。大意令一切
X04n0223_p0363b09║發菩提心者，一如法界諸德用自在圓滿，廣大無
X04n0223_p0363b10║限，離大小性，不屬一二三百千萬，等有限量故；等
X04n0223_p0363b11║無限量法，世間、出世間，大智、大悲、喜、捨，等法界、眾
X04n0223_p0363b12║生界故。若不如是迴向，設求菩提，但得二乘住寂
X04n0223_p0363b13║菩提，菩薩樂生淨土，皆住門外，三車、露地、白牛不
X04n0223_p0363b14║當其分。此十迴向令諸三乘得出世心者，令達世
X04n0223_p0363b15║間生死之性，自性法界，令起大悲，與一切眾生，皆
X04n0223_p0363b16║得令見眾生性是法界智，故得平等悲門，入普光
X04n0223_p0363b17║明圓智之宅，故不令久住草庵化城。即如維摩居
X04n0223_p0363b18║士所說一期法門，是令三乘迴向之少分。法華露
X04n0223_p0363b19║地白牛之乘，略陳一分之寶，所總與法界門普光
X04n0223_p0363b20║明大智佛果普賢行海，是普終畢也。如此當部經
X04n0223_p0363b21║中十迴向門，為迴十住十行中大悲大智，法身萬
X04n0223_p0363b22║行，功德莊嚴，自他滯障，悲敬不真，知見不廣，悲心
X04n0223_p0363b23║不普，心不廣大，不稱無限法界，將此迴向，均治令
X04n0223_p0363b24║等，稱法界無礙無限自在性故。若不如是，以無限
X04n0223_p0363c01║迴向，發願普為無限法界眾生，即自住真門，偏生
X04n0223_p0363c02║淨土，不依法界無礙垢淨平等無限同體大悲，不
X04n0223_p0363c03║成佛果故。如是十迴向，均十信十住十行，及十地
X04n0223_p0363c04║十一地行門，總在其中。此義十地位，更不別配佛
X04n0223_p0363c05║果，但取此位十箇佛果，上名總同，同名為妙菩薩
X04n0223_p0363c06║名號。十地位中，菩薩上名，與此十迴向位菩薩，總
X04n0223_p0363c07║名金剛。但幢與藏，別明妙用之佛果，及所行之法，
X04n0223_p0363c08║與此無殊。但蘊積功終，大悲功滿，名之為藏，非是
X04n0223_p0363c09║異此迴向位外別法也。是故善財十迴向中，善友
X04n0223_p0363c10║即長者，天神地神所表十地知識，九箇夜天總是
X04n0223_p0363c11║女眾，一箇是如來為太子時妻，以表純修大悲之
X04n0223_p0363c12║位，明十住十行修行智位。十迴向以願力均融，令
X04n0223_p0363c13║智悲等進，十地蘊修，令大智大悲深廣成備，故以
X04n0223_p0363c14║十箇女眾表之。十一地悲滿，成普賢行門，即明以
X04n0223_p0363c15║悲興智，即以佛母摩耶為十一地初善知識，能生
X04n0223_p0363c16║一切諸佛為表。母是悲位，佛是智故，以悲生智，故
X04n0223_p0363c17║云摩耶生佛故，故得幻生法門。此明悲智德成，普
X04n0223_p0363c18║賢行滿，故明其進修次第，如是安立。若以修行一
X04n0223_p0363c19║時同進，即如善財十住位中，第二海門國海雲比
X04n0223_p0363c20║丘，是成就初發心住悲智門。以此義故，於中有阿
X04n0223_p0363c21║脩羅王等十王，是表入生死之行故。又海雲是此
X04n0223_p0363c22║迴向位中，能入生死大海故。又生死海即佛海故，
X04n0223_p0363c23║故云有佛出現，說普眼經，著十王等，表萬行自在
X04n0223_p0363c24║也。乃至十住第七住，休捨優婆夷等亦是，但以成
X04n0223_p0364a01║熟慣習增降處論之。又此五位法門，總不出一剎
X04n0223_p0364a02║那際，始終成故，總無前後之義故。
X04n0223_p0364a03║第六會，他化自在天宮，說十地法門。
X04n0223_p0364a04║十地品第二十六之一
X04n0223_p0364a05║【論】約釋此品，以四門分別：一、釋品名目，二、釋品來
X04n0223_p0364a06║意，三、敘其昇進次第，四、隨文解釋。第一、釋品名目
X04n0223_p0364a07║者。何故名為十地品？釋曰：以明如來普光明智以
X04n0223_p0364a08║成地體，如經如是菩薩已踐如來普光明地，即大
X04n0223_p0364a09║圓鏡智是。所說四智及一切種、一切智之差別，以
X04n0223_p0364a10║此為智體。以諸菩薩雖登十住、十行、十迴向，不離
X04n0223_p0364a11║此體，道力未充，更以十波羅蜜十重進修，令其道
X04n0223_p0364a12║力圓滿，名為十地。又以一波羅蜜中而自具十法，
X04n0223_p0364a13║名為十地。十十之中具百，百不移十，故名為十地。
X04n0223_p0364a14║乃至十百、十千、十萬、十千萬、十億，乃至十不可說，
X04n0223_p0364a15║明十數該含，一多無盡，故云十地。此十地之法通
X04n0223_p0364a16║因十，即通十信、所信十箇佛果。即以普光明殿所
X04n0223_p0364a17║說十箇佛果，不動智佛為初信故，乃至無礙智佛、
X04n0223_p0364a18║解脫智佛通十箇智佛為所信之果。進修之中，經
X04n0223_p0364a19║十住、十行、十迴向，還將十信之中十箇智果以成
X04n0223_p0364a20║此十地之體。十箇智佛以不動智佛為本，不動智
X04n0223_p0364a21║佛以普光明智為本，普光明智以無依住智為本。
X04n0223_p0364a22║又無依住智以一切眾生為本，如善財見彌勒菩
X04n0223_p0364a23║薩，彌勒菩薩還令善財却見初善知識文殊師利，
X04n0223_p0364a24║是其義也。乃至於五位滿，不離初信之佛果也。以
X04n0223_p0364b01║此十地之法通初徹末一際法門，是故號名十地
X04n0223_p0364b02║品。品者，均分義。一多次第是進，同別階級義故。此
X04n0223_p0364b03║乃是無昇進中進修，無層級中層級。且略言之，十
X04n0223_p0364b04║地之體若無十信能信自心初佛果者，十地亦不
X04n0223_p0364b05║成故。十信之初心無十地十一地之佛果，亦無成
X04n0223_p0364b06║信心故，始終總全是不動智之果故。能信自心者
X04n0223_p0364b07║亦佛果故，所信佛果亦佛果故，修行之身亦佛果
X04n0223_p0364b08║故，如是信心方得成信，其所修因果終始不異不
X04n0223_p0364b09║動智佛故。是故此經十住十行十迴向，皆有隨位
X04n0223_p0364b10║進修因果十佛號故。十地十一地以取十迴向中
X04n0223_p0364b11║佛果通號，更不別立佛名號故。為此後十地十一
X04n0223_p0364b12║地，但取十迴向中理智大悲妙用蘊積，使德行功
X04n0223_p0364b13║熟更無異法。以此義故，十迴向中十箇佛果總同
X04n0223_p0364b14║名號之為妙。為明十迴向已和會理事悲智妙用
X04n0223_p0364b15║法成故，以此如來亦不云昇天，他化天王亦不云
X04n0223_p0364b16║遙見，亦無迎佛及以興供。古人云：十地無迎佛及
X04n0223_p0364b17║敷座者，以經來文未足者，此非為得經之意也。但
X04n0223_p0364b18║為法則如十迴向中大願及智悲修令圓滿，如彼
X04n0223_p0364b19║故無敷座等事。為明法則依地前舊法，不更別有
X04n0223_p0364b20║加行進修，以十地法門但依十信十住中法則，以
X04n0223_p0364b21║不動智為體，以十住中十箇月佛、十行中十箇眼
X04n0223_p0364b22║佛、十迴向中十箇妙佛，以為十信中不動智佛。上
X04n0223_p0364b23║加行進修十地同此，准知不移初法。第二釋品來
X04n0223_p0364b24║意者，為明己說地前三十心竟，以十迴向方法和
X04n0223_p0364c01║會理智大悲及廣興大願竟，但依前法則以積行
X04n0223_p0364c02║蘊修，令使功成滿前智願，令使大悲深厚功畢，以
X04n0223_p0364c03║是此品須來。是故善財以九箇夜神皆是女天，以
X04n0223_p0364c04║表慈悲故。一箇佛為太子時妻號曰瞿波，以表十
X04n0223_p0364c05║地慈悲法喜以悅一切眾生，以此十地是蘊積慈
X04n0223_p0364c06║悲滿前智願故，以此十地之初歡喜地得願求一
X04n0223_p0364c07║切佛法心故，如後地中所說故。又以三十七箇菩
X04n0223_p0364c08║薩俱名為藏，亦表此十地俱依地前之法，以三十
X04n0223_p0364c09║七助菩提分法助成地前志樂智悲大願，令行滿
X04n0223_p0364c10║故含容眾德，成滿無功諸佛德門名之為藏。一箇
X04n0223_p0364c11║菩薩獨名解脫月，是三十七箇助菩提行中得法
X04n0223_p0364c12║清涼之果故。一一皆有所表，思之可解。是故以此
X04n0223_p0364c13║十地品成就地前志樂智悲大願，令功畢故此品
X04n0223_p0364c14║須來。第三敘其昇進次第，約立三門：一明三乘一
X04n0223_p0364c15║乘十地同異，二明隨位進修次第，三明重敘說法
X04n0223_p0364c16║之處及座體。一明三乘一乘十地同異者，有二義：
X04n0223_p0364c17║第一三乘十地，第二一乘十地。第一三乘十地者，
X04n0223_p0364c18║如仁王經雖安立內凡外凡菩薩，修六波羅蜜作
X04n0223_p0364c19║六種人王，若修檀波羅蜜得作小國王，并修戒波
X04n0223_p0364c20║羅蜜作粟散王，并修忍波羅蜜得作鐵輪王王一
X04n0223_p0364c21║閻浮提，并修精進波羅蜜作銅輪王王二天下，并
X04n0223_p0364c22║修禪波羅蜜作銀輪王王三天下，并修般若波羅
X04n0223_p0364c23║蜜得作金輪王王四天下，具足千子。自檀戒二度
X04n0223_p0364c24║是外凡夫菩薩信心位，自忍進定慧四種度門是
X04n0223_p0365a01║內凡位，是十住十行十迴向中位也。十地中名十
X04n0223_p0365a02║聖位，修十波羅蜜，得作十種天王該管。已上天位，
X04n0223_p0365a03║自忉利為首。若約斷惑見道之中，三乘中地前修
X04n0223_p0365a04║六波羅蜜，以空觀折伏現行五見及五鈍使，且令
X04n0223_p0365a05║伏息所有煩惱，如呪毒蛇不能害物，伏而不起。空
X04n0223_p0365a06║觀心成，達心境本性無生，名為見道。修道小乘以
X04n0223_p0365a07║空觀滅情入寂，身智總亡。地上菩薩得三種意生
X04n0223_p0365a08║身，而不隨空而滅智故，為不了根本無明住地是
X04n0223_p0365a09║如來根本智故，受三界外變易生死故，已捨分段
X04n0223_p0365a10║生死。三種意生身者，初、二、三地得三摩䟦提樂意
X04n0223_p0365a11║生身，明從定發正慧念用故；四、五、六地得覺法自
X04n0223_p0365a12║性意生身，明覺法自性任性生故；七、八、九、十地得
X04n0223_p0365a13║種類俱生無行無作意生身，明無功任運生無作
X04n0223_p0365a14║意故。五見者，一、身見，二、邊見，三、見取，四、戒取，五、邪
X04n0223_p0365a15║見。此已上五見名利使，能障見道與見道作煩惱。
X04n0223_p0365a16║小乘修空滅智，菩薩達法是空，有智慧、有慈悲之
X04n0223_p0365a17║行，或生淨土、或處世間，利生隨意樂自在。五鈍使
X04n0223_p0365a18║者，一、貪，二、嗔，三、癡，四、慢，五、疑。通前為十使，此能障
X04n0223_p0365a19║修道上隨事之行，不能稱理。如是十使煩惱，小乘
X04n0223_p0365a20║先斷見道上煩惱，後斷修道中煩惱；大乘菩薩於
X04n0223_p0365a21║諸煩惱，以諸波羅蜜如理通融，無斷無證，如上總
X04n0223_p0365a22║明權教。大乘中菩薩約簡斷惑地位得果，如是十
X04n0223_p0365a23║地菩薩修法。空無生菩薩得十種意生身，於三界
X04n0223_p0365a24║業外受變易生死，是生死無明住地未能了知。如
X04n0223_p0365b01║是菩薩猶於一乘佛果華嚴經未聞，設聞不信不
X04n0223_p0365b02║順不證不入，猶有厭苦心多，一向樂求出世淨土，
X04n0223_p0365b03║猶忻淨土在於他方，佛果在三祇之後。華嚴經云：
X04n0223_p0365b04║設有菩薩無量劫行六波羅蜜得六神通，及修種
X04n0223_p0365b05║種菩提分法，為不聞此大方廣佛華嚴經，猶名假
X04n0223_p0365b06║名菩薩不真菩薩。設復聞時不信不順不證不入，
X04n0223_p0365b07║如法華經不退諸菩薩亦復不能知，總其例也。又
X04n0223_p0365b08║云：設有菩薩讀誦八萬四千法藏悉皆通利，為人
X04n0223_p0365b09║解說得六神通，此未為難，暫讀此經是即為難。或
X04n0223_p0365b10║為一分劣解眾生發菩提心者，三祇之劫方成佛
X04n0223_p0365b11║故。三乘不退菩薩是十真如觀，或是觀空不退，不
X04n0223_p0365b12║是無明為根本智發心不退。此已前明時劫定實，
X04n0223_p0365b13║淨土及穢土全隔在於他方，忻厭之徒安立諸地
X04n0223_p0365b14║故。第二一乘十地者，從十信之心，即信自心根本
X04n0223_p0365b15║無明具分別見，便為不動智佛，即文殊師利、覺首、
X04n0223_p0365b16║目首等菩薩是其位也。以自信自心無始無明為
X04n0223_p0365b17║不動智，文殊師利即為自心理智妙慧用也。法界
X04n0223_p0365b18║大智大悲門普賢行海是自己所行之行，如是信
X04n0223_p0365b19║已以為信心，是故從經之初為例如來成道之果，
X04n0223_p0365b20║及十普賢并海月光大明菩薩，及神天等五十眾
X04n0223_p0365b21║以為現果成信門，諸菩薩神天等眾示現入法獲
X04n0223_p0365b22║益，所有入法皆同佛所得故。明信從自心無明上
X04n0223_p0365b23║見不動智佛故。信亦是佛，悟亦是佛，以不異佛智
X04n0223_p0365b24║體用為進修故。作此信時，普見一切眾生所有心
X04n0223_p0365c01║量皆從如來大智而有，凡聖一體，同一智慧，無有
X04n0223_p0365c02║二性。如金光明經天女發願：此語不虗者，願三千
X04n0223_p0365c03║大千世界眾生悉皆金色，具大人相。當時稱願一
X04n0223_p0365c04║切眾生悉皆金色，具大人相，如彼經廣明。又如此
X04n0223_p0365c05║經如來出現品云：眾生種種樂，及諸方便智，皆依
X04n0223_p0365c06║佛智起。又云：應信自心中常有諸佛出興於世，轉
X04n0223_p0365c07║正法輪。從如是信已，以方便三昧發生悟入，現本
X04n0223_p0365c08║智慧，與佛契同，名生如來智慧家，為真佛子。從此
X04n0223_p0365c09║初住，住佛所住，種如來性，名清淨智慧。從此慧已，
X04n0223_p0365c10║經十住、十行、十迴向位，位之中配十箇所修行之
X04n0223_p0365c11║人、十箇世界國土、十箇修行。行下之佛果，如前釋。
X04n0223_p0365c12║十信、十住、十行、十迴向位中所配當者，是今此十
X04n0223_p0365c13║地位中修行之人，即金剛藏等三十八箇菩薩是。
X04n0223_p0365c14║三十七箇是三十七助道法，助前十迴向中悲智
X04n0223_p0365c15║妙用功，終不立自位佛果。為明十迴向中以大願
X04n0223_p0365c16║力已圓，理智大悲事畢，十地但以助道行力成之
X04n0223_p0365c17║使熟，及至十一地佛果，總如十迴向位也。解脫月
X04n0223_p0365c18║菩薩一人，表是能請法之人，亦表三十七助道之
X04n0223_p0365c19║中解脫清涼之法樂也，故有此三十八菩薩。三十
X04n0223_p0365c20║七同名為藏，唯一人名解脫月，即是表三十七助
X04n0223_p0365c21║道之中無煩惱之果故。
X04n0223_p0365c22║
X04n0223_p0365c23║大方廣佛新華嚴經合論卷第五十三
X04n0223_p0365c24║
X04n0223_p0366a01║音切
X04n0223_p0366a02║鬘（莫班切。）蘊（於粉切。）裳（市羊切。）隘（於介切。）暨（居義切。）瞿（求于切。）