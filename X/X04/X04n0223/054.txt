X04n0223_p0366a03║
X04n0223_p0366a04║
X04n0223_p0366a05║
X04n0223_p0366a06║大方廣佛新華嚴經合論卷第五十四
X04n0223_p0366a07║唐于闐國三藏沙門實叉難陀譯經
X04n0223_p0366a08║唐太原方山長者李通玄造論
X04n0223_p0366a09║唐福州開元寺沙門志寧釐經合論
X04n0223_p0366a10║十地品第二十六之二
X04n0223_p0366a11║【論】此四十心中，位成佛果及普賢行，非論人王、梵
X04n0223_p0366a12║王之位。但論位位之中，以如來智生身，等法界、眾
X04n0223_p0366a13║生界，對現一切眾生前身；非論意生身，隨意所往
X04n0223_p0366a14║也。但以根本無明，成一切智海，一切世界，一切處
X04n0223_p0366a15║現形，隨類應現；不論於三界外，別受變易生死。又
X04n0223_p0366a16║於此一乘智用境界中，無別論變易生死；但以智
X04n0223_p0366a17║用善達心境，智無礙性，等法界性，無去來性，無造
X04n0223_p0366a18║作性，不見過去是凡夫，未來是變易，現在是分段。
X04n0223_p0366a19║有此心者，皆是虗妄，非正見故。若斷惑中，但以五
X04n0223_p0366a20║蓋、十纏、十使遶為智用，不於三界外，別受變易之
X04n0223_p0366a21║生死。於毛孔微塵之內，剎海凡聖，如影同居，焉得
X04n0223_p0366a22║別有三界之內外也？不變尚自本無，焉能有別忻
X04n0223_p0366a23║變化？但以大悲本願之力，以法界普光明智，性自
X04n0223_p0366a24║等周，任器而與同光，無別方所往來者之性。故純
X04n0223_p0366b01║以世間一切境界，人、天、魔、梵為一佛土而作佛事，
X04n0223_p0366b02║不於他方別有淨土也。五蓋者：一、貪欲，二、瞋恚，三、
X04n0223_p0366b03║睡眠，四、掉悔，五、疑。十纏者，一無慚，二無愧，三眠，四
X04n0223_p0366b04║悔，五慳，六嫉，七掉舉，八昏沉，九忿，十覆。達智具悲，
X04n0223_p0366b05║此等用為智海，為慈悲喜捨諸佛知見故。如此華
X04n0223_p0366b06║嚴境界海中佛果內，非但入位菩薩攝化境界，以
X04n0223_p0366b07║信心廣大力為世間主，為信解廣大，受生廣大。且
X04n0223_p0366b08║如毗盧遮那品中，喜見善慧王，人王所都，非是輪
X04n0223_p0366b09║王。城名𦦨光明，有百萬億那由他城周帀圍遶，妙
X04n0223_p0366b10║寶所成，縱廣各有七千由旬，七寶為郭，廣如經說。
X04n0223_p0366b11║居大須彌華山上住，夫人婇女三萬七千二萬五
X04n0223_p0366b12║千子，其中人報同諸天，衣服飲食隨念而至。行即
X04n0223_p0366b13║遊空，天城、龍城、乾闥婆城、夜叉城、阿脩羅城隣接
X04n0223_p0366b14║居止，總是淨國莊嚴。如喜見善慧王，一生見，二佛
X04n0223_p0366b15║出世，此明信心廣大。如善財童子宅內，七寶與身
X04n0223_p0366b16║同生，身金色，總是信位之福。以信心廣大，願行廣
X04n0223_p0366b17║大，自信與佛果智齊，起願修行，此福不難即得。如
X04n0223_p0366b18║隨好光明功德品天鼓所說悔除法，以盡法界眾
X04n0223_p0366b19║生數等善身口意舌，悔除所有業障。諸天問言：云
X04n0223_p0366b20║何悔除？天鼓云：觀業不從東、西、南、北、四維、上、下來，
X04n0223_p0366b21║而共積集身心，乃至十方推求，悉不可得，乃至廣
X04n0223_p0366b22║說如經。天鼓！如是為諸天眾說法之時，百千萬億
X04n0223_p0366b23║那由他佛剎微塵數世界兜率天子，得無生法忍，
X04n0223_p0366b24║得十地位。如上諸天子，總是過去修十信中十勝
X04n0223_p0366c01║解業，為中有作惡業墮地獄中，蒙毗盧遮那光照
X04n0223_p0366c02║其身，得生兜率天上，得天鼓說法，一時得十地離
X04n0223_p0366c03║垢三昧，此為三生得十地果。若信解無作惡業者，
X04n0223_p0366c04║一生成佛，如善財是也。云一生者，言見道無生性，
X04n0223_p0366c05║總是入法界無時之生故。如三乘之教，刊削屈曲，
X04n0223_p0366c06║理滯難成，尚能信而為之，此一乘法，理智端直，不
X04n0223_p0366c07║剋不削，達自根本無明，便為不動智佛，萬事自正，
X04n0223_p0366c08║以智利生，即是佛故。又將十迴向廣大無限悲願
X04n0223_p0366c09║會融，令行廣大，稱法界智。用而無作者，具行而無
X04n0223_p0366c10║依者，即普賢行具故。世士大迷易成，而功廣者即
X04n0223_p0366c11║不信，多劫曲修，刊削難成；功劣者反存其情，畢竟
X04n0223_p0366c12║多生，還須歸此教。如此經中少起信樂，獲得無邊
X04n0223_p0366c13║廣大饒益，具如隨好光明功德品中說。約有六門：
X04n0223_p0366c14║第一、說修十信中十種勝解力故。其中有造惡業
X04n0223_p0366c15║墮地獄中，有信解之種，毗盧遮那菩薩處兜率天
X04n0223_p0366c16║時，放光名幢王光明，照地獄眾生，離苦生天，天鼓
X04n0223_p0366c17║說法，得十地位，入離垢三昧，此是三生得果。三生
X04n0223_p0366c18║者：一、修十勝解，是一生；二、作惡入地獄，是第二生；
X04n0223_p0366c19║三、蒙光照燭，生兜率天，得十地果，是第三生。此是
X04n0223_p0366c20║第一功少獲益廣多門。第二、諸天得果，毛孔化華，
X04n0223_p0366c21║興華雲供佛。所有香氣，若有眾生身蒙香者，一切
X04n0223_p0366c22║業障皆悉銷滅，得成就香幢雲自在光明清淨善
X04n0223_p0366c23║根。此是第二功少益多門。第三、若有眾生見其益
X04n0223_p0366c24║者，種清淨金網轉輪王位，得一恒河沙善根。此轉
X04n0223_p0367a01║輪王位，於百千億那由他佛剎微塵數世界中教
X04n0223_p0367a02║化眾生。此是第三功少益多門。第四、如是清淨金
X04n0223_p0367a03║網轉輪王位，放摩尼髻清淨光明。若有眾生遇斯
X04n0223_p0367a04║光者，皆得菩薩第十地位，成就無量智慧光明，得
X04n0223_p0367a05║十種清淨眼乃至十種清淨意等。此是第四功少
X04n0223_p0367a06║益多門。第五、經云：佛子！假使有人以億那由他佛
X04n0223_p0367a07║剎碎為微塵，一塵為一佛剎，以如是等微塵數佛
X04n0223_p0367a08║剎又碎為微塵。如是微塵悉置右手，持以東行，過
X04n0223_p0367a09║爾許微塵數世界，乃下一塵。如是東行，盡此微塵。
X04n0223_p0367a10║南、西、北方，四維、上、下，亦復如是。如是十方所有世
X04n0223_p0367a11║界，若著微塵及不著者，悉以集成一佛國土。若有
X04n0223_p0367a12║眾生聞此譬喻，能生信解，當知更為希有奇特。佛
X04n0223_p0367a13║言：寶手！如是，如汝所說。若有善男子、善女人聞此
X04n0223_p0367a14║譬喻而生信者，我授彼記，決定當得阿耨多羅三
X04n0223_p0367a15║藐三菩提，當獲如來無上智慧。此是第五功少獲
X04n0223_p0367a16║益廣多門。第六、經云：寶手！設使有人以千億佛剎
X04n0223_p0367a17║微塵數如上所說廣大佛土抹為微塵，以此微塵
X04n0223_p0367a18║依前譬喻一一下盡乃至集成一佛國土復抹為
X04n0223_p0367a19║塵，如是次第展轉乃至八十反，如是一切廣大佛
X04n0223_p0367a20║土所有微塵，菩薩以業報清淨肉眼於一念中悉
X04n0223_p0367a21║能明見，亦見百億廣大佛剎微塵數佛，如頗棃鏡
X04n0223_p0367a22║清淨光明照耀十佛剎微塵數世界。寶手！如是皆
X04n0223_p0367a23║是清淨金網轉輪王甚深三昧福德善根之所成
X04n0223_p0367a24║就，此是第六功少獲益廣多門。如是明此經法門
X04n0223_p0367b01║廣大無限，一念信解心無限，其心清淨無限，供養
X04n0223_p0367b02║諸佛饒益一切眾生心無限，一念相應獲無限廣
X04n0223_p0367b03║大之益。為明以根本無明便為根本智，所起善根
X04n0223_p0367b04║皆廣大無限，為智無依等法界故，所作善根等法
X04n0223_p0367b05║界故。如是一念聞法便獲廣大利益者，皆是於此
X04n0223_p0367b06║教門生信樂種故。大綱如是，如來處胎現生娑婆
X04n0223_p0367b07║穢土出生滅歿之佛，為劣解眾生權施接引之教，
X04n0223_p0367b08║即三乘之教是也。如此經云：為劣解眾生母胎出
X04n0223_p0367b09║現，為上根眾生蓮華化生。如此華嚴教門是法界
X04n0223_p0367b10║普光明大智報佛所說，非是出生滅度穢國之身，
X04n0223_p0367b11║故是為上上根所說。學三乘教者雖引此教門和
X04n0223_p0367b12║會三乘法相行位，然心想不廣不稱教智，將此教
X04n0223_p0367b13║門同三乘三祇之教，只可迴權就實，是乃契會聖
X04n0223_p0367b14║心，何得迴實就權？反虧聖說，乖迷昇進，成佛何期？
X04n0223_p0367b15║設致百萬億三大阿僧祇終違聖旨，如三乘教中
X04n0223_p0367b16║分分有此教在，只為學者不能了知。佛開無上正
X04n0223_p0367b17║詮，迷者返生遮截。如金剛般若云：此經為大乘者
X04n0223_p0367b18║說，為最上乘者說。即三乘權教是大乘故。最上乘
X04n0223_p0367b19║者，一乘教是。如法華經是迴三乘向一乘之教。舉
X04n0223_p0367b20║龍女彰法界實理智之無時，即於一剎那之際，示
X04n0223_p0367b21║三生而成佛。為破三乘情塵劫執，反稱是化。就三
X04n0223_p0367b22║乘三祇之劫為真，只為情翳多生，反頗棃妙寶鏡
X04n0223_p0367b23║而歸。如銅鐵之明，以閻浮檀明淨真金，令同瓦礫
X04n0223_p0367b24║之價，非是寶之咎也。只為別寶，賄者無功。此以已
X04n0223_p0367c01║上一段，明一乘三乘十地竟。修行者但以簡教修
X04n0223_p0367c02║行遲速，須去世情大小彼我言之，但稱根即用。第
X04n0223_p0367c03║二立隨位進修次第者，約立十門。第一明十種信
X04n0223_p0367c04║中信果成因門，即十箇佛果。以不動智佛為首，以
X04n0223_p0367c05║文殊師利覺首等十箇菩薩為表修行之人，金色
X04n0223_p0367c06║世界等十箇色世界為所修之法。金色表法身，餘
X04n0223_p0367c07║九是隨用為十。信是凡夫有為心，修行是色，心起
X04n0223_p0367c08║信故。是第二會普光明殿光明覺品所集之眾是。
X04n0223_p0367c09║如善財見文殊師利是表信心位，明自妙慧之理，
X04n0223_p0367c10║徧因果終始故。第二從信創昇佛果智慧門，即第
X04n0223_p0367c11║三昇須彌山頂，說十住位。十箇佛果下名同號，號
X04n0223_p0367c12║之為月，是此位之果。法慧等十箇菩薩，是表入位
X04n0223_p0367c13║修行之人。十箇世界同名為華，是表入位開發慧
X04n0223_p0367c14║華，心開敷故。此表如善財童子於妙峯山得憶念
X04n0223_p0367c15║諸佛智慧光明門，表初會佛智慧住佛所住故。此
X04n0223_p0367c16║為十住。妙峯山者，是止中之妙慧也。為艮、為山、為
X04n0223_p0367c17║止、為門闕、為童蒙、為初明，昇須彌者亦同此。第三
X04n0223_p0367c18║明已居佛慧修行門者，即第四會夜摩天宮說十
X04n0223_p0367c19║行法門是也。其中有十箇佛果，皆下名同號，號之
X04n0223_p0367c20║為眼，是此位修行之果。功德林等十箇同名為林
X04n0223_p0367c21║菩薩，是表修行之人。十箇世界皆名為慧，是此位
X04n0223_p0367c22║行中智慧方便之法故。如善財表法中於三眼國
X04n0223_p0367c23║見比丘林下經行，表行廣多覆育。如林經行，表行
X04n0223_p0367c24║無住故。三眼者，表智眼、慧眼、法眼等三眼。此兩位
X04n0223_p0368a01║佛號十住位，同月十行，同眼十迴向。十箇佛號，上
X04n0223_p0368a02║名悉同，號之為妙，為表妙用智圓，昇進功熟，妙在
X04n0223_p0368a03║其先，一一是有所表，不浪施名。第四大願理事悲
X04n0223_p0368a04║智參融無盡門，即第五會兜率天宮說十迴向，以
X04n0223_p0368a05║無盡大願會融理智大悲，令普賢行滿。十箇佛果，
X04n0223_p0368a06║上名號之為妙，是此位之果。十箇菩薩，下名同，號
X04n0223_p0368a07║之為幢，是表此位修行之人。十箇世界號之為妙，
X04n0223_p0368a08║是此位修行之法，明理智悲願萬行妙用為世界
X04n0223_p0368a09║故。如善財表法中見鬻香長者青蓮華者，明此位
X04n0223_p0368a10║法以將理智慈悲願行一切無盡差別智慧、差別
X04n0223_p0368a11║願行，以將迴向之蜜合之為一丸戒定慧之香，以
X04n0223_p0368a12║無依住智徧周法界，對現色身，隨病調伏，而與五
X04n0223_p0368a13║分法身之香而無所著，如青蓮華色香第一而無
X04n0223_p0368a14║所著。和合願智悲法身、十波羅蜜、四攝、四無量、三
X04n0223_p0368a15║十七助道之分，世間、出世間法共為一法，猶如合
X04n0223_p0368a16║香，以將眾香合為一丸。第五、蘊修成德門。第六、會
X04n0223_p0368a17║他化自在天宮說十地法門。明十地法但修前迴
X04n0223_p0368a18║向法，令使德行功熟，滿其十迴向願行，更無別路。
X04n0223_p0368a19║佛果世界但取十迴向中妙用同功，不別安立，亦
X04n0223_p0368a20║無他化天王遙見佛來敷座及迎佛等事。為明十
X04n0223_p0368a21║地中已下法則，如十迴向和會已終，但生熟不等，
X04n0223_p0368a22║無更有別異途故。但將十地、十一地行門觀智，反
X04n0223_p0368a23║資前果，猶如蘆菔長葉資根。如善財表法中道，財
X04n0223_p0368a24║見摩竭提國迦毗羅城主夜神，名婆珊婆演底，此
X04n0223_p0368b01║云春時主當。明此神春時主當苗稼，亦名依止無
X04n0223_p0368b02║畏，謂與一切眾生作依止無畏。身出星宿，照耀眾
X04n0223_p0368b03║生，於身一一毛孔現行，化度無數惡道眾生。迦毗
X04n0223_p0368b04║羅城者，此云黃色也。為明此城在閻浮提之處中，
X04n0223_p0368b05║明中宮土為黃色，表十地契中道，應真不偏故。此
X04n0223_p0368b06║是如來示成道處。國夜神總是女神，以明凡得智
X04n0223_p0368b07║成悲，故以女神表之。神者應真，其智則神，故其智
X04n0223_p0368b08║不為不思而徧資萬有。此神表初歡喜地。自第九
X04n0223_p0368b09║迴向已來，直至第九地，總入神位，明昇進智通，祐
X04n0223_p0368b10║物無限，不為不思而智自徧故。且略言爾，廣在後
X04n0223_p0368b11║文。凡是善財問善知識發心久近，在世多少者，皆
X04n0223_p0368b12║是明成就長養大悲之行。住劫久遠，明大悲深厚
X04n0223_p0368b13║在智久劫，是一剎那故。如觀世音菩薩以名號及
X04n0223_p0368b14║所說法號慈悲經。又是十迴向中第七迴向中善
X04n0223_p0368b15║知識，與第八迴向位中正趣菩薩，共成七八迴向。
X04n0223_p0368b16║悲智二門皆須如是前後和會方了其經意，不可
X04n0223_p0368b17║見一法而能了佛心，明此十地但如十迴向中法
X04n0223_p0368b18║蘊修成悲智滿前願故。是初歡喜地得願求成滿
X04n0223_p0368b19║心，以依前十迴向願心成滿故。第六德滿行圓利
X04n0223_p0368b20║生自在無限門者，在第三禪說，是第七會經。梵本
X04n0223_p0368b21║未來有百萬億偈，依菩薩纓絡本業經說。此經是
X04n0223_p0368b22║如來化三乘人，後却領三乘之眾至菩提樹下說。
X04n0223_p0368b23║往昔初成正覺時說華嚴經，一一排次重敘其會
X04n0223_p0368b24║至第三禪。如纓絡本業經說，十一地等覺位為一
X04n0223_p0368c01║生，補處菩薩位為此地，普賢行滿十一地為妙覺
X04n0223_p0368c02║如來，故以此為一生也。如善財以行表法中見佛
X04n0223_p0368c03║母，摩耶夫人是其行故。明十地以智從悲成行門，
X04n0223_p0368c04║即以夜天女神及如來為太子時妻號瞿波，此云
X04n0223_p0368c05║守護地，此十箇女眾成長大悲守護大慈悲地也。
X04n0223_p0368c06║如十一地等覺位中行悲行滿，即從悲生智廣利
X04n0223_p0368c07║益眾生，即以見佛母表之，母是慈悲之義。出生大
X04n0223_p0368c08║智化利眾生，即等覺位中十箇善知識是也。故云
X04n0223_p0368c09║摩耶生佛，佛是智故。第七德行圓滿成佛果終門，
X04n0223_p0368c10║即如第八會普光明殿說。十一品經以十定品為
X04n0223_p0368c11║初，次十通、十忍、阿僧祇如來壽量、菩薩住處、佛不
X04n0223_p0368c12║思議法、如來十身相海、如來隨好光明功德、普賢
X04n0223_p0368c13║行品、如來出現等品。准初會中問處，并有十頂，未
X04n0223_p0368c14║有說處，亦是來文未具，總是如善財表法中見彌
X04n0223_p0368c15║勒菩薩是其行也。明同其善財一生成佛果故，遂
X04n0223_p0368c16║於樓閣之內現三生之行，總在如今。三生者：一、過
X04n0223_p0368c17║去久遠見道修行生，二、現在得果圓滿生，三、當來
X04n0223_p0368c18║示現成正覺出世生。總在樓閣之內，如今現前，無
X04n0223_p0368c19║古今去來，現在不可得故。然亦不廢三生之相現
X04n0223_p0368c20║在其中，但以智知為隨俗利人故，即三生也。若約
X04n0223_p0368c21║真論，無發菩提心時，無修行見道時，無現生得果
X04n0223_p0368c22║時，無當來示成正覺時，以三世及心量無性體故，
X04n0223_p0368c23║無安立故，無處無依住故，名為成佛時也。若見自
X04n0223_p0368c24║心有能發菩提心時，當來成正覺時，即為情識生
X04n0223_p0369a01║滅，不名發心時故。以是義故，信心及佛果總不離
X04n0223_p0369a02║普光明殿，乃至常行普賢無始終之行。離世間品
X04n0223_p0369a03║總不離普光明殿，明因果同本，不動普光明大智
X04n0223_p0369a04║以為昇進功終故，時復無體，智復無依故。彌勒令
X04n0223_p0369a05║善財却見初友文殊師利，即明至果不移因。善財
X04n0223_p0369a06║念見文殊，便聞普賢菩薩名，及自見其身入普賢
X04n0223_p0369a07║身者，明表正覺之因不移行果，總明圓會因果行
X04n0223_p0369a08║總一時滿故。為智境界上能含一切眾生情量，多
X04n0223_p0369a09║劫是一時故，明智無情有故。但不離十信中不動
X04n0223_p0369a10║智，佛無前中後際故。此如文殊師利十信中說偈
X04n0223_p0369a11║云：一念普觀無量劫，無去無來亦無住，如是了知
X04n0223_p0369a12║三世事，超諸方便成十力。第八普賢行海常行門，
X04n0223_p0369a13║即如第九會中說離世間品是。常住世間，無限利
X04n0223_p0369a14║生，不與情合，作業相應。即如善財所表行中，憶念
X04n0223_p0369a15║文殊初友，便聞普賢名，及見自身入普賢身是也。
X04n0223_p0369a16║此是自成佛果竟，常行普賢無始終行。此普賢行，
X04n0223_p0369a17║亦明不移本普光明無依住智。古人釋云：重會普
X04n0223_p0369a18║光法堂，三會普光法堂，總非重及三故。大體明但
X04n0223_p0369a19║以一箇普光明無依住大智，圓會初發心因及佛
X04n0223_p0369a20║果，并修行行滿此三事，總不離此智，時亦不遷，為
X04n0223_p0369a21║明依智發心始終無情見之跡故。第九如來不出
X04n0223_p0369a22║不沒佛智恒果門者，即如第十會中說法界一品
X04n0223_p0369a23║經是，以法界是佛之恒果故。第十表通信六位人
X04n0223_p0369a24║法所進求門，即如覺城東會大塔廟處，善財見文
X04n0223_p0369b01║殊菩薩，并已下入位中五位善知識是也。此已上
X04n0223_p0369b02║十門，從普光明殿說十信已來，總重敘，使令學者
X04n0223_p0369b03║易解經意故。并以略舉善財知識表法，次第和會，
X04n0223_p0369b04║令易解故。第三重敘佛所說法處及座體者，其義
X04n0223_p0369b05║有三：一敘說法之處及意趣，二敘放光之處及意
X04n0223_p0369b06║趣，三敘座體及意趣。第一敘說法處及意趣者，其
X04n0223_p0369b07║處有十，其意趣有十一。第一菩提場菩提樹下一
X04n0223_p0369b08║會，在熈連河邊，去優樓頻螺迦葉聚落五里，是一
X04n0223_p0369b09║牛吼地，是阿蘭若處。得道依世間法如此，是化眾
X04n0223_p0369b10║生法則，佛無此也。乃至昇天，總是所表法則。若望
X04n0223_p0369b11║如來，以智體徧周十方，恒徧而無來去，對現色身
X04n0223_p0369b12║故。此明與世成法，有可倣學也。此一段是如來舉
X04n0223_p0369b13║自果法，勸眾生修行門。第二會於普光明殿，此承
X04n0223_p0369b14║上古德說，云去菩提樹三里，又云龍造，此將未可
X04n0223_p0369b15║也。普光明殿者，約所顯得普光明智所報居之殿，
X04n0223_p0369b16║智體廣大，無限量也。所報之境，無限重重，等周法
X04n0223_p0369b17║界。如經初所陳，其地堅固，金剛所成，寶樹行列，宮
X04n0223_p0369b18║殿樓閣等，是皆煥耀光明，徧周法界。此明智體報
X04n0223_p0369b19║居之宅，徧一切處，一切處總在纖毫之內，不可拘
X04n0223_p0369b20║其處所。以智徧觀其宅，亦復徧周十方，總是無限
X04n0223_p0369b21║境也。於此普光明殿，說十信法門，明以舉果成信，
X04n0223_p0369b22║還將智果報得。宅中說本不動智佛，以為信位，明
X04n0223_p0369b23║信自心是不動智佛，約此以為信體。心外有法，不
X04n0223_p0369b24║成信心，故即如來根本智宅。還信自心所有分別，
X04n0223_p0369c01║是如來根本普光明大智，本無動故，只為迷本，不
X04n0223_p0369c02║為動故。第三會於須彌山頂上說十住，表入理契
X04n0223_p0369c03║智，非生滅心所得至故。如須彌山在大海中，高八
X04n0223_p0369c04║萬四千由旬，非手足攀攬所及，明八萬四千塵勞
X04n0223_p0369c05║山，住煩惱大海，於一切法無思無為，即煩惱海枯
X04n0223_p0369c06║竭，塵勞山便成一切智山，煩惱海便成性海。若起
X04n0223_p0369c07║心思慮，所有攀緣，塵勞山逾高，煩惱海逾深，不可
X04n0223_p0369c08║至其智頂。明以定為方便，是故法慧菩薩入方便
X04n0223_p0369c09║三昧，方說此法門。當知亡思即智現，在想即迷存，
X04n0223_p0369c10║滯寂智潛，情虗智發，此乃見道之初，生佛智慧家
X04n0223_p0369c11║之始。約表出凡超世，同天自在，得智慧山之頂。又
X04n0223_p0369c12║以方便定止心不亂為山體，故以艮為山為止，此
X04n0223_p0369c13║為十住位也。初生佛智慧家，住佛所住，明依定發
X04n0223_p0369c14║慧，像須彌山故。第四會夜摩天宮說十行。此以上
X04n0223_p0369c15║天空居，表約智慧法空而為行體，即處世無染。又
X04n0223_p0369c16║明此天名時分天，明菩薩處行，知根生熟時非時
X04n0223_p0369c17║也，不妄利生。又知何惑增多，何惑減少，隨惑增減
X04n0223_p0369c18║而成熟之。表知根利生，名為時分；法空隨行，名為
X04n0223_p0369c19║空居也。第五會兜率天說十迴向。此天於欲界處
X04n0223_p0369c20║中，又名樂知足天。明迴向法門，不貪涅槃，不貪生
X04n0223_p0369c21║死，常處生死，常處涅槃，無二性故，處中道故。餘四
X04n0223_p0369c22║天皆放逸，如色界、無色界天樂淨，不可和會中道
X04n0223_p0369c23║善衣。雖他化自在天說十地法，還以此位中道之
X04n0223_p0369c24║法成十地蘊，修成功故，說十迴向法。以膝上放光，
X04n0223_p0370a01║表卷舒自在，莫不由膝故。明理智大願大悲，滿周
X04n0223_p0370a02║十方，會融無礙，莫不皆由十迴向位。如十地依此
X04n0223_p0370a03║而行，蘊積令熟故，無別法故。第六會他化自在天
X04n0223_p0370a04║說十地。表至欲際之頂，又表依眾生而應化故，無
X04n0223_p0370a05║自化也故，借此天處以表化他之智故。又此天處
X04n0223_p0370a06║是魔波旬所居，明十地位智伏心魔也，成大慈悲
X04n0223_p0370a07║之行令成熟故。第七會在第三禪，表普賢行滿法
X04n0223_p0370a08║悅利生，表此天唯禪悅喜動故。第八會普光明殿
X04n0223_p0370a09║說十定及如來出現品，明佛出現進修道極不離
X04n0223_p0370a10║本處，明不離一箇普光明智以為進修云昇天上。
X04n0223_p0370a11║二、表法昇進元來不離一箇普光明大智本定之
X04n0223_p0370a12║宅，明雖修昇進行滿元不移本不動智中普光大
X04n0223_p0370a13║用。第九會又在普光明殿說離世間法明，以普光
X04n0223_p0370a14║明智徧周十方普利眾生不染眾法名離世間，以
X04n0223_p0370a15║普光明智具普賢行恒在世間不出不入名離世
X04n0223_p0370a16║間故，以智體恒用而無依故名為離，非厭離故。如
X04n0223_p0370a17║此三會總在普光明殿者，明行因與果并普光明
X04n0223_p0370a18║滿，總是一箇普光明無始終無依住自在大智故。
X04n0223_p0370a19║若眾生發菩提心者，不見此智不名發心，見此智
X04n0223_p0370a20║者方名發心。若心外見佛者及取相求真者，皆且
X04n0223_p0370a21║作善，未名發一切智心。故經云：乘一切智乘直至
X04n0223_p0370a22║道場。以乘普光明大智之乘，還不出普光明大智
X04n0223_p0370a23║道場，名之為至。此名發心，究竟二不別。是故發心
X04n0223_p0370a24║先心難明，此智難信，信得即能入故。夫證發心易，
X04n0223_p0370b01║先起信發心難，信極即入位故。但須方便三昧現
X04n0223_p0370b02║之，即智境便現。此三會總在普光明殿者，明定體
X04n0223_p0370b03║用始終因果萬行同一智也，如前所述。第十會在
X04n0223_p0370b04║給孤獨園說法界品，明法界不離世間給養之義，
X04n0223_p0370b05║故表世間生死園林即法界體用。是故如來所居
X04n0223_p0370b06║重閣講堂，包含法界師子之座暨乎十方，唯應度
X04n0223_p0370b07║者知之處，迷者不覺，即五百聲聞及餘眾生是也。
X04n0223_p0370b08║第十一會在覺城東，文殊師利為諸大眾說普照
X04n0223_p0370b09║法界脩多羅門及善財童子、善知識等，明文殊是
X04n0223_p0370b10║引蒙之首，十方諸佛及一切眾生總依此法為師
X04n0223_p0370b11║首故，為無性妙慧之首故，即以普賢為行首故，二
X04n0223_p0370b12║首同發，無前後也。已上敘會處所及所表意趣竟。
X04n0223_p0370b13║但約如來自身表法放光有十度。第二、敘放光處
X04n0223_p0370b14║及意趣者，約敘表昇進修行光明。約有其十：一、初
X04n0223_p0370b15║會中如來現相品兩度放光：一、放齒間光，十方告
X04n0223_p0370b16║眾，知佛成道，令眾咸集，說佛因果之法。二、眉間毫
X04n0223_p0370b17║中放光，普照十方，名一切菩薩力智光明，照耀十
X04n0223_p0370b18║方藏。照十方已，其光來入佛足下輪中，明舉果成
X04n0223_p0370b19║因入信光。又於毫中出佛剎微塵數菩薩勝音為
X04n0223_p0370b20║首，明如來自所行之行徧周，明佛自覺行徧周之
X04n0223_p0370b21║果用成信故。此光入足下輪中，明此光與說十地
X04n0223_p0370b22║放眉間光相對，此是所信之佛果，彼是自己修行
X04n0223_p0370b23║昇進之果光也。三、第二會如來兩足下輪中放光，
X04n0223_p0370b24║此是普光明殿成信位之光，是初會中放入足下
X04n0223_p0370c01║輪中之光。今放出以成十信果，故明說十信光，以
X04n0223_p0370c02║足下表之。輪表圓滿，故明說佛果德，用成信心，表
X04n0223_p0370c03║信心之中，信佛果圓滿故。四、第三會，如來足指端
X04n0223_p0370c04║放光明，入位之始，登聖道之初，生佛家之首，行聖
X04n0223_p0370c05║行之初，故此表之。此明說十住位光，發足入聖之
X04n0223_p0370c06║始。五、第四會，如來兩足趺上放光，表依法空行行
X04n0223_p0370c07║故。此明說十行位光，以明依空起行故。六、第五會，
X04n0223_p0370c08║如來膝上放光明，表十迴向大願，理事互參，智悲
X04n0223_p0370c09║同濟，猶如人膝，是卷舒所由也。此是說十迴向光，
X04n0223_p0370c10║表起願興悲，生死涅槃，智悲自在。七、第六會，眉間
X04n0223_p0370c11║放光，名菩薩力𦦨明。此光是初會中眉間所放之
X04n0223_p0370c12║光，名菩薩力智光明。此因果相似，初名力智，表根
X04n0223_p0370c13║本智。此名力𦦨明，表自功達本，即能照俗，故名力
X04n0223_p0370c14║𦦨明。如三乘中，號名根本智，及緣俗名後得智。此
X04n0223_p0370c15║明達根本智，即能照俗，無二體先後。雖立昇進之
X04n0223_p0370c16║位，階級智不異，大悲不異，時不異，普賢行不異，總
X04n0223_p0370c17║無遷法，故乃說無量智慧，皆隨用言之，不移本也。
X04n0223_p0370c18║以智照之可見，以情見之即迷。以大悲門中引俗，
X04n0223_p0370c19║即時劫及法各分。若大智約真，時劫元無依止長
X04n0223_p0370c20║短，以總別六相言之。八、第八會，隨好光明功德品，
X04n0223_p0370c21║於手中放光，照惡道苦明，道滿大悲，接俗光也。九、
X04n0223_p0370c22║出現品內，如來放眉間光，灌文殊頂，放口中光，灌
X04n0223_p0370c23║普賢口，表令理智萬行共相參，以說佛果德故。意
X04n0223_p0370c24║明文殊是理及妙慧，普賢是智萬行之用，意表理
X04n0223_p0371a01║智妙慧寂用交徹，相參問答佛果之門。文殊是如
X04n0223_p0371a02║來法身無相善決正邪妙慧之果，普賢是如來大
X04n0223_p0371a03║智徧周對現色身知根利俗之行果，一切諸佛用
X04n0223_p0371a04║此二法而成佛故。此教之中，如來出現品還令此
X04n0223_p0371a05║二法會融參徹，方成佛果。理智萬行法界無礙圓
X04n0223_p0371a06║融之門，故放光照之，令相問答，令後學者見法易
X04n0223_p0371a07║明。此三人因果，從初發信直至果終，參體交徹。思
X04n0223_p0371a08║之，以理智照自心，體用可見。初會佛果，是佛自成
X04n0223_p0371a09║故。此十地、十一地後佛果，是修行者自力所成，以
X04n0223_p0371a10║將此文殊、普賢二行參徹，明理智萬行滿故。此已
X04n0223_p0371a11║上自第二會已來，是自修行者昇進之終，是此一
X04n0223_p0371a12║終之教未付囑流通，亦在此出現品內，如前所明。
X04n0223_p0371a13║第十、法界品，還於眉間放光，名普照三世法界，明
X04n0223_p0371a14║三世總一時故，總以法界為果體。從信、住、行迴向
X04n0223_p0371a15║十地、十一地及佛果，總以法界為果體。文殊為法
X04n0223_p0371a16║界理，普賢為法界智，理智妙用為一佛門。以此一
X04n0223_p0371a17║門為化羣蒙，分為二法。若也逐根隨俗，法門無盡；
X04n0223_p0371a18║若論實理，不離無法之中。一法一多無礙，名為普
X04n0223_p0371a19║賢。始接童蒙，達無性理中，妙簡正邪，入無生慧，名
X04n0223_p0371a20║號文殊，亦名童子菩薩。能同苦際，興行利生，治佛
X04n0223_p0371a21║家法，名為普賢。二人參體，名之為佛。本來自在，名
X04n0223_p0371a22║為法界。從初徹後，總此法界為體，更無別法。此品
X04n0223_p0371a23║為一切諸佛因果之大都，亦是眾聖賢所行之大
X04n0223_p0371a24║路，無出此也。亦是自心一切智王之所遊觀之大
X04n0223_p0371b01║宅也。亦是一切眾生之所依，故名法界。敘放光處
X04n0223_p0371b02║意趣竟。第三、敘座體及意趣者，其義有十種同異
X04n0223_p0371b03║意趣。第一會座體以摩尼為臺者，約本體以法身
X04n0223_p0371b04║性自無垢為摩尼，名離垢寶故。意以佛果菩提約
X04n0223_p0371b05║法身無垢為體，報得佛身及化身為智用故。明依
X04n0223_p0371b06║體起智用故，故以摩尼為座體。第二會座體蓮華
X04n0223_p0371b07║為藏者，意表第二會約化利眾生令成信種，處信
X04n0223_p0371b08║之中表行，在世無染表以利物無染為功，即蓮華
X04n0223_p0371b09║為藏。第三會在帝釋妙勝殿上安置普光明藏師
X04n0223_p0371b10║子之座百千層級，意表從信入位，以方便無念無
X04n0223_p0371b11║作寂靜三昧名為安置，以三昧力顯得如來根本
X04n0223_p0371b12║智慧，創生佛家得無畏慧，名普光明藏師子之座。
X04n0223_p0371b13║藏者，表此位入如來智慧之藏。師子者，明智慧無
X04n0223_p0371b14║畏。普光明者，表契如來本普光明法界大智慧也。
X04n0223_p0371b15║百千層級者，表十住進修階級，出世越百千情計
X04n0223_p0371b16║無明故，破百千業障故。如佛果座，總不云層級，進
X04n0223_p0371b17║修昇降覺惑淺深、智慧勝劣故。如十住中，初且百
X04n0223_p0371b18║千層級，為明入位進修超業障之分齊也。第四會
X04n0223_p0371b19║夜摩天宮化作寶蓮華藏師子之座，為表說十行
X04n0223_p0371b20║位約行處世無著，以蓮華所表師子，如前依主釋
X04n0223_p0371b21║也。百萬層級者，昇進過前超業勝故。云化作座不
X04n0223_p0371b22║云安置者，表以入如來智慧以智隨行，所行行業
X04n0223_p0371b23║以智化為故，猶如變化故。不云安置，明行從理化
X04n0223_p0371b24║故。第五會兜率天宮即殿上敷摩尼藏師子之座，
X04n0223_p0371c01║百萬億層級表十迴向，其中以出世之理智依本
X04n0223_p0371c02║法身，處世無垢依本佛果，座體為昇進還歸本故。
X04n0223_p0371c03║設以迴向方便願力成其悲智，不易法身自體無
X04n0223_p0371c04║垢為迴向，悲願會融令體用均平，故云敷座，不云
X04n0223_p0371c05║安置及化作故。百萬億層級者，昇進過前故，除染
X04n0223_p0371c06║淨二障成無礙法界。大悲智雖十住十行五位齊
X04n0223_p0371c07║修，然以教辯病，明前二位出俗心勝、大悲心劣，此
X04n0223_p0371c08║十迴向位以願力會融、智悲得所故。第六會他化
X04n0223_p0371c09║自在天王宮但云摩尼藏殿不云座體者，意表座
X04n0223_p0371c10║不易，兜率天摩尼座但舉法性無垢大智，成大悲
X04n0223_p0371c11║門覆育含生故。但云殿不云座，以明依前迴向之
X04n0223_p0371c12║法長大悲之殿，覆育眾生無別昇進故。第七會在
X04n0223_p0371c13║第三禪，其會法則教行未來，且以普賢行品略舉，
X04n0223_p0371c14║其普賢行品在三十六品是。且其略舉大本未來
X04n0223_p0371c15║有百萬億頌，第八第九第二會同在普光明殿，明
X04n0223_p0371c16║十信心與昇進修行所至佛果，及離世間品普賢
X04n0223_p0371c17║常行及十定、十通等，總不離普光明一箇智體故。
X04n0223_p0371c18║以成五位十信等進修故，總不出此智。此普光明
X04n0223_p0371c19║智，十方諸佛及一切眾生同共有之，諸佛已達眾
X04n0223_p0371c20║生迷之故。然體用是一，迷悟不同。望此教中發心
X04n0223_p0371c21║之者，一悟即知見如佛。如法華經以佛知見示悟
X04n0223_p0371c22║眾生，欲令眾生入佛知見，乃至乘一切智乘直至
X04n0223_p0371c23║道場。又此經云乘如來乘、不思議乘、勝乘、無上乘
X04n0223_p0371c24║等是。如初卷中歎諸菩薩德中善知一切佛平等
X04n0223_p0372a01║法，已踐如來普光明地。此普光明智，眾生迷智為
X04n0223_p0372a02║迷，悟者悟迷成普光明智為悟。是故初會神天示
X04n0223_p0372a03║現入法獲益，入即同佛所入、同佛知見，與眾生作
X04n0223_p0372a04║入法之樣，令後學倣之。是故此三會總在普光明
X04n0223_p0372a05║殿者，意明五位昇進信亦不離此智，悟入修行亦
X04n0223_p0372a06║不離此智，時劫無體可轉智復不異。此普光明智
X04n0223_p0372a07║以十迴向法門和融悲願，即自在神通總在其內。
X04n0223_p0372a08║如一生修有漏十善尚得生於天上，得業報神通
X04n0223_p0372a09║十念成就尚得往生淨土，何況依智發心又復更
X04n0223_p0372a10║加悲願諸波羅蜜之行？豈此一生之後不得智體
X04n0223_p0372a11║自在神通？望以智境會實而論，設無盡劫元來不
X04n0223_p0372a12║出一念，今言一生者，時終不延、智終不異、生終無
X04n0223_p0372a13║生，必不可逐情見生滅之生。但以真智知，即萬迷
X04n0223_p0372a14║不惑也。如西方淨土十六觀門，總是作想想成，由
X04n0223_p0372a15║自報得神通。何況達理智無依，明淨徧照，了身心
X04n0223_p0372a16║無體，內外見亡者。但任理智廓然，興大願海，會融
X04n0223_p0372a17║悲智，一剎那際，對現色身，供養諸佛，教化眾生。復
X04n0223_p0372a18║無作者，性皆平等，無心無主，無性無相，凡聖一如，
X04n0223_p0372a19║如無所住。以無住法，隨無住智，供佛利生。如是修
X04n0223_p0372a20║行，何慮不獲大力神通？一、依十迴向品修學，即得
X04n0223_p0372a21║第十法界品。但云其座普周法界，不云層級，但明
X04n0223_p0372a22║佛果座體，摩尼為體。從初會至第五會，座體同是
X04n0223_p0372a23║摩尼為體，會佛果體同故。大意以智行悲，不異一
X04n0223_p0372a24║箇普光明智；處世無垢，不異一箇妙理法身。智與
X04n0223_p0372b01║法身，同為一箇，自在無依，體用而無作，不往而至，
X04n0223_p0372b02║任物而應。以理智會融，方可知之。已上表意，但令
X04n0223_p0372b03║眾生見事知法，令易解故；起進修行，無疑惑故。更
X04n0223_p0372b04║廣云云。約知所趣，論主頌曰：普光明智等虗空，虗
X04n0223_p0372b05║空但空智自在。從初發心依此生，究竟還依此處
X04n0223_p0372b06║滿。是故三會光明殿，和會因果無別體。隨位進修
X04n0223_p0372b07║行差別，智隨行別報境殊。不離本智無生滅，是故
X04n0223_p0372b08║佛坐摩尼座。此意明五位佛果中昇進，皆以法界
X04n0223_p0372b09║本普光明智為體用故。是故始終因果，不離普光
X04n0223_p0372b10║明殿。中敘座體意趣竟。
X04n0223_p0372b11║
X04n0223_p0372b12║大方廣佛新華嚴經合論卷第五十四
X04n0223_p0372b13║
X04n0223_p0372b14║音切
X04n0223_p0372b15║掉（徒弔切。）忿（扶粉切。）削（息約切。）礫（曆音。）賄（呼每切。）銷（消音。）展（知演切。）
X04n0223_p0372b16║契（苦計切。）詮（此緣切。）創（楚亮切。）鬻（余六切。）蘆（洛乎切。）菔（服音。）熈（虛其
X04n0223_p0372b17║切。）攬（盧敢切。）