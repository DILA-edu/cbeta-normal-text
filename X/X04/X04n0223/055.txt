X04n0223_p0372b18║
X04n0223_p0372b19║
X04n0223_p0372b20║
X04n0223_p0372b21║大方廣佛新華嚴經合論卷第五十五
X04n0223_p0372b22║唐于闐國三藏沙門實叉難陀譯經
X04n0223_p0372b23║唐太原方山長者李通玄造論
X04n0223_p0372b24║唐福州開元寺沙門志寧釐經合論
X04n0223_p0372c01║十地品第二十六之三
X04n0223_p0372c02║【論】第四、隨文釋義者，於此品經中，長科四段：一、序
X04n0223_p0372c03║分，二、正說，三、動地興供，四、說頌歎法。第一、序分者，
X04n0223_p0372c04║從初爾時世尊已下，至法界智印、善印故。於中有
X04n0223_p0372c05║四段經，名為序分。二、從爾時十方諸佛各伸右手
X04n0223_p0372c06║已下，至三十九卷中受持修習，然後至於一切智
X04n0223_p0372c07║地。此一段是正說分。三、動地興供分者，從爾時佛
X04n0223_p0372c08║神力故已下，至而說頌言是。四、說頌歎法分者，從
X04n0223_p0372c09║其心寂滅恒調順已下，至三十九卷經末是。第一、
X04n0223_p0372c10║序分中，復分四段：
X04n0223_p0372c11║【經】爾時，世尊在他化自在天王宮摩尼寶藏殿，與大
X04n0223_p0372c12║菩薩眾俱。其諸菩薩皆於阿耨多羅三藐三菩提不
X04n0223_p0372c13║退轉，悉從他方世界來集；住一切菩薩智所住境，入
X04n0223_p0372c14║一切如來智所入處；勤行不息，善能示現種種神通；
X04n0223_p0372c15║諸所作事，教化調伏一切眾生而不失時；為成菩薩
X04n0223_p0372c16║一切大願，於一切世、一切劫、一切剎，勤修諸行，無暫
X04n0223_p0372c17║懈息；具足菩薩福智助道，普益眾生而恒不匱；到一
X04n0223_p0372c18║切菩薩智慧方便究竟彼岸，示入生死及以涅槃而
X04n0223_p0372c19║不廢捨；修菩薩行，善入一切菩薩禪定、解脫、三昧、三
X04n0223_p0372c20║摩鉢底、神通、明智；諸所施為，皆得自在；獲一切菩薩
X04n0223_p0372c21║自在神力，於一念頃無所動作；悉能往詣一切如來
X04n0223_p0372c22║道場眾會，為眾上首，請佛說法，護持諸佛正法之輪；
X04n0223_p0372c23║以廣大心供養承事一切諸佛，常勤修習一切菩薩
X04n0223_p0372c24║所行事業；其身普現一切世間，其音普及十方法界；
X04n0223_p0373a01║心智無礙，普見三世；一切菩薩所有功德，悉已修行
X04n0223_p0373a02║而得圓滿；於不可說劫，說不能盡。
X04n0223_p0373a03║【論】第一、爾時，世尊在他化自在天已下，至說不能
X04n0223_p0373a04║盡，有十八行。經歎諸來菩薩志德分釋義者。從爾
X04n0223_p0373a05║時，世尊在他化自在天宮者，明如來智身應位而
X04n0223_p0373a06║現故。託處表法，明此菩薩十地道終，至欲界頂故。
X04n0223_p0373a07║又為眾生故，而修行十地，非為自己有所求故，名
X04n0223_p0373a08║為他化。又為十地道終，降心境魔，得自在故。入離
X04n0223_p0373a09║垢三昧，白淨清潔，法合然故。處欲界頂，常處三昧，
X04n0223_p0373a10║不住淨心，不居禪界故。為明此十地功終，法雲普
X04n0223_p0373a11║潤，不拘垢淨，對現色身故，於此天說此十地故。是
X04n0223_p0373a12║故初會中，自在天王獲益。頌曰：佛身徧周等法界
X04n0223_p0373a13║普應眾生悉現前種種教門常化誘於法自在能
X04n0223_p0373a14║開悟。問曰：何以故如來降此他化天中？何故不云
X04n0223_p0373a15║天王遙見佛來，及敷座、迎逆、莊嚴、偈讚等事？答曰：
X04n0223_p0373a16║此位但依前兜率天宮法門，迴向願、行、悲、智之法
X04n0223_p0373a17║行之，更無異法，以此不陳餘事。但積德依前願海，
X04n0223_p0373a18║功終智極，不假更須法事，表其昇進和會，但依法
X04n0223_p0373a19║故。又問：何故不次第至化樂天？因何越昇他化天，
X04n0223_p0373a20║說其十地？答曰：明十地向前，須依次第和會理、智、
X04n0223_p0373a21║悲、願，昇降會融得所。十迴向和融悲、願、理、智，齊均
X04n0223_p0373a22║廣狹，稱周法界，等眾生量，表法處於中道，還於處
X04n0223_p0373a23║中處說中道之義。說十迴向和會悲、願、理、智，即於
X04n0223_p0373a24║欲界處兜率天，是上下俱有二天。說十地處中，即
X04n0223_p0373b01║於欲界上際、色界下際，欲明不拘染、淨，即理、智、大
X04n0223_p0373b02║悲自在。又說十一地等覺法門，於第三禪說，表利
X04n0223_p0373b03║眾生之行滿，法樂利生，似彼三禪悅樂。第四禪表
X04n0223_p0373b04║佛果徧周，妙用圓滿故。又十地超化樂，十一地超
X04n0223_p0373b05║二禪。又明倍倍智高，越次第故。摩尼寶藏殿者，表
X04n0223_p0373b06║無垢大慈，能含覆育物故。明此位一無情，取自安
X04n0223_p0373b07║樂心，但饒益眾生，長大悲故，故處摩尼無垢寶藏
X04n0223_p0373b08║殿表之。與大菩薩眾俱，即是金剛藏等。三十七表
X04n0223_p0373b09║三十七助道法眾。解脫月一人，明一一助道下，當
X04n0223_p0373b10║體皆是解脫清涼樂故。明即助即正道，為地前見
X04n0223_p0373b11║道。正見已終，十地助顯成熟，不同三乘十地見道
X04n0223_p0373b12║地前資糧。為此一乘教，從初依如來根本智發信
X04n0223_p0373b13║心，修薩婆若智故，不依空觀，折伏現行煩惱，十地
X04n0223_p0373b14║方得意生身故。此教雖說如來無量色、受、想、行、識
X04n0223_p0373b15║及心意者，明不壞俗境，以達成差別智故，非同伏
X04n0223_p0373b16║惑留生，往生淨土故。或云三千之境為佛境故。望
X04n0223_p0373b17║此教中，初信心之中，但約無限佛境，塵含十方，毛
X04n0223_p0373b18║容法界，為信進修行，不云三千大千為佛報境。一、
X04n0223_p0373b19║如賢首品是所信忻修之門，發心功德品是十住
X04n0223_p0373b20║悟入之德。經云：其諸菩薩皆於無上正等菩提得
X04n0223_p0373b21║不退轉者，菩提有五：一、小乘菩提；二、二乘菩提；三、
X04n0223_p0373b22║空觀行六波羅蜜菩薩菩提；四、修十種相似真如
X04n0223_p0373b23║觀，修十波羅蜜，有十真如障，十一種麤重，二十二
X04n0223_p0373b24║種愚癡菩提；五、依十種如來智，修十波羅蜜，以無
X04n0223_p0373c01║盡劫為一剎那際，契無盡多生為一生，一念迷解，
X04n0223_p0373c02║即佛智慧菩提。此明依根本智發菩提心。如起信
X04n0223_p0373c03║論亦有此文，依本覺故而有不覺。又云：覺心源故
X04n0223_p0373c04║名究竟覺。明知依如來智上而有不覺，依無明上
X04n0223_p0373c05║而有覺者，於此覺者隨根種性，有此五種覺法差
X04n0223_p0373c06║別。如此經菩提並一乘佛果，根本智上不退菩提，
X04n0223_p0373c07║如起信論說。或云超劫成佛，云我於無量劫修行
X04n0223_p0373c08║成佛道者，皆為懈慢眾生作無數方便。或云要經
X04n0223_p0373c09║三僧祇方得成佛者，此皆逐世情說為三乘，不依
X04n0223_p0373c10║根本智發心。此教約智發心。若以智論之，不隨迷
X04n0223_p0373c11║情，直以不可數阿僧祇劫以為無時，以此無時假
X04n0223_p0373c12║施設一剎那際攝無限三世，無限三世劫總不出
X04n0223_p0373c13║一剎那際。經云：智入三世而無來往。如是三僧祇
X04n0223_p0373c14║劫情有智無，以智收情情居智內，無量劫情有在
X04n0223_p0373c15║剎那際智中。若取情虗智實，元來總無時體，始終
X04n0223_p0373c16║無時可遷。二事校量，只可從實不從虗也。經云悉
X04n0223_p0373c17║從他方世界來集者，以從十迴向法來成十地，名
X04n0223_p0373c18║之他方故。法界性中無別他方，以未至位處名他
X04n0223_p0373c19║方故。乃至諸位例然。住一切菩薩智所住境者，但
X04n0223_p0373c20║五位菩薩智境，總同至此十地中佛智境故。入如
X04n0223_p0373c21║來智所入處者，為依如來根本智發心，入行差別
X04n0223_p0373c22║智成大悲故。善入一切菩薩禪定者，一如十定品
X04n0223_p0373c23║說：三摩鉢底神通明，智明三昧能起智。印神通三
X04n0223_p0373c24║之云正，此云正慧。以三摩者三昧，鉢底者慧，於一
X04n0223_p0374a01║念頃無所動作。悉能往詣一切道場者，以三昧智
X04n0223_p0374a02║印性自徧故，無表裏故，常與智俱無動散故。
X04n0223_p0374a03║【經】其名曰：金剛藏菩薩、寶藏菩薩、蓮華藏菩薩、德藏
X04n0223_p0374a04║菩薩、蓮華德藏菩薩、日藏菩薩、蘇利耶藏菩薩、無垢
X04n0223_p0374a05║月藏菩薩、於一切國土普現莊嚴藏菩薩、毗盧遮那
X04n0223_p0374a06║智藏菩薩、妙德藏菩薩、栴檀德藏菩薩、華德藏菩薩、
X04n0223_p0374a07║俱蘇摩德藏菩薩、優鉢羅德藏菩薩、天德藏菩薩、福
X04n0223_p0374a08║德藏菩薩、無礙清淨智德藏菩薩、功德藏菩薩、那羅
X04n0223_p0374a09║延德藏菩薩、無垢藏菩薩、離垢藏菩薩、種種辯才莊
X04n0223_p0374a10║嚴藏菩薩、大光明網藏菩薩、淨威德光明王藏菩薩、
X04n0223_p0374a11║金莊嚴大功德光明王藏菩薩、一切相莊嚴淨德藏
X04n0223_p0374a12║菩薩、金剛𦦨德相莊嚴藏菩薩、光明𦦨藏菩薩、星宿
X04n0223_p0374a13║王光照藏菩薩、虗空無礙智藏菩薩、妙音無礙藏菩
X04n0223_p0374a14║薩、陀羅尼功德持一切眾生願藏菩薩、海莊嚴藏菩
X04n0223_p0374a15║薩、須彌德藏菩薩、淨一切功德藏菩薩、如來藏菩薩、
X04n0223_p0374a16║佛德藏菩薩、解脫月菩薩。如是等無數無量、無邊無
X04n0223_p0374a17║等、不可數、不可稱、不可思、不可量、不可說諸菩薩摩
X04n0223_p0374a18║訶薩眾，金剛藏菩薩而為上首。
X04n0223_p0374a19║【論】第二、其名曰已下，至而為上首，有十八行經，是
X04n0223_p0374a20║菩薩列名分。其名曰：金剛藏菩薩者，以智慧為金
X04n0223_p0374a21║剛，能破諸惑故。藏者，明智德徧周，名之為藏。寶藏
X04n0223_p0374a22║菩薩者，法寶徧周，名之寶藏。蓮華藏菩薩者，明於
X04n0223_p0374a23║眾行及涅槃、生死無所染著故。德藏菩薩者，明眾
X04n0223_p0374a24║德圓滿故。蓮華德藏菩薩者，明無染眾行，莊嚴智
X04n0223_p0374b01║德故。日藏菩薩者，明大智照用也。蘇利耶藏菩薩
X04n0223_p0374b02║者，此云日之照用也。無垢月藏菩薩者，明大慈悲
X04n0223_p0374b03║心，照俗破煩惱焰故。於一切國土普現莊嚴藏菩
X04n0223_p0374b04║薩者，明福、智二事徧周故。毗盧遮那智藏菩薩者，
X04n0223_p0374b05║云光明徧照之智故。俱蘇摩德藏菩薩者，明此菩
X04n0223_p0374b06║薩有德，見者悅意如華，故名悅意華也。優鉢羅德
X04n0223_p0374b07║藏菩薩者，取青蓮華為喻，以義取之，可知。星宿王
X04n0223_p0374b08║光照藏菩薩者，明自在無礙，差別智分明故。如是
X04n0223_p0374b09║諸菩薩，以名下義解之，可見。此一段有三十八菩
X04n0223_p0374b10║薩。三十七箇菩薩同名為藏者，即表三十七助道
X04n0223_p0374b11║行門。如解脫月一人，即表三十七助道行中助菩
X04n0223_p0374b12║提分清涼之果故，與諸菩薩作請法之主故，令諸
X04n0223_p0374b13║大眾聞法修行得清涼樂故。
X04n0223_p0374b14║【經】爾時，金剛藏菩薩承佛神力，入菩薩大智慧光明
X04n0223_p0374b15║三昧。入是三昧已，即時十方各過十億佛剎微塵數
X04n0223_p0374b16║世界外，各有十億佛剎微塵數諸佛，同名：金剛藏，而
X04n0223_p0374b17║現其前，作如是言：善哉！善哉！金剛藏！乃能入是菩薩
X04n0223_p0374b18║大智慧光明三昧。善男子！此是十方各十億佛剎微
X04n0223_p0374b19║塵數諸佛共加於汝，以毗盧遮那如來、應、正等覺本
X04n0223_p0374b20║願力故，威神力故，亦是汝勝智力故，欲令汝為一切
X04n0223_p0374b21║菩薩說不思議諸佛法光明故。所謂：令入智地故，攝
X04n0223_p0374b22║一切善根故，善簡擇一切佛法故，廣知諸法故，善能
X04n0223_p0374b23║說法故，無分別智清淨故，一切世法不染故，出世善
X04n0223_p0374b24║根清淨故，得不思議智境界故，得一切智人智境界
X04n0223_p0374c01║故；又令得菩薩十地始終故，如實說菩薩十地差別
X04n0223_p0374c02║相故，緣念一切佛法故，修習分別無漏法故，善選擇
X04n0223_p0374c03║觀察大智光明巧莊嚴故，善入決定智門故，隨所住
X04n0223_p0374c04║處次第顯說無所畏故，得無礙辯才光明故，住大辯
X04n0223_p0374c05║才地善決定故，憶念菩薩心不忘失故，成熟一切眾
X04n0223_p0374c06║生界故，能徧至一切處決定開悟故。善男子！汝當辯
X04n0223_p0374c07║說此法門差別善巧法。所謂：承佛神力，如來智明所
X04n0223_p0374c08║加故，淨自善根故，普淨法界故，普攝眾生故，深入法
X04n0223_p0374c09║身、智身故，受一切佛灌頂故，得一切世間最高大身
X04n0223_p0374c10║故，超一切世間道故，清淨出世善根故，滿足一切智
X04n0223_p0374c11║智故。
X04n0223_p0374c12║【論】第三、爾時，金剛藏菩薩已下，至滿足一切智智
X04n0223_p0374c13║故，有二十五行經，明金剛藏菩薩入定，同號諸佛
X04n0223_p0374c14║皆來現前，勸喻令說十地法門分。入定分中義分
X04n0223_p0374c15║為四段：一、爾時，金剛藏菩薩有一行半經，總有三
X04n0223_p0374c16║句經文，明金剛藏菩薩入定分。二、入是三昧已下，
X04n0223_p0374c17║至而現其前，有兩行經，明同號諸佛來現前分。三、
X04n0223_p0374c18║作如是言已下，至能徧至一切處，決定開悟故，有
X04n0223_p0374c19║十六行經，明以二十二事因緣入此三昧分。四、善
X04n0223_p0374c20║男子已下，有五行經，明十方諸佛勸金剛藏菩薩
X04n0223_p0374c21║令說法分。經云：金剛藏菩薩承佛神力，入菩薩大
X04n0223_p0374c22║智光明三昧者，以如來智慧以為信進修行，所作
X04n0223_p0374c23║一切佛事總是佛神力，無我自作，故名三昧。菩薩
X04n0223_p0374c24║大智慧光明，即是如來眉間所放十地智慧中道
X04n0223_p0375a01║之光明，名菩薩力焰明。亦是初會中如來放眉間
X04n0223_p0375a02║光，名一切菩薩力智光明，總是十地道終佛智慧
X04n0223_p0375a03║光明。今入三昧，還是此之智慧三昧，說十地道之
X04n0223_p0375a04║智慧，名菩薩大智慧光明，以根本智成菩薩大悲
X04n0223_p0375a05║行故。十方各過十億佛剎微塵數世界外，各有十
X04n0223_p0375a06║億佛剎微塵數諸佛，同號金剛藏者，十億表數之
X04n0223_p0375a07║圓滿無盡故。云世界外者，從十住、十行、十迴向中，
X04n0223_p0375a08║佛果為外，今成此十地智德，佛果名來現其前故。
X04n0223_p0375a09║所以與入定菩薩同名者，明入定者智慧會及與
X04n0223_p0375a10║本位佛智合故。言十億佛剎塵為數者，明無作智
X04n0223_p0375a11║體用徧周故故。言十億佛剎微塵數佛共加者，明
X04n0223_p0375a12║位至會源，自力與佛力會故，故下文亦是汝勝智
X04n0223_p0375a13║力故。汝以毗盧遮那如來、應、正等覺本願力故，威
X04n0223_p0375a14║神力故者，明昇此十地法門，皆以十迴向中一切
X04n0223_p0375a15║諸佛大願發起，若無十大願迴向，此位不能自成
X04n0223_p0375a16║故。威神力者，由初發心皆乘如來一切智乘，威神
X04n0223_p0375a17║之力而昇此十地故，不離如來所作一切智用故。
X04n0223_p0375a18║若不由乘如來一切智乘，云何至此十地之位？此
X04n0223_p0375a19║智通因徹果，同智地故。是故於此教中，十信、十住、
X04n0223_p0375a20║十行、十迴向位位有佛果，故此十地、十一地中佛
X04n0223_p0375a21║果，取十迴向中佛果同妙用也。通十信并五位進
X04n0223_p0375a22║修中有六十重佛果，若但取入位有五十重佛果，
X04n0223_p0375a23║通修行因共有一百重因果，以佛本位中十波羅
X04n0223_p0375a24║蜜自具十重因果，明修行者皆依此佛本因果上
X04n0223_p0375b01║起五位修行昇進，以依本起名一百一十城之法
X04n0223_p0375b02║門，總通取十迴向中佛果同名為妙，以此十地、十
X04n0223_p0375b03║一地不更別立佛果之號，以十地、十一地法同十
X04n0223_p0375b04║迴向法故，如佛本位。十波羅蜜者，如初會舉果勸
X04n0223_p0375b05║修中如來是佛果，次十箇菩薩上名悉同。號為普
X04n0223_p0375b06║者，明佛果位中普賢菩薩隨十波羅蜜、隨行名殊，
X04n0223_p0375b07║此是佛本因果行門故。四十眾神天倣此而起，隨
X04n0223_p0375b08║十住、十行、十迴向、十地位進修行別，十波羅蜜亦
X04n0223_p0375b09║隨昇進行上亦名別，通十普賢、四十眾神天有五
X04n0223_p0375b10║十，以十波羅蜜隨行五位上昇進，即有五十箇菩
X04n0223_p0375b11║薩行。因五十箇佛果通為一百，常不離本佛果。本
X04n0223_p0375b12║十普賢行名一十，通四十眾神天為五十箇波羅
X04n0223_p0375b13║蜜行，一中攝十，即有五百種差別智門，方成萬行
X04n0223_p0375b14║圓滿佛也。即安立一剎那際為昇進始終之時，例
X04n0223_p0375b15║如龍女是剎那，不出三生成佛，亦取十定品中以
X04n0223_p0375b16║剎那際降神初生及入涅槃以為時體。本來如是，
X04n0223_p0375b17║見時日遷者，情隨妄想也。已上釋汝以毗盧遮那
X04n0223_p0375b18║如來、應、正等覺本願力故、威神力故竟。此一段釋
X04n0223_p0375b19║本發心及成果之因緣，皆乘初會中毗盧遮那智
X04n0223_p0375b20║力、十普賢行、四十眾神天所行行力，倣此而修，名
X04n0223_p0375b21║乘佛神力，是如來願力，亦是汝勝智力故。已下十
X04n0223_p0375b22║二行都舉入三昧之所為，有二十二因緣，文義可
X04n0223_p0375b23║知。第四段，善男子！有五行經是勸說分，有十事因
X04n0223_p0375b24║緣，如文自明。云滿一切智智者，一、滿根本智；二、滿
X04n0223_p0375c01║差別智。
X04n0223_p0375c02║【經】爾時，十方諸佛與金剛藏菩薩無能映奪身，與無
X04n0223_p0375c03║礙樂說辯，與善分別清淨智，與善憶念不忘力，與善
X04n0223_p0375c04║決定明了慧，與至一切處開悟智，與成道自在力，與
X04n0223_p0375c05║如來無所畏，與一切智人觀察分別諸法門辯才智，
X04n0223_p0375c06║與一切如來上妙身、語、意具足莊嚴。何以故？得此三
X04n0223_p0375c07║昧法如是故，本願所起故，善淨深心故，善淨智輪故，
X04n0223_p0375c08║善積集助道故，善修治所作故，念其無量法器故，知
X04n0223_p0375c09║其清淨信解故，得無錯謬總持故，法界智印善印故。
X04n0223_p0375c10║【論】第四、爾時，十方諸佛已下，至法界智印、善印故，
X04n0223_p0375c11║有九行經，明十方諸佛與金剛藏菩薩十種力令
X04n0223_p0375c12║說法自在分。於此諸佛與力加持中，義分為三：一、
X04n0223_p0375c13║明諸佛十種加持；二、明十種因緣法入是三昧；三、
X04n0223_p0375c14║明諸菩薩請說法。一、爾時已下，至具足莊嚴，有五
X04n0223_p0375c15║行半經，明十方諸佛與金剛藏菩薩十種力加持
X04n0223_p0375c16║分；二、何以故已下，有四行經，明舉十種因緣法合
X04n0223_p0375c17║入是三昧分。於此欲說十地法時，諸佛加持有六：
X04n0223_p0375c18║一、十方諸佛同名現前加；二、毗盧遮那本願威神
X04n0223_p0375c19║加；三、諸佛與金剛藏十種法力加；四、諸佛以言讚
X04n0223_p0375c20║歎加；五、諸佛各伸右手摩頂加；六、如來放光灌頂
X04n0223_p0375c21║加。三、如諸菩薩請說有四：一、如來放光光臺勸說；
X04n0223_p0375c22║二、解脫月三請；三、諸菩薩同請；四、通諸佛放光勸
X04n0223_p0375c23║說。總有六種加持，四重請：一、勸說。第二、正說分中，
X04n0223_p0375c24║從爾時，十方諸佛各伸右手已下，至動地興供已
X04n0223_p0376a01║來，正說十地。且從初第一、歡喜地中，長科為十段。
X04n0223_p0376a02║【經】爾時，十方諸佛各伸右手，摩金剛藏菩薩頂。摩頂
X04n0223_p0376a03║已，金剛藏菩薩從三昧起，普告一切菩薩眾言：諸佛
X04n0223_p0376a04║子！諸菩薩願善決定，無雜不可見，廣大如法界，究竟
X04n0223_p0376a05║如虗空，盡未來際，徧一切佛剎，救護一切眾生，為一
X04n0223_p0376a06║切諸佛所護，入過去、未來、現在諸佛智地。佛子！何等
X04n0223_p0376a07║為菩薩摩訶薩智地？佛子！菩薩摩訶薩智地有十種，
X04n0223_p0376a08║過去、未來、現在諸佛，已說、當說、今說；我亦如是說。何
X04n0223_p0376a09║等為十？一者、歡喜地，二者、離垢地，三者、發光地，四者、
X04n0223_p0376a10║𦦨慧地，五者、難勝地，六者、現前地，七者、遠行地，八者、
X04n0223_p0376a11║不動地，九者、善慧地，十者、法雲地。佛子！此菩薩十地，
X04n0223_p0376a12║三世諸佛，已說、當說、今說。佛子！我不見有諸佛國土，
X04n0223_p0376a13║其中如來不說此十地者。何以故？此是菩薩摩訶薩
X04n0223_p0376a14║向菩提最上道，亦是清淨法光明門，所謂：分別演說
X04n0223_p0376a15║菩薩諸地。佛子！此處不可思議，所謂：諸菩薩隨證智
X04n0223_p0376a16║【論】第一、爾時，十方諸佛各伸右手已下，至隨證智
X04n0223_p0376a17║一段，有十六行半經，明十方諸佛手摩金剛藏菩
X04n0223_p0376a18║薩頂令起，正說十種地名分。
X04n0223_p0376a19║【經】爾時，金剛藏菩薩說此菩薩十地名已，默然而住，
X04n0223_p0376a20║不復分別。是時，一切菩薩眾聞菩薩十地名，不聞解
X04n0223_p0376a21║釋，咸生渴仰，作如是念：何因何緣，金剛藏菩薩唯說
X04n0223_p0376a22║菩薩十地名而不解釋？解脫月菩薩知諸大眾心之
X04n0223_p0376a23║所念，以頌問金剛藏菩薩曰：
X04n0223_p0376a24║何故淨覺人，念智功德具，說諸上妙地？
X04n0223_p0376b01║有力不解釋，一切咸決定，勇猛無怯弱。
X04n0223_p0376b02║何故說地名，而不為開演，諸地妙義趣？
X04n0223_p0376b03║此眾皆欲聞，其心無怯弱，願為分別說。
X04n0223_p0376b04║眾會悉清淨，離懈怠嚴潔，能堅固不動，
X04n0223_p0376b05║具功德智慧，相視咸恭敬，一切悉專仰。
X04n0223_p0376b06║如蜂念好蜜，如渴思甘露。
X04n0223_p0376b07║【論】第二、爾時，金剛藏菩薩已下，長行有五行，通偈
X04n0223_p0376b08║頌有十行。經明金剛藏菩薩嘿然不說法，解脫月
X04n0223_p0376b09║菩薩知眾之心，為眾請說十地法門分。
X04n0223_p0376b10║【經】爾時，大智無所畏金剛藏菩薩聞說是已，欲令眾
X04n0223_p0376b11║會心歡喜故，為諸佛子而說頌言：
X04n0223_p0376b12║菩薩行地事，最上諸佛本，顯示分別說，
X04n0223_p0376b13║第一希有難，微細難可見，離念超心地。
X04n0223_p0376b14║出生佛境界，聞者悉迷惑。持心如金剛，
X04n0223_p0376b15║深信佛勝智，知心地無我，能聞此勝法。
X04n0223_p0376b16║如空中彩畫，如空中風相，牟尼智如是。
X04n0223_p0376b17║分別甚難見。我念佛智慧，最勝難思議，
X04n0223_p0376b18║世間無能受，默然而不說。
X04n0223_p0376b19║【論】第三、爾時，大智無所畏金剛藏菩薩已下，長行
X04n0223_p0376b20║通偈頌。有七行經明金剛藏菩薩，以申默然不說
X04n0223_p0376b21║之意。
X04n0223_p0376b22║【經】爾時，解脫月菩薩聞是說已，白金剛藏菩薩言：佛
X04n0223_p0376b23║子！今此眾會皆悉已集，善淨深心，善潔思念，善修諸
X04n0223_p0376b24║行，善集助道，善能親近百千億佛，成就無量功德善
X04n0223_p0376c01║根，捨離癡惑，無有垢染，深心信解，於佛法中不隨他
X04n0223_p0376c02║教。善哉，佛子！當承佛神力而為演說。此諸菩薩於如
X04n0223_p0376c03║是等甚深之處，皆能證知。爾時，解脫月菩薩欲重宣
X04n0223_p0376c04║其義而說頌曰：
X04n0223_p0376c05║願說最安隱，菩薩無上行，分別於諸地。
X04n0223_p0376c06║智淨成正覺。此眾無諸垢，志解悉明潔，
X04n0223_p0376c07║承事無量佛，能知此地義。
X04n0223_p0376c08║【論】第四、爾時，解脫月菩薩已下，通頌。有九行經，明
X04n0223_p0376c09║解脫月菩薩重請說法分。
X04n0223_p0376c10║【經】爾時金剛藏菩薩言：佛子！雖此眾集善淨思念，捨
X04n0223_p0376c11║離愚癡及以疑惑，於甚深法不隨他教。然有其餘劣
X04n0223_p0376c12║解眾生，聞此甚深難思議事，多生疑惑，於長夜中受
X04n0223_p0376c13║諸衰惱。我愍此等，是故默然。爾時金剛藏菩薩欲重
X04n0223_p0376c14║宣其義而說頌曰：
X04n0223_p0376c15║雖此眾淨廣智慧，甚深明利能決擇，
X04n0223_p0376c16║其心不動如山王，不可傾覆猶大海，
X04n0223_p0376c17║有行未久解未得，隨識而行不隨智，
X04n0223_p0376c18║聞此生疑墮惡道，我愍是等故不說。
X04n0223_p0376c19║【論】第五、爾時，金剛藏菩薩已下，長行及頌，有九行
X04n0223_p0376c20║經，明金剛藏菩薩恐劣解隨識者，不能生信分。
X04n0223_p0376c21║【經】爾時，解脫月菩薩重白金剛藏菩薩言：佛子！願承
X04n0223_p0376c22║佛神力，分別說此不思議法，此人當得如來護念而
X04n0223_p0376c23║生信受。何以故？說十地時，一切菩薩法應如是得佛
X04n0223_p0376c24║護念；得護念故，於此智地能生勇猛。何以故？此是菩
X04n0223_p0377a01║薩最初所行，成就一切諸佛法故。譬如書字、數說，一
X04n0223_p0377a02║切皆以字母為本；字母究竟，無有少分離字母者。佛
X04n0223_p0377a03║子！一切佛法皆以十地為本；十地究竟，修行成就，得
X04n0223_p0377a04║一切智。是故，佛子！願為演說，此人必為如來所護，令
X04n0223_p0377a05║其信受。爾時，解脫月菩薩欲重宣其義而說頌曰：
X04n0223_p0377a06║善哉佛子願演說，趣入菩提諸地行，
X04n0223_p0377a07║十方一切自在尊，莫不護念智根本，
X04n0223_p0377a08║此安住智亦究竟，一切佛法所從生，
X04n0223_p0377a09║譬如書數字母攝，如是佛法依於地。
X04n0223_p0377a10║【論】第六、爾時，解脫月菩薩已下一段，通頌有十四
X04n0223_p0377a11║行半經，明解脫月三請此眾堪聞，若有得聞佛所
X04n0223_p0377a12║護念，願說無疑分。
X04n0223_p0377a13║【經】爾時，諸大菩薩眾，一時同聲向金剛藏菩薩而說
X04n0223_p0377a14║頌言：
X04n0223_p0377a15║上妙無垢智，無邊分別辯，宣暢深美言，
X04n0223_p0377a16║第一義相應，念持清淨行，十力集功德，
X04n0223_p0377a17║辯才分別義，說此最勝地。定戒集正心，
X04n0223_p0377a18║離我慢邪見，此眾無疑念，唯願聞善說。
X04n0223_p0377a19║如渴思冷水，如飢念美食，如病憶良藥。
X04n0223_p0377a20║如蜂貪好蜜，我等亦如是，願聞甘露法。
X04n0223_p0377a21║善哉廣大智，願說入諸地，成十力無礙。
X04n0223_p0377a22║善逝！一切行。
X04n0223_p0377a23║【論】第七、爾時，諸大菩薩眾已下，并頌，有六行半經，
X04n0223_p0377a24║明大眾同請分。
X04n0223_p0377b01║【經】爾時，世尊從眉間出清淨光明，名菩薩力𦦨明，百
X04n0223_p0377b02║千阿僧祇光明以為眷屬，普照十方一切世界，靡不
X04n0223_p0377b03║周徧，三惡道苦，皆得休息；又照一切如來眾會，顯現
X04n0223_p0377b04║諸佛不思議力；又照十方一切世界，一切諸佛所加
X04n0223_p0377b05║說法菩薩之身。作是事已，於上虗空中，成大光明雲
X04n0223_p0377b06║網臺而住。時十方諸佛，悉亦如是，從眉間出清淨光
X04n0223_p0377b07║明，其光名號、眷屬、作業，悉同於此；又亦照此娑婆世
X04n0223_p0377b08║界佛及大眾，并金剛藏菩薩身師子座已，於上虗空
X04n0223_p0377b09║中，成大光明雲網臺。時光臺中，以諸佛威神力故，而
X04n0223_p0377b10║說頌言：
X04n0223_p0377b11║佛無等等如虗空，十力無量勝功德，
X04n0223_p0377b12║人間最勝世中上，釋師子法加於彼。
X04n0223_p0377b13║佛子當承諸佛力，開此法王最勝藏，
X04n0223_p0377b14║諸地廣智勝妙行，以佛威神分別說，
X04n0223_p0377b15║若為善逝力所加，當得法寶入其心。
X04n0223_p0377b16║諸地無垢次第滿，亦具如來十種力。
X04n0223_p0377b17║雖住海水劫火中，堪受此法必得聞。
X04n0223_p0377b18║其有生疑不信者，永不得聞如是義。
X04n0223_p0377b19║應說諸地勝智道，入住展轉次修習。
X04n0223_p0377b20║從行境界法智生，利益一切眾生故。
X04n0223_p0377b21║【論】第八、爾時，世尊已下，并頌。有二十一行經，明十
X04n0223_p0377b22║方世界如來各放眉間光，灌金剛藏菩薩頂，互相
X04n0223_p0377b23║照燭，光化成臺，光臺出音聲，勸說十地分。
X04n0223_p0377b24║【經】爾時，金剛藏菩薩觀察十方，欲令大眾增淨信故，
X04n0223_p0377c01║而說頌曰：
X04n0223_p0377c02║如來大仙道，微妙難可知，非念離諸念，
X04n0223_p0377c03║求見不可得，無生亦無滅，性淨恒寂然。
X04n0223_p0377c04║離垢聰慧人，彼智所行處，自性本空寂，
X04n0223_p0377c05║無二亦無盡，解脫於諸趣，涅槃平等住。
X04n0223_p0377c06║非初非中後，非言辭所說，出過於三世。
X04n0223_p0377c07║其相如虗空，寂滅佛所行，言說莫能及。
X04n0223_p0377c08║地行亦如是，難說難可受，智起佛境界。
X04n0223_p0377c09║非念離心道，非蘊界處門，智知意不及。
X04n0223_p0377c10║如空中鳥跡，難說難可示。如是十地義，
X04n0223_p0377c11║心意不能了，慈悲及願力，出生入地行，
X04n0223_p0377c12║次第圓滿心，智行非慮境，是境界難見。
X04n0223_p0377c13║可知不可說，佛力故開演，汝等應敬受。
X04n0223_p0377c14║如是智入行，億劫說不盡，我今但略說。
X04n0223_p0377c15║真實義無餘，一念恭敬待。我承佛力說，
X04n0223_p0377c16║勝法微妙音，譬喻字相應，無量佛神力，
X04n0223_p0377c17║咸來入我身。此處難宣示，我今說少分。
X04n0223_p0377c18║【論】第九、爾時，金剛藏菩薩已下，長行并頌，有十三
X04n0223_p0377c19║行。經明金剛藏菩薩歎十地法門甚深，出過情意
X04n0223_p0377c20║識，唯智所知，非言所及。承諸佛威神，略說少許分。
X04n0223_p0377c21║此九段門中，大意有十，文自具足，不煩更釋。其十
X04n0223_p0377c22║事者：一、諸佛摩頂，明印可許說；二、總舉十種地名；
X04n0223_p0377c23║三、默止待請方宣，明法可貴，不輕授物；四、解脫月
X04n0223_p0377c24║知時而三請；五、金剛藏菩薩恐器劣而三止；六、大
X04n0223_p0378a01║眾咸同請；七、明堪聞者諸佛所加，不堪者元自不
X04n0223_p0378a02║聞；八、明光臺出音勸說；九、明佛光灌頂；十、明金剛
X04n0223_p0378a03║藏菩薩辭退，法深難說。略說少分大意，明此十地
X04n0223_p0378a04║體與十信、十住、十行、十迴向、十一地互作依止故。
X04n0223_p0378a05║是故從十信、十住、十行、十迴向，總有十地行門次
X04n0223_p0378a06║第。為以一箇如來自在無礙大智，同行一箇十波
X04n0223_p0378a07║羅蜜，以為方便進修故，總是初會十普賢法故。是
X04n0223_p0378a08║故解脫月菩薩言：以字母等喻一切書，字及數說
X04n0223_p0378a09║無離字母，一切佛法皆以十地為本。明此十地法，
X04n0223_p0378a10║通因徹果，不離如來根本智，依十普賢行修差別
X04n0223_p0378a11║智故，滿薩婆若海故。是故從初舉果勸修中，放眉
X04n0223_p0378a12║間光，名菩薩力智光明，入佛足下輪中，用成十信。
X04n0223_p0378a13║今還於如來眉間放光，名菩薩力𦦨明，灌金剛藏
X04n0223_p0378a14║菩薩頂，用說十地足下光明，以果成因生信。此光
X04n0223_p0378a15║明說十地，是所信之果終。是故今還放初所信之
X04n0223_p0378a16║十地智果之光，用灌加持金剛藏菩薩頂，令說此
X04n0223_p0378a17║十地之行。從頂入者，明十地是一切菩薩中道智
X04n0223_p0378a18║果頂故，至一切智之盡處故。是故如來出現品、法
X04n0223_p0378a19║界品，總於如來眉間放光，總明果體智光圓滿處
X04n0223_p0378a20║故。又光從頂入者，明以從智頂處世行悲，稱十迴
X04n0223_p0378a21║向中所發大願，令行滿故。明此十地長養大慈悲
X04n0223_p0378a22║門，赴所願滿足故。是以善財知識，以十女天表之。
X04n0223_p0378a23║十一地明悲滿從智，徧利眾生，以佛母摩耶生佛
X04n0223_p0378a24║表之。須妙得其意，方可知真成信解之門，昇進之
X04n0223_p0378b01║路不窮，大教無可以指南。
X04n0223_p0378b02║
X04n0223_p0378b03║大方廣佛新華嚴經合論卷第五十五
X04n0223_p0378b04║
X04n0223_p0378b05║音切
X04n0223_p0378b06║匱（求位切。）暎（於命切。）謬（美幼切。）蜂（方容切。）傾（去營切。）逾（羊朱切。）