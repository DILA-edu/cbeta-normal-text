X04n0223_p0378b07║
X04n0223_p0378b08║
X04n0223_p0378b09║
X04n0223_p0378b10║大方廣佛新華嚴經合論卷第五十六
X04n0223_p0378b11║唐于闐國三藏沙門實叉難陀譯經
X04n0223_p0378b12║唐太原方山長者李通玄造論
X04n0223_p0378b13║唐福州開元寺沙門志寧釐經合論
X04n0223_p0378b14║十地品第二十六之四
X04n0223_p0378b15║【論】第十、佛子！若有眾生已下，至卷末已來，是正說
X04n0223_p0378b16║第一歡喜地行相門分。又分二義：一、長科此位，二、
X04n0223_p0378b17║隨文釋義。一、長科此位者，於此歡喜地中，長科為
X04n0223_p0378b18║十二段。
X04n0223_p0378b19║【經】佛子！若有眾生深種善根，善修諸行，善集助道，善
X04n0223_p0378b20║供養諸佛，善集白淨法，為善知識，善攝，善清淨深心，
X04n0223_p0378b21║立廣大志，生廣大解，慈悲現前；為求佛智故，為得十
X04n0223_p0378b22║力故，為得大無畏故，為得佛平等法故，無救一切世
X04n0223_p0378b23║間故，為淨大慈悲故，為得十方無餘智故，為淨一切
X04n0223_p0378b24║佛剎無障礙故，為一念知一切三世故，為轉大法輪
X04n0223_p0378c01║無所畏故。佛子！菩薩起如是心，以大悲為首，智慧增
X04n0223_p0378c02║上，善巧方便所攝，最上深心所持，如來力、無量善觀
X04n0223_p0378c03║察分別勇猛力、智力、無礙智、現前隨順自然智，能受
X04n0223_p0378c04║一切佛法，以智慧教化，廣大如法界，究竟如虗空，盡
X04n0223_p0378c05║未來際。佛子！菩薩始發如是心，即得超凡夫地，入菩
X04n0223_p0378c06║薩位，生如來家，無能說其種族過失；離世間趣，入出
X04n0223_p0378c07║世道，得菩薩法，住菩薩處，入三世平等，於如來種中
X04n0223_p0378c08║決定當得無上菩提。菩薩住如是法，名：住菩薩歡喜
X04n0223_p0378c09║地，以不動相應故。
X04n0223_p0378c10║【論】第一、佛子！若有眾生深種善根已下，有十七行。
X04n0223_p0378c11║經明初從凡夫地起三十種廣大志樂深心，入菩
X04n0223_p0378c12║薩位，生如來家分。第二、隨文釋義者，初從段中，經
X04n0223_p0378c13║云佛子！若有眾生深種善根者，即此段中生三十
X04n0223_p0378c14║種志樂廣大是。善修諸行，善集助道者，即十波羅
X04n0223_p0378c15║蜜、三十七助菩提觀行是也。從四念觀常念，觀身
X04n0223_p0378c16║空無性相，觀受不在內、外、中間，觀心無住，觀法無
X04n0223_p0378c17║我。勤行此觀，名四正勤。心稱所觀，得法無我，名四
X04n0223_p0378c18║如意足。以得法無我故，獲得五根。以觀達真，不退
X04n0223_p0378c19║名根。五根者，信、進、念、定、慧。以不退生死，正信根成
X04n0223_p0378c20║故，隨行不染，不與情俱，名之為力。力者，如前五根，
X04n0223_p0378c21║隨境不退，不與情合，但與智俱，名之為力，即便獲
X04n0223_p0378c22║得七菩提分法。七覺者，念覺支、擇法覺支、精進覺
X04n0223_p0378c23║支、喜覺支、捨覺支、猗覺支。此心稱理，為猗定覺支。
X04n0223_p0378c24║以得此七種覺支分，獲得八種正道分。八正道者，
X04n0223_p0379a01║正見、正思惟、正精進、正念、正定、正語、正業、正命是
X04n0223_p0379a02║也。解云：以入佛智，名為正見。以智觀法，名正思惟。
X04n0223_p0379a03║依五位法而行進修，名正精進。常與智合，不與情
X04n0223_p0379a04║俱，名為正念。心無生滅，而能發起諸佛智慧，及起
X04n0223_p0379a05║無量大神通力，名為正定。善能分別人天外道、三
X04n0223_p0379a06║乘一乘、邪見正見、邪定正定、邪行正行，名為正語。
X04n0223_p0379a07║善簡自他一切邪業，善顯佛智慧等，一切眾生同
X04n0223_p0379a08║共有之，名為正業。令一切眾生、人天外道、世間生
X04n0223_p0379a09║死，及三乘出世解脫法門，皆令迴向如來根本一
X04n0223_p0379a10║切智心，本無情動，名為正命。如三十種廣大志樂，
X04n0223_p0379a11║如經具明。從佛子！菩薩始發如是心已下，有五行
X04n0223_p0379a12║經，都結菩薩能發此三十種廣大志樂。始發如是
X04n0223_p0379a13║心，即超凡夫地，入菩薩位，生如來家。此一段通收
X04n0223_p0379a14║前十住中初發心住，同此十地中初歡喜地，生如
X04n0223_p0379a15║來家，為佛真子。為明同乘一如來智慧為體故，明
X04n0223_p0379a16║五位中差別行及差別智，無前後始終，一時同進
X04n0223_p0379a17║故，非同三乘逐情法故。法行雖廣，是一佛智印諸
X04n0223_p0379a18║法，非前後故。故此十地法，返成前十住、十行、十迴
X04n0223_p0379a19║向法，非是此十地別有法來。猶如蘿菔，從根生葉，
X04n0223_p0379a20║復以葉滋根。亦如種穀，以果生苗，苗熟果成，還初
X04n0223_p0379a21║果也。如善財見慈氏如來，慈氏如來還令却見文
X04n0223_p0379a22║殊，明果不離因中果也。又如人初生至三十而長
X04n0223_p0379a23║終，但以長初生為大故，非別有大來。又初生至老
X04n0223_p0379a24║大時，無先後也。以智為先導，非情所收，無先後異
X04n0223_p0379b01║也。此一乘五位法門，智為先導，無前後故。五位之
X04n0223_p0379b02║行教，辯昇進同異差別，雖立昇降差殊，但明一法
X04n0223_p0379b03║界智中階級，非如情見階級，故以智照之可見，亦
X04n0223_p0379b04║如龍女一剎那際三生具行成佛是也。三乘之種，
X04n0223_p0379b05║不體會法華經會權就實之意，返云是化要經三
X04n0223_p0379b06║祇劫方得成佛，此是法界大智宅外門前之見也。
X04n0223_p0379b07║猶住草菴，且免三界麤苦之樂，得三種意生身，住
X04n0223_p0379b08║火宅門外，權設三車，是以几案有憑據之乘，以淨
X04n0223_p0379b09║土穢土有二別故，未入法界大智，生死涅槃無依
X04n0223_p0379b10║住故。若智悲無限，佛本報居華藏海宅故，以眾生
X04n0223_p0379b11║海即佛海故，眾生智是如來智故，於一毛孔以智
X04n0223_p0379b12║所觀一切剎海，凡聖同在其中，於一剎那中普見
X04n0223_p0379b13║無限三世劫海，無有始終不同，權教定時劫淨穢
X04n0223_p0379b14║全作差別法故。此經十地之法門，莫以三乘留惑，
X04n0223_p0379b15║或以願力不取淨土留身穢境，以悲化眾生等解，
X04n0223_p0379b16║皆不稱此之法界普光明大智本宅之門，須改三
X04n0223_p0379b17║乘之見網眇目者，令圓滅存留惑及淨穢土之漏
X04n0223_p0379b18║身，始可稱智身之廣大，入此不動廣大智身，方名
X04n0223_p0379b19║歡喜地不動相應也。亦是十信中不動智佛為體，
X04n0223_p0379b20║十住、十行、十迴向隨昇進立名，至此位歸本名，故
X04n0223_p0379b21║論主乃為頌曰：無限智悲成佛德，佛以智悲成十
X04n0223_p0379b22║地，還將十地成諸位。前後五位加行門，不離十地
X04n0223_p0379b23║智悲起，是故十住初發心，發心即入十地智。雖然
X04n0223_p0379b24║五位方便殊，只為成熟十地智，猶如迅鳥飛虗空，
X04n0223_p0379c01║不廢遊行無所至。亦如魚龍游水中，不廢常游不
X04n0223_p0379c02║離水，如是五位行差別，不廢差別不離智。所有日
X04n0223_p0379c03║月歲差別，以智法印無別異，體智不成亦不壞，以
X04n0223_p0379c04║明諸位除習氣。了習無習悲行成，萬行常興無作
X04n0223_p0379c05║智，如無礙智是觀達，無礙因觀行所成。皆以自然
X04n0223_p0379c06║無作智為體，亦名不動智，無依無可動故。如是安
X04n0223_p0379c07║立五位昇進之門，有十一事因緣。何者為十一？一、
X04n0223_p0379c08║令發菩提心者，不滯一法而生懈慢。二、令發菩提
X04n0223_p0379c09║心者，得智修行諸行。三、令發菩提心者，以願起智
X04n0223_p0379c10║從悲。四、令行慈悲者，堅固圓滿。五、令發菩提心者，
X04n0223_p0379c11║自治隨俗習氣，以諸波羅蜜令昇進智悲之境。六、
X04n0223_p0379c12║令發菩提心者，從位加行對治習惑進修智門。七、
X04n0223_p0379c13║為發菩提心者，簡辯三乘一乘及人天等差別諸
X04n0223_p0379c14║行。八、令發菩提心者，自知自行所至之緣。九、令發
X04n0223_p0379c15║菩提心者，明三乘一乘攝化廣狹福智減增。十、明
X04n0223_p0379c16║古今諸佛化儀常爾。十一、如鍊真金不離金體，十
X04n0223_p0379c17║度鍊治轉更明淨。且略釋歡喜地十二門中初門
X04n0223_p0379c18║十七行經竟，自餘如下更明。
X04n0223_p0379c19║【經】佛子！菩薩住歡喜地，成就多歡喜、多淨信、多愛樂、
X04n0223_p0379c20║多適悅、多忻慶、多踊躍、多勇猛、多無鬬諍、多無惱害、
X04n0223_p0379c21║多無瞋恨。佛子！菩薩住此歡喜地，念諸佛故生歡喜，
X04n0223_p0379c22║念諸佛法故生歡喜，念諸菩薩故生歡喜，念諸菩薩
X04n0223_p0379c23║行故生歡喜，念清淨諸波羅蜜故生歡喜，念諸菩薩
X04n0223_p0379c24║地殊勝故生歡喜，念菩薩不可壞故生歡喜，念如來
X04n0223_p0380a01║教化眾生故生歡喜，念能令眾生得利益故生歡喜，
X04n0223_p0380a02║念入一切如來智方便故生歡喜。復作是念：我轉離
X04n0223_p0380a03║一切世間境界故生歡喜，親近一切佛故生歡喜，遠
X04n0223_p0380a04║離凡夫地故生歡喜，近智慧地故生歡喜，永斷一切
X04n0223_p0380a05║惡趣故生歡喜，與一切眾生作依止處故生歡喜，見
X04n0223_p0380a06║一切如來故生歡喜，生佛境界中故生歡喜，入一切
X04n0223_p0380a07║菩薩平等性中故生歡喜，遠離一切怖畏、毛豎等事
X04n0223_p0380a08║故生歡喜。何以故？此菩薩得歡喜地已，所有怖畏悉
X04n0223_p0380a09║得遠離，所謂：不活畏、惡名畏、死畏、惡道畏、大眾威德
X04n0223_p0380a10║畏，如是怖畏皆得永離。何以故？此菩薩離我想故，尚
X04n0223_p0380a11║不愛自身，何況資財，是故無有不活畏；不於他所希
X04n0223_p0380a12║求供養，唯專給施一切眾生，是故無有惡名畏；遠離
X04n0223_p0380a13║我見，無有我想，是故無有死畏；自知死已，決定不離
X04n0223_p0380a14║諸佛菩薩，是故無有惡道畏；我所志樂，一切世間無
X04n0223_p0380a15║與等者，何況有勝，是故無有大眾威德畏。菩薩如是
X04n0223_p0380a16║遠離驚怖、毛豎等事。
X04n0223_p0380a17║【論】第二、佛子！菩薩住歡喜地已下一段，有二十五
X04n0223_p0380a18║行經，明菩薩初入地位多歡喜分。釋義中分為五
X04n0223_p0380a19║段：一、佛子！菩薩住歡喜地已下，至多無瞋恨，有兩
X04n0223_p0380a20║行半經，此一段，明菩薩入初歡喜地多歡喜分；二、
X04n0223_p0380a21║佛子已下，至復作是念，有五行半經，明正說此位
X04n0223_p0380a22║菩薩歡喜之意，有十種歡喜，如此一段，明見、聞、念
X04n0223_p0380a23║諸佛法故生歡喜分；三、我轉離一切世間境界故
X04n0223_p0380a24║已下，至何以故，有六行半經，有十種歡喜，明自知
X04n0223_p0380b01║得佛智慧，永離苦源，此一段，入法故生歡喜分；四、
X04n0223_p0380b02║此菩薩得歡喜地已已下，至何以故，有兩行半經，
X04n0223_p0380b03║明入此歡喜地已，能離五種怖畏分；五、此菩薩已
X04n0223_p0380b04║下，至毛豎等事，有七行經，明正說五種怖畏所緣
X04n0223_p0380b05║分。此之已上二十五行經，如文自具，不煩更釋。
X04n0223_p0380b06║【經】佛子！此菩薩以大悲為首，廣大志樂無能沮壞，轉
X04n0223_p0380b07║更勤修一切善根而得成就。所謂：信增上故，多淨信
X04n0223_p0380b08║故，解清淨故，信決定故，發生悲愍故，成就大慈故，心
X04n0223_p0380b09║無疲懈故，慚愧莊嚴故，成就柔和故，敬順尊重諸佛
X04n0223_p0380b10║教法故，日夜修習善根無厭足故，親近善知識故，常
X04n0223_p0380b11║愛樂法故，求多聞無厭足故，如所聞法正觀察故，心
X04n0223_p0380b12║無依著故，不躭著利養、名聞、恭敬故，不求一切資生
X04n0223_p0380b13║之物故，生如實心無厭足故，求一切智地故，求如來
X04n0223_p0380b14║力、無畏、不共佛法故，求諸波羅蜜助道法故，離諸諂
X04n0223_p0380b15║誑故，如說能行故，常護實語故，不汙如來家故，不捨
X04n0223_p0380b16║菩薩戒故，生一切智心如山王不動故，不捨一切世
X04n0223_p0380b17║間事成就出世間道故，集助菩提分法無厭足故，常
X04n0223_p0380b18║求上上殊勝道故。佛子！菩薩成就如是淨治地法，名
X04n0223_p0380b19║為：安住菩薩歡喜地。
X04n0223_p0380b20║【論】第三、佛子！此菩薩以大悲為首已下一段，有十
X04n0223_p0380b21║五行半經，明入初地已，又生三十四種廣大志樂
X04n0223_p0380b22║分。釋義中分為三段：一、從佛子已下，至修一切善
X04n0223_p0380b23║根而得成就，有一行半經，此一段明更勸勤修信
X04n0223_p0380b24║進，助菩提行無疲懈分；二、所謂信增上故已下，至
X04n0223_p0380c01║上上殊勝道故，有十二行半經，此一段明以三十
X04n0223_p0380c02║種法增上進修，淨治此地法分；三、佛子已下，有一
X04n0223_p0380c03║行半經，此一段明諸結勸修住地分。如上十五行
X04n0223_p0380c04║半經，經文自具，不煩更釋。
X04n0223_p0380c05║【經】佛子！菩薩住此歡喜地，能成就如是大誓願、如是
X04n0223_p0380c06║大勇猛、如是大作用。所謂：生廣大清淨決定解，以一
X04n0223_p0380c07║切供養之具，恭敬供養一切諸佛，令無有餘；廣大如
X04n0223_p0380c08║法界，究竟如虗空，盡未來際一切劫數無有休息。又
X04n0223_p0380c09║發大願：願受一切佛法輪，願攝一切佛菩提，願護一
X04n0223_p0380c10║切諸佛教，願持一切諸佛法；廣大如法界，究竟如虗
X04n0223_p0380c11║空，盡未來際一切劫數無有休息。又發大願：願一切
X04n0223_p0380c12║世界，佛興于世，從兜率天宮歿、入胎、住胎、初生、出家、
X04n0223_p0380c13║成道、說法、示現涅槃，皆悉往詣，親近供養，為眾上首，
X04n0223_p0380c14║受行正法，於一切處，一時而轉；廣大如法界，究竟如
X04n0223_p0380c15║虗空，盡未來際一切劫數無有休息。又發大願：願一
X04n0223_p0380c16║切菩薩行，廣大無量，不壞不雜，攝諸波羅蜜，淨治諸
X04n0223_p0380c17║地，總相、別相、同相、異相、成相、壞相，所有菩薩行，皆如
X04n0223_p0380c18║實說，教化一切，令其受行，心得增長；廣大如法界，究
X04n0223_p0380c19║竟如虗空，盡未來際一切劫數無有休息。又發大願：
X04n0223_p0380c20║願一切眾生界，有色、無色，有想、無想，非有想、非無想，
X04n0223_p0380c21║卵生、胎生、濕生、化生，三界所繫，入於六趣一切生處，
X04n0223_p0380c22║名色所攝，如是等類，我皆教化，令入佛法，令永斷一
X04n0223_p0380c23║切世間趣，令安住一切智智道；廣大如法界，究竟如
X04n0223_p0380c24║虗空，盡未來際一切劫數無有休息。又發大願：願一
X04n0223_p0381a01║切世界廣大無量，麤細、亂住、倒住、正住，若入、若行、若
X04n0223_p0381a02║去，如帝網差別，十方無量種種不同，智皆明了，現前
X04n0223_p0381a03║知見；廣大如法界，究竟如虗空，盡未來際一切劫數
X04n0223_p0381a04║無有休息。又發大願：願一切國土入一國土，一國土
X04n0223_p0381a05║入一切國土，無量佛土普皆清淨，光明眾具以為莊
X04n0223_p0381a06║嚴，離一切煩惱，成就清淨道，無量智慧眾生充滿其
X04n0223_p0381a07║中，普入廣大諸佛境界，隨眾生心而為示現，皆令歡
X04n0223_p0381a08║喜；廣大如法界，究竟如虗空，盡未來際一切劫數無
X04n0223_p0381a09║有休息。又發大願：願與一切菩薩同一志行，無有怨
X04n0223_p0381a10║嫉，集諸善根；一切菩薩平等一緣，常共集會，不相捨
X04n0223_p0381a11║離，隨意能現種種佛身，任其自心能知一切如來境
X04n0223_p0381a12║界威力智慧，得不退如意神通，遊行一切世界，現形
X04n0223_p0381a13║一切眾會，普入一切生處，成就不思議大乘，修菩薩
X04n0223_p0381a14║行；廣大如法界，究竟如虗空，盡未來際一切劫數無
X04n0223_p0381a15║有休息。又發大願：願乘不退輪行菩薩行，身、語、意業
X04n0223_p0381a16║悉不唐捐，若暫見者則必定佛法，暫聞音聲則得實
X04n0223_p0381a17║智慧，纔生淨信則永斷煩惱，得如大藥王樹身，得如
X04n0223_p0381a18║如意寶身，修行一切菩薩行；廣大如法界，究竟如虗
X04n0223_p0381a19║空，盡未來際一切劫數無有休息。又發大願：願於一
X04n0223_p0381a20║切世界成阿耨多羅三藐三菩提不離一毛端處，於
X04n0223_p0381a21║一切毛端處皆悉示現初生、出家、詣道場、成正覺、轉
X04n0223_p0381a22║法輪、入涅槃，得佛境界大智慧力，於念念中隨一切
X04n0223_p0381a23║眾生心示現成佛令得寂滅，以一三菩提知一切法
X04n0223_p0381a24║界即涅槃相，以一音說法令一切眾生心皆歡喜，示
X04n0223_p0381b01║入大涅槃而不斷菩薩行，示大智慧地安立一切法，
X04n0223_p0381b02║以法智通、神足通、幻通自在變化充滿一切法界；廣
X04n0223_p0381b03║大如法界，究竟如虗空，盡未來際一切劫數無有休
X04n0223_p0381b04║息。佛子！菩薩住歡喜地，發如是大誓願、如是大勇猛、
X04n0223_p0381b05║如是大作用，以此十願門為首，滿足百萬阿僧祇大
X04n0223_p0381b06║願。
X04n0223_p0381b07║【論】第四、佛子！菩薩住此歡喜地已下，有五十八行。
X04n0223_p0381b08║經明住歡喜地，興發十種無盡廣大誓願分。釋義
X04n0223_p0381b09║中分為十二段：一、佛子已下，至如是大作用，有一
X04n0223_p0381b10║行半。經是都舉此地所堪，為十大願分。二、所謂已
X04n0223_p0381b11║下，至無有休息，可三行半。經明願以一切供養具，
X04n0223_p0381b12║供養一切諸佛，如法界、虗空界，無休息分。三、又發
X04n0223_p0381b13║大願已下，至無有休息，有三行。經明願一切佛法
X04n0223_p0381b14║護持，無休息分。四、又發大願已下，至無有休息，有
X04n0223_p0381b15║四行半。經明願一切世界佛出興世，皆往詣供養
X04n0223_p0381b16║為上首，受行正法，無有休息分。五、又發大願已下，
X04n0223_p0381b17║至無有休息，可四行半。經明菩薩廣大行，不離諸
X04n0223_p0381b18║波羅蜜，淨治諸地，有總別、同異、成壞等相，皆如實
X04n0223_p0381b19║說，教化眾生，無有休息分。此一段，如五位昇進，隨
X04n0223_p0381b20║位安立十波羅蜜、十菩薩行、十世界、十佛名號，總
X04n0223_p0381b21║是一波羅蜜中隨行成名。於五位中具有五百，為
X04n0223_p0381b22║一波羅蜜中具十，十中具百。隨五位上加行同異，
X04n0223_p0381b23║上有五百，即如初會中菩薩、神、天等眾，一眾有十，
X04n0223_p0381b24║十眾有百，五十眾上有五百。各各位中，隨當位菩
X04n0223_p0381c01║薩、神、天名下，義是波羅蜜行。又善財！四眾各具五
X04n0223_p0381c02║百者，是為一中具足十義，名之為總；其行殊途，名
X04n0223_p0381c03║之為別；一智無二，名之為同；隨行報殊，名之為異；
X04n0223_p0381c04║能成別報，名之為成；因果本虗，名之為壞，為行行
X04n0223_p0381c05║無體故。且如波羅蜜一中有此六門：一、能破慳貪
X04n0223_p0381c06║等十煩惱結，名之為壞；二、能成善果，名之為成；三、
X04n0223_p0381c07║眾惑雖多，捨通多法，名之為總；四、殊招別果，名之
X04n0223_p0381c08║為別；五、終歸一智，名之為同；六、隨惑對治，名之為
X04n0223_p0381c09║異。此六相之法，於一切法中總具此六門，一一入
X04n0223_p0381c10║法行門中，以智觀之可見。若一一法中無此六義，
X04n0223_p0381c11║皆偏見也。又一波羅蜜上具十波羅蜜，即捨義通
X04n0223_p0381c12║該，無法不徧。餘淮例知。六、又發大願已下，至無有
X04n0223_p0381c13║休息，有五行半。經明願化一切三界四生眾生，皆
X04n0223_p0381c14║安住一切智智廣大無休息分。此一段明教化三
X04n0223_p0381c15║界四生法。欲界心多者，勸令觀諸法苦空無常，對
X04n0223_p0381c16║治欲惡，修諸善法，樂清淨定，淨治心垢，離貪瞋癡
X04n0223_p0381c17║慢，破欲界業，得寂靜樂。色界心多者，住息想禪，生
X04n0223_p0381c18║有漏善界，方便勸修十波羅蜜慈悲喜捨，令方便
X04n0223_p0381c19║成就自體無作大寂定門，離息伏想，現一切智，成
X04n0223_p0381c20║就無量巧方便智，教化眾生。若無色界心多者，方
X04n0223_p0381c21║便教化修廣多聞慧，分別世間一切事業，令無迷
X04n0223_p0381c22║滯，無定亂體，起大願力，成就神通，供佛法僧，修一
X04n0223_p0381c23║切種一切智智，教化一切無盡眾生皆成佛故。如
X04n0223_p0381c24║是依根發起調伏，使令皆至一切智智。智智者，根
X04n0223_p0382a01║本智中修差別智也。如根本智依無作定顯，差別
X04n0223_p0382a02║智依根本智加行起觀方成。或自力不修，依佛菩
X04n0223_p0382a03║薩先達之者，學而方得。七、又發大願已下，至無有
X04n0223_p0382a04║休息，有四行經，明願以智明了麤細世界廣多無
X04n0223_p0382a05║限分。有形世界名麤，無形世界名細。亂住者，多類
X04n0223_p0382a06║雜居，如此閻浮提諸雜居世界是也。側住，如四天
X04n0223_p0382a07║王居處是。倒住者，如胡蜂窠等是。正住可知。若入
X04n0223_p0382a08║者，如土居眾生，只欲入不欲出。若行者，如人等身
X04n0223_p0382a09║中八萬四千戶虫居，而人或行住坐立者是也。若
X04n0223_p0382a10║去者，如流水居眾生，其一向流去是也。帝網差別
X04n0223_p0382a11║者，如天帝網重重光影互相容也。如是世界重重
X04n0223_p0382a12║共住，即華藏莊嚴世界是。與諸眾生世界海共住，
X04n0223_p0382a13║業不相妨，猶如帝網互相容而住，各依自業相見。
X04n0223_p0382a14║如經云：一切種一切智智者，明菩薩大慈悲種，由
X04n0223_p0382a15║大願力助成。一切智由定方現，差別智由觀助成。
X04n0223_p0382a16║總以此知之，皆依根本智起，無限智門總由此也。
X04n0223_p0382a17║八、又發大願已下，有六行經，明願佛國互相參入
X04n0223_p0382a18║莊嚴分。此一段明入智境界，佛剎如光影互相參
X04n0223_p0382a19║現故。九、又發大願已下，至無有休息，有七行經，明
X04n0223_p0382a20║願諸菩薩同志行無怨嫉分。十、又發大願已下，至
X04n0223_p0382a21║無有休息，有五行半經，明願乘不退輪行菩薩行，
X04n0223_p0382a22║身語意業見聞者無空過分。十一、又發大願已下，
X04n0223_p0382a23║至無有休息，可十行經，明願於一切世界隨眾生
X04n0223_p0382a24║欲示現成佛入涅槃分。十二、佛子已下，可兩行經，
X04n0223_p0382b01║明都結十種大願滿無盡願分。
X04n0223_p0382b02║【經】佛子！此大願以十盡句而得成就。何等為十？所謂：
X04n0223_p0382b03║眾生界盡，世界盡，虗空界盡，法界盡，涅槃界盡，佛出
X04n0223_p0382b04║現界盡，如來智界盡，心所緣界盡，佛智所入境界界
X04n0223_p0382b05║盡，世間轉、法轉、智轉界盡。若眾生界盡，我願乃盡；若
X04n0223_p0382b06║世界乃至世間轉、法轉、智轉界盡，我願乃盡。而眾生
X04n0223_p0382b07║界不可盡，乃至世間轉、法轉、智轉界不可盡故，我此
X04n0223_p0382b08║大願善根無有窮盡。
X04n0223_p0382b09║【論】第五、佛子！此大願已下，有七行半經，明前十無
X04n0223_p0382b10║盡願，以十盡句而能成就分。於此段中，分為兩段：
X04n0223_p0382b11║一、從佛子已下，至眾生界盡，我願乃盡，有五行半
X04n0223_p0382b12║經，明十盡句分；二、而眾生界不可盡已下，至無有
X04n0223_p0382b13║窮盡，可兩行經，明願不盡分。言世間轉、法轉、智轉
X04n0223_p0382b14║界者，明眾生三界流轉：法流轉、智流轉。眾生界盡，
X04n0223_p0382b15║菩薩願行方盡；如是不盡，願行不盡。
X04n0223_p0382b16║【經】佛子！菩薩發如是大願已，則得利益心、柔耎心、隨
X04n0223_p0382b17║順心、寂靜心、調伏心、寂滅心、謙下心、潤澤心、不動心、
X04n0223_p0382b18║不濁心。成淨信者，有信功用：能信如來本行所入，信
X04n0223_p0382b19║成就諸波羅蜜，信入諸勝地，信成就力，信具足無所
X04n0223_p0382b20║畏，信生長不可壞不共佛法，信不思議佛法，信出生
X04n0223_p0382b21║無中邊佛境界，信隨入如來無量境界，信成就果。舉
X04n0223_p0382b22║要言之，信一切菩薩行，乃至如來智地說力故。
X04n0223_p0382b23║【論】第六、佛子！菩薩發如是大願已下，有八行經，明
X04n0223_p0382b24║發十無盡願已，得十種利益心、十種信功用分。釋
X04n0223_p0382c01║義中分為三段：一、明發十盡大願已，得十種柔耎
X04n0223_p0382c02║心；二、得十種信；三、舉要言之。已後一行都結，如文
X04n0223_p0382c03║可解。
X04n0223_p0382c04║【經】佛子！此菩薩復作是念：諸佛正法，如是甚深，如是
X04n0223_p0382c05║寂靜，如是寂滅，如是空，如是無相，如是無願，如是無
X04n0223_p0382c06║染，如是無量，如是廣大。而諸凡夫心墮邪見，無明覆
X04n0223_p0382c07║翳，立憍慢高幢，入渴愛網中，行諂誑稠林不能自出，
X04n0223_p0382c08║心與慳、嫉相應不捨，恒造諸趣受生因緣，貪、恚、愚癡
X04n0223_p0382c09║積集諸業，日夜增長，以忿恨風吹心識火熾然不息，
X04n0223_p0382c10║凡所作業皆顛倒相應，欲流、有流、無明流、見流，相續
X04n0223_p0382c11║起心、意、識種子，於三界田中復生苦芽。所謂：名、色共
X04n0223_p0382c12║生不離。此名、色增長，生六處聚落，於中相對生觸，觸
X04n0223_p0382c13║故生受，因受生愛，愛增長故生取，取增長故生有，有
X04n0223_p0382c14║生故有生、老、死、憂、悲、苦、惱。如是眾生生長苦聚，是中
X04n0223_p0382c15║皆空，離我、我所，無知、無覺，無作、無受，如草木石壁，亦
X04n0223_p0382c16║如影像，然諸眾生不覺不知。菩薩見諸眾生於如是
X04n0223_p0382c17║苦聚不得出離，是故即生大悲智慧。復作是念：此諸
X04n0223_p0382c18║眾生，我應救拔，置於究竟安樂之處。是故即生大慈
X04n0223_p0382c19║光明智。
X04n0223_p0382c20║【論】第七、佛子！此菩薩復作是念已下，有十七行半
X04n0223_p0382c21║經，明菩薩知真愍俗，隨迷緣生，起大慈悲分。釋義
X04n0223_p0382c22║中分為五段，此一段是當歡喜地中第七地相觀
X04n0223_p0382c23║苦成悲門。一、佛子已下，至如是廣大，有三行經，先
X04n0223_p0382c24║舉佛正法甚廣大分。二、而諸凡夫心墮邪見已下，
X04n0223_p0383a01║至於三界田中復生苦芽，有六行經，明凡夫心墮
X04n0223_p0383a02║邪見而生苦趣相續不斷分。三、所謂已下，至如是
X04n0223_p0383a03║眾生生長苦聚，有四行經，明十二因緣有支為生
X04n0223_p0383a04║因分。四、是中皆空已下，至不覺不知，可兩行經，明
X04n0223_p0383a05║眾生不知身空無我分。五、菩薩已下，至大慈光明
X04n0223_p0383a06║智，可有三行經，明見眾生苦發悲愍分。此一段十
X04n0223_p0383a07║七行半經，約立四門分別：一、舉體示迷門，二、凡夫
X04n0223_p0383a08║迷體成苦門，三、不了緣生無體流轉門，四、菩薩達
X04n0223_p0383a09║真愍苦接生門。第一、舉體示迷門者，即如初三行
X04n0223_p0383a10║是。舉諸佛正法如是甚深、如是寂靜、如是寂滅、如
X04n0223_p0383a11║是無相等，愍念凡夫不悟邪見，無明長夜覆翳，輪
X04n0223_p0383a12║轉苦流。問曰：一切眾生體自真理智等，如來何故
X04n0223_p0383a13║從迷成諸業苦？答曰：為真如理智體皆無性，無性
X04n0223_p0383a14║理智不能自知。若也自知，不名無性。但眾生緣隨
X04n0223_p0383a15║境流轉，不知善惡，為隨境變，業有差殊。或因佛菩
X04n0223_p0383a16║薩為說苦因，或自因苦生厭，方求正見不苦之道。
X04n0223_p0383a17║若也未厭苦果，終不信聖言，未可自知是真是假、
X04n0223_p0383a18║是苦是樂，但受得其生都無厭患，驚怖熱惱都不
X04n0223_p0383a19║覺知。若不深自勤修責躬匪懈，作諸定觀入法界
X04n0223_p0383a20║之真門者，終未可盡其苦源也。第二凡夫迷體成
X04n0223_p0383a21║苦門者，如後凡夫心墮邪見已下，至於三界田中
X04n0223_p0383a22║復生苦芽，有六行經是。於此段中所受生苦有十
X04n0223_p0383a23║八種煩惱，皆依二種煩惱起故。云何為二？一根本
X04n0223_p0383a24║無明為長夜所覆，二邪見逐境常流轉不息。此二
X04n0223_p0383b01║種無明若達得根本智方成智用，非三乘空觀能
X04n0223_p0383b02║斷得故。是故勝鬘經聲聞緣覺及淨土菩薩，但能
X04n0223_p0383b03║折伏現行煩惱，不名為斷煩惱，為折伏故得變易
X04n0223_p0383b04║生死。菩薩得隨意樂生身，皆有忻厭自他佛剎，皆
X04n0223_p0383b05║未得法界普光明智，未得與十方諸佛同一智海
X04n0223_p0383b06║永絕邪見，自他取捨一切見流，為迷前二種無明
X04n0223_p0383b07║妄生厭捨，別證真如及空相，迷大智故。是故淨名
X04n0223_p0383b08║經云：一切煩惱諸塵勞門以為佛種。此無明邪見，
X04n0223_p0383b09║一乘菩薩達而成智，三乘折伏現行，亦云留惑潤
X04n0223_p0383b10║生，此乃皆非稱智而說，不同一乘依不動智上自
X04n0223_p0383b11║有無邊大自在用門。如十信位中十箇智佛，是以
X04n0223_p0383b12║不動智佛為首，如此無明及邪見與一切煩惱而
X04n0223_p0383b13║作根本，自餘已下一切諸煩惱皆從此生，總名隨
X04n0223_p0383b14║煩惱，為依根本而有故。如無明通總名邪見，因境
X04n0223_p0383b15║起識為因，六根中見名色等，為名色對六根作境，
X04n0223_p0383b16║因境識種取著名之邪見，為迷真理智號曰無明。
X04n0223_p0383b17║以名色識種起邪見，二種對於六根，根根之上皆
X04n0223_p0383b18║具有三。且如耳根聞聲，知如是聲皆有名色識起
X04n0223_p0383b19║邪見等三種。如眼根鼻舌身意，總具此三名色識
X04n0223_p0383b20║及六根，以名色為境、根為主、識為取，思之可見。是
X04n0223_p0383b21║故此經云：不離此名色增長生六處聚落，於中相
X04n0223_p0383b22║對生觸、觸生受、受生愛、愛生取、取生有、有生老死
X04n0223_p0383b23║等是也。如憍慢二種為增長，無明能成增長苦種
X04n0223_p0383b24║令不摧壞，是故經云：立憍慢幢入渴愛網中。如愛
X04n0223_p0383c01║為津潤，無明能潤生死常流轉故，為非愛不受身。
X04n0223_p0383c02║如諂誑是稠林，無明為自迷覆廣多故，為凡夫常
X04n0223_p0383c03║所行無暫間斷故，此非修定業不可制之。如慳嫉
X04n0223_p0383c04║二種是常計，無明與惡道生死更加勝因，是故經
X04n0223_p0383c05║云：心與慳嫉相應不捨，恒造諸趣受生因緣。如貪
X04n0223_p0383c06║恚愚癡是集業無明，是故經云：貪恚愚癡積集諸
X04n0223_p0383c07║業日夜增長。如忿恨無明與瞋作因，是故經云：以
X04n0223_p0383c08║忿恨風吹心識火熾然不息。欲流、有流、無明流、見
X04n0223_p0383c09║流，此是常流，無明恒流轉不息。明是四流大河，常
X04n0223_p0383c10║流不息成大苦海。若心無念諸流頓竭，若也智現
X04n0223_p0383c11║便成法流。如是十二有支互為主伴，則一支上有
X04n0223_p0383c12║十二有支，總一百四十四有支，以成無邊生死。已
X04n0223_p0383c13║上十八種煩惱無明，皆依十二有支以為根本。十
X04n0223_p0383c14║二有支依名色邪見為本，若以無作定門印之，八
X04n0223_p0383c15║萬四千塵勞總為法流智海。如是無明名色對五
X04n0223_p0383c16║根有觸受想行，總以心生意取為主。如是九緣同
X04n0223_p0383c17║起了境名識，以此十事總名無明，總名邪見。作一
X04n0223_p0383c18║切煩惱迷心及境，名曰無明。境者，名色是也。六根
X04n0223_p0383c19║對境，邪見隨生。第三不了緣生無體流轉門者，此
X04n0223_p0383c20║之一段明迷真逐妄所生之因，從所謂已下至生
X04n0223_p0383c21║長苦聚，四行經是。所謂因依名色對六根所緣生
X04n0223_p0383c22║觸，以觸故六根取受，因受生愛，因愛生取，因取生
X04n0223_p0383c23║有，有生故有老死憂悲苦惱。以名中具色，色中具
X04n0223_p0383c24║名，名色二存，聲香味觸總在其內。有表色無表色，
X04n0223_p0384a01║但心意眼耳鼻舌身意所緣擊發成惑者皆為觸，
X04n0223_p0384a02║唯如來無為純與智俱，無法觸也。眾生觸受成三
X04n0223_p0384a03║界之煩惱，聲聞有厭生死證涅槃觸受，淨土菩薩
X04n0223_p0384a04║有淨穢二種觸，一乘菩薩有圓和智悲未自在觸。
X04n0223_p0384a05║如是諸觸以智明觀以成智用，是故淨名經云：受
X04n0223_p0384a06║諸觸如智證。又法本不生今則不滅，是明緣生體
X04n0223_p0384a07║自性無性非生滅法。凡夫不了號曰無明，但知心
X04n0223_p0384a08║境本無即起，唯法起常是智境非生滅緣，以定慧
X04n0223_p0384a09║觀照即自然開解。第四菩薩愍業接生門者，即從
X04n0223_p0384a10║是中皆空，離我我所，至大慈光明智五行經是。如
X04n0223_p0384a11║是十二有支，一切眾生從此而起。前十八種煩惱
X04n0223_p0384a12║而流轉生死，無苦不受。聲聞緣覺淨土菩薩厭而
X04n0223_p0384a13║伏之，現行不起。一乘菩薩以此十二有支而成根
X04n0223_p0384a14║本智，起差別智，教化眾生，住持善法，及成菩提心
X04n0223_p0384a15║意。明迷悟不同，非十二有支與智異故。如勝鬘經
X04n0223_p0384a16║亦同此說。如上十八種煩惱，如邪見無明。十住初
X04n0223_p0384a17║發心住上，初生如來智慧家時，正使能作惡道，邪
X04n0223_p0384a18║見已除，故習氣微薄未盡。憍慢等十八種總爾。以
X04n0223_p0384a19║十種故，十行十迴向法中，有十法加行治之，漸漸
X04n0223_p0384a20║微薄。至十地以正智增明，唯有見道隨行法執，無
X04n0223_p0384a21║隨三界現行習氣不善之業。如慳嫉忿恨瞋五種，
X04n0223_p0384a22║入十地中，習氣已無。自餘至七地，悲終智滿，方成
X04n0223_p0384a23║隨願智用。只可名為達煩惱而成智用，不可名為
X04n0223_p0384a24║斷煩惱故。法執現行至七地故，法執習氣十地方
X04n0223_p0384b01║無。如算數廣大愚、隨好功德愚，此二愚至佛果行
X04n0223_p0384b02║終方見盡。如阿僧祇品隨好光明功德品是。是故
X04n0223_p0384b03║如來自說二品經，明佛果二愚，故明十二有支微
X04n0223_p0384b04║習，直至佛果方盡。以此安立五位十度十十治之，
X04n0223_p0384b05║皆十住十行十迴向十地十一地法，則皆體相似，
X04n0223_p0384b06║以明治習階級不同。如是五位十波羅蜜，皆初三
X04n0223_p0384b07║波羅蜜以治從纏出世之道，如善財十住中初及
X04n0223_p0384b08║二三知識以三比丘表之。次後三波羅蜜以治出
X04n0223_p0384b09║世間世間之惑，即以彌伽長者、解脫長者、海幢比
X04n0223_p0384b10║丘表之。次以方便波羅蜜已下願力等三波羅蜜
X04n0223_p0384b11║門，以治入世間中出世間令悲智自在，即以休捨
X04n0223_p0384b12║優婆夷、仙人苦行婆羅門表之。次以世間出世間
X04n0223_p0384b13║智悲自在故，即以智波羅蜜以智生悲得自在故，
X04n0223_p0384b14║即以師子幢王女名曰慈行表之，智自在如王也。
X04n0223_p0384b15║以七住中以修悲生智，以此第十住中以智生悲，
X04n0223_p0384b16║故為王女也。明以智波羅蜜以智成悲而自在故。
X04n0223_p0384b17║此明五位進修，位位有此四種勢分差別同異，至
X04n0223_p0384b18║善財知識一一差別同異重明，方得了其五位解
X04n0223_p0384b19║行同異。從此十地法門亦如上有此四種治惑差
X04n0223_p0384b20║別同異：一從初地至第三地是治世間中染成出
X04n0223_p0384b21║世間習，四五六地是治出世間中世間智慧不自
X04n0223_p0384b22║在習，七八九地是治入世間中悲智不自在習，是
X04n0223_p0384b23║故八地位中諸佛以作三加七種勸發以用防之，
X04n0223_p0384b24║如八地位中具明。第九第十地智波羅蜜治世間
X04n0223_p0384c01║悲智得自在故，是故以如來為太子時第三夫人
X04n0223_p0384c02║瞿波表之，明大慈大悲已滿，是表慈悲法悅義。如
X04n0223_p0384c03║善財於十地中表法有九箇女天、一箇佛妻，為明
X04n0223_p0384c04║此十地法門長養大慈悲門令圓滿自在故，故以
X04n0223_p0384c05║女天表之。至彼位具明，仍普賢利他，行未自在。大
X04n0223_p0384c06║約略敘五位昇進，大意有六：一、十住明創生佛家，
X04n0223_p0384c07║且除正使煩惱。二、明十行治隨世現行習惑。三、明
X04n0223_p0384c08║十迴向起大願力，和融智悲，使世間、出世間無礙
X04n0223_p0384c09║利物。四、明十地長養蘊習，悲智功圓。五、明十一地
X04n0223_p0384c10║普賢行滿，即普賢行品及十定品已後是。六、明成
X04n0223_p0384c11║佛位終，即如來出現品是。如離世間品，明進修佛
X04n0223_p0384c12║果已後普賢恒行。法界品，即明前後一部之經，皆
X04n0223_p0384c13║是以法界為體。如是以法界大智圓通，總無一法
X04n0223_p0384c14║一時有前後差別，以智照之可見。如是五位中差
X04n0223_p0384c15║別行位，總在初發心住中，以願、行、智、悲普印令圓
X04n0223_p0384c16║滿故。教雖前後願、行、悲、智，法是一時，時亦不異，法
X04n0223_p0384c17║亦不差。是故發心之士，應如是修，如是圓滿，不離
X04n0223_p0384c18║如來不動智之體圓滿故，於一佛果智悲始終徹
X04n0223_p0384c19║故，普見一切眾生是佛國土無出入故，教化迷如
X04n0223_p0384c20║來智中眾生令依本故，令諸眾生於自智中普見
X04n0223_p0384c21║諸佛同一智故，不於自智生別有佛想故，令一切
X04n0223_p0384c22║眾生不於自身起內外遠近見故，以一智印印之，
X04n0223_p0384c23║破情有大小長短量故。如是修行，即是令諸眾生
X04n0223_p0384c24║佛種不斷故。為諸眾生說如斯法，是故能令法種
X04n0223_p0385a01║不斷。普令一切眾生普見自身同佛智海，入佛知
X04n0223_p0385a02║見，是故能令僧種不斷。一一如是觀察，而令心境
X04n0223_p0385a03║如是相應。
X04n0223_p0385a04║
X04n0223_p0385a05║大方廣佛新華嚴經合論卷第五十六
X04n0223_p0385a06║
X04n0223_p0385a07║音切
X04n0223_p0385a08║忻（許斤切。）誑（居況切。）汙（於故切。）卵（魯管切。）猗（於起切。）