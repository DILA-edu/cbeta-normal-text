X04n0223_p0385a09║
X04n0223_p0385a10║
X04n0223_p0385a11║
X04n0223_p0385a12║大方廣佛新華嚴經合論卷第五十七
X04n0223_p0385a13║唐于闐國三藏沙門實叉難陀譯經
X04n0223_p0385a14║唐太原方山長者李通玄造論
X04n0223_p0385a15║唐福州開元寺沙門志寧釐經合論
X04n0223_p0385a16║十地品第二十六之五
X04n0223_p0385a17║【經】佛子！菩薩摩訶薩隨順如是大慈、大悲，以深重心
X04n0223_p0385a18║住初地時，於一切物無所恡惜，求佛大智，修行大捨，
X04n0223_p0385a19║凡是所有一切能施。所謂：財、穀、倉庫、金、銀、摩尼、真珠、
X04n0223_p0385a20║琉璃、珂貝、璧玉、珊瑚等物，珍寶、瓔珞、嚴身之具，象、馬、
X04n0223_p0385a21║車乘、奴婢、人民、城邑、聚落、園林、臺觀、妻妾、男女、內外
X04n0223_p0385a22║眷屬及餘所有珍玩之具，頭、目、手、足、血、肉、骨、髓、一切
X04n0223_p0385a23║身分皆無所惜，為求諸佛廣大智慧。是名：菩薩住於
X04n0223_p0385a24║初地大捨成就。佛子！菩薩以此慈、悲、大施心，為欲救
X04n0223_p0385b01║護一切眾生，轉更推求世、出世間諸利益事無疲厭
X04n0223_p0385b02║故，即得成就無疲厭心；得無疲厭心已，於一切經論
X04n0223_p0385b03║心無怯弱；無怯弱故，即得成就一切經論智；獲是智
X04n0223_p0385b04║已，善能籌量應作、不應作，於上、中、下一切眾生，隨應、
X04n0223_p0385b05║隨力、隨其所習如是而行，是故菩薩得成世智；成世
X04n0223_p0385b06║智已，知時、知量，以慚、愧莊嚴勤修自利、利他之道，是
X04n0223_p0385b07║故成就慚、愧莊嚴，於此行中勤修出離、不退、不轉，成
X04n0223_p0385b08║堅固力；得堅固力已，勤供諸佛，於佛教法能如說行。
X04n0223_p0385b09║佛子！菩薩如是成就十種淨諸地法，所謂：信、慈、悲、喜、
X04n0223_p0385b10║捨，無有疲厭，知諸經論，善解世法，慚、愧堅固力，供養
X04n0223_p0385b11║諸佛，依教修行。
X04n0223_p0385b12║【論】第八、佛子！菩薩摩訶薩已下，有二十一行半，經
X04n0223_p0385b13║明入初地菩薩隨順大慈大悲行施分。釋義中分
X04n0223_p0385b14║為四段，此是初地中第八地相。一、佛子已下，至凡
X04n0223_p0385b15║是所有一切能施，有兩行半，經明一切能捨分。二、
X04n0223_p0385b16║所謂已下，至是名菩薩住於初地大施成就，有五
X04n0223_p0385b17║行半，經明此位中為求佛智故，於身、命、財無恡惜
X04n0223_p0385b18║分。於此段中，其施有三：一、財寶施，二、象、馬、妻子施，
X04n0223_p0385b19║三、頭、目、眼、耳、身肉施。三、佛子！菩薩以此慈悲已下，
X04n0223_p0385b20║至於佛教法能如說行，有十行，經明此位菩薩成
X04n0223_p0385b21║前施已，得十種利益分：一、明大慈悲大施所緣；二、
X04n0223_p0385b22║明所施為求正法，所為救眾生故；三、求出世智無
X04n0223_p0385b23║疲勞心；四、於一切經論無怯弱心；五、善籌量上、中、
X04n0223_p0385b24║下眾生，隨力而行，成世間智分；六、慚愧莊嚴，修自
X04n0223_p0385c01║利、利他之道；七、勤修無退；八、成堅固力；九、供養諸
X04n0223_p0385c02║佛；十、於佛教法隨說能行。四、佛子已下，至依教修
X04n0223_p0385c03║行，有兩行半，經明總結成就十種淨諸地法分，具
X04n0223_p0385c04║如經。如此段中，已如上信、慈、悲、喜、捨，無有疲厭，知
X04n0223_p0385c05║諸經論，善解世法，慚愧堅固力，供養諸佛教，以教
X04n0223_p0385c06║修行，以為法門，淨治行地，以檀度為體，餘九為伴。
X04n0223_p0385c07║【經】佛子！菩薩住此歡喜地已，以大願力得見多佛。所
X04n0223_p0385c08║謂：見多百佛、多千佛、多百千佛、多億佛、多百億佛、多
X04n0223_p0385c09║千億佛、多百千億佛、多億那由他佛、多百億那由他
X04n0223_p0385c10║佛、多千億那由他佛、多百千億那由他佛。悉以大心、
X04n0223_p0385c11║深心，恭敬尊重，承事供養，衣服、飲食、臥具、醫藥，一切
X04n0223_p0385c12║資生悉以奉施，亦以供養一切眾僧，以此善根皆悉
X04n0223_p0385c13║迴向無上菩提。佛子！此菩薩因供養諸佛故，得成就
X04n0223_p0385c14║眾生法。以前二攝攝取眾生，謂布施、愛語；後二攝法，
X04n0223_p0385c15║但以信解力故行，未善通達。是菩薩十波羅蜜中，檀
X04n0223_p0385c16║波羅蜜增上；餘波羅蜜非不修行，但隨力、隨分。是菩
X04n0223_p0385c17║薩隨所勤修，供養諸佛，教化眾生，皆以修行清淨地
X04n0223_p0385c18║法，所有善根悉以迴向一切智地，轉轉明淨，調柔成
X04n0223_p0385c19║就，隨意堪用。佛子！譬如金師善巧鍊金，數數入火，轉
X04n0223_p0385c20║轉明淨，調柔成就，隨意堪用。菩薩亦復如是，供養諸
X04n0223_p0385c21║佛，教化眾生，皆為修行清淨地法，所有善根悉以迴
X04n0223_p0385c22║向一切智地，轉轉明淨，調柔成就，隨意堪用。
X04n0223_p0385c23║【論】第九、佛子！菩薩住此歡喜地已下，有十八行半
X04n0223_p0385c24║經，明以大願力得見多百千萬億佛，及行四攝攝
X04n0223_p0386a01║眾生分。釋義中分為三段：一、佛子已下，至迴向無
X04n0223_p0386a02║上菩提，有七行半經，明以願力得見多百千佛，并
X04n0223_p0386a03║及悉承事供養分。二、佛子已下，至隨意堪用，有七
X04n0223_p0386a04║行經，明因供養佛獲勝益分。三、佛子已下，又至隨
X04n0223_p0386a05║意堪用，有四行經，明金師鍊金數數入火，喻菩薩
X04n0223_p0386a06║修行轉增上分。此一段如文自具。
X04n0223_p0386a07║【經】佛子！菩薩摩訶薩住於初地，應從諸佛、菩薩、善知
X04n0223_p0386a08║識所，推求請問於此地中相及得果，無有厭足，為欲
X04n0223_p0386a09║成就此地法故；亦應從諸佛、菩薩、善知識所，推求請
X04n0223_p0386a10║問第二地中相及得果，無有厭足，為欲成就彼地法
X04n0223_p0386a11║故；亦應如是推求請問第三、第四、第五、第六、第七、第
X04n0223_p0386a12║八、第九、第十地中相及得果，無有厭足，為欲成就彼
X04n0223_p0386a13║地法故。是菩薩善知諸地障、對治，善知地成、壞，善知
X04n0223_p0386a14║地相、果，善知地得、修，善知地法清淨，善知地地轉行，
X04n0223_p0386a15║善知地地處、非處，善知地地殊勝智，善知地地不退
X04n0223_p0386a16║轉，善知淨治一切菩薩地乃至轉入如來地。佛子！菩
X04n0223_p0386a17║薩如是善知地相，始於初地起行不斷，如是乃至入
X04n0223_p0386a18║第十地無有斷絕；由此諸地智光明故，成於如來智
X04n0223_p0386a19║慧光明。佛子！譬如商主善知方便，欲將諸商人往詣
X04n0223_p0386a20║大城，未發之時，先問道中功德過失，及住止之處安
X04n0223_p0386a21║危可不，然後具道資糧，作所應作。佛子！彼大商主雖
X04n0223_p0386a22║未發足，能知道中所有一切安危之事，善以智慧籌
X04n0223_p0386a23║量觀察，備其所須，令無乏少，將諸商眾乃至安隱到
X04n0223_p0386a24║彼大城，身及眾人悉免憂患。佛子！菩薩商主亦復如
X04n0223_p0386b01║是，住於初地，善知諸地障對治，乃至善知一切菩薩
X04n0223_p0386b02║地清淨，轉入如來地，然後乃具福智資糧，將一切眾
X04n0223_p0386b03║生經生死曠野險難之處，安隱得至薩婆若城，身及
X04n0223_p0386b04║眾生不經患難。是故，菩薩常應匪懈勤修諸地殊勝
X04n0223_p0386b05║淨業，乃至趣入如來智地。佛子！是名：略說菩薩摩訶
X04n0223_p0386b06║薩入菩薩初地門，廣說則有無量無邊百千阿僧祇
X04n0223_p0386b07║差別事。
X04n0223_p0386b08║【論】第十、佛子！菩薩摩訶薩已下，有二十八行半。經
X04n0223_p0386b09║明菩薩入初地時，善問地地次第進修，對治障礙。
X04n0223_p0386b10║分釋義中，約分為三段：一、佛子已下，至成於如來
X04n0223_p0386b11║智慧光明，有十四行。經明菩薩入初地已，更求此
X04n0223_p0386b12║地，及十地入如來地相因果分。二、佛子已下，至悉
X04n0223_p0386b13║免憂患，有六行半。經明以商主所往大城，喻菩薩
X04n0223_p0386b14║問於諸地行相安危，一時齊備所資具分。三、佛子
X04n0223_p0386b15║已下，至百千阿僧祇差別事，有七行半。經明菩薩
X04n0223_p0386b16║修行，善知地相安危，主導眾生，令得無礙解脫，如
X04n0223_p0386b17║商主分。
X04n0223_p0386b18║【經】佛子！菩薩摩訶薩住此初地，多作閻浮提王，豪貴
X04n0223_p0386b19║自在，常護正法，能以大施攝取眾生，善除眾生慳貪
X04n0223_p0386b20║之垢，常行大施無有窮盡。布施、愛語、利益、同事，如是
X04n0223_p0386b21║一切諸所作業，皆不離念佛，不離念法，不離念僧，不
X04n0223_p0386b22║離念同行菩薩，不離念菩薩行，不離念諸波羅蜜，不
X04n0223_p0386b23║離念諸地，不離念力，不離念無畏，不離念不共佛法，
X04n0223_p0386b24║乃至不離念具足一切種、一切智智。復作有念：我當
X04n0223_p0386c01║於一切眾生中為首、為勝、為殊勝、為妙、為微妙、為上、
X04n0223_p0386c02║為無上、為導、為將、為帥，乃至為一切智智依止者。是
X04n0223_p0386c03║菩薩若欲捨家，於佛法中勤行精進，便能捨家、妻子、
X04n0223_p0386c04║五欲，依如來教出家學道。既出家已，勤行精進，於一
X04n0223_p0386c05║念頃，得百三昧，得見百佛，知百佛神力，能動百佛世
X04n0223_p0386c06║界，能過百佛世界，能照百佛世界，能教化百佛世界
X04n0223_p0386c07║眾生，能住壽百劫，能知前後際各百劫事，能入百法
X04n0223_p0386c08║門，能示現百身，於一一身能示百菩薩以為眷屬；若
X04n0223_p0386c09║以菩薩殊勝願力自在示現，過於是數，百劫、千劫、百
X04n0223_p0386c10║千劫乃至百千億那由他劫不能數知。爾時，金剛藏
X04n0223_p0386c11║菩薩欲重宣其義而說頌曰：
X04n0223_p0386c12║【論】第十一、佛子！菩薩摩訶薩已下，有二十行半經，
X04n0223_p0386c13║明菩薩入位授職分。釋義云：是正答前所問佛、菩
X04n0223_p0386c14║薩、善知識、初地及十地因果分。於此段中，復分為
X04n0223_p0386c15║二：第一、從初佛子已下，至一切智智，有八行經。於
X04n0223_p0386c16║中大意有五：一、正舉初地之果，二、明能護持正法，
X04n0223_p0386c17║三、明所行四攝之行，四、明一切所作不離念佛、法、
X04n0223_p0386c18║僧，五、明不離念具一切種一切智智。如一切種者，
X04n0223_p0386c19║是以加行大願，助成大悲種故。一切智智，如前已
X04n0223_p0386c20║明。又起大志樂，修一切智及差別智。廣行大悲種，
X04n0223_p0386c21║由薰修所生。如一切智，由定顯發故。差別智，由依
X04n0223_p0386c22║師教，先達者修學方成，皆依根本智而有。或因自
X04n0223_p0386c23║根力，上上觀達，得明解之徒，必藉師教。第二、復作
X04n0223_p0386c24║是念已下，至而說頌曰，有十二行經，明此位菩薩
X04n0223_p0387a01║能捨家、妻、子，修出家法，得見百佛境界法門分。於
X04n0223_p0387a02║此十二行半經中，大意有八：一堪與眾生為首，二
X04n0223_p0387a03║堪與求一切智及差別智者為依止，三明難捨能
X04n0223_p0387a04║捨，四明出家勤行精進，五明所得三昧有百，六明
X04n0223_p0387a05║依報見佛之數，七明以願力見佛增廣，八明重說。
X04n0223_p0387a06║其頌如上。見多百佛者，即是華藏智境一佛剎海
X04n0223_p0387a07║融十方諸佛剎海互參徧徹之多百，非如三千大
X04n0223_p0387a08║千世界佛境限之百佛故，乃至身塵毛孔等周法
X04n0223_p0387a09║界虗空界之百也，不可如情所知之百佛故。此是
X04n0223_p0387a10║智境無限中多百，但以安立隨位昇進之法明其
X04n0223_p0387a11║升進。然其一一佛境不可存其中邊量見，但得自
X04n0223_p0387a12║觀身智境無中邊見，何得論佛境有邊量見？此初
X04n0223_p0387a13║地中間十地及如來地法為一地，通修十地及佛
X04n0223_p0387a14║地法故。此中因果，依十迴向中佛果名妙，以十地
X04n0223_p0387a15║但成就十迴向中大願海，令滿彼大願行故，亦不
X04n0223_p0387a16║離初信心中金色世界不動智佛文殊師利普賢
X04n0223_p0387a17║等行。如經頌云：佛子始發生，如是妙寶心，則超凡
X04n0223_p0387a18║夫位，入佛所行處。
X04n0223_p0387a19║【經】若人集眾善，具足白淨法，供養天人尊，
X04n0223_p0387a20║隨順慈悲道，信解極廣大，志樂亦清淨，
X04n0223_p0387a21║為求佛智慧，發此無上心，淨一切智力。
X04n0223_p0387a22║及以無所畏，成就諸佛法，救攝羣生眾。
X04n0223_p0387a23║為得大慈悲，及轉勝法輪，嚴淨佛國土。
X04n0223_p0387a24║發此最勝心，一念知三世，而無有分別。
X04n0223_p0387b01║種種時不同，以示於世間，略說求諸佛。
X04n0223_p0387b02║一切勝功德，發生廣大心，量等虗空界。
X04n0223_p0387b03║悲先慧為主，方便共相應，信解清淨心，
X04n0223_p0387b04║如來無量力，無礙智現前，自悟不由他。
X04n0223_p0387b05║具足同如來，發此最勝心。佛子始發生，
X04n0223_p0387b06║如是妙寶心，則超凡夫位，入佛所行處。
X04n0223_p0387b07║生在如來家，種族無瑕玷，與佛共平等。
X04n0223_p0387b08║決成無上覺。纔生如是心，即得入初地。
X04n0223_p0387b09║志樂不可動。譬如大山王，多喜多愛樂，
X04n0223_p0387b10║亦復多淨信，極大勇猛心，及以慶躍心。
X04n0223_p0387b11║遠離於鬬淨，惱害及瞋恚，慚敬而質直，
X04n0223_p0387b12║善守護諸根，救世無等者。所有眾智慧，
X04n0223_p0387b13║此處我當得，憶念生歡喜，始得入初地。
X04n0223_p0387b14║即：超五怖畏不活死，惡名惡趣眾威德。
X04n0223_p0387b15║以不貪著我，及以於我所，是諸佛子等，
X04n0223_p0387b16║遠離諸怖畏，常行大慈愍，恒有信恭敬，
X04n0223_p0387b17║慚愧功德備，日夜增善法，樂法真實利，
X04n0223_p0387b18║不愛受諸欲，思惟所聞法，遠離取著行，
X04n0223_p0387b19║不貪於利養，唯樂佛菩提，一心求佛智。
X04n0223_p0387b20║專精無異念，修行波羅蜜，遠離諂虗誑。
X04n0223_p0387b21║如說而修行，安住實語中，不汙諸佛家。
X04n0223_p0387b22║不捨菩薩戒，不樂於世事，常利益世間。
X04n0223_p0387b23║修善無厭足，轉求增勝道。如是好樂法，
X04n0223_p0387b24║功德義相應，恒起大願心，願見於諸佛。
X04n0223_p0387c01║護持諸佛法，攝取大仙道，常生如是願。
X04n0223_p0387c02║修行最勝行，成熟諸羣生，嚴淨佛國土。
X04n0223_p0387c03║一切諸佛剎，佛子悉充滿，平等共一心，
X04n0223_p0387c04║所作皆不空，一切毛端處，一時成正覺。
X04n0223_p0387c05║如是等大願，無量無邊際，虗空與眾生，
X04n0223_p0387c06║法界及涅槃，世間佛出興，佛智心境界，
X04n0223_p0387c07║如來智所入，及以三轉盡，彼諸若有盡，
X04n0223_p0387c08║我願方始盡。如彼無盡期，我願亦復然。
X04n0223_p0387c09║如是發大願，心柔耎調順，能信佛功德。
X04n0223_p0387c10║觀察於眾生，知從因緣起，則興慈念心。
X04n0223_p0387c11║如是苦眾生，我今應救脫，為是眾生故，
X04n0223_p0387c12║而行種種施。王位及珍寶，乃至象馬車，
X04n0223_p0387c13║頭目與手足，乃至身血肉，一切皆能捨。
X04n0223_p0387c14║心得無憂悔。求種種經書，其心無厭倦，
X04n0223_p0387c15║善解其義趣，能隨世所行，慚愧自莊嚴。
X04n0223_p0387c16║修行轉堅固，供養無量佛，恭敬而尊重。
X04n0223_p0387c17║如是常修習，日夜無懈倦，善根轉明淨。
X04n0223_p0387c18║如火鍊真金。菩薩住於此，淨修於十地，
X04n0223_p0387c19║所作無障礙，具足不斷絕。譬如，大商主！
X04n0223_p0387c20║為利諸商眾，問知道險易，安隱至大城。
X04n0223_p0387c21║菩薩住初地，應知亦如是，勇猛無障礙。
X04n0223_p0387c22║到於第十地，住此初地中，作大功德王。
X04n0223_p0387c23║以法化眾生，慈心無損害，統領閻浮地。
X04n0223_p0387c24║化行靡不及，皆令住大捨，成就佛智慧。
X04n0223_p0388a01║欲求最勝道，捨己國王位，能於佛教中，
X04n0223_p0388a02║勇猛勤修習，則得百三昧，及見百諸佛。
X04n0223_p0388a03║震動百世界，光照行亦爾。化百土眾生，
X04n0223_p0388a04║入於百法門，能知百劫事，示現於百身，
X04n0223_p0388a05║及現百菩薩，以為其眷屬。若自在願力，
X04n0223_p0388a06║過是數無量，我於地義中，略述其少分。
X04n0223_p0388a07║若欲廣分別，億劫不能盡。菩薩最勝道，
X04n0223_p0388a08║利益諸羣生。如是初地法，我今已說竟。
X04n0223_p0388a09║【論】第十二、若人集眾善已下，有四十六行半經頌。
X04n0223_p0388a10║前之法分，如文自具。夫驗經所說，入此初地法，乃
X04n0223_p0388a11║至是創始具足凡夫，能發廣大願行，能趣入故。非
X04n0223_p0388a12║是由因地前行解而來者，意明設教，備明修行滯
X04n0223_p0388a13║障，節級安危。然發心者，一時總頓，修居一時一行
X04n0223_p0388a14║之內，非是要從節級次第來修。以總、別、同、異、成、壞
X04n0223_p0388a15║六相法，圓融可見。於此六字，三對法中，一字有六。
X04n0223_p0388a16║且如人類之，餘可准知。如一人身具足，是六相。頭、
X04n0223_p0388a17║身、手、足、眼、耳、鼻、舌等用各別，是別相。全是一身一
X04n0223_p0388a18║四大，是總相。一空無體，是名同相。不廢如是，同無
X04n0223_p0388a19║異性。頭、身、手、足、眼、耳、鼻、舌等用有殊，是為異相。頭、
X04n0223_p0388a20║身、手、足、眼、耳、鼻、舌等共成一身，名為成相。但隨無
X04n0223_p0388a21║作緣有，各無自性，無體無相，無生無滅，無成無壞，
X04n0223_p0388a22║名為壞相。又一切眾生，名為總相。愚智區分，名為
X04n0223_p0388a23║別相。皆同佛智而有，名為同相。隨報業異，名為異
X04n0223_p0388a24║相。所因作業，受報得生，名為成相。心無所依，業體
X04n0223_p0388b01║無作，名為壞相。又十方報佛，名為總相；眾寶所嚴，
X04n0223_p0388b02║身土差別，名為別相。同一法身，理智無二，名為同
X04n0223_p0388b03║相；知隨行異，名為異相。成就眾生，名為成相；能所
X04n0223_p0388b04║皆無，無得無證，名為壞相。又以一智慧該收五位，
X04n0223_p0388b05║名為總相；行解昇進，名為別相。同佛根本智，名為
X04n0223_p0388b06║同相；修差別智，名為異相。成大菩提，具普賢行，名
X04n0223_p0388b07║為成相；智體無依，用而無作，名為壞相。又三世久
X04n0223_p0388b08║劫差別，名為別相；以智普觀，在一剎那，名為總相。
X04n0223_p0388b09║隨業長短，名為異相；情亡見盡，長短時無，名為同
X04n0223_p0388b10║相。智無依住，名為壞相；應根與法，名為成相。約舉
X04n0223_p0388b11║五翻六相同異，自餘一切法准此例知。又明一字
X04n0223_p0388b12║中有六相義互為主伴，十玄義亦在此通：一、同時
X04n0223_p0388b13║具足相應門，二、廣狹自在無礙門，三、一多相容不
X04n0223_p0388b14║同門，四、諸法相即自在門，五、祕密隱顯俱成門，六、
X04n0223_p0388b15║微細相容安立門，七、因陀羅網境界門，八、託事表
X04n0223_p0388b16║法生解門，九、十世圓融異成門，十、主伴圓明具德
X04n0223_p0388b17║門。是其義也。
X04n0223_p0388b18║六，相義。
X04n0223_p0388b19║【圖】
X04n0223_p0388b20║
X04n0223_p0388b21║此一字中有六相，一切字、一切法皆有此六相。若
X04n0223_p0388b22║善見者，得智無礙總持門，於諸法不滯有無、斷常
X04n0223_p0388b23║等障，可以離情，照之可見。此六字義闕一，即理智
X04n0223_p0388b24║不圓，是此初地中觀，通世間一切法門故。
X04n0223_p0388c01║第二、離垢地。將釋此地，約作五門分別：一、釋地名
X04n0223_p0388c02║目；二、明此地修何行門；三、明善財表法；四、明此地
X04n0223_p0388c03║於三界中得何界解脫；五、隨文釋義。一、釋地名目
X04n0223_p0388c04║者。何故名為離垢地？為此位治上上十善戒。上上
X04n0223_p0388c05║十善戒即法身性戒，能自體無垢故，故名離垢地
X04n0223_p0388c06║也。二、明此地修何行門者。以戒波羅蜜為主，餘九
X04n0223_p0388c07║波羅蜜為伴。三、明善財表法者。善財！此位中知識，
X04n0223_p0388c08║號普德淨光夜神。此是女天，在菩提場內，善財得
X04n0223_p0388c09║菩薩寂靜禪定樂普遊步解脫門。凡是夜神、河神、
X04n0223_p0388c10║海神、地神，總是女神，表慈悲位。明此十地蘊積大
X04n0223_p0388c11║悲，滿十迴向中普賢願故，故天女表之。名普德淨
X04n0223_p0388c12║光夜神者，為滿普賢願行故。夜神者，常居生死大
X04n0223_p0388c13║夜，破一切眾生長迷闇故。神者，其智應真，號之為
X04n0223_p0388c14║神。此女天在菩提場內者，明以法身妙理為戒體
X04n0223_p0388c15║故。善財得菩薩寂靜禪定樂普遊步解脫門者，明
X04n0223_p0388c16║以性戒徧周，行齊法界，不為而用，對現色身，常處
X04n0223_p0388c17║世間，不染塵垢，故為名也。以體用恒寂故，以禪定
X04n0223_p0388c18║是體，遊步是用，樂是法樂。此神住菩提場內者，為
X04n0223_p0388c19║上上十善，是全體菩提法身妙理。又是初歡喜地
X04n0223_p0388c20║婆珊婆演底夜神，本發心之師，明一切發心以菩
X04n0223_p0388c21║提妙理為體故。四明此地於三界中得何界解脫
X04n0223_p0388c22║者，若以菩提無作之體，即三界六道總通解脫，是
X04n0223_p0388c23║總相義。若也別相論之，善知三界法差別者，即以
X04n0223_p0388c24║戒體能治欲界煩惱，以菩提妙理現前，但能觀欲
X04n0223_p0389a01║界煩惱行相，以菩提妙理且治欲界惑習故。色無
X04n0223_p0389a02║色二界三地位中修八禪定，方明此色無色界行
X04n0223_p0389a03║門。若不如是別別修行，但以菩提無作用，不能簡
X04n0223_p0389a04║知三界所染行法，即於三界法不能了達，便同聲
X04n0223_p0389a05║聞外道無大智故。是故此地修戒治欲界煩惱，三
X04n0223_p0389a06║地修八禪治色無色界煩惱。初地明凡夫發心，但
X04n0223_p0389a07║有大志樂忻求大法故。三地修八禪者，明上界禪
X04n0223_p0389a08║皆息想安定心而住禪，菩薩不息任體自寂禪，捨
X04n0223_p0389a09║彼息心任理自寂稱菩提故。凡上二界禪，隨其淺
X04n0223_p0389a10║深皆有息心想伏隨寂靜住。第四禪中無出入息，
X04n0223_p0389a11║唯白淨妙色現前，水火風三灾不至，為念亡想滅
X04n0223_p0389a12║無此業故，唯有色界業在。第五隨文釋義者，於中
X04n0223_p0389a13║復分為二：一長科經意、二隨文釋義。一長科經意
X04n0223_p0389a14║者，於此第二地中長科為六段：
X04n0223_p0389a15║【經】諸菩薩聞此，最勝微妙地，其心盡清淨，
X04n0223_p0389a16║一切皆歡喜，皆從於座起，踊住虗空中。
X04n0223_p0389a17║普散上妙華，同時共稱讚：善哉金剛藏！
X04n0223_p0389a18║大智無畏者，善說於此地，菩薩所行法。
X04n0223_p0389a19║解脫月菩薩，知眾心清淨，樂聞第二地，
X04n0223_p0389a20║所有諸行相，即請金剛藏：大慧願演說。
X04n0223_p0389a21║佛子皆樂聞，所住第二地。
X04n0223_p0389a22║【論】第一、諸菩薩聞此已下，有五行頌，明諸菩薩聞
X04n0223_p0389a23║法歡喜分。第二、隨文釋義中，從初五行頌，大意有
X04n0223_p0389a24║三：一、菩薩聞說初地法歡喜；二、散華稱讚；三、解脫
X04n0223_p0389b01║月知眾。又請說第二地，其義如文自具。
X04n0223_p0389b02║【經】爾時，金剛藏菩薩告解脫月菩薩言：佛子！菩薩摩
X04n0223_p0389b03║訶薩已修初地，欲入第二地，當起十種深心。何等為
X04n0223_p0389b04║十？所謂：正直心、柔耎心、堪能心、調伏心、寂靜心、純善
X04n0223_p0389b05║心、不雜心、無顧戀心、廣心、大心。菩薩以此十心，得入
X04n0223_p0389b06║第二離垢地。佛子！菩薩住離垢地，性自遠離一切殺
X04n0223_p0389b07║生，不畜刀杖，不懷怨恨，有慚有愧，仁恕具足，於一切
X04n0223_p0389b08║眾生有命之者，常生利益慈念之心；是菩薩尚不惡
X04n0223_p0389b09║心惱諸眾生，何況於他起眾生想，故以重意而行殺
X04n0223_p0389b10║害！性不偷盜，菩薩於自資財常知止足，於他慈恕不
X04n0223_p0389b11║欲侵損；若物屬他，起他物想，終不於此而生盜心，乃
X04n0223_p0389b12║至草葉不與不取，何況其餘資生之具！性不邪婬，菩
X04n0223_p0389b13║薩於自妻知足，不求他妻；於他妻妾、他所護女、親族、
X04n0223_p0389b14║媒定及為法所護，尚不生於貪染之心，何況從事！況
X04n0223_p0389b15║於非道！性不妄語，菩薩常作實語、真語、時語，乃至夢
X04n0223_p0389b16║中亦不忍作覆藏之語，無心欲作，何況故犯！性不兩
X04n0223_p0389b17║舌，菩薩於諸眾生無離間心、無惱害心，不將此語為
X04n0223_p0389b18║破彼故而向彼說，不將彼語為破此故而向此說，未
X04n0223_p0389b19║破者不令破，已破者不增長，不喜離間，不樂離間，不
X04n0223_p0389b20║作離間語，不說離間語，若實、若不實。性不惡口，所謂：
X04n0223_p0389b21║毒害語、麤獷語、苦他語、令他瞋恨語、現前語、不現前
X04n0223_p0389b22║語、鄙惡語、庸賤語、不可樂聞語、聞者不悅語、瞋忿語、
X04n0223_p0389b23║如火燒心語、怨結語、熱惱語、不可愛語、不可樂語、能
X04n0223_p0389b24║懷自身他身語，如是等語皆悉捨離；常作潤澤語、柔
X04n0223_p0389c01║耎語、悅意語、可樂聞語、聞者喜悅語、善入人心語、風
X04n0223_p0389c02║雅典則語、多人愛樂語、多人悅樂語、身心踊悅語。性
X04n0223_p0389c03║不綺語，菩薩常樂思審語、時語、實語、義語、法語、順道
X04n0223_p0389c04║理語、巧調伏語、隨時籌量決定語；是菩薩乃至戲笑
X04n0223_p0389c05║尚恒思審，何況故出散亂之言！性不貪欲，菩薩於他
X04n0223_p0389c06║財物、他所資用，不生貪心，不願、不求。性離瞋恚，菩薩
X04n0223_p0389c07║於一切眾生恒起慈心、利益心、哀愍心、歡喜心、和潤
X04n0223_p0389c08║心、攝受心，永捨瞋恨、怨害、熱惱，常思順行仁慈祐益。
X04n0223_p0389c09║又離邪見，菩薩住於正道，不行占卜，不取惡戒，心見
X04n0223_p0389c10║正直，無誑無諂，於佛、法、僧起決定信。佛子！菩薩摩訶
X04n0223_p0389c11║薩如是護持十善業道，常無間斷。復作是念：一切眾
X04n0223_p0389c12║生墮惡趣者，莫不皆以十不善業。是故，我當自修正
X04n0223_p0389c13║行，亦勸於他令修正行。何以故？若自不能修行正行，
X04n0223_p0389c14║令他修者，無有是處。
X04n0223_p0389c15║【論】第二、爾時已下一段，有四十三行。經明已修初
X04n0223_p0389c16║地，欲向第二地捨惡行善。分釋義中，分為兩段：第
X04n0223_p0389c17║一、從爾時，金剛藏已下，至以此十心，得入離垢地，
X04n0223_p0389c18║有四行半。經明以十心修第二地向。第二、佛子！菩
X04n0223_p0389c19║薩住離垢地已下，至令他修者，無有是處，有三十
X04n0223_p0389c20║八行。經明第二地菩薩種性，自身、口、意業調善，順
X04n0223_p0389c21║十善心，具慈悲分。十善者，身無殺、盜、婬，意無貪、瞋、
X04n0223_p0389c22║癡，口無妄言、綺語、惡口、兩舌。如欲界十善，散善修；
X04n0223_p0389c23║色界、無色界十善，并修定業，以息想方至。
X04n0223_p0389c24║【經】佛子！此菩薩摩訶薩復作是念：十不善業道是地
X04n0223_p0390a01║獄、畜生、餓鬼受生因，十善業道是人、天乃至有頂處
X04n0223_p0390a02║受生因。又此上品十善業道，以智慧修習，心狹劣故，
X04n0223_p0390a03║怖三界故，闕大悲故，從他聞聲而解了故，成聲聞乘。
X04n0223_p0390a04║又此上品十善業道，修治清淨，不從他教，自覺悟故，
X04n0223_p0390a05║大悲方便不具足故，悟解甚深因緣法故，成獨覺乘。
X04n0223_p0390a06║又此上品十善業道，修治清淨，心廣無量故，具足悲
X04n0223_p0390a07║愍故，方便所攝故，發生大願故，不捨眾生故，希求諸
X04n0223_p0390a08║佛大智故，淨治菩薩諸地故，淨修一切諸度故，成菩
X04n0223_p0390a09║薩廣大行。又此上上十善業道，一切種清淨故，乃至
X04n0223_p0390a10║證十力、四無畏故，一切佛法皆得成就。是故我今等
X04n0223_p0390a11║行十善，應令一切具足清淨。如是方便，菩薩當學。佛
X04n0223_p0390a12║子！此菩薩摩訶薩又作是念：十不善業道，上者地獄
X04n0223_p0390a13║因，中者畜生因，下者餓鬼因。於中，殺生之罪能令眾
X04n0223_p0390a14║生墮於地獄、畜生、餓鬼；若生人中，得二種果報：一者
X04n0223_p0390a15║短命，二者多病。偷盜之罪亦令眾生墮三惡道；若生
X04n0223_p0390a16║人中，得二種果報：一者貧窮，二者共財不得自在。邪
X04n0223_p0390a17║婬之罪亦令眾生墮三惡道；若生人中，得二種果報：
X04n0223_p0390a18║一者、妻不貞良，二者、不得隨意眷屬。妄語之罪亦令
X04n0223_p0390a19║眾生墮三惡道；若生人中，得二種果報：一者、多被誹
X04n0223_p0390a20║謗，二者、為他所誑。兩舌之罪亦令眾生墮三惡道；若
X04n0223_p0390a21║生人中，得二種果報：一者、眷屬乖離，二者、親族弊惡。
X04n0223_p0390a22║惡口之罪亦令眾生墮三惡道；若生人中，得二種果
X04n0223_p0390a23║報：一者、常聞惡聲，二者、言多諍訟。綺語之罪亦令眾
X04n0223_p0390a24║生墮三惡道；若生人中，得二種果報：一者、言無人受，
X04n0223_p0390b01║二者、語不明了。貪欲之罪亦令眾生墮三惡道；若生
X04n0223_p0390b02║人中，得二種果報：一者、心不知足，二者、多欲無厭。瞋
X04n0223_p0390b03║恚之罪亦令眾生墮三惡道；若生人中，得二種果報：
X04n0223_p0390b04║一者、常被他人求其長短，二者、恒被於他之所惱害。
X04n0223_p0390b05║邪見之罪亦令眾生墮三惡道；若生人中，得二種果
X04n0223_p0390b06║報：一者、生邪見家，二者、其心諂曲。佛子！十不善業道
X04n0223_p0390b07║能生此等無量無邊眾大苦聚，是故菩薩作如是念：
X04n0223_p0390b08║我當遠離十不善道，以十善道為法園苑，愛樂安住，
X04n0223_p0390b09║自住其中，亦勸他人令住其中。
X04n0223_p0390b10║【論】第三、佛子已下一段，有三十九行半經，明第二
X04n0223_p0390b11║地中善持上上十善。分釋義中，分為三段：一、佛子
X04n0223_p0390b12║已下，至如是方便，菩薩當學，有十四行經，明此位
X04n0223_p0390b13║菩薩持十善道。分於此段，其意有六：一、念十不善
X04n0223_p0390b14║業，是地獄、餓鬼、畜生；二、念十善業道，得生三界，至
X04n0223_p0390b15║有頂天，此十善通修非想頂，總名有頂；三、上品十
X04n0223_p0390b16║善，畏苦修真，得聲聞乘，得出三界有為心，伏盡三
X04n0223_p0390b17║界煩惱，入變化生死，有入滅定，經劫不覺；四、上品
X04n0223_p0390b18║十善，自覺緣生，不具慈悲，成獨覺乘，亦得變化生
X04n0223_p0390b19║死，為根別故，迴向大菩提，亦經十千劫；五、上品十
X04n0223_p0390b20║善，修廣大願，不捨眾生，求佛大智，成菩薩行；六、上
X04n0223_p0390b21║上十善，修一切種智清淨故，成十力、四無畏故，名
X04n0223_p0390b22║為最上乘。已上生天及出世，有此五種十善業道。
X04n0223_p0390b23║二、佛子！此菩薩摩訶薩已下，至無邊眾大苦聚，有
X04n0223_p0390b24║二十三行經，明行十不善業，各有二種因果，如經
X04n0223_p0390c01║具明。又十不善中，亦有上、中、下三品因緣，受苦不
X04n0223_p0390c02║同，如經自具。三、是故菩薩作如是念已下，至令住
X04n0223_p0390c03║其中，有兩行經，明菩薩自行十善，亦教他行十善。
X04n0223_p0390c04║分於上上十善者，明依智發心。自餘三品，雖皆離
X04n0223_p0390c05║三界業，得出三界果，皆依空發心，漸求佛智，方入
X04n0223_p0390c06║普賢願行。為三乘中菩薩願行雖廣，為未至佛智
X04n0223_p0390c07║故，皆有限量，如立三千大千國土為佛報境者是。
X04n0223_p0390c08║以是義故，與佛智中行普賢行者全別。三乘以觀
X04n0223_p0390c09║空及五位行門，忻理至理，方忻如來種智之門。然
X04n0223_p0390c10║更須入普賢願行，即佛果在十信五位後，云滿三
X04n0223_p0390c11║祇方至。若不迴心者，元且在門外草庵上。上十善
X04n0223_p0390c12║一乘之門，即以如來一切處不動智佛以為信心。
X04n0223_p0390c13║十住位中，即入如來智慧之果。十信五位，皆以佛
X04n0223_p0390c14║果大智以成行門，即以如來普光明智以成十住、
X04n0223_p0390c15║十行、十迴向、十地、十一地為體，即佛果與普賢行
X04n0223_p0390c16║同資。以智體圓明，出情見故，非三世攝。是以法華
X04n0223_p0390c17║經為迴三乘令歸智海，即以龍女表之。此經頓示
X04n0223_p0390c18║佛門，即如善財所表。善財雖徧巡諸友，然不動足
X04n0223_p0390c19║於覺母之前。慈氏雖授一生成佛之功，然不離一
X04n0223_p0390c20║念無前後無生智海。此是乘一切智乘，古今見盡。
X04n0223_p0390c21║若情存前後，不入佛智之門，且住草庵，止於門外。
X04n0223_p0390c22║論主頌曰：一切眾生金色界，白淨無垢智無壞，智
X04n0223_p0390c23║珠自在內衣中，只欲長貧住門外。廣大寶城住四
X04n0223_p0390c24║衢，文殊引導普賢扶，肥壯白牛甚多力，一念徧遊
X04n0223_p0391a01║無卷舒。如是寶乘不能入，但樂勤苦門前立，不覺
X04n0223_p0391a02║自身常住中，遣上恒言我不及。
X04n0223_p0391a03║【經】佛子！此菩薩摩訶薩復於一切眾生生利益心、安
X04n0223_p0391a04║樂心、慈心、悲心、憐愍心、攝受心、守護心、自己心、師心、
X04n0223_p0391a05║大師心，作是念言：眾生可愍，墮於邪見、惡慧、惡欲、惡
X04n0223_p0391a06║道稠林。我應令彼住於正見，行真實道。又作是念：一
X04n0223_p0391a07║切眾生分別彼我，互相破壞，鬬諍、瞋恨，熾然不息。我
X04n0223_p0391a08║當令彼住於無上大慈之中。又作是念：一切眾生貪
X04n0223_p0391a09║取無厭，唯求財利，邪命自活。我當令彼住於清淨身、
X04n0223_p0391a10║語、意業正命法中。又作是念：一切眾生常隨三毒，種
X04n0223_p0391a11║種煩惱因之熾然，不解志求出要方便。我當令彼除
X04n0223_p0391a12║滅一切煩惱大火，安置清涼涅槃之處。又作是念：一
X04n0223_p0391a13║切眾生為愚癡重闇、妄見厚瞙之所覆故，入陰翳稠
X04n0223_p0391a14║林，失智慧光明，行曠野險道，起諸惡見。我當令彼得
X04n0223_p0391a15║無障礙清淨智眼，知一切法如實相，不隨他教。又作
X04n0223_p0391a16║是念：一切眾生在於生死險道之中，將墮地獄、畜生、
X04n0223_p0391a17║餓鬼，入惡見網中，為愚癡稠林所迷，隨逐邪道，行顛
X04n0223_p0391a18║倒行。譬如盲人無有導師，非出要道謂為出要，入魔
X04n0223_p0391a19║境界，惡賊所攝，隨順魔心，遠離佛意。我當拔出如是
X04n0223_p0391a20║險難，令住無畏一切智城。又作是念：一切眾生為大
X04n0223_p0391a21║瀑水波浪所沒，入欲流、有流、無明流、見流，生死洄澓，
X04n0223_p0391a22║愛河漂轉，湍馳奔激，不暇觀察，為欲覺、恚覺、害覺隨
X04n0223_p0391a23║逐不捨，身見羅剎於中執取，將其永入愛欲稠林，於
X04n0223_p0391a24║所貪愛深生染著，住我慢原阜，安六處聚落，無善救
X04n0223_p0391b01║者，無能度者。我當於彼起大悲心，以諸善根而為救
X04n0223_p0391b02║濟，令無灾患，離染寂靜，住於一切智慧寶洲。又作是
X04n0223_p0391b03║念：一切眾生處世牢獄，多諸苦惱，常懷愛憎，自生憂
X04n0223_p0391b04║怖，貪欲重械之所繫縛，無明稠林以為覆障，於三界
X04n0223_p0391b05║內莫能自出。我當令彼永離三有，住無障礙大涅槃
X04n0223_p0391b06║中。又作是念：一切眾生執著於我，於諸蘊窟宅不求
X04n0223_p0391b07║出離，依六處空聚起四顛倒行，為四大毒蛇之所侵
X04n0223_p0391b08║惱，五蘊怨賊之所殺害，受無量苦。我當令彼住於最
X04n0223_p0391b09║勝無所著處，所謂：滅一切障礙，證無上涅槃。又作是
X04n0223_p0391b10║念：一切眾生其心狹劣，不行最上一切智道，雖欲出
X04n0223_p0391b11║離，但樂聲聞、辟支佛乘。我當令住廣大佛法、廣大智
X04n0223_p0391b12║慧。佛子！菩薩如是護持於戒，善能增長慈悲之心。
X04n0223_p0391b13║【論】第四、佛子已下，有三十九行半經，明第二地中
X04n0223_p0391b14║起慈悲眾生分。釋義中分為十段：一、佛子已下，三
X04n0223_p0391b15║十九行半經，總有十種慈悲眾生心，十種念眾生
X04n0223_p0391b16║苦道，令安在十種樂中，如經自具次第十種。復作
X04n0223_p0391b17║是念：如是身、邊二見，見取、戒取，總依邪見起故，標
X04n0223_p0391b18║在其首；六道、三界無明，總依名色；邪見、惡慧、惡欲，
X04n0223_p0391b19║生生死稠林故，標之為首。若明此諸見無體，諸見
X04n0223_p0391b20║即是法界緣生，起唯法起，見唯法見，隨智而轉，所
X04n0223_p0391b21║緣三界、六道、諸不善道，總由此五種生。若了即是
X04n0223_p0391b22║入佛知見已，後諸煩惱總無有生。如是五見相破
X04n0223_p0391b23║壞者，是離世間業。因此五見而生鬬諍、瞋恨，如因
X04n0223_p0391b24║貪便起邪命，如三毒因貪起瞋、癡業。惡業增盛，名
X04n0223_p0391c01║為熾然清涼涅槃者，業亡智現即樂。又舉愚癡重
X04n0223_p0391c02║闇妄見瞙者，總明多迷障業，為迷名色以障正智。
X04n0223_p0391c03║又舉墮地獄、畜生、餓鬼，明由前迷障，妄墮地獄。此
X04n0223_p0391c04║謂十八地獄。十八者，鑊湯、鑪炭、刀山、劒樹、黑闇、寒
X04n0223_p0391c05║冰、火車、火輪、鐵網、銅柱、沸屎、拔舌、釘身、吐火、飲銅、
X04n0223_p0391c06║愚癡火城、灰河等。已上十八種地獄，約心所作惡
X04n0223_p0391c07║業處即受之。入惡見網中者，明眾生迷真，妄取名
X04n0223_p0391c08║色、身見、邊見、戒取、見取、邪見，常自籠網，輪轉苦流。
X04n0223_p0391c09║愚癡稠林所迷者，如一切眾生愚癡稠林所迷，大
X04n0223_p0391c10║要約有八萬四千大體總論。一、迷等虗空迷，為迷
X04n0223_p0391c11║自身如來普光本智慧海，即等法界、虗空界。總迷
X04n0223_p0391c12║如是愚癡，廣多蔽障本智，故號稠林。如入位菩薩
X04n0223_p0391c13║迷道愚癡，隨五位上進修因果有一百，以五位中
X04n0223_p0391c14║各有十種波羅蜜以為昇進之行體。如十住中，從
X04n0223_p0391c15║十信已後修方便三昧，是修十住中初發心住向。
X04n0223_p0391c16║所謂得憶念諸佛智慧光明，是正入初發心住果；
X04n0223_p0391c17║入海門國觀修治地住向，觀察一切眾生海，是清
X04n0223_p0391c18║淨法界海；得普眼法門，是正入治地住果。如是五
X04n0223_p0391c19║位五十箇法門，皆有二種因果，都有一百箇昇進
X04n0223_p0391c20║法門。又以從初發心住，乘自佛智，經過五位，見諦
X04n0223_p0391c21║漸明，復有五因，有五箇果。此約本五位上立通為
X04n0223_p0391c22║十，都有一百一十法門，皆有迷障愚癡等法，一如
X04n0223_p0391c23║善財童子舉行所彰，待至彼位具明，如是名為隨
X04n0223_p0391c24║位進修未得自在愚癡。直至佛果，所謂算數廣大
X04n0223_p0392a01║愚、隨好光明功德分量廣大愚，唯佛窮果方始了
X04n0223_p0392a02║知，如阿僧祇品、隨好光明功德品，如來自說者是。
X04n0223_p0392a03║如是隨地位中進修迷障，至善財表法知識，一一
X04n0223_p0392a04║對行具明，令易解故。隨逐邪道，有九十五種諸邪
X04n0223_p0392a05║道故。又一切眾生、人、天、魔、梵、聲聞、緣覺、淨土、菩薩，
X04n0223_p0392a06║皆是邪道，但為苦樂不同，皆非正見。行顛倒行者，
X04n0223_p0392a07║四倒、八倒等是。猶如盲人無有導師者，明菩薩觀
X04n0223_p0392a08║迷起悲，求出要道，惠濟羣品。已下可知。入魔境界
X04n0223_p0392a09║者，五蘊魔、煩惱魔、死魔、天魔是也。惡賊所攝者，六
X04n0223_p0392a10║根逐境，起諸邪見是也。隨順魔心，遠離佛意者，明
X04n0223_p0392a11║根隨境變，迷自佛智故。我拔出如是險難，令住無
X04n0223_p0392a12║畏一切智城者，明念苦興悲令達本智故。又作是
X04n0223_p0392a13║念一切眾生為大瀑水波浪所沒者，明因愛水所
X04n0223_p0392a14║沒故。入欲流、有流、無明流、見流生死洄澓者，明總
X04n0223_p0392a15║因愛河漩流漂轉故。湍馳奔激不暇觀察者，明前
X04n0223_p0392a16║四流迅速逐境，從見起諸妄業，無暇起觀而調伏
X04n0223_p0392a17║之故。為欲覺、恚覺、害覺隨逐不捨者，明此三種惡
X04n0223_p0392a18║作流依身見，羅剎於中執將永入愛欲稠林故。明
X04n0223_p0392a19║因身等五見俱生六十二見。齊起六十二見者，依
X04n0223_p0392a20║婆沙說，五蘊中各起四見，四五二十三，世各二十，
X04n0223_p0392a21║通為六十通身，即是神身、異神二見，總為六十二
X04n0223_p0392a22║見。且於色蘊中，即色是我、離色非我，我中有色、色
X04n0223_p0392a23║中有我，五蘊中各具有此四，如是諸見皆依身見
X04n0223_p0392a24║所起。是故此經云：無身亦無見，得佛無上身。將入
X04n0223_p0392b01║愛欲稠林者，明一切生死皆從愛欲所生故。為生
X04n0223_p0392b02║死多故如稠林，一剎那間八百生滅心齊起流注
X04n0223_p0392b03║不絕，剎那時盡生滅齊無。於所貪愛深生染著者，
X04n0223_p0392b04║明深作生死苦業轉轉不休故。我慢原阜者，慢有
X04n0223_p0392b05║七：憍慢、慢慢、過慢、卑慢、我慢、增上慢、邪慢。原阜者，
X04n0223_p0392b06║明慢上更加慢及過慢等，名之曰阜。如世平地更
X04n0223_p0392b07║有高地，其上平坦曰原，原上更高為堆，堆上更高
X04n0223_p0392b08║為阜，明我慢上加六重慢，此為重阜也。定六處聚
X04n0223_p0392b09║落者，憍慢原阜上更加眼、耳、鼻、舌、身、意取著，名色
X04n0223_p0392b10║境增長。苦因已下十四行經，如文可解。此十段經
X04n0223_p0392b11║明此地中觀苦起悲救護分
X04n0223_p0392b12║
X04n0223_p0392b13║大方廣佛新華嚴經合論卷第五十七
X04n0223_p0392b14║
X04n0223_p0392b15║音切
X04n0223_p0392b16║珂（苦何切。）婢（部彌切。）籌（直由切。）醫（衣音。）鍊（良殿切。）數（所角切。）糧（良音。）
X04n0223_p0392b17║匪（方尾切。）瑕（戶加切。）玷（丁念切。）戀（良願切。）恕（庶音。）偷（託侯切。）盜（導音。）
X04n0223_p0392b18║媒（莫杯切。）麤（倉胡切。）獷（古猛切。）庸（容音。）鄙（彼音。）闕（去月切。）訟（似用切。）
X04n0223_p0392b19║憐（力延切。）阜（婦音。）湍（土官切。）激（經歷切。）暇（遐嫁切。）窟（苦骨切。）屎（失指
X04n0223_p0392b20║切。）堆（都回切。）釘（下定切。）驗（禺欠切。）