X04n0223_p0392b21║
X04n0223_p0392b22║
X04n0223_p0392b23║
X04n0223_p0392b24║大方廣佛新華嚴經合論卷第五十八
X04n0223_p0392c01║唐于闐國三藏沙門實叉難陀譯經
X04n0223_p0392c02║唐太原方山長者李通玄造論
X04n0223_p0392c03║唐福州開元寺沙門志寧釐經合論
X04n0223_p0392c04║十地品第二十六之六
X04n0223_p0392c05║【經】佛子！菩薩住此離垢地，以願力故，得見多佛。所謂：
X04n0223_p0392c06║見多百佛、多千佛、多百千佛、多億佛、多百億佛、多千
X04n0223_p0392c07║億佛、多百千億佛，如是乃至見多百千億那由他佛。
X04n0223_p0392c08║於諸佛所，以廣大心、深心，恭敬尊重，承事供養，衣服、
X04n0223_p0392c09║飲食、臥具、醫藥，一切資生悉以奉施，亦以供養一切
X04n0223_p0392c10║眾僧，以此善根迴向阿耨多羅三藐三菩提。於諸佛
X04n0223_p0392c11║所，以尊重心，復更受行十善道法，隨其所受，乃至菩
X04n0223_p0392c12║提，終不忘失。是菩薩於無量百千億那由他劫，遠離
X04n0223_p0392c13║慳、嫉、破戒垢故，布施、持戒清淨滿足。譬如真金置礬
X04n0223_p0392c14║石中，如法鍊已，離一切垢，轉復明淨。菩薩住此離垢
X04n0223_p0392c15║地亦復如是，於無量百千億那由他劫，遠離慳、嫉、破
X04n0223_p0392c16║戒垢故，布施、持戒清淨滿足。佛子！此菩薩，四攝法中，
X04n0223_p0392c17║愛語偏多；十波羅蜜中，持戒偏多；餘非不行，但隨力
X04n0223_p0392c18║隨分。佛子！是名：略說菩薩摩訶薩第二離垢地。菩薩
X04n0223_p0392c19║住此地，多作轉輪聖王，為大法主，具足七寶，有自在
X04n0223_p0392c20║力，能除一切眾生慳貪、破戒垢，以善方便令其安住
X04n0223_p0392c21║十善道中；為大施主，周給無盡。布施、愛語、利益、同事，
X04n0223_p0392c22║如是一切諸所作業，皆不離念佛，不離念法，不離念
X04n0223_p0392c23║僧，乃至不離念具足一切種、一切智智。又作是念：我
X04n0223_p0392c24║當於一切眾生中為首、為勝、為殊勝、為妙、為微妙、為
X04n0223_p0393a01║上、為無上，乃至為一切智智依止者。是菩薩若欲捨
X04n0223_p0393a02║家，於佛法中勤行精進，便能捨家、妻子、五欲；既出家
X04n0223_p0393a03║已，勤行精進，於一念頃，得千三昧，得見千佛，知千佛
X04n0223_p0393a04║神力，能動千世界，乃至能示現千身，於一一身能示
X04n0223_p0393a05║現千菩薩以為眷屬；若以菩薩殊勝願力自在示現，
X04n0223_p0393a06║過於是數，百劫、千劫乃至百千億那由他劫不能數
X04n0223_p0393a07║知。爾時，金剛藏菩薩欲重宣其義而說頌曰：
X04n0223_p0393a08║【論】第五、佛子已下一段，有三十一行半。經明正入
X04n0223_p0393a09║第二、離垢地，得見多佛分。釋義中，明此地菩薩以
X04n0223_p0393a10║願力得見多百千佛。於此段中，復分十段：一、佛子
X04n0223_p0393a11║已下，至那由他佛，有三行半。經明此位菩薩以願
X04n0223_p0393a12║力得見多佛分。二、於諸佛所已下，至亦以供養一
X04n0223_p0393a13║切眾僧，有兩行半。經明以三心、五事之供佛及僧
X04n0223_p0393a14║分。此中佛、法、僧者，以毗盧遮那為佛寶，文殊師利
X04n0223_p0393a15║為法寶，以普賢行為僧寶，總攝三乘人天六道。三
X04n0223_p0393a16║寶總在此三寶中，皆從普賢隨行教成故。三、以此
X04n0223_p0393a17║善根已下，至布施、持戒清淨滿足，有四行。經明重
X04n0223_p0393a18║受十善戒分。此明初地亦受上上十善，此更重明
X04n0223_p0393a19║鍊磨。四、譬如真金已下，至持戒清淨滿足，有三行
X04n0223_p0393a20║半。經明舉鍊磨真金，更加礬石，更明淨喻。五、佛子
X04n0223_p0393a21║已下，至但隨力隨分，有兩行半，經明此位菩薩所
X04n0223_p0393a22║行之行分。六、佛子已下，至一切種一切智智，有六
X04n0223_p0393a23║行半，經明此位菩薩受職分。如云：一切眾者，以加
X04n0223_p0393a24║行薰修，種一切智，即是根本智。又智者，明以根本
X04n0223_p0393b01║智加行成差別智，如根本智因三昧現故，差別智
X04n0223_p0393b02║由以根本智觀察加行力修成。若不一一人以加
X04n0223_p0393b03║行觀察力、大願力，即根本智滯寂，聲聞同乘，故無
X04n0223_p0393b04║有用也。七、又作是念已下，至一切智智依止者，有
X04n0223_p0393b05║兩行半，經明此位菩薩自知道德殊勝分。八、是菩
X04n0223_p0393b06║薩已下，至以為眷屬，有四行半，經明此菩薩亦能
X04n0223_p0393b07║捨家、妻子、出家，得千三昧，得見千佛分。九、若以菩
X04n0223_p0393b08║薩殊勝願力已下，至不能數知，有兩行，經明以勝
X04n0223_p0393b09║願力見佛，過前依報業力分。十、爾時已下，明金剛
X04n0223_p0393b10║藏說頌分。
X04n0223_p0393b11║【經】質直柔耎及堪能，調伏寂靜與純善，
X04n0223_p0393b12║速出生死廣大意，以此十心入二地。
X04n0223_p0393b13║住此成就戒功德，遠離殺生不惱害，
X04n0223_p0393b14║亦離偷盜及邪婬，妄惡乖離無義語，
X04n0223_p0393b15║不貪財物常慈愍，正道直心無諂偽，
X04n0223_p0393b16║離險捨慢極調柔，依教而行不放逸，
X04n0223_p0393b17║地獄畜生受眾苦，餓鬼燒然出猛𦦨，
X04n0223_p0393b18║一切皆由罪所致，我當離彼住實法。
X04n0223_p0393b19║人中隨意得受生，乃至頂天禪定樂。
X04n0223_p0393b20║獨覺聲聞佛乘道，皆由十善而成就。
X04n0223_p0393b21║如是思惟不放逸，自持淨戒教他護，
X04n0223_p0393b22║復見羣生受眾苦，轉更增益大悲心，
X04n0223_p0393b23║凡愚邪智不正解，常懷忩恨多諍訟，
X04n0223_p0393b24║貪求境界無足期，我應令彼除三毒。
X04n0223_p0393c01║愚癡大闇所纏覆，入大險道邪見網，
X04n0223_p0393c02║生死籠檻怨所拘，我應令彼摧魔賊。
X04n0223_p0393c03║四流漂蕩心沒溺，三界焚如苦無量。
X04n0223_p0393c04║計蘊為宅我在中，為欲度彼勤行道。
X04n0223_p0393c05║設求出離心下劣，捨於最上佛智慧，
X04n0223_p0393c06║我欲令彼住大乘，發勤精進無厭足，
X04n0223_p0393c07║菩薩住此集功德，見無量佛咸供養，
X04n0223_p0393c08║億劫修治善更明，如以好藥鍊真金。
X04n0223_p0393c09║佛子住此作輪王，普化眾生行十善，
X04n0223_p0393c10║所有善法皆修習，為成十力救於世。
X04n0223_p0393c11║欲捨王位及財寶，即棄居家依佛教。
X04n0223_p0393c12║勇猛精勤一念中，獲千三昧見千佛。
X04n0223_p0393c13║所有種種神通力，此地菩薩皆能現。
X04n0223_p0393c14║願力所作復過此，無量自在度羣生。
X04n0223_p0393c15║一切世間利益者，所修菩薩最勝行，
X04n0223_p0393c16║如是第二地功德，為諸佛子已開演。
X04n0223_p0393c17║佛子得聞此地行，菩薩境界難思議，
X04n0223_p0393c18║靡不恭敬心歡喜，散華空中為供養。
X04n0223_p0393c19║讚言善哉大山王，慈心愍念諸眾生，
X04n0223_p0393c20║善說智者律儀法，第二地中之行相。
X04n0223_p0393c21║是諸菩薩微妙行，真實無異無差別，
X04n0223_p0393c22║為欲利益諸羣生，如是演說最清淨。
X04n0223_p0393c23║一切人天供養者，願為演說第三地。
X04n0223_p0393c24║與法相應諸智業，如其境界希具闡。
X04n0223_p0394a01║大仙所有施戒法，忍辱精進禪智慧，
X04n0223_p0394a02║及以方便慈悲道，佛清淨行願皆說。
X04n0223_p0394a03║時解脫月復請言：無畏大士金剛藏，
X04n0223_p0394a04║願說趣入第三地，柔和心者諸功德。
X04n0223_p0394a05║【論】第六、說頌已下，有四十二行頌，明重頌前法及
X04n0223_p0394a06║請說第三地分。釋義中分為五段：一、質直柔耎及
X04n0223_p0394a07║堪能已下，至為諸佛子已開演，有三十行頌，明頌
X04n0223_p0394a08║前十段法門。兩行一頌，如文自具。二、佛子已下，至
X04n0223_p0394a09║第二地中之行相，有四行頌，明大眾聞法興供分。
X04n0223_p0394a10║三、是諸菩薩微妙行已下，至願為演說第三地，有
X04n0223_p0394a11║三行頌，明諸菩薩聞第二地，又請說第三地法分。
X04n0223_p0394a12║四、與法相應諸智業已下，至佛清淨行願皆說，有
X04n0223_p0394a13║三行頌，明諸菩薩同請說分。五、時解脫月已下，有
X04n0223_p0394a14║兩行頌，明解脫月重請說第三地分。
X04n0223_p0394a15║第三、發光地。將釋此地五門，如前。一、釋地名目者，
X04n0223_p0394a16║何故名為發光地？明此地修色、無色界八禪定，善
X04n0223_p0394a17║達色、無色界世間禪體識相對治，明達三界障惑
X04n0223_p0394a18║分明，益令智慧明淨故，故名發光地。為從初地、二
X04n0223_p0394a19║地以善達欲界中隨纏法，於三地善達色、無色界
X04n0223_p0394a20║四禪、八定法門，得出三界智慧光明現前故，故名
X04n0223_p0394a21║發光地。若但修治欲界煩惱，不修八定，達色、無色
X04n0223_p0394a22║界猶有上二界障在，不名發光。為此地修三界業
X04n0223_p0394a23║障盡故，故名發光地，以定能發慧光故。二、明此地
X04n0223_p0394a24║修何行門者，以忍波羅蜜為體，餘九為伴，此明三
X04n0223_p0394b01║界業障盡故，以此忍名為得無生忍。若也初發心
X04n0223_p0394b02║住，得佛智慧現前，名初生諸佛智慧家，以十住、十
X04n0223_p0394b03║行、十迴向總得無生忍，是總義。若也麤細進修言
X04n0223_p0394b04║之，地前三賢名為以佛智慧調伏，名為伏忍。初地、
X04n0223_p0394b05║二地、三地名順無生忍，四、五、六地得出三界及世
X04n0223_p0394b06║間障亡，方得名無生忍，七、八、九地方名無功用寂
X04n0223_p0394b07║滅忍，十地悲智圓該位同諸佛。三明善財表法者，
X04n0223_p0394b08║善財於此位中得見喜目觀察眾生，夜天神去菩
X04n0223_p0394b09║提場不遠，坐蓮華藏師子之座，善財得大勢力普
X04n0223_p0394b10║喜幢解脫門，表初地初入地位初發心，第二離垢
X04n0223_p0394b11║地是初會菩提之體為戒體，第三地是依菩提之
X04n0223_p0394b12║理修忍，忍是行首故，故去菩提場不遠，以菩提成
X04n0223_p0394b13║忍行故，坐蓮華藏師子之座，蓮華表在行無染，師
X04n0223_p0394b14║子明依主義也。號喜目觀察眾生者，明法忍行慈
X04n0223_p0394b15║也。夜天神者，如前釋也。善財得大勢力普喜幢解
X04n0223_p0394b16║脫者，明出三界障盡法忍成滿，貪瞋忿恨惑不能
X04n0223_p0394b17║生故，法忍現前有大勢力故。普喜幢解脫者，明能
X04n0223_p0394b18║摧壞自他煩惱故，於諸境界不傾動故，於諸違順
X04n0223_p0394b19║成法樂故。四明於三界中此地得何界解脫者，此
X04n0223_p0394b20║得三界解脫，為前二地對治欲界，此三地以次對
X04n0223_p0394b21║治上二界，八禪總是三界障盡故，以四地修三十
X04n0223_p0394b22║七助道觀，五地修十諦觀，六地修十二緣生觀，學
X04n0223_p0394b23║出世中世間智慧故。五隨文釋義中二義如前。第
X04n0223_p0394b24║一長科經意者，於此發光地中長科為七段：
X04n0223_p0394c01║【經】爾時，金剛藏菩薩告解脫月菩薩言：佛子！菩薩摩
X04n0223_p0394c02║訶薩已淨第二地，欲入第三地，當起十種深心。何等
X04n0223_p0394c03║為十？所謂：清淨心、安住心、厭捨心、離貪心、不退心、堅
X04n0223_p0394c04║固心、明盛心、勇猛心、廣心、大心。菩薩以是十心，得入
X04n0223_p0394c05║第三地。
X04n0223_p0394c06║【論】第一、爾時，金剛藏菩薩已下，至得入第三地，有
X04n0223_p0394c07║五行。經明從第二地修第三地向，起十種心分，如
X04n0223_p0394c08║經自具。
X04n0223_p0394c09║【經】佛子！菩薩摩訶薩住第三地已，觀一切有為法如
X04n0223_p0394c10║實相，所謂：無常、苦、不淨、不安隱、敗壞、不久住、剎那生
X04n0223_p0394c11║滅，非從前際生，非向後際去，非於現在住。又觀此法
X04n0223_p0394c12║無救、無依，與憂、與悲，苦惱同住，愛憎所繫，愁慼轉多，
X04n0223_p0394c13║無有停積，貪、恚、癡火熾然不息，眾患所纏，日夜增長，
X04n0223_p0394c14║如幻不實。見如是已，於一切有為倍增厭離，趣佛智
X04n0223_p0394c15║慧，見佛智慧不可思議、無等、無量、難得、無雜、無惱、無
X04n0223_p0394c16║憂，至無畏城不復退還，能救無量苦難眾生。菩薩如
X04n0223_p0394c17║是見如來智慧無量利益，見一切有為無量過患，則
X04n0223_p0394c18║於一切眾生生十種哀愍心。何等為十？所謂：見諸眾
X04n0223_p0394c19║生孤獨無依，生哀愍心；見諸眾生貧窮困乏，生哀愍
X04n0223_p0394c20║心；見諸眾生三毒火然，生哀愍心；見諸眾生諸有牢
X04n0223_p0394c21║獄之所禁閉，生哀愍心；見諸眾生煩惱稠林恒所覆
X04n0223_p0394c22║障，生哀愍心；見諸眾生不善觀察，生哀愍心；見諸眾
X04n0223_p0394c23║生無善法欲，生哀愍心；見諸眾生失諸佛法，生哀愍
X04n0223_p0394c24║心；見諸眾生隨生死流，生哀愍心；見諸眾生失解脫
X04n0223_p0395a01║方便，生哀愍心。是為十。菩薩如是見眾生界無量苦
X04n0223_p0395a02║惱，發大精進，作是念言：此等眾生，我應救，我應脫，我
X04n0223_p0395a03║應淨，我應度，應著善處，應令安住，應令歡喜，應令知
X04n0223_p0395a04║見，應令調伏，應令涅槃。菩薩如是厭離一切有為，如
X04n0223_p0395a05║是愍念一切眾生，知一切智智有勝利益，欲依如來
X04n0223_p0395a06║智慧救度眾生，作是思惟：此諸眾生墮在煩惱大苦
X04n0223_p0395a07║之中，以何方便而能拔濟，令住究竟涅槃之樂？便作
X04n0223_p0395a08║是念：欲度眾生令住涅槃，不離無障礙解脫智；無障
X04n0223_p0395a09║礙解脫智，不離一切法如實覺；一切法如實覺，不離
X04n0223_p0395a10║無行無生行慧光；無行無生行慧光，不離禪善巧決
X04n0223_p0395a11║定觀察智；禪善巧決定觀察智，不離善巧多聞。菩薩
X04n0223_p0395a12║如是觀察了知已，倍於正法勤求修習，日夜唯願聞
X04n0223_p0395a13║法、喜法、樂法、依法、隨法、解法、順法、到法、住法、行法。菩
X04n0223_p0395a14║薩如是勤求佛法，所有珍財皆無恡惜，不見有物難
X04n0223_p0395a15║得可重，但於能說佛法之人生難遭想。是故菩薩於
X04n0223_p0395a16║內外財，為求佛法悉能捨施，無有恭敬而不能行，無
X04n0223_p0395a17║有憍慢而不能捨，無有承事而不能作，無有勤苦而
X04n0223_p0395a18║不能受。若聞一句未曾聞法生大歡喜，勝得三千大
X04n0223_p0395a19║千世界滿中珍寶；若聞一偈未聞正法生大歡喜，勝
X04n0223_p0395a20║得轉輪聖王位；若得一偈未曾聞法能淨菩薩行，勝
X04n0223_p0395a21║得帝釋梵王位住無量百千劫。若有人言：我有一句
X04n0223_p0395a22║佛所說法能淨菩薩行，汝今若能入大火坑受極大
X04n0223_p0395a23║苦，當以相與。菩薩爾時作如是念：我以一句佛所說
X04n0223_p0395a24║法淨菩薩行故，假使三千大千世界大火滿中，尚欲
X04n0223_p0395b01║從於梵天之上投身而下親自受取，況小火坑而不
X04n0223_p0395b02║能入？然我今者為求佛法，應受一切地獄眾苦，何況
X04n0223_p0395b03║人中諸小苦惱？菩薩如是發勤精進求於佛法，如其
X04n0223_p0395b04║所聞觀察修行。此菩薩得聞法已，攝心安住於空閑
X04n0223_p0395b05║處，作是思惟：如說修行乃得佛法，非但口言而可清
X04n0223_p0395b06║淨。
X04n0223_p0395b07║【論】第二、佛子已下，至非但口言而可清淨，有五十
X04n0223_p0395b08║二行半。經明正住第三地，覩諸有為法，及於一切
X04n0223_p0395b09║眾生起慈悲，并貴法重人，能入火坑受苦樂聞法
X04n0223_p0395b10║分。第二、隨文釋義中，分為五段：一、佛子！菩薩摩訶
X04n0223_p0395b11║薩住第三地已下，至是為十，有十九行。經明觀有
X04n0223_p0395b12║為苦無常，以十種哀愍眾生分。二、菩薩如是見眾
X04n0223_p0395b13║生界已下，至究竟涅槃之樂，有七行半。經明菩薩
X04n0223_p0395b14║念度眾生，以何方便安置何處，令得究竟涅槃之
X04n0223_p0395b15║樂分。三、便作是念已下，至如是觀知已，可五行。經
X04n0223_p0395b16║明菩薩所念，知安置眾生之究竟處分。四、倍於正
X04n0223_p0395b17║法已下，至觀察修行，可有十九行。經明菩薩欲度
X04n0223_p0395b18║眾生，倍勤修習求法，身命能捨，入大火坑無苦分。
X04n0223_p0395b19║五、此菩薩已下，有兩行。經明決定修行，非但口言
X04n0223_p0395b20║分。如欲度眾生，令住涅槃樂，不離無障解脫智，此
X04n0223_p0395b21║是根本智。乃至如是實覺無行無生慧光禪、善巧
X04n0223_p0395b22║決定觀察智、善巧多聞，如此五法，總是一根本智
X04n0223_p0395b23║之隨用修行者。修方便定，顯之可見。如倍於正法
X04n0223_p0395b24║勤求修習，日夜唯願聞法者，喜法者，明智現無憂
X04n0223_p0395c01║故；樂法者，無生死故；依法者，依如來智故；隨法者，
X04n0223_p0395c02║隨順正解脫故；解法者，解第一義故；順法者，順正
X04n0223_p0395c03║智故；到法者，自到涅槃，能到入生死度眾生故，亦
X04n0223_p0395c04║令到涅槃故；住法者，住如來智慧中住故。如得一
X04n0223_p0395c05║偈法，勝得大千世界寶及輪王位者，明世法不免
X04n0223_p0395c06║生死故。已下准知。
X04n0223_p0395c07║【經】佛子！是菩薩住此發光地時，即離欲、惡不善法，有
X04n0223_p0395c08║覺有觀，離生喜樂，住初禪。滅覺觀，內淨一心，無覺無
X04n0223_p0395c09║觀，定生喜樂，住第二禪。離喜住捨，有念正知，身受樂，
X04n0223_p0395c10║諸聖所說能捨，有念受樂，住第三禪。斷樂先除，苦喜
X04n0223_p0395c11║憂滅，不苦不樂，捨念清淨，住第四禪。超一切色想，滅
X04n0223_p0395c12║有對想，不念種種想；入無邊虗空，住虗空無邊處；超
X04n0223_p0395c13║一切虗空無邊處，入無邊識，住識無邊處；超一切識
X04n0223_p0395c14║無邊處，入無少所有，住無所有處；超一切無所有處，
X04n0223_p0395c15║住非有想非無想處。但隨順法故行，而無所樂著。
X04n0223_p0395c16║【論】第三、佛子已下，至而無所樂著，有十行半經，明
X04n0223_p0395c17║住發光地，修色、無色界四禪、八定，隨順法性，而行
X04n0223_p0395c18║無所著分。復分為九段：一、佛子已下，至離生喜樂
X04n0223_p0395c19║一行半經，是住初禪分；二、滅覺觀已下，至定生喜
X04n0223_p0395c20║樂一行經，住第二禪分；三、離喜住捨已下，至捨有
X04n0223_p0395c21║念受樂有兩行經，是住第三禪分；四、斷樂已下，至
X04n0223_p0395c22║住第四禪有一行經，是住第四禪分；五、超一切色
X04n0223_p0395c23║想已下，至住無邊虗空處有一行半經，是空處定
X04n0223_p0395c24║分；六、超一切虗空無邊處，至住無邊識處有一行
X04n0223_p0396a01║經，是識處定分；七、超一切識無邊處已下，至住無
X04n0223_p0396a02║所有處一行經，是無所有處定分；八、超一切無所
X04n0223_p0396a03║有處已下，至非有想非無想處一行經，是非有想
X04n0223_p0396a04║定分。此是三界頂。九、但隨順法故，而無所著，是心
X04n0223_p0396a05║無依定。此是法界定體。隨文釋義者，明此發光地，
X04n0223_p0396a06║得出三界心，入法界自體無作大三昧門，雖修四
X04n0223_p0396a07║禪八定，恒隨法性而無所依，但為鍊磨三界習氣
X04n0223_p0396a08║令智明淨，應如是進修故，如善鍊金不失銖兩。喻
X04n0223_p0396a09║如是重重以戒定慧鍊磨，不失法界大圓明智銖
X04n0223_p0396a10║兩，以此八種禪定鍊磨，令智慧轉更明淨，以法身
X04n0223_p0396a11║智體本無增減，故名發光地。權教菩薩得出八禪，
X04n0223_p0396a12║超三界苦生於淨土，有慈悲者留惑潤生住於世
X04n0223_p0396a13║間。聲聞羅漢出八禪定後入第九定，依空智滅身
X04n0223_p0396a14║智總無，如一乘菩薩修習八禪，善知世法無有體
X04n0223_p0396a15║性，成一切智之妙用故，達三界體自無生滅故，發
X04n0223_p0396a16║起大智知世法故，故名發光地。明初地修檀住世
X04n0223_p0396a17║間，第二地修戒明能淨世間，第三地修八定明得
X04n0223_p0396a18║出世間，四五六地明修出世間中世間之智，七八
X04n0223_p0396a19║九地明修入世間成悲智圓融，第十地明修智悲
X04n0223_p0396a20║圓滿成佛位故。計其理智無有地體層級，為治慣
X04n0223_p0396a21║習及會融悲智生熟，及修世間出世間差別，智有
X04n0223_p0396a22║淺深安立諸地，設其軌度令使倣之。
X04n0223_p0396a23║【經】佛子！此菩薩心隨於慈，廣大無量不二，無怨無對，
X04n0223_p0396a24║無障無惱，徧至一切處，盡法界、虗空界，徧一切世間
X04n0223_p0396b01║住；悲、喜、捨亦復如是。
X04n0223_p0396b02║【論】第四、佛子已下，至亦復如是，有兩行半經，明此
X04n0223_p0396b03║位修慈、悲、喜、捨四無量心，以大慈為首分。
X04n0223_p0396b04║【經】佛子！此菩薩得無量神通力，能動大地，以一身為
X04n0223_p0396b05║多身，多身為一身，或隱或顯；石壁山障，所往無礙，猶
X04n0223_p0396b06║如虗空；於虗空中跏趺而去，同於飛鳥；入地如水，履
X04n0223_p0396b07║水如地；身出煙𦦨，如大火聚；復雨於水，猶如大雲；日
X04n0223_p0396b08║月在空，有大威力，而能以手捫摸摩觸；其身自在，乃
X04n0223_p0396b09║至梵世。此菩薩天耳清淨過於人耳，悉聞人天若近
X04n0223_p0396b10║若遠所有音聲，乃至蚊蚋、虻蠅等聲亦悉能聞。此菩
X04n0223_p0396b11║薩以他心智，如實而知他眾生心。所謂：有貪心，如實
X04n0223_p0396b12║知有貪心；離貪心，如實知離貪心；有瞋心、離瞋心，有
X04n0223_p0396b13║癡心、離癡心，有煩惱心、無煩惱心，小心、廣心，大心、無
X04n0223_p0396b14║量心，略心、非略心，散心、非散心，定心、非定心，解脫心、
X04n0223_p0396b15║非解脫心，有上心、無上心，雜染心、非雜染心，廣心、非
X04n0223_p0396b16║廣心，皆如實知。菩薩如是以他心智知眾生心。此菩
X04n0223_p0396b17║薩念知無量宿命差別。所謂：念知一生，念知二生、三
X04n0223_p0396b18║生、四生，乃至十生、二十、三十，乃至百生、無量百生、無
X04n0223_p0396b19║量千生、無量百千生，成劫、壞劫、成壞劫、無量成壞劫，
X04n0223_p0396b20║我曾在某處，如是名、如是姓、如是種族、如是飲食、如
X04n0223_p0396b21║是壽命、如是久住、如是苦樂，我於彼死生於某處，從
X04n0223_p0396b22║某處死生於此處，如是形狀、如是相貌、如是言音，如
X04n0223_p0396b23║是過去無量差別皆能憶念。此菩薩天眼清淨過於
X04n0223_p0396b24║人眼，見諸眾生生時、死時，好色、惡色，善趣、惡趣，隨業
X04n0223_p0396c01║而去。若彼眾生成就身惡行、成就語惡行、成就意惡
X04n0223_p0396c02║行，誹謗賢聖，具足邪見，及邪見業因緣，身壞命𣧩，必
X04n0223_p0396c03║墮惡趣，生地獄中。若彼眾生成就身善行、成就語善
X04n0223_p0396c04║行、成就意善行，不謗賢聖，具足正見，正見業因緣，身
X04n0223_p0396c05║壞命𣧩，必生善趣諸天之中。菩薩天眼皆如實知。此
X04n0223_p0396c06║菩薩於諸禪三昧、三摩鉢底能入、能出，然不隨其力
X04n0223_p0396c07║受生，但隨能滿菩提分處，以意願力而生其中。
X04n0223_p0396c08║【論】第五、佛子已下，至以意願力而生，其中有三十
X04n0223_p0396c09║三行經，明住此地以修禪定獲神通力六根清淨
X04n0223_p0396c10║分。於此段中復分六段：一、佛子！此菩薩得無量神
X04n0223_p0396c11║通力已下，至於梵世，有六行經，明神足通分；二、此
X04n0223_p0396c12║菩薩已下，至亦悉能聞，有兩行經，明天耳通分；三、
X04n0223_p0396c13║此菩薩已下，至以他心智知眾生心，有七行經，明
X04n0223_p0396c14║得他心智分；四、此菩薩已下，至皆能憶念，有八行
X04n0223_p0396c15║經，明得宿命分；五、此菩薩已下，至皆如實知，有七
X04n0223_p0396c16║行半經，明得天眼分。此已上明菩薩五通自在，為
X04n0223_p0396c17║智悲未滿本願故，具普賢行故，異淨土菩薩故，異
X04n0223_p0396c18║二乘故，不證漏盡通，以智於生死隨行自在故。如
X04n0223_p0396c19║淨名經云雖行六通而不盡漏者是也。六、此菩薩
X04n0223_p0396c20║已下，至以意願力而生，其中有兩行經，明不隨三
X04n0223_p0396c21║昧力受生分。
X04n0223_p0396c22║【經】佛子！是菩薩住此發光地，以願力故，得見多佛。所
X04n0223_p0396c23║謂：見多百佛，見多千佛，見多百千佛，乃至見多百千
X04n0223_p0396c24║億那由他佛。悉以廣大心、深心，恭敬尊重，承事供養，
X04n0223_p0397a01║衣服、飲食、臥具、湯藥，一切資生悉以奉施，亦以供養
X04n0223_p0397a02║一切眾僧，以此善根迴向阿耨多羅三藐三菩提。於
X04n0223_p0397a03║其佛所，恭敬聽法，聞已受持，隨力修行。此菩薩觀一
X04n0223_p0397a04║切法不生不滅，因緣而有；見縛先滅，一切欲縛、色縛、
X04n0223_p0397a05║有縛、無明縛皆縛微薄；於無量百千億那由他劫不
X04n0223_p0397a06║積集故，邪貪、邪瞋及以邪癡悉得除斷，所有善根轉
X04n0223_p0397a07║更明淨。佛子！譬如真金，善巧鍊治，秤兩不減，轉更明
X04n0223_p0397a08║淨。菩薩亦復如是，住此發光地，不積集故，邪貪、邪嗔
X04n0223_p0397a09║及以邪癡皆得除斷，所有善根轉更明淨。此菩薩忍
X04n0223_p0397a10║辱心、柔和心、諧順心、悅美心、不嗔心、不動心、不濁心、
X04n0223_p0397a11║無高下心、不望報心、報恩心、不諂心、不誑心、無險詖
X04n0223_p0397a12║心，皆轉清淨。此菩薩於四攝中，利行偏多；十波羅蜜
X04n0223_p0397a13║中，忍波羅蜜偏多；餘非不修，但隨力隨分。佛子！是名：
X04n0223_p0397a14║菩薩第三發光地。菩薩住此地，多作三十三天王，能
X04n0223_p0397a15║以方便令諸眾生捨離貪欲、布施、愛語、利行、同事；如
X04n0223_p0397a16║是一切諸所作業，皆不離念佛，不離念法，不離念僧，
X04n0223_p0397a17║乃至不離念具足一切種、一切智智。復作是念：我當
X04n0223_p0397a18║於一切眾生中為首、為勝、為殊勝、為妙、為微妙、為上、
X04n0223_p0397a19║為無上，乃至為一切智智依止者。若勤行精進，於一
X04n0223_p0397a20║念頃，得百千三昧，得見百千佛，知百千佛神力，能動
X04n0223_p0397a21║百千佛世界，乃至示現百千身，一一身百千菩薩以
X04n0223_p0397a22║為眷屬；若以菩薩殊勝願力自在示現，過於此數，百
X04n0223_p0397a23║劫、千劫乃至百千億那由他劫不能數知。爾時，金剛
X04n0223_p0397a24║藏菩薩欲重宣其義而說頌曰：
X04n0223_p0397b01║【論】第六、佛子已下，至而說頌曰，有三十一行經，明
X04n0223_p0397b02║此位菩薩見佛廣狹及受職分。於此段中，復分七
X04n0223_p0397b03║段：一、佛子已下，至隨力修行，有六行半經，明此位
X04n0223_p0397b04║菩薩以願力得見多佛及供養聞法分；二、此菩薩
X04n0223_p0397b05║已下，至轉更明淨，有四行經，明觀法解縛分；三、佛
X04n0223_p0397b06║子已下，至轉更明淨，有三行經，明喻鍊真金比菩
X04n0223_p0397b07║薩地加行智轉明淨分；四、此菩薩已下，至皆轉清
X04n0223_p0397b08║淨，有三行經，明忍辱柔和十三種心轉明淨分；五、
X04n0223_p0397b09║此菩薩已下，至隨力隨分，有兩行經，明此位菩薩
X04n0223_p0397b10║所行之法分；六、佛子已下，至不能數知，有十一行
X04n0223_p0397b11║半經，明此位菩薩授職依定見佛數量分；七、爾時
X04n0223_p0397b12║已下，明金剛藏說頌分。
X04n0223_p0397b13║【經】清淨安住明盛心，厭離無貪無害心，
X04n0223_p0397b14║堅固勇猛廣大心，智者以此入三地。
X04n0223_p0397b15║菩薩住此發光地，觀諸行法苦無常，
X04n0223_p0397b16║不淨敗壞速歸滅，無堅無住無來往，
X04n0223_p0397b17║觀諸有為如重病，憂悲苦惱惑所纏，
X04n0223_p0397b18║三毒猛火恒熾然，無始時來不休息，
X04n0223_p0397b19║厭離三有不貪著，專求佛智無異念，
X04n0223_p0397b20║難測難思無等倫，無量無邊無逼惱，
X04n0223_p0397b21║見佛智已愍眾生，孤獨無依無救護，
X04n0223_p0397b22║三毒熾然常困乏，住諸有獄恒受苦，
X04n0223_p0397b23║煩惱纏覆盲無目，志樂下劣喪法寶，
X04n0223_p0397b24║隨順生死怖涅槃，我應救彼勤精進。
X04n0223_p0397c01║將求智慧益眾生，思何方便令解脫？
X04n0223_p0397c02║不離如來無礙智，彼復無生慧所起。
X04n0223_p0397c03║心念此慧從聞得，如是思惟自勤勵。
X04n0223_p0397c04║日夜聽習無間然，唯以正法為尊重。
X04n0223_p0397c05║國城財貝諸珍寶，妻子眷屬及王位，
X04n0223_p0397c06║菩薩為法起敬心，如是一切皆能捨。
X04n0223_p0397c07║頭目耳鼻舌牙齒，手足骨髓心血肉，
X04n0223_p0397c08║此等皆捨未為難，但以聞法為最難。
X04n0223_p0397c09║設有人來語菩薩：孰能投身大火聚？
X04n0223_p0397c10║我當與汝佛法寶，聞已投之無怯懼。
X04n0223_p0397c11║假使火滿三千界，身從梵世而投入，
X04n0223_p0397c12║為求法故不為難，況復人間諸小苦。
X04n0223_p0397c13║從初發意至得佛，其間所有阿鼻苦，
X04n0223_p0397c14║為聞法故皆能受，何況人中諸苦事！
X04n0223_p0397c15║聞已如理正思惟，獲得四禪無色定。
X04n0223_p0397c16║四等五通次第起，不隨其力而受生。
X04n0223_p0397c17║菩薩住此見多佛，供養聽聞心決定，
X04n0223_p0397c18║斷諸邪惑轉清淨，如鍊真金體無減。
X04n0223_p0397c19║住此多作忉利王，化導無量諸天眾，
X04n0223_p0397c20║令捨貪心住善道，一向專求佛功德。
X04n0223_p0397c21║佛子住此勤精進，百千三昧皆具足，
X04n0223_p0397c22║見百千佛相嚴身，若以願力復過是。
X04n0223_p0397c23║一切眾生普利益，彼諸菩薩最上行。
X04n0223_p0397c24║如是所有第三地，我依其義已解釋。
X04n0223_p0398a01║【論】第七、於說頌中，有三十六行，頌兩行：一頌重頌
X04n0223_p0398a02║前法，如文自具。
X04n0223_p0398a03║第四，𦦨慧地。將釋此地，作五門，如前。一、釋此地名
X04n0223_p0398a04║目者。何故名為𦦨慧地？前地修上界八禪，得出三
X04n0223_p0398a05║界智慧，故名發光地。此修三十七助道觀門，觀身、
X04n0223_p0398a06║受、心、法，轉加明淨，故名為𦦨慧地。前地因定發，故
X04n0223_p0398a07║名發光地。此地以三十七助道觀門，觀身、受、心、法，
X04n0223_p0398a08║自性無依，慧加明淨，故名𦦨慧。二、明此地修何行
X04n0223_p0398a09║門者。以精進波羅蜜為首，餘九為伴。三、明善財表
X04n0223_p0398a10║法者。善財於此位中，見普救眾生妙德夜神，得菩
X04n0223_p0398a11║薩普現一切世間調伏眾生解脫門。此神住在此
X04n0223_p0398a12║眾會中者，即明與前喜目神同會。為表前離垢地，
X04n0223_p0398a13║是以法身無作性戒，是菩提體故。忍波羅蜜、精進
X04n0223_p0398a14║波羅蜜，是菩提行故。是故普德淨光，住道場之內。
X04n0223_p0398a15║喜目神住處，去道場不遠。此第四地中，普救眾生
X04n0223_p0398a16║夜天，在此眾會中，明以忍、精進二位，不離萬行故。
X04n0223_p0398a17║又明三十七助道行門，是助菩提行故，故言在此
X04n0223_p0398a18║眾會。此位明以菩提體，却觀身、受、心、法，成世間智
X04n0223_p0398a19║慧故。前之三地，已求出世菩提心。此四五六地，以
X04n0223_p0398a20║菩提心，返修世間智慧。故云在此眾會。此位中見
X04n0223_p0398a21║普救眾生夜天神者，明三十七道品四念處觀，是
X04n0223_p0398a22║三世諸佛教化一切眾生助道方便。一切諸佛，從
X04n0223_p0398a23║初發心，至究竟智，皆依此方便，而增明諸智慧故。
X04n0223_p0398a24║是故此神，名普救一切眾生妙德。妙德者，明三十
X04n0223_p0398b01║七助道觀，能顯自他妙慧故也。明前三地，修施戒
X04n0223_p0398b02║忍，得出世心。此地重以三十七助道觀，再更治之，
X04n0223_p0398b03║故名𦦨慧地。得普現世間調伏一切眾生解脫門
X04n0223_p0398b04║者，為明此位三十七道品，通三乘一乘，共所修行
X04n0223_p0398b05║調伏之大路，故名普現調伏一切眾生解脫。一一
X04n0223_p0398b06║依善財表行中類之，可見其意。若不如是，不可了
X04n0223_p0398b07║知。地位行門，從至入法界品具明。四、明於三界中，
X04n0223_p0398b08║此得何界解脫者，若以總相，得三界一切解脫。若
X04n0223_p0398b09║別相昇進，明此位中，以修三十七道品觀，得欲界
X04n0223_p0398b10║中智慧解脫。心多大意，明重治前第三地中，出三
X04n0223_p0398b11║界餘習。為明第五地，修禪波羅蜜，修十諦觀，得上
X04n0223_p0398b12║二界，并欲界中世間，世間中解脫，皆須以總別同
X04n0223_p0398b13║異成壞論之。如初歡喜地，表法神明初生佛家，以
X04n0223_p0398b14║檀波羅蜜能資生聖道，故神名主當春生。如第二
X04n0223_p0398b15║離垢地戒波羅蜜，以法身無作以為戒體，故神名
X04n0223_p0398b16║普德淨光明。戒光也，即住居道場之內，表法身是
X04n0223_p0398b17║道場體故，身是菩提體故。第三發光地，以忍波羅
X04n0223_p0398b18║蜜為體，神名喜目觀察眾生，以忍故無事不悅。去
X04n0223_p0398b19║道場不遠者，明忍以法身無作為體故。第四𦦨慧
X04n0223_p0398b20║地，以精進波羅蜜為體，神名普救眾生，以精進波
X04n0223_p0398b21║羅蜜是普救義故。又為普治前三地，出三界習氣
X04n0223_p0398b22║故。住在此眾會者，明不離法身及性戒忍行中，行
X04n0223_p0398b23║精進行故。如是總約名及住處所，表地位次第，令
X04n0223_p0398b24║易見故，思之可見。又入地中，多以神為表法者，明
X04n0223_p0398c01║入地以聖智從行祐生名神故。又以總別同異成
X04n0223_p0398c02║壞之義，六相法門，思之方無有惑。五、隨文釋義者，
X04n0223_p0398c03║有二義：一、長科經意，二、隨文釋義。一、長科經意者，
X04n0223_p0398c04║於此𦦨慧地中，長科為七段：
X04n0223_p0398c05║【經】佛子聞此廣大行，可樂深妙殊勝地，
X04n0223_p0398c06║心皆勇悅大歡喜，普散眾華供養佛。
X04n0223_p0398c07║演說如是妙法時，大地海水皆震動，
X04n0223_p0398c08║一切天女咸歡喜，悉吐妙音同讚歎，
X04n0223_p0398c09║自在天王大欣慶，雨摩尼寶供養佛，
X04n0223_p0398c10║讚言佛為我出興，演說第一功德行，
X04n0223_p0398c11║如是智者諸地義，於百千劫甚難得，
X04n0223_p0398c12║我今忽然而得聞，菩薩勝行妙法音，
X04n0223_p0398c13║願更演說聰慧者，後地決定無餘道。
X04n0223_p0398c14║利益一切諸天人，此諸佛子皆樂聞。
X04n0223_p0398c15║勇猛大心解脫月請金剛藏言：佛子！
X04n0223_p0398c16║從此轉入第四地，所有行相願宣說。
X04n0223_p0398c17║【論】第一、佛子已下，有十二行頌，明大眾聞前地歡
X04n0223_p0398c18║喜，復請後地法分。第二、隨文釋義中，復分為兩段：
X04n0223_p0398c19║一、佛子！聞此廣大行已下，至菩薩勝行妙法音，有
X04n0223_p0398c20║八行頌，明大眾聞第三地法歡喜，興供稱歎分。二、
X04n0223_p0398c21║從願更演說聰慧者，有四行頌，明更請第四地法
X04n0223_p0398c22║門分。已上文義，如文自具，不煩更釋。如大自在天
X04n0223_p0398c23║王大忻慶者，為此天是說十地處，非餘天不說，但
X04n0223_p0398c24║舉說法處主故。
X04n0223_p0399a01║【經】爾時，金剛藏菩薩告解脫月菩薩言：佛子！菩薩摩
X04n0223_p0399a02║訶薩第三地善清淨已，欲入第四𦦨慧地，當修行十
X04n0223_p0399a03║法明門。何等為十？所謂：觀察眾生界、觀察法界、觀察
X04n0223_p0399a04║世界、觀察虗空界、觀察識界、觀察欲界、觀察色界、觀
X04n0223_p0399a05║察無色界、觀察廣心信解界、觀察大心信解界。菩薩
X04n0223_p0399a06║以此十法明門，得入第四𦦨慧地。
X04n0223_p0399a07║【論】第二、爾時，金剛藏已下一段，有六行半經，明以
X04n0223_p0399a08║十法修入第四地。向分釋義中分為兩段：一、爾時
X04n0223_p0399a09║已下，至當修十法明門，有兩行半經，明欲入第四
X04n0223_p0399a10║地，勸修十法名目觀察分；二、何等為十已下，有四
X04n0223_p0399a11║行經，是正舉十法名目觀察分。何故舉此十法，重
X04n0223_p0399a12║令觀音明於前三地得出世間智慧？今重觀此十
X04n0223_p0399a13║法，明將出世間智慧返達世間，同出世間故。
X04n0223_p0399a14║
X04n0223_p0399a15║大方廣佛新華嚴經合論卷第五十八
X04n0223_p0399a16║
X04n0223_p0399a17║音切
X04n0223_p0399a18║礬（扶元切。）捫（門音。）蚊（文分切。）蚋（如稅切。）虻（莫庚切。）詖（彼乂切。）