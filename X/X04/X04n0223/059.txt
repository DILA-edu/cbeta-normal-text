X04n0223_p0399a19║
X04n0223_p0399a20║
X04n0223_p0399a21║
X04n0223_p0399a22║大方廣佛新華嚴經合論卷第五十九
X04n0223_p0399a23║唐于闐國三藏沙門實叉難陀譯經
X04n0223_p0399a24║唐太原方山長者李通玄造論
X04n0223_p0399b01║唐福州開元寺沙門志寧釐經合論
X04n0223_p0399b02║十地品第二十六之七
X04n0223_p0399b03║【經】佛子！菩薩住此𦦨慧地，則能以十種智成熟法故，
X04n0223_p0399b04║得彼內法，生如來家。何等為十？所謂：深心不退故；於
X04n0223_p0399b05║三寶中生淨信，畢竟不壞故；觀諸行生滅故；觀諸法
X04n0223_p0399b06║自性無生故；觀世間成壞故；觀因業有生故；觀生死
X04n0223_p0399b07║涅槃故；觀眾生國土業故；觀前際後際故；觀無所有
X04n0223_p0399b08║盡故。是為十。佛子！菩薩住此第四地，觀內身循身觀，
X04n0223_p0399b09║勤勇念知，除世間貪憂；觀外身循身觀，勤勇念知，除
X04n0223_p0399b10║世間貪憂；觀內外身循身觀，勤勇念知，除世間貪憂；
X04n0223_p0399b11║如是觀內受、外受、內外受循受觀，觀內心、外心、內外
X04n0223_p0399b12║心循心觀，觀內法、外法、內外法循法觀，勤勇念知，除
X04n0223_p0399b13║世間貪憂。復次，此菩薩未生諸惡不善法為不生故，
X04n0223_p0399b14║欲生勤精進發心正斷；已生諸惡不善法為斷故，欲
X04n0223_p0399b15║生勤精進發心正斷；未生諸善法為生故，欲生勤精
X04n0223_p0399b16║進發心正行；已生諸善法為住不失故，修令增廣故，
X04n0223_p0399b17║欲生勤精進發心正行。復次，此菩薩修行欲定斷行
X04n0223_p0399b18║成就神足，依止厭，依止離，依止滅，迴向於捨；修行精
X04n0223_p0399b19║進定、心定、觀定斷行成就神足，依止厭、依止離、依止
X04n0223_p0399b20║滅，迴向於捨。復次，此菩薩修行信根，依止厭、依止離、
X04n0223_p0399b21║依止滅，迴向於捨；修行精進根、念根、定根、慧根，依止
X04n0223_p0399b22║厭、依止離、依止滅，迴向於捨。復次，此菩薩修行信力，
X04n0223_p0399b23║依止厭、依止離、依止滅，迴向於捨；修行精進力、念力、
X04n0223_p0399b24║定力、慧力，依止厭、依止離、依止滅，迴向於捨。復次，此
X04n0223_p0399c01║菩薩修行念覺分，依止厭、依止離、依止滅，迴向於捨；
X04n0223_p0399c02║修行擇法覺分、精進覺分、喜覺分、猗覺分、定覺分、捨
X04n0223_p0399c03║覺分，依止厭、依止離、依止滅，迴向於捨。復次，此菩薩
X04n0223_p0399c04║修行正見，依止厭、依止離、依止滅，迴向於捨；修行正
X04n0223_p0399c05║思惟、正語、正業、正命、正精進、正念、正定，依止厭、依止
X04n0223_p0399c06║離、依止滅，迴向於捨。菩薩修行如是功德，為不捨一
X04n0223_p0399c07║切眾生故，本願所持故，大悲為首故，大慈成就故，思
X04n0223_p0399c08║念一切智智故，成就莊嚴佛土故，成就如來力、無所
X04n0223_p0399c09║畏、不共佛法、相好音聲悉具足故，求於上上殊勝道
X04n0223_p0399c10║故，隨順所聞甚深佛解脫故，思惟大智善巧方便故。
X04n0223_p0399c11║【論】第三、佛子！住此𦦨慧地已下一段，三十七行半
X04n0223_p0399c12║經，明修三十七道品分。釋義中分為十段：一、佛子
X04n0223_p0399c13║已下，至生如來家，有一行半經，明以十種智得法
X04n0223_p0399c14║生佛家分。問：如十住中初發心住，亦名生如來家；
X04n0223_p0399c15║至初地中，亦名生如來智慧家；至此四地，亦名生
X04n0223_p0399c16║如來家。有何差別？答：計其總相，生如來智慧家，即
X04n0223_p0399c17║一體無二。若論別相昇進，即有淺深。如十住之中，
X04n0223_p0399c18║於妙峯之頂，明創啟凡情，始開佛智慧，但啟迷解，
X04n0223_p0399c19║得一分煩惱清涼故。佛果名月，如十住位中十箇
X04n0223_p0399c20║月佛是。如善財表法中妙峯山上見比丘，且彰佛
X04n0223_p0399c21║慧解脫，未明智德神通。如初地生如來家，雖有智
X04n0223_p0399c22║德神通，但且得出三界之神智所教化眾生，亦以
X04n0223_p0399c23║如己所知，未得達世間智慧與出世間智慧自在
X04n0223_p0399c24║無礙。此第四地生在佛家，明達世間中、出世間智
X04n0223_p0400a01║慧故。與初地中雖入神性共同，然出世間、世間智
X04n0223_p0400a02║慧淺深差別。明前三位但修上二界禪，得出三界
X04n0223_p0400a03║一單之理。此位觀身、受、心、法故。經云：得彼內法，生
X04n0223_p0400a04║如來家。內法者，明智慧返觀，達俗智無俗不真故。
X04n0223_p0400a05║二、何等為十已下，至是為十，有四行半經，明以十
X04n0223_p0400a06║法成此地之智慧分。從所謂深心不退故，於三寶
X04n0223_p0400a07║中淨信畢竟不壞故者，此三寶是通三界及三世
X04n0223_p0400a08║一切法，總三寶攝，非如世情三寶，故云深心也。觀
X04n0223_p0400a09║三界法性自無性，是名佛寶。了三界法同異、總別、
X04n0223_p0400a10║成壞，是名法寶。以自行門和眾生心意，方便引接，
X04n0223_p0400a11║令得應真及人天樂，是名僧寶。觀世間成壞故者，
X04n0223_p0400a12║下文云：因業故有生，還因業故成。約本法界無成
X04n0223_p0400a13║壞故，明不成壞中眾生妄見成壞。觀生死涅槃故
X04n0223_p0400a14║者，明生死、本涅槃總無體故。觀眾生國土業故者，
X04n0223_p0400a15║明國土由業起故，是本無今有故。觀前際後際者，
X04n0223_p0400a16║明三世本無，無有盡相故。不言多劫而有不盡，但
X04n0223_p0400a17║言三世本無，無有可盡。是為十。總結前十法故。三、
X04n0223_p0400a18║佛子！菩薩住此第四地已下，至世間貪憂，有六行
X04n0223_p0400a19║經，明觀身、受、心、法四念處觀門分。四念處觀者：一、
X04n0223_p0400a20║身念處觀者。循者，順也。明善順觀內身，腸、𦝩、肝、膽、
X04n0223_p0400a21║心、肺、脾、腎、五藏、六腑，都無我、人、主宰、體相。勤勇者，
X04n0223_p0400a22║明勤觀不倦念，知者不忘念也。除世貪憂者，勤觀
X04n0223_p0400a23║內身，善知無主，除世貪欲煩惱故。觀外身，循身觀。
X04n0223_p0400a24║循者，巡身（亦云順，亦云善）。意者，周巡觀察外身，皮、肉、筋、骨、
X04n0223_p0400b01║髮、毛、爪、齒、眼、耳、鼻、舌、手、足、腰、臗，都無主、宰、我、人、體
X04n0223_p0400b02║相，皆從虗妄繫著業生，無有實法。有業即有，無業
X04n0223_p0400b03║即無。當觀業體本無依止，達身無體，受者亡遺，有
X04n0223_p0400b04║大智圓明。都無我、人、受者，動寂住智，內外無依，勤
X04n0223_p0400b05║勇心知如前。除世貪憂者，除身見、邊見、見取、戒取、
X04n0223_p0400b06║邪見、上貪憂。觀內外身周巡徧觀。內外身見如前，
X04n0223_p0400b07║前勸別觀，此令總觀。其身內外無主，猶如虗空，無
X04n0223_p0400b08║有一法而可得者，此是身念處觀。已下觀內外受
X04n0223_p0400b09║周巡內外，觀能受、所受、內外中間性無依止。已下
X04n0223_p0400b10║觀內心、外心能知、所知都無住處。已下觀內法、外
X04n0223_p0400b11║法無有我、人。此已上是四念處觀。四、復次已下，至
X04n0223_p0400b12║發心正行，有三行半，經是修四正勤分。五、復次，此
X04n0223_p0400b13║菩薩已下，至迴向於捨，有三行，經明修四神足分。
X04n0223_p0400b14║修欲定斷行者，明勤觀前四念處不亂，是欲定為
X04n0223_p0400b15║有覺有觀故。斷行者，勤觀前四念法，斷身見、邊見、
X04n0223_p0400b16║邪見等行，及色、受、想、行、識等行。此位重治練欲界
X04n0223_p0400b17║惑，上二界惑以五地禪波羅蜜重更治之。前二地
X04n0223_p0400b18║以戒體治麤，此四地以四念觀治細。成就神足者，
X04n0223_p0400b19║以欲界諸天等神足，是下品十善業報。此約一分
X04n0223_p0400b20║法性智通殊勝，即不可比於三界及二乘、三乘有
X04n0223_p0400b21║限之通。且望後位，即此位不如。雖作觀行，皆以理
X04n0223_p0400b22║智為體，為成差別智，更令微細故。觀眾生法，起滿
X04n0223_p0400b23║本願，成大慈悲故。依止厭者，對治不取世惡法故。
X04n0223_p0400b24║依止離者，性自無著故。依止滅者，滅諸惡法，令不
X04n0223_p0400c01║生故。迴向於捨者，至無依處故。此明是非總捨，至
X04n0223_p0400c02║露地智故，修行精進普救一切眾生故。定心、定觀、
X04n0223_p0400c03║定斷行者，一心專作，無錯失故。已下如前。六、復次
X04n0223_p0400c04║已下，至迴向於捨，有兩行半經，明修信、進、念、定、慧
X04n0223_p0400c05║五根分，依止厭、離、滅，迴向於捨，總以四法為對治
X04n0223_p0400c06║之體故。如文可知。七、復次已下，至迴向於捨，有兩
X04n0223_p0400c07║行半經，是修五力分，還以依止厭、離、滅、捨為體，即
X04n0223_p0400c08║於境不動，名之為力。八、復次已下，至迴向於捨，有
X04n0223_p0400c09║三行半經，明修七覺分，還依止厭、離、滅、捨為體，明
X04n0223_p0400c10║簡正邪，名擇法覺分。自利勸他，恒無疲倦，名精進
X04n0223_p0400c11║覺分。法樂現前，見來求者，歡喜無厭，名喜覺分。猗
X04n0223_p0400c12║者，依也，悅也。以無依住之理，智恒現前故；法悅熙
X04n0223_p0400c13║怡，世無憂恨之所傷故，名猗覺分。內外觀終，受、心
X04n0223_p0400c14║隨智，不隨境轉，名之為定覺分。身邊見亡，自、他境
X04n0223_p0400c15║滅，身、受、心、法都無所依，名為捨覺分。心、境見亡，起、
X04n0223_p0400c16║唯智起，無雜亂故，名為念覺分。已下如前。九、復次
X04n0223_p0400c17║已下，至迴向於捨，有三行經，明八正道分，依止厭、
X04n0223_p0400c18║離、滅、捨為體，以八邪為體，以八邪為八正道。十、菩
X04n0223_p0400c19║薩修行如是功德已下，至善巧方便故，有五行半
X04n0223_p0400c20║經，明作如上觀行之意，為十法故，以不捨一切眾
X04n0223_p0400c21║生為首。如文具明。如十力，處、非處為首，如前已明。
X04n0223_p0400c22║無畏者，四無畏也：一、一切智無畏；二、漏盡無畏；三、
X04n0223_p0400c23║說障道無畏；四、說盡苦道無畏。如是四種，人、天、外
X04n0223_p0400c24║道無能難其過失者。不共佛法者，十八不共法也：
X04n0223_p0401a01║一、佛身無失，身行善故；二、口無失，口業善故；三、念
X04n0223_p0401a02║無失，無雜念故；四、意無異，冤親平等故；五、心無不
X04n0223_p0401a03║定，不異法界無作智故；六、無不知，以一切無不明
X04n0223_p0401a04║了故；七、欲無減，滿眾生心行所欲，隨順利生故；八、
X04n0223_p0401a05║精進無失，自雖道滿，建法利生無休息故；九、念無
X04n0223_p0401a06║減者，善知一切眾生根時非時故；十者、定無退，本
X04n0223_p0401a07║無動故；十一者、慧無減，善簡諸法無生滅故；十二
X04n0223_p0401a08║者、解脫知見無減，普光明智無不達故；十三者、身
X04n0223_p0401a09║業隨智慧行，四威儀中無不成益一切眾生；十四
X04n0223_p0401a10║者、口業隨智慧行，無雜談論故；十五者、意業隨智
X04n0223_p0401a11║慧行，永無邪思想故；十六者、智慧知過去世無礙
X04n0223_p0401a12║事；十七者、智慧知現在世無礙事；十八者、智慧知
X04n0223_p0401a13║未來世無礙事。此十八種唯佛獨有，不通下果。相
X04n0223_p0401a14║好者，有九十七大人之相。隨好者，如隨好功德光
X04n0223_p0401a15║明品說，但舉一箇手中隨好名圓滿王，出光明名
X04n0223_p0401a16║為熾盛，七百萬阿僧祇光明而為眷屬。但舉其一，
X04n0223_p0401a17║隨好無盡。又有十華藏世界海微塵數大人相，一
X04n0223_p0401a18║一身相、眾寶妙相以為莊嚴。此明無盡相、無盡隨
X04n0223_p0401a19║好等，法界虗空量故。音聲悉具足者，約總言之，有
X04n0223_p0401a20║六十種梵音。若隨差別，經云：廣大微妙之音，徧一
X04n0223_p0401a21║切剎，住無量劫，求於上上殊勝道故。即此佛果法
X04n0223_p0401a22║門，餘法不過故。隨順所聞甚深佛解脫者，乘如來
X04n0223_p0401a23║一切智乘故。思惟大智善巧方便者，巧能隨逐一
X04n0223_p0401a24║切眾生根所宜，令度苦故。
X04n0223_p0401b01║【經】佛子！菩薩住此𦦨慧地，所有身見為首，我、人、眾生、
X04n0223_p0401b02║壽命、蘊、界、處，所起執著，出沒思惟，觀察治故，我所故，
X04n0223_p0401b03║財物故，著處故，於如是等，一切皆離。此菩薩若見業
X04n0223_p0401b04║是如來所訶，煩惱所染，皆悉捨離；若見業是順菩薩
X04n0223_p0401b05║道，如來所讚，皆悉修行。
X04n0223_p0401b06║【論】第四、佛子已下一段，五行半，經明對治身見。分
X04n0223_p0401b07║釋義中，分為二段：一、佛子！住此𦦨慧地已下，至一
X04n0223_p0401b08║切皆離，有三行，經明此地以四念處所觀對治身
X04n0223_p0401b09║見為首，自餘我、人、眾生等，徧觀身、受、心、法，皆能離
X04n0223_p0401b10║著處故。二、此菩薩已下，至皆悉修行，有兩行，經明
X04n0223_p0401b11║此菩薩見業是如來所訶、所讚，分明一切眾生所
X04n0223_p0401b12║作業道，恒流轉生死。此是如來所訶，應可以觀治
X04n0223_p0401b13║之。若也以觀自治，無業可當，以智方便，隨生死，同
X04n0223_p0401b14║眾生事業，濟度眾生，是順菩薩道，如來所讚，皆悉
X04n0223_p0401b15║能修故。
X04n0223_p0401b16║【經】佛子！此菩薩隨所起方便慧，修習於道及助道分，
X04n0223_p0401b17║如是而得潤澤心、柔輭心、調順心、利益心、安樂心、無
X04n0223_p0401b18║雜染心、求上上勝法心、求殊勝智慧心、救一切世間
X04n0223_p0401b19║心、恭敬尊德無違教命心、隨所聞法皆善修行心。此
X04n0223_p0401b20║菩薩知恩、知報恩，心極和善，同住安樂，質直柔耎，無
X04n0223_p0401b21║稠林行，無有我慢，善受教誨，得說者意。此菩薩如是
X04n0223_p0401b22║忍成就，如是調柔成就，如是寂滅成就，如是忍、調柔、
X04n0223_p0401b23║寂滅成就，淨治後地業，作意修行時，得不休息精進、
X04n0223_p0401b24║不雜染精進、不退轉精進、廣大精進、無邊精進、熾然
X04n0223_p0401c01║精進、無等等精進、無能壞精進、成熟一切眾生精進、
X04n0223_p0401c02║善分別道非道精進。是菩薩心界清淨，深心不失，悟
X04n0223_p0401c03║解明利，善根增長，離世垢濁，斷諸疑惑，明斷具足，喜
X04n0223_p0401c04║樂充滿，佛親護念，無量志樂皆悉成就。
X04n0223_p0401c05║【論】第五、佛子！此菩薩已下一段，十五行。經明以前
X04n0223_p0401c06║觀智方便，獲大利益。柔和分釋義中，義分為四段：
X04n0223_p0401c07║一、佛子！此菩薩隨所起方便已下，至皆善修行心，
X04n0223_p0401c08║有四行半。經明此位如上修習於道及助道，得十
X04n0223_p0401c09║種利益心分。二、此菩薩已下，至得說法者意，可有
X04n0223_p0401c10║兩行。經又得十種心，得說法者意分。無稠林行者，
X04n0223_p0401c11║明無迷滯障所覆蔭故。三、此菩薩已下，至道、非道
X04n0223_p0401c12║精進，有五行半。經明此位菩薩得十忍成就，得十
X04n0223_p0401c13║種精進分。此十精進，以成當地，令堅固故；亦成後
X04n0223_p0401c14║地，令相應故。四、是菩薩心界清淨已下，至皆悉成
X04n0223_p0401c15║就，有三行。經明此位菩薩心界清淨，得佛護念分。
X04n0223_p0401c16║已上明以作四念觀，於法深細，悟解、明利、明斷具
X04n0223_p0401c17║足故。
X04n0223_p0401c18║【經】佛子！菩薩住此𦦨慧地，以願力故，得見多佛。所謂：
X04n0223_p0401c19║見多百佛，見多千佛，見多百千佛，乃至見多百千億
X04n0223_p0401c20║那由他佛。皆恭敬尊重，承事供養，衣服、臥具、飲食、湯
X04n0223_p0401c21║藥，一切資生悉以奉施，亦以供養一切眾僧，以此善
X04n0223_p0401c22║根皆悉迴向阿耨多羅三藐三菩提。於彼佛所，恭敬
X04n0223_p0401c23║聽法，聞已受持，具足修行；復於彼諸佛法中，出家修
X04n0223_p0401c24║道；又更修治，深心信解，經無量百千億那由他劫，令
X04n0223_p0402a01║諸善根轉復明淨。佛子！譬如金師，鍊治真金作莊嚴
X04n0223_p0402a02║具，餘所有金皆不能及；菩薩摩訶薩亦復如是，住於
X04n0223_p0402a03║此地所有善根，下地善根所不能及。如摩尼寶清淨
X04n0223_p0402a04║光輪能放光明，非諸餘寶之所能及，風雨等緣悉不
X04n0223_p0402a05║能壞；菩薩摩訶薩亦復如是，住於此地，下地菩薩所
X04n0223_p0402a06║不能及，眾魔煩惱悉不能壞。此菩薩於四攝中，同事
X04n0223_p0402a07║偏多；十波羅蜜中，精進偏多；餘非不修，但隨力隨分。
X04n0223_p0402a08║佛子！是名：略說菩薩摩訶薩第四𦦨慧地。菩薩住此
X04n0223_p0402a09║地，多作須夜摩天王，以善方便，能除眾生身見等惑，
X04n0223_p0402a10║令住正見。布施、愛語、利行、同事，如是一切諸所作業，
X04n0223_p0402a11║皆不離念佛，不離念法，不離念僧，乃至不離念具足
X04n0223_p0402a12║一切種、一切智智。復作是念：我當於一切眾生中為
X04n0223_p0402a13║首、為勝、為殊勝、為妙、為微妙、為上、為無上，乃至為一
X04n0223_p0402a14║切智智依止者。是菩薩若發勤精進，於一念頃，得入
X04n0223_p0402a15║億數三昧，得見億數佛，得知億數佛神力，能動億數
X04n0223_p0402a16║世界，乃至能示現億數身，一一身億數菩薩以為眷
X04n0223_p0402a17║屬；若以菩薩殊勝願力自在示現，過於此數，百劫、千
X04n0223_p0402a18║劫乃至百千億那由他劫不能數知。爾時，金剛藏菩
X04n0223_p0402a19║薩欲重宣其義而說頌言：
X04n0223_p0402a20║【論】第六、佛子！菩薩住此𦦨慧地已下，有三十行。經
X04n0223_p0402a21║明此地見佛增廣分。於此段中，義分為八：一、佛子！
X04n0223_p0402a22║菩薩住此𦦨慧地已下，至一切眾僧，有四行半。經
X04n0223_p0402a23║明以願力見多佛，并供養分。二、以此善根已下，至
X04n0223_p0402a24║轉復明淨，有四行。經明見佛承事，住多劫中，深心
X04n0223_p0402b01║信解，更增明分。三、佛子！譬如金師已下，至悉不能
X04n0223_p0402b02║壞，有六行。經明以金師鍊真金，作莊嚴具，轉明淨
X04n0223_p0402b03║喻分。四、此菩薩已下，至第四𦦨慧地，有兩行半。經
X04n0223_p0402b04║明此位中所行之行分。五、菩薩住此地已下，至具
X04n0223_p0402b05║足一切種、一切智智，可有四行。經明此位菩薩授
X04n0223_p0402b06║職分。如一切種者，明加行成種。一切智智者，明入
X04n0223_p0402b07║根本智及差別智。皆可以求如是者之所依止。六、
X04n0223_p0402b08║復作是念已下，至一切智智依止者，可有兩行。經
X04n0223_p0402b09║明此位堪為一切眾生師首分。七、是菩薩已下，至
X04n0223_p0402b10║以為眷屬，有三行。經是依自報業，入三昧見佛，及
X04n0223_p0402b11║威動廣狹分。八、若以願力已下，有兩行。經明以願
X04n0223_p0402b12║力見佛甚多，不能數知分。
X04n0223_p0402b13║【經】菩薩已淨第三地，次觀眾生世法界，
X04n0223_p0402b14║空界識界及三界，心解悉了能趣入。
X04n0223_p0402b15║始登𦦨地增勢力，生如來家永不退。
X04n0223_p0402b16║於佛法僧信不壞，觀法無常無有起，
X04n0223_p0402b17║觀世成壞業有生，生死涅槃剎等業，
X04n0223_p0402b18║觀前後際亦觀盡，如是修行生佛家。
X04n0223_p0402b19║得是法已增慈愍，轉更勤修四念處，
X04n0223_p0402b20║身受心法內外觀，世間貪憂皆除遣。
X04n0223_p0402b21║菩薩修治四勤行，惡法除滅善增長，
X04n0223_p0402b22║神足根力悉善修，七覺八道亦如是。
X04n0223_p0402b23║為度眾生修彼行，本願所護慈悲首。
X04n0223_p0402b24║求一切智及佛土，亦念如來十種力，
X04n0223_p0402c01║四無所畏不共法，殊特相好深美音，
X04n0223_p0402c02║亦求妙道解脫處，及大方便修行彼。
X04n0223_p0402c03║身見為首六十二，我及我所無量種，
X04n0223_p0402c04║蘊界處等諸取著，此四地中一切離。
X04n0223_p0402c05║如來所訶煩惱行，以無義利皆除斷，
X04n0223_p0402c06║智者修行清淨業，為度眾生無不作，
X04n0223_p0402c07║菩薩勤修不懈怠，即得十心皆具足。
X04n0223_p0402c08║專求佛道無厭倦，志期受職度眾生。
X04n0223_p0402c09║恭敬尊德修行法，知恩易誨無慍暴，
X04n0223_p0402c10║捨慢離諂心調柔，轉更精勤不退轉，
X04n0223_p0402c11║菩薩住此𦦨慧地，其心清淨永不失，
X04n0223_p0402c12║悟解決定善增長，疑網垢濁悉皆離。
X04n0223_p0402c13║此地菩薩人中勝，供那由他無量佛，
X04n0223_p0402c14║聽聞正法亦出家，不可沮壞如真金。
X04n0223_p0402c15║菩薩住此具功德，以智方便修行道，
X04n0223_p0402c16║不為眾魔心退轉，譬如妙寶無能壞。
X04n0223_p0402c17║住此多作𦦨天王，於法自在眾所尊，
X04n0223_p0402c18║普化羣生除惡見，專求佛智修善業。
X04n0223_p0402c19║菩薩勤加精進力，獲三昧等皆億數，
X04n0223_p0402c20║若以願智力所為，過於此數無能知。
X04n0223_p0402c21║如是菩薩第四地，所行清淨微妙道，
X04n0223_p0402c22║功德義智共相應，我為佛子已宣說。
X04n0223_p0402c23║【論】第七、菩薩已淨第三地已下，有三十四行頌，明
X04n0223_p0402c24║重頌已前法分。釋義中分為兩段：一、初兩行頌，歎
X04n0223_p0403a01║菩薩已淨第三地法，方能趣入第四地分；二、始登
X04n0223_p0403a02║𦦨地增勢力已下，至我為佛子已宣說，有三十二
X04n0223_p0403a03║行頌，明重頌前法分。如身見為首，六十二見者，明
X04n0223_p0403a04║有身見，即六十二見俱生。以是義故，修觀身、受、心、
X04n0223_p0403a05║法，以用治之，得無身、受、心、法，即諸見總無，唯智所
X04n0223_p0403a06║見也。名悟佛知見，入佛知見，生佛家故。六十二見
X04n0223_p0403a07║者，於五陰上，各有三世；於三世上，橫計有四句：一、
X04n0223_p0403a08║如去，二、不如去，三、亦如去亦不如去，四、非如去非
X04n0223_p0403a09║不如去。未來五陰上，各計四句：一者、邊，二者、無邊，
X04n0223_p0403a10║三者、亦邊亦無邊，四者、非邊非無邊。現在五陰上，
X04n0223_p0403a11║各計四句：一者、常，二者、無常，三者、亦常亦無常，四
X04n0223_p0403a12║者、非常非無常。於五陰上有三世，三世上各有四
X04n0223_p0403a13║見：一世有二十，三世各有二十，通為六十。總斷、常
X04n0223_p0403a14║二見為本，共為六十二見。又為色、受、想、行、識，各有
X04n0223_p0403a15║四見：一世上有二十，三世為六十；斷、常二見，共為
X04n0223_p0403a16║六十二。若以四念觀門，諸見總為佛事，為身見無
X04n0223_p0403a17║性，總是佛知見故。
X04n0223_p0403a18║第五、難勝地。將釋此地五門，如前。一、釋地名目。此
X04n0223_p0403a19║地何故名為難勝地？為以禪波羅蜜發起善根，慈
X04n0223_p0403a20║悲喜捨通達世法，下地不如，故名難勝地。二、明此
X04n0223_p0403a21║地修何行門者，此地以禪波羅蜜為體，餘九為伴。
X04n0223_p0403a22║三、明善財表法者，云：去此不遠有夜神，名寂靜音
X04n0223_p0403a23║海，坐摩尼幢莊嚴蓮華座。善財！得菩薩念念出生
X04n0223_p0403a24║廣大喜莊嚴解脫門。云：去此不遠者，不離菩提體
X04n0223_p0403b01║而有禪波羅蜜行故。號寂靜音海者，明禪體是寂
X04n0223_p0403b02║靜故，音海是表定能發慧用故。坐摩尼幢莊嚴蓮
X04n0223_p0403b03║華座者，表摩尼名離垢寶，明禪定離垢故。幢者，明
X04n0223_p0403b04║法性定體不隨境動，明境界與心當體自定為無
X04n0223_p0403b05║自性故。莊嚴者，以無作性禪用嚴萬行故。蓮華者，
X04n0223_p0403b06║表行無染故，明行性不異無作禪俱無性故。得菩
X04n0223_p0403b07║薩念念出生廣大喜莊嚴解脫門者，表無作性禪
X04n0223_p0403b08║體同法界，故云廣大。常居生死、常行萬行、禪悅無
X04n0223_p0403b09║憂，名之為喜。以定嚴慧，名曰莊嚴。不迷靜亂，名為
X04n0223_p0403b10║解脫。此名難勝地者，為明以定體善知世法無定
X04n0223_p0403b11║亂性勝於定亂，故名難勝地。為過三界惑復不證
X04n0223_p0403b12║涅槃，三界及涅槃總不能壞其無依住之智慧，故
X04n0223_p0403b13║名難勝地。夜神者，表無依住中智悲處生死之長
X04n0223_p0403b14║夜，破一切眾生之迷故。此夜神所將名目及所坐
X04n0223_p0403b15║之座，表法大意，明不壞無依無作無性自體之禪
X04n0223_p0403b16║用，彰萬行以寂起用故。善財問言：此解脫門為何
X04n0223_p0403b17║事業？行何境界？起何方便？作何觀察？夜神言：我發
X04n0223_p0403b18║起清淨平等樂欲心，我發起離一切世間塵垢清
X04n0223_p0403b19║淨堅固莊嚴不可壞樂欲心，我發起攀緣不退轉
X04n0223_p0403b20║位永不退轉心。已下如是無量發起心，具如經說。
X04n0223_p0403b21║意明住欲界心多者，便令使修寂靜定。至色界無
X04n0223_p0403b22║色界禪多者，令入法性禪，發起攀緣。於後上上位
X04n0223_p0403b23║中，智慧方便廣度眾生，等空無限大用故，不令守
X04n0223_p0403b24║靜住禪樂故。此寂靜音海主夜神，坐摩尼幢莊嚴
X04n0223_p0403c01║蓮華，度百萬阿僧祇主夜神，前後圍遶，表法性無
X04n0223_p0403c02║作定體徧周，無盡行體亦徧周故。言百萬者，大數
X04n0223_p0403c03║之長也。阿僧祇者，不可數也。此明寂用圓滿。以名
X04n0223_p0403c04║座及所同住之眾，及住處近遠，及法門名目，思之
X04n0223_p0403c05║可解此地之意。第四明於三界中此地得何界解
X04n0223_p0403c06║脫者，若以總相，三界同一解脫。若以別相，此地以
X04n0223_p0403c07║禪波羅蜜為體。得上色無色界解脫為四地，重治
X04n0223_p0403c08║欲界細惑。此地重治色無色界細惑。既上界解脫，
X04n0223_p0403c09║下界自然同解脫。以此一乘法門，常以根本智以
X04n0223_p0403c10║為進修，以無作智為禪體。以過上二界中息想禪
X04n0223_p0403c11║故，得任理智法界自在隨緣無作禪。此明昇進漸
X04n0223_p0403c12║妙智體不離本智。此明前四地以三十七觀重治
X04n0223_p0403c13║前位欲界之習，此地重以將定體用治上界之細
X04n0223_p0403c14║惑。第五隨文釋義者，二義如前。第一長科經意者，
X04n0223_p0403c15║於此第五地長科為十四段。
X04n0223_p0403c16║【經】菩薩聞此勝地行，於法解悟心歡喜，
X04n0223_p0403c17║空中雨華讚歎言：善哉大士金剛藏！
X04n0223_p0403c18║自在天王與天眾，聞法踊躍住虗空，
X04n0223_p0403c19║普放種種妙光雲，供養如來喜充徧。
X04n0223_p0403c20║天諸婇女奏天樂，亦以言辭歌讚佛，
X04n0223_p0403c21║悉以菩薩威神故，於彼聲中發是言：
X04n0223_p0403c22║佛願久遠今乃滿，佛道久遠今乃得，
X04n0223_p0403c23║釋迦文佛至天宮，利天人者久乃見，
X04n0223_p0403c24║大海久遠今始動，佛光久遠今乃放，
X04n0223_p0404a01║眾生久遠始安樂，大悲音聲久乃聞，
X04n0223_p0404a02║功德彼岸皆已到，憍慢黑闇皆已滅，
X04n0223_p0404a03║最極清淨如虗空，不染世法猶蓮華，
X04n0223_p0404a04║大牟尼尊現於世，譬如須彌出巨海，
X04n0223_p0404a05║供養能盡一切苦，供養必得諸佛智。
X04n0223_p0404a06║此應供處供無等，是故歡心供養佛。
X04n0223_p0404a07║如是無量諸天女，發此言辭稱讚已，
X04n0223_p0404a08║一切恭敬喜充滿，瞻仰如來默然住。
X04n0223_p0404a09║是時大士解脫月，復請無畏金剛藏，
X04n0223_p0404a10║第五地中諸行相，唯願佛子為宣說。
X04n0223_p0404a11║【論】第一、從菩薩聞此勝地行已下，有十九行頌，明
X04n0223_p0404a12║大眾聞說第四地法門，稱歎、歡喜、興供，及請說後
X04n0223_p0404a13║地分。第二、隨文釋義者，於此頌中復分為兩段：一、
X04n0223_p0404a14║從菩薩聞此勝地行已下，至瞻仰如來默然住十
X04n0223_p0404a15║七行頌，明大眾聞法歡喜、興供、稱讚分；二、是時已
X04n0223_p0404a16║下兩行頌，明解脫月為諸大眾請第五地法門分。
X04n0223_p0404a17║於頌中文義，隨文自具，可知。
X04n0223_p0404a18║【經】爾時，金剛藏菩薩告解脫月菩薩言：佛子！菩薩摩
X04n0223_p0404a19║訶薩第四地所行道善圓滿已，欲入第五難勝地，當
X04n0223_p0404a20║以十種平等清淨心趣入。何等為十？所謂：於過去佛
X04n0223_p0404a21║法平等清淨心、未來佛法平等清淨心、現在佛法平
X04n0223_p0404a22║等清淨心、戒平等清淨心、心平等清淨心、除見疑悔
X04n0223_p0404a23║平等清淨心、道非道智平等清淨心、修行智見平等
X04n0223_p0404a24║清淨心、於一切菩提分法上上觀察平等清淨心、教
X04n0223_p0404b01║化一切眾生平等清淨心。菩薩摩訶薩以此十種平
X04n0223_p0404b02║等清淨心，得入菩薩第五地。
X04n0223_p0404b03║【論】第二、爾時，金剛藏菩薩已下，至得入菩薩第五
X04n0223_p0404b04║地，有十行經，明以十種平等心入第五地。向分釋
X04n0223_p0404b05║義云：如道、非道智，明此地治見道疑，修行任運，八
X04n0223_p0404b06║地方終，十地始自在。大意三地治上二界禪麤惑，
X04n0223_p0404b07║此五地重治上二界禪細惑，以此能除見道是非
X04n0223_p0404b08║疑。第六地明得出世間中世間智慧自在，如十住
X04n0223_p0404b09║中第六住海幢比丘是其樣式，同此第六地出世
X04n0223_p0404b10║間世間智慧自在，故以比丘表之。此十地第六地
X04n0223_p0404b11║位中，即以守護一切城夜天神表，以明出世間中
X04n0223_p0404b12║世間智慧心城，無有邪思惡賊所入，一切邪念總
X04n0223_p0404b13║成智慧城故。此明第五地得難勝名者，為出世間
X04n0223_p0404b14║無作本寂，用定已終故。第六現前地，世、出世法皆
X04n0223_p0404b15║悉了知，智慧現前已終故。以此十地以智成悲，故
X04n0223_p0404b16║以夜神表之。是故此五地除見道疑，六地除世間、
X04n0223_p0404b17║出世間智慧疑。
X04n0223_p0404b18║【經】佛子！菩薩摩訶薩住此第五地已，以善修菩提分
X04n0223_p0404b19║法故，善淨深心故，復轉求上勝道故，隨順真如故，願
X04n0223_p0404b20║力所持故，於一切眾生慈愍不捨故，積集福智助道
X04n0223_p0404b21║故，精勤修習不息故，出生善巧方便故，觀察照明上
X04n0223_p0404b22║上地故，受如來護念故，念智力所持故，得不退轉心。
X04n0223_p0404b23║【論】第三、佛子已下，至得不退轉心，有五行半。經明
X04n0223_p0404b24║以十二種法住第五地分，如文可知。
X04n0223_p0404c01║【經】佛子！此菩薩摩訶薩如實知此是苦聖諦，此是苦
X04n0223_p0404c02║集聖諦，此是苦滅聖諦，此是苦滅道聖諦；善知俗諦，
X04n0223_p0404c03║善知第一義諦，善知相諦，善知差別諦，善知成立諦，
X04n0223_p0404c04║善知事諦，善知生諦，善知盡無生諦，善知入道智諦，
X04n0223_p0404c05║善知一切菩薩地次第成就諦，乃至善知如來智成
X04n0223_p0404c06║就諦。此菩薩隨眾生心樂令歡喜故，知俗諦；通達一
X04n0223_p0404c07║實相故，知第一義諦；覺法自相、共相故，知相諦；了諸
X04n0223_p0404c08║法分位差別故，知差別諦；善分別蘊、界、處故，知成立
X04n0223_p0404c09║諦；覺身心苦惱故，知事諦；覺諸趣生相續故，知生諦；
X04n0223_p0404c10║一切熱惱畢竟滅故，知盡無生智諦；出生無二故，知
X04n0223_p0404c11║入道智諦；正覺一切行相故，善知一切菩薩地次第
X04n0223_p0404c12║相續成就，乃至如來智成就諦。以信解智力知，非以
X04n0223_p0404c13║究竟智力知。
X04n0223_p0404c14║【論】第四、佛子已下，至究竟智力知，有十四行半經，
X04n0223_p0404c15║明善知十諦法門分。釋義中復分為兩段：一、佛子
X04n0223_p0404c16║已下，至善知如來智成就諦，有六行經，明此位菩
X04n0223_p0404c17║薩善知十種諦法門分；二、此菩薩隨眾生心樂已
X04n0223_p0404c18║下，有八行半經，明便述知諦之所由。經自釋訖，如
X04n0223_p0404c19║第一段中。善知此苦聖諦者，不同三乘厭苦忻淨，
X04n0223_p0404c20║方求聖諦故。但達此世間諸苦體無故，即苦無滅
X04n0223_p0404c21║性，道無生性。當知苦體即不生不滅，即與聖道無
X04n0223_p0404c22║二性故，故云善知苦聖諦。已下四聖諦，總如之。已
X04n0223_p0404c23║下諸諦義，如經自具。
X04n0223_p0404c24║【經】佛子！此菩薩摩訶薩得如是諸諦智已，如實知一
X04n0223_p0405a01║切有為法虗妄詐偽，誑惑愚夫。菩薩爾時，於諸眾生
X04n0223_p0405a02║轉增大悲，生大慈光明。
X04n0223_p0405a03║【論】第五、佛子已下，至生大慈光明，有兩行半。經明
X04n0223_p0405a04║知諸諦智，於諸眾生生大慈悲分。釋義云：明善知
X04n0223_p0405a05║諸諦智已，如實知有為虗妄誑惑愚夫，轉增大慈
X04n0223_p0405a06║光明，如文自具。諦者，實也，真也。如實知見不虗，名
X04n0223_p0405a07║之為諦。
X04n0223_p0405a08║【經】佛子！此菩薩摩訶薩得如是智力，不捨一切眾生，
X04n0223_p0405a09║常求佛智，如實觀一切有為行前際、後際。知從前際
X04n0223_p0405a10║無明、有、愛故生，生死流轉，於諸蘊宅不能動出，增長
X04n0223_p0405a11║苦聚；無我、無壽者、無養育者、無更數取後趣身者，離
X04n0223_p0405a12║我、我所。如前際，後際亦如是，皆無所有，虗妄貪著斷
X04n0223_p0405a13║盡出離；若有若無，皆如實知。
X04n0223_p0405a14║【論】第六、佛子已下，至皆如實知有六行半，經明以
X04n0223_p0405a15║智觀眾生迷真隨妄分，釋義明此位菩薩觀諸諦
X04n0223_p0405a16║無有諦相、根栽、本末、無我、無人之智，然不捨一切
X04n0223_p0405a17║眾生，善知一切眾生皆從十二緣有生，居五蘊宅
X04n0223_p0405a18║中，復知緣體離我、我所分。
X04n0223_p0405a19║【經】佛子！此菩薩摩訶薩復作是念：此諸凡夫愚癡無
X04n0223_p0405a20║智，甚為可愍。有無數身，已滅、今滅、當滅，如是盡滅，不
X04n0223_p0405a21║能於身而生厭想，轉更增長機關苦事，隨生死流不
X04n0223_p0405a22║能還返，於諸蘊宅不求出離，不知憂畏四大毒蛇，不
X04n0223_p0405a23║能拔出諸慢見箭，不能息滅貪、恚、癡火，不能破壞無
X04n0223_p0405a24║明黑闇，不能乾竭愛欲大海，不求十力大聖導師，入
X04n0223_p0405b01║魔意稠林，於生死海中為覺觀波濤之所漂溺。
X04n0223_p0405b02║【論】第七、佛子已下，至波濤之所漂溺，有八行經，明
X04n0223_p0405b03║菩薩念眾生愚癡，隨苦漂流。分此一段，如經自具。
X04n0223_p0405b04║但以說法者，以大慈悲心，如文稱歎，善知苦縛，善
X04n0223_p0405b05║知縛體，性自無為。
X04n0223_p0405b06║【經】佛子！此菩薩摩訶薩復作是念：此諸眾生受如是
X04n0223_p0405b07║苦，孤窮困迫，無救無依，無洲無舍，無導無目，無明覆
X04n0223_p0405b08║翳，黑闇纏裹。我今為彼一切眾生修行福智助道之
X04n0223_p0405b09║法，獨一發心，不求伴侶；以是功德，令諸眾生畢竟清
X04n0223_p0405b10║淨，乃至獲得如來十力無礙智慧。
X04n0223_p0405b11║【論】第八、佛子已下，至無礙智慧，有五行半經，明念
X04n0223_p0405b12║一切眾生窮苦，獨勵發心，不求伴侶，以己功德普
X04n0223_p0405b13║令一切眾生得至如來十力智分，如文自具。
X04n0223_p0405b14║【經】佛子！此菩薩摩訶薩以如是智慧觀察所修善根，
X04n0223_p0405b15║皆為救護一切眾生，利益一切眾生，安樂一切眾生，
X04n0223_p0405b16║哀愍一切眾生，成就一切眾生，解脫一切眾生，攝受
X04n0223_p0405b17║一切眾生；令一切眾生離諸苦惱，令一切眾生普得
X04n0223_p0405b18║清淨，令一切眾生悉皆調伏，令一切眾生入般涅槃。
X04n0223_p0405b19║【論】第九、佛子已下一段，有六行經，明菩薩以智慧
X04n0223_p0405b20║觀察善根，救護一切眾生，令入涅槃，不為自求己
X04n0223_p0405b21║樂分。如文，可知。
X04n0223_p0405b22║【經】佛子！菩薩摩訶薩住此第五難勝地，名為念者，不
X04n0223_p0405b23║忘諸法故；名為智者，能善決了故；名為有趣者，知經
X04n0223_p0405b24║意趣次第連合故；名為慚愧者，自護、護他故；名為堅
X04n0223_p0405c01║固者，不捨戒行故；名為覺者，能觀是處、非處故；名為
X04n0223_p0405c02║隨智者，不隨於他故；名為隨慧者，善知義、非義句差
X04n0223_p0405c03║別故；名為神通者，善修禪定故；名為方便善巧者，能
X04n0223_p0405c04║隨世行故；名為無厭足者，善集福德故；名為不休息
X04n0223_p0405c05║者，常求智慧故；名為不疲倦者，集大慈悲故；名為為
X04n0223_p0405c06║他勤修者，欲令一切眾生入涅槃故；名為勤求不懈
X04n0223_p0405c07║者，求如來力、無畏、不共法故；名為發意能行者，成就
X04n0223_p0405c08║莊嚴佛土故；名為勤修種種善業者，能具足相好故；
X04n0223_p0405c09║名為常勤修習者，求莊嚴佛身、語、意故；名為大尊重
X04n0223_p0405c10║恭敬法者，於一切菩薩法師處如教而行故；名為心
X04n0223_p0405c11║無障礙者，以大方便常行世間故；名為日夜遠離餘
X04n0223_p0405c12║心者，常樂教化一切眾生故。
X04n0223_p0405c13║【論】第十、佛子已下一段，有十七行經，明菩薩住第
X04n0223_p0405c14║五地，能善知諸法。分釋義，明此難勝地，於世間、出
X04n0223_p0405c15║世間，自利、利他法，具足及成就，莊嚴佛身、語、意。
X04n0223_p0405c16║
X04n0223_p0405c17║大方廣佛新華嚴經合論卷第五十九
X04n0223_p0405c18║
X04n0223_p0405c19║音切
X04n0223_p0405c20║慍（於問切。）技（渠乂切。）筋（斤音。）臗（苦官切。）濤（徒刀切。）