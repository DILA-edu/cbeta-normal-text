X04n0223_p0405c21║
X04n0223_p0405c22║
X04n0223_p0405c23║
X04n0223_p0405c24║大方廣佛新華嚴經合論卷第六十
X04n0223_p0406a01║唐于闐國三藏沙門實叉難陀譯經
X04n0223_p0406a02║唐太原方山長者李通玄造論
X04n0223_p0406a03║唐福州開元寺沙門志寧釐經合論
X04n0223_p0406a04║十地品第二十六之八
X04n0223_p0406a05║【經】佛子！菩薩摩訶薩如是勤修行時，以布施教化眾
X04n0223_p0406a06║生，以愛語、利行、同事教化眾生，示現色身教化眾生，
X04n0223_p0406a07║演說諸法教化眾生，開示菩薩行教化眾生，顯示如
X04n0223_p0406a08║來大威力教化眾生，示生死過患教化眾生，稱讚如
X04n0223_p0406a09║來智慧利益教化眾生，現大神通力教化眾生，以種
X04n0223_p0406a10║種方便行教化眾生。佛子！此菩薩摩訶薩能如是勤
X04n0223_p0406a11║方便教化眾生，心恒相續趣佛智慧，所作善根無有
X04n0223_p0406a12║退轉，常勤修學殊勝行法。
X04n0223_p0406a13║【論】第十一、佛子已下一段，有八行半，經明此位菩
X04n0223_p0406a14║薩以布施、愛語、同行，善能教化眾生，及自求勝法
X04n0223_p0406a15║分。釋義中復分為兩段：一、佛子已下，至以種種方
X04n0223_p0406a16║便行教化眾生，有六行半，經明以布施、四攝等十
X04n0223_p0406a17║種方便教化眾生分。布施一，四攝二，後有八，通為
X04n0223_p0406a18║十，如文自具。二、佛子已下，至常勤修學殊勝行法，
X04n0223_p0406a19║有兩行半，經明教化眾生恒相續分，如文自具。
X04n0223_p0406a20║【經】佛子！此菩薩摩訶薩為利益眾生故，世間技藝靡
X04n0223_p0406a21║不該習。所謂：文字、算數、圖書、印璽，地、水、火、風種種諸
X04n0223_p0406a22║論，咸所通達；又善方藥療治諸病，癲狂、乾瘠、鬼魅、蠱
X04n0223_p0406a23║毒，悉能除斷；文筆、讚詠、歌舞、妓樂、戲笑、談說，悉善其
X04n0223_p0406a24║事；國城、村邑、宮宅、園苑、泉流、陂池、草樹、華藥，凡所布
X04n0223_p0406b01║列，咸得其宜；金銀、摩尼、真珠、琉璃、𤨴貝、璧玉、珊瑚等
X04n0223_p0406b02║藏，悉知其處，出以示人；日月星宿、鳥鳴地震、夜夢吉
X04n0223_p0406b03║凶、身相休咎，咸善觀察，一無錯謬；持戒入禪，神通無
X04n0223_p0406b04║量，四無色等及餘一切世間之事，但於眾生不為損
X04n0223_p0406b05║惱，為利益故，咸悉開示，漸令安住無上佛法。
X04n0223_p0406b06║【論】第十二、佛子已下一段，有十一行半經，明此地
X04n0223_p0406b07║菩薩為眾生善解世間諸雜技藝。分經云印璽者，
X04n0223_p0406b08║明玄既未萌，及如呪中結手印等。准王用玉為璽，
X04n0223_p0406b09║銅、鐵、木為印，此明如龍樹等符印也。地、水、火、風，明
X04n0223_p0406b10║五行陰陽，覺風鳥情等。云種種餘，如文自具。
X04n0223_p0406b11║【經】佛子！菩薩住是難勝地，以願力故，得見多佛。所謂：
X04n0223_p0406b12║見多百佛，見多千佛，見多百千佛，乃至見多百千億
X04n0223_p0406b13║那由他佛。悉皆恭敬尊重，承事供養，衣服、飲食、臥具、
X04n0223_p0406b14║湯藥，一切資生悉以奉施，亦以供養一切眾僧，以此
X04n0223_p0406b15║善根迴向阿耨多羅三藐三菩提。於諸佛所，恭敬聽
X04n0223_p0406b16║法，聞已受持，隨力修行，復於彼諸佛法中而得出家；
X04n0223_p0406b17║既出家已，又更聞法，得陀羅尼，為聞持法師。住此地
X04n0223_p0406b18║中，經於百劫，經於千劫，乃至無量百千億那由他劫，
X04n0223_p0406b19║所有善根轉更明淨。佛子！譬如真金，以硨磲磨瑩，轉
X04n0223_p0406b20║更明淨；此地菩薩所有善根亦復如是，以方便慧思
X04n0223_p0406b21║惟觀察，轉更明淨。佛子！菩薩住此難勝地，以方便智
X04n0223_p0406b22║成就功德，下地善根所不能及。佛子！如日月星宿、宮
X04n0223_p0406b23║殿光明，風力所持，不可沮壞，亦非餘風所能傾動；此
X04n0223_p0406b24║地菩薩所有善根亦復如是，以方便智隨逐觀察，不
X04n0223_p0406c01║可沮壞，亦非一切聲聞、獨覺世間善根所能傾動。此
X04n0223_p0406c02║菩薩，十波羅蜜中，禪波羅蜜偏多；餘非不修，但隨力
X04n0223_p0406c03║隨分。佛子！是名：略說菩薩摩訶薩第五難勝地。菩薩
X04n0223_p0406c04║住此地，多作兜率陀天王，於諸眾生所作自在，摧伏
X04n0223_p0406c05║一切外道邪見，能令眾生住實諦中。布施、愛語、利行、
X04n0223_p0406c06║同事，如是一切諸所作業，皆不離念佛，不離念法，不
X04n0223_p0406c07║離念僧，乃至不離念具足一切種、一切智智。復作是
X04n0223_p0406c08║念：我當於眾生中為首、為勝、為殊勝、為妙、為微妙、為
X04n0223_p0406c09║上、為無上，乃至為一切智智依止者。此菩薩若發勤
X04n0223_p0406c10║精進，於一念頃，得千億三昧，見千億佛，知千億佛神
X04n0223_p0406c11║力，能動千億佛世界，乃至示現千億身，一一身示千
X04n0223_p0406c12║億菩薩以為眷屬；若以菩薩殊勝願力自在示現，過
X04n0223_p0406c13║於此數，百劫、千劫乃至百千億那由他劫不能數知。
X04n0223_p0406c14║爾時，金剛藏菩薩欲重宣其義而說頌曰：
X04n0223_p0406c15║【論】第十三、佛子已下一段，有三十二行半經，明此
X04n0223_p0406c16║地菩薩見佛廣狹及受職分。於中大意有十一種
X04n0223_p0406c17║事：一、明此地以願力故，見佛廣多；二、明供養；三、明
X04n0223_p0406c18║恭敬聽法，隨力修行；四、明出家聞法總持；五、明住
X04n0223_p0406c19║地多，積修眾善；六、明如真金，以硨磲磨瑩，轉更明
X04n0223_p0406c20║淨；七、明下地善，不能得及；八、明受職為兜率天王；
X04n0223_p0406c21║九、明入千億三昧，現身千億，事千億佛；十、明以願
X04n0223_p0406c22║力故，其數甚過；十一、明金剛藏說頌歎法。如文自
X04n0223_p0406c23║具。
X04n0223_p0406c24║【經】菩薩四地已清淨，思惟三世佛平等，
X04n0223_p0407a01║戒心除疑道非道，如是觀察入五地。
X04n0223_p0407a02║念處為弓根利箭，正勤為馬神足車，
X04n0223_p0407a03║五力堅鎧破怨敵，勇健不退入五地，
X04n0223_p0407a04║慚愧為衣覺分鬘，淨戒為香禪塗香，
X04n0223_p0407a05║智慧方便妙莊嚴，入總持林三昧苑。
X04n0223_p0407a06║如意為足正念頸，慈悲為眼智慧牙，
X04n0223_p0407a07║人中師子無我吼，破煩惱怨入五地，
X04n0223_p0407a08║菩薩住此第五地，轉修勝上清淨道，
X04n0223_p0407a09║志求佛法不退轉，思念慈悲無厭倦，
X04n0223_p0407a10║積集福智勝功德，精勤方便觀上地，
X04n0223_p0407a11║佛力所加具念慧，了知四諦皆如實，
X04n0223_p0407a12║善知世諦勝義諦，相諦差別成立諦，
X04n0223_p0407a13║事諦生盡及道諦，乃至如來無礙諦，
X04n0223_p0407a14║如是觀諦雖微妙，未得無礙勝解脫。
X04n0223_p0407a15║以此能生大功德，是故超過世智慧。
X04n0223_p0407a16║既觀諦已知有為，體性虗偽無堅實，
X04n0223_p0407a17║得佛慈愍光明分，為利眾生求佛智。
X04n0223_p0407a18║觀諸有為先後際，無明黑闇愛纏縛，
X04n0223_p0407a19║流轉遲迴苦聚中，無我無人無壽命。
X04n0223_p0407a20║愛取為因受來苦，欲求邊際不可得，
X04n0223_p0407a21║迷妄漂流無返期，此等可愍我應度。
X04n0223_p0407a22║蘊宅界蛇諸見箭，心火猛熾癡闇重，
X04n0223_p0407a23║愛河漂轉不暇觀，苦海淪湑闕明導。
X04n0223_p0407a24║如是知已勤精進，所作皆為度眾生。
X04n0223_p0407b01║名為有念有慧者，乃至覺解方便者，
X04n0223_p0407b02║習行福智無厭足，恭敬多聞不疲倦，
X04n0223_p0407b03║國土相好皆莊嚴，如是一切為眾生。
X04n0223_p0407b04║為欲教化諸世間，善知書數印等法，
X04n0223_p0407b05║亦復善解諸方藥，療治眾病悉令愈。
X04n0223_p0407b06║文辭歌舞皆巧妙，宮宅園池悉安隱，
X04n0223_p0407b07║寶藏非一咸示人，利益無量眾生故。
X04n0223_p0407b08║日月星宿地震動，乃至身相亦觀察，
X04n0223_p0407b09║四禪無色及神通，為益世間皆顯示。
X04n0223_p0407b10║智者住此難勝地，供那由佛亦聽法，
X04n0223_p0407b11║如以妙寶磨真金，所有善根轉明淨，
X04n0223_p0407b12║譬如星宿在虗空，風力所持無損動，
X04n0223_p0407b13║亦如蓮華不著水，如是大士行於世。
X04n0223_p0407b14║住此多作兜率王，能摧異道諸邪見。
X04n0223_p0407b15║所修諸善為佛智，願得十力救眾生。
X04n0223_p0407b16║彼復修行大精進，即時供養千億佛，
X04n0223_p0407b17║得定動剎亦復然，願力所作過於是。
X04n0223_p0407b18║如是第五難勝地，人中最上真實道，
X04n0223_p0407b19║我以種種方便力，為諸佛子宣說竟。
X04n0223_p0407b20║【論】第十四、菩薩四地已清淨已下一段，有四十四
X04n0223_p0407b21║行頌，重頌前法分，如文自具。意明難勝地，以其禪
X04n0223_p0407b22║體治三界中寂亂障，契菩提根本，無造作禪理，不
X04n0223_p0407b23║出三界，不在三界，無有欣求淨穢等障，任理恒禪，
X04n0223_p0407b24║寂用自在，以定觀察，為世技之妙能。
X04n0223_p0407c01║第六、現前地。將釋此地，五門如前。一、釋地名目者，
X04n0223_p0407c02║何故名為現前地？為明此地世間、出世間一切智
X04n0223_p0407c03║慧皆悉現前，為善觀十二緣生故，為得十三昧故。
X04n0223_p0407c04║二、明此地修何行者，修般若波羅蜜為體，餘九為
X04n0223_p0407c05║伴。三、明善財表法者，善財於此位中見夜天，號守
X04n0223_p0407c06║護一切城皆長威力，在菩提場如來會中，坐一切
X04n0223_p0407c07║寶光明摩尼王師子之座，無數夜神所共圍遶，現
X04n0223_p0407c08║一切眾生色相身，及現普對一切眾生身等，得甚
X04n0223_p0407c09║深自在妙音解脫。明守護一切城增長威力者，經
X04n0223_p0407c10║云：善男子！我於生死夜無明昏寐諸眾生中而獨
X04n0223_p0407c11║覺悟，令諸眾生守護心城，捨三界城，住一切智無
X04n0223_p0407c12║上法城。明此第六地是所修之法門，此主夜神是
X04n0223_p0407c13║此六地所行之行，恐修行者不解其事，以此法、行
X04n0223_p0407c14║二俱表之。住在菩提場佛眾會者，明行以菩提為
X04n0223_p0407c15║體故。坐一切寶摩尼王師子座者，明以一切差別
X04n0223_p0407c16║智慧為座體故。還依果亦爾，摩尼表智慧離染自
X04n0223_p0407c17║他垢故，王者明智慧自在故，師子者依主釋皆須
X04n0223_p0407c18║觀知因果故。無數夜神圍遶者，表行徧周也。現一
X04n0223_p0407c19║切眾生色相身者，對現色身隨根接俗故。得甚深
X04n0223_p0407c20║自在妙音解脫者，明此位於慧自在善說教故，當
X04n0223_p0407c21║以名義思之可見。大意此位說教猶恐眾生不解
X04n0223_p0407c22║其行故，以是聖者舉教及行總彰令易解故，修行
X04n0223_p0407c23║不錯謬故。十住第六住且明出世間中世間智慧，
X04n0223_p0407c24║即以比丘表之，以十住且求出世心多故。此十地
X04n0223_p0408a01║中明長養慈悲，即第六地及餘地，以女天表之。准
X04n0223_p0408a02║此例隨位昇進以知其意。第四明於此地得何界
X04n0223_p0408a03║解脫者，此通三界及三乘，一乘出三界中世間出
X04n0223_p0408a04║世間智慧解脫，為明善能分別三界中染淨及出
X04n0223_p0408a05║三界中染淨等智慧自在，故得入明淨隨順無生
X04n0223_p0408a06║忍。如稱理契，無生忍即七地，以出世間智慧善能
X04n0223_p0408a07║入世間智慧，能隨一切眾生塵勞之行，不異世間
X04n0223_p0408a08║不壞無生，七地創修、八地畢功、九地方能說法自
X04n0223_p0408a09║在、十地始悲智圓成自在。若也取隨分無生十住
X04n0223_p0408a10║創心，即分分有之。若也論始終不易，雖同眾生無
X04n0223_p0408a11║量劫積修元不移毫念，還依六相義總別思之。若
X04n0223_p0408a12║也但逐進昇，即便乖其本體，故無虧本。智了積修
X04n0223_p0408a13║昇降不遷，即理事非虧、即同異俱齊、即智愚全別、
X04n0223_p0408a14║即因果無二。五隨文釋義者，二義如前。第一長科
X04n0223_p0408a15║經意者，於此第六地一段中義分為九段：
X04n0223_p0408a16║【經】菩薩既聞諸勝行，其心歡喜雨妙華，
X04n0223_p0408a17║放淨光明散寶珠，供養如來稱善說。
X04n0223_p0408a18║百千天眾皆欣慶，共在空中散眾寶。
X04n0223_p0408a19║華鬘纓絡及幢幡，寶蓋塗香咸供佛。
X04n0223_p0408a20║自在天王并眷屬，心生歡喜住空中，
X04n0223_p0408a21║散寶成雲持供養，讚言：佛子快宣說！
X04n0223_p0408a22║無量天女空中住，共以樂音歌讚佛。
X04n0223_p0408a23║音中悉作如是言：佛語能除煩惱病。
X04n0223_p0408a24║法性本寂無諸相，猶如虗空不分別，
X04n0223_p0408b01║超諸取著絕言道，真實平等常清淨。
X04n0223_p0408b02║若能通達諸法性，於有於無心不動，
X04n0223_p0408b03║為欲救世勤修行，此佛口生真佛子。
X04n0223_p0408b04║不取眾相而行施，本絕諸惡堅持戒，
X04n0223_p0408b05║解法無害常堪忍，知法性離具精進，
X04n0223_p0408b06║已盡煩惱入諸禪，善達性空分別法，
X04n0223_p0408b07║具足智力能博濟，滅除眾惡稱大士。
X04n0223_p0408b08║如是妙音千萬種，讚已默然瞻仰佛。
X04n0223_p0408b09║解脫月語金剛藏：以何行相入後地？
X04n0223_p0408b10║【論】第一段，有十八行頌，約分為兩段：一、有十七行
X04n0223_p0408b11║頌，明聞第五地法門，大眾歡喜，興供稱讚分；二、最
X04n0223_p0408b12║下一行，明解脫月，更請後地分。經文自具。
X04n0223_p0408b13║【經】爾時，金剛藏菩薩告解脫月菩薩言：佛子！菩薩摩
X04n0223_p0408b14║訶薩已具足第五地，欲入第六現前地，當觀察十平
X04n0223_p0408b15║等法。何等為十？所謂：一切法無相故平等，無體故平
X04n0223_p0408b16║等，無生故平等，無滅故平等，本來清淨故平等，無戲
X04n0223_p0408b17║論故平等，無取捨故平等，寂靜故平等，如幻、如夢、如
X04n0223_p0408b18║影、如響、如水中月、如鏡中像、如𦦨、如化故平等，有、無
X04n0223_p0408b19║不二故平等。菩薩如是觀一切法自性清淨，隨順無
X04n0223_p0408b20║違，得入第六現前地，得明利隨順忍，未得無生法忍。
X04n0223_p0408b21║【論】第二、爾時已下一段，有九行經，明觀十平等法，
X04n0223_p0408b22║修後六地之向分。
X04n0223_p0408b23║【經】佛子！此菩薩摩訶薩如是觀已，復以大悲為首、大
X04n0223_p0408b24║悲增上、大悲滿足，觀世間生滅，作是念：世間受生，皆
X04n0223_p0408c01║由著我；若離此著，則無生處。復作是念：凡夫無智，執
X04n0223_p0408c02║著於我，常求有、無，不正思惟，起於妄行，行於邪道，罪
X04n0223_p0408c03║行、福行、不動行積集增長，於諸行中植心種子，有漏
X04n0223_p0408c04║有取，復起後有生及老死。所謂：業為田，識為種，無明
X04n0223_p0408c05║闇覆，愛水為潤，我慢溉灌，見網增長，生名色芽；名色
X04n0223_p0408c06║增長，生五根；諸根相對，生觸；觸對，生受；受後希求，生
X04n0223_p0408c07║愛；愛增長，生取；取增長，生有；有生已，於諸趣中起五
X04n0223_p0408c08║蘊身，名：生；生已，衰變為老，𣧩歿為死；於老死時，生諸
X04n0223_p0408c09║熱惱；因熱惱故，憂愁悲歎，眾苦皆集。此因緣故集，無
X04n0223_p0408c10║有集者；任運而滅，亦無滅者。菩薩如是隨順觀察緣
X04n0223_p0408c11║起之相。佛子！此菩薩摩訶薩復作是念：於第一義諦
X04n0223_p0408c12║不了故，名：無明；所作業果，是行；行依止初心，是識；與
X04n0223_p0408c13║識共生四取蘊，為名色；名色增長，為六處；根、境、識三
X04n0223_p0408c14║事和合，是觸；觸共生有受，於受染者，是愛；愛增長，是
X04n0223_p0408c15║取；取所起有漏業，為有；從業起蘊，為生；蘊熟，為老；蘊
X04n0223_p0408c16║壞，為死；死時，離別、愚迷、貪戀、心胷煩悶，為愁；涕泗咨
X04n0223_p0408c17║嗟，為歎；在五根，為苦；在意地，為憂；憂苦轉多，為惱。如
X04n0223_p0408c18║是但有苦樹增長，無我、無我所，無作、無受者。復作是
X04n0223_p0408c19║念：若有作者，則有作事；若無作者，亦無作事，第一義
X04n0223_p0408c20║中俱不可得。佛子！此菩薩摩訶薩復作是念：三界所
X04n0223_p0408c21║有唯是一心，如來於此分別演說十二有支皆依一
X04n0223_p0408c22║心，如是而立。何以故？隨事貪欲與心共生，心是識，事
X04n0223_p0408c23║是行，於行迷惑是無明，與無明及心共生是名色，名
X04n0223_p0408c24║色增長是六處，六處三分合為觸，觸共生是受，受無
X04n0223_p0409a01║厭足是愛，愛攝不捨是取。彼諸有支生是有，有所起
X04n0223_p0409a02║名生，生熟為老，老壞為死。佛子！此中無明有二種業：
X04n0223_p0409a03║一、令眾生迷於所緣，二、與行作生起因。行亦有二種
X04n0223_p0409a04║業：一、能生未來報，二、與識作生起因。識亦有二種業：
X04n0223_p0409a05║一、令諸有相續，二、與名色作生起因。名色亦有二種
X04n0223_p0409a06║業：一、互相助成，二、與六處作生起因。六處亦有二種
X04n0223_p0409a07║業：一、各取自境界，二、與觸作生起因。觸亦有二種業：
X04n0223_p0409a08║一、能觸所緣，二、與受作生起因。受亦有二種業：一、能
X04n0223_p0409a09║領受愛憎等事，二、與愛作生起因。愛亦有二種業：一、
X04n0223_p0409a10║染著可愛事，二、與取作生起因。取亦有二種業：一、令
X04n0223_p0409a11║諸煩惱相續，二、與有作生起因。有亦有二種業：一、能
X04n0223_p0409a12║令於餘趣中生，二、與生作生起因。生亦有二種業：一、
X04n0223_p0409a13║能起諸蘊，二、與老作生起因。老亦有二種業：一、令諸
X04n0223_p0409a14║根變異，二、與死作生起因。死亦有二種業：一、能壞諸
X04n0223_p0409a15║行，二、不覺知故相續不絕。佛子！此中無明緣行，乃至
X04n0223_p0409a16║生緣老死者，由無明乃至生為緣，令行乃至老死不
X04n0223_p0409a17║斷，助成故。無明滅則行滅，乃至生滅則老死滅者，由
X04n0223_p0409a18║無明乃至生不為緣，令諸行乃至老死斷滅，不助成
X04n0223_p0409a19║故。佛子！此中無明、愛、取不斷，是煩惱道；行、有不斷，是
X04n0223_p0409a20║業道；餘分不斷，是苦道；前後際分別滅，三道斷。如是
X04n0223_p0409a21║三道離我、我所，但有生滅，猶如束蘆。復次，無明緣行
X04n0223_p0409a22║者，是觀過去；識乃至受，是觀現在；愛乃至有，是觀未
X04n0223_p0409a23║來；於是以後展轉相續。無明滅、行滅者，是觀待斷。復
X04n0223_p0409a24║次，十二有支名為三苦，此中無明、行乃至六處是行
X04n0223_p0409b01║苦，觸、受是苦苦，餘是壞苦。無明滅、行滅者，是三苦斷。
X04n0223_p0409b02║復次，無明緣行者，無明因緣能生諸行；無明滅、行滅
X04n0223_p0409b03║者，以無無明，諸行亦無；餘亦如是。又，無明緣行者，是
X04n0223_p0409b04║生繫縛；無明滅、行滅者，是滅繫縛；餘亦如是。又，無明
X04n0223_p0409b05║緣行者，是隨順無所有觀；無明滅、行滅者，是隨順盡
X04n0223_p0409b06║滅觀；餘亦如是。佛子！菩薩摩訶薩如是十種逆順觀
X04n0223_p0409b07║諸緣起，所謂：有支相續故，一心所攝故，自業差別故，
X04n0223_p0409b08║不相捨離故，三道不斷故，觀過去、現在、未來故，三苦
X04n0223_p0409b09║聚集故，因緣生滅故，生滅繫縛故，無所有盡觀故。
X04n0223_p0409b10║【論】第三、佛子！此菩薩已下，至無所有盡觀故，有十
X04n0223_p0409b11║段經，明逆順觀十二緣生觀分。第二、隨文釋義者，
X04n0223_p0409b12║於逆順觀十二緣生法有十段經，具如下列。一、如
X04n0223_p0409b13║觀十二緣法中第一段，從佛子！此菩薩摩訶薩如
X04n0223_p0409b14║有觀已，大悲為首已下一段，有十四行半經，明觀
X04n0223_p0409b15║世間生滅，作是念：世間受生，皆由著我；若離此著，
X04n0223_p0409b16║則無生處。又明由有我故，常求有無，一切諸惡業、
X04n0223_p0409b17║邪道皆由此生。邪道者，九十五種邪道也。罪行者，
X04n0223_p0409b18║三惡趣也。福行者，人中及第六天已來散善福也。
X04n0223_p0409b19║不動行者，色、無色界八禪是也，及小乘三果分段
X04n0223_p0409b20║生死，乃至四果淨土菩薩變易生死。雖免麤苦，分
X04n0223_p0409b21║段生死及變易生死，皆名邪道，亦名不動行。積集
X04n0223_p0409b22║增長者，三惡道積集增長惡業，欲界積集增長有
X04n0223_p0409b23║為善業，上二界積集增長有漏八禪，聲聞、緣覺淨
X04n0223_p0409b24║土菩薩積集增長淨業，成變易生死之身，一乘菩
X04n0223_p0409c01║薩積集增長具佛悲智。雖總十二緣生，乘、緣各有
X04n0223_p0409c02║差別。若於三界中，具縛凡夫以十二緣成諸惡業；
X04n0223_p0409c03║二乘觀十二緣空無體性，折伏現行煩惱，得有為
X04n0223_p0409c04║無漏淨土；菩薩以修四諦、十二緣行、六度門，生於
X04n0223_p0409c05║淨土；一乘菩薩以如來知見，修十波羅蜜、四攝、四
X04n0223_p0409c06║無量、三十七品，助菩提行，成一切種、一切智智，廣
X04n0223_p0409c07║大如法界，究竟如虗空，無限圓滿佛大慈大悲大
X04n0223_p0409c08║智佛果法門，乃成法界無作自性緣起大圓明普
X04n0223_p0409c09║光明智。恒以一切眾生生死海便為一箇道場，恒
X04n0223_p0409c10║以十方佛剎眾生剎住居毛孔。夫緣生之法性自
X04n0223_p0409c11║本無，眾生橫計諸聖嗟歎，枉流生死無自覺知，故
X04n0223_p0409c12║勞聖歎大悲示護。是故諸仁應當順理善觀離諸
X04n0223_p0409c13║慢業，便得識種業謝智果開敷，三界報亡等悲垂
X04n0223_p0409c14║俗，任性緣起不沒死流，對現色身應根利物。經云：
X04n0223_p0409c15║於諸行中植心種子。植者，種也。於業田中種識種
X04n0223_p0409c16║子，為有取為漏。其漏有七：一見、二諸根、三忘、四惡、
X04n0223_p0409c17║五親近、六愛、七念。復起後有生來世生老病死，已
X04n0223_p0409c18║下如文。自具無明闇覆者，覆謂覆蓋自己如如之
X04n0223_p0409c19║本智故。為智自無性逐境緣迷故，隨迷苦極自覺
X04n0223_p0409c20║迷除故，以覺無我智無明即無故，迷我成妄、覺我
X04n0223_p0409c21║成智。覺之與迷本無二性，為智之與迷各無自性，
X04n0223_p0409c22║皆悉從緣而有迷悟，故為根本智。自性無性故，不
X04n0223_p0409c23║自了知是智非智，但隨境起逐境情生起於我見，
X04n0223_p0409c24║非至苦極厭苦求真。若自未厭苦源，設聖者化時
X04n0223_p0410a01║不信，從斯發起有二種發心：一者久從生死苦厭
X04n0223_p0410a02║苦發心，有得三乘一乘之果，名自覺聖智，亦名佛
X04n0223_p0410a03║智、自然智、無師智。二依先覺者勸令知苦本方能
X04n0223_p0410a04║發心。夫發心者有此二種，若言要依先佛發心者，
X04n0223_p0410a05║即有常過，即同外道常見。即先覺者，以誰為師？轉
X04n0223_p0410a06║轉相承，不離常見。若有古時常佛，為展轉之師，即
X04n0223_p0410a07║古佛自體。自真不隨妄者，即不可踐其古跡，為真
X04n0223_p0410a08║自常真。不可以真隨生死故，即生死是常生死，佛
X04n0223_p0410a09║自是常佛故。若也眾生定有生死者，生死自常，生
X04n0223_p0410a10║死不同，得成真故，此是斷見。此二種俱非，不離斷
X04n0223_p0410a11║常也。為一切眾生生死無性，本無生死，橫計生死
X04n0223_p0410a12║本非生死。一切諸佛本無自性故，實無菩提，亦無
X04n0223_p0410a13║涅槃，而眾生妄謂諸佛有菩提、涅槃。若有眾生能
X04n0223_p0410a14║如是知者，名為發心，名為諸佛，名為見道，而能開
X04n0223_p0410a15║悟一切眾生。是達無明者，無明本無，諸佛亦無，名
X04n0223_p0410a16║為覺者。但以無依、無住、無體、無性妙智，能隨響應，
X04n0223_p0410a17║對現色身，能以此理教化眾生，名為大悲。故不可
X04n0223_p0410a18║有得、有證、有忻、有厭、有取、有捨、有古、有今、有真、有
X04n0223_p0410a19║假，發菩提心也。如是發菩提心，不為長夜無明之
X04n0223_p0410a20║所覆故。經云：愛水為潤者，因愛有生故。我慢溉灌
X04n0223_p0410a21║者，有八種慢：一、慢；二、大慢；三、慢慢；四、我慢；五、增上
X04n0223_p0410a22║慢；六、不如慢；七、邪慢；八、慠慢。見網增長者，五見及
X04n0223_p0410a23║六十二見等是。生名色芽者，由於諸見起貪，與名
X04n0223_p0410a24║色俱起，名色增長。生五根者，由名色故，以眼、耳、鼻、
X04n0223_p0410b01║舌、身對名色生觸，相觸生受。其身觸體有十一種：
X04n0223_p0410b02║澀、滑、輕、重、冷、飢、渴、堅、濕、煖、動。眼色觸有二十五：青、
X04n0223_p0410b03║黃、赤、白、長、短、方、圓、高、下、正、不正、光、影、明、闇、煙、雲、塵、
X04n0223_p0410b04║霧、麤、細、迥、表、空、顯、色。故耳聞聲有十一種觸：可意、
X04n0223_p0410b05║不可意、俱相違、因受大種、因不受大種、因俱大種、
X04n0223_p0410b06║世所共成、成所引、徧計所執、聖言所攝、非聖言所
X04n0223_p0410b07║攝是也。鼻有六種觸：香、臰、好、惡、平等、和合、俱生、變
X04n0223_p0410b08║異。味有十二種觸：苦、醋、甘、辛、鹹、淡、可意、不可意、俱
X04n0223_p0410b09║相違、和合、俱生、變異。於前五根上所得，隨意思量，
X04n0223_p0410b10║名之為六十五種意法。以心起意識，隨五根中所
X04n0223_p0410b11║現名觸，意根隨取名受，受之不捨名愛，愛增長生
X04n0223_p0410b12║取，取增長生有。有生已，將前六根上六十五種意
X04n0223_p0410b13║識所緣，於諸趣中成五蘊身為生，生已衰變名老，
X04n0223_p0410b14║終歿為死。於死時生諸熱惱，乃至憂愁悲歎，眾苦
X04n0223_p0410b15║皆集。從此因緣，故集已後一行半經，明緣生無體，
X04n0223_p0410b16║妄謂生死隨順緣體。應如是觀，明十二緣體，眾生
X04n0223_p0410b17║情有而實理無。善達理無緣性，便即生死為不生
X04n0223_p0410b18║死。此上一段，明由著我因，有十二有支。若作無我
X04n0223_p0410b19║觀，得離我所諸虗妄緣，便為法界大智無作自性
X04n0223_p0410b20║緣生。故第二段中有十行半經，明菩薩念一切眾
X04n0223_p0410b21║生迷第一義諦，號曰無明。此作業果，是行依止。初
X04n0223_p0410b22║心是識者，以明迷第一義故，名為無明。真之為妄，
X04n0223_p0410b23║皆有依報。以有依報，便有名色。為迷真相，情識取
X04n0223_p0410b24║境，與受、想、行、識及以六根同時而取，名之為蘊。蘊
X04n0223_p0410c01║不壞故，名為業。識心為主，六根及境三事和合而
X04n0223_p0410c02║為所緣，共生四取者，為名色為境，情識為能緣。受、
X04n0223_p0410c03║想隨之，名為行。尋思煩擾，迷其淨智，名之為蘊。六
X04n0223_p0410c04║根、境、識三事和合，名之為觸。因此五蘊，對於六根、
X04n0223_p0410c05║情識之上十二有支同時而有。已下十二有支，具
X04n0223_p0410c06║如經文說。如是已上一段，明迷第一義而生五蘊，
X04n0223_p0410c07║從五蘊上共生十二有支。第三段中有七行半經，
X04n0223_p0410c08║明三界所有唯是一心，明十二有支從一心起。以
X04n0223_p0410c09║隨事貪欲迷真心故，妄心生為妄想。想心乖智，妄
X04n0223_p0410c10║辯為識。妄心所辯是識，緣境是行。於行迷惑者，所
X04n0223_p0410c11║緣之境謂實有故，名曰無明。以心無明故，便生名
X04n0223_p0410c12║色。從名色、六根、妄心三事和合生觸，正觸相應分
X04n0223_p0410c13║別取著是受。餘如經。自具此已上，心、境、六根、觸、受、
X04n0223_p0410c14║愛、取、有、生、老死，一時無前後體。妄作前後，迷如來
X04n0223_p0410c15║之理。智本來無作者故，橫生諸苦，波浪苦流不息
X04n0223_p0410c16║故。第四一段有十五行半經，明無明及十二有支
X04n0223_p0410c17║皆有二種業者，一、由無明故，令一切眾生迷於無
X04n0223_p0410c18║作智；二、由迷自性法界緣生，便作思想行緣故。故
X04n0223_p0410c19║云：與行作生起因。行亦有二種業者，一、由迷法界
X04n0223_p0410c20║智，執成來世報；二、由妄行心，想識種便生。是故經
X04n0223_p0410c21║云：與識作生起因。識亦有二種業者：一、由迷根本
X04n0223_p0410c22║智種，妄生識種，令諸業有相續不斷；二、由迷根本
X04n0223_p0410c23║普光明智所有無名相之微妙功德之名色，由識
X04n0223_p0410c24║種所成生死業報之麤名色也。名色亦有二種業
X04n0223_p0411a01║者：一、由識成名色，由名色成識，故云互相助成；二、
X04n0223_p0411a02║由名色故，對六根中現相，能令六根中情識取之。
X04n0223_p0411a03║六根亦有二種業者：一、由迷無相體一相之理智，
X04n0223_p0411a04║各隨別境，別取境界色聲等異；二、為六根現境，識
X04n0223_p0411a05║心相對，妄情便起，故云與觸作生起因。觸亦有二
X04n0223_p0411a06║種業者：一、由觸能迷所緣，成諸喜怒；二、由觸識種
X04n0223_p0411a07║便生受，能受現世塵，成未來果故。又由受現世塵
X04n0223_p0411a08║故，成當來有苦果故。受亦有二種業者：一、由迷一
X04n0223_p0411a09║切法空，能領受愛憎等事；二、與愛作生起因。已下
X04n0223_p0411a10║如文。自具此一段緣生，皆從無明迷理智為首。第
X04n0223_p0411a11║五段有四行半，經分為兩段：一、佛子！此中無明緣
X04n0223_p0411a12║行已下至助成，故有兩行。經明、無明等十二有支，
X04n0223_p0411a13║皆總由迷根本智，以妄心成識，更相助成分。於一
X04n0223_p0411a14║一緣中皆有十二，以互體更相助成有一百四十
X04n0223_p0411a15║四，於三世上各有一百四十四，總共為四百三十
X04n0223_p0411a16║二。總由迷本真智，號曰無明。於無明中，因境、六根、
X04n0223_p0411a17║識三事而生五蘊，以五蘊對六根緣，生一切觸。總
X04n0223_p0411a18║以意識為主，而隨根、境、識能作種種生死業緣，乃
X04n0223_p0411a19║至八萬四千一切塵勞從此而起。八萬四千煩惱
X04n0223_p0411a20║者，其名數至隨好光明功德品中具明，但自了識、
X04n0223_p0411a21║心、根、境三事一性。一性者，所謂無性。達無性理，以
X04n0223_p0411a22║普光明智普印諸境，妙用恒寂，無明成智，名為一
X04n0223_p0411a23║切種智海。二、無明滅已下兩行半經，明達無明成
X04n0223_p0411a24║解脫緣，如文自具。第六段有三行半經，明無明、愛、
X04n0223_p0411b01║取三事不斷，是煩惱道；行、有二事不斷，是業道；餘
X04n0223_p0411b02║分者，所謂識、名色、觸、受、生、老病死憂悲等，是苦道。
X04n0223_p0411b03║前後際及現在三世上，前三段煩惱斷，即無三世
X04n0223_p0411b04║及三段煩惱，離我、我所，但有生滅。猶如束蘆者，明
X04n0223_p0411b05║雖有分別相似生滅，了中虗無也。如束蘆葦，其相
X04n0223_p0411b06║雖有，一一中虗，明六根及境雖有，法眼常虗，此明
X04n0223_p0411b07║觀達也。第七一段有兩行半，經云：復次，無明緣行
X04n0223_p0411b08║者，有三世無明。無明緣行，是當念中過去，是所緣
X04n0223_p0411b09║前境故。經云：是觀過去識乃至受，是觀現在為識、
X04n0223_p0411b10║受，是當念中現在為明、識、受，是分別領受現在事
X04n0223_p0411b11║故。愛、有二事，是當念中未來故。為愛、有二事，是當
X04n0223_p0411b12║念中識、受，後方計實有，成愛染故。於是已後展轉
X04n0223_p0411b13║相續者，以此無明緣行、識、受、愛、有，成三世業苦果，
X04n0223_p0411b14║相續不斷。但無明滅即行滅，即識、受、愛、有并十二
X04n0223_p0411b15║有支總滅。是觀待斷者，明十二緣待觀方斷故。此
X04n0223_p0411b16║以六相義該通。第八一段有兩行半，經總明十二
X04n0223_p0411b17║有支共成三苦：一、無明行及六根是行苦，是迷境
X04n0223_p0411b18║攀緣不息，故是行苦。二、觸受是苦苦，明受諸觸有
X04n0223_p0411b19║愛憎生苦，以受觸時即有苦，更加貪戀及以憎嫌
X04n0223_p0411b20║苦，更加苦故。餘是壞苦者，於十二有支中，從名色、
X04n0223_p0411b21║識、取、愛、有、生、老、病、死，此是壞苦。但觀無明滅即行
X04n0223_p0411b22║滅，即三苦滅、十二有支滅。第九一段有五行，經明
X04n0223_p0411b23║有三段斷滅生起十二有支之緣：一、明無明緣行，
X04n0223_p0411b24║是生起緣，無無明，諸行亦無，餘亦如之。二、無明緣
X04n0223_p0411c01║行者，是繫縛義，是生起義。無明滅行滅者，繫縛滅
X04n0223_p0411c02║是斷煩惱義，是解脫故，為大智慧相應故。三、無明
X04n0223_p0411c03║緣行者，是隨順無所有觀，是生起觀，行力隨緣觀
X04n0223_p0411c04║十二緣自體無所有故。無明滅行滅者，以觀十二
X04n0223_p0411c05║有支無體故。餘亦如是，通總相十二緣，但無明無，
X04n0223_p0411c06║即十二緣無故。第十此一段有四行半，經明以十
X04n0223_p0411c07║種逆順觀十二有支緣起相續，皆一心所攝，但以
X04n0223_p0411c08║自業苦樂不同而有差別，不離十二有支。但如前
X04n0223_p0411c09║道斷者，所謂心、境、無明，此三無者，餘皆自無。若不
X04n0223_p0411c10║斷者，三苦聚集，即行苦、苦苦、壞苦聚也。言其斷者，
X04n0223_p0411c11║以無無明，即成不苦之妙用理智故。已上是長科
X04n0223_p0411c12║第三段中十種逆順觀十二有支分。
X04n0223_p0411c13║【經】佛子！菩薩摩訶薩以如是十種相觀諸緣起，知無
X04n0223_p0411c14║我、無人、無壽命，自性空，無作者，無受者，即得空解脫
X04n0223_p0411c15║門現在前；觀諸有支皆自性滅，畢竟解脫，無有少法
X04n0223_p0411c16║相生，即時得無相解脫門現在前；如是入空、無相已，
X04n0223_p0411c17║無有願求，唯除大悲為首，教化眾生，即時得無願解
X04n0223_p0411c18║脫門現在前。菩薩如是修三解脫門，離彼、我想，離作
X04n0223_p0411c19║者、受者想，離有、無想。
X04n0223_p0411c20║【論】第四、佛子已下，至離有無想，有七行半經，明觀
X04n0223_p0411c21║達十二緣生無體，得空解脫分長科。此段明作前
X04n0223_p0411c22║十種逆順觀十二有支已，達諸緣起性自無生，便
X04n0223_p0411c23║得三解脫門現前。三解脫門者：一、觀十二緣自性
X04n0223_p0411c24║空、無作，皆自性滅，畢竟解脫，得空解脫門；二、無有
X04n0223_p0412a01║少法可得，即得無相解脫門；三、得前空及無相二
X04n0223_p0412a02║門，更無餘願求，唯有大悲教化一切眾生，皆令畢
X04n0223_p0412a03║竟解脫，得無願解脫門。餘如文自具。
X04n0223_p0412a04║【經】佛子！此菩薩摩訶薩大悲轉增，精勤修習，為未滿
X04n0223_p0412a05║菩提分法令圓滿故，作是念：一切有為，有和合則轉，
X04n0223_p0412a06║無和合則不轉；緣集則轉，緣不集則不轉。我如是知
X04n0223_p0412a07║有為法多諸過患，當斷此和合因緣；然為成就眾生
X04n0223_p0412a08║故，亦不畢竟滅於諸行。佛子！菩薩如是觀察有為多
X04n0223_p0412a09║諸過惡，無有自性，不生不滅，而恒起大悲，不捨眾生，
X04n0223_p0412a10║即得般若波羅蜜現前，名：無障礙智光明。成就如是
X04n0223_p0412a11║智光明已，雖修習菩提分因緣，而不住有為中；雖觀
X04n0223_p0412a12║有為法自性寂滅，亦不住寂滅中，以菩提分法未圓
X04n0223_p0412a13║滿故。
X04n0223_p0412a14║【論】第五、佛子已下，至圓滿故，有十行半。經明此位
X04n0223_p0412a15║菩薩得三空解脫，觀十二緣，大悲轉增，精勤修習
X04n0223_p0412a16║分。於此段中，復分為二：一、佛子！此菩薩已下，至亦
X04n0223_p0412a17║不畢竟滅於諸行，有五行半。經明觀一切有為皆
X04n0223_p0412a18║是無常，甚可厭患，為成就眾生，亦不永滅諸行分。
X04n0223_p0412a19║二、佛子！菩薩如是已下，至未圓滿故，有五行半。經
X04n0223_p0412a20║明菩薩觀有為法多諸過惡，無有自性，而恒起大
X04n0223_p0412a21║悲，得般若波羅蜜分。如經云：為未得菩提分法者，
X04n0223_p0412a22║明此六地已得空、無相、無作出世菩提，未得入俗
X04n0223_p0412a23║大悲圓滿，隨普賢行海自在菩提。復作是念：一切
X04n0223_p0412a24║有為，有和合則轉者，明迷情緣，即諸法無常轉變；
X04n0223_p0412b01║情亡稱理，即一切諸法性自無生。此明心生，即法
X04n0223_p0412b02║生也。已下准知。如緣集則轉，不集則不轉者，若無
X04n0223_p0412b03║明緣行則轉，若無明滅即行隨智起，則起唯法起，
X04n0223_p0412b04║非無常遷變故。已下准知。有為法多諸過患者，有
X04n0223_p0412b05║情識所為，皆生、老、病、死、苦痛患。若以智、悲所行，皆
X04n0223_p0412b06║普賢行也。已下准知。即得般若波羅蜜現前者，已
X04n0223_p0412b07║超聞、思、修慧。此一乘智慧，是佛智慧，是究竟無作
X04n0223_p0412b08║普光明智慧也。此稱智徧周，應根利物，不為而用，
X04n0223_p0412b09║不作而應。自餘如經自具。以菩提分法未圓滿故
X04n0223_p0412b10║者，言正覺菩提初心成，隨行菩提十一地始滿。
X04n0223_p0412b11║
X04n0223_p0412b12║大方廣佛新華嚴經合論卷第六十
X04n0223_p0412b13║
X04n0223_p0412b14║音切
X04n0223_p0412b15║璽（斯爾切。）癲（丁年切。）痟（消音。）魅（莫備切。）蠱（古音。）湑（相余切。）愈（以主切。）
X04n0223_p0412b16║溉（古代切。）芽（五加切。）胷（許恭切。）悶（莫困切。）涕（他禮切。）泗（先利切。）澀
X04n0223_p0412b17║（色立切。）擾（如少切。）寐（莫閉即。）咨（即斯切。）嗟（子邪切。）蘆（落胡切。）