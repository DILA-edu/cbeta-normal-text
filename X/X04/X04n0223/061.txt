X04n0223_p0412b18║
X04n0223_p0412b19║
X04n0223_p0412b20║
X04n0223_p0412b21║大方廣佛新華嚴經合論卷第六十一
X04n0223_p0412b22║唐于闐國三藏沙門實叉難陀譯經
X04n0223_p0412b23║唐太原方山長者李通玄造論
X04n0223_p0412b24║唐福州開元寺沙門志寧釐經合論
X04n0223_p0412c01║十地品第二十六之九
X04n0223_p0412c02║【經】佛子！菩薩住此現前地，得入空三昧、自性空三昧、
X04n0223_p0412c03║第一義空三昧、第一空三昧、大空三昧、合空三昧、起
X04n0223_p0412c04║空三昧、如實不分別空三昧、不捨離空三昧、離不離
X04n0223_p0412c05║空三昧。此菩薩得如是十空三昧門為首，百千空三
X04n0223_p0412c06║昧皆悉現前；如是十無相、十無願三昧門為首，百千
X04n0223_p0412c07║無相、無願三昧門皆悉現前。
X04n0223_p0412c08║【論】第六、佛子已下，至皆悉現前，有六行半經，明此
X04n0223_p0412c09║現前地，得十空、無相、無願三昧分。自性空三昧者，
X04n0223_p0412c10║不由修作，任理無功而自現故。三者，正也；昧者，定
X04n0223_p0412c11║也。此云正定。何故以三為正？凡為作法，以三度為
X04n0223_p0412c12║正。昧者，情識不現，名之為昧；正智現前，名之為三。
X04n0223_p0412c13║又三者，正也。何以故？以三為陽，故正也。如十一月
X04n0223_p0412c14║一陽生，十二月二陽生，正月三陽生為正月。以寅
X04n0223_p0412c15║為木，為日，日為火也，以火生於寅。又以日為智，以
X04n0223_p0412c16║十二月正月為艮分。艮為山，為止，為門闕，為小男，
X04n0223_p0412c17║為童蒙。是故聖者取之為法，表正月三陽已生，以
X04n0223_p0412c18║從艮止而生火也。明從定為止，發起無作正智慧，
X04n0223_p0412c19║明是入道啟蒙之門闕故。艮為童蒙，以明童蒙心
X04n0223_p0412c20║止能啟大智慧日光明故。云三者正也，昧者定也，
X04n0223_p0412c21║以五蘊冥昧即正智便現。又一止是正字，以一心
X04n0223_p0412c22║此其道正故，故止之一處無事不辦。第一義空三
X04n0223_p0412c23║昧者，過一切有為無常法故。第一空三昧者，明創
X04n0223_p0412c24║過上二界息想定，亦過聲聞緣覺淨土三乘淨穢
X04n0223_p0413a01║之定。又萬象一性名一空三昧。大空三昧者，過世
X04n0223_p0413a02║情所識空，過三乘住無作空也，得意生身故。合空
X04n0223_p0413a03║三昧者，明與十方凡聖有情無情合故。起空三昧
X04n0223_p0413a04║者，明寂用自在故。如實不分別空三昧者，明無情
X04n0223_p0413a05║識故。別空三昧者，示現隨根所見故。不捨離空三
X04n0223_p0413a06║昧者，示現遠離過惡故。離不離空三昧者，處世界
X04n0223_p0413a07║如蓮華居水故。以此十三昧為首，皆不離空無作
X04n0223_p0413a08║無願三三昧門為體，百千三昧總從此起。
X04n0223_p0413a09║【經】佛子！菩薩住此現前地，復更修習滿足不可壞心、
X04n0223_p0413a10║決定心、純善心、甚深心、不退轉心、不休息心、廣大心、
X04n0223_p0413a11║無邊心、求智心、方便慧相應心，皆悉圓滿。佛子！菩薩
X04n0223_p0413a12║以此十心，順佛菩提，不懼異論，入諸智地，離二乘道，
X04n0223_p0413a13║趣於佛智，諸煩惱魔無能沮壞，住於菩薩智慧光明，
X04n0223_p0413a14║於空、無相、無願法中皆善修習，方便智慧恒共相應，
X04n0223_p0413a15║菩提分法常行不捨。佛子！菩薩住此現前地中，得般
X04n0223_p0413a16║若波羅蜜行增上，得第三明利順忍，以於諸法如實
X04n0223_p0413a17║相隨順無違故。
X04n0223_p0413a18║【論】第七、佛子已下，至隨順無違故，有九行半。經明
X04n0223_p0413a19║住此現前地，復更修習不可壞心，入佛智地分。分
X04n0223_p0413a20║為三段：一、佛子已下，至皆悉圓滿，有三行半。經明
X04n0223_p0413a21║修十種無限心分。二、佛子已下，至常行不捨，有四
X04n0223_p0413a22║行。經明隨順佛菩提，不懼異論，入佛智地分。三、佛
X04n0223_p0413a23║子已下，至隨順不違故，有兩行半。經明住此位菩
X04n0223_p0413a24║薩般若波羅蜜行，得隨順忍分。經云不懼異論者，
X04n0223_p0413b01║人、天、外道及三乘異論。入佛智地者，明從根本智
X04n0223_p0413b02║入差別智地故。離二乘地者，二乘斷煩惱而證空，
X04n0223_p0413b03║菩薩達煩惱而成智海，故云趣於佛智。諸煩惱魔
X04n0223_p0413b04║無能沮壞者，明煩惱魔是生死因也，陰魔、死魔是
X04n0223_p0413b05║生死果也，天魔生死緣也。住於菩薩智者，一切隨
X04n0223_p0413b06║世差別智也。佛子！菩薩住此現前地中得般若波
X04n0223_p0413b07║羅蜜行增上者，明此地菩薩於三界中一切諸緣
X04n0223_p0413b08║生法逆順觀徹，得世間中出世間智慧滿故，故名
X04n0223_p0413b09║增上。第三明利順忍者，准五忍中是第三順忍，若
X04n0223_p0413b10║准十忍中是第二順忍。如三乘中五忍者，一伏忍、
X04n0223_p0413b11║二信忍、三順忍、四無生忍、五寂滅忍。如三乘中地
X04n0223_p0413b12║前三賢菩薩得伏忍，五地得信忍，六地順忍，八地
X04n0223_p0413b13║無生忍，十地寂滅忍。十忍者，經下文自具如此。一
X04n0223_p0413b14║乘教中以十波羅蜜，以五位、十住、十行、十迴向、十
X04n0223_p0413b15║地、十一地通修，皆位位中以十波羅蜜互為主伴。
X04n0223_p0413b16║五位之上有五百箇行門，分分微薄。以六相總別
X04n0223_p0413b17║之義言之，時日歲月皆如是，猶如帝網重重參暎，
X04n0223_p0413b18║一多同異皆不轉變。
X04n0223_p0413b19║【經】佛子！菩薩住此現前地已，以願力故，得見多佛。所
X04n0223_p0413b20║謂：見多百佛，乃至見多百千億那由他佛。悉以廣大
X04n0223_p0413b21║心、深心，供養恭敬，尊重讚歎，衣服、飲食、臥具、湯藥，一
X04n0223_p0413b22║切資生悉以奉施，亦以供養一切眾僧，以此善根迴
X04n0223_p0413b23║向阿耨多羅三藐三菩提。於諸佛所，恭敬聽法，聞已
X04n0223_p0413b24║受持，得如實三昧智慧光明，隨順修行，憶持不捨。又
X04n0223_p0413c01║得諸佛甚深法藏，經於百劫，經於千劫，乃至無量百
X04n0223_p0413c02║千億那由他劫，所有善根轉更明淨。譬如真金，以毗
X04n0223_p0413c03║琉璃寶數數磨瑩，轉更明淨；此地菩薩所有善根亦
X04n0223_p0413c04║復如是，以方便慧隨逐觀察，轉更明淨，轉復寂滅，無
X04n0223_p0413c05║能暎蔽。譬如月光，照眾生身，令得清涼，四種風輪所
X04n0223_p0413c06║不能壞；此地菩薩所有善根亦復如是，能滅無量百
X04n0223_p0413c07║千億那由他眾生煩惱熾火，四種魔道所不能壞。此
X04n0223_p0413c08║菩薩，十波羅蜜中，般若波羅蜜偏多；餘非不修，但隨
X04n0223_p0413c09║力隨分。佛子！是名：略說菩薩摩訶薩第六現前地。菩
X04n0223_p0413c10║薩住此地，多作善化天王，所作自在，一切聲聞所有
X04n0223_p0413c11║問難無能退屈，能令眾生除滅我慢、深入緣起。布施、
X04n0223_p0413c12║愛語、利行、同事，如是一切諸所作業，皆不離念佛，乃
X04n0223_p0413c13║至不離念具足一切種、一切智智。復作是念：我當於
X04n0223_p0413c14║一切眾生中為首、為勝，乃至為一切智智依止者。此
X04n0223_p0413c15║菩薩若勤行精進，於一念頃，得百千億三昧，乃至示
X04n0223_p0413c16║現百千億菩薩以為眷屬；若以願力自在示現，過於
X04n0223_p0413c17║此數，乃至百千億那由他劫不能數知。爾時，金剛藏
X04n0223_p0413c18║菩薩欲重宣其義而說頌曰：
X04n0223_p0413c19║【論】第八、佛子已下，至而說頌曰，有二十七行半，經
X04n0223_p0413c20║明入此位中見佛廣狹分。約分為六段：一、從初佛
X04n0223_p0413c21║子已下，至轉更明淨，有九行，經明以願力見佛廣
X04n0223_p0413c22║多及供養佛、法、僧分。二、譬如真金已下，至四種魔
X04n0223_p0413c23║道所不能壞，可六行半，經明舉喻顯法分。三、此菩
X04n0223_p0413c24║薩十波羅蜜已下，至第六現前地，可兩行半，經明
X04n0223_p0414a01║此地菩薩所修法門分。四、菩薩住此地已下，至為
X04n0223_p0414a02║一切智智依止者，可六行，經明此位菩薩受職堪
X04n0223_p0414a03║能教化一切眾生分。五、此菩薩已下，至說頌，有四
X04n0223_p0414a04║行，經明此位菩薩以三昧力見佛廣多分。
X04n0223_p0414a05║【經】菩薩圓滿五地已，觀法無相亦無性，
X04n0223_p0414a06║無生無滅本清淨，無有戲論無取捨，
X04n0223_p0414a07║體相寂滅如幻等，有無不二離分別，
X04n0223_p0414a08║隨順法性如是觀，此智得成入六地。
X04n0223_p0414a09║明利順忍智具足，觀察世間生滅相，
X04n0223_p0414a10║以癡闇力世間生，若滅癡闇世無有。
X04n0223_p0414a11║觀諸因緣實義空，不壞假名和合用，
X04n0223_p0414a12║無作無受無思念，諸行如雲徧興起。
X04n0223_p0414a13║不知真諦名無明，所作思業愚癡果，
X04n0223_p0414a14║識起共生是名色，如是乃至眾苦聚。
X04n0223_p0414a15║了達三界依心有，十二因緣亦復然，
X04n0223_p0414a16║生死皆由心所作，心若滅者生死盡。
X04n0223_p0414a17║無明所作有二種，緣中不了為行因，
X04n0223_p0414a18║如是乃至老終歿，從此苦生無有盡。
X04n0223_p0414a19║無明為緣不可斷，彼緣若盡悉皆滅，
X04n0223_p0414a20║愚癡愛取煩惱支，行有是業餘皆苦，
X04n0223_p0414a21║癡至六處是行苦，觸受增長是苦苦，
X04n0223_p0414a22║所餘有支是壞苦，若見無我三苦滅。
X04n0223_p0414a23║無明與行為過去，識至於受現在轉，
X04n0223_p0414a24║愛取有生未來苦，觀待若斷邊際盡，
X04n0223_p0414b01║無明為緣是生縛，於緣得離縛乃盡，
X04n0223_p0414b02║從因生果離則斷，觀察於此知性空。
X04n0223_p0414b03║隨順無明起諸有，若不隨順諸有斷，
X04n0223_p0414b04║此有彼有無亦然，十種思惟心離著。
X04n0223_p0414b05║有支相續一心攝，自業不離及三道，
X04n0223_p0414b06║三際三苦因緣生，繫縛起滅順無盡，
X04n0223_p0414b07║如是普觀緣起行，無作無受無真實，
X04n0223_p0414b08║如幻如夢如光影，亦如愚夫逐陽𦦨。
X04n0223_p0414b09║如是觀察入於空，知緣性離得無相，
X04n0223_p0414b10║了其虗妄無所願，唯除慈愍為眾生。
X04n0223_p0414b11║大士修行解脫門，轉益大悲求佛法，
X04n0223_p0414b12║知諸有為和合作，志樂決定勤行道，
X04n0223_p0414b13║空三昧門具百千，無相無願亦復然，
X04n0223_p0414b14║般若順忍皆增上，解脫智慧得成滿，
X04n0223_p0414b15║復以深心多供佛，於佛教中修習道。
X04n0223_p0414b16║得佛法藏增善根，如金琉璃所磨瑩。
X04n0223_p0414b17║如月清涼被眾物，四風來觸無能壞，
X04n0223_p0414b18║此地菩薩超魔道，亦息羣生煩惱熱，
X04n0223_p0414b19║此地多作善化王，化導眾生除我慢，
X04n0223_p0414b20║所作皆求一切智，悉已超勝聲聞道。
X04n0223_p0414b21║此地菩薩勤精進，獲諸三昧百千億，
X04n0223_p0414b22║亦有若干無量佛，譬如盛夏空中日。
X04n0223_p0414b23║甚深微妙難見知，聲聞獨覺無能了。
X04n0223_p0414b24║如是菩薩第六地，我為佛子已宣說。
X04n0223_p0414c01║【論】第九一段，有四十四行頌，明重頌前法分，如文
X04n0223_p0414c02║具明。已上一段，以釋第六現前地。此地是善達緣
X04n0223_p0414c03║生，成世間、出世間智慧。第七遠行地，以方便波羅
X04n0223_p0414c04║蜜，成就入世間中、出世間智慈之慧。
X04n0223_p0414c05║第七、遠行地。將釋此地五門，如前。第一、釋地名目
X04n0223_p0414c06║者。何故名為遠行地者？以此地行方便波羅蜜，以
X04n0223_p0414c07║六地之中三空三昧，現無量無作智慧門，能入無
X04n0223_p0414c08║量眾生界，入無量教化眾生業，入無量世界網，以
X04n0223_p0414c09║無作智慧入一切世間，等眾生行，普令徧周，故名
X04n0223_p0414c10║遠行地。為入世間行，徧周廣大，故名遠行地。第二、
X04n0223_p0414c11║明此地修何行門者。此地修方便波羅蜜，以出生
X04n0223_p0414c12║死空、無相、無願解脫門，能入世間，同眾生之萬行。
X04n0223_p0414c13║然不離世間，不隨生死，長大慈悲，故名方便波羅
X04n0223_p0414c14║蜜。第三、明善財表法者。善財於此所見知識，於佛
X04n0223_p0414c15║會中者，明不離菩提體，行眾行故。名開敷樹華者，
X04n0223_p0414c16║表於無相妙慧之樹，開敷普賢行華，亦是開敷一
X04n0223_p0414c17║切眾生無明行樹華也。令成普賢行華故，為表第
X04n0223_p0414c18║七地成世間行，成慈悲門，令圓滿故。其身在眾寶
X04n0223_p0414c19║樹樓閣之內，妙寶所成師子之座者，表眾寶樹是
X04n0223_p0414c20║眾行，明依報；以寶樹成樓閣形，明隨行之智也。妙
X04n0223_p0414c21║寶師子座者，表妙用無畏行也。善財得菩薩廣大
X04n0223_p0414c22║喜解脫者，明此地菩薩成就大慈悲行，普能方便
X04n0223_p0414c23║教化眾生歡喜無厭故，不居染淨故名為解脫。第
X04n0223_p0414c24║七地是所施之教，此是七地中所行之行，故名目
X04n0223_p0415a01║住處以表之也。四明三界中得何解脫者，此地明
X04n0223_p0415a02║處一切世間行方便利生不染世法解脫門，亦以
X04n0223_p0415a03║善財所得菩薩廣大歡喜解脫門是。如經云：此七
X04n0223_p0415a04║地功用行滿，得入智慧自在行。又云：初地中緣一
X04n0223_p0415a05║切佛法願求滿故，第二地離心垢故，第三地願轉
X04n0223_p0415a06║增長得法光明法故，第四地入道故，第五地順世
X04n0223_p0415a07║所作故，第六地入甚深法門故，第七地起一切佛
X04n0223_p0415a08║法故，皆亦滿足菩提分法故。又明從初地乃至第
X04n0223_p0415a09║七地成就智功用故，第八地乃至十地成就無功
X04n0223_p0415a10║用行故。明第七地已前皆有功用，八地已去得無
X04n0223_p0415a11║功用。第五隨文釋義，二義如前。第一長科經意者，
X04n0223_p0415a12║於此七地中長科為十段，從是時天眾心歡喜已
X04n0223_p0415a13║下有二十四行頌，分為兩段：
X04n0223_p0415a14║【經】是時天眾心歡喜，散寶成雲在空住，
X04n0223_p0415a15║普發種種妙音聲，告於最勝清淨者。
X04n0223_p0415a16║了達勝義智自在，成就功德百千億。
X04n0223_p0415a17║人中蓮華無所著，為利羣生演深行，
X04n0223_p0415a18║自在天王在空中，放大光明照佛身，
X04n0223_p0415a19║亦散最上妙香雲，智供除憂煩惱者。
X04n0223_p0415a20║爾時天眾皆歡喜，悉發美音同讚述：
X04n0223_p0415a21║我等聞斯地功德，則為已獲大善利，
X04n0223_p0415a22║天女是時心慶悅，競奏樂音千萬種，
X04n0223_p0415a23║悉以如來神力故，音中共作如是言：
X04n0223_p0415a24║威儀寂靜最無比，能調難調世應供。
X04n0223_p0415b01║已超一切諸世間，而行於世闡妙道。
X04n0223_p0415b02║雖現種種無量身，知身一一無所有，
X04n0223_p0415b03║巧以言辭說諸法，不取文字音聲相，
X04n0223_p0415b04║往詣百千諸國土，以諸上供供養佛，
X04n0223_p0415b05║智慧自在無所著，不生於我佛國想。
X04n0223_p0415b06║雖勤教化諸眾生，而無彼已一切心，
X04n0223_p0415b07║雖已修成廣大善，而於善法不生著，
X04n0223_p0415b08║以見一切諸世間，貪恚癡火常熾然，
X04n0223_p0415b09║於諸想念悉皆離，發起大悲精進力。
X04n0223_p0415b10║一切諸天及天女，種種供養稱讚已，
X04n0223_p0415b11║悉共同時默然住，瞻仰人尊願聞法。
X04n0223_p0415b12║【論】第一、是時天眾心歡喜已下，至瞻仰人尊願聞
X04n0223_p0415b13║法，有二十二行頌，明大眾聞六地歡喜興供分。
X04n0223_p0415b14║【經】時解脫月復請言：此諸大眾心清淨，
X04n0223_p0415b15║第七地中諸行相，唯願佛子為宣說。
X04n0223_p0415b16║【論】第二、時解脫月已下兩行頌，明更請後地法門
X04n0223_p0415b17║分。
X04n0223_p0415b18║【經】爾時，金剛藏菩薩告解脫月菩薩言：佛子！菩薩摩
X04n0223_p0415b19║訶薩具足第六地行已，欲入第七遠行地，當修十種
X04n0223_p0415b20║方便慧起殊勝道。何等為十？所謂：雖善修空、無相、無
X04n0223_p0415b21║願三昧，而慈悲不捨眾生；雖得諸佛平等法，而樂常
X04n0223_p0415b22║供養佛；雖入觀空智門，而勤集福德；雖遠離三界，而
X04n0223_p0415b23║莊嚴三界；雖畢竟寂滅諸煩惱𦦨，而能為一切眾生
X04n0223_p0415b24║起滅貪、瞋、癡煩惱𦦨；雖知諸法如幻、如夢、如影、如響、
X04n0223_p0415c01║如𦦨、如化、如水中月、如鏡中像自性無二，而隨心作
X04n0223_p0415c02║業無量差別；雖知一切國土猶如虗空，而能以清淨
X04n0223_p0415c03║妙行莊嚴佛土；雖知諸佛法身本性無身，而以相好
X04n0223_p0415c04║莊嚴其身；雖知諸佛音聲性空寂滅不可言說，而能
X04n0223_p0415c05║隨一切眾生出種種差別清淨音聲；雖隨諸佛了知
X04n0223_p0415c06║三世唯是一念，而隨眾生意解分別，以種種相、種種
X04n0223_p0415c07║時、種種劫數而修諸行。菩薩以如是十種方便慧起
X04n0223_p0415c08║殊勝行，從第六地入第七地；入已，此行常現在前，名
X04n0223_p0415c09║為：住第七遠行地。佛子！菩薩摩訶薩住此第七地已，
X04n0223_p0415c10║入無量眾生界，入無量諸佛教化眾生業，入無量世
X04n0223_p0415c11║界網，入無量諸佛清淨國土，入無量種種差別法，入
X04n0223_p0415c12║無量諸佛現覺智，入無量劫數，入無量諸佛覺了三
X04n0223_p0415c13║世智，入無量眾生差別信解，入無量諸佛示現種種
X04n0223_p0415c14║名色身，入無量眾生欲樂諸根差別，入無量諸佛語
X04n0223_p0415c15║言音聲令眾生歡喜，入無量眾生種種心行，入無量
X04n0223_p0415c16║諸佛了知廣大智，入無量聲聞乘信解，入無量諸佛
X04n0223_p0415c17║說智道令信解，入無量辟支佛所成就，入無量諸佛
X04n0223_p0415c18║說甚深智慧門令趣入，入無量諸菩薩方便行，入無
X04n0223_p0415c19║量諸佛所說大乘集成事令菩薩得入。此菩薩作是
X04n0223_p0415c20║念：如是無量如來境界，乃至於百千億那由他劫不
X04n0223_p0415c21║能得知，我悉應以無功用、無分別心成就圓滿。佛子！
X04n0223_p0415c22║此菩薩以深智慧如是觀察，常勤修習方便慧，起殊
X04n0223_p0415c23║勝道，安住不動，無有一念休息廢捨；行、住、坐、臥乃至
X04n0223_p0415c24║睡夢，未曾暫與蓋障相應，常不捨於如是想念。此菩
X04n0223_p0416a01║薩於念念中，常能具足十波羅蜜。何以故？念念皆以
X04n0223_p0416a02║大悲為首，修行佛法，向佛智故。所有善根，為求佛智，
X04n0223_p0416a03║施與眾生，是名：檀那波羅蜜；能滅一切諸煩惱熱，是
X04n0223_p0416a04║名：尸羅波羅蜜；慈悲為首，不損眾生，是名：羼提波羅
X04n0223_p0416a05║蜜；求勝善法無有厭足，是名：毗利耶波羅蜜；一切智
X04n0223_p0416a06║道常現在前，未嘗散亂，是名：禪那波羅蜜；能忍諸法
X04n0223_p0416a07║無生無滅，是名：般若波羅蜜；能出生無量智，是名：方
X04n0223_p0416a08║便波羅蜜；能求上上勝智，是名：願波羅蜜；一切異論
X04n0223_p0416a09║及諸魔眾無能沮壞，是名：力波羅蜜；如實了知一切
X04n0223_p0416a10║法，是名：智波羅蜜。佛子！此十波羅蜜，菩薩於念念中
X04n0223_p0416a11║皆得具足；如是，四攝、四持、三十七品、三解脫門，略說
X04n0223_p0416a12║乃至一切菩提分法，於念念中皆悉圓滿。
X04n0223_p0416a13║【論】第三、爾時，金剛藏菩薩已下一段，有五十行半，
X04n0223_p0416a14║經明以十法修第七地向，并初住第七地法分。第
X04n0223_p0416a15║二、隨文釋義者，於此段中，約分為三段：一、爾時，金
X04n0223_p0416a16║剛藏菩薩已下，至住第七遠行地，有十八行，經明
X04n0223_p0416a17║修十法入第七地向。二、佛子！菩薩摩訶薩已下，至
X04n0223_p0416a18║以無功用心成就圓滿，有十五門，經明菩薩住第
X04n0223_p0416a19║七地有二十種入眾生界及一切法門教化眾生
X04n0223_p0416a20║分。三、佛子！菩薩以深智慧已下，至皆悉圓滿，有十
X04n0223_p0416a21║七行半，經明此位菩薩行十波羅蜜、四攝、四無量、
X04n0223_p0416a22║三十七道品一切菩提法分。如初段中，經云修空、
X04n0223_p0416a23║無相、無願三昧，慈悲不捨一切眾生者，明二乘修
X04n0223_p0416a24║空，自惑已滅，無悲利生淨土；菩薩修三空法門，自
X04n0223_p0416b01║惑已滅，隨願生於淨土。聞佛教化，自力成已，方還
X04n0223_p0416b02║穢國，方便利生。然有淨、穢二障，往來彼此。如三乘
X04n0223_p0416b03║經中，餘方菩薩來此娑婆，聞法之已，還歸本土者
X04n0223_p0416b04║是。如此一乘教中，菩薩明從迷入法，名為他方佛
X04n0223_p0416b05║剎，而來集會。悟已，不云還歸本土，明身、土無二性
X04n0223_p0416b06║故。此一段十八行，經意不離三空體以為萬行故。
X04n0223_p0416b07║意明六地已前，三空成就，出世圓滿。於七地中，以
X04n0223_p0416b08║三空成行，滿足世間慈悲行故。經云：雖得諸佛平
X04n0223_p0416b09║等，而樂常供養佛者，明以法身無性平等，而崇敬
X04n0223_p0416b10║行徧周無限，明寂用不礙也。雖入觀空智門，而勤
X04n0223_p0416b11║集福德者，明以觀空之智，而行十波羅蜜門。雖遠
X04n0223_p0416b12║離三界，而莊嚴三界者，明無三界業，而常生三界
X04n0223_p0416b13║善行，教化眾生。雖畢竟寂滅諸煩惱𦦨，而能為一
X04n0223_p0416b14║切眾生起滅貪、瞋、癡煩惱𦦨者，明十使煩惱也。十
X04n0223_p0416b15║使者：一、貪，二、瞋，三、癡，四、慢，五、疑，六、身見，七、邊見，八、
X04n0223_p0416b16║見取，九、戒禁取，十、邪見。三界十使煩惱，迷四諦及
X04n0223_p0416b17║修道上煩惱，成一百三十種煩惱。欲界四諦上，各
X04n0223_p0416b18║有十種煩惱。四諦上有四十，以通修道。大煩惱有
X04n0223_p0416b19║六：一、貪，二、瞋，三、癡，四、慢，五、身見，六、邊見，以為根本。
X04n0223_p0416b20║欲界煩惱，總有四十六。自餘見取、戒取、邪見、疑，此
X04n0223_p0416b21║四從六上起，非根本故。上二界各除瞋，餘如欲界。
X04n0223_p0416b22║從色界四諦上，各有九，共有四十二。無色界四諦
X04n0223_p0416b23║上，各有九，共有四十二。合有一百三十種，乃至八
X04n0223_p0416b24║萬四千煩惱，至隨好品自明。如三乘中斷煩惱，以
X04n0223_p0416c01║身、邊、邪見、戒取、見取。以此五見為利使，貪、瞋、癡、慢、
X04n0223_p0416c02║疑五種為鈍使。五利使為見諦煩惱，五鈍使為修
X04n0223_p0416c03║道煩惱。利使障見道，為有諸見不亡，理不現前故。
X04n0223_p0416c04║五鈍使障修行者，隨行事上數數習生，雖入見道，
X04n0223_p0416c05║貪、瞋、癡等猶有習氣，為慣習未成故。須陀洹人斷
X04n0223_p0416c06║見諦煩惱盡，斯陀含、阿那含斷修道煩惱總未盡，
X04n0223_p0416c07║阿羅漢斷三界見諦、修道二種煩惱盡，故不生三
X04n0223_p0416c08║界。三乘菩薩以空觀折伏三界十使、十纏煩惱，以
X04n0223_p0416c09║修六波羅蜜生於淨土。亦云：色界上別有十地菩
X04n0223_p0416c10║薩，報生之天名摩醯首羅，亦十地菩薩，唯有無明
X04n0223_p0416c11║住地未斷盡故。十纏者，一無慚、二無愧、三眠、四悔、
X04n0223_p0416c12║五慳、六嫉、七掉舉、八昏沈、九忿、十覆。此十纏隨十
X04n0223_p0416c13║使起，亦與十使作生起因。如一乘菩薩從十信信
X04n0223_p0416c14║自分別心，從如來智起十住，初心上即同初地，至
X04n0223_p0416c15║第六住即同第六地，得入寂滅定神通，即如十住
X04n0223_p0416c16║中第六海幢比丘是也。大意前之十住、十行、十迴
X04n0223_p0416c17║向三位，總同十地昇進次第為體，總一切如來不
X04n0223_p0416c18║動智為體，所有煩惱以禪定力起，無作智力一時
X04n0223_p0416c19║普印同智體。過去、未來三世一際，無有短長延促
X04n0223_p0416c20║之相。下文更明大意，於一念之際，若見自心有成
X04n0223_p0416c21║佛有未成佛，作延促時分限量者，當知此人不成
X04n0223_p0416c22║正見，如來智體未現前故。已上明斷煩惱竟。經云
X04n0223_p0416c23║雖知諸法如幻如夢，如文自具，而隨心作業無量
X04n0223_p0416c24║差別者，明以無體之智幻作諸行，應眾生心無量
X04n0223_p0417a01║差別。雖知一切國土猶如虗空，而能以清淨妙行
X04n0223_p0417a02║莊嚴佛土者，明業空境寂，悲智報嚴，悲智無依，報
X04n0223_p0417a03║相如影。雖知諸佛法身本無身，而以相好莊嚴其
X04n0223_p0417a04║身者，明法身無相，以淨妄業，妄亡業謝，智境依正
X04n0223_p0417a05║福相如淨光影，不屬有無之執，如華藏界也。雖隨
X04n0223_p0417a06║諸佛了知三世唯是一念，而隨眾生意解分別，以
X04n0223_p0417a07║種種相、種種時、種種劫數而修諸行者，明法身智
X04n0223_p0417a08║體無時無劫無三世體，為隨一切眾生業差別，有
X04n0223_p0417a09║一切時劫差別，而為眾生分別時劫差別而修行
X04n0223_p0417a10║諸行，即如說三祇劫及三生，一生一念及六十劫
X04n0223_p0417a11║等。是菩薩以如是十種方便慧起殊勝行，從第六
X04n0223_p0417a12║地入第七地，明已前十法是入第七地，向已下名
X04n0223_p0417a13║為住第七地，有二十種所入法門，如文自具。此菩
X04n0223_p0417a14║薩作是念已，依前科文義，如經自具。
X04n0223_p0417a15║【經】爾時，解脫月菩薩問金剛藏菩薩言：佛子！菩薩但
X04n0223_p0417a16║於此第七地中滿足一切菩提分法？為諸地中亦能
X04n0223_p0417a17║滿足？金剛藏菩薩言：佛子！菩薩於十地中皆能滿足
X04n0223_p0417a18║菩提分法，然第七地最為殊勝。何以故？此第七地功
X04n0223_p0417a19║用行滿，得入智慧自在行故。佛子！菩薩於初地中緣
X04n0223_p0417a20║一切諸法願求故，滿足菩提分法；第二地離心垢故，
X04n0223_p0417a21║第三地願轉增長得法光明故，第四地入道故，第五
X04n0223_p0417a22║地順世所作故，第六地入甚深法門故，第七地起一
X04n0223_p0417a23║切佛法故，皆亦滿足菩提分法。何以故？菩薩從初地
X04n0223_p0417a24║乃至第七地，成就智功用分；以此力故，從第八地乃
X04n0223_p0417b01║至第十，無功用行皆悉成就。佛子！譬如有二世界，一
X04n0223_p0417b02║處雜染，一處純淨，是二中間難可得過，唯除菩薩有
X04n0223_p0417b03║大方便神通願力。佛子！菩薩諸地亦復如是，有雜染
X04n0223_p0417b04║行，有清淨行，是二中間難可得過，唯除菩薩有大願
X04n0223_p0417b05║力方便智慧，乃能得過。解脫月菩薩言：佛子！此七地
X04n0223_p0417b06║菩薩，為是染行？為是淨行？金剛藏菩薩言：佛子！從初
X04n0223_p0417b07║地至七地所行諸行，皆捨離煩惱業，以迴向無上菩
X04n0223_p0417b08║提故，分得平等道故，然未名為超煩惱行。佛子！譬如
X04n0223_p0417b09║轉輪聖王乘天象寶遊四天下，知有貧窮困苦之人，
X04n0223_p0417b10║而不為彼眾患所染，然未名為：超過人位；若捨王身，
X04n0223_p0417b11║生於梵世，乘天宮殿，見千世界，遊千世界，示現梵天
X04n0223_p0417b12║光明威德，爾乃名為：超過人位。佛子！菩薩亦復如是，
X04n0223_p0417b13║始從初地至於七地，乘波羅蜜乘遊行世間，知諸世
X04n0223_p0417b14║間煩惱過患，以乘正道故，不為煩惱過失所染，然未
X04n0223_p0417b15║名為：超煩惱行；若捨一切有功用行，從第七地入第
X04n0223_p0417b16║八地，乘菩薩清淨乘遊行世間，知煩惱過失不為所
X04n0223_p0417b17║染，爾乃名為：超煩惱行，以得一切盡超過故。佛子！此
X04n0223_p0417b18║第七地菩薩盡超過多貪等諸煩惱眾，住此地不名：
X04n0223_p0417b19║有煩惱者，不名：無煩惱者。何以故？一切煩惱不現行
X04n0223_p0417b20║故，不名：有者；求如來智心未滿故，不名：無者。佛子！菩
X04n0223_p0417b21║薩住此第七地，以深淨心成就身業、成就語業、成就
X04n0223_p0417b22║意業。所有一切不善業道，如來所訶，皆已捨離；一切
X04n0223_p0417b23║善業，如來所讚，常善修行；世間所有經書、技術，如五
X04n0223_p0417b24║地中說，皆自然而行，不假功用。此菩薩於三千大千
X04n0223_p0417c01║世界中為大明師，唯除如來及八地已上，其餘菩薩
X04n0223_p0417c02║深心妙行無與等者，諸禪三昧、三摩鉢底、神通解脫
X04n0223_p0417c03║皆得現前；然是修成，非如八地報得成就。此地菩薩
X04n0223_p0417c04║於念念中具足修習方便智力，及一切菩提分法轉
X04n0223_p0417c05║勝圓滿。
X04n0223_p0417c06║【論】第四、爾時已下一段，有四十四行半經，明十種
X04n0223_p0417c07║地中昇進同異分。釋義中分為七段：一、爾時，解脫
X04n0223_p0417c08║月已下，至亦能滿足，有兩行半經，明解脫月所問
X04n0223_p0417c09║諸地滿足一切菩提分法分。二、金剛藏菩薩言已
X04n0223_p0417c10║下，至第十、無功用行，可有十行經，明答前所問十
X04n0223_p0417c11║地已來諸地解行差別分。三、佛子！譬如有二世界
X04n0223_p0417c12║已下，至乃能得過，有四行半經，明此地菩薩以願
X04n0223_p0417c13║力故，入染、淨二行不住其中分。四、解脫月菩薩言
X04n0223_p0417c14║已下，至超過人位，有八行半經，明舉喻況說此地
X04n0223_p0417c15║所行染、淨二行非淨非染分。五、佛子！菩薩亦復如
X04n0223_p0417c16║是已下，至得一切盡超過故，可有六行經，明七地
X04n0223_p0417c17║有功用行、八地無功用行分。六、佛子！此第七地已
X04n0223_p0417c18║下，至不名無者，有三行半經，明此地不名有煩惱、
X04n0223_p0417c19║不名無煩惱分。七、佛子！菩薩住此第七地已下，至
X04n0223_p0417c20║轉勝圓滿，有九行半經，明世技悉達為大明師分。
X04n0223_p0417c21║於此四十四行半經中，從初、爾時，解脫月問金剛
X04n0223_p0417c22║藏菩薩言：佛子！菩薩但於此第七地中滿足一切
X04n0223_p0417c23║菩提分法，為諸地中亦能滿足者，若以同相門中
X04n0223_p0417c24║總是一箇如來根本普光明大智寂用無礙自體
X04n0223_p0418a01║菩提，若望修行進勝，即異相門中總有五十種菩
X04n0223_p0418a02║提隨行差別大體總相，但約此十地差別菩提以
X04n0223_p0418a03║為昇進之大體。從此十種地中菩提，總以五種菩
X04n0223_p0418a04║提以為大體。五種菩提者：一、空無相菩提，二、普光
X04n0223_p0418a05║明無依住智菩提，三、大願能起大智大悲廣利眾
X04n0223_p0418a06║生菩提，四、以其大悲能隨染淨不染淨菩提，五、智
X04n0223_p0418a07║悲萬行圓滿無作菩提。夫菩提者，此云覺也。覺者，
X04n0223_p0418a08║普通眾法無過也。云無上者，但一乘，非三乘也。一、
X04n0223_p0418a09║空無相菩提者，三乘及一乘共得，但以有大悲願
X04n0223_p0418a10║行、無大悲願行，及廣狹寂用不同，大體同歸無相。
X04n0223_p0418a11║二、普光明無依住智菩提，唯一乘，非三乘也。一乘
X04n0223_p0418a12║菩薩十住之心，初住此智，名住佛所住，生如來智
X04n0223_p0418a13║慧家故。以此智地進修諸行，隨差別智、隨差別行，
X04n0223_p0418a14║慣習淺深，安立十波羅蜜、五十重昇進階級，不離
X04n0223_p0418a15║初心所得普光明無依住之智地。以智無體時亦
X04n0223_p0418a16║無遷依，本如是故，非情橫有故。此明發心畢竟二
X04n0223_p0418a17║不別。如是發心先心難者，得此智地難故。如此經
X04n0223_p0418a18║云：已踐如來普光明地。此經法門以此智為發心
X04n0223_p0418a19║修行之地體故，一切種種智海及萬行海生在其
X04n0223_p0418a20║中。三、大願能起大智發生大悲廣利眾生菩提者，
X04n0223_p0418a21║明諸法不自生，即藉大願而起智成悲。亦不從他
X04n0223_p0418a22║生者，明智之及願無自性故。不共生者，法無和合
X04n0223_p0418a23║故。不無因者，要因願起智行慈悲故。故云：佛種從
X04n0223_p0418a24║緣起，是故說一乘。以是三乘或滯寂，或但生淨土，
X04n0223_p0418b01║為無廣大願起智，成滿法界、虗空界等眾生大悲
X04n0223_p0418b02║故。或云：以願留惑住於娑婆者，但得法空無相菩
X04n0223_p0418b03║提，非得普光明智故。如三乘菩薩雖有願行，皆忻
X04n0223_p0418b04║多劫成佛，不同此教剎那無時。又此八地菩薩無
X04n0223_p0418b05║功之智現前，猶恐滯寂，以第八願波羅蜜防之，又
X04n0223_p0418b06║令憶念本願故。又十方諸佛以三加七勸發，令智
X04n0223_p0418b07║不滯寂故。又十迴向中有十種起智大願門故。四、
X04n0223_p0418b08║以其大悲能隨染淨不染不淨菩提者，明前六地
X04n0223_p0418b09║行六波羅蜜，得出世間及世間並出世間菩提。至
X04n0223_p0418b10║此第七地，以出世間及世間並出世間菩提用入
X04n0223_p0418b11║世間，同一切凡夫事業成大慈悲行，使普賢行得
X04n0223_p0418b12║圓滿故。雖同俗染，以智無染性處世無著故，如蓮
X04n0223_p0418b13║華處水恒生水中不濕故。又以本願處世利生，以
X04n0223_p0418b14║於智體無自貪世樂故，不樂愛慢憍世所榮奢故。
X04n0223_p0418b15║又明智體無依無性，能隨大願處於俗流，不屬染
X04n0223_p0418b16║淨而自在故。此之第七地法門，非二乘所及，亦非
X04n0223_p0418b17║行六波羅蜜忻厭煩惱菩薩所知。如下文六通菩
X04n0223_p0418b18║薩所不能知，為證漏盡通故，不能隨於生死具普
X04n0223_p0418b19║賢行滿大悲故，為於生死有忻厭有疲勞樂生淨
X04n0223_p0418b20║土故。五、智悲萬行得圓滿無作菩提者，若以總相
X04n0223_p0418b21║同相門中，智體不異時亦不異，即十住初心即總
X04n0223_p0418b22║具。若以別相門中，十住十行十迴向，得一分如來
X04n0223_p0418b23║同體大智，得一分如來同體之行，得一切如來迴
X04n0223_p0418b24║向大願和融悲智圓滿之門。從初地至第六地，依
X04n0223_p0418c01║前三賢位中之法，長養成就令得出纏。雖有慈悲，
X04n0223_p0418c02║是願令一切眾生出世之悲，如第七地之悲恒處
X04n0223_p0418c03║世間，如蓮華處水不濕，即明生死恒寂，即從初發
X04n0223_p0418c04║心已來，依教而生信順，非自分法，法爾行然故。今
X04n0223_p0418c05║至此第七地，將前出世解脫之心，方始處纏不汙，
X04n0223_p0418c06║為以創居同俗，隨悲願力受生，從三空無作之門，
X04n0223_p0418c07║始入世間同纏方便之行，猶有無作有作二種習
X04n0223_p0418c08║氣，仍在有行有開發。是故善財表法善知識，號開
X04n0223_p0418c09║敷樹華，為開敷智樹萬行之華，令如普賢行海故。
X04n0223_p0418c10║從茲入纏行華，開發至第八地。第十地悲智圓滿，
X04n0223_p0418c11║任物利生，無作方終。至第十一地，所利眾生，等同
X04n0223_p0418c12║法界，隨根隨時，對現色身，無生不利，不為而用，不
X04n0223_p0418c13║作而應，以普光明智，不屬方所，同眾生心，任物現
X04n0223_p0418c14║形，無往來故。為普光明智，與一切眾生虗妄心，是
X04n0223_p0418c15║一性體故，故能知一切眾生所作業行，隨而應現
X04n0223_p0418c16║故。是故經云：初地中一切佛法願求故者，明初地
X04n0223_p0418c17║是緣地前三賢位中所安立佛果樣式，願成彼故，
X04n0223_p0418c18║非自行滿故，是願求菩提，如因滿故。三乘佛果樣
X04n0223_p0418c19║式，在十地之後，此經佛果行樣，在十地之前，乃至
X04n0223_p0418c20║初會神天等眾總是。第二地離心垢故者，明以上
X04n0223_p0418c21║上十善法身性戒，以淨諸妄故。第三地願轉增長，
X04n0223_p0418c22║得法光明者，明修上二界四禪八定，得稱理智淨
X04n0223_p0418c23║明故，得過三界心障礙故，入第九定故。第四地入
X04n0223_p0418c24║道故者，明以修三十七品助菩提觀，令智眼明淨
X04n0223_p0419a01║故。第五地順世所作故者，明以法界自體無作定
X04n0223_p0419a02║門，能順達世間技藝悉能了故。第六地入甚深法
X04n0223_p0419a03║門者，明入智慧方便世間出世間法無不明故。第
X04n0223_p0419a04║七地起一切佛法故，明第七地能入世間學普賢
X04n0223_p0419a05║行故。已前諸地雖以普光明智為體，皆有學有解
X04n0223_p0419a06║有行有忻。上位法門從第八地乃至第十地，無功
X04n0223_p0419a07║用行皆悉成就。第八地初得智慧無功用，第九地
X04n0223_p0419a08║明無功用智說教自在，第十地明無功用中智悲
X04n0223_p0419a09║總圓滿故同佛位故。第七地最為殊勝者，下文云
X04n0223_p0419a10║功用行滿故，明從六地無功用之智慧成有功之
X04n0223_p0419a11║萬行，故成普賢之行圓滿。至十地是此位中之果，
X04n0223_p0419a12║故明因行難發果行易成，故如水入流任運至海，
X04n0223_p0419a13║何況此行不出海中。此第七地行同十住中第七
X04n0223_p0419a14║住休捨優婆夷行，八萬四千那由他眾生之行我
X04n0223_p0419a15║皆同之，亦如十行中第七行滿足王以自化身示
X04n0223_p0419a16║行殺害，亦如十迴向中第七迴向金剛山西見觀
X04n0223_p0419a17║世音菩薩。此第七地中行門，一一倣地前之解行
X04n0223_p0419a18║樣式。地前三位解行已周，十地之中蘊功成德，一
X04n0223_p0419a19║如地前之果法也。地前是果，地上行因倣地前之
X04n0223_p0419a20║果，故不同三乘立佛果在三祇之後也。若修行者
X04n0223_p0419a21║善知教意勿妄解佛心，如正修十住之因時，即十
X04n0223_p0419a22║住、十行、十迴向、十地、十一地、五位，一時總踐為於
X04n0223_p0419a23║智境，智不異時不移，以一法界智印印之，古今絕
X04n0223_p0419a24║矣。還依六相之義，即但了因圓果無不備。若望起
X04n0223_p0419b01║智達纏，即以始初發心住功高。若以大悲先首，即
X04n0223_p0419b02║第七住、第七行、第七迴向、第七地為勝，餘皆任運
X04n0223_p0419b03║滿故。如經云佛子！譬如有世界，一處雜染、一處純
X04n0223_p0419b04║淨，是二中間難得過者，明六地純淨、七地純染，於
X04n0223_p0419b05║此二位滯於染淨，難可得過。下文云唯除菩薩有
X04n0223_p0419b06║大方便神通願力已下，如文自明。意明以大悲大
X04n0223_p0419b07║智不離此二行，教化一切眾生而令究竟成大菩
X04n0223_p0419b08║提，具一切智智。以加行智顯發根本智，以根本智
X04n0223_p0419b09║觀照力成差別智。解脫月菩薩言：佛子！此七地菩
X04n0223_p0419b10║薩為是染行？為是淨行？金剛藏菩薩言：佛子！從初
X04n0223_p0419b11║地至第七地所行諸行，皆捨離煩惱業分得平等，
X04n0223_p0419b12║未名超煩惱行。如輪王喻不離人位，非有貧窮困
X04n0223_p0419b13║苦所患。舉喻如文，具明大意。為得第六地中三空
X04n0223_p0419b14║妙慧及根本智，又加大願力故、智自在故，不離人
X04n0223_p0419b15║位、不染世法，能同世事不垢不淨故。以智無依不
X04n0223_p0419b16║受恒垢，以垢無依不能染淨，但為大悲緣起方便
X04n0223_p0419b17║利生八地，會融功終無功之行，一分自在十地方
X04n0223_p0419b18║終。若滅七地有行有功，無盡大悲普賢大智不可
X04n0223_p0419b19║成辦。是故淨名經對三乘出纏之種，說塵勞之疇
X04n0223_p0419b20║是如來種故，亦說火中生蓮華實可為希有。此意
X04n0223_p0419b21║已得第六地已前出纏者說。若也具縛之徒，未可
X04n0223_p0419b22║全登此跡。餘文如經自具。諸禪者，定也。三昧者，無
X04n0223_p0419b23║沈掉也。三摩鉢底者，正受諸法智相應故。神通解
X04n0223_p0419b24║脫者，以正受諸法智相應，即得神通自在，名為解
X04n0223_p0419c01║脫。
X04n0223_p0419c02║
X04n0223_p0419c03║大方廣佛新華嚴經合論卷第六十一
X04n0223_p0419c04║
X04n0223_p0419c05║音切
X04n0223_p0419c06║羼（初揀切。）沮（才呂切。）暎（於敬切。）蔽（必袂切。）闇（暗音。）闡（昌善切。）瞻（照簾
X04n0223_p0419c07║切。）恚（於避切。）疇（直由切。）