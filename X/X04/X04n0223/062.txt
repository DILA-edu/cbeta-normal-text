X04n0223_p0419c08║
X04n0223_p0419c09║
X04n0223_p0419c10║
X04n0223_p0419c11║大方廣佛新華嚴經合論卷第六十二
X04n0223_p0419c12║唐于闐國三藏沙門實叉難陀譯經
X04n0223_p0419c13║唐太原方山長者李通玄造論
X04n0223_p0419c14║唐福州開元寺沙門志寧釐經合論
X04n0223_p0419c15║十地品第二十六之十
X04n0223_p0419c16║【經】佛子！菩薩住此地，入菩薩善觀擇三昧、善擇義三
X04n0223_p0419c17║昧、最勝慧三昧、分別義藏三昧、如實分別義三昧，善
X04n0223_p0419c18║住堅固根三昧、智慧神通門三昧、法界業三昧、如來
X04n0223_p0419c19║勝利三昧、種種義藏生死涅槃門三昧，入如是等具
X04n0223_p0419c20║足大智神通門百千三昧，淨治此地。是菩薩得此三
X04n0223_p0419c21║昧，善治淨方便慧故，大悲力故，超過二乘地，得觀察
X04n0223_p0419c22║智慧地。
X04n0223_p0419c23║【論】第五、佛子已下一段，有七行半經，明十種善擇
X04n0223_p0419c24║三昧分。釋義中分為兩段：一、佛子！菩薩住此地已
X04n0223_p0420a01║下，至淨治此地，有五行半經，明得十種三昧分；二、
X04n0223_p0420a02║是菩薩得此三昧已下，至智慧地，有一行半經，明
X04n0223_p0420a03║得十大三昧，超過二乘地分。此應云超過三乘地。
X04n0223_p0420a04║為此是學三乘人等共譯此經，不善知教意，但云
X04n0223_p0420a05║超過二乘，不云超過三乘？若也但超二乘者，如此
X04n0223_p0420a06║經頌云：一切世間羣生類尠有欲求聲聞道求緣
X04n0223_p0420a07║覺者轉復少求大乘者甚希有求大乘者猶為易
X04n0223_p0420a08║能信此法為甚難。若此地但超過二乘者，此四乘
X04n0223_p0420a09║義若為安置，何得一部經義，前後義意不相貫通？
X04n0223_p0420a10║只為三乘之種智迷，誤題聖旨。後有善達君子，無
X04n0223_p0420a11║依此言，應云超過三乘，不可云二乘也。經云菩薩
X04n0223_p0420a12║住此地，入菩薩善觀擇三昧者，明此位菩薩入觀
X04n0223_p0420a13║擇諸三昧次第，是色界定、是無色界定，是聲聞、是
X04n0223_p0420a14║緣覺，是三乘定、一乘定。善擇義三昧者，明善簡擇
X04n0223_p0420a15║世間義、出世間義，是正義、是邪義。最勝慧三昧者，
X04n0223_p0420a16║是一乘佛慧故。分別義藏三昧者，是小乘藏、是大
X04n0223_p0420a17║乘藏、是一乘藏。如實分別義三昧者，如實知諸法
X04n0223_p0420a18║不妄解故。善住堅固根三昧者，無退轉故。智慧神
X04n0223_p0420a19║通門三昧者，以此智慧能起種種神通法門故。法
X04n0223_p0420a20║界業三昧者，心境動止無不真故。如來勝利三昧
X04n0223_p0420a21║者，無心無思，智隨三世教化眾生而無往來之相
X04n0223_p0420a22║故。種種義藏三昧者，都含萬法無不達也。生死涅
X04n0223_p0420a23║槃三昧者，明以涅槃常寂滅法而有生死，常以生
X04n0223_p0420a24║死以為涅槃，二俱無體性故、寂用一真故、無我無
X04n0223_p0420b01║人，智能隨俗利羣生故。已下總結，如文自具。
X04n0223_p0420b02║【經】佛子！菩薩住此地，善淨無量身業無相行，善淨無
X04n0223_p0420b03║量語業無相行，善淨無量意業無相行故，得無生法
X04n0223_p0420b04║忍。光明解脫月菩薩言：佛子！菩薩從初地來，所有無
X04n0223_p0420b05║量身、語、意業，豈不超過二乘耶？金剛藏菩薩言：佛子！
X04n0223_p0420b06║彼悉超過，然但以願求諸佛法故，非是自智觀察之
X04n0223_p0420b07║力。今第七地自智力故，一切二乘所不能及。譬如王
X04n0223_p0420b08║子生在王家，王后所生具足王相，生已即勝一切臣
X04n0223_p0420b09║眾，但以王力，非是自力。若身長大，藝業悉成，乃以自
X04n0223_p0420b10║力超過一切。菩薩摩訶薩亦復如是，初發心時，以志
X04n0223_p0420b11║求大法故，超過一切聲聞、獨覺。今住此地，以自所行
X04n0223_p0420b12║智慧力故，出過一切二乘之上。
X04n0223_p0420b13║【論】第六、佛子！菩薩已下一段，有十二行半經，明從
X04n0223_p0420b14║初地來所有三業勝二乘分。釋義中分為五段：一、
X04n0223_p0420b15║佛子！菩薩住此地已下，至法忍光明，有兩行半經，
X04n0223_p0420b16║明此地菩薩無量身、語、意業皆無相行分。二、解脫
X04n0223_p0420b17║月已下，至超過三乘耶，可兩行經，是解脫月起問
X04n0223_p0420b18║分。三、金剛藏已下，至一切三乘所不能及，有兩行
X04n0223_p0420b19║半經，是金剛藏菩薩答所問分。四、譬如已下，至自
X04n0223_p0420b20║力超過，有兩行半經，明舉喻況說分。五、一切菩薩
X04n0223_p0420b21║已下，至出過一切三乘之上，可三行經，明此地菩
X04n0223_p0420b22║薩是自力超過三乘，非是初地已來志求大法超
X04n0223_p0420b23║過故。已上十二行半經，意明此地菩薩無量身、語、
X04n0223_p0420b24║意業自力超過三乘。智外修空，但行六度菩薩及
X04n0223_p0420c01║聲聞、緣覺，折伏煩惱，現行不生，得變易生死於他
X04n0223_p0420c02║方。或云：上方別有十地菩薩淨土。如是三乘，皆是
X04n0223_p0420c03║如來權時且免麤苦，方便安立，非如此教依智發
X04n0223_p0420c04║心。即此娑婆便為淨國，華藏世界等徧虗空，淨穢
X04n0223_p0420c05║含容，一塵多剎無有彼此往來等見。翻經之眾未
X04n0223_p0420c06║詳佛意，誤題聖旨，云超二乘。後有學徒，勿從此失。
X04n0223_p0420c07║又明從初地已來至第六地，是志求大法及願力
X04n0223_p0420c08║超過，非是自力過也。此第七地明自力超三乘故，
X04n0223_p0420c09║如文自明。
X04n0223_p0420c10║【經】佛子！菩薩住此第七地，得甚深遠離無行，常行身、
X04n0223_p0420c11║語、意業，勤求上道而不捨離，是故菩薩雖行實際而
X04n0223_p0420c12║不作證。解脫月菩薩言：佛子！菩薩從何地來，能入滅
X04n0223_p0420c13║定？金剛藏菩薩言：佛子！菩薩從第六地來，能入滅定。
X04n0223_p0420c14║今住此地，能念念入，亦念念起，而不作證，故此菩薩
X04n0223_p0420c15║名為：成就不可思議身、語、意業，行於實際而不作證。
X04n0223_p0420c16║譬如有人乘船入海，以善巧力不遭水難；此地菩薩
X04n0223_p0420c17║亦復如是，乘波羅蜜船行實際海，以願力故而不證
X04n0223_p0420c18║滅。
X04n0223_p0420c19║【論】第七段，有九行半。經明此地遠離有無行、常行
X04n0223_p0420c20║身語意業，常入滅定而不作證分。釋義中分為五
X04n0223_p0420c21║段：一、佛子！菩薩已下，至雖行實際而不作證，有兩
X04n0223_p0420c22║行半。經明不住無行、常行三業，不證涅槃分。二、解
X04n0223_p0420c23║脫月已下，至能入滅定，有一行。經是解脫月起問
X04n0223_p0420c24║分。三、金剛藏菩薩言已下，至而不作證，故可兩行。
X04n0223_p0421a01║經明此位及第六地菩薩能入滅定而不作證分。
X04n0223_p0421a02║四、此菩薩已下，至行於實際而不作證，有一行半。
X04n0223_p0421a03║經明此位菩薩三業不思議，不取證寂滅分。五、譬
X04n0223_p0421a04║如有人已下，至而不證滅，有兩行半。經明舉乘船
X04n0223_p0421a05║入海，不遭水難喻分。自第六地已來，及七地菩薩
X04n0223_p0421a06║入滅定者，非如上界四禪、四空，息想證滅；亦非如
X04n0223_p0421a07║羅漢厭苦修空，隨空性滅，悲智不生；如太虗空更
X04n0223_p0421a08║無所作，乃至經劫不覺，頭上擊鼓不復聞聲；亦有
X04n0223_p0421a09║化火自焚，入變易生死；亦非如緣覺觀十二緣空，
X04n0223_p0421a10║順空想滅，悲智不生；亦非如權教菩薩㭊法明空，
X04n0223_p0421a11║隨空任理，性自無生。以本願力并修六度，麤識已
X04n0223_p0421a12║無，細識猶在，隨願力故，生於淨土，或云報土。在於
X04n0223_p0421a13║色界已上，出過三界之身，為心有依止，淨業為緣，
X04n0223_p0421a14║所有生處還有依止。如此一乘中十住、第六住心，
X04n0223_p0421a15║如海幢比丘於經行道側結跏趺坐，離出入息，隨
X04n0223_p0421a16║其身分對現色身，起化如雲徧周剎海。此約根本
X04n0223_p0421a17║普光明智自體寂用無限法界之門，不同三乘皆
X04n0223_p0421a18║有業果報生依止處所，設為化事皆有分限。如此
X04n0223_p0421a19║十地、第六地，即以守護一切城增長威力，明已能
X04n0223_p0421a20║守護心城非定亂所攝，所行世事是同事所須，非
X04n0223_p0421a21║自業有故。七地是有用有開發，如前三空而起行
X04n0223_p0421a22║故。是故善財！此位中知識號開敷樹華，明三空恒
X04n0223_p0421a23║開發行華也。是故從第六地已來能入滅定，即十
X04n0223_p0421a24║住、第六住，以海幢比丘為樣。自十行、十迴向、十地、
X04n0223_p0421b01║十一地，每第六心總例然。設不入定者，即但明十
X04n0223_p0421b02║住海幢為體，餘後是海幢中大用。餘意如經自明。
X04n0223_p0421b03║已上一段明不證涅槃門。
X04n0223_p0421b04║【經】佛子！此菩薩得如是三昧智力，以大方便，雖示現
X04n0223_p0421b05║生死，而恒住涅槃；雖眷屬圍遶，而常樂遠離；雖以願
X04n0223_p0421b06║力三界受生，而不為世法所染；雖常寂滅，以方便力
X04n0223_p0421b07║而還熾然，雖然不燒；雖隨順佛智，而示入聲聞、辟支
X04n0223_p0421b08║佛地；雖得佛境界藏，而示住魔境界；雖超魔道，而現
X04n0223_p0421b09║行魔法；雖示同外道行，而不捨佛法；雖示隨順一切
X04n0223_p0421b10║世間，而常行一切出世間法；所有一切莊嚴之事，出
X04n0223_p0421b11║過一切天、龍、夜叉、乾闥婆、阿脩羅、迦樓羅、緊那羅、摩
X04n0223_p0421b12║睺羅伽、人及非人、帝釋、梵王、四天王等之所有者，而
X04n0223_p0421b13║不捨離樂法之心。
X04n0223_p0421b14║【論】第八段，有十一行。經明以方便示入生死一切
X04n0223_p0421b15║諸道而住佛法分。釋義云：以滅定方便，起十種示
X04n0223_p0421b16║現出過於世不捨樂法之心。如經云：雖然隨順佛
X04n0223_p0421b17║智，而示現入聲聞、辟支佛地者，明二乘人得果之
X04n0223_p0421b18║後，厭患其所受父母分段胎生之身，自化其火，自
X04n0223_p0421b19║焚其身，入變易生死身。餘如文自明。下云天者，已
X04n0223_p0421b20║上欲界、色界、無色界天。龍者，是世間諸龍。夜叉者，
X04n0223_p0421b21║此云苦活，或曰伺察，或云捷疾。乾闥婆者，此曰食
X04n0223_p0421b22║香，或曰尋香，此香神設樂求食。阿脩羅者，此是天
X04n0223_p0421b23║趣所攝，此云無天妙樂。迦樓羅者，此云悲苦聲，以
X04n0223_p0421b24║食龍在嗉中猶活，有悲苦聲，亦為寶翅鳥。緊那羅，
X04n0223_p0421c01║此曰疑神，頭上有角，人見生疑：為人耶？為非人耶？
X04n0223_p0421c02║摩睺羅伽者，此云胷腹行，此是諸畜，是同龍輩，古
X04n0223_p0421c03║云大蟒神。人及非人，非人是鬼類。帝釋，此云能主。
X04n0223_p0421c04║梵天王，是初禪王。梵者，淨也，以過欲界，名為淨王。
X04n0223_p0421c05║明此位菩薩，能徧同其類，引之修學菩提福智，而
X04n0223_p0421c06║無樂著，故云不捨樂法之心。餘如文自具。又明自
X04n0223_p0421c07║忻後地未滿，須當勤心樂法也。
X04n0223_p0421c08║【經】佛子！菩薩成就如是智慧，住遠行地，以願力故，得
X04n0223_p0421c09║見多佛。所謂：見多百佛，乃至見多百千億那由他佛。
X04n0223_p0421c10║於彼佛所，以廣大心、增勝心，供養恭敬，尊重讚歎，衣
X04n0223_p0421c11║服、飲食、臥具、醫藥，一切資生悉以奉施，亦以供養一
X04n0223_p0421c12║切眾僧，以此善根迴向阿耨多羅三藐三菩提。復於
X04n0223_p0421c13║佛所，恭敬聽法，聞已受持，獲如實三昧智慧光明，隨
X04n0223_p0421c14║順修行。於諸佛所，護持正法，常為如來之所讚喜，一
X04n0223_p0421c15║切二乘所有問難無能退屈，利益眾生，法忍清淨。如
X04n0223_p0421c16║是經無量百千億那由他劫，所有善根轉更增勝。譬
X04n0223_p0421c17║如真金，以眾妙寶間錯莊嚴，轉更增勝，倍益光明，餘
X04n0223_p0421c18║莊嚴具所不能及；菩薩住此第七地所有善根亦復
X04n0223_p0421c19║如是，以方便慧力轉更明淨，非是二乘之所能及。佛
X04n0223_p0421c20║子！譬如日光，星、月等光無能及者，閻浮提地所有泥
X04n0223_p0421c21║潦悉能乾竭。此遠行地菩薩亦復如是，一切二乘無
X04n0223_p0421c22║有能及，悉能乾竭一切眾生識惑泥潦。此菩薩，十波
X04n0223_p0421c23║羅蜜中，方便波羅蜜偏多；餘非不修，但隨力隨分。佛
X04n0223_p0421c24║子！是名：略說菩薩摩訶薩第七遠行地。菩薩住此地，
X04n0223_p0422a01║多作自在天王，善為眾生說證智法，令其證入。布施、
X04n0223_p0422a02║愛語、利行、同事，如是一切諸所作業，皆不離念佛，乃
X04n0223_p0422a03║至不離念具足一切種、一切智智。復作是念：我當於
X04n0223_p0422a04║一切眾生中為首、為勝，乃至為一切智智依止者。此
X04n0223_p0422a05║菩薩若發勤精進，於一念頃，得百千億那由他三昧，
X04n0223_p0422a06║乃至示現百千億那由他菩薩以為眷屬；若以菩薩
X04n0223_p0422a07║殊勝願力自在示現，過於此數，乃至百千億那由他
X04n0223_p0422a08║劫不能數知。爾時，金剛藏菩薩欲重宣其義而說頌
X04n0223_p0422a09║曰：
X04n0223_p0422a10║【論】第九段，有二十九行半。經明此位菩薩以願力
X04n0223_p0422a11║見佛廣多及受職分。釋義中分為五段：一、佛子！菩
X04n0223_p0422a12║薩已下，至餘莊嚴具所不能及，有十二行半。經明
X04n0223_p0422a13║此遠行地得見多佛及供養、聞法，轉增勝分。二、菩
X04n0223_p0422a14║薩住此第七地已下，至一切眾生識惑泥潦，有五
X04n0223_p0422a15║行半。經明三乘之所不過分。三、此菩薩已下，至七
X04n0223_p0422a16║遠行地，有兩行半。經明此地所修行門分。四、菩薩
X04n0223_p0422a17║住此地已下，至一切智智依止者，有五行。經明此
X04n0223_p0422a18║位菩薩受職，堪為眾生依止求智分。五、此菩薩若
X04n0223_p0422a19║發勤精進已下，有四行半。經明此位菩薩以自精
X04n0223_p0422a20║進力及願所得法門、三昧、眷屬之量分。如鍊真金，
X04n0223_p0422a21║轉明淨喻。第六地已前，但明鍊治磨鎣轉令明淨
X04n0223_p0422a22║者，為加戒、定、慧、四念觀、十二緣觀等淨治智地，令
X04n0223_p0422a23║此地善入世間，方便示現種種眾生行，皆能同事
X04n0223_p0422a24║教化眾生故。明以種種眾妙寶間錯莊嚴，明以淨
X04n0223_p0422b01║妙之智嚴種種眾行，以種種眾行而莊嚴智地，互
X04n0223_p0422b02║相顯發，更增明淨。意明此地以普光明智用嚴萬
X04n0223_p0422b03║行，以世間利益眾生之行起智用自在，彰智更明
X04n0223_p0422b04║故。智不對萬行而明者，智無大師，即三乘是也。萬
X04n0223_p0422b05║行不得智而行者，即有限礙，即人、天、外道善行故。
X04n0223_p0422b06║餘文如經自具。
X04n0223_p0422b07║【經】第一義智三昧道，六地修行心滿足，
X04n0223_p0422b08║即時成就方便慧，菩薩以此入七地。
X04n0223_p0422b09║雖明三脫起慈悲，雖等如來勤供佛，
X04n0223_p0422b10║雖觀於空集福德，菩薩以此昇七地。
X04n0223_p0422b11║遠離三界而莊嚴，滅除惑火而起𦦨。
X04n0223_p0422b12║知法無二勤作業，了剎皆空樂嚴土，
X04n0223_p0422b13║解身不動具諸相，達聲性離善開演，
X04n0223_p0422b14║入於一念事各別，智者以此昇七地。
X04n0223_p0422b15║觀察此法得明了，廣為羣迷興利益。
X04n0223_p0422b16║入眾生界無有邊，佛教化業亦無量，
X04n0223_p0422b17║國土諸法與劫數，解欲心行悉能入。
X04n0223_p0422b18║說三乘法亦無限，如是教化諸羣生。
X04n0223_p0422b19║菩薩勤求最勝道，動息不捨方便慧，
X04n0223_p0422b20║一一迴向佛菩提，念念成就波羅蜜。
X04n0223_p0422b21║發心迴向是布施，滅惑為戒不害忍，
X04n0223_p0422b22║求善無厭斯進策，於道不動即修禪。
X04n0223_p0422b23║忍受無生名般若，迴向方便希求願。
X04n0223_p0422b24║無能摧力善了智，如是一切皆成滿。
X04n0223_p0422c01║初地攀緣功德滿，二地離垢三諍息，
X04n0223_p0422c02║四地入道五順行，第六無生智光照，
X04n0223_p0422c03║七住菩提功德滿，種種大願皆具足，
X04n0223_p0422c04║以是能令八地中，一切所作咸清淨。
X04n0223_p0422c05║此地難過智乃起，譬如世界二中間。
X04n0223_p0422c06║亦如聖王無染著，然未名為總超度。
X04n0223_p0422c07║若住第八智地中，爾乃踰於心境界。
X04n0223_p0422c08║如梵觀世超人位，如蓮處水無染著，
X04n0223_p0422c09║此地雖超諸惑眾，不名有惑非無惑。
X04n0223_p0422c10║以無煩惱於中行，而求佛智心未足。
X04n0223_p0422c11║世間所有眾技藝，經書詞論普明了，
X04n0223_p0422c12║禪定三昧及神通，如是修行悉成就。
X04n0223_p0422c13║菩薩修成七住道，超過一切二乘行，
X04n0223_p0422c14║初地願成此由智，譬如王子力具足。
X04n0223_p0422c15║成就甚深仍進道，心心寂滅不取證。
X04n0223_p0422c16║譬如乘船入海中，在水不為水所溺，
X04n0223_p0422c17║方便慧行功德具，一切世間無能了。
X04n0223_p0422c18║供養多佛心益明，如以妙寶莊嚴光。
X04n0223_p0422c19║此地菩薩智最明，如日舒光竭愛水，
X04n0223_p0422c20║又作自在天中主，化導羣生修正智，
X04n0223_p0422c21║若以勇猛精進力，獲多三昧見多佛，
X04n0223_p0422c22║百千億數那由他，願力自在復過是。
X04n0223_p0422c23║此是菩薩遠行地，方便智慧清淨道，
X04n0223_p0422c24║一切世間天及人，聲聞獨覺無能知。
X04n0223_p0423a01║【論】第六段中，有四十二行頌，重頌前法分，如文自
X04n0223_p0423a02║具。
X04n0223_p0423a03║第八、不動地。將釋此地，五門如前。一、釋地名目者，
X04n0223_p0423a04║此地何故名不動地？明此位菩薩於處世間智，不
X04n0223_p0423a05║須功用，神智思量，不思不為，而智隨萬有，通化無
X04n0223_p0423a06║方，名為不動地。二、明此地行何行門者，此地行願
X04n0223_p0423a07║波羅蜜，為此地智增，以智體本淨，以願興行，轉更
X04n0223_p0423a08║自在。若不以願起智，恐還同二乘，以願防之，不令
X04n0223_p0423a09║滯淨。至此地已，法合得諸佛三加七種，勸令念本
X04n0223_p0423a10║願，起生智用，任運能起廣大慈悲，便能成無作智
X04n0223_p0423a11║悲，任用圓滿。前第七成入世間中有行有開發，此
X04n0223_p0423a12║地成有行有開發中無行無開發，任智用滿大悲
X04n0223_p0423a13║故，仍於後善慧未自在故。又以任運智慧增明，非
X04n0223_p0423a14║待作意故。三、善財表法者，善財於此行中所見善
X04n0223_p0423a15║知識，在此道場中者，明八地稱理入真，智稱無作，
X04n0223_p0423a16║契會中義，故云在此道場中。明智契中道，名之為
X04n0223_p0423a17║中理；無彼此、我人、自他，名之為道場。此善知識號
X04n0223_p0423a18║大願精進力，救護一切眾生者，明此位中方能赴
X04n0223_p0423a19║其本願，救生無限，為表第七地隨悲修智者難成
X04n0223_p0423a20║故。此位隨智行悲，濟物廣大易成故。為智體徧周
X04n0223_p0423a21║十方，對現隨眾生廣狹故。如響應聲，無心而與一
X04n0223_p0423a22║切眾音合故。其智無思，與等虗空界、法界一切眾
X04n0223_p0423a23║生所樂心合，而以利之，而無我所，而無作者。是故
X04n0223_p0423a24║以夜天號大願精進力，救護一切眾生。坐普現一
X04n0223_p0423b01║切宮殿摩尼王藏師子之座者，明大慈悲普覆一
X04n0223_p0423b02║切眾生為宮，以智對現利生為殿，智無染淨為摩
X04n0223_p0423b03║尼。隨居染淨而無功，而廣救眾生，名之為王故。普
X04n0223_p0423b04║現法界國土摩尼寶網彌覆其上者，表智境普含，
X04n0223_p0423b05║隨根設教，名之為網。以智無體，能現眾法而無作
X04n0223_p0423b06║者，名曰摩尼。此明約智用利生，所報依果，觀因知
X04n0223_p0423b07║果，舉果勸因故。乃至廣如經說。明此八地教門，是
X04n0223_p0423b08║所修行之法。夜天名大願精進力，是行行之人。四、
X04n0223_p0423b09║明於三界中此地得何解脫者，明得智用利物徧
X04n0223_p0423b10║周，恒無功而解脫。明從初地已來至於七地，有為
X04n0223_p0423b11║無為皆有修學。此八地二行已終，如菩薩行中此
X04n0223_p0423b12║地功畢，諸佛十力、十八不共自在十地方終。五、隨
X04n0223_p0423b13║文釋義者，二義如前。一、長科經意者，於此八地約
X04n0223_p0423b14║分十二段：長科
X04n0223_p0423b15║【經】是時天王及天眾，聞此勝行皆歡喜，
X04n0223_p0423b16║為欲供養於如來，及以無央大菩薩，
X04n0223_p0423b17║雨妙華幡及幢蓋，香鬘纓絡與寶衣，
X04n0223_p0423b18║無量無邊千萬種，悉以摩尼作嚴飾。
X04n0223_p0423b19║天女同時奏天樂，普發種種妙音聲，
X04n0223_p0423b20║供養於佛并佛子，共作是言而讚歎。
X04n0223_p0423b21║一切見者兩足尊，哀愍眾生現神力，
X04n0223_p0423b22║令此種種諸天樂，普發妙音咸得聞。
X04n0223_p0423b23║於一毛端百千億，那由他國微塵數，
X04n0223_p0423b24║如是無量諸如來，於中安住說妙法。
X04n0223_p0423c01║一毛孔內無量剎，各有四洲及大海，
X04n0223_p0423c02║須彌鐵圍亦復然，悉見在中無迫隘。
X04n0223_p0423c03║一毛端處有六趣，三種惡道及人天，
X04n0223_p0423c04║諸龍神眾阿脩羅，各隨自業受果報，
X04n0223_p0423c05║於彼一切剎土中，悉有如來演妙音，
X04n0223_p0423c06║隨順一切眾生心，為轉最上淨法輪。
X04n0223_p0423c07║剎中種種眾生身，身中復有種種剎，
X04n0223_p0423c08║人天諸趣各各異，佛悉知已為說法。
X04n0223_p0423c09║大剎隨念變為小，小剎隨念亦變大，
X04n0223_p0423c10║如是神通無有量，世間共說不能盡，
X04n0223_p0423c11║普發此等妙音聲，稱讚如來功德已。
X04n0223_p0423c12║眾會歡喜默然住，一心瞻仰欲聽說。
X04n0223_p0423c13║【論】第一、是時天王及天眾已下，至一心瞻仰欲聽
X04n0223_p0423c14║法，有二十二行頌，明諸天聞法興供，歎佛神德分。
X04n0223_p0423c15║【經】時解脫月復請言：今此眾會皆寂靜，
X04n0223_p0423c16║願說隨次之所入，第八地中諸行相。
X04n0223_p0423c17║【論】第二、時解脫月已下兩行頌，明請說八地分。
X04n0223_p0423c18║【經】爾時，金剛藏菩薩告解脫月菩薩言：佛子！菩薩摩
X04n0223_p0423c19║訶薩於七地中，善修習方便慧，善清淨諸道，善集助
X04n0223_p0423c20║道法；大願力所攝，如來力所加，自善力所持；常念如
X04n0223_p0423c21║來力、無所畏、不共佛法，善清淨深心思覺；能成就福
X04n0223_p0423c22║德智慧，大慈大悲，不捨眾生；入無量智道，入一切法
X04n0223_p0423c23║本來無生、無起、無相、無成、無壞、無盡、無轉、無性為性，
X04n0223_p0423c24║初、中、後際皆悉平等，無分別如如智之所入處；離一
X04n0223_p0424a01║切心、意、識分別想，無所取著猶如虗空，入一切法如
X04n0223_p0424a02║虗空性，是名得無生法忍。
X04n0223_p0424a03║【論】第三、爾時已下一段，有十行經，明修第八地向
X04n0223_p0424a04║入無生法忍分。第二、隨文釋義者，經云入一切法
X04n0223_p0424a05║如虗空性，是名得無生法忍者，明初地已來，至七
X04n0223_p0424a06║地是順無生忍，八地方得無生忍。八地已前，有為、
X04n0223_p0424a07║無為皆有覺觀修學，至此八地，二行方終。自餘文
X04n0223_p0424a08║義，如文自明。
X04n0223_p0424a09║【經】佛子！菩薩成就此忍，即時得入第八不動地，為深
X04n0223_p0424a10║行菩薩難可知、無差別，離一切相、一切想、一切執著，
X04n0223_p0424a11║無量無邊一切聲聞、辟支佛所不能及，離諸諠諍，寂
X04n0223_p0424a12║滅現前。譬如比丘，具足神通，得心自在，次第乃至入
X04n0223_p0424a13║滅盡定，一切動心、憶想、分別悉皆止息；此菩薩摩訶
X04n0223_p0424a14║薩亦復如是，住不動地，即捨一切功用行，得無功用
X04n0223_p0424a15║法，身、口、意業念務皆息，住於報行。譬如有人，夢中見
X04n0223_p0424a16║身墮在大河，為欲渡故，發大勇猛，施大方便；以大勇
X04n0223_p0424a17║猛，施方便故，即便覺寤；既覺寤已，所作皆息。菩薩亦
X04n0223_p0424a18║爾，見眾生身在四流中，為救渡故，發大勇猛，起大精
X04n0223_p0424a19║進；以勇猛、精進故，至此不動地；既至此已，一切功用
X04n0223_p0424a20║靡不皆息，二行、相行悉不現前。佛子！如生梵世，欲界
X04n0223_p0424a21║煩惱皆不現前；住不動地亦復如是，一切心、意、識行
X04n0223_p0424a22║皆不現前。此菩薩摩訶薩，菩薩心、佛心、菩提心、涅槃
X04n0223_p0424a23║心尚不現起，況復起於世間之心！
X04n0223_p0424a24║【論】第四、佛子！菩薩成就此忍已下，有十七行經，明
X04n0223_p0424b01║此位菩薩入無功用分。釋義中分為四段：一、佛子！
X04n0223_p0424b02║菩薩已下，至皆悉止息，有五行半經，明入第八不
X04n0223_p0424b03║動地，離一切想，寂滅現前，二乘滅定所不及分。二、
X04n0223_p0424b04║菩薩摩訶薩已下，至二行、相行悉不現前，可八行
X04n0223_p0424b05║經，明自初地已來方便功、終無功二行不現前分。
X04n0223_p0424b06║三、佛子已下，至皆不現前，可兩行經，明舉生梵世
X04n0223_p0424b07║欲界煩惱不現前喻分。四、此菩薩摩訶薩已下一
X04n0223_p0424b08║行半經，明菩薩心、佛心、菩提心、涅槃心尚不現前
X04n0223_p0424b09║分。經云一切聲聞、辟支佛所不能及者，為二乘是。
X04n0223_p0424b10║厭有證無，不同有無二行滿，任無作功，離諸諠諍，
X04n0223_p0424b11║寂滅現前，有無二諍功已滿故，無有諍故。五地世
X04n0223_p0424b12║技達，六地三空智慧終，七地大悲諸行滿，八地任
X04n0223_p0424b13║運無功智自在，大化利生故，無作者故。經云譬如
X04n0223_p0424b14║比丘具足神通，得心自在者，約小況大。如比丘得
X04n0223_p0424b15║出三界定，無三界心，但隨淨定力，以出三界妙淨
X04n0223_p0424b16║意，化現神通。其通有六：一、身通，二、天耳通，三、天眼
X04n0223_p0424b17║通，四、宿命通，五、他心通，六、漏盡通。如是二乘六通
X04n0223_p0424b18║與淨土菩薩名數相似，但通用廣狹不同。二乘神
X04n0223_p0424b19║通變化不得徧他方佛土，淨土菩薩神通得往他
X04n0223_p0424b20║方淨土，一乘菩薩神通十方佛剎眾生剎總納於
X04n0223_p0424b21║毛孔。三乘以漏盡通為證，一乘菩薩雖離諸欲不
X04n0223_p0424b22║以漏盡通為證。三乘六通皆有限量，一乘十通無
X04n0223_p0424b23║限，如下十通品自明。如淨名經云雖行六通而不
X04n0223_p0424b24║盡漏，以智自在不同小果。三乘通皆有往來，如三
X04n0223_p0424c01║乘經云我欲還歸本土等是。一乘菩薩所有神通，
X04n0223_p0424c02║依理智印性自徧周，等虗空界應物施為，無有去
X04n0223_p0424c03║來中邊之性。所以一乘菩薩不證漏盡通者，為以
X04n0223_p0424c04║明處智境界不見漏性及以無漏有取有捨，萬法
X04n0223_p0424c05║性自法界故，以智自在故，攝生行徧故，不同三乘
X04n0223_p0424c06║有忻厭取捨故。是故今此以小況大喻。如下以夢
X04n0223_p0424c07║況法喻者，明初地至七地有學有修如夢所作，未
X04n0223_p0424c08║寤八地如夢已覺，故萬事總無任用從智，以智自
X04n0223_p0424c09║在號智為王。自餘如文自明。
X04n0223_p0424c10║【經】佛子！此地菩薩本願力故，諸佛世尊親現其前，與
X04n0223_p0424c11║如來智，令其得入法流門中，作如是言：善哉！善哉！善
X04n0223_p0424c12║男子！此忍第一，順諸佛法。然，善男子！我等所有十力、
X04n0223_p0424c13║無畏、十八不共諸佛之法，汝今未得，汝應為欲成就
X04n0223_p0424c14║此法，勤加精進，勿復放捨於此忍門。又，善男子！汝雖
X04n0223_p0424c15║得是寂滅解脫，然諸凡夫未能證得，種種煩惱皆悉
X04n0223_p0424c16║現前，種種覺觀常相侵害，汝當愍念如是眾生。又，善
X04n0223_p0424c17║男子！汝當憶念本所誓願，普大饒益一切眾生，皆令
X04n0223_p0424c18║得入不可思議智慧之門。又，善男子！此諸法法性，若
X04n0223_p0424c19║佛出世、若不出世，常住不異，諸佛不以得此法故名
X04n0223_p0424c20║為如來，一切二乘亦能得此無分別法。又，善男子！汝
X04n0223_p0424c21║觀我等身相無量、智慧無量、國土無量、方便無量、光
X04n0223_p0424c22║明無量、清淨音聲亦無有量，汝今宜應成就此事。又，
X04n0223_p0424c23║善男子！汝今適得此一法明，所謂：一切法無生、無分
X04n0223_p0424c24║別。善男子！如來法明無量入、無量作、無量轉，乃至百
X04n0223_p0425a01║千億那由他劫不可得知，汝應修行成就此法。又，善
X04n0223_p0425a02║男子！汝觀十方無量國土、無量眾生、無量法種種差
X04n0223_p0425a03║別，悉應如實通達其事。佛子！諸佛世尊與此菩薩如
X04n0223_p0425a04║是等無量起智門，令其能起無量無邊差別智業。佛
X04n0223_p0425a05║子！若諸佛不與此菩薩起智門者，彼時即入究竟涅
X04n0223_p0425a06║槃，棄捨一切利眾生業。以諸佛與如是等無量無邊
X04n0223_p0425a07║起智門故，於一念頃所生智業，從初發心乃至七地
X04n0223_p0425a08║所修諸行，百分不及一，乃至百千億那由他分亦不
X04n0223_p0425a09║及一；如是，阿僧祇分、歌羅分、算數分、譬喻分、優波尼
X04n0223_p0425a10║沙陀分亦不及一。何以故？佛子！是菩薩先以一身起
X04n0223_p0425a11║行，今住此地，得無量身、無量音聲、無量智慧、無量受
X04n0223_p0425a12║生、無量淨國，教化無量眾生，供養無量諸佛，入無量
X04n0223_p0425a13║法門，具無量神通，有無量眾會道場差別，住無量身、
X04n0223_p0425a14║語、意業，集一切菩薩行，以不動法故。佛子！譬如乘船
X04n0223_p0425a15║欲入大海，未至於海，多用功力；若至海已，但隨風去，
X04n0223_p0425a16║不假人力以至大海；一日所行比於未至，其未至時
X04n0223_p0425a17║設經百歲亦不能及。佛子！菩薩摩訶薩亦復如是，積
X04n0223_p0425a18║集廣大善根資糧，乘大乘船到菩薩行海，於一念頃，
X04n0223_p0425a19║以無功用智入一切智智境界，本有功用行經於無
X04n0223_p0425a20║量百千億那由他劫所不能及。
X04n0223_p0425a21║【論】第五、佛子！此地菩薩已下一段，有四十行半經，
X04n0223_p0425a22║明此位入無功用已，諸佛以十種勸發加持分。釋
X04n0223_p0425a23║義中約分十二段：一、佛子！此菩薩已下，至於此忍
X04n0223_p0425a24║門，有五行半經，是十方諸佛現加勸修諸如來十
X04n0223_p0425b01║八不共法分；二、又善男子已下，至汝當愍如是眾
X04n0223_p0425b02║生，有兩行半經，是諸佛勸歎得無生忍，念度煩惱
X04n0223_p0425b03║惡覺眾生分；三、又善男子！汝當憶念已下，至智慧
X04n0223_p0425b04║之門，有兩行經，是諸佛勸念本所誓願，普大饒益
X04n0223_p0425b05║一切眾生分；四、又善男子已下，至得此無分別法，
X04n0223_p0425b06║有兩行半經，明諸佛勸不住法性分；五、又善男子！
X04n0223_p0425b07║汝觀我等身相已下，至成就此事，有兩行半經，是
X04n0223_p0425b08║諸佛加勸令修福德、智慧、說法、音聲分；六、又善男
X04n0223_p0425b09║子已下，至成就此法，有三行半經，明諸佛勸修無
X04n0223_p0425b10║量法明分；七、又善男子已下，至通達其事，有兩行
X04n0223_p0425b11║經，是諸佛勸修種種差別，如實通達其事分。如上
X04n0223_p0425b12║二十行半經，總有三加、七勸。三加者：一、諸佛現身，
X04n0223_p0425b13║二、與智，三、言讚善哉善哉及與摩頂。七勸者，如上
X04n0223_p0425b14║科文作七段是也。八、佛子！諸佛世尊已下，至差別
X04n0223_p0425b15║智業，有兩行經，明諸佛以七勸、三加，令起差別業
X04n0223_p0425b16║分。九、佛子已下，至優波尼沙陀分，亦不及一，有七
X04n0223_p0425b17║行經，明已得起智門，超前初發心不可比對分。十、
X04n0223_p0425b18║何以故已下至以不動法故，有五行經明得無量
X04n0223_p0425b19║身語意業分。十一、佛子已下至設經百歲亦不能
X04n0223_p0425b20║及，有三行經明舉喻況乘船至海速疾超過百歲
X04n0223_p0425b21║分。十二、佛子已下至不能及，有四行經明乘一乘
X04n0223_p0425b22║船至此無功行海分。如是勸加，從十住、十行、十迴
X04n0223_p0425b23║向、十地一一位初首，皆諸佛勸歎加持說法者，令
X04n0223_p0425b24║說法故。至此八地三加七勸，明自修行者，明自行
X04n0223_p0425c01║無功所得及故。於此地中法爾智現，諸佛加持法
X04n0223_p0425c02║相應故，堪領受一切諸佛廣大法故。如世帝王德
X04n0223_p0425c03║備，即鳳翔麟應，是德所感也。明此八地無功智現，
X04n0223_p0425c04║即十方諸佛感應，是法爾合然。故經云善男子！此
X04n0223_p0425c05║忍第一順諸佛法者，明此地得無生忍，非如第六
X04n0223_p0425c06║七地已前順忍故。此忍第一順諸佛法者，明此無
X04n0223_p0425c07║生忍是諸佛本體智性故。善男子！我等所有十力
X04n0223_p0425c08║無畏者，即處非處力等及四無畏是。十八不共諸
X04n0223_p0425c09║佛之法汝今未得者，明勸昇進如來自在，不令住
X04n0223_p0425c10║在無功用中。十八不共者，一無有悞失、二無卒暴
X04n0223_p0425c11║音、三無忘失念、四無不定心、五無種種想、六無不
X04n0223_p0425c12║擇捨、七志欲無退、八精進無退、九念無退、十定無
X04n0223_p0425c13║退、十一慧無退、十二解脫無退、十三一切身業智
X04n0223_p0425c14║為前導，隨智而轉；十四、一切語業智為前導，隨智
X04n0223_p0425c15║而轉；十五、一切意業智為前導，隨智而轉；十六、知
X04n0223_p0425c16║過去世無著；十七、知未來世無著；十八、知現在世
X04n0223_p0425c17║無著。四無畏者：一、一切智無畏；二、漏盡無畏；三、說
X04n0223_p0425c18║障道無畏；四、說盡苦道無畏。十力如先已明。如汝
X04n0223_p0425c19║雖得是寂滅解脫已下，勸令念未得眾生，令念本
X04n0223_p0425c20║願。普大饒益已下，通有三加七勸，如文自明。以此
X04n0223_p0425c21║七勸，令起無量差別智業。如歌羅分者，此云豎㭊，
X04n0223_p0425c22║人身上一毛為百分中一分，或曰為十六分之一
X04n0223_p0425c23║分，以西域十六升為一斗，所謂此地起智昇進，不
X04n0223_p0425c24║可以前地法能比對少分故。優波尼沙陀分者，優
X04n0223_p0426a01║波此云近也，沙陀云對，明此地起智利物之廣大，
X04n0223_p0426a02║前地設經百千億不可數劫所作利益，亦不比竝
X04n0223_p0426a03║此之少許微毫之益故，為明前地以益劣故，以此
X04n0223_p0426a04║地起無限化身之益故。餘如文自具。已上一段，以
X04n0223_p0426a05║明三加七勸安立法則。十住、十行、十迴向、十地等，
X04n0223_p0426a06║第八位中大勢共同，總明十住初心一念入道，生
X04n0223_p0426a07║如來智慧家時，一切法總具防之。然法須安立，次
X04n0223_p0426a08║第昇進不滯諸行故，令諸始發心者知軌度故，從
X04n0223_p0426a09║初發心興大願故，令大悲智而與法身齊昇進故。
X04n0223_p0426a10║設教前却，學者一時智有迷悟，淺深自露，以智境
X04n0223_p0426a11║界非有前後。
X04n0223_p0426a12║
X04n0223_p0426a13║大方廣佛新華嚴經合論卷第六十二
X04n0223_p0426a14║
X04n0223_p0426a15║音切
X04n0223_p0426a16║潦（郎到切。）竭（渠列切。）攀（普班切。）寤（五故切。）寐（莫閉切。）錯（七各切。）央
X04n0223_p0426a17║（於良切。）諠（許元切。）尠（息淺切。）㭊（蘇即切。）捷（疾葉切。）伺（相使切。）嗉（素音。）
X04n0223_p0426a18║翅（昇志切。）蟒（莫朗切。）隘（於芥切。）策（尺革切。）寤（古孝切。）