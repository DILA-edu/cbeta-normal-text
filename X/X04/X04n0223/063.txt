X04n0223_p0426a19║
X04n0223_p0426a20║
X04n0223_p0426a21║
X04n0223_p0426a22║大方廣佛新華嚴經合論卷第六十三
X04n0223_p0426a23║唐于闐國三藏沙門實叉難陀譯經
X04n0223_p0426a24║唐太原方山長者李通玄造論
X04n0223_p0426b01║唐福州開元寺沙門志寧釐經合論
X04n0223_p0426b02║十地品第二十六之十一
X04n0223_p0426b03║【經】佛子！菩薩住此第八地，以大方便善巧智所起無
X04n0223_p0426b04║功用覺慧，觀一切智智所行境。所謂：觀世間成，觀世
X04n0223_p0426b05║間壞；由此業集故成，由此業盡故壞；幾時成？幾時壞？
X04n0223_p0426b06║幾時成住？幾時壞住？皆如實知。又知地界小相、大相、
X04n0223_p0426b07║無量相、差別相，知水、火、風界小相、大相、無量相、差別
X04n0223_p0426b08║相，知微塵細相、差別相、無量差別相。隨何世界中所
X04n0223_p0426b09║有微塵聚及微塵差別相，皆如實知；隨何世界中所
X04n0223_p0426b10║有地、水、火、風界各若干微塵，所有寶物若干微塵，眾
X04n0223_p0426b11║生身若干微塵，國土身若干微塵，皆如實知。知眾生
X04n0223_p0426b12║大身、小身各若干微塵成，知地獄身、畜生身、餓鬼身、
X04n0223_p0426b13║阿脩羅身、天身、人身各若干微塵成，得如是知微塵
X04n0223_p0426b14║差別智。又知欲界、色界、無色界成，知欲界、色界、無色
X04n0223_p0426b15║界壞，知欲界、色界、無色界小相、大相、無量相、差別相，
X04n0223_p0426b16║得如是觀三界差別智。佛子！此菩薩復起智明教化
X04n0223_p0426b17║眾生。所謂：善知眾生身差別，善分別眾生身，善觀察
X04n0223_p0426b18║所生處，隨其所應而為現身教化成熟。此菩薩於一
X04n0223_p0426b19║三千大千世界，隨眾生身信解差別，以智光明普現
X04n0223_p0426b20║受生；如是，若二、若三，乃至百千，乃至不可說三千大
X04n0223_p0426b21║千世界，隨眾生身信解差別，普於其中示現受生。此
X04n0223_p0426b22║菩薩成就如是智慧故，於一佛剎，其身不動；乃至不
X04n0223_p0426b23║可說佛剎眾會之中，悉現其身。佛子！此菩薩隨諸眾
X04n0223_p0426b24║生身心信解種種差別，於彼佛國眾會之中而現其
X04n0223_p0426c01║身。所謂：於沙門眾中示沙門形，婆羅門眾中示婆羅
X04n0223_p0426c02║門形，剎利眾中示剎利形；如是，毗舍眾、首陀眾、居士
X04n0223_p0426c03║眾、四天王眾、三十三天眾、夜摩天眾、兜率陀天眾、化
X04n0223_p0426c04║樂天眾、他化自在天眾、魔眾、梵眾，乃至阿迦尼吒天
X04n0223_p0426c05║眾中，各隨其類而為現形。又，應以聲聞身得度者，現
X04n0223_p0426c06║聲聞形；應以辟支佛身得度者，現辟支佛形；應以菩
X04n0223_p0426c07║薩身得度者，現菩薩形；應以如來身得度者，現如來
X04n0223_p0426c08║形。佛子！菩薩如是於一切不可說佛國土中，隨諸眾
X04n0223_p0426c09║生信樂差別，如是如是而為現身。佛子！此菩薩遠離
X04n0223_p0426c10║一切身想分別，住於平等。此菩薩知眾生身、國土身、
X04n0223_p0426c11║業報身、聲聞身、獨覺身、菩薩身、如來身、智身、法身、虗
X04n0223_p0426c12║空身。此菩薩知諸眾生心之所樂，能以眾生身作自
X04n0223_p0426c13║身，亦作國土身、業報身，乃至虗空身；又知眾生心之
X04n0223_p0426c14║所樂，能以國土身作自身，亦作眾生身、業報身，乃至
X04n0223_p0426c15║虗空身；又知諸眾生心之所樂，能以業報身作自身，
X04n0223_p0426c16║亦作眾生身、國土身，乃至虗空身；又知眾生心之所
X04n0223_p0426c17║樂，能以自身作眾生身、國土身，乃至虗空身。隨諸眾
X04n0223_p0426c18║生所樂不同，則於此身現如是形。此菩薩知眾生集
X04n0223_p0426c19║業身、報身、煩惱身、色身、無色身，又知國土身小相、大
X04n0223_p0426c20║相、無量相、染相、淨相、廣相、倒住相、正住相、普入相、方
X04n0223_p0426c21║網差別相，知業報身假名差別，知聲聞身、獨覺身、菩
X04n0223_p0426c22║薩身假名差別，知如來身有菩提身、願身、化身、力持
X04n0223_p0426c23║身、相好莊嚴身、威勢身、意生身、福德身、法身、智身，知
X04n0223_p0426c24║智身善思量相、如實決擇相、果行所攝相、世間出世
X04n0223_p0427a01║間差別相、三乘差別相、共相、不共相、出離相、非出離
X04n0223_p0427a02║相、學相、無學相，知法身平等相、不壞相、隨時隨俗假
X04n0223_p0427a03║名差別相、眾生非眾生法差別相、佛法聖僧法差別
X04n0223_p0427a04║相，知虗空身無量相、周徧相、無形相、無異相、無邊相、
X04n0223_p0427a05║顯現色身相。
X04n0223_p0427a06║【論】第六、佛子已下一段，有五十九行。經明此位菩
X04n0223_p0427a07║薩以自智德善知眾法差別、成壞、同事、攝生、廣大、
X04n0223_p0427a08║自在分。釋義中約分為八段：一、佛子！菩薩住此第
X04n0223_p0427a09║八地已下，至皆如實知，有四行。經明以善巧智觀
X04n0223_p0427a10║世間成壞由何業因分。二、又知地界小相、大相已
X04n0223_p0427a11║下，至差別相，有兩行。經明地、水、火、風大小差別相
X04n0223_p0427a12║分。三、知微塵細相已下，至知微塵差別智，有七行。
X04n0223_p0427a13║經明知微塵差別相分。四、又知欲界、色界已下，至
X04n0223_p0427a14║觀三界差別智，有兩行半。經明知三界成壞相分。
X04n0223_p0427a15║五、佛子！此菩薩已下，至悉現其身，有八行半。經明
X04n0223_p0427a16║觀眾生身差別隨應現身分。六、佛子已下，至而為
X04n0223_p0427a17║現身，有十二行。經明現身同事分。七、佛子已下，至
X04n0223_p0427a18║於此身現如是形，有十行半。經明此位菩薩住於
X04n0223_p0427a19║無心想中現身同別自在分。八、此菩薩知眾生集
X04n0223_p0427a20║已下，至顯現色身相，有十二行半。經明業報身及
X04n0223_p0427a21║相差別分。經云：觀一切智。智者，是根本智；所行境
X04n0223_p0427a22║者，差別智也，從根本智所行分別故。觀世間成相
X04n0223_p0427a23║者，如世界初成，及四時、人、天、地獄、畜生、餓鬼等成
X04n0223_p0427a24║相，及以壞相，皆由業成，皆由業壞，皆同類相應，非
X04n0223_p0427b01║常總爾。於不遷不變無時之中，見長壽，見短壽，生
X04n0223_p0427b02║延促，萬類不同，自成他壞，或復同時，皆隨業然，非
X04n0223_p0427b03║真有故。如是成壞、劫住延促、時分增減，此八地菩
X04n0223_p0427b04║薩悉知。知地界小相大相者，明知小相一塵是也。
X04n0223_p0427b05║大相一塵無體，即廣狹悉等，及如一毛孔中安立
X04n0223_p0427b06║廣大世界及小世界，淨穢差別咸住其中，微細無
X04n0223_p0427b07║限重重無礙，如因陀羅網十方互參，如是悉見。如
X04n0223_p0427b08║水火風界大小之相者，且如此世界，約俱舍論云：
X04n0223_p0427b09║安立器世界，風輪最居下，其量廣無數，厚十六億
X04n0223_p0427b10║由旬。次上水輪深厚十一億二萬三千四百半由
X04n0223_p0427b11║旬，下八由旬水餘結凝成金。如是金剛際已上積
X04n0223_p0427b12║塵成世界。如楞伽經云：津潤妄想能生內外水界，
X04n0223_p0427b13║堪能妄想能生內外火界，斷截妄想能生內外地
X04n0223_p0427b14║界，飄動妄想能生內外風界。所謂愛生水界，我所
X04n0223_p0427b15║堪能生於火界，能所二執能生地界，思想彼此能
X04n0223_p0427b16║生風界。愛心亡水災不及，我能我所亡火災不及，
X04n0223_p0427b17║思想亡風災不及，二禪水災不及，三禪火災不及，
X04n0223_p0427b18║四禪風災不及。為思想絕故，內無出入息外無風
X04n0223_p0427b19║災，內無能所外無火災，內無欲愛外無水災，一如
X04n0223_p0427b20║色界四禪次第。又以增上欲愛故能生火界，即如
X04n0223_p0427b21║蓮華寶女地獄。以愛心取故欲愛增上，便成熱銅
X04n0223_p0427b22║柱等苦，以熱燒煿悶絕便死而復更生。如是一日
X04n0223_p0427b23║千生萬死苦無窮極，皆由愛變。如增上業火成融
X04n0223_p0427b24║銅猛火業風等，一如說地獄等經。如是業壞，此位
X04n0223_p0427c01║菩薩悉能如實知見。經云：隨何世界中所有地水
X04n0223_p0427c02║火風界各若干微塵者，如以積小成其大者，即以
X04n0223_p0427c03║隣虗塵透金透銅透䥫隙中，兔毫羊毛蟣虱草子
X04n0223_p0427c04║穬麥皆七七比之，以成分寸尺肘弓等量知之者，
X04n0223_p0427c05║是凡情所知。如俱舍論所說，及此閻浮提洲地南
X04n0223_p0427c06║北東西廣狹之量亦如彼說。如人畜身，以身長短
X04n0223_p0427c07║以積塵之法七七比之，而知人畜身之塵數者，此
X04n0223_p0427c08║是凡情之量見也。此位菩薩世界國土人畜等身
X04n0223_p0427c09║皆智眼見之。知三界成壞智者，三界所成時乃至
X04n0223_p0427c10║大相小相，此位菩薩皆智力知見。婆羅門眾者，淨
X04n0223_p0427c11║種也。剎利眾者，王種。毗舍眾者，商估種。首陀眾者，
X04n0223_p0427c12║農夫種也。經云：此菩薩知眾生身者，是業報身也。
X04n0223_p0427c13║國土身者，或以眾生身為國土，如人身於中有八
X04n0223_p0427c14║萬四千戶蟲等居是。已下十身悉能同別自在。此
X04n0223_p0427c15║菩薩知眾生集業身，集何業果增上而報得身悉
X04n0223_p0427c16║知之。煩惱身者，通三界身。色身者，色界身也。無色
X04n0223_p0427c17║身者，無色界也。如是等身大小相以智能知。知如
X04n0223_p0427c18║來身有菩提身。有願身者，以菩提心起願成身故。
X04n0223_p0427c19║化身者，隨眾生所現故。力持身者，十力所持故。相
X04n0223_p0427c20║好身者，福智萬行所莊嚴故。威勢身者，示現摧伏
X04n0223_p0427c21║諸我慢故。意生身者，逐眾生情所欲故。福德身者，
X04n0223_p0427c22║具莊嚴故。法身者，如虗空故。智身者，知無邊法故。
X04n0223_p0427c23║知智身者，覺自智及他智故。善思量相者，任智所
X04n0223_p0427c24║知無情識故。如實決擇相者，以根本智起差別智，
X04n0223_p0428a01║善決擇義相故。果行所攝相者，即一乘從根本智
X04n0223_p0428a02║果起普賢願行故。世間出世間差別相者，真俗二
X04n0223_p0428a03║智悉現前故。三乘差別相者，二乘趣寂菩薩生於
X04n0223_p0428a04║淨土，或云留惑潤生等事。共相者，三乘一乘共一
X04n0223_p0428a05║無生相。不其相者，具慈悲無慈悲名不共相。又共
X04n0223_p0428a06║相者，凡聖一體具如來智，不共相有迷悟不同故。
X04n0223_p0428a07║出離相者，三乘是也。非出離相者，一切凡夫具煩
X04n0223_p0428a08║惱者是，一乘非此二事。有學相者，七地已前菩薩
X04n0223_p0428a09║是。無學相者，八地已後菩薩是。知法身平等相者，
X04n0223_p0428a10║萬法無性故。不壞相者，如智所報得境界故。隨時
X04n0223_p0428a11║隨假名差別相者，即化身隨樂欲心故。眾生非眾
X04n0223_p0428a12║生差別相者，有情無情差別相故。佛法聖僧法差
X04n0223_p0428a13║別相者，聲聞僧、緣覺僧、淨土菩薩僧、一乘菩薩僧
X04n0223_p0428a14║差別相，佛亦隨類如之。知虗空身無量相，以法身
X04n0223_p0428a15║起智，隨行所感無量色別故。周徧相，為法身智身
X04n0223_p0428a16║周徧，行亦周徧故，其色相亦徧。無形相、無異相者，
X04n0223_p0428a17║悉同體故。無邊相者，以法身智境非情限故。顯現
X04n0223_p0428a18║色身相者，明色身無體無依，智自在顯現故。已上
X04n0223_p0428a19║如前科文中，有八段經文深隱處解之，文自具處
X04n0223_p0428a20║如文自明，大意明此八地菩薩無功之智所及之
X04n0223_p0428a21║用故。
X04n0223_p0428a22║【經】佛子！菩薩成就如是身智已，得命自在、心自在、財
X04n0223_p0428a23║自在、業自在、生自在、願自在、解自在、如意自在、智自
X04n0223_p0428a24║在、法自在；得此十自在故，則為不思議智者、無量智
X04n0223_p0428b01║者、廣大智者、無能壞智者。此菩薩如是入已，如是成
X04n0223_p0428b02║就已，得畢竟無過失身業、無過失語業、無過失意業，
X04n0223_p0428b03║身、語、意業隨智慧行，般若波羅蜜增上，大悲為首，方
X04n0223_p0428b04║便善巧，善能分別，善起大願，佛力所護，常勤修習利
X04n0223_p0428b05║眾生智，普住無邊差別世界。佛子！舉要言之，菩薩住
X04n0223_p0428b06║此不動地，身、語、意業諸有所作，皆能積集一切佛法。
X04n0223_p0428b07║【論】第七、佛子已下，有十行半經，明此位菩薩於身、
X04n0223_p0428b08║命、財十自在無過失分。釋義中約分為三段：一、佛
X04n0223_p0428b09║子已下，至法自在，有兩行半經，明此位已成就如
X04n0223_p0428b10║上身智，已得十自在分；二、得此十自在故已下，至
X04n0223_p0428b11║無能壞智者，有一行半經，明得四種智自在分；三、
X04n0223_p0428b12║此菩薩已下，至積集一切佛法，有六行半經，明此
X04n0223_p0428b13║位菩薩以無過失身、口、意業，隨般若波羅蜜，能集
X04n0223_p0428b14║一切諸法分。經云：命自在者，於不生不滅大智體
X04n0223_p0428b15║上，同一切眾生受生死自在故；心自在者，隨無念
X04n0223_p0428b16║智所作能辦故。餘如文自具。
X04n0223_p0428b17║【經】佛子！菩薩住此地，得善住深心力，一切煩惱不行
X04n0223_p0428b18║故；得善住勝心力，不離於道故；得善住大悲力，不捨
X04n0223_p0428b19║利益眾生故；得善住大慈力，救護一切世間故；得善
X04n0223_p0428b20║住陀羅尼力，不忘於法故；得善住辯才力，善觀察分
X04n0223_p0428b21║別一切法故；得善住神通力，普往無邊世界故；得善
X04n0223_p0428b22║住大願力，不捨一切菩薩所作故；得善住波羅蜜力，
X04n0223_p0428b23║成就一切佛法故；得如來護念力，一切種、一切智智
X04n0223_p0428b24║現前故。此菩薩得如是智力，能現一切諸所作事，於
X04n0223_p0428c01║諸事中無有過咎。
X04n0223_p0428c02║【論】第八、佛子！菩薩住此地已下，至於諸事中無有
X04n0223_p0428c03║過咎，有九行半。經明此位菩薩得住十種力分，如
X04n0223_p0428c04║經自具。云一切種一切智智者，一切種者，明加行
X04n0223_p0428c05║具修多種智故。一切智者，是根本智。或云一切智
X04n0223_p0428c06║智者，明從根本智起差別智意，明以根本無功用
X04n0223_p0428c07║智作種種多功用智無二故。智現前故者，明如上
X04n0223_p0428c08║自在智現前故。此菩薩已下，明得無功之智力故，
X04n0223_p0428c09║能現一切諸所作事中無有過咎，以智無能所故。
X04n0223_p0428c10║【經】佛子！此菩薩智地名為不動地，無能沮壞故；名為
X04n0223_p0428c11║不退轉地，智慧無退故；名為難得地，一切世間無能
X04n0223_p0428c12║測故；名為童真地，離一切過失故；名為生地，隨樂自
X04n0223_p0428c13║在故；名為成地，更無所作故；名為究竟地，智慧決定
X04n0223_p0428c14║故；名為變化地，隨願成就故；名為力持地，他不能動
X04n0223_p0428c15║故；名為無功用地，先已成就故。
X04n0223_p0428c16║【論】第九、佛子已下一段，有六行半經，明不動地隨
X04n0223_p0428c17║德用具十種名分。其地名義，如經自明。如一切世
X04n0223_p0428c18║間無能測故，名童真地，明七地已前有行、有開發，
X04n0223_p0428c19║是世間智。此八地無功之智現前故，是初童蒙。入
X04n0223_p0428c20║真智故，號曰童真地。無過失故，名為生地者，明有
X04n0223_p0428c21║覺、有觀已，絕無覺、觀，刺之所傷故，故云生地，以生
X04n0223_p0428c22║在無功用智中故。餘如文自具。
X04n0223_p0428c23║【經】佛子！菩薩成就如是智慧，入佛境界，佛功德照，順
X04n0223_p0428c24║佛威儀，佛境現前，常為如來之所護念，梵、釋、四王、金
X04n0223_p0429a01║剛力士常隨侍衛，恒不捨離諸大三昧，能現無量諸
X04n0223_p0429a02║身差別，於一一身有大勢力，報得神通，三昧自在，隨
X04n0223_p0429a03║有可化眾生之處示成正覺。佛子！菩薩如是入大乘
X04n0223_p0429a04║會，獲大神通，放大光明，入無礙法界，知世界差別，示
X04n0223_p0429a05║現一切諸大功德，隨意自在，善能通達前際、後際，普
X04n0223_p0429a06║伏一切魔邪之道，深入如來所行境界，於無量國土
X04n0223_p0429a07║修菩薩行，以能獲得不退轉法，是故說名：住不動地。
X04n0223_p0429a08║【論】第十、佛子！菩薩已下一段，有十行半經，明此位
X04n0223_p0429a09║菩薩入佛境界，得佛護念，梵、釋、四王、力士隨侍，普
X04n0223_p0429a10║伏魔道，住不動地分。於此段中，分為兩段：一、佛子！
X04n0223_p0429a11║菩薩已下，至示成正覺，有五行半經，明此位菩薩
X04n0223_p0429a12║入佛境界，自力所持，感招梵、釋、四王等常隨侍奉
X04n0223_p0429a13║分。二、佛子！菩薩如是入大乘會已下，有五行經，明
X04n0223_p0429a14║入一乘無功用會，獲神通隨意自在分。常為如來
X04n0223_p0429a15║之護念者，明諸佛非不護念一切眾生及攝善根
X04n0223_p0429a16║之輩。其護念有三義：一、護念苦道眾生未發心者；
X04n0223_p0429a17║二、護念已發心者，有學、有開發者；三、護念入無功
X04n0223_p0429a18║用菩薩，令得佛自在故。梵、釋、四王、金剛力士常侍
X04n0223_p0429a19║衛，亦有三義：一、侍衛一切眾生；二、侍衛已發心之
X04n0223_p0429a20║者；三、侍衛已至無功用智及一切諸佛故。如侍衛
X04n0223_p0429a21║有二義：一、大悲覆育侍衛；二、入位菩薩以尊敬彼
X04n0223_p0429a22║法侍衛。如一一身大勢力報得神通者，七地已前
X04n0223_p0429a23║是修生報業神通，未得自在；此地無功之智報業
X04n0223_p0429a24║神通，廣大自在。七地已前報業神通，依禪定願力
X04n0223_p0429b01║生；此地報業神通，無作智生，無修作故。放大光明
X04n0223_p0429b02║者，所作障亡，故放光明。自應入無礙法界者，諸作
X04n0223_p0429b03║已亡故，任智用故，智無有礙。餘如文自具。
X04n0223_p0429b04║【經】佛子！菩薩住此不動地已，以三昧力，常得現見無
X04n0223_p0429b05║量諸佛，恒不捨離承事供養。此菩薩於一一劫、一一
X04n0223_p0429b06║世界，見無量百佛、無量千佛，乃至無量百千億那由
X04n0223_p0429b07║他佛，恭敬尊重，承事供養，一切資生悉以奉施。於諸
X04n0223_p0429b08║佛所，得於如來甚深法藏，受世界差別等無量法明；
X04n0223_p0429b09║若有問難世界差別如是等事，無能屈者。如是經於
X04n0223_p0429b10║無量百劫、無量千劫，乃至無量百千億那由他劫，所
X04n0223_p0429b11║有善根轉增明淨。譬如真金治作寶冠，置閻浮提主
X04n0223_p0429b12║聖王頂上，一切臣民諸莊嚴具無與等者；此地菩薩
X04n0223_p0429b13║所有善根亦復如是，一切二乘乃至第七地菩薩所
X04n0223_p0429b14║有善根無能及者，以住此地大智光明普滅眾生煩
X04n0223_p0429b15║惱黑闇，善能開闡智慧門故。佛子！譬如千世界主大
X04n0223_p0429b16║梵天王，能普運慈心，普放光明，滿千世界；此地菩薩
X04n0223_p0429b17║亦復如是，能放光明，照百萬佛剎微塵數世界，令諸
X04n0223_p0429b18║眾生滅煩惱火而得清涼。此菩薩，十波羅蜜中，願波
X04n0223_p0429b19║羅蜜增上；餘波羅蜜非不修行，但隨力隨分。是名：略
X04n0223_p0429b20║說諸菩薩摩訶薩第八不動地；若廣說者，經無量劫
X04n0223_p0429b21║不可窮盡。佛子！菩薩摩訶薩住此地，多作大梵天王，
X04n0223_p0429b22║主千世界，最勝自在，善說諸義，能與聲聞、辟支佛、諸
X04n0223_p0429b23║菩薩波羅蜜道；若有問難世界差別，無能退屈。布施、
X04n0223_p0429b24║愛語、利行、同事，如是一切諸所作業，皆不離念佛，乃
X04n0223_p0429c01║至不離念一切種、一切智智。復作是念：我當於一切
X04n0223_p0429c02║眾生中為首、為勝，乃至為一切智智依止者。此菩薩
X04n0223_p0429c03║若以發起大精進力，於一念頃，得百萬三千大千世
X04n0223_p0429c04║界微塵數三昧，乃至示現百萬三千大千世界微塵
X04n0223_p0429c05║數菩薩以為眷屬；若以菩薩殊勝願力自在示現，過
X04n0223_p0429c06║於是數，乃至百千億那由他劫不能數知。爾時，金剛
X04n0223_p0429c07║藏菩薩欲重宣其義而說頌曰：
X04n0223_p0429c08║【論】第十一、佛子已下一段，有三十二行半。經明此
X04n0223_p0429c09║位菩薩知見廣多，及受職分。約分為四段：一、佛子
X04n0223_p0429c10║已下，至善能開闡智慧門故，有十三行半。經明此
X04n0223_p0429c11║位菩薩見佛廣多，及舉真金治作寶莊嚴喻分。二、
X04n0223_p0429c12║佛子已下，至不可窮盡，有六行半。經明此位菩薩
X04n0223_p0429c13║普放光明，及所行之行願波羅蜜增上分。三、佛子
X04n0223_p0429c14║已下，至一切智智依止者，可有七行。經明此位菩
X04n0223_p0429c15║薩受職，及行諸波羅蜜四攝、四無量不離三寶分。
X04n0223_p0429c16║四、此菩薩已下，至而說頌曰，有五行半。經明此位
X04n0223_p0429c17║菩薩以無功用智起精進力所得三昧，及願力所
X04n0223_p0429c18║示現菩薩眷屬廣多分。
X04n0223_p0429c19║【經】七地修治方便慧，善集助道大願力，
X04n0223_p0429c20║復得人尊所攝持，為求勝智登八地。
X04n0223_p0429c21║功德成就恒慈愍，智慧廣大等虗空，
X04n0223_p0429c22║聞法能生決定力，是則寂滅無生忍。
X04n0223_p0429c23║知法無生無起相，無成無壞無盡轉，
X04n0223_p0429c24║離有平等絕分別，超諸心行如空住。
X04n0223_p0430a01║成就是忍超戲論，甚深不動恒寂滅。
X04n0223_p0430a02║一切世間無能知，心相取著悉皆離，
X04n0223_p0430a03║住於此地不分別，譬如比丘入滅定。
X04n0223_p0430a04║如夢渡河覺則無，如生梵天絕下欲。
X04n0223_p0430a05║以本願力蒙勸導，歎其忍勝與灌頂。
X04n0223_p0430a06║語言我等眾佛法，汝今未獲當勤進。
X04n0223_p0430a07║汝雖已滅煩惱火，世間惑𦦨猶熾然，
X04n0223_p0430a08║當念本願度眾生，悉使修因趣解脫。
X04n0223_p0430a09║法性真常離心念，二乘於此亦能得。
X04n0223_p0430a10║不以此故為世尊，但以甚深無礙智，
X04n0223_p0430a11║如是人天所應供，與此智慧令觀察。
X04n0223_p0430a12║無邊佛法悉得成，一念超過曩眾行。
X04n0223_p0430a13║菩薩住茲妙智地，則獲廣大神通力，
X04n0223_p0430a14║一念分身徧十方，如船入海因風濟。
X04n0223_p0430a15║心無功用任智力，悉知國土成壞住，
X04n0223_p0430a16║諸界種種各殊異，小大無量皆能了，
X04n0223_p0430a17║三千世界四大種，六趣眾生身各別，
X04n0223_p0430a18║及以眾寶微塵數，以智觀察悉無餘。
X04n0223_p0430a19║菩薩能知一切身，為化眾生同彼形，
X04n0223_p0430a20║國土無量種種別，悉為現形無不徧，
X04n0223_p0430a21║譬如日月住虗空，一切水中皆現影，
X04n0223_p0430a22║住於法界無所動，隨心現影亦復然。
X04n0223_p0430a23║隨其心樂各不同，一切眾中皆現身。
X04n0223_p0430a24║聲聞獨覺與菩薩，及以佛身靡不現。
X04n0223_p0430b01║眾生國土業報身，種種聖人智法身，
X04n0223_p0430b02║虗空身相皆平等，普為眾生而示作。
X04n0223_p0430b03║十種聖智普觀察，復順慈悲作眾業，
X04n0223_p0430b04║所有佛法皆成就，持戒不動如須彌，
X04n0223_p0430b05║十力成就不動搖，一切魔眾無能轉，
X04n0223_p0430b06║諸佛護念天王禮，密跡金剛恒侍衛，
X04n0223_p0430b07║此地功德無邊際，千萬億劫說不盡，
X04n0223_p0430b08║復以供佛善益明，如王頂上莊嚴具。
X04n0223_p0430b09║菩薩住此第八地，多作梵王千界主，
X04n0223_p0430b10║演說三乘無有窮，慈光普照除眾惑。
X04n0223_p0430b11║一念所獲諸三昧，百萬世界微塵等，
X04n0223_p0430b12║諸所作事悉亦然，願力示現復過是。
X04n0223_p0430b13║菩薩第八不動地，我為汝等已略說，
X04n0223_p0430b14║若欲次第廣分別，經於億劫不能盡。
X04n0223_p0430b15║【論】第十二、七地修治方便慧已下，至經於億劫不
X04n0223_p0430b16║能盡，有四十四行頌，明重頌前法，如文自具。
X04n0223_p0430b17║第九、善慧地。將釋此地五門如前。一、釋地名目者，
X04n0223_p0430b18║此地何故名為善慧？為此第九地行同十住中第
X04n0223_p0430b19║九法王子住，每與五位中第九位並同法師位，善
X04n0223_p0430b20║知眾法，故名善慧地。二、明此地修何行門者，此修
X04n0223_p0430b21║力波羅蜜為主，餘九為伴。三、明善財表法者，善財
X04n0223_p0430b22║於閻浮提有一園林，名嵐毗尼，見有神名妙德圓
X04n0223_p0430b23║滿。此閻淨提者，是此洲林名，此洲因林而得名故，
X04n0223_p0430b24║以明此位智慧設教如林，廣多覆蔭故。又言其中
X04n0223_p0430c01║有園林者，明智慧重重無盡，故名嵐毗尼。或曰流
X04n0223_p0430c02║彌尼，尼者，女音；流彌者，樂勝圓光也。明此善慧地
X04n0223_p0430c03║智慧法樂無垢圓光，明以善慧圓光破煩惱，令得
X04n0223_p0430c04║樂故。神名妙德圓滿，明法師位妙慧圓滿故。住寶
X04n0223_p0430c05║樹，莊嚴樓閣。寶樹者，是法師之行也；樓閣者，明智
X04n0223_p0430c06║慧高遠重重，迥照無礙故。明以眾行莊嚴智慧，善
X04n0223_p0430c07║說諸教，令眾生信伏故，是法師解行具足也。四、明
X04n0223_p0430c08║此於三界得何解脫者，得智慧圓滿解脫。五、隨文
X04n0223_p0430c09║釋義。二義如前。一、長科經意者，於此善慧地，長科
X04n0223_p0430c10║為七段：
X04n0223_p0430c11║【經】說此菩薩八地時，如來現大神通力，
X04n0223_p0430c12║震動十方諸國土，無量億數難思議，
X04n0223_p0430c13║一切知見無上尊，其身普放大光明，
X04n0223_p0430c14║照耀彼諸無量土，悉使眾生獲安樂。
X04n0223_p0430c15║菩薩無量百千億，俱時踊在虗空住，
X04n0223_p0430c16║以過諸天上妙供，供養說中最勝者。
X04n0223_p0430c17║大自在王自在天，悉共同心喜無量，
X04n0223_p0430c18║各以種種眾供具，供養甚深功德海。
X04n0223_p0430c19║復有天女千萬億，身心歡喜悉充徧，
X04n0223_p0430c20║各奏樂音無量種，供養人中大導師。
X04n0223_p0430c21║是時眾樂同時奏，百千萬億無量別，
X04n0223_p0430c22║悉以善逝威神力，演出妙音而讚歎。
X04n0223_p0430c23║寂靜調柔無垢害，隨所入地善修習。
X04n0223_p0430c24║心如虗空詣十方，廣說佛道悟羣生。
X04n0223_p0431a01║天上人間一切處，悉現無等妙莊嚴。
X04n0223_p0431a02║以從如來功德生，令其見者樂佛智。
X04n0223_p0431a03║不離一剎詣眾士，如月普現照世間。
X04n0223_p0431a04║音聲心念悉皆滅，譬猶谷響無不應。
X04n0223_p0431a05║若有眾生心下劣，為彼演說聲聞行，
X04n0223_p0431a06║若心明利樂辟支，則為彼說中乘道。
X04n0223_p0431a07║若有慈悲樂饒益，為說菩薩所行事。
X04n0223_p0431a08║若有最勝智慧心，則示如來無上法。
X04n0223_p0431a09║譬如幻師作眾事，種種形相皆非實，
X04n0223_p0431a10║菩薩智幻亦如是，雖現一切離有無，
X04n0223_p0431a11║如是美音千萬種，歌讚佛已默然住。
X04n0223_p0431a12║解脫月言今眾淨，願說九地所行道。
X04n0223_p0431a13║【論】第一、說此菩薩八地時已下，有二十六行頌，明
X04n0223_p0431a14║聞前地之法，大眾興供稱歎，及請說第九地法門
X04n0223_p0431a15║分。第二、隨文釋義者，於此頌中，復分兩段：一、二十
X04n0223_p0431a16║五行頌，是聞前地，大眾歡喜，興供歎法分；二、末後
X04n0223_p0431a17║一行頌，是請後地分。此兩段頌，於中文義，如頌自
X04n0223_p0431a18║明。
X04n0223_p0431a19║【經】爾時，金剛藏菩薩告解脫月菩薩言：佛子！菩薩摩
X04n0223_p0431a20║訶薩以如是無量智思量觀察，欲更求轉勝寂滅解
X04n0223_p0431a21║脫，復修習如來智慧，入如來祕密法，觀察不思議大
X04n0223_p0431a22║智性，淨諸陀羅尼三昧門，具廣大神通，入差別世界，
X04n0223_p0431a23║修力、無畏、不共法，隨諸佛轉法輪，不捨大悲本願力，
X04n0223_p0431a24║得入菩薩第九善慧地。佛子！菩薩摩訶薩住此善慧
X04n0223_p0431b01║地，如實知善、不善、無記法行，有漏、無漏法行，世間、出
X04n0223_p0431b02║世間法行，思議、不思議法行，定、不定法行，聲聞、獨覺
X04n0223_p0431b03║法行，菩薩行法行，如來地法行，有為法行，無為法行。
X04n0223_p0431b04║此菩薩以如是智慧，如實知眾生心稠林、煩惱稠林、
X04n0223_p0431b05║業稠林、根稠林、解稠林、性稠林、樂欲稠林、隨眠稠林、
X04n0223_p0431b06║受生稠林、習氣相續稠林、三聚差別稠林。此菩薩如
X04n0223_p0431b07║實知眾生心種種相，所謂：雜起相、速轉相、壞不壞相、
X04n0223_p0431b08║無形質相、無邊際相、清淨相、垢無垢相、縛不縛相、幻
X04n0223_p0431b09║所作相、隨諸趣生相；如是，百、千、萬、億，乃至無量，皆如
X04n0223_p0431b10║實知。又知諸煩惱種種相，所謂：久遠隨行相、無邊引
X04n0223_p0431b11║起相、俱生不捨相、眠起一義相、與心相應不相應相、
X04n0223_p0431b12║隨趣受生而住相、三界差別相、愛見癡慢如箭深入
X04n0223_p0431b13║過患相、三業因緣不絕相，略說乃至八萬四千皆如
X04n0223_p0431b14║實知。又知諸業種種相，所謂善不善無記相、有表示
X04n0223_p0431b15║無表示相、與心同生不離相、因自性剎那壞而次第
X04n0223_p0431b16║集果不失相、有報無報相、受黑黑等眾報相、如田無
X04n0223_p0431b17║量相、凡聖差別相、現受生受後受相、乘非乘定不定
X04n0223_p0431b18║相，略說乃至八萬四千皆如實知。又知諸根耎中勝
X04n0223_p0431b19║相、先際後際差別無差別相、上中下相、煩惱俱生不
X04n0223_p0431b20║相離相、乘非乘定不定相、淳熟調柔相、隨根網輕轉
X04n0223_p0431b21║壞相、增上無能壞相、退不退差別相、遠隨共生不同
X04n0223_p0431b22║相，略說乃至八萬四千皆如實知。又知諸解耎中上、
X04n0223_p0431b23║諸性耎中上、樂欲耎中上，皆略說乃至八萬四千。又
X04n0223_p0431b24║知諸隨眠種種相，所謂與染心共生相、與心不共生
X04n0223_p0431c01║相、心相應不相應差別相、久遠隨行相、無始不拔相、
X04n0223_p0431c02║與一切禪定解脫三昧三摩鉢底神通相違相、三界
X04n0223_p0431c03║相續受生繫縛相、令無邊心相續現起相、開諸處門
X04n0223_p0431c04║相、堅實難治相、地處成就不成就相、唯以聖道拔出
X04n0223_p0431c05║相。又知受生種種相，所謂隨業受生相、六趣差別相、
X04n0223_p0431c06║有色無色差別相、有想無想差別相、業為田愛水潤
X04n0223_p0431c07║無明闇覆識為種子生後有芽相、名色俱生不相離
X04n0223_p0431c08║相、癡愛希求續有相、欲受欲生無始樂著相、妄謂出
X04n0223_p0431c09║三界貪求相。又知習氣種種相，所謂：行不行差別相、
X04n0223_p0431c10║隨趣熏習相、隨眾生行熏習相、隨業煩惱熏習相、善
X04n0223_p0431c11║不善無記熏習相、隨入後有熏習相、次第熏習相、不
X04n0223_p0431c12║斷煩惱遠行不捨熏習相、貫非實熏習相、見聞親近
X04n0223_p0431c13║聲聞獨覺菩薩如來熏習相。又知眾生正定、邪定、不
X04n0223_p0431c14║定相，所謂：正見正定相、邪見邪定相、二俱不定相、五
X04n0223_p0431c15║逆邪定相、五根正定相、二俱不定相、八邪邪定相、正
X04n0223_p0431c16║性正定相、更不作二俱離不定相、深著邪法邪定相、
X04n0223_p0431c17║習行聖道正定相、二俱捨不定相。佛子！菩薩隨順如
X04n0223_p0431c18║是智慧，名住善慧地；住此地已，了知眾生諸行差別，
X04n0223_p0431c19║教化調伏，令得解脫。佛子！此菩薩善能演說聲聞乘
X04n0223_p0431c20║法、獨覺乘法、菩薩乘法、如來地法；一切行處智隨行
X04n0223_p0431c21║故，能隨眾生根、性、欲、解、所行有異、諸趣差別，亦隨受
X04n0223_p0431c22║生、煩惱、眠、縛、諸業習氣而為說法，令生信解，增益智
X04n0223_p0431c23║慧，各於其乘而得解脫。
X04n0223_p0431c24║【論】第二段，有六十一行半。經明修入九地向，正住
X04n0223_p0432a01║九地心，知諸法差別分。隨文釋義中，分為十四段：
X04n0223_p0432a02║一、爾時已下，至第九善慧地，有六行半。經是趣入
X04n0223_p0432a03║第九地向分。二、佛子已下，至無為法行，有四行。經
X04n0223_p0432a04║明住第九地，知一切眾生十種所行法分。三、此菩
X04n0223_p0432a05║薩已下，至差別稠林，可三行。經明此位菩薩知一
X04n0223_p0432a06║切眾生十一種稠林分。四、此菩薩如實知已下，至
X04n0223_p0432a07║皆如實知，有四行。經明此位菩薩通達十種相差
X04n0223_p0432a08║別分。五、又知諸煩惱已下，至八萬四千，皆如實知，
X04n0223_p0432a09║有四行半。經明此位菩薩如實知八萬四千煩惱
X04n0223_p0432a10║相分。六、又知諸業已下，至八萬四千，皆如實知，可
X04n0223_p0432a11║五行。經明此位菩薩知業種種相，乃至八萬四千
X04n0223_p0432a12║分。七、又知諸根已下，至乃至八萬四千，皆如實知，
X04n0223_p0432a13║有四行半。經明此位菩薩知諸根差別相分。八、又
X04n0223_p0432a14║知諸解，有一行半。經明此位菩薩知諸解差別，乃
X04n0223_p0432a15║至八萬四千分。九、又知諸隨眠已下，至唯以聖道
X04n0223_p0432a16║拔出相，可六行。經明此位菩薩知隨眠種種相分。
X04n0223_p0432a17║十、又知受生種種相已下，至妄謂出三界貪求相，
X04n0223_p0432a18║可五行。經明此位菩薩知受生種種相分。十一、又
X04n0223_p0432a19║知習氣種種相已下，至如來熏習相，可五行。經明
X04n0223_p0432a20║此位菩薩知習氣種種相分。十二、又知眾生正定
X04n0223_p0432a21║已下，至二俱捨不定相，可四行半。經明此位菩薩
X04n0223_p0432a22║知定邪正分。十三、佛子已下，至令得解脫，有兩行。
X04n0223_p0432a23║經明都結已下十二段，知差別諸法分。十四、佛子！
X04n0223_p0432a24║此菩薩已下，至而得解脫，有四行半。經明以四乘
X04n0223_p0432b01║法隨根獲益分。又從初第一段，六行半經。經云：以
X04n0223_p0432b02║如是無量智慧思量觀察，欲更求轉勝寂滅解脫
X04n0223_p0432b03║者，明第八地入理智無功，趣入昇進如來佛果、十
X04n0223_p0432b04║力、四無畏，大用寂滅無功用故。復修習如來智慧
X04n0223_p0432b05║者，明修八、九地於佛功用未自在故。入如來祕密
X04n0223_p0432b06║法者，過思量修習所知而不作念，普應萬有無休
X04n0223_p0432b07║息故。觀察不思議大智性者，是根本普光明大智
X04n0223_p0432b08║也。性者，明智體也。性無依住，對根物而成大用故。
X04n0223_p0432b09║淨諸陀羅尼三昧門者，以無依住智普應物而成
X04n0223_p0432b10║大用，是正受總持義故。具大神通者，智隨根應，名
X04n0223_p0432b11║之為神；不往而體徧十方，名之為通。又智無住，名
X04n0223_p0432b12║之為神；與自他而齊知見，名之為通。又智性具大
X04n0223_p0432b13║功而無形，名之為神；無自性而具眾知，名之為通。
X04n0223_p0432b14║又具知見而無生死，名之為神；等法界而同一多，
X04n0223_p0432b15║名之為通。已下如文自明。已上是修第九地。向第
X04n0223_p0432b16║二段，可四行。經住第九地分中，經云：佛子！菩薩摩
X04n0223_p0432b17║訶薩住此善慧地，如實知善、不善、無記法行者，明
X04n0223_p0432b18║此位為大法師，善知一切眾生心之所行，若善、若
X04n0223_p0432b19║不善，及不作善、不作不善，名無記，皆悉知之。如不
X04n0223_p0432b20║善有四種自性相應，引發勝義。善有十三種自性
X04n0223_p0432b21║相屬，隨逐發起第一義生，得方便現前，供養、饒益、
X04n0223_p0432b22║引攝、對治、靜、等流、寂靜。無記有二：如八種識中，眼、
X04n0223_p0432b23║耳等五識無覆無記，第六、意識有覆有記，第七、執
X04n0223_p0432b24║識有覆有記，第八種子名為藏識無覆無記。但與
X04n0223_p0432c01║執識成有漏善惡種子，作來世生因故，如器盛物
X04n0223_p0432c02║種子故。又有四種無記：威儀、工巧、變化、異熟。如世
X04n0223_p0432c03║人有威儀、無威儀及工巧，皆忘失正念。如學世間，
X04n0223_p0432c04║變化亦爾，與正念不相應。如今世造業，成來世異
X04n0223_p0432c05║熟，身與死相應，一念不覺受生。又四種無記自性
X04n0223_p0432c06║相應，引發勝義，此四無記是出世道。如是等行法，
X04n0223_p0432c07║此位菩薩悉知。有漏、無漏法行者，三界法是有漏，
X04n0223_p0432c08║出三界法是無漏，三乘出三界法是無漏：一、佛乘
X04n0223_p0432c09║普光明智是無漏。二、世間、出世間法行者，三乘是
X04n0223_p0432c10║出世間法行，凡夫是世間法行，一乘是非世間非
X04n0223_p0432c11║出世間，能隨世間具普賢行法故。思議、不思議法
X04n0223_p0432c12║者，一切三界是思議法。又三乘出世皆是思議，皆
X04n0223_p0432c13║有所得故；一乘智境是不思議，無所得故，是寂用
X04n0223_p0432c14║無邊大自在故。定、不定法者，色界四禪、無色界四
X04n0223_p0432c15║禪，是定法、是不定法，非真定故，有生滅故。三乘出
X04n0223_p0432c16║世寂滅定，是定法是不定法，皆有取捨法故。一乘
X04n0223_p0432c17║法界禪，是定法是不定法，是寂用自在故。一切凡
X04n0223_p0432c18║夫法是不定法，一切諸佛法是定法故。一切凡聖
X04n0223_p0432c19║皆無定法，性無依止故。聲聞獨覺法者，厭苦集修
X04n0223_p0432c20║滅道，了緣生入無生性，捨離悲智超世緣縛故。菩
X04n0223_p0432c21║薩行法行者，行六波羅蜜留惑及生淨土法行。如
X04n0223_p0432c22║來地法行者，普光明智是，而與一切眾生及三乘
X04n0223_p0432c23║一乘而作地故。有為法行者，三界人天及三乘修
X04n0223_p0432c24║生無漏，總屬有為行故，淨穢心在故。無為法行者，
X04n0223_p0433a01║唯如來智地故。已上一段四行經明知十種法行
X04n0223_p0433a02║分竟。三、此菩薩知一切眾生十種稠林分中，經云：
X04n0223_p0433a03║此菩薩以如是智慧如實知眾生心稠林者，總舉
X04n0223_p0433a04║煩惱廣多如稠林，皆由心起無心即諸行稠林，滅
X04n0223_p0433a05║大智如林能普覆護一切眾生故。煩惱稠林者，迷
X04n0223_p0433a06║法界自性緣生成等虗空界世界微塵數一切煩
X04n0223_p0433a07║惱稠林，明煩惱廣多翳障如稠林，一達智境便為
X04n0223_p0433a08║萬行功德稠林故。業根解種性樂欲並可知。隨眠
X04n0223_p0433a09║稠林者，有七：一欲受、二瞋、三有恚、四愛、五慢、六無
X04n0223_p0433a10║明、七見疑。是見道疑此七種常相迷覆號曰隨眠，
X04n0223_p0433a11║能迷無邊心境障菩提智故號稠林。受生稠林者，
X04n0223_p0433a12║一剎那際八百生滅同時而起。習氣稠林者，如經
X04n0223_p0433a13║安立十住、十行、十迴向、十地，皆為地前一分生如
X04n0223_p0433a14║來智慧家生，頓斷三界麤惑，地上漸治習氣。如初
X04n0223_p0433a15║地明觀世法，二地以戒波羅蜜以治欲界惑習，三
X04n0223_p0433a16║地修四禪八定治上二界惑習，四地生如來家，五
X04n0223_p0433a17║地修世間眾技之門，六地出纏智慧已滿，七地入
X04n0223_p0433a18║利生之方便，八地智無功現前，九地行成任運，十
X04n0223_p0433a19║地功圓佛用，皆是治習氣方便。三聚差別稠林者，
X04n0223_p0433a20║從三不善根中約有十六種稠林名，廣乃八萬四
X04n0223_p0433a21║千及無盡。十六種者，三不善根、三毒、三株杌、三垢、
X04n0223_p0433a22║三燒害、三箭、三惡行、三遺、三縛、三所有、三熱、三惱、
X04n0223_p0433a23║三諍、三熾然、三稠林、三拘礙，總以貪瞋癡為體，作
X04n0223_p0433a24║種種煩惱名。已上三行，經明稠林煩惱分四。此菩
X04n0223_p0433b01║薩如實知眾生心種種相者，都言之也。所謂雜起
X04n0223_p0433b02║相者，心所緣雜境界。速轉相者，生滅無常剎那不
X04n0223_p0433b03║住。壞不壞相者，世間無常是名心取為壞相，世間
X04n0223_p0433b04║相無成即無有壞，真假同此，即世間出世間平等
X04n0223_p0433b05║相。無形質相者，如心念空作空無相見。無邊際相
X04n0223_p0433b06║者，作無邊際念想。清淨相者，如是染淨縛不縛悉
X04n0223_p0433b07║如實知，乃至無量皆如實知。如十二緣中自愛取
X04n0223_p0433b08║有已下為壞。已上明此位菩薩如實知種種心想
X04n0223_p0433b09║相，以智能知。
X04n0223_p0433b10║
X04n0223_p0433b11║大方廣佛新華嚴經合論卷第六十三
X04n0223_p0433b12║
X04n0223_p0433b13║音切
X04n0223_p0433b14║曩（奴朗切。）吒（竹加切。）歎（他幹切。）續（似足切。）煿（補各切。）隙（豈逆切。）蟣
X04n0223_p0433b15║（居豈切。）穬（古猛切。）肘（真友切。）估（古音。）嵐（盧含切。）株（朱音。）杌（五骨切。）迃
X04n0223_p0433b16║（于於二音。）鎣（余傾切。）