X04n0223_p0433b17║
X04n0223_p0433b18║
X04n0223_p0433b19║
X04n0223_p0433b20║大方廣佛新華嚴經合論卷第六十四
X04n0223_p0433b21║唐于闐國三藏沙門實叉難陀譯經
X04n0223_p0433b22║唐太原方山長者李通玄造論
X04n0223_p0433b23║唐福州開元寺沙門志寧釐經合論
X04n0223_p0433b24║十地品第二十六之十二
X04n0223_p0433c01║【論】五、有四行半。經又知諸煩惱種種相者，都言之
X04n0223_p0433c02║也。所謂久遠隨行相者，言諸煩惱無有始終，恒隨
X04n0223_p0433c03║無明所緣行故。無邊引起相者，由名色，以心所緣
X04n0223_p0433c04║名色，名之為行。其心緣境，受乃同時；心想繫緣，識
X04n0223_p0433c05║種便熟。五蘊、十二緣，波濤不息。名色為境，心為受
X04n0223_p0433c06║主，想、行為使。末那執識，起貪、愛、瞋、癡，於本業田中，
X04n0223_p0433c07║種識種子，生諸苗稼，約有八萬四千，俱生不捨，如
X04n0223_p0433c08║前已釋。眠起一義者，眠煩惱者，如前七種是。起煩
X04n0223_p0433c09║惱者，現作業，十使、十纏等是。如十使中，身見、邊見、
X04n0223_p0433c10║邪見、戒見、疑見、取等六，是障見道；貪、瞋、癡、慢四，是
X04n0223_p0433c11║障修道。行為雖見道，在行數起修道煩惱，至三地
X04n0223_p0433c12║除見道煩惱，六地除七地。會佛悲智利眾生行為
X04n0223_p0433c13║初地，二地以上，上十善治欲界惑，三地修四禪、八
X04n0223_p0433c14║定，治上二界惑，得出三界心故。六地三空現前，出
X04n0223_p0433c15║世智慧悉皆具足，故無見道惑。七地已去，一向處
X04n0223_p0433c16║世，學佛智悲利生之門。如是安立明分法則，須當
X04n0223_p0433c17║如是初發心者一時具修。經云眠起一義相者，明
X04n0223_p0433c18║體無二性故。迷一真智而作多妄者，還一體收故。
X04n0223_p0433c19║與心相應不相應相者，心與境合為相應相，不與
X04n0223_p0433c20║境合而妄緣之，是心不相應相。隨趣受生而住相
X04n0223_p0433c21║因相者，如是煩惱生，如是住處悉皆知之。三界差
X04n0223_p0433c22║別相者，欲界、色界、無色界受生報境，於中定亂心
X04n0223_p0433c23║想所緣，皆如實知。愛、見、癡、慢，如箭深入。過患相者，
X04n0223_p0433c24║明三界受生，皆由是四種煩惱作。種種煩惱乃至
X04n0223_p0434a01║八萬四千者，如十使煩惱，以五蘊所成，一蘊中有
X04n0223_p0434a02║百，五蘊中有五百，以五蘊成五塵，五塵中還有五
X04n0223_p0434a03║蘊，十使以為一百，五塵中有五百，以蘊為內，以塵
X04n0223_p0434a04║為外，皆意為主，意為能緣，塵為所緣，以此內外各
X04n0223_p0434a05║有五百，共成一千，配七識。七千分三世，三七二十
X04n0223_p0434a06║一，二萬一千。瞋行多、貪行多、癡行多、等分行者，各
X04n0223_p0434a07║二萬一千，共為八萬四千。以約造煩惱業，但七識
X04n0223_p0434a08║故，餘不能為。如隨好光明功德品云：於色、聲、香、味、
X04n0223_p0434a09║觸，其內具有五百煩惱，其外亦有五百煩惱。瞋行
X04n0223_p0434a10║多者，二萬一千；貪行多者，二萬一千；癡行多者，二
X04n0223_p0434a11║萬一千；等分行者，二萬一千。但有此言，亦不配當。
X04n0223_p0434a12║已上四行半，經明此位菩薩如實知種種諸煩惱
X04n0223_p0434a13║相分。六、有五行，經明此位菩薩知業種種相分。如
X04n0223_p0434a14║經云：又知業種種相者，都言之也，所謂善、不善、無
X04n0223_p0434a15║記。善、不善可知。無記者，有二種無記：一、不記。善、不
X04n0223_p0434a16║善及昏沉、睡眠，是不善、無記。二、三昧正受，心境俱
X04n0223_p0434a17║亡，正智現前，但為眾生轉正法輪，於其自他無法
X04n0223_p0434a18║可記，故云無記相。有表示、無表示相者，明有表業
X04n0223_p0434a19║者，或有業因有表示生，即因有前境可見聞覺知，
X04n0223_p0434a20║由心取彼以成業種；或有業種外無表示，由心橫
X04n0223_p0434a21║念，自計成業相，與心同生。不離相者，明業由心起，
X04n0223_p0434a22║心即是業，如鏡中像，業所報果是心影像，心亡境
X04n0223_p0434a23║亡，因自性剎那壞而次第集果。不失相者，明作業
X04n0223_p0434a24║由迷自性，雖作妄業，忽起還亡，雖不常繫在前，所
X04n0223_p0434b01║集果報一一不失，自非正智現前，諸業便為智用
X04n0223_p0434b02║始可脫也。有報無報相者，三界眾生及二乘并淨
X04n0223_p0434b03║土菩薩皆是有報相，唯一乘佛果染淨心亡不依
X04n0223_p0434b04║果報，但為隨眾生樂欲隨物現形，似如意摩尼與
X04n0223_p0434b05║物同色，無自性無他性，為本來與一切眾生同其
X04n0223_p0434b06║一心，任彼心所見達者法自如是，非作用往來故。
X04n0223_p0434b07║受黑黑等眾報相者，明無明業中重重作黑業故，
X04n0223_p0434b08║以智為白以識為黑。如田無量相者，舉喻明業，如
X04n0223_p0434b09║田中生種種草木，如業田中生種種識種苗芽甚
X04n0223_p0434b10║繁稠林故。凡聖差別相者，明是人業、是畜生業、是
X04n0223_p0434b11║地獄、是餓鬼、是天業、是聲聞、是緣覺、是淨土菩薩、
X04n0223_p0434b12║是一乘佛果大悲智業，此位菩薩悉能了知。現受
X04n0223_p0434b13║生後受生相者，明懸知三世受生業故。乘非乘定
X04n0223_p0434b14║不定相者，外道所乘及定并三乘出世，妄謂出世
X04n0223_p0434b15║非出世道業故，乃至八萬四千皆如實知，及佛果
X04n0223_p0434b16║已來差別業皆如實知。已上明知業差別相。七知
X04n0223_p0434b17║諸根耎中上勝相者，耎者下根、中者中根、上者上
X04n0223_p0434b18║根，如是先際後際差別無差別。上中下相者，知三
X04n0223_p0434b19║世根行差別同異悉知故。煩惱俱生不相離相者，
X04n0223_p0434b20║修生煩惱俱生煩惱不相離相皆悉知之。乘非乘
X04n0223_p0434b21║定不定相如前。隨根網輕轉壞相者，隨根設教網
X04n0223_p0434b22║隨輕重，煩惱轉壞相悉能知之。增上無能壞相者，
X04n0223_p0434b23║言根品上上而無退動故如遠。隨共生不同相者，
X04n0223_p0434b24║如一切眾生無始共生不離一性，而隨分別根性
X04n0223_p0434c01║差別不同悉皆知之，乃至八萬四千如實知之皆
X04n0223_p0434c02║無錯謬。八知諸根解上、知根差別解中、知諸解下
X04n0223_p0434c03║中上性樂欲，乃至八萬四千如文自具。已上知解
X04n0223_p0434c04║性欲樂差別。八萬四千者，迷成八萬四千煩惱，悟
X04n0223_p0434c05║成八萬四千解脫智慧。九知諸隨眠種種差別相
X04n0223_p0434c06║者，都言之也。隨眠者，明恒與惑染相應，而無一念
X04n0223_p0434c07║了覺之想，名之為隨眠。所謂染心共生相者，明因
X04n0223_p0434c08║名色與心共生，由迷斯名色從自心起執為外有，
X04n0223_p0434c09║遂生染心共名色俱起，故言與心共生相。相應不
X04n0223_p0434c10║相應差別相者，明一切眾生心與境相應不相應
X04n0223_p0434c11║差別相，悉能知之久遠相應。無始不拔相者，明無
X04n0223_p0434c12║始恒與五蘊十二緣，未曾一念覺心而以觀拔之。
X04n0223_p0434c13║與一切禪定解脫三昧三摩鉢底神通相違相者，
X04n0223_p0434c14║心境無性無可動移，名之為禪。心亡即諸繫滅，名
X04n0223_p0434c15║之解脫。三昧者，無沉掉也。三摩鉢底者，正智慧也。
X04n0223_p0434c16║神通者，正定不亂相應，正智神通無礙自相應故，
X04n0223_p0434c17║明隨眠煩惱與此相違。三界相續受生繫縛相，皆
X04n0223_p0434c18║悉知見。令無邊心相續現起相者，以隨眠故。開諸
X04n0223_p0434c19║處門相者，以隨眠故。開三界六道受生之門堅實
X04n0223_p0434c20║難治相者，為執深無明重故，迷根本智故。地處成
X04n0223_p0434c21║就不成就相者，明十種中成與不成相。唯以聖道
X04n0223_p0434c22║拔出相者，明如上隨眠煩惱，非以聖道無能濟拔。
X04n0223_p0434c23║已上明此位菩薩知隨眠煩惱相。十又知受生種
X04n0223_p0434c24║種相者，都言之也。所謂隨業受生相，此段有十三
X04n0223_p0435a01║種。隨業受生因緣相，明六趣差別相；天、人、阿脩羅、
X04n0223_p0435a02║畜生、餓鬼、地獄等差別相，明欲界、色界、無色界者。
X04n0223_p0435a03║是無色界相，有想者通欲界、色界，無想者都舉無
X04n0223_p0435a04║色界天。於中受生差別相，悉皆知見。業為田，愛為
X04n0223_p0435a05║潤，無明所覆，識為種子，皆與名色俱生，總不相離。
X04n0223_p0435a06║如是迷一心之境，生後有身，轉轉為因，無有斷絕，
X04n0223_p0435a07║實無有性，妄作多生。如是悉知癡愛希求。相續有
X04n0223_p0435a08║相者，為迷自心無性無生之智，於諸善惡常有希
X04n0223_p0435a09║求，以此有生相續欲受。欲生者，於一切名色常有
X04n0223_p0435a10║欲受故，有受故即有生也。愛為生根故，照心無體，
X04n0223_p0435a11║即境無所起。心境總無，業體便謝。唯普光智無暗
X04n0223_p0435a12║無明，即無明滅。十二虗妄緣滅，唯法界自在無礙，
X04n0223_p0435a13║智悲自在緣成也。性無能所，自他同體，隨計示迷。
X04n0223_p0435a14║如是等緣生，如實知見，無始樂著。妄謂出三界者，
X04n0223_p0435a15║明以有所希求，妄謂出三界。乃至三乘解脫，但於
X04n0223_p0435a16║三界外受麤塵變化生死身。如微細變化身，於一
X04n0223_p0435a17║塵之內咸該剎海，一切佛事悉在其中，此唯一乘
X04n0223_p0435a18║智身所辦。已上知受生種種相。十一、又知習氣種
X04n0223_p0435a19║種相，行不行差別相者，明此位菩薩知習氣行不
X04n0223_p0435a20║行差別相。隨趣熏習相者，明隨天人六道受生。隨
X04n0223_p0435a21║趣習氣相，謂不依境得。隨眾生行熏習相者，明見
X04n0223_p0435a22║他所作之行，隨事起染，善惡例知。隨業煩惱熏習
X04n0223_p0435a23║相者，謂不依他境而自起故。如是熏習悉皆知之。
X04n0223_p0435a24║善不善無記熏習相者，雖行善，雖行不善，不記善，
X04n0223_p0435b01║不記不善，是無記熏習相。隨入後有熏習相者，如
X04n0223_p0435b02║是無記還成後生，所熏種子亦皆知之。次第熏習
X04n0223_p0435b03║相者，如有三界業，何業種子勝？依所勝業次第熏
X04n0223_p0435b04║習。又如十住、十行、十迴向、十地，一一次第熏習相
X04n0223_p0435b05║故。不斷煩惱遠行不捨熏習相者，即是第七具足
X04n0223_p0435b06║方便，住第七遠行地，八萬四千煩惱悉皆同事故。
X04n0223_p0435b07║實非實熏習相者，若實若虗悉皆知見見聞。親近
X04n0223_p0435b08║聲聞獨覺菩薩如來熏習相者，親近二乘厭苦修
X04n0223_p0435b09║空捨大悲習，親近菩薩修空破我成大慈悲習，親
X04n0223_p0435b10║近如來成就根本普光明智圓該法界具普賢行
X04n0223_p0435b11║習。已上知諸習氣相十二。又知眾生邪定正定不
X04n0223_p0435b12║定相，所謂正見。正定邪定相者，二法相但正見即
X04n0223_p0435b13║有。正定正見者，思亡智現正邪見盡定亂總無，無
X04n0223_p0435b14║得無證無生無滅名為正見，心稱此理名為正定，
X04n0223_p0435b15║返此有作有為即為邪定。二俱不定相，如欲界眾
X04n0223_p0435b16║生未修定業者二俱不定。五逆邪定相者，如二乘
X04n0223_p0435b17║殺無明貪愛，能所覺心諸結使名為五逆，以無明
X04n0223_p0435b18║為父、貪愛為母，覺境識為佛、諸使為羅漢、陰集名
X04n0223_p0435b19║為僧，無間次第斷，如楞伽所說。五根正定相者，信
X04n0223_p0435b20║根、進根、念根、定根、慧根，如是五根所修名為正定
X04n0223_p0435b21║相。二俱不定相者，以邪正二事總無性故。八邪邪
X04n0223_p0435b22║定相者，邪語、邪業、邪命、邪精進、邪定、邪思惟、邪念、
X04n0223_p0435b23║邪見，此依意識及末那所作、依正智所行，動用俱
X04n0223_p0435b24║定為正定相。正性正定相者，一切法無思、無想、無
X04n0223_p0435c01║分別為正性，即此正性為正定相，更不作。二、俱離
X04n0223_p0435c02║不定相者，正邪俱捨，無有定亂，方至真也。深著邪
X04n0223_p0435c03║法邪定相者，明取相眾生樂求諸見，說入定中，還
X04n0223_p0435c04║取諸相，名為邪法邪定相。習行聖道正定相者，明
X04n0223_p0435c05║修諸法空、無相、無性、無作，作者名為聖道；其心不
X04n0223_p0435c06║與生滅和合，名為正定。又修四聖諦，名為聖道；修
X04n0223_p0435c07║於八禪，入九次第定，名為正定。九次第定者，名滅
X04n0223_p0435c08║盡定。此滅定者，有四種滅定：一、聲聞滅定，以四諦
X04n0223_p0435c09║觀識心滅，現行煩惱及智亦滅。二、緣覺滅定，十二
X04n0223_p0435c10║緣滅，現行煩惱滅，智亦滅。三、權教菩薩，觀四諦、十
X04n0223_p0435c11║二緣，明苦、空、無常、無我、無人、無眾生壽者，性相空
X04n0223_p0435c12║寂，都無所縛，行六波羅蜜，生於淨土；或以隨意生
X04n0223_p0435c13║身，住於娑婆；或言以慈悲留惑住世。設入寂定，但
X04n0223_p0435c14║隨無相理滅，不得法界大用滅故。四、如一乘菩薩，
X04n0223_p0435c15║依如來普光明智發心，但達根本無明是一切諸
X04n0223_p0435c16║佛根本普光明智，以此大智以為進修之體，所有
X04n0223_p0435c17║寂用，皆隨智門。一身寂，多身用；多身寂，一身用；同
X04n0223_p0435c18║身寂，別身用；別身寂，同身用。如是同別寂用，自在
X04n0223_p0435c19║等空，法界無礙重重，如海幢比丘是也。不同三乘
X04n0223_p0435c20║以一切法空為進修十地之體，或以無性之理為
X04n0223_p0435c21║十地之體，是三乘極果故。二、俱捨不定相者，正邪
X04n0223_p0435c22║俱捨，無定無亂，方始應真。已上知正定、邪定相。十
X04n0223_p0435c23║三、佛子！菩薩有兩行經，是都結此地所知，文自具
X04n0223_p0435c24║也。十四、佛子！此菩薩善能演說四乘法，及能隨眾
X04n0223_p0436a01║生諸趣受生，如文自具。
X04n0223_p0436a02║【經】佛子！菩薩住此善慧地，作大法師，具法師行，善能
X04n0223_p0436a03║守護如來法藏，以無量善巧智起四無礙辯，用菩薩
X04n0223_p0436a04║言辭而演說法。此菩薩常隨四無礙智轉，無暫捨離。
X04n0223_p0436a05║何等為四？所謂：法無礙智、義無礙智、詞無礙智、樂說
X04n0223_p0436a06║無礙智。此菩薩以法無礙智知諸法自相，義無礙智
X04n0223_p0436a07║知諸法別相，詞無礙智無錯謬說，樂說無礙智無斷
X04n0223_p0436a08║盡說。復次，以法無礙智知諸法自性，義無礙智知諸
X04n0223_p0436a09║法生滅，詞無礙智安立一切法不斷說，樂說無礙智
X04n0223_p0436a10║隨所安立不可壞無邊說。復次，以法無礙智知現在
X04n0223_p0436a11║法差別，義無礙智知過去、未來法差別，詞無礙智於
X04n0223_p0436a12║去、來、今法無錯謬說，樂說無礙智於一一世無邊法
X04n0223_p0436a13║明了說。復次，以法無礙智知法差別，義無礙智知義
X04n0223_p0436a14║差別，詞無礙智隨其言音說，樂說無礙智隨其心樂
X04n0223_p0436a15║說。復次，法無礙智以法智知差別不異，義無礙智以
X04n0223_p0436a16║比智知差別如實，詞無礙智以世智差別說，樂說無
X04n0223_p0436a17║礙智以第一義智善巧說。復次，法無礙智，知諸法一
X04n0223_p0436a18║相不壞；義無礙智，知蘊、界、處、諦、緣起善巧；詞無礙智，
X04n0223_p0436a19║以一切世間易解了美妙音聲文字說；樂說無礙智，
X04n0223_p0436a20║以轉勝無邊法明說。復次，法無礙智，知一乘平等性；
X04n0223_p0436a21║義無礙智，知諸乘差別性；詞無礙智，說一切乘無差
X04n0223_p0436a22║別；樂說無礙智，說一一乘無邊法。復次，法無礙智，知
X04n0223_p0436a23║一切菩薩行智行，法行智隨證；義無礙智，知十地分
X04n0223_p0436a24║位義差別；詞無礙智，說地道無差別相；樂說無礙智，
X04n0223_p0436b01║說一一地無邊行相。復次，法無礙智，知一切如來一
X04n0223_p0436b02║念成正覺；義無礙智，知種種時、種種處等各差別；詞
X04n0223_p0436b03║無礙智，說成正覺差別；樂說無礙智，於一一句法無
X04n0223_p0436b04║量劫說不盡。復次，法無礙智，知一切如來語、力、無所
X04n0223_p0436b05║畏、不共佛法，大慈大悲辯才方便轉法輪，一切智智
X04n0223_p0436b06║隨證；義無礙智，知如來隨八萬四千眾生心、行、根、解
X04n0223_p0436b07║差別音聲；詞無礙智，隨一切眾生行，以如來音聲差
X04n0223_p0436b08║別說；樂說無礙智，隨眾生信解，以如來智清淨行圓
X04n0223_p0436b09║滿說。
X04n0223_p0436b10║【論】第三段，有三十六行半經，明此位菩薩為大法
X04n0223_p0436b11║師，以四無礙智說一切法門。分釋義中，分為三段：
X04n0223_p0436b12║一、從佛子已下，至而演說法，有兩行半經，明善巧
X04n0223_p0436b13║智起四無礙智分；二、此菩薩已下，至樂說無礙智，
X04n0223_p0436b14║可有兩行半經，明是正舉四無礙智之名分；三、此
X04n0223_p0436b15║菩薩已下，至圓滿說，有三十一行半經，明四無礙
X04n0223_p0436b16║智隨用差別無限分。此一段，明此位為大法師之
X04n0223_p0436b17║智用自在。云善能守護如來法藏者，三乘、一乘三
X04n0223_p0436b18║藏，及仁、義、禮、智、信，並是菩薩善安立故。三藏者，戒、
X04n0223_p0436b19║定、慧，通一切法藏故。用菩薩言詞而演說法者，明
X04n0223_p0436b20║佛為正覺之體，無分別故；明如來所有出生、滅度、
X04n0223_p0436b21║度眾生及轉法輪，總是菩薩道故。已下，如文自明。
X04n0223_p0436b22║各依四智，所轉法輪，皆有所歸。以法無礙智，總辯
X04n0223_p0436b23║法身平等自性之理；以義無礙智，能辯諸法總別
X04n0223_p0436b24║同異；以詞無礙智，所說無錯謬；以樂說無礙智，所
X04n0223_p0436c01║說諸法無有斷盡。以如是四智轉一切法輪，不離
X04n0223_p0436c02║此也。如阿耨池流出四河，潤諸世間，生諸草木，各
X04n0223_p0436c03║有差別，而體不離一水、四河。思之，可見。
X04n0223_p0436c04║【經】佛子！菩薩住第九地，得如是善巧無礙智，得如來
X04n0223_p0436c05║妙法藏，作大法師，得義陀羅尼、法陀羅尼、智陀羅尼、
X04n0223_p0436c06║光照陀羅尼、善慧陀羅尼、眾財陀羅尼、威德陀羅尼、
X04n0223_p0436c07║無礙門陀羅尼、無邊際陀羅尼、種種義陀羅尼，如是
X04n0223_p0436c08║等百萬阿僧祇陀羅尼門皆得圓滿，以百萬阿僧祇
X04n0223_p0436c09║善巧音聲辯才門而演說法。此菩薩得如是百萬阿
X04n0223_p0436c10║僧祇陀羅尼門已，於無量佛所，一一佛前，悉以如是
X04n0223_p0436c11║百萬阿僧祇陀羅尼門聽聞正法；聞已不忘，以無量
X04n0223_p0436c12║差別門為他演說。此菩薩初見於佛，頭頂禮敬，即於
X04n0223_p0436c13║佛所得無量法門；此所得法門，非彼聞持諸大聲聞
X04n0223_p0436c14║於百千劫所能領受。此菩薩得如是陀羅尼、如是無
X04n0223_p0436c15║礙智，坐於法座而說於法，大千世界滿中眾生，隨其
X04n0223_p0436c16║心樂差別為說；唯除諸佛及受職菩薩，其餘眾會威
X04n0223_p0436c17║德光明無能與比。此菩薩處於法座，欲以一音，令諸
X04n0223_p0436c18║大眾皆得解了，即得解了；或時欲以種種音聲，令諸
X04n0223_p0436c19║大眾皆得開悟；或時心欲放大光明，演說法門；或時
X04n0223_p0436c20║心欲於其身上一一毛孔，皆演法音；或時心欲乃至
X04n0223_p0436c21║三千大千世界所有一切形、無形物，皆悉演出妙法
X04n0223_p0436c22║言音；或時心欲發一言音，周徧法界，悉令解了；或時
X04n0223_p0436c23║心欲一切言音，皆作法音，恒住不滅；或時心欲一切
X04n0223_p0436c24║世界簫、笛、鐘、鼓及以歌詠，一切樂聲皆演法音；或時
X04n0223_p0437a01║心欲於一字中，一切法句言音差別皆悉具足；或時
X04n0223_p0437a02║心欲令不可說無量世界地、水、火、風四大聚中所有
X04n0223_p0437a03║微塵，一一塵中皆悉演出不可說法門。如是所念，一
X04n0223_p0437a04║切隨心，無不得者。
X04n0223_p0437a05║【論】第四段，有二十八行半。經明此位菩薩為大法
X04n0223_p0437a06║師，得百萬億不可說總持門，隨意自在。分釋義中，
X04n0223_p0437a07║分為五段：一、佛子！菩薩住第九地已下，至而演說
X04n0223_p0437a08║法，有六行半。經明此位中得法師位，以四無礙善
X04n0223_p0437a09║巧智，得十種百萬不可說陀羅尼門分。二、此菩薩
X04n0223_p0437a10║已下，至為他演說，有三行半。經明自於佛所，以百
X04n0223_p0437a11║萬不可說總持門聽聞諸法，聞已不忘，為他演說
X04n0223_p0437a12║分。三、此菩薩初見於佛已下，至不能領受，有兩行
X04n0223_p0437a13║半。經明此菩薩初於佛所所得法門，非聲聞百千
X04n0223_p0437a14║劫而能領受分。四、此菩薩得如是陀羅尼已下，至
X04n0223_p0437a15║無能與比，可三行半。經明此位菩薩處座說法，滿
X04n0223_p0437a16║大千界，隨眾生心樂分。五、此菩薩處於法座已下，
X04n0223_p0437a17║至無不得者，有十三行。經明一音中隨心行念，令
X04n0223_p0437a18║諸眾生悉令開解，及以無情亦令說法。分云陀羅
X04n0223_p0437a19║尼者，是總持義。得如來妙法藏者，明與佛合智所
X04n0223_p0437a20║說，如十住中為法王子位。得義陀羅尼者，明法總
X04n0223_p0437a21║別同異。無礙門法陀羅尼者，明法身無性無作自
X04n0223_p0437a22║性之理。智陀羅尼者，明善了根性隨根授法。光照
X04n0223_p0437a23║陀羅尼者，以教光及放光照燭，令一切眾生解脫。
X04n0223_p0437a24║善慧陀羅尼者，得總持諸善慧故。眾財陀羅尼者，
X04n0223_p0437b01║明法財世財悉具足故。威德陀羅尼者，明總持一
X04n0223_p0437b02║切三千威儀八萬細行悉具足，令眾生見者悉解
X04n0223_p0437b03║脫故。無礙門陀羅尼者，明智無礙、詞無礙、義無礙、
X04n0223_p0437b04║樂說無礙、神通無礙故。無邊陀羅尼門者，所作利
X04n0223_p0437b05║生無限故。種種義陀羅尼門者，能安立一切種種
X04n0223_p0437b06║法門故。言百萬阿僧祇善巧，明百萬不可說智門
X04n0223_p0437b07║善巧，能令眾根皆令稱當。已下如文自具。
X04n0223_p0437b08║【經】佛子！此菩薩，假使三千大千世界所有眾生咸至
X04n0223_p0437b09║其前，一一皆以無量言音而興問難，一一問難各各
X04n0223_p0437b10║不同；菩薩於一念頃悉能領受，仍以一音普為解釋，
X04n0223_p0437b11║令隨心樂，各得歡喜。如是，乃至不可說世界所有眾
X04n0223_p0437b12║生，一剎那間，一一皆以無量言音而興問難，一一問
X04n0223_p0437b13║難各各不同；菩薩於一念頃悉能領受，亦以一音普
X04n0223_p0437b14║為解釋，各隨心樂，令得歡喜。乃至不可說不可說世
X04n0223_p0437b15║界滿中眾生，菩薩皆能隨其心樂、隨根、隨解而為說
X04n0223_p0437b16║法；承佛神力，廣作佛事，普為一切作所依怙。佛子！此
X04n0223_p0437b17║菩薩復更精進，成就智明。假使一毛端處有不可說
X04n0223_p0437b18║世界微塵數諸佛眾會，一一眾會有不可說世界微
X04n0223_p0437b19║塵數眾生，一一眾生有不可說世界微塵數性、欲，彼
X04n0223_p0437b20║諸佛隨其性、欲各與法門；如一毛端處，一切法界處
X04n0223_p0437b21║悉亦如是。如是所說無量法門，菩薩於一念中悉能
X04n0223_p0437b22║領受，無有忘失。
X04n0223_p0437b23║【論】第五段，有十六行半經，明此位菩薩以一音聲
X04n0223_p0437b24║而為無限眾生說法問難，隨彼所欲，皆令歡喜分。
X04n0223_p0437c01║釋義分為兩段：一、佛子！此菩薩已下，至普為一切
X04n0223_p0437c02║作所依怙，有十行半經，明此位菩薩假使三千大
X04n0223_p0437c03║千世界乃至無量眾生，一時皆以無量言音問難，
X04n0223_p0437c04║一時領受，亦以一音為其解釋，令其歡喜分。二、佛
X04n0223_p0437c05║子已下，至無有忘失，有六行經，明此位菩薩能受
X04n0223_p0437c06║十方毛量處皆有不可說微塵數諸佛眾會，一一
X04n0223_p0437c07║佛皆隨無量不可說微塵數眾生性欲不同所說
X04n0223_p0437c08║不可說法門，此位菩薩皆能領受分。已上如文自
X04n0223_p0437c09║具。
X04n0223_p0437c10║【經】佛子！菩薩住此第九地，晝夜專勤，更無餘念，唯入
X04n0223_p0437c11║佛境界，親近如來，入諸菩薩甚深解脫，常在三昧，恒
X04n0223_p0437c12║見諸佛，未曾捨離，一一劫中見無量佛、無量百佛、無
X04n0223_p0437c13║量千佛，乃至無量百千億那由他佛，恭敬尊重，承事
X04n0223_p0437c14║供養，於諸佛所種種問難，得說法陀羅尼，所有善根
X04n0223_p0437c15║轉更明淨。譬如真金，善巧金師用作寶冠，轉輪聖王
X04n0223_p0437c16║以嚴其首，四天下內一切小王及諸臣民諸莊嚴具
X04n0223_p0437c17║無與等者；此第九地菩薩善根亦復如是，一切聲聞、
X04n0223_p0437c18║辟支佛及下地菩薩所有善根無能與等。佛子！譬如
X04n0223_p0437c19║二千世界主大梵天王，身出光明，二千界中幽遠之
X04n0223_p0437c20║處悉能照耀，除其黑闇；此地菩薩所有善根亦復如
X04n0223_p0437c21║是，能出光明照眾生心，煩惱黑闇皆令息滅。此菩薩，
X04n0223_p0437c22║十波羅蜜中，力波羅蜜最勝；餘波羅蜜非不修行，但
X04n0223_p0437c23║隨力、隨分。佛子！是名：略說菩薩摩訶薩第九善慧地；
X04n0223_p0437c24║若廣說者，於無量劫亦不能盡。佛子！菩薩摩訶薩住
X04n0223_p0438a01║此地，多作二千世界主大梵天王，善能統理，自在饒
X04n0223_p0438a02║益，能為一切聲聞、緣覺及諸菩薩分別演說波羅蜜
X04n0223_p0438a03║行，隨眾生心所有問難無能屈者。布施、愛語、利行、同
X04n0223_p0438a04║事，如是一切諸所作業，皆不離念佛，乃至不離念一
X04n0223_p0438a05║切種、一切智智。復作是念：我當於一切眾生中為首、
X04n0223_p0438a06║為勝，乃至為一切智智依止者。此菩薩若發勤精進，
X04n0223_p0438a07║於一念頃，得百萬阿僧祇國土微塵數三昧，乃至示
X04n0223_p0438a08║現百萬阿僧祇國土微塵數菩薩以為眷屬；若以菩
X04n0223_p0438a09║薩殊勝願力自在示現，過於此數，乃至百千億那由
X04n0223_p0438a10║他劫不能數知。爾時，金剛藏菩薩欲重宣其義而說
X04n0223_p0438a11║頌曰：
X04n0223_p0438a12║【論】第六一段，有二十九行半。經明此位菩薩見佛
X04n0223_p0438a13║廣多，及以供養承事，并自受職分。釋義中分為五
X04n0223_p0438a14║段：一、佛子！菩薩住此第九地已下，至諸莊嚴具無
X04n0223_p0438a15║與等者，有八行半。經明此位菩薩親近諸佛，承事
X04n0223_p0438a16║供養廣多，及比真金作輪王寶冠，小王不如喻分。
X04n0223_p0438a17║二、此九地菩薩已下，至但隨力隨分，有七行。經明
X04n0223_p0438a18║此位菩薩二乘及下地菩薩不如，并舉力波羅蜜
X04n0223_p0438a19║為所修行分。三、佛子已下，至亦不能盡，有一行半。
X04n0223_p0438a20║經明略說此位菩薩志德廣大分。四、佛子已下，至
X04n0223_p0438a21║一切智智依止者，有七行。經明此位菩薩受職統
X04n0223_p0438a22║化廣大分。五、此菩薩已下，至說頌，有五行半。經明
X04n0223_p0438a23║此位菩薩加精進業及殊勝願力，眷屬倍加廣大
X04n0223_p0438a24║自在分。
X04n0223_p0438b01║【經】無量智力善觀察，最上微妙世難知，
X04n0223_p0438b02║普入如來祕密處，利益眾生入九地。
X04n0223_p0438b03║總持三昧皆自在，獲大神通入眾剎。
X04n0223_p0438b04║力智無畏不共法，願力悲心入九地，
X04n0223_p0438b05║住於此地持法藏，了善不善及無記，
X04n0223_p0438b06║有漏無漏世出世，思不思議悉善知。
X04n0223_p0438b07║若法決定不決定，三乘所作悉觀察，
X04n0223_p0438b08║有為無為行差別，如是而知入世間。
X04n0223_p0438b09║若欲知諸眾生心，則能以智如實知，
X04n0223_p0438b10║種種速轉壞非壞，無質無邊等眾相。
X04n0223_p0438b11║煩惱無邊恒共伴，眠起一義續諸趣。
X04n0223_p0438b12║業性種種各差別，因壞果集皆能了。
X04n0223_p0438b13║諸根種種下中上，先後際等無量別，
X04n0223_p0438b14║解性樂欲亦復然，八萬四千靡不知。
X04n0223_p0438b15║眾生惑見恒隨縛，無始稠林未除翦，
X04n0223_p0438b16║與志共俱心並生，常相羈繫不斷絕。
X04n0223_p0438b17║但唯妄想非實物，不離於心無處所。
X04n0223_p0438b18║禪定境排仍退轉，金剛道滅方畢竟。
X04n0223_p0438b19║六趣受生各差別，業田愛潤無明覆，
X04n0223_p0438b20║識為種子名色芽，三界無始恒相續，
X04n0223_p0438b21║惑業心習生諸趣，若離於此不復生。
X04n0223_p0438b22║眾生悉在三聚中，或溺於見或行道，
X04n0223_p0438b23║住於此地善觀察，隨其心樂及根解，
X04n0223_p0438b24║悉以無礙妙辯才，如其所應差別說。
X04n0223_p0438c01║處於法座如師子，亦如牛王寶山王，
X04n0223_p0438c02║又如龍王布密雲，霔甘露雨充大海，
X04n0223_p0438c03║善知法性及奧義，隨順言辭能辯說，
X04n0223_p0438c04║總持百萬阿僧祇，譬如大海受眾雨。
X04n0223_p0438c05║總持三昧皆清淨，能於一念見多佛，
X04n0223_p0438c06║一一佛所皆聞法，復以妙音而演暢。
X04n0223_p0438c07║若欲三千大千界，教化一切諸羣生，
X04n0223_p0438c08║如雲廣布無不及，隨其根欲悉令喜。
X04n0223_p0438c09║毛端佛眾無有數，眾生心樂亦無極，
X04n0223_p0438c10║悉應其心與法門，一切法界皆如是。
X04n0223_p0438c11║菩薩勤加精進力，復獲功德轉增勝。
X04n0223_p0438c12║聞持爾所諸法門，如地能持一切種。
X04n0223_p0438c13║十方無量諸眾生，咸來親近會中坐，
X04n0223_p0438c14║一念隨心各問難，一音普對悉充足。
X04n0223_p0438c15║住於此地為法王，隨機誨誘無厭倦。
X04n0223_p0438c16║日夜見佛未曾捨，入深寂滅智解脫。
X04n0223_p0438c17║供養諸佛善益門，如王頂上妙寶冠，
X04n0223_p0438c18║復使眾生煩惱滅，譬如梵王光普照。
X04n0223_p0438c19║住此多作大梵王，以三乘法化眾生。
X04n0223_p0438c20║所行善業普饒益，乃至當成一切智。
X04n0223_p0438c21║一念所入諸三昧，阿僧祇剎微塵數，
X04n0223_p0438c22║見佛說法亦復然，願力所作復過此。
X04n0223_p0438c23║此是第九善慧地，大智菩薩所行處。
X04n0223_p0438c24║甚深微妙難可見，我為佛子已宣說。
X04n0223_p0439a01║【論】第七一段，從無量智力善觀察已下，至我為佛
X04n0223_p0439a02║子已宣說，有四十八行頌，明重頌前法分，如文。自
X04n0223_p0439a03║具此已上，大綱明但隨智境，約智德見佛供養及
X04n0223_p0439a04║攝生，乃至眷屬廣大，非有往來自他所為，但以智
X04n0223_p0439a05║境對現故。如一切智智依止者，明修真、俗二智者
X04n0223_p0439a06║之所依止故，明六地真、俗二智現前，七地唯存利
X04n0223_p0439a07║物，八、九二地行圓任運，十地佛力方終。云如來無
X04n0223_p0439a08║上兩足尊者，明此真、俗二智滿故，明如是修二智
X04n0223_p0439a09║者所依止故。
X04n0223_p0439a10║第十、法雲地。將釋此地五門如前。一、釋地名目者，
X04n0223_p0439a11║明此地何故名為法雲地者，明此菩薩登法王之
X04n0223_p0439a12║位，智滿行周，以大慈悲雲於諸生死海普降法雨，
X04n0223_p0439a13║灌一切眾生心田，令一切眾生長菩提之芽無有
X04n0223_p0439a14║休息，以此名為法雲地。明此地從初發心入此智
X04n0223_p0439a15║地而生佛家，昇進修行，至此地大悲願力功終行
X04n0223_p0439a16║滿故，常雨法故。二、明此地修何行門者，此地修智
X04n0223_p0439a17║波羅蜜為主，餘九為伴。三、明善財表法者，善財於
X04n0223_p0439a18║此位中，於菩薩集會普現法界光明講堂中，見無
X04n0223_p0439a19║憂德神并一萬主宮殿神俱來迎善財，及稱歎供
X04n0223_p0439a20║養。至菩薩集會普現法界光明講堂者，明此地菩
X04n0223_p0439a21║薩集智悲行滿故，其神等隨逐善財入普現法界
X04n0223_p0439a22║光明講堂，見釋氏女瞿波坐寶蓮華師子之座，八
X04n0223_p0439a23║萬四千婇女所共圍遶。明菩薩集會普現法界光
X04n0223_p0439a24║明講堂者，此是依二智報得，是智境界而作堂體。
X04n0223_p0439b01║釋氏女而處其中者，明女為悲體，表智中行悲，七
X04n0223_p0439b02║住七地悲中修智，八地十地智中行悲。婇女有八
X04n0223_p0439b03║萬四千所共圍遶者，明以普光明之大智行等，一
X04n0223_p0439b04║切眾生八萬四千煩惱皆共同行，是慈悲之極，故
X04n0223_p0439b05║以女表之也。如是一切眾生八萬四千煩惱樂欲
X04n0223_p0439b06║不同，菩薩以大慈悲心皆同其行，方便引之，以慈
X04n0223_p0439b07║悲心育養眾生，以女表之，非獨直為女也。瞿波者，
X04n0223_p0439b08║此云守護地，明此法雲地願力智悲皆悉已滿，但
X04n0223_p0439b09║常守護一切眾生心地以為地體，故名守護地。神
X04n0223_p0439b10║號無憂德者，是此地慈悲法悅行滿之智，與一萬
X04n0223_p0439b11║主宮殿神來迎善財，表法是智中之慈悲，引接眾
X04n0223_p0439b12║生之萬行故。主宮殿神者，明慈悲為宮，智慧為殿，
X04n0223_p0439b13║表常以智悲為主，主導一切眾生皆令悟入故。此
X04n0223_p0439b14║瞿波女自說本因，從久遠已來常為佛妻者，表智
X04n0223_p0439b15║悲不獨有也，以表智悲常不相捨離為佛妻義，又
X04n0223_p0439b16║表十地大智慈悲法悅如妻義也。此託世間事表
X04n0223_p0439b17║法，但取其意，況以智悲濟養含生之行，非即實如
X04n0223_p0439b18║凡夫有欲之妻故。託事表法，令易解故，如毗盧遮
X04n0223_p0439b19║那是法界主，非如化佛引俗出纏。如是諸女皆從
X04n0223_p0439b20║王種中生者，明此位悲從智生，以智王於生死法
X04n0223_p0439b21║中而得自在，名之為王故，故悲從智生也。明從第
X04n0223_p0439b22║七地至第八地，從悲修智已滿，入無功之智用；從
X04n0223_p0439b23║八地至十地，從智隨本願力修無功之悲滿故；至
X04n0223_p0439b24║十一地，以無功之大悲幻生大智佛，徧周剎海普
X04n0223_p0439c01║利眾生，即以摩耶為母，徧生諸佛，教化眾生以表
X04n0223_p0439c02║之。如是逆順進修發菩提心者，悉須明解，使得進
X04n0223_p0439c03║修不謬。四、明此地於三界中得何法者，此地於十
X04n0223_p0439c04║方三界得法界普光明大智大慈大悲，任運圓滿，
X04n0223_p0439c05║以大法雲普雨智雨，受佛職門，如善財所入瞿波
X04n0223_p0439c06║女講堂者，是為明智能常與等虗空界一切眾生
X04n0223_p0439c07║八萬四千煩惱諸根，欲以法對治解脫故。五、明隨
X04n0223_p0439c08║文釋義者，二義如前。一、長科經意者，從此十地一
X04n0223_p0439c09║段經中，長科為十六段。
X04n0223_p0439c10║【經】淨居天眾那由他，聞此地中諸勝行，
X04n0223_p0439c11║空中踊躍心歡喜，悉共虔誠供養佛。
X04n0223_p0439c12║不可思議菩薩眾，亦在空中大歡喜。
X04n0223_p0439c13║俱燃最上悅意香，普熏眾會令清淨。
X04n0223_p0439c14║自在天王與天眾，無量億數在虗空，
X04n0223_p0439c15║普散天衣供養佛，百千萬種繽紛下。
X04n0223_p0439c16║天諸婇女無有量，靡不歡欣供養佛。
X04n0223_p0439c17║各奏種種妙樂音，悉以此言而讚歎。
X04n0223_p0439c18║佛身安坐一國土，一切世界悉現身，
X04n0223_p0439c19║身相端嚴無量億，法界廣大悉充滿，
X04n0223_p0439c20║於一毛孔放光明，普滅世間煩惱暗，
X04n0223_p0439c21║國土微塵可知數，此光明數不可測，
X04n0223_p0439c22║或見如來具眾相，轉於無上正法輪，
X04n0223_p0439c23║或見遊行諸佛剎，或見寂然安不動，
X04n0223_p0439c24║或現住於兜率宮，或現下生入母胎，
X04n0223_p0440a01║或示住胎或出胎，悉令無量國中見。
X04n0223_p0440a02║或現出家修世道，或現道場成正覺，
X04n0223_p0440a03║或現說法或涅槃，普使十方無不覩。
X04n0223_p0440a04║譬如幻師知幻術，在於大眾多所作，
X04n0223_p0440a05║如來智慧亦復然，於世間中普現身，
X04n0223_p0440a06║佛住甚深真法性，寂滅無相同虗空，
X04n0223_p0440a07║而於第一實義中，示現種種所行事。
X04n0223_p0440a08║所作利益眾生事，皆依法性而得有。
X04n0223_p0440a09║相與無相無差別，入於究竟皆無相。
X04n0223_p0440a10║若有欲得如來智，應離一切妄分別，
X04n0223_p0440a11║有無通達皆平等，疾作人天大導師。
X04n0223_p0440a12║無量無邊天女眾，種種言音稱讚已，
X04n0223_p0440a13║身心寂靜共安樂，瞻仰如來默然住。
X04n0223_p0440a14║即時菩薩解脫月，知諸眾會咸寂靜，
X04n0223_p0440a15║向金剛藏而請言：大無畏者真佛子，
X04n0223_p0440a16║從第九地入十地，所有功德諸行相，
X04n0223_p0440a17║及以神通變化事，願聰慧者為宣說。
X04n0223_p0440a18║【論】第一段，有三十二行頌，長科為兩段：一、從淨居
X04n0223_p0440a19║天眾已下，至瞻仰如來默然住，有二十八行頌，明
X04n0223_p0440a20║淨居天眾聞法興供，及見佛德廣大無邊分。淨居
X04n0223_p0440a21║天是九地，菩薩眾是第三禪天眾，後十地是第四
X04n0223_p0440a22║禪位。從初地多作閻浮提王，二地忉利王，以次排
X04n0223_p0440a23║之，即可知也。以表昇進自在如天，亦不獨作天王。
X04n0223_p0440a24║一一位明行徧周自在如天，此總明第一義天、一
X04n0223_p0440b01║切智天，非如諸天下品十善業果報生天也。二、即
X04n0223_p0440b02║時解脫月已下四行頌，明請第十地行門分。於中
X04n0223_p0440b03║文義，如經自具。
X04n0223_p0440b04║
X04n0223_p0440b05║大方廣佛新華嚴經合論卷第六十四
X04n0223_p0440b06║
X04n0223_p0440b07║音切
X04n0223_p0440b08║簫（蘇凋切。）笛（徒的切。）翦（即淺切。）羈（居宜切。）奧（烏到切。）虔（渠言切。）繽
X04n0223_p0440b09║（匹賓切。）紛（分音。）稼（駕音。）繁（煩音。）