X04n0223_p0440b10║
X04n0223_p0440b11║
X04n0223_p0440b12║
X04n0223_p0440b13║大方廣佛新華嚴經合論卷第六十五
X04n0223_p0440b14║唐于闐國三藏沙門實叉難陀譯經
X04n0223_p0440b15║唐太原方山長者李通玄造論
X04n0223_p0440b16║唐福州開元寺沙門志寧釐經合論
X04n0223_p0440b17║十地品第二十六之十三
X04n0223_p0440b18║【經】爾時，金剛藏菩薩摩訶薩告解脫月菩薩言：佛子！
X04n0223_p0440b19║菩薩摩訶薩從初地乃至第九地，以如是無量智慧
X04n0223_p0440b20║觀察覺了已，善思惟修習，善滿足白法，集無邊助道
X04n0223_p0440b21║法，增長大福德智慧，廣行大悲，知世界差別，入眾生
X04n0223_p0440b22║界稠林，入如來所行處，隨順如來寂滅行，常觀察如
X04n0223_p0440b23║來力、無所畏、不共佛法，名為：得一切種一切智智受
X04n0223_p0440b24║職位。佛子！菩薩摩訶薩以如是智慧入受職地已，即
X04n0223_p0440c01║得菩薩離垢三昧、入法界差別三昧、莊嚴道場三昧、
X04n0223_p0440c02║一切種華光三昧、海藏三昧、海印三昧、虗空界廣大
X04n0223_p0440c03║三昧、觀一切法自性三昧、知一切眾生心行三昧、一
X04n0223_p0440c04║切佛皆現前三昧，如是等百萬阿僧祇三昧皆現在
X04n0223_p0440c05║前。菩薩於此一切三昧，若入若起，皆得善巧，亦善了
X04n0223_p0440c06║知一切三昧所作差別。其最後三昧，名：受一切智勝
X04n0223_p0440c07║職位。此三昧現在前時，有大寶蓮華忽然出生。其華
X04n0223_p0440c08║廣大，量等百萬三千大千世界，以眾妙寶間錯莊嚴，
X04n0223_p0440c09║超過一切世間境界，出世善根之所生起；知諸法如
X04n0223_p0440c10║幻性，眾行所成，恒放光明普照法界，非諸天處之所
X04n0223_p0440c11║能有；毗琉璃摩尼寶為莖，栴檀王為臺，碼碯為鬚，閻
X04n0223_p0440c12║浮檀金為葉，其華常有無量光明；眾寶為藏，寶網彌
X04n0223_p0440c13║覆，十三千大千世界微塵數蓮華以為眷屬。爾時，菩
X04n0223_p0440c14║薩坐此華座，身相大小，正相稱可；無量菩薩以為眷
X04n0223_p0440c15║屬，各坐其餘蓮華之上，周帀圍遶，一一各得百萬三
X04n0223_p0440c16║昧，向大菩薩一心瞻仰。佛子！此大菩薩并其眷屬坐
X04n0223_p0440c17║華座時，所有光明及以言音普皆充滿十方法界，一
X04n0223_p0440c18║切世界咸悉震動，惡趣休息，國土嚴淨，同行菩薩靡
X04n0223_p0440c19║不來集，人、天音樂同時發聲，所有眾生悉得安樂，以
X04n0223_p0440c20║不思議供養之具供一切佛，諸佛眾會悉皆顯現。佛
X04n0223_p0440c21║子！此菩薩坐彼大蓮華座時，於兩足下放百萬阿僧
X04n0223_p0440c22║祇光明，普照十方諸大地獄，滅眾生苦；於兩膝輪放
X04n0223_p0440c23║百萬阿僧祇光明，普照十方諸畜生趣，滅眾生苦；於
X04n0223_p0440c24║臍輪中放百萬阿僧祇光明，普照十方閻羅王界，滅
X04n0223_p0441a01║眾生苦；從左右脇放百萬阿僧祇光明，普照十方一
X04n0223_p0441a02║切人趣，滅眾生苦；從兩手中放百萬阿僧祇光明，普
X04n0223_p0441a03║照十方一切諸天及阿脩羅所有宮殿；從兩肩上放
X04n0223_p0441a04║百萬阿僧祇光明，普照十方一切聲聞；從其項背放
X04n0223_p0441a05║百萬阿僧祇光明，普照十方辟支佛身；從其面門故，
X04n0223_p0441a06║百萬阿僧祇光明普照十方初始發心乃至九地諸
X04n0223_p0441a07║菩薩身；從兩眉間放百萬阿僧祇光明，普照十方受
X04n0223_p0441a08║職菩薩，令魔宮殿悉皆不現；從其頂上放百萬阿僧
X04n0223_p0441a09║祇三千大千世界微塵數光明，普照十方一切世界
X04n0223_p0441a10║諸佛如來道場眾會，右遶十帀，住虗空中，成光明網，
X04n0223_p0441a11║名：熾然光明，發起種種諸供養事供養於佛，餘諸菩
X04n0223_p0441a12║薩從初發心乃至九地所有供養而比於此，百分不
X04n0223_p0441a13║及一，乃至算數譬喻所不能及。其光明網普於十方
X04n0223_p0441a14║一一如來眾會之前，雨眾妙香、華鬘、衣服、幢幡、寶蓋、
X04n0223_p0441a15║諸摩尼等莊嚴之具以為供養，皆從出世善根所生，
X04n0223_p0441a16║超過一切世間境界；若有眾生見知此者，皆於阿耨
X04n0223_p0441a17║多羅三藐三菩提得不退轉。佛子！此大光明作於如
X04n0223_p0441a18║是供養事畢，復遶十方一切世界一一諸佛道場眾
X04n0223_p0441a19║會，經十帀已，從諸如來足下而入。爾時，諸佛及諸菩
X04n0223_p0441a20║薩知某世界中，某菩薩摩訶薩能行如是廣大之行
X04n0223_p0441a21║到受職位。佛子！是時，十方無量無邊乃至九地諸菩
X04n0223_p0441a22║薩眾皆來圍遶，恭敬供養，一心觀察；正觀察時，其諸
X04n0223_p0441a23║菩薩即各獲得十千三昧。當爾之時，十方所有受職
X04n0223_p0441a24║菩薩皆於金剛莊嚴臆德相中出大光明，名：能壞魔
X04n0223_p0441b01║怨，百萬阿僧祇光明以為眷屬，普照十方，現於無量
X04n0223_p0441b02║神通變化；作是事已，而來入此菩薩摩訶薩金剛莊
X04n0223_p0441b03║嚴臆德相中；其光入已，令此菩薩所有智慧勢力增
X04n0223_p0441b04║長過百千倍。
X04n0223_p0441b05║【論】第三段，有六十八行半經，明此位菩薩坐蓮華
X04n0223_p0441b06║座，為大法師，受十地佛大職位分。第二、隨文釋義。
X04n0223_p0441b07║於此段中，復分為十段：一、從初爾時，金剛藏菩薩
X04n0223_p0441b08║已下，至受職位，有七行經，明此位菩薩從初地至
X04n0223_p0441b09║第九地，修大福智、大慈悲行滿，入眾生界，入如來
X04n0223_p0441b10║所行分。二、佛子已下，至授一切智勝職位，有八行
X04n0223_p0441b11║半經，明此位菩薩得十三昧及一切諸三昧現前
X04n0223_p0441b12║分。三、此三昧現在前時已下，至以為眷屬，有八行
X04n0223_p0441b13║經，明此位菩薩以三昧力福德感報蓮華出興分。
X04n0223_p0441b14║四、爾時已下，至一心瞻仰，有三行經，明此位菩薩
X04n0223_p0441b15║并諸眷屬菩薩身處華座與華量等分。五、佛子已
X04n0223_p0441b16║下，至諸佛眾會悉皆顯現，有五行經，明此位菩薩
X04n0223_p0441b17║坐華座已，言音普充滿，十方世界自然震動，一切
X04n0223_p0441b18║樂音自鳴，及以不思議供養之具供佛分。六、佛子
X04n0223_p0441b19║已下，至得不退轉，有二十四行半經，明此位菩薩
X04n0223_p0441b20║處座放光，教化眾生及供佛分。七、佛子已下，至從
X04n0223_p0441b21║諸如來足下而入，有兩行半經，明此位菩薩所放
X04n0223_p0441b22║光明，遶十方界，入佛足下分。八、爾時已下，至到受
X04n0223_p0441b23║職位，有兩行經，明十方諸佛菩薩皆悉咸知此有
X04n0223_p0441b24║菩薩受職分。九、佛子已下，至即各獲得十千三昧，
X04n0223_p0441c01║可兩行半經，明九地菩薩皆來恭敬獲益分。十、當
X04n0223_p0441c02║爾之時已下，有五行半經，明此十方同受職菩薩
X04n0223_p0441c03║放臆德光明，普照十方，來入此菩薩臆德，令勢力
X04n0223_p0441c04║增長。過百千倍分第一段七行，經明從初地至第
X04n0223_p0441c05║九地以分分白淨法修助道行、觀察眾法、修習福
X04n0223_p0441c06║德智慧、廣行大悲，並為成就此十地根本智悲之
X04n0223_p0441c07║地，至此地滿故。明元將一切諸佛智悲之地以作
X04n0223_p0441c08║五位修行，從初發心住已至此諸佛智地故。從初
X04n0223_p0441c09║發心有五種發心不離一念。五種初發心者：一、十
X04n0223_p0441c10║住初發心；二、十行初發心；三、十迴向初發心；四、十
X04n0223_p0441c11║地初發心；五、十一地初發心。如是五位初發心皆
X04n0223_p0441c12║不異如來根本智而起初發心，故為智體無始終。
X04n0223_p0441c13║此五種初發心皆無始終，為非情識能所見故，非
X04n0223_p0441c14║時日歲月所攝故，如是五位皆一時發故。一、如十
X04n0223_p0441c15║住初發心，即以其止心不亂開發如來根本智慧，
X04n0223_p0441c16║即以妙峯山德雲比丘得憶念諸佛智慧光明門。
X04n0223_p0441c17║山者止也，即初從凡夫地止心不亂，即佛智慧現
X04n0223_p0441c18║入如來智慧地，名初發心住。二、如十行初發心，即
X04n0223_p0441c19║明於諸佛智慧中行行無染，即以三眼國善見比
X04n0223_p0441c20║丘林中經行。比丘表行無染，林中經行表行無住，
X04n0223_p0441c21║三眼表佛眼、法眼、智眼，此眼自得如來智慧，三眼
X04n0223_p0441c22║復利一切眾生，即行無所著故。三、十迴向初發心，
X04n0223_p0441c23║即以鬻香長者青蓮華，即明和合諸香賣鬻香而
X04n0223_p0441c24║居，即明以十迴向門起無限大願門，和融悲智法
X04n0223_p0442a01║身使令均平等進故。青蓮華者，明於諸妙色香無
X04n0223_p0442a02║染也。四、十地初發心修長養大慈大悲增勝，即以
X04n0223_p0442a03║夜神婆珊婆演底，此云春生主當神，以表大悲主
X04n0223_p0442a04║當眾生發生菩提芽故。五、第十一地以無作任運
X04n0223_p0442a05║大悲初發心，即以摩耶夫人生諸佛為首，即明從
X04n0223_p0442a06║悲生智教化眾生故。如上初發心有此五種逆順
X04n0223_p0442a07║不同，總在初心之中一時具足無前後際，皆以法
X04n0223_p0442a08║界大智為體，故不可說前後古今之解。此一段七
X04n0223_p0442a09║行經明成無前後古今之大智大悲，法界眾生界
X04n0223_p0442a10║佛行滿故。至大法王職處入眾生生死稠林分第
X04n0223_p0442a11║二段中有八行半經，明此位菩薩入此職位之中
X04n0223_p0442a12║即得十種三昧及一切三昧。其初離垢三昧者云
X04n0223_p0442a13║正定也，明此地悉離染淨涅槃悲智功用不均平
X04n0223_p0442a14║垢，故名離垢三昧，不同三乘離生死取涅槃及淨
X04n0223_p0442a15║土垢故，亦不同下地菩薩調治智悲生死涅槃萬
X04n0223_p0442a16║行未自在垢故。此地菩薩離如是垢，故名為離垢
X04n0223_p0442a17║三昧，明以法界無作智印印諸境界無非智境，更
X04n0223_p0442a18║無能所生死涅槃染淨等障，故名離垢三昧。又三
X04n0223_p0442a19║之言正，正者明一止即是正字，故明此地菩薩以
X04n0223_p0442a20║一大普光明智性自無依曰止，恒以此智常照諸
X04n0223_p0442a21║境名之曰正。昧之云定，定者以智利生不迷諸見
X04n0223_p0442a22║名之為定，明從初地修諸方便助菩提分，至此地
X04n0223_p0442a23║所作功行無功習氣亦無，故名離垢三昧。又云三
X04n0223_p0442a24║昧者是正受，以明此位以無依住無功智，任自徧
X04n0223_p0442b01║周，故名離垢三昧。故此明無功之智，任自徧周故。
X04n0223_p0442b02║入法界差別三昧者，是無功用智，任運隨用，應事
X04n0223_p0442b03║施為，是差別智故。明用不離體，不離無作，根本智
X04n0223_p0442b04║故。莊嚴道場三昧者，有諸佛成道轉法輪處，徧至
X04n0223_p0442b05║其中，身行及以眾寶莊嚴故。一切種華光三昧者，
X04n0223_p0442b06║明以三昧行光，照燭一切眾生故。海藏三昧者，明
X04n0223_p0442b07║含藏眾法故，如海具十德喻等。海印三昧者，以大
X04n0223_p0442b08║智海印自性圓明，清淨無垢，印三世諸境界，咸現
X04n0223_p0442b09║其中。虗空界廣大三昧者，明法空智體，所照自體，
X04n0223_p0442b10║無限徧故。觀一切法自性三昧者，明以智觀照諸
X04n0223_p0442b11║法，無自性，無他性，自在故。知一切眾生心行三昧
X04n0223_p0442b12║者，以智知根，隨根濟度故。一切佛現前三昧者，明
X04n0223_p0442b13║此離垢三昧，與體性三昧，並與一切諸佛，同一體
X04n0223_p0442b14║相故。如是等已下，總與無數三昧，皆現在前。菩薩
X04n0223_p0442b15║於此一切三昧，若入若起，皆得善巧者，明一身入
X04n0223_p0442b16║多身起，多身入一身起。又起中入，入中起。又於一
X04n0223_p0442b17║三昧中，分別多眾生心行，所行多三昧境界，教多
X04n0223_p0442b18║眾生而不失時。最後三昧，名受一切勝職位者，此
X04n0223_p0442b19║是十地，智滿行周，平等無作，大悲任運，處世利眾
X04n0223_p0442b20║生定。如是眾多三昧，皆從體性無作，法身法界，普
X04n0223_p0442b21║光明智，寂用無礙三昧起故。如是三昧，非是三乘
X04n0223_p0442b22║修寂靜者、求出三界者、樂生淨土者之境界，是達
X04n0223_p0442b23║一切無明便成大智，是便以一切眾生身土微塵
X04n0223_p0442b24║總含佛國者之境界。此寂用無依大智三昧，是一
X04n0223_p0442c01║切諸佛根本智體用無盡藏王，能隨一切眾生無
X04n0223_p0442c02║限情意化不失時，然無作者故。第三、此三昧現在
X04n0223_p0442c03║前時已下，有七行半經，明受職菩薩約報華生。經
X04n0223_p0442c04║云：此三昧現在前時，有大蓮華忽然出生。此是受
X04n0223_p0442c05║職菩薩自悲智行滿法合等，用法界利益眾生之
X04n0223_p0442c06║報得，是十地之中最後三昧身也。其華量等百萬
X04n0223_p0442c07║三千大千世界者，千箇百億四天下為一小千，千
X04n0223_p0442c08║箇小千為一中千，千箇中千為一大千。今云量等
X04n0223_p0442c09║百萬三千大千世界者，意明無限量之大稱。已下
X04n0223_p0442c10║莊嚴，如經自具。經云：出世善根之所生起者，非是
X04n0223_p0442c11║超過三界淨土菩薩及二乘變易生死菩薩諸善
X04n0223_p0442c12║根所不能知故。是知諸法如幻性所成，恒放光明
X04n0223_p0442c13║普照法界。此配善根因果。如蓮華以毗琉璃摩尼
X04n0223_p0442c14║寶為莖者，毗之云光，以光明琉璃表法身智身明
X04n0223_p0442c15║淨故。其摩尼寶光淨無垢，似琉璃非琉璃所成，但
X04n0223_p0442c16║以摩尼為蓮華莖。莖者，以法身智身性無垢之報
X04n0223_p0442c17║果，以法身智體與一切諸行作根本故。今依果報
X04n0223_p0442c18║生，蓮華還以法身智體，性自清淨以成報故，是故
X04n0223_p0442c19║光淨摩尼以為其莖。栴檀王為臺者，明戒、定、慧、解
X04n0223_p0442c20║脫、解脫知見五分法身之香善根之所生起，以法
X04n0223_p0442c21║身能成戒、定、慧等五分法身之香。今依果報得，以
X04n0223_p0442c22║次相資。瑪瑙為鬚者，是助菩提之分，萬行善根之
X04n0223_p0442c23║報得。此是赤色寶，表萬行顯發菩提理智及莊嚴
X04n0223_p0442c24║五分法身，故互相資發，以次而陳。閻浮檀金為葉
X04n0223_p0443a01║者，此金明淨柔耎，是慈悲善根所生，為慈悲是覆
X04n0223_p0443a02║蔭義故。其華常有無量光明者，智慧法光利生善
X04n0223_p0443a03║根所起。眾寶為藏者，都結此地含藏眾善所生。寶
X04n0223_p0443a04║網彌覆者，善設教網，漉諸眾生善根所生。十三千
X04n0223_p0443a05║大千世界微塵數蓮華以為眷屬者，是一行徧一
X04n0223_p0443a06║切行，一切行徧一行善根所起，是主伴萬行自在
X04n0223_p0443a07║善根所起。如上之華，是於普光明殿中初說十信
X04n0223_p0443a08║於如來前所現之華。諸眷屬眾，是如來眉間毫中
X04n0223_p0443a09║之眾。前是舉果勸修，此是行終之果。第四、爾時已
X04n0223_p0443a10║下三行，經明此位菩薩處座大小相稱。所坐華王
X04n0223_p0443a11║之上者，是根本智。眷屬菩薩坐諸華座者，是差別
X04n0223_p0443a12║智。明此位菩薩智悲萬行徧周，如文。自具第五、佛
X04n0223_p0443a13║子已下可五行，經明此位菩薩及眷屬處座之時
X04n0223_p0443a14║感動興供，如文。自具第六、佛子已下二十四行半，
X04n0223_p0443a15║經明此位菩薩處座放光濟苦，一依身分而作次
X04n0223_p0443a16║第。以足下光照大地獄苦，明足下是所履之行，極
X04n0223_p0443a17║以濟苦故。次兩膝放光照畜生苦，明在所履，次由
X04n0223_p0443a18║於膝之勞苦。次臍輪中放光照閻羅王界苦，如大
X04n0223_p0443a19║地獄無王所攝，以極增上惡業，猶如電擊，直往苦
X04n0223_p0443a20║趣，小地獄有王所攝。臍者，眾穢積中之分，生死之
X04n0223_p0443a21║際，迷真之極，生死之源，如戌亥兩辰配於乾卦，是
X04n0223_p0443a22║萬象生死在中放光所照也。左右兩脇放光，照人
X04n0223_p0443a23║中苦。脇者，攝受挾持之處，明人處可攝受故。兩手
X04n0223_p0443a24║放光，照諸天脩羅者，可引接故。兩肩放光，照聲聞
X04n0223_p0443b01║乘者，明能樂聞法，敵煩惱故。為兩肩近耳，明因聞
X04n0223_p0443b02║法得果故。項背放光，照辟支佛者，明不樂聞法，背
X04n0223_p0443b03║佛知見故。面門放光，是受教故。眉間放光，是十地
X04n0223_p0443b04║中道果故。頂上放光，是佛極果故。餘如文自具。第
X04n0223_p0443b05║七、佛子已下，有兩行半經，明此位菩薩如上所放
X04n0223_p0443b06║光明供養及所作事畢，遶十方一切世界一一諸
X04n0223_p0443b07║佛道場眾會十帀，從諸如來足下而入者，十帀者，
X04n0223_p0443b08║明十法圓滿故。光入佛足下者，明返果還因故，明
X04n0223_p0443b09║從普光明殿中起十信心，如來於兩足下輪中放
X04n0223_p0443b10║光，成其十信。次十住無足指端放光，次十行佛足
X04n0223_p0443b11║趺上放光，次十迴向膝上放光，次十地佛眉間毫
X04n0223_p0443b12║中放光。今至此十地道滿，果終不異，初信之法時
X04n0223_p0443b13║不移，法不異，果不異，是故十地道滿之光還從佛
X04n0223_p0443b14║足下而入，明果同因故，不異所信之法，故明如來
X04n0223_p0443b15║示果即因，菩薩進修以因即果，是故此十地之位
X04n0223_p0443b16║返果從因，是故光入諸佛足下也。亦明行滿故，入
X04n0223_p0443b17║佛足輪。足是行故已下三段，可有十行經，如文自
X04n0223_p0443b18║具。
X04n0223_p0443b19║【經】爾時，十方一切諸佛從眉間出清淨光明，名：增益
X04n0223_p0443b20║一切智神通，無數光明以為眷屬，普照十方一切世
X04n0223_p0443b21║界，右遶十帀，示現如來廣大自在，開悟無量百千億
X04n0223_p0443b22║那由他諸菩薩眾，周徧震動一切佛剎，滅除一切諸
X04n0223_p0443b23║惡道苦，隱蔽一切諸魔宮殿，示一切佛得菩提處道
X04n0223_p0443b24║場眾會莊嚴威德；如是普照盡虗空徧法界一切世
X04n0223_p0443c01║界已，而來至此菩薩會上，周帀右遶，示現種種莊嚴
X04n0223_p0443c02║之事；現是事已，從大菩薩頂上而入，其眷屬光明亦
X04n0223_p0443c03║各入彼諸菩薩頂。當爾之時，此菩薩得先所未得百
X04n0223_p0443c04║萬三昧，名為：已得受職之位，入佛境界，具足十力，墮
X04n0223_p0443c05║在佛數。佛子！如轉輪聖王所生太子，母是正后，身相
X04n0223_p0443c06║具足。其轉輪王令此太子坐白象寶妙金之座，張大
X04n0223_p0443c07║網縵，建大幢幡，燃香散華，奏諸音樂，取四大海水置
X04n0223_p0443c08║金瓶內，王執此瓶灌太子頂，是時即名：受王職位，墮
X04n0223_p0443c09║在灌頂剎利王數，即能具足行十善道，亦得名為：轉
X04n0223_p0443c10║輪聖王。菩薩受職亦復如是，諸佛智水灌其頂故，名
X04n0223_p0443c11║為：受職；具足如來十種力故，墮在佛數。佛子！是名：菩
X04n0223_p0443c12║薩受大智職。菩薩以此大智職故，能行無量百千萬
X04n0223_p0443c13║億那由他難行之行，增長無量智慧功德，名為：安住
X04n0223_p0443c14║法雲地。
X04n0223_p0443c15║【論】第四段，有二十二行半。經明十方諸佛咸放智
X04n0223_p0443c16║光灌頂，許可同佛職位。分釋義中，分為四段：一、爾
X04n0223_p0443c17║時，十方一切諸佛已下，至墮在佛數，有十二行。經
X04n0223_p0443c18║明此位菩薩受職，蒙十方諸佛放光灌頂分。二、佛
X04n0223_p0443c19║子！如轉輪聖王已下，至亦得名為轉輪聖王，有六
X04n0223_p0443c20║行。經明舉轉輪王受太子職，取四大海水而灌其
X04n0223_p0443c21║頂喻分。三、菩薩受職亦復如是已下，至墮在佛數，
X04n0223_p0443c22║可有兩行。經明菩薩受職，以一切諸佛四智之水
X04n0223_p0443c23║光明而灌其頂，即墮佛數分。四、佛子已下，至名為
X04n0223_p0443c24║安住法雲地，可三行。經明都結受職，智光灌頂德
X04n0223_p0444a01║行倍增分。已上四段，經明十地智滿法合。諸佛放
X04n0223_p0444a02║光灌頂，為智齊諸佛智故，以佛果智相印合故。又
X04n0223_p0444a03║發起增長十一地及佛妙智，令成熟故。此十地創
X04n0223_p0444a04║現佛智，十一地方自在故。餘如文自具。
X04n0223_p0444a05║【經】佛子！菩薩摩訶薩住此法雲地，如實知欲界集、色
X04n0223_p0444a06║界集、無色界集、世界集、法界集、有為界集、無為界集、
X04n0223_p0444a07║眾生界集、識界集、虗空界集、涅槃界集。此菩薩如實
X04n0223_p0444a08║知諸見煩惱行集，知世界成壞集，知聲聞行集、辟支
X04n0223_p0444a09║佛行集、菩薩行集、如來力無所畏色身法身集、一切
X04n0223_p0444a10║種一切智智集、示得菩提轉法輪集、入一切法分別
X04n0223_p0444a11║決定智集。舉要言之，以一切智知一切集。佛子！此菩
X04n0223_p0444a12║薩摩訶薩以如是上上覺慧，如實知眾生業化、煩惱
X04n0223_p0444a13║化、諸見化、世界化、法界化、聲聞化、辟支佛化、菩薩化、
X04n0223_p0444a14║如來化、一切分別無分別化，如是等皆如實知。又如
X04n0223_p0444a15║實知佛持、法持、僧持、業持、煩惱持、時持、願持、供養持、
X04n0223_p0444a16║行持、劫持、智持，如是等皆如實知。又如實知諸佛如
X04n0223_p0444a17║來入微細智，所謂：修行微細智、命終微細智、受生微
X04n0223_p0444a18║細智、出家微細智、現神通微細智、成正覺微細智、轉
X04n0223_p0444a19║法輪微細智、住壽命微細智、般涅槃微細智、教法住
X04n0223_p0444a20║微細智，如是等皆如實知。又入如來祕密處，所謂：身
X04n0223_p0444a21║祕密、語祕密、心祕密、時非時思量祕密、授菩薩記祕
X04n0223_p0444a22║密、攝眾生祕密、種種乘祕密、一切眾生根行差別祕
X04n0223_p0444a23║密、業所作祕密、得菩提行祕密，如是等皆如實知。又
X04n0223_p0444a24║知諸佛所有入劫智，所謂：一劫入阿僧祇劫、阿僧祇
X04n0223_p0444b01║劫入一劫、有數劫入無數劫、無數劫入有數劫、一念
X04n0223_p0444b02║入劫、劫入一念、劫入非劫、非劫入劫、有佛劫入無佛
X04n0223_p0444b03║劫、無佛劫入有佛劫、過去未來劫入現在劫、現在劫
X04n0223_p0444b04║入過去未來劫、過去劫入未來劫、未來劫入過去劫、
X04n0223_p0444b05║長劫入短劫、短劫入長劫，如是等皆如實知。又知如
X04n0223_p0444b06║來諸所入智，所謂：入毛道智、入微塵智、入國土身正
X04n0223_p0444b07║覺智、入眾生身正覺智、入眾生心正覺智、入眾生行
X04n0223_p0444b08║正覺智、入隨順一切處正覺智、入示現徧行智、入示
X04n0223_p0444b09║現順行智、入示現逆行智、入示現思議不思議世間
X04n0223_p0444b10║了知不了知行智、入示現聲聞智辟支佛智菩薩行
X04n0223_p0444b11║如來行智。佛子！一切諸佛所有智慧廣大無量，此地
X04n0223_p0444b12║菩薩皆能得入。
X04n0223_p0444b13║【論】第五段，有三十六行半。經明此位菩薩入廣大
X04n0223_p0444b14║微細差別智，善知諸集諦分。釋義中分為八段：一、
X04n0223_p0444b15║佛子已下，至知一切集，有八行。經明此法雲地知
X04n0223_p0444b16║一切集諦分。二、佛子已下，至皆如實知，有三行半。
X04n0223_p0444b17║經明此位菩薩如實知十種化法分。三、又如實知
X04n0223_p0444b18║已下，至皆如實知，有兩行。經明此位菩薩如實知
X04n0223_p0444b19║十種持法分。四、又如實知已下，至如是等皆如實
X04n0223_p0444b20║知，有四行半。經明此位菩薩知如來十種微細智
X04n0223_p0444b21║分。五、又入如來祕密處已下，至皆如實知，有四行。
X04n0223_p0444b22║經明此位菩薩知如來十種祕密分。六、又知諸佛
X04n0223_p0444b23║已下，至皆如實知，有七行。經明此位菩薩知如來
X04n0223_p0444b24║逆順劫相入分。七、又知如來諸所入知已下，至菩
X04n0223_p0444c01║薩行如來行智，有六行半。經明此位菩薩入十三
X04n0223_p0444c02║種智分。八、佛子已下，至皆能得入，有一行半。經明
X04n0223_p0444c03║此位菩薩能入如來廣大智慧分。從第一段八行
X04n0223_p0444c04║經中，經云如實知欲界集者，以五蘊是三界同迷，
X04n0223_p0444c05║以十使煩惱隨於四諦上迷諦無明，一諦上具十，
X04n0223_p0444c06║即欲界集有四十箇苦集。以此苦集滅道，上二界
X04n0223_p0444c07║除瞋，各有三十六，是有為禪界苦集。此上二界禪，
X04n0223_p0444c08║皆從作意息伏而得，是故三界有漏攝故。禪消想
X04n0223_p0444c09║起，三界往來，此三界共通一百二十八種煩惱。集
X04n0223_p0444c10║是三界六道之大體，約以五蘊配六根，與十使無
X04n0223_p0444c11║明相因，總有八萬四千，及不可數集。如八九地已
X04n0223_p0444c12║前，並已配訖，如前知之。色界、無色界，如上可知。法
X04n0223_p0444c13║界集者，明一念稱真智現。如上八萬四千及不可
X04n0223_p0444c14║說諸塵勞門，總法界。大智慧、解脫、解脫知見集，總
X04n0223_p0444c15║積集。智慧之海，名為一切種種智海。有為界集者，
X04n0223_p0444c16║三界所有煩惱是，亦通三乘。折伏現行煩惱，得變
X04n0223_p0444c17║易生死，隨意生身，皆是出三界有為集故。無為集
X04n0223_p0444c18║者，唯如來一切智、一切種種諸差別智也，自餘皆
X04n0223_p0444c19║有為故。眾生界集及虗空、涅槃界集者，為善分別
X04n0223_p0444c20║從一切智起，眾生界、虗空界、涅槃界各各差別智
X04n0223_p0444c21║集。此菩薩如實知諸見煩惱行集者，身邊等五見
X04n0223_p0444c22║及六十二見，前地已釋訖。知世界成壞集者，知三
X04n0223_p0444c23║千大千世界及十方一切世界，若干劫成，若干劫
X04n0223_p0444c24║住，若干劫壞，皆悉知之。聲聞行集者，以四諦觀，厭
X04n0223_p0445a01║三界苦，忻涅槃樂。又觀諸世間苦、空、無常、不淨，無
X04n0223_p0445a02║有可樂，皆磨滅法。虗積諸業果，苦無斷絕，猶如波
X04n0223_p0445a03║浪。集不善法，增長生老病死，三十六物共成其身。
X04n0223_p0445a04║修二百五十戒，淨欲界苦。修上二界八禪，知上界
X04n0223_p0445a05║業皆是無常。入第九定，出三界想。入滅盡定，身智
X04n0223_p0445a06║俱盡，寂滅無知。如此經下文：譬如比丘入寂滅定，
X04n0223_p0445a07║頭上擊鼓，不復聞聲。又有聲聞得出三界心，厭患
X04n0223_p0445a08║分段身，化火焚身，入變易生死。如勝鬘及涅槃經，
X04n0223_p0445a09║並同此說。聲聞、二乘、淨土、菩薩，以空觀折伏現行
X04n0223_p0445a10║煩惱，得變易生死，非是斷煩惱，為不了無明成根
X04n0223_p0445a11║本智故，妄為無明實有妄生厭離，以厭患心成出
X04n0223_p0445a12║過三界分段生死，得變易生死，住無漏界不受後
X04n0223_p0445a13║有，三界之身有如化火焚身。如涅槃經自有文說，
X04n0223_p0445a14║皆是厭生死住涅槃集。辟支佛行集者，十二緣行
X04n0223_p0445a15║是。此四諦十二緣，三乘互參以為九乘，如前已述。
X04n0223_p0445a16║一乘菩薩亦修如此四諦十二緣，此十地位內次
X04n0223_p0445a17║第而說，所修之法是一種修。四諦十二緣，心量見
X04n0223_p0445a18║道各自不同。菩薩行集者，出纏菩薩六波羅蜜分，
X04n0223_p0445a19║修慈悲生於淨土，道滿方來處世教化眾生。大悲
X04n0223_p0445a20║菩薩依無相觀，四念處、七菩提分、四攝、四無量心、
X04n0223_p0445a21║十波羅蜜修大慈悲，不著三界教化眾生。此是依
X04n0223_p0445a22║空無相無願無作解脫門而建諸行，亦是三乘菩
X04n0223_p0445a23║薩所修方便加行所忻行門境界，但以三千大千
X04n0223_p0445a24║世界為一佛土。如此一乘經，但約如來根本普光
X04n0223_p0445b01║明智境發心，所修十波羅蜜、四諦、十二緣、四念處、
X04n0223_p0445b02║三十七品、四攝、四無量、一切助道，皆以自心根本
X04n0223_p0445b03║智為體用。以智無依無限，所作行門報果皆無依
X04n0223_p0445b04║無限，自他身土重重互相參現。以智無限無礙故，
X04n0223_p0445b05║所有身土自他如幻如影皆無障礙故，所修諸行
X04n0223_p0445b06║皆智為體，是三乘一乘菩薩行集。如此經十住、十
X04n0223_p0445b07║行、十迴向、十地、十一地，如是所行方便，是一乘菩
X04n0223_p0445b08║薩行集。如來力無所畏、色身法身集。力無所畏者，
X04n0223_p0445b09║十力無畏是也。色身者，九十七大人之相，隨好無
X04n0223_p0445b10║盡是。法身集者，理無得證，無縛無解，無生無滅，不
X04n0223_p0445b11║垢不淨是也。一切種者，是五位加行。成熏習種者，
X04n0223_p0445b12║一切眾生而隨五蘊加行，即成無明諸業種，故菩
X04n0223_p0445b13║薩五位加行以成一切智智之種。一切智智者，明
X04n0223_p0445b14║根本無依住無作智而生差別智，三乘名後得智。
X04n0223_p0445b15║一乘中智，直以根本圓明三世一時，不分前後。得
X04n0223_p0445b16║菩提時轉法輪智集者，所說十二分教是。入一切
X04n0223_p0445b17║法分別決定智集者，以金剛無礙智慧善分別出
X04n0223_p0445b18║世法，無不明了，無不決定，皆無錯謬。舉要言之，總
X04n0223_p0445b19║陳大綱。以一切智知一切集者，明無不盡知也。此
X04n0223_p0445b20║是總結。已上知一切集竟。第二段，三行半。經云：以
X04n0223_p0445b21║如是上上覺慧如實知眾生業化者，明一切眾生
X04n0223_p0445b22║以自煩惱所造業，自化其形及所居境土，一一自
X04n0223_p0445b23║成自形及所居境土所有受用，除業更無餘物能
X04n0223_p0445b24║與，因慳、因貪、因瞋、因愛、因憎，多者先受，皆一一眾
X04n0223_p0445c01║生乘諸業化，皆如實知。煩惱化者，乘何煩惱，合墮
X04n0223_p0445c02║何道，因果相稱，皆悉知之。諸見化者，由五見及六
X04n0223_p0445c03║十二見，緣名色便生執取，化生種種諸煩惱身。世
X04n0223_p0445c04║界化者，由自心諸業化生種種諸世界形，復於所
X04n0223_p0445c05║化世界上復更取之，化生諸業。法界化者，皆從自
X04n0223_p0445c06║體清淨智而化生諸境界等。聲聞化者，隨無漏定
X04n0223_p0445c07║起正念力，起十八變化等。緣覺亦然。總明二乘正
X04n0223_p0445c08║解脫力，隨意念力，變化通用。菩薩化者，隨諸波羅
X04n0223_p0445c09║蜜力、大悲願力、自己解脫知見、隨如念力、得意生
X04n0223_p0445c10║身力，而變化種種身、種種行。如來化者，從無作大
X04n0223_p0445c11║智普應羣物恒自徧故。分別無分別化者，以未悟
X04n0223_p0445c12║者分別無分別法，令一切眾生而開解故。又正分
X04n0223_p0445c13║別時，無分別化故。已下總結。已上知一切化竟。第
X04n0223_p0445c14║三段兩行半，經明此位菩薩常能憶持此十無量
X04n0223_p0445c15║法，憶持一一不亂失故。佛持，知佛所持一切法故。
X04n0223_p0445c16║法持，知法次第故。僧持，知諸合散性體無離隔故。
X04n0223_p0445c17║業持，知眾生業同異故。煩惱持，識煩惱相故。時持，
X04n0223_p0445c18║知無始及三世劫時同異總別不遷故。已下例知。
X04n0223_p0445c19║已上知諸持竟。四、又如實知如來十微細智一段
X04n0223_p0445c20║有四行半，經明如來於一無依無住無作智，任運
X04n0223_p0445c21║徧知盡一切法故。修行時命𣧩、受生、出家、現神通
X04n0223_p0445c22║力、成正覺、轉法輪、住壽命、般涅槃、教法住，如是十
X04n0223_p0445c23║事不作念而恒徧知，不移時而極三世事故。已上
X04n0223_p0445c24║微細知竟。五、又入如是祕密處有四行，經入如來
X04n0223_p0446a01║十無盡祕密處。所謂：身祕密者，於身塵毛孔中現
X04n0223_p0446a02║無量土、無量身、無量示現成佛、示現涅槃、無量語
X04n0223_p0446a03║業言音。如是十事，一時同異自在，十方咸然，總是
X04n0223_p0446a04║如來普光明智。猶如圓鏡等虗空界，一時普應，任
X04n0223_p0446a05║物所為，皆能對現，無所造作。已上祕密知竟。六、又知
X04n0223_p0446a06║諸佛所有入劫智有七行，經一念入阿僧祇劫，阿
X04n0223_p0446a07║僧祇劫入一念。已下如經自具。如是長短、多少、劫
X04n0223_p0446a08║相入法者，理智無性故。為眾生根延促，即劫延促。
X04n0223_p0446a09║如來以智方便，一時頓現諸業境界，於一同之智，
X04n0223_p0446a10║各自現見因業時分同異不同，破彼迷情定時劫
X04n0223_p0446a11║長短之執。若無情計智等，一時無延促相，無劫歲
X04n0223_p0446a12║月時日分限。已上知劫相入竟。七、又知如來諸所
X04n0223_p0446a13║入智有六行半，經明此位菩薩知如來十三種入
X04n0223_p0446a14║智。所謂：毛道智者，入不定性眾生，起方便智，令得
X04n0223_p0446a15║正信智。入微塵智者，入微細眾生道中，與之同生，
X04n0223_p0446a16║引生智慧，令得人天，住佛善根。入國土身正覺智
X04n0223_p0446a17║者，於佛身中及毛孔之內，示現成佛，入般涅槃智
X04n0223_p0446a18║故。入眾生身正覺智者，方便行四攝行，覺悟眾生
X04n0223_p0446a19║是也。入眾生心正覺智者，以眾生心與如來心同
X04n0223_p0446a20║一體性，以此如來知一切眾生，而隨業接之故。入
X04n0223_p0446a21║隨順一切處正覺智者，一切六道徧生其中，隨根
X04n0223_p0446a22║覺悟故。入示現徧行智者，一切眾生行及九十五
X04n0223_p0446a23║種外道盡同事智故。入示現逆行智者，示作惡魔
X04n0223_p0446a24║惱惑行者，或行於非道，無不利生，如示作阿闍世
X04n0223_p0446b01║王殺害父母等事，令信得道業除。入示現思議不
X04n0223_p0446b02║思議世間、了知不了知智者，或令世間知是不思
X04n0223_p0446b03║議聖行，或令世間不能了知是凡是聖。餘可准知，
X04n0223_p0446b04║如經自具。已上入如來智竟。八、佛子！已下一行半，
X04n0223_p0446b05║經總結此位菩薩總能入一切諸佛廣大無量智
X04n0223_p0446b06║竟。
X04n0223_p0446b07║【經】佛子！菩薩摩訶薩住此地，即得菩薩不思議解脫、
X04n0223_p0446b08║無障礙解脫、淨觀察解脫、普照明解脫、如來藏解脫、
X04n0223_p0446b09║隨順無礙輪解脫、通達三世解脫、法界藏解脫、光明
X04n0223_p0446b10║輪解脫、無餘境界解脫。此十為首，有無量百千阿僧
X04n0223_p0446b11║祇解脫門，皆於此第十地中得；如是乃至無量百千
X04n0223_p0446b12║阿僧祇三昧門、無量百千阿僧祇陀羅尼門、無量百
X04n0223_p0446b13║千阿僧祇神通門，皆悉成就。
X04n0223_p0446b14║【論】第六段，有七行半經，明此位菩薩得十大解脫
X04n0223_p0446b15║分釋義。此一段中，都舉四法：一、先舉十種不可思
X04n0223_p0446b16║議解脫，二、總舉百千阿僧祇解脫，三、并舉所得三
X04n0223_p0446b17║昧之數，四、并舉無量百千神通。皆如文自具。
X04n0223_p0446b18║
X04n0223_p0446b19║大方廣佛新華嚴經合論卷第六十五
X04n0223_p0446b20║
X04n0223_p0446b21║音切
X04n0223_p0446b22║鬚（須音。）碼（馬音。）碯（奴好切。）臍（徂兮切。）脇（許業切。）莖（行音。）臆（於力切。）瓶
X04n0223_p0446b23║（薄經切。）縵（莫半切。）塊（口內切。）挾（胡頰切。）漉（鹿音。）膝（息七切。）