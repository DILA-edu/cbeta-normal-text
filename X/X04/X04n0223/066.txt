X04n0223_p0446c01║
X04n0223_p0446c02║
X04n0223_p0446c03║大方廣佛新華嚴經合論卷第六十六
X04n0223_p0446c04║唐于闐國三藏沙門實叉難陀譯經
X04n0223_p0446c05║唐太原方山長者李通玄造論
X04n0223_p0446c06║唐福州開元寺沙門志寧釐經合論
X04n0223_p0446c07║十地品第二十六之十四
X04n0223_p0446c08║【經】佛子！此菩薩摩訶薩通達如是智慧，隨順無量菩
X04n0223_p0446c09║提，成就善巧念力，十方無量諸佛所有無量大法明、
X04n0223_p0446c10║大法照、大法雨，於一念頃皆能安、能受、能攝、能持。譬
X04n0223_p0446c11║如娑伽羅龍王所霔大雨，唯除大海，餘一切處皆不
X04n0223_p0446c12║能安、不能受、不能攝、不能持。如來祕密藏大法明、大
X04n0223_p0446c13║法照、大法雨亦復如是，唯除第十地菩薩，餘一切眾
X04n0223_p0446c14║生、聲聞、獨覺乃至第九地菩薩皆不能安、不能受、不
X04n0223_p0446c15║能攝、不能持。佛子！譬如大海，能安、能受、能攝、能持一
X04n0223_p0446c16║大龍王所霔大雨；若二、若三乃至無量諸龍王雨，於
X04n0223_p0446c17║一念間一時霔下，皆能安、能受、能攝、能持。何以故？以
X04n0223_p0446c18║是無量廣大器故。住法雲地菩薩亦復如是，能安、能
X04n0223_p0446c19║受、能攝、能持一佛法明、法照、法雨；若二、若三乃至無
X04n0223_p0446c20║量，於一念頃一時演說，悉亦如是。是故此地名為：法
X04n0223_p0446c21║雲。解脫月菩薩言：佛子！此地菩薩於一念間，能於幾
X04n0223_p0446c22║如來所安、受、攝、持大法明、大法照、大法雨？金剛藏菩
X04n0223_p0446c23║薩言：佛子！不可以算數能知，我當為汝說其譬喻。佛
X04n0223_p0446c24║子！譬如十方各有十不可說百千億那由他佛剎微
X04n0223_p0447a01║塵數世界，其世界中一一眾生皆得聞持陀羅尼，為
X04n0223_p0447a02║佛持者，聲聞眾中多聞第一，如金剛蓮華上佛所大
X04n0223_p0447a03║勝比丘；然一眾生所受之法，餘不重受。佛子！於汝意
X04n0223_p0447a04║云何？此諸眾生所受之法，為有量耶？為無量耶？解脫
X04n0223_p0447a05║月菩薩言：其數甚多，無量無邊。金剛藏菩薩言：佛子！
X04n0223_p0447a06║我為汝說，令汝得解。佛子！此法雲地菩薩，於一佛所
X04n0223_p0447a07║一念之頃，所安、所受、所攝、所持大法明、大法照、大法
X04n0223_p0447a08║雨、三世法藏，前爾所世界一切眾生所聞持法，於此
X04n0223_p0447a09║百分不及一，乃至譬喻亦不能及。如一佛所，如是十
X04n0223_p0447a10║方如前所說爾所世界微塵數佛，復過此數無量無
X04n0223_p0447a11║邊，於彼一一諸如來所所有法明、法照、法雨、三世法
X04n0223_p0447a12║藏，皆能安、能受、能攝、能持，是故此地名為：法雲。佛子！
X04n0223_p0447a13║此地菩薩以自願力，起大悲雲，震大法雷，通、明、無畏
X04n0223_p0447a14║以為電光，福德、智慧而為密雲，現種種身，周旋往返，
X04n0223_p0447a15║於一念頃，普徧十方百千億那由他世界微塵數國
X04n0223_p0447a16║土，演說大法，摧伏魔怨；復過此數，於無量百千億那
X04n0223_p0447a17║由他世界微塵數國土，隨諸眾生心之所樂，霔甘露
X04n0223_p0447a18║雨，滅除一切眾惑塵𦦨，是故此地名為：法雲。佛子！此
X04n0223_p0447a19║地菩薩於一世界，從兜率天下，乃至涅槃，隨所應度
X04n0223_p0447a20║眾生心而現佛事；若二、若三，乃至如上微塵數國土，
X04n0223_p0447a21║復過於此，乃至無量百千億那由他世界微塵數國
X04n0223_p0447a22║土，皆亦如是，是故此地名為：法雲。
X04n0223_p0447a23║【論】第七段，有四十五行半經，明此地菩薩於一念
X04n0223_p0447a24║頃能受十方所有諸佛法，明皆能領受，及能於十
X04n0223_p0447b01║方雨法自在。分釋義中，分為八段：一、佛子已下，至
X04n0223_p0447b02║不能持，有八行半經，明此地菩薩堪持一切諸佛
X04n0223_p0447b03║大法，明大法照餘二乘及九地菩薩而不堪持，并
X04n0223_p0447b04║舉娑伽羅龍降雨喻分。二、佛子已下，至名為法雲，
X04n0223_p0447b05║有六行半經，明舉大海能受諸大龍王所雨喻，并
X04n0223_p0447b06║舉此位菩薩堪受一切諸法，明一念之間皆能一
X04n0223_p0447b07║時演說分。三、解脫月已下，至大法雨，有兩行經，明
X04n0223_p0447b08║解脫月問此位菩薩一念間能受持幾如來法明
X04n0223_p0447b09║分。四、金剛藏菩薩已下，至說其譬喻，有一行半經，
X04n0223_p0447b10║明此位菩薩所受幾許佛說諸法，以算數無量分。
X04n0223_p0447b11║五、佛子已下，至乃至譬喻亦不能及，有十一行半
X04n0223_p0447b12║經，是第一譬喻廣大不可及此位菩薩所領幾如
X04n0223_p0447b13║來法，明廣多喻分。六、如一佛所已下，至名為法雲，
X04n0223_p0447b14║有四行經，明此位菩薩所受諸佛法雨倍過前喻
X04n0223_p0447b15║分。七、佛子！此地菩薩已下，至名為法雲，有七行經，
X04n0223_p0447b16║明此位菩薩以自願力慈悲廣大饒益分。八、佛子！
X04n0223_p0447b17║此菩薩已下，至名為法雲，有四行半經，明此位菩
X04n0223_p0447b18║薩能於十方世界從兜率天宮下生倍過前微塵
X04n0223_p0447b19║喻分。如初段云：大法明者，十方世界出世法無不
X04n0223_p0447b20║總知總解盡故。大法照者，明能以智日所照十方
X04n0223_p0447b21║一切眾生根及業常如目前，一切眾生若好若惡
X04n0223_p0447b22║無有不見。大法雨者，明能隨十方一切眾生根一
X04n0223_p0447b23║時等雨法故。一切諸有如是廣大佛事，此位菩薩
X04n0223_p0447b24║能安能受，如娑伽羅龍王所雨大海喻。娑伽羅者，
X04n0223_p0447c01║因所雨大海得名能雨大海，此龍所雨唯海能受，
X04n0223_p0447c02║如十方諸佛法雨唯此位菩薩一念能受。已下如
X04n0223_p0447c03║文自具。
X04n0223_p0447c04║【經】佛子！此地菩薩智慧明達，神通自在，隨其心念，能
X04n0223_p0447c05║以狹世界作廣世界，廣世界作狹世界；垢世界作淨
X04n0223_p0447c06║世界，淨世界作垢世界；亂住、次住、倒住、正住，如是無
X04n0223_p0447c07║量一切世界皆能互作。或隨心念，於一塵中置一世
X04n0223_p0447c08║界須彌盧等一切山川，塵相如故，世界不減；或復於
X04n0223_p0447c09║一微塵之中置二、置三，乃至不可說世界須彌盧等
X04n0223_p0447c10║一切山川，而彼微塵體相如本，於中世界悉得明現。
X04n0223_p0447c11║或隨心念，於一世界中示現二世界莊嚴，乃至不可
X04n0223_p0447c12║說世界莊嚴；或於一世界莊嚴中示現二世界，乃至
X04n0223_p0447c13║不可說世界。或隨心念，以不可說世界中眾生置一
X04n0223_p0447c14║世界；或隨心念，以一世界中眾生置不可說世界，而
X04n0223_p0447c15║於眾生無所嬈害。或隨心念，於一毛孔示現一切佛
X04n0223_p0447c16║境界莊嚴之事；或隨心念，於一念中示現不可說世
X04n0223_p0447c17║界微塵數身，一一身示現如是微塵數手，一一手各
X04n0223_p0447c18║執恒河沙數華匳、香篋、鬘蓋、幢幡，周徧十方，供養於
X04n0223_p0447c19║佛；一一身復示現爾許微塵數頭，一一頭復現爾許
X04n0223_p0447c20║微塵數舌，於念念中，周徧十方，歎佛功德。或隨心念，
X04n0223_p0447c21║於一念間，普徧十方，示成正覺乃至涅槃，及以國土
X04n0223_p0447c22║莊嚴之事；或現其身普徧三世，而於身中有無量諸
X04n0223_p0447c23║佛及佛國土莊嚴之事，世界成壞靡不皆現；或於自
X04n0223_p0447c24║身一毛孔中出一切風，而於眾生無所惱害。或隨心
X04n0223_p0448a01║念，以無邊世界為一大海，此海水中現大蓮華，光明
X04n0223_p0448a02║嚴好，徧覆無量無邊世界，於中示現大菩提樹莊嚴
X04n0223_p0448a03║之事，乃至示成一切種智；或於其身現十方世界一
X04n0223_p0448a04║切光明，摩尼寶珠、日月星宿、雲電等光，靡不皆現；或
X04n0223_p0448a05║以口𭊌氣，能動十方無量世界，而不令眾生有驚怖
X04n0223_p0448a06║想；或現十方風灾、火灾及以水灾；或隨眾生心之所
X04n0223_p0448a07║樂，示現色身，莊嚴具足；或於自身示現佛身，或於佛
X04n0223_p0448a08║身而現自身；或於佛身現己國土，或於己國土而現
X04n0223_p0448a09║佛身。佛子！此法雲地菩薩能現如是及餘無量百千
X04n0223_p0448a10║億那由他自在神力。
X04n0223_p0448a11║【論】第八段，有三十五行半經，明此位菩薩隨念廣
X04n0223_p0448a12║大、微細、大小、一多相入，通化自在。分釋義中，明此
X04n0223_p0448a13║法雲地菩薩隨心念力，廣大、微細、自他相入，一多、
X04n0223_p0448a14║大小互參神通，德用自在，皆隨自心念所成故。如
X04n0223_p0448a15║一切眾生作用境界，皆是自心報業所成。人、天、地
X04n0223_p0448a16║獄、畜生、餓鬼，善惡等報果，一依心造。如此十地菩
X04n0223_p0448a17║薩，以無作法身大智之力，隨所心念，莫不十方一
X04n0223_p0448a18║時自在，皆悉知見，為無迷故。以普光明智為體，為
X04n0223_p0448a19║智體無依，稱性徧周法界，與虗空量等，周滿十方
X04n0223_p0448a20║世界。以無性智，大用隨念。以不妄失智，隨念皆成。
X04n0223_p0448a21║以具總別智，總別、同異、成壞俱作。以廣狹、大小自
X04n0223_p0448a22║在智，化通無礙。以與一切眾生同體智，能變一切
X04n0223_p0448a23║眾生境界純為淨土之剎。以自他無二智，一身而
X04n0223_p0448a24║作多身，多身而作一身。以法界無大小離量之智，
X04n0223_p0448b01║能以毛孔廣容佛剎。以等虗空無邊無方之智，而
X04n0223_p0448b02║一念現生，滿十方而無去來。以如響智，而能響應
X04n0223_p0448b03║對現等眾生應形。以具足圓滿福德智，而恒居妙
X04n0223_p0448b04║剎，常與一切眾生同居。若非聖所加持力，而眾生
X04n0223_p0448b05║不見。如是十地菩薩智力神通，雖言性等虗空，然
X04n0223_p0448b06║虗空廣大無用。如是十地之智，智滿虗空，智無體
X04n0223_p0448b07║性，無造作者，一如虗空。然隨念力周滿虗空，依果
X04n0223_p0448b08║重重，通化無盡。如隨意摩尼珠，雖性無能所，無所
X04n0223_p0448b09║造作，而與一切眾境同色。餘如文自具。
X04n0223_p0448b10║【經】爾時，會中諸菩薩及天、龍、夜叉、乾闥婆、阿脩羅、護
X04n0223_p0448b11║世四王、釋提桓因、梵天、淨居、摩醯首羅諸天子等，咸
X04n0223_p0448b12║作是念：若菩薩神通智力能如是者，佛復云何？爾時，
X04n0223_p0448b13║解脫月菩薩知諸眾會心之所念，白金剛藏菩薩言：
X04n0223_p0448b14║佛子！今此大眾聞其菩薩神通智力，墮在疑網。善哉！
X04n0223_p0448b15║仁者！為斷彼疑，當少示現菩薩神力莊嚴之事。時金
X04n0223_p0448b16║剛藏菩薩即入一切佛國土體性三昧。入此三昧時，
X04n0223_p0448b17║諸菩薩及一切大眾皆自見身在金剛藏菩薩身內，
X04n0223_p0448b18║於中悉見三千大千世界所有種種莊嚴之事，經於
X04n0223_p0448b19║億劫說不能盡。又於其中見菩提樹，其身周圍十萬
X04n0223_p0448b20║三千大千世界，高百萬三千大千世界，枝葉所蔭亦
X04n0223_p0448b21║復如是。稱樹形量，有師子座，座上有佛，號：一切智通
X04n0223_p0448b22║王。一切大眾悉見其佛坐菩提樹下師子座上，種種
X04n0223_p0448b23║諸相以為莊嚴，假使億劫說不能盡。金剛藏菩薩示
X04n0223_p0448b24║現如是大神力已，還令眾會各在本處。時諸大眾得
X04n0223_p0448c01║未曾有，生奇特想，默然而住，向金剛藏一心瞻仰。
X04n0223_p0448c02║【論】第九段，有十八行半。經明此大眾聞十地菩薩
X04n0223_p0448c03║神通生疑時，金剛藏菩薩入體性三昧，現佛神通，
X04n0223_p0448c04║為眾除疑。分釋義。於此段中，約有十事：一、大眾懷
X04n0223_p0448c05║疑；二、解脫月為請；三、金剛藏入定；四、定所現境界；
X04n0223_p0448c06║五、大眾自見，自見在金剛藏身中；六、現菩提樹，殊
X04n0223_p0448c07║特高顯；七、樹下有佛，坐師子座，號一切智通王；八、
X04n0223_p0448c08║大眾見佛；九、金剛藏菩薩罷其神通；十、大眾還自
X04n0223_p0448c09║見身，還在本處，得未嘗有，如一切佛國土。體性三
X04n0223_p0448c10║昧者，即是無作法性身也。菩提樹，約以法性身行
X04n0223_p0448c11║報得故。樹下佛號一切智通王者，即法性中無作
X04n0223_p0448c12║之大智自在故。此三法，一切眾生體常如是，只為
X04n0223_p0448c13║不自加行顯發故。餘如文自具。
X04n0223_p0448c14║【經】爾時，解脫月菩薩白金剛藏菩薩言：佛子！今此三
X04n0223_p0448c15║昧甚為希有，有大勢力，其名何等？金剛藏言：此三昧
X04n0223_p0448c16║名一切佛國土體性。又問：此三昧境界云何？答言：佛
X04n0223_p0448c17║子！若菩薩修此三昧，隨心所念，能於身中現恒河沙
X04n0223_p0448c18║世界微塵數佛剎，復過此數無量無邊。佛子！菩薩住
X04n0223_p0448c19║法雲地，得如是等無量百千諸大三昧，故此菩薩身、
X04n0223_p0448c20║身業不可測知，語、語業，意、意業神通自在，觀察三世
X04n0223_p0448c21║三昧境界、智慧境界，遊戲一切諸解脫門，變化所作、
X04n0223_p0448c22║神力所作、光明所作，略說乃至舉足、下足，如是一切
X04n0223_p0448c23║諸有所作，乃至法王子、住善慧地菩薩皆不能知。佛
X04n0223_p0448c24║子！此法雲地菩薩所有境界，略說如是；若廣說者，假
X04n0223_p0449a01║使無量百千阿僧祇劫亦不能盡。解脫月菩薩言：佛
X04n0223_p0449a02║子！若菩薩神通境界如是，佛神通力其復云何？金剛
X04n0223_p0449a03║藏言：佛子！譬如有人於四天下取一塊土，而作是言：
X04n0223_p0449a04║為無邊世界大地土多？為此土多？我觀汝問亦復如
X04n0223_p0449a05║是，如來智慧無邊無等，云何而與菩薩比量？復次，佛
X04n0223_p0449a06║子！如四天下取少許土，餘者無量；此法雲地神通智
X04n0223_p0449a07║慧，於無量劫但說少分，況如來地！佛子！我今為汝引
X04n0223_p0449a08║事為證，令汝得知如來境界。佛子！假使十方，一一方
X04n0223_p0449a09║各有無邊世界微塵數諸佛國土，一一國土得如是
X04n0223_p0449a10║地菩薩充滿，如甘蔗、竹、葦、稻、麻、叢林；彼諸菩薩於百
X04n0223_p0449a11║千億那由他劫修菩薩行所生智慧，比一如來智慧
X04n0223_p0449a12║境界，百分不及一，乃至優波尼沙陀分亦不能及。
X04n0223_p0449a13║【論】第十段，有二十七行經，明此地菩薩智慧神通
X04n0223_p0449a14║力，下地不知，不可比如來神力智慧分釋義。於此
X04n0223_p0449a15║段中，約有十一法：一、解脫月問三昧之名；二、金剛
X04n0223_p0449a16║藏菩薩正答三昧之號；三、又問三昧之境界；四、金
X04n0223_p0449a17║剛藏正答；五、正說法雲地得三昧之總相；六、明法
X04n0223_p0449a18║雲地菩薩三業神通，下地不知；七、明略說法雲地
X04n0223_p0449a19║境界，廣說無量百千劫難量；八、解脫月問佛神力
X04n0223_p0449a20║如何；九、金剛藏舉一土塊，況四天下土多少難比；
X04n0223_p0449a21║十、金剛藏正說十地道力，由故難宣，況如來神力
X04n0223_p0449a22║可說。十一、舉喻約明。其中意趣，如文自具。
X04n0223_p0449a23║【經】佛子！此菩薩億如是智慧，不異如來身、語、意業，不
X04n0223_p0449a24║捨菩薩諸三昧力，於無數劫承事供養一切諸佛，一
X04n0223_p0449b01║一劫中以一切種供養之具而為供養；一切諸佛神
X04n0223_p0449b02║力所加，智慧光明轉更增勝，於法界中所有問難善
X04n0223_p0449b03║為解釋，百千億劫無能屈者。佛子！譬如金師，以上妙
X04n0223_p0449b04║真金作嚴身具，大摩尼寶鈿廁其間，自在天王身自
X04n0223_p0449b05║服戴，其餘天人莊嚴之具所不能及；此地菩薩亦復
X04n0223_p0449b06║如是，始從初地乃至九地，一切菩薩所有智行皆不
X04n0223_p0449b07║能及。此地菩薩智慧光明能令眾生乃至入於一切
X04n0223_p0449b08║智智，餘智光明無能如是。佛子！譬如摩醯首羅天王
X04n0223_p0449b09║光明能令眾生身心清涼，一切光明所不能及；此地
X04n0223_p0449b10║菩薩智慧光明亦復如是，能令眾生皆得清涼，乃至
X04n0223_p0449b11║住於一切智智，一切聲聞、辟支佛乃至第九地菩薩
X04n0223_p0449b12║智慧光明悉不能及。佛子！此菩薩摩訶薩已能安住
X04n0223_p0449b13║如是智慧，諸佛世尊復更為說三世智、法界差別智、
X04n0223_p0449b14║徧一切世界智、照一切世界智、慈念一切眾生智；舉
X04n0223_p0449b15║要言之，乃至為說得一切智智。此菩薩，十波羅蜜中，
X04n0223_p0449b16║智波羅蜜最為增上，餘波羅蜜非不修行。佛子！是名：
X04n0223_p0449b17║略說菩薩摩訶薩第十法雲地；若廣說者，假使無量
X04n0223_p0449b18║阿僧祇劫亦不能盡。佛子！菩薩住此地，多作摩醯首
X04n0223_p0449b19║羅天王，於法自在，能授眾生、聲聞、獨覺、一切菩薩波
X04n0223_p0449b20║羅蜜行，於法界中所有問難無能屈者。布施、愛語、利
X04n0223_p0449b21║行、同事，如是一切諸所作業，皆不離念佛，乃至不離
X04n0223_p0449b22║念具足一切種、一切智智。復作是念：我當於一切眾
X04n0223_p0449b23║生為首、為勝，乃至為一切智智依止者。若勤加精進，
X04n0223_p0449b24║於一念頃，得十不可說百千億那由他佛剎微塵數
X04n0223_p0449c01║三昧，乃至示現爾所微塵數菩薩以為眷屬；若以菩
X04n0223_p0449c02║薩殊勝願力自在示現，過於此數，所謂：若修行、若莊
X04n0223_p0449c03║嚴、若信解、若所作、若身、若語、若光明、若諸根、若神變、
X04n0223_p0449c04║若音聲、若行處，乃至百千億那由他劫不能數知。
X04n0223_p0449c05║【論】第十一段，有三十五行半經，明此位菩薩不異
X04n0223_p0449c06║如來身、語、意業，不捨菩薩諸三昧，無數劫承事供
X04n0223_p0449c07║養一切諸佛分釋義。於此分中，約有二十法門：一、
X04n0223_p0449c08║不異如來身、語、意業；二、不捨菩薩諸三昧力；三、於
X04n0223_p0449c09║無數劫承事供養一切諸佛；四、一切諸佛神力所
X04n0223_p0449c10║加，智慧轉增勝；五、於法界中所有問難，善能解釋；
X04n0223_p0449c11║六、喻真金以摩尼寶鈿廁其間，成天寶冠；七、自在
X04n0223_p0449c12║天王服戴，餘天不如；八、正說此地菩薩，下地不如；
X04n0223_p0449c13║九、如摩醯首羅天能令眾生心得清涼喻，明此地
X04n0223_p0449c14║菩薩能令一切眾生得一切智智，十二乘及九地
X04n0223_p0449c15║菩薩皆不能及；十一、此地菩薩，諸佛世尊更為演
X04n0223_p0449c16║說十種智門；十二、明此地菩薩所行之行，智波羅
X04n0223_p0449c17║蜜為主，餘九為伴；十三、明且略說此地大綱，廣說
X04n0223_p0449c18║難盡；十四、舉此地菩薩受職作摩醯首羅天王；十
X04n0223_p0449c19║五、明此位菩薩於四攝法善能廣行；十六、不離念
X04n0223_p0449c20║佛法、一切種、一切智智；十七、自念堪為一切眾生
X04n0223_p0449c21║所依；十八、自更勤修；十九、一念得十不可說百千
X04n0223_p0449c22║億那由他三昧；二十、若加以殊勝願力，倍過前數。
X04n0223_p0449c23║文義如文自具。如摩醯首羅者，此云大自在，是色
X04n0223_p0449c24║界上極，於大千界得大自在神通道力，智無過者。
X04n0223_p0450a01║【經】佛子！此菩薩摩訶薩十地行相次第現前，則能趣
X04n0223_p0450a02║入一切智智。譬如阿耨達池出四大河，其河流注徧
X04n0223_p0450a03║閻浮提，既無盡竭，復更增長，乃至入海，令其充滿。佛
X04n0223_p0450a04║子！菩薩亦爾，從菩提心流出善根大願之水，以四攝
X04n0223_p0450a05║法充滿眾生，無有窮盡，復更增長，乃至入於一切智
X04n0223_p0450a06║海，令其充滿。佛子！菩薩十地，因佛智故而有差別，如
X04n0223_p0450a07║因大地有十山王。何等為十？所謂：雪山王、香山王、鞞
X04n0223_p0450a08║陀棃山王、神仙山王、由乾陀山王、馬耳山王、尼民陀
X04n0223_p0450a09║羅山王、斫羯羅山王、計都末底山王、須彌盧山王。佛
X04n0223_p0450a10║子！如雪山王，一切藥草咸在其中，取不可盡；菩薩所
X04n0223_p0450a11║住歡喜地亦復如是，一切世間經書、技藝、文頌、呪術
X04n0223_p0450a12║咸在其中，說不可盡。佛子！如香山王，一切諸香咸集
X04n0223_p0450a13║其中，取不可盡；菩薩所住離垢地亦復如是，一切菩
X04n0223_p0450a14║薩戒行、威儀咸在其中，說不可盡。佛子！如鞞陀棃山
X04n0223_p0450a15║王，純寶所成，一切眾寶咸在其中，取不可盡；菩薩所
X04n0223_p0450a16║住發光地亦復如是，一切世間禪定、神通、解脫、三昧、
X04n0223_p0450a17║三摩鉢底咸在其中，說不可盡。佛子！如神仙山王，純
X04n0223_p0450a18║寶所成，五通神仙咸住其中，無有窮盡；菩薩所住𦦨
X04n0223_p0450a19║慧地亦復如是，一切道中殊勝智慧咸在其中，說不
X04n0223_p0450a20║可盡。佛子！如由乾陀羅山王，純寶所成，夜叉大神咸
X04n0223_p0450a21║住其中，無有窮盡；菩薩所住難勝地亦復如是，一切
X04n0223_p0450a22║自在如意神通咸在其中，說不可盡。佛子！如馬耳山
X04n0223_p0450a23║王，純寶所成，一切諸果咸在其中，取不可盡；菩薩所
X04n0223_p0450a24║住現前地亦復如是，入緣起理聲聞果證咸在其中，
X04n0223_p0450b01║說不可盡。如尼民陀羅山王，純寶所成，大力龍神咸
X04n0223_p0450b02║住其中，無有窮盡；菩薩所住遠行地亦復如是，方便
X04n0223_p0450b03║智慧獨覺果證咸在其中，說不可盡。如斫羯羅山王，
X04n0223_p0450b04║純寶所成，諸自在眾咸住其中，無有窮盡；菩薩所住
X04n0223_p0450b05║不動地亦復如是，一切菩薩自在行差別世界咸在
X04n0223_p0450b06║其中，說不可盡。如計都山王，純寶所成，大威德阿脩
X04n0223_p0450b07║羅王咸住其中，無有窮盡；菩薩所住善慧地亦復如
X04n0223_p0450b08║是，一切世間生滅智行咸在其中，說不可盡。如須彌
X04n0223_p0450b09║盧山王，純寶所成，大威德諸天咸住其中，無有窮盡；
X04n0223_p0450b10║菩薩所住法雲地亦復如是，如來力、無畏、不共法、一
X04n0223_p0450b11║切佛事咸在其中，問答宣說，不可窮盡。佛子！此十寶
X04n0223_p0450b12║山王，同在大海，差別得名；菩薩十地亦復如是，同在
X04n0223_p0450b13║一切智中，差別得名。
X04n0223_p0450b14║【論】第十二段，有四十二行半經，明舉阿耨達池十
X04n0223_p0450b15║大山王，喻十種地次第方便所行之智慧分釋義。
X04n0223_p0450b16║此一段總有十二段經，如經自有節量，不煩更科
X04n0223_p0450b17║文。初舉阿耨達池，喻菩薩從十住初心，從菩提心
X04n0223_p0450b18║流出善根大願之水，以四攝法充滿眾生，無有窮
X04n0223_p0450b19║盡，復更增長，乃至入於一切智海。明從初發心住，
X04n0223_p0450b20║生在如來智慧大願水中，以四攝行成就眾生，滿
X04n0223_p0450b21║一切智海，不離初時智慧大願水體，以初水體成
X04n0223_p0450b22║漸廣多。又舉大地有十山王喻，明從如來智地起
X04n0223_p0450b23║十種進修，不離智地體，漸高勝故。如五位、五重、十
X04n0223_p0450b24║法，不離如來普光明一切智地，起五重、十十進修。
X04n0223_p0450c01║如是五重、五位、十十進修，總是一時、一際、一念，無
X04n0223_p0450c02║前後三世之勝進，以如來智為體故。還如阿耨達
X04n0223_p0450c03║池中水流入大海，如閻浮提地而出十大山王，不
X04n0223_p0450c04║離地體，以定慧照之可見。初發心便成佛者，此為
X04n0223_p0450c05║可表，倣此知之。以此說十信心於普光明殿中所
X04n0223_p0450c06║說，此殿約普光明智報生明果中說，因修滿不離
X04n0223_p0450c07║此智故。十山王者，雪山王喻初地，如經文義自具，
X04n0223_p0450c08║以次准知。以次香山王，以次鞞陀棃山王者，鞞者，
X04n0223_p0450c09║此云種種；陀棃者，此云持。云此山能持種種眾寶
X04n0223_p0450c10║華果，故喻三地，如經文義自具。如禪定解脫三昧
X04n0223_p0450c11║三摩鉢底者，如何如禪定但云稱體三昧？以明識
X04n0223_p0450c12║想不行為日，未出為昧字，為識想冥昧正智方現
X04n0223_p0450c13║為三云正，以十一月至正月三陽生故以三為正，
X04n0223_p0450c14║三陽生方智，明以智為正故。以五蘊不生世情頓
X04n0223_p0450c15║止名之為昧，從此能現正智名之三昧。又一止為
X04n0223_p0450c16║正字。三摩鉢底者，明五蘊昧能現正慧，故云三摩
X04n0223_p0450c17║鉢底，是正慧故。為無五蘊正智慧現，名為解脫。禪
X04n0223_p0450c18║定都云大體三昧，別舉其行。神仙山王表四地，文
X04n0223_p0450c19║義如經。乾陀羅山者，乾者此云雙也，陀羅此云持，
X04n0223_p0450c20║明此山夜叉及大神共持此山，明五地得出世間
X04n0223_p0450c21║及世間二智慧神通，諸明總能博達持故。馬耳山
X04n0223_p0450c22║王表六地位，如經自具。尼民陀山王此曰持邊山，
X04n0223_p0450c23║表遠行地而能持一切眾生諸邊見行故，乃至三
X04n0223_p0450c24║界六道總能持故。斫迦羅山此云輪圍，圍大千界，
X04n0223_p0451a01║明八地無功行自圓滿故。計都末底山者，計都云
X04n0223_p0451a02║幢，末底云慧，明善慧地須彌盧山處閻浮四洲內
X04n0223_p0451a03║處大海中，明十地法雲中道之智滿，總攝一切諸
X04n0223_p0451a04║三界故。佛子已下一行半，經明都結十地差別，因
X04n0223_p0451a05║一切智中差別得名，明根本智從初發心住乃至
X04n0223_p0451a06║十地及佛地無二，由智差別得別名故。已上十二
X04n0223_p0451a07║段一一如經文中，其所表地意次第經自明說。
X04n0223_p0451a08║【經】佛子！譬如大海，以十種相，得大海名，不可移奪。何
X04n0223_p0451a09║等為十？一、次第漸深；二、不受死屍；三、餘水入中，皆失
X04n0223_p0451a10║本名；四、普同一味；五、無量珍寶；六、無能至底；七、廣大
X04n0223_p0451a11║無量；八、大身所居；九、潮不過限；十、普受大雨，無有盈
X04n0223_p0451a12║溢。菩薩行亦復如是，以十相故，名菩薩行，不可移奪。
X04n0223_p0451a13║何等為十？所謂：歡喜地，出生大願，漸次深故；離垢地，
X04n0223_p0451a14║不受一切破戒屍故；發光地，捨離世間假名字故；𦦨
X04n0223_p0451a15║慧地，與佛功德同一味故；難勝地，出生無量方便神
X04n0223_p0451a16║通，世間所作眾珍寶故；現前地，觀察緣生甚深理故；
X04n0223_p0451a17║遠行地，廣大覺慧善觀察故；不動地，示現廣大莊嚴
X04n0223_p0451a18║事故；善慧地，得深解脫，行於世間，如實而知，不過限
X04n0223_p0451a19║故；法雲地，能受一切諸佛如來大法明雨，無厭足故。
X04n0223_p0451a20║【論】第十三段，有十四行。經明舉大海有十種德，喻
X04n0223_p0451a21║十種地昇進。分釋義中，分為兩段：一、先舉海之十
X04n0223_p0451a22║德；二、託海之十德表法，舉十地之智慧差別進修。
X04n0223_p0451a23║其中文義，如文具足。各各十法具足，不煩科文。
X04n0223_p0451a24║【經】佛子！譬如大摩尼珠，有十種性出過眾寶。何等為
X04n0223_p0451b01║十？一者、從大海出；二者、巧匠治理；三者、圓滿無缺；四
X04n0223_p0451b02║者、清淨離垢；五者、內外明徹；六者、善巧鑽穿；七者、貫
X04n0223_p0451b03║以寶縷；八者、置在瑠璃高幢之上；九者、普放一切種
X04n0223_p0451b04║種光明；十者、能隨王意雨眾寶物，如眾生心充滿其
X04n0223_p0451b05║願。佛子！當知菩薩亦復如是，有十種事出過眾聖。何
X04n0223_p0451b06║等為十？一者、發一切智心；二者、持戒頭陀，正行明淨；
X04n0223_p0451b07║三者、諸禪三昧，圓滿無缺；四者、道行清白，離諸垢穢；
X04n0223_p0451b08║五者、方便神通，內外明徹；六者、緣起智慧，善能鑽穿；
X04n0223_p0451b09║七者、貫以種種方便智縷；八者、置於自在高幢之上；
X04n0223_p0451b10║九者、觀眾生行，放聞持光；十者、受佛智職，墮在佛數，
X04n0223_p0451b11║能為眾生廣作佛事。佛子！此集一切種一切智功德
X04n0223_p0451b12║菩薩行法門品，若諸眾生不種善根，不可得聞。解脫
X04n0223_p0451b13║月菩薩言：聞此法門，得幾所福？金剛藏菩薩言：如一
X04n0223_p0451b14║切智所集福德，聞此法門福德如是。何以故？非不聞
X04n0223_p0451b15║此功德法門而能信解、受持、讀誦，何況精進、如說修
X04n0223_p0451b16║行！是故當知：要得聞此集一切智功德法門，乃能信
X04n0223_p0451b17║解、受持、修習，然後至於一切智地。
X04n0223_p0451b18║【論】第十四段，有二十行半。經明摩尼珠有十種性
X04n0223_p0451b19║出過眾寶，喻十種地出過眾聖分。釋義中分為六
X04n0223_p0451b20║段：一、佛子已下，至充滿其願，有六行。經明舉摩尼
X04n0223_p0451b21║珠有十種性分。二、佛子已下，至廣作佛事，有七行
X04n0223_p0451b22║半。經明正舉十地之加行次第分。如第六地善知
X04n0223_p0451b23║十二因緣法，善知生老病死因緣根本體相，一如
X04n0223_p0451b24║第六地中所說，以善巧觀生死緣生至底喻鑽。第
X04n0223_p0451c01║七地由以種種方便智為縷，能隨生死不受諸垢。
X04n0223_p0451c02║第八地萬行任用，徧諸眾生界，知恒無體，不動如
X04n0223_p0451c03║幢。自餘如文自具。三、佛子已下，至不可得聞，有兩
X04n0223_p0451c04║行。經歎此品難聞分。四、解脫月已下，可一行。經是
X04n0223_p0451c05║解脫月問聞此法得幾所福分。五、金剛藏已下，至
X04n0223_p0451c06║福德如是，可一行半。經明金剛藏菩薩答言如一
X04n0223_p0451c07║切智所集之福德，明所聞法者如佛福德分。六、何
X04n0223_p0451c08║以故已下至一切智地有三行半，經明如聞此法
X04n0223_p0451c09║得福廣大生疑分。如一切智是佛所得根本智，若
X04n0223_p0451c10║聞法者其福德如佛。何為？以明因聞此法方有信
X04n0223_p0451c11║解故，為初聞是一切智之首故。以初信因之福與
X04n0223_p0451c12║果同體，明非因不果故，如非果不苗、非苗不果故。
X04n0223_p0451c13║為明信心信果成因故，即如說十信位於如來普
X04n0223_p0451c14║光明法界大智殿中，說十箇智佛以不動智佛為
X04n0223_p0451c15║首以為信心，以不動智佛及十箇智佛是自心之
X04n0223_p0451c16║智果故，畢竟成滿不移此智。餘義如文自具，意明
X04n0223_p0451c17║如種子種果成其生因。其根本智喻種子，差別智
X04n0223_p0451c18║是加行，喻苗上之果，以此二智各具無邊功德。
X04n0223_p0451c19║【經】爾時，佛神力故，法如是故，十方各有十億佛剎微
X04n0223_p0451c20║塵數世界六種十八相動。所謂：動、徧動、等徧動，起、徧
X04n0223_p0451c21║起、等徧起，踊、徧踊、等徧踊，震、徧震、等徧震，吼、徧吼、等
X04n0223_p0451c22║徧吼，擊、徧擊、等徧擊。雨眾天華、天鬘、天衣，及諸天寶
X04n0223_p0451c23║莊嚴之具、幢幡、繒蓋。奏天妓樂，其音和雅，同時發聲，
X04n0223_p0451c24║讚一切智地所有功德。如此世界他化自在天王宮
X04n0223_p0452a01║演說此法，十方所有一切世界悉亦如是。爾時，復以
X04n0223_p0452a02║佛神力故，十方各十億佛剎微塵數世界外，有十億
X04n0223_p0452a03║佛剎微塵數菩薩而來此會，作如是言：善哉！善哉！金
X04n0223_p0452a04║剛藏！快說此法。我等悉亦同名：金剛藏，所住世界各
X04n0223_p0452a05║各差別，悉名：金剛德，佛號：金剛幢。我等住在本世界
X04n0223_p0452a06║中，皆承如來威神之力而說此法，眾會悉等，文字句
X04n0223_p0452a07║義與此所說無有增減，悉以佛神力而來此會，為汝
X04n0223_p0452a08║作證。如我等今者入此世界，如是十方一切世界悉
X04n0223_p0452a09║亦如是而往作證。爾時，金剛藏菩薩觀察十方一切
X04n0223_p0452a10║眾會普周法界，欲讚歎發一切智智心，欲示現菩薩
X04n0223_p0452a11║境界，欲淨治菩薩行力，欲說攝取一切種智道，欲除
X04n0223_p0452a12║滅一切世間垢，欲施與一切智，欲示現不思議智莊
X04n0223_p0452a13║嚴，欲顯示一切菩薩諸功德，欲令如是地義轉更開
X04n0223_p0452a14║顯，承佛神力而說頌言：
X04n0223_p0452a15║【論】第十五段，有二十二行半經，明說此十地法門
X04n0223_p0452a16║所感大地六種十八相動及興供，并十方金剛藏
X04n0223_p0452a17║菩薩咸來證法分。於此段中復分為三段：一、爾時，
X04n0223_p0452a18║佛神力故已下，至一切世界悉亦如是，有八行經，
X04n0223_p0452a19║明法威動地，天雨眾華供養分。二、爾時已下，至而
X04n0223_p0452a20║往作證，有九行經，明十方同名金剛藏菩薩咸來
X04n0223_p0452a21║作證分。三、爾時，金剛藏已下，至而說頌言，有六行
X04n0223_p0452a22║經，明觀眾生及所緣法。欲說頌分云：十方各十億
X04n0223_p0452a23║佛剎微塵數世界外，有十億佛剎微塵數菩薩而
X04n0223_p0452a24║來此會者，明以本體十地之廣大甚多，以十億剎
X04n0223_p0452b01║塵為遠近及多數之量，會此一切，創初入十地菩
X04n0223_p0452b02║薩因果本末法智無疑，明將本十地果法會同創
X04n0223_p0452b03║入此十地菩薩智無二故，會前九地之劣入十地
X04n0223_p0452b04║之廣大智故，以陳遠近法之多少故，亦明金剛藏
X04n0223_p0452b05║所說之法與十方諸佛會同不二昧。世界外者，即
X04n0223_p0452b06║下地位也。來此會者，即昇進入此十地智也。歎善
X04n0223_p0452b07║哉者，明所說法契當不異也。同名者，明法藏智同
X04n0223_p0452b08║故。世界各各差別者，明差別智、差別行故。悉名金
X04n0223_p0452b09║剛德，明差別智及行不離金剛德故。佛號金剛幢
X04n0223_p0452b10║者，明金剛智能破一切妄業，自無體可動故。餘義
X04n0223_p0452b11║如文，自具如一切智、根本智。又智是差別智，從一
X04n0223_p0452b12║切智中用故，故以重言
X04n0223_p0452b13║【經】其心寂滅恒調順，平等無礙如虗空，
X04n0223_p0452b14║離諸垢濁住於道，此殊勝行汝應聽。
X04n0223_p0452b15║百千億劫修諸善，供養無量無邊佛，
X04n0223_p0452b16║聲聞獨覺亦復然，為利眾生發大心。
X04n0223_p0452b17║精勤持戒常柔忍，慚愧福智皆具足，
X04n0223_p0452b18║志求佛智修廣慧，願得十力發大心。
X04n0223_p0452b19║三世諸佛咸供養，一切國土悉嚴淨，
X04n0223_p0452b20║了知諸法皆平等，為利眾生發大心，
X04n0223_p0452b21║住於初地生是心，永離眾惡常歡喜。
X04n0223_p0452b22║願力廣修諸善法，以悲愍故入後位。
X04n0223_p0452b23║戒聞具足念眾生，滌除垢穢心明潔，
X04n0223_p0452b24║觀察世間三毒火，廣大解者趣三地，
X04n0223_p0452c01║三有一切皆無常，如箭入身苦熾然，
X04n0223_p0452c02║厭離有為求佛法，廣大智人趣𦦨地。
X04n0223_p0452c03║念慧具足得道智，供養百千無量佛，
X04n0223_p0452c04║常觀最勝諸功德，斯人趣入難勝地。
X04n0223_p0452c05║智慧方便善觀察，種種示現救眾生，
X04n0223_p0452c06║復供十力無上尊，趣入無生現前地。
X04n0223_p0452c07║世所難知而能知，不受於我離有無。
X04n0223_p0452c08║法性本寂隨緣轉，得此微妙向七地。
X04n0223_p0452c09║智慧方便心廣大，難行難伏難了知，
X04n0223_p0452c10║雖證寂滅勤修習，能趣如空不動地。
X04n0223_p0452c11║佛勸令從寂滅起，廣修種種諸智業，
X04n0223_p0452c12║具十自在觀世間，以此而昇善慧地。
X04n0223_p0452c13║以微妙智觀眾生，心行業惑等稠林，
X04n0223_p0452c14║為欲化其令趣道，演說諸佛勝義藏。
X04n0223_p0452c15║次第修行具眾善，乃至九地集福慧。
X04n0223_p0452c16║常求諸佛最上法，得佛智水灌其頂。
X04n0223_p0452c17║獲得無數諸三昧，亦善了知其作業。
X04n0223_p0452c18║最後三昧名受職，住廣大境恒不動，
X04n0223_p0452c19║菩薩得此三昧時，大寶蓮華忽然現，
X04n0223_p0452c20║身量稱彼於中坐，佛子圍遶同觀察。
X04n0223_p0452c21║放大光明百千億，滅除一切眾生苦。
X04n0223_p0452c22║復於頂上放光明，普入十方諸佛會，
X04n0223_p0452c23║悉住空中作光網，供養佛已從足入。
X04n0223_p0452c24║即時諸佛悉了知，今此佛子登職位。
X04n0223_p0453a01║十方菩薩來觀察，受職大士舒光照。
X04n0223_p0453a02║諸佛眉間亦放光，普照而來從頂入，
X04n0223_p0453a03║十方世界咸震動，一切地獄苦消滅，
X04n0223_p0453a04║是時諸佛與其職，如轉輪王第一子。
X04n0223_p0453a05║若蒙諸佛與灌頂，是則名登法雲地。
X04n0223_p0453a06║智慧增長無有邊，開悟一切諸世間，
X04n0223_p0453a07║欲界色界無色界，法界世界眾生界，
X04n0223_p0453a08║有數無數及虗空，如是一切咸通達。
X04n0223_p0453a09║一切化用大威力，諸佛加持微細智，
X04n0223_p0453a10║祕密劫數毛道等，皆能如實而觀察。
X04n0223_p0453a11║受生捨俗成正道，轉妙法輪入涅槃。
X04n0223_p0453a12║乃至寂滅解脫法，及所未說皆能了。
X04n0223_p0453a13║菩薩住此法雲地，具足念力持佛法，
X04n0223_p0453a14║譬如大海受龍雨，此地受法亦復然，
X04n0223_p0453a15║十方無量諸眾生，悉得聞持持佛法，
X04n0223_p0453a16║於一佛所所聞法，過於彼數無有量，
X04n0223_p0453a17║以昔智願威神力，一念普徧十方土，
X04n0223_p0453a18║霔甘露雨滅煩惱，是故佛說名法雲。
X04n0223_p0453a19║神通示現徧十方，超出人天世間境。
X04n0223_p0453a20║復過是數無量億，世智思惟必迷悶。
X04n0223_p0453a21║一舉足量智功德，乃至九地不能知。
X04n0223_p0453a22║何況一切諸眾生，及以聲聞辟支佛，
X04n0223_p0453a23║此地菩薩供養佛，十方國土悉周徧，
X04n0223_p0453a24║亦供現前諸聖眾，具足莊嚴佛功德。
X04n0223_p0453b01║住於此地復為說，三世法界無礙智。
X04n0223_p0453b02║眾生國土悉亦然，乃至一切佛功德。
X04n0223_p0453b03║此地菩薩智光明，能示眾生正法路，
X04n0223_p0453b04║自在天光除世暗，此光滅暗亦如是。
X04n0223_p0453b05║住此多作三界王，善能演說三乘法，
X04n0223_p0453b06║無量三昧一念得，所見諸佛亦如是。
X04n0223_p0453b07║此地我今已略說，若欲廣說不可盡。
X04n0223_p0453b08║如是諸地佛智中，如十山王嶷然住，
X04n0223_p0453b09║初地藝業不可盡，譬如雪山集眾藥，
X04n0223_p0453b10║二地戒聞如香山，三如毗陀發妙華，
X04n0223_p0453b11║𦦨慧道寶無有盡，譬如仙山仁善住。
X04n0223_p0453b12║五地神通如由乾，六如馬耳具眾果，
X04n0223_p0453b13║七地大慧如尼民，八地自在如輪圍，
X04n0223_p0453b14║九如計都集無礙，十如須彌具眾德，
X04n0223_p0453b15║初地願首二持戒，三地功德四專一，
X04n0223_p0453b16║五地微妙六甚深，七廣大慧八莊嚴，
X04n0223_p0453b17║九地思量微妙義，出過一切世間道。
X04n0223_p0453b18║十地受持諸佛法，如是行海無盡竭。
X04n0223_p0453b19║十行超世發心初，持戒第二禪第三，
X04n0223_p0453b20║行淨第四成就五，緣生第六貫穿七，
X04n0223_p0453b21║第八置在金剛幢，第九觀察眾稠林，
X04n0223_p0453b22║第十灌頂隨王意，如是德寶漸清淨。
X04n0223_p0453b23║十方國土碎為塵，可於一念知其數。
X04n0223_p0453b24║毫末度空可知量，億劫說此不可盡。
X04n0223_p0453c01║【論】第十六段，有八十四行頌，明重頌前法，分明都
X04n0223_p0453c02║歎。從初地發心已來，通此十地，一時次第十地，悉
X04n0223_p0453c03║皆重頌，文義如經自具。
X04n0223_p0453c04║
X04n0223_p0453c05║大方廣佛新華嚴經合論卷第六十六
X04n0223_p0453c06║
X04n0223_p0453c07║音切
X04n0223_p0453c08║霔（注音。）嬈（奴鳥切。）匳（力鹽切。）篋（苦協切。）噓（虛音。）蔭（於禁切。）蔗（之夜切。）
X04n0223_p0453c09║葦（于鬼切。）稻（道音。）叢（昨紅切。）鈿（田音。）廁（初吏切。）嶷（魚迄切。）藝（魚際切。）
X04n0223_p0453c10║鞞（毗迷切。）羯（居謁切。）屍（式之切。）鑽（作官切。）縷（良主切。）滌（徒力切。）繒
X04n0223_p0453c11║（疾陵切。）缺（苦穴切。）徹（丑列切。）