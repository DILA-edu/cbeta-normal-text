X04n0223_p0453c12║
X04n0223_p0453c13║
X04n0223_p0453c14║
X04n0223_p0453c15║大方廣佛新華嚴經合論卷第六十七
X04n0223_p0453c16║唐于闐國三藏沙門實叉難陀譯經
X04n0223_p0453c17║唐太原方山長者李通玄造論
X04n0223_p0453c18║唐福州開元寺沙門志寧釐經合論
X04n0223_p0453c19║十定品第二十七之一
X04n0223_p0453c20║【論】此品佛自說十定之名，普賢說十定之用，以明
X04n0223_p0453c21║佛根本智是體，普賢差別智是用故，明一切施為
X04n0223_p0453c22║不離根本智之大定體故。以是義故，還於根本智
X04n0223_p0453c23║普光明殿中，說寂用之門。
X04n0223_p0453c24║將釋此品，約作五門分別：一、釋會來意；二、釋欲說
X04n0223_p0454a01║此會，重敘摩竭提國初成佛之所由；三、明何因緣
X04n0223_p0454a02║故，在此普光明殿中說此十一品經；四、明次第釋
X04n0223_p0454a03║十一品之大意；五、明依品釋文。第一、釋會來意者，
X04n0223_p0454a04║以從此普光明大智殿中起信，以不動智為昇進
X04n0223_p0454a05║修行至十地，十一地道滿行周，至於佛果不離本
X04n0223_p0454a06║智，是故此會須來，明不移因也。為時不移、智不移、
X04n0223_p0454a07║行不移，因果一體，故還教善財見慈氏，慈氏還令
X04n0223_p0454a08║却見文殊及入普賢身是也。第二、釋欲說此會，何
X04n0223_p0454a09║故重敘摩竭提國初成佛之所由者，經云爾時，世
X04n0223_p0454a10║尊在摩竭提國阿蘭若法菩提場中始成正覺，於
X04n0223_p0454a11║普光明殿入剎那際三昧者，明初成佛及四十九
X04n0223_p0454a12║年中所轉法輪并從天下降，總不出一剎那時不
X04n0223_p0454a13║移不遷故。恐後眾生失其本意，妄生遷移，故須重
X04n0223_p0454a14║敘，明始末無時可遷故。此明三本諸佛、一切眾生
X04n0223_p0454a15║總同一箇不遷之體，從初信進修行經過五位，總
X04n0223_p0454a16║不移初時歲月日時及佛根本智法故。第三、明何
X04n0223_p0454a17║因緣故，在此普光明殿說此十一品經。釋曰：為明
X04n0223_p0454a18║初會菩提場始成正覺是佛，舉自始成之果勸修。
X04n0223_p0454a19║第二會普光明殿，明是如來大智自果所居之報
X04n0223_p0454a20║宅。說十箇智佛，以不動智佛為首，以為信進修行
X04n0223_p0454a21║之門，令初發菩提心者，從此普光明大智宅起信
X04n0223_p0454a22║進修行，畢竟不離如來本智本行本時，還成本佛，
X04n0223_p0454a23║萬事依舊。故於此十地後，在於本信心處，說此十
X04n0223_p0454a24║一品經，用明因果依世，時日歲月總依本故，故於
X04n0223_p0454b01║此處說十一品經。此十一品經，總明成佛之際所
X04n0223_p0454b02║有境界故，即是明能發菩提心者自成佛故，無異
X04n0223_p0454b03║初會中毗盧遮那佛故，依樣倣修一如本故。為約
X04n0223_p0454b04║智無時，十方一切古今諸佛，總與如今始發心者
X04n0223_p0454b05║一時成佛故，以智照之可見，情識聞之即迷，是故
X04n0223_p0454b06║表依本如。是故還於本處說佛果始終之門，故以
X04n0223_p0454b07║表法界體中始末同際說也。此乃約實論之，不順
X04n0223_p0454b08║凡情之教說多劫也。第四、明次第釋十一品之大
X04n0223_p0454b09║意者，一明〈十定品〉，是古今一切諸佛寂用徧周無
X04n0223_p0454b10║時之大體也。二明〈十通品〉，是古今諸佛普光明智
X04n0223_p0454b11║利生自在及報業之神通徧周。三〈十忍品〉，是十方
X04n0223_p0454b12║古今諸佛自體無作法身一切法無生隨行之忍
X04n0223_p0454b13║門。四〈阿僧祇品〉、五〈隨好光明功德品〉，是明佛果所
X04n0223_p0454b14║迷二愚之法，以此二品經是如來自說。六〈如來壽
X04n0223_p0454b15║量品〉，是一切諸佛隨眾生根性長短所現不同之
X04n0223_p0454b16║壽，而自報命與虗空之齊年。七〈菩薩住處品〉，是佛
X04n0223_p0454b17║果攝眾生之分界，明菩薩行門常不斷故。八〈不思
X04n0223_p0454b18║議法品〉，明一切十方古今諸佛智德難思，非情識
X04n0223_p0454b19║之測度。九〈如來十身相海品〉，明佛報身依正二果
X04n0223_p0454b20║難量。十〈普賢行品〉，明十方一切古今諸佛共所行
X04n0223_p0454b21║自利利他之行周故。十一〈如來出現品〉，明五位修
X04n0223_p0454b22║行者昇進位滿，自佛出興出世入纏二行圓滿，文
X04n0223_p0454b23║殊是主出纏智慧，普賢是主入俗行周，於此品中
X04n0223_p0454b24║二行圓滿，故令二人自相問答說此出現之門。已
X04n0223_p0454c01║上十一品經大意如是，一一隨文別釋，更當重明。
X04n0223_p0454c02║大綱總明十一地已後佛果位中所行法則，亦是
X04n0223_p0454c03║一切菩薩一切眾生總不離此定體，而無遷易此
X04n0223_p0454c04║時分，故明時不遷也。第五、明依品釋文者，將釋〈十
X04n0223_p0454c05║定〉一品，約作五門分別：一、釋品來意，二、釋品名目，
X04n0223_p0454c06║三、何故此之一處三會重重，四、釋此處三度重敘
X04n0223_p0454c07║初成正覺摩竭提國。五、隨文釋義。一、釋品來意者，
X04n0223_p0454c08║明此十一地前已說進修行行及智用差別已滿，
X04n0223_p0454c09║此佛果普光明智明五位法界自體寂用重重無
X04n0223_p0454c10║礙，又明昇進因果修行終始明時法不遷，故此品
X04n0223_p0454c11║須來；又明一多純雜同別自在，故此品須來；又明
X04n0223_p0454c12║十地菩薩自知未具普賢行不見普賢身，故此品
X04n0223_p0454c13║須來。如此品自具明也。二、釋品名目者，明此品如
X04n0223_p0454c14║來自說十種定名，故因說法而立其名。此定乃是
X04n0223_p0454c15║古今一切諸佛恒常之法，令諸五位菩薩皆同得
X04n0223_p0454c16║之，一切眾生亦同此體。普賢說用，明佛是體，普賢
X04n0223_p0454c17║是用。三、何故此處三會重重者，明信心及定體，并
X04n0223_p0454c18║離世間品，普賢常行此等三事，總是如來普光明
X04n0223_p0454c19║智一體因果，并普賢菩薩佛果後恒行，總是普光
X04n0223_p0454c20║明一箇智用。始終因果，時日歲月，總無時體。以此
X04n0223_p0454c21║三會重重，總一時有也。非是如世情所見，去已更
X04n0223_p0454c22║來故。如是三會重重，一時一會，有此三種之法事
X04n0223_p0454c23║故。或以三世遠近劫，作九世相入，重重不礙，故為
X04n0223_p0454c24║不離普光明之智，無始無終，無不印故，無終不徹
X04n0223_p0455a01║故；三世劫海，總一時故。五位因果，亦不出此之定
X04n0223_p0455a02║體也。四、明釋此一處三度，重敘初成正覺在摩竭
X04n0223_p0455a03║提國者，明此一部經，有五重因果。其五者何？一、如
X04n0223_p0455a04║佛初成道，在菩提樹下，示成正覺，所集神天等眾，
X04n0223_p0455a05║是一重佛因果也。二、於普光明殿中，說佛自成因
X04n0223_p0455a06║果，令諸後學信進修行，即出毫中之光及眾是也。
X04n0223_p0455a07║三、說此〈十定品〉等十一品經，明諸菩薩信進修行，
X04n0223_p0455a08║經過信、住、行、迴向、十地、十一地等六位，自行滿周
X04n0223_p0455a09║所成之佛果，此十一品經是。四、〈離世間品〉，是一切
X04n0223_p0455a10║諸佛皆自成佛果後，恒以自己果行，常行利生，亦
X04n0223_p0455a11║名為利世間品，不可作遠離之離。此品名目，恐將
X04n0223_p0455a12║悞矣。譯經之士，或可妄詳佛意，於中取意，亦有義
X04n0223_p0455a13║通。如此四段經文，品初皆云爾時世尊在摩竭提
X04n0223_p0455a14║國阿蘭若法菩提場中始成正覺者，明說一部之
X04n0223_p0455a15║經，以菩提智無前後際，一時說故，非如情量有前
X04n0223_p0455a16║後。古人云重會三會普光明殿者，意非然也。非但
X04n0223_p0455a17║不移剎那際說此一部之經，亦乃從兜率天降神，
X04n0223_p0455a18║乃至入涅槃亦如之也。乃至三世無盡劫，佛亦一
X04n0223_p0455a19║時不出此一剎那際齊成佛故。一切眾生於本無
X04n0223_p0455a20║時之內，妄生多劫延促之相，覺己元無故。今此段
X04n0223_p0455a21║經文，意明菩提智上無延促時日往來之相，故總
X04n0223_p0455a22║云在摩竭提國始戒正覺，以智照之可見，凡情思
X04n0223_p0455a23║之即迷。乃至昇天諸會，皆云不離菩提樹下普光
X04n0223_p0455a24║明殿，而昇忉利夜摩等故。以菩提根本智體性自
X04n0223_p0455b01║徧，周無表裏中間長短延促大小去來等見故。五、
X04n0223_p0455b02║〈法界品〉是一切諸佛之所共果，凡聖共同，不離法
X04n0223_p0455b03║界大智慧無限德用圓滿之果。一切諸佛以此法
X04n0223_p0455b04║界大智慧而成正覺，亦名普光明大智慧殿故。以
X04n0223_p0455b05║此五段經，總明一真無礙大智無始終之無限經
X04n0223_p0455b06║卷，量等十方一切境界，於一剎那際誦持悉徧，亦
X04n0223_p0455b07║名普眼經也。意明說此一部經及出世涅槃，總不
X04n0223_p0455b08║出此一剎那際法界之果。此〈法界品〉是菩提智境
X04n0223_p0455b09║究竟之果，此乃都該一部也。第、五隨品釋義者，約
X04n0223_p0455b10║分二義：一長科經意，二隨文釋義。一長科經意者，
X04n0223_p0455b11║於此品中長科為十一段。
X04n0223_p0455b12║【經】爾時，世尊在摩竭提國阿蘭若法菩提場中，始成
X04n0223_p0455b13║正覺。於普光明殿，入剎那際諸佛三昧，以一切智自
X04n0223_p0455b14║在神通力，現如來身，清淨無礙，無所依止，無有攀緣；
X04n0223_p0455b15║住奢摩他，最極寂靜，具大威德，無所染著；能令見者，
X04n0223_p0455b16║悉得開悟，隨宜出興，不失於時；恒住一相，所謂無相。
X04n0223_p0455b17║【論】第一、「爾時，世尊」已下，至「所謂無相」，有五行半經，
X04n0223_p0455b18║明當十一品經之序分。第二、隨文釋義。從爾時，世
X04n0223_p0455b19║尊在摩竭提國者，此云不害國，亦名聰慧。為依此
X04n0223_p0455b20║國人聰慧故，以人得名。又摩者云不，竭提者云至，
X04n0223_p0455b21║為此國將謀兵勇，隣國敵不至，以主將立名。又云：
X04n0223_p0455b22║摩者，大也；竭提，體也。云此國最大，為五印度之大
X04n0223_p0455b23║體故。以此國是閻浮提之處中，以是如來示成正
X04n0223_p0455b24║覺，明處中道義故，又明大悲無害義故，又表大悲
X04n0223_p0455c01║普利不偏化故，皆如初會中說。阿蘭若法，如初會
X04n0223_p0455c02║已釋。始成正覺者，明於兜率天下降神、受生、說法、
X04n0223_p0455c03║入涅槃，總不離始成正覺剎那際三昧之時故。此
X04n0223_p0455c04║經四品之內，皆共同有此言，明普光明大智體無
X04n0223_p0455c05║時分。明其殿體是智報境，以智成名，以境智無二。
X04n0223_p0455c06║所居之殿體，皆含三世多劫，不屬時收，無古今去
X04n0223_p0455c07║來之體。所有眾生自業現量，三世之事皆現其中，
X04n0223_p0455c08║不屬遷變移時之相。如來所見一切眾生三世無
X04n0223_p0455c09║限業報及心所緣，以此普光明智恒現在前，十方
X04n0223_p0455c10║世界纖毫之事無不知見。為普光明大智與一切
X04n0223_p0455c11║眾生及等虗空無限境界同一體性，故能一切無
X04n0223_p0455c12║不知也，以智淨無障故。又剎那際諸佛三昧者，明
X04n0223_p0455c13║三世古今同一時故。一剎那者，會無三世生滅時
X04n0223_p0455c14║也。此剎那之時，為教化眾生說法，會古今之名言，
X04n0223_p0455c15║以智實論猶無此體故。以無此剎那之時，能含三
X04n0223_p0455c16║世古今一切劫時總同一故。以六相門觀之可見。
X04n0223_p0455c17║諸佛三昧者，明一切如來久已情塵見亡，恒與智
X04n0223_p0455c18║俱。以一切智自在神通力，現如來身清淨無礙無
X04n0223_p0455c19║所依止者，以一切智是根本智無功用也。自在神
X04n0223_p0455c20║通者，明根本智恒無體性，而能普現隨根之身，設
X04n0223_p0455c21║一切法而無失時，名為神通力也，亦名現如來清
X04n0223_p0455c22║淨之身。一時總釋，總明從根本智隨一切眾生起
X04n0223_p0455c23║無礙廣大用故。無所依止者，明根本智無體性故，
X04n0223_p0455c24║為根本智無體性故，方能圓照十方成廣大功用
X04n0223_p0456a01║故。無有攀緣者，明以智境寂用非是虗妄緣故。住
X04n0223_p0456a02║奢摩他最極寂靜者，明根本智寂用自在，境智俱
X04n0223_p0456a03║真、功用俱寂，起唯法起、寂唯法寂，十方萬法無事
X04n0223_p0456a04║不真，故云最極寂靜。奢摩他者，此云定也，明此定
X04n0223_p0456a05║是佛根本智無作大體、應根大用之寂用故，是諸
X04n0223_p0456a06║佛根本智體用大自在定故，明此會總是諸佛果
X04n0223_p0456a07║中根本智作用也。具大威德者，明佛十力、四無畏、
X04n0223_p0456a08║十八不共法悉自在，若有見聞如來，皆念敬發心
X04n0223_p0456a09║悉歸伏故。餘如文自具。隨宜出興不失於時者，宜
X04n0223_p0456a10║堪見聞應時不失故。至恒住一相所謂無相者，此
X04n0223_p0456a11║已上五行半經，明歎佛成道智德竟。已下列眾，如
X04n0223_p0456a12║下更明。
X04n0223_p0456a13║【經】與十佛剎微塵數菩薩摩訶薩俱，靡不皆入灌頂
X04n0223_p0456a14║之位；具菩薩行，等于法界無量無邊；獲諸菩薩普見
X04n0223_p0456a15║三昧，大悲安隱一切眾生；神通自在，同於如來；智慧
X04n0223_p0456a16║深入，演真實義；具一切智，降伏眾魔；雖入世間，心恒
X04n0223_p0456a17║寂靜，住於菩薩無住解脫。其名曰：金剛慧菩薩、無等
X04n0223_p0456a18║慧菩薩、義語慧菩薩、最勝慧菩薩、常捨慧菩薩、那伽
X04n0223_p0456a19║慧菩薩、成就慧菩薩、調順慧菩薩、大力慧菩薩、難思
X04n0223_p0456a20║慧菩薩、無礙慧菩薩、增上慧菩薩、普供慧菩薩、如理
X04n0223_p0456a21║慧菩薩、善巧慧菩薩、法自在慧菩薩、法慧菩薩、寂靜
X04n0223_p0456a22║慧菩薩、虗空慧菩薩、一相慧菩薩、善慧菩薩、如幻慧
X04n0223_p0456a23║菩薩、廣大慧菩薩、勢力慧菩薩、世間慧菩薩、佛地慧
X04n0223_p0456a24║菩薩、真實慧菩薩、尊勝慧菩薩、智光慧菩薩、無邊慧
X04n0223_p0456b01║菩薩、念莊嚴菩薩、達空際菩薩、性莊嚴菩薩、甚深境
X04n0223_p0456b02║菩薩、善解處非處菩薩、大光明菩薩、常光明菩薩、了
X04n0223_p0456b03║佛種菩薩、心王菩薩、一行菩薩、常現神通菩薩、智慧
X04n0223_p0456b04║芽菩薩、功德處菩薩、法燈菩薩、照世菩薩、持世菩薩、
X04n0223_p0456b05║最安隱菩薩、最上菩薩、無上菩薩、無比菩薩、超倫菩
X04n0223_p0456b06║薩、無礙行菩薩、光明𦦨菩薩、月光菩薩、一塵菩薩、堅
X04n0223_p0456b07║固行菩薩、霔法雨菩薩、最勝幢菩薩、普莊嚴菩薩、智
X04n0223_p0456b08║眼菩薩、法眼菩薩、慧雲菩薩、總持王菩薩、無住願菩
X04n0223_p0456b09║薩、智藏菩薩、心王菩薩、內覺慧菩薩、住佛智菩薩、陀
X04n0223_p0456b10║羅尼勇健力菩薩、持地力菩薩、妙月菩薩、須彌頂菩
X04n0223_p0456b11║薩、寶頂菩薩、普光照菩薩、威德王菩薩、智慧輪菩薩、
X04n0223_p0456b12║大威德菩薩、大龍相菩薩、質直行菩薩、不退轉菩薩、
X04n0223_p0456b13║持法幢菩薩、無忘失菩薩、攝諸趣菩薩、不思議決定
X04n0223_p0456b14║慧菩薩、遊戲無邊智菩薩、無盡妙法藏菩薩、智日菩
X04n0223_p0456b15║薩、法日菩薩、智藏菩薩、智澤菩薩、普見菩薩、不空見
X04n0223_p0456b16║菩薩、金剛踊菩薩、金剛智菩薩、金剛𦦨菩薩、金剛慧
X04n0223_p0456b17║菩薩、普眼菩薩、佛日菩薩、持佛金剛祕密藏菩薩、普
X04n0223_p0456b18║眼境界智莊嚴菩薩，如是等菩薩摩訶薩十佛剎微
X04n0223_p0456b19║塵數，往昔皆與毗盧遮那如來同修菩薩諸善根行。
X04n0223_p0456b20║【論】第二、「與十佛剎微塵數」已下，至「諸善根行」，有三
X04n0223_p0456b21║十六行半經，明列菩薩大眾分。釋義中約分三段：
X04n0223_p0456b22║一、從「與十佛剎微塵數菩薩」已下，至「無住解脫」，有
X04n0223_p0456b23║五行經，明歎諸菩薩志德分。二、「其名曰」已下，至「無
X04n0223_p0456b24║邊慧菩薩」，有九行經，有三十箇菩薩同名為慧，明
X04n0223_p0456c01║三空禪定解脫門中所生智慧同名為慧分。此已
X04n0223_p0456c02║上明三空解脫禪定中，一解脫門中具生十種慧，
X04n0223_p0456c03║三空中有三十種慧知見差別。三空者，無相、無願、
X04n0223_p0456c04║無作空也。如是三空門任運發生此三十種慧，以
X04n0223_p0456c05║表無盡故。今三十箇菩薩同名為慧者是。三、「念莊
X04n0223_p0456c06║嚴菩薩」已下，至「同修菩薩諸善根」，有二十二行半
X04n0223_p0456c07║經，有七十箇菩薩各各隨行別名列眾分。已上七
X04n0223_p0456c08║十箇菩薩明前三空解脫已終，以七覺行華常處
X04n0223_p0456c09║生死，善覺悟一切眾生行故。此明十地道終，常入
X04n0223_p0456c10║生死方便行周。今欲成普賢門故，故以十佛剎微
X04n0223_p0456c11║塵為數量者，一一菩薩皆具如是十徧周行，是故
X04n0223_p0456c12║則歎德中無不皆灌頂位，即十地位也。又云獲諸
X04n0223_p0456c13║菩薩普見三昧，明以其十地智眼普見眾生根欲
X04n0223_p0456c14║差別故。大悲安隱一切眾生者，以自十地道滿，不
X04n0223_p0456c15║離方便，三空七覺方便行華引接含識，是入普賢
X04n0223_p0456c16║行故。故於此品以三昧力三求推覓覓普賢者，明
X04n0223_p0456c17║三昧雖有慈悲，是出世心多，以此不見十一地之
X04n0223_p0456c18║位普賢入俗利生之門。三求推覓方見普賢者，明
X04n0223_p0456c19║從十地昇進，入普賢行果之位，成普賢寂用自在
X04n0223_p0456c20║門故。是故下文以如意摩尼珠王，能隨所求，及與
X04n0223_p0456c21║物同色，不失自珠之德，明常以如來自果一切智
X04n0223_p0456c22║王，不壞菩薩種種方便之行，隨諸眾生種種樂欲，
X04n0223_p0456c23║皆隨引之，使令得樂。又明雖成八地已後，乃至十
X04n0223_p0456c24║地、十一地及佛位，而常不壞七地已前三空、七覺
X04n0223_p0457a01║諸方便行故。是故列眾之內，以菩薩名數表之，使
X04n0223_p0457a02║易解故。都舉十佛剎塵為數量者，明一一菩薩，總
X04n0223_p0457a03║具如是行徧周故。是故《淨名經》云：「雖成正覺，轉於
X04n0223_p0457a04║法輪，而不捨菩薩之道，是菩薩行。」此之十定，列眾
X04n0223_p0457a05║之位，總是已成十地出世智悲之眾，不捨七地已
X04n0223_p0457a06║前諸助道門，以利眾生故。亦是一切菩薩，從初發
X04n0223_p0457a07║心，不離此定體，信進修行，至於果滿不遷時故。此
X04n0223_p0457a08║品之初，以敘如來初成正覺之意，明說此四十品
X04n0223_p0457a09║經，及出生滅度時日總不遷，始終一際故，法本如
X04n0223_p0457a10║是故，非是如來神通使然。約智境實論，不隨妄情
X04n0223_p0457a11║所說多劫，以智照之可見。所列前後五位之法及
X04n0223_p0457a12║眾，各以隨位菩薩，一時頓彰，明智法界無始末也，
X04n0223_p0457a13║總以此十定為體。此品初一段敘分及列眾歎德，
X04n0223_p0457a14║略舉大意，和會始終。於中文義，隨行隨法，立菩薩
X04n0223_p0457a15║名。約此法行之名，如前略舉十佛剎塵所表，以實
X04n0223_p0457a16║而論，無有盡極，但以根本智為佛自果，餘差別智
X04n0223_p0457a17║中，一切法總是菩薩行故，故以十佛剎微塵為數
X04n0223_p0457a18║量。
X04n0223_p0457a19║【經】爾時，普眼菩薩摩訶薩承佛神力，從座而起，偏袒
X04n0223_p0457a20║右肩，右膝著地，合掌白佛言：「世尊！我於如來、應、正等
X04n0223_p0457a21║覺欲有所問，願垂哀許！」佛言：「普眼！恣汝所問，當為汝
X04n0223_p0457a22║說，令汝心喜。」普眼菩薩言：「世尊！普賢菩薩及住普賢
X04n0223_p0457a23║所有行願諸菩薩眾，成就幾何三昧解脫，而於菩薩
X04n0223_p0457a24║諸大三昧或入、或出、或時安住？以於菩薩不可思議
X04n0223_p0457b01║廣大三昧善入、出故，能於一切三昧自在神通變化
X04n0223_p0457b02║無有休息。」佛言：「善哉！普眼！汝為利益去、來、現在諸菩
X04n0223_p0457b03║薩眾而問斯義。普眼！普賢菩薩今現在此，已能成就
X04n0223_p0457b04║不可思議自在神通，出過一切諸菩薩上，難可值遇；
X04n0223_p0457b05║從於無量菩薩行生，菩薩大願悉已清淨，所行之行
X04n0223_p0457b06║皆無退轉，無量波羅蜜門、無礙陀羅尼門、無盡辯才
X04n0223_p0457b07║門皆悉已得，清淨無礙大悲利益一切眾生，以本願
X04n0223_p0457b08║力盡未來際而無厭倦。汝應請彼，彼當為汝說其三
X04n0223_p0457b09║昧自在解脫。」
X04n0223_p0457b10║【論】第三、「爾時，普眼」已下，至「自在解脫」，有十六行半
X04n0223_p0457b11║經，明普眼菩薩白佛：問普賢道德，諸菩薩修幾三
X04n0223_p0457b12║昧神通變化而得自在？及如來教令請普賢菩薩
X04n0223_p0457b13║演說三昧自在分。釋義中，約分四段：一、「爾時，普眼」
X04n0223_p0457b14║已下，至「願垂哀許」，有三行經，明普眼菩薩起問普
X04n0223_p0457b15║賢菩薩道德所行法門分。二、「佛言：普眼」已下，至「令
X04n0223_p0457b16║汝心喜」，有一行經，明佛許問分。三、「普眼言」已下，至
X04n0223_p0457b17║「無有休息」，有四行半經，明正問普賢及大眾三昧
X04n0223_p0457b18║行門多少分。四、「佛言：善哉」已下，至「自在解脫」，有八
X04n0223_p0457b19║行經，明如來歎普眼所問，及示普賢所在，并歎普
X04n0223_p0457b20║賢之行，及勸普眼令請普賢說十三昧分。餘如文
X04n0223_p0457b21║自具。
X04n0223_p0457b22║【經】爾時，會中諸菩薩眾聞普賢名，即時獲得不可思
X04n0223_p0457b23║議無量三昧，其心無礙，寂然不動；智慧廣大，難可測
X04n0223_p0457b24║量；境界甚深，無能與等。現前悉見無數諸佛，得如來
X04n0223_p0457c01║力，同如來性，去、來、現在靡不明照，所有福德不可窮
X04n0223_p0457c02║盡，一切神通皆已具足。其諸菩薩於普賢所，心生尊
X04n0223_p0457c03║重，渴仰欲見，悉於眾會周徧觀察而竟不覩，亦不見
X04n0223_p0457c04║其所坐之座。此由如來威力所持，亦是普賢神通自
X04n0223_p0457c05║在使其然耳。
X04n0223_p0457c06║【論】第四、「爾時，會中諸菩薩眾」已下，至「使其然耳」，有
X04n0223_p0457c07║八行半經，明諸菩薩眾聞普賢菩薩名，得不可思
X04n0223_p0457c08║議無量三昧分。釋義中，約有十法：一、大眾得聞普
X04n0223_p0457c09║賢菩薩名，便獲無量三昧；二、大眾得三昧已，現前
X04n0223_p0457c10║得見無數諸佛；三、大眾得如來十力，同如來性；四、
X04n0223_p0457c11║大眾獲福；五、大眾神通具足；六、大眾尊重普賢，渴
X04n0223_p0457c12║仰欲見；七、大眾悉皆周徧觀察；八、大眾竟不覩見
X04n0223_p0457c13║普賢身座；九、推佛威所持；十、推普賢自力然也。大
X04n0223_p0457c14║意明十信已後，十地已前，以普賢行成法身及根
X04n0223_p0457c15║本智，得出世中差別智已成，十一地中，以法身、根
X04n0223_p0457c16║本智純成處生死中無限大用。普賢行與一切眾
X04n0223_p0457c17║生妄念齊等，故同想用，隨彼解脫故，以是如來令
X04n0223_p0457c18║想念普賢。經云諸菩薩得如來力者，即十力也。同
X04n0223_p0457c19║如來性者，即法性身也。大意明從十地、十一地昇
X04n0223_p0457c20║進佛果位，至此方終。尊重普賢，渴仰欲見者，明昇
X04n0223_p0457c21║進普賢行故。將十地智成普賢差別智，直至〈出現
X04n0223_p0457c22║品〉始齊，故如彼品自有所表。如善財見彌勒菩薩
X04n0223_p0457c23║同一生之佛果，却令見文殊，憶念文殊，便聞普賢
X04n0223_p0457c24║名，及入無量三昧，自見其身，入普賢身，是其樣式
X04n0223_p0458a01║一同。此普光明殿中說十信心，今至佛果，不移因
X04n0223_p0458a02║位，及具佛果後普賢行位滿離世間品，是佛果後
X04n0223_p0458a03║普賢行。云周徧觀察，不見普賢及所坐之座者，明
X04n0223_p0458a04║從初十信、十住、十行、十迴向、十地，自己乘普賢行
X04n0223_p0458a05║昇進，多求如來解脫，悲、智、出世間心兼修，以成佛
X04n0223_p0458a06║自在無作道圓滿已，自見徧周故。如十地佛果後
X04n0223_p0458a07║普賢行及所有三昧，純是善入世間，無求出世佛
X04n0223_p0458a08║果故。以將兼修悲、智、出世佛果三昧，三求不見，純
X04n0223_p0458a09║是大悲，無有自利之行，即不相見故。以十地佛果
X04n0223_p0458a10║已前行普賢行，有自利、利他之心，以求世、出解脫
X04n0223_p0458a11║故。以十一地行普賢之行，不求自己解脫，純是利
X04n0223_p0458a12║生之行故。以十一地已前助顯根本智，明於自解
X04n0223_p0458a13║脫道已滿足，無所希求故。於十一地但為饒益一
X04n0223_p0458a14║切眾生，無蘊積己自功故。是故以將十地已前自
X04n0223_p0458a15║利、利他普賢行，求十一地中普賢行，未及見故。以
X04n0223_p0458a16║此，是故大眾周徧觀察，竟不得見普賢身及座故。
X04n0223_p0458a17║審諦觀察，以智思惟，可見。餘如文自具。
X04n0223_p0458a18║【經】爾時，普眼菩薩白佛言：「世尊！普賢菩薩今何所在？」
X04n0223_p0458a19║佛言：「普眼！普賢菩薩今現在此道場眾會，親近我住，
X04n0223_p0458a20║初無動移。」是時，普眼及諸菩薩復更觀察道場眾會，
X04n0223_p0458a21║周徧求覓，白佛言：「世尊！我等今者猶未得見普賢菩
X04n0223_p0458a22║薩其身及座。」佛言：「如是，善男子！汝等何故而不得見？
X04n0223_p0458a23║善男子！普賢菩薩住處甚深，不可說故。普賢菩薩獲
X04n0223_p0458a24║無邊智慧門，入師子奮迅定，得無上自在用，入清淨
X04n0223_p0458b01║無礙際，生如來十種力，以法界藏為身，一切如來共
X04n0223_p0458b02║所護念，於一念頃悉能證入三世諸佛無差別智，是
X04n0223_p0458b03║故汝等不能見耳。」
X04n0223_p0458b04║【論】第五、「爾時，普眼」已下，至「是故汝等不能見耳」，有
X04n0223_p0458b05║十一行經，明諸菩薩入三昧力，欲見普賢，徧求不
X04n0223_p0458b06║見。如來為說普賢志德甚深，汝等不能得見分。何
X04n0223_p0458b07║故不見普賢？為明十地菩薩得出世智慈，增上所
X04n0223_p0458b08║有三昧皆出世智慈，以是不見。普賢是十一地行
X04n0223_p0458b09║門，常在世間，出世心亡，寂用自在，以出世三昧不
X04n0223_p0458b10║相應故，以是不見。釋義中分為四段：一、「爾時，普眼
X04n0223_p0458b11║菩薩」已下，至「今何所在」，有一行餘經，明普眼間普
X04n0223_p0458b12║賢菩薩所在分。二、「佛言」已下，至「初無動移」，有一行
X04n0223_p0458b13║半經，明如來示普賢所在分。三、「是時，普眼及諸菩
X04n0223_p0458b14║薩」已下，至「其身及座」，有兩行半經，明普眼及諸菩
X04n0223_p0458b15║薩重更觀普賢菩薩猶未能見分。四、「佛言：如是」已
X04n0223_p0458b16║下，至「不能見耳」，有六行經，明如來為普眼等歎普
X04n0223_p0458b17║賢菩薩志德甚深，入師子奮迅定，汝等不能得見
X04n0223_p0458b18║分。經云入師子奮迅定者，明入十地果後，普賢行
X04n0223_p0458b19║總是無畏自在定故，明以無邊想念同眾生行故，
X04n0223_p0458b20║明大用自真不待念故。師子，明無畏自在也。奮迅
X04n0223_p0458b21║者，明普賢菩薩恒徧十方，普作用定而常行等。十
X04n0223_p0458b22║方世界無有一眾生而不徧濟，根堪可利而不失
X04n0223_p0458b23║時，故名奮迅定。猶如師子一時奮迅，全分身毛一
X04n0223_p0458b24║時普震，明普賢菩薩常居大用定海，任智徧周，一
X04n0223_p0458c01║時普用，等眾生行無失時故，不待念故，普徧大用，
X04n0223_p0458c02║利眾生無休息故，無始及今同一念故，無古今故，
X04n0223_p0458c03║法如是行故。意明大用而常寂，是奮迅義。得無上
X04n0223_p0458c04║自在用者，於大用中恒徧用利眾生，全是定無別
X04n0223_p0458c05║止息，不同十地已前昇進有出世心故。入清淨無
X04n0223_p0458c06║礙際者，明普賢智量等虗空，無根不悉知故，無行
X04n0223_p0458c07║不同利故。生如來十種力者，明如來十種智力是
X04n0223_p0458c08║普賢行生。又教化眾生成佛十力，皆由普賢願力
X04n0223_p0458c09║起故。以法界藏為身者，以根本智身及差別智身，
X04n0223_p0458c10║性自徧周量等一切眾生心行，無不含容皆為佛
X04n0223_p0458c11║事故。於一毛孔徧容十方凡聖國土，無不總含，以
X04n0223_p0458c12║智無表裏中間之際量故，本如是故。一切如來共
X04n0223_p0458c13║所護念者，為與如來同根本智，為大作用故。於一
X04n0223_p0458c14║念頃悉能證入無差別智者，明普賢菩薩於十方
X04n0223_p0458c15║眾生界，示成正覺度眾生方便之行，示現一念成
X04n0223_p0458c16║佛等事，亦明始終。以無差別智體論之，無盡劫總
X04n0223_p0458c17║是一念，一切眾生於一念中自作無盡劫生死之
X04n0223_p0458c18║見。若以達理智明觀，以無盡劫便為一念無差別
X04n0223_p0458c19║智故。如是相應，便與古今三世一切諸佛一時成
X04n0223_p0458c20║佛故。以無分別智印印三世，時體本齊無先後際
X04n0223_p0458c21║故。明十地菩薩猶有出世心在，猶迷十一地入纏
X04n0223_p0458c22║之行故。不能得見者，使昇進菩薩存自力，能不滯
X04n0223_p0458c23║前十地位故。餘如文自具。如師子奮迅三昧者，於
X04n0223_p0458c24║十方世界普同一切眾生想念作用而成熟之。大
X04n0223_p0459a01║用而無作，是奮迅義，是三昧義。就大用而論，無別
X04n0223_p0459a02║止息故。
X04n0223_p0459a03║【經】爾時，普眼菩薩聞如來說普賢菩薩清淨功德，得
X04n0223_p0459a04║十千阿僧祇三昧，以三昧力復徧觀察，渴仰欲見普
X04n0223_p0459a05║賢菩薩亦不能覩，其餘一切諸菩薩眾俱亦不見。時
X04n0223_p0459a06║普眼菩薩從三昧起，白佛言：「世尊！我已入十千阿僧
X04n0223_p0459a07║祇三昧，求見普賢而竟不得，不見其身及身業、語及
X04n0223_p0459a08║語業、意及意業、座及住處，悉皆不見。」佛言：「如是，如是。
X04n0223_p0459a09║善男子！當知皆以普賢菩薩住不思議解脫之力。普
X04n0223_p0459a10║眼！於汝意云何？頗有人能說幻術文字中種種幻相
X04n0223_p0459a11║所住處不？」答言：「不也。」佛言：「普眼！幻中幻相尚不可說，
X04n0223_p0459a12║何況普賢菩薩祕密身境界、祕密語境界、祕密意境
X04n0223_p0459a13║界，而於其中能入、能見！何以故？普賢菩薩境界甚深，
X04n0223_p0459a14║不可思議，無有量、已過量。舉要言之，普賢菩薩以金
X04n0223_p0459a15║剛慧普入法界，於一切世界無所行、無所住，知一切
X04n0223_p0459a16║眾生身皆即非身，無去、無來，得無斷盡、無差別自在
X04n0223_p0459a17║神通，無依、無作、無有動轉，至於法界究竟邊際。善男
X04n0223_p0459a18║子！若有得見普賢菩薩，若得承事，若得聞名，若有思
X04n0223_p0459a19║惟，若有憶念，若生信解，若勤觀察，若始趣向，若正求
X04n0223_p0459a20║覓，若興誓願，相續不絕，皆獲利益，無空過者。」爾時，普
X04n0223_p0459a21║眼及一切菩薩眾於普賢菩薩心生渴仰，願得瞻覲，
X04n0223_p0459a22║作如是言：「南無一切諸佛！南無普賢菩薩！」如是三稱，
X04n0223_p0459a23║頭頂禮敬。爾時，佛告普眼菩薩及諸眾會言：「諸佛子！
X04n0223_p0459a24║汝等宜更禮敬普賢，殷勤求請。又應專至觀察十方，
X04n0223_p0459b01║想普賢身現在其前。如是思惟，周徧法界，深心信解，
X04n0223_p0459b02║厭離一切，誓與普賢同一行願，入於不二真實之法。
X04n0223_p0459b03║其身普現一切世間，悉知眾生諸根差別，徧一切處
X04n0223_p0459b04║集普賢道。若能發起如是大願，則當得見普賢菩薩。」
X04n0223_p0459b05║是時，普眼聞佛此語，與諸菩薩俱時頂禮，求請得見
X04n0223_p0459b06║普賢菩薩。
X04n0223_p0459b07║【論】第六、「爾時，普眼菩薩」已下，至「求請得見普賢菩
X04n0223_p0459b08║薩」，有三十二行經，明菩薩大眾三稱普賢菩薩名，
X04n0223_p0459b09║殷勤求請，欲得見普賢菩薩分。釋義，於此段中，復
X04n0223_p0459b10║分為七段：一、「爾時，普眼菩薩」已下，至「俱亦不見」，有
X04n0223_p0459b11║三行半經，明普眼菩薩以十千不可說三昧求覓
X04n0223_p0459b12║普賢，亦不能見分。二、「時普眼菩薩」已下，至「悉皆不
X04n0223_p0459b13║見」，有三行經，明普眼菩薩從三昧起，白佛：不見普
X04n0223_p0459b14║賢菩薩身、語、意業及座分。三、「佛言：如是」已下，至「究
X04n0223_p0459b15║竟邊際」，有十一行經，明佛為普眼稱歎普賢三業
X04n0223_p0459b16║甚深，不可以能出能入三昧能見分。四、「善男子」已
X04n0223_p0459b17║下，至無空過者，有三行半經，明佛為歎見聞、親近、
X04n0223_p0459b18║承事普賢菩薩利益，無空過分。五、「爾時，普眼」已下，
X04n0223_p0459b19║至「頭頂禮敬」，可三行已下經，明普眼等及諸菩薩
X04n0223_p0459b20║皆渴仰普賢，三稱南無頭頂禮敬分。六、「爾時，佛告
X04n0223_p0459b21║普眼」已下，至「即當得見普賢菩薩」，有六行半經，明
X04n0223_p0459b22║佛更勸普眼等大眾更致禮敬，徧想法界，推求普
X04n0223_p0459b23║賢菩薩，如對現前分。七、「是時」已下，至「得見普賢菩
X04n0223_p0459b24║薩」，有一行半經，明普眼及諸菩薩大眾依勸敕更
X04n0223_p0459c01║加禮敬，普賢知時，欲為現身分。已上三十二行中，
X04n0223_p0459c02║七段經不見普賢菩薩，意明普眼等諸菩薩以出
X04n0223_p0459c03║入三昧，不得見普賢三業及座境界故。舉幻術文
X04n0223_p0459c04║字中種種幻相所住處喻，明幻術文字之體了無
X04n0223_p0459c05║處所，如何所求？不可將出入三昧處所之求，去彼
X04n0223_p0459c06║沈寂生滅，却令生想。明想念動用，自體徧周，用而
X04n0223_p0459c07║常寂，非更滅也。以是普賢以金剛慧普入法界，於
X04n0223_p0459c08║一切世界無所行、無所住，知一切眾生身皆非身，
X04n0223_p0459c09║無去無來，得無斷盡、無差別自在神通。此明任物
X04n0223_p0459c10║目真，稱之為神。不為不思，不定不亂，不來不去，任
X04n0223_p0459c11║智徧周，利生自在，知根應現，名之為通。萬法如是，
X04n0223_p0459c12║無出入定亂，方稱普賢所行三業作用及座。如十
X04n0223_p0459c13║地菩薩座體，但言滿三千大千世界之量。此普賢
X04n0223_p0459c14║座量，量等虗空一切法界大蓮華藏故。明知十地
X04n0223_p0459c15║菩薩智量猶隔，以此來昇此位，如許乖宜，入出如
X04n0223_p0459c16║許不可說三昧之門，猶有寂用、有限障。未得十地
X04n0223_p0459c17║果位後，普賢菩薩大自在故。故三求普賢三重昇
X04n0223_p0459c18║進，却生想念，方始現身，及說十三昧境界之事。意
X04n0223_p0459c19║責彼十地猶有求於出世習，在於世間生死境界，
X04n0223_p0459c20║未得等於十方任用自在。以此如來教令却生想
X04n0223_p0459c21║念，去彼十地中染習出世淨心故。此明十地緣真
X04n0223_p0459c22║俗出世餘習氣惑故。已上意明治十地菩薩緣真
X04n0223_p0459c23║俗二習未亡、寂亂二習未盡，於諸三昧有出入習
X04n0223_p0459c24║故，未得常入生死。猶如虗空，性無作者而常普徧，
X04n0223_p0460a01║非限量所收。一切眾生及以境界以之為體，普賢
X04n0223_p0460a02║之智猶如虗空，一切眾生以為生體。有諸眾生自
X04n0223_p0460a03║迷智者，名為無明。普賢菩薩隨彼迷事，十方世界
X04n0223_p0460a04║對現色身，以智無體，猶如虗空非造作性，無有去
X04n0223_p0460a05║來，非生非滅，但以等虗空之智海，於一切處啟迷。
X04n0223_p0460a06║智無體相，能隨等法界、虗空界之大用故。豈將十
X04n0223_p0460a07║地之位諸菩薩，以出入三昧有所推求，云何得見？
X04n0223_p0460a08║是故如來為諸菩薩說幻術文字，求其體相有可
X04n0223_p0460a09║得不？求幻之心尚不可得，如何有彼幻相可求？是
X04n0223_p0460a10║故將出入三昧及以求心，而求普賢大用無依善
X04n0223_p0460a11║巧智身，了無可得。是故如來教諸菩薩，却生想念，
X04n0223_p0460a12║殷勤三禮。普賢菩薩方以神通力，如應現身，明智
X04n0223_p0460a13║身不可以三昧處所求為智體，無所住、無所依故。
X04n0223_p0460a14║若想念願樂，即如應現化，無有處所依止故。猶如
X04n0223_p0460a15║谷響，但有應物之音；若有欲求，即無有處所可得。
X04n0223_p0460a16║佛言普賢菩薩今現在此道場眾會，親近我住，初
X04n0223_p0460a17║無動移者，明以根本智性自無依，名為現在此道
X04n0223_p0460a18║場故，為能治有所得諸見蘊故，以無礙總別同異
X04n0223_p0460a19║普光明智，與十方一切諸佛大用體同，名為眾會
X04n0223_p0460a20║故。無邊差別智海，一時等用不移，根本智體無依
X04n0223_p0460a21║住智，名為親近我住，初無動移故。云稱南無者，明
X04n0223_p0460a22║歸命信順故。約法以南為離，為離中虗，以虗無故，
X04n0223_p0460a23║即明離為日；離主心，以心達虗無之理，即心智明，
X04n0223_p0460a24║故云南無，表歸命信順虗無之理智故。是故，善財
X04n0223_p0460b01║南方詢友者，義亦如然；龍女南方成佛，義亦如之。
X04n0223_p0460b02║但達虗無之理智，十方總南無；若執諸法作實有
X04n0223_p0460b03║者，十方總北故。餘如文自具。
X04n0223_p0460b04║
X04n0223_p0460b05║大方廣佛新華嚴經合論卷第六十七
X04n0223_p0460b06║
X04n0223_p0460b07║音切
X04n0223_p0460b08║竭（渠列切。）隣（力真切。）覓（莫敵切。）奮（方問切。）迅（信音。）