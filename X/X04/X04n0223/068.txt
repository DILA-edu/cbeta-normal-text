X04n0223_p0460b09║
X04n0223_p0460b10║
X04n0223_p0460b11║
X04n0223_p0460b12║大方廣佛新華嚴經合論卷第六十八
X04n0223_p0460b13║唐于闐國三藏沙門實叉難陀譯經
X04n0223_p0460b14║唐太原方山長者李通玄造論
X04n0223_p0460b15║唐福州開元寺沙門志寧釐經合論
X04n0223_p0460b16║十定品第二十七之二
X04n0223_p0460b17║【經】爾時，普賢菩薩即以解脫神通之力，如其所應，為
X04n0223_p0460b18║現色身，令彼一切諸菩薩眾，皆見普賢親近如來，於
X04n0223_p0460b19║此一切菩薩眾中，坐蓮華座；亦見於餘一切世界一
X04n0223_p0460b20║切佛所，從彼次第相續而來；亦見在彼一切佛所，演
X04n0223_p0460b21║說一切諸菩薩行，開示一切智智之道，闡明一切菩
X04n0223_p0460b22║薩神通，分別一切菩薩威德，示現一切三世諸佛。是
X04n0223_p0460b23║時，普眼菩薩及一切菩薩眾，見此神變，其心踊躍，生
X04n0223_p0460b24║大歡喜，莫不頂禮普賢菩薩，心生尊重，如見十方一
X04n0223_p0460c01║切諸佛。是時，以佛大威神力，及諸菩薩信解之力，普
X04n0223_p0460c02║賢菩薩本願力故，自然而雨十千種雲。所謂：種種華
X04n0223_p0460c03║雲、種種鬘雲、種種香雲、種種末香雲、種種蓋雲、種種
X04n0223_p0460c04║衣雲、種種嚴具雲、種種珍寶雲、種種燒香雲、種種繒
X04n0223_p0460c05║綵雲。不可說世界六種震動；奏天音樂，其聲遠聞不
X04n0223_p0460c06║可說世界；放大光明，其光普照不可說世界，令三惡
X04n0223_p0460c07║趣悉得除滅；嚴淨不可說世界，令不可說菩薩入普
X04n0223_p0460c08║賢行，不可說菩薩成普賢行，不可說菩薩於普賢行
X04n0223_p0460c09║願悉得圓滿，成阿耨多羅三藐三菩提。
X04n0223_p0460c10║【論】第七、爾時已下，至三藐三菩提，有十九行半經，
X04n0223_p0460c11║是普賢菩薩為眾現身分。何故得見普賢菩薩？為
X04n0223_p0460c12║存想念，是以見之。以迴體從用，故是普賢身也。以
X04n0223_p0460c13║明想念皆為佛用，故普見一切眾生亦佛用也。釋
X04n0223_p0460c14║義中分為三段：一、爾時，普賢菩薩已下，至示現一
X04n0223_p0460c15║切三世諸佛，有七行經，明普賢菩薩如應現身分。
X04n0223_p0460c16║二、是時，普眼已下，至一切諸佛，有兩行半經，明菩
X04n0223_p0460c17║薩大眾得見普賢菩薩歡喜，如見十方一切諸佛
X04n0223_p0460c18║分。三、是時已下，至三藐三菩提，有十行經，明諸菩
X04n0223_p0460c19║薩信解力，普賢菩薩本願興雲供養，光明普照，息
X04n0223_p0460c20║三惡趣，令諸菩薩入普賢行分。如普賢菩薩如應
X04n0223_p0460c21║現身即見，故將心出入三昧求，即不得見。明無出
X04n0223_p0460c22║入智，不可作出入三昧求，故自非位合道同，智自
X04n0223_p0460c23║會矣。想念而見，且是如應現身，故然後方會其本
X04n0223_p0460c24║身也。餘義如文自具。意明無依住智是普賢之大
X04n0223_p0461a01║體，如應現身是普賢之大用。
X04n0223_p0461a02║【經】爾時，普眼菩薩白佛言：世尊！普賢菩薩是住大威
X04n0223_p0461a03║德者，住無等者，住無過者，住不退者，住平等者，住不
X04n0223_p0461a04║壞者，住一切差別法者，住一切無差別法者，住一切
X04n0223_p0461a05║眾生善巧心所住者，住一切法自在解脫三昧者。佛
X04n0223_p0461a06║言：如是！如是！普眼！如汝所說，普賢菩薩有阿僧祇清
X04n0223_p0461a07║淨功德，所謂：無等莊嚴功德、無量寶功德、不思議海
X04n0223_p0461a08║功德、無量相功德、無邊雲功德、無邊際不可稱讚功
X04n0223_p0461a09║德、無盡法功德、不可說功德、一切佛功德、稱揚讚歎
X04n0223_p0461a10║不可盡功德。
X04n0223_p0461a11║【論】第八、爾時，普眼菩薩已下，至歎不可盡功德。九
X04n0223_p0461a12║行半經明普眼菩薩以十種住法，歎普賢菩薩十
X04n0223_p0461a13║種廣大所住之法。分釋義明普眼歎普賢十種廣
X04n0223_p0461a14║大住，如來歎普賢十廣大功德。其義如文稱歎。
X04n0223_p0461a15║【經】爾時，如來告普賢菩薩言：普賢！汝應為普眼及此
X04n0223_p0461a16║會中諸菩薩眾說十大三昧，令得善入，成滿普賢所
X04n0223_p0461a17║有行願。諸菩薩摩訶薩說此十大三昧故，令過去菩
X04n0223_p0461a18║薩已得出離，現在菩薩今得出離，未來菩薩當得出
X04n0223_p0461a19║離。何等為十？一者、普光大三昧，二者、妙光大三昧，三
X04n0223_p0461a20║者、次第徧往諸佛國土大三昧，四者、清淨深心行大
X04n0223_p0461a21║三昧，五者、知過去莊嚴藏大三昧，六者、智光明藏大
X04n0223_p0461a22║三昧，七者、了知一切世界佛莊嚴大三昧，八者、眾生
X04n0223_p0461a23║差別身大三昧，九者、法界自在大三昧，十者、無礙輪
X04n0223_p0461a24║大三昧。此十大三昧，諸大菩薩乃能善入，去、來、現在
X04n0223_p0461b01║一切諸佛已說、當說、現說。若諸菩薩愛樂尊重，修習
X04n0223_p0461b02║不懈，則得成就如是之人，則名為佛，則名如來，亦則
X04n0223_p0461b03║名為得十力人，亦名導師，亦名大導師，亦名一切智，
X04n0223_p0461b04║亦名一切見，亦名住無礙，亦名達諸境，亦名一切法
X04n0223_p0461b05║自在。此菩薩普入一切世界，而於世界無所著；普入
X04n0223_p0461b06║一切眾生界，而於眾生無所取；普入一切身，而於身
X04n0223_p0461b07║無所礙；普入一切法界，而知法界無有邊；親近三世
X04n0223_p0461b08║一切佛，明見一切諸佛法，巧說一切文字，了達一切
X04n0223_p0461b09║假名，成就一切菩薩清淨道，安住一切菩薩差別行；
X04n0223_p0461b10║於一念中，普得一切三世智，普知一切三世法，普說
X04n0223_p0461b11║一切諸佛教，普轉一切不退輪；於去、來、現在一一世，
X04n0223_p0461b12║普證一切菩提道；於此一一菩提中，普了一切佛所
X04n0223_p0461b13║說。此是諸菩薩法相門，是諸菩薩智覺門，是一切種
X04n0223_p0461b14║智無勝幢門，是普賢菩薩諸行願門，是猛利神通誓
X04n0223_p0461b15║願門，是一切總持辯才門，是三世諸法差別門，是一
X04n0223_p0461b16║切諸佛示現門，是以薩婆若安立一切眾生門，是以
X04n0223_p0461b17║佛神力嚴淨一切世界門。若菩薩入此三昧，得法界
X04n0223_p0461b18║力，無有窮盡；得虗空行，無有障礙；得法王位，無量自
X04n0223_p0461b19║在，譬如世間灌頂受職；得無邊智，一切通達；得廣大
X04n0223_p0461b20║力，十種圓滿；成無諍心，入寂滅際；大悲無畏，猶如師
X04n0223_p0461b21║子；為智慧丈夫，然正法明燈；一切功德歎不可盡，聲
X04n0223_p0461b22║聞、獨覺莫能思議；得法界智，住無動際，而能隨俗種
X04n0223_p0461b23║種開演；住於無相，善入法相；得自性清淨藏，生如來
X04n0223_p0461b24║清淨家；善開種種差別法門，而以智慧了無所有；善
X04n0223_p0461c01║知於時，常行法施；開悟一切，名為智者；普攝眾生，悉
X04n0223_p0461c02║令清淨；以方便智示成佛道，而常修行菩薩之行無
X04n0223_p0461c03║有斷盡；入一切智方便境界，示現種種廣大神通。是
X04n0223_p0461c04║故，普賢！汝今應當分別廣說一切菩薩十大三昧，今
X04n0223_p0461c05║此眾會咸皆願聞。
X04n0223_p0461c06║【論】第九、爾時，如來告普賢菩薩已下，至咸皆樂聞，
X04n0223_p0461c07║有四十五行經，明令普賢菩薩演說十種三昧分。
X04n0223_p0461c08║釋義中分為八段：一、爾時，如來已下，至當得出離，
X04n0223_p0461c09║有四行半經，明佛令普賢說十大三昧分。二、何者
X04n0223_p0461c10║為十已下，至無礙輪大三昧，有六行經，明如來先
X04n0223_p0461c11║自說十三昧名分。三、此十大三昧已下，至當說、現
X04n0223_p0461c12║說，有一行半經，明此三昧十方三世諸佛共所同
X04n0223_p0461c13║說分。其三昧名如來自說者，意明如來是三昧之
X04n0223_p0461c14║體；令普賢說三昧之功用者，明普賢是三昧之用，
X04n0223_p0461c15║以明佛果位中體、用圓滿故。此約體名佛，用是普
X04n0223_p0461c16║賢，此位會體、用自在故。四、若諸菩薩已下，至亦名
X04n0223_p0461c17║一切法自在，有四行半經，明佛歎若聞此三昧，愛
X04n0223_p0461c18║樂修行，名得佛自在分。五、此菩薩已下，至普了一
X04n0223_p0461c19║切佛所說，有九行半經，明修學此十三昧者得於
X04n0223_p0461c20║一切法無所著自在善巧轉佛法輪分。六、此是諸
X04n0223_p0461c21║菩薩法相門已下至嚴淨一切世界門，有五行半
X04n0223_p0461c22║經，明佛歎修此十三昧能入十種法門分。七、若菩
X04n0223_p0461c23║薩入此三昧已下至示現種種廣大神通，有十二
X04n0223_p0461c24║行半經，明佛歎若入此三昧得獲大方便利用示
X04n0223_p0462a01║現成佛不捨修菩薩行分。八、是故已下至咸皆願
X04n0223_p0462a02║聞，有一行半經，明如來勸令普賢說此十三昧德
X04n0223_p0462a03║用自在分。其中文義如經自明。如此十定品已後
X04n0223_p0462a04║十一品，經意以十地中所得出世大悲智成處世
X04n0223_p0462a05║大悲智，令差別智圓滿自在，方成普賢行具足。以
X04n0223_p0462a06║出世悲智是佛果，處世差別智悲是普賢行、是菩
X04n0223_p0462a07║薩道，至出現品二行方終。
X04n0223_p0462a08║第十、爾時已下有十段經，正說十種三昧作用之
X04n0223_p0462a09║功，分其文列後：
X04n0223_p0462a10║【經】爾時，普賢菩薩承如來旨，觀普眼等諸菩薩眾而
X04n0223_p0462a11║告之言：佛子！云何為菩薩摩訶薩普光明三昧？佛子！
X04n0223_p0462a12║此菩薩摩訶薩有十種無盡法。何者為十？所謂：諸佛
X04n0223_p0462a13║出現智無盡、眾生變化智無盡、世界如影智無盡、深
X04n0223_p0462a14║入法界智無盡、善攝菩薩智無盡、菩薩不退智無盡、
X04n0223_p0462a15║善觀一切法義智無盡、善持心力智無盡、住廣大菩
X04n0223_p0462a16║提心智無盡、住一切佛法一切智願力智無盡。佛子！
X04n0223_p0462a17║是名：菩薩摩訶薩十種無盡法。佛子！此菩薩摩訶薩
X04n0223_p0462a18║發十種無邊心。何等為十？所謂：發度脫一切眾生無
X04n0223_p0462a19║邊心、發承事一切諸佛無邊心、發供養一切諸佛無
X04n0223_p0462a20║邊心、發普見一切諸佛無邊心、發受持一切佛法不
X04n0223_p0462a21║忘失無邊心、發示現一切佛無量神變無邊心、發為
X04n0223_p0462a22║得佛力故不捨一切菩提行無邊心、發普入一切智
X04n0223_p0462a23║微細境界說一切佛法無邊心、發普入佛不思議廣
X04n0223_p0462a24║大境界無邊心、發於佛辯才起深志樂領受諸佛法
X04n0223_p0462b01║無邊心、發示現種種自在身入一切如來道場眾會
X04n0223_p0462b02║無邊心。是為十。佛子！此菩薩摩訶薩有十種入三昧
X04n0223_p0462b03║差別智。何者為十？所謂：東方入定西方起，西方入定
X04n0223_p0462b04║東方起，南方入定北方起，北方入定南方起，東北方
X04n0223_p0462b05║入定西南方起，西南方入定東北方起，西北方入定
X04n0223_p0462b06║東南方起，東南方入定西北方起，下方入定上方起，
X04n0223_p0462b07║上方入定下方起。是為十。佛子！此菩薩摩訶薩有十
X04n0223_p0462b08║種入大三昧善巧智。何者為十？佛子！菩薩摩訶薩以
X04n0223_p0462b09║三千大千世界為一蓮華，現身徧此蓮華之上結跏
X04n0223_p0462b10║趺坐，身中復現三千大千世界，其中有百億四天下，
X04n0223_p0462b11║一一四天下現百億身，一一身入百億百億三千大
X04n0223_p0462b12║千世界，於彼世界一一四天下現百億百億菩薩修
X04n0223_p0462b13║行，一一菩薩修行生百億百億決定解，一一決定解
X04n0223_p0462b14║令百億百億根性圓滿，一一根性成百億百億菩薩
X04n0223_p0462b15║法不退業；然所現身非一非多，入定、出定無所錯亂。
X04n0223_p0462b16║佛子！如羅睺羅阿脩羅王，本身長七百由旬，化形長
X04n0223_p0462b17║十六萬八千由旬，於大海中出其半身，與須彌山而
X04n0223_p0462b18║正齊等。佛子！彼阿脩羅王雖化其身長十六萬八千
X04n0223_p0462b19║由旬，然亦不壞本身之相；諸蘊、界、處悉皆如本，心不
X04n0223_p0462b20║錯亂；不於變化身而作他想，於其本身生非己想；本
X04n0223_p0462b21║受生身恒受諸樂，化身常現種種自在神通威力。佛
X04n0223_p0462b22║子！阿脩羅王有貪、恚、癡，具足憍慢，尚能如是變現其
X04n0223_p0462b23║身，何況菩薩摩訶薩能深了達心法如幻，一切世間
X04n0223_p0462b24║皆悉如夢，一切諸佛出興於世皆如影像，一切世界
X04n0223_p0462c01║猶如變化，言語音聲悉皆如響；見如實法，以如實法
X04n0223_p0462c02║而為其身；知一切法本性清淨，了知身心無有實體；
X04n0223_p0462c03║其身普住無量境界，以佛智慧廣大光明淨修一切
X04n0223_p0462c04║菩提之行。佛子！菩薩摩訶薩住此三昧，超過世間，遠
X04n0223_p0462c05║離世間，無能惑亂，無能映奪。佛子！譬如比丘觀察內
X04n0223_p0462c06║身，住不淨觀，審見其身皆是不淨。菩薩摩訶薩亦復
X04n0223_p0462c07║如是，住此三昧，觀察法身，見諸世間普入其身，於中
X04n0223_p0462c08║明見一切世間及世間法，於諸世間及世間法皆無
X04n0223_p0462c09║所著。佛子！是名：菩薩摩訶薩第一普光明大三昧善
X04n0223_p0462c10║巧智。
X04n0223_p0462c11║【論】初、普光明三昧中，約分四門：一、釋三昧名，二、明
X04n0223_p0462c12║三昧之體用，三、舉三昧之境界，四、隨文釋義。一、釋
X04n0223_p0462c13║三昧名者，何故名為普光明三昧？三者，正也。昧者，
X04n0223_p0462c14║定也。識心不現，名之為昧。正智徧周，名之為普。照
X04n0223_p0462c15║迷破惑，名之為光。法無不達，名之為明。二、明三昧
X04n0223_p0462c16║之體用者，此三昧明，以法身根本智為體，十種無
X04n0223_p0462c17║盡智為用。以此義故，佛自說三昧之名，普賢說三
X04n0223_p0462c18║昧之用。三、明舉三昧之境界者，於此初三昧中，略
X04n0223_p0462c19║舉境界。以三千大千世界為一蓮華，現身徧此蓮
X04n0223_p0462c20║華之上，結跏趺坐。於其身中，復現三千大千世界，
X04n0223_p0462c21║其中有百億四天下。一一四天下，現百億身。一一
X04n0223_p0462c22║身，入百億百億三千大千世界。於彼世界，一一四
X04n0223_p0462c23║天下，現百億百億菩薩修行。一一菩薩修行，生百
X04n0223_p0462c24║億百億決定解，令百億百億根性圓滿。一一根性，
X04n0223_p0463a01║成百億百億菩薩法不退業。然所現身，非一非多，
X04n0223_p0463a02║入定出定，無所錯亂。如是後後，倍倍增廣，具如經
X04n0223_p0463a03║說。此是初三昧之境界，意明身土重重，重重相入，
X04n0223_p0463a04║徧周廣大，無盡限故。四、隨文釋義者，於此段略舉
X04n0223_p0463a05║十義：一、普賢菩薩承如來旨，說此三昧，不自己功。
X04n0223_p0463a06║旨者，意也。二、重舉三昧名。三、舉菩薩十種無盡智。
X04n0223_p0463a07║四、明如是菩薩能發十種無邊心。五、明是菩薩有
X04n0223_p0463a08║十種入三昧。六、明十種入三昧善巧智。七、舉羅睺
X04n0223_p0463a09║羅阿脩羅王不壞本身現變化身喻。八、明菩薩深
X04n0223_p0463a10║達心法如幻法門。九、明比丘觀察內身不淨不壞
X04n0223_p0463a11║本身如故喻。十、明菩薩住此三昧觀察法身，見諸
X04n0223_p0463a12║世間及世間法普入其身。如上修學普光明三昧，
X04n0223_p0463a13║以觀法身根本智為體，以十無盡智為用，以發十
X04n0223_p0463a14║無邊心為所行之行，以十種入三昧差別智為三
X04n0223_p0463a15║昧同別自在之力，以十種入三昧善巧智令三昧
X04n0223_p0463a16║身一多佛剎眾生剎現在身內，不廢自身常復如
X04n0223_p0463a17║故。復於身內現無量身，度眾生及供養諸佛。如下
X04n0223_p0463a18║文云：住此三昧觀察法身，見諸世間普入其身。於
X04n0223_p0463a19║中明見一切世間及世間法，於諸世間及世間法
X04n0223_p0463a20║皆無所著，為以法身性自無內外大小中邊量故、
X04n0223_p0463a21║法如是見故、法如是無著故，為從法身無相理所
X04n0223_p0463a22║現世間及世間法皆如影幻體故、為世間及世間
X04n0223_p0463a23║法皆法身一味無二相故、所有報境皆如影像重
X04n0223_p0463a24║重不礙故。如羅睺羅阿脩羅王者，明能攝日光令
X04n0223_p0463b01║世生惱，以羅云攝睺云惱也。阿脩羅云無天，無天
X04n0223_p0463b02║妙戲故。於中化事如經自明。
X04n0223_p0463b03║【經】佛子！云何為菩薩摩訶薩妙光明三昧？佛子！此菩
X04n0223_p0463b04║薩摩訶薩能入三千大千世界微塵數三千大千世
X04n0223_p0463b05║界，於一一世界現三千大千世界微塵數身，一一身
X04n0223_p0463b06║放三千大千世界微塵數光，一一光現三千大千世
X04n0223_p0463b07║界微塵數色，一一色照三千大千世界微塵數世界，
X04n0223_p0463b08║一一世界中調伏三千大千世界微塵數眾生。是諸
X04n0223_p0463b09║世界種種不同，菩薩悉知，所謂：世界雜染、世界清淨、
X04n0223_p0463b10║世界所因、世界建立、世界同住、世界光色、世界來往。
X04n0223_p0463b11║如是一切，菩薩悉知，菩薩悉入。是諸世界亦悉來入
X04n0223_p0463b12║菩薩之身，然諸世界無有雜亂，種種諸法亦不壞滅。
X04n0223_p0463b13║佛子！譬如日出，遶須彌山，照七寶山，其七寶山及寶
X04n0223_p0463b14║山間皆有光影分明顯現，其寶山上所有日影莫不
X04n0223_p0463b15║顯現山間影中，其七山間所有日影亦悉顯現山上
X04n0223_p0463b16║影中。如是展轉，更相影現，或說日影出七寶山，或說
X04n0223_p0463b17║日影出七山間，或說日影入七寶山，或說日影入七
X04n0223_p0463b18║山間；但此日影更相照現，無有邊際，體性非有，亦復
X04n0223_p0463b19║非無，不住於山，不離於山，不住於水，亦不離水。佛子！
X04n0223_p0463b20║菩薩摩訶薩亦復如是，住此妙光廣大三昧，不壞世
X04n0223_p0463b21║界安立之相，不滅世間諸法自性；不住世界內，不住
X04n0223_p0463b22║世界外；於諸世界無所分別，亦不壞於世界之相；觀
X04n0223_p0463b23║一切法一相無相，亦不壞於諸法自性；住真如性，恒
X04n0223_p0463b24║不捨離。佛子！譬如幻師善知幻術，住四衢道作諸幻
X04n0223_p0463c01║事，於一日中、一須臾頃，或現一日，或現一夜，或復現
X04n0223_p0463c02║作七日、七夜、半月、一月、一年、百年，隨其所欲，皆能示
X04n0223_p0463c03║現城邑、聚落、泉流、河海、日月、雲雨、宮殿、屋宅，如是一
X04n0223_p0463c04║切靡不具足；不以示現經年歲故，壞其根本一日、一
X04n0223_p0463c05║時；不以本時極短促故，壞其所現日、月、年、歲；幻相明
X04n0223_p0463c06║現，本日不滅。菩薩摩訶薩亦復如是，入此妙光廣大
X04n0223_p0463c07║三昧，現阿僧祇世界，入一世界。其阿僧祇世界，一一
X04n0223_p0463c08║皆有地、水、火、風、大海、諸山、城邑、聚落、園林、屋宅、天宮、
X04n0223_p0463c09║龍宮、夜叉宮、乾闥婆宮、阿脩羅宮、迦樓羅宮、緊那羅
X04n0223_p0463c10║宮、摩睺羅伽宮，種種莊嚴皆悉具足；欲界、色界、無色
X04n0223_p0463c11║界，小千世界、大千世界，業行果報，死此生彼；一切世
X04n0223_p0463c12║間所有時節、須臾、晝夜、半月、一月、一歲、百歲、成劫、壞
X04n0223_p0463c13║劫，雜染國土、清淨國土、廣大國土、狹小國土，於中諸
X04n0223_p0463c14║佛出興于世，佛剎清淨，菩薩眾會周帀圍遶，神通自
X04n0223_p0463c15║在，教化眾生；其諸國土所在方處，無量人眾悉皆充
X04n0223_p0463c16║滿，殊形異趣種種眾生無量無邊不可思議去、來、現
X04n0223_p0463c17║在清淨業力，出生無量上妙珍寶，如是等事咸悉示
X04n0223_p0463c18║現，入一世界。菩薩於此普皆明見、普入、普觀、普思、普
X04n0223_p0463c19║了，以無盡智皆如實知，不以彼世界多故壞此一世
X04n0223_p0463c20║界，不以此世界一故壞彼多世界。何以故？菩薩知一
X04n0223_p0463c21║切法皆無我故，是名：入無命法、無作法者；菩薩於一
X04n0223_p0463c22║切世間勤修行無諍法故，是名：住無我法者；菩薩如
X04n0223_p0463c23║實見一切身皆從緣起故，是名：住無眾生法者；菩薩
X04n0223_p0463c24║知一切生滅法皆從因生故，是名：住無補特伽羅法
X04n0223_p0464a01║者；菩薩知諸法本性平等故，是名：住無意生、無摩納
X04n0223_p0464a02║婆法者；菩薩知一切法本性寂靜故，是名：住寂靜法
X04n0223_p0464a03║者；菩薩知一切法一相故，是名：住無分別法者；菩薩
X04n0223_p0464a04║知法界無有種種差別法故，是名：住不思議法者；菩
X04n0223_p0464a05║薩勤修一切方便，善調伏眾生故，是名：住大悲法者。
X04n0223_p0464a06║佛子！菩薩如是能以阿僧祇世界入一世界，知無數
X04n0223_p0464a07║眾生種種差別，見無數菩薩各各發趣，觀無數諸佛
X04n0223_p0464a08║處處出興；彼諸如來所演說法，其諸菩薩悉能領受；
X04n0223_p0464a09║亦見自身於中修行，然不捨此處而見在彼，亦不捨
X04n0223_p0464a10║彼處而見在此，彼身、此身無有差別，入法界故；常勤
X04n0223_p0464a11║觀察無有休息，不捨智慧無退轉故。如有幻師，隨於
X04n0223_p0464a12║一處作諸幻術，不以幻地故壞於本地，不以幻日故
X04n0223_p0464a13║壞於本日；菩薩摩訶薩亦復如是，於無國土現有國
X04n0223_p0464a14║土，於有國土現無國土；於有眾生現無眾生，於無眾
X04n0223_p0464a15║生現有眾生；無色現色，色現無色；初不亂後，後不亂
X04n0223_p0464a16║初。菩薩了知一切世法悉亦如是，同於幻化；知法幻
X04n0223_p0464a17║故，知智幻；知智幻故，知業幻；知智幻、業幻已，起於幻
X04n0223_p0464a18║智，觀一切業如世幻者，不於處外而現其幻，亦不於
X04n0223_p0464a19║幻外而有其處。菩薩摩訶薩亦復如是，不於虗空外
X04n0223_p0464a20║入世間，亦不於世間外入虗空。何以故？虗空、世間無
X04n0223_p0464a21║差別故，住於世間亦住虗空。菩薩摩訶薩於虗空中
X04n0223_p0464a22║能見、能修一切世間種種差別妙莊嚴業，於一念頃
X04n0223_p0464a23║悉能了知無數世界若成、若壞，亦知諸劫相續次第，
X04n0223_p0464a24║能於一念現無數劫，亦不令其一念廣大。菩薩摩訶
X04n0223_p0464b01║薩得不思議解脫幻智，到於彼岸，住於幻際，入世幻
X04n0223_p0464b02║數，思惟諸法悉皆如幻，不違幻世，盡於幻智，了知三
X04n0223_p0464b03║世與幻無別，決定通達心無邊際。如諸如來住如幻
X04n0223_p0464b04║智，其心平等；菩薩摩訶薩亦復如是，知諸世間皆悉
X04n0223_p0464b05║如幻，於一切處皆無所著、無有我所。如彼幻師作諸
X04n0223_p0464b06║幻事，雖不與彼幻事同住，而於幻事亦無迷惑；菩薩
X04n0223_p0464b07║摩訶薩亦復如是，知一切法到於彼岸，心不計我能
X04n0223_p0464b08║入於法，亦不於法而有錯亂。是為菩薩摩訶薩第二
X04n0223_p0464b09║妙光明大三昧善巧智。
X04n0223_p0464b10║【論】第二、妙光明三昧者，於此段中，四義如前：一、釋
X04n0223_p0464b11║三昧名，二、明三昧體用，如下自明。三、明三昧之境
X04n0223_p0464b12║界，四、隨文釋義。一、釋三昧名者，為明法身理智體
X04n0223_p0464b13║淨，能現妙光，以立其名。二、釋三昧之體用者，明此
X04n0223_p0464b14║三昧還以根本智為體，幻智為用。三、明三昧之境
X04n0223_p0464b15║界者，以入三千大千世界微塵數三千大千世界，
X04n0223_p0464b16║於一一世界中復現三千大千世界微塵數身，乃
X04n0223_p0464b17║至一一身放三千大千世界微塵數光，具如經說。
X04n0223_p0464b18║乃至菩薩身中能現一切聖凡國土，更相照現，重
X04n0223_p0464b19║重相入等，是此三昧之境界，具如經說。四、隨文釋
X04n0223_p0464b20║義者，復分為二：一、長科經意，二、隨文解釋。一、長科
X04n0223_p0464b21║經意者，於此段中，長科為十段：一、佛子！已下一行
X04n0223_p0464b22║經，是普賢菩薩告眾重舉三昧之名分。二、佛子！此
X04n0223_p0464b23║菩薩已下，至種種諸法亦不壞滅，有十一行經，明
X04n0223_p0464b24║入三昧境界廣狹，身土照現，互相涉入，光影重重，
X04n0223_p0464c01║不雜亂分。三、佛子！譬如日出已下，至亦不離水，有
X04n0223_p0464c02║八行經，明以日光照現七寶山及大海水及山間，
X04n0223_p0464c03║以此日光影更相照現，影像重重，無盡光影喻分。
X04n0223_p0464c04║四、佛子！菩薩摩訶薩已下，至恒不捨離，有五行經，
X04n0223_p0464c05║明如是菩薩住妙光廣大三昧，不壞世間相，不壞
X04n0223_p0464c06║真性，二俱不住，二俱不壞分。五、佛子！譬如幻師已
X04n0223_p0464c07║下，至本日不滅，有七行經，明以幻師幻作日月、年
X04n0223_p0464c08║歲、長短不同，不壞本日喻分。六、菩薩摩訶薩已下，
X04n0223_p0464c09║至不壞彼多世界，有十七行經，明菩薩入此妙光
X04n0223_p0464c10║大三昧，能一多世界更互相入，各不妨礙分。七、何
X04n0223_p0464c11║以故已下，至是名住大悲法者，有十一行經，明菩
X04n0223_p0464c12║薩住無我法，於諸法自他境界，身之及心無所妨
X04n0223_p0464c13║礙分。八、佛子已下，至無退轉故，有六行半經，明此
X04n0223_p0464c14║菩薩以不可數世界入一世界，善知無數眾生差
X04n0223_p0464c15║別，菩薩趣入差別，佛處處出興皆現自身，於彼一
X04n0223_p0464c16║一佛所修行諸行，而身彼此無去來，能同異自在
X04n0223_p0464c17║分。九、如有幻師已下，至後不亂初，有五行半經，明
X04n0223_p0464c18║以幻師喻菩薩實智所生，如幻喻分。十、菩薩了知
X04n0223_p0464c19║一切智幻故已下，至下有二十行半經，明入此妙
X04n0223_p0464c20║光明大三昧，得智幻門自在分。四、隨文釋義者，此
X04n0223_p0464c21║一段以根本無作智性自徧周，以如影智顯現諸
X04n0223_p0464c22║境自他相，入一多自在，由根本智故多入一中，猶
X04n0223_p0464c23║如影智一現多境，各身色相狀差別故。如世界所
X04n0223_p0464c24║因者，今生修是來世因。世界建立者，明各各世界
X04n0223_p0465a01║建立法則故。世界同住者，一世界中有多類眾生
X04n0223_p0465a02║同住。光色世界者，或有眾生於佛光中住故。如此
X04n0223_p0465a03║日月星，是帝王及人中眾生共業所化，精光昇上，
X04n0223_p0465a04║復有天住居其中故。往來者，於虗空中持轉往來，
X04n0223_p0465a05║此菩薩悉知。如八部神名，如初會中已釋。補特伽
X04n0223_p0465a06║羅法者，數取趣，明數取惡法趣於苦果。摩納婆法，
X04n0223_p0465a07║教儒童法，餘如經自具。
X04n0223_p0465a08║【經】佛子！云何為菩薩摩訶薩次第徧往諸佛國土神
X04n0223_p0465a09║通三昧？佛子！此菩薩摩訶薩過於東方無數世界，復
X04n0223_p0465a10║過爾所世界微塵數世界，於彼諸世界中入此三昧，
X04n0223_p0465a11║或剎那入，或須臾入，或相續入，或日初分時入，或日
X04n0223_p0465a12║中分時入，或日後分時入，或夜初分時入，或夜中分
X04n0223_p0465a13║時入，或夜後分時入，或一日入，或五日入，或半月入，
X04n0223_p0465a14║或一月入，或一年入，或百年入，或千年入，或百千年
X04n0223_p0465a15║入，或億年入，或百千億年入，或百千那由他億年入，
X04n0223_p0465a16║或一劫入，或百劫入，或百千劫入，或百千那由他億
X04n0223_p0465a17║劫入，或無數劫入，或無量劫入，或無邊劫入，或無等
X04n0223_p0465a18║劫入，或不可數劫入，或不可稱劫入，或不可思劫入，
X04n0223_p0465a19║或不可量劫入，或不可說劫入，或不可說不可說劫
X04n0223_p0465a20║入，若久若近，若法若時，種種不同。菩薩於彼不生分
X04n0223_p0465a21║別，心無染著，不作二，不作不二，不作普，不作別；雖離
X04n0223_p0465a22║此分別，而以神通方便從三昧起，於一切法不忘不
X04n0223_p0465a23║失，至於究竟。譬如日天子，周行照耀，晝夜不住，日出
X04n0223_p0465a24║名晝，日沒名夜，晝亦不生，夜亦不滅；菩薩摩訶薩於
X04n0223_p0465b01║無數世界入神通三昧，入三昧已，明見爾所無數世
X04n0223_p0465b02║界亦復如是。佛子！是為菩薩摩訶薩第三次第徧往
X04n0223_p0465b03║諸佛國土神通大三昧善巧智。
X04n0223_p0465b04║【論】第三、次第徧往諸佛國土神通三昧者，於此段
X04n0223_p0465b05║中，約有三門：一、釋三昧名；二、釋三昧體用；三、隨文
X04n0223_p0465b06║釋義。一、釋三昧名者，何故名為徧往諸佛國土神
X04n0223_p0465b07║通三昧？為此三昧以理性自性徧周，即智用自體
X04n0223_p0465b08║徧周；以智用自體徧周，即神通徧周。此明約理智
X04n0223_p0465b09║自體徧周，以如幻智應物動寂，依根本智恒無來
X04n0223_p0465b10║往彼此延促，以此立名，名為徧往諸佛國土神通
X04n0223_p0465b11║三昧。二、釋三昧體用者，此三昧以法性身為體，以
X04n0223_p0465b12║根本智起如幻智為用。此如幻智如空谷響，應物
X04n0223_p0465b13║成音，自無體故。以此二智以法為體，但有德用而
X04n0223_p0465b14║無所依，乃至一切眾生心本來如是故。但為智自
X04n0223_p0465b15║無性，不能自了，逐境成迷，故以止、觀二門照之，迷
X04n0223_p0465b16║解依本。此約法身為止體，約觀十二緣生成智體
X04n0223_p0465b17║用，明定能發慧，觀能起智。三、隨文釋義者，二義如
X04n0223_p0465b18║前。一、長科經意者，於此段中，長科為四段：一、佛子
X04n0223_p0465b19║已下，至神通三昧，有一行半，經明普賢重舉三昧
X04n0223_p0465b20║之名分。二、佛子！此菩薩已下，至於究竟，有十六行
X04n0223_p0465b21║半，經明入三昧延促自在，無所分別，於諸法不忘
X04n0223_p0465b22║失分。三、譬如日天子已下，至亦復如是，有三行半，
X04n0223_p0465b23║經明舉日天子照臨四天下，晝夜無生滅喻分。四、
X04n0223_p0465b24║佛子已下，至善巧智，有一行半，經明都舉已上，總
X04n0223_p0465c01║結其三昧之名分。已上文義自具，不煩更釋。
X04n0223_p0465c02║【經】佛子！云何為菩薩摩訶薩清淨深心行三昧？佛子！
X04n0223_p0465c03║此菩薩摩訶薩知諸佛身數等眾生，見無量佛過阿
X04n0223_p0465c04║僧祇世界微塵數。於彼一一諸如來所，以一切種種
X04n0223_p0465c05║妙香而作供養，以一切種種妙華而作供養，以一切
X04n0223_p0465c06║種種蓋大如阿僧祇佛剎而作供養，以超過一切世
X04n0223_p0465c07║界一切上妙莊嚴具而作供養，散一切種種寶而作
X04n0223_p0465c08║供養，以一切種種莊嚴具莊嚴經行處而作供養，以
X04n0223_p0465c09║一切無數上妙摩尼寶藏而作供養，以佛神力所流
X04n0223_p0465c10║出過諸天上味飲食而作供養，一切佛剎種種上妙
X04n0223_p0465c11║諸供養具能以神力普皆攝取而作供養。於彼一一
X04n0223_p0465c12║諸如來所，恭敬尊重，頭頂禮敬，舉身布地，請問佛法，
X04n0223_p0465c13║讚佛平等，稱揚諸佛廣大功德，入於諸佛所入大悲，
X04n0223_p0465c14║得佛平等無礙之力，於一念頃一切佛所勤求妙法；
X04n0223_p0465c15║然於諸佛出興於世、入般涅槃，如是之相皆無所得。
X04n0223_p0465c16║如散動心，了別所緣，心起不知何所緣起，心滅不知
X04n0223_p0465c17║何所緣滅；此菩薩摩訶薩亦復如是，終不分別如來
X04n0223_p0465c18║出世及涅槃相。佛子！如日中陽𦦨，不從雲生，不從池
X04n0223_p0465c19║生，不處於陸，不住於水，非有、非無，非善、非惡，非清、非
X04n0223_p0465c20║濁，不堪飲漱，不可穢汙，非有體、非無體，非有味、非無
X04n0223_p0465c21║味，以因緣故而現水相，為識所了，遠望似水而興水
X04n0223_p0465c22║想，近之則無，本想自滅；此菩薩摩訶薩亦復如是，不
X04n0223_p0465c23║得如來出興於世及涅槃相。諸佛有相及以無相，皆
X04n0223_p0465c24║是想心之所分別。佛子！此三昧名為：清淨深心行。菩
X04n0223_p0466a01║薩摩訶薩於此三昧，入已而起，起已不失。譬如有人，
X04n0223_p0466a02║從睡得寤，憶所夢事，覺時雖無夢中境界，而能憶念，
X04n0223_p0466a03║心不忘失；菩薩摩訶薩亦復如是，入於三昧，見佛聞
X04n0223_p0466a04║法，從定而起，憶持不忘，而以此法開曉一切道場眾
X04n0223_p0466a05║會，莊嚴一切諸佛國土，無量義趣悉得明達，一切法
X04n0223_p0466a06║門皆亦清淨，然大智炬，長諸佛種，無畏具足，辯才不
X04n0223_p0466a07║竭，開示演說甚深法藏。是為菩薩摩訶薩第四清淨
X04n0223_p0466a08║深心行大三昧善巧智。
X04n0223_p0466a09║【論】第四、清淨深心行三昧。於此段中，三門如前。一、
X04n0223_p0466a10║釋三昧之名者。何故名為清淨深心行三昧？以菩
X04n0223_p0466a11║薩已修空無相之理智，得身如理智徧周之身，起
X04n0223_p0466a12║前理智徧周之身，以善巧智加行，深心供養。隨所
X04n0223_p0466a13║供養一切諸佛香華蓋等十事，而心不壞。法身智
X04n0223_p0466a14║身，無作無想，是故以立其名。二、釋三昧之體用者。
X04n0223_p0466a15║以法身根本智為體，起方便善巧智，興十事供養
X04n0223_p0466a16║等眾生數佛為用。三、隨文釋義。二義如前。一、長科
X04n0223_p0466a17║經意者。於此段中，科為四段：一、佛子已下一行，經
X04n0223_p0466a18║明普賢菩薩重舉三昧之名。二、佛子！此菩薩已下，
X04n0223_p0466a19║至不分別如來出世及涅槃相，有十八行半，經明
X04n0223_p0466a20║以香華蓋等十事，供養等眾生數諸佛分。三、佛子！
X04n0223_p0466a21║如日中陽𦦨已下，至皆是心想之所分別，有七行，
X04n0223_p0466a22║經明舉日中陽𦦨，喻菩薩得知如來出興滅度分。
X04n0223_p0466a23║四、佛子！此三昧已下，至善巧智，有十行，經明入三
X04n0223_p0466a24║昧，如夢中所見境界，憶念不忘，為人善說喻分。二、
X04n0223_p0466b01║隨文釋義者。其義如文。但入觀者，善得其宜。先須
X04n0223_p0466b02║入無思無心定，得法身之理，稱虗空之性，方可於
X04n0223_p0466b03║根本智方便起智，興供養心。起用須得自在，稱理
X04n0223_p0466b04║智而為之。若也但修空無相法身，即於智不能起
X04n0223_p0466b05║用。若但一向生想，不見無相法身，即純是有為。一
X04n0223_p0466b06║一依此十定，次第方便，一一經文，自具明矣。
X04n0223_p0466b07║【經】佛子！云何為菩薩摩訶薩知過去莊嚴藏三昧？佛
X04n0223_p0466b08║子！此菩薩摩訶薩能知過去諸佛出現，所謂：劫次第
X04n0223_p0466b09║中諸剎次第，剎次第中諸劫次第，劫次第中諸佛出
X04n0223_p0466b10║現次第，佛出現次第中說法次第，說法次第中諸心
X04n0223_p0466b11║樂次第，心樂次第中諸根次第，根次第中調伏次第，
X04n0223_p0466b12║調伏次第中諸佛壽命次第，壽命次第中知億那由
X04n0223_p0466b13║他年歲數量次第。佛子！此菩薩摩訶薩得如是無邊
X04n0223_p0466b14║次第智故，則知過去諸佛，則知過去諸剎，則知過去
X04n0223_p0466b15║法門，則知過去諸劫，則知過去諸法，則知過去諸心，
X04n0223_p0466b16║則知過去諸解，則知過去諸眾生，則知過去諸煩惱，
X04n0223_p0466b17║則知過去諸儀式，則知過去諸清淨。佛子！此三昧名：
X04n0223_p0466b18║過去清淨藏，於一念中，能入百劫，能入千劫，能入百
X04n0223_p0466b19║千劫，能入百千億那由他劫，能入無數劫，能入無量
X04n0223_p0466b20║劫，能入無邊劫，能入無等劫，能入不可數劫，能入不
X04n0223_p0466b21║可稱劫，能入不可思劫，能入不可量劫，能入不可說
X04n0223_p0466b22║劫，能入不可說不可說劫。佛子！彼菩薩摩訶薩入此
X04n0223_p0466b23║三昧，不滅現在，不緣過去。佛子！彼菩薩摩訶薩從此
X04n0223_p0466b24║三昧起，於如來所受十種不可思議灌頂法，亦得、亦
X04n0223_p0466c01║清淨、亦成就、亦入、亦證、亦滿、亦持，平等了知三輪清
X04n0223_p0466c02║淨。何等為十？一者、辯不違義，二者、說法無盡，三者、訓
X04n0223_p0466c03║詞無失，四者、樂說不斷，五者、心無恐畏，六者、語必誠
X04n0223_p0466c04║實，七者、眾生所依，八者、救脫三界，九者、善根最勝，十
X04n0223_p0466c05║者、調御妙法。佛子！此是十種灌頂法。若菩薩入此三
X04n0223_p0466c06║昧，從三昧起，無間則得。如歌羅邏入胎藏時，於一念
X04n0223_p0466c07║間，識則託生；菩薩摩訶薩亦復如是，從此定起，於如
X04n0223_p0466c08║來所，一念則得此十種法。佛子！是名：菩薩摩訶薩第
X04n0223_p0466c09║五知過去莊嚴藏大三昧善巧智。
X04n0223_p0466c10║【論】第五、知過去莊嚴藏三昧。於此段中，三門如前。
X04n0223_p0466c11║一、釋三昧名者，何故名為知過去莊嚴藏大三昧？
X04n0223_p0466c12║此菩薩入此定中，能知過去諸佛出現、劫剎諸佛
X04n0223_p0466c13║出現法門，以嚴自心。根本智具差別智，以此成名，
X04n0223_p0466c14║為前之三昧，興其供養。於定中須知劫剎諸佛出
X04n0223_p0466c15║興之次第法門。二、釋三昧之體用者，以根本智為
X04n0223_p0466c16║體，知劫剎次第差別智為用。已下如文。三、隨文釋
X04n0223_p0466c17║義者，三輪者，神通、記、心。正教是三輪，清淨明此三
X04n0223_p0466c18║昧，得神通，善記不忘，善說諸法。如歌羅邏者，此云
X04n0223_p0466c19║薄酪，謂初受胎如薄酪。自餘如文自具。
X04n0223_p0466c20║
X04n0223_p0466c21║大方廣佛新華嚴經合論卷第六十八
X04n0223_p0466c22║
X04n0223_p0466c23║音切
X04n0223_p0466c24║儒（人朱切。）漱（所奏切。）覺（教音。）邏（郎佐切。）酪（盧各切。）錯（倉各切。）暎（於敬
X04n0223_p0467a01║切。）蔽（必袂切。）