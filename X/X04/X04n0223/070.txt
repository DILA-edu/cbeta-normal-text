X04n0223_p0472a14║
X04n0223_p0472a15║
X04n0223_p0472a16║
X04n0223_p0472a17║大方廣佛新華嚴經合論卷第七十
X04n0223_p0472a18║唐于闐國三藏沙門實叉難陀譯經
X04n0223_p0472a19║唐太原方山長者李通玄造論
X04n0223_p0472a20║唐福州開元寺沙門志寧釐經合論
X04n0223_p0472a21║十定品第二十七之四
X04n0223_p0472a22║【經】佛子！云何為菩薩摩訶薩法界自在三昧？佛子！此
X04n0223_p0472a23║菩薩摩訶薩於自眼處乃至意處入三昧，名：法界自
X04n0223_p0472a24║在。菩薩於自身一一毛孔中入此三昧，自然能知諸
X04n0223_p0472b01║世間，知諸世間法，知諸世界，知億那由他世界，知阿
X04n0223_p0472b02║僧祇世界，知不可說佛剎微塵數世界；見一切世界
X04n0223_p0472b03║中有佛出興，菩薩眾會悉皆充滿，光明清淨，淳善無
X04n0223_p0472b04║雜，廣大莊嚴，種種眾寶以為嚴飾。菩薩於彼，或一劫、
X04n0223_p0472b05║百劫、千劫、億劫、百千億那由他劫、無數劫、無量劫、無
X04n0223_p0472b06║邊劫、無等劫、不可數劫、不可稱劫、不可思劫、不可量
X04n0223_p0472b07║劫、不可說劫、不可說不可說劫、不可說不可說佛剎
X04n0223_p0472b08║微塵數劫，修菩薩行，常不休息。又於如是無量劫中
X04n0223_p0472b09║住此三昧，亦入，亦起，亦成就世界，亦調伏眾生，亦徧
X04n0223_p0472b10║了法界，亦普知三世，亦演說諸法，亦現大神通，種種
X04n0223_p0472b11║方便無著無礙；以於法界得自在故，善分別眼，善分
X04n0223_p0472b12║別耳，善分別鼻，善分別舌，善分別身，善分別意，如是
X04n0223_p0472b13║種種差別不同，悉善分別，盡其邊際。菩薩如是善知
X04n0223_p0472b14║見已，能生起十千億陀羅尼法光明，成就十千億清
X04n0223_p0472b15║淨行，獲得十千億諸根，圓滿十千億神通，能入十千
X04n0223_p0472b16║億三昧，成就十千億神力，長養十千億諸力，圓滿十
X04n0223_p0472b17║千億深心，運動十千億力持，示現十千億神變，具足
X04n0223_p0472b18║十千億菩薩無礙，圓滿十千億菩薩助道，積集十千
X04n0223_p0472b19║億菩薩藏，照明十千億菩薩方便，演說十千億諸義，
X04n0223_p0472b20║成就十千億諸願，出生十千億迴向，淨治十千億菩
X04n0223_p0472b21║薩正位，明了十千億法門，開示十千億演說，修治十
X04n0223_p0472b22║千億菩薩清淨。佛子！菩薩摩訶薩復有無數功德、無
X04n0223_p0472b23║量功德、無邊功德、無等功德、不可數功德、不可稱功
X04n0223_p0472b24║德、不可思功德、不可量功德、不可說功德、無盡功德。
X04n0223_p0472c01║佛子！此菩薩於如是功德，皆已辦具，皆已積集，皆已
X04n0223_p0472c02║莊嚴，皆已清淨，皆已瑩徹，皆已攝受，皆能出生，皆可
X04n0223_p0472c03║稱歎，皆得堅固，皆已成就。佛子！菩薩摩訶薩住此三
X04n0223_p0472c04║昧，為東方十千阿僧祇佛剎微塵數名號諸佛之所
X04n0223_p0472c05║攝受，一一名號復有十千阿僧祇佛剎微塵數佛，各
X04n0223_p0472c06║各差別；如東方，南、西、北方，四維、上、下，亦復如是。微塵
X04n0223_p0472c07║諸佛悉現其前，為現諸佛清淨剎，為說諸佛無量身，
X04n0223_p0472c08║為說諸佛難思眼，為說諸佛無量耳，為說諸佛清淨
X04n0223_p0472c09║鼻，為說諸佛清淨舌，為說諸佛無住心，為說如來無
X04n0223_p0472c10║上神通，令修如來無上菩提，令得如來清淨音聲，開
X04n0223_p0472c11║示如來不退法輪，顯示如來無邊眾會，令入如來無
X04n0223_p0472c12║邊祕密，讚歎如來一切善根，令入如來平等之法，宣
X04n0223_p0472c13║說如來三世種性，示現如來無量色相，闡揚如來護
X04n0223_p0472c14║念之法，演暢如來微妙法音，辯明一切諸佛世界，宣
X04n0223_p0472c15║揚一切諸佛三昧，示現諸佛眾會次第，護持諸佛不
X04n0223_p0472c16║思議法，說一切法猶如幻化，明諸法性無有動轉，開
X04n0223_p0472c17║示一切無上法輪，讚美如來無量功德，令入一切諸
X04n0223_p0472c18║三昧雲，令知其心如幻如化、無邊無盡。佛子！菩薩摩
X04n0223_p0472c19║訶薩住此法界自在三昧時，彼十方各十千阿僧祇
X04n0223_p0472c20║佛剎微塵數名號如來，一一名中各有十千阿僧祇
X04n0223_p0472c21║佛剎微塵數佛同時護念，令此菩薩得無邊身；令此
X04n0223_p0472c22║菩薩得無礙心；令此菩薩於一切法得無忘念；令此
X04n0223_p0472c23║菩薩於一切法得決定慧；令此菩薩轉更聰敏，於一
X04n0223_p0472c24║切法皆能領受；令此菩薩於一切法悉能明了；令此
X04n0223_p0473a01║菩薩諸根猛利，於神通法悉得善巧；令此菩薩境界
X04n0223_p0473a02║無礙，周行法界恒不休息；令此菩薩得無礙智，畢竟
X04n0223_p0473a03║清淨；令此菩薩以神通力，一切世界示現成佛。佛子！
X04n0223_p0473a04║菩薩摩訶薩住此三昧，得十種海。何者為十？所謂：得
X04n0223_p0473a05║諸佛海，咸覩見故；得眾生海，悉調伏故；得諸法海，能
X04n0223_p0473a06║以智慧悉了知故；得諸剎海，以無性、無作神通皆往
X04n0223_p0473a07║詣故；得功德海，一切修行悉圓滿故；得神通海，能廣
X04n0223_p0473a08║示現令開悟故；得諸根海，種種不同悉善知故；得諸
X04n0223_p0473a09║心海，知一切眾生種種差別無量心故；得諸行海，能
X04n0223_p0473a10║以願力悉圓滿故；得諸願海，悉使成就永清淨故。佛
X04n0223_p0473a11║子！菩薩摩訶薩得如是十種海已，復得十種殊勝。何
X04n0223_p0473a12║等為十？一者、於一切眾生中最為第一，二者、於一切
X04n0223_p0473a13║諸天中最為殊特，三者、於一切梵王中最極自在，四
X04n0223_p0473a14║者、於諸世間無所染著，五者、一切世間無能暎蔽，六
X04n0223_p0473a15║者、一切諸魔不能惑亂，七者、普入諸趣無所罣礙，八
X04n0223_p0473a16║者、處處受生知不堅固，九者、一切佛法皆得自在，十
X04n0223_p0473a17║者、一切神通悉能示現。佛子！菩薩摩訶薩得如是十
X04n0223_p0473a18║種殊勝已，復得十種力，於眾生界修習諸行。何等為
X04n0223_p0473a19║十？一謂：勇健力，調伏世間故；二謂：精進力，恒不退轉
X04n0223_p0473a20║故；三謂：無著力，離諸垢染故；四謂：寂靜力，於一切法
X04n0223_p0473a21║無諍論故；五謂：逆順力，於一切法心自在故；六謂：法
X04n0223_p0473a22║性力，於諸義中得自在故；七謂：無礙力，智慧廣大故；
X04n0223_p0473a23║八謂：無畏力，能說諸法故；九謂：辯才力，能持諸法故；
X04n0223_p0473a24║十謂：開示力，智慧無邊故。佛子！此十種力是廣大力、
X04n0223_p0473b01║最勝力、無能摧伏力、無量力、善集力、不動力、堅固力、
X04n0223_p0473b02║智慧力、成就力、勝定力、清淨力、極清淨力、法身力、法
X04n0223_p0473b03║光明力、法燈力、法門力、無能壞力、極勇猛力、大丈夫
X04n0223_p0473b04║力、善丈夫修習力、成正覺力、過去積集善根力、安住
X04n0223_p0473b05║無量善根力、住如來力力、心思惟力、增長菩薩歡喜
X04n0223_p0473b06║力、出生菩薩淨信力、增長菩薩勇猛力、菩提心所生
X04n0223_p0473b07║力、菩薩清淨深心力、菩薩殊勝深心力、菩薩善根熏
X04n0223_p0473b08║習力、究竟諸法力、無障礙身力、入方便善巧法門力、
X04n0223_p0473b09║清淨妙法力、安住大勢一切世間不能傾動力、一切
X04n0223_p0473b10║眾生無能暎蔽力。佛子！此菩薩摩訶薩於如是無量
X04n0223_p0473b11║功德法，能生、能成就、能圓滿、能照明、能具足、能徧具
X04n0223_p0473b12║足、能廣大、能堅固、能增長、能淨治、能徧淨治。此菩薩
X04n0223_p0473b13║功德邊際、智慧邊際、修行邊際、法門邊際、自在邊際、
X04n0223_p0473b14║苦行邊際、成就邊際、清淨邊際、出離邊際、法自在邊
X04n0223_p0473b15║際，無能說者。此菩薩所獲得、所成就、所趣入、所現前、
X04n0223_p0473b16║所有境界、所有觀察、所有證入、所有清淨、所有了知、
X04n0223_p0473b17║所有建立一切法門，於不可說劫無能說盡。佛子！菩
X04n0223_p0473b18║薩摩訶薩住此三昧，能了知無數、無量、無邊、無等、不
X04n0223_p0473b19║可數、不可稱、不可思、不可量、不可說、不可說不可說
X04n0223_p0473b20║一切三昧。彼一一三昧所有境界無量廣大，於境界
X04n0223_p0473b21║中若入、若起、若住，所有相狀、所有示現、所有行處、所
X04n0223_p0473b22║有等流、所有自性、所有除滅、所有出離，如是一切靡
X04n0223_p0473b23║不明見。佛子！譬如無熱惱大龍王宮流出四河，無濁、
X04n0223_p0473b24║無雜、無有垢穢，光色清淨猶如虗空。其池四面各有
X04n0223_p0473c01║一口，一一口中流出一河，於象口中出恒伽河，師子
X04n0223_p0473c02║口中出私陀河，於牛口中出信度河，於馬口中出縛
X04n0223_p0473c03║蒭河。其四大河流出之時，恒伽河口流出銀沙，私陀
X04n0223_p0473c04║河口流出金剛沙，信度河口流出金沙，縛蒭河口流
X04n0223_p0473c05║出琉璃沙；恒伽河口作白銀色，私陀河口作金剛色，
X04n0223_p0473c06║信度河口作黃金色，縛蒭河口作琉璃色，一一河口
X04n0223_p0473c07║廣一由旬。其四大河既流出已，各共圍遶大池七帀，
X04n0223_p0473c08║隨其方面，四向分流，澒涌奔馳，入於大海。其河旋遶，
X04n0223_p0473c09║一一之間有天寶所成優鉢羅華、波頭摩華、拘物頭
X04n0223_p0473c10║華、芬陀利華，奇香發越，妙色清淨；種種華葉、種種臺
X04n0223_p0473c11║蘂，悉是眾寶自然暎徹，咸放光明，互相照現。其無熱
X04n0223_p0473c12║池周圍廣大五十由旬，眾寶妙沙徧布其底，種種摩
X04n0223_p0473c13║尼以為嚴飾，無量妙寶莊嚴其岸，栴檀妙香普散其
X04n0223_p0473c14║中，優鉢羅華、波頭摩華、拘物頭華、芬陀利華及餘寶
X04n0223_p0473c15║華皆悉徧滿；微風吹動，香氣遠徹，華林、寶樹周帀圍
X04n0223_p0473c16║遶；日光出時，普皆照明池河內外一切眾物，接影連
X04n0223_p0473c17║輝，成光明網；如是眾物，若遠、若近，若高、若下，若廣、若
X04n0223_p0473c18║狹，若麤、若細，乃至極小一沙一塵，悉有妙寶光明鑒
X04n0223_p0473c19║徹，靡不於中日輪影現，亦復展轉更相現影；如是眾
X04n0223_p0473c20║影，不增、不減，非合、非散，皆如本質而得明見。佛子！如
X04n0223_p0473c21║無熱大池，於四口中流出四河，入於大海；菩薩摩訶
X04n0223_p0473c22║薩亦復如是，從四辯才流出諸行，究竟入於一切智
X04n0223_p0473c23║海。如恒伽大河，從銀色象口流出銀沙；菩薩摩訶薩
X04n0223_p0473c24║亦復如是，以義辯才說一切如來所說一切義門，出
X04n0223_p0474a01║生一切清淨白法，究竟入於無礙智海。如私陀大河，
X04n0223_p0474a02║從金剛色師子口流出金剛沙；菩薩摩訶薩亦復如
X04n0223_p0474a03║是，以法辯才為一切眾生說佛金剛句，引出金剛智，
X04n0223_p0474a04║究竟入於無礙智海。如信度大河，從金色牛口流出
X04n0223_p0474a05║金沙；菩薩摩訶薩亦復如是，以訓辭辯說隨順世間
X04n0223_p0474a06║緣起方便，開悟眾生，令皆歡喜，調伏成熟，究竟入於
X04n0223_p0474a07║緣起方便海。如縛蒭大河，於琉璃色馬口流出琉璃
X04n0223_p0474a08║沙；菩薩摩訶薩亦復如是，以無盡辯雨百千億那由
X04n0223_p0474a09║他不可說法，令其聞者皆得潤洽，究竟入於諸佛法
X04n0223_p0474a10║海。如四大河，隨順圍遶無熱池已，四方入海；菩薩摩
X04n0223_p0474a11║訶薩亦復如是，成就隨順身業、隨順語業、隨順意業，
X04n0223_p0474a12║成就智為前導身業、智為前導語業、智為前導意業，
X04n0223_p0474a13║四方流注，究竟入於一切智海。佛子！何者名為菩薩
X04n0223_p0474a14║四方？佛子！所謂：見一切佛而得開悟，聞一切法受持
X04n0223_p0474a15║不忘，圓滿一切波羅蜜行，大悲說法滿足眾生。如四
X04n0223_p0474a16║大河圍遶大池，於其中間，優鉢羅華、波頭摩華、拘物
X04n0223_p0474a17║頭華、芬陀利華皆悉徧滿；菩薩摩訶薩亦復如是，於
X04n0223_p0474a18║菩提心中間，不捨眾生，說法調伏，悉令圓滿無量三
X04n0223_p0474a19║昧，見佛國土莊嚴清淨。如無熱大池，寶樹圍遶；菩薩
X04n0223_p0474a20║摩訶薩亦復如是，現佛國土莊嚴圍遶，令諸眾生趣
X04n0223_p0474a21║向菩提。如無熱大池，其中縱廣五十由旬，清淨無濁；
X04n0223_p0474a22║菩薩摩訶薩亦復如是，菩提之心其量無邊，善根充
X04n0223_p0474a23║滿，清淨無濁。如無熱大池，以無量寶莊嚴其岸，散栴
X04n0223_p0474a24║檀香徧滿其中；菩薩摩訶薩亦復如是，以百千億十
X04n0223_p0474b01║種智寶莊嚴菩提心大願之岸，普散一切眾善妙香。
X04n0223_p0474b02║如無熱大池，底布金沙，種種摩尼間錯莊嚴；菩薩摩
X04n0223_p0474b03║訶薩亦復如是，微妙智慧周徧觀察不可思議菩薩
X04n0223_p0474b04║解脫，種種法寶間錯莊嚴，得一切法無礙光明，住於
X04n0223_p0474b05║一切諸佛所住，入於一切甚深方便。如阿那婆達多
X04n0223_p0474b06║龍王，永離龍中所有熱惱；菩薩摩訶薩亦復如是，永
X04n0223_p0474b07║離一切世間憂惱，雖現受生而無染著。如四大河，潤
X04n0223_p0474b08║澤一切閻浮提地，既潤澤已，入於大海；菩薩摩訶薩
X04n0223_p0474b09║亦復如是，以四智河，潤澤天、人、沙門、婆羅門，令其普
X04n0223_p0474b10║入阿耨多羅三藐三菩提智慧大海。以四種力而為
X04n0223_p0474b11║莊嚴。何者為四？一者、願智河，救護調伏一切眾生，常
X04n0223_p0474b12║不休息；二者、波羅蜜智河，修菩提行，饒益眾生，去、來、
X04n0223_p0474b13║今世相續無盡，究竟入於諸佛智海；三者菩薩三昧
X04n0223_p0474b14║智河，無數三昧以為莊嚴，見一切佛，入諸佛海；四者
X04n0223_p0474b15║大悲智河，大慈自在，普救眾生，方便攝取，無有休息，
X04n0223_p0474b16║修行祕密功德之門，究竟入於十力大海。如四大河，
X04n0223_p0474b17║從無熱池既流出已，究竟無盡，入於大海；菩薩摩訶
X04n0223_p0474b18║薩亦復如是，以大願力修菩薩行，自在知見無有窮
X04n0223_p0474b19║盡，究竟入於一切智海。如四大河，入於大海，無能為
X04n0223_p0474b20║礙令不入者；菩薩摩訶薩亦復如是，常勤修習普賢
X04n0223_p0474b21║行願，成就一切智慧光明，住於一切佛菩提法，入如
X04n0223_p0474b22║來智無有障礙。如四大河，奔流入海，經於累劫亦無
X04n0223_p0474b23║疲厭；菩薩摩訶薩亦復如是，以普賢行願，盡未來劫
X04n0223_p0474b24║修菩薩行，入如來海不生疲厭。佛子！如日光出時，無
X04n0223_p0474c01║熱池中，金沙、銀沙、金剛沙、琉璃沙及餘一切種種寶
X04n0223_p0474c02║物，皆有日影於中顯現；其金沙等一切寶物，亦各展
X04n0223_p0474c03║轉而現其影，互相鑒徹，無所妨礙。菩薩摩訶薩亦復
X04n0223_p0474c04║如是，住此三昧，於自身一一毛孔中，悉見不可說不
X04n0223_p0474c05║可說佛剎微塵數諸佛如來，亦見彼佛所有國土、道
X04n0223_p0474c06║場、眾會，一一佛所聽法、受持、信解、供養，各經不可說
X04n0223_p0474c07║不可說億那由他劫，而不想念時節長短，其諸眾會
X04n0223_p0474c08║亦無迫隘。何以故？以微妙心，入無邊法界故，入無等
X04n0223_p0474c09║差別業果故，入不可思議三昧境界故，入不思議思
X04n0223_p0474c10║惟境界故，入一切佛自在境界故，得一切佛所護念
X04n0223_p0474c11║故，得一切佛大神變故，得諸如來難得難知十種力
X04n0223_p0474c12║故，入普賢菩薩行圓滿境界故，得一切佛無勞倦神
X04n0223_p0474c13║通力故。佛子！菩薩摩訶薩雖能於定一念入出，而亦
X04n0223_p0474c14║不廢長時在定，亦無所著；雖於境界無所依住，而亦
X04n0223_p0474c15║不捨一切所緣；雖善入剎那際，而為利益一切眾生，
X04n0223_p0474c16║現佛神通無有厭足；雖等入法界，而不得其邊；雖無
X04n0223_p0474c17║所住、無有處所，而恒趣入一切智道，以變化力普入
X04n0223_p0474c18║無量眾生眾中，具足莊嚴一切世界；雖離世間顛倒
X04n0223_p0474c19║分別，超過一切分別之地，亦不捨於種種諸相；雖能
X04n0223_p0474c20║具足方便善巧，而究竟清淨；雖不分別菩薩諸地，而
X04n0223_p0474c21║皆已善入。佛子！譬如虗空，雖能容受一切諸物，而離
X04n0223_p0474c22║有、無。菩薩摩訶薩亦復如是，雖普入一切世間，而離
X04n0223_p0474c23║世間想；雖勤度一切眾生，而離眾生想；雖深知一切
X04n0223_p0474c24║法，而離諸法想；雖樂見一切佛，而離諸佛想；雖善入
X04n0223_p0475a01║種種三昧，而知一切法自性皆如，無所染著；雖以無
X04n0223_p0475a02║邊辯才演無盡法句，而心恒住離文字法；雖樂觀察
X04n0223_p0475a03║無言說法，而恒示現清淨音聲；雖住一切離言法際，
X04n0223_p0475a04║而恒示現種種色相；雖教化眾生，而知一切法畢竟
X04n0223_p0475a05║性空；雖勤修大悲度脫眾生，而知眾生界無盡無散；
X04n0223_p0475a06║雖了達法界常住不變，而以三輪調伏眾生恒不休
X04n0223_p0475a07║息；雖常安住如來所住，而智慧清淨，心無怖畏，分別
X04n0223_p0475a08║演說種種諸法，轉於法輪常不休息。佛子！是為菩薩
X04n0223_p0475a09║摩訶薩第九法界自在大三昧善巧智。
X04n0223_p0475a10║【論】第九、法界自在三昧者，明此菩薩於自身一一
X04n0223_p0475a11║毛孔中入三昧，自然能知諸世間及知世間法，及
X04n0223_p0475a12║十方虗空界中一切世間法悉皆知盡，乃至佛菩
X04n0223_p0475a13║薩大眾亦皆知盡。何以故？以智稱法界故，以智無
X04n0223_p0475a14║中邊大小量故，如虗空故，智體性明白故。於一毛
X04n0223_p0475a15║孔中，虗空無大小量，即等虗空界，悉能徧知十方
X04n0223_p0475a16║世界一切境界。此不可以情識籌量知，當可以亡
X04n0223_p0475a17║思方便定顯發之後，理智現前，方可堪為。此乃定
X04n0223_p0475a18║盡想亡，無思無心，以無作智印方會，故名法界自
X04n0223_p0475a19║在三昧。不在情作，任智徧知，故名法界自在。此經
X04n0223_p0475a20║云：如蟲食芥子，孔中虗空無損減。以無思之智可
X04n0223_p0475a21║見，以思知之者，即乖身邊見盡，即十方與身量同
X04n0223_p0475a22║一性，無表裏故情存即隔。如無熱惱大龍王宮流
X04n0223_p0475a23║出四河者，准經說香山頂上有阿耨達池，其池四
X04n0223_p0475a24║方各流出一河，東面私陀河師子口中流出金剛
X04n0223_p0475b01║沙，東入震旦國便入東海；南面恒伽河從象口流
X04n0223_p0475b02║出銀沙，流入南印度便入南海；西面信度河從牛
X04n0223_p0475b03║口流出黃金沙，流入信度國便入西海；北面縛蒭
X04n0223_p0475b04║河從琉璃馬口流出琉璃沙，入波斯拂林國便入
X04n0223_p0475b05║北海。其池縱廣五十由旬，隨方面口各一由旬，於
X04n0223_p0475b06║中表法經自具明。優鉢羅華此云青蓮華，波頭摩
X04n0223_p0475b07║華此云赤蓮華，拘物頭華此云小白華，其華未開
X04n0223_p0475b08║時華葉郁蹙然，因立其名。芬陀利華此云百葉白
X04n0223_p0475b09║蓮華。如阿那婆達多龍王者，阿者無也，那婆達多
X04n0223_p0475b10║者熱惱也，言此龍永離龍中之熱惱故。於中文義
X04n0223_p0475b11║表法一一如經自具。
X04n0223_p0475b12║【經】佛子！云何為菩薩摩訶薩無礙輪三昧？佛子！菩薩
X04n0223_p0475b13║摩訶薩入此三昧時，住無礙身業、無礙語業、無礙意
X04n0223_p0475b14║業，住無礙佛國土，得無礙成就眾生智，獲無礙調伏
X04n0223_p0475b15║眾生智，放無礙光明，現無礙光明網，示無礙廣大變
X04n0223_p0475b16║化，轉無礙清淨法輪，得菩薩無礙自在；普入諸佛力，
X04n0223_p0475b17║普住諸佛智；作佛所作，淨佛所淨；現佛神通，令佛歡
X04n0223_p0475b18║喜；行如來行，住如來道；常得親近無量諸佛，作諸佛
X04n0223_p0475b19║事，紹諸佛種。佛子！菩薩摩訶薩住此三昧已，觀一切
X04n0223_p0475b20║智，總觀一切智，別觀一切智，隨順一切智，顯示一切
X04n0223_p0475b21║智，攀緣一切智；見一切智，總見一切智，別見一切智；
X04n0223_p0475b22║於普賢菩薩廣大願、廣大心、廣大行、廣大所趣、廣大
X04n0223_p0475b23║所入、廣大光明、廣大出現、廣大護念、廣大變化、廣大
X04n0223_p0475b24║道，不斷不退，無休無替，無倦無捨，無散無亂，常增進，
X04n0223_p0475c01║恒相續。何以故？此菩薩摩訶薩於諸法中，成就大願，
X04n0223_p0475c02║發行大乘，入於佛法大方便海；以勝願力，於諸菩薩
X04n0223_p0475c03║所行之行，智慧明照，皆得善巧；具足菩薩神通變化，
X04n0223_p0475c04║善能護念一切眾生；如去、來、今一切諸佛之所護念，
X04n0223_p0475c05║於諸眾生恒起大悲，成就如來不變異法。佛子！譬如
X04n0223_p0475c06║有人，以摩尼寶置色衣中，其摩尼寶雖同衣色，不捨
X04n0223_p0475c07║自性。菩薩摩訶薩亦復如是，成就智慧以為心寶，觀
X04n0223_p0475c08║一切智普皆明現，然不捨於菩薩諸行。何以故？菩薩
X04n0223_p0475c09║摩訶薩發大誓願，利益一切眾生，度脫一切眾生，承
X04n0223_p0475c10║事一切諸佛，嚴淨一切世界，安慰眾生，深入法海；為
X04n0223_p0475c11║淨眾生界，現大自在，給施眾生，普照世間；入於無邊
X04n0223_p0475c12║幻化法門，不退不轉，無疲無厭。佛子！譬如虗空持眾
X04n0223_p0475c13║世界，若成若住，無厭無倦，無羸無朽，無散無壞，無變
X04n0223_p0475c14║無異，無有差別，不捨自性。何以故？虗空自性，法應爾
X04n0223_p0475c15║故。菩薩摩訶薩亦復如是，立無量大願，度一切眾生，
X04n0223_p0475c16║心無厭倦。佛子！譬如涅槃，去、來、現在無量眾生於中
X04n0223_p0475c17║滅度，終無厭倦。何以故？一切諸法本性清淨，是謂涅
X04n0223_p0475c18║槃，云何於中而有厭倦？菩薩摩訶薩亦復如是，為欲
X04n0223_p0475c19║度脫一切眾生皆令出離而現於世，云何而起疲厭
X04n0223_p0475c20║之心？佛子！如薩婆若，能令過去、未來、現在一切菩薩
X04n0223_p0475c21║於諸佛家已、現、當生，乃至令成無上菩提，終不疲厭。
X04n0223_p0475c22║何以故？一切智與法界無二故，於一切法無所著故。
X04n0223_p0475c23║菩薩摩訶薩亦復如是，其心平等住一切智，云何而
X04n0223_p0475c24║有疲厭之心？佛子！此菩薩摩訶薩有一蓮華，其華廣
X04n0223_p0476a01║大盡十方際，以不可說葉、不可說寶、不可說香而為
X04n0223_p0476a02║莊嚴；其不可說寶復各示現種種眾寶，清淨妙好，極
X04n0223_p0476a03║善安住；其華常放眾色光明，普照十方一切世界無
X04n0223_p0476a04║所障礙；真金為網，彌覆其上；寶鐸徐搖，出微妙音，其
X04n0223_p0476a05║音演暢一切智法。此大蓮華具足如來清淨莊嚴，一
X04n0223_p0476a06║切善根之所生起，吉祥為表，神力所現，有十千阿僧
X04n0223_p0476a07║祇清淨功德，菩薩妙道之所成就，一切智心之所流
X04n0223_p0476a08║出，十方佛影於中顯現，世間瞻仰猶如佛塔，眾生見
X04n0223_p0476a09║者無不禮敬，從能了幻正法所生，一切世間不可為
X04n0223_p0476a10║喻。菩薩摩訶薩於此華上結跏趺坐，其身大小與華
X04n0223_p0476a11║相稱。一切諸佛神力所加，令菩薩身一一毛孔各出
X04n0223_p0476a12║百萬億那由他不可說佛剎微塵數光明，一一光明
X04n0223_p0476a13║現百萬億那由他不可說佛剎微塵數摩尼寶，其寶
X04n0223_p0476a14║皆名：普光明藏，種種色相以為莊嚴，無量功德之所
X04n0223_p0476a15║成就，眾寶及華以為羅網彌覆其上，散百千億那由
X04n0223_p0476a16║他殊勝妙香，無量色相種種莊嚴，復現不思議寶莊
X04n0223_p0476a17║嚴蓋以覆其上；一一摩尼寶悉現百萬億那由他不
X04n0223_p0476a18║可說佛剎微塵數樓閣，一一樓閣現百萬億那由他
X04n0223_p0476a19║不可說佛剎微塵數蓮華藏師子之座，一一師子座
X04n0223_p0476a20║現百萬億那由他不可說佛剎微塵數光明，一一光
X04n0223_p0476a21║明現百萬億那由他不可說佛剎微塵數色相，一一
X04n0223_p0476a22║色相現百萬億那由他不可說佛剎微塵數光明輪，
X04n0223_p0476a23║一一光明輪現百萬億那由他不可說佛剎微塵數
X04n0223_p0476a24║毗盧遮那摩尼寶華，一一華現百萬億那由他不可
X04n0223_p0476b01║說佛剎微塵數臺，一一臺現百萬億那由他不可說
X04n0223_p0476b02║佛剎微塵數佛，一一佛現百萬億那由他不可說佛
X04n0223_p0476b03║剎微塵數神變，一一神變淨百萬億那由他不可說
X04n0223_p0476b04║佛剎微塵數眾生眾，一一眾生眾中現百萬億那由
X04n0223_p0476b05║他不可說佛剎微塵數諸佛自在，一一自在雨百萬
X04n0223_p0476b06║億那由他不可說佛剎微塵數佛法，一一佛法有百
X04n0223_p0476b07║萬億那由他不可說佛剎微塵數修多羅，一一修多
X04n0223_p0476b08║羅說百萬億那由他不可說佛剎微塵數法門，一一
X04n0223_p0476b09║法門有百萬億那由他不可說佛剎微塵數金剛智
X04n0223_p0476b10║所入法輪，差別言辭各別演說；一一法輪成就百萬
X04n0223_p0476b11║億那由他不可說佛剎微塵數眾生界，一一眾生界
X04n0223_p0476b12║有百萬億那由他不可說佛剎微塵數眾生，於佛法
X04n0223_p0476b13║中而得調伏。佛子！菩薩摩訶薩住此三昧，示現如是
X04n0223_p0476b14║神通境界無量變化，悉知如幻而不染著，安住無邊
X04n0223_p0476b15║不可說法。自性清淨、法界實相、如來種性無礙際中，
X04n0223_p0476b16║無去無來，非先非後，甚深無底，現量所得，以智自入，
X04n0223_p0476b17║不由他悟，心不迷亂亦無分別，為去、來、今一切諸佛
X04n0223_p0476b18║之所稱讚，從諸佛力之所流出，入於一切諸佛境界，
X04n0223_p0476b19║體性如實，淨眼現證，慧眼普見，成就佛眼為世明燈，
X04n0223_p0476b20║行於智眼所知境界，廣能開示微妙法門，成菩提心，
X04n0223_p0476b21║趣勝丈夫，於諸境界無有障礙，入智種性，出生諸智，
X04n0223_p0476b22║離世生法而現受生，神通變化，方便調伏。如是一切
X04n0223_p0476b23║無非善巧，功德解欲悉皆清淨，最極微妙具足圓滿，
X04n0223_p0476b24║智慧廣大猶如虗空，善能觀察眾聖境界；信行願力
X04n0223_p0476c01║堅固不動，功德無盡，世所稱歎；於一切佛所觀之藏、
X04n0223_p0476c02║大菩提處、一切智海、集眾妙寶、為大智者，猶如蓮華
X04n0223_p0476c03║自性清淨，眾生見者皆生歡喜、咸得利益；智光普照
X04n0223_p0476c04║見無量佛，淨一切法，所行寂靜；於諸佛法究竟無礙，
X04n0223_p0476c05║恒以方便住佛菩提功德行中而得出生；具菩薩智，
X04n0223_p0476c06║為菩薩首，一切諸佛共所護念；得佛威神，成佛法身，
X04n0223_p0476c07║念力難思，於境一緣而無所緣；其行廣大無相無礙，
X04n0223_p0476c08║等于法界無量無邊；所證菩提猶如虗空，無有邊際，
X04n0223_p0476c09║無所縛著；於諸世間普作饒益，一切智海善根所流，
X04n0223_p0476c10║悉能通達無量境界；已善成就清淨施法，住菩薩心，
X04n0223_p0476c11║淨菩薩種，能隨順生諸佛菩提；於諸佛法皆得善巧，
X04n0223_p0476c12║具微妙行，成堅固力；一切諸佛自在威神，眾生難聞，
X04n0223_p0476c13║菩薩悉知；入不二門，住無相法，雖復永捨一切諸相，
X04n0223_p0476c14║而能廣說種種諸法；隨諸眾生心樂欲解，悉使調伏，
X04n0223_p0476c15║咸令歡喜；法界為身無有分別，智慧境界不可窮盡；
X04n0223_p0476c16║志常勇猛，心恒平等，見一切佛功德邊際，了一切劫
X04n0223_p0476c17║差別次第，開示一切法，安住一切剎，嚴淨一切諸佛
X04n0223_p0476c18║國土，顯現一切正法光明，演去、來、今一切佛法，示諸
X04n0223_p0476c19║菩薩所住之處；為世明燈，生諸善根，永離世間，常生
X04n0223_p0476c20║佛所；得佛智慧，明了第一，一切諸佛皆共攝受；已入
X04n0223_p0476c21║未來諸佛之數，從諸善友而得出生，所有志求皆無
X04n0223_p0476c22║不果；具大威德，住增上意，隨所聽聞咸能善說，亦為
X04n0223_p0476c23║開示聞法善根；住實際輪，於一切法心無障礙，不捨
X04n0223_p0476c24║諸行，離諸分別；於一切法心無動念，得智慧眼，滅諸
X04n0223_p0477a01║癡闇，悉能明照一切佛法，不壞諸有而生其中；了知
X04n0223_p0477a02║一切諸有境界，從本已來無有動作，身、語、意業皆悉
X04n0223_p0477a03║無邊；雖隨世俗演說種種無量文字，而恒不壞離文
X04n0223_p0477a04║字法；深入佛海，知一切法但有假名，於諸境界無繫
X04n0223_p0477a05║無著；了一切法空無所有，所修諸行從法界生，猶如
X04n0223_p0477a06║虗空無相無形；深入法界隨順演說，於一境門生一
X04n0223_p0477a07║切智；觀十力地，以智修學，智為橋梁；至薩婆若，以智
X04n0223_p0477a08║慧眼見法無礙；善入諸地，知種種義，一一法門悉得
X04n0223_p0477a09║明了，所有大願靡不成就。佛子！菩薩摩訶薩以此開
X04n0223_p0477a10║示一切如來無差別性，此是無礙方便之門，此能出
X04n0223_p0477a11║生菩薩眾會，此法唯是三昧境界，此能勇進入薩婆
X04n0223_p0477a12║若，此能開顯諸三昧門，此能無礙普入諸剎，此能調
X04n0223_p0477a13║伏一切眾生，此能住於無眾生際，此能開示一切佛
X04n0223_p0477a14║法，此於境界皆無所得。雖一切時演說開示，而恒遠
X04n0223_p0477a15║離妄想分別；雖知諸法皆無所作，而能示現一切作
X04n0223_p0477a16║業；雖知諸佛無有二相，而能顯示一切諸佛；雖知無
X04n0223_p0477a17║色，而演說諸色；雖知無受，而演說諸受；雖知無想，而
X04n0223_p0477a18║演說諸想；雖知無行，而演說諸行；雖知無識，而演說
X04n0223_p0477a19║諸識，恒以法輪開示一切；雖知法無生，而常轉法輪；
X04n0223_p0477a20║雖知法無差別，而說諸差別門；雖知諸法無有生滅，
X04n0223_p0477a21║而說一切生滅之相；雖知諸法無麤無細，而說諸法
X04n0223_p0477a22║麤細之相；雖知諸法無上、中、下，而能宣說最上之法；
X04n0223_p0477a23║雖知諸法不可言說，而能演說清淨言辭；雖知諸法
X04n0223_p0477a24║無內無外，而說一切內外諸法；雖知諸法不可了知，
X04n0223_p0477b01║而說種種智慧觀察；雖知諸法無有真實，而說出離
X04n0223_p0477b02║真實之道；雖知諸法畢竟無盡，而能演說盡諸有漏；
X04n0223_p0477b03║雖知諸法無違無諍，然亦不無自他差別；雖知諸法
X04n0223_p0477b04║畢竟無師，而常尊敬一切師長；雖知諸法不由他悟，
X04n0223_p0477b05║而常尊敬諸善知識；雖知諸法無轉，而轉法輪；雖知
X04n0223_p0477b06║諸法無起，而示諸因緣；雖知諸法無有前際，而廣說
X04n0223_p0477b07║過去；雖知諸法無有後際，而廣說未來；雖知諸法無
X04n0223_p0477b08║有中際，而廣說現在；雖知諸法無有作者，而說諸作
X04n0223_p0477b09║業；雖知諸法無有因緣，而說諸集因；雖知諸法無有
X04n0223_p0477b10║等比，而說平等、不平等道；雖知諸法無有言說，而決
X04n0223_p0477b11║定說三世之法；雖知諸法無有所依，而說依善法而
X04n0223_p0477b12║得出離；雖知法無身，而廣說法身；雖知三世諸佛無
X04n0223_p0477b13║邊，而能演說唯有一佛；雖知法無色，而現種種色；雖
X04n0223_p0477b14║知法無見，而廣說諸見；雖知法無相，而說種種相；雖
X04n0223_p0477b15║知諸法無有境界，而廣宣說智慧境界；雖知諸法無
X04n0223_p0477b16║有差別，而說行、果種種差別；雖知諸法無有出離，而
X04n0223_p0477b17║說清淨諸出離行；雖知諸法本來常住，而說一切諸
X04n0223_p0477b18║流轉法；雖知諸法無有照明，而恒廣說照明之法。佛
X04n0223_p0477b19║子！菩薩摩訶薩入如是大威德三昧智輪，則能證得
X04n0223_p0477b20║一切佛法，則能趣入一切佛法，則能成就，則能圓滿，
X04n0223_p0477b21║則能積集，則能清淨，則能安住，則能了達，與一切法
X04n0223_p0477b22║自性相應。而此菩薩摩訶薩不作是念：有若干諸菩
X04n0223_p0477b23║薩、若干菩薩法、若干菩薩究竟、若干幻究竟、若干化
X04n0223_p0477b24║究竟、若干神通成就、若干智成就、若干思惟、若干證
X04n0223_p0477c01║入、若干趣向、若干境界。何以故？菩薩三昧如是體性、
X04n0223_p0477c02║如是無邊、如是殊勝故。此三昧種種境界、種種威力、
X04n0223_p0477c03║種種深入，所謂：入不可說智門，入離分別諸莊嚴，入
X04n0223_p0477c04║無邊殊勝波羅蜜，入無數禪定，入百千億那由他不
X04n0223_p0477c05║可說廣大智，入見無邊佛勝妙藏，入於境界不休息，
X04n0223_p0477c06║入清淨信解助道法，入諸根猛利大神通，入於境界
X04n0223_p0477c07║心無礙，入見一切佛平等眼，入積集普賢勝志行，入
X04n0223_p0477c08║住那羅延妙智身，入諸如來智慧海，入起無量種自
X04n0223_p0477c09║地神變，入生一切佛無盡智門，入住一切佛現前境
X04n0223_p0477c10║界，入淨普賢菩薩自在智，入開示無比普門智，入普
X04n0223_p0477c11║知法界一切微細境界，入普現法界一切微細境界，
X04n0223_p0477c12║入一切殊勝智光明，入一切自在邊際，入一切辯才
X04n0223_p0477c13║法門際，入徧法界智慧身，入成就一切處徧行道，入
X04n0223_p0477c14║善住一切差別三昧，入知一切諸佛心。
X04n0223_p0477c15║
X04n0223_p0477c16║大方廣佛新華嚴經合論卷第七十
X04n0223_p0477c17║
X04n0223_p0477c18║音切
X04n0223_p0477c19║蒭（測隅切。）羸（力為切。）朽（許九切。）澒（胡動切。）鑒（古陷切。）替（他計切。）郁
X04n0223_p0477c20║（於六切。）蹙（子六切。）