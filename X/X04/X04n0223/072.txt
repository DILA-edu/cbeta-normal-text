X04n0223_p0484a03║
X04n0223_p0484a04║
X04n0223_p0484a05║
X04n0223_p0484a06║
X04n0223_p0484a07║
X04n0223_p0484a08║大方廣佛新華嚴經合論卷第七十二
X04n0223_p0484a09║唐于闐國三藏沙門實叉難陀譯經
X04n0223_p0484a10║唐太原方山長者李通玄造論
X04n0223_p0484a11║唐福州開元寺沙門志寧釐經合論
X04n0223_p0484a12║十通品第二十八之餘
X04n0223_p0484a13║【經】佛子！菩薩摩訶薩以出生無量阿僧祇色身莊嚴
X04n0223_p0484a14║智通，知一切法遠離色相，無差別相，無種種相，無無
X04n0223_p0484a15║量相，無分別相，無青、黃、赤、白相。菩薩如是入於法界，
X04n0223_p0484a16║能現其身作種種色，所謂：無邊色、無量色、清淨色、莊
X04n0223_p0484a17║嚴色、普徧色、無比色、普照色、增上色、無違逆色、具諸
X04n0223_p0484a18║相色、離眾惡色、大威力色、可尊重色、無窮盡色、眾雜
X04n0223_p0484a19║妙色、極端嚴色、不可量色、善守護色、能成熟色、隨化
X04n0223_p0484a20║者色、無障礙色、甚明徹色、無垢濁色、極澄淨色、大勇
X04n0223_p0484a21║健色、不思議方便色、不可壞色、離瑕翳色、無障闇色、
X04n0223_p0484a22║善安住色、妙莊嚴色、諸相端嚴色、種種隨好色、大尊
X04n0223_p0484a23║貴色、妙境界色、善磨瑩色、清淨深心色、熾然明盛色、
X04n0223_p0484a24║最勝廣大色、無間斷色、無所依色、無等比色、充滿不
X04n0223_p0484b01║可說佛剎色、增長色、堅固攝受色、最勝功德色、隨諸
X04n0223_p0484b02║心樂色、清淨解了色、積集眾妙色、善巧決定色、無有
X04n0223_p0484b03║障礙色、虗空明淨色、清淨可樂色、離諸塵垢色、不可
X04n0223_p0484b04║稱量色、妙見色、普見色、隨時示現色、寂靜色、離貪色、
X04n0223_p0484b05║真寔福田色、能作安隱色、離諸怖畏色、離愚癡行色、
X04n0223_p0484b06║智慧勇猛色、身相無礙色、遊行普徧色、心無所依色、
X04n0223_p0484b07║大慈所起色、大悲所現色、平等出離色、具足福德色、
X04n0223_p0484b08║隨心憶念色、無邊妙寶色、寶藏光明色、眾生信樂色、
X04n0223_p0484b09║一切智現前色、歡喜眼色、眾寶莊嚴第一色、無有處
X04n0223_p0484b10║所色、自在示現色、種種神通色、生如來家色、過諸譬
X04n0223_p0484b11║喻色、周徧法界色、眾皆往詣色、種種色、成就色、出離
X04n0223_p0484b12║色、隨所化者威儀色、見無厭足色、種種明淨色、能放
X04n0223_p0484b13║無數光網色、不可說光明種種差別色、不可思香光
X04n0223_p0484b14║明超過三界色、不可量日輪光明照曜色、示現無比
X04n0223_p0484b15║月身色、無量可愛樂華雲色、出生種種蓮華鬘雲莊
X04n0223_p0484b16║嚴色、超過一切世間香𦦨普熏色、出生一切如來藏
X04n0223_p0484b17║色、不可說音聲開示演暢一切法色、具足一切普賢
X04n0223_p0484b18║行色。佛子！菩薩摩訶薩深入如是無色法界，能現此
X04n0223_p0484b19║等種種色身，令所化者見，令所化者念，為所化者轉
X04n0223_p0484b20║法輪，隨所化者時，隨所化者相，令所化者親近，令所
X04n0223_p0484b21║化者開悟，為所化者起種種神通，為所化者現種種
X04n0223_p0484b22║自在，為所化者施種種能事。是名：菩薩摩訶薩為度
X04n0223_p0484b23║一切眾生故勤修成就第八無數色身智神通。
X04n0223_p0484b24║【論】第八一段，有四十一行經，明出生無量阿僧祇
X04n0223_p0484c01║色身莊嚴智通大用。
X04n0223_p0484c02║【經】佛子！菩薩摩訶薩以一切法智通，知一切法無有
X04n0223_p0484c03║名字、無有種性，無來、無去，非異、非不異，非種種、非不
X04n0223_p0484c04║種種，非二、非不二，無我、無比，不生、不滅，不動、不壞，無
X04n0223_p0484c05║實、無虗，一相、無相，非無、非有，非法、非非法，不隨於俗、
X04n0223_p0484c06║非不隨俗，非業、非非業，非報、非非報，非有為、非無為，
X04n0223_p0484c07║非第一義、非不第一義，非道、非非道，非出離、非不出
X04n0223_p0484c08║離，非量、非無量，非世間、非出世間，非從因生、非不從
X04n0223_p0484c09║因生，非決定、非不決定，非成就、非不成就，非出、非不
X04n0223_p0484c10║出，非分別、非不分別，非如理、非不如理。此菩薩不取
X04n0223_p0484c11║世俗諦，不住第一義，不分別諸法，不建立文字，隨順
X04n0223_p0484c12║寂滅性，不捨一切願，見義知法，興布法雲，降霔法雨；
X04n0223_p0484c13║雖知實相不可言說，而以方便無盡辯才，隨法、隨義
X04n0223_p0484c14║次第開演；以於諸法言辭辯說皆得善巧，大慈大悲
X04n0223_p0484c15║悉已清淨；能於一切離文字法中出生文字，與法、與
X04n0223_p0484c16║義隨順無違；為說諸法悉從緣起，雖有言說而無所
X04n0223_p0484c17║著；演一切法辯才無盡，分別安立，開發示導，令諸法
X04n0223_p0484c18║性具足明顯，斷眾疑網悉得清淨；雖攝眾生不捨真
X04n0223_p0484c19║實，於不二法而無退轉，常能演說無礙法門，以眾妙
X04n0223_p0484c20║音隨眾生心，普雨法雨而不失時。是名：菩薩摩訶薩
X04n0223_p0484c21║第九一切法智神通。
X04n0223_p0484c22║【論】第九一段，有二十二行半經，明以一切法智通
X04n0223_p0484c23║大用。此明於根本無作智，起一切差別智故。
X04n0223_p0484c24║【經】佛子！菩薩摩訶薩以一切法滅盡三昧智通，於念
X04n0223_p0485a01║念中入一切法滅盡三昧，亦不退菩薩道，不捨菩薩
X04n0223_p0485a02║事，不捨大慈大悲心；修習波羅蜜未嘗休息，觀察一
X04n0223_p0485a03║切佛國土無有厭倦；不捨度眾生願，不斷轉法輪事，
X04n0223_p0485a04║不廢教化眾生業，不捨供養諸佛行，不捨一切法自
X04n0223_p0485a05║在門，不捨常見一切佛，不捨常聞一切法；知一切法
X04n0223_p0485a06║平等無礙，自在成就一切佛法，所有勝願皆得圓滿；
X04n0223_p0485a07║了知一切國土差別，入佛種性到於彼岸；能於彼彼
X04n0223_p0485a08║諸世界中，學一切法，了法無相；知一切法皆從緣起，
X04n0223_p0485a09║無有體性，然隨世俗方便演說；雖於諸法心無所住，
X04n0223_p0485a10║然順眾生諸根欲樂，方便為說種種諸法。此菩薩住
X04n0223_p0485a11║三昧時，隨其心樂，或住一劫，或住百劫，或住千劫，或
X04n0223_p0485a12║住億劫，或住百億劫，或住千億劫，或住百千億劫，或
X04n0223_p0485a13║住那由他億劫，或住百那由他億劫，或住千那由他
X04n0223_p0485a14║億劫，或住百千那由他億劫，或住無數劫，或住無量
X04n0223_p0485a15║劫，乃至或住不可說不可說劫。菩薩入此一切法滅
X04n0223_p0485a16║盡三昧，雖復經於爾所劫住，而身不離散、不羸瘦、不
X04n0223_p0485a17║變異，非見、非不見，不滅、不壞，不疲、不懈，不可盡竭。雖
X04n0223_p0485a18║於有、於無悉無所作，而能成辦諸菩薩事，所謂：恒不
X04n0223_p0485a19║捨離一切眾生，教化調伏未曾失時；令其增長一切
X04n0223_p0485a20║佛法，於菩薩行悉得圓滿；為欲利益一切眾生，神通
X04n0223_p0485a21║變化無有休息；譬如光影普現一切，而於三昧寂然
X04n0223_p0485a22║不動。是為菩薩摩訶薩入一切法滅盡三昧智神通。
X04n0223_p0485a23║佛子！菩薩摩訶薩住於如是十種神通，一切天、人不
X04n0223_p0485a24║能思議，一切眾生不能思議，一切聲聞、一切獨覺及
X04n0223_p0485b01║餘一切諸菩薩眾如是皆悉不能思議。此菩薩，身業
X04n0223_p0485b02║不可思議，語業不可思議，意業不可思議，三昧自在
X04n0223_p0485b03║不可思議，智慧境界不可思議；唯除諸佛及有得此
X04n0223_p0485b04║神通菩薩，餘無能說此人功德稱楊讚歎。佛子！是為
X04n0223_p0485b05║菩薩摩訶薩十種神通。若菩薩摩訶薩住此神通，悉
X04n0223_p0485b06║得一切三世無礙智神通。
X04n0223_p0485b07║【論】第十段，三十五行半經，明以一切法滅盡三昧
X04n0223_p0485b08║智通大用。此一段，明於法性寂滅理中，常起大智、
X04n0223_p0485b09║大悲、大用，利生性圓滿故。此已上十通，皆以不思
X04n0223_p0485b10║議、無作、無礙、無限大自在智，起無限寂用，入因陀
X04n0223_p0485b11║羅網境界重重自在法門，皆不可作三乘有限量
X04n0223_p0485b12║見故。如阿那律！我以天眼見三千大千世界，如觀
X04n0223_p0485b13║掌中菴摩勒果等，如權教菩薩見自他佛國往來
X04n0223_p0485b14║彼此皆有量故。此約法身無限，無表、裏、中間；智身
X04n0223_p0485b15║亦爾，總無限故，處帝網重重大用故。總約第一義
X04n0223_p0485b16║天、一切智天，非如世間上界諸天眼、耳通，及三乘、
X04n0223_p0485b17║聲聞、緣覺、淨土、菩薩通故。以住無體性神通身，恒
X04n0223_p0485b18║不離本處，而十方一切諸佛國土、一切眾生國土，
X04n0223_p0485b19║皆悉現自在身及以毛孔，而眼、耳、鼻、舌、身、心無不
X04n0223_p0485b20║共同，一體一性，如因陀羅網，眾像互容，無往來自
X04n0223_p0485b21║他之性。此十通體，如是徧周，如是通徹，名為神通。
X04n0223_p0485b22║以智徧通，與物同性，而知物故，名為神通，非是往
X04n0223_p0485b23║來自他見故。如此十定、十通、十忍等，是十地位終，
X04n0223_p0485b24║入於生死利眾生之方便，亦是十住、十行、十迴向、
X04n0223_p0485c01║十地、十一地五位通修。餘義，經文自具。
X04n0223_p0485c02║十忍品第二十九
X04n0223_p0485c03║【論】將釋此品，約分三門：一、釋品名目，二、釋品來意，
X04n0223_p0485c04║三、隨文釋義。一、釋品名目者，明此品通初發心之
X04n0223_p0485c05║始，自位昇進行之門；亦通佛果後，利眾生成行之
X04n0223_p0485c06║方便。以隨行之忍，依行立名。若以權教菩薩，地前
X04n0223_p0485c07║為伏忍，地上見道，方入順無生忍。若以一乘通十
X04n0223_p0485c08║住，初心得憶念諸佛智慧光明門，名生佛智慧家，
X04n0223_p0485c09║名得音聲忍，亦名順無生忍，但為隨行名異故。且
X04n0223_p0485c10║約十住初生佛智慧家，約名順佛正智慧無生忍。
X04n0223_p0485c11║以十行中，名以佛智慧隨行無生忍；以十迴向中，
X04n0223_p0485c12║以約理智之中。以無限大願，起大慈悲門，和融理
X04n0223_p0485c13║智大慈悲，使令均調，名和融大願大悲大智寂用
X04n0223_p0485c14║無生忍。此是地前隨行順無生忍。從初地至三地，
X04n0223_p0485c15║總取地前三位，總作一法修行，名長養智悲，使令
X04n0223_p0485c16║慣習成滿。以初地依地前十住、十行、十迴向，大願
X04n0223_p0485c17║圓滿，發心起常處生死，守護眾生之志，是故亦名
X04n0223_p0485c18║順忍。直至八地，名得無生忍。善財童子！初地善知
X04n0223_p0485c19║識，名婆珊演底，此名主當春生苗稼，亦名依止無
X04n0223_p0485c20║畏。為明表主當眾生初發心之菩提苗稼，亦名主
X04n0223_p0485c21║當眾生與作依止，使令無畏。此初地菩薩以前願
X04n0223_p0485c22║力處眾生界行故。二地明修上上十善戒，治欲界
X04n0223_p0485c23║惑習，使令無著故。三地修上界八禪及以九定，令
X04n0223_p0485c24║於禪界不著，此名順其理智利俗，長養大悲，順無
X04n0223_p0486a01║生忍。四地方明三界不污，又明生在佛家。五地以
X04n0223_p0486a02║禪定門發善巧智慧，修世間技藝。六地修世間、出
X04n0223_p0486a03║世間智慧已終，滅定三空現前，名寂滅忍。七地常
X04n0223_p0486a04║處生死行圓。八地現行菩薩行功用已終，得無生
X04n0223_p0486a05║忍。九地以法師位明說法得自在用。十地佛用一
X04n0223_p0486a06║分方終。十一地普賢行滿已去，純是妙覺如來，不
X04n0223_p0486a07║離菩薩方便，以用濟生。此十種忍，若以十地昇進
X04n0223_p0486a08║論之，一地得一忍，十定、十通亦然。約以堪忍之位，
X04n0223_p0486a09║至普賢行內，以立品之名目。又隨位進修之位，調
X04n0223_p0486a10║治之功，隨行立名，名之十忍品。二、釋品來意者，前
X04n0223_p0486a11║已有十通，此乃約通有忍。若無神智通達，但成伏
X04n0223_p0486a12║忍，法忍不生，以此品須來。此乃十地已前以忍成
X04n0223_p0486a13║通，十一地內以通成忍，亦是十定、十通、十忍，是一
X04n0223_p0486a14║德之功用故。三、隨文釋義者，已下有十段文，明十
X04n0223_p0486a15║種忍。
X04n0223_p0486a16║【經】爾時，普賢菩薩告諸菩薩言：佛子！菩薩摩訶薩有
X04n0223_p0486a17║十種忍。若得此忍，則得到於一切菩薩無礙忍地，一
X04n0223_p0486a18║切佛法無礙無盡。何者為十？所謂：音聲忍、順忍、無生
X04n0223_p0486a19║法忍、如幻忍、如𦦨忍、如夢忍、如響忍、如影忍、如化忍、
X04n0223_p0486a20║如空忍。此十種忍，三世諸佛已說、今說、當說。佛子！云
X04n0223_p0486a21║何為菩薩摩訶薩音聲忍？謂聞諸佛所說之法，不驚、
X04n0223_p0486a22║不怖、不畏，深信悟解，愛樂趣向，專心憶念，修習安住。
X04n0223_p0486a23║是名：菩薩摩訶薩第一音聲忍。佛子！云何為菩薩摩
X04n0223_p0486a24║訶薩順忍？謂於諸法，思惟觀察，平等無違；隨順了知，
X04n0223_p0486b01║令心清淨；正住修習，趣入成就。是名：菩薩摩訶薩第
X04n0223_p0486b02║二順忍。佛子！云何為菩薩摩訶薩無生法忍？佛子！此
X04n0223_p0486b03║菩薩摩訶薩不見有少法生，亦不見有少法滅。何以
X04n0223_p0486b04║故？若無生，則無滅；若無滅，則無盡；若無盡，則離垢；若
X04n0223_p0486b05║離垢，則無差別；若無差別，則無處所；若無處所，則寂
X04n0223_p0486b06║靜；若寂靜，則離欲；若離欲，則無作；若無作，則無願；若
X04n0223_p0486b07║無願，則無住；若無住，則無去、無來。是名：菩薩摩訶薩
X04n0223_p0486b08║第三無生法忍。佛子！云何為菩薩摩訶薩如幻忍？佛
X04n0223_p0486b09║子！此菩薩摩訶薩知一切法皆悉如幻，從因緣起，於
X04n0223_p0486b10║一法中解多法，於多法中解一法。此菩薩知諸法如
X04n0223_p0486b11║幻已，了達國土，了達眾生，了達法界，了達世間平等，
X04n0223_p0486b12║了達佛出現平等，了達三世平等，成就種種神通變
X04n0223_p0486b13║化。譬如幻，非象、非馬，非車、非步，非男、非女，非童男、非
X04n0223_p0486b14║童女，非樹、非葉，非華、非果，非地、非水，非火、非風，非晝、
X04n0223_p0486b15║非夜，非日、非月，非半月、非一月，非一年、非百年，非一
X04n0223_p0486b16║劫、非多劫，非定、非亂，非純、非雜，非一、非異，非廣、非狹，
X04n0223_p0486b17║非多、非少，非量、非無量，非麤、非細，非是一切種種眾
X04n0223_p0486b18║物；種種非幻，幻非種種，然由幻故，示現種種差別之
X04n0223_p0486b19║事。菩薩摩訶薩亦復如是，觀一切世間如幻，所謂：業
X04n0223_p0486b20║世間、煩惱世間、國土世間、法世間、時世間、趣世間、成
X04n0223_p0486b21║世間、壞世間、運動世間、造作世間。菩薩摩訶薩觀一
X04n0223_p0486b22║切世間如幻時，不見眾生生，不見眾生滅；不見國土
X04n0223_p0486b23║生，不見國土滅；不見諸法生，不見諸法滅；不見過去
X04n0223_p0486b24║可分別，不見未來有起作，不見現在一念住；不觀察
X04n0223_p0486c01║菩提，不分別菩提；不見佛出現，不見佛涅槃；不見住
X04n0223_p0486c02║大願，不見入正位，不出平等性。是菩薩雖成就佛國
X04n0223_p0486c03║土，知國土無差別；雖成就眾生界，知眾生無差別；雖
X04n0223_p0486c04║普觀法界，而安住法性，寂然不動；雖達三世平等，而
X04n0223_p0486c05║不違分別三世法；雖成就蘊、處，而永斷所依；雖度脫
X04n0223_p0486c06║眾生，而了知法界平等，無種種差別；雖知一切法遠
X04n0223_p0486c07║離文字、不可言說，而常說法，辯才無盡；雖不取著化
X04n0223_p0486c08║眾生事，而不捨大悲，為度一切轉於法輪；雖為開示
X04n0223_p0486c09║過去因緣，而知因緣性無有動轉。是名：菩薩摩訶薩
X04n0223_p0486c10║第四如幻忍。佛子！云何為菩薩摩訶薩如𦦨忍？佛子！
X04n0223_p0486c11║此菩薩摩訶薩知一切世間同於陽𦦨。譬如陽𦦨，無
X04n0223_p0486c12║有方所，非內、非外，非有、非無，非斷、非常，非一色、非種
X04n0223_p0486c13║種色亦非無色，但隨世間言說顯示。菩薩如是如實
X04n0223_p0486c14║觀察，了知諸法，現證一切，令得圓滿。是名：菩薩摩訶
X04n0223_p0486c15║薩第五如𦦨忍。佛子！云何為菩薩摩訶薩如夢忍？佛
X04n0223_p0486c16║子！此菩薩摩訶薩知一切世間如夢。譬如夢，非世間、
X04n0223_p0486c17║非離世間，非欲界、非色界、非無色界，非生、非沒，非染、
X04n0223_p0486c18║非淨，而有示現。菩薩摩訶薩亦復如是，知一切世間
X04n0223_p0486c19║悉同於夢，無有變異故，如夢自性故，如夢執著故，如
X04n0223_p0486c20║夢性離故，如夢本性故，如夢所現故，如夢無差別故，
X04n0223_p0486c21║如夢想分別故，如夢覺時故。是名：菩薩摩訶薩第六
X04n0223_p0486c22║如夢忍。佛子！云何為菩薩摩訶薩如響忍？佛子！此菩
X04n0223_p0486c23║薩摩訶薩聞佛說法，觀諸法性，修學成就，到於彼岸；
X04n0223_p0486c24║知一切音聲悉同於響，無來無去，如是示現。佛子！此
X04n0223_p0487a01║菩薩摩訶薩觀如來聲，不從內出，不從外出，亦不從
X04n0223_p0487a02║於內外而出；雖了此聲非內、非外、非內外出，而能示
X04n0223_p0487a03║現善巧名句，成就演說。譬如谷響，從緣所起，而與法
X04n0223_p0487a04║性無有相違，令諸眾生隨類各解而得修學。如帝釋
X04n0223_p0487a05║夫人阿脩羅女，名曰：舍支，於一音中出千種音，亦不
X04n0223_p0487a06║心念令如是出。菩薩摩訶薩亦復如是，入無分別界，
X04n0223_p0487a07║成就善巧隨類之音，於無邊世界中恒轉法輪。此菩
X04n0223_p0487a08║薩善能觀察一切眾生，以廣長舌相而為演說；其聲
X04n0223_p0487a09║無礙，徧十方土，令隨所宜，聞法各異；雖知聲無起，而
X04n0223_p0487a10║普現音聲；雖知無所說，而廣說諸法；妙音平等，隨類
X04n0223_p0487a11║各解，悉以智慧而能了達。是名：菩薩摩訶薩第七如
X04n0223_p0487a12║響忍。佛子！云何為菩薩摩訶薩如影忍？佛子！此菩薩
X04n0223_p0487a13║摩訶薩非於世間生，非於世間歿；非在世間內，非在
X04n0223_p0487a14║世間外；非行於世間，非不行於世間；非同於世間，非
X04n0223_p0487a15║異於世間；非往於世間，非不往於世間；非住於世間，
X04n0223_p0487a16║非不住於世間；非是世間，非出世間；非修菩薩行，非
X04n0223_p0487a17║捨於大願；非實，非不實；雖常行一切佛法，而能辦一
X04n0223_p0487a18║切世間事，不隨世間流，亦不住法流。譬如日月、男子、
X04n0223_p0487a19║女人、舍宅、山林、河泉等物，於油、於水、於身、於寶、於明
X04n0223_p0487a20║鏡等清淨物中而現其影。影與油等，非一、非異，非離、
X04n0223_p0487a21║非合，於川流中亦不漂度，於池井內亦不沈沒，雖現
X04n0223_p0487a22║其中無所染著。然諸眾生知於此處有是影現，亦知
X04n0223_p0487a23║彼處無如是影；遠物、近物雖皆影現，影不隨物而有
X04n0223_p0487a24║近遠。菩薩摩訶薩亦復如是，能知自身及以他身，一
X04n0223_p0487b01║切皆是智之境界，不作二解，謂：自、他別，而於自國土、
X04n0223_p0487b02║於他國土，各各差別一時普現。如種子中無有根芽、
X04n0223_p0487b03║莖節、枝葉，而能生起如是等事；菩薩摩訶薩亦復如
X04n0223_p0487b04║是，於無二法中分別二相，善巧方便通達無礙。是名：
X04n0223_p0487b05║菩薩摩訶薩第八如影忍。菩薩摩訶薩成就此忍，雖
X04n0223_p0487b06║不往詣十方國土，而能普現一切佛剎；亦不離此，亦
X04n0223_p0487b07║不到彼，如影普現，所行無礙。令諸眾生見差別身同
X04n0223_p0487b08║於世間堅實之相，然此差別即非差別，別與不別無
X04n0223_p0487b09║所障礙。此菩薩從於如來種性而生，身、語及意清淨
X04n0223_p0487b10║無礙故，能獲得無邊色相清淨之身。佛子！云何為菩
X04n0223_p0487b11║薩摩訶薩如化忍？佛子！此菩薩摩訶薩知一切世間
X04n0223_p0487b12║皆悉如化。所謂：一切眾生意業化，覺想所起故；一切
X04n0223_p0487b13║世間諸行化，分別所起故；一切苦樂顛倒化，妄取所
X04n0223_p0487b14║起故；一切世間不實法化，言說所現故；一切煩惱分
X04n0223_p0487b15║別化，想念所起故；復有清淨調伏化，無分別所現故；
X04n0223_p0487b16║於三世不轉化，無生平等故；菩薩願力化，廣大修行
X04n0223_p0487b17║故；如來大悲化，方便示現故；轉法輪方便化，智慧無
X04n0223_p0487b18║畏辯才所說故。菩薩如是了知世間、出世間化，現證
X04n0223_p0487b19║知、廣大知、無邊知、如事知、自在知、真實知，非虗妄見
X04n0223_p0487b20║所能傾動，隨世所行亦不失壞。譬如化，不從心起，不
X04n0223_p0487b21║從心法起；不從業起，不受果報；非世間生，非世間滅；
X04n0223_p0487b22║不可隨逐，不可攬觸；非久住，非須臾住；非行世間，非
X04n0223_p0487b23║離世間；不專繫一方，不普屬諸方；非有量，非無量；不
X04n0223_p0487b24║厭不息，非不厭息；非凡，非聖；非染，非淨；非生，非死；非
X04n0223_p0487c01║智，非愚；非見，非不見；非依世間，非入法界；非黠慧，非
X04n0223_p0487c02║遲鈍；非取，非不取；非生死，非涅槃；非有，非無有。菩薩
X04n0223_p0487c03║如是善巧方便，行於世間，修菩薩道；了知世法，分身
X04n0223_p0487c04║化往；不著世間，不取自身，於世、於身無所分別；不住
X04n0223_p0487c05║世間，不離世間；不住於法，不離於法。以本願故，不棄
X04n0223_p0487c06║捨一眾生界，不調伏少眾生界，不分別法、非不分別
X04n0223_p0487c07║法，知諸法性無來無去；雖無所有而滿足佛法，了法
X04n0223_p0487c08║如化非有非無。佛子！菩薩摩訶薩如是安住如化忍
X04n0223_p0487c09║時，悉能滿足一切諸佛菩提之道，利益眾生。是名：菩
X04n0223_p0487c10║薩摩訶薩第九如化忍。菩薩摩訶薩成就此忍，凡有
X04n0223_p0487c11║所作，悉同於化。譬如化士，於一切佛剎無所依住，於
X04n0223_p0487c12║一切世間無所取著，於一切佛法不生分別，而趣佛
X04n0223_p0487c13║菩提無有懈倦，修菩薩行離諸顛倒；雖無有身而現
X04n0223_p0487c14║一切身，雖無所住而住眾國土，雖無有色而普現眾
X04n0223_p0487c15║色，雖不著實際而明照法性平等圓滿。佛子！此菩薩
X04n0223_p0487c16║摩訶薩於一切法無所依止，名：解脫者；一切過失悉
X04n0223_p0487c17║皆捨離，名：調伏者；不動不轉，普入一切如來眾會，名：
X04n0223_p0487c18║神通者；於無生法已得善巧，名：無退者；具一切力，須
X04n0223_p0487c19║彌、鐵圍不能為障，名：無礙者。佛子！云何為菩薩摩訶
X04n0223_p0487c20║薩如空忍？佛子！此菩薩摩訶薩了一切法界猶如虗
X04n0223_p0487c21║空，以無相故；一切世界猶如虗空，以無起故；一切法
X04n0223_p0487c22║猶如虗空，以無二故；一切眾生行猶如虗空，無所行
X04n0223_p0487c23║故；一切佛猶如虗空，無分別故；一切佛力猶如虗空，
X04n0223_p0487c24║無差別故；一切禪定猶如虗空，三際平等故；所說一
X04n0223_p0488a01║切法猶如虗空，不可言說故；一切佛身猶如虗空，無
X04n0223_p0488a02║著無礙故。菩薩如是，以如虗空方便，了一切法皆無
X04n0223_p0488a03║所有。佛子！菩薩摩訶薩以如虗空忍智了一切法時，
X04n0223_p0488a04║得如虗空身、身業，得如虗空語、語業，得如虗空意、意
X04n0223_p0488a05║業。譬如虗空，一切法依不生、不沒；菩薩摩訶薩亦復
X04n0223_p0488a06║如是，一切法身不生、不沒。譬如虗空，不可破壞；菩薩
X04n0223_p0488a07║摩訶薩亦復如是，智慧諸力不可破壞。譬如虗空，一
X04n0223_p0488a08║切世間之所依止而無所依；菩薩摩訶薩亦復如是，
X04n0223_p0488a09║一切諸法之所依止而無所依。譬如虗空，無生、無滅，
X04n0223_p0488a10║能持一切世間生、滅；菩薩摩訶薩亦復如是，無向、無
X04n0223_p0488a11║得，能示向、得，普使世間修行清淨。譬如虗空，無方、無
X04n0223_p0488a12║隅，而能顯現無邊方、隅；菩薩摩訶薩亦復如是，無業、
X04n0223_p0488a13║無報，而能顯示種種業、報。譬如虗空，非行、非住，而能
X04n0223_p0488a14║示現種種威儀；菩薩摩訶薩亦復如是，非行、非住，而
X04n0223_p0488a15║能分別一切諸行。譬如虗空，非色、非非色，而能示現
X04n0223_p0488a16║種種諸色；菩薩摩訶薩亦復如是，非世間色、非出世
X04n0223_p0488a17║間色，而能示現一切諸色。譬如虗空，非久、非近，而能
X04n0223_p0488a18║久住，現一切物；菩薩摩訶薩亦復如是，非久、非近，而
X04n0223_p0488a19║能久住，顯示菩薩所行諸行。譬如虗空，非淨、非穢，不
X04n0223_p0488a20║離淨、穢；菩薩摩訶薩亦復如是，非障、非無障，不離障、
X04n0223_p0488a21║無障。譬如虗空，一切世間皆現其前，非現一切世間
X04n0223_p0488a22║之前；菩薩摩訶薩亦復如是，一切諸法皆現其前，非
X04n0223_p0488a23║現一切諸法之前。譬如虗空，普入一切而無邊際；菩
X04n0223_p0488a24║薩摩訶薩亦復如是，普入諸法，而菩薩心無有邊際。
X04n0223_p0488b01║何以故？菩薩所作如虗空故，謂所有修習、所有嚴淨、
X04n0223_p0488b02║所有成就，皆悉平等，一體、一味、一種分量。如虗空清
X04n0223_p0488b03║淨偏一切處，如是證知一切諸法，於一切法無有分
X04n0223_p0488b04║別，嚴淨一切諸佛國土，圓滿一切無所依身，了一切
X04n0223_p0488b05║方無有迷惑，具一切力不可摧壞，滿足一切無邊功
X04n0223_p0488b06║德，已到一切甚深法處，通達一切波羅蜜道，普坐一
X04n0223_p0488b07║切金剛之座，普發一切隨類之音，為一切世間轉於
X04n0223_p0488b08║法輪未曾失時。是名：菩薩摩訶薩第十如空忍。菩薩
X04n0223_p0488b09║摩訶薩成就此忍，得無來身，以無去故；得無生身，以
X04n0223_p0488b10║無滅故；得不動身，以無壞故；得不實身，離虗妄故；得
X04n0223_p0488b11║一相身，以無相故；得無量身，佛力無量故；得平等身，
X04n0223_p0488b12║同如相故；得無差別身，等觀三世故；得至一切處身，
X04n0223_p0488b13║淨眼等照無障礙故；得離欲際身，知一切法無合散
X04n0223_p0488b14║故；得虗空無邊際身，福德藏無盡如虗空故；得無斷
X04n0223_p0488b15║無盡法性平等辯才身，知一切法相唯是一相，無性
X04n0223_p0488b16║為性如虗空故；得無量無礙音聲身，無所障礙如虗
X04n0223_p0488b17║空故；得具足一切善巧清淨菩薩行身，於一切處皆
X04n0223_p0488b18║無障礙如虗空故；得一切佛法海次第相續身，不可
X04n0223_p0488b19║斷絕如虗空故；得一切佛剎中現無量佛剎身，離諸
X04n0223_p0488b20║貪著如虗空無邊故；得示現一切自在法無休息身，
X04n0223_p0488b21║如虗空大海無邊際故；得一切不可壞堅固勢力身，
X04n0223_p0488b22║如虗空任持一切世間故；得諸根明利如金剛堅固
X04n0223_p0488b23║不可壞身，如虗空一切劫火不能燒故；得持一切世
X04n0223_p0488b24║間力身，智慧力如虗空故。佛子！是名：菩薩摩訶薩十
X04n0223_p0488c01║種忍。爾時，普賢菩薩摩訶薩欲重宣其義而說頌言：
X04n0223_p0488c02║譬如世有人，聞有寶藏處，以其可得故，
X04n0223_p0488c03║心生大歡喜。如是大智慧，菩薩真佛子，
X04n0223_p0488c04║聽聞諸佛法，甚深寂滅相，聞此深法時，
X04n0223_p0488c05║其心得安隱，不驚亦不怖，亦不生恐畏。
X04n0223_p0488c06║大士求菩提，聞斯廣大音，心淨能堪忍。
X04n0223_p0488c07║於此無疑惑。自念以聞此，甚深微妙法，
X04n0223_p0488c08║當成一切智，人天大導師。菩薩聞此音，
X04n0223_p0488c09║其心大歡喜，發生堅固意，願求諸佛法。
X04n0223_p0488c10║以樂菩提故，其心漸調伏，令信益增長。
X04n0223_p0488c11║於法無違謗，是故聞此音，其心得堪忍。
X04n0223_p0488c12║安住而不動，修行菩薩行，為求菩提故。
X04n0223_p0488c13║專行向彼道，精進無退轉，不捨眾善軛。
X04n0223_p0488c14║以求菩提故，其心無恐畏，聞法增勇猛。
X04n0223_p0488c15║供佛令歡喜。如有大福人，獲得真金藏，
X04n0223_p0488c16║隨身所應服，造作莊嚴具，菩薩亦如是。
X04n0223_p0488c17║聞此甚深義，思惟增智海，以修隨順法。
X04n0223_p0488c18║法有亦順知，法無亦順知，隨彼法如是。
X04n0223_p0488c19║如是知諸法，成就清淨心，明徹大歡喜。
X04n0223_p0488c20║知法從緣起，勇猛勤修習，平等觀諸法，
X04n0223_p0488c21║了知其自性，不違佛法藏，普覺一切法。
X04n0223_p0488c22║志樂常堅固，嚴淨佛菩提。不動如須彌，
X04n0223_p0488c23║一心求正覺，以發精進意，復修三昧道。
X04n0223_p0488c24║無量劫勤行，未曾有退失，菩薩所入法。
X04n0223_p0489a01║是佛所行處，於此能了知，其心無厭怠。
X04n0223_p0489a02║如無等所說，平等觀諸法，非不平等忍。
X04n0223_p0489a03║能成平等智，隨順佛所說，成就此忍門。
X04n0223_p0489a04║如法而了知，亦不分別法。三十三天中，
X04n0223_p0489a05║所有諸天子，共同一器食，所食各不同，
X04n0223_p0489a06║所食種種食，不從十方來，如其所修業，
X04n0223_p0489a07║自然咸在器。菩薩亦如是，觀察一切法，
X04n0223_p0489a08║悉從因緣起，無生故無滅，無滅故無盡。
X04n0223_p0489a09║無盡故無染，於世變異法，了知無變異。
X04n0223_p0489a10║無異則無處，無處即寂滅，其心無染著。
X04n0223_p0489a11║願度諸羣生，專念於諸法，未曾有散動。
X04n0223_p0489a12║而以悲願心，方便行於世，勤求於十力。
X04n0223_p0489a13║處世而不住，無去亦無來，方便善說法。
X04n0223_p0489a14║此忍最為上，了法無有盡，入於真法界。
X04n0223_p0489a15║實亦無所入。菩薩住此忍，普見諸如來，
X04n0223_p0489a16║同時與授記，斯名受佛職，了達三世法。
X04n0223_p0489a17║寂滅清淨相，而能化眾生，置於善道中。
X04n0223_p0489a18║世間種種法，一切皆如幻，若能如是知，
X04n0223_p0489a19║其心無所動，諸業從心生，故說心如幻。
X04n0223_p0489a20║若離此分別，普滅諸有趣。譬如工幻師，
X04n0223_p0489a21║普現諸色像，徒令眾貪樂，畢竟無所得。
X04n0223_p0489a22║世間亦如是，一切皆如幻，無性亦無生。
X04n0223_p0489a23║示現有種種，度脫諸眾生，令知法如幻。
X04n0223_p0489a24║眾生不異幻，了幻無眾生，眾生及國土，
X04n0223_p0489b01║三世所有法，如是悉無餘，一切皆如幻。
X04n0223_p0489b02║幻作男女形，及象馬牛羊，屋宅池泉類，
X04n0223_p0489b03║園林華果等，幻物無知覺，亦無有住處。
X04n0223_p0489b04║畢竟寂滅相，但隨分別現。菩薩能如是，
X04n0223_p0489b05║普見諸世間，有無一切法，了達悉如幻，
X04n0223_p0489b06║眾生及國土，種種業所造，入於如幻際。
X04n0223_p0489b07║於彼無依著，如是得善巧，寂滅無戲論。
X04n0223_p0489b08║住於無礙地，普現大威力。勇猛諸佛子！
X04n0223_p0489b09║隨順入妙法，善觀一切想，纏網於世間。
X04n0223_p0489b10║眾想如陽𦦨，令眾生倒解。菩薩善知想，
X04n0223_p0489b11║捨離一切倒。眾生各別異，形類非一種，
X04n0223_p0489b12║了達皆是想，一切無真實。十方諸眾生，
X04n0223_p0489b13║皆為想所覆，若捨顛倒見，則滅世間想。
X04n0223_p0489b14║世間如陽𦦨，以想有差別，知世住於想，
X04n0223_p0489b15║遠離二顛倒。譬如熱時𦦨，世見謂為水，
X04n0223_p0489b16║水實無所有，智者不應求，眾生亦復然。
X04n0223_p0489b17║世趣皆無有，如𦦨住於想，無礙心境界。
X04n0223_p0489b18║若離於諸想，亦離諸戲論，愚癡著想者，
X04n0223_p0489b19║悉令得解脫，遠離憍慢心，除滅世間想。
X04n0223_p0489b20║住盡無盡處，是菩薩方便。菩薩了世法，
X04n0223_p0489b21║一切皆如夢，非處非無處，體性恒寂滅。
X04n0223_p0489b22║諸法無分別，如夢不異心。三世諸世間，
X04n0223_p0489b23║一切悉如是。夢體無生滅，亦無有方所，
X04n0223_p0489b24║三界悉如是，見者心解脫。夢不在世間，
X04n0223_p0489c01║不在非世間，此二不分別，得入於忍地。
X04n0223_p0489c02║譬如夢中見，種種諸異相，世間亦如是，
X04n0223_p0489c03║與夢無差別，住於夢定者，了世皆如夢。
X04n0223_p0489c04║非同非是異，非一非種種，眾生諸剎業，
X04n0223_p0489c05║雜染及清淨，如是悉了知，與夢皆平等。
X04n0223_p0489c06║菩薩所行行，及以諸大願，明了皆如夢。
X04n0223_p0489c07║與世亦無別，了世皆空寂，不壞於世法。
X04n0223_p0489c08║譬如夢所見，長短等諸色，是名如夢忍。
X04n0223_p0489c09║因此了世法，疾成無礙智，廣度諸羣生。
X04n0223_p0489c10║修行如是行，出生廣大解，巧知諸法性，
X04n0223_p0489c11║於法心無著。一切諸世間，種種諸音聲，
X04n0223_p0489c12║非內亦非外，了之悉如響。如聞種種響，
X04n0223_p0489c13║心不生分別。菩薩聞音聲，其心亦如是，
X04n0223_p0489c14║瞻仰諸如來，及聽說法音，演契經無量。
X04n0223_p0489c15║雖聞無所著。如響無來處，所聞聲亦然，
X04n0223_p0489c16║而能分別法，與法無乖謬。善了諸音聲，
X04n0223_p0489c17║於聲不分別，知聲悉空寂，普出清淨音。
X04n0223_p0489c18║了法不在言，善入無言際，而能示言說。
X04n0223_p0489c19║如響徧世間，了知言語道，具足音聲分。
X04n0223_p0489c20║知聲性空寂，以世言音說，如世所有音。
X04n0223_p0489c21║示同分別法，其音悉周徧，開悟諸羣生。
X04n0223_p0489c22║菩薩獲此忍，淨音化世間，善巧說三世，
X04n0223_p0489c23║於世無所著，為欲利世間，專意求菩提。
X04n0223_p0489c24║而常入法性，於彼無分別。普觀諸世間，
X04n0223_p0490a01║寂滅無體性，而恒為饒益，修行意不動。
X04n0223_p0490a02║不住於世間，不離於世間，於世無所依。
X04n0223_p0490a03║依處不可得。了知世間性，於性無染著，
X04n0223_p0490a04║雖不依世間，化世令超度，世間所有法，
X04n0223_p0490a05║悉知其自性，了法無有二，無二亦無著。
X04n0223_p0490a06║心不離世間，亦不住世間，非於世間外。
X04n0223_p0490a07║修行一切智。譬如水中影，非內亦非外，
X04n0223_p0490a08║菩薩求菩提，了世非世間，不於世住出，
X04n0223_p0490a09║以世不可說，亦不在內外，如影現世間。
X04n0223_p0490a10║入此甚深義，離垢悉明徹，不捨本誓心。
X04n0223_p0490a11║普照智慧燈，世間無邊際，智入悉齊等，
X04n0223_p0490a12║普化諸羣生，令其捨眾著，觀察甚深法。
X04n0223_p0490a13║利益羣生眾，從此入於智，修行一切道。
X04n0223_p0490a14║菩薩觀諸法，諦了悉如化，而行如化行。
X04n0223_p0490a15║畢竟永不捨，隨順化自在，修習菩提道。
X04n0223_p0490a16║一切法如化，菩薩行亦然。一切諸世間，
X04n0223_p0490a17║及以無量業，平等悉如化，畢竟住寂滅。
X04n0223_p0490a18║三世所有佛，一切亦如化，本願修諸行，
X04n0223_p0490a19║變化成如來。佛以大慈悲，度脫化眾生，
X04n0223_p0490a20║度脫亦如化，化力為說法，知世皆如化。
X04n0223_p0490a21║不分別世間，化事種種殊，皆由業差別。
X04n0223_p0490a22║修習菩提行，莊嚴於化藏，無量善莊嚴，
X04n0223_p0490a23║如業作世間，化法離分別，亦不分別法。
X04n0223_p0490a24║此二俱寂滅，菩薩行如是。化海了於智，
X04n0223_p0490b01║化性印世間，化非生滅法，智慧亦如是。
X04n0223_p0490b02║第十忍明觀，眾生及諸法，體性皆寂滅。
X04n0223_p0490b03║如空無處所，獲此如空智，永離諸取著。
X04n0223_p0490b04║如空無種種，於世無所礙，成就空忍力。
X04n0223_p0490b05║如空無有盡，境界如虗空，不作空分別。
X04n0223_p0490b06║虗空無體性，亦復非斷滅，亦無種種別，
X04n0223_p0490b07║智力亦如是。虗空無初際，亦復無中後，
X04n0223_p0490b08║其量不可得。菩薩智亦然，如是觀法性，
X04n0223_p0490b09║一切如虗空，無生亦無滅，菩薩之所得。
X04n0223_p0490b10║自住如空法，復為眾生說，降伏一切魔。
X04n0223_p0490b11║皆斯忍方便。世間相差別，皆空無有相，
X04n0223_p0490b12║入於無相處，諸相悉平等，唯以一方便，
X04n0223_p0490b13║普入眾世間，謂知三世法，悉等虗空性。
X04n0223_p0490b14║智慧與音聲，及以菩薩身，其性如虗空，
X04n0223_p0490b15║一切皆寂滅。如是十種忍，佛子所修行，
X04n0223_p0490b16║其心善安住，廣為眾生說，於此善修學。
X04n0223_p0490b17║成就廣大力，法力及智力，為菩提方便。
X04n0223_p0490b18║通達此忍門，成就無礙智，超過一切眾。
X04n0223_p0490b19║轉於無上輪，所修廣大行，其量不可得。
X04n0223_p0490b20║調御師智海，乃能分別知，捨我而修行。
X04n0223_p0490b21║入於深法性，心常住深法，以是施羣生。
X04n0223_p0490b22║眾生及剎塵，尚可知其數；菩薩諸功德，
X04n0223_p0490b23║無能度其限。菩薩能成就，如是十種忍，
X04n0223_p0490b24║智慧及所行，眾生莫能測。
X04n0223_p0490c01║【論】第十段已下，有一段頌，是重頌前十忍法故。如
X04n0223_p0490c02║第一音聲忍，總配五位中，初位十住初，十行初，十
X04n0223_p0490c03║迴向初，十地初，十一地初。如第二順忍者，十住第
X04n0223_p0490c04║二住，十行第二行，十迴向第二迴向，十地第二地，
X04n0223_p0490c05║十一地第二位。如是一一次第，五位同配，但以昇
X04n0223_p0490c06║進功用慣習，生熟不同故。如是無生法忍，如幻忍，
X04n0223_p0490c07║如𦦨忍，如夢忍，如響忍，如影忍，如化忍，如空忍，皆
X04n0223_p0490c08║如上一一隨五位同配同修，又一位具十忍故。餘
X04n0223_p0490c09║義如文。自具已上，十一地行滿。
X04n0223_p0490c10║
X04n0223_p0490c11║大方廣佛新華嚴經合論卷第七十二
X04n0223_p0490c12║
X04n0223_p0490c13║音切
X04n0223_p0490c14║瑕（胡加切。）瘦（所祐切。）攬（郎淡切。）觸（尺玉切。）黠（胡八切。）軛（於革許。）熏
X04n0223_p0490c15║（許云切。）勗（許玉切。）