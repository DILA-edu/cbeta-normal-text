X04n0223_p0497c12║
X04n0223_p0497c13║
X04n0223_p0497c14║
X04n0223_p0497c15║大方廣佛新華嚴經合論卷第七十四
X04n0223_p0497c16║唐于闐國三藏沙門實叉難陀譯經
X04n0223_p0497c17║唐太原方山長者李通玄造論
X04n0223_p0497c18║唐福州開元寺沙門志寧釐經合論
X04n0223_p0497c19║佛不思議法品第三十三之一
X04n0223_p0497c20║【論】將釋此品，約立四門：一、釋品名目；二、釋品來意；
X04n0223_p0497c21║三、釋能說法主；四、隨文釋義。一、釋品名目者，此品
X04n0223_p0497c22║依如來身、口、智三業得名。云何名不思議？想心不
X04n0223_p0497c23║能及，名為不思。情識名言不能及，故言不議。以想
X04n0223_p0497c24║心曰思，是有所得心，故言義名。識是世情，名言義
X04n0223_p0498a01║量，是妄度量。心不能及，情亡識滅，任智用故。明如
X04n0223_p0498a02║來智用非識心妄情思慮所知，故非情亡。想寂智
X04n0223_p0498a03║現，乃應是修方便三昧力方現也。識情昧、正智現
X04n0223_p0498a04║前，名為不思議。二、釋品來意者，明前品既說菩薩
X04n0223_p0498a05║住處、攝生、住持之宜，此品即明能化之智，故名佛
X04n0223_p0498a06║不思議。非情識議量所為，任智自性徧周，不為應
X04n0223_p0498a07║物，故有此品來也。三、釋能說法主者，說法菩薩號
X04n0223_p0498a08║青蓮華藏，明前品菩薩得法成忍得心自在號曰
X04n0223_p0498a09║心王，此明根本智圓明清淨無染名青蓮華，以根
X04n0223_p0498a10║本智圓明能成差別智名藏故。告蓮華藏菩薩者，
X04n0223_p0498a11║明根本智告差別智故，為表相成。故三乘名，先得
X04n0223_p0498a12║智緣真、後得智緣俗；此一乘得即同得，不分三世
X04n0223_p0498a13║有前後故。故青蓮華藏菩薩告蓮華藏菩薩，說此
X04n0223_p0498a14║不思議如來國土身眼耳鼻等不思議智自在法
X04n0223_p0498a15║故。此品意明以自心王根本智說差別智教化眾
X04n0223_p0498a16║生，自佛事業大自在用故。為此會中從〈阿僧祇品〉
X04n0223_p0498a17║至〈出現品〉有八品經，總談佛果位中心行法則故，
X04n0223_p0498a18║該前五位差別同所歸故，不移十三昧之體普光
X04n0223_p0498a19║明智而有此八品法門及一部經故，皆約自佛智
X04n0223_p0498a20║德立菩薩名，而說自法令易解故。四隨文釋義者，
X04n0223_p0498a21║於此一品經長科為三十五段，前三段是問并佛
X04n0223_p0498a22║加持及青蓮華獲益，後三十二段是答。
X04n0223_p0498a23║【經】爾時，大會中有諸菩薩作是念：「諸佛國土云何不
X04n0223_p0498a24║思議？諸佛本願云何不思議？諸佛種性云何不思議？
X04n0223_p0498b01║諸佛出現云何不思議？諸佛身云何不思議？諸佛音
X04n0223_p0498b02║聲云何不思議？諸佛智慧云何不思議？諸佛自在云
X04n0223_p0498b03║何不思議？諸佛無礙云何不思議？諸佛解脫云何不
X04n0223_p0498b04║思議？」
X04n0223_p0498b05║【論】第一、「爾時」已下，至「云何不思議」，有六行經，明諸
X04n0223_p0498b06║菩薩大眾作念，有問佛十種不思議分。
X04n0223_p0498b07║【經】爾時，世尊知諸菩薩心之所念，則以神力加持，智
X04n0223_p0498b08║慧攝受，光明照耀，威勢充滿，令青蓮華藏菩薩住佛
X04n0223_p0498b09║無畏，入佛法界，獲佛威德，神通自在，得佛無礙廣大
X04n0223_p0498b10║觀察，知一切佛種性次第等，住不可說佛法方便。
X04n0223_p0498b11║【論】第二、「爾時，世尊」已下，至「佛法方便」，有四行半經，
X04n0223_p0498b12║明如來以十法加持青蓮華藏菩薩分。
X04n0223_p0498b13║【經】爾時，青蓮華藏菩薩則能通達無礙法界，則能安
X04n0223_p0498b14║住離障深行，則能成滿普賢大願，則能知見一切佛
X04n0223_p0498b15║法；以大悲心觀察眾生，欲令清淨，精勤修習，無有厭
X04n0223_p0498b16║怠；受行一切諸菩薩法，於一念中出生佛智，解了一
X04n0223_p0498b17║切無盡智門，總持、辯才皆悉具足；承佛神力，告蓮華
X04n0223_p0498b18║藏菩薩言：「佛子！」
X04n0223_p0498b19║【論】第三、「爾時，青蓮華藏菩薩」已下，至「告蓮華藏菩
X04n0223_p0498b20║薩言：佛子！」有六行經，明青蓮華藏菩薩蒙佛加持，
X04n0223_p0498b21║以十種自在智慧，欲答前菩薩眾所問十法分。
X04n0223_p0498b22║【經】「諸佛世尊有無量住，所謂：常住大悲，住種種身作
X04n0223_p0498b23║諸佛事，住平等意轉淨法輪，住四辯才說無量法，住
X04n0223_p0498b24║不思議一切佛法，住清淨音徧無量土，住不可說甚
X04n0223_p0498c01║深法界，住現一切最勝神通，住能開示無有障礙究
X04n0223_p0498c02║竟之法。」
X04n0223_p0498c03║【論】第四、「諸佛世尊」已下，至「無有障礙究竟之法」，有
X04n0223_p0498c04║五行經，明青蓮華藏菩薩都舉諸佛有十種無量
X04n0223_p0498c05║住，且總答前大眾十種問分。已下通十種無量住，
X04n0223_p0498c06║總有三十二種無量，普徧周、無礙、總別、同異、成壞、
X04n0223_p0498c07║自在。因陀羅網門答前十問，問佛不思議法故。於
X04n0223_p0498c08║此三十二種，如因陀羅網互參普徧周法門中，約
X04n0223_p0498c09║數有三百二十種，答前十問。此三百二十種因陀
X04n0223_p0498c10║羅網互參法門中，以明佛不思議，無盡無盡，重重
X04n0223_p0498c11║重重，無限無限。如下一一段中，自具十法，如經自
X04n0223_p0498c12║明，不煩科意。
X04n0223_p0498c13║【經】「佛子！諸佛世尊有十種法，普徧無量無邊法界。何
X04n0223_p0498c14║等為十？所謂：一切諸佛有無邊際身，色相清淨，普入
X04n0223_p0498c15║諸趣而無染著；一切諸佛有無邊際無障礙眼，於一
X04n0223_p0498c16║切法悉能明見；一切諸佛有無邊際無障礙耳，悉能
X04n0223_p0498c17║解了一切音聲；一切諸佛有無邊際鼻，能到諸佛自
X04n0223_p0498c18║在彼岸；一切諸佛有廣長舌，出妙音聲，周徧法界；一
X04n0223_p0498c19║切諸佛有無邊際身，應眾生心，咸令得見；一切諸佛
X04n0223_p0498c20║有無邊際意，住於無礙平等法身；一切諸佛有無邊
X04n0223_p0498c21║際無礙解脫，示現無盡大神通力；一切諸佛有無邊
X04n0223_p0498c22║際清淨世界，隨眾生樂，現眾佛土，具足無量種種莊
X04n0223_p0498c23║嚴，而於其中不生染著；一切諸佛有無邊際菩薩行
X04n0223_p0498c24║願，得圓滿智，遊戲自在，悉能通達一切佛法。佛子！是
X04n0223_p0499a01║為如來、應、正等覺普徧法界無邊際十種佛法。「佛子！
X04n0223_p0499a02║諸佛世尊有十種念念出生智。何等為十？所謂：一切
X04n0223_p0499a03║諸佛於一念中，悉能示現無量世界從天來下；一切
X04n0223_p0499a04║諸佛於一念中，悉能示現無量世界菩薩受生；一切
X04n0223_p0499a05║諸佛於一念中，悉能示現無量世界出家學道；一切
X04n0223_p0499a06║諸佛於一念中，悉能示現無量世界菩提樹下成等
X04n0223_p0499a07║正覺；一切諸佛於一念中，悉能示現無量世界轉妙
X04n0223_p0499a08║法輪；一切諸佛於一念中，悉能示現無量世界教化
X04n0223_p0499a09║眾生、供養諸佛；一切諸佛於一念中，悉能示現無量
X04n0223_p0499a10║世界不可言說種種佛身；一切諸佛於一念中，悉能
X04n0223_p0499a11║示現無量世界種種莊嚴、無數莊嚴如來自在一切
X04n0223_p0499a12║智藏；一切諸佛於一念中，悉能示現無量世界無量
X04n0223_p0499a13║無數清淨眾生；一切諸佛於一念中，悉能示現無量
X04n0223_p0499a14║世界三世諸佛種種根性、種種精進、種種行解，於三
X04n0223_p0499a15║世中成等正覺。是為十。「佛子！諸佛世尊有十種不失
X04n0223_p0499a16║時。何等為十？所謂：一切諸佛成等正覺不失時；一切
X04n0223_p0499a17║諸佛成熟有緣不失時；一切諸佛授菩薩記不失時；
X04n0223_p0499a18║一切諸佛隨眾生心示現神力不失時；一切諸佛隨
X04n0223_p0499a19║眾生解示現佛身不失時；一切諸佛住於大捨不失
X04n0223_p0499a20║時；一切諸佛入諸聚落不失時；一切諸佛攝諸淨信
X04n0223_p0499a21║不失時；一切諸佛調惡眾生不失時；一切諸佛現不
X04n0223_p0499a22║思議諸佛神通不失時。是為十。「佛子！諸佛世尊有十
X04n0223_p0499a23║種無比不思議境界。何等為十？所謂：一切諸佛一跏
X04n0223_p0499a24║趺坐，徧滿十方無量世界；一切諸佛說一義句，悉能
X04n0223_p0499b01║開示一切佛法；一切諸佛放一光明，悉能徧照一切
X04n0223_p0499b02║世界；一切諸佛於一身中，悉能示現一切諸身；一切
X04n0223_p0499b03║諸佛於一處中，悉能示現一切世界；一切諸佛於一
X04n0223_p0499b04║智中，悉能決了一切諸法無所罣礙；一切諸佛於一
X04n0223_p0499b05║念中，悉能徧往十方世界；一切諸佛於一念中，悉現
X04n0223_p0499b06║如來無量威德；一切諸佛於一念中，普緣三世佛及
X04n0223_p0499b07║眾生，心無雜亂；一切諸佛於一念中，與去、來、今一切
X04n0223_p0499b08║諸佛體同無二。是為十。「佛子！諸佛世尊能出生十種
X04n0223_p0499b09║智。何者為十？所謂：一切諸佛知一切法無所趣向，而
X04n0223_p0499b10║能出生迴向願智；一切諸佛知一切法皆無有身，而
X04n0223_p0499b11║能出生清淨身智；一切諸佛知一切法本來無二，而
X04n0223_p0499b12║能出生能覺悟智；一切諸佛知一切法無我、無眾生，
X04n0223_p0499b13║而能出生調眾生智；一切諸佛知一切法本來無相，
X04n0223_p0499b14║而能出生了諸相智；一切諸佛知一切世界無有成
X04n0223_p0499b15║壞，而能出生了成壞智；一切諸佛知一切法無有造
X04n0223_p0499b16║作，而能出生知業果智；一切諸佛知一切法無有言
X04n0223_p0499b17║說，而能出生了言說智；一切諸佛知一切法無有染
X04n0223_p0499b18║淨，而能出生知染淨智；一切諸佛知一切法無有生
X04n0223_p0499b19║滅，而能出生了生滅智。是為十。「佛子！諸佛世尊有十
X04n0223_p0499b20║種普入法。何等為十？所謂：一切諸佛有淨妙身，普入
X04n0223_p0499b21║三世；一切諸佛皆悉具足三種自在，普化眾生；一切
X04n0223_p0499b22║諸佛皆悉具足諸陀羅尼，普能受持一切佛法；一切
X04n0223_p0499b23║諸佛皆悉具足四種辯才，普轉一切清淨法輪；一切
X04n0223_p0499b24║諸佛皆悉具足平等大悲，恒不捨離一切眾生；一切
X04n0223_p0499c01║諸佛皆悉具足甚深禪定，恒普觀察一切眾生；一切
X04n0223_p0499c02║諸佛皆悉具足利他善根，調伏眾生無有休息；一切
X04n0223_p0499c03║諸佛皆悉具足無所礙心，普能安住一切法界；一切
X04n0223_p0499c04║諸佛皆悉具足無礙神力，一念普現三世諸佛；一切
X04n0223_p0499c05║諸佛皆悉具足無礙智慧，一念普立三世劫數。是為
X04n0223_p0499c06║十。「佛子！諸佛世尊有十種難信受廣大法。何等為十？
X04n0223_p0499c07║所謂：一切諸佛悉能摧滅一切諸魔；一切諸佛悉能
X04n0223_p0499c08║降伏一切外道；一切諸佛悉能調伏一切眾生，咸令
X04n0223_p0499c09║歡悅；一切諸佛悉能往詣一切世界化導羣品；一切
X04n0223_p0499c10║諸佛悉能知證甚深法界；一切諸佛悉皆能以無二
X04n0223_p0499c11║之身現種種身充滿世界；一切諸佛悉皆能以清淨
X04n0223_p0499c12║音聲起四辯才說法無斷，凡有信受功不唐捐；一切
X04n0223_p0499c13║諸佛皆悉能於一毛孔中出現諸佛，與一切世界微
X04n0223_p0499c14║塵數等，無有斷絕；一切諸佛皆悉能於一微塵中示
X04n0223_p0499c15║現眾剎，與一切世界微塵數等，具足種種上妙莊嚴，
X04n0223_p0499c16║恒於其中轉妙法輪教化眾生，而微塵不大、世界不
X04n0223_p0499c17║小，常以證智安住法界；一切諸佛皆悉了達清淨法
X04n0223_p0499c18║界，以智光明破世癡闇，令於佛法悉得開曉，隨逐如
X04n0223_p0499c19║來住十力中。是為十。「佛子！諸佛世尊有十種大功德
X04n0223_p0499c20║離過清淨。何等為十？所謂：一切諸佛具大威德，離過
X04n0223_p0499c21║清淨；一切諸佛悉於三世如來家生，種族調善，離過
X04n0223_p0499c22║清淨；一切諸佛盡未來際心無所住，離過清淨；一切
X04n0223_p0499c23║諸佛於三世法皆無所著，離過清淨；一切諸佛知種
X04n0223_p0499c24║種性皆是一性，無所從來，離過清淨；一切諸佛前際、
X04n0223_p0500a01║後際福德無盡，等於法界，離過清淨；一切諸佛無邊
X04n0223_p0500a02║身相徧十方剎，隨時調伏一切眾生，離過清淨；一切
X04n0223_p0500a03║諸佛獲四無畏，離諸恐怖，於眾會中大師子吼，明了
X04n0223_p0500a04║分別一切諸法，離過清淨；一切諸佛於不可說不可
X04n0223_p0500a05║說劫入般涅槃，眾生聞名獲無量福，如佛現在功德
X04n0223_p0500a06║無異，離過清淨；一切諸佛遠在不可說不可說世界
X04n0223_p0500a07║中，若有眾生一心正念則皆得見，離過清淨。是為十。
X04n0223_p0500a08║「佛子！諸佛世尊有十種究竟清淨。何等為十？所謂：一
X04n0223_p0500a09║切諸佛往昔大願究竟清淨；一切諸佛所持梵行究
X04n0223_p0500a10║竟清淨；一切諸佛離世眾惑究竟清淨；一切諸佛莊
X04n0223_p0500a11║嚴國土究竟清淨；一切諸佛所有眷屬究竟清淨；一
X04n0223_p0500a12║切諸佛所有種族究竟清淨；一切諸佛色身相好究
X04n0223_p0500a13║竟清淨；一切諸佛法身無染究竟清淨；一切諸佛一
X04n0223_p0500a14║切智智無有障礙究竟清淨；一切諸佛解脫自在，所
X04n0223_p0500a15║作已辦，到於彼岸，究竟清淨。是為十。「佛子！諸佛世尊
X04n0223_p0500a16║於一切世界、一切時，有十種佛事。何等為十？一者、若
X04n0223_p0500a17║有眾生專心憶念，則現其前；二者、若有眾生心不調
X04n0223_p0500a18║順，則為說法；三者、若有眾生能生淨信，必令獲得無
X04n0223_p0500a19║量善根；四者、若有眾生能入法位，悉皆現證，無不了
X04n0223_p0500a20║知；五者、教化眾生，無有疲厭；六者、遊諸佛剎，往來無
X04n0223_p0500a21║礙；七者、大悲不捨一切眾生；八者、現變化身，恒不斷
X04n0223_p0500a22║絕；九者、神通自在，未嘗休息；十者、安住法界，能徧觀
X04n0223_p0500a23║察。是為十。「佛子！諸佛世尊有十種無盡智海法。何等
X04n0223_p0500a24║為十？所謂：一切諸佛無邊法身無盡智海法；一切諸
X04n0223_p0500b01║佛無量佛事無盡智海法；一切諸佛佛眼境界無盡
X04n0223_p0500b02║智海法；一切諸佛無量無數難思善根無盡智海法；
X04n0223_p0500b03║一切諸佛普雨一切甘露妙法無盡智海法；一切諸
X04n0223_p0500b04║佛讚佛功德無盡智海法；一切諸佛往昔所修種種
X04n0223_p0500b05║願行無盡智海法；一切諸佛盡未來際恒作佛事無
X04n0223_p0500b06║盡智海法；一切諸佛了知一切眾生心行無盡智海
X04n0223_p0500b07║法；一切諸佛福智莊嚴無能過者無盡智海法。是為
X04n0223_p0500b08║十。「佛子！諸佛世尊有十種常法。何等為十？所謂：一切
X04n0223_p0500b09║諸佛常行一切諸波羅蜜；一切諸佛於一切法常離
X04n0223_p0500b10║迷惑；一切諸佛常具大悲；一切諸佛常有十力；一切
X04n0223_p0500b11║諸佛常轉法輪；一切諸佛常為眾生示成正覺；一切
X04n0223_p0500b12║諸佛常樂調伏一切眾生；一切諸佛心常正念不二
X04n0223_p0500b13║之法；一切諸佛化眾生已，常示入於無餘涅槃，一一
X04n0223_p0500b14║諸佛境界無邊際故。是為十。「佛子！諸佛世尊有十種
X04n0223_p0500b15║演說無量諸佛法門。何等為十？所謂：一切諸佛演說
X04n0223_p0500b16║無量眾生界門；一切諸佛演說無量眾生行門；一切
X04n0223_p0500b17║諸佛演說無量眾生業果門；一切諸佛演說無量化
X04n0223_p0500b18║眾生門；一切諸佛演說無量淨眾生門；一切諸佛演
X04n0223_p0500b19║說無量菩薩行門；一切諸佛演說無量菩薩願門；一
X04n0223_p0500b20║切諸佛演說無量一切世界成壞劫門；一切諸佛演
X04n0223_p0500b21║說無量菩薩深心淨佛剎門；一切諸佛演說無量一
X04n0223_p0500b22║切世界三世諸佛於彼彼劫次第出現門；一切諸佛
X04n0223_p0500b23║演說一切諸佛智門。是為十。「佛子！諸佛世尊有十種
X04n0223_p0500b24║為眾生作佛事。何等為十？所謂：一切諸佛示現色身
X04n0223_p0500c01║為眾生作佛事；一切諸佛出妙音聲為眾生作佛事；
X04n0223_p0500c02║一切諸佛有所受為眾生作佛事；一切諸佛無所受
X04n0223_p0500c03║為眾生作佛事；一切諸佛以地、水、火、風為眾生作佛
X04n0223_p0500c04║事；一切諸佛神力自在示現一切所緣境界為眾生
X04n0223_p0500c05║作佛事；一切諸佛種種名號為眾生作佛事；一切諸
X04n0223_p0500c06║佛以佛剎境界為眾生作佛事；一切諸佛嚴淨佛剎
X04n0223_p0500c07║為眾生作佛事；一切諸佛寂寞無言為眾生作佛事。
X04n0223_p0500c08║是為十。「佛子！諸佛世尊有十種最勝法。何等為十？所
X04n0223_p0500c09║謂：一切諸佛大願堅固，不可沮壞，所言必作，言無有
X04n0223_p0500c10║二；一切諸佛為欲圓滿一切功德，盡未來劫修菩薩
X04n0223_p0500c11║行不生懈倦；一切諸佛為欲調伏一切眾生故，往不
X04n0223_p0500c12║可說不可說世界，如是而為一切眾生而無斷絕；一
X04n0223_p0500c13║切諸佛於信、於毀二種眾生，大悲普觀，平等無異；一
X04n0223_p0500c14║切諸佛從初發心乃至成佛，終不退失菩提之心；一
X04n0223_p0500c15║切諸佛積集無量諸善功德，皆以迴向一切智性，於
X04n0223_p0500c16║諸世間終無染著；一切諸佛於諸佛所修學三業，唯
X04n0223_p0500c17║行佛行，非二乘行，皆為迴向一切智性，成於無上正
X04n0223_p0500c18║等菩提；一切諸佛放大光明，其光平等照一切處，及
X04n0223_p0500c19║照一切諸佛之法，令諸菩薩心得清淨，滿一切智；一
X04n0223_p0500c20║切諸佛捨離世樂，不貪不染，而普願世間離苦得樂，
X04n0223_p0500c21║無諸戲論；一切諸佛愍諸眾生受種種苦，守護佛種，
X04n0223_p0500c22║行佛境界，出離生死，逮十力地。是為十。「佛子！諸佛出
X04n0223_p0500c23║尊有十種無障礙住。何等為十？所謂：一切諸佛皆能
X04n0223_p0500c24║往一切世界無障礙住；一切諸佛皆能住一切世界
X04n0223_p0501a01║無障礙住；一切諸佛皆能於一切世界行、住、坐、臥無
X04n0223_p0501a02║障礙住；一切諸佛皆能於一切世界演說正法無障
X04n0223_p0501a03║礙住；一切諸佛皆能於一切世界住兜率天宮無障
X04n0223_p0501a04║礙住；一切諸佛皆能入法界一切三世無障礙住；一
X04n0223_p0501a05║切諸佛皆能坐法界一切道場無障礙住；一切諸佛
X04n0223_p0501a06║皆能念念觀一切眾生心行，以三種自在教化調伏
X04n0223_p0501a07║無障礙住；一切諸佛皆能以一身住無量不思議佛
X04n0223_p0501a08║所及一切處利益眾生無障礙住；一切諸佛皆能開
X04n0223_p0501a09║示無量諸佛所說正法無障礙住。是為十。「佛子！諸佛
X04n0223_p0501a10║世尊有十種最勝無上莊嚴。何等為十？所謂：一切諸
X04n0223_p0501a11║佛皆悉具足諸相隨好，是為諸佛第一最勝無上身
X04n0223_p0501a12║莊嚴。一切諸佛皆悉具足六十種音，一一音有五百
X04n0223_p0501a13║分，一一分無量百千清淨之音以為嚴好，能於法界
X04n0223_p0501a14║一切眾中無諸恐怖，大師子吼演說如來甚深法義，
X04n0223_p0501a15║眾生聞者靡不歡喜，隨其根欲悉得調伏，是為諸佛
X04n0223_p0501a16║第二最勝無上語莊嚴。一切諸佛皆具十力、諸大三
X04n0223_p0501a17║昧、十八不共莊嚴意業，所行境界通達無礙，一切佛
X04n0223_p0501a18║法咸得無餘，法界莊嚴而為莊嚴，法界眾生心之所
X04n0223_p0501a19║行，去、來、現在各各差別，於一念中悉能明見，是為諸
X04n0223_p0501a20║佛第三最勝無上意莊嚴。一切諸佛皆悉能放無數
X04n0223_p0501a21║光明，一一光明有不可說光明網以為眷屬，普照一
X04n0223_p0501a22║切諸佛國土，滅除一切世間黑闇，示現無量諸佛出
X04n0223_p0501a23║興，其身平等悉皆清淨，所作佛事咸不唐捐，能令眾
X04n0223_p0501a24║生至不退轉，是為諸佛第四最勝無上光明莊嚴。一
X04n0223_p0501b01║切諸佛現微笑時，皆於口中放百千億那由他阿僧
X04n0223_p0501b02║祇光明，一一光明各有無量不思議種種色，徧照十
X04n0223_p0501b03║方一切世界，於大眾中發誠實語，授無量無數不思
X04n0223_p0501b04║議眾生阿耨多羅三藐三菩提記，是為諸佛第五離
X04n0223_p0501b05║世癡惑最勝無上現微笑莊嚴。一切諸佛皆有法身，
X04n0223_p0501b06║清淨無礙，於一切法究竟通達，住於法界無有邊際，
X04n0223_p0501b07║雖在世間不與世雜，了世實性，行出世法，言語道斷，
X04n0223_p0501b08║超蘊、界、處，是為諸佛第六最勝無上法身莊嚴。一切
X04n0223_p0501b09║諸佛皆有無量常妙光明，不可說不可說種種色相
X04n0223_p0501b10║以為嚴好，為光明藏，出生無量圓滿光明，普照十方
X04n0223_p0501b11║無有障礙，是為諸佛第七最勝無上常妙光明莊嚴。
X04n0223_p0501b12║一切諸佛皆有無邊妙色、可愛妙色、清淨妙色、隨心
X04n0223_p0501b13║所現妙色、暎蔽一切三界妙色、到於彼岸無上妙色，
X04n0223_p0501b14║是為諸佛第八最勝無上妙色莊嚴。一切諸佛皆於
X04n0223_p0501b15║三世佛種中生，積眾善寶，究竟清淨，無諸過失，離世
X04n0223_p0501b16║譏謗，一切法中最為殊勝清淨妙行之所莊嚴，具足
X04n0223_p0501b17║成就一切智智，種族清淨，無能譏毀，是為諸佛第九
X04n0223_p0501b18║最勝無上種族莊嚴。一切諸佛以大慈力莊嚴其身，
X04n0223_p0501b19║究竟清淨，無諸渴愛，身行永息，心善解脫，見者無厭，
X04n0223_p0501b20║大悲救護一切世間，第一福田無上受者，哀愍利益
X04n0223_p0501b21║一切眾生，悉令增長無量福德智慧之聚，是為諸佛
X04n0223_p0501b22║第十最勝無上大慈大悲功德莊嚴。是為十。「佛子！諸
X04n0223_p0501b23║佛世尊有十種自在法。何等為十？所謂：一切諸佛於
X04n0223_p0501b24║一切法悉得自在，明達種種句身、味身，演說諸法辯
X04n0223_p0501c01║才無礙，是為諸佛第一自在法。一切諸佛教化眾生
X04n0223_p0501c02║未曾失時，隨其願樂為說正法，咸令調伏無有斷絕，
X04n0223_p0501c03║是為諸佛第二自在法。一切諸佛能令盡虗空界無
X04n0223_p0501c04║量無數種種莊嚴，一切世界六種震動，令彼世界或
X04n0223_p0501c05║舉或下、或大或小、或合或散，未曾惱害於一眾生，其
X04n0223_p0501c06║中眾生不覺不知、無疑無怪，是為諸佛第三自在法。
X04n0223_p0501c07║一切諸佛以神通力悉能嚴淨一切世界，於一念頃
X04n0223_p0501c08║普現一切世界莊嚴，此諸莊嚴經無數劫說不能盡，
X04n0223_p0501c09║悉皆離染，清淨無比，一切佛剎嚴淨之事皆令平等
X04n0223_p0501c10║入一剎中，是為諸佛第四自在法。一切諸佛見一眾
X04n0223_p0501c11║生應受化者，為其住壽，經不可說不可說劫，乃至盡
X04n0223_p0501c12║未來際，結跏趺坐，身心無倦，專心憶念未曾廢忘，方
X04n0223_p0501c13║便調伏而不失時；如為一眾生，為一切眾生悉亦如
X04n0223_p0501c14║是，是為諸佛第五自在法。一切諸佛悉能徧往一切
X04n0223_p0501c15║世界一切如來所行之處，而不暫捨一切法界，十方
X04n0223_p0501c16║各別，一一方有無量世界海，一一世界海有無量世
X04n0223_p0501c17║界種，佛以神力一念咸到，轉於無礙清淨法輪，是為
X04n0223_p0501c18║諸佛第六自在法。一切諸佛為欲調伏一切眾生，念
X04n0223_p0501c19║念中成阿耨多羅三藐三菩提，而於一切佛法，非已
X04n0223_p0501c20║現覺，亦非當覺，亦不住於有學之地，而悉知見，通達
X04n0223_p0501c21║無礙，無量智慧、無量自在，教化調伏一切眾生，是為
X04n0223_p0501c22║諸佛第七自在法。一切諸佛能以眼處作耳處佛事，
X04n0223_p0501c23║能以耳處作鼻處佛事，能以鼻處作舌處佛事，能以
X04n0223_p0501c24║舌處作身處佛事，能以身處作意處佛事，能以意處
X04n0223_p0502a01║於一切世界中住世、出世間種種境界，一一境界中
X04n0223_p0502a02║能作無量廣大佛事，是為諸佛第八自在法。一切諸
X04n0223_p0502a03║佛其身毛孔一一能容一切眾生，一一眾生其身悉
X04n0223_p0502a04║與不可說諸佛剎等而無迫隘，一一眾生步步能過
X04n0223_p0502a05║無數世界，如是展轉盡無數劫，悉見諸佛出現於世，
X04n0223_p0502a06║教化眾生，轉淨法輪，開示過去、未來、現在不可說法，
X04n0223_p0502a07║盡虗空界一切眾生諸趣受身威儀往來，及其所受
X04n0223_p0502a08║種種樂具皆悉具足，而於其中無所障礙，是為諸佛
X04n0223_p0502a09║第九自在法。一切諸佛於一念頃現一切世界微塵
X04n0223_p0502a10║數佛，一一佛皆於一切法界眾妙蓮華廣大莊嚴世
X04n0223_p0502a11║界蓮華藏師子座上成等正覺，示現諸佛自在神力；
X04n0223_p0502a12║如於眾妙蓮華廣大莊嚴世界，如是於一切法界中
X04n0223_p0502a13║不可說不可說種種莊嚴、種種境界、種種形相、種種
X04n0223_p0502a14║示現、種種劫數清淨世界；如於一念，如是於無量無
X04n0223_p0502a15║邊阿僧祇劫一切念中，一念一切現，一念無量住，而
X04n0223_p0502a16║未曾用少方便力，是為諸佛第十自在法。「佛子！諸佛
X04n0223_p0502a17║世尊有十種無量不思議圓滿佛法。何等為十？所謂：
X04n0223_p0502a18║一切諸佛一一淨相皆具百福；一切諸佛皆悉成就
X04n0223_p0502a19║一切佛法；一切諸佛皆悉成就一切善根；一切諸佛
X04n0223_p0502a20║皆悉成就一切功德；一切諸佛皆能教化一切眾生；
X04n0223_p0502a21║一切諸佛皆悉能為眾生作主；一切諸佛皆悉成就
X04n0223_p0502a22║清淨佛剎；一切諸佛皆悉成就一切智智；一切諸佛
X04n0223_p0502a23║皆悉成就色身相好，見者獲益，功不唐捐；一切諸佛
X04n0223_p0502a24║皆具諸佛平等正法；一切諸佛作佛事已，莫不示現
X04n0223_p0502b01║入於涅槃。是為十。「佛子！諸佛世尊有十種善巧方便。
X04n0223_p0502b02║何等為十？所謂：一切諸佛了知諸法皆離戲論，而能
X04n0223_p0502b03║開示諸佛善根，是為第一善巧方便。一切諸佛知一
X04n0223_p0502b04║切法悉無所見，各不相知，無縛、無解、無受、無集、無成
X04n0223_p0502b05║就，自在究竟到於彼岸，然於諸法真實而知不異不
X04n0223_p0502b06║別，而得自在無我、無受、不壞實際，已得至於大自在
X04n0223_p0502b07║地，常能觀察一切法界，是為第二善巧方便。一切諸
X04n0223_p0502b08║佛永離諸相，心無所住，而能悉知不亂不錯，雖知一
X04n0223_p0502b09║切相皆無自性，而如其體性悉能善入，而亦示現無
X04n0223_p0502b10║量色身，及以一切清淨佛土種種莊嚴無盡之相，集
X04n0223_p0502b11║智慧燈滅眾生惑，是為第三善巧方便。一切諸佛住
X04n0223_p0502b12║於法界，不住過去、未來、現在，如如性中無去、來、今三
X04n0223_p0502b13║世相故，而能演說去、來、今世無量諸佛出現世間，令
X04n0223_p0502b14║其聞者普見一切諸佛境界，是為第四善巧方便。一
X04n0223_p0502b15║切諸佛身、語、意業無所造作，無來無去，亦無有住，離
X04n0223_p0502b16║諸數法，到於一切諸法彼岸，而為眾法藏，具無量智，
X04n0223_p0502b17║了達種種世、出世法，智慧無礙，示現無量自在神力，
X04n0223_p0502b18║調伏一切法界眾生，是為第五善巧方便。一切諸佛
X04n0223_p0502b19║知一切法不可見，非一、非異，非量、非無量，非來、非去，
X04n0223_p0502b20║皆無自性，亦不違於世間諸法，一切智者無自在中
X04n0223_p0502b21║見一切法，於法自在廣說諸法，而常安住真如實性，
X04n0223_p0502b22║是為第六善巧方便。一切諸佛於一時中加一切時，
X04n0223_p0502b23║具淨善根，入於正位而無所著，於其日、月、年、劫、成、壞，
X04n0223_p0502b24║如是等時不住不捨，而能示現若晝若夜、初中後時、
X04n0223_p0502c01║一日、七日、半月、一月、一年、百年、一劫、多劫、不可思劫、
X04n0223_p0502c02║不可說劫，乃至盡於未來際劫，恒為眾生轉妙法輪，
X04n0223_p0502c03║不斷不退，無有休息，是為第七善巧方便。一切諸佛
X04n0223_p0502c04║恒住法界，成就諸佛無量無畏及不可數辯、不可量
X04n0223_p0502c05║辯、無盡辯、無斷辯、無邊辯、不共辯、無窮辯、真實辯、方
X04n0223_p0502c06║便開示一切句辯、一切法辯，隨其根性及以欲解，以
X04n0223_p0502c07║種種法門說不可說不可說百千億那由他脩多羅，
X04n0223_p0502c08║初、中、後善皆悉究竟，是為第八善巧方便。一切諸佛
X04n0223_p0502c09║住淨法界，知一切法本無名字，無過去名、無現在名、
X04n0223_p0502c10║無未來名，無眾生名、無非眾生名，無國土名、無非國
X04n0223_p0502c11║土名，無法名、無非法名，無功德名、無非功德名，無菩
X04n0223_p0502c12║薩名、無佛名，無數名、無非數名，無生名、無滅名，無有
X04n0223_p0502c13║名、無無名，無一名、無種種名。何以故？諸法體性不可
X04n0223_p0502c14║說故。一切諸法無方無處，不可集說，不可散說，不可
X04n0223_p0502c15║一說，不可多說，音聲莫逮，言語悉斷，雖隨世俗種種
X04n0223_p0502c16║言說，無所攀緣，無所造作，遠離一切虗妄想著，如是
X04n0223_p0502c17║究竟到於彼岸。是為第九善巧方便。一切諸佛知一
X04n0223_p0502c18║切法本性寂靜，無生故非色，無戲論故非受，無名數
X04n0223_p0502c19║故非想，無造作故非行，無執取故非識，無入處故非
X04n0223_p0502c20║處，無所得故非界，然亦不壞一切諸法，本性無起如
X04n0223_p0502c21║虗空故。一切諸法皆悉空寂，無業果、無修習、無成就、
X04n0223_p0502c22║無出生故，非數、非不數，非有、非無，非生、非滅，非垢、非
X04n0223_p0502c23║淨，非入、非出，非住、非不住，非調伏、非不調伏，非眾生、
X04n0223_p0502c24║非無眾生，非壽命、非無壽命，非因緣、非無因緣，而能
X04n0223_p0503a01║了知正定、邪定及不定聚一切眾生，為說妙法令到
X04n0223_p0503a02║彼岸，成就十力、四無所畏，能師子吼，具一切智，住佛
X04n0223_p0503a03║境界。是為第十善巧方便。佛子！是為諸佛成就十種
X04n0223_p0503a04║善巧方便。「佛子！諸佛世尊有十種廣大佛事，無量無
X04n0223_p0503a05║邊，不可思議，一切世間諸天及人皆不能知，去、來、現
X04n0223_p0503a06║在所有一切聲聞、獨覺亦不能知，唯除如來威神之
X04n0223_p0503a07║力。何等為十？所謂：一切諸佛於盡虗空徧法界一切
X04n0223_p0503a08║世界兜率陀天，皆現受生，修菩薩行，作大佛事，無量
X04n0223_p0503a09║色相、無量威德、無量光明、無量音聲、無量言辭、無量
X04n0223_p0503a10║三昧、無量智慧，所行境界攝取一切人、天、魔、梵、沙門、
X04n0223_p0503a11║婆羅門、阿脩羅等，大慈無礙，大悲究竟，平等饒益一
X04n0223_p0503a12║切眾生；或令生天，或令生人，或淨其根，或調其心，或
X04n0223_p0503a13║時為說差別三乘，或時為說圓滿一乘，普皆濟度，令
X04n0223_p0503a14║出生死。是為第一廣大佛事。佛子！一切諸佛從兜率
X04n0223_p0503a15║天降神母胎，以究竟三昧觀受生法如幻、如化、如影、
X04n0223_p0503a16║如空、如熱時𦦨，隨樂而受，無量無礙；入無諍法，起無
X04n0223_p0503a17║著智，離欲清淨，成就廣大妙莊嚴藏；受最後身，住大
X04n0223_p0503a18║寶莊嚴樓閣而作佛事，或以神力而作佛事，或以正
X04n0223_p0503a19║念而作佛事，或現神通而作佛事，或現智日而作佛
X04n0223_p0503a20║事，或現諸佛廣大境界而作佛事，或現諸佛無量光
X04n0223_p0503a21║明而作佛事，或入無數廣大三昧而作佛事，或現從
X04n0223_p0503a22║彼諸三昧起而作佛事。佛子！如來爾時在母胎中，為
X04n0223_p0503a23║欲利益一切世間種種示現而作佛事。所謂：或現初
X04n0223_p0503a24║生，或現童子，或現在宮，或現出家，或復示現成等正
X04n0223_p0503b01║覺，或復示現轉妙法輪，或示現於入般涅槃。如是皆
X04n0223_p0503b02║以種種方便，於一切方、一切網、一切旋、一切種、一切
X04n0223_p0503b03║世界中而作佛事。是為第二廣大佛事。佛子！一切諸
X04n0223_p0503b04║佛一切善業皆已清淨，一切生智皆已明潔，而以生
X04n0223_p0503b05║法誘導羣迷，令其開悟，具行眾善；為眾生故，示誕王
X04n0223_p0503b06║宮；一切諸佛於諸色欲宮殿妓樂，皆已捨離，無所貪
X04n0223_p0503b07║染；常觀諸有空無體性，一切樂具悉不真實，持佛淨
X04n0223_p0503b08║戒究竟圓滿；觀諸內宮妻妾、侍從，生大悲愍；觀諸眾
X04n0223_p0503b09║生虗妄不實，起大慈心；觀諸世間無一可樂，而生大
X04n0223_p0503b10║喜；於一切法心得自在，而起大捨；具佛功德，現生法
X04n0223_p0503b11║界，身相圓滿，眷屬清淨，而於一切皆無所著；以隨類
X04n0223_p0503b12║音為眾演說，令於世法深生厭離，如其所行示所得
X04n0223_p0503b13║果；復以方便隨應教化，未成熟者令其成熟，已成熟
X04n0223_p0503b14║者令得解脫，為作佛事令不退轉；復以廣大慈悲之
X04n0223_p0503b15║心，恒為眾生說種種法；又為示現三種自在，令其開
X04n0223_p0503b16║悟，心得清淨；雖處內宮，眾所咸覩，而於一切諸世界
X04n0223_p0503b17║中施作佛事；以大智慧，以大精進，示現種種諸佛神
X04n0223_p0503b18║通無礙無盡；恒住三種巧方便業，所謂：身業究竟清
X04n0223_p0503b19║淨、語業常隨智慧而行、意業甚深無有障礙，以是方
X04n0223_p0503b20║便利益眾生。是為第三廣大佛事。佛子！一切諸佛示
X04n0223_p0503b21║處種種莊嚴宮殿，觀察厭離，捨而出家，欲使眾生了
X04n0223_p0503b22║知世法皆是妄想、無常、敗壞，深起厭離，不生染著，永
X04n0223_p0503b23║斷世間貪愛煩惱，修清淨行利益眾生；當出家時，捨
X04n0223_p0503b24║俗威儀，住無諍法，滿足本願無量功德，以大智光滅
X04n0223_p0503c01║世癡闇，為諸世間無上福田；常為眾生讚佛功德，令
X04n0223_p0503c02║於佛所植諸善本，以智慧眼見真實義；復為眾生讚
X04n0223_p0503c03║說出家清淨無過，永得出離，長為世間智慧高幢。是
X04n0223_p0503c04║為第四廣大佛事。佛子！一切諸佛具一切智，於無量
X04n0223_p0503c05║法悉已知見，菩提樹下成最正覺，降伏眾魔，威德特
X04n0223_p0503c06║尊；其身充滿一切世界，神力所作無邊無盡，於一切
X04n0223_p0503c07║智所行之義皆得自在，修諸功德悉已圓滿；其菩提
X04n0223_p0503c08║座具足莊嚴，周徧十方一切世界，佛處其上轉妙法
X04n0223_p0503c09║輪，說諸菩薩所有行願，開示無量諸佛境界，令諸菩
X04n0223_p0503c10║薩皆得悟入，修行種種清淨妙行；復能示導一切眾
X04n0223_p0503c11║生令種善根，生於如來平等地中，住諸菩薩無邊妙
X04n0223_p0503c12║行，成就一切功德勝法，一切世界、一切眾生、一切佛
X04n0223_p0503c13║剎、一切諸法、一切菩薩、一切教化、一切三世、一切調
X04n0223_p0503c14║伏、一切神變、一切眾生心之樂欲，悉善了知而作佛
X04n0223_p0503c15║事。是為第五廣大佛事。佛子！一切諸佛轉不退法輪，
X04n0223_p0503c16║令諸菩薩不退轉故；轉無量法輪，令一切世間咸了
X04n0223_p0503c17║知故；轉開悟一切法輪，能大無畏師子吼故；轉一切
X04n0223_p0503c18║法智藏法輪，開法藏門除闇障故；轉無礙法輪，等虗
X04n0223_p0503c19║空故；轉無著法輪，觀一切法非有無故；轉照世法輪，
X04n0223_p0503c20║令一切眾生淨法眼故；轉開示一切智法輪，悉徧一
X04n0223_p0503c21║切三世法故；轉一切佛同一法輪，一切佛法不相違
X04n0223_p0503c22║故。一切諸佛以如是等無量無數百千億那由他法
X04n0223_p0503c23║輪，隨諸眾生心行差別而作佛事不可思議。是為第
X04n0223_p0503c24║六廣大佛事。佛子！一切諸佛入於一切王都城邑，為
X04n0223_p0504a01║諸眾生而作佛事。所謂：人王都邑、天王都邑、龍王、夜
X04n0223_p0504a02║叉王、乾闥婆王、阿脩羅王、迦樓羅王、緊那羅王、摩睺
X04n0223_p0504a03║羅伽王、羅剎王、毗舍闍王，如是等王一切都邑。入城
X04n0223_p0504a04║門時，大地震動，光明普照，盲者得眼，聾者得耳，狂者
X04n0223_p0504a05║得心，躶者得衣，諸憂苦者悉得安樂，一切樂器不鼓
X04n0223_p0504a06║自鳴，諸莊嚴具若著、不著咸出妙音，眾生聞者無不
X04n0223_p0504a07║欣樂。一切諸佛色身清淨，相好具足，見者無厭，能為
X04n0223_p0504a08║眾生作於佛事。所謂：若顧視，若觀察，若動轉，若屈伸，
X04n0223_p0504a09║若行，若住，若坐，若臥，若默，若語，若現神通，若為說法，
X04n0223_p0504a10║若有教敕，如是一切皆為眾生而作佛事。一切諸佛
X04n0223_p0504a11║普於一切無數世界種種眾生心樂海中，勸令念佛，
X04n0223_p0504a12║常勤觀察，種諸善根，修菩薩行，歎佛色相微妙第一，
X04n0223_p0504a13║一切眾生難可值遇；若有得見而興信心，則生一切
X04n0223_p0504a14║無量善法，集佛功德普皆清淨。如是稱讚佛功德已，
X04n0223_p0504a15║分身普往十方世界，令諸眾生悉得瞻奉，思惟觀察，
X04n0223_p0504a16║承事供養，種諸善根，得佛歡喜，增長佛種，悉當成佛，
X04n0223_p0504a17║以如是行而作佛事。或為眾生示現色身，或出妙音，
X04n0223_p0504a18║或但微笑，令其信樂，頭頂禮敬，曲躬合掌，稱揚讚歎，
X04n0223_p0504a19║問訊起居而作佛事。一切諸佛以如是等無量無數
X04n0223_p0504a20║不可言說、不可思議種種佛事，於一切世界中，隨諸
X04n0223_p0504a21║眾生心之所樂，以本願力、大慈悲力、一切智力，方便
X04n0223_p0504a22║教化，悉令調伏。是為第七廣大佛事。佛子！一切諸佛
X04n0223_p0504a23║或住阿蘭若處而作佛事，或住寂靜處而作佛事，或
X04n0223_p0504a24║住空閑處而作佛事，或住佛住處而作佛事，或住三
X04n0223_p0504b01║昧而作佛事，或獨處園林而作佛事，或隱身不現而
X04n0223_p0504b02║作佛事，或住甚深智而作佛事，或住諸佛無比境界
X04n0223_p0504b03║而作佛事，或住不可見種種身行，隨諸眾生心樂欲
X04n0223_p0504b04║解，方便教化無有休息而作佛事。或以天身，求一切
X04n0223_p0504b05║智而作佛事；或以龍身、夜叉身、乾闥婆身、阿脩羅身、
X04n0223_p0504b06║迦樓羅身、緊那羅身、摩睺羅伽、人、非人等身，求一切
X04n0223_p0504b07║智而作佛事；或以聲聞身、獨覺身、菩薩身，求一切智
X04n0223_p0504b08║而作佛事；或時說法，或時寂默，而作佛事；或說一佛，
X04n0223_p0504b09║或說多佛，而作佛事；或說諸菩薩一切行、一切願，為
X04n0223_p0504b10║一行願而作佛事；或說諸菩薩一行、一願，為無量行
X04n0223_p0504b11║願而作佛事；或說佛境界即世間境界而作佛事；或
X04n0223_p0504b12║說世間境界即佛境界而作佛事；或說佛境界即非
X04n0223_p0504b13║境界而作佛事；或住一日，或住一夜，或住半月，或住
X04n0223_p0504b14║一月，或住一年，乃至住不可說劫，為諸眾生而作佛
X04n0223_p0504b15║事。是為第八廣大佛事。佛子！一切諸佛是生清淨善
X04n0223_p0504b16║根之藏，令諸眾生於佛法中生淨信解，諸根調伏，永
X04n0223_p0504b17║離世間；令諸菩薩於菩提道，具智慧眼，不由他悟。或
X04n0223_p0504b18║現涅槃而作佛事；或現世間皆悉無常而作佛事；或
X04n0223_p0504b19║說佛身而作佛事；或說所作皆悉已辦而作佛事；或
X04n0223_p0504b20║說功德圓滿無缺而作佛事；或說永斷諸有根本而
X04n0223_p0504b21║作佛事；或令眾生厭離世間，隨順佛心而作佛事；或
X04n0223_p0504b22║說壽命終歸於盡而作佛事；或說世間無一可樂而
X04n0223_p0504b23║作佛事；或為宣說盡未來際供養諸佛而作佛事；或
X04n0223_p0504b24║說諸佛轉淨法輪，令其得聞生大歡喜而作佛事；或
X04n0223_p0504c01║為宣說諸佛境界，令其發心而修諸行而作佛事；或
X04n0223_p0504c02║為宣說念佛三昧，令其發心常樂見佛而作佛事；或
X04n0223_p0504c03║為宣說諸根清淨，勤求佛道，心無懈退而作佛事；或
X04n0223_p0504c04║詣一切諸佛國土，觀諸境界種種因緣而作佛事；或
X04n0223_p0504c05║攝一切諸眾生身皆為佛身，令諸懈怠放逸眾生悉
X04n0223_p0504c06║住如來清淨禁戒而作佛事。是為第九廣大佛事。佛
X04n0223_p0504c07║子！一切諸佛入涅槃時，無量眾生悲號涕泣，生大憂
X04n0223_p0504c08║惱，遞相瞻顧而作是言：『如來世尊有大慈悲，哀愍饒
X04n0223_p0504c09║益一切世間，與諸眾生為救、為歸。如來出現難可值
X04n0223_p0504c10║遇，無上福田於今永滅。』即以如是令諸眾生悲號戀
X04n0223_p0504c11║慕而作佛事。復為化度一切天、人、龍、神、夜叉、乾闥婆、
X04n0223_p0504c12║阿脩羅、迦樓羅、緊那羅、摩睺羅伽、人、非人等故，隨其
X04n0223_p0504c13║樂欲，自碎其身以為舍利，無量無數不可思議，令諸
X04n0223_p0504c14║眾生起淨信心，恭敬尊重，歡喜供養，修諸功德，具足
X04n0223_p0504c15║圓滿。復起於塔，種種嚴飾，於諸天宮、龍宮、夜叉宮，乾
X04n0223_p0504c16║闥婆、阿脩羅、迦樓羅、緊那羅、摩睺羅伽、人、非人等諸
X04n0223_p0504c17║宮殿中以為供養；牙、齒、爪、髮咸以起塔，令其見者皆
X04n0223_p0504c18║悉念佛、念法、念僧，信樂不迴，誠敬尊重，在在處處布
X04n0223_p0504c19║施供養，修諸功德。以是福故，或生天上，或處人間，種
X04n0223_p0504c20║族尊榮，財產備足，所有眷屬悉皆清淨，不入惡趣，常
X04n0223_p0504c21║生善道，恒得見佛，具眾白法，於三有中速得出離，各
X04n0223_p0504c22║隨所願獲自乘果，於如來所知恩報恩，永與世間作
X04n0223_p0504c23║所歸依。佛子！諸佛世尊雖般涅槃，仍與眾生作不思
X04n0223_p0504c24║議清淨福田、無盡功德最上福田，令諸眾生善根具
X04n0223_p0505a01║足、福德圓滿。是為第十廣大佛事。佛子！此諸佛事無
X04n0223_p0505a02║量廣大、不可思議，一切世間諸天及人及去來今聲
X04n0223_p0505a03║聞、獨覺皆不能知，唯除如來威神所加。」
X04n0223_p0505a04║
X04n0223_p0505a05║大方廣佛新華嚴經合論卷第七十四
X04n0223_p0505a06║
X04n0223_p0505a07║音切
X04n0223_p0505a08║寞（母各切。）礙（艾音。）譏（居希切。）謗（北浪切。）誕（但音。）聾（盧紅切。）躶（力垛切。）
X04n0223_p0505a09║號（乎高切。）泣（去急切。）科（苦和切。）