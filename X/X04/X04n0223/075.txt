X04n0223_p0505a10║
X04n0223_p0505a11║
X04n0223_p0505a12║
X04n0223_p0505a13║大方廣佛新華嚴經合論卷第七十五
X04n0223_p0505a14║唐于闐國三藏沙門實叉難陀譯經
X04n0223_p0505a15║唐太原方山長者李通玄造論
X04n0223_p0505a16║唐福州開元寺沙門志寧釐經合論
X04n0223_p0505a17║佛不思議法品第三十三之餘
X04n0223_p0505a18║【經】佛子！諸佛世尊有十種無二行自在法。何等為十？
X04n0223_p0505a19║所謂：一切諸佛悉能善說、授記、言辭，決定無二；一切
X04n0223_p0505a20║諸佛悉能隨順眾生心念，令其意滿，決定無二；一切
X04n0223_p0505a21║諸佛悉能現覺一切諸法，演說其義，決定無二；一切
X04n0223_p0505a22║諸佛悉能具足去、來、今世諸佛智慧，決定無二；一切
X04n0223_p0505a23║諸佛悉知三世一切剎那即一剎那，決定無二；一切
X04n0223_p0505a24║諸佛悉知三世一切佛剎入一佛剎，決定無二；一切
X04n0223_p0505b01║諸佛悉知三世一切佛語即一佛語，決定無二；一切
X04n0223_p0505b02║諸佛悉知三世一切諸佛與其所化一切眾生體性
X04n0223_p0505b03║平等，決定無二；一切諸佛悉知世法及諸佛法性無
X04n0223_p0505b04║差別，決定無二；一切諸佛悉知三世一切諸佛所有
X04n0223_p0505b05║善根同一善根，決定無二。是為十。佛子！諸佛世尊有
X04n0223_p0505b06║十種住，住一切法。何等為十？所謂：一切諸佛住覺悟
X04n0223_p0505b07║一切法界；一切諸佛住大悲語；一切諸佛住本大願；
X04n0223_p0505b08║一切諸佛住不捨調伏眾生；一切諸佛住無自性法；
X04n0223_p0505b09║一切諸佛住平等利益；一切諸佛住無忘失法；一切
X04n0223_p0505b10║諸佛住無障礙心；一切諸佛住恒正定心；一切諸佛
X04n0223_p0505b11║住等入一切法不違實際相。是為十。佛子！諸佛世尊
X04n0223_p0505b12║有十種知一切法盡無有餘。何等為十？所謂：知過去
X04n0223_p0505b13║一切法盡無有餘；知未來一切法盡無有餘；知現在
X04n0223_p0505b14║一切法盡無有餘；知一切言語法盡無有餘；知一切
X04n0223_p0505b15║世間道盡無有餘；知一切眾生心盡無有餘；知一切
X04n0223_p0505b16║菩薩善根上、中、下種種分位盡無有餘；知一切佛圓
X04n0223_p0505b17║滿智及諸善根不增不減盡無有餘；知一切法皆從
X04n0223_p0505b18║緣起盡無有餘；知一切世界種盡無有餘；知一切法
X04n0223_p0505b19║界中如因陀羅網諸差別事盡無有餘。是為十。佛子！
X04n0223_p0505b20║諸佛世尊有十種力。何等為十？所謂：廣大力、最上力、
X04n0223_p0505b21║無量力、大威德力、難獲力、不退力、堅固力、不可壞力、
X04n0223_p0505b22║一切世間不思議力、一切眾生無能動力。是為十。佛
X04n0223_p0505b23║子！諸佛世尊有十種大那羅延幢勇健法。何者為十？
X04n0223_p0505b24║所謂：一切諸佛，身不可壞，命不可斷，世間毒藥所不
X04n0223_p0505c01║能中，一切世界水、火、風灾皆於佛身不能為害；一切
X04n0223_p0505c02║諸魔、天、龍、夜叉、乾闥婆、阿脩羅、迦樓羅、緊那羅、摩睺
X04n0223_p0505c03║羅伽、人、非人、毗舍闍、羅剎等，盡其勢力雨大金剛如
X04n0223_p0505c04║須彌山及鐵圍山，徧於三千大千世界一時俱下，不
X04n0223_p0505c05║能令佛心有驚怖，乃至一毛亦不搖動，行、住、坐、臥初
X04n0223_p0505c06║無變易；佛所住處四方遠近，不令其下則不能雨，假
X04n0223_p0505c07║使不制而從雨之終不為損；若有眾生為佛所持及
X04n0223_p0505c08║佛所使尚不可害，況如來身！是為諸佛第一大那羅
X04n0223_p0505c09║延幢勇健法。佛子！一切諸佛以一切法界、諸世界中
X04n0223_p0505c10║須彌山王及鐵圍山、大鐵圍山、大海、山林、宮殿、屋宅
X04n0223_p0505c11║置一毛孔，盡未來劫而諸眾生不覺不知，唯除如來
X04n0223_p0505c12║神力所被。佛子！爾時，諸佛於一毛孔持於爾所一切
X04n0223_p0505c13║世界，盡未來劫，或行、或住、或坐、或臥，不生一念勞倦
X04n0223_p0505c14║之心。佛子！譬如虗空普持一切徧法界中所有世界
X04n0223_p0505c15║而無勞倦，一切諸佛於一毛孔持諸世界亦復如是。
X04n0223_p0505c16║是為諸佛第二大那羅延幢勇健法。佛子！一切諸佛
X04n0223_p0505c17║能於一念起不可說不可說世界微塵數步，一一步
X04n0223_p0505c18║過不可說不可說佛剎微塵數國土，如是而行，經一
X04n0223_p0505c19║切世界微塵數劫。佛子！假使有一大金剛山，與上所
X04n0223_p0505c20║經一切佛剎其量正等，如是量等大金剛山有不可
X04n0223_p0505c21║說不可說佛剎微塵數，諸佛能以如是諸山置一毛
X04n0223_p0505c22║孔，佛身毛孔與法界中一切眾生毛孔數等，一一毛
X04n0223_p0505c23║孔悉置爾許大金剛山，持爾許山遊行十方，入盡虗
X04n0223_p0505c24║空一切世界，從於前際盡未來際，一切諸劫無有休
X04n0223_p0506a01║息，佛身無損亦不勞倦，心常在定無有散亂。是為諸
X04n0223_p0506a02║佛第三大那羅延幢勇健法。佛子！一切諸佛一坐食
X04n0223_p0506a03║已，結跏趺坐，經前後際不可說劫，入佛所受不思議
X04n0223_p0506a04║樂，其身安住，寂然不動，亦不廢捨化眾生事。佛子！假
X04n0223_p0506a05║使有人於徧虗空一一世界，悉以毛端次第度量，諸
X04n0223_p0506a06║佛能於一毛端處結跏趺坐，盡未來劫；如一毛端處，
X04n0223_p0506a07║一切毛端處悉亦如是。佛子！假使十方一切世界所
X04n0223_p0506a08║有眾生，一一眾生其身大小悉與不可說佛剎微塵
X04n0223_p0506a09║數世界量等，輕重亦爾，諸佛能以爾所眾生置一指
X04n0223_p0506a10║端，盡於後際所有諸劫；一切指端皆亦如是，盡持爾
X04n0223_p0506a11║許一切眾生入徧虗空一一世界，盡於法界悉使無
X04n0223_p0506a12║餘，而佛身心曾無勞倦。是為諸佛第四大那羅延幢
X04n0223_p0506a13║勇健法。佛子！一切諸佛能於一身化現不可說不可
X04n0223_p0506a14║說佛剎微塵數頭，一一頭化現不可說不可說佛剎
X04n0223_p0506a15║微塵數舌，一一舌化出不可說不可說佛剎微塵數
X04n0223_p0506a16║差別音聲，法界眾生靡不皆聞；一一音聲演不可說
X04n0223_p0506a17║不可說佛剎微塵數脩多羅藏，一一脩多羅藏演不
X04n0223_p0506a18║可說不可說佛剎微塵數法，一一法有不可說不可
X04n0223_p0506a19║說佛剎微塵數文字句義；如是演說，盡不可說不可
X04n0223_p0506a20║說佛剎微塵數劫；盡是劫已，復更演說，盡不可說不
X04n0223_p0506a21║可說佛剎微塵數劫；如是次第，乃至盡於一切世界
X04n0223_p0506a22║微塵數，盡於一切眾生心念數。未來際劫猶可窮盡，
X04n0223_p0506a23║如來化身所轉法輪無有窮盡，所謂：智慧演說法輪、
X04n0223_p0506a24║斷諸疑惑法輪、照一切法法輪、開無礙藏法輪、令無
X04n0223_p0506b01║量眾生歡喜調伏法輪、開示一切諸菩薩行法輪、高
X04n0223_p0506b02║昇圓滿大智慧日法輪、普然照世智慧明燈法輪、辯
X04n0223_p0506b03║才無畏種種莊嚴法輪。如一佛身以神通力轉如是
X04n0223_p0506b04║等差別法輪，一切世法無能為喻；如是，盡虗空界一
X04n0223_p0506b05║一毛端分量之處，有不可說不可說佛剎微塵數世
X04n0223_p0506b06║界，一一世界中念念現不可說不可說佛剎微塵數
X04n0223_p0506b07║化身，一一化身皆亦如是，所說音聲文字句義，一一
X04n0223_p0506b08║充滿一切法界，其中眾生皆得解了，而佛言音無變、
X04n0223_p0506b09║無斷、無有窮盡。是為諸佛第五大那羅延幢勇健法。
X04n0223_p0506b10║佛子！一切諸佛皆以德相莊嚴胷臆，猶若金剛不可
X04n0223_p0506b11║損壞，菩提樹下結跏趺坐。魔王軍眾其數無邊，種種
X04n0223_p0506b12║異形甚可怖畏，眾生見者靡不驚懾，悉發狂亂，或時
X04n0223_p0506b13║致死。如是魔眾徧滿虗空，如來見之，心無恐怖，容色
X04n0223_p0506b14║不變，一毛不豎，不動不亂，無所分別，離諸喜怒，寂然
X04n0223_p0506b15║清淨；住佛所住，具慈悲力，諸根調伏，心無所畏，非諸
X04n0223_p0506b16║魔眾所能傾動而能摧伏；一切魔軍皆使迴心，稽首
X04n0223_p0506b17║歸依，然後復以三輪教化，令其悉發阿耨多羅三藐
X04n0223_p0506b18║三菩提意永不退轉。是為諸佛第六大那羅延幢勇
X04n0223_p0506b19║健法。佛子！一切諸佛有無礙音，其音普徧十方世界，
X04n0223_p0506b20║眾生聞者自然調伏。彼諸如來所出音聲，須彌盧等
X04n0223_p0506b21║一切諸山不能為障，天宮、龍宮、夜叉宮，乾闥婆、阿脩
X04n0223_p0506b22║羅、迦樓羅、緊那羅、摩睺羅伽、人、非人等一切諸宮所
X04n0223_p0506b23║不能障，一切世界高大音聲亦不能障；隨所應化，一
X04n0223_p0506b24║切眾生靡不皆聞，文字句義悉得解了。是為諸佛第
X04n0223_p0506c01║七大那羅延幢勇健法。佛子！一切諸佛心無障礙，於
X04n0223_p0506c02║百千億那由他不可說不可說劫恒善清淨。去、來、現
X04n0223_p0506c03║在一切諸佛同一體性，無濁、無翳，無我、無我所，非內、
X04n0223_p0506c04║非外，了境空寂，不生妄想；無所依，無所作，不住諸相，
X04n0223_p0506c05║永斷分別；本性清淨，捨離一切攀緣憶念，於一切法
X04n0223_p0506c06║常無違諍；住於實際，離欲清淨，入真法界，演說無盡；
X04n0223_p0506c07║離量、非量所有妄想，絕為、無為一切言說，於不可說
X04n0223_p0506c08║無邊境界悉已通達，無礙無盡；智慧方便成就十力，
X04n0223_p0506c09║一切功德莊嚴清淨，演說種種無量諸法，皆與實相
X04n0223_p0506c10║不相違背；於諸法界三世諸法，悉等無異，究竟自在；
X04n0223_p0506c11║入一切法最勝之藏，一切法門正念不惑，安住十方
X04n0223_p0506c12║一切佛剎而無動轉；得不斷智，知一切法究竟無餘，
X04n0223_p0506c13║盡諸有漏；心善解脫，慧善解脫，住於實際，通達無礙；
X04n0223_p0506c14║心常正定，於三世法及以一切眾生心行，一念了達，
X04n0223_p0506c15║皆無障礙。是為諸佛第八大那羅延幢勇健法。佛子！
X04n0223_p0506c16║一切諸佛同一法身、境界無量身、功德無邊身、世間
X04n0223_p0506c17║無盡身、三界不染身、隨念示現身、非實非虗平等清
X04n0223_p0506c18║淨身、無來無去無為不壞身、一相無相法自性身、無
X04n0223_p0506c19║處無方徧一切身、神變自在無邊色相身、種種示現
X04n0223_p0506c20║普入一切身、妙法方便身、智藏普照身、示法平等身、
X04n0223_p0506c21║普徧法界身、無動無分別非有非無常清淨身、非方
X04n0223_p0506c22║便非不方便非滅非不滅隨所應化一切眾生種種
X04n0223_p0506c23║信解而示現身、從一切功德寶所生身、具一切諸佛
X04n0223_p0506c24║法真如身、本性寂靜無障礙身、成就一切無礙法身、
X04n0223_p0507a01║徧住一切清淨法界身、分形普徧一切世間身、無攀
X04n0223_p0507a02║緣無退轉永解脫具一切智普了達身，是為諸佛第
X04n0223_p0507a03║九大那羅延幢勇健法。佛子！一切諸佛等悟一切諸
X04n0223_p0507a04║如來法，等修一切諸菩薩行，若願若智，清淨平等，猶
X04n0223_p0507a05║如大海，悉得滿足；行力尊勝，未曾退怯；住諸三昧無
X04n0223_p0507a06║量境界，示一切道，勸善誡惡；智力第一，演法無畏，隨
X04n0223_p0507a07║有所問悉能善答；智慧說法平等清淨，身、語、意行悉
X04n0223_p0507a08║皆無雜；住佛所住諸佛種性，以佛智慧而作佛事；住
X04n0223_p0507a09║一切智，演無量法，無有根本，無有邊際；神通智慧不
X04n0223_p0507a10║可思議，一切世間無能解了；智慧深入，見一切法微
X04n0223_p0507a11║妙廣大無量無邊，三世法門咸善通達，一切世界悉
X04n0223_p0507a12║能開曉；以出世智，於諸世間作不可說種種佛事；成
X04n0223_p0507a13║不退智，入諸佛數，雖已證得不可言說離文字法，而
X04n0223_p0507a14║能開示種種言辭；以普賢智集諸善行，成就一念相
X04n0223_p0507a15║應妙慧，於一切法悉能覺了；如先所念，一切眾生皆
X04n0223_p0507a16║依自乘而施其法；一切諸法、一切世界、一切眾生、一
X04n0223_p0507a17║切三世，於法界內，如是境界其量無邊，以無礙智悉
X04n0223_p0507a18║能知見。佛子！一切諸佛於一念頃，隨所應化出興於
X04n0223_p0507a19║世，住清淨土，成等正覺，現神通力，開悟三世一切眾
X04n0223_p0507a20║生心、意及識，不失於時。佛子！眾生無邊、世界無邊、法
X04n0223_p0507a21║界無邊、三世無邊，諸佛最勝亦無有邊，悉現於中成
X04n0223_p0507a22║等正覺，以佛智慧方便開悟無有休息。佛子！一切諸
X04n0223_p0507a23║佛以神通力，現最妙身，住無邊處，大悲方便，心無障
X04n0223_p0507a24║礙，於一切時常為眾生演說妙法。是為諸佛第十大
X04n0223_p0507b01║那羅延幢勇健法。佛子！此一切諸佛大那羅延幢勇
X04n0223_p0507b02║健法，無量無邊，不可思議，去、來、現在一切眾生及以
X04n0223_p0507b03║二乘不能解了，唯除如來神力所加。佛子！諸佛世尊
X04n0223_p0507b04║有十種決定法。何等為十？所謂：一切諸佛定從兜率
X04n0223_p0507b05║壽盡下生；一切諸佛定示受生，處胎十月；一切諸佛
X04n0223_p0507b06║定厭世俗，樂求出家；一切諸佛決定坐於菩提樹下，
X04n0223_p0507b07║成等正覺，悟諸佛法；一切諸佛定於一念悟一切法，
X04n0223_p0507b08║一切世界示現神力；一切諸佛定能應時轉妙法輪；
X04n0223_p0507b09║一切諸佛定能隨彼所種善根，應時說法而為授記；
X04n0223_p0507b10║一切諸佛定能應時為作佛事；一切諸佛定能為諸
X04n0223_p0507b11║成就菩薩而授記莂；一切諸佛定能一念普答一切
X04n0223_p0507b12║眾生所問。是為十。佛子！諸佛世尊有十種速疾法。何
X04n0223_p0507b13║等為十？所謂：一切諸佛若有見者，速得遠離一切惡
X04n0223_p0507b14║趣；一切諸佛若有見者，速得圓滿殊勝功德；一切諸
X04n0223_p0507b15║佛若有見者，速能成就廣大善根；一切諸佛若有見
X04n0223_p0507b16║者，速得往生淨妙天上；一切諸佛若有見者，速能除
X04n0223_p0507b17║斷一切疑惑；一切諸佛若已發菩提心而得見者，速
X04n0223_p0507b18║得成就廣大信解，永不退轉，能隨所應教化眾生，若
X04n0223_p0507b19║未發心即能速發阿耨多羅三藐三菩提心；一切諸
X04n0223_p0507b20║佛若未入正位而得見者，速入正位；一切諸佛若有
X04n0223_p0507b21║見者，速能清淨世、出世間一切諸根；一切諸佛若有
X04n0223_p0507b22║見者，速得除滅一切障礙；一切諸佛若有見者，速能
X04n0223_p0507b23║獲得無畏辯才。是為十。佛子！諸佛世尊有十種應常
X04n0223_p0507b24║憶念清淨法。何等為十？所謂：一切諸佛過去因緣；一
X04n0223_p0507c01║切菩薩應常憶念；一切諸佛清淨勝行；一切菩薩應
X04n0223_p0507c02║常憶念；一切諸佛滿足諸度，一切菩薩應常憶念；一
X04n0223_p0507c03║切諸佛成就大願，一切菩薩應常憶念；一切諸佛積
X04n0223_p0507c04║集善根，一切菩薩應常憶念；一切諸佛已具梵行，一
X04n0223_p0507c05║切菩薩應常憶念；一切諸佛現成正覺，一切菩薩應
X04n0223_p0507c06║常憶念；一切諸佛色身無量，一切菩薩應常憶念；一
X04n0223_p0507c07║切諸佛神通無量，一切菩薩應常憶念；一切諸佛十
X04n0223_p0507c08║力、無畏，一切菩薩應常憶念。是為十。佛子！諸佛世尊
X04n0223_p0507c09║有十種一切智住。何等為十？所謂：一切諸佛於一念
X04n0223_p0507c10║中，悉知三世一切眾生心、心所行；一切諸佛於一念
X04n0223_p0507c11║中，悉知三世一切眾生所集諸業及業果報；一切諸
X04n0223_p0507c12║佛於一念中，悉知一切眾生所宜，以三種輪教化調
X04n0223_p0507c13║伏；一切諸佛於一念中，盡知法界一切眾生所有心
X04n0223_p0507c14║相，於一切處普現佛興，令其得見，方便攝受；一切諸
X04n0223_p0507c15║佛於一念中，普隨法界一切眾生心樂欲解，示現說
X04n0223_p0507c16║法，令其調伏；一切諸佛於一念中，悉知法界一切眾
X04n0223_p0507c17║生心之所樂，為現神力；一切諸佛於一念中，徧一切
X04n0223_p0507c18║處，隨所應化一切眾生，示現出興，為說佛身不可取
X04n0223_p0507c19║著；一切諸佛於一念中，普至法界一切處一切眾生
X04n0223_p0507c20║彼彼諸道；一切諸佛於一念中，隨諸眾生有憶念者，
X04n0223_p0507c21║在在處處無不往應；一切諸佛於一念中，悉知一切
X04n0223_p0507c22║眾生解欲，為其示現無量色相。是為十。佛子！諸佛世
X04n0223_p0507c23║尊有十種無量不可思議佛三昧。何等為十？所謂：一
X04n0223_p0507c24║切諸佛恒在正定，於一念中徧一切處，普為眾生廣
X04n0223_p0508a01║說妙法；一切諸佛恒在正定，於一念中徧一切處，普
X04n0223_p0508a02║為眾生說無我際；一切諸佛恒住正定，於一念中徧
X04n0223_p0508a03║一切處，普入三世；一切諸佛恒在正定，於一念中徧
X04n0223_p0508a04║一切處，普入十方廣大佛剎；一切諸佛恒在正定，於
X04n0223_p0508a05║一念中徧一切處，普現無量種種佛身；一切諸佛恒
X04n0223_p0508a06║在正定，於一念中徧一切處，隨諸眾生種種心解現
X04n0223_p0508a07║身、語、意；一切諸佛恒在正定，於一念中徧一切處，說
X04n0223_p0508a08║一切法離欲真際；一切諸佛恒住正定，於一念中徧
X04n0223_p0508a09║一切處，演說一切緣起自性；一切諸佛恒住正定，於
X04n0223_p0508a10║一念中徧一切處，示現無量世、出世間廣大莊嚴，令
X04n0223_p0508a11║諸眾生常得見佛；一切諸佛恒住正定，於一念中徧
X04n0223_p0508a12║一切處，令諸眾生悉得通達一切佛法無量解脫，究
X04n0223_p0508a13║竟到於無上彼岸。是為十。佛子！諸佛世尊有十種無
X04n0223_p0508a14║礙解脫。何等為十？所謂：一切諸佛能於一塵現不可
X04n0223_p0508a15║說不可說諸佛出興於世；一切諸佛能於一塵現不
X04n0223_p0508a16║可說不可說諸佛轉淨法輪；一切諸佛能於一塵現
X04n0223_p0508a17║不可說不可說眾生受化調伏；一切諸佛能於一塵
X04n0223_p0508a18║現不可說不可說諸佛國土；一切諸佛能於一塵現
X04n0223_p0508a19║不可說不可說菩薩受記；一切諸佛能於一塵現去、
X04n0223_p0508a20║來、今一切諸佛；一切諸佛能於一塵現去、來、今諸世
X04n0223_p0508a21║界種；一切諸佛能於一塵現去、來、今一切神通；一切
X04n0223_p0508a22║諸佛能於一塵現去、來、今一切眾生；一切諸佛能於
X04n0223_p0508a23║一塵現去、來、今一切佛事。是為十。
X04n0223_p0508a24║【論】此品大意，明從前進修至此，自己三業身、語、智
X04n0223_p0508b01║用，業用廣大。會佛三業廣大用故，一業之上，答十、
X04n0223_p0508b02║百、千、萬等無量；三業用故，三業用上，各答三十、百、
X04n0223_p0508b03║千、萬等十種無量；三業之上，各答三十、百、千、萬等
X04n0223_p0508b04║不可說無量業用。餘兩段各具十、百、千、萬無量，以
X04n0223_p0508b05║明三業所明業用，不離二諦真、俗二門。一一十法
X04n0223_p0508b06║之中，身、語、智為體，餘七是三業上用故。以青蓮華
X04n0223_p0508b07║藏菩薩答前十問，有三十二種答，一一答中，皆有
X04n0223_p0508b08║十無盡法故。意明至此佛果三業用中，真、俗法滿
X04n0223_p0508b09║足故，故號佛為無上兩足尊也。此明三種業用，二
X04n0223_p0508b10║智徧周，總攝諸法故。青蓮華是真智，蓮華藏是隨
X04n0223_p0508b11║俗智，以真、俗二智，自說自己三種業用廣大自在
X04n0223_p0508b12║不思議門人。王都邑者，王所居城，所管天下為都，
X04n0223_p0508b13║自餘為邑。宮殿者，所居止寢宿之室為宮，以法治
X04n0223_p0508b14║生，陳設正法處為殿。毗舍闍者，是鬼趣，此云噉人
X04n0223_p0508b15║精氣，屬東方提頭賴吒天王所管。提頭賴吒者，此
X04n0223_p0508b16║云持國，謂護持國土，因以為名。乾闥婆，此曰尋香，
X04n0223_p0508b17║是樂神，亦此王所管。如於身毛孔及一微塵中，所
X04n0223_p0508b18║現一切世界國土，一切諸佛及以眾生，咸住其中。
X04n0223_p0508b19║施化佛事者，妄情滅，唯智境乃爾，以三昧力方現，
X04n0223_p0508b20║非情識所求，法常如是，然唯妄情自隔故。如世界
X04n0223_p0508b21║種等，前華藏品已釋，自餘如文自具。
X04n0223_p0508b22║如來十身相海品第三十四
X04n0223_p0508b23║【論】將釋此品，約分三門：一、釋品來意，二、釋能說法
X04n0223_p0508b24║主，三、隨文釋義。一、釋品來意者，明前品說自佛三
X04n0223_p0508c01║業二智，入不思議際，徧周廣大無限，饒益眾生。此
X04n0223_p0508c02║品約三業二智，入不思議智中之報身，故此品來
X04n0223_p0508c03║也。二、釋能說法主者，明此相海由行報成，普賢是
X04n0223_p0508c04║行，還令行者自說自行報德之果。三、隨文釋義者，
X04n0223_p0508c05║於此一品，經長分為九十九段。
X04n0223_p0508c06║【經】爾時，普賢菩薩摩訶薩告諸菩薩言：佛子！今當為
X04n0223_p0508c07║汝演說如來所有相海。
X04n0223_p0508c08║【論】第一、爾時，普賢菩薩已下，至所有相海一行半
X04n0223_p0508c09║經是。初、總舉如來身相，如海廣多。第二、略說九十
X04n0223_p0508c10║七種大人之相，分為九十七段，如下。
X04n0223_p0508c11║【經】佛子！如來頂上有三十二寶莊嚴大人相，其中有
X04n0223_p0508c12║大人相，名：光照一切方普放無量大光明網，一切妙
X04n0223_p0508c13║寶以為莊嚴，寶髮周徧，柔耎密緻，一一咸放摩尼寶
X04n0223_p0508c14║光，充滿一切無邊世界，悉現佛身色相圓滿，是為一。
X04n0223_p0508c15║次有大人相，名：佛眼光明雲，以摩尼王種種莊嚴，出
X04n0223_p0508c16║金色光，如眉間毫相所放光明，其光普照一切世界，
X04n0223_p0508c17║是為二。次有大人相，名：充滿法界雲，上妙寶輪以為
X04n0223_p0508c18║莊嚴，放於如來福智燈明，普照十方一切法界諸世
X04n0223_p0508c19║界海，於中普現一切諸佛及諸菩薩，是為三。次有大
X04n0223_p0508c20║人相，名：示現普照雲，真金摩尼種種莊嚴，其諸妙寶
X04n0223_p0508c21║咸放光明，照不思議諸佛國土，一切諸佛於中出現，
X04n0223_p0508c22║是為四。次有大人相，名：放寶光明雲，摩尼寶王清淨
X04n0223_p0508c23║莊嚴，毗琉璃寶以為華蘂，光照十方一切法界，於中
X04n0223_p0508c24║普現種種神變，讚歎如來往昔所行智慧功德，是為
X04n0223_p0509a01║五。次有大人相，名：示現如來徧法界大自在雲，菩薩
X04n0223_p0509a02║神變寶𦦨摩尼以為其冠，具如來力覺悟一切寶𦦨
X04n0223_p0509a03║光輪以為其鬘，其光普照十方世界，於中示現一切
X04n0223_p0509a04║如來坐於道場，一切智雲充滿虗空無量法界，是為
X04n0223_p0509a05║六。次有大人相，名：如來普燈雲，以能震動法界國土
X04n0223_p0509a06║大自在寶海而為莊嚴，放淨光明充滿法界，於中普
X04n0223_p0509a07║現十方諸菩薩功德海、過現未來佛智慧幢海，是為
X04n0223_p0509a08║七。次有大人相，名：普照諸佛廣大雲，因陀羅寶、如意
X04n0223_p0509a09║王寶、摩尼王寶以為莊嚴，常放菩薩𦦨燈光明，普照
X04n0223_p0509a10║十方一切世界，於中顯現一切諸佛眾色相海、大音
X04n0223_p0509a11║聲海、清淨力海，是為八。次有大人相，名：圓滿光明雲，
X04n0223_p0509a12║上妙琉璃摩尼王種種寶華以為莊嚴，一切眾寶舒
X04n0223_p0509a13║大𦦨網充滿十方一切世界，一切眾生悉見如來現
X04n0223_p0509a14║坐其前，讚歎諸佛及諸菩薩法身功德，令入如來清
X04n0223_p0509a15║淨境界，是為九。次有大人相，名：普照一切菩薩行藏
X04n0223_p0509a16║光明雲，眾寶妙華以為莊嚴，寶光普照無量世界，寶
X04n0223_p0509a17║𦦨普覆一切國土，十方法界通達無礙，震動佛音，宣
X04n0223_p0509a18║暢法海，是為十。次有大人相，名：普光照耀雲，毗琉璃、
X04n0223_p0509a19║因陀羅、金剛摩尼寶以為莊嚴，琉璃寶光色相明徹，
X04n0223_p0509a20║普照一切諸世界海，出妙音聲充滿法界，如是皆從
X04n0223_p0509a21║諸佛智慧大功德海之所化現，是為十一。次有大人
X04n0223_p0509a22║相，名：正覺雲，以雜寶華而為莊嚴，其諸寶華悉放光
X04n0223_p0509a23║明，皆有如來坐於道場，充滿一切無邊世界，令諸世
X04n0223_p0509a24║界普得清淨，永斷一切妄想分別，是為十二。次有大
X04n0223_p0509b01║人相，名：光明照耀雲，以寶𦦨藏海心王摩尼而為莊
X04n0223_p0509b02║嚴，放大光明，光中顯現無量菩薩及諸菩薩所行之
X04n0223_p0509b03║行，一切如來智身、法身、諸色相海充滿法界，是為十
X04n0223_p0509b04║三。次有大人相，名：莊嚴普照雲，以金剛華、毗琉璃寶
X04n0223_p0509b05║而為莊嚴，放大光明，光中有大寶蓮華座，具足莊嚴，
X04n0223_p0509b06║彌覆法界，自然演說四菩薩行，其音普徧諸法界海，
X04n0223_p0509b07║是為十四。次有大人相，名：現佛三昧海行雲，於一念
X04n0223_p0509b08║中示現如來無量莊嚴，普徧莊嚴一切法界不思議
X04n0223_p0509b09║世界海，是為十五。次有大人相，名：變化海普照雲，妙
X04n0223_p0509b10║寶蓮華如須彌山以為莊嚴，眾寶光明從佛願生，現
X04n0223_p0509b11║諸變化無有窮盡，是為十六。次有大人相，名：一切如
X04n0223_p0509b12║來解脫雲，清淨妙寶以為莊嚴，放大光明莊嚴一切
X04n0223_p0509b13║佛師子座，示現一切諸佛色像及無量佛法、諸佛剎
X04n0223_p0509b14║海，是為十七。次有大人相，名：自在方便普照雲，毗琉
X04n0223_p0509b15║璃華、真金蓮華、摩尼王燈、妙法𦦨雲以為莊嚴，放一
X04n0223_p0509b16║切諸佛寶𦦨密雲，清淨光明充滿法界，於中普現一
X04n0223_p0509b17║切妙好莊嚴之具，是為十八。次有大人相，名：覺佛種
X04n0223_p0509b18║性雲，無量寶光以為莊嚴，具足千輪，內外清淨，從於
X04n0223_p0509b19║往昔善根所生，其光徧照十方世界，發明智日，宣布
X04n0223_p0509b20║法海，是為十九。次有大人相，名：現一切如來相自在
X04n0223_p0509b21║雲，眾寶纓珞、琉璃寶華以為莊嚴，舒大寶𦦨充滿法
X04n0223_p0509b22║界，於中普現等一切佛剎微塵數去、來、現在無量諸
X04n0223_p0509b23║佛，如師子王勇猛無畏，色相、智慧皆悉具足，是為二
X04n0223_p0509b24║十。次有大人相，名：徧照一切法界雲，如來寶相清淨
X04n0223_p0509c01║莊嚴，放大光明普照法界，顯現一切無量無邊諸佛
X04n0223_p0509c02║菩薩智慧妙藏，是為二十一。次有大人相，名：毗盧遮
X04n0223_p0509c03║那如來相雲，上妙寶華及毗琉璃清淨妙月以為莊
X04n0223_p0509c04║嚴，悉放無量百千萬億摩尼寶光，充滿一切虗空法
X04n0223_p0509c05║界，於中示現無量佛剎皆有如來結跏趺坐，是為二
X04n0223_p0509c06║十二。次有大人相，名：普照一切佛光明雲，眾寶妙燈
X04n0223_p0509c07║以為莊嚴，放淨光明徧照十方一切世界，悉現諸佛
X04n0223_p0509c08║轉於法輪，是為二十三。次有大人相，名：普現一切莊
X04n0223_p0509c09║嚴雲，種種寶𦦨以為莊嚴，放淨光明充滿法界，念念
X04n0223_p0509c10║常現不可說不可說一切諸佛與諸菩薩坐於道場，
X04n0223_p0509c11║是為二十四。次有大人相，名：出一切法界音聲雲，摩
X04n0223_p0509c12║尼寶海上妙栴檀以為莊嚴，舒大𦦨網充滿法界，其
X04n0223_p0509c13║中普演微妙音聲，示諸眾生一切業海，是為二十五。
X04n0223_p0509c14║次有大人相，名：普照諸佛變化輪雲，如來淨眼以為
X04n0223_p0509c15║莊嚴，光照十方一切世界，於中普現去、來、今佛所有
X04n0223_p0509c16║一切莊嚴之具，復出妙音演不思議廣大法海，是為
X04n0223_p0509c17║二十六。次有大人相，名：光照佛海雲，其光普照一切
X04n0223_p0509c18║世界，盡於法界無所障礙，悉有如來結跏趺坐，是為
X04n0223_p0509c19║二十七。次有大人相，名：寶燈雲，放於如來廣大光明，
X04n0223_p0509c20║普照十方一切法界，於中普現一切諸佛及諸菩薩
X04n0223_p0509c21║不可思議諸眾生海，是為二十八。次有大人相，名：法
X04n0223_p0509c22║界無差別雲，放於如來大智光明，普照十方諸佛國
X04n0223_p0509c23║土、一切菩薩道場眾會、無量法海，於中普現種種神
X04n0223_p0509c24║通，復出妙音，隨諸眾生心之所樂，演說普賢菩薩行
X04n0223_p0510a01║願，令其迴向，是為二十九。次有大人相，名：安住一切
X04n0223_p0510a02║世界海普照雲，放寶光明充滿一切虗空法界，於中
X04n0223_p0510a03║普現淨妙道場及諸佛菩薩莊嚴身相，令其見者得
X04n0223_p0510a04║無所見，是為三十。次有大人相，名：一切寶清淨光𦦨
X04n0223_p0510a05║雲，放於無量諸佛菩薩摩尼妙寶清淨光明，普照十
X04n0223_p0510a06║方一切法界，於中普現諸菩薩海，莫不具足如來神
X04n0223_p0510a07║力，常遊十方盡虗空界一切剎網，是為三十一。次有
X04n0223_p0510a08║大人相，名：普照一切法界莊嚴雲，最處於中，漸次隆
X04n0223_p0510a09║起，閻浮檀金、因陀羅網以為莊嚴，放淨光雲充滿法
X04n0223_p0510a10║界，念念常現一切世界諸佛菩薩道場眾會，是為三
X04n0223_p0510a11║十二。佛子！如來頂上有如是三十二種大人相以為
X04n0223_p0510a12║嚴好。佛子！如來眉間有大人相，名：徧法界光明雲，摩
X04n0223_p0510a13║尼寶華以為莊嚴，放大光明，具眾寶色，猶如日月洞
X04n0223_p0510a14║徹清淨，其光普照十方國土，於中顯現一切佛身，復
X04n0223_p0510a15║出妙音宣暢法海，是為三十三。如來眼有大人相，名：
X04n0223_p0510a16║自在普見雲，以眾妙寶而為莊嚴，摩尼寶光清淨暎
X04n0223_p0510a17║徹，普見一切皆無障礙，是為三十四。如來鼻有大人
X04n0223_p0510a18║相，名：一切神通智慧雲，清淨妙寶以為莊嚴，眾寶色
X04n0223_p0510a19║光彌覆其上，於中出現無量化佛坐寶蓮華，往諸世
X04n0223_p0510a20║界為一切菩薩、一切眾生演不思議諸佛法海，是為
X04n0223_p0510a21║三十五。如來舌有大人相，名：示現音聲影像雲，眾色
X04n0223_p0510a22║妙寶以為莊嚴，宿世善根之所成就，其舌廣長徧覆
X04n0223_p0510a23║一切諸世界海，如來若或熈怡微笑，必放一切摩尼
X04n0223_p0510a24║寶光，其光普照十方法界，能令一切心得清涼，去、來、
X04n0223_p0510b01║現在所有諸佛皆於光中炳然顯現，悉演廣大微妙
X04n0223_p0510b02║之音，徧一切剎，住無量劫，是為三十六。如來舌復有
X04n0223_p0510b03║大人相，名：法界雲，其掌安平，眾寶為嚴，放妙寶光，色
X04n0223_p0510b04║相圓滿，猶如眉間所放光明，其光普照一切佛剎，唯
X04n0223_p0510b05║塵所成，無有自性，光中復現無量諸佛，咸發妙音說
X04n0223_p0510b06║一切法，是為三十七。如來舌端有大人相，名：照法界
X04n0223_p0510b07║光明雲，如意寶王以為莊嚴，自然恒出金色寶𦦨，於
X04n0223_p0510b08║中影現一切佛海，復震妙音充滿一切無邊世界，一
X04n0223_p0510b09║一音中具一切音，悉演妙法，聽者心悅，經無量劫玩
X04n0223_p0510b10║味不忘，是為三十八。如來舌端復有大人相，名：照耀
X04n0223_p0510b11║法界雲，摩尼寶王以為嚴飾，演眾色相微妙光明，充
X04n0223_p0510b12║滿十方無量國土，盡於法界靡不清淨，於中悉有無
X04n0223_p0510b13║量諸佛及諸菩薩各吐妙音種種開示，一切菩薩現
X04n0223_p0510b14║前聽受，是為三十九。如來口上齶有大人相，名：示現
X04n0223_p0510b15║不思議法界雲，因陀羅寶、毗琉璃寶以為莊嚴，放香
X04n0223_p0510b16║燈𦦨清淨光雲，充滿十方一切法界，示現種種神通
X04n0223_p0510b17║方便，普於一切諸世界海開演甚深不思議法，是為
X04n0223_p0510b18║四十。如來口右輔下牙有大人相，名：佛牙雲，眾寶摩
X04n0223_p0510b19║尼卍字相輪以為莊嚴，放大光明普照法界，於中普
X04n0223_p0510b20║現一切佛身，周流十方開悟羣生，是為四十一。如來
X04n0223_p0510b21║口右輔上牙有大人相，名：寶𦦨彌盧藏雲，摩尼寶藏
X04n0223_p0510b22║以為莊嚴，放金剛香𦦨清淨光明，一一光明充滿法
X04n0223_p0510b23║界，示現一切諸佛神力，復現一切十方世界淨妙道
X04n0223_p0510b24║場，是為四十二。如來口左輔下牙有大人相，名：寶燈
X04n0223_p0510c01║普照雲，一切妙寶舒華發香以為莊嚴，放燈𦦨雲清
X04n0223_p0510c02║淨光明，充滿一切諸世界海，於中顯現一切諸佛坐
X04n0223_p0510c03║蓮華藏師子之座，諸菩薩眾所共圍遶，是為四十三。
X04n0223_p0510c04║如來口左輔上牙有大人相，名：照現如來雲，清淨光
X04n0223_p0510c05║明、閻浮檀金、寶網、寶華以為莊嚴，放大𦦨輪充滿法
X04n0223_p0510c06║界，於中普現一切諸佛以神通力於虗空中流布法
X04n0223_p0510c07║乳、法燈、法寶，教化一切諸菩薩眾，是為四十四。如來
X04n0223_p0510c08║齒有大人相，名：普現光明雲，一一齒間相海莊嚴，若
X04n0223_p0510c09║微笑時悉放光明，具眾寶色摩尼寶𦦨右旋宛轉，流
X04n0223_p0510c10║布法界靡不充滿，演佛言音說普賢行，是為四十五。
X04n0223_p0510c11║如來脣有大人相，名：影現一切寶光雲，放閻浮檀真
X04n0223_p0510c12║金色、蓮華色、一切寶色廣大光明，照於法界悉令清
X04n0223_p0510c13║淨，是為四十六。如來頸有大人相，名：普照一切世界
X04n0223_p0510c14║雲，摩尼寶王以為莊嚴，紺蒲成就，柔耎細滑，放毗盧
X04n0223_p0510c15║遮那清淨光明，充滿十方一切世界，於中普現一切
X04n0223_p0510c16║諸佛，是為四十七。如來右肩有大人相，名：佛廣大一
X04n0223_p0510c17║切寶雲，放一切寶色、真金色、蓮華色光明，成寶𦦨網
X04n0223_p0510c18║普照法界，於中普現一切菩薩，是為四十八。如來右
X04n0223_p0510c19║肩復有大人相，名：最勝寶普照雲，其色清淨如閻浮
X04n0223_p0510c20║金，放摩尼光充滿法界，於中普現一切菩薩，是為四
X04n0223_p0510c21║十九。如來左肩有大人相，名：最勝光照法界雲，猶如
X04n0223_p0510c22║頂上及以眉間種種莊嚴，放閻浮檀金及蓮華色眾
X04n0223_p0510c23║寶光明，成大𦦨網充滿法界，於中示現一切神力，是
X04n0223_p0510c24║為五十。
X04n0223_p0511a01║
X04n0223_p0511a02║大方廣佛新華嚴經合論卷第七十五
X04n0223_p0511a03║
X04n0223_p0511a04║音切
X04n0223_p0511a05║胷（凶音。）臆（於力切。）懾（之葉切。）莂（彼列切。）緻（直利切。）怡（與之切。）齶（五各
X04n0223_p0511a06║切。）輔（父音。）滑（戶八切。）宛（於遠切。）頸（吉郢切。）炳（丙音。）噉（徒敢切。）