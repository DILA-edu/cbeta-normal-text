X04n0223_p0511a07║
X04n0223_p0511a08║
X04n0223_p0511a09║
X04n0223_p0511a10║大方廣佛新華嚴經合論卷第七十六
X04n0223_p0511a11║唐于闐國三藏沙門實叉難陀譯經
X04n0223_p0511a12║唐太原方山長者李通玄造論
X04n0223_p0511a13║唐福州開元寺沙門志寧釐經合論
X04n0223_p0511a14║如來十身相海品第三十四之餘
X04n0223_p0511a15║【經】如來左肩復有大人相，名：光明徧照雲，其相右旋，
X04n0223_p0511a16║閻浮檀金色摩尼寶王以為莊嚴，放眾寶華香𦦨光
X04n0223_p0511a17║明充徧法界，於中普現一切諸佛及以一切嚴淨國
X04n0223_p0511a18║土，是為五十一。如來左肩復有大人相，名：普照耀雲，
X04n0223_p0511a19║其相右旋，微密莊嚴，放佛燈𦦨雲清淨光明充徧法
X04n0223_p0511a20║界，於中顯現一切菩薩種種莊嚴悉皆妙好，是為五
X04n0223_p0511a21║十二。如來胷臆有大人相，形如卍字，名：吉祥海雲，摩
X04n0223_p0511a22║尼寶華以為莊嚴，放一切寶色種種光𦦨輪，充滿法
X04n0223_p0511a23║界，普令清淨，復出妙音宣暢法海，是為五十三。吉祥
X04n0223_p0511a24║相右邊有大人相，名：示現光照雲，因陀羅網以為莊
X04n0223_p0511b01║嚴，放大光輪充滿法界，於中普現無量諸佛，是為五
X04n0223_p0511b02║十四。吉祥相右邊復有大人相，名：普現如來雲，以諸
X04n0223_p0511b03║菩薩摩尼寶冠而為莊嚴，放大光明普照十方一切
X04n0223_p0511b04║世界悉令清淨，於中示現去、來、今佛坐於道場，普現
X04n0223_p0511b05║神力廣宣法海，是為五十五。吉祥相右邊復有大人
X04n0223_p0511b06║相，名：開敷華雲，摩尼寶華以為莊嚴，放寶香𦦨燈清
X04n0223_p0511b07║淨光明，狀如蓮華，充滿世界，是為五十六。吉祥相右
X04n0223_p0511b08║邊復有大人相，名：可悅樂金色雲，以一切寶心王藏
X04n0223_p0511b09║摩尼王而為莊嚴，放淨光明照於法界，於中普現猶
X04n0223_p0511b10║如佛眼廣大光明摩尼寶藏，是為五十七。吉祥相右
X04n0223_p0511b11║邊復有大人相，名：佛海雲，毗琉璃寶、香燈、華鬘以為
X04n0223_p0511b12║莊嚴，放滿虗空摩尼寶王香燈大𦦨清淨光明，充徧
X04n0223_p0511b13║十方一切國土，於中普現道場眾會，是為五十八。吉
X04n0223_p0511b14║祥相左邊有大人相，名：示現光明雲，無數菩薩坐寶
X04n0223_p0511b15║蓮華以為莊嚴，放摩尼王種種間錯寶𦦨光明，普淨
X04n0223_p0511b16║一切諸法界海，於中示現無量諸佛及佛妙音演說
X04n0223_p0511b17║諸法，是為五十九。吉祥相左邊復有大人相，名：示現
X04n0223_p0511b18║徧法界光明雲，摩尼寶海以為莊嚴，放大光明徧一
X04n0223_p0511b19║切剎，於中普現諸菩薩眾，是為六十。吉祥相左邊復
X04n0223_p0511b20║有大人相，名：普勝雲，日光明摩尼王寶輪鬘而為莊
X04n0223_p0511b21║嚴，放大光𦦨充滿法界諸世界海，於中示現一切世
X04n0223_p0511b22║界、一切如來、一切眾生，是為六十一。吉祥相左邊復
X04n0223_p0511b23║有大人相，名：轉法輪妙音雲，一切法燈、清淨香藥以
X04n0223_p0511b24║為莊嚴，放大光明充滿法界，於中普現一切諸佛所
X04n0223_p0511c01║有相海及以心海，是為六十二。吉祥相左邊復有大
X04n0223_p0511c02║人相，名：莊嚴雲，以去、來、今一切佛海而為莊嚴，放淨
X04n0223_p0511c03║光明嚴淨一切諸佛國土，於中普現十方一切諸佛
X04n0223_p0511c04║菩薩及佛菩薩所行之行，是為六十三。如來右手有
X04n0223_p0511c05║大人相，名：海照雲，眾寶莊嚴，恒放月𦦨清淨光明，充
X04n0223_p0511c06║滿虗空一切世界，發大音聲歎美一切諸菩薩行，是
X04n0223_p0511c07║為六十四。如來右手復有大人相，名：影現照耀雲，以
X04n0223_p0511c08║毗琉璃、帝青、摩尼寶華而為莊嚴，放大光明普照十
X04n0223_p0511c09║方菩薩所住蓮華藏、摩尼藏等一切世界，於中悉現
X04n0223_p0511c10║無量諸佛以淨法身坐菩提樹，震動一切十方國土，
X04n0223_p0511c11║是為六十五。如來右手復有大人相，名：燈𦦨鬘普嚴
X04n0223_p0511c12║淨雲，毗盧遮那寶以為莊嚴，放大光明成變化網，於
X04n0223_p0511c13║中普現諸菩薩眾咸戴寶冠演諸行海，是為六十六。
X04n0223_p0511c14║如來右手復有大人相，名：普現一切摩尼雲，蓮華𦦨
X04n0223_p0511c15║燈而為莊嚴，放海藏光充徧法界，於中普現無量諸
X04n0223_p0511c16║佛坐蓮華座，是為六十七。如來右手復有大人相，名：
X04n0223_p0511c17║光明雲，摩尼𦦨海以為莊嚴，放眾寶𦦨、香𦦨、華𦦨清
X04n0223_p0511c18║淨光明，充滿一切諸世界網，於中普現諸佛道場，是
X04n0223_p0511c19║為六十八。如來左手有大人相，名：毗琉璃清淨燈雲，
X04n0223_p0511c20║寶地妙色以為莊嚴，放於如來金色光明，念念常現
X04n0223_p0511c21║一切上妙莊嚴之具，是為六十九。如來左手復有大
X04n0223_p0511c22║人相，名：一切剎智慧燈音聲雲，以因陀羅網、金剛華
X04n0223_p0511c23║而為莊嚴，放閻浮檀金清淨光明，普照十方一切世
X04n0223_p0511c24║界，是為七十。如來左手復有大人相，名：安住寶蓮華
X04n0223_p0512a01║光明雲，眾寶妙華以為莊嚴，放大光明如須彌燈，普
X04n0223_p0512a02║照十方一切世界，是為七十一。如來左手復有大人
X04n0223_p0512a03║相，名：徧照法界雲，以妙寶鬘、寶輪、寶瓶、因陀羅網及
X04n0223_p0512a04║眾妙相以為莊嚴，放大光明普照十方一切國土，於
X04n0223_p0512a05║中示現一切法界、一切世界海、一切如來坐蓮華座，
X04n0223_p0512a06║是為七十二。如來右手指有大人相，名：現諸劫剎海
X04n0223_p0512a07║旋雲，水月𦦨藏摩尼王一切寶華以為莊嚴，放大光
X04n0223_p0512a08║明充滿法界，其中恒出微妙音聲滿十方剎，是為七
X04n0223_p0512a09║十三。如來左手指有大人相，名：安住一切寶雲，以帝
X04n0223_p0512a10║青、金剛寶而為莊嚴，放摩尼王眾寶光明充滿法界，
X04n0223_p0512a11║其中普現一切諸佛及諸菩薩，是為七十四。如來右
X04n0223_p0512a12║手掌有大人相，名：照耀雲，以摩尼王千輻寶輪而為
X04n0223_p0512a13║莊嚴，放寶光明，其光右旋充滿法界，於中普現一切
X04n0223_p0512a14║諸佛，一一佛身光𦦨熾然，說法度人，淨諸世界，是為
X04n0223_p0512a15║七十五。如來左手掌有大人相，名：𦦨輪普增長化現
X04n0223_p0512a16║法界道場雲，以日光摩尼王千輻輪而為莊嚴，放大
X04n0223_p0512a17║光明充滿一切諸世界海，於中示現一切菩薩，演說
X04n0223_p0512a18║普賢所有行海，普入一切諸佛國土，各各開悟無量
X04n0223_p0512a19║眾生，是為七十六。如來陰藏有大人相，名：普流出佛
X04n0223_p0512a20║音聲雲，一切妙寶以為莊嚴，放摩尼燈華𦦨光明，其
X04n0223_p0512a21║光熾盛，具眾寶色，普照一切虗空法界，其中普現一
X04n0223_p0512a22║切諸佛，遊行往來處處周徧，是為七十七。如來右臀
X04n0223_p0512a23║有大人相，名：寶燈鬘普照雲，諸摩尼寶以為莊嚴，放
X04n0223_p0512a24║不思議寶𦦨光明，彌布十方一切法界，與虗空法界
X04n0223_p0512b01║同為一相，而能出生一切諸相，一一相中悉現諸佛
X04n0223_p0512b02║自在神變，是為七十八。如來左臀有大人相，名：示現
X04n0223_p0512b03║一切法界海光明彌覆虗空雲，猶如蓮華，清淨妙寶
X04n0223_p0512b04║以為嚴飾，放光明網徧照十方一切法界，於中普現
X04n0223_p0512b05║種種相雲，是為七十九。如來右䏶有大人相，名：普現
X04n0223_p0512b06║雲，以眾色摩尼而為莊嚴，其䏶與腨上下相稱，放摩
X04n0223_p0512b07║尼𦦨妙法光明，於一念中能普示現一切寶王遊步
X04n0223_p0512b08║相海，是為八十。如來左䏶有大人相，名：現一切佛無
X04n0223_p0512b09║量相海雲，一切寶海隨順安住以為莊嚴，廣大遊行，
X04n0223_p0512b10║放淨光明普照眾生，悉便希求無上佛法，是為八十
X04n0223_p0512b11║一。如來右邊伊尼延鹿王腨有大人相，名：一切虗空
X04n0223_p0512b12║法界雲，光明妙寶以為莊嚴，其相圓直，善能遊步，放
X04n0223_p0512b13║閻浮金色清淨光明，徧照一切諸佛世界，發大音聲
X04n0223_p0512b14║普皆震動，復現一切諸佛國土，住於虗空寶𦦨莊嚴，
X04n0223_p0512b15║無量菩薩從中化現，是為八十二。如來左邊伊尼延
X04n0223_p0512b16║鹿王腨有大人相，名：莊嚴海雲，色如真金，能徧遊行
X04n0223_p0512b17║一切佛剎，放一切寶清淨光明，充滿法界施作佛事，
X04n0223_p0512b18║是為八十三。如來寶腨上毛有大人相，名：普現法界
X04n0223_p0512b19║影像雲，其毛右旋，一一毛端放寶光明，充滿十方一
X04n0223_p0512b20║切法界，示現一切諸佛神力，其諸毛孔悉放光明，一
X04n0223_p0512b21║切佛剎於中顯現，是為八十四。如來足下有大人相，
X04n0223_p0512b22║名：一切菩薩海安住雲，色如金剛、閻浮檀金，清淨蓮
X04n0223_p0512b23║華放寶光明，普照十方諸世界海，寶香𦦨雲處處周
X04n0223_p0512b24║偏，舉足將步，香氣司流，具眾寶色充滿法界，是為八
X04n0223_p0512c01║十五。如來右足上有大人相，名：普照一切光明雲，一
X04n0223_p0512c02║切眾寶以為莊嚴，放大光明充滿法界，示現一切諸
X04n0223_p0512c03║佛菩薩，是為八十六。如來左足上有大人相，名：普現
X04n0223_p0512c04║一切諸佛雲，寶藏摩尼以為莊嚴，放寶光明，於念念
X04n0223_p0512c05║中現一切佛神通變化，及其法海所坐道場，盡未來
X04n0223_p0512c06║際劫無有間斷，是為八十七。如來右足指間有大人
X04n0223_p0512c07║相，名：光照一切法界海雲，須彌燈摩尼王千輻燄輪
X04n0223_p0512c08║種種莊嚴，放大光明充滿十方一切法界諸世界海，
X04n0223_p0512c09║於中普現一切諸佛所有種種寶莊嚴相，是為八十
X04n0223_p0512c10║八。如來左足指間有大人相，名：現一切佛海雲，摩尼
X04n0223_p0512c11║寶華、香燄、燈鬘、一切寶輪以為莊嚴，恒放寶海清淨
X04n0223_p0512c12║光明，充滿虗空，普及十方一切世界，於中示現一切
X04n0223_p0512c13║諸佛及諸菩薩圓滿音聲、卍字等相，利益無量一切
X04n0223_p0512c14║眾生，是為八十九。如來右足跟有大人相，名：自在照
X04n0223_p0512c15║耀雲，帝青、寶粖以為莊嚴，常放如來妙寶光明，其光
X04n0223_p0512c16║妙好充滿法界，皆同一相無有差別，於中示現一切
X04n0223_p0512c17║諸佛坐於道場演說妙法，是為九十。如來左足跟有
X04n0223_p0512c18║大人相，名：示現妙音演說諸法海雲，以變化海摩尼
X04n0223_p0512c19║寶、香𦦨海須彌華摩尼寶及毗琉璃而為莊嚴，放大
X04n0223_p0512c20║光明充滿法界，於中普現諸佛神力，是為九十一。如
X04n0223_p0512c21║來右足趺有大人相，名：示現一切莊嚴光明雲，眾寶
X04n0223_p0512c22║所成，極妙莊嚴，放閻浮檀金色清淨光明，普照十方
X04n0223_p0512c23║一切法界，其光明相猶如大雲，普覆一切諸佛道場，
X04n0223_p0512c24║是為九十二。如來左足趺有大人相，名：現眾色相雲，
X04n0223_p0513a01║以一切月燄藏毗盧遮那寶、因陀羅尼羅寶而為莊
X04n0223_p0513a02║嚴，念念遊行諸法界海，放摩尼燈香𦦨光明，其光徧
X04n0223_p0513a03║滿一切法界，是為九十三。如來右足四周有大人相，
X04n0223_p0513a04║名：普藏雲，因陀羅尼羅金剛寶以為莊嚴，放寶光明
X04n0223_p0513a05║充滿虗空，於中示現一切諸佛坐於道場摩尼寶王
X04n0223_p0513a06║師子之座，是為九十四。如來左足四周有大人相，名：
X04n0223_p0513a07║光明徧照法界雲，摩尼寶華以為莊嚴，放大光明充
X04n0223_p0513a08║滿法界平等一相，於中示現一切諸佛及諸菩薩自
X04n0223_p0513a09║在神力，以大妙音演說法界無盡法門，是為九十五。
X04n0223_p0513a10║如來右足指端有大人相，名：示現莊嚴雲，甚可愛樂
X04n0223_p0513a11║閻浮檀清淨真金以為莊嚴，放大光明充滿十方一
X04n0223_p0513a12║切法界，於中示現一切諸佛及諸菩薩無盡法海種
X04n0223_p0513a13║種功德神通變化，是為九十六。如來左足指端有大
X04n0223_p0513a14║人相，名：現一切佛神變雲，不思議佛光明、月𦦨、普香、
X04n0223_p0513a15║摩尼寶𦦨輪以為莊嚴，放眾寶色清淨光明充滿一
X04n0223_p0513a16║切諸世界海，於中示現一切諸佛及諸菩薩演說一
X04n0223_p0513a17║切諸佛法海，是為九十七。佛子！毗盧遮那如來有如
X04n0223_p0513a18║是等十華藏世界海微塵數大人相，一一身分眾寶
X04n0223_p0513a19║妙相以為莊嚴。
X04n0223_p0513a20║【論】最下一段，總說十華藏世界微塵數諸相，為總
X04n0223_p0513a21║結通。初爾時已下，都有九十九段經文，以取十華
X04n0223_p0513a22║藏世界微塵數相海莊嚴，號十身相海品。此一品
X04n0223_p0513a23║經文，大意明三種業用：身、語、智，廣大無限，利益一
X04n0223_p0513a24║切眾生，善根行上報生福相。如初舉頂上三十二
X04n0223_p0513b01║寶莊嚴大人相，其中有大人相，名光照一切方，普
X04n0223_p0513b02║放無量大光明網，一切妙寶以為莊嚴者，初明三
X04n0223_p0513b03║十種寶，是明三種業用，是萬德之總相。二種寶是
X04n0223_p0513b04║二智，明如來三業、二智，是修眾福之本。故萬善根
X04n0223_p0513b05║海，無不以此三業、二智以為體故。故初所感果，以
X04n0223_p0513b06║先標為首，又用嚴如來之頭首。故經云：其中有大
X04n0223_p0513b07║人相，名光照一切方。方者，法也，是根本智成差別
X04n0223_p0513b08║智之法故。普放無量大光明網者，是差別智中，隨
X04n0223_p0513b09║根設教，濟漉一切眾生之所報生，約因名為光網。
X04n0223_p0513b10║一切妙寶以為莊嚴者，一切業果、福相、報得，皆以
X04n0223_p0513b11║此二智為所莊嚴故。寶髮周徧者，明以智治生，周
X04n0223_p0513b12║旋普覆，以此報生。寶髮柔耎密緻者，慈悲柔耎，眾
X04n0223_p0513b13║根普濟報成故。一一寶髮咸放摩尼寶光，充滿一
X04n0223_p0513b14║切無邊世界，悉現佛身，色相圓滿者，明於根本智
X04n0223_p0513b15║所生諸差別智，起差別行，皆純淨無垢故。報得摩
X04n0223_p0513b16║尼淨光，光化佛身。為約此二智純淨無礙，所有報
X04n0223_p0513b17║境總成智用，故皆與身同。此三業上一中報十，三
X04n0223_p0513b18║業上三十，故二智上二種總言三十二種。寶用嚴
X04n0223_p0513b19║頂髮，通此頂上及身。略舉有九十七種大人之相
X04n0223_p0513b20║者，明且約隨真俗二智淨三業上行。七菩提分十
X04n0223_p0513b21║波羅蜜能淨一切三界九品煩惱，便為智用。以智
X04n0223_p0513b22║淨故，所有報果亦淨；以智無礙自在故，所有報果
X04n0223_p0513b23║亦自在故。九品煩惱者，欲界一，色界四禪，無色界
X04n0223_p0513b24║四禪。上二界有八，欲界一，共為九品。有能覺之者，
X04n0223_p0513c01║便以二智、七覺、十波羅蜜方便自利及以利生，具
X04n0223_p0513c02║普賢行滿，便報成此九十七相。以十波羅蜜方便
X04n0223_p0513c03║發起三界中大自在行用，故於九品煩惱上各成
X04n0223_p0513c04║十波羅蜜行門，成九十種大人相。以七菩提分上
X04n0223_p0513c05║助顯方便分明，故以成七種。通以此七覺分十波
X04n0223_p0513c06║羅蜜助道方便行，助顯九品煩惱，成真俗二智，令
X04n0223_p0513c07║大悲圓滿。於一品煩惱上成十種行門，報生十種
X04n0223_p0513c08║相。九十配十波羅蜜，七種配七覺分。十華藏世界
X04n0223_p0513c09║微塵相者，配真俗二智、三業及行，普賢行徧周也。
X04n0223_p0513c10║問曰：此出何教所配？答曰：此經所有法門但出自
X04n0223_p0513c11║教，餘經不能與此教門相會。何者是自教？答曰：為
X04n0223_p0513c12║普賢是佛自行，還令自行說自行所報得之相。普
X04n0223_p0513c13║賢行者，不離真俗二智、七菩提分、十波羅蜜故，但
X04n0223_p0513c14║約名知教、約教知行、約行治惑，惑亡報成，即知因
X04n0223_p0513c15║果所生即為教也。不可引餘權教三乘行門例此
X04n0223_p0513c16║所修因果報得，但准已前諸品所放光及菩薩名
X04n0223_p0513c17║乃至座名數，以次類之，可曉其意也。佛行普賢行
X04n0223_p0513c18║者，不離三界九地煩惱中而成智悲之門，所有報
X04n0223_p0513c19║生因果還約三界九品煩惱中成殊勝智行，出三
X04n0223_p0513c20║界自在行，獲過三界殊勝報業故。以此准知，可明
X04n0223_p0513c21║佛意，即是經之教也。已下諸相以此三業、二智、七
X04n0223_p0513c22║覺分、十波羅蜜為體，又以七菩提分、九波羅蜜共
X04n0223_p0513c23║成一箇智波羅蜜，以智波羅蜜為佛果，七菩提分、
X04n0223_p0513c24║九波羅蜜是行故，報得九十七種大人之相。十蓮
X04n0223_p0514a01║華藏世界微塵數大人之相者，是差別智大悲圓
X04n0223_p0514a02║滿十方世界，以普賢行報得故。此前後二釋，義通
X04n0223_p0514a03║其一故。已下諸相約根本智起大悲用，隨差別智
X04n0223_p0514a04║報生，如文自明。如經云紺蒲成就者，意明頸文。三、
X04n0223_p0514a05║約嬰節成就，云西國有紺蒲果，赤色。三、約文成，以
X04n0223_p0514a06║此比之。彌盧藏雲者，明如來右輔上牙大人相，寶
X04n0223_p0514a07║燄高遠如須彌山之狀也。
X04n0223_p0514a08║如來隨好光明功德品第三十五
X04n0223_p0514a09║【論】將釋此品，約立四門：一、釋品名目；二、釋品來意；
X04n0223_p0514a10║三、釋說法之主；四、隨文釋義。一、釋品名目。何故名
X04n0223_p0514a11║為隨好光明功德者，明前品已明十身相海有十
X04n0223_p0514a12║蓮華藏世界微塵數相海莊嚴其身，此品約其佛
X04n0223_p0514a13║身相中隨相無性功德故，以約行報得成大人之
X04n0223_p0514a14║相，隨行法身之理智以成光明故，以立品名故，以
X04n0223_p0514a15║隨行破煩惱之妙理智慧以成報相之光。二、釋品
X04n0223_p0514a16║來意者，明前品大人之相，約如來行生報得故，即
X04n0223_p0514a17║令普賢說故，為普賢行是一切諸佛行故。此隨好
X04n0223_p0514a18║光明，明法身根本智無性，隨行無體無相功德以
X04n0223_p0514a19║為光明，能大利物，還以無形質無體性光照有緣
X04n0223_p0514a20║如無形質天鼓音聲，說法令解脫故，此品須來。然
X04n0223_p0514a21║雖理行無二，同為一體，今約感果利物之殊，不可
X04n0223_p0514a22║無其次第。三、釋說教之主者，明如是妙理之果，寶
X04n0223_p0514a23║手是引接義故，表以法身妙慧性光引接一切眾
X04n0223_p0514a24║生，故立此品。何故如來自說？如來自說此品者，明
X04n0223_p0514b01║佛果中二愚：一、數法廣大愚；二、隨好光明功德愚。
X04n0223_p0514b02║此二位法非諸菩薩智所及，至佛果滿，方明以理
X04n0223_p0514b03║智法身但與行作無依之體、達妄之緣，其行中所
X04n0223_p0514b04║感功德之相即屬普賢行成，即普賢自行報生，還
X04n0223_p0514b05║令普賢自說自行報終之果。阿僧祇品是數法廣
X04n0223_p0514b06║大隨好，光明功德品是法身智身自體無性無依
X04n0223_p0514b07║功德，故此二法皆非依行作得，不由普賢行之所
X04n0223_p0514b08║及故，但與行為依止故，是當普賢行滿佛果位終
X04n0223_p0514b09║之法。是故如來自說，明當位自說自位法門，令後
X04n0223_p0514b10║學者不惑。故此品明法身智身無相理中功德所
X04n0223_p0514b11║有利物之法，還以光明天鼓無形質物響音所告，
X04n0223_p0514b12║還說法身無相妙理，頓登十地離垢之功故，非餘
X04n0223_p0514b13║下位和會大願智悲萬行之相得故，以是如來自
X04n0223_p0514b14║位自說故。雖行果與智果不殊，然約法辯位，令法
X04n0223_p0514b15║則分明，令發心修行者解行不惑，意明法身及根
X04n0223_p0514b16║本智不屬行所修生。唯大悲及差別智，須依此根
X04n0223_p0514b17║本智加普賢大願力，和融迴向修學，常以根本智
X04n0223_p0514b18║為無作之體。此之法身及根本智，雖加十波羅蜜、
X04n0223_p0514b19║三十七菩提分法、四攝、四無量成就饒益眾生之
X04n0223_p0514b20║行，然根本智法身為無自性可有成壞，但能與一
X04n0223_p0514b21║切諸行願作無染著、無煩惱、無三界業解脫果之
X04n0223_p0514b22║體。以此品中明此隨好功德能隨行用，不失自果
X04n0223_p0514b23║廣利眾生，此是一切菩薩行之恒佛果故。故以此
X04n0223_p0514b24║如來自說，若無此智德之果，一切眾生皆無常故。
X04n0223_p0514c01║如虗空體全與諸有而作全體，然虗空不屬修生。
X04n0223_p0514c02║四、隨文釋義者，於此段中長科分為十三段：
X04n0223_p0514c03║【經】爾時，世尊告寶手菩薩言：佛子！如來、應、正等覺有
X04n0223_p0514c04║隨好，名圓滿王。此隨好中出大光明，名為熾盛，七百
X04n0223_p0514c05║萬阿僧祇光明而為眷屬。
X04n0223_p0514c06║【論】第一、爾時，世尊已下，至而為眷屬，有三行經，明
X04n0223_p0514c07║舉光之體用分。
X04n0223_p0514c08║【經】佛子！我為菩薩時，於兜率天宮放大光明，名：光幢
X04n0223_p0514c09║王，照十佛剎微塵數世界。彼世界中地獄眾生，遇斯
X04n0223_p0514c10║光者，眾苦休息，得十種清淨眼；耳、鼻、舌、身、意，亦復如
X04n0223_p0514c11║是；咸生歡喜，踊躍稱慶，從彼命𣧩，生兜率天。天中有
X04n0223_p0514c12║鼓，名：甚可愛樂。彼天生已，此鼓發音而告之言：諸天
X04n0223_p0514c13║子！汝以心不放逸，於如來所種諸善根，往昔親近眾
X04n0223_p0514c14║善知識，毗盧遮那大威神力，於彼命𣧩，來生此天。
X04n0223_p0514c15║【論】第二、佛子已下，至於彼命𣧩，來生此天。有八行
X04n0223_p0514c16║經明如來處兜率天時，放法身妙理智無作淨光，
X04n0223_p0514c17║地獄獲益，天鼓告因分。
X04n0223_p0514c18║【經】佛子！菩薩足下千輻輪，名：光明普照王。此有隨好，
X04n0223_p0514c19║名：圓滿王，常放四十種光明。中有一光，名：清淨功德，
X04n0223_p0514c20║能照億那由他佛剎微塵數世界，隨諸眾生種種業
X04n0223_p0514c21║行、種種欲樂，皆令成熟。阿鼻地獄極苦眾生遇斯光
X04n0223_p0514c22║者，皆悉命𣧩，生兜率天。既生天已，聞天鼓音而告之
X04n0223_p0514c23║言：善哉！善哉！諸天子！毗盧遮那菩薩入離垢三昧，汝
X04n0223_p0514c24║當敬禮。爾時，諸天子聞天鼓音如是勸誨，咸生是念：
X04n0223_p0515a01║奇哉！希有！何因發此微妙之音？是時，天鼓告諸天子
X04n0223_p0515a02║言：我所發聲，諸善根力之所成就。諸天子！如我說我，
X04n0223_p0515a03║而不著我，不著我所；一切諸佛亦復如是，自說是佛，
X04n0223_p0515a04║不著於我，不著我所。諸天子！如我音聲不從東方來，
X04n0223_p0515a05║不從南西北方、四維、上、下來；業報成佛亦復如是，非
X04n0223_p0515a06║十方來。諸天子！譬如汝等昔在地獄，地獄及身非十
X04n0223_p0515a07║方來，但由於汝顛倒、惡業、愚癡纏縛，生地獄身，此無
X04n0223_p0515a08║根本，無有來處。諸天子！毗盧遮那菩薩威德力故，放
X04n0223_p0515a09║大光明，而此光明非十方來。諸天子！我天鼓音亦復
X04n0223_p0515a10║如是，非十方來，但以三昧善根力故，般若波羅蜜威
X04n0223_p0515a11║德力故，出生如是清淨音聲，示現如是種種自在。諸
X04n0223_p0515a12║天子，譬如須彌山王有三十三天上妙宮殿種種樂
X04n0223_p0515a13║具，而此樂具非十方來；我天鼓音亦復如是，非十方
X04n0223_p0515a14║來。諸天子，譬如億那由他佛剎微塵數世界盡抹為
X04n0223_p0515a15║塵，我為如是塵數眾生，隨其所樂而演說法令大歡
X04n0223_p0515a16║喜，然我於彼不生疲厭、不生退怯、不生憍慢、不生放
X04n0223_p0515a17║逸。諸天子，毗盧遮那菩薩住離垢三昧亦復如是，於
X04n0223_p0515a18║右手掌一隨好中放一光明，出現無量自在神力，一
X04n0223_p0515a19║切聲聞、辟支佛尚不能知，況諸眾生！諸天子，汝當往
X04n0223_p0515a20║詣彼菩薩所親近供養，勿復貪著五欲樂具，著五欲
X04n0223_p0515a21║樂障諸善根。諸天子，譬如劫火燒須彌山，悉令除盡，
X04n0223_p0515a22║無餘可得；貪欲纏心亦復如是，終不能生念佛之意。
X04n0223_p0515a23║諸天子，汝等應當知恩報恩。諸天子，其有眾生不知
X04n0223_p0515a24║報恩，多遭橫死，生於地獄。諸天子，汝等昔在地獄之
X04n0223_p0515b01║中，蒙光照身，捨彼生此；汝等今者，宜疾迴向，增長善
X04n0223_p0515b02║根。諸天子，如我天鼓，非男非女而能出生無量無邊
X04n0223_p0515b03║不思議事；汝天子、天女亦復如是，非男非女而能受
X04n0223_p0515b04║用種種上妙宮殿園林。如我天鼓，不生不滅；色、受、想、
X04n0223_p0515b05║行、識亦復如是，不生不滅。汝等若能於此悟解，應知
X04n0223_p0515b06║則入無依智印三昧。
X04n0223_p0515b07║【論】第三、佛子！菩薩足下千輻輪中已下，至入無依
X04n0223_p0515b08║智印三昧，有四十二行半經，明惡道眾生蒙光所
X04n0223_p0515b09║照，捨報生天，天鼓說法分。
X04n0223_p0515b10║【經】時諸天子聞是音已，得未曾有，即皆化作一萬華
X04n0223_p0515b11║雲、一萬香雲、一萬音樂雲、一萬幢雲、一萬蓋雲、一萬
X04n0223_p0515b12║歌讚雲；作是化已，即共往詣毗盧遮那菩薩所住宮
X04n0223_p0515b13║殿，合掌恭敬，於一面立，欲申瞻覲而不得見。
X04n0223_p0515b14║【論】第四、時諸天子聞是音已已下，至而不得見，有
X04n0223_p0515b15║四行半經，明諸天子興供而往天宮，而不得見毗
X04n0223_p0515b16║盧遮那菩薩分。
X04n0223_p0515b17║【經】時，有天子作如是言：毗盧遮那菩薩已從此歿，生
X04n0223_p0515b18║於人間淨飯王家，乘栴檀樓閣，處摩耶夫人胎。
X04n0223_p0515b19║【論】第五、時有天子已下，至摩耶夫人胎，有兩行。經
X04n0223_p0515b20║明天子告諸天眾：菩薩所生人間分。
X04n0223_p0515b21║【經】時諸天子以天眼觀見菩薩身，處在人間淨飯王
X04n0223_p0515b22║家，梵天、欲天承事供養。諸天子眾咸作是念：我等若
X04n0223_p0515b23║不往菩薩所問訊起居，乃至一念於此天宮而生愛
X04n0223_p0515b24║著，則為不可。時一一天子與十那由他眷屬欲下閻
X04n0223_p0515c01║浮提，時天鼓中出聲告言：諸天子！菩薩摩訶薩非此
X04n0223_p0515c02║命終而生彼間，但以神通，隨諸眾生心之所宜，令其
X04n0223_p0515c03║得見。諸天子！如我今者，非眼所見而能出聲；菩薩摩
X04n0223_p0515c04║訶薩入離垢三昧亦復如是，非眼所見而能處處示
X04n0223_p0515c05║現受生，離分別，除憍慢，無染著。諸天子！汝等應發阿
X04n0223_p0515c06║耨多羅三藐三菩提心，淨治其意，住善威儀，悔除一
X04n0223_p0515c07║切業障、煩惱障、報障、見障；以盡法界眾生數等身，以
X04n0223_p0515c08║盡法界眾生數等頭，以盡法界眾生數等舌，以盡法
X04n0223_p0515c09║界眾生數等善身業、善語業、善意業，悔除所有諸障
X04n0223_p0515c10║過惡。
X04n0223_p0515c11║【論】第六、時諸天子以天眼觀已下，至悔除所有諸
X04n0223_p0515c12║障過惡，有十五行半。經明諸天子欲往人間供養，
X04n0223_p0515c13║天鼓音告云：毗盧遮那菩薩體無來去，并勸發菩
X04n0223_p0515c14║提心，悔除過惡分。
X04n0223_p0515c15║【經】時諸天子聞是語已，得未曾有，心大歡喜，而問之
X04n0223_p0515c16║言：菩薩摩訶薩云何悔除一切過惡？爾時，天鼓以菩
X04n0223_p0515c17║薩三昧善根力故，發聲告言：諸天子！菩薩知諸業不
X04n0223_p0515c18║從東方來，不從南西北方、四維、上、下來，而共積集，止
X04n0223_p0515c19║住於心，但從顛倒生，無有住處。菩薩如是決定明見，
X04n0223_p0515c20║無有疑惑。諸天子！如我天鼓說業、說報、說行、說戒、說
X04n0223_p0515c21║喜、說安、說諸三昧；諸佛、菩薩亦復如是，說我、說我所、
X04n0223_p0515c22║說眾生、說貪、恚、癡種種諸業，而實無我、無有我所，諸
X04n0223_p0515c23║所作業、六趣果報、十方推求悉不可得。諸天子！譬如
X04n0223_p0515c24║我聲不生不滅，造惡諸天不聞餘聲，唯聞以地獄覺
X04n0223_p0516a01║悟之聲；一切諸業亦復如是，非生非滅，隨有修習則
X04n0223_p0516a02║受其報。諸天子！如我天鼓所出音聲，於無量劫不可
X04n0223_p0516a03║窮盡、無有間斷，若來、若去皆不可得。諸天子！若有去、
X04n0223_p0516a04║來則有斷、常，一切諸佛終不演說有斷、常法，除為方
X04n0223_p0516a05║便成熟眾生。諸天子！譬如我聲，於無量世界隨眾生
X04n0223_p0516a06║心皆使得聞；一切諸佛亦復如是，隨眾生心悉令得
X04n0223_p0516a07║見。諸天子！如有頗棃鏡，名為：能照，清淨鑒徹，與十世
X04n0223_p0516a08║界其量正等；無量無邊諸國土中，一切山川、一切眾
X04n0223_p0516a09║生，乃至地獄、畜生、餓鬼，所有影像皆於中現。諸天子！
X04n0223_p0516a10║於汝意云何？彼諸影像可得說言來入鏡中、從鏡去
X04n0223_p0516a11║不？答言：不也。諸天子！一切諸業亦復如是，雖能出生
X04n0223_p0516a12║諸善果報，無來、去處。諸天子！譬如幻師幻惑人眼，當
X04n0223_p0516a13║知諸業亦復如是。若如是知，是真實懺悔，一切罪惡
X04n0223_p0516a14║悉得清淨。
X04n0223_p0516a15║【論】第七、爾時，天鼓已下，至一切罪惡悉得清淨，有
X04n0223_p0516a16║二十七行經，明天鼓為諸天子說菩薩悔除罪惡，
X04n0223_p0516a17║達業無生分。
X04n0223_p0516a18║【經】說此法時，百千億那由他佛剎微塵數世界中，兜
X04n0223_p0516a19║率陀諸天子，得無生法忍；無量不思議阿僧祇六欲
X04n0223_p0516a20║諸天子，發阿耨多羅三藐三菩提心；六欲天中一切
X04n0223_p0516a21║天女，皆捨女身，發於無上菩提之意。爾時，諸天子聞
X04n0223_p0516a22║說普賢廣大迴向，得十地故，獲諸力莊嚴三昧故，以
X04n0223_p0516a23║眾生數等清淨三業悔除一切諸重障故，即見百千
X04n0223_p0516a24║億那由他佛剎微塵數七寶蓮華，一一華上皆有菩
X04n0223_p0516b01║薩結跏趺坐，放大光明。彼諸菩薩一一隨好放眾生
X04n0223_p0516b02║數等光明，彼光明中有眾生數等諸佛結跏趺坐，隨
X04n0223_p0516b03║眾生心而為說法，而猶未現離垢三昧少分之力。
X04n0223_p0516b04║【論】第八、說此法時已下，至離垢三昧少分之力，有
X04n0223_p0516b05║十一行半經，明諸天子、天女獲益分。
X04n0223_p0516b06║【經】爾時，彼諸天子以上眾華，復於身上一一毛孔，化
X04n0223_p0516b07║作眾生數等眾妙華雲，供養毗盧遮那如來，持以散
X04n0223_p0516b08║佛，一切皆於佛身上住。其諸香雲，普雨無量佛剎微
X04n0223_p0516b09║塵數世界。若有眾生身蒙香者，其身安樂，譬如比丘
X04n0223_p0516b10║入第四禪，一切業障皆得銷滅。若有聞者，彼諸眾生
X04n0223_p0516b11║於色、聲、香、味、觸，其內具有五百煩惱，其外亦有五百
X04n0223_p0516b12║煩惱，貪行多者二萬一千，瞋行多者二萬一千，癡行
X04n0223_p0516b13║多者二萬一千，等分行者二萬一千，了知如是悉是
X04n0223_p0516b14║虗妄。如是知已，成就香幢雲自在光明清淨善根。若
X04n0223_p0516b15║有眾生見其蓋者，種清淨金網轉輪王一恒河沙善
X04n0223_p0516b16║根。
X04n0223_p0516b17║【論】第九、爾時，彼諸天子已下，至恒河沙善根，有十
X04n0223_p0516b18║二行。經明諸天子興香華供佛，及有眾生聞香，八
X04n0223_p0516b19║萬四千煩惱皆悉清淨，成就香幢雲自在光明清
X04n0223_p0516b20║淨善根。若有眾生見其蓋者，種金網轉輪王一恒
X04n0223_p0516b21║河沙善根分。
X04n0223_p0516b22║【經】佛子！菩薩住此轉輪王位，於百千億那由他佛剎
X04n0223_p0516b23║微塵數世界中，教化眾生。
X04n0223_p0516b24║【論】第十、佛子！菩薩住此轉輪王位已下，至教化眾
X04n0223_p0516c01║生，有一行半經，明金網轉輪王境位攝化廣狹分。
X04n0223_p0516c02║【經】佛子！譬如明鏡世界月智如來，常有無量諸世界
X04n0223_p0516c03║中比丘、比丘尼、優婆塞、優婆夷等，化現其身而來聽
X04n0223_p0516c04║法，廣為演說本生之事，未曾一念而有間斷。若有眾
X04n0223_p0516c05║生聞其佛名，必得往生彼佛國土。
X04n0223_p0516c06║【論】第十一、佛子！譬如明鏡世界已下，至必得往生
X04n0223_p0516c07║彼佛國土，有四行經，明舉月智如來，喻聞名獲益
X04n0223_p0516c08║分。
X04n0223_p0516c09║【經】菩薩安住清淨金網轉輪王位亦復如是，若有暫
X04n0223_p0516c10║得遇其光明，必獲菩薩第十地位，以先修行善根力
X04n0223_p0516c11║故。佛子！如得初禪，雖未命𣧩，見梵天處所有宮殿，而
X04n0223_p0516c12║得受於梵世安樂；得諸禪者悉亦如是，菩薩摩訶薩
X04n0223_p0516c13║住清淨金網轉輪王位，放摩尼髻清淨光明，若有眾
X04n0223_p0516c14║生遇斯光者，皆得菩薩第十地位，成就無量智慧光
X04n0223_p0516c15║明，得十種清淨眼乃至十種清淨意，具足無量甚深
X04n0223_p0516c16║三昧，成就如是清淨肉眼。
X04n0223_p0516c17║【論】第十二、菩薩安住已下，至成就如是清淨肉眼，
X04n0223_p0516c18║有九行經明。若有遇此金網轉輪聖王光明，即獲
X04n0223_p0516c19║得十地法門分。
X04n0223_p0516c20║
X04n0223_p0516c21║大方廣佛新華嚴經合論卷第七十六
X04n0223_p0516c22║
X04n0223_p0516c23║音切
X04n0223_p0516c24║輻（方六切。）臀（徒渾切。）䏶（旁米切。）腨（時兗切。）跟（古恩切。）嬰（於陵切。）漉
X04n0223_p0517a01║（盧谷切。）髻（古詣切。）