X04n0223_p0517a02║
X04n0223_p0517a03║
X04n0223_p0517a04║
X04n0223_p0517a05║大方廣佛新華嚴經合論卷第七十七
X04n0223_p0517a06║唐于闐國三藏沙門實叉難陀譯經
X04n0223_p0517a07║唐太原方山長者李通玄造論
X04n0223_p0517a08║唐福州開元寺沙門志寧釐經合論
X04n0223_p0517a09║如來隨好光明功德品第三十五之餘
X04n0223_p0517a10║【經】佛子！假使有人以億那由他佛剎碎為微塵，一塵
X04n0223_p0517a11║一剎復以爾許微塵數佛剎碎為微塵，如是微塵悉
X04n0223_p0517a12║置左手持以東行，過爾許微塵數世界乃下一塵，如
X04n0223_p0517a13║是東行盡此微塵，南、西、北方，四維、上、下，亦復如是。如
X04n0223_p0517a14║是十方所有世界，若著微塵及不著者，悉以集成一
X04n0223_p0517a15║佛國土。寶手！於汝意云何？如是佛土廣大無量可思
X04n0223_p0517a16║議不？答曰：不也。如是佛土廣大無量，希有奇特，不可
X04n0223_p0517a17║思議。若有眾生聞此譬喻能生信解，當知更為希有
X04n0223_p0517a18║奇特。佛言：寶手！如是，如是，如汝所說。若有善男子、善
X04n0223_p0517a19║女人聞此譬喻而生信者，我授彼記，決定當成阿耨
X04n0223_p0517a20║多羅三藐三菩提，當獲如來無上智慧。寶手！設復有
X04n0223_p0517a21║人以千億佛剎微塵數如上所說廣大佛土抹為微
X04n0223_p0517a22║塵，以此微塵依前譬喻一一下盡，乃至集成一佛國
X04n0223_p0517a23║土復抹為塵，如是次第展轉乃至經八十反，如是一
X04n0223_p0517a24║切廣大佛土所有微塵，菩薩業報清淨肉眼於一念
X04n0223_p0517b01║中悉能明見，亦見百億廣大佛剎微塵數佛，如頗棃
X04n0223_p0517b02║鏡清淨光明照十佛剎微塵數世界。寶手！如是皆是
X04n0223_p0517b03║清淨金網轉輪王甚深三昧福德善根之所成就。
X04n0223_p0517b04║【論】十三、佛子！假使有人已下至末，有二十一行經，
X04n0223_p0517b05║明此清淨金網轉輪王肉眼所見境界廣大難量
X04n0223_p0517b06║分。隨文釋義者，於此品中十三段文，約立三門：一、
X04n0223_p0517b07║說光明所因從何所來；二、蒙光觸者以何因緣；三、
X04n0223_p0517b08║明天鼓從何所因而能說法。第一、說光所因從何
X04n0223_p0517b09║所來者，從如來自體性自清淨法身、根本無依住
X04n0223_p0517b10║智自性清淨功德所生，能成相好，無所依止，故名
X04n0223_p0517b11║隨好光明功德品。此之光明，一切眾生同共有之，
X04n0223_p0517b12║為不以普賢行願助揚顯發，不能顯現普賢願行；
X04n0223_p0517b13║不以此光明體，亦不能得成法界無眼大用，是故
X04n0223_p0517b14║此經名為覺行互嚴經。至此二行圓滿，遂乃各各
X04n0223_p0517b15║自顯其功。前品大人之相，因普賢行成，還令普賢
X04n0223_p0517b16║說故。此品隨好光明是佛自果，無作法身無依住
X04n0223_p0517b17║根本智光是佛自說，但依教主以取經意。舉光之
X04n0223_p0517b18║中，其隨好光無量。今依此品，略舉其三：一、初舉如
X04n0223_p0517b19║來、應、正等覺有隨好，名圓滿王者，都陳根本智無
X04n0223_p0517b20║依無性，而能普照自在，名圓滿王。別舉此光中隨
X04n0223_p0517b21║用云：此隨好中出大光明，名為熾盛。此明隨用能
X04n0223_p0517b22║破迷惑。七百萬阿僧祇光明而為眷屬者，此明隨
X04n0223_p0517b23║用備根。七百者，都數約七菩提分，息六道苦，乃為
X04n0223_p0517b24║七百。百者，數之長也，皆令發起一乘中十地道故。
X04n0223_p0517c01║為此光體是佛果光，光所及者，皆依本故。又約八
X04n0223_p0517c02║地已前，有行者開發為七百。萬者，萬行。阿僧祇者，
X04n0223_p0517c03║明光體備根徧周。次舉兜率天為菩薩時，放大光
X04n0223_p0517c04║明，名幢王，照十佛剎塵世界地獄眾生，得眾苦休
X04n0223_p0517c05║息，得十種眼、耳、鼻、舌、身、意清淨，捨地獄身，生兜率
X04n0223_p0517c06║天，聞天鼓音而為說法，得離垢三昧，登十地道。此
X04n0223_p0517c07║明光照往因十信解心，修力不固。有因放逸生惡
X04n0223_p0517c08║道者，遇光苦息，三業復本。此明三生成果：第一生
X04n0223_p0517c09║修十信解心，心不精專，作諸惡業；第二生惡道，住
X04n0223_p0517c10║地獄中；三蒙光照，觸苦息，生兜率天，天鼓響音告
X04n0223_p0517c11║法，成十地果。此為三生。若也於此教中，依智發心，
X04n0223_p0517c12║專求不懈，無放逸心，修方便定，入佛智慧，生如來
X04n0223_p0517c13║家，為佛真子，便名成佛。如輪王第一夫人所生太
X04n0223_p0517c14║子，具輪王相，雖未當位，是王真種，體無差別。如是
X04n0223_p0517c15║十住初發心菩薩，創從信種，修方便定，自顯正智，
X04n0223_p0517c16║生如來家，雖未有神足通力當其佛位，然其真智
X04n0223_p0517c17║慧種與佛不殊。從此一生，加行修治，隨其正智，入
X04n0223_p0517c18║變易生，神通自在。如人一生身、語、意業，修有為十
X04n0223_p0517c19║善，尚得生天，報得天神通，何況正智慧現前，法身
X04n0223_p0517c20║體會，無心作惡，專學慈悲，豈可不入變易生身也？
X04n0223_p0517c21║若也直約第一義論，通於生死，總為變化，悟智即
X04n0223_p0517c22║佛，不約神通，為神通是利眾生之權方便故。若直
X04n0223_p0517c23║取覺義，智是正覺，自餘神通降生成佛，總屬行收。
X04n0223_p0517c24║今至此品，明覺行圓滿。佛前之二種光明，一名圓
X04n0223_p0518a01║滿王，一名光幢王者，且約佛果法身根本智圓明
X04n0223_p0518a02║破惑之大用，一切修道不會此根本智光，無成佛
X04n0223_p0518a03║期。二、舉足下千輻輪光，名圓滿王者，明成菩薩昇
X04n0223_p0518a04║進加行之光，為足表所行行故。常放四十種光明
X04n0223_p0518a05║者，成十信、十住、十行、十迴向地前四位也。中有一
X04n0223_p0518a06║光，隨於一切六道種種諸欲所樂，皆令成熟，乃至
X04n0223_p0518a07║阿鼻地獄受無間苦。遇斯光者，皆生兜率天，天鼓
X04n0223_p0518a08║響音說法，及以悔除諸惑，得離垢三昧，或得無依
X04n0223_p0518a09║智。印定一光，是一切六道應根起信之光，餘三是
X04n0223_p0518a10║十住、十行、十迴向加行，成十地道果滿之光。為地
X04n0223_p0518a11║前三賢位，是圓會悲、智、願、行已終，十地但成此地
X04n0223_p0518a12║前十迴向之功，不別有位，以此但放四十光明，不
X04n0223_p0518a13║放五十也。無功之果，是佛自位，不屬行故。明足下
X04n0223_p0518a14║光，是表十信、十住、十行、十迴向願、行之位，十地約
X04n0223_p0518a15║法而成，功滿前願故。三、右手掌中一隨好光明，出
X04n0223_p0518a16║現無量自在神力者，此表引接光，以手是引接義
X04n0223_p0518a17║故。此乃宜同一切世間三界所行方便，非世間天
X04n0223_p0518a18║人及三乘所知故。且舉此三種光明，備世諸有已
X04n0223_p0518a19║徧，自餘廣多不論。第二、蒙光觸者。何因緣者，經意
X04n0223_p0518a20║明先世有信心故。如經云：汝往昔親近眾善知識。
X04n0223_p0518a21║即明昔曾有信心之種，雖造惡業，生於地獄，為有
X04n0223_p0518a22║信種，光及其身，苦息種存，便能發意，捨身生天。若
X04n0223_p0518a23║無先世信種，設光照身者，不覺不知。三、明天鼓從
X04n0223_p0518a24║何所因緣而能說法？如經云：但以毗盧遮那三昧
X04n0223_p0518b01║力故，般若波羅蜜威德力故，出音聲。大約三緣而
X04n0223_p0518b02║得聞之：一、毗盧遮那菩薩三昧之力；二、於無體性
X04n0223_p0518b03║三昧中，有自在無作妙慧；三、眾生昔曾聞此無性
X04n0223_p0518b04║法身大智慧之種，方堪得聞如是妙聲，迷除得道。
X04n0223_p0518b05║如離垢三昧者，是無性妙理，自體無中邊等虗空
X04n0223_p0518b06║性，性自無垢，具無限智慧知見，自無我所，須以方
X04n0223_p0518b07║便定發起方明。如法慧菩薩入無量方便三昧是
X04n0223_p0518b08║也。又如善財於妙峯山上，得憶念一切諸佛智慧
X04n0223_p0518b09║光明者是也。總是十住初心創始顯發故。至此品
X04n0223_p0518b10║中，不離初處滿故，還向普光明殿說十信心處，說
X04n0223_p0518b11║此十一品、十一地及佛果之門，表此意也。不離一
X04n0223_p0518b12║念，不隔一時，而成果故。方便三昧者，任無作性，蕩
X04n0223_p0518b13║然自定，不收不攝，任心自安，萬惑自淨，道自現爾，
X04n0223_p0518b14║方可任用施為，不失其理。然以普賢願行，方成悲
X04n0223_p0518b15║智大用。無作法界緣起之門，一如其上五位進修
X04n0223_p0518b16║行者是也。如經云：於色、聲、香、味、觸，其內具有五百
X04n0223_p0518b17║煩惱，其外亦有五百煩惱。瞋行多者二萬一千，貪
X04n0223_p0518b18║行多者二萬一千，癡行多者二萬一千，等分行者
X04n0223_p0518b19║二萬一千，已上都有八萬四千。如色、聲、香、味、觸，各
X04n0223_p0518b20║有五蘊，共十使煩惱，皆意根為主。如是色、聲、香、味、
X04n0223_p0518b21║觸為外，受、想、行、識及意為內。如因內外心境成緣，
X04n0223_p0518b22║皆能成十使煩惱。色、聲、香、味、觸、受、想、行、識及意，能
X04n0223_p0518b23║所互參，內外各十。如是內外十種煩惱，一一皆能
X04n0223_p0518b24║起十使煩惱。即內外所緣，各有五百煩惱。由迷心
X04n0223_p0518c01║境，內外相資。由內五蘊成境，因外五境所起能緣。
X04n0223_p0518c02║由此內外能所二緣，十使煩惱因之不息，乃至八
X04n0223_p0518c03║萬四千。如是十使，皆因五蘊所成。一一使中有百，
X04n0223_p0518c04║以將十使中五蘊，以五蘊成十使。一一蘊中一百，
X04n0223_p0518c05║五蘊中有五百。以五蘊成五塵，五塵中有五百。以
X04n0223_p0518c06║塵蘊為內外之上，共為一千。配七識中有七千，分
X04n0223_p0518c07║三世，三七二十一，當二萬一千。即依貪、瞋、癡多者
X04n0223_p0518c08║及等分，各二萬一千，共為八萬四千。餘如文自具。
X04n0223_p0518c09║如十使中，各有內外五蘊。十使互參，即有一百。於
X04n0223_p0518c10║一百十使，一一使皆有五蘊，為五百。由內心緣外
X04n0223_p0518c11║境，互為主伴。以此內外各有五百，共成一千。由末
X04n0223_p0518c12║那與六識相因作業，有七千煩惱。法如前配，三七
X04n0223_p0518c13║二十一，亦當二萬一千。若約此品法門，天鼓所說
X04n0223_p0518c14║無生理智，及說悔除過惡之法，甚善甚妙。修道發
X04n0223_p0518c15║菩提心者，可以持誦作意，倣而學之，以方便定慧
X04n0223_p0518c16║力，勤思觀察，還同此品，剎那成佛。於中法門融通
X04n0223_p0518c17║次第，具如此品。如善財童子所見善知識，皆云我
X04n0223_p0518c18║已先發阿耨多羅三藐三菩提心，云何教我學菩
X04n0223_p0518c19║薩道者，明菩提無求無修，無三世故，但求其行。菩
X04n0223_p0518c20║提無修，此隨好光明功德，但與行作光明，令行無
X04n0223_p0518c21║依無修。作者，一切發心者，先修方便三昧，而以顯
X04n0223_p0518c22║之。從此理中，方當加行，是故名以果成因門，以因
X04n0223_p0518c23║即果門。以理智之外，無別行故，即理事無礙，以為
X04n0223_p0518c24║進修。是故但求其菩薩道，即行是菩提，明隨行無
X04n0223_p0519a01║得故。是以發普賢行，未圓滿故，求菩薩道。以菩提
X04n0223_p0519a02║無三世，不出一剎那，萬行皆圓滿，故名為佛乘。即
X04n0223_p0519a03║乃直論智境，不分三世延促等障。凡夫及三乘，謂
X04n0223_p0519a04║三無數劫，及無限劫，是此教中智境不遷之門故。
X04n0223_p0519a05║以本如是故，法如是故，非佛神通使然也。三乘情
X04n0223_p0519a06║見，謂佛神通，以迷實法，本來如是。此普光明殿中，
X04n0223_p0519a07║十一品法，是都該一部，及無盡古今，總不移毫念
X04n0223_p0519a08║也。須當如是信解修行，名悟佛知見，入佛知見故。
X04n0223_p0519a09║當知十地，及等妙二位，總依十信十住十行十迴
X04n0223_p0519a10║向法則而成。
X04n0223_p0519a11║普賢行品第三十六
X04n0223_p0519a12║【論】將釋此品，約作四門分別：一、釋品名目；二、釋品
X04n0223_p0519a13║來意；三、釋說教之主；四、隨文釋義。一、釋品名目者，
X04n0223_p0519a14║何故名為普賢行品？為明從初會菩提場如來是
X04n0223_p0519a15║佛果，如十普賢菩薩，并已下菩薩神天等眾，是佛
X04n0223_p0519a16║普賢行故。從第二會普光明殿，說不動智、佛無礙
X04n0223_p0519a17║智等十智如來，以成十信心，明其能信自心是不
X04n0223_p0519a18║動智，佛是自心之本果。餘九亦然。文殊師利！覺首、
X04n0223_p0519a19║目首等十首菩薩，是自身所行普賢之行。以次十
X04n0223_p0519a20║住、十行、十迴向、十地、十一地，所有十十等佛號、十
X04n0223_p0519a21║十等菩薩名，乃至無量佛號、無量菩薩名，皆是自
X04n0223_p0519a22║身自心進修佛果。自普賢行直至於此普賢行品，
X04n0223_p0519a23║是一箇自心佛果，一箇自心普賢行。至如來出現
X04n0223_p0519a24║品，方明自己佛果現理智，體用方終。以此出現品
X04n0223_p0519b01║中，如來放眉間光灌文殊頂，口中光灌普賢口，令
X04n0223_p0519b02║其理智法身妙慧，文殊師利共普賢菩薩自相問
X04n0223_p0519b03║答如來出現所有境界，方明自身理智妙慧普賢
X04n0223_p0519b04║行海。佛果進修，始終圓滿，付囑流通，亦在出現品
X04n0223_p0519b05║內。離世間品是佛果後常道，無始終普賢行故。法
X04n0223_p0519b06║界品是佛常道法界，如以佛果後普賢行，依義亦
X04n0223_p0519b07║可作利。世間品是自己道行已滿，純是利益世間，
X04n0223_p0519b08║無世間可離，無出世間可至，故以普賢行恒利益
X04n0223_p0519b09║眾生為本故。餘義至後品重明，以此品通該十信
X04n0223_p0519b10║已來至出現品一勢始終因果本末以立其品名。
X04n0223_p0519b11║大約此一會十定已來十一品經，總以十定之體
X04n0223_p0519b12║通收始末，不出一剎那際，故此品以明佛果位內
X04n0223_p0519b13║自行普賢行滿，故以立其名。二釋品來意者，為明
X04n0223_p0519b14║前品果極性智光明以利眾生，此品明普賢行能
X04n0223_p0519b15║利物故。有理智無行理智乃處俗不圓，有行無理
X04n0223_p0519b16║智其行無由出俗，故理行體徹方成不二自在之
X04n0223_p0519b17║門，以此此品須來。三釋說教之主者，此品何故普
X04n0223_p0519b18║賢為能說教之主者？為此品行門是普賢之行滿
X04n0223_p0519b19║故，還令普賢自說，明普賢是法身本智妙理之用
X04n0223_p0519b20║故，二法獨行即不圓故。先舉法身性智之光，次說
X04n0223_p0519b21║普賢之行故。四隨文釋義者，於此一品經長科為
X04n0223_p0519b22║十五段：
X04n0223_p0519b23║【經】爾時，普賢菩薩摩訶薩復告諸菩薩大眾言：佛子！
X04n0223_p0519b24║如向所演，此但隨眾生根器所宜，略說如來少分境
X04n0223_p0519c01║界。何以故？諸佛世尊為諸眾生無智作惡，計我、我所，
X04n0223_p0519c02║執著於身，顛倒疑惑，邪見分別，與諸結縛恒共相應，
X04n0223_p0519c03║隨生死流，遠如來道，故出興于世。
X04n0223_p0519c04║【論】第一、爾時，普賢菩薩已下，至出興于世，有五行
X04n0223_p0519c05║半經，明眾生去佛道遠，佛乃出世。前品所說，略說
X04n0223_p0519c06║少分。境界分隨文釋義者，如向所說者，言前十身
X04n0223_p0519c07║相海品及隨好光明功德品是。略說少分為邪見，
X04n0223_p0519c08║恒與結使繫縛恒相應故，遠離如來道，不云出現。
X04n0223_p0519c09║若以正見，何出何沒？何成何壞？何梵何淨？若得自
X04n0223_p0519c10║心如是平等，不染不淨，是佛出興。結縛者，六處結
X04n0223_p0519c11║縛：眼、耳、鼻、舌、身、意。邪見者，所謂八邪：邪念、邪命、邪
X04n0223_p0519c12║思、邪精進、邪定、邪語、邪業、邪慧。計我、我所者，身邊
X04n0223_p0519c13║二見是。顛倒疑惑者，四倒：無常計常、無我計我、非
X04n0223_p0519c14║樂計樂、不淨計淨。如來為如是眾生示現出興，略
X04n0223_p0519c15║說少分福德境界，而實如來無出無沒。唯道相應
X04n0223_p0519c16║者，智境自會，不於諸佛作出生滅沒之見，但自以
X04n0223_p0519c17║定、觀二門以治心垢。身邊見謝，智現相應。
X04n0223_p0519c18║【經】佛子！我不見一法為大過失，如諸菩薩於他菩薩
X04n0223_p0519c19║起瞋心者。何以故？佛子！若諸菩薩於餘菩薩起瞋恚
X04n0223_p0519c20║心，即成就百萬障門故。
X04n0223_p0519c21║【論】第二、佛子已下，至成就百萬障門，故有兩行半
X04n0223_p0519c22║經，明普賢菩薩眾生有大過惡，不曾見一過惡。若
X04n0223_p0519c23║見一菩薩有瞋心，成百萬障門分。
X04n0223_p0519c24║【經】何等為百萬障？所謂：不見菩提障、不聞正法障、生
X04n0223_p0520a01║不淨世界障、生諸惡趣障、生諸難處障、多諸疾病障、
X04n0223_p0520a02║多被謗毀障、生頑鈍諸趣障、壞失正念障、闕少智慧
X04n0223_p0520a03║障、眼障、耳障、鼻障、舌障、身障、意障、惡知識障、惡伴黨
X04n0223_p0520a04║障、樂習小乘障、樂近凡庸障、不信樂大威德人障、樂
X04n0223_p0520a05║與離正見人同住障、生外道家障、生魔境界障、離佛
X04n0223_p0520a06║正教障、不見善友障、善根留難障、增不善法障、得下
X04n0223_p0520a07║劣處障、生邊地障、生惡人家障、生惡神中障、生惡龍、
X04n0223_p0520a08║惡夜叉、惡乾闥婆、惡阿脩羅、惡迦樓羅、惡緊那羅、惡
X04n0223_p0520a09║摩睺羅伽、惡羅剎中障、不樂佛法障、習童蒙法障、樂
X04n0223_p0520a10║著小乘障、不樂大乘障、性多驚怖障、心常憂惱障、愛
X04n0223_p0520a11║著生死障、不專佛法障、不喜見聞佛自在神通障、不
X04n0223_p0520a12║得菩薩諸根障、不行菩薩淨行障、退怯菩薩深心障、
X04n0223_p0520a13║不生菩薩大願障、不發一切智心障、於菩薩行懈怠
X04n0223_p0520a14║障、不能淨治諸業障、不能攝取大福障、智力不能明
X04n0223_p0520a15║利障、斷於廣大智慧障、不護持菩薩諸行障、樂誹謗
X04n0223_p0520a16║一切智語障、遠離諸佛菩提障、樂住眾魔境界障、不
X04n0223_p0520a17║專修佛境界障、不決定發菩薩弘誓障；不樂與菩薩
X04n0223_p0520a18║同住障；不求菩薩善根障；性多見疑障；心常愚闇障；
X04n0223_p0520a19║不能行菩薩平等施故，起不捨障；不能持如來戒故，
X04n0223_p0520a20║起破戒障；不能入堪忍門故，起愚癡、惱害、瞋恚障；不
X04n0223_p0520a21║能行菩薩大精進故，起懈怠垢障；不能得諸三昧故，
X04n0223_p0520a22║起散亂障；不修治般若波羅蜜故，起惡慧障；於處、非
X04n0223_p0520a23║處中無善巧障；於度眾生中無方便障；於菩薩智慧
X04n0223_p0520a24║中不能觀察障；於菩薩出離法中不能了知障；不成
X04n0223_p0520b01║就菩薩十種廣大眼故，眼如生盲障；耳不聞無礙法
X04n0223_p0520b02║故，口如啞羊障；不具相好故，鼻根破壞障；不能辯了
X04n0223_p0520b03║眾生語言故，成就舌根障；輕賤眾生故，成就身根障；
X04n0223_p0520b04║心多狂亂故，成就意根障；不持三種律儀故，成就身
X04n0223_p0520b05║業障；恒起四種過失故，成就語業障；多生貪、瞋、邪見
X04n0223_p0520b06║故，成就意業障；賊心求法障；斷絕菩薩境界障；於菩
X04n0223_p0520b07║薩勇猛法中心生退怯障；於菩薩出離道中心生懶
X04n0223_p0520b08║惰障；於菩薩智慧光明門中心生止息障；於菩薩念
X04n0223_p0520b09║力中心生劣弱障；於如來教法中不能住持障；於菩
X04n0223_p0520b10║薩離生道不能親近障；於菩薩無失壞道不能修習
X04n0223_p0520b11║障；隨順二乘正位障；遠離三世諸佛菩薩種性障。佛
X04n0223_p0520b12║子！若菩薩於諸菩薩起一瞋心，則成就如是等百萬
X04n0223_p0520b13║障門。
X04n0223_p0520b14║【論】第三、何等為百萬障門已下，至成就如是等百
X04n0223_p0520b15║萬障門，有四十四行。經明舉一百箇障門，以彰百
X04n0223_p0520b16║萬障門之首分。已下說一百箇障門與百萬障門
X04n0223_p0520b17║為首，以防修道者於他菩薩起一念瞋心，如經自
X04n0223_p0520b18║具。如有修道者，大須慎之。如上修道，創始發心，非
X04n0223_p0520b19║慮亡想盡，其道乃會；情在想存，我見求道，終不相
X04n0223_p0520b20║應。須依智人，自摧憍慢，敬心徹到，方以定、觀二門
X04n0223_p0520b21║決擇。上二界禪，聲聞、外道及權教菩薩所修定慧，
X04n0223_p0520b22║一一須知，方識正法，方始心無邪正，求差別智門，
X04n0223_p0520b23║以大願力，長大慈悲，成普賢行。如作賊心、求法不
X04n0223_p0520b24║善調心、慠慢心增，於他菩薩起一念瞋恨，當入百
X04n0223_p0520c01║萬障門，如經具明。作惡神、惡鬼等難，已得一分求
X04n0223_p0520c02║道之心，助成勢力，怒不可當。諸有發心者，應當防
X04n0223_p0520c03║之，如法謙敬，一心志求。亦可常須誦持此普賢行
X04n0223_p0520c04║品，以防三業，令使應真。
X04n0223_p0520c05║【經】何以故？佛子！我不見有一法為大過惡，如諸菩薩
X04n0223_p0520c06║於餘菩薩起瞋心者。
X04n0223_p0520c07║【論】第四、何以故已下，至起瞋心者，有一行半，經明
X04n0223_p0520c08║都結已上，於他菩薩不起瞋心分。
X04n0223_p0520c09║【經】是故諸菩薩摩訶薩欲疾滿足諸菩薩行，應勤修
X04n0223_p0520c10║十種法。何等為十？所謂：心不棄捨一切眾生，於諸菩
X04n0223_p0520c11║薩生如來想，永不誹謗一切佛法，知諸國土無有窮
X04n0223_p0520c12║盡，於菩薩行深生信樂，不捨平等虗空法界菩提之
X04n0223_p0520c13║心，觀察菩提入如來力，精勤修習無礙辯才，教化眾
X04n0223_p0520c14║生無有疲厭，住一切世界心無所著。是為十。佛子！菩
X04n0223_p0520c15║薩摩訶薩安住此十法已，則能具足十種清淨。何等
X04n0223_p0520c16║為十？所謂：通達甚深法清淨，親近善知識清淨，護持
X04n0223_p0520c17║諸佛法清淨，了達虗空界清淨，深入法界清淨，觀察
X04n0223_p0520c18║無邊心清淨，與一切菩薩同善根清淨，不著諸劫清
X04n0223_p0520c19║淨，觀察三世清淨，修行一切諸佛法清淨。是為十。佛
X04n0223_p0520c20║子！菩薩摩訶薩住此十法已，則具足十種廣大智。何
X04n0223_p0520c21║等為十？所謂：知一切眾生心行智，知一切眾生業報
X04n0223_p0520c22║智，知一切佛法智，知一切佛法深密理趣智，知一切
X04n0223_p0520c23║陀羅尼門智，知一切文字辯才智，知一切眾生語言、
X04n0223_p0520c24║音聲、詞辯善巧智，於一切世界中普現其身智，於一
X04n0223_p0521a01║切眾會中普現影像智，於一切受生處中具一切智
X04n0223_p0521a02║智。是為十。佛子！菩薩摩訶薩住此十智已，則得入十
X04n0223_p0521a03║種普入。何等為十？所謂：一切世界入一毛道，一毛道
X04n0223_p0521a04║入一切世界；一切眾生身入一身，一身入一切眾生
X04n0223_p0521a05║身；不可說劫入一念，一念入不可說劫；一切佛法入
X04n0223_p0521a06║一法，一法入一切佛法；不可說處入一處，一處入不
X04n0223_p0521a07║可說處；不可說根入一根，一根入不可說根；一切根
X04n0223_p0521a08║入非根，非根入一切根；一切想入一想，一想入一切
X04n0223_p0521a09║想；一切言音入一言音，一言音入一切言音；一切三
X04n0223_p0521a10║世入一世，一世入一切三世。是為十。佛子！菩薩摩訶
X04n0223_p0521a11║薩如是觀察已，則住十種勝妙心。何等為十？所謂：住
X04n0223_p0521a12║一切世界語言、非語言勝妙心；住一切眾生想念無
X04n0223_p0521a13║所依止勝妙心；住究竟虗空界勝妙心；住無邊法界
X04n0223_p0521a14║勝妙心；住一切深密佛法勝妙心；住甚深無差別法
X04n0223_p0521a15║勝妙心；住除滅一切疑惑勝妙心；住一切世平等無
X04n0223_p0521a16║差別勝妙心；住三世諸佛平等勝妙心；住一切諸佛
X04n0223_p0521a17║力、無畏勝妙心。是為十。佛子！菩薩摩訶薩住此十種
X04n0223_p0521a18║勝妙心已，則得十種佛法善巧智。何等為十？所謂：了
X04n0223_p0521a19║達甚深佛法善巧智；出生廣大佛法善巧智；宣說種
X04n0223_p0521a20║種佛法善巧智；證入平等佛法善巧智；明了差別佛
X04n0223_p0521a21║法善巧智；悟解無差別佛法善巧智；深入莊嚴佛法
X04n0223_p0521a22║善巧智；一方便入佛法善巧智；無量方便入佛法善
X04n0223_p0521a23║巧智；知無邊佛法無差別善巧智；以自心自力於一
X04n0223_p0521a24║切佛法不退轉善巧智。是為十。佛子！菩薩摩訶薩聞
X04n0223_p0521b01║此法已，咸應發心，恭敬受持。
X04n0223_p0521b02║【論】是故諸菩薩摩訶薩已下，至佛子！菩薩摩訶薩
X04n0223_p0521b03║應發心恭敬受持，有六段十法，如經文義自明：一、
X04n0223_p0521b04║諸菩薩欲疾滿足諸菩薩行，應勤修十法；二、則能
X04n0223_p0521b05║具足十種清淨分；三、則能具足十廣大智分；四、則
X04n0223_p0521b06║得十種普入分；五、則住十種勝妙心分；六、則得十
X04n0223_p0521b07║種善巧智分。已上有十段經文。如經云：知一切眾
X04n0223_p0521b08║生心行智者，此名他心智。以自無心，自他障絕，即
X04n0223_p0521b09║自心與一切眾生心一體無二，以此能知一切眾
X04n0223_p0521b10║生心故；以自心、眾生心無二故，乃至知一切佛法
X04n0223_p0521b11║深密理趣智亦爾。以自心無自他心故，即聖凡一
X04n0223_p0521b12║理同體；聖凡一理同體，即聖凡心法悉知故；以聖
X04n0223_p0521b13║凡心一理故，即身無內外諸見；無內外見故，即無
X04n0223_p0521b14║邊世界、虗空界平等；自心與虗空界平等，即無大
X04n0223_p0521b15║小、遠近、中間；既自心無大小、遠近、中間，即智恒徧
X04n0223_p0521b16║滿十方世界而無往來；既智恒徧滿十方世界而
X04n0223_p0521b17║無往來，即能隨根對現色身自在；既能隨根對現
X04n0223_p0521b18║色身自在，即應根說法自在，即一身、多身相入自
X04n0223_p0521b19║在。已下諸自在法，皆如是修行，以禪定、智慧力，性
X04n0223_p0521b20║自融通，非生滅妄想所知。如是自無心、無思、無妄
X04n0223_p0521b21║想之正智，性自徧周而無來往，隨時隨根為教化
X04n0223_p0521b22║一切眾生故，現作一切等眾生之事業，皆無作者，
X04n0223_p0521b23║無有處所，任性智用故。如響應聲，無有處所，無作
X04n0223_p0521b24║者故，非往來故。已下皆准此智知之、修之。
X04n0223_p0521c01║【經】何以故？菩薩摩訶薩持此法者，少作功力，疾得阿
X04n0223_p0521c02║耨多羅三藐三菩提，皆得具足一切佛法，悉與三世
X04n0223_p0521c03║諸佛法等。
X04n0223_p0521c04║【論】第十一、何以故已下，至與三世諸佛法等，有兩
X04n0223_p0521c05║行半經，明聞此法勸，恭敬受持，以少方便，速成佛
X04n0223_p0521c06║分。
X04n0223_p0521c07║【經】爾時，佛神力故，法如是故，十方各有十不可說百
X04n0223_p0521c08║千億那由他佛剎微塵數世界六種震動，雨出過諸
X04n0223_p0521c09║天一切華雲、香雲、末香雲、衣蓋、幢幡、摩尼寶等，及以
X04n0223_p0521c10║一切莊嚴具雲，雨眾妓樂雲，雨諸菩薩雲，雨不可說
X04n0223_p0521c11║如來色相雲，雨不可說讚歎如來善哉雲，雨如來音
X04n0223_p0521c12║聲充滿一切法界雲，雨不可說莊嚴世界雲，雨不可
X04n0223_p0521c13║說增長菩提雲，雨不可說光明照耀雲，雨不可說神
X04n0223_p0521c14║力說法雲。如此世界四天下菩提樹下菩提場菩薩
X04n0223_p0521c15║宮殿中，見於如來成等正覺演說此法；十方一切諸
X04n0223_p0521c16║世界中，悉亦如是。
X04n0223_p0521c17║【論】第十二、爾時，佛神力故已下，至一切世界中，悉
X04n0223_p0521c18║亦如是，有十一行經，明正法威感，地六震動。天興
X04n0223_p0521c19║供雲：供養法分，如地動。興供有三義：一、法威感也，
X04n0223_p0521c20║二、諸菩薩聞法適悅，三、如經云法如是故。經云：受
X04n0223_p0521c21║持此法，少作功力，疾得菩提者，一念無思，無依智
X04n0223_p0521c22║現，即菩提也。
X04n0223_p0521c23║【經】爾時，佛神力故，法如是故，十方各過十不可說佛
X04n0223_p0521c24║剎微塵數世界外，有十佛剎微塵數菩薩摩訶薩來
X04n0223_p0522a01║詣此土，充滿十方，作如是言：善哉！善哉！佛子！乃能說
X04n0223_p0522a02║此諸佛如來最大誓願授記深法。佛子！我等一切同
X04n0223_p0522a03║名：普賢，各從普勝世界普幢自在如來所來詣此土，
X04n0223_p0522a04║悉以佛神力故，於一切處演說此法。如此眾會，如是
X04n0223_p0522a05║所說，一切平等，無有增減。我等皆承佛威、佛力，來此
X04n0223_p0522a06║道場，為汝作證。如此道場，我等十佛剎微塵數菩薩
X04n0223_p0522a07║而來作證；十方一切諸世界中，悉亦如是。
X04n0223_p0522a08║【論】第十三、爾時，佛神力故已下，至十方一切世界
X04n0223_p0522a09║中，悉亦如是，有十行半經，明普勝世界一切處普
X04n0223_p0522a10║賢菩薩俱來作證分。如十方各過十不可說世界
X04n0223_p0522a11║佛剎微塵數世界外，有十佛剎微塵數菩薩摩訶
X04n0223_p0522a12║薩來詣此土，充滿十方者，此即是普賢行滿故。歎
X04n0223_p0522a13║言善哉！善哉者，歎教法難遇故。佛子！乃能說此諸
X04n0223_p0522a14║佛如來最大誓願受記深法者，明普賢行願是理、
X04n0223_p0522a15║智、大悲圓滿法果，行已終故。以果終是佛受記深
X04n0223_p0522a16║法故，明法身、智身、大悲之行，塵塵之內具佛普賢
X04n0223_p0522a17║無盡行故，號曰甚深。佛子！我等一切同名普賢，明
X04n0223_p0522a18║法行無二，以此名同。各從普勝世界普幢自在如
X04n0223_p0522a19║來所來者，處道謙和，名為普勝世界；能破自他憍
X04n0223_p0522a20║慢及諸煩惱，號之普幢。幢者，明心不隨境動，理、智、
X04n0223_p0522a21║悲、行重重徧周，故名為普勝幢；雖處生死，不與染
X04n0223_p0522a22║俱，名為自在。此佛號世界，是隨行因果之名。來詣
X04n0223_p0522a23║此土者，明昇進位極，至此法也。以佛神力故，於一
X04n0223_p0522a24║切處演說此法者，前明身業行周，此明語業徧周。
X04n0223_p0522b01║已下如文，可見。
X04n0223_p0522b02║【經】爾時，普賢菩薩摩訶薩以佛神力、自善根力，觀察
X04n0223_p0522b03║十方暨于法界，欲開示菩薩行，欲宣說如來菩提界，
X04n0223_p0522b04║欲說大願界，欲說一切世界劫數，欲明諸佛隨時出
X04n0223_p0522b05║現，欲說如來隨根熟眾生出現令其供養，欲明如來
X04n0223_p0522b06║出世功不唐捐，欲明所種善根必獲果報，欲明大威
X04n0223_p0522b07║德菩薩為一切眾生現形說法令其開悟，而說頌言：
X04n0223_p0522b08║【論】第十四、爾時普賢菩薩已下，有七行經，明普賢
X04n0223_p0522b09║菩薩觀眾，并陳說頌之意分。如經欲開示菩薩行
X04n0223_p0522b10║者，普賢行是。欲說如來行菩提界者，法身無性根
X04n0223_p0522b11║本智是。欲說大願界者，是普賢發興大悲願者是。
X04n0223_p0522b12║欲說一切世界劫數者，如下頌中云：一劫入一切
X04n0223_p0522b13║劫，一切劫入一劫，一念入一切劫者是。欲明如來
X04n0223_p0522b14║出世功不唐捐者，明應根不失時。欲明所種善根
X04n0223_p0522b15║必獲果報者，明佛菩薩應根眾生獲益。欲明大威
X04n0223_p0522b16║德菩薩為一切眾生現形說法者，明理智徧周無
X04n0223_p0522b17║來往，而對現色身隨根授法。已上十事法，皆已下
X04n0223_p0522b18║頌中一一具明。
X04n0223_p0522b19║【經】汝等應歡喜，捨離於諸蓋，一心恭敬聽。
X04n0223_p0522b20║菩薩諸願行。往昔諸菩薩，最勝人師子，
X04n0223_p0522b21║如彼所修行，我當次第說，亦說諸劫數。
X04n0223_p0522b22║世界并諸業，及以無等尊，於彼而出興。
X04n0223_p0522b23║如是過去佛，大願出于世，云何為眾生？
X04n0223_p0522b24║滅除諸苦惱。一切論師子，所行相續滿，
X04n0223_p0522c01║得佛平等法，一切智境界。見於過去世，
X04n0223_p0522c02║一切人師子，放大光明網，普照十方界，
X04n0223_p0522c03║思惟發是願：我當作世燈，具足佛功德。
X04n0223_p0522c04║十力一切智，一切諸眾生，貪恚癡熾然，
X04n0223_p0522c05║我當悉救脫，令滅惡道苦。發如是誓願：
X04n0223_p0522c06║堅固不退轉，具修菩薩行，獲十無礙力。
X04n0223_p0522c07║如是誓願已，修行無退怯，所作皆不虗。
X04n0223_p0522c08║說名論師子。於一賢劫中，千佛出于世，
X04n0223_p0522c09║彼所有普眼，我當次第說。如一賢劫中，
X04n0223_p0522c10║無量劫亦然，彼未來佛行，我當分別說。
X04n0223_p0522c11║如一佛剎種，無量剎亦然，未來十力尊，
X04n0223_p0522c12║諸行我今說。諸佛次興世，隨願隨名號，
X04n0223_p0522c13║隨彼所得記，隨其所壽命，隨所修正法，
X04n0223_p0522c14║專求無礙道，隨所化眾生，正法住於世。
X04n0223_p0522c15║隨所淨佛剎，眾生及法輪，演說時非時，
X04n0223_p0522c16║次第淨羣生，隨諸眾生業，所行及信解。
X04n0223_p0522c17║上中下不同，化彼令修習，入於如是智。
X04n0223_p0522c18║修其最勝行，常作普賢業，廣度諸眾生。
X04n0223_p0522c19║身業無障礙，語業悉清淨，意行亦如是。
X04n0223_p0522c20║三世靡不然，菩薩如是行，究竟普賢道。
X04n0223_p0522c21║出生淨智日，普照於法界。未來世諸劫，
X04n0223_p0522c22║國土不可說，一念悉了知，於彼無分別。
X04n0223_p0522c23║行者能趣入，如是最勝地。此諸菩薩法，
X04n0223_p0522c24║我當說少分，智慧無邊際，通達佛境界。
X04n0223_p0523a01║一切皆善入，所行不退轉，具足普賢慧。
X04n0223_p0523a02║成滿普賢願，入於無等智，我當說彼行。
X04n0223_p0523a03║於一微塵中，悉見諸世界，眾生若聞者，
X04n0223_p0523a04║迷亂心發狂。如於一微塵，一切塵亦然，
X04n0223_p0523a05║世界悉入中。如是不思議，一一塵中有，
X04n0223_p0523a06║十方三世法，趣剎皆無量，悉能分別知。
X04n0223_p0523a07║一一塵中有，無量種佛剎，種種皆無量，
X04n0223_p0523a08║於一靡不知。法界中所有，種種諸異相，
X04n0223_p0523a09║趣類各差別，悉能分別知，深入微細智。
X04n0223_p0523a10║分別諸世界，一切劫成壞，悉能明了說。
X04n0223_p0523a11║知諸劫脩短，三世即一念，眾行同不同，
X04n0223_p0523a12║悉能分別知。深入諸世界，廣大非廣大，
X04n0223_p0523a13║一身無量剎，一剎無量身，十方中所有，
X04n0223_p0523a14║異類諸世界，廣大無量相，一切悉能知。
X04n0223_p0523a15║一切三世中，無量諸國土，具足甚深智，
X04n0223_p0523a16║悉了彼成敗。十方諸世界，有成或有壞，
X04n0223_p0523a17║如是不可說，賢德悉深了。或有諸國土，
X04n0223_p0523a18║種種地嚴飾，諸趣亦復然，斯由業清淨。
X04n0223_p0523a19║或有諸世界，無量種雜染，斯由眾生感，
X04n0223_p0523a20║一切如其行，無量無邊剎，了知即一剎。
X04n0223_p0523a21║如是入諸剎，其數不可知。一切諸世界，
X04n0223_p0523a22║悉入一剎中，世界不為一，亦復無雜亂。
X04n0223_p0523a23║世界有仰覆，或高或復下，皆是眾生想。
X04n0223_p0523a24║悉能分別知。廣博諸世界，無量無有邊，
X04n0223_p0523b01║知種種是一，知一是種種。普賢諸佛子！
X04n0223_p0523b02║能以普賢智，了知諸剎數，其數無邊際，
X04n0223_p0523b03║知諸世界化，剎化眾生化，法化諸佛化，
X04n0223_p0523b04║一切皆究竟。一切諸世界，微細廣大剎，
X04n0223_p0523b05║種種異莊嚴，皆由業所起。無量諸佛子！
X04n0223_p0523b06║善學入法界，神通力自在，普徧於十方。
X04n0223_p0523b07║眾生數等劫，說彼世界名，亦不能令盡。
X04n0223_p0523b08║唯除佛開示，世界及如來，種種諸名號。
X04n0223_p0523b09║經於無量劫，說之不可盡，何況最勝智？
X04n0223_p0523b10║三世諸佛法，從於法界生，充滿如來地。
X04n0223_p0523b11║清淨無礙念，無邊無礙慧，分別說法界。
X04n0223_p0523b12║得至於彼岸。過法諸世界，廣大及微細，
X04n0223_p0523b13║修習所莊嚴，一念悉能知。其中人師子，
X04n0223_p0523b14║修佛種種行，成於等正覺，示現諸自在。
X04n0223_p0523b15║如是未來世，次第無量劫，所有人中尊，
X04n0223_p0523b16║菩薩悉能知，所有諸行願，所有諸境界，
X04n0223_p0523b17║如是勤修行，於中成正覺。亦知彼眾會，
X04n0223_p0523b18║壽命化眾生，以此諸法門，為眾轉法輪。
X04n0223_p0523b19║菩薩如是知，住普賢行地，智慧悉明了。
X04n0223_p0523b20║出生一切佛，現在世所攝，一切諸佛土，
X04n0223_p0523b21║深入此諸剎，通達於法界。彼諸世界中，
X04n0223_p0523b22║現在一切佛，於法得自在，言論無所礙，
X04n0223_p0523b23║亦知彼眾會，淨土應化力，盡無量億劫，
X04n0223_p0523b24║常思惟是事，調御世間尊，所有威神力，
X04n0223_p0523c01║無盡智慧藏，一切悉能知，出生無礙眼。
X04n0223_p0523c02║無礙耳鼻身，無礙廣長舌，能令眾歡喜，
X04n0223_p0523c03║最勝無礙心，廣大普清淨，智慧徧充滿，
X04n0223_p0523c04║悉知三世法，善學一切化，剎化眾生化，
X04n0223_p0523c05║世化調伏化，究竟化彼岸，世間種種別，
X04n0223_p0523c06║皆由於想住，入佛方便智，於此悉明了。
X04n0223_p0523c07║眾會不可說，一一為現身，悉使見如來。
X04n0223_p0523c08║度脫無邊眾。諸佛甚深智，如日出世間，
X04n0223_p0523c09║一切國土中，普現無休息，了達諸世間，
X04n0223_p0523c10║假名無有實。眾生及世界，如夢如光影，
X04n0223_p0523c11║於諸世間法，不生分別見。善離分別者，
X04n0223_p0523c12║亦不見分別，無量無數劫，解之即一念。
X04n0223_p0523c13║知念亦無念，如是見世間。無量諸國土，
X04n0223_p0523c14║一念悉超越，經於無量劫，不動於本處。
X04n0223_p0523c15║不可說諸劫，即是須臾頃，莫見脩與短。
X04n0223_p0523c16║究竟剎那法，心住於世間，世間住於心，
X04n0223_p0523c17║於此不妄起，二非二分別。眾生世界劫，
X04n0223_p0523c18║諸佛及佛法，一切如幻化，法界悉平等，
X04n0223_p0523c19║普於十方剎，示現無量身。知身從緣起，
X04n0223_p0523c20║究竟無所著，依於無二智，出現人師子。
X04n0223_p0523c21║不著無二法，知無二非二，了知諸世間，
X04n0223_p0523c22║如𦦨如光影，如響亦如夢，如幻如變化，
X04n0223_p0523c23║如是隨順入，諸佛所行處，成就普賢智。
X04n0223_p0523c24║普照深法界，眾生剎染著，一切皆捨離。
X04n0223_p0524a01║而興大悲心，普淨諸世間。菩薩常正念，
X04n0223_p0524a02║論師子妙法，清淨如虗空，而興大方便。
X04n0223_p0524a03║見世常迷倒，發心咸救度，所行皆清淨，
X04n0223_p0524a04║普徧諸法界，諸佛及菩薩，佛法世間法，
X04n0223_p0524a05║若見其真實，一切無差別。如來法身藏，
X04n0223_p0524a06║普入世間中。雖在於世間，於世無所著，
X04n0223_p0524a07║譬如清淨水，影像無去來，法身徧世間，
X04n0223_p0524a08║當知亦如是，如是離染著，身世皆清淨。
X04n0223_p0524a09║湛然如虗空，一切無有生。知身無有盡，
X04n0223_p0524a10║無生亦無滅，非常非無常，示現諸世間。
X04n0223_p0524a11║除滅諸邪見，開示於正見。法性無來去，
X04n0223_p0524a12║不著我我所。譬如工幻師，示現種種事，
X04n0223_p0524a13║其來無所從，去亦無所至，幻性非有量。
X04n0223_p0524a14║亦復非無量，於彼大眾中，示現量無量。
X04n0223_p0524a15║以此寂定心，修習諸善根，出生一切佛。
X04n0223_p0524a16║非量非無量，有量及無量，皆悉是妄想。
X04n0223_p0524a17║了達一切趣，不著量無量，諸佛甚深法，
X04n0223_p0524a18║廣大深寂滅，甚深無量智，知甚深諸趣，
X04n0223_p0524a19║菩薩離迷倒，心淨常相續，巧以神通力，
X04n0223_p0524a20║度無量眾生，未安者令安，安者示道場。
X04n0223_p0524a21║如是徧法界，其心無所著，不住於實際。
X04n0223_p0524a22║不入於涅槃。如是徧世間，開悟諸羣生，
X04n0223_p0524a23║法數眾生數，了知而不著，普雨於法雨。
X04n0223_p0524a24║充洽諸世間，普於諸世界，念念成正覺。
X04n0223_p0524b01║而修菩薩行未曾有，退轉世間種種身。
X04n0223_p0524b02║一切悉了知，如是知身法，則得諸佛身。
X04n0223_p0524b03║普知諸眾生，諸劫及諸剎，十方無涯際，
X04n0223_p0524b04║智海無不入。眾生身無量，一一為現身，
X04n0223_p0524b05║佛身無有邊，智者悉觀見，一念之所知，
X04n0223_p0524b06║出現諸如來，經於無量劫，稱揚不可盡。
X04n0223_p0524b07║諸佛能現身，處處般涅槃，一念中無量。
X04n0223_p0524b08║舍利各差別。如是未來世，有求於佛果，
X04n0223_p0524b09║無量菩提心，決定智悉知。如是三世中，
X04n0223_p0524b10║所有諸如來，一切悉能知，名：住普賢行。
X04n0223_p0524b11║如是分別知，無量諸行地，入於智慧處。
X04n0223_p0524b12║其輪不退轉，微妙廣大智，深入如來境。
X04n0223_p0524b13║入已不退轉，說名普賢慧。一切最勝尊，
X04n0223_p0524b14║普入佛境界，修行不退轉，得無上菩提。
X04n0223_p0524b15║無量無邊心，各各差別業，皆由想積集。
X04n0223_p0524b16║平等悉了知，染汙非染汙，學心無學心，
X04n0223_p0524b17║不可說諸心，念念中悉知，了知非一二。
X04n0223_p0524b18║非染亦非淨，亦復無雜亂，皆從自想起。
X04n0223_p0524b19║如是悉明見，一切諸眾生，心想各不同。
X04n0223_p0524b20║起種種世間，以如是方便，修諸最勝行。
X04n0223_p0524b21║從佛法化生，得名為普賢。眾生皆妄起，
X04n0223_p0524b22║善惡諸趣想，由是或生天，或復墮地獄。
X04n0223_p0524b23║菩薩觀世間，妄想業所起，妄想無邊故。
X04n0223_p0524b24║世間亦無量，一切諸國土，想網之所現，
X04n0223_p0524c01║幻網方便故，一念悉能入。眼耳鼻舌身，
X04n0223_p0524c02║意根亦如是，世間想別異，平等皆能入。
X04n0223_p0524c03║一一眼境界，無量眼皆入，種種性差別，
X04n0223_p0524c04║無量不可說，所見無差別，亦復無雜亂。
X04n0223_p0524c05║各隨於自業，受用其果報。普賢力無量，
X04n0223_p0524c06║悉知彼一切，一切眼境界，大智悉能入。
X04n0223_p0524c07║如是諸世間，悉能分別知，而修一切行。
X04n0223_p0524c08║亦復無退轉。佛說眾生說，及以國土說，
X04n0223_p0524c09║三世如是說，種種悉了知。過去中未來，
X04n0223_p0524c10║未來中現在，三世互相見，一一皆明了。
X04n0223_p0524c11║如是無量種，開悟諸世間，一切智方便。
X04n0223_p0524c12║邊際不可得。
X04n0223_p0524c13║【論】第十五、正申頌意。此一段頌有一百二十一行，
X04n0223_p0524c14║竝一時普頌。前十法明普賢行終因果，理智悲願
X04n0223_p0524c15║皆圓滿故，如頌中自明。
X04n0223_p0524c16║
X04n0223_p0524c17║大方廣佛新華嚴經合論卷第七十七
X04n0223_p0524c18║
X04n0223_p0524c19║
X04n0223_p0524c20║
X04n0223_p0524c21║音切
X04n0223_p0524c22║頑（五還切。）鈍（徒困切。）闕（苦穴切。）庸（涌從切。）啞（於雅切。）懶（落旱切。）墯
X04n0223_p0524c23║（徒果切。）洎（巨義切。）汙（烏故切。）蕩（徒浪切。）暨（巨至切。）澍（注音。）