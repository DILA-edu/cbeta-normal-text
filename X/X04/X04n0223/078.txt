X04n0223_p0525a01║大方廣佛新華嚴經合論卷第七十八
X04n0223_p0525a02║唐于闐國三藏沙門實叉難陀譯經
X04n0223_p0525a03║唐太原方山長者李通玄造論
X04n0223_p0525a04║唐福州開元寺沙門志寧釐經合論
X04n0223_p0525a05║如來出現品第三十七之一
X04n0223_p0525a06║【論】將釋此品，約立四門：一、釋品名目；二、釋品來意；
X04n0223_p0525a07║三、釋如來放光加文殊、普賢所由；四、隨文釋義。一、
X04n0223_p0525a08║釋品名目者，何故名為〈如來出現品〉？為從第二會
X04n0223_p0525a09║普光明殿說十信心，以不動智佛為初信首，次無
X04n0223_p0525a10║礙智佛等，餘九佛是十信中進修。又明一智中具
X04n0223_p0525a11║十種智，故隨行立名。從十信中信進修行，不離根
X04n0223_p0525a12║本智、不動智體，起大悲願行，修差別智，成大慈悲，
X04n0223_p0525a13║至此位滿，名為〈如來出現品〉。明前初會菩提場中
X04n0223_p0525a14║出現始成正覺者，是毗盧遮那佛出現。此品中出
X04n0223_p0525a15║現，是菩薩進修五位行，解、智、悲位滿出現，故名〈出
X04n0223_p0525a16║現品〉。亦如善財見德生童子、有德童女，表智、悲二
X04n0223_p0525a17║行滿故，便見慈氏如來，是表如來出現義。是故如
X04n0223_p0525a18║來以光加此二人問答，說如來出現之門。文殊表
X04n0223_p0525a19║現根本智，普賢是差別智，成就饒益眾生之門。二、
X04n0223_p0525a20║釋品來意者，明前五位中，文殊、普賢及佛果三法
X04n0223_p0525a21║已周，此明佛果行圓滿，故此品須來。三、釋如來放
X04n0223_p0525a22║光加文殊、普賢所由者，明如來眉間光是佛中道。
X04n0223_p0525a23║佛果智光以灌文殊之頂者，明佛果智德高勝，為
X04n0223_p0525a24║令文殊起問佛果之門。如來放口中光灌普賢口
X04n0223_p0525b01║者，明普賢是差別智滿，欲令說法故。問曰：何故如
X04n0223_p0525b02║來不自說此品，所以放光加此文殊、普賢二人？答
X04n0223_p0525b03║曰：以表法故，令後學者易解故，非是如來自不能
X04n0223_p0525b04║說。云何為表法？答曰：為明文殊是佛法身現根本
X04n0223_p0525b05║智者，普賢菩薩是佛昇進修行差別智者，明至此
X04n0223_p0525b06║位根本智及差別智齊滿周圓，方始名為如來出
X04n0223_p0525b07║現。表以法身自性白淨無垢中，能現自體無依明
X04n0223_p0525b08║淨本智。問：差別智自說自己修行行解之心，與古
X04n0223_p0525b09║今諸佛合其智德，方是自己所行覺行圓滿佛故，
X04n0223_p0525b10║是故如來放光加之成法則故。明一切菩薩果滿
X04n0223_p0525b11║功終，法皆如是，佛所放光許至佛位故，法非謬故。
X04n0223_p0525b12║表明如是法身根本智、差別智，利生萬行齊備周
X04n0223_p0525b13║圓，方是自己如來出現。表文殊是現根本智者，普
X04n0223_p0525b14║賢是說法者，佛是果也。思之可見。大意明文殊、普
X04n0223_p0525b15║賢是成就佛果理智行門，還令說佛出現之法，佛
X04n0223_p0525b16║是根本智。自體無言，凡是有言，皆是差別智。初會
X04n0223_p0525b17║菩提場中毗盧遮那佛出現者，明初會菩提場非
X04n0223_p0525b18║是毗盧遮那如來放光成法，與初發心修行者為
X04n0223_p0525b19║樣式故。明表法身根本智與差別利生行周圓滿
X04n0223_p0525b20║故，令此二人說自佛與古佛出興恰相似故。如是
X04n0223_p0525b21║文殊、普賢是古今諸佛之共法。若初發心者，從初
X04n0223_p0525b22║發信心已來，皆悉遊履此之文殊、普賢二行，至此
X04n0223_p0525b23║方滿故。如是進修，皆不離初信中不動智佛十智
X04n0223_p0525b24║之體故。以明時不動、智不動、行不動、能徧遊十方
X04n0223_p0525c01║不動、一入多不動、多入一不動、小入大不動，乃至
X04n0223_p0525c02║如經所明，為達身心理智無性無依，情識繫亡，法
X04n0223_p0525c03║會常爾，故以此五位昇進，或昇天表法，或身徧十
X04n0223_p0525c04║方，終成不離普光明殿本智之體一剎那際。是故
X04n0223_p0525c05║此自果已終之法，還不離說信心之處。普光明殿
X04n0223_p0525c06║說，還如善財至慈氏如來還見文殊信心初友入
X04n0223_p0525c07║普賢身相似。恐後學者迷法，一一以善財將行表
X04n0223_p0525c08║之，令易解故。大意依此可知。又約此一部之經，有
X04n0223_p0525c09║三終因果、二種常道：一、從初菩提場至〈毗盧遮那
X04n0223_p0525c10║品〉，有六品經，是佛自分五位中因果，即以十普賢
X04n0223_p0525c11║海月光大明菩薩通神天等五十眾是。二、發信心
X04n0223_p0525c12║菩薩五位通信心，即六位因果者，從第二會於普
X04n0223_p0525c13║光明殿說〈佛名號品〉已下，至第八會普光明殿〈如
X04n0223_p0525c14║來出現品〉，有三十二品經，明菩薩發心因果一終。
X04n0223_p0525c15║此三十二品中，第三禪〈佛華三昧品〉未來，是此修
X04n0223_p0525c16║行中加行之次第。三、自文殊師利至大塔廟說普
X04n0223_p0525c17║照法界脩多羅門，化善財令南求五十三勝友，明
X04n0223_p0525c18║以行勸修五位一終之因果。為表但說教由，恐在
X04n0223_p0525c19║行還迷，以置善財是發心能行行者，五十三善知
X04n0223_p0525c20║識是已行行之人，一一求學昇進，與後發菩提心
X04n0223_p0525c21║者作五位昇進之樣，令不迷其行故。其中意至文
X04n0223_p0525c22║方釋。二種常道者，如〈法界品〉、〈離世間品〉，於出離道
X04n0223_p0525c23║常利眾生、恒真法界，非虗妄也。常真法界是常道
X04n0223_p0525c24║佛果故，恒利世間、利生、無求自利，是佛常道之普
X04n0223_p0526a01║賢行也。是名此經三終因果二種常道。如第二會
X04n0223_p0526a02║至第八會中〈如來出現品〉，是明發心菩薩昇進五
X04n0223_p0526a03║位一終，付囑流通總在此品，明此品是五位進昇
X04n0223_p0526a04║果圓之末也。有人於〈法界品〉終覓付囑流通，此為
X04n0223_p0526a05║未得經之意趣。以〈法界品〉總該一部教體，及以三
X04n0223_p0526a06║世古今無本末時分寂用之大體，非是安立加行
X04n0223_p0526a07║置因果所為，但以引接菩薩發心乘法界乘引接
X04n0223_p0526a08║迷徒。至此〈如來出現品〉，以明經五位加行進修功
X04n0223_p0526a09║熟處，方論流通付囑故。若論根本法界，性自不迷、
X04n0223_p0526a10║性自不悟，無出無沒、不成不壞、無流無通也。此付
X04n0223_p0526a11║囑流通意，從凡夫未悟令加行功終處說，故非在
X04n0223_p0526a12║〈法界品〉後也。如〈法界品〉直論一切諸佛功終之果，
X04n0223_p0526a13║是自流通不須付囑。如〈法界品〉中如來師子座暨
X04n0223_p0526a14║于法界無有邊涯，此明果極也。如此〈如來出現品〉
X04n0223_p0526a15║明信心者，五位加行功終之力方始純實，創登功
X04n0223_p0526a16║畢二行圓周，便說付囑流通，明果初滿故方人常
X04n0223_p0526a17║道法界，非古今始末之量也。流通此法名曰流通，
X04n0223_p0526a18║即〈法界品〉是。為自以法界功滿，常以法界行勸眾
X04n0223_p0526a19║生，以方便行倣而學之，名為付囑流通。方便行者，
X04n0223_p0526a20║即五位中方法是也，即諸波羅蜜、四攝、四無量、三
X04n0223_p0526a21║十七品、大願、大智、大悲等是，一切諸佛法皆如是
X04n0223_p0526a22║方能成也。四隨文釋義者，於此一品之中長科兩
X04n0223_p0526a23║段。
X04n0223_p0526a24║【經】爾時，世尊從眉間白毫相中放大光明，名如來出
X04n0223_p0526b01║現，無量百千億那由他阿僧祇光明以為眷屬。其光
X04n0223_p0526b02║普照十方盡虗空法界一切世界，右遶十帀，顯現如
X04n0223_p0526b03║來無量自在，覺悟無數諸菩薩眾，震動一切十方世
X04n0223_p0526b04║界，除滅一切諸惡道苦，暎蔽一切諸魔宮殿，顯示一
X04n0223_p0526b05║切諸佛如來坐菩提座成等正覺及以一切道場眾
X04n0223_p0526b06║會；作是事已，而來右遶菩薩眾會，入如來性起妙德
X04n0223_p0526b07║菩薩頂。時，此道場一切大眾，身心踊躍，生大歡喜，作
X04n0223_p0526b08║如是念：「甚奇希有！今者如來放大光明，必當演說甚
X04n0223_p0526b09║深大法。」爾時，如來性起妙德菩薩於蓮華座上，偏袒
X04n0223_p0526b10║右肩，右跽合掌，一心向佛而說頌言：
X04n0223_p0526b11║「正覺功德大智出，普達境界到彼岸，
X04n0223_p0526b12║等於三世諸如來，是故我今恭敬禮。
X04n0223_p0526b13║已昇無相境界岸，而現妙相莊嚴身，
X04n0223_p0526b14║放於離垢千光明，破魔軍眾咸令盡。
X04n0223_p0526b15║十方所有諸世界，悉能震動無有餘，
X04n0223_p0526b16║未曾恐怖一眾生，善逝威神力如是。
X04n0223_p0526b17║虗空法界性平等，已能如是而安住，
X04n0223_p0526b18║一切含生無數量，咸令滅惡除眾垢。
X04n0223_p0526b19║苦行勤勞無數劫，成就最上菩提道，
X04n0223_p0526b20║於諸境界智無礙，與一切佛同其性。
X04n0223_p0526b21║導師放此大光明，震動十方諸世界，
X04n0223_p0526b22║已現無量神通力，而復還來入我身。
X04n0223_p0526b23║決定法中能善學，無量菩薩皆來集，
X04n0223_p0526b24║令我發起問法心，是故我今請法王。
X04n0223_p0526c01║今此眾會皆清淨，善能度脫諸世間，
X04n0223_p0526c02║智慧無邊無染著，如是賢勝咸來集。
X04n0223_p0526c03║利益世間尊導師，智慧精進皆無量，
X04n0223_p0526c04║今以光明照大眾，令我問於無上法。
X04n0223_p0526c05║誰於大仙深境界，而能真實具開演？
X04n0223_p0526c06║誰是如來法長子？世間尊導願顯示。」
X04n0223_p0526c07║爾時，如來即於口中放大光明，名無礙無畏，百千億
X04n0223_p0526c08║阿僧祇光明以為眷屬，普照十方盡虗空等法界一
X04n0223_p0526c09║切世界，右遶十帀，顯現如來種種自在，開悟無量諸
X04n0223_p0526c10║菩薩眾，震動一切十方世界，除滅一切諸惡道苦，暎
X04n0223_p0526c11║蔽一切諸魔宮殿，顯示一切諸佛如來坐菩提座、成
X04n0223_p0526c12║等正覺及以一切道場眾會；作是事已，而來右遶菩
X04n0223_p0526c13║薩眾會，入普賢菩薩摩訶薩口。其光入已，普賢菩薩
X04n0223_p0526c14║身及師子座過於本時及諸菩薩身座百倍，唯除如
X04n0223_p0526c15║來師子之座。爾時，如來性起妙德菩薩問普賢菩薩
X04n0223_p0526c16║摩訶薩言：「佛子！佛所示現廣大神變，令諸菩薩皆生
X04n0223_p0526c17║歡喜不可思議，世莫能如，是何瑞相？」普賢菩薩摩訶
X04n0223_p0526c18║薩言：「佛子！我於往昔，見諸如來、應、正等覺示現如是
X04n0223_p0526c19║廣大神變，即說如來出現法門。如我惟忖，今現此相，
X04n0223_p0526c20║當說其法。」說是語時，一切大地悉皆震動，出生無量
X04n0223_p0526c21║問法光明。時，性起妙德菩薩問普賢菩薩言：「佛子！菩
X04n0223_p0526c22║薩摩訶薩應云何知諸佛如來、應、正等覺出現之法？
X04n0223_p0526c23║願為我說！佛子！此諸無量百千億那由他菩薩眾會，
X04n0223_p0526c24║皆久修淨業，念慧成就，到於究竟大莊嚴岸，具一切
X04n0223_p0527a01║佛威儀之行，正念諸佛未曾忘失，大悲觀察一切眾
X04n0223_p0527a02║生，決定了知諸大菩薩神通境界，已得諸佛神力所
X04n0223_p0527a03║加，能受一切如來妙法；具如是等無量功德，皆已來
X04n0223_p0527a04║集。佛子！汝已曾於無量百千億那由他佛所承事供
X04n0223_p0527a05║養，成就菩薩最上妙行，於三昧門皆得自在，入一切
X04n0223_p0527a06║佛祕密之處，知諸佛法，斷眾疑惑，為諸如來神力所
X04n0223_p0527a07║加，知眾生根，隨其所樂為說真實解脫之法，隨順佛
X04n0223_p0527a08║智演說佛法到於彼岸；有如是等無量功德。善哉佛
X04n0223_p0527a09║子！願說如來、應、正等覺出現之法，身相、言音、心、意境
X04n0223_p0527a10║界、所行之行、成道、轉法輪乃至示現入般涅槃、見聞
X04n0223_p0527a11║親近所生善根；如是等事，願皆為說！」時，如來性起妙
X04n0223_p0527a12║德菩薩欲重明此義，向普賢菩薩而說頌曰：
X04n0223_p0527a13║「善哉無礙大智慧，善覺無邊平等境，
X04n0223_p0527a14║願說無量佛功德，佛子聞已皆欣慶。
X04n0223_p0527a15║菩薩云何隨順入，諸佛如來出興世？
X04n0223_p0527a16║云何身語心境界，及所行處願皆說。
X04n0223_p0527a17║云何諸佛成正覺？云何如來轉法輪？
X04n0223_p0527a18║云何善逝般涅槃？大眾聞已心歡喜。
X04n0223_p0527a19║若有見佛大法王，親近增長諸善根，
X04n0223_p0527a20║願說彼諸功德藏，眾生見已何所獲？
X04n0223_p0527a21║若有得聞如來名，若現在世若涅槃，
X04n0223_p0527a22║於彼福藏生深信，有何等利願宣說。
X04n0223_p0527a23║此諸菩薩皆合掌，瞻仰如來仁及我，
X04n0223_p0527a24║大功德海之境界，淨眾生者願為說。
X04n0223_p0527b01║願以因緣及譬喻，演說妙法相應義，
X04n0223_p0527b02║眾生聞已發大心，疑盡智淨如虗空。
X04n0223_p0527b03║如徧一切國土中，諸佛所現莊嚴身，
X04n0223_p0527b04║願以妙音及譬喻，示佛菩提亦如彼。
X04n0223_p0527b05║十方千萬諸國土，億那由他無量劫，
X04n0223_p0527b06║如今所集菩薩眾，於彼一切悉難見。
X04n0223_p0527b07║此諸菩薩咸恭敬，於微妙義生渴仰，
X04n0223_p0527b08║願以淨心具開演，如來出現廣大法。」
X04n0223_p0527b09║爾時，普賢菩薩摩訶薩告如來性起妙德等諸菩薩
X04n0223_p0527b10║大眾言：「佛子！此處不可思議，所謂：如來、應、正等覺以
X04n0223_p0527b11║無量法而得出現。何以故？非以一緣，非以一事，如來
X04n0223_p0527b12║出現而得成就；以十無量百千阿僧祇事而得成就。
X04n0223_p0527b13║何等為去？所謂：過去無量攝受一切眾生菩提心所
X04n0223_p0527b14║成故，過去無量清淨殊勝志樂所成故，過去無量救
X04n0223_p0527b15║護一切眾生大慈大悲所成故，過去無量相續行願
X04n0223_p0527b16║所成故，過去無量修諸福智心無厭足所成故，過去
X04n0223_p0527b17║無量供養諸佛教化眾生所成故，過去無量智慧方
X04n0223_p0527b18║便清淨道所成故，過去無量清淨功德藏所成故，過
X04n0223_p0527b19║去無量莊嚴道智所成故，過去無量通達法義所成
X04n0223_p0527b20║故。佛子！如是無量阿僧祇法門圓滿，成於如來。」
X04n0223_p0527b21║【論】第一、從初「爾時，世尊」已下，至「佛子！如是無量阿
X04n0223_p0527b22║僧祇法門圓滿，成於如來」，於中并頌有一百行半
X04n0223_p0527b23║經，明如來放光，加文殊、普賢，令說如來出現分。隨
X04n0223_p0527b24║文釋義，分為五段：第一、從初「爾時，世尊從眉間放
X04n0223_p0527c01║白毫相光」已下，至「而說頌言」，有十二行半經，明佛
X04n0223_p0527c02║放光灌文殊頂，令問法分；第二、二十行頌，明文殊
X04n0223_p0527c03║師利菩薩稱歎如來德，及放光加持之意，請問誰
X04n0223_p0527c04║堪演說佛境界分；第三、「爾時，如來即於口中放大
X04n0223_p0527c05║光明」已下，至頌有三十五行經，明如來放光入普
X04n0223_p0527c06║賢口，令文殊知問法所在，并舉問如來出現十法
X04n0223_p0527c07║分；第四、二十行頌，明文殊師利菩薩，重頌前所請
X04n0223_p0527c08║說如來出現十法分；第五、「爾時，普賢菩薩摩訶薩」
X04n0223_p0527c09║已下，至「佛子！如是無量阿僧祇法門圓滿，成於如
X04n0223_p0527c10║來」，明普賢告眾：如來出現，有十無量百千阿僧祇
X04n0223_p0527c11║事而得成就分。已上五段，是佛光加文殊、普賢，令
X04n0223_p0527c12║相問答，說佛出現分。光加之意，前已敘竟。大意表
X04n0223_p0527c13║法中明昇進修行法身根本智、差別智、慈悲行十
X04n0223_p0527c14║方圓終處，名為如來出現。故放光加，令文殊、普賢
X04n0223_p0527c15║二人明理智體用參徹。是如來出現，明文殊是十
X04n0223_p0527c16║方一切諸佛之法身妙理現根本智慧之門，普賢
X04n0223_p0527c17║是十方一切諸佛差別智萬行大悲之門。今明五
X04n0223_p0527c18║位進修至此位，此二法圓滿，名自佛出現，故放眉
X04n0223_p0527c19║間光灌文殊頂，令問自佛果極至頂法門；放口中
X04n0223_p0527c20║光是說教之光，令說自己佛果極至頂差別萬行
X04n0223_p0527c21║智悲十方圓滿法故。以此二人表法，令學者易解，
X04n0223_p0527c22║故非是如來自不能說。又表根本智，非言所及也。
X04n0223_p0527c23║此一品經表明法身根本智、差別智悲萬行圓滿，
X04n0223_p0527c24║故十地、十一地已前加行此位真俗二法功終，其
X04n0223_p0528a01║義如文自明。第二、「佛子！譬如三千大千世界」已下
X04n0223_p0528a02║有十段經，明普賢菩薩說如來出現身境界及所
X04n0223_p0528a03║行行十事之法分。於此段中演說如來十種出現
X04n0223_p0528a04║門中有十段經文，說如來出現有十百千阿僧祇
X04n0223_p0528a05║事。其十者：第一、明如來十無量出現。
X04n0223_p0528a06║【經】「佛子！譬如三千大千世界，非以一緣、非以一事而
X04n0223_p0528a07║得成就，以無量緣、無量事方乃得成。所謂：興布大雲，
X04n0223_p0528a08║降霪大雨，四種風輪相續為依。其四者何？一名能持，
X04n0223_p0528a09║能持大水故；二名能消，能消大水故；三名建立，建立
X04n0223_p0528a10║一切諸處所故；四名莊嚴，莊嚴分布咸善巧故。如是
X04n0223_p0528a11║皆由眾生共業及諸菩薩善根所起，令於其中一切
X04n0223_p0528a12║眾生各隨所宜而得受用。佛子！如是等無量因緣乃
X04n0223_p0528a13║成三千大千世界，法性如是，無有生者，無有作者，無
X04n0223_p0528a14║有知者，無有成者，然彼世界而得成就。如來出現亦
X04n0223_p0528a15║復如是，非以一緣、非以一事而得成就，以無量因緣、
X04n0223_p0528a16║無量事相乃得成就。所謂：曾於過去佛所聽聞、受持
X04n0223_p0528a17║大法雲雨，因此能起如來四種大智風輪。何等為四？
X04n0223_p0528a18║一者、念持不忘陀羅尼大智風輪，能持一切如來大
X04n0223_p0528a19║法雲雨故；二者、出生止觀大智風輪，能消竭一切煩
X04n0223_p0528a20║惱故；三者、善巧迴向大智風輪，能成就一切善根故；
X04n0223_p0528a21║四者、出生離垢差別莊嚴大智風輪，令過去所化一
X04n0223_p0528a22║切眾生善根清淨，成就如來無漏善根力故。如來如
X04n0223_p0528a23║是成等正覺，法性如是，無生、無作而得成就。佛子！是
X04n0223_p0528a24║為如來、應、正等覺出現第一相，菩薩摩訶薩應如是
X04n0223_p0528b01║知。「復次，佛子！譬如三千大千世界將欲成時，大雲降
X04n0223_p0528b02║雨，名曰洪霔，一切方處所不能受、所不能持，唯除大
X04n0223_p0528b03║千界將欲成時。佛子！如來、應、正等覺亦復如是，興大
X04n0223_p0528b04║法雲，雨大法雨，名成就如來出現，一切二乘心志狹
X04n0223_p0528b05║劣所不能受、所不能持，唯除諸大菩薩心相續力。佛
X04n0223_p0528b06║子！是為如來、應、正等覺出現第二相，菩薩摩訶薩應
X04n0223_p0528b07║如是知。「復次，佛子！譬如眾生以業力故，大雲降雨，來
X04n0223_p0528b08║無所從，去無所至。如來、應、正等覺亦復如是，以諸菩
X04n0223_p0528b09║薩善根力故，興大法雲，雨大法雨，亦無所從來，無所
X04n0223_p0528b10║至去。佛子！是為如來、應、正等覺出現第三相，菩薩摩
X04n0223_p0528b11║訶薩應如是知。「復次，佛子！譬如大雲降霔大雨，大千
X04n0223_p0528b12║世界一切眾生無能知數，若欲算計，徒令發狂；唯大
X04n0223_p0528b13║千世界主摩醯首羅，以過去所修善根力故，乃至一
X04n0223_p0528b14║滴無不明了。佛子！如來、應、正等覺亦復如是，興大法
X04n0223_p0528b15║雲，雨大法雨，一切眾生、聲聞、獨覺所不能知，若欲思
X04n0223_p0528b16║量，心必狂亂；唯除一切世間主菩薩摩訶薩，以過去
X04n0223_p0528b17║所修覺慧力故，乃至一文一句入眾生心無不明了。
X04n0223_p0528b18║佛子！是為如來、應、正等覺出現第四相，菩薩摩訶薩
X04n0223_p0528b19║應如是知。「復次，佛子！譬如大雲降雨之時，有大雲雨，
X04n0223_p0528b20║名為能滅，能滅火災；有大雲雨，名為能起，能起大水；
X04n0223_p0528b21║有大雲雨，名為能止，能止大水；有大雲雨，名為能成，
X04n0223_p0528b22║能成一切摩尼諸寶；有大雲雨，名為分別，分別三千
X04n0223_p0528b23║大千世界。佛子！如來出現亦復如是，興大法雲，雨大
X04n0223_p0528b24║法雨；有大法雨，名為能滅，能滅一切眾生煩惱；有大
X04n0223_p0528c01║法雨，名為能起，能起一切眾生善根；有大法雨，名為
X04n0223_p0528c02║能止，能止一切眾生見惑；有大法雨，名為能成，能成
X04n0223_p0528c03║一切智慧法寶；有大法雨，名為分別，分別一切眾生
X04n0223_p0528c04║心樂。佛子！是為如來、應、正等覺出現第五相，菩薩摩
X04n0223_p0528c05║訶薩應如是知。「復次，佛子！譬如大雲雨一味水，隨其
X04n0223_p0528c06║所雨無量差別。如來出現亦復如是，雨於大悲一味
X04n0223_p0528c07║法水，隨宜說法無量差別。佛子！是為如來、應、正等覺
X04n0223_p0528c08║出現第六相，菩薩摩訶薩應如是知。「復次，佛子！譬如
X04n0223_p0528c09║三千大千世界初始成時，先成色界諸天宮殿，次成
X04n0223_p0528c10║欲界諸天宮殿，次成於人及餘眾生諸所住處。佛子！
X04n0223_p0528c11║如來出現亦復如是，先起菩薩諸行智慧，次起緣覺
X04n0223_p0528c12║諸行智慧，次起聲聞善根諸行智慧，次起其餘眾生
X04n0223_p0528c13║有為善根諸行智慧。佛子！譬如大雲雨一味水，隨諸
X04n0223_p0528c14║眾生善根異故，所起宮殿種種不同；如來大悲一味
X04n0223_p0528c15║法雨，隨眾生器而有差別。佛子！是為如來、應、正等覺
X04n0223_p0528c16║出現第七相，菩薩摩訶薩應如是知。「復次，佛子！譬如
X04n0223_p0528c17║世界初欲成時，有大水生，徧滿三千大千世界，生大
X04n0223_p0528c18║蓮華，名如來出現功德寶莊嚴，徧覆水上，光照十方
X04n0223_p0528c19║一切世界。時，摩醯首羅、淨居天等見是華已，即決定
X04n0223_p0528c20║知於此劫中有爾所佛出興于世。佛子！爾時，其中有
X04n0223_p0528c21║風輪起，名善淨光明，能成色界諸天宮殿；有風輪起，
X04n0223_p0528c22║名淨光莊嚴，能成欲界諸天宮殿；有風輪起，名堅密
X04n0223_p0528c23║無能壞，能成大小諸輪圍山及金剛山；有風輪起，名
X04n0223_p0528c24║勝高，能成須彌山王；有風輪起，名不動，能成十大山
X04n0223_p0529a01║王。何等為十？所謂：佉陀羅山、仙人山、伏魔山、大伏魔
X04n0223_p0529a02║山、持雙山、尼民陀羅山、目真隣陀山、摩訶目真隣陀
X04n0223_p0529a03║山、香山、雪山；有風輪起，名為安住，能成大地；有風輪
X04n0223_p0529a04║起，名為莊嚴，能成地天宮殿、龍宮殿、乾闥婆宮殿；有
X04n0223_p0529a05║風輪起，名無盡藏，能成三千大千世界一切大海；有
X04n0223_p0529a06║風輪起，名普光明藏，能成三千大千世界諸摩尼寶；
X04n0223_p0529a07║有風輪起，名堅固根，能成一切諸如意樹。佛子！大雲
X04n0223_p0529a08║所雨一味之水無有分別，以眾生善根不同故，風輪
X04n0223_p0529a09║不同；風輪差別故，世界差別。佛子！如來出現亦復如
X04n0223_p0529a10║是，具足一切善根功德，放於無上大智光明，名不斷
X04n0223_p0529a11║如來種不思議智，普照十方一切世界，與諸菩薩一
X04n0223_p0529a12║切如來灌頂之記，當成正覺，出興於世。佛子！如來出
X04n0223_p0529a13║現復有無上大智光明，名清淨離垢，能成如來無漏
X04n0223_p0529a14║無盡智。復有無上大智光明，名普照，能成如來普入
X04n0223_p0529a15║法界不思議智。復有無上大智光明，名持佛種性，能
X04n0223_p0529a16║成如來不傾動力。復有無上大智光明，名迥出無能
X04n0223_p0529a17║壞，能成如來無畏無壞智。復有無上大智光明，名一
X04n0223_p0529a18║切神通，能成如來諸不共法、一切智智。復有無上大
X04n0223_p0529a19║智光明，名出生變化，能成如來令見聞親近所生善
X04n0223_p0529a20║根不失壞智。復有無上大智光明，名普隨順，能成如
X04n0223_p0529a21║來無盡福德智慧之身，為一切眾生而作饒益。復有
X04n0223_p0529a22║無上大智光明，名不名究竟，能成如來甚深妙智，隨
X04n0223_p0529a23║所開悟，令三寶種永不斷絕。復有無上大智光明，名
X04n0223_p0529a24║種種莊嚴，能成如來相好嚴身，令一切眾生皆生歡
X04n0223_p0529b01║喜。復有無上大智光明，名不可壞，能成如來法界、虗
X04n0223_p0529b02║空界等殊勝壽命無有窮盡。佛子！如來大悲一味之
X04n0223_p0529b03║水無有分別，以諸眾生欲樂不同、根性各別，而起種
X04n0223_p0529b04║種大智風輪，令諸菩薩成就如來出現之法。佛子！一
X04n0223_p0529b05║切如來同一體性，大智輪中出生種種智慧光明。佛
X04n0223_p0529b06║子！汝等應知，如來於一解脫味出生無量不可思議
X04n0223_p0529b07║種種功德，眾生念言：『此是如來神力所造。』佛子！此非
X04n0223_p0529b08║如來神力所造。佛子！乃至一菩薩不於佛所曾種善
X04n0223_p0529b09║根能得如來少分智慧，無有是處。但以諸佛威德力
X04n0223_p0529b10║故，令諸眾生具佛功德，而佛如來無有分別、無成無
X04n0223_p0529b11║壞、無有作者亦無作法。佛子！是為如來、應、正等覺出
X04n0223_p0529b12║現第八相，菩薩摩訶薩應如是知。「復次，佛子！如依虗
X04n0223_p0529b13║空起四風輪，能持水輪。何等為四？一名安住，二名常
X04n0223_p0529b14║住，三名究竟，四名堅固。此四風輪能持水輪，水輪能
X04n0223_p0529b15║持大地令不散壞。是故說：地輪依水輪，水輪依風輪，
X04n0223_p0529b16║風輪依虗空，虗空無所依。雖無所依，能令三千大千
X04n0223_p0529b17║世界而得安住。佛子！如來出現亦復如是，依無礙慧
X04n0223_p0529b18║光明起佛四種大智風輪，能持一切眾生善根。何等
X04n0223_p0529b19║為四？所謂：普攝眾生皆令歡喜大智風輪，建立正法
X04n0223_p0529b20║令諸眾生皆生愛樂大智風輪，守護一切眾生善根
X04n0223_p0529b21║大智風輪，具一切方便通達無漏界大智風輪。是為
X04n0223_p0529b22║四。佛子！諸佛世尊大慈救護一切眾生，大悲度脫一
X04n0223_p0529b23║切眾生，大慈、大悲普徧饒益；然大慈、大悲依大方便
X04n0223_p0529b24║善巧，大方便、善巧依如來出現，如來出現依無礙慧
X04n0223_p0529c01║光明，無礙慧光明無有所依。佛子！是為如來、應、正等
X04n0223_p0529c02║覺出現第九相，菩薩摩訶薩應如是知。「復次，佛子！譬
X04n0223_p0529c03║如三千大千世界既成就已，饒益無量種種眾生，所
X04n0223_p0529c04║謂：水族眾生得水饒益，陸地眾生得地饒益，宮殿眾
X04n0223_p0529c05║生得宮殿饒益，虗空眾生得虗空饒益。如來出現亦
X04n0223_p0529c06║復如是，種種饒益無量眾生，所謂：見佛生歡喜者，得
X04n0223_p0529c07║歡喜益；住淨戒者，得淨戒益；住諸禪定及無量者，得
X04n0223_p0529c08║聖出世大神通益；住法門光明者，得因果不壞益；住
X04n0223_p0529c09║無所有光明者，得一切法不壞益。是故說言：如來出
X04n0223_p0529c10║現饒益一切無量眾生。佛子！是為如來、應、正等覺出
X04n0223_p0529c11║現第十相，菩薩摩訶薩應如是知。「佛子！菩薩摩訶薩
X04n0223_p0529c12║知如來出現，則知無量；知成就無量行故，則知廣大；
X04n0223_p0529c13║知周徧十方故，則知無來去；知離生、住、滅故，則知無
X04n0223_p0529c14║行、無所行；知離心、意、識故，則知無身；知如虗空故，則
X04n0223_p0529c15║知平等；知一切眾生皆無我故，則知無盡；知徧一切
X04n0223_p0529c16║剎無有盡故，則知無退；知盡後際無斷絕故，則知無
X04n0223_p0529c17║壞；知如來智無有對故，則知無二；知平等觀察為、無
X04n0223_p0529c18║為故，則知一切眾生皆得饒益，本願迴向自在滿足
X04n0223_p0529c19║故。」爾時，普賢菩薩摩訶薩欲重明此義而說頌言：
X04n0223_p0529c20║「十力大雄最無上，譬如虗空無等等，
X04n0223_p0529c21║境界廣大不可量，功德第一超世間。
X04n0223_p0529c22║十力功德無邊量，心意思量所不及，
X04n0223_p0529c23║人中師子一法門，眾生億劫莫能知。
X04n0223_p0529c24║十方國土碎為塵，或有算計知其數，
X04n0223_p0530a01║如來一毛功德量，千萬億劫無能說。
X04n0223_p0530a02║如人持尺量虗空，復有隨行計其數，
X04n0223_p0530a03║虗空邊際不可得，如來境界亦如是。
X04n0223_p0530a04║或有能於剎那頃，悉知三世眾生心，
X04n0223_p0530a05║設經眾生數等劫，不能知佛一念性。
X04n0223_p0530a06║譬如法界徧一切，不可見取為一切，
X04n0223_p0530a07║十力境界亦復然，徧於一切非一切。
X04n0223_p0530a08║真如離妄恒寂靜，無生無滅普周徧，
X04n0223_p0530a09║諸佛境界亦復然，體性平等不增減。
X04n0223_p0530a10║譬如實際而非際，普在三世亦非普，
X04n0223_p0530a11║導師境界亦如是，徧於三世皆無礙。
X04n0223_p0530a12║法性無作無變易，猶如虗空本清淨，
X04n0223_p0530a13║諸佛性淨亦如是，本性非性離有無。
X04n0223_p0530a14║法性不在於言論，無說離說恒寂滅，
X04n0223_p0530a15║十力境界性亦然，一切文辭菓能辯。
X04n0223_p0530a16║了知諸法性寂滅，如鳥飛空無有跡，
X04n0223_p0530a17║以本願力現色身，令見如來大神變。
X04n0223_p0530a18║若有欲知佛境界，當淨其意如虗空，
X04n0223_p0530a19║遠離妄想及諸取，令心所向皆無礙。
X04n0223_p0530a20║是故佛子應善聽，我以少譬明佛境，
X04n0223_p0530a21║十力功德不可量，為悟眾生今略說。
X04n0223_p0530a22║導師所現於身業，語業心業諸境界，
X04n0223_p0530a23║轉妙法輪般涅槃，一切善根我今說。
X04n0223_p0530a24║譬如世界初安立，非一因緣而可成，
X04n0223_p0530b01║無量力便諸因緣，成此三千大千界。
X04n0223_p0530b02║如來出現亦如是，無量功德乃得成，
X04n0223_p0530b03║剎塵心念尚可知，十力生因莫能測。
X04n0223_p0530b04║譬如劫初雲澍雨，而起四種大風輪，
X04n0223_p0530b05║眾生善根菩薩力，成此三千各安住。
X04n0223_p0530b06║十力法雲亦如是，起智風輪清淨意，
X04n0223_p0530b07║昔所迴向諸眾生，普導令成無上果。
X04n0223_p0530b08║如有大雨名洪澍，無有處所能容受，
X04n0223_p0530b09║唯除世界將成時，清淨虗空大風力。
X04n0223_p0530b10║如來出現亦如是，普雨法雨充法界，
X04n0223_p0530b11║一切劣意無能持，唯除清淨廣大心。
X04n0223_p0530b12║譬如空中澍大雨，無所從來無所去，
X04n0223_p0530b13║作者受者悉亦無，自然如是普充洽。
X04n0223_p0530b14║十力法雨亦如是，無去無來無造作，
X04n0223_p0530b15║本行為因菩薩力，一切大心咸聽受。
X04n0223_p0530b16║譬如空雲澍大雨，一切無能數其滴，
X04n0223_p0530b17║唯除三千自在王，具功德力悉明了。
X04n0223_p0530b18║善逝法雨亦如是，一切眾生莫能測，
X04n0223_p0530b19║唯除於世自在人，明見如觀掌中寶。
X04n0223_p0530b20║譬如空雲澍大雨，能滅亦起亦能斷，
X04n0223_p0530b21║一切珍寶悉能成，三千所有皆分別。
X04n0223_p0530b22║十力法雨亦如是，滅惑起善斷諸見，
X04n0223_p0530b23║一切智寶皆使成，眾生心樂悉分別。
X04n0223_p0530b24║譬如空中雨一味，隨其所雨各不同，
X04n0223_p0530c01║豈彼雨性有分別？然隨物異法如是。
X04n0223_p0530c02║如來法雨非一異，平等寂靜離分別，
X04n0223_p0530c03║然隨所化種種殊，自然如是無邊相。
X04n0223_p0530c04║譬如世界初成時，先成色界天宮殿，
X04n0223_p0530c05║次及欲天次人處，乾闥婆宮最後成。
X04n0223_p0530c06║如來出現亦如是，先起無邊菩薩行，
X04n0223_p0530c07║次化樂寂諸緣覺，次聲聞眾後眾生。
X04n0223_p0530c08║諸天初見蓮華瑞，知佛當出生歡喜，
X04n0223_p0530c09║水緣風力起世間，宮殿山川悉成立。
X04n0223_p0530c10║如來宿善大光明，巧別菩薩與其記，
X04n0223_p0530c11║所有智輪體皆淨，各能開示諸佛法。
X04n0223_p0530c12║譬如樹林依地有，地依於水得不壞，
X04n0223_p0530c13║水輪依風風依空，而其虗空無所依。
X04n0223_p0530c14║一切佛法依慈悲，慈悲復依方便立，
X04n0223_p0530c15║方便依智智依慧，無礙慧身無所依。
X04n0223_p0530c16║譬如世界既成立，一切眾生獲其利，
X04n0223_p0530c17║地水所住及空居，二足四足皆蒙益。
X04n0223_p0530c18║法王出現亦如是，一切眾生獲其利，
X04n0223_p0530c19║若有見聞及親近，悉使滅除諸惑惱。
X04n0223_p0530c20║如來出現法無邊，世間迷惑莫能知，
X04n0223_p0530c21║為欲開悟諸含識，無譬喻中說其譬。」
X04n0223_p0530c22║【論】第二、明如來出現有十無量身。
X04n0223_p0530c23║【經】「佛子！諸菩薩摩訶薩應云何見如來、應、正等覺身？
X04n0223_p0530c24║佛子！諸菩薩摩訶薩應於無量處見如來身。何以故？
X04n0223_p0531a01║諸菩薩摩訶薩不應於一法、一事、一身、一國土、一眾
X04n0223_p0531a02║生見於如來，應徧一切處見於如來。佛子！譬如虗空
X04n0223_p0531a03║徧至一切色、非色處，非至、非不至。何以故？虗空無身
X04n0223_p0531a04║故。如來身亦如是，徧一切處、徧一切眾生、徧一切法、
X04n0223_p0531a05║徧一切國土，非至、非不至。何以故？如來身無身故，為
X04n0223_p0531a06║眾生故示現其身。佛子！是為如來身第一相，諸菩薩
X04n0223_p0531a07║摩訶薩應如是見。「復次，佛子！譬如虗空寬廣非色，而
X04n0223_p0531a08║能顯現一切諸色，而彼虗空無有分別亦無戲論。如
X04n0223_p0531a09║來身亦復如是，以智光明普照明故，令一切眾生世、
X04n0223_p0531a10║出世間諸善根業皆得成就，而如來身無有分別亦
X04n0223_p0531a11║無戲論。何以故？從本已來，一切執著、一切戲論皆永
X04n0223_p0531a12║斷故。佛子！是為如來身第二相，諸菩薩摩訶薩應如
X04n0223_p0531a13║是見。「復次，佛子！譬如日出於閻浮提，無量眾生皆得
X04n0223_p0531a14║饒益。所謂：破闇作明，變濕令燥，生長草木，成熟穀稼，
X04n0223_p0531a15║廓徹虗空，開敷蓮華，行者見道，居者辦業。何以故？日
X04n0223_p0531a16║輪普放無量光故。佛子！如來智日亦復如是，以無量
X04n0223_p0531a17║事普益眾生。所謂：滅惡生善，破愚為智，大慈救護，大
X04n0223_p0531a18║悲度脫。令其增長根、力、覺分，令生深信捨離濁心，令
X04n0223_p0531a19║得見聞不壞因果，令得天眼見歿生處，令心無礙不
X04n0223_p0531a20║壞善根，令智修明開敷覺華，令其發心成就本行。何
X04n0223_p0531a21║以故？如來廣大智慧日身放無量光普照耀故。佛子！
X04n0223_p0531a22║是為如來身第三相，諸菩薩摩訶薩應如是見。「復次，
X04n0223_p0531a23║佛子！譬如日出於閻浮提，先照一切須彌山等諸大
X04n0223_p0531a24║山王，次照黑山，次照高原，然後普照一切大地。日不
X04n0223_p0531b01║作念：『我先照此，後照於彼。』但以山地有高下故，照有
X04n0223_p0531b02║先後。如來、應、正等覺亦復如是，成就無邊法界智輪，
X04n0223_p0531b03║常放無礙智慧光明，先照菩薩摩訶薩等諸大山王，
X04n0223_p0531b04║次照緣覺，次照聲聞，次照決定善根眾生，隨其心器
X04n0223_p0531b05║示廣大智，然後普照一切眾生，乃至邪定亦皆普及，
X04n0223_p0531b06║為作未來利益因緣令成熟故。而彼如來大智日光
X04n0223_p0531b07║不作是念：『我當先照菩薩大行，乃至後照邪定眾生。』
X04n0223_p0531b08║但放光明平等普照，無礙無障，無所分別。佛子！譬如
X04n0223_p0531b09║日月隨時出現，大山、幽谷普照無私。如來智慧亦復
X04n0223_p0531b10║如是，普照一切無有分別，隨諸眾生根欲不同，智慧
X04n0223_p0531b11║光明種種有異。佛子！是為如來身第四相，諸菩薩摩
X04n0223_p0531b12║訶薩應如是見。「復次，佛子！譬如日出，生盲眾生無眼
X04n0223_p0531b13║根故，未曾得見；雖未曾見，然為日光之所饒益。何以
X04n0223_p0531b14║故？因此得知晝夜時節，受用種種衣服、飲食，令身調
X04n0223_p0531b15║適，離眾患故。如來智日亦復如是，無信、無解、毀戒、毀
X04n0223_p0531b16║見、邪命自活生盲之類無信眼故，不見諸佛智慧日
X04n0223_p0531b17║輪；雖不見佛智慧日輪，亦為智日之所饒益。何以故？
X04n0223_p0531b18║以佛威力，令彼眾生所有身苦及諸煩惱、未來苦因
X04n0223_p0531b19║皆消滅故。佛子！如來有光明，名積集一切功德；有光
X04n0223_p0531b20║明，名普照一切；有光明，名清淨自在照；有光明，名出
X04n0223_p0531b21║大妙音；有光明，名普解一切語言法令他歡喜；有光
X04n0223_p0531b22║名明示現永斷一切疑自在境界；有光明，名無住智
X04n0223_p0531b23║自在普照；有光明，名永斷一切戲論自在智；有光明，
X04n0223_p0531b24║名隨所應出妙音聲；有光明，名出清淨自在音莊嚴
X04n0223_p0531c01║國土成熟眾生。佛子！如來一一毛孔放如是等千種
X04n0223_p0531c02║光明，五百光明普照下方，五百光明普照上方種種
X04n0223_p0531c03║剎中種種佛所諸菩薩眾。其菩薩等見此光明，一時
X04n0223_p0531c04║皆得如來境界，十頭、十眼、十耳、十鼻、十舌、十身、十手、
X04n0223_p0531c05║十足、十地、十智，皆悉清淨。彼諸菩薩先所成就諸處、
X04n0223_p0531c06║諸地，見彼光明轉更清淨，一切善根皆悉成熟，趣一
X04n0223_p0531c07║切智。住二乘者，滅一切垢；其餘一分生盲眾生，身既
X04n0223_p0531c08║快樂，心亦清淨，柔耎調伏，堪修念智。地獄、餓鬼、畜生
X04n0223_p0531c09║諸趣所有眾生，皆得快樂，解脫眾苦，命終皆生天上、
X04n0223_p0531c10║人間。佛子！彼諸眾生不覺不知以何因緣、以何神力
X04n0223_p0531c11║而來生此。彼生盲者作如是念：『我是梵天！我是梵化』！
X04n0223_p0531c12║是時，如來住普自在三昧，出六十種妙音而告之言：
X04n0223_p0531c13║『汝等非是梵天，亦非梵化，亦非帝釋護世所作，皆是
X04n0223_p0531c14║如來威神之力。』彼諸眾生聞是語已，以佛神力，皆知
X04n0223_p0531c15║宿命，生大歡喜；心歡喜故，自然而出優曇華雲、香雲、
X04n0223_p0531c16║音樂雲、衣雲、蓋雲、幢雲、幡雲、末香雲、寶雲、師子幢半
X04n0223_p0531c17║月樓閣雲、歌詠讚歎雲、種種莊嚴雲，皆以尊重心供
X04n0223_p0531c18║養如來。何以故？此諸眾生得淨眼故，如來與彼授阿
X04n0223_p0531c19║耨多羅三藐三菩提記。佛子！如來智日如是利益生
X04n0223_p0531c20║盲眾生，令得善根，具足成熟。佛子！是為如來身第五
X04n0223_p0531c21║相，諸菩薩摩訶薩應如是見。「復次，佛子！譬如月輪有
X04n0223_p0531c22║四奇特未曾有法。何等為四？一者、暎蔽一切星宿光
X04n0223_p0531c23║明；二者、隨逐於時，示現虧盈；三者、於閻浮提澄淨水
X04n0223_p0531c24║中，影無不現；四者、一切見者皆對目前，而此月輪無
X04n0223_p0532a01║有分別、無有戲論。佛子！如來身月亦復如是，有四奇
X04n0223_p0532a02║特未曾有法。何等為四？所謂：暎蔽一切聲聞、獨覺、學
X04n0223_p0532a03║無學眾；隨其所宜，示現壽命脩短不同，而如來身無
X04n0223_p0532a04║有增減；一切世界淨心眾生菩提器中，影無不現；一
X04n0223_p0532a05║切眾生有瞻對者，皆謂如來唯現我前；隨其心樂而
X04n0223_p0532a06║為說法，隨其地位令得解脫，隨所應化令見佛身，而
X04n0223_p0532a07║如來身無有分別、無有戲論，所作利益皆得究竟。佛
X04n0223_p0532a08║子！是為如來身第六相，諸菩薩摩訶薩應如是見。「復
X04n0223_p0532a09║次，佛子！譬如三千大千世界大梵天王，以少方便於
X04n0223_p0532a10║大千世界普現其身，一切眾生皆見梵王現在已前，
X04n0223_p0532a11║而此梵王亦不分身、無種種身。佛子！諸佛如來亦復
X04n0223_p0532a12║如是，無有分別、無有戲論，亦不分身、無種種身，而隨
X04n0223_p0532a13║一切眾生心樂示現其身，亦不作念現若干身。佛子！
X04n0223_p0532a14║是為如來身第七相，諸菩薩摩訶薩應如是見。「復次，
X04n0223_p0532a15║佛子！譬如醫王善知眾藥及諸呪論，閻浮提中諸所
X04n0223_p0532a16║有藥用無不盡，復以宿世諸善根力、大明呪力為方
X04n0223_p0532a17║便故，眾生見者病無不愈。彼大醫王知命將終，作是
X04n0223_p0532a18║念言：『我命終後，一切眾生無所依怙，我今宜應為現
X04n0223_p0532a19║方便。』是時，醫王合藥塗身，明呪力持，令其終後身不
X04n0223_p0532a20║分散、不萎、不枯，威儀視聽與本無別，凡所療治悉得
X04n0223_p0532a21║除差。佛子！如來、應、正等覺無上醫王亦復如是，於無
X04n0223_p0532a22║量百千億那由他劫鍊治法藥已得成就，修學一切
X04n0223_p0532a23║方便善巧大明呪力皆到彼岸，善能除滅一切眾生
X04n0223_p0532a24║諸煩惱病，及住壽命經無量劫；其身清淨，無有思慮、
X04n0223_p0532b01║無有動用，一切佛事未嘗休息，眾生見者諸煩惱病
X04n0223_p0532b02║悉得消滅。佛子！是為如來身第八相，諸菩薩摩訶薩
X04n0223_p0532b03║應如是見。」
X04n0223_p0532b04║
X04n0223_p0532b05║大方廣佛新華嚴經合論卷第七十八
X04n0223_p0532b06║
X04n0223_p0532b07║音切
X04n0223_p0532b08║袒（堂爛切。）跪（溪委切。）燥（先到切。）廓（苦郭切。）忖（錯本切。）怙（戶音。）萎（於追
X04n0223_p0532b09║切。）跽（其几切。）倍（薄亥切。）囑（之玉切。）