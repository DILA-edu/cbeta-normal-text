X04n0223_p0539c14║
X04n0223_p0539c15║
X04n0223_p0539c16║
X04n0223_p0539c17║大方廣佛新華嚴經合論卷第八十
X04n0223_p0539c18║唐于闐國三藏沙門實叉難陀譯經
X04n0223_p0539c19║唐太原方山長者李通玄造論
X04n0223_p0539c20║唐福州開元寺沙門志寧釐經合論
X04n0223_p0539c21║如來出現品第三十七之三
X04n0223_p0539c22║【論】第六、明如來出現，有十無量所行之行。
X04n0223_p0539c23║【經】佛子！菩薩摩訶薩應云何知如來、應、正等覺行？佛
X04n0223_p0539c24║子！菩薩摩訶薩應知無礙行是如來行，應知真如行
X04n0223_p0540a01║是如來行。佛子！如真如，前際不生，後際不動，現在不
X04n0223_p0540a02║起；如來行亦如是，不生、不動、不起。佛子！如法界，非量、
X04n0223_p0540a03║非無量，無形故；如來行亦如是，非量、非無量，無形故。
X04n0223_p0540a04║佛子！譬如鳥飛虗空，經於百年，已經過處、未經過處
X04n0223_p0540a05║皆不可量。何以故？虗空界無邊際故。如來行亦如是，
X04n0223_p0540a06║假使有人經百千億那由他劫分別演說，已說、未說
X04n0223_p0540a07║皆不可量。何以故？如來行無邊際故。佛子！如來、應、正
X04n0223_p0540a08║等覺住無礙行，無有住處，而能普為一切眾生示現
X04n0223_p0540a09║所行，令其見已，出過一切諸障礙道。佛子！譬如金翅
X04n0223_p0540a10║鳥王，飛行虗空，迴翔不去，以清淨眼觀察海內諸龍
X04n0223_p0540a11║宮殿，奮勇猛力，以左右翅鼓揚海水，悉令兩闢，知龍
X04n0223_p0540a12║男女命將盡者而搏取之。如來、應、正等覺金翅鳥王
X04n0223_p0540a13║亦復如是，住無礙行，以淨佛眼觀察法界諸宮殿中
X04n0223_p0540a14║一切眾生，若曾種善根已成熟者，如來奮勇猛十力，
X04n0223_p0540a15║以止、觀兩翅鼓揚生死大愛水海，使其兩闢而撮取
X04n0223_p0540a16║之，置佛法中，令斷一切妄想戲論，安住如來無分別
X04n0223_p0540a17║無礙行。佛子！譬如日月，獨無等侶，周行虗空，利益眾
X04n0223_p0540a18║生，不作是念：我從何來，而至何所。諸佛如來亦復如
X04n0223_p0540a19║是，性本寂滅，無有分別，示現遊行一切法界，為欲饒
X04n0223_p0540a20║益諸眾生故，作諸佛事無有休息，不生如是戲論分
X04n0223_p0540a21║別：我從彼來，而向彼去。佛子！菩薩摩訶薩應以如是
X04n0223_p0540a22║等無量方便、無量性相，知見如來、應、正等覺所行之
X04n0223_p0540a23║行。爾時，普賢菩薩欲重明此義而說頌言：
X04n0223_p0540a24║譬如真如不生滅，無有方所無能見，
X04n0223_p0540b01║大饒益者行如是，出過三世不可量。
X04n0223_p0540b02║法界非界非非界，非是有量非無量，
X04n0223_p0540b03║大功德者行亦然，非量無量無身故。
X04n0223_p0540b04║如鳥飛行億千歲，前後虗空等無別，
X04n0223_p0540b05║眾劫演說如來行，已說未說不可量，
X04n0223_p0540b06║金翅在空觀大海，闢水搏取龍男女，
X04n0223_p0540b07║十力能拔善根人，令出有海除眾惑，
X04n0223_p0540b08║譬如日月遊虗空，照臨一切不分別，
X04n0223_p0540b09║世尊周行於法界，教化眾生無動念。
X04n0223_p0540b10║【論】第七、明如來出現有十無量成正覺。
X04n0223_p0540b11║【經】佛子！諸菩薩摩訶薩應云何知如來、應、正等覺成
X04n0223_p0540b12║正覺？佛子！菩薩摩訶薩應知如來成正覺，於一切義
X04n0223_p0540b13║無所觀察，於法平等無所疑惑，無二無相，無行無止，
X04n0223_p0540b14║無量無際，遠離二邊，住於中道，出過一切文字言說，
X04n0223_p0540b15║知一切眾生心念所行、根性欲樂、煩惱染習；舉要言
X04n0223_p0540b16║之，於一念中悉知三世一切諸法。佛子！譬如大海，普
X04n0223_p0540b17║能印現四天下中一切眾生色身形像，是故共說以
X04n0223_p0540b18║為大海；諸佛菩提亦復如是，普現一切眾生心念、根
X04n0223_p0540b19║性樂欲而無所現，是故說名諸佛菩提。佛子！諸佛菩
X04n0223_p0540b20║提，一切文字所不能宣，一切音聲所不能及，一切言
X04n0223_p0540b21║語所不能說，但隨所應方便開示。佛子！如來、應、正等
X04n0223_p0540b22║覺成正覺時，得一切眾生量等身，得一切法量等身，
X04n0223_p0540b23║得一切剎量等身，得一切三世量等身，得一切佛量
X04n0223_p0540b24║等身，得一切語言量等身，得真如量等身，得法界量
X04n0223_p0540c01║等身，得虗空界量等身，得無礙界量等身，得一切願
X04n0223_p0540c02║量等身，得一切行量等身，得寂滅涅槃界量等身。佛
X04n0223_p0540c03║子！如所得身，言語及心亦復如是，得如是等無量無
X04n0223_p0540c04║數清淨三輪。佛子！如來成正覺時，於其身中普見一
X04n0223_p0540c05║切眾生成正覺，乃至普見一切眾生入涅槃，皆同一
X04n0223_p0540c06║性，所謂：無性。無何等性？所謂：無相性、無盡性、無生性、
X04n0223_p0540c07║無滅性、無我性、無非我性、無眾生性、無非眾生性、無
X04n0223_p0540c08║菩提性、無法界性、無虗空性，亦復無有成正覺性。知
X04n0223_p0540c09║一切法皆無性故，得一切智，大悲相續，救度眾生。佛
X04n0223_p0540c10║子！譬如虗空，一切世界若成、若壞常無增減。何以故？
X04n0223_p0540c11║虗空無生故。諸佛菩提亦復如是，若成正覺、不成正
X04n0223_p0540c12║覺亦無增減。何以故？菩提無相、無非相，無一、無種種
X04n0223_p0540c13║故。佛子！假使有人能化作恒河沙等心，一一心復化
X04n0223_p0540c14║作恒河沙等佛，皆無色、無形、無相，如是盡恒河沙等
X04n0223_p0540c15║劫無有休息。佛子！於意云何？彼人化心化作如來，凡
X04n0223_p0540c16║有幾何？如來性起妙德菩薩言：如我解於仁所說義，
X04n0223_p0540c17║化與不化等無有別，云何問言凡有幾何？普賢菩薩
X04n0223_p0540c18║言：善哉！善哉！佛子！如汝所說，設一切眾生於一念中
X04n0223_p0540c19║悉成正覺，與不成正覺等無有異。何以故？菩提無相
X04n0223_p0540c20║故。若無有相，則無增、無減。佛子！菩薩摩訶薩應如是
X04n0223_p0540c21║如成等正覺，同於菩提一相無相。如來成正覺時，以
X04n0223_p0540c22║一相方便入善覺智三昧；入已，於一成正覺廣大身，
X04n0223_p0540c23║現一切眾生數等身住於身中。如一成正覺廣大身，
X04n0223_p0540c24║一切成正覺廣大身悉亦如是。佛子！如來有如是等
X04n0223_p0541a01║無量成正覺門，是故應知如來所現身無有量；以無
X04n0223_p0541a02║量故，說如來身為無量界、等眾生界。佛子！菩薩摩訶
X04n0223_p0541a03║薩應知如來身一毛孔中有一切眾生數、等諸佛身。
X04n0223_p0541a04║何以故？如來成正覺身究竟無生滅故。如一毛孔徧
X04n0223_p0541a05║法界，一切毛孔悉亦如是，當知無有少許處空無佛
X04n0223_p0541a06║身。何以故？如來成正覺無處不至故，隨其所能，隨其
X04n0223_p0541a07║勢力，於道場菩提樹下師子座上，以種種身成等正
X04n0223_p0541a08║覺。佛子！菩薩摩訶薩應知自心念念常有佛成正覺。
X04n0223_p0541a09║何以故？諸佛如來不離此心成正覺故。如自心，一切
X04n0223_p0541a10║眾生心亦復如是，悉有如來成等正覺，廣大周徧，無
X04n0223_p0541a11║處不有，不離不斷，無有休息，入不思議方便法門。佛
X04n0223_p0541a12║子！菩薩摩訶薩應如是知如來成正覺。爾時，普賢菩
X04n0223_p0541a13║薩摩訶薩欲重明此義而說頌言：
X04n0223_p0541a14║正覺了知一切法，無二離二悉平等，
X04n0223_p0541a15║自性清淨如虗空，我與非我不分別，
X04n0223_p0541a16║如海印現眾生身，以此說其為大海。
X04n0223_p0541a17║菩提普印諸心行，是故說名為正覺。
X04n0223_p0541a18║譬如世界有成敗，而於虗空不增減，
X04n0223_p0541a19║一切諸佛出世間，菩提一相恒無相，
X04n0223_p0541a20║如人化心化作佛，化與不化性無異，
X04n0223_p0541a21║一切眾生成菩提，成與不成無增減，
X04n0223_p0541a22║佛有三昧名善覺，菩提樹下入此定，
X04n0223_p0541a23║放眾生等無量光，開悟羣品如蓮敷，
X04n0223_p0541a24║如三世劫剎眾生，所有心念及根欲，
X04n0223_p0541b01║如是數等身皆現，是故正覺名無量。
X04n0223_p0541b02║【論】第八、明如來出現，有十無量轉法輪。
X04n0223_p0541b03║【經】佛子！菩薩摩訶薩應云何知如來、應、正等覺轉法
X04n0223_p0541b04║輪？佛子！菩薩摩訶薩應如是知：如來以心自在力無
X04n0223_p0541b05║起無轉而轉法輪，知一切法恒無起故；以三種轉斷
X04n0223_p0541b06║所應斷而轉法輪，知一切法離邊見故；離欲際、非際
X04n0223_p0541b07║而轉法輪，入一切法虗空際故；無有言說而轉法輪，
X04n0223_p0541b08║知一切法不可說故；究竟寂滅而轉法輪，知一切法
X04n0223_p0541b09║涅槃性故；以一切文字、一切言語而轉法輪，如來音
X04n0223_p0541b10║聲無處不至故；知聲如響而轉法輪，了於諸法真實
X04n0223_p0541b11║性故；於一音中出一切音而轉法輪，畢竟無主故；無
X04n0223_p0541b12║遺無盡而轉法輪，內外無著故。佛子！譬如一切文字
X04n0223_p0541b13║語言，盡未來劫說不可盡；佛轉法輪亦復如是，一切
X04n0223_p0541b14║文字安立顯示，無有休息，無有窮盡。佛子！如來法輪
X04n0223_p0541b15║悉入一切語言文字而無所住。譬如書字，普入一切
X04n0223_p0541b16║事、一切語、一切算數、一切世間出世間處而無所住；
X04n0223_p0541b17║如來音聲亦復如是，普入一切處、一切眾生、一切法、
X04n0223_p0541b18║一切業、一切報中而無所住。一切眾生種種語言，皆
X04n0223_p0541b19║悉不離如來法輪。何以故？言音實相即法輪故。佛子！
X04n0223_p0541b20║菩薩摩訶薩於如來轉法輪應如是知。復次，佛子！菩
X04n0223_p0541b21║薩摩訶薩欲知如來所轉法輪，應知如來法輪所出
X04n0223_p0541b22║生處。何等為如來法輪所出生處？佛子！如來隨一切
X04n0223_p0541b23║眾生心行欲樂無量差別，出若干音聲而轉法輪。佛
X04n0223_p0541b24║子！如來、應、正等覺有三昧，名：究竟無礙無畏；入此三
X04n0223_p0541c01║昧已，於成正覺一一身、一一口，各出一切眾生數等
X04n0223_p0541c02║言音，一一音中眾音具足，各各差別而轉法輪，令一
X04n0223_p0541c03║切眾生皆生歡喜。能如是知轉法輪者，當知此人則
X04n0223_p0541c04║為隨順一切佛法；不如是知，則非隨順。佛子！諸菩薩
X04n0223_p0541c05║摩訶薩應如是知佛轉法輪，普入無量眾生界故。爾
X04n0223_p0541c06║時，普賢菩薩摩訶薩欲重明此義而說頌言：
X04n0223_p0541c07║如來法輪無所轉，三世無起亦無得，
X04n0223_p0541c08║譬如文字無盡時，十力法輪亦如是，
X04n0223_p0541c09║如字普入而無至，正覺法輪亦復然。
X04n0223_p0541c10║入諸言音無所入，能令眾生悉歡喜。
X04n0223_p0541c11║佛有三昧名究竟，入此定已乃說法，
X04n0223_p0541c12║一切眾生無有邊，普出其音令悟解。
X04n0223_p0541c13║一一音中復更演，無量言音各差別，
X04n0223_p0541c14║於世自在無分別，隨其欲樂普使聞。
X04n0223_p0541c15║文字不從內外出，亦不失壞無積聚，
X04n0223_p0541c16║而為眾生轉法輪，如是自在甚奇特。
X04n0223_p0541c17║【論】第九、明如來出現，有十無量入涅槃。
X04n0223_p0541c18║【經】佛子！菩薩摩訶薩應云何知如來、應、正等覺般涅
X04n0223_p0541c19║槃？佛子！菩薩摩訶薩欲知如來大涅槃者，當須了知
X04n0223_p0541c20║根本自性。如真如涅槃，如來涅槃亦如是；如實際涅
X04n0223_p0541c21║槃，如來涅槃亦如是；如法界涅槃，如來涅槃亦如是；
X04n0223_p0541c22║如虗空涅槃，如來涅槃亦如是；如法性涅槃，如來涅
X04n0223_p0541c23║槃亦如是；如離欲際涅槃，如來涅槃亦如是；如無相
X04n0223_p0541c24║際涅槃，如來涅槃亦如是；如我性際涅槃，如來涅槃
X04n0223_p0542a01║亦如是；如一切法性際涅槃，如來涅槃亦如是；如真
X04n0223_p0542a02║如際涅槃，如來涅槃亦如是。何以故？涅槃無生無出
X04n0223_p0542a03║故。若法無生無出，則無有滅。佛子！如來不為菩薩說
X04n0223_p0542a04║諸如來究竟涅槃，亦不為彼示現其事。何以故？為欲
X04n0223_p0542a05║令見一切如來常住其前，於一念中見過去、未來一
X04n0223_p0542a06║切諸佛色相圓滿皆如現在，亦不起二、不二想。何以
X04n0223_p0542a07║故？菩薩摩訶薩永離一切諸想著故。佛子！諸佛如來
X04n0223_p0542a08║為令眾生生欣樂故，出現於世；欲令眾生生戀慕故，
X04n0223_p0542a09║示現涅槃。而實如來無有出世，亦無涅槃。何以故？如
X04n0223_p0542a10║來常住清淨法界，隨眾生心示現涅槃。佛子！譬如日
X04n0223_p0542a11║出，普照世間，於一切淨水器中，影無不現，普徧眾處
X04n0223_p0542a12║而無來往；或一器破，便不現影。佛子！於汝意云何？彼
X04n0223_p0542a13║影不現，為日咎不？答言：不也。但由器壞，非日有咎。佛
X04n0223_p0542a14║子！如來智日亦復如是，普現法界，無前無後，一切眾
X04n0223_p0542a15║生淨心器中，佛無不現；心器常淨，常見佛身，若心濁
X04n0223_p0542a16║器破，則不得見。佛子！若有眾生應以涅槃而得度者，
X04n0223_p0542a17║如來則為示現涅槃，而實如來無生、無歿、無有滅度。
X04n0223_p0542a18║佛子！譬如火大，於一切世間能為火事，或時一處，其
X04n0223_p0542a19║火息滅。於意云何？豈一切世間火皆滅耶？答言：不也。
X04n0223_p0542a20║佛子！如來、應、正等覺亦復如是，於一切世界施作佛
X04n0223_p0542a21║事，或於一世界能事已畢，示入涅槃，豈一切世界諸
X04n0223_p0542a22║佛如來悉皆滅度？佛子！菩薩摩訶薩應如是知如來、
X04n0223_p0542a23║應、正等覺大般涅槃。復次，佛子！譬如幻師，善明幻術，
X04n0223_p0542a24║以幻術力，於三千大千世界一切國土、城邑、聚落示
X04n0223_p0542b01║現幻身，以幻力持，經劫而住；然於餘處，幻事已訖，隱
X04n0223_p0542b02║身不現。佛子！於汝意云何？彼大幻師豈於一處隱身
X04n0223_p0542b03║不現，便一切處皆隱滅耶？答言：不也。佛子！如來、應、正
X04n0223_p0542b04║等覺亦復如是，善知無量智慧方便種種幻術，於一
X04n0223_p0542b05║切法界普現其身，持令常住，盡未來際；或於一處，隨
X04n0223_p0542b06║眾生心所作事訖，示現涅槃。豈以一處示入涅槃，便
X04n0223_p0542b07║謂一切悉皆滅度？佛子！菩薩摩訶薩應如是知如來、
X04n0223_p0542b08║應、正等覺大般涅槃。復次，佛子！如來、應、正等覺示涅
X04n0223_p0542b09║槃時，入不動三昧；入此三昧已，於一一身各放無量
X04n0223_p0542b10║百千億那由他大光明，一一光明各出阿僧祇蓮華，
X04n0223_p0542b11║一一蓮華各有不可說妙寶華蘂，一一華蘂有師子
X04n0223_p0542b12║座，一一座上皆有如來結跏趺坐。其佛身數正與一
X04n0223_p0542b13║切眾生數等，皆具上妙功德莊嚴，從本願力之所生
X04n0223_p0542b14║起。若有眾生善根熟者，見佛身已，則皆受化；然彼佛
X04n0223_p0542b15║身，盡未來際究竟安住，隨宜化度一切眾生未曾失
X04n0223_p0542b16║時。佛子！如來身者，無有方處，非實非虗，但以諸佛本
X04n0223_p0542b17║誓願力，眾生堪度則便出現。菩薩摩訶薩應如是知
X04n0223_p0542b18║如來、應、正等覺大般涅槃。佛子！如來住於無量無礙
X04n0223_p0542b19║究竟法界、虗空界，真如、法性無生、無滅及以實際，為
X04n0223_p0542b20║諸眾生隨時示現；本願持故，無有休息，不捨一切眾
X04n0223_p0542b21║生、一切剎、一切法。爾時，普賢菩薩摩訶薩欲重明此
X04n0223_p0542b22║義而說頌言：
X04n0223_p0542b23║如日舒光照法界，器壞水漏影隨滅，
X04n0223_p0542b24║最勝智日亦如是，眾生無信見涅槃，
X04n0223_p0542c01║如火世間作火事，於一城邑或時息，
X04n0223_p0542c02║人中最勝徧法界，化事訖處示終盡，
X04n0223_p0542c03║幻師現身一切剎，能事畢處則便謝。
X04n0223_p0542c04║如來化訖亦復然，於餘國土常見佛，
X04n0223_p0542c05║佛有三昧名不動，化眾生訖入此定，
X04n0223_p0542c06║一念身放無量光，光出蓮華華有佛。
X04n0223_p0542c07║佛身無數等法界，有福眾生所能見，
X04n0223_p0542c08║如是無數一一身，壽命莊嚴皆具足，
X04n0223_p0542c09║如無生性佛出興，如無滅性佛涅槃，
X04n0223_p0542c10║言辭譬喻悉皆斷，一切義成無與等。
X04n0223_p0542c11║【論】第十、明如來出現，有十無量見聞親近。
X04n0223_p0542c12║【經】佛子！菩薩摩訶薩應云何知於如來、應、正等覺見
X04n0223_p0542c13║聞親近所種善根？佛子！菩薩摩訶薩應知於如來所
X04n0223_p0542c14║見聞親近所種善根皆悉不虗，出生無盡覺慧故，離
X04n0223_p0542c15║於一切障難故，決定至於究竟故，無有虗誑故，一切
X04n0223_p0542c16║願滿故，不盡有為行故，隨順無為智故，生諸佛智故，
X04n0223_p0542c17║盡未來際故，成一切種勝行故，到無功用智地故。佛
X04n0223_p0542c18║子！譬如丈夫食少金剛終竟不消，要穿其身出在於
X04n0223_p0542c19║外。何以故？金剛不與肉身雜穢而同止故。於如來所
X04n0223_p0542c20║種少善根亦復如是，要穿一切有為諸行煩惱身過，
X04n0223_p0542c21║到於無為究竟智處。何以故？此少善根不與有為諸
X04n0223_p0542c22║行煩惱而共住故。佛子！假使乾草𧂐同須彌，投火於
X04n0223_p0542c23║中如芥子許，必皆燒盡。何以故？火能燒故。於如來所
X04n0223_p0542c24║種少善根亦復如是，必能燒盡一切煩惱，究竟得於
X04n0223_p0543a01║無餘涅槃。何以故？此少善根性究竟故。佛子！譬如雪
X04n0223_p0543a02║山有藥王樹，名曰：善見。若有見者，眼得清淨；若有聞
X04n0223_p0543a03║者，耳得清淨；若有齅者，鼻得清淨；若有甞者，舌得清
X04n0223_p0543a04║淨；若有觸者，身得清淨。若有眾生取彼地土，亦能為
X04n0223_p0543a05║作除病利益。佛子！如來、應、正等覺無上藥王亦復如
X04n0223_p0543a06║是，能作一切饒益眾生。若有得見如來色身，眼得清
X04n0223_p0543a07║淨；若有得聞如來名號，耳得清淨；若有得齅如來戒
X04n0223_p0543a08║香，鼻得清淨；若有得甞如來法味，舌得清淨，具廣長
X04n0223_p0543a09║舌，解語言法；若有得觸如來光者，身得清淨，究竟獲
X04n0223_p0543a10║得無上法身；若於如來生憶念者，則得念佛三昧清
X04n0223_p0543a11║淨；若有眾生供養如來所經土地及塔廟者，亦具善
X04n0223_p0543a12║根，滅除一切諸煩惱患，得賢聖樂。佛子！我今告汝，設
X04n0223_p0543a13║有眾生見聞於佛，業障纏覆，不生信樂，亦種善根，無
X04n0223_p0543a14║空過者，乃至究竟入於涅槃。佛子！菩薩摩訶薩應如
X04n0223_p0543a15║是知於如來所見聞、親近、所種善根，悉離一切諸不
X04n0223_p0543a16║善法，具足善法。佛子！如來以一切譬喻說種種事，無
X04n0223_p0543a17║有譬喻能說此法。何以故？心智路絕，不思議故；諸佛
X04n0223_p0543a18║菩薩但隨眾生心，令其歡喜，為說譬喻，非是究竟。佛
X04n0223_p0543a19║子！此法門名為：如來祕密之處，名：一切世間所不能
X04n0223_p0543a20║知，名：入如來印，名：開大智門，名：示現如來種性，名：成
X04n0223_p0543a21║就一切菩薩，名：一切世間所不能壞，名：一向隨順如
X04n0223_p0543a22║來境界，名：能淨一切諸眾生界，名：演說如來根本實
X04n0223_p0543a23║性不思議究竟法。佛子！此法門，如來不為餘眾生說，
X04n0223_p0543a24║唯為趣向大乘菩薩說，唯為乘不思議乘菩薩說；此
X04n0223_p0543b01║法門不入一切餘眾生手，唯除諸菩薩摩訶薩。佛子！
X04n0223_p0543b02║譬如轉輪聖王所有七寶，因此寶故，顯示輪王；此寶
X04n0223_p0543b03║不入餘眾生手，唯除第一夫人所生太子，具足成就
X04n0223_p0543b04║聖王相者。若轉輪王無此太子具眾德者，王命終後，
X04n0223_p0543b05║此諸寶等於七日中悉皆散滅。佛子！此經珍寶亦復
X04n0223_p0543b06║如是，不入一切餘眾生手，唯除如來法王真子，生如
X04n0223_p0543b07║來家，種如來相諸善根者。佛子！若無此等佛之真子，
X04n0223_p0543b08║如是法門不久散滅。何以故？一切二乘不聞此經，何
X04n0223_p0543b09║況受持、讀誦、書寫、分別解說！唯諸菩薩乃能如是。是
X04n0223_p0543b10║故，菩薩摩訶薩聞此法門應大歡喜，以尊重心恭敬
X04n0223_p0543b11║頂受。何以故？菩薩摩訶薩信樂此經，疾得阿耨多羅
X04n0223_p0543b12║三藐三菩提故。佛子！設有菩薩於無量百千億那由
X04n0223_p0543b13║他劫，行六波羅蜜，修習種種菩提分法。若未聞此如
X04n0223_p0543b14║來不思議大威德法門，或時聞已，不信、不解、不順、不
X04n0223_p0543b15║入，不得名為真實菩薩，以不能生如來家故。若得聞
X04n0223_p0543b16║此如來無量不可思議無障無礙智慧法門，聞已信
X04n0223_p0543b17║解，隨順悟入，當知此人生如來家，隨順一切如來境
X04n0223_p0543b18║界，具足一切諸菩薩法，安住一切種智境界，遠離一
X04n0223_p0543b19║切諸世間法，出生一切如來所行，通達一切菩薩法
X04n0223_p0543b20║性，於佛自在，心無疑惑，住無師法，深入如來無礙境
X04n0223_p0543b21║界。佛子！菩薩摩訶薩聞此法已，則能以平等智知無
X04n0223_p0543b22║量法，則能以正直心離諸分別，則能以勝欲樂現見
X04n0223_p0543b23║諸佛，則能以作意力入平等虗空界，則能以自在念
X04n0223_p0543b24║行無邊法界，則能以智慧力具一切功德，則能以自
X04n0223_p0543c01║然智離一切世間垢，則能以菩提心入一切十方網，
X04n0223_p0543c02║則能以大觀察知三世諸佛同一體性，則能以善根
X04n0223_p0543c03║迴向智普入如是法，不入而入，不於一法而有攀緣，
X04n0223_p0543c04║恒以一法觀一切法。佛子！菩薩摩訶薩成就如是功
X04n0223_p0543c05║德，少作功力，得無師自然智。爾時，普賢菩薩欲重明
X04n0223_p0543c06║此義而說頌言：
X04n0223_p0543c07║見聞供養諸如來，所得功德不可量。
X04n0223_p0543c08║於有為中終不盡，要滅煩惱離眾苦。
X04n0223_p0543c09║譬人吞服少金剛，終竟不銷要當出。
X04n0223_p0543c10║供養十力諸功德，滅惑必至金剛智。
X04n0223_p0543c11║如乾草𧂐等須彌，投芥子火悉燒盡，
X04n0223_p0543c12║供養諸佛少功德，必斷煩惱至涅槃。
X04n0223_p0543c13║雪山有藥名善見，見聞齅觸銷眾疾。
X04n0223_p0543c14║若有見聞於十力，得勝功德到佛智。
X04n0223_p0543c15║【論】如是已上，如來出現十無量法，一一法皆有十
X04n0223_p0543c16║喻，如經具明。如佉陀羅山者，此是本名。尼民陀羅
X04n0223_p0543c17║山，此云持邊山。目真隣陀山，此云解脫，此是解脫
X04n0223_p0543c18║龍所居處。優波尼沙陀分，前已釋訖。或牟薩羅，此
X04n0223_p0543c19║云紫色寶。如是已上，都有百喻，喻如來出現身心
X04n0223_p0543c20║智慧十無量事境界皆是。非喻為喻，略示少分。是
X04n0223_p0543c21║心智路絕，任不思議，無性無作，任無限自在之功
X04n0223_p0543c22║用故，非言量譬喻所表及故。如此品付囑流通中，
X04n0223_p0543c23║此法門不入餘眾生手者，樂學二乘、三乘、聲聞、緣
X04n0223_p0543c24║覺，樂空、無我，願生淨土者，是餘眾生；以未迴心住
X04n0223_p0544a01║變易生死，是餘眾生故。若有大心凡夫及三乘有
X04n0223_p0544a02║迴心者，佛所付囑，名曰流通。設令於此法聖位菩
X04n0223_p0544a03║薩自所演說，無凡夫樂學，不名付囑，不名流通。明
X04n0223_p0544a04║此經付囑凡夫及三乘有迴心者，令使樂學，學已
X04n0223_p0544a05║悟入，名曰流通；不付已生佛家入位十地已去菩
X04n0223_p0544a06║薩。若論十地已去入佛境界菩薩，十方此土數分
X04n0223_p0544a07║難量，如來何須慮？恐無人信樂，無人流通。是故當
X04n0223_p0544a08║知，付大心凡夫及三乘迴心者，令其悟入，名曰付
X04n0223_p0544a09║囑流通；不付囑十地已去大菩薩等。經意唯為趣
X04n0223_p0544a10║向乘、不思議乘菩薩說此法門，明趣向一乘凡夫
X04n0223_p0544a11║迴心悟入法界乘、不思議乘、十信、十住，令其昇進
X04n0223_p0544a12║故。又舉輪王太子具足王相者，王命終後所有七
X04n0223_p0544a13║寶不散滅喻，便以此子能治王正位故。若無此子，
X04n0223_p0544a14║王命終後此諸寶等七日中悉皆散滅。佛子！此經
X04n0223_p0544a15║珍寶亦復如是，不入一切餘眾生手，唯除如來法
X04n0223_p0544a16║王真子生如來家種如來相諸善根者，若無此等
X04n0223_p0544a17║佛之真子，如是法門不久散滅。明知但令凡夫發
X04n0223_p0544a18║心悟入，不付囑十地已去諸菩薩故。若論入地已
X04n0223_p0544a19║去諸菩薩先得道者數，若世界海微塵猶尚未比，
X04n0223_p0544a20║何須所慮無人流通？意明設有聖者常說無凡夫
X04n0223_p0544a21║樂修悟入，其法自滅。言無凡夫修行，言滅法無生
X04n0223_p0544a22║滅。經云唯除如來法王真子生如來家種如來相
X04n0223_p0544a23║諸善根者，明如來以解脫智慧為家，如一念無念
X04n0223_p0544a24║身心諸見已亡，便生如來無性妙理正智慧家，故
X04n0223_p0544b01║名十住中初發心住，此為初生佛家。四地得三界
X04n0223_p0544b02║法盡，亦名初生佛家。八地得一分無功用現前，亦
X04n0223_p0544b03║名初生如來無生忍家，如前已說。種如來相諸善
X04n0223_p0544b04║根者，如來見一切法無性為性、無相為相，不壞相
X04n0223_p0544b05║而無相，明智境相自真，故名種如來相。明自心智
X04n0223_p0544b06║境界非生住滅，是如來相。明自心智慧等一切諸
X04n0223_p0544b07║佛及以一切眾生智慧，皆一性無性，一相無相，無
X04n0223_p0544b08║表裏中間，如虗空界，能隨眾生性欲樂，現如影身，
X04n0223_p0544b09║生無來處，滅無去處，達心境如幻，是如來相。達如
X04n0223_p0544b10║斯法者，是生在佛家。種如來相諸善根種者，明有
X04n0223_p0544b11║修學如來如是真智慧種故。如是凡夫聞此法已，
X04n0223_p0544b12║修學如來如是真智慧種，名為佛種不斷，名曰付
X04n0223_p0544b13║囑流通。是故當知，此教不付囑先以入位得道菩
X04n0223_p0544b14║薩。故經云：設有菩薩於無量百千那由他劫行六
X04n0223_p0544b15║波羅蜜，修習種種菩提分法，若未聞此如來不思
X04n0223_p0544b16║議大威德法門，或時聞已，不信不解，不順不入，不
X04n0223_p0544b17║得名為真實菩薩，以不能生如來家故。如是菩薩
X04n0223_p0544b18║即是權教中觀空無我，但欣出世，雖修六波羅蜜，
X04n0223_p0544b19║厭苦發心，樂求淨土，非是達自無明是根本如來
X04n0223_p0544b20║智。故此菩薩修於淨行，觀空無我，厭苦發心，取捨
X04n0223_p0544b21║全在，二見恒存，非如此教依智發心，達自心境本
X04n0223_p0544b22║一思議，無忻厭心，無淨穢障。故眾生境界是如來
X04n0223_p0544b23║境界，眾生心是如來心，一如此品所說。
X04n0223_p0544b24║【經】爾時，佛神力故，法如是故，十方各有十不可說百
X04n0223_p0544c01║千億那由他世界六種震動，所謂：東踊西沒，西踊東
X04n0223_p0544c02║沒，南踊此沒，北踊南沒，邊踊中沒，中踊邊沒。十八相
X04n0223_p0544c03║動，所謂：動、徧動、等徧動，起、徧起、等徧起，踊、徧踊、等徧
X04n0223_p0544c04║踊，震、徧震、等徧震，吼、徧吼、等徧吼，擊、徧擊、等徧擊。雨
X04n0223_p0544c05║出過諸天一切華雲、一切蓋雲、幢雲、幡雲、香雲、鬘雲、
X04n0223_p0544c06║塗香雲、莊嚴具雲、大光明摩尼寶雲、諸菩薩讚歎雲、
X04n0223_p0544c07║不可說菩薩各差別身雲，雨成正覺雲、嚴淨不思議
X04n0223_p0544c08║世界雲，雨如來言語音聲雲，充滿無邊法界。如此四
X04n0223_p0544c09║天下，如來神力如是示現，令諸菩薩皆大歡喜；周徧
X04n0223_p0544c10║十方一切世界，悉亦如是。是時，十方各過八十不可
X04n0223_p0544c11║說百千億那由他佛剎微塵數世界外，各有八十不
X04n0223_p0544c12║可說百千億那由他佛剎微塵數如來，同名：普賢，皆
X04n0223_p0544c13║現其前而作是言：善哉！佛子！乃能承佛威力，隨順法
X04n0223_p0544c14║性，演說如來出現不思議法。佛子！我等十方八十不
X04n0223_p0544c15║可說百千億那由他佛剎微塵數同名諸佛皆說此
X04n0223_p0544c16║法；如我所說，十方世界一切諸佛亦如是說。佛子！今
X04n0223_p0544c17║此會中，十萬佛剎微塵數菩薩摩訶薩得一切菩薩
X04n0223_p0544c18║神通三昧，我等皆與授記，一生當得阿耨多羅三藐
X04n0223_p0544c19║三菩提；佛剎微塵數眾生發阿耨多羅三藐三菩提
X04n0223_p0544c20║心，我等亦與授記，於當來世經不可說佛剎微塵數
X04n0223_p0544c21║劫皆得成佛，同號佛殊勝境界。我等為令未來諸菩
X04n0223_p0544c22║薩聞此法故，皆共護持。如此四天下所度眾生，十方
X04n0223_p0544c23║百千億那由他無數無量，乃至不可說不可說法界
X04n0223_p0544c24║虗空等一切世界中所度眾生，皆亦如是。爾時，十方
X04n0223_p0545a01║諸佛威神力故，毗盧遮那本願力故，法如是故，善根
X04n0223_p0545a02║力故，如來起智不越念故，如來應緣不失時故，隨時
X04n0223_p0545a03║覺悟諸菩薩故，往昔所作無失壞故，令得普賢廣大
X04n0223_p0545a04║行故，顯現一切智自在故，十方各過十不可說百千
X04n0223_p0545a05║億那由他佛剎微塵數世界外，各有十不可說百千
X04n0223_p0545a06║億那由他佛剎微塵數菩薩來詣於此，充滿十方一
X04n0223_p0545a07║切法界，示現菩薩廣大莊嚴，放大光明網，震動十方
X04n0223_p0545a08║一切世界，壞散一切諸魔宮殿，銷滅一切諸惡道苦，
X04n0223_p0545a09║顯現一切如來威德，歌詠讚歎如來無量差別功德
X04n0223_p0545a10║法，普雨一切種種雨，示現無量差別身，領受無量諸
X04n0223_p0545a11║佛法，以佛神力各作是言：善哉！佛子！乃能說此如來
X04n0223_p0545a12║不可壞法。佛子！我等一切皆名：普賢，各從普光明世
X04n0223_p0545a13║界普幢自在如來所而來於此，彼一切處亦說是法，
X04n0223_p0545a14║如是文句，如是義理，如是宣說，如是決定，皆同於此，
X04n0223_p0545a15║不增不減。我等皆以佛神力故，得如來法故，來詣此
X04n0223_p0545a16║處，為汝作證。如我來此，十方等虗空徧法界一切世
X04n0223_p0545a17║界諸四天下亦復如是。爾時，普賢菩薩承佛神力，觀
X04n0223_p0545a18║察一切菩薩大眾，欲重明如來出現廣大威德，如來
X04n0223_p0545a19║正法不可沮壞，無量善根皆悉不空，諸佛出世必具
X04n0223_p0545a20║一切最勝之法，善能觀察諸眾生心，隨應說法未曾
X04n0223_p0545a21║失時，生諸菩薩無量法光，一切諸佛自在莊嚴，一切
X04n0223_p0545a22║如來一身無異，從本大行之所生起，而說頌言：
X04n0223_p0545a23║一切如來諸所作，世間譬喻無能及，
X04n0223_p0545a24║為令眾生得悟解，非喻為喻而顯示。
X04n0223_p0545b01║如是微密甚深法，百千萬劫難可聞，
X04n0223_p0545b02║精進智慧調伏者，乃得聞此祕奧義。
X04n0223_p0545b03║若聞此法生欣慶，彼曾供養無量佛，
X04n0223_p0545b04║為佛加持所攝受，人天讚歎常供養。
X04n0223_p0545b05║此為超世第一財，此能救度諸羣品。
X04n0223_p0545b06║此能出生清淨道，汝等當持莫放逸。
X04n0223_p0545b07║【論】說此品，持其地六種十八相動者，說普賢行品。
X04n0223_p0545b08║直言六種震動，為明直言行體。此品乃明法身理
X04n0223_p0545b09║智，并普賢行悲智圓滿。舉十方圓動故，乃至興供
X04n0223_p0545b10║亦圓滿。云十方各過八十不可說百千億那由他
X04n0223_p0545b11║佛剎微塵數世界外，各有八十不可說百千億那
X04n0223_p0545b12║由他佛剎微塵數如來，同名普賢，皆現其身而來
X04n0223_p0545b13║作證、稱歎等事，皆舉八十為量。佛號同名普賢者，
X04n0223_p0545b14║明以八聖道是佛所行，以所行之行以立佛名號
X04n0223_p0545b15║故。此明八聖道覺行齊圓，徧十方故。故以八十不
X04n0223_p0545b16║可說那由他佛剎微塵數佛，同號普賢。此覺行圓
X04n0223_p0545b17║滿，以八聖行為體。此會中十萬佛剎微塵數菩薩
X04n0223_p0545b18║摩訶薩，得一切神通三昧，皆得一生之記者，明既
X04n0223_p0545b19║自己修行得果，此是所化之眾，故亦乃一生得記。
X04n0223_p0545b20║一生者，不見三世生，故名為一生義也。此乃總攝
X04n0223_p0545b21║凡聖，元一體相，無別異性。以一剎那生入此位者，
X04n0223_p0545b22║名為一生，更不見三世生性故。實法如是，餘見皆
X04n0223_p0545b23║非。又佛剎微塵數眾生，發阿耨多羅三藐三菩提
X04n0223_p0545b24║心，我亦與授記，於當來世，經不可說佛剎微塵數
X04n0223_p0545c01║劫，皆得成佛。同號殊勝境界者，明以一剎那中方
X04n0223_p0545c02║便三昧，顯正智慧海現前時，無邊劫迷一時頓滅，
X04n0223_p0545c03║心境解脫，名為佛號殊勝境界。非如情繫有如許
X04n0223_p0545c04║迷劫次第積修，作此解者徒生想慮，未有成佛之
X04n0223_p0545c05║期。真法中未曾如是已下，明此四天下所度眾生，
X04n0223_p0545c06║廣多總結。十方同此已下，過十不可說百千億那
X04n0223_p0545c07║由他佛剎微塵數世界外，各有十不可說百千億
X04n0223_p0545c08║那由他佛剎微塵數菩薩來詣於此。充滿十方者，
X04n0223_p0545c09║明普賢行徧周，同來作證普賢之法，故云我等一
X04n0223_p0545c10║切皆同名普賢。各從普光明世界普幢自在佛所
X04n0223_p0545c11║來者，明皆從法身根本性自清淨普光明智名之
X04n0223_p0545c12║普幢，從此智上起等法界、虗空界等眾生數差別
X04n0223_p0545c13║智、差別行，行普賢行故，故言從普光明世界普幢
X04n0223_p0545c14║佛所來故。餘義如經具明。此皆約根本智作世界，
X04n0223_p0545c15║約差別智作普賢，總合會覺行慈悲圓滿，表明此
X04n0223_p0545c16║品之法門如是故。為以明如來根本智中行普賢
X04n0223_p0545c17║差別智故，號佛為普賢佛故，總是表以佛智作諸
X04n0223_p0545c18║行故。以八聖道、十波羅蜜不離根本智徧一切行
X04n0223_p0545c19║故，舉之為數，云八十不可說那由他佛剎微塵，總
X04n0223_p0545c20║是表法也。此教為大心者說，非劣解者妄作穿鑿
X04n0223_p0545c21║所知，須深達本末前後經文隨位差降總別同異
X04n0223_p0545c22║之意。此品是自己進修經過五位已終，理智萬行
X04n0223_p0545c23║大悲圓之畢也。是自己如來出現處世利生無著
X04n0223_p0545c24║之門。此品如大海，五位加行河歸流廣大之極。此
X04n0223_p0546a01║品如須彌山，諸寶山王高莫過也。此品如大地，大
X04n0223_p0546a02║悲育載一切含生故。此品如虗空，法身智身法界
X04n0223_p0546a03║充滿故。如圓淨摩尼寶鏡，其量徧周十方一切世
X04n0223_p0546a04║界，色像咸現其中，無礙顯現。此如來出現法門，亦
X04n0223_p0546a05║復以法身妙理無色無形普光明根本清淨大圓
X04n0223_p0546a06║明智鏡，普現十方一切眾生業普賢行海，諸佛身
X04n0223_p0546a07║土咸處其中，無不自在。是故有發菩提心者，當信
X04n0223_p0546a08║自心及一切眾生心總有如是如來智德自在，當
X04n0223_p0546a09║知不久還同佛身，自信有故。如此品云：量等三千
X04n0223_p0546a10║大千世界經卷內，在一微塵中，一切微塵亦復如
X04n0223_p0546a11║是者，意令信知一切微細眾生皆有如來四智經
X04n0223_p0546a12║卷之海。云破彼微塵出經卷者，明菩薩自得此已，
X04n0223_p0546a13║乃見一切眾生皆等有之，及以方便智居生死海
X04n0223_p0546a14║中，起等眾生數身行，方便引之，令心開悟，達自智
X04n0223_p0546a15║境如佛不異，故云破此微塵出此經卷。如經云：如
X04n0223_p0546a16║大海水潛流四天下地八十億小洲，有穿鑿者無
X04n0223_p0546a17║不得水。喻明一切眾生有自觀察力，無有不得如
X04n0223_p0546a18║來智慧大海心故。又經云：菩薩摩訶薩應知自心
X04n0223_p0546a19║念念常有佛成正覺。為明諸佛如來不異此心成
X04n0223_p0546a20║正覺故。又下云：一切眾生心悉如是，悉有如來成
X04n0223_p0546a21║正覺。此明凡聖心自體清淨無異，但有迷悟，不隔
X04n0223_p0546a22║分毫，但一念妄念不生，得心境蕩然，性自無生，無
X04n0223_p0546a23║得無證，即成正覺故。便以此法廣利眾生，是普賢
X04n0223_p0546a24║行故。無心性理妙慧，簡擇一乘三乘、人天因果、惡
X04n0223_p0546b01║道業報，名為文殊。隨差別智同行，知根利生，無有
X04n0223_p0546b02║休息，名為普賢。以大悲救護一切眾生，名為觀音。
X04n0223_p0546b03║以此三心一時修學，名毗盧遮那。慣習心成，名為
X04n0223_p0546b04║自在。無法不明，名為無礙。智隨根應，普徧十方，性
X04n0223_p0546b05║無往來，名曰神通。修之在初，慣習總得，妄生多劫，
X04n0223_p0546b06║智曰不遷。此總非難，何須不作？學而不得，猶福勝
X04n0223_p0546b07║人天，不信不修，苦窮何盡？大意此之如來出現佛
X04n0223_p0546b08║果之門，文殊妙理、普賢妙行等，一切眾生咸共有
X04n0223_p0546b09║之，非古非今，性自一體，令後學者如是信修，深誠
X04n0223_p0546b10║非遠，勿自生難。如此品頌云：如海印現眾生身，以
X04n0223_p0546b11║此說其為大海，菩提普印諸心行，是故說名為正
X04n0223_p0546b12║覺。意明菩提是無心性、無體相、無得無證之妙理，
X04n0223_p0546b13║通達此法者，名為妙智。以此菩提妙智普印邪思
X04n0223_p0546b14║如行，性自無生，名為正覺。論主頌曰：
X04n0223_p0546b15║一切眾生金色界，白淨無垢智無壞，智珠無價在
X04n0223_p0546b16║衣中，秪欲長貧住門外。廣大寶乘住四衢，文殊引
X04n0223_p0546b17║導普賢扶，肥壯白牛甚多力，一念徧遊無卷舒。如
X04n0223_p0546b18║是寶乘不能入，但樂勤苦門前立，不覺自身常在
X04n0223_p0546b19║中，遣上恒言我不及。
X04n0223_p0546b20║大體，常須自信自己身語意境界一切諸行分別，
X04n0223_p0546b21║皆從如來身語心意境界諸行分別中生，皆無體
X04n0223_p0546b22║無性無我無人，但以法界無作自性緣生，本無根
X04n0223_p0546b23║栽處所可得，性自法界無有內外中間，應如是知
X04n0223_p0546b24║如是觀察，觀自觀他同一體性，無我無我所，以定
X04n0223_p0546c01║慧力如是修行。既自知已，觀眾生苦自利利他，皆
X04n0223_p0546c02║如普賢廣大行願，一如此經五位法則。此品和會
X04n0223_p0546c03║明文殊是顯根本智之法門，普賢是根本中萬行
X04n0223_p0546c04║無作，根本智是佛，故令體用自相問答，說根本智
X04n0223_p0546c05║佛果之門，明根本智因此二行所成，明根本智自
X04n0223_p0546c06║無成壞，皆因文殊普賢二法所顯發故，以此還令
X04n0223_p0546c07║所顯之因還自說故，佛自無成壞者也。以明因可
X04n0223_p0546c08║說果無作者故，以此三法自在圓通名佛出現世
X04n0223_p0546c09║間故，此明不作而作作而不作者故。
X04n0223_p0546c10║
X04n0223_p0546c11║大方廣佛新華嚴經合論卷第八十
X04n0223_p0546c12║
X04n0223_p0546c13║音切
X04n0223_p0546c14║翔（似羊切。）闢（毗稷切。）搏（補郭切。）撮（子括切。）齅（許究切。）𧂐（子四切。）奧
X04n0223_p0546c15║（烏到切。）吞（吐根切。）佉（去加切。）