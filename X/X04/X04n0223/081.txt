X04n0223_p0546c16║
X04n0223_p0546c17║
X04n0223_p0546c18║
X04n0223_p0546c19║大方廣佛新華嚴經合論卷第八十一
X04n0223_p0546c20║唐于闐國三藏沙門實叉難陀譯經
X04n0223_p0546c21║唐太原方山長者李通玄造論
X04n0223_p0546c22║唐福州開元寺沙門志寧釐經合論
X04n0223_p0546c23║【論】第九會，在普光明殿說離世間品。
X04n0223_p0546c24║離世間品第三十八之一
X04n0223_p0547a01║【論】將釋此品，約作五門：一、釋品名目，二、釋品來意，
X04n0223_p0547a02║三、釋敘致始成正覺所由，四、釋說法之主所以，五、
X04n0223_p0547a03║隨文釋義。一、釋品名目者，所以名離世間品，明前
X04n0223_p0547a04║品既名如來出現，此品即名得離世間故，故名離
X04n0223_p0547a05║世間。此有二義：一、望說法之主，說教益眾生，是利
X04n0223_p0547a06║益世間品，合作利益之名；二、望眾生聞法，處世無
X04n0223_p0547a07║染，是離世間品故。此約說法之主及得益者二義
X04n0223_p0547a08║通釋。二、釋品來意者，明前品是五位昇進已終，自
X04n0223_p0547a09║己佛果覺行已滿。此品是普賢常行，自從初如來
X04n0223_p0547a10║始成正覺已來，一時同說，是古今諸佛共行。乃至
X04n0223_p0547a11║從普光明殿說十信心法、十定法、十通、十忍、阿僧
X04n0223_p0547a12║祇如來壽量、菩薩住處、佛不思議如來十身相海、
X04n0223_p0547a13║如來隨好光明功德普賢行、如來出現離世間法
X04n0223_p0547a14║界品。如是十四品經，乃至四十品經，天上人中，不
X04n0223_p0547a15║離一剎那際三昧，以普光明智，一時普印，一時同
X04n0223_p0547a16║說。以此諸會，及至昇天，皆云不離始成正覺普光
X04n0223_p0547a17║明殿。此明圓通始末，時法不遷，故此品須來。三、釋
X04n0223_p0547a18║敘致始成正覺之所由者，何故品初敘其始成佛
X04n0223_p0547a19║之時及處？何意經云爾時世尊在摩竭提國阿蘭
X04n0223_p0547a20║若法菩提場中普光明殿，乃至妙悟已滿者，意明
X04n0223_p0547a21║此十定及離世間品等五位進修始終，皆以此普
X04n0223_p0547a22║賢行體為昇進故。又四十品意謂雖別總不離普
X04n0223_p0547a23║光明智，十定之體一時同說，無前後際，十方同然，
X04n0223_p0547a24║已此昇天，但云不離菩提場普光明殿。如說十定
X04n0223_p0547b01║品一會，說十一品經在於十定初，亦同此品，如前
X04n0223_p0547b02║敘致。還云爾時世尊在摩竭提國乃至妙悟已滿，
X04n0223_p0547b03║以明十定品以定無前後，普收一部經之始末及
X04n0223_p0547b04║三世故。此離世間品以其二千法門普賢行體成
X04n0223_p0547b05║佛因果，普收前後及以三世常然之道，故以敘之。
X04n0223_p0547b06║明總是初成正覺時，一時以普光明智人間天上
X04n0223_p0547b07║及十方世界一時頓印，無有前後。圓鏡頓照諸鏡，
X04n0223_p0547b08║為此教頓，為大心眾生頓舉智境，非如劣解者情
X04n0223_p0547b09║識所知故。成佛亦一念成，說教亦一念說，但約智
X04n0223_p0547b10║體，非三世時分歲月情量所收故。四釋說法之主。
X04n0223_p0547b11║所以者，此品何故還令普賢菩薩說者，明此二千
X04n0223_p0547b12║法門是普賢所行常行故，還令普賢自說自行，令
X04n0223_p0547b13║諸聞法者倣而斆之，即行普賢之行。如是乃至示
X04n0223_p0547b14║現成佛入涅槃，總是普賢行故。若以根本法身智
X04n0223_p0547b15║身佛無成壞之功，以差別智論，總是普賢行攝故。
X04n0223_p0547b16║是故如來出現品明自己覺行圓滿故，十方諸佛
X04n0223_p0547b17║同號普賢，以明十住、十行、十迴向中但一分覺心
X04n0223_p0547b18║能治一切煩惱中一分麤惑行，得一分慈悲，雖踐
X04n0223_p0547b19║普賢一分行蹤，然未全具普賢行滿，故隨位佛果
X04n0223_p0547b20║但同號為月、為眼、為妙。至如來出現品明覺行齊
X04n0223_p0547b21║圓故，是以不可說佛剎微塵數佛同號普賢佛，故
X04n0223_p0547b22║明根本智全成差別智，用滿得名，故以體收用，此
X04n0223_p0547b23║乃就用成名。故今此品令普賢說者，亦是以根本
X04n0223_p0547b24║智就用成名。若約初心信解，即將用從本，本以普
X04n0223_p0547c01║賢，用從根本智，世界名金色佛，果號不動智，能覺
X04n0223_p0547c02║之人號曰文殊。此至自行佛果，覺行已圓，即以根
X04n0223_p0547c03║本智從用，佛號普賢，故所行行亦號普賢。故如說
X04n0223_p0547c04║此品普賢，是約本從用普賢，及說十定品普賢亦
X04n0223_p0547c05║是。如初會中普賢是毗盧遮那如來自行普賢，十
X04n0223_p0547c06║定品已來普賢是凡夫，從十信、十住已來昇進道
X04n0223_p0547c07║滿，自行普賢。明自十信心至十地，以用從本，即成
X04n0223_p0547c08║根本智，使令圓滿。從十地向十一地，以根本智從
X04n0223_p0547c09║用，成差別智，一向利生，即說十定已來普賢菩薩
X04n0223_p0547c10║是也。是故說十定品時，已登十地諸菩薩再三求
X04n0223_p0547c11║覓普賢不得者，明以根本智會用未及滿故。如來
X04n0223_p0547c12║令生想念普賢，如對目前方得見者，明純用是普
X04n0223_p0547c13║賢故，即以智想從用。是故出現品中令文殊問普
X04n0223_p0547c14║賢者，明以體從用故。如說此品普賢是主，以體從
X04n0223_p0547c15║用。普賢共初如來初會中普賢其功相似，是以初
X04n0223_p0547c16║會所說法門皆令普賢說法，亦是以體從用。第二
X04n0223_p0547c17║會以普賢智用從體，直至十地皆是以用從體，且
X04n0223_p0547c18║令成其根本智使圓明，然後十地終捨三昧涅槃
X04n0223_p0547c19║樂如稠林煩惱故，方令具普賢大用，始得稱周設
X04n0223_p0547c20║教，於生死中自在故。如是安立修行，以智境乃至
X04n0223_p0547c21║一時，是故十定及此品總通敘致始成正覺菩提
X04n0223_p0547c22║場始末。有發心之士深須得意方堪修道，作前後
X04n0223_p0547c23║多生尋求不可相應，但自以定慧力觀照所緣真
X04n0223_p0547c24║俗內外心境染淨偏多處，以理智體用平等法而
X04n0223_p0548a01║用治之，散動多者以定治之，樂寂多者以平等法
X04n0223_p0548a02║身及大願迴向力以悲智治之，一如此經五位修
X04n0223_p0548a03║行法治之至究竟趣。若自智不及志求良匠，不可
X04n0223_p0548a04║安然致無所益。當知此說法主者，是成佛果後以
X04n0223_p0548a05║體從用。普賢說始終常道，普賢二千種法用該萬
X04n0223_p0548a06║行，八地捨七地中有行有開發智淨無功，十地捨
X04n0223_p0548a07║涅槃三昧稠林行成普賢行，入於生死圓滿大悲
X04n0223_p0548a08║方始自在。第五隨文釋義者，於此一品有七卷經，
X04n0223_p0548a09║長科為十段。
X04n0223_p0548a10║【經】爾時，世尊在摩竭提國阿蘭若法菩提場中普光
X04n0223_p0548a11║明殿，坐蓮華藏師子之座。妙悟皆滿，二行永絕；達無
X04n0223_p0548a12║相法，住於佛住；得佛平等，到無障處；不可轉法，所行
X04n0223_p0548a13║無礙；立不思議，普見三世；身恒充徧一切國土，智恒
X04n0223_p0548a14║明達一切諸法；了一切行，盡一切疑；無能測身，一切
X04n0223_p0548a15║菩薩等所求智；到佛無二究竟彼岸，具足如來平等
X04n0223_p0548a16║解脫；證無中邊佛平等地，盡於法界等虗空界。
X04n0223_p0548a17║【論】第一、爾時，世尊已下，至盡於法界、虗空界，有八
X04n0223_p0548a18║行。經明歎佛成道所得法門，是此品序分。如歎德
X04n0223_p0548a19║中，妙悟皆滿者，無功之理，智性自徧知故。二行永
X04n0223_p0548a20║絕者，斷常、有無，無二見也。達無相法者，智境如幻，
X04n0223_p0548a21║心境無主。住佛所住者，佛無所住。得佛平等者，大
X04n0223_p0548a22║智徧周，知根與益，無自他也。到無障處者，聖凡同
X04n0223_p0548a23║體，總別自在。不可轉法者，體用自在，無性可轉。所
X04n0223_p0548a24║行無礙者，智用徧周，無物為礙故。立不思議者，迷
X04n0223_p0548b01║亡任智也。普見三世者，智印古今，無延促也。身恒
X04n0223_p0548b02║徧周一切國土者，內外見亡，大小情盡，心如虗空，
X04n0223_p0548b03║智體自徧，對現色身，非往來也。智恒明達一切諸
X04n0223_p0548b04║法者，歎如來差別智滿，了一切行，盡一切疑，無能
X04n0223_p0548b05║測身。一切菩薩等所求智者，歎如來最後身之德
X04n0223_p0548b06║用，義無不盡，行無不周，身無不徧，事無不知，智無
X04n0223_p0548b07║不圓，任無功用，心無卷舒，十方普應，無心意識，任
X04n0223_p0548b08║德所求。以無依住聲，一音徧告，隨根別悟，任智不
X04n0223_p0548b09║同故。已下，如文自明。
X04n0223_p0548b10║【經】與不可說百千億那由他佛剎微塵數菩薩摩訶
X04n0223_p0548b11║薩俱，皆一生當得阿耨多羅三藐三菩提，各從他方
X04n0223_p0548b12║種種國土而共來集，悉具菩薩方便智慧。所謂：善能
X04n0223_p0548b13║觀察一切眾生，以方便力令其調伏，住菩薩法；善能
X04n0223_p0548b14║觀察一切世界，以方便力普皆往詣；善能觀察涅槃
X04n0223_p0548b15║境界，思惟籌量，永離一切戲論分別，而修妙行無有
X04n0223_p0548b16║間斷；善能攝受一切眾生；善入無量諸方便法，知諸
X04n0223_p0548b17║眾生空無所有，而不壞業果；善知眾生心使、諸根、境
X04n0223_p0548b18║界、方便種種差別，悉能受持；三世佛法，自得解了，復
X04n0223_p0548b19║為他說；於世、出世無量諸法，皆善安住，知其真實；於
X04n0223_p0548b20║有為、無為一切諸法，悉善觀察，知無有二；於一念中，
X04n0223_p0548b21║悉能獲得三世諸佛所有智慧；於念念中，悉能示現
X04n0223_p0548b22║成等正覺，令一切眾生發心成道；於一眾生心之所
X04n0223_p0548b23║緣，悉知一切眾生境界；雖入如來一切智地，而不捨
X04n0223_p0548b24║菩薩行諸所作業，智慧方便而無所作；為一一眾生
X04n0223_p0548c01║住無量劫，而於阿僧祇劫難可值遇，轉正法輪，調伏
X04n0223_p0548c02║眾生，皆不唐捐；三世諸佛清淨行願，悉已具足。成就
X04n0223_p0548c03║如是無量功德，一切如來於無邊劫說不可盡。
X04n0223_p0548c04║【論】第二、與不可說百千億已下，至說不可盡，有二
X04n0223_p0548c05║十一行經，是歎菩薩大眾至德圓滿分。
X04n0223_p0548c06║【經】其名曰：普賢菩薩、普眼菩薩、普化菩薩、普慧菩薩、
X04n0223_p0548c07║普見菩薩、普光菩薩、普觀菩薩、普照菩薩、普幢菩薩、
X04n0223_p0548c08║普覺菩薩。如是等十不可說百千億那由他佛剎微
X04n0223_p0548c09║塵數，皆悉成就普賢行願，深心大願皆已圓滿；一切
X04n0223_p0548c10║諸佛出興世處，悉能往詣請轉法輪；善能受持諸佛
X04n0223_p0548c11║法眼，不斷一切諸佛種性；善知一切諸佛興世、授記、
X04n0223_p0548c12║次第、名號、國土、成等正覺、轉於法輪；無佛世界，現身
X04n0223_p0548c13║成佛；能令一切雜染眾生，皆悉清淨；能滅一切菩薩
X04n0223_p0548c14║業障，入於無礙清淨法界。
X04n0223_p0548c15║【論】第三、其名曰已下，至入於無礙清淨法界，有十
X04n0223_p0548c16║行經，明菩薩列名及歎德分。
X04n0223_p0548c17║【經】爾時，普賢菩薩摩訶薩入廣大三昧，名佛華莊嚴。
X04n0223_p0548c18║入此三昧時，十方所有一切世界，六種、十八相動，出
X04n0223_p0548c19║大音聲，靡不皆聞，然後從其三昧而起。
X04n0223_p0548c20║【論】第四、爾時，普賢已下，至然後從三昧而起，有三
X04n0223_p0548c21║行半經，明普賢入定，大地十八相震動，普賢起定
X04n0223_p0548c22║分。
X04n0223_p0548c23║【經】爾時，普慧菩薩知眾已集，問普賢菩薩言：佛子！願
X04n0223_p0548c24║為演說：何等為菩薩摩訶薩依？何等為奇特想？何等
X04n0223_p0549a01║為行？何等為善知識？何等為勤精進？何等為心得安
X04n0223_p0549a02║隱？何等為成就眾生？何等為戒？何等為自知受記？何
X04n0223_p0549a03║等為入菩薩？何等為入如來？何等為入眾生心行？何
X04n0223_p0549a04║等為入世界？何等為入劫？何等為說三世？何等為知
X04n0223_p0549a05║三世？何等為發無疲厭心？何等為差別智？何等為陀
X04n0223_p0549a06║羅尼？何等為演說佛？何等為發普賢心？何等為普賢
X04n0223_p0549a07║待法？以何等故而起大悲？何等為發菩提心因緣？何
X04n0223_p0549a08║等為於善知識起尊重心？何等為清淨？何等為諸波
X04n0223_p0549a09║羅蜜？何等為智隨覺？何等為證知？何等為力？何等為
X04n0223_p0549a10║平等？何等為佛法實義句？何等為說法？何等為持？何
X04n0223_p0549a11║等為辯才？何等為自在？何等為無著性？何等為平等
X04n0223_p0549a12║心？何等為出生智慧？何等為變化？何等為力持？何等
X04n0223_p0549a13║為得大欣慰？何等為深入佛法？何等為依止？何等為
X04n0223_p0549a14║發無畏心？何等為發無疑惑心？何等為不思議？何等
X04n0223_p0549a15║為巧密語？何等為巧分別智？何等為入三昧？何等為
X04n0223_p0549a16║徧入？何等為解脫門？何等為神通？何等為明？何等為
X04n0223_p0549a17║解脫？何等為園林？何等為宮殿？何等為所樂？何等為
X04n0223_p0549a18║莊嚴？何等為發不動心？以等為不捨深大心？何等為
X04n0223_p0549a19║觀察？何等為說法？何等為清淨？何等為印？何等為智
X04n0223_p0549a20║光照？何等為無等住？何等為無下劣心？何等為如山
X04n0223_p0549a21║增上心？何等為入無上菩提如海智？何等為如寶住？
X04n0223_p0549a22║何等為發如金剛大乘誓願心？何等為大發起？何等
X04n0223_p0549a23║為究竟大事？何等為不壞信？何等為授記？何等為善
X04n0223_p0549a24║根迴向？何等為得智慧？何等為發無邊廣大心？何等
X04n0223_p0549b01║為伏藏？何等為律儀？何等為自在？何等為無礙用？何
X04n0223_p0549b02║等為眾生無礙用？何等為剎無礙用？何等為法無礙
X04n0223_p0549b03║用？何等為身無礙用？何等為願無礙用？何等為境界
X04n0223_p0549b04║無礙用？何等為智無礙用？何等為神通無礙用？何等
X04n0223_p0549b05║為神力無礙用？何等為力無礙用？何等為遊戲？何等
X04n0223_p0549b06║為境界？何等為力？何等為無畏？何等為不共法？何等
X04n0223_p0549b07║為業？何等為身？何等為身業？何等為身？何等為語？何
X04n0223_p0549b08║等為淨修語業？何等為得守護？何等為成辨大事？何
X04n0223_p0549b09║等為心？何等為發心？何等為周徧心？何等為諸根？何
X04n0223_p0549b10║等為深心？何等為增上深心？何等為勤修？何等為決
X04n0223_p0549b11║定解？何等為決定解入世界？何等為決定解入眾生
X04n0223_p0549b12║界？何等為習氣？何等為取？何等為修？何等為成就佛
X04n0223_p0549b13║法？何等為退失佛法道？何等為離生道？何等為決定
X04n0223_p0549b14║法？何等為出生佛法道？何等為大丈夫名號？何等為
X04n0223_p0549b15║道？何等為無量道？何等為助道？何等為修道？何等為
X04n0223_p0549b16║莊嚴道？何等為足？何等為手？何等為腹？何等為藏？何
X04n0223_p0549b17║等為心？何等為被甲？何等為器仗？何等為首？何等為
X04n0223_p0549b18║眼？何等為耳？何等為鼻？何等為舌？何等為身？何等為
X04n0223_p0549b19║意？何等為行？何等為住？何等為坐？何等為臥？何等為
X04n0223_p0549b20║所住處？何等為所行處？何等為觀察？何等為普觀察？
X04n0223_p0549b21║何等為奮迅？何等為師子吼？何等為清淨施？何等為
X04n0223_p0549b22║清淨戒？何等為清淨忍？何等為清淨精進？何等為清
X04n0223_p0549b23║淨定？何等為清淨慧？何等為清淨慈？何等為清淨悲？
X04n0223_p0549b24║何等為清淨喜？何等為清淨捨？何等為義？何等為法？
X04n0223_p0549c01║何等為福德助道具？何等為智慧助道具？何等為明
X04n0223_p0549c02║足？何等為求法？何等為明了法？何等為修行法？何等
X04n0223_p0549c03║為魔？何等為魔業？何等為捨離魔業？何等為見佛？何
X04n0223_p0549c04║等為佛業？何等為慢業？何等為智業？何等為魔所攝
X04n0223_p0549c05║持？何等為佛所攝持？何等為法所攝持？何等為住兜
X04n0223_p0549c06║率天所作業？何故於兜率天宮歿？何故現處胎？何等
X04n0223_p0549c07║為現微細趣？何故現初生？何故現微笑？何故示行七
X04n0223_p0549c08║步？何故現童子地？何故現處內宮？何故現出家？何故
X04n0223_p0549c09║示苦行？云何往詣道場？云何坐道場？何等為坐道場
X04n0223_p0549c10║時奇特相？何故示降魔？何等為成如來力？云何轉法
X04n0223_p0549c11║輪？何故因轉法輪得白淨法？何故如來、應、正等覺示
X04n0223_p0549c12║般涅槃？善哉，佛子！如是等法，願為演說！
X04n0223_p0549c13║【論】第五、爾時，普慧菩薩已下，至佛子！如是等法，願
X04n0223_p0549c14║為演說，有七十二行半經。此一段明普慧菩薩有
X04n0223_p0549c15║二百問，都問一切初發心乃至究竟佛果法門行
X04n0223_p0549c16║相分。
X04n0223_p0549c17║【經】爾時，普賢菩薩告普慧等諸菩薩言：佛子！菩薩摩
X04n0223_p0549c18║訶薩有十種依。何等為十？所謂：以菩提心為依，恒不
X04n0223_p0549c19║忘失故；以善知識為依，和合如一故；以善根為依，修
X04n0223_p0549c20║習增長故；以波羅蜜為依，具足修行故；以一切法為
X04n0223_p0549c21║依，究竟出離故；以大願為依，增長菩提故；以諸行為
X04n0223_p0549c22║依，普皆成就故；以一切菩薩為依，同一智慧故；以供
X04n0223_p0549c23║養諸佛為依，信心清淨故；以一切如來為依，如慈父
X04n0223_p0549c24║教誨不斷故。是為十。若諸菩薩安住此法，則得為如
X04n0223_p0550a01║來無上大智所依處。佛子！菩薩摩訶薩有十種奇特
X04n0223_p0550a02║想。何等為十？所謂：於一切善根生自善根想；於一切
X04n0223_p0550a03║善根生菩提種子想；於一切眾生生菩提器想；於一
X04n0223_p0550a04║切願生自願想；於一切法生出離想；於一切行生自
X04n0223_p0550a05║行想；於一切法生佛法想；於一切語言法生語言道
X04n0223_p0550a06║想；於一切佛生慈父想；於一切如來生無二想。是為
X04n0223_p0550a07║十。若諸菩薩安住此法，則得無上善巧想。佛子！菩薩
X04n0223_p0550a08║摩訶薩有十種行。何等為十？所謂：一切眾生行，普令
X04n0223_p0550a09║成熟故；一切求法行，咸悉修學故；一切善根行，悉使
X04n0223_p0550a10║增長故；一切三昧行，一心不亂故；一切智慧行，無不
X04n0223_p0550a11║了知故；一切修習行，無不能修故；一切佛剎行，皆悉
X04n0223_p0550a12║莊嚴故；一切善友行，恭敬供養故；一切如來行，尊重
X04n0223_p0550a13║承事故；一切神通行，變化自在故。是為十。若諸菩薩
X04n0223_p0550a14║安住此法，則得如來無上大智慧行。佛子！菩薩摩訶
X04n0223_p0550a15║薩有十種善知識。何等為十？所謂：令住菩提心善知
X04n0223_p0550a16║識；令生善根善知識；令行諸波羅蜜善知識；令解說
X04n0223_p0550a17║一切法善知識；令成熟一切眾生善知識；令得決定
X04n0223_p0550a18║辯才善知識；令不著一切世間善知識；令於一切劫
X04n0223_p0550a19║修行無厭倦善知識；令安住普賢行善知識；令入一
X04n0223_p0550a20║切佛智所入善知識。是為十。佛子！菩薩摩訶薩有十
X04n0223_p0550a21║種勤精進。何等為十？所謂：教化一切眾生勤精進；深
X04n0223_p0550a22║入一切法勤精進；嚴淨一切世界勤精進；修行一切
X04n0223_p0550a23║菩薩所學勤精進；滅除一切眾生惡勤精進；止息一
X04n0223_p0550a24║切三惡道苦勤精進；摧破一切眾魔勤精進；願為一
X04n0223_p0550b01║切眾生作清淨眼勤精進；供養一切諸佛勤精進；令
X04n0223_p0550b02║一切如來皆悉歡喜勤精進。是為十。若諸菩薩安住
X04n0223_p0550b03║此法，則得具足如來無上精進波羅蜜。佛子！菩薩摩
X04n0223_p0550b04║訶薩有十種心得安隱。何等為十？所謂：自住菩提心，
X04n0223_p0550b05║亦當令他住菩提心，心得安隱；自究竟離忿諍，亦當
X04n0223_p0550b06║令他離忿諍，心得安隱；自離凡愚法，亦令他離凡愚
X04n0223_p0550b07║法，心得安隱；自勤修善根，亦令他勤修善根，心得安
X04n0223_p0550b08║隱；自住波羅蜜道，亦令他住波羅蜜道，心得安隱；自
X04n0223_p0550b09║生在佛家，亦當令他生於佛家，心得安隱；自深入無
X04n0223_p0550b10║自性真實法，亦令他入無自性真實法，心得安隱；自
X04n0223_p0550b11║不誹謗一切佛法，亦令他不誹謗一切佛法，心得安
X04n0223_p0550b12║隱；自滿一切智菩提願，亦令他滿一切智菩提願，心
X04n0223_p0550b13║得安隱；自深入一切如來無盡智藏，亦令他入一切
X04n0223_p0550b14║如來無盡智藏，心得安隱。是為十。若諸菩薩安住此
X04n0223_p0550b15║法，則得如來無上大智安隱。佛子！菩薩摩訶薩有十
X04n0223_p0550b16║種成就眾生。何等為十？所謂：以布施成就眾生；以色
X04n0223_p0550b17║身成就眾生；以說法成就眾生；以同行成就眾生；以
X04n0223_p0550b18║無染著成就眾生；以開示菩薩行成就眾生；以熾然
X04n0223_p0550b19║示現一切世界成就眾生；以示現佛法大威德成就
X04n0223_p0550b20║眾生；以種種神通變現成就眾生；以種種微密善巧
X04n0223_p0550b21║方便成就眾生。是為十。菩薩以此成就眾生界。佛子！
X04n0223_p0550b22║菩薩摩訶薩有十種戒。何等為十？所謂：不捨菩提心
X04n0223_p0550b23║戒；遠離二乘地戒；觀察利益一切眾生戒；令一切眾
X04n0223_p0550b24║生住佛法戒；修一切菩薩所學戒；於一切法無所得
X04n0223_p0550c01║戒；以一切善根迴向善提戒；不著一切如來身戒；思
X04n0223_p0550c02║惟一切法離取著戒；諸根律儀戒。是為十。若諸菩薩
X04n0223_p0550c03║安住此法，則得如來無上廣大戒波羅蜜。佛子！菩薩
X04n0223_p0550c04║摩訶薩有十種受記法，菩薩以此自知受記。何等為
X04n0223_p0550c05║十？所謂：以殊勝意發菩提心，自知受記；永不厭捨諸
X04n0223_p0550c06║菩薩行，自知受記；住一切劫行菩薩行，自知受記；修
X04n0223_p0550c07║一切佛法，自知受記；於一切佛教一向深信，自知受
X04n0223_p0550c08║記；修一切善根皆令成就，自知受記；置一切眾生於
X04n0223_p0550c09║佛菩提，自知受記；於一切善知識和合無二，自知受
X04n0223_p0550c10║記；於一切善知識起如來想，自知受記；恒勤守護菩
X04n0223_p0550c11║提本願，自知受記。是為十。佛子！菩薩摩訶薩有十種
X04n0223_p0550c12║入，入諸菩薩。何等為十？所謂：入本願；入行；入聚；入諸
X04n0223_p0550c13║波羅蜜；入成就；入差別願；入種種解；入莊嚴佛土；入
X04n0223_p0550c14║神力自在；入示現受生。是為十。菩薩以此普入三世
X04n0223_p0550c15║一切菩薩。佛子！菩薩摩訶薩有十種入，入諸如來。何
X04n0223_p0550c16║等為十？所謂：入無邊成正覺；入無邊轉法輪；入無邊
X04n0223_p0550c17║方便法；入無邊差別音聲；入無邊調伏眾生；入無邊
X04n0223_p0550c18║神力自在；入無邊種種差別身；入無邊三昧；入無邊
X04n0223_p0550c19║力、無所畏；入無邊示現涅槃。是為十。菩薩以此普入
X04n0223_p0550c20║三世一切如來。佛子！菩薩摩訶薩有十種入眾生行。
X04n0223_p0550c21║何等為十？所謂：入一切眾生過去行；入一切眾生未
X04n0223_p0550c22║來行；入一切眾生現在行；入一切眾生善行；入一切
X04n0223_p0550c23║眾生不善行；入一切眾生心行；入一切眾生根行；入
X04n0223_p0550c24║一切眾生解行；入一切眾生煩惱習氣行；入一切眾
X04n0223_p0551a01║生教化調伏時、非時行。是為十。菩薩以此普入一切
X04n0223_p0551a02║諸眾生行。佛子！菩薩摩訶薩有十種入世界。何等為
X04n0223_p0551a03║十？所謂：入染世界；入淨世界；入小世界；入大世界；入
X04n0223_p0551a04║微塵中世界；入微細世界；入覆世界；入仰世界；入有
X04n0223_p0551a05║佛世界；入無佛世界。是為十。菩薩以此普入十方一
X04n0223_p0551a06║切世界。佛子！菩薩摩訶薩有十種入劫。何等為十？所
X04n0223_p0551a07║謂：入過去劫；入未來劫；入現在劫；入可數劫；入不可
X04n0223_p0551a08║數劫；入可數劫即不可數劫；入不可數劫即可數劫；
X04n0223_p0551a09║入一切劫即非劫；入非劫即一切劫；入一切劫即一
X04n0223_p0551a10║念。是為十。菩薩以此普入一切劫。佛子！菩薩摩訶薩
X04n0223_p0551a11║有十種說三世。何等為十？所謂：過去世說過去世；過
X04n0223_p0551a12║去世說未來世；過去世說現在世；未來世說過去世；
X04n0223_p0551a13║未來世說現在世；未來世說無盡；現在世說過去世；
X04n0223_p0551a14║現在世說未來世；現在世說平等；現在世說三世即
X04n0223_p0551a15║一念。是為十。菩薩以此普說三世。佛子！菩薩摩訶薩
X04n0223_p0551a16║有十種知三世。何等為十？所謂：知諸安立；知諸語言；
X04n0223_p0551a17║知諸談議；知諸軌則；知諸稱謂；知諸制令；知其假名；
X04n0223_p0551a18║知其無盡；知其寂滅；知一切空。是為十。菩薩以此普
X04n0223_p0551a19║知一切三世諸法。佛子！菩薩摩訶薩發十種無疲厭
X04n0223_p0551a20║心。何等為十？所謂：供養一切諸佛無疲厭心；親近一
X04n0223_p0551a21║切善知識無疲厭心；求一切法無疲厭心；聽聞正法
X04n0223_p0551a22║無疲厭心；宣說正法無疲厭心；教化調伏一切眾生
X04n0223_p0551a23║無疲厭心；置一切眾生於佛菩提無疲厭心；於一一
X04n0223_p0551a24║世界經不可說不可說劫行菩薩行無疲厭心；遊行
X04n0223_p0551b01║一切世界無疲厭心；觀察思惟一切佛法無疲厭心。
X04n0223_p0551b02║是為十。若諸菩薩安住此法，則得如來無疲厭無上
X04n0223_p0551b03║大智。佛子！菩薩摩訶薩有十種差別智。何等為十？所
X04n0223_p0551b04║謂：知眾生差別智；知諸根差別智；知業報差別智；知
X04n0223_p0551b05║受生差別智；知世界差別智；知法界差別智；知諸佛
X04n0223_p0551b06║差別智；知諸法差別智；知三世差別智；知一切語言
X04n0223_p0551b07║道差別智。是為十。若諸菩薩安住此法，則得如來無
X04n0223_p0551b08║上廣大差別智。佛子！菩薩摩訶薩有十種陀羅尼。何
X04n0223_p0551b09║等為十？所謂：聞持陀羅尼，持一切法不忘失故；修行
X04n0223_p0551b10║陀羅尼，如實巧觀一切法故；思惟陀羅尼，了知一切
X04n0223_p0551b11║諸法性故；法光明陀羅尼，照不思議諸佛法故；三昧
X04n0223_p0551b12║陀羅尼，普於現在一切佛所聽聞正法心不亂故；圓
X04n0223_p0551b13║音陀羅尼，解了不思議音聲語言故；三世陀羅尼，演
X04n0223_p0551b14║說三世不可思議諸佛法故；種種辯才陀羅尼，演說
X04n0223_p0551b15║無邊諸佛法故；出生無礙耳陀羅尼，不可說佛所說
X04n0223_p0551b16║之法悉能聞故；一切佛法陀羅尼，安住如來力、無畏
X04n0223_p0551b17║故。是為十。若諸菩薩欲得此法，當勤修學。佛子！菩薩
X04n0223_p0551b18║摩訶薩說十種佛。何等為十？所謂：成正覺佛；願佛；業
X04n0223_p0551b19║報佛；住持佛；涅槃佛；法界佛；心佛；三昧佛；本性佛；隨
X04n0223_p0551b20║樂佛。是為十。佛子！菩薩摩訶薩發十種普賢心。何等
X04n0223_p0551b21║為十？所謂：發大慈心，救護一切眾生故；發大悲心，代
X04n0223_p0551b22║一切眾生受苦故；發一切施心，悉捨所有故；發念一
X04n0223_p0551b23║切智為首心，樂求一切佛法故；發功德莊嚴心，學一
X04n0223_p0551b24║切菩薩行故；發如金剛心，一切處受生不忘失故；發
X04n0223_p0551c01║如海心，一切白淨法悉流入故；發如大山王心，一切
X04n0223_p0551c02║惡言皆忍受故；發安隱心，施一切眾生無怖畏故；發
X04n0223_p0551c03║般若波羅蜜究竟心，巧觀一切法無所有故。是為十。
X04n0223_p0551c04║若諸菩薩安住此心，疾得成就普賢善巧智。佛子！菩
X04n0223_p0551c05║薩摩訶薩有十種普賢行法。何等為十？所謂：願住未
X04n0223_p0551c06║來一切劫普賢行法；願供養恭敬未來一切佛普賢
X04n0223_p0551c07║行法；願安置一切眾生於普賢菩薩行普賢行法；願
X04n0223_p0551c08║積集一切善根普賢行法；願入一切波羅蜜普賢行
X04n0223_p0551c09║法；願滿足一切菩薩行普賢行法；願莊嚴一切世界
X04n0223_p0551c10║普賢行法；願生一切佛剎普賢行法；願善觀察一切
X04n0223_p0551c11║法普賢行法；願於一切佛國土成無上菩提普賢行
X04n0223_p0551c12║法。是為十。若諸菩薩勤修此法，疾得滿足普賢行願。
X04n0223_p0551c13║佛子！菩薩摩訶薩以十種觀眾生而起大悲。何等為
X04n0223_p0551c14║十？所謂：觀察眾生無依無怙而起大悲；觀察眾生性
X04n0223_p0551c15║不調順而起大悲；觀察眾生貧無善根而起大悲；觀
X04n0223_p0551c16║察眾生長夜睡眠而起大悲；觀察眾生行不善法而
X04n0223_p0551c17║起大悲；觀察眾生欲縛所縛而起大悲；觀察眾生沒
X04n0223_p0551c18║生死海而起大悲；觀察眾生長嬰疾苦而起大悲；觀
X04n0223_p0551c19║察眾生無善法欲而起大悲；觀察眾生失諸佛法而
X04n0223_p0551c20║起大悲。是為十。菩薩恒以此心觀察眾生。佛子！菩薩
X04n0223_p0551c21║摩訶薩有十種發菩提心因緣。何等為十？所謂：為教
X04n0223_p0551c22║化調伏一切眾生故，發菩提心；為除滅一切眾生苦
X04n0223_p0551c23║聚故，發菩提心；為與一切眾生具足安樂故，發菩提
X04n0223_p0551c24║心；為斷一切眾生愚癡故，發菩提心；為與一切眾生
X04n0223_p0552a01║佛智故，發菩提心；為恭敬供養一切諸佛故，發菩提
X04n0223_p0552a02║心；為隨如來教令佛歡喜故，發菩提心；為見一切佛
X04n0223_p0552a03║色身相好故，發菩提心；為入一切佛廣大智慧故，發
X04n0223_p0552a04║菩提心；為顯現諸佛力、無所畏故，發菩提心。是為十。
X04n0223_p0552a05║佛子！若菩薩發無上菩提心，為悟入一切智智故，親
X04n0223_p0552a06║近供養善知識時，應起十種心。何等為十？所謂：起給
X04n0223_p0552a07║侍心；歡喜心；無違心；隨順心；無異求心；一向心；同善
X04n0223_p0552a08║根心；同願心；如來心；同圓滿行心。是為十。佛子！若菩
X04n0223_p0552a09║薩摩訶薩起如是心，則得十種清淨。何等為十？所謂：
X04n0223_p0552a10║深心清淨，到於究竟無失壞故；色身清淨，隨其所宜
X04n0223_p0552a11║為示現故；音聲清淨，了達一切諸語言故；辯才清淨，
X04n0223_p0552a12║善說無邊諸佛法故；智慧清淨，捨離一切愚癡暗故；
X04n0223_p0552a13║受生清淨，具足菩薩自在力故；眷屬清淨，成就過去
X04n0223_p0552a14║同行眾生諸善根故；果報清淨，除滅一切諸業障故；
X04n0223_p0552a15║大願清淨，與諸菩薩性無二故；諸行清淨，以普賢乘
X04n0223_p0552a16║而出離故。是為十。佛子！菩薩摩訶薩有十種波羅蜜。
X04n0223_p0552a17║何等為十？所謂：施波羅蜜，悉捨一切諸所有故；戒波
X04n0223_p0552a18║羅蜜，淨佛戒故；忍波羅蜜，住佛忍故；精進波羅蜜，一
X04n0223_p0552a19║切所作不退轉故；禪波羅蜜，念一境故；般若波羅蜜，
X04n0223_p0552a20║如實觀察一切法故；智波羅蜜，入佛力故；願波羅蜜，
X04n0223_p0552a21║滿足普賢諸大願故；神通波羅蜜，示現一切自在用
X04n0223_p0552a22║故；法波羅蜜，普入一切諸佛法故。是為十。若諸菩薩
X04n0223_p0552a23║安住此法，則得具足如來無上大智波羅蜜。佛子！菩
X04n0223_p0552a24║薩摩訶薩有十種智隨覺。何等為十？所謂：一切世界
X04n0223_p0552b01║無量差別智隨覺；一切眾生界不可思議智隨覺；一
X04n0223_p0552b02║切諸法一入種種、種種入一智隨覺；一切法界廣大
X04n0223_p0552b03║智隨覺；一切虗空界究竟智隨覺；一切世界入過去
X04n0223_p0552b04║世智隨覺；一切世界入未來世智隨覺；一切世界入
X04n0223_p0552b05║現在世智隨覺；一切如來無量行願皆於一智而得
X04n0223_p0552b06║圓滿智隨覺；三世諸佛皆同一行而得出離智隨覺。
X04n0223_p0552b07║是為十。若諸菩薩安住此法，則得一切法自在光明，
X04n0223_p0552b08║所願皆滿，於一念頃悉能解了一切佛法，成等正覺。
X04n0223_p0552b09║佛子！菩薩摩訶薩有十種證知。何等為十？所謂：知一
X04n0223_p0552b10║切法一相；知一切法無量相；知一切法在一念；知一
X04n0223_p0552b11║切眾生心行無礙；知一切眾生諸根平等；知一切眾
X04n0223_p0552b12║生煩惱習氣行；知一切眾生心使行；知一切眾生善、
X04n0223_p0552b13║不善行；知一切菩薩願行自在住持變化；知一切如
X04n0223_p0552b14║來具足十力成等正覺。是為十。若諸菩薩安住此法，
X04n0223_p0552b15║則得一切法善巧方便。
X04n0223_p0552b16║
X04n0223_p0552b17║大方廣佛新華嚴經合論卷第八十一
X04n0223_p0552b18║
X04n0223_p0552b19║音切
X04n0223_p0552b20║腹（方六切。）軌（鬼音。）斆（胡教切。）稠（直由切。）捐（與專切。）熾（昌志切。）