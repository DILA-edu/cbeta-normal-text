X04n0223_p0552b21║
X04n0223_p0552b22║
X04n0223_p0552b23║
X04n0223_p0552b24║大方廣佛新華嚴經合論卷第八十二
X04n0223_p0552c01║唐于闐國三藏沙門實叉難陀譯經
X04n0223_p0552c02║唐太原方山長者李通玄造論
X04n0223_p0552c03║唐福州開元寺沙門志寧釐經合論
X04n0223_p0552c04║離世間品第三十八之二
X04n0223_p0552c05║【經】「佛子！菩薩摩訶薩有十種力。何等為十？所謂：入一
X04n0223_p0552c06║切法自性力；入一切法如化力；入一切法如幻力；入
X04n0223_p0552c07║一切法皆是佛法力；於一切法無染著力；於一切法
X04n0223_p0552c08║甚明解力；於一切善知識恒不捨離尊重心力；令一
X04n0223_p0552c09║切善根順至無上智王力；於一切佛法深信不謗力；
X04n0223_p0552c10║令一切智心不退善巧力。是為十。若諸菩薩安住此
X04n0223_p0552c11║法，則具如來無上諸力。「佛子！菩薩摩訶薩有十種平
X04n0223_p0552c12║等。何等為十？所謂：於一切眾生平等；一切法平等；一
X04n0223_p0552c13║切剎平等；一切深心平等；一切善根平等；一切菩薩
X04n0223_p0552c14║平等；一切願平等；一切波羅蜜平等；一切行平等；一
X04n0223_p0552c15║切佛平等。是為十。若諸菩薩安住此法，則得一切諸
X04n0223_p0552c16║佛無上平等法。「佛子！菩薩摩訶薩有十種佛法實義
X04n0223_p0552c17║句。何等為十？所謂：一切法但有名；一切法猶如幻；一
X04n0223_p0552c18║切法猶如影；一切法但緣起；一切法業清淨；一切法
X04n0223_p0552c19║但文字所作；一切法實際；一切法無相；一切法第一
X04n0223_p0552c20║義；一切法法界。是為十。若諸菩薩安住此法，則善入
X04n0223_p0552c21║一切智智無上真實義。「佛子！菩薩摩訶薩說十種法。
X04n0223_p0552c22║何等為十？所謂：說甚深法；說廣大法；說種種法；說一
X04n0223_p0552c23║切智法；說隨順波羅蜜法；說出生如來力法；說三世
X04n0223_p0552c24║相應法；說令菩薩不退法；說讚歎佛功德法；說一切
X04n0223_p0553a01║菩薩學一切佛平等、一切如來境界相應法。是為十。
X04n0223_p0553a02║若諸菩薩安住此法，則得如來無上巧說法。「佛子！菩
X04n0223_p0553a03║薩摩訶薩有十種持。何等為十？所謂：持所集一切福
X04n0223_p0553a04║德善根；持一切如來所說法；持一切譬喻；持一切法
X04n0223_p0553a05║理趣門；持一切出生陀羅尼門；持一切除疑惑法；持
X04n0223_p0553a06║成就一切菩薩法；持一切如來所說平等三昧門；持
X04n0223_p0553a07║一切法照明門；持一切諸佛神通遊戲力。是為十。若
X04n0223_p0553a08║諸菩薩安住此法，則得如來無上大智住持力。「佛子！
X04n0223_p0553a09║菩薩摩訶薩有十種辯才。何等為十？所謂：於一切法
X04n0223_p0553a10║無分別辯才；於一切法無所作辯才；於一切法無所
X04n0223_p0553a11║著辯才；於一切法了達空辯才；於一切法無疑暗辯
X04n0223_p0553a12║才；於一切法佛加被辯才；於一切法自覺悟辯才；於
X04n0223_p0553a13║一切法文句差別善巧辯才；於一切法真實說辯才；
X04n0223_p0553a14║隨一切眾生心令歡喜辯才。是為十。若諸菩薩安住
X04n0223_p0553a15║此法，則得如來無上巧妙辯才。「佛子！菩薩摩訶薩有
X04n0223_p0553a16║十種自在。何等為十？所謂：教化調伏一切眾生自在；
X04n0223_p0553a17║普照一切法自在；修一切善根行自在；廣大智自在；
X04n0223_p0553a18║無所依戒自在；一切善根迴向菩提自在；精進不退
X04n0223_p0553a19║轉自在；智慧摧破一切眾魔自在；隨所樂欲令發菩
X04n0223_p0553a20║提心自在；隨所應化現成正覺自在。是為十。若諸菩
X04n0223_p0553a21║薩安住此法，則得如來無上大智自在。「佛子！菩薩摩
X04n0223_p0553a22║訶薩有十種無著。何等為十？所謂：於一切世界無著；
X04n0223_p0553a23║於一切眾生無著；於一切法無著；於一切所作無著；
X04n0223_p0553a24║於一切善根無著；於一切受生處無著；於一切願無
X04n0223_p0553b01║著；於一切行無著；於一切菩薩無著；於一切佛無著。
X04n0223_p0553b02║是為十。若諸菩薩安住此法，則能速轉一切眾想，得
X04n0223_p0553b03║無上清淨智慧。「佛子！菩薩摩訶薩有十種平等心。何
X04n0223_p0553b04║等為十？所謂：積集一切功德平等心；發一切差別願
X04n0223_p0553b05║平等心；於一切眾生身平等心；於一切眾生業報平
X04n0223_p0553b06║等心；於一切法平等心；於一切淨穢國土平等心；於
X04n0223_p0553b07║一切眾生解平等心；於一切行無所分別平等心；於
X04n0223_p0553b08║一切佛力、無畏平等心；於一切如來智慧平等心。是
X04n0223_p0553b09║為十。若諸菩薩安住其中，則得如來無上大平等心。
X04n0223_p0553b10║「佛子！菩薩摩訶薩有十種出生智慧。何等為十？所謂：
X04n0223_p0553b11║知一切眾生解出生智慧；知一切佛剎種種差別出
X04n0223_p0553b12║生智慧；知十方網分劑出生智慧；知覆仰等一切世
X04n0223_p0553b13║界出生智慧；知一切法一性、種種性廣大住出生智
X04n0223_p0553b14║慧；知一切種種身出生智慧；知一切世間顛倒妄想
X04n0223_p0553b15║悉無所著出生智慧；知一切法究竟皆以一道出離
X04n0223_p0553b16║出生智慧；知如來神力能入一切法界出生智慧；知
X04n0223_p0553b17║三世一切眾生佛種不斷出生智慧。是為十。若諸菩
X04n0223_p0553b18║薩安住此法，則於諸法無不了達。「佛子！菩薩摩訶薩
X04n0223_p0553b19║有十種變化。何等為十？所謂：一切眾生變化；一切身
X04n0223_p0553b20║變化；一切剎變化；一切供養變化；一切音聲變化；一
X04n0223_p0553b21║切行願變化；一切教化調伏眾生變化；一切成正覺
X04n0223_p0553b22║變化；一切說法變化；一切加持變化。是為十。若諸菩
X04n0223_p0553b23║薩安住此法，則得具足一切無上變化法。「佛子！菩薩
X04n0223_p0553b24║摩訶薩有十種力持。何等為十？所謂：佛力持；法力持；
X04n0223_p0553c01║眾生力持；業力持；行力持；願力持；境界力持；時力持；
X04n0223_p0553c02║善力持；智力持。是為十。若諸菩薩安住此法，則於一
X04n0223_p0553c03║切法得無上自在力持。「佛子！菩薩摩訶薩有十種大
X04n0223_p0553c04║欣慰。何等為十？所謂：諸菩薩發如是心：『盡未來世所
X04n0223_p0553c05║有諸佛出興于世，我當皆得隨逐承事，令生歡喜。』如
X04n0223_p0553c06║是思惟，心大欣慰。復作是念：『彼諸如來出興於世，我
X04n0223_p0553c07║當悉以無上供具恭敬供養。』如是思惟，心大欣慰。復
X04n0223_p0553c08║作是念：『我於諸佛所興供養時，彼諸如來必示誨我
X04n0223_p0553c09║法，我悉以深心恭敬聽受、如說修行，於菩薩地必得
X04n0223_p0553c10║已生、現生、當生。』如是思惟，心大欣慰。復作是念：我『當
X04n0223_p0553c11║於不可說不可說劫行菩薩行，常與一切諸佛菩薩
X04n0223_p0553c12║而得共俱。』如是思惟，心大欣慰。復作是念：『我於往昔
X04n0223_p0553c13║未發無上大菩提心，有諸怖畏，所謂：不活畏、惡名畏、
X04n0223_p0553c14║死畏、墮惡道畏、大眾威德畏。自一發心，悉皆遠離，不
X04n0223_p0553c15║驚不恐，不畏不懼，不怯不怖，一切眾魔及諸外道所
X04n0223_p0553c16║不能壞。』如是思惟，心大欣慰。復作是念：『我當令一切
X04n0223_p0553c17║眾生成無上菩提；成菩提已，我當於彼佛所修菩薩
X04n0223_p0553c18║行，盡其形壽，以大信心，興所應供佛諸供養具而為
X04n0223_p0553c19║供養；及涅槃後，各起無量塔供養舍利，及受持守護
X04n0223_p0553c20║所有遺法。』如是思惟，心大欣慰。又作是念：『十方所有
X04n0223_p0553c21║一切世界，我當悉以無上莊嚴而莊嚴之，皆令具足
X04n0223_p0553c22║種種奇妙平等清淨；復以種種大神通力住持震動，
X04n0223_p0553c23║光明照曜，普使周徧。』如是思惟，心大欣慰。復作是念：
X04n0223_p0553c24║『我當斷一切眾生疑惑，淨一切眾生欲樂，啟一切眾
X04n0223_p0554a01║生心意，滅一切眾生煩惱，閉一切眾生惡道門，開一
X04n0223_p0554a02║切眾生善趣門，破一切眾生黑闇，與一切眾生光明，
X04n0223_p0554a03║令一切眾生離眾魔業，使一切眾生至安隱處。』如是
X04n0223_p0554a04║思惟，心大欣慰。菩薩摩訶薩復作是念：『諸佛如來如
X04n0223_p0554a05║優曇華，難可值遇，於無量劫莫能一見；我當於未來
X04n0223_p0554a06║世，欲見如來則便得見。諸佛如來常不捨我，恒住我
X04n0223_p0554a07║所，令我得見，為我說法無有斷絕；既聞法已，心意清
X04n0223_p0554a08║淨，遠離諂曲，質直無偽，於念念中常見諸佛。』如是思
X04n0223_p0554a09║惟，心大欣慰。復作是念：『我於未來當得成佛，以佛神
X04n0223_p0554a10║力，於一切世界，為一切眾生各別示現成等正覺清
X04n0223_p0554a11║淨無畏大師子吼；以本大願周徧法界，擊大法鼓，雨
X04n0223_p0554a12║大法雨，作大法施，於無量劫常演正法，大悲所持身、
X04n0223_p0554a13║語、意業無有疲厭。』如是思惟，心大欣慰。佛子！是為菩
X04n0223_p0554a14║薩摩訶薩十種大欣慰。若諸菩薩安住此法，則得無
X04n0223_p0554a15║上成正覺智慧大欣慰。「佛子！菩薩摩訶薩有十種深
X04n0223_p0554a16║入佛法。何等為十？所謂：入過去世一切世界；入未來
X04n0223_p0554a17║世一切世界；入現在世世界數、世界行、世界說、世界
X04n0223_p0554a18║清淨；入一切世界種種性；入一切眾生種種業報；入
X04n0223_p0554a19║一切菩薩種種行；知過去一切佛次第；知未來一切
X04n0223_p0554a20║佛次第；知現在十方虗空法界等一切諸佛國土眾
X04n0223_p0554a21║會說法調伏；知世間法、聲聞法、獨覺法、菩薩法、如來
X04n0223_p0554a22║法，雖知諸法皆無分別，而說種種法悉入法界，無所
X04n0223_p0554a23║入故，如其法說無所取著。是為十。若諸菩薩安住此
X04n0223_p0554a24║法，則得入於阿耨多羅三藐三菩提大智慧甚深性。
X04n0223_p0554b01║「佛子！菩薩摩訶薩有十種依止，菩薩依此行菩薩行。
X04n0223_p0554b02║何等為十？所謂：依止供養一切諸佛，行菩薩行；依止
X04n0223_p0554b03║調伏一切眾生，行菩薩行；依止親近一切善友，行菩
X04n0223_p0554b04║薩行；依止積集一切善根，行菩薩行；依止嚴淨一切
X04n0223_p0554b05║佛土，行菩薩行；依止不捨一切眾生，行菩薩行；依止
X04n0223_p0554b06║深入一切波羅蜜，行菩薩行；依止滿足一切菩薩願，
X04n0223_p0554b07║行菩薩行；依止無量菩提心，行菩薩行；依止一切佛
X04n0223_p0554b08║菩提，行菩薩行。是為十。菩薩依此行菩薩行。「佛子！菩
X04n0223_p0554b09║薩摩訶薩有十種發無畏心。何等為十？所謂：滅一切
X04n0223_p0554b10║障礙業，發無畏心；於佛滅後護持正法，發無畏心；降
X04n0223_p0554b11║伏一切魔，發無畏心；不惜身命，發無畏心；摧破一切
X04n0223_p0554b12║外道邪論，發無畏心；令一切眾生歡喜，發無畏心；令
X04n0223_p0554b13║一切眾會皆悉歡喜，發無畏心；調伏一切天、龍、夜叉、
X04n0223_p0554b14║乾闥婆、阿脩羅、迦樓羅、緊那羅、摩睺羅伽，發無畏心；
X04n0223_p0554b15║離二乘地，入甚深法，發無畏心；於不可說不可說劫
X04n0223_p0554b16║行菩薩行，心無疲厭，發無畏心。是為十。若諸菩薩安
X04n0223_p0554b17║住此法，則得如來無上大智無所畏心。「佛子！菩薩摩
X04n0223_p0554b18║訶薩發十種無疑心，於一切佛法心無疑惑。何等為
X04n0223_p0554b19║十？所謂：菩薩摩訶薩發如是心：『我當以布施攝一切
X04n0223_p0554b20║眾生，以戒、忍、精進、禪定、智慧、慈、悲、喜、捨攝一切眾生。』
X04n0223_p0554b21║發此心時，決定無疑；若生疑心，無有是處。是為第一
X04n0223_p0554b22║發無疑心。菩薩摩訶薩又作是念：『未來諸佛出興于
X04n0223_p0554b23║世，我當一切承事供養。』發此心時，決定無疑；若生疑
X04n0223_p0554b24║心，無有是處。是為第二發無疑心。菩薩摩訶薩又作
X04n0223_p0554c01║是念：『我當以種種奇妙光明網，周徧莊嚴一切世界。』
X04n0223_p0554c02║發此心時，決定無疑；若生疑心，無有是處。是為第三
X04n0223_p0554c03║發無疑心。菩薩摩訶薩又作是念：『我當盡未來劫，修
X04n0223_p0554c04║菩薩行無數、無量、無邊、無等、不可數、不可稱、不可思、
X04n0223_p0554c05║不可量、不可說、不可說不可說，過諸算數，究竟法界、
X04n0223_p0554c06║虗空界一切眾生，我當悉以無上教化調伏法而成
X04n0223_p0554c07║熟之。』發此心時，決定無疑；若生疑心，無有是處。是為
X04n0223_p0554c08║第四發無疑心。菩薩摩訶薩又作是念：『我當修菩薩
X04n0223_p0554c09║行，滿大誓願，具一切智，安住其中。』發此心時，決定無
X04n0223_p0554c10║疑；若生疑心，無有是處。是為第五發無疑心。菩薩摩
X04n0223_p0554c11║訶薩又作是念：『我當普為一切世間行菩薩行，為一
X04n0223_p0554c12║切法清淨光明照明一切所有佛法。』發此心時，決定
X04n0223_p0554c13║無疑；若生疑心，無有是處。是為第六發無疑心。菩薩
X04n0223_p0554c14║摩訶薩又作是念：『我當知一切法皆是佛法，隨眾生
X04n0223_p0554c15║心，為其演說，悉令開悟。發此心時，決定無疑；若生疑
X04n0223_p0554c16║心，無有是處。』是為第七發無疑心。菩薩摩訶薩又作
X04n0223_p0554c17║是念：『我當於一切法得無障礙門，知一切障礙不可
X04n0223_p0554c18║得故，其心如是無有疑惑，住真實性，乃至成於阿耨
X04n0223_p0554c19║多羅三藐三菩提。』發此心時，決定無疑；若生疑心，無
X04n0223_p0554c20║有是處。是為第八發無疑心。菩薩摩訶薩又作是念：
X04n0223_p0554c21║『我當知一切法莫不皆是出世間法，遠離一切妄想
X04n0223_p0554c22║顛倒，以一莊嚴而自莊嚴而無所莊嚴，於此自了，不
X04n0223_p0554c23║由他悟。』發此心時，決定無疑；若生疑心，無有是處。是
X04n0223_p0554c24║為第九發無疑心。菩薩摩訶薩又作是念：『我當於一
X04n0223_p0555a01║切法成最正覺，離一切妄想顛倒故，得一念相應智
X04n0223_p0555a02║故，若一、若異不可得故，離一切數故，究竟無為故，離
X04n0223_p0555a03║一切言說故，住不可說境界際故。』發此心時，決定無
X04n0223_p0555a04║疑；若生疑心，無有是處。是為第十發無疑心。若諸菩
X04n0223_p0555a05║薩安住此法，則於一切佛法心無所疑。「佛子！菩薩摩
X04n0223_p0555a06║訶薩有十種不可思議。何等為十？所謂：一切善根不
X04n0223_p0555a07║可思議；一切誓願不可思議；知一切法如幻不可思
X04n0223_p0555a08║議；發菩提心修菩薩行，善根不失，無所分別，不可思
X04n0223_p0555a09║議；雖深入一切法，亦不取滅度，以一切願未成滿故，
X04n0223_p0555a10║不可思議；修菩薩道而示現降神、入胎、誕生、出家、苦
X04n0223_p0555a11║行、往詣道場、降伏眾魔、成最正覺、轉正法輪、入般涅
X04n0223_p0555a12║槃，神變自在無有休息，不捨悲願救護眾生，不可思
X04n0223_p0555a13║議；雖能示現如來十力神變自在，而亦不捨等法界
X04n0223_p0555a14║心教化眾生，不可思議；知一切法無相是相、相是無
X04n0223_p0555a15║相，無分別是分別、分別是無分別，非有是有、有是非
X04n0223_p0555a16║有，無作是作、作是無作，非說是說、說是非說，不可思
X04n0223_p0555a17║議；知心與菩提等，知菩提與心等，心及菩提與眾生
X04n0223_p0555a18║等，亦不生心顛倒、想顛倒、見顛倒，不可思議；於念念
X04n0223_p0555a19║中入滅盡定，盡一切漏而不證實際，亦不盡有漏善
X04n0223_p0555a20║根；雖知一切法無漏，而知漏盡，亦知漏滅；雖知佛法
X04n0223_p0555a21║即世間法，世間法即佛法，而不於佛法中分別世間
X04n0223_p0555a22║法，不於世間法中分別佛法；一切諸法悉入法界，無
X04n0223_p0555a23║所入故；知一切法皆無二，無變易故。是為第十不可
X04n0223_p0555a24║思議。佛子！是為菩薩摩訶薩十種不可思議。若諸菩
X04n0223_p0555b01║薩安住其中，則得一切諸佛無上不可思議法。「佛子！
X04n0223_p0555b02║菩薩摩訶薩有十種巧密語。何等為十？所謂：於一切
X04n0223_p0555b03║佛經中巧密語；於一切受生處巧密語；於一切菩薩
X04n0223_p0555b04║神通變現成等正覺巧密語；於一切眾生業報巧密
X04n0223_p0555b05║語；於一切眾生所起染淨巧密語；於一切法究竟無
X04n0223_p0555b06║障礙門巧密語；於一切虗空界一一方處，悉有世界
X04n0223_p0555b07║或成或壞間無空處巧密語；於一切法界、一切十方
X04n0223_p0555b08║乃至微細處，悉有如來示現初生乃至成佛、入般涅
X04n0223_p0555b09║槃，充滿法界悉分別見巧密語；見一切眾生平等涅
X04n0223_p0555b10║槃無變易故，而不捨大願，以一切智願未得圓滿令
X04n0223_p0555b11║滿足故巧密語；雖知一切法不由他悟，而不捨離諸
X04n0223_p0555b12║善知識，於如來所轉加尊敬，與善知識和合無二，於
X04n0223_p0555b13║諸善根修習種植、迴向安住，同一所作、同一體性、同
X04n0223_p0555b14║一出離、同一成就巧密語。是為十。若諸菩薩安住其
X04n0223_p0555b15║中，則得如來無上善巧微密語。「佛子！菩薩摩訶薩有
X04n0223_p0555b16║十種巧分別智。何等為十？所謂：入一切剎巧分別智；
X04n0223_p0555b17║入一切眾生處巧分別知；入一切眾生心行巧分別
X04n0223_p0555b18║智；入一切眾生根巧分別智；入一切眾生業報巧分
X04n0223_p0555b19║別智；入一切聲聞行巧分別智；入一切獨覺行巧分
X04n0223_p0555b20║別智；入一切菩薩行巧分別智；入一切世間法巧分
X04n0223_p0555b21║別智；入一切佛法巧分別智。是為十。若諸菩薩安住
X04n0223_p0555b22║其中，則得一切諸佛無上善巧分別諸法智。「佛子！菩
X04n0223_p0555b23║薩摩訶薩有十種入三昧。何等為十？所謂：於一切世
X04n0223_p0555b24║界入三昧；於一切眾生身入三昧；於一切法入三昧；
X04n0223_p0555c01║見一切佛入三昧；住一切劫入三昧；從三昧起現不
X04n0223_p0555c02║思議身入三昧；於一切佛身入三昧；覺悟一切眾生
X04n0223_p0555c03║平等入三昧；一念中入一切菩薩三昧智入三昧；一
X04n0223_p0555c04║念中以無礙智成就一切諸菩薩行願無有休息入
X04n0223_p0555c05║三昧。是為十。若諸菩薩安住其中，則得一切諸佛無
X04n0223_p0555c06║上善巧三昧法。「佛子！菩薩摩訶薩有十種徧入。何等
X04n0223_p0555c07║為十？所謂：眾生徧入；國土徧入；世間種種相徧入；火
X04n0223_p0555c08║灾徧入；水灾徧入；佛徧入；莊嚴徧入；如來無邊功德
X04n0223_p0555c09║身徧入；一切種種說法徧入；一切如來種種供養徧
X04n0223_p0555c10║入。是為十。若諸菩薩安住其中，則得如來無上大智
X04n0223_p0555c11║徧入法。「佛子！菩薩摩訶薩有十種解脫門。何等為十？
X04n0223_p0555c12║所謂：一身周徧一切世界解脫門；於一切世界示現
X04n0223_p0555c13║無量種種色相解脫門；以一切世界入一佛剎解脫
X04n0223_p0555c14║門；普加持一切眾生界解脫門；以一切佛莊嚴身充
X04n0223_p0555c15║滿一切世界解脫門；於自身中見一切世界解脫門；
X04n0223_p0555c16║一念中往一切世界解脫門；於一世界示現一切如
X04n0223_p0555c17║來出世解脫門；一身充滿一切法界解脫門；一念中
X04n0223_p0555c18║示現一切佛遊戲神通解脫門。是為十。若諸菩薩安
X04n0223_p0555c19║住其中，則得如來無上解脫門。「佛子！菩薩摩訶薩有
X04n0223_p0555c20║十種神通。何等為十？所謂：憶念宿命方便智通；天耳
X04n0223_p0555c21║無礙方便智通；知他眾生不思議心行方便智通；天
X04n0223_p0555c22║眼觀察無有障礙方便智通；隨眾生心現不思議大
X04n0223_p0555c23║神通力方便智通；一身普現無量世界方便智通；一
X04n0223_p0555c24║念徧入不可說不可說世界方便智通；出生無量莊
X04n0223_p0556a01║嚴具，莊嚴不思議世界方便智通；示現不可說變化
X04n0223_p0556a02║身方便智通；隨不思議眾生心，於不可說世界現成
X04n0223_p0556a03║阿耨多羅三藐三菩提方便智通。是為十。若諸菩薩
X04n0223_p0556a04║安住其中，則得如來無上大善巧神通，為一切眾生
X04n0223_p0556a05║種種示現，令其修學。「佛子！菩薩摩訶薩有十種明。何
X04n0223_p0556a06║等為十？所謂：知一切眾生業報善巧智明。知一切眾
X04n0223_p0556a07║生境界寂滅清淨，無諸戲論善巧智明。知一切眾生
X04n0223_p0556a08║種種所緣唯是一相，悉不可得，一切諸法皆如金剛
X04n0223_p0556a09║善巧智明。能以無量微妙音聲普聞十方一切世界
X04n0223_p0556a10║善巧智明。普壞一切心所染著善巧智明。能以方便
X04n0223_p0556a11║示現受生或不受生善巧智明。捨離一切想、受境界
X04n0223_p0556a12║善巧智明。知一切法非相、非無相，一性、無性，無所分
X04n0223_p0556a13║別，而能了知種種諸法，於無量劫分別演說，住於法
X04n0223_p0556a14║界，成阿耨多羅三藐三菩提善巧智明。菩薩摩訶薩
X04n0223_p0556a15║知一切眾生生本無有生，了達受生不可得故，而知
X04n0223_p0556a16║因、知緣、知事、知境界、知行、知生、知滅、知言說、知迷惑、
X04n0223_p0556a17║知離迷惑、知顛倒、知離顛倒、知雜染、知清淨、知生死、
X04n0223_p0556a18║知涅槃、知可得、知不可得、知執著、知無執著、知住、知
X04n0223_p0556a19║動、知去、知還、知起、知不起、知失壞、知出離、知成熟、知
X04n0223_p0556a20║諸根、知調伏，隨其所應種種教化，未曾忘失菩薩所
X04n0223_p0556a21║行。何以故？菩薩但為利益眾生故，發阿耨多羅三藐
X04n0223_p0556a22║三菩提心，無餘所為，是故菩薩常化眾生，身無疲倦，
X04n0223_p0556a23║不違一切世間所作，是名緣起善巧智明。菩薩摩訶
X04n0223_p0556a24║薩於佛無著，不起著心；於法無著，不起著心；於剎無
X04n0223_p0556b01║著，不起著心；於眾生無著，不起著心；不見有眾生而
X04n0223_p0556b02║行教化、調伏、說法，然亦不捨菩薩諸行；大悲大願，見
X04n0223_p0556b03║佛聞法，隨順修行；依於如來種諸善根，恭敬供養無
X04n0223_p0556b04║有休息；能以神力震動十方無量世界，其心廣大等
X04n0223_p0556b05║法界故；知種種說法，知眾生數，知眾生差別，知苦生，
X04n0223_p0556b06║知苦滅，知一切行皆如影像；行菩薩行，永斷一切受
X04n0223_p0556b07║生根本；但為救護一切眾生，行菩薩行而無所行；隨
X04n0223_p0556b08║順一切諸佛種性，發如大山王心；知一切虗妄顛倒，
X04n0223_p0556b09║入一切種智門；智慧廣大不可傾動，當成正覺，於生
X04n0223_p0556b10║死海平等濟渡一切眾生善巧智明。是為十。若諸菩
X04n0223_p0556b11║薩安住其中，則得如來無上大善巧智明。「佛子！菩薩
X04n0223_p0556b12║摩訶薩有十種解脫。何等為十？所謂：煩惱解脫；邪見
X04n0223_p0556b13║解脫；諸取解脫；蘊、處、界解脫；超二乘解脫；無生法忍
X04n0223_p0556b14║解脫；於一切世間、一切剎、一切眾生、一切法離著解
X04n0223_p0556b15║脫；無邊住解脫；發起一切菩薩行，入如來無分別地
X04n0223_p0556b16║解脫；於一念中悉能了知一切三世解脫。是為十。若
X04n0223_p0556b17║諸菩薩安住此法，則能施作無上佛事，教化成熟一
X04n0223_p0556b18║切眾生。「佛子！菩薩摩訶薩有十種園林。何等為十？所
X04n0223_p0556b19║謂：生死是菩薩園林，無厭捨故；教化眾生是菩薩園
X04n0223_p0556b20║林，不疲倦故；住一切劫是菩薩園林，攝諸大行故；清
X04n0223_p0556b21║淨世界是菩薩園林，自所依止故；一切魔宮殿是菩
X04n0223_p0556b22║薩園林，降伏彼眾故；思惟所聞法是菩薩園林，如理
X04n0223_p0556b23║觀察故；六波羅蜜、四攝事、三十七菩提分法是菩薩
X04n0223_p0556b24║園林，紹繼慈父境界故；十力、四無所畏、十八不共乃
X04n0223_p0556c01║至一切佛法是菩薩園林，不念餘法故；示現一切菩
X04n0223_p0556c02║薩威力自在神通是菩薩園林，以大神力轉正法輪
X04n0223_p0556c03║調伏眾生無休息故；一念於一切處為一切眾生示
X04n0223_p0556c04║成正覺是菩薩園林，法身周徧盡虗空一切世界故。
X04n0223_p0556c05║是為十。若諸菩薩安住此法，則得如來無上離憂惱
X04n0223_p0556c06║大安樂行。「佛子！菩薩摩訶薩有十種宮殿。何等為十？
X04n0223_p0556c07║所謂：菩提心是菩薩宮殿，恒不忘失故；十善業道福
X04n0223_p0556c08║德智慧是菩薩宮殿，教化欲界眾生故；四梵住禪定
X04n0223_p0556c09║是菩薩宮殿，教化色界眾生故；生淨居天是菩薩宮
X04n0223_p0556c10║殿，一切煩惱不染故；生無色界是菩薩宮殿，令諸眾
X04n0223_p0556c11║生離難處故；生雜染世界是菩薩宮殿，令一切眾生
X04n0223_p0556c12║斷煩惱故；現處內宮妻子、眷屬是菩薩宮殿，成就往
X04n0223_p0556c13║昔同行眾生故；現居輪王、護世、釋、梵是菩薩宮殿，為
X04n0223_p0556c14║調伏自在心眾生故；住一切菩薩行，遊戲神通皆得
X04n0223_p0556c15║自在是菩薩宮殿，善遊戲諸禪、解脫、三昧、智慧故；一
X04n0223_p0556c16║切佛所受無上自在一切智王灌頂記是菩薩宮殿，
X04n0223_p0556c17║住十力莊嚴作一切法王自在事故。是為十。若諸菩
X04n0223_p0556c18║薩安住其中，則得法灌頂，於一切世間神力自在。「佛
X04n0223_p0556c19║子！菩薩摩訶薩有十種所樂。何等為十？所謂：樂正念，
X04n0223_p0556c20║心不散亂故；樂智慧，分別諸法故；樂往詣一切佛所，
X04n0223_p0556c21║聽法無厭故；樂諸佛，充滿十方無邊際故；樂菩薩自
X04n0223_p0556c22║在，為諸眾生以無量門而現身故；樂諸三昧門，於一
X04n0223_p0556c23║三昧門入一切三昧門故；樂陀羅尼，持法不忘轉授
X04n0223_p0556c24║眾生故；樂無礙辯才，於一文一句經不可說劫分別
X04n0223_p0557a01║演說無窮盡故；樂成正覺，為一切眾生以無量門示
X04n0223_p0557a02║現於身成正覺故；樂轉法輪，摧滅一切異道法故。是
X04n0223_p0557a03║為十。若諸菩薩安住此法，則得一切諸佛如來無上
X04n0223_p0557a04║法樂。「佛子！菩薩摩訶薩有十種莊嚴。何等為十？所謂：
X04n0223_p0557a05║力莊嚴，不可壞故；無畏莊嚴，無能伏故；義莊嚴，說不
X04n0223_p0557a06║可說義無窮盡故；法莊嚴，八萬四千法聚觀察演說
X04n0223_p0557a07║無忘失故；願莊嚴，一切菩薩所發弘誓無退轉故；行
X04n0223_p0557a08║莊嚴，修普賢行而出離故；剎莊嚴，以一切剎作一剎
X04n0223_p0557a09║故；普音莊嚴，周徧一切諸佛世界雨法雨故；力持莊
X04n0223_p0557a10║嚴，於一切劫行無數行不斷絕故；變化莊嚴，於一眾
X04n0223_p0557a11║生身示現一切眾生數等身，令一切眾生悉得知見，
X04n0223_p0557a12║求一切智無退轉故。是為十。若諸菩薩安住此法，則
X04n0223_p0557a13║得如來一切無上法莊嚴。「佛子！菩薩摩訶薩發十種
X04n0223_p0557a14║不動心。何等為十？所謂：於一切所有悉皆能捨不動
X04n0223_p0557a15║心；思惟觀察一切佛法不動心；憶念供養一切諸佛
X04n0223_p0557a16║不動心；於一切眾生誓無惱害不動心；普攝眾生不
X04n0223_p0557a17║簡怨親不動心；求一切佛法無有休息不動心；一切
X04n0223_p0557a18║眾生數等不可說不可說劫行菩薩行不生疲厭亦
X04n0223_p0557a19║無退轉不動心；成就有根信、無濁信、清淨信、極清淨
X04n0223_p0557a20║信、離垢信、明徹信、恭敬供養一切佛信、不退轉信、不
X04n0223_p0557a21║可盡信、無能壞信、大歡喜踊躍信不動心；成就出生
X04n0223_p0557a22║一切智方便道不動心；聞一切菩薩行法信受不謗
X04n0223_p0557a23║不動心。是為十。若諸菩薩安住此法，則得無上一切
X04n0223_p0557a24║智不動心。「佛子！菩薩摩訶薩有十種不捨深大心。何
X04n0223_p0557b01║等為十？所謂：不捨成滿一切佛菩提深大心；不捨教
X04n0223_p0557b02║化調伏一切眾生深大心；不捨不斷一切諸佛種性
X04n0223_p0557b03║深大心；不捨親近一切善知識深大心；不捨供養一
X04n0223_p0557b04║切諸佛深大心；不捨專求一切大乘功德法深大心；
X04n0223_p0557b05║不捨於一切佛所修行梵行、護持淨戒深大心；不捨
X04n0223_p0557b06║親近一切菩薩深大心；不捨求一切佛法方便護持
X04n0223_p0557b07║深大心；不捨滿一切菩薩行願、集一切諸佛法深大
X04n0223_p0557b08║心。是為十。若諸菩薩安住其中，則能不捨一切佛法。
X04n0223_p0557b09║「佛子！菩薩摩訶薩有十種智慧觀察。何等為十？所謂：
X04n0223_p0557b10║善巧分別說一切法智慧觀察；了知三世一切善根
X04n0223_p0557b11║智慧觀察；了知一切諸菩薩行自在變化智慧觀察；
X04n0223_p0557b12║了知一切諸法義門智慧觀察；了知一切諸佛威力
X04n0223_p0557b13║智慧觀察；了知一切陀羅尼門智慧觀察；於一切世
X04n0223_p0557b14║界普說正法智慧觀察；入一切法界智慧觀察；知一
X04n0223_p0557b15║切十方不可思議智慧觀察；知一切佛法智慧光明
X04n0223_p0557b16║無有障礙智慧觀察。是為十。若諸菩薩安住其中，則
X04n0223_p0557b17║得如來無上大智慧觀察。「佛子！菩薩摩訶薩有十種
X04n0223_p0557b18║說法。何等為十？所謂：說一切法皆從緣起；說一切法
X04n0223_p0557b19║皆悉如幻；說一切法無有乖諍；說一切法無有邊際；
X04n0223_p0557b20║說一切法無所依止；說一切法猶如金剛；說一切法
X04n0223_p0557b21║皆悉如如；說一切法皆悉寂靜；說一切法皆悉出離；
X04n0223_p0557b22║說一切法皆住一義，本性成就。是為十。若諸菩薩安
X04n0223_p0557b23║住其中，則能善巧說一切法。「佛子！菩薩摩訶薩有十
X04n0223_p0557b24║種清淨。何等為十？所謂：深心清淨；斷疑清淨；離見清
X04n0223_p0557c01║淨；境界清淨；求一切智清淨；辯才清淨；無畏清淨；住
X04n0223_p0557c02║一切菩薩智清淨；受一切菩薩律儀清淨；具足成就
X04n0223_p0557c03║無上菩提、三十二種百福相、白淨法、一切善根清淨。
X04n0223_p0557c04║是為十。若諸菩薩安住其中，則得一切如來無上清
X04n0223_p0557c05║淨法。「佛子！菩薩摩訶薩有十種印。何等為十？所謂：菩
X04n0223_p0557c06║薩摩訶薩知苦苦、壞苦、行苦，專求佛法不生懈怠，行
X04n0223_p0557c07║菩薩行無有疲懈，不驚、不畏、不恐、不怖，不捨大願，求
X04n0223_p0557c08║一切智堅固不退，究竟阿耨多羅三藐三菩提，是為
X04n0223_p0557c09║第一印。菩薩摩訶薩見有眾生愚癡狂亂，或以麤弊
X04n0223_p0557c10║惡語而相毀辱，或以刀杖、瓦石而加損害，終不以此
X04n0223_p0557c11║境界捨菩薩心，但忍辱柔和，專修佛法，住最勝道，入
X04n0223_p0557c12║離生位，是為第二印。菩薩摩訶薩聞說與一切智相
X04n0223_p0557c13║應甚深佛法，能以自智深信忍可，解了趣入，是為第
X04n0223_p0557c14║三印。菩薩摩訶薩又作是念：『我發深心求一切智，我
X04n0223_p0557c15║當成佛得阿耨多羅三藐三菩提。一切眾生流轉五
X04n0223_p0557c16║趣受無量苦，亦當令其發菩提心，深信歡喜，勤修精
X04n0223_p0557c17║進，堅固不退。』是為第四印。菩薩摩訶薩知如來智無
X04n0223_p0557c18║有邊際，不以齊限測如來智；菩薩曾於無量佛所聞
X04n0223_p0557c19║如來智無有邊際故，能不以齊限測度；一切世間文
X04n0223_p0557c20║字所說皆有齊限，悉不能知如來智慧，是為第五印。
X04n0223_p0557c21║菩薩摩訶薩於阿耨多羅三藐三菩提得最勝欲、甚
X04n0223_p0557c22║深欲、廣欲、大欲、種種欲、無能勝欲、無上欲、堅固欲、眾
X04n0223_p0557c23║魔外道并其眷屬無能壞欲、求一切智不退轉欲；菩
X04n0223_p0557c24║薩住如是等欲，於無上菩提畢竟不退，是為第六印。
X04n0223_p0558a01║菩薩摩訶薩行菩薩行，不顧身命，無能沮壞，發心趣
X04n0223_p0558a02║向一切智故，一切智性常現前故，得一切佛智光明
X04n0223_p0558a03║故，終不捨離佛菩提，終不捨離善知識，是為第七印。
X04n0223_p0558a04║菩薩摩訶薩若見善男子、善女人趣大乘者，令其增
X04n0223_p0558a05║長求佛法心，令其安住一切善根，令其攝取一切智
X04n0223_p0558a06║心，令其不退無上菩提，是為第八印。菩薩摩訶薩令
X04n0223_p0558a07║一切眾生得平等心，勸令勤修一切智道，以大悲心
X04n0223_p0558a08║而為說法，令於阿耨多羅三藐三菩提永不退轉，是
X04n0223_p0558a09║為第九印。菩薩摩訶薩與三世諸佛同一善根，不斷
X04n0223_p0558a10║一切諸佛種性，究竟得至一切智智，是為第十印。佛
X04n0223_p0558a11║子！是為菩薩摩訶薩十種印，菩薩以此速成阿耨多
X04n0223_p0558a12║羅三藐三菩提，具足如來一切法無上智印。「佛子！菩
X04n0223_p0558a13║薩摩訶薩有十種智光照。何等為十？所謂：知定當成
X04n0223_p0558a14║阿耨多羅三藐三菩提智光照；見一切佛智光照；見
X04n0223_p0558a15║一切眾生死此生彼智光照；解一切脩多羅法門智
X04n0223_p0558a16║光照；依善知識發菩提心集諸善根智光照；示現一
X04n0223_p0558a17║切諸佛智光照；教化一切眾生悉令安住如來地智
X04n0223_p0558a18║光照；演說不可思議廣大法門智光照；善巧了知一
X04n0223_p0558a19║切諸佛神通威力智光照；滿足一切諸波羅蜜智光
X04n0223_p0558a20║照。是為十。若諸菩薩安住此法，則得一切諸佛無上
X04n0223_p0558a21║智光照。「佛子！菩薩摩訶薩有十種無等住，一切眾生、
X04n0223_p0558a22║聲聞、獨覺悉無與等。何等為十？所謂：菩薩摩訶薩雖
X04n0223_p0558a23║觀實際而不取證，以一切願未成滿故，是為第一無
X04n0223_p0558a24║等住。菩薩摩訶薩種等法界一切善根，而不於中有
X04n0223_p0558b01║少執著，是為第二無等住。菩薩摩訶薩修菩薩行，知
X04n0223_p0558b02║其如化，以一切法悉寂滅故，而於佛法不生疑惑，是
X04n0223_p0558b03║為第三無等住。菩薩摩訶薩雖離世間所有妄想，然
X04n0223_p0558b04║能作意，於不可說劫行菩薩行，滿足大願，終不中起
X04n0223_p0558b05║疲厭之心，是為第四無等住。菩薩摩訶薩於一切法
X04n0223_p0558b06║無所取著，以一切法性寂滅故，而不證涅槃。何以故？
X04n0223_p0558b07║一切智道未成滿故，是為第五無等住。菩薩摩訶薩
X04n0223_p0558b08║知一切劫皆即非劫，而真實說一切劫數，是為第六
X04n0223_p0558b09║無等住。菩薩摩訶薩知一切法悉無所作，而不捨作
X04n0223_p0558b10║道求諸佛法，是為第七無等住。菩薩摩訶薩知三界
X04n0223_p0558b11║唯心、三世唯心，而了知其心無量無邊，是為第八無
X04n0223_p0558b12║等住。菩薩摩訶薩為一眾生，於不可說劫行菩薩行，
X04n0223_p0558b13║欲令安住一切智地；如為一眾生，為一切眾生悉亦
X04n0223_p0558b14║如是而不生疲厭，是為第九無等住。菩薩摩訶薩雖
X04n0223_p0558b15║修行圓滿而不證菩提。何以故？菩薩作如是念：『我之
X04n0223_p0558b16║所作本為眾生，是故我應久處生死，方便利益，皆令
X04n0223_p0558b17║安住無上佛道。』是為第十無等住。佛子！是為菩薩摩
X04n0223_p0558b18║訶薩十種無等住；若諸菩薩安住其中，則得無上大
X04n0223_p0558b19║智、一切佛法無等住。」
X04n0223_p0558b20║
X04n0223_p0558b21║大方廣佛新華嚴經合論卷第八十二
X04n0223_p0558b22║
X04n0223_p0558b23║音切
X04n0223_p0558b24║欣（許巾切。）懼（其遇切。）擊（古歷切。）測（楚力切。）度（唐各切。）劑（在細切。）諂
X04n0223_p0558c01║（丑琰切。）誕（徒早切。）繼（古詣切。）