X04n0223_p0564b02║
X04n0223_p0564b03║
X04n0223_p0564b04║
X04n0223_p0564b05║大方廣佛新華嚴經合論卷第八十四
X04n0223_p0564b06║唐于闐國三藏沙門實叉難陀譯經
X04n0223_p0564b07║唐太原方山長者李通玄造論
X04n0223_p0564b08║唐福州開元寺沙門志寧釐經合論
X04n0223_p0564b09║離世間品第三十八之四
X04n0223_p0564b10║【經】佛子！菩薩摩訶薩有十種願無礙用。何等為十？所
X04n0223_p0564b11║謂：以一切菩薩願作自願無礙用；以一切佛成菩提
X04n0223_p0564b12║願力示現自成正覺無礙用；隨所化眾生自成阿耨
X04n0223_p0564b13║多羅三藐三菩提無礙用；於一切無邊際劫大願不
X04n0223_p0564b14║斷無礙用；遠離識身，不著智身，以自在願現一切身
X04n0223_p0564b15║無礙用；捨棄自身，成滿他願無礙用；普教化一切眾
X04n0223_p0564b16║生而不捨大願無礙用；於一切劫行菩薩行而大願
X04n0223_p0564b17║不斷無礙用；於一毛孔現成正覺，以願力故充徧一
X04n0223_p0564b18║切諸佛國土，於不可說不可說世界為一一眾生如
X04n0223_p0564b19║是示現無礙用；說一句法徧一切法界，興大正法雲，
X04n0223_p0564b20║耀解脫電光，震實法雷音，雨甘露味雨，以大願力充
X04n0223_p0564b21║洽一切諸眾生界無礙用。是為十。佛子！菩薩摩訶薩
X04n0223_p0564b22║有十種境界無礙用。何等為十？所謂：在法界境界而
X04n0223_p0564b23║不捨眾生境界無礙用；在佛境界而不捨魔境界無
X04n0223_p0564b24║礙用；在涅槃境界而不捨生死境界無礙用；入一切
X04n0223_p0564c01║智境界而不斷菩薩種性境界無礙用；住寂靜境界
X04n0223_p0564c02║而不捨散亂境界無礙用；住無去、無來、無戲論、無相
X04n0223_p0564c03║狀、無體性、無言說、如虗空境界而不捨一切眾生戲
X04n0223_p0564c04║論境界無礙用；住諸力解脫境界而不捨一切諸方
X04n0223_p0564c05║所境界無礙用；入無眾生際境界而不捨教化一切
X04n0223_p0564c06║眾生無礙用；住禪定、解脫、神通、明智、寂靜境界，而於
X04n0223_p0564c07║一切世界示現受生無礙用；住如來一切行莊嚴成
X04n0223_p0564c08║正覺境界，而現一切聲聞、辟支佛寂靜威儀無礙用。
X04n0223_p0564c09║是為十。佛子！菩薩摩訶薩有十種智無礙用。何等為
X04n0223_p0564c10║十？所謂：無盡辯才無礙用；一切總持無有忘失無礙
X04n0223_p0564c11║用；能決定知、決定說一切眾生諸根無礙用；於一念
X04n0223_p0564c12║中以無礙智知一切眾生心之所行無礙用；知一切
X04n0223_p0564c13║眾生欲樂、隨眠、習氣、煩惱病，隨應授藥無礙用；一念
X04n0223_p0564c14║能入如來十力無礙用；以無礙智知三世一切劫及
X04n0223_p0564c15║其中眾生無礙用；於念念中現成正覺，示現眾生無
X04n0223_p0564c16║有斷絕無礙用；於一眾生想知一切眾生業無礙用；
X04n0223_p0564c17║於一眾生音解一切眾生語言無礙用。是為十。佛子！
X04n0223_p0564c18║菩薩摩訶薩有十種神通無礙用。何等為十？所謂：於
X04n0223_p0564c19║一身示現一切世界身無礙用；於一佛眾會聽受一
X04n0223_p0564c20║切佛眾會中所說法無礙用；於一眾生心念中成就
X04n0223_p0564c21║不可說無上菩提，開悟一切眾生心無礙用；以一音
X04n0223_p0564c22║現一切世界差別言音，令諸眾生各得解了無礙用；
X04n0223_p0564c23║一念中現盡前際一切劫所有業果種種差別，令諸
X04n0223_p0564c24║眾生悉得知見無礙用；一微塵出現廣大佛剎無量
X04n0223_p0565a01║莊嚴無礙用；令一切世界具足莊嚴無礙用；普入一
X04n0223_p0565a02║切三世無礙用；放大法光明現一切諸佛菩提、眾生
X04n0223_p0565a03║行願無礙用；善守護一切天、龍、夜叉、乾闥婆、阿脩羅、
X04n0223_p0565a04║迦樓羅、緊那羅、摩睺羅伽、釋、梵、護世、聲聞、獨覺、菩薩
X04n0223_p0565a05║所有如來十力、菩薩善根無礙用。是為十。若諸菩薩
X04n0223_p0565a06║得此無礙用，則能普入一切佛法。佛子！菩薩摩訶薩
X04n0223_p0565a07║有十種神力無礙用。何等為十？所謂：以不可說世界
X04n0223_p0565a08║置一塵中無礙用；於一塵中現等法界一切佛剎無
X04n0223_p0565a09║礙用；以一切大海水置一毛孔，周旋往返十方世界，
X04n0223_p0565a10║而於眾生無所觸嬈無礙用；以不可說世界內自身
X04n0223_p0565a11║中，示現一切神通所作無礙用；以一毛繫不可數金
X04n0223_p0565a12║剛圍山，持以遊行一切世界，不令眾生生恐怖心無
X04n0223_p0565a13║礙用；以不可說劫作一劫，一劫作不可說劫，於中示
X04n0223_p0565a14║現成壞差別，不令眾生心有恐怖無礙用；於一切世
X04n0223_p0565a15║界現水、火、風灾種種變壞而不惱眾生無礙用；一切
X04n0223_p0565a16║世界三灾壞時，悉能護持一切眾生資生之具不令
X04n0223_p0565a17║損缺無礙用；以一手持不思議世界，擲不可說世界
X04n0223_p0565a18║之外，不令眾生有驚怖想無礙用；說一切剎同於虗
X04n0223_p0565a19║空，令諸眾生悉得悟解無礙用。是為十。佛子！菩薩摩
X04n0223_p0565a20║訶薩有十種力無礙用。何等為十？所謂：眾生力無礙
X04n0223_p0565a21║用，教化調伏不捨離故；剎力無礙用，示現不可說莊
X04n0223_p0565a22║嚴而莊嚴故；法力無礙用，令一切身入無身故；劫力
X04n0223_p0565a23║無礙用，修行不斷故；佛力無礙用，覺悟睡眠故；行力
X04n0223_p0565a24║無礙用，攝取一切菩薩行故；如來力無礙用，度脫一
X04n0223_p0565b01║切眾生故；無師力無礙用，自覺一切諸法故；一切智
X04n0223_p0565b02║力無礙用，以一切智成正覺故；大悲力無礙用，不捨
X04n0223_p0565b03║一切眾生故。是為十。佛子！如是名為：菩薩摩訶薩十
X04n0223_p0565b04║種無礙用。若有得此十無礙用者，於阿耨多羅三藐
X04n0223_p0565b05║三菩提，欲成、不成，隨意無違；雖成正覺，而亦不斷行
X04n0223_p0565b06║菩薩行。何以故？菩薩摩訶薩發大誓願，入無邊無礙
X04n0223_p0565b07║用門，善巧示現故。佛子！菩薩摩訶薩有十種遊戲。何
X04n0223_p0565b08║等為十？所謂：以眾生身作剎身，而亦不壞眾生身，是
X04n0223_p0565b09║菩薩遊戲；以剎身作眾生身，而亦不壞於剎身，是菩
X04n0223_p0565b10║薩遊戲；於佛身示現聲聞、獨覺身，而不損減如來身，
X04n0223_p0565b11║是菩薩遊戲；於聲聞、獨覺身示現如來身，而不增長
X04n0223_p0565b12║聲聞、獨覺身，是菩薩遊戲；於菩薩行身示現成正覺
X04n0223_p0565b13║身，而亦不斷菩薩行身，是菩薩遊戲；於成正覺身示
X04n0223_p0565b14║現修菩薩行身，而亦不減成菩提身，是菩薩遊戲；於
X04n0223_p0565b15║涅槃界示現生死身，而不著生死，是菩薩遊戲；於生
X04n0223_p0565b16║死界示現涅槃，亦不究竟入於涅槃，是菩薩遊戲；入
X04n0223_p0565b17║於三昧而示現行、住、坐、臥一切業，亦不捨三昧正受，
X04n0223_p0565b18║是菩薩遊戲；在一佛所，聞法受持，其身不動，而以三
X04n0223_p0565b19║昧力，於不可說諸佛會中各各現身，亦不分身，亦不
X04n0223_p0565b20║起定，而聞法受持相續不斷，如是念念於一一三昧
X04n0223_p0565b21║身各出生不可說不可說三昧身，如是次第一切諸
X04n0223_p0565b22║劫猶可窮盡，而菩薩三昧身不可窮盡，是菩薩遊戲。
X04n0223_p0565b23║是為十。若諸菩薩安住此法，則得如來無上大智遊
X04n0223_p0565b24║戲。佛子！菩薩摩訶薩有十種境界。何等為十？所謂：示
X04n0223_p0565c01║現無邊法界門，令眾生得入，是菩薩境界；示現一切
X04n0223_p0565c02║世界無量妙莊嚴，令眾生得入，是菩薩境界；化往一
X04n0223_p0565c03║切眾生界，悉方便開悟，是菩薩境界；於如來身出菩
X04n0223_p0565c04║薩身，於菩薩身出如來身，是菩薩境界；於虗空界現
X04n0223_p0565c05║世界，於世界現虗空界，是菩薩境界；於生死界現涅
X04n0223_p0565c06║槃界，於涅槃界現生死界，是菩薩境界；於一眾生語
X04n0223_p0565c07║言中，出生一切佛法語言，是菩薩境界；以無邊身現
X04n0223_p0565c08║作一身，一身作一切差別身，是菩薩境界；以一身充
X04n0223_p0565c09║滿一切法界，是菩薩境界；於一念中，令一切眾生發
X04n0223_p0565c10║菩提心，各現無量身成等正覺，是菩薩境界。是為十。
X04n0223_p0565c11║若諸菩薩安住此法，則得如來無上大智慧境界。佛
X04n0223_p0565c12║子！菩薩摩訶薩有十種力。何等為十？所謂：深心力，不
X04n0223_p0565c13║雜一切世情故；增上深心力，不捨一切佛法故；方便
X04n0223_p0565c14║力，諸有所作究竟故；智力，了知一切心行故；願力，一
X04n0223_p0565c15║切所求令滿故；行力，盡未來際不斷故；乘力，能出生
X04n0223_p0565c16║一切乘而不捨大乘故；神變力，於一一毛孔中各各
X04n0223_p0565c17║示現一切清淨世界一切如來出興世故；菩提力，令
X04n0223_p0565c18║一切眾生發心成佛無斷絕故；轉法輪力，說一句法
X04n0223_p0565c19║悉稱一切眾生諸根、性、欲故。是為十。若諸菩薩安住
X04n0223_p0565c20║此法，則得諸佛無上一切智十力。佛子！菩薩摩訶薩
X04n0223_p0565c21║有十種無畏。何等為十？佛子！菩薩摩訶薩悉能聞持
X04n0223_p0565c22║一切言說，作如是念：設有眾生無量無邊從十方來，
X04n0223_p0565c23║以百千大法而問於我，我於彼問不見微少難可答
X04n0223_p0565c24║相；以不見故，心得無畏，究竟到彼大無畏岸，隨其所
X04n0223_p0566a01║問悉能詶對，斷其疑惑無有怯弱。是為菩薩第一無
X04n0223_p0566a02║畏。佛子！菩薩摩訶薩得如來灌頂無礙辯才，到於一
X04n0223_p0566a03║切文字言音開示祕密究竟彼岸，作如是念：設有眾
X04n0223_p0566a04║生無量無邊從十方來，以無量法而問於我，我於彼
X04n0223_p0566a05║問不見微少難可答相；以不見故，心得無畏，究竟到
X04n0223_p0566a06║彼大無畏岸，隨其所問悉能詶對，斷其疑惑無有恐
X04n0223_p0566a07║懼。是為菩薩第二無畏。佛子！菩薩摩訶薩知一切法
X04n0223_p0566a08║空，離我、離我所，無作、無作者，無知者、無命者，無養育
X04n0223_p0566a09║者、無補伽羅，離蘊、界、處，永出諸見，心如虗空，作如是
X04n0223_p0566a10║念：不見眾生有微少相能損惱我身、語、意業。何以故？
X04n0223_p0566a11║菩薩遠離我、我所故，不見諸法有少惱相；以不見故，
X04n0223_p0566a12║心得無畏，究竟到彼大無畏岸，堅固勇猛，不可沮壞。
X04n0223_p0566a13║是為菩薩第三無畏。佛子！菩薩摩訶薩神力所護，佛
X04n0223_p0566a14║力所持，住佛威儀，所行真實，無有變易，作如是念：我
X04n0223_p0566a15║不見有少分威儀令諸眾生生訶責相。以不見故，心
X04n0223_p0566a16║得無畏，於大眾中安隱說法。是為菩薩第四無畏。佛
X04n0223_p0566a17║子！菩薩摩訶薩身、語、意業皆悉清淨，鮮白柔和，遠離
X04n0223_p0566a18║眾惡，作如是念：我不自見身、語、意業而有少分可訶
X04n0223_p0566a19║責相。以不見故，心得無畏，能令眾生住於佛法。是為
X04n0223_p0566a20║菩薩第五無畏。佛子！菩薩摩訶薩，金剛力士、天、龍、夜
X04n0223_p0566a21║叉、乾闥婆、阿脩羅、帝釋、梵王、四天王等常隨侍衛，一
X04n0223_p0566a22║切如來護念不捨。菩薩摩訶薩作如是念：我不見有
X04n0223_p0566a23║眾魔外道有見眾生能來障我行菩薩道少分之相。
X04n0223_p0566a24║以不見故，心得無畏，究竟到彼大無畏岸，發歡喜心，
X04n0223_p0566b01║行菩薩行。是為菩薩第六無畏。佛子！菩薩摩訶薩已
X04n0223_p0566b02║得成就第一念根，心無忘失佛所悅可，作如是念：如
X04n0223_p0566b03║來所說成菩提道文字句法，我不於中見有少分忘
X04n0223_p0566b04║失之相。以不見故，心得無畏，受持一切如來正法，行
X04n0223_p0566b05║菩薩行。是為菩薩第七無畏。佛子！菩薩摩訶薩智慧
X04n0223_p0566b06║方便悉已通達，菩薩諸力皆得究竟，常勤教化一切
X04n0223_p0566b07║眾生，恒以願心繫佛菩提；而為悲愍眾生故，成就眾
X04n0223_p0566b08║生故，於煩惱濁世示現受生、種族尊貴、眷屬圓滿、所
X04n0223_p0566b09║欲從心、歡娛快樂，而作是念：我雖與此眷屬聚會，不
X04n0223_p0566b10║見少相而可貪著，廢我修行禪定、解脫及諸三昧、總
X04n0223_p0566b11║持、辯才、菩薩道法。何以故？菩薩摩訶薩於一切法，已
X04n0223_p0566b12║得自在到於彼岸，修菩薩行誓不斷絕，不見世間有
X04n0223_p0566b13║一境界而能惑亂菩薩道者。以不見故，心得無畏，究
X04n0223_p0566b14║竟到彼大無畏岸，以大願力於一切世界示現受生，
X04n0223_p0566b15║是為菩薩第八無畏。佛子！菩薩摩訶薩恒不忘失薩
X04n0223_p0566b16║婆若心，乘於大乘行菩薩行，以一切智大心勢力，示
X04n0223_p0566b17║現一切聲聞、獨覺寂靜威儀，作如是念：我不自見當
X04n0223_p0566b18║於二乘而取出離少分之相。以不見故，心得無畏，到
X04n0223_p0566b19║彼無上大無畏岸，普能示現一切乘道，究竟滿足平
X04n0223_p0566b20║等大乘，是為菩薩第九無畏。佛子！菩薩摩訶薩成就
X04n0223_p0566b21║一切諸白淨法，具足善根，圓滿神通，究竟住於諸佛
X04n0223_p0566b22║菩提，滿足一切諸菩薩行，於諸佛所受一切智灌頂
X04n0223_p0566b23║之記，而常化眾生行菩薩道，作如是念：我不自見有
X04n0223_p0566b24║一眾生應可成熟，而不能現諸佛自在而成熟相。以
X04n0223_p0566c01║不見故，心得無畏，究竟到彼大無畏岸，不斷菩薩行，
X04n0223_p0566c02║不捨菩薩願，隨所應化一切眾生現佛境界而化度
X04n0223_p0566c03║之，是為菩薩第十無畏。佛子！是為菩薩摩訶薩十種
X04n0223_p0566c04║無畏。若諸菩薩安住此法，則得諸佛無上大無畏，而
X04n0223_p0566c05║亦不捨菩薩無畏。佛子！菩薩摩訶薩有十種不共法。
X04n0223_p0566c06║何等為十？佛子！菩薩摩訶薩不由他教，自然修行六
X04n0223_p0566c07║波羅蜜；常樂大施，不生慳恡；恒持淨戒，無所毀犯；具
X04n0223_p0566c08║足忍辱，心不動搖；有大精進，未曾退轉；善入諸禪，永
X04n0223_p0566c09║無散亂；巧修智慧，悉除惡見。是為第一不由他教隨
X04n0223_p0566c10║順波羅蜜道修六度不共法。佛子！菩薩摩訶薩普能
X04n0223_p0566c11║攝受一切眾生，所謂：以財及法而行惠施，正念現前，
X04n0223_p0566c12║和顏愛語，其心歡喜，示如實義，令得悟解諸佛菩提，
X04n0223_p0566c13║無有憎嫌，平等利益。是為第二不由他教順四攝道
X04n0223_p0566c14║勤攝眾生不共法。佛子！菩薩摩訶薩善巧迴向，所謂：
X04n0223_p0566c15║不求果報迴向、順佛菩提迴向、不著一切世間禪定
X04n0223_p0566c16║三昧迴向、為利益一切眾生迴向、為不斷如來智慧
X04n0223_p0566c17║迴向。是為第三不由他教為諸眾生發起善根求佛
X04n0223_p0566c18║智慧不共法。佛子！菩薩摩訶薩到善巧方便究竟彼
X04n0223_p0566c19║岸，心恒顧復一切眾生，不厭世俗凡愚境界，不樂二
X04n0223_p0566c20║乘出離之道，不著己樂，唯勤化度；善能入出禪定解
X04n0223_p0566c21║脫，於諸三昧悉得自在，往來生死如遊園觀，未曾暫
X04n0223_p0566c22║起疲厭之心；或住魔宮，或為釋天、梵王、世主，一切生
X04n0223_p0566c23║處靡不於中而現其身；或於外道眾中出家，而恒遠
X04n0223_p0566c24║離一切邪見；一切世間文詞、呪術、字印、算數，乃至遊
X04n0223_p0567a01║戲、歌舞之法，悉皆示現，無不精巧；或時示作端正婦
X04n0223_p0567a02║人，智慧才能世中第一；於諸世間、出世間法，能問能
X04n0223_p0567a03║說，問答斷疑，皆得究竟；一切世間、出世間事，亦悉通
X04n0223_p0567a04║達到於彼岸，一切眾生恒來瞻仰；雖現聲聞、辟支佛
X04n0223_p0567a05║威儀，而不失大乘心；雖念念中示成正覺，而不斷菩
X04n0223_p0567a06║薩行。是為第四不由他教方便善巧究竟彼岸不共
X04n0223_p0567a07║法。佛子！菩薩摩訶薩善知權、實雙行道，智慧自在，到
X04n0223_p0567a08║於究竟。所謂：住於涅槃而示現生死，知無眾生而勤
X04n0223_p0567a09║行教化，究竟寂滅而現起煩惱，住一堅密智慧法身
X04n0223_p0567a10║而普現無量諸眾生身，常入深禪定而示受欲樂，常
X04n0223_p0567a11║遠離三界而不捨眾生，常樂法樂而現有婇女歌詠
X04n0223_p0567a12║嬉戲，雖以眾相好莊嚴其身而示受醜陋貧賤之形，
X04n0223_p0567a13║常積集眾善無諸過惡而現生地獄、畜生、餓鬼，雖已
X04n0223_p0567a14║到於佛智彼岸而亦不捨菩薩智身。菩薩摩訶薩成
X04n0223_p0567a15║就如是無量智慧，聲聞、獨覺尚不能知，何況一切童
X04n0223_p0567a16║蒙眾生！是為第五不由他教權、實雙行不共法。佛子！
X04n0223_p0567a17║菩薩摩訶薩身、口、意業隨智慧行，皆悉清淨。所謂：具
X04n0223_p0567a18║足大慈，永離殺心，乃至具足正解，無有邪見。是為第
X04n0223_p0567a19║六不由他教身、口、意業隨智慧行不共法。佛子！菩薩
X04n0223_p0567a20║摩訶薩具足大悲，不捨眾生，代一切眾生而受諸苦。
X04n0223_p0567a21║所謂：地獄苦、畜生苦、餓鬼苦。為利益故，不生勞倦，唯
X04n0223_p0567a22║專度脫一切眾生，未曾躭染五欲境界，常為精勤滅
X04n0223_p0567a23║除眾苦。是為第七不由他教常起大悲不共法。佛子！
X04n0223_p0567a24║菩薩摩訶薩常為眾生之所樂見，梵王、帝釋、四天王
X04n0223_p0567b01║等一切眾生見無厭足。何以故？菩薩摩訶薩久遠世
X04n0223_p0567b02║來，行業清淨，無有過失，是故眾生見者無厭。是為第
X04n0223_p0567b03║八不由他教一切眾生皆悉樂見不共法。佛子！菩薩
X04n0223_p0567b04║摩訶薩於薩婆若大誓莊嚴志樂堅固，雖處凡夫、聲
X04n0223_p0567b05║聞、獨覺險難之處，終不退失一切智心明淨妙寶。佛
X04n0223_p0567b06║子！如有寶珠，名：淨莊嚴，置泥潦中光色不改，能令濁
X04n0223_p0567b07║水悉皆澄淨。菩薩摩訶薩亦復如是，雖在凡愚雜濁
X04n0223_p0567b08║等處，終不失壞求一切智清淨寶心，而能令彼諸惡
X04n0223_p0567b09║眾生遠離妄見、煩惱、穢濁，得求一切智清淨心寶。是
X04n0223_p0567b10║為第九不由他教在眾難處不失一切智心寶不共
X04n0223_p0567b11║法。佛子！菩薩摩訶薩成就自覺境界智，無師自悟，究
X04n0223_p0567b12║竟自在到於彼岸，離垢法繒以冠其首，而於善友不
X04n0223_p0567b13║捨親近，於諸如來常樂尊重。是為第十不由他教得
X04n0223_p0567b14║最上法、不離善知識、不捨尊重佛不共法。佛子！是為
X04n0223_p0567b15║菩薩摩訶薩十種不共法。若諸菩薩安住其中，則得
X04n0223_p0567b16║如來無上廣大不共法。佛子！菩薩摩訶薩有十種業。
X04n0223_p0567b17║何等為十？所謂：一切世界業，悉能嚴淨故；一切諸佛
X04n0223_p0567b18║業，悉能供養故；一切菩薩業，同種善根故；一切眾生
X04n0223_p0567b19║業，悉能教化故；一切未來業，盡未來際攝取故；一切
X04n0223_p0567b20║神力業，不離一世界徧至一切世界故；一切光明業
X04n0223_p0567b21║故，放無邊色光明，一一光中有蓮華座，各有菩薩結
X04n0223_p0567b22║加趺坐而顯現故；一切三寶種不斷業，諸佛滅後守
X04n0223_p0567b23║護住持諸佛法故；一切變化業，於一切世界說法教
X04n0223_p0567b24║化諸眾生故；一切加持業，於一念中隨諸眾生心之
X04n0223_p0567c01║所欲皆為示現，令一切願悉成滿故。是為十。若諸菩
X04n0223_p0567c02║薩安住此法，則得如來無上廣大業。佛子！菩薩摩訶
X04n0223_p0567c03║薩有十種身。何等為十？所謂：不來身，於一切世間不
X04n0223_p0567c04║受生故；不去身，於一切世間求不得故；不實身，一切
X04n0223_p0567c05║世間如實得故；不虗身，以如實理示世間故；不盡身，
X04n0223_p0567c06║盡未來際無斷絕故；堅固身，一切眾魔不能壞故；不
X04n0223_p0567c07║動身，眾魔、外道不能動故；具相身，示現清淨百福相
X04n0223_p0567c08║故；無相身，法相究竟悉無相故；普至身，與三世佛同
X04n0223_p0567c09║一身故。是為十。若諸菩薩安住此法，則得如來無上
X04n0223_p0567c10║無盡之身。佛子！菩薩摩訶薩有十種身業。何等為十？
X04n0223_p0567c11║所謂：一身充滿一切世界身業；於一切眾生前悉能
X04n0223_p0567c12║示現身業；於一切趣悉能受生身業；遊行一切世界
X04n0223_p0567c13║身業；往詣一切諸佛眾會身業；能以一手普覆一切
X04n0223_p0567c14║世界身業；能以一手磨一切世界金剛圍山碎如微
X04n0223_p0567c15║塵身業；於自身中現一切佛剎成壞示於眾生身業；
X04n0223_p0567c16║以一身容受一切眾生界身業；於自身中普現一切
X04n0223_p0567c17║清淨佛剎，一切眾生於中成道身業。是為十。若諸菩
X04n0223_p0567c18║薩安住此法，則得如來無上佛業，悉能覺悟一切眾
X04n0223_p0567c19║生。佛子！菩薩摩訶薩復有十種身。何等為十？所謂：諸
X04n0223_p0567c20║波羅蜜身，悉正修行故；四攝身，不捨一切眾生故；大
X04n0223_p0567c21║悲身，代一切眾生受無量苦無疲厭故；大慈身，救護
X04n0223_p0567c22║一切眾生故；福德身，饒益一切眾生故；智慧身，與一
X04n0223_p0567c23║切佛身同一性故；法身，永離諸趣受生故；方便身，於
X04n0223_p0567c24║一切處現前故；神力身，示現一切神變故；菩提身，隨
X04n0223_p0568a01║樂、隨時成正覺故。是為十。若諸菩薩安住此法，則得
X04n0223_p0568a02║如來無上大智慧身。佛子！菩薩摩訶薩有十種語。何
X04n0223_p0568a03║等為十？所謂：柔輭語，使一切眾生皆安隱故；甘露語，
X04n0223_p0568a04║令一切眾生悉清涼故；不誑語，所有言說皆如實故；
X04n0223_p0568a05║真實語，乃至夢中無妄語故；廣大語，一切釋、梵、四天
X04n0223_p0568a06║王等皆尊敬故；甚深語，顯示法性故；堅固語，說法無
X04n0223_p0568a07║盡故；正直語，發言易了故；種種語，隨時示現故；開悟
X04n0223_p0568a08║一切眾生語，隨其欲樂令解了故。是為十。若諸菩薩
X04n0223_p0568a09║安住此法，則得如來無上微妙語。佛子！菩薩摩訶薩
X04n0223_p0568a10║有十種淨修語業。何等為十？所謂：樂聽聞如來音聲
X04n0223_p0568a11║淨修語業；樂聞說菩薩功德淨修語業；不說一切眾
X04n0223_p0568a12║生不樂聞語淨修語業；真實遠離語四過失淨修語
X04n0223_p0568a13║業；歡喜踊躍讚歎如來淨修語業；如來塔所高聲讚
X04n0223_p0568a14║佛如實功德淨修語業；以深淨心施眾生法淨修語
X04n0223_p0568a15║業；音樂歌頌讚歎如來淨修語業；於諸佛所聽聞正
X04n0223_p0568a16║法不惜身命淨修語業；捨身承事一切菩薩及諸法
X04n0223_p0568a17║師而受妙法淨修語業。是為十。佛子！若菩薩摩訶薩
X04n0223_p0568a18║以此十事淨修語業，則得十種守護。何等為十？所謂：
X04n0223_p0568a19║天王為首，一切天眾而為守護；龍王為首，一切龍眾
X04n0223_p0568a20║而為守護；夜叉王為首，乾闥婆王為首，阿脩羅王為
X04n0223_p0568a21║首，迦樓羅王為首，緊那羅王為首，摩睺羅伽王為首，
X04n0223_p0568a22║梵王為首，一一皆與自己徒眾而為守護；如來法王
X04n0223_p0568a23║為首，一切法師皆悉守護。是為十。佛子！菩薩摩訶薩
X04n0223_p0568a24║得此守護已，則能成辦十種大事。何等為十？所謂：一
X04n0223_p0568b01║切眾生皆令歡喜，一切世界悉能往詣，一切諸根皆
X04n0223_p0568b02║能了知，一切勝解悉令清淨，一切煩惱皆令除斷，一
X04n0223_p0568b03║切習氣皆令捨離，一切欲樂皆令明潔，一切深心悉
X04n0223_p0568b04║使增長，一切法界悉令周徧，一切涅槃普令明見。是
X04n0223_p0568b05║為十。佛子！菩薩摩訶薩有十種心。何等為十？所謂：如
X04n0223_p0568b06║大地心，能持、能長一切眾生諸善根故；如大海心，一
X04n0223_p0568b07║切諸佛無量無邊大智法水悉流入故；如須彌山王
X04n0223_p0568b08║心，置一切眾生於出世間最上善根處故；如摩尼寶
X04n0223_p0568b09║王心，樂欲清淨無雜染故；如金剛心，決定深入一切
X04n0223_p0568b10║法故；如金剛圍山心，諸魔、外道不能動故；如蓮華心，
X04n0223_p0568b11║一切世法不能染故；如優曇鉢華心，一切劫中難值
X04n0223_p0568b12║遇故；如淨日心，破暗障故；如虗空心，不可量故。是為
X04n0223_p0568b13║十。若諸菩薩安住其中，則得如來無上大清淨心。佛
X04n0223_p0568b14║子！菩薩摩訶薩有十種發心。何等為十？所謂：發我當
X04n0223_p0568b15║度脫一切眾生心；發我當令一切眾生除斷煩惱心；
X04n0223_p0568b16║發我當令一切眾生消滅習氣心；發我當斷除一切
X04n0223_p0568b17║疑惑心；發我當除滅一切眾生苦惱心；發我當除滅
X04n0223_p0568b18║一切惡道諸難心；發我當敬順一切如來心；發我當
X04n0223_p0568b19║善學一切菩薩所學心；發我當於一切世間一一毛
X04n0223_p0568b20║端處，現一切佛成正覺心；發我當於一切世界擊無
X04n0223_p0568b21║上法鼓，令諸眾生隨其根欲悉得悟解心。是為十。若
X04n0223_p0568b22║諸菩薩安住其中，則得如來無上大發起能事心。佛
X04n0223_p0568b23║子！菩薩摩訶薩有十種周徧心。何等為十？所謂：周徧
X04n0223_p0568b24║一切虗空心，發意廣大故；周徧一切法界心，深入無
X04n0223_p0568c01║邊故；周徧一切三世心，一念悉知故；周徧一切佛出
X04n0223_p0568c02║現心，於入胎、誕生、出家、成道、轉法輪、般涅槃悉明了
X04n0223_p0568c03║故；周徧一切眾生心，悉知根欲習氣故；周徧一切智
X04n0223_p0568c04║慧心，隨順了知法界故；周徧一切無邊心，知諸幻網
X04n0223_p0568c05║差別故；周徧一切無生心，不得諸法自性故；周徧一
X04n0223_p0568c06║切無礙心，不住自心、他心故；周徧一切自在心，一念
X04n0223_p0568c07║普現成佛故。是為十。若諸菩薩安住其中，則得無量
X04n0223_p0568c08║無上佛法周徧莊嚴。佛子！菩薩摩訶薩有十種根。何
X04n0223_p0568c09║等為十？所謂：歡喜根，見一切佛信不壞故；希望根，所
X04n0223_p0568c10║聞佛法皆悟解故；不退根，一切作事皆究竟故；安住
X04n0223_p0568c11║根，不斷一切菩薩行故；微細根，入般若波羅蜜微妙
X04n0223_p0568c12║理故；不休息根，究竟一切眾生事故；如金剛根，證知
X04n0223_p0568c13║一切諸法性故；金剛光𦦨根，普照一切佛境界故；無
X04n0223_p0568c14║差別根，一切如來同一身故；無礙際根，深入如來十
X04n0223_p0568c15║種力故。是為十。若諸菩薩安住其中，則得如來無上
X04n0223_p0568c16║大智圓滿根。佛子！菩薩摩訶薩有十種深心。何等為
X04n0223_p0568c17║十？所謂：不染一切世間法深心；不雜一切二乘道深
X04n0223_p0568c18║心；了達一切佛菩提深心；隨順一切智智道深心；不
X04n0223_p0568c19║為一切眾魔、外道所動深心；淨修一切如來圓滿智
X04n0223_p0568c20║深心；受持一切所聞法深心；不著一切受生處深心；
X04n0223_p0568c21║具足一切微細智深心；修一切諸佛法深心。是為十。
X04n0223_p0568c22║若諸菩薩安住其中，則得一切智無上清淨深心。佛
X04n0223_p0568c23║子！菩薩摩訶薩有十種增上深心。何等為十？所謂：不
X04n0223_p0568c24║退轉增上深心，積集一切善根故；離疑惑增上深心，
X04n0223_p0569a01║解一切如來密語故；正持增上深心，大願、大行所流
X04n0223_p0569a02║故；最勝增上深心，深入一切佛法故；為主增上深心，
X04n0223_p0569a03║一切佛法自在故；廣大增上深心，普入種種法門故；
X04n0223_p0569a04║上首增上深心，一切所作成辦故；自在增上深心，一
X04n0223_p0569a05║切三昧神通變化莊嚴故；安住增上深心，攝受本願
X04n0223_p0569a06║故；無休息增上深心，成熟一切眾生故。是為十。若諸
X04n0223_p0569a07║菩薩安住此法，則得一切諸佛無上清淨增上深心。
X04n0223_p0569a08║佛子！菩薩摩訶薩有十種勤修。何等為十？所謂：布施
X04n0223_p0569a09║勤修，悉捨一切，不求報故；持戒勤修，頭陀苦行，少欲
X04n0223_p0569a10║知足，無所欺故；忍辱勤修，離自、他想，忍一切惡，畢竟
X04n0223_p0569a11║不生恚害心故；精進勤修，身、語、意業未曾散亂，一切
X04n0223_p0569a12║所作皆不退轉至究竟故；禪定勤修，解脫三昧出現
X04n0223_p0569a13║神通，離一切欲、煩惱、鬬諍、諸眷屬故；智慧勤修，修習
X04n0223_p0569a14║積聚一切功德無厭倦故；大慈勤修，知諸眾生無自
X04n0223_p0569a15║性故；大悲勤修，知諸法空，普代一切眾生受苦無疲
X04n0223_p0569a16║厭故；覺悟如來十力勤修，了達無礙，示眾生故；不退
X04n0223_p0569a17║法輪勤修，轉至一切眾生心故。是為十。若諸菩薩安
X04n0223_p0569a18║住此法，則得如來無上大智慧勤修。佛子！菩薩摩訶
X04n0223_p0569a19║薩有十種決定解。何等為十？所謂：最上決定解，種植
X04n0223_p0569a20║尊重善根故；莊嚴決定解，出生種種莊嚴故；廣大決
X04n0223_p0569a21║定解，其心未曾狹劣故；寂滅決定解，能入甚深法性
X04n0223_p0569a22║故；普徧決定解，發心無所不及故；堪任決定解，能受
X04n0223_p0569a23║佛力加持故；堅固決定解，摧破一切魔業故；明斷決
X04n0223_p0569a24║定解，了知一切業報故；現前決定解，隨意能現神通
X04n0223_p0569b01║故；紹隆決定解，一切佛所得記故；自在決定解，隨意、
X04n0223_p0569b02║隨時成佛故。是為十。若諸菩薩安住此法，則得如來
X04n0223_p0569b03║無上決定解。佛子！菩薩摩訶薩有十種決定解，知諸
X04n0223_p0569b04║世界。何等為十？所謂：知一切世界入一世界；知一世
X04n0223_p0569b05║界入一切世界；知一切世界，一如來身、一蓮華座皆
X04n0223_p0569b06║悉周徧；知一切世界皆如虗空；知一切世界具佛莊
X04n0223_p0569b07║嚴；知一切世界菩薩充滿；知一切世界入一毛孔；知
X04n0223_p0569b08║一切世界入一眾生身；知一切世界，一佛菩提樹、一
X04n0223_p0569b09║佛道場皆悉周徧；知一切世界一音普徧，令諸眾生
X04n0223_p0569b10║各別了知，心生歡喜。是為十。若諸菩薩安住此法，則
X04n0223_p0569b11║得如來無上佛剎廣大決定解。佛子！菩薩摩訶薩有
X04n0223_p0569b12║十種決定解，知眾生界。何等為十？所謂：知一切眾生
X04n0223_p0569b13║界本性無實；知一切眾生界悉入一眾生身；知一切
X04n0223_p0569b14║眾生界悉入菩薩身；知一切眾生界悉入如來藏；知
X04n0223_p0569b15║一眾生身普入一切眾生界；知一切眾生界悉堪為
X04n0223_p0569b16║諸佛法器；知一切眾生界，隨其所欲，為現釋、梵、護世
X04n0223_p0569b17║身；知一切眾生界，隨其所欲，為現聲聞、獨覺寂靜威
X04n0223_p0569b18║儀；知一切眾生界，為現菩薩功德莊嚴身；知一切眾
X04n0223_p0569b19║生界，為現如來相好寂靜威儀開悟眾生。是為十。若
X04n0223_p0569b20║諸菩薩安住此法，則得如來無上大威力決定解。佛
X04n0223_p0569b21║子！菩薩摩訶薩有十種習氣。何等為十？所謂：菩提心
X04n0223_p0569b22║習氣；善根習氣；教化眾生習氣；見佛習氣；於清淨世
X04n0223_p0569b23║界受生習氣；行習氣；願習氣；波羅蜜習氣；思惟平等
X04n0223_p0569b24║法習氣；種種境界差別習氣。是為十。若諸菩薩安住
X04n0223_p0569c01║此法，則永離一切煩惱習氣，得如來大智習氣、非習
X04n0223_p0569c02║氣智。佛子！菩薩摩訶薩有十種取，以此不斷諸菩薩
X04n0223_p0569c03║行。何等為十？所謂：取一切眾生界，究竟教化故；取一
X04n0223_p0569c04║切世界，究竟嚴淨故；取如來，修菩薩行為供養故；取
X04n0223_p0569c05║善根，積集諸佛相好功德故；取大悲，滅一切眾生苦
X04n0223_p0569c06║故；取大慈，與一切眾生一切智樂故；取波羅蜜，積集
X04n0223_p0569c07║菩薩諸莊嚴故；取善巧方便，於一切處皆示現故；取
X04n0223_p0569c08║菩提，得無礙智故；略說菩薩取一切法，於一切處悉
X04n0223_p0569c09║以明智而現了故。是為十。若諸菩薩安住此取，則能
X04n0223_p0569c10║不斷諸菩薩行，得一切如來無上無所取法。佛子！菩
X04n0223_p0569c11║薩摩訶薩有十種修。何等為十？所謂：修諸波羅蜜；修
X04n0223_p0569c12║學；修慧；修義；修法；修出離；修示現；修勤行匪懈；修成
X04n0223_p0569c13║等正覺；修轉正法輪。是為十。若諸菩薩安住其中，則
X04n0223_p0569c14║得無上修修一切法。佛子！菩薩摩訶薩有十種成就
X04n0223_p0569c15║佛法。何等為十？所謂：不離善知識成就佛法；深信佛
X04n0223_p0569c16║語成就佛法；不謗正法成就佛法；以無量無盡善根
X04n0223_p0569c17║迴向成就佛法；信解如來境界無邊際成就佛法；知
X04n0223_p0569c18║一切世界境界成就佛法；不捨法界境界成就佛法；
X04n0223_p0569c19║遠離諸魔境界成就佛法；正念一切諸佛境界成就
X04n0223_p0569c20║佛法；樂求如來十力境界成就佛法。是為十。若諸菩
X04n0223_p0569c21║薩安住此法，則得成就如來無上大智慧。佛子！菩薩
X04n0223_p0569c22║摩訶薩有十種退失佛法，應當遠離。何等為十？所謂：
X04n0223_p0569c23║輕慢善知識退失佛法；畏生死苦退失佛法；厭修菩
X04n0223_p0569c24║薩行退失佛法；不樂住世間退失佛法；躭著三昧退
X04n0223_p0570a01║失佛法；執取善根退失佛法；誹謗正法退失佛法；斷
X04n0223_p0570a02║菩薩行退失佛法；樂二乘道退失佛法；嫌恨諸菩薩
X04n0223_p0570a03║退失佛法。是為十。若諸菩薩遠離此法，則入菩薩離
X04n0223_p0570a04║生道。佛子！菩薩摩訶薩有十種離生道。何等為十？所
X04n0223_p0570a05║謂：出生般若波羅蜜而恒觀察一切眾生，是為一；遠
X04n0223_p0570a06║離諸見而度脫一切見縛眾生，是為二；不念一切相
X04n0223_p0570a07║而不捨一切著相眾生，是為三；超過三界而常在一
X04n0223_p0570a08║切世界，是為四；永離煩惱而與一切眾生共居，是為
X04n0223_p0570a09║五；得離欲法而常以大悲哀愍一切著欲眾生，是為
X04n0223_p0570a10║六；常樂寂靜而恒示現一切眷屬，是為七；離世間生
X04n0223_p0570a11║而死此生彼起菩薩行，是為八；不染一切世界法而
X04n0223_p0570a12║不斷一切世間所作，是為九；諸佛菩提已現其前而
X04n0223_p0570a13║不捨菩薩一切願行，是為十。佛子！是為菩薩摩訶薩
X04n0223_p0570a14║十種離生道，出離世間，不與世共，而亦不雜二乘之
X04n0223_p0570a15║行。若諸菩薩安住此法，則得菩薩決定法
X04n0223_p0570a16║
X04n0223_p0570a17║大方廣佛新華嚴經合論卷第八十四
X04n0223_p0570a18║
X04n0223_p0570a19║音切
X04n0223_p0570a20║洽（乎甲切。）嬈（乃了切。）擲（直隻切。）酬（直由切。）嫌（戶亷切。）術（述音。）舞（文甫
X04n0223_p0570a21║切。）嬉（許其切。）醜（昌九切。）陋（漏音。）詠（為命切。）夢（莫鳳切。）讚（作幹切。）辦
X04n0223_p0570a22║（薄莧切。）諍（側迸切。）缺（傾雪切。）潦（郎道切。）迃（於音于音。）