X04n0223_p0582a06║
X04n0223_p0582a07║
X04n0223_p0582a08║
X04n0223_p0582a09║大方廣佛新華嚴經合論卷第八十七
X04n0223_p0582a10║唐于闐國三藏沙門實叉難陀譯經
X04n0223_p0582a11║唐太原方山長者李通玄造論
X04n0223_p0582a12║唐福州開元寺沙門志寧釐經合論
X04n0223_p0582a13║離世間品第三十八之七
X04n0223_p0582a14║【經】佛子菩薩摩訶薩有十種甚微細趣何等為十所
X04n0223_p0582a15║謂在母胎中示現初發菩提心乃至灌頂地在母胎
X04n0223_p0582a16║中示現住兜率天在母胎中示現初生在母胎中示
X04n0223_p0582a17║現童子地在母胎中示現處王宮在母胎中示現出
X04n0223_p0582a18║家在母胎中示現苦行往詣道場成等正覺在母胎
X04n0223_p0582a19║中示現轉法輪在母胎中示現般涅槃在母胎中示
X04n0223_p0582a20║現大微細謂一切菩薩行一切如來自在神力無量
X04n0223_p0582a21║差別門佛子是為菩薩摩訶薩在母胎中十種微細
X04n0223_p0582a22║趣若諸菩薩安住此法則得如來無上大智慧微細
X04n0223_p0582a23║趣佛子菩薩摩訶薩有十種生何等為十所謂遠離
X04n0223_p0582a24║愚癡正念正知生放大光明網普照三千大千世界
X04n0223_p0582b01║生住最後有更不受後身生不生不起生知三界如
X04n0223_p0582b02║幻生於十方世界普現身三證一切智智身生放一
X04n0223_p0582b03║切佛光明普覺悟一切眾生身生入大智觀察三昧
X04n0223_p0582b04║身生佛子菩薩生時震動一切佛剎解脫一切眾生
X04n0223_p0582b05║除滅一切惡道暎蔽一切諸魔無量菩薩皆來集會
X04n0223_p0582b06║佛子是為菩薩摩訶薩十種生為調伏眾生故如是
X04n0223_p0582b07║示現佛子菩薩摩訶薩以十事故示現微笑心自誓
X04n0223_p0582b08║何等為十所謂菩薩摩訶薩念言一切世間沒在欲
X04n0223_p0582b09║泥除我一人無能勉濟如是知已熈怡微笑心自誓
X04n0223_p0582b10║復念言一切世間煩惱所盲唯我今者具足智慧如
X04n0223_p0582b11║是知已熈怡微笑心自誓又念言我今因此假名身
X04n0223_p0582b12║故當得如來充滿三世無上法身如是知已熈怡微
X04n0223_p0582b13║笑心自誓菩薩爾時以無障礙眼徧觀十方所有梵
X04n0223_p0582b14║天乃至一切大自在天作是念言此等眾生皆自謂
X04n0223_p0582b15║為有大智力如是知已熈怡微笑心自誓菩薩爾時
X04n0223_p0582b16║觀諸眾生久種善根今皆退沒如是知已熈怡微笑
X04n0223_p0582b17║心自誓菩薩觀見世間種子所種雖少獲果甚多如
X04n0223_p0582b18║是知已熈怡微笑心自誓菩薩觀見一切眾生蒙佛
X04n0223_p0582b19║所教必得利益如是知已熈怡微笑心自誓菩薩觀
X04n0223_p0582b20║見過去世中同行菩薩染著餘事不得佛法廣大功
X04n0223_p0582b21║德如是知已熈怡微笑心自誓菩薩觀見過去世中
X04n0223_p0582b22║共同集會諸天人等至今猶在凡夫之地不能捨離
X04n0223_p0582b23║亦不疲厭如是知已熈怡微笑心自誓菩薩爾時為
X04n0223_p0582b24║一切如來光明所觸倍加欣慰熈怡微笑心自誓是
X04n0223_p0582c01║為十佛子菩薩為調伏眾生故如是示現佛子菩薩
X04n0223_p0582c02║摩訶薩以十事故示行七步何等為十所謂現菩薩
X04n0223_p0582c03║力故示行七步現施七財故示行七步滿地神願故
X04n0223_p0582c04║示行七步現超三界相故示行七步現菩薩最勝行
X04n0223_p0582c05║超過象王牛王師子王行故示行七步現金剛地相
X04n0223_p0582c06║故示行七步現欲與眾生勇猛力故示行七步現修
X04n0223_p0582c07║行七覺寶故示行七步現所得法不由他教故示行
X04n0223_p0582c08║七步現於世間最勝無比故示行七步是為十佛子
X04n0223_p0582c09║菩薩為調伏眾生故如是示現佛子菩薩摩訶薩以
X04n0223_p0582c10║十事故現處童子地何等為十所謂為現通達一切
X04n0223_p0582c11║世間文字算計圖書印璽種種業故處童子地為現
X04n0223_p0582c12║通達一切世間象馬車乘弧矢劍戟種種業故處童
X04n0223_p0582c13║子地為現通達一切世間文筆談論博弈嬉戲種種
X04n0223_p0582c14║事故處童子地為現遠離身語意業諸過失故處童
X04n0223_p0582c15║子地為現入定住涅槃門周徧十方無量世界故處
X04n0223_p0582c16║童子地為現其力超過一切天龍夜叉乾闥婆阿脩
X04n0223_p0582c17║羅迦樓羅緊那羅摩睺羅伽釋梵護世人非人等故
X04n0223_p0582c18║處童子地為現菩薩色相威光超過一切釋梵護世
X04n0223_p0582c19║故處童子地為令躭著欲樂眾生歡喜樂法故處童
X04n0223_p0582c20║子地為尊重正法勤供養佛周徧十方一切世界故
X04n0223_p0582c21║處童子地為現得佛加被蒙法光明故處童子地是
X04n0223_p0582c22║為十佛子菩薩摩訶薩現童子地已以十事故現處
X04n0223_p0582c23║王宮何等為十所謂為令宿世同行眾生善根成熟
X04n0223_p0582c24║故現處王宮為顯示菩薩善根力故現處王宮為諸
X04n0223_p0583a01║人天躭著樂具示現菩薩大威德樂具故現處王宮
X04n0223_p0583a02║順五濁世眾生心故現處王宮為現菩薩大威德力
X04n0223_p0583a03║能於深宮入三昧故現處王宮為令宿世同願眾生
X04n0223_p0583a04║滿其意故現處王宮欲令父母親戚眷屬滿所願故
X04n0223_p0583a05║現處王宮欲以妓樂出妙法音供養一切諸如來故
X04n0223_p0583a06║現處王宮欲於宮內住微妙三昧始從成佛乃至涅
X04n0223_p0583a07║槃皆示現故現處王宮為隨順守護諸佛法故現處
X04n0223_p0583a08║王宮是為十最後身菩薩如是示現處王宮已然後
X04n0223_p0583a09║出家佛子菩薩摩訶薩以十事故示現出家何等為
X04n0223_p0583a10║十所謂為厭居家故示現出家為著家眾生令捨離
X04n0223_p0583a11║故示現出家為隨順信樂聖人道故示現出家為宣
X04n0223_p0583a12║揚讚歎出家功德故示現出家為顯永離二邊見故
X04n0223_p0583a13║示現出家為令眾生離欲樂我樂故示現出家為先
X04n0223_p0583a14║現出三界相故示現出家為現自在不屬他故示現
X04n0223_p0583a15║出家為顯當得如來十力無畏法故示現出家最後
X04n0223_p0583a16║菩薩法應爾故示現出家是為十菩薩以此調伏眾
X04n0223_p0583a17║生佛子菩薩摩訶薩為十種事故示行苦行何等為
X04n0223_p0583a18║十所謂為成就劣解眾生故示行苦行為拔邪見眾
X04n0223_p0583a19║生故示行苦行為不信業報眾生令見業報故示行
X04n0223_p0583a20║苦行為隨順雜染世界法應爾故示行苦行示能忍
X04n0223_p0583a21║劬勞勤修道故示行苦行為令眾生樂求法故示行
X04n0223_p0583a22║苦行為著欲樂我樂眾生故示行苦行為顯菩薩起
X04n0223_p0583a23║行殊勝乃至最後生猶不捨勤精進故示行苦行為
X04n0223_p0583a24║令眾生樂寂靜法增長善根故示行苦行為諸天世
X04n0223_p0583b01║人諸根未熟待時成熟故示行苦行是為十菩薩以
X04n0223_p0583b02║此方便調伏一切眾生佛子菩薩摩訶薩往詣道場
X04n0223_p0583b03║有十種事何等為十所謂詣道場時照耀一切世界
X04n0223_p0583b04║詣道場時震動一切世界詣道場時於一切世界普
X04n0223_p0583b05║現其身詣道場時覺悟一切菩薩及一切宿世同行
X04n0223_p0583b06║眾生詣道場時示現道場一切莊嚴詣道場時隨諸
X04n0223_p0583b07║眾生心之所欲而為現身種種威儀及菩提樹一切
X04n0223_p0583b08║莊嚴詣道場時現見十方一切如來詣道場時舉足
X04n0223_p0583b09║下足常入三昧念念成佛無有超隔詣道場時一切
X04n0223_p0583b10║天龍夜叉乾闥婆阿脩羅迦樓羅緊那羅摩睺羅伽
X04n0223_p0583b11║釋梵護世一切諸王各不相知而興種種上妙供養
X04n0223_p0583b12║詣道場時以無礙智普觀一切諸佛如來於一切世
X04n0223_p0583b13║界修菩薩行而成正覺是為十菩薩以此教化眾生
X04n0223_p0583b14║佛子菩薩摩訶薩坐道場時有十種事何等為十所
X04n0223_p0583b15║謂坐道場時種種震動一切世界坐道場時平等照
X04n0223_p0583b16║耀一切世界坐道場時除滅一切諸惡趣苦坐道場
X04n0223_p0583b17║時令一切世界金剛所成坐道場時普現一切諸佛
X04n0223_p0583b18║如來師子之座坐道場時心如虗空無所分別坐道
X04n0223_p0583b19║場時隨其所應現身威儀坐道場時隨順安住金剛
X04n0223_p0583b20║三昧坐道場時受一切如來神力所持清淨妙處坐
X04n0223_p0583b21║道場時自善根力悉能加被一切眾生是為十佛子
X04n0223_p0583b22║菩薩摩訶薩坐道場時有十種奇特未曾有事何等
X04n0223_p0583b23║為十佛子菩薩摩訶薩坐道場時十方世界一切如
X04n0223_p0583b24║來皆現其前咸舉右手而稱讚言善哉善哉無上導
X04n0223_p0583c01║師是為第一未曾有事菩薩摩訶薩坐道場時一切
X04n0223_p0583c02║如來皆悉護念與其威力是為第二未曾有事菩薩
X04n0223_p0583c03║摩訶薩坐道場時宿世同行諸菩薩眾悉來圍遶以
X04n0223_p0583c04║種種莊嚴具恭敬供養是為第三未曾有事菩薩摩
X04n0223_p0583c05║訶薩坐道場時一切世界草木叢林諸無情物皆曲
X04n0223_p0583c06║身低影歸向道場是為第四未曾有事菩薩摩訶薩
X04n0223_p0583c07║坐道場時入三昧名觀察法界此三昧力能令菩薩
X04n0223_p0583c08║一切諸行悉得圓滿是為第五未曾有事菩薩摩訶
X04n0223_p0583c09║薩坐道場時得陀羅尼名最上離垢妙光海藏能受
X04n0223_p0583c10║一切諸佛如來大雲法雨是為第六未曾有事菩薩
X04n0223_p0583c11║摩訶薩坐道場時以威德力興上妙供具徧一切世
X04n0223_p0583c12║界供養諸佛是為第七未曾有事菩薩摩訶薩坐道
X04n0223_p0583c13║場時住最勝智悉現了知一切眾生諸根意行是為
X04n0223_p0583c14║第八未曾有事菩薩摩訶薩坐道場時入三昧名善
X04n0223_p0583c15║覺此三昧力能令其身充滿三世盡虗空界一切世
X04n0223_p0583c16║界是為第九未曾有事菩薩摩訶薩坐道場時得離
X04n0223_p0583c17║垢光明無礙大智令其身業普入三世是為第十未
X04n0223_p0583c18║曾有事佛子是為菩薩摩訶薩坐道場時十種奇特
X04n0223_p0583c19║未曾有事佛子菩薩摩訶薩坐道場時觀十種義故
X04n0223_p0583c20║示現降魔何等為十所謂為濁世眾生樂於鬬戰欲
X04n0223_p0583c21║顯菩薩威德力故示現降魔為諸天世人有懷疑者
X04n0223_p0583c22║斷彼疑故示現降魔為教化調伏諸魔軍故示現降
X04n0223_p0583c23║魔為欲令諸天世人樂軍陣者咸來聚觀心調伏故
X04n0223_p0583c24║示現降魔為顯示菩薩所有威力世無能敵故示現
X04n0223_p0584a01║降魔為欲發起一切眾生勇猛力故示現降魔為哀
X04n0223_p0584a02║愍末世諸眾生故示現降魔為欲顯示乃至道場猶
X04n0223_p0584a03║有魔軍而來觸惱此後乃得超魔境界故示現降魔
X04n0223_p0584a04║為顯煩惱業用羸劣大慈善根勢力強盛故示現降
X04n0223_p0584a05║魔為欲隨順濁惡世界所行法故示現降魔是為十
X04n0223_p0584a06║佛子菩薩摩訶薩有十種成如來力何等為十所謂
X04n0223_p0584a07║超過一切眾魔煩惱業故成如來力具足一切菩薩
X04n0223_p0584a08║行遊戲一切菩薩三昧門故成如來力具足一切菩
X04n0223_p0584a09║薩廣大禪定故成如來力圓滿一切白淨助道法故
X04n0223_p0584a10║成如來力得一切法智慧光明善思惟分別故成如
X04n0223_p0584a11║來力其身周徧一切世界故成如來力所出言音悉
X04n0223_p0584a12║與一切眾生心等故成如來力能以神力加持一切
X04n0223_p0584a13║故成如來力與三世諸佛身語意業等無有異於一
X04n0223_p0584a14║念中了三世法故成如來力得善覺知三昧具如來
X04n0223_p0584a15║十力所謂是處非處智力乃至漏盡智力故成如來
X04n0223_p0584a16║力是為十若諸菩薩具此十力則名如來應正等覺
X04n0223_p0584a17║佛子如來應正等覺轉大法輪有十種事何等為十
X04n0223_p0584a18║一者具足清淨四無畏智二者出生四辯隨順音聲
X04n0223_p0584a19║三者善能開闡四真諦相四者隨順諸佛無礙解脫
X04n0223_p0584a20║五者能令眾生心皆淨信六者所有言說皆不唐捐
X04n0223_p0584a21║能拔眾生諸苦毒箭七者大悲願力之所加持八者
X04n0223_p0584a22║隨出音聲普徧十方一切世界九者於阿僧祇劫說
X04n0223_p0584a23║法不斷十者隨所說法皆能生起根力覺道禪定解
X04n0223_p0584a24║脫三昧等法佛子諸佛如來轉於法輪有如是等無
X04n0223_p0584b01║量種事佛子如來應正等覺轉法輪時以十事故於
X04n0223_p0584b02║眾生心中種白淨法無空過者何等為十所謂過去
X04n0223_p0584b03║願力故大悲所持故不捨眾生故智慧自在隨其所
X04n0223_p0584b04║樂為說法故必應其時未曾失故隨其所宜無妄說
X04n0223_p0584b05║故知三世智善了知故其身最勝無與等故言辭自
X04n0223_p0584b06║在無能測故智慧自在隨所發言悉開悟故是為十
X04n0223_p0584b07║佛子如來應正等覺作佛事已觀十種義故示般涅
X04n0223_p0584b08║槃何等為十所謂示一切行實無常故示一切有為
X04n0223_p0584b09║非安隱故示大涅槃是安隱處無怖畏故以諸人天
X04n0223_p0584b10║樂著色身為現色身是無常法令其願住淨法身故
X04n0223_p0584b11║示無常力不可轉故示一切有為不隨心住不自在
X04n0223_p0584b12║故示一切三有皆如幻化不堅牢故示涅槃性究竟
X04n0223_p0584b13║堅牢不可壞故示一切法無生無起而有聚集散壞
X04n0223_p0584b14║相故佛子諸佛世尊作佛事已所願滿已轉法輪已
X04n0223_p0584b15║應化度者皆化度已有諸菩薩應受尊號成記莂已
X04n0223_p0584b16║法應如是入於不變大般涅槃佛子是為如來應正
X04n0223_p0584b17║等覺觀十義故示般涅槃。
X04n0223_p0584b18║【論】第六爾時普賢菩薩告普慧菩薩等已下至第
X04n0223_p0584b19║五十九卷中二千答後佛子是為如來應正等覺
X04n0223_p0584b20║觀十義故示般涅槃此一段普賢菩薩有二千答
X04n0223_p0584b21║其所答法一一有十法其文一一自具不煩解釋
X04n0223_p0584b22║但如說修行是為正說分。
X04n0223_p0584b23║【經】佛子此法門名菩薩廣大清淨行無量諸佛所共
X04n0223_p0584b24║宣說能令智者了無量義皆生歡喜令一切菩薩大
X04n0223_p0584c01║願大行皆得相續佛子若有眾生得聞此法聞已信
X04n0223_p0584c02║解解已修行必得疾成阿耨多羅三藐三菩提何以
X04n0223_p0584c03║故以如說修行故佛子若諸菩薩不如說行當知是
X04n0223_p0584c04║人於佛菩提則為永離是故菩薩應如說行佛子此
X04n0223_p0584c05║一切菩薩功德行處決定義華普入一切法普生一
X04n0223_p0584c06║切智超諸世間離二乘道不與一切諸眾生共悉能
X04n0223_p0584c07║照了一切法門增長眾生出世善根離世間法門品
X04n0223_p0584c08║應尊重應聽受應誦持應思惟應願樂應修行若能
X04n0223_p0584c09║如是當知是人疾得阿耨多羅三藐三菩提。
X04n0223_p0584c10║【論】第七佛子此法門已下至三藐三菩提有十二
X04n0223_p0584c11║行半經是付囑流通此品法門分。
X04n0223_p0584c12║【經】說此品時佛神力故及此法門法如是故十方無
X04n0223_p0584c13║量無邊阿僧祇世界皆大震動大光普照爾時十方
X04n0223_p0584c14║諸佛皆現普賢菩薩前讚言善哉善哉佛子乃能說
X04n0223_p0584c15║此諸菩薩摩訶薩功德行處決定義華普入一切佛
X04n0223_p0584c16║法出世間法門品佛子汝已善學此法善說此法汝
X04n0223_p0584c17║以威力護持此法我等諸佛悉皆隨喜如我等諸佛
X04n0223_p0584c18║隨喜於汝一切諸佛悉亦如是佛子我等諸佛悉共
X04n0223_p0584c19║同心護持此經令現在未來諸菩薩眾未曾聞者皆
X04n0223_p0584c20║當得聞爾時普賢菩薩摩訶薩承佛神力觀察十方
X04n0223_p0584c21║一切大眾暨于法界而說頌言。
X04n0223_p0584c22║【論】第八說此品時已下至頌有十一行經明法威
X04n0223_p0584c23║動地十方諸佛皆悉現前稱讚普賢所說之法佛
X04n0223_p0584c24║共守護此法分。
X04n0223_p0585a01║【經】於無量劫修苦行從無量佛正法生
X04n0223_p0585a02║令無量眾住菩提彼無等行聽我說
X04n0223_p0585a03║供無量佛而捨著廣度羣生不作想
X04n0223_p0585a04║求佛功德心無依彼勝妙行我今說
X04n0223_p0585a05║離三界魔煩惱業具聖功德最勝行
X04n0223_p0585a06║滅諸癡惑心寂然我今說彼所行道
X04n0223_p0585a07║永離世間諸誑幻種種變化示眾生
X04n0223_p0585a08║心生住滅現眾事說彼所能令眾喜
X04n0223_p0585a09║見諸眾生生老死煩惱憂橫所纏迫
X04n0223_p0585a10║欲令解脫教發心彼功德行應聽受
X04n0223_p0585a11║施戒忍進禪智慧方便慈悲喜捨等
X04n0223_p0585a12║百千萬劫常修行彼人功德仁應聽
X04n0223_p0585a13║千萬億劫求菩提所有身命皆無恡
X04n0223_p0585a14║願益羣生不為己彼慈愍行我今說
X04n0223_p0585a15║無量億劫演其德如海一滴未為少
X04n0223_p0585a16║功德無比不可喻以佛威神今略說
X04n0223_p0585a17║【論】第九於無量劫修苦行已下一段頌有十六行
X04n0223_p0585a18║都歎能發大菩提心所行慈悲願行之人功德廣
X04n0223_p0585a19║大無比分。
X04n0223_p0585a20║【經】其心不高下求道無厭倦普使諸眾生
X04n0223_p0585a21║住善增淨法智慧普饒益如樹如河泉
X04n0223_p0585a22║亦如於大地一切所依處菩薩如蓮華
X04n0223_p0585a23║慈根安隱莖智慧為眾藥戒品為香潔
X04n0223_p0585a24║佛放法光明令彼得開敷不著有為水
X04n0223_p0585b01║見者皆欣樂菩薩妙法樹生於直心地
X04n0223_p0585b02║信種慈悲根智慧以為身方便為枝榦
X04n0223_p0585b03║五度為繁密定葉神通華一切智為果
X04n0223_p0585b04║最上力為蔦垂陰覆三界菩薩師子王
X04n0223_p0585b05║白淨法為身四諦為其足正念以為頸
X04n0223_p0585b06║慈眼智慧首頂繫解脫繒勝義空谷中
X04n0223_p0585b07║吼法怖眾魔菩薩為商主普見諸羣生
X04n0223_p0585b08║在生死曠野煩惱險惡處魔賊之所攝
X04n0223_p0585b09║癡盲失正道示其正直路令之無畏城
X04n0223_p0585b10║菩薩見眾生三毒煩惱病種種諸苦惱
X04n0223_p0585b11║長夜所煎迫為發大悲心廣說對治門
X04n0223_p0585b12║八萬四千種滅除眾苦患菩薩為法王
X04n0223_p0585b13║正道化眾生令遠惡修善專求佛功德
X04n0223_p0585b14║一切諸佛所灌頂受尊記廣施眾聖財
X04n0223_p0585b15║菩提分珍寶菩薩轉法輪如佛之所轉
X04n0223_p0585b16║戒轂三昧輞智莊慧為劒既破煩惱賊
X04n0223_p0585b17║亦殄眾魔怨一切諸外道見之無不散
X04n0223_p0585b18║菩薩智慧海深廣無涯際正法味盈洽
X04n0223_p0585b19║覺分寶充滿大心無邊岸一切智為潮
X04n0223_p0585b20║眾生莫能測說之不可盡菩薩須彌山
X04n0223_p0585b21║超出於世間神通三昧峯大心安不動
X04n0223_p0585b22║若有親近者同其智慧色迥絕眾境界
X04n0223_p0585b23║一切無不覩菩薩如金剛志求一切智
X04n0223_p0585b24║信心及苦行堅固不可動其心無所畏
X04n0223_p0585c01║饒益諸羣生眾魔與煩惱一切悉摧滅
X04n0223_p0585c02║菩薩大慈悲譬如重密雲三明發電光
X04n0223_p0585c03║神足震雷音普以四辯才雨八功德水
X04n0223_p0585c04║潤洽於一切令除煩惱熱菩薩正法城
X04n0223_p0585c05║般若以為牆慚媿為深壍智慧為却敵
X04n0223_p0585c06║廣開解脫門正念恒防守四諦坦王道
X04n0223_p0585c07║六通集兵仗復建大法幢周迴徧其下
X04n0223_p0585c08║三有諸魔眾一切無能入菩薩迦樓羅
X04n0223_p0585c09║如意為堅足方便勇猛翅慈悲明淨眼
X04n0223_p0585c10║住一切智樹觀三有大海搏撮天人龍
X04n0223_p0585c11║安置涅槃岸菩薩正法日出現於世間
X04n0223_p0585c12║戒品圓滿輪神足速疾行照以智慧光
X04n0223_p0585c13║長諸根力藥滅除煩惱闇消竭愛欲海
X04n0223_p0585c14║菩薩智光月法界以為輪遊於畢竟空
X04n0223_p0585c15║世間無不見三界識心內隨時有增減
X04n0223_p0585c16║二乘星宿中一切無儔匹菩薩大法王
X04n0223_p0585c17║功德莊嚴身相好皆具足人天悉瞻仰
X04n0223_p0585c18║方便清淨目智慧金剛杵於法得自在
X04n0223_p0585c19║以道化羣生菩薩大梵王自在超三有
X04n0223_p0585c20║業惑悉皆斷慈捨靡不具處處示現身
X04n0223_p0585c21║開悟以法音於彼三界中拔諸邪見根
X04n0223_p0585c22║菩薩自在天超過生死地境界常清淨
X04n0223_p0585c23║智慧無退轉絕彼下乘道受諸灌頂法
X04n0223_p0585c24║功德智慧具名稱靡不聞菩薩智慧心
X04n0223_p0586a01║清淨如虗空無性無依處一切不可得
X04n0223_p0586a02║有大自在力能成世間事自具清淨行
X04n0223_p0586a03║令眾生亦然菩薩方便地饒益諸眾生
X04n0223_p0586a04║菩薩慈悲水浣滌諸煩惱菩薩智慧火
X04n0223_p0586a05║燒諸惑習薪菩薩無住風遊行三有空
X04n0223_p0586a06║菩薩如珍寶能濟貧窮厄菩薩如金剛
X04n0223_p0586a07║能摧顛倒見菩薩如纓絡莊嚴三有身
X04n0223_p0586a08║菩薩如摩尼增長一切行菩薩德如華
X04n0223_p0586a09║常發菩提分菩薩願如鬘恒繫眾生首
X04n0223_p0586a10║菩薩淨戒香堅持無缺犯菩薩智塗香
X04n0223_p0586a11║普熏於三界菩薩力如帳能遮煩惱塵
X04n0223_p0586a12║菩薩智如幢能摧我慢敵妙行為繒綵
X04n0223_p0586a13║莊嚴於智慧慚媿作衣服普覆諸羣生
X04n0223_p0586a14║菩薩無礙乘巾之出三界菩薩大力象
X04n0223_p0586a15║其心善調伏菩薩神足馬騰步超諸有
X04n0223_p0586a16║菩薩說法龍普雨眾生心菩薩優曇華
X04n0223_p0586a17║世間難值遇菩薩大勇將眾魔悉降伏
X04n0223_p0586a18║菩薩轉法輪如佛之所轉菩薩燈破闇
X04n0223_p0586a19║眾生見正道菩薩功德河恒順正道流
X04n0223_p0586a20║菩薩精進橋廣度諸羣品大智與弘誓
X04n0223_p0586a21║共作堅牢船引接諸眾生安置菩提岸
X04n0223_p0586a22║菩薩遊戲園真實樂眾生菩薩解脫華
X04n0223_p0586a23║莊嚴智宮殿菩薩如妙藥滅除煩惱病
X04n0223_p0586a24║菩薩如雪山出生智慧藥菩薩等於佛
X04n0223_p0586b01║覺悟諸羣生佛心豈有他正覺覺世間
X04n0223_p0586b02║如佛之所來菩薩如是來亦如一切智
X04n0223_p0586b03║以智入普門菩薩善開導一切諸羣生
X04n0223_p0586b04║菩薩自然覺一切智境界菩薩無量力
X04n0223_p0586b05║世間莫能壞菩薩無畏智知眾生及法
X04n0223_p0586b06║一切諸世間色相各差別音聲及名字
X04n0223_p0586b07║悉能分別知雖離於名色而現種種相
X04n0223_p0586b08║一切諸眾生莫能測其道如是等功德
X04n0223_p0586b09║菩薩悉成就了性皆無性有無無所著
X04n0223_p0586b10║如是一切智無盡無所依我今當演說
X04n0223_p0586b11║令眾生歡喜雖知諸法相如幻悉空寂
X04n0223_p0586b12║而以悲願心及佛威神力現神通變化
X04n0223_p0586b13║種種無量事如是諸功德汝等應聽受
X04n0223_p0586b14║一身能示現無量差別身無心無境界
X04n0223_p0586b15║普應一切眾一音中具演一切諸言音
X04n0223_p0586b16║眾生語言法隨類皆能作永離煩惱身
X04n0223_p0586b17║而現自在身知法不可說而作種種說
X04n0223_p0586b18║其心常寂滅清淨如虗空而普莊嚴剎
X04n0223_p0586b19║示現一切眾於身無所著而能示現身
X04n0223_p0586b20║一切世間中隨應而受生雖生一切處
X04n0223_p0586b21║亦不住受生知身如虗空種種隨心現
X04n0223_p0586b22║菩薩身無邊普現一切處常恭敬供養
X04n0223_p0586b23║最勝兩足尊香華眾妓樂幢幡及寶蓋
X04n0223_p0586b24║恒以深淨心供養於諸佛不離一佛會
X04n0223_p0586c01║普在諸佛所於彼大眾中問難聽受法
X04n0223_p0586c02║聞法入三昧一一無量門起定亦復然
X04n0223_p0586c03║示現無窮盡智慧巧方便了世皆如幻
X04n0223_p0586c04║而能現世間無邊諸幻法示現種種色
X04n0223_p0586c05║亦現心及語入諸想網中而恒無所著
X04n0223_p0586c06║或現初發心利益於世間或現久修行
X04n0223_p0586c07║廣大無邊際施戒忍精進禪定及智慧
X04n0223_p0586c08║四梵四攝等一切最勝法或現行成滿
X04n0223_p0586c09║得忍無分別或現一生繫諸佛與灌頂
X04n0223_p0586c10║或現聲聞相或復現緣覺處處般涅槃
X04n0223_p0586c11║不捨菩提行或現為帝釋或現為梵王
X04n0223_p0586c12║或天女圍遶或時獨宴默或現為比丘
X04n0223_p0586c13║寂靜調其心或現自在王統理世間法
X04n0223_p0586c14║或現巧術女或現修苦行或現受五欲
X04n0223_p0586c15║或現入諸禪或現初始生或少或老死
X04n0223_p0586c16║若有思議者心疑發狂亂或現在天宮
X04n0223_p0586c17║或現始降神或入或住胎成佛轉法輪
X04n0223_p0586c18║或生或涅槃或現入學堂或在婇女中
X04n0223_p0586c19║或離俗修禪或坐菩提樹自然成正覺
X04n0223_p0586c20║或現轉法輪或現始求道或現為佛身
X04n0223_p0586c21║宴坐無量剎或修不退道積集菩提具
X04n0223_p0586c22║深入無數劫皆悉到彼岸無量劫一念
X04n0223_p0586c23║一念無量劫一切劫非劫為世示現劫
X04n0223_p0586c24║無來無積集成就諸劫事於一微塵中
X04n0223_p0587a01║普見一切佛十方一切處無處而不有
X04n0223_p0587a02║國土眾生法次第悉皆見經無量劫數
X04n0223_p0587a03║究竟不可盡菩薩知眾生廣大無有邊
X04n0223_p0587a04║彼一眾生身無量因緣起如知一無量
X04n0223_p0587a05║一切悉亦然隨其所通達教諸未學者
X04n0223_p0587a06║悉知眾生根上中下不同亦知根轉移
X04n0223_p0587a07║應化不應化一根一切根展轉因緣力
X04n0223_p0587a08║微細各差別次第無錯亂又知其欲解
X04n0223_p0587a09║一切煩惱習亦知去來今所有諸心行
X04n0223_p0587a10║了達一切行無來亦無去既知其行已
X04n0223_p0587a11║為說無上法雜染清淨行種種悉了知
X04n0223_p0587a12║一念得菩提成就一切智住佛不思議
X04n0223_p0587a13║究竟智慧心一念悉能知一切眾生行
X04n0223_p0587a14║菩薩神通智功力已自在能於一念中
X04n0223_p0587a15║往詣無邊剎如是速疾往盡於無數劫
X04n0223_p0587a16║無處而不周莫動毫端分譬如工巧師
X04n0223_p0587a17║示現種種色於彼幻中求無色無非色
X04n0223_p0587a18║菩薩亦如是以方便智幻種種皆示現
X04n0223_p0587a19║充滿於世間譬如淨日月皎鏡在虗空
X04n0223_p0587a20║影現於眾水不為水所雜菩薩淨法輪
X04n0223_p0587a21║當知亦如是現世間心水不為世所雜
X04n0223_p0587a22║如人睡夢中造作種種事雖經億千歲
X04n0223_p0587a23║一夜未終盡菩薩住法性示現一切事
X04n0223_p0587a24║無量劫可極一念智無盡譬如山谷中
X04n0223_p0587b01║及以宮殿間種種皆響應而實無分別
X04n0223_p0587b02║菩薩住法性能以自在智廣出隨類音
X04n0223_p0587b03║亦復無分別如有見陽𦦨想之以為水
X04n0223_p0587b04║馳逐不得飲展轉更增渴眾生煩惱心
X04n0223_p0587b05║應知亦如是菩薩起慈愍救之令出離
X04n0223_p0587b06║觀色如聚沫受如水上泡想如熱時𦦨
X04n0223_p0587b07║諸行如芭蕉心識猶如幻示現種種事
X04n0223_p0587b08║如是知諸蘊智者無所著諸處悉空寂
X04n0223_p0587b09║如機關動轉諸界性永離妄現於世間
X04n0223_p0587b10║菩薩住真實寂滅第一義種種廣宣暢
X04n0223_p0587b11║而心無所依無來亦無去亦復無有住
X04n0223_p0587b12║煩惱業苦因三種恒流轉緣起非有無
X04n0223_p0587b13║非實亦非虗如是入中道說之無所著
X04n0223_p0587b14║能於一念中普現三世心欲色無色界
X04n0223_p0587b15║一切種種事隨順三律儀演說三解脫
X04n0223_p0587b16║建立三乘道成就一切智了達處非處
X04n0223_p0587b17║諸業及諸根界解與禪定一切至處道
X04n0223_p0587b18║宿命念天眼滅除一切惑知佛十種力
X04n0223_p0587b19║而未能成就了達諸法空而常求妙法
X04n0223_p0587b20║不與煩惱合而亦不盡漏廣知出離道
X04n0223_p0587b21║而以度眾生於此得無畏不捨修諸行
X04n0223_p0587b22║無謬無違道亦不失正念精進欲三昧
X04n0223_p0587b23║覺慧無損減三聚皆清淨三世悉明達
X04n0223_p0587b24║大慈愍眾生一切無障礙由入此法門
X04n0223_p0587c01║得成如是行我說其少分功德莊嚴義
X04n0223_p0587c02║窮於無數劫說彼行無盡我今說少分
X04n0223_p0587c03║如大地一塵依於佛智住起於奇特想
X04n0223_p0587c04║修行最勝行具足大慈悲精勤自安隱
X04n0223_p0587c05║教化諸含識安住淨戒中具諸授記行
X04n0223_p0587c06║能入佛功德眾生行及剎劫世悉亦知
X04n0223_p0587c07║無有疲厭想差別智總持通達真實義
X04n0223_p0587c08║思惟說無比寂靜等正覺發於普賢心
X04n0223_p0587c09║及修其行願慈悲因緣力趣道意清淨
X04n0223_p0587c10║修行波羅蜜究竟隨覺智證知力自在
X04n0223_p0587c11║成無上菩提成就平等智演說最勝法
X04n0223_p0587c12║能持具妙辯逮得法王處遠離於諸著
X04n0223_p0587c13║演說心平等出生於智慧變化得菩提
X04n0223_p0587c14║住持一切劫智者大欣慰深入及依止
X04n0223_p0587c15║無畏無疑惑了達不思議巧密善分別
X04n0223_p0587c16║善入諸三昧普見智境界究竟諸解脫
X04n0223_p0587c17║遊戲諸通明纏縛悉永離園林恣遊處
X04n0223_p0587c18║白法為宮殿諸行可欣樂現無量莊嚴
X04n0223_p0587c19║於世心無動深心善觀察妙辯能開演
X04n0223_p0587c20║清淨菩提印智光照一切所住無等比
X04n0223_p0587c21║其心不下劣立志如大山種德若深海
X04n0223_p0587c22║如實安住法被甲誓願心發起於大事
X04n0223_p0587c23║究竟無能壞得授菩提記安住廣大心
X04n0223_p0587c24║祕藏無窮盡覺悟一切法世智皆自在
X04n0223_p0588a01║妙用無障礙眾生一切剎及以種種法
X04n0223_p0588a02║身願與境界智慧神通等示現於世間
X04n0223_p0588a03║無量百千億遊戲及境界自在無能制
X04n0223_p0588a04║力無畏不共一切業莊嚴諸身及身業
X04n0223_p0588a05║語及淨修語以得守護故成辦十種事
X04n0223_p0588a06║菩薩心初發及以心周徧諸根無散動
X04n0223_p0588a07║獲得最勝根深心增勝心遠離於諂誑
X04n0223_p0588a08║種種決定解普入於世間捨彼煩惱習
X04n0223_p0588a09║取茲最勝道巧修使圓滿逮成一切智
X04n0223_p0588a10║離退入正位決定證寂滅出生佛法道
X04n0223_p0588a11║成就功德號道及無量道乃至莊嚴道
X04n0223_p0588a12║次第善安住悉皆無所著手足及腹藏
X04n0223_p0588a13║金剛以為心被以慈哀甲具足眾器仗
X04n0223_p0588a14║智首明達眼菩提行為耳清淨戒為鼻
X04n0223_p0588a15║滅闇無障礙辯才以為舌無處不至身
X04n0223_p0588a16║最勝智為心行住修諸業道場師子坐
X04n0223_p0588a17║梵臥空為住所行及觀察普照如來境
X04n0223_p0588a18║徧觀眾生行奮迅及哮吼離貪行淨施
X04n0223_p0588a19║捨慢持淨戒不瞋常忍辱不懈恒精進
X04n0223_p0588a20║禪定得自在智慧無所行慈濟悲無倦
X04n0223_p0588a21║喜法捨煩惱於諸境界中知義亦知法
X04n0223_p0588a22║福德悉成滿智慧如利劍普照樂多聞
X04n0223_p0588a23║明了趣向法知魔及魔道誓願咸捨離
X04n0223_p0588a24║見佛與佛業發心皆攝取離慢修智慧
X04n0223_p0588b01║不為魔力持為佛所攝持亦為法所持
X04n0223_p0588b02║現住兜率天又現彼命終示現住母胎
X04n0223_p0588b03║亦現微細趣現生及微笑亦現行七步
X04n0223_p0588b04║示修眾技術亦示處深宮出家修苦行
X04n0223_p0588b05║往詣於道場端坐放光明覺悟諸羣生
X04n0223_p0588b06║降魔成正覺轉無上法輪所現悉已終
X04n0223_p0588b07║入於大涅槃彼諸菩薩行無量劫修習
X04n0223_p0588b08║廣大無有邊我今說少分雖令無量眾
X04n0223_p0588b09║安住佛功德眾生及法中畢竟無所取
X04n0223_p0588b10║具足如是行遊戲諸神通毛端置眾剎
X04n0223_p0588b11║經於億千劫掌持無量剎徧往身無倦
X04n0223_p0588b12║還來置本處眾生不知覺菩薩以一切
X04n0223_p0588b13║種種莊嚴剎置於一毛孔真實悉令見
X04n0223_p0588b14║復以一毛孔普納一切海大海無增減
X04n0223_p0588b15║眾生不嬈害無量鐵圍山手執碎為塵
X04n0223_p0588b16║一塵下一剎盡此諸塵數以此諸塵剎
X04n0223_p0588b17║復更抹為塵如是塵可知菩薩智難量
X04n0223_p0588b18║於一毛孔中放無量光明日月星宿光
X04n0223_p0588b19║摩尼珠火光及以諸天光一切皆暎蔽
X04n0223_p0588b20║滅諸惡道苦為說無上法一切諸世間
X04n0223_p0588b21║種種差別音菩薩以一音一切皆能演
X04n0223_p0588b22║決定分別說一切諸佛法普使諸羣生
X04n0223_p0588b23║聞之大歡喜過去一切劫安置未來今
X04n0223_p0588b24║未來現在劫迴置過去世示現無量剎
X04n0223_p0588c01║燒然及成住一切諸世間悉在一毛孔
X04n0223_p0588c02║去來及現在一切十方佛靡不於身中
X04n0223_p0588c03║分明而顯現深知變化法善應眾生心
X04n0223_p0588c04║示現種種身而皆無所著或現於六趣
X04n0223_p0588c05║一切眾生身釋梵護世身諸天人眾身
X04n0223_p0588c06║聲聞緣覺身諸佛如來身或現菩薩身
X04n0223_p0588c07║修行一切智善入輭中上眾生諸想網
X04n0223_p0588c08║示現成菩提及以諸佛剎了知諸想網
X04n0223_p0588c09║於想得自在示修菩薩行一切方便事
X04n0223_p0588c10║示現如是等廣大諸神變如是諸境界
X04n0223_p0588c11║舉世莫能知雖現無所現究竟轉增上
X04n0223_p0588c12║隨順眾生心令行真實道身語及與心
X04n0223_p0588c13║平等如虗空淨戒為塗香眾行為衣服
X04n0223_p0588c14║法繒嚴淨髻一切智摩尼功德靡不周
X04n0223_p0588c15║灌頂昇王位波羅蜜為輪諸通以為象
X04n0223_p0588c16║神足以為馬智慧為明珠妙行為婇女
X04n0223_p0588c17║四攝主藏神方便為主兵菩薩轉輪王
X04n0223_p0588c18║三昧為城郭空寂為宮殿慈甲智慧劒
X04n0223_p0588c19║念弓明利箭高張神力蓋逈建智慧幢
X04n0223_p0588c20║忍力不動搖直破魔王軍總持為平地
X04n0223_p0588c21║眾行為河水淨智為涌泉妙慧作樹林
X04n0223_p0588c22║空為澄淨池覺分菡萏華神力自莊嚴
X04n0223_p0588c23║三昧常娛樂思惟為婇女甘露為美食
X04n0223_p0588c24║解脫味為漿遊戲於三乘此諸菩薩行
X04n0223_p0589a01║微妙轉增上無量劫修行其心不厭足
X04n0223_p0589a02║供養一切佛嚴淨一切剎普令一切眾
X04n0223_p0589a03║安住一切智一切剎微塵悉可知其數
X04n0223_p0589a04║一切虗空界一沙可度量一切眾生心
X04n0223_p0589a05║念念可數知佛子諸功德說之不可盡
X04n0223_p0589a06║欲具此功德及諸上妙法欲使諸眾生
X04n0223_p0589a07║離苦常安樂欲令身語意悉與諸佛等
X04n0223_p0589a08║應發金剛心學此功德行
X04n0223_p0589a09║【論】第十其心不高下已下五言頌直至卷末有二
X04n0223_p0589a10║百七行半頌以諸譬喻頌諸菩薩大悲饒益及所
X04n0223_p0589a11║修法門如經自具一一分明但有發菩提心者皆
X04n0223_p0589a12║應頂敬誦持以用莊嚴身口意業以成法身大智
X04n0223_p0589a13║大悲行願之門成就佛果普賢大用此離世間品
X04n0223_p0589a14║是佛果之後普賢恒行普印十方無休息也如善
X04n0223_p0589a15║財見慈氏如來慈氏如來却令見文殊師利又聞
X04n0223_p0589a16║普賢名善財起無量十大願雲方見自身入普賢
X04n0223_p0589a17║身此品同彼。
X04n0223_p0589a18║
X04n0223_p0589a19║大方廣佛新華嚴經合論卷第八十七
X04n0223_p0589a20║
X04n0223_p0589a21║音切
X04n0223_p0589a22║勉（免音）。怡（與之切）。圖（徒音）。璽（斯氏切）。戟（居逆切）。劬（具于切）。陣（直刃切）。
X04n0223_p0589a23║暨（巨義切）。轂（谷音）。輞（扶紡切）。壍（七豔切）。杵（昌呂切）。浣（胡管切）。滌（徒力
X04n0223_p0589a24║切）。厄（迂革切）。薪（新音）。宴（於甸切）。泡（浦毛切）。沫（莫括切）。芭（伯加切）。蕉
X04n0223_p0589b01║（即消切）。脛（胡頂切）。恣（精四切）。臟（才浪切）。哮（呼交切）。吼（呼口切）。菡（乎感
X04n0223_p0589b02║切）。萏（徒感切）。漿（子羊切）。殄（徒典切）。弧（戶吳切）。矢（式視切）。蔦（都了切）。