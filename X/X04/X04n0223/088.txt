X04n0223_p0589b03║
X04n0223_p0589b04║
X04n0223_p0589b05║
X04n0223_p0589b06║大方廣佛新華嚴經合論卷第八十八
X04n0223_p0589b07║唐于闐國三藏沙門實叉難陀譯經
X04n0223_p0589b08║唐太原方山長者李通玄造論
X04n0223_p0589b09║唐福州開元寺沙門志寧釐經合論
X04n0223_p0589b10║【論】第十會，在給孤獨園說法界門。
X04n0223_p0589b11║入法界品第三十九之一
X04n0223_p0589b12║【論】將釋此品，六門分別：一、釋品名目，二、釋品來意，
X04n0223_p0589b13║三、釋如來所居之處，四、釋說法之主，五、釋所集之
X04n0223_p0589b14║眾意，六、隨文釋義。一、釋品名目者。此品何故名為
X04n0223_p0589b15║入法界品？明信樂者，從迷創達，名之為入。身心境
X04n0223_p0589b16║界，性自無依，名之為法。一多通徹真假，是非障亡，
X04n0223_p0589b17║名之為界。又純與智俱，非情識境，名之為法界。又
X04n0223_p0589b18║達無明識種，純為智用，不屬迷收，是無依智之境
X04n0223_p0589b19║界，名為法界。又以智體無依，無方不徧，普見真俗，
X04n0223_p0589b20║總不思議，毛孔身塵，參羅眾像，無邊境界，佛剎重
X04n0223_p0589b21║重，智凡同體，境像相入，名為法界。又一塵之內，普
X04n0223_p0589b22║含眾剎，無空不徧，無剎不該不壞，報境重重，法無
X04n0223_p0589b23║不真，通理徹事，名為法界。又以一妙音徧聞剎海，
X04n0223_p0589b24║以一纖毫量等無方，以大小見亡，物我同體，識謝
X04n0223_p0589c01║情滅，智通無礙，名為入法界。此約智境普名，勿依
X04n0223_p0589c02║肉眼情識所見。二、釋品來意者。明前有自己如來
X04n0223_p0589c03║出現，又明心無所染，名離世間。此乃純是法界，無
X04n0223_p0589c04║虗妄界，以是此品來也。此品是一切諸佛成道之
X04n0223_p0589c05║己，智之常果，無始無終，亦是前之五位進修，以此
X04n0223_p0589c06║為體。至此慣習滿故，任智施為，還源本法也。三、釋
X04n0223_p0589c07║如來所居之處者。問：何故前之餘會之首，皆云不
X04n0223_p0589c08║離菩提之場普光明殿？又三會同居普光明殿，此
X04n0223_p0589c09║之法界一會，何故不同前會，直言爾時世尊在室
X04n0223_p0589c10║羅筏國逝多林給孤獨園者，何意？答曰：為明前普
X04n0223_p0589c11║光明殿說十信心，以次說十住十行等五位六位
X04n0223_p0589c12║昇道之門，為不離菩提體上而有進修，故言不離
X04n0223_p0589c13║菩提場如來成正覺之體，恐失經之本意，故須重
X04n0223_p0589c14║敘。三會同在普光明殿者，明信進五位修行已終，
X04n0223_p0589c15║不移普光明根本不動智體，為智境非妄情故，時
X04n0223_p0589c16║亦不遷剎那之際。此法界會直言在室羅筏國逝
X04n0223_p0589c17║多林園，明前約位昇進已終，此會明自己成佛果
X04n0223_p0589c18║滿度眾生之行，故在人間國邑園林。又化二乘聲
X04n0223_p0589c19║聞緣覺及淨土菩薩，即純以自在法界為體，不立
X04n0223_p0589c20║五位菩提及行可修，亦無差別智普賢願行可學，
X04n0223_p0589c21║總是佛果已滿、普賢行已周，恒徧十方利眾生法，
X04n0223_p0589c22║不須和會，以此直言逝多園。如眾流入海諸河名
X04n0223_p0589c23║亡，但以法界為名，不同已前五位昇進和會行相
X04n0223_p0589c24║故。在室羅筏國者，舊云舍衛國。云室羅筏國者，此
X04n0223_p0590a01║云好道，亦云聞物，以此城中人好學道德，餘國聞
X04n0223_p0590a02║其國中有多人物，故以人之道德以成國之名。逝
X04n0223_p0590a03║多林者，逝者往也、度也、速也，為佛世尊在此園居，
X04n0223_p0590a04║一切眾生而往佛所速得度脫，以佛度眾生廣多
X04n0223_p0590a05║故，故因立名也。林者，此園有林故，亦以如來行多，
X04n0223_p0590a06║以法界普覆陰徧含生故，以佛行為林，以林為陰
X04n0223_p0590a07║覆得清涼義故，以法界清涼蔭眾生煩惱熱令清
X04n0223_p0590a08║涼故，故曰逝多林。若以因置寺園之時，以所施成，
X04n0223_p0590a09║名以祇陀太子植林，須達長者置園。以長者濟乏
X04n0223_p0590a10║所求，孤老皆惠，亦號祇樹給孤獨園。今以約如來
X04n0223_p0590a11║智德徧含，廣多濟物，號為逝多林園。此方名寺，彼
X04n0223_p0590a12║方名園。若法界體用境智普含，以法界無限智境
X04n0223_p0590a13║為逝多林園，非以肉眼情識所見也，乃是塵剎徧
X04n0223_p0590a14║含之園也。四、釋說法之主者。此說法之主，亦是前
X04n0223_p0590a15║菩提場毗盧遮那如來，亦是於五位法中諸菩薩
X04n0223_p0590a16║自成之佛，亦是當來彌勒如來所成之佛，亦是三
X04n0223_p0590a17║世古今一切佛故。以法界中智體，無三世古今延
X04n0223_p0590a18║促之情見故。以法界中無新舊成壞佛故。以法界
X04n0223_p0590a19║見，見一切眾生初發菩提心，乃至成佛、轉法輪、度
X04n0223_p0590a20║眾生、入涅槃，不移法界一毫一微塵，體用時分異
X04n0223_p0590a21║故。在凡情妄見，異在法界智。一切三世諸佛成佛，
X04n0223_p0590a22║一切眾生成佛，同住一剎那、一微塵、一法身、一智
X04n0223_p0590a23║慧、一言音、一解脫、一神通、一不思議、一報境界、一
X04n0223_p0590a24║蓮華座，重重重重，無礙無礙。此約智眼實見，不可
X04n0223_p0590b01║隨順肉眼妄情所知。若有能如是真實信解者，當
X04n0223_p0590b02║知此人悟佛知見，入佛知見，坐佛道場，得如來智，
X04n0223_p0590b03║為能信自他身心總一法界大智之體用故。此法
X04n0223_p0590b04║界中能說法教體，約舉其十：一、以如來神力為能
X04n0223_p0590b05║說教體，以佛神力所現法故。二、以不思議為教體，
X04n0223_p0590b06║所現音聲法門非口言心思，任法現故。三、虗空為
X04n0223_p0590b07║教體，所現諸法境界如虗空故。四、以光明為教體，
X04n0223_p0590b08║以此如來眉間光明普照三世法界，如來放眉間
X04n0223_p0590b09║光明現諸法故。五、境界為教體，以一一境界互體
X04n0223_p0590b10║相含，含十方佛剎法故。六、以佛報果為教體，現昔
X04n0223_p0590b11║往業所修行法門所莊嚴故。七、以法性為教體，無
X04n0223_p0590b12║身心可證修故。八、以菩薩名號為教體，一一名號
X04n0223_p0590b13║之中約所行法以成名故。九、以菩薩等名數為教
X04n0223_p0590b14║體，列普賢、文殊、五百菩薩，十十同名，表五位因果
X04n0223_p0590b15║法界境中一多齊圓滿故。十、以普光明為教體，十
X04n0223_p0590b16║方世界一時應根普現化故。如是說法教體無量
X04n0223_p0590b17║無邊，宜約舉其十。若以能聞受教之人，約以六事
X04n0223_p0590b18║相應，眼、耳、鼻、舌、身、心六處觸受得無所著，以為能
X04n0223_p0590b19║聞及所受教之人，非獨耳根聽聞以為聞教之者。
X04n0223_p0590b20║五、釋所集之眾意者，此會初所集之眾，有一百四
X04n0223_p0590b21║十二箇菩薩，普賢、文殊為二之首。自餘一百四十
X04n0223_p0590b22║箇菩薩，十十同名，都云五百。經云：菩薩摩訶薩五
X04n0223_p0590b23║百人俱。又下文云：此諸菩薩皆悉成就普賢行。如
X04n0223_p0590b24║是五百菩薩，皆以文殊為法身，現根本智之為體，
X04n0223_p0590c01║普賢為差別智之大用。如是一百四十二箇菩薩，
X04n0223_p0590c02║云何成五百之數？自天冠菩薩已下一百箇菩薩，
X04n0223_p0590c03║是本法界果體中本十波羅蜜之行互體，一中具
X04n0223_p0590c04║十，十中具百，是法界中等一切眾生萬行大用之
X04n0223_p0590c05║門。十天冠菩薩已下，是法界中行果也。自初日光
X04n0223_p0590c06║𦦨幢等十幢菩薩、十力菩薩、十藏菩薩、十眼菩薩，
X04n0223_p0590c07║如是四十箇，皆以文殊、普賢二行，於十住、十行、十
X04n0223_p0590c08║迴向、十地中，通普賢、文殊。四十二賢聖行中，各以
X04n0223_p0590c09║十波羅蜜會融理智、大願、大悲，進修四十心之行。
X04n0223_p0590c10║一波羅蜜中具十，十中具百，於四十心中成四百。
X04n0223_p0590c11║加後法界本果中，百波羅蜜成五百，皆以普賢、文
X04n0223_p0590c12║殊為體用。以四十二聖行中，以四百箇波羅蜜門，
X04n0223_p0590c13║至此法界本果行中，天冠菩薩已下一百箇菩薩
X04n0223_p0590c14║行果會，同入法界故，故號為五百。此明四十心進
X04n0223_p0590c15║修之佛果會，法界根本無進修之本果行故。自十
X04n0223_p0590c16║天冠菩薩，所以為法界中本行果。天冠是頂上莊
X04n0223_p0590c17║嚴，明法界是本佛果萬行之頂，故以名下之義及
X04n0223_p0590c18║所嚴飾知之。為此經名目、嚴飾、住處、眾數，皆是法
X04n0223_p0590c19║門。他皆倣此。次下有五百聲聞眾，是得聞此法眾。
X04n0223_p0590c20║次下有無量世主眾已下，他方所來十方感集之
X04n0223_p0590c21║眾，皆是法界本行因果。五百聲聞眾，是示現不聞
X04n0223_p0590c22║不見此法界不思議神力眾。如是五眾，隨文釋義
X04n0223_p0590c23║方明。且略言爾。六、隨文釋義者，於此品中，長分為
X04n0223_p0590c24║兩段：第一、從爾時，世尊在室羅筏國已下，至第六
X04n0223_p0591a01║十一卷中，一切法界教化成就一切眾生，而亦不
X04n0223_p0591a02║離此逝多林如來之所，有一卷半餘經，明如來入
X04n0223_p0591a03║師子頻伸三昧，及放眉間光，現法界門，令諸菩薩
X04n0223_p0591a04║以五位昇進佛果，入法界無進求自在佛果分。於
X04n0223_p0591a05║此分中，復長科為二十七段：
X04n0223_p0591a06║【經】爾時，世尊在室羅筏國逝多林給孤獨園大莊嚴
X04n0223_p0591a07║重閣，與菩薩摩訶薩五百人俱。
X04n0223_p0591a08║【論】一、爾時，世尊已下至五百人，俱有一行半經，是
X04n0223_p0591a09║當品序分。
X04n0223_p0591a10║【經】普賢菩薩，文殊師利菩薩而為上首，其名曰：光𦦨
X04n0223_p0591a11║幢菩薩、須彌幢菩薩、寶幢菩薩、無礙幢菩薩、華幢菩
X04n0223_p0591a12║薩、離垢幢菩薩、日幢菩薩、妙幢菩薩、離塵幢菩薩、普
X04n0223_p0591a13║光幢菩薩、地威力菩薩、寶威力菩薩、大威力菩薩、金
X04n0223_p0591a14║剛智威力菩薩、離塵垢威力菩薩、正法日威力菩薩、
X04n0223_p0591a15║功德山威力菩薩、智光影威力菩薩、普吉祥威力菩
X04n0223_p0591a16║薩、地藏菩薩、虗空藏菩薩、蓮華藏菩薩、寶藏菩薩、日
X04n0223_p0591a17║藏菩薩、淨德藏菩薩、法印藏菩薩、光明藏菩薩、臍藏
X04n0223_p0591a18║菩薩、蓮華德藏菩薩、善眼菩薩、淨眼菩薩、離垢眼菩
X04n0223_p0591a19║薩、無礙眼菩薩、普見眼菩薩、善觀眼菩薩、青蓮華眼
X04n0223_p0591a20║菩薩、金剛眼菩薩、寶眼菩薩、虗空眼菩薩、喜眼菩薩、
X04n0223_p0591a21║普眼菩薩、天冠菩薩、普照法界智慧冠菩薩、道場冠
X04n0223_p0591a22║菩薩、普照十方冠菩薩、一切佛藏冠菩薩、超出一切
X04n0223_p0591a23║世間冠菩薩、普照冠菩薩、不可壞冠菩薩、持一切如
X04n0223_p0591a24║來師子座冠菩薩、普照法界虗空冠菩薩、梵王髻菩
X04n0223_p0591b01║薩、龍王髻菩薩、一切化佛光明髻菩薩、道場髻菩薩、
X04n0223_p0591b02║一切願海音寶王髻菩薩、一切佛光明摩尼髻菩薩、
X04n0223_p0591b03║示現一切虗空平等相摩尼王莊嚴髻菩薩、示現一
X04n0223_p0591b04║切如來神變摩尼王幢網垂覆髻菩薩、出一切佛轉
X04n0223_p0591b05║法輪音髻菩薩、說三世一切名字音髻菩薩、大光菩
X04n0223_p0591b06║薩、離垢光菩薩、寶光菩薩、離塵光菩薩、𦦨光菩薩、法
X04n0223_p0591b07║光菩薩、寂靜光菩薩、日光菩薩、自在光菩薩、天光菩
X04n0223_p0591b08║薩、福德幢菩薩、智慧幢菩薩、法幢菩薩、神通幢菩薩、
X04n0223_p0591b09║光幢菩薩、華幢菩薩、摩尼幢菩薩、菩提幢菩薩、梵幢
X04n0223_p0591b10║菩薩、普光幢菩薩、梵音菩薩、海音菩薩、大地音菩薩、
X04n0223_p0591b11║世主音菩薩、山相擊音菩薩、徧一切法界音菩薩、震
X04n0223_p0591b12║一切法海雷音菩薩、降魔音菩薩、大悲方便雲雷音
X04n0223_p0591b13║菩薩、息一切世間苦安慰音菩薩、法上菩薩、勝上菩
X04n0223_p0591b14║薩、智上菩薩、福德須彌上菩薩、功德珊瑚上菩薩、名
X04n0223_p0591b15║稱上菩薩、普光上菩薩、大慈上菩薩、智海上菩薩、佛
X04n0223_p0591b16║種上菩薩、光勝菩薩、德勝菩薩、上勝菩薩、普明勝菩
X04n0223_p0591b17║薩、法勝菩薩、月勝菩薩、虗空勝菩薩、寶勝菩薩、幢勝
X04n0223_p0591b18║菩薩、智勝菩薩、娑羅自在王菩薩、法自在王菩薩、象
X04n0223_p0591b19║自在王菩薩、梵自在王菩薩、山自在王菩薩、眾自在
X04n0223_p0591b20║王菩薩、速疾自在王菩薩、寂靜自在王菩薩、不動自
X04n0223_p0591b21║在王菩薩、勢力自在王菩薩、最勝自在王菩薩、寂靜
X04n0223_p0591b22║音菩薩、無礙音菩薩、地震音菩薩、海震音菩薩、雲音
X04n0223_p0591b23║菩薩、法光音菩薩、虗空音菩薩、說一切眾生善根音
X04n0223_p0591b24║菩薩、示一切大願音菩薩、道場音菩薩、須彌光覺菩
X04n0223_p0591c01║薩、虗空覺菩薩、離染覺菩薩、無礙覺菩薩、善覺菩薩、
X04n0223_p0591c02║普照三世覺菩薩、廣大覺菩薩、普明覺菩薩、法界光
X04n0223_p0591c03║明覺菩薩，如是等菩薩摩訶薩五百人俱。
X04n0223_p0591c04║【論】二、普賢菩薩已下，至如是等菩薩摩訶薩五百
X04n0223_p0591c05║人，俱有四十九行半經，為列眾分，隨文釋義者，從
X04n0223_p0591c06║列眾分中有二義：一、釋菩薩名；二、釋聲聞名。初釋
X04n0223_p0591c07║菩薩名，有六段意趣：一、從初一百四十二箇菩薩，
X04n0223_p0591c08║以普賢、文殊二菩薩及佛，是總該五位及法界因
X04n0223_p0591c09║果，通收一部經之總別、同異、成壞法也。二、從初十
X04n0223_p0591c10║箇同名號為幢菩薩，是十住位中法慧等十慧菩
X04n0223_p0591c11║薩，至此法界無作果中，號之為幢。為以彼初發心
X04n0223_p0591c12║十住智慧，摧壞煩惱，至此法界果位，號之為幢。三、
X04n0223_p0591c13║次已下，有十箇威力菩薩，明從十行中功德林等
X04n0223_p0591c14║十林菩薩，至此法界果中，號為威力故。明以眾善
X04n0223_p0591c15║行威力故，能成法界果行故。四、次已下，有十箇同
X04n0223_p0591c16║名藏菩薩，是十迴向中金剛幢等十箇幢菩薩，至
X04n0223_p0591c17║此法界果中，號名為十箇藏菩薩。以彼十迴向，以
X04n0223_p0591c18║迴向摧破偏見，會融理智悲願，能成眾德，至此法
X04n0223_p0591c19║界果中，號之為藏。五次已下，善眼等十箇，同名為
X04n0223_p0591c20║眼菩薩。是十地位中，金剛藏等三十七箇藏菩薩，
X04n0223_p0591c21║至此法界果中，號之為眼故。以彼十地中，含藏眾
X04n0223_p0591c22║德，則法眼分明，普見法界故。此已上四十箇，十同
X04n0223_p0591c23║號菩薩。法界果前四位，以此四十心，通普賢、文殊，
X04n0223_p0591c24║為四十二賢聖道，以成法界果門，今至本故。六次
X04n0223_p0592a01║已下，有十箇菩薩，同號為冠。直至列菩薩眾末，有
X04n0223_p0592a02║一百箇菩薩，是法界中根本智。上十波羅蜜之行，
X04n0223_p0592a03║為一波羅蜜中互體圓融，即一中具十，十中具百。
X04n0223_p0592a04║如是天冠菩薩已下一百菩薩，即明百波羅蜜中
X04n0223_p0592a05║行也。通前四十箇菩薩，皆具十波羅蜜。四十中有
X04n0223_p0592a06║四百箇，隨位進修波羅蜜，通此法界果中百波羅
X04n0223_p0592a07║蜜。若為五百，是經云：如是五百人，俱
X04n0223_p0592a08║【經】此諸菩薩皆悉成就普賢行願，境界無礙，普徧一
X04n0223_p0592a09║切諸佛剎故；現身無量，親近一切諸如來故；淨眼無
X04n0223_p0592a10║障，見一切佛神變事故；至處無限，一切如來成正覺
X04n0223_p0592a11║所恒普詣故；光明無際，以智慧光普照一切實法海
X04n0223_p0592a12║故；說法無盡，清淨辯才無邊際劫無窮盡故；等虗空
X04n0223_p0592a13║界，智慧所行悉清淨故；無所依止，隨眾生心現色身
X04n0223_p0592a14║故；除滅癡翳，了眾生界無眾生故；等虗空智，以大光
X04n0223_p0592a15║網照法界故。
X04n0223_p0592a16║【論】三、此諸菩薩已下，至以大光明網照法界故，有
X04n0223_p0592a17║八行半經，明歎前菩薩。至德分經云此諸菩薩皆
X04n0223_p0592a18║悉成就普賢行願者，即普賢、文殊及佛根本智。三
X04n0223_p0592a19║人法行徧，故與如是五百行門以為自在體用，乃
X04n0223_p0592a20║至無盡。如下五百童子、童女、優婆塞、優婆夷列五
X04n0223_p0592a21║百，總約此五百行門立名。一萬龍以約隨智萬行，
X04n0223_p0592a22║六千比丘約加信，及五位中五百行門通收，故云
X04n0223_p0592a23║六千。
X04n0223_p0592a24║【經】及與五百聲聞眾俱，悉覺真諦，皆證實際，深入法
X04n0223_p0592b01║性，永出有海；依佛功德，離結使縛，住無礙處；其心寂
X04n0223_p0592b02║靜，猶如虗空；於諸佛所，永斷疑惑；於佛智海，深信趣
X04n0223_p0592b03║入。
X04n0223_p0592b04║【論】四、及與五百聲聞已下，至於佛智海，深信趣入，
X04n0223_p0592b05║有三行半，經明列聲聞眾及歎德分。
X04n0223_p0592b06║【經】及與無量諸世主俱，悉曾供養無量諸佛，常能利
X04n0223_p0592b07║益一切眾生，為不請友，恒勤守護，誓願不捨，入於世
X04n0223_p0592b08║間殊勝智門，從佛教生，護佛正法，起於大願，不斷佛
X04n0223_p0592b09║種，生如來家，求一切智。
X04n0223_p0592b10║【論】五、及與無量諸世主俱已下，至求一切智，有四
X04n0223_p0592b11║行經，明列世主眾及歎德分。已上五段，是列眾分。
X04n0223_p0592b12║【經】時諸菩薩、大德聲聞、世間諸王并其眷屬，咸作是
X04n0223_p0592b13║念：如來境界、如來智行、如來加持、如來力、如來無畏、
X04n0223_p0592b14║如來三昧、如來所住、如來自在、如來身、如來智。
X04n0223_p0592b15║【論】六、時諸菩薩已下，至如來智，有三行半經，明諸
X04n0223_p0592b16║大眾同心念請如來十種法門分。
X04n0223_p0592b17║【經】一切世間諸天及人，無能通達，無能趣入，無能信
X04n0223_p0592b18║解，無能了知，無能忍受，無能觀察，無能簡擇，無能開
X04n0223_p0592b19║示，無能宣明，無有能令眾生解了；唯除諸佛加被之
X04n0223_p0592b20║力、佛神通力、佛威德力、佛本願力，及其宿世善根之
X04n0223_p0592b21║力、諸善知識攝受之力、深淨信力、大明解力、趣向菩
X04n0223_p0592b22║提清淨心力、求一切智廣大願力。
X04n0223_p0592b23║【論】七、一切世間諸天及人已下，至一切智廣大願
X04n0223_p0592b24║力，有六行半經，明能信解開示此法之人，皆自非
X04n0223_p0592c01║得加被方知分。
X04n0223_p0592c02║【經】唯願世尊！隨順我等及諸眾生種種欲、種種解、種
X04n0223_p0592c03║種智、種種語、種種自在、種種住地、種種根清淨、種種
X04n0223_p0592c04║意方便、種種心境界、種種依止如來功德、種種聽受
X04n0223_p0592c05║諸所說法，顯示如來往昔趣求一切智心、往昔所起
X04n0223_p0592c06║菩薩大願、往昔所淨諸波羅蜜、往昔所入菩薩諸地、
X04n0223_p0592c07║往昔圓滿諸菩薩行、往昔成就方便、往昔修行諸道、
X04n0223_p0592c08║往昔所得出離法、往昔所作神通事、往昔所有本事
X04n0223_p0592c09║因緣，及成等正覺、轉妙法輪、淨佛國土、調伏眾生、開
X04n0223_p0592c10║一切智法城、示一切眾生道、入一切眾生所住、受一
X04n0223_p0592c11║切眾生所施、為一切眾生說布施功德、為一切眾生
X04n0223_p0592c12║現諸佛影像。如是等法，願皆為說！
X04n0223_p0592c13║【論】八、唯願世尊已下，至願皆為說，有十二行半，經
X04n0223_p0592c14║明重請。佛說隨順菩薩及眾生法，及如來往昔所
X04n0223_p0592c15║行之行成道等，有三十問，請佛為說分。已上三段，
X04n0223_p0592c16║請法分。
X04n0223_p0592c17║【經】爾時，世尊知諸菩薩心之所念，大悲為身，大悲為
X04n0223_p0592c18║門，大悲為首，以大悲法而為方便，充徧虗空，入師子
X04n0223_p0592c19║頻伸三昧。入此三昧已，一切世間普皆嚴淨。于時此
X04n0223_p0592c20║大莊嚴樓閣，忽然廣博，無有邊際；金剛為地，寶王覆
X04n0223_p0592c21║上，無量寶華及諸摩尼普散其中，處處盈滿；瑠璃為
X04n0223_p0592c22║柱，眾寶合成，大光摩尼之所莊嚴，閻浮檀金如意寶
X04n0223_p0592c23║王周置其上，以為嚴飾；危樓逈帶，閣道傍出，棟宇相
X04n0223_p0592c24║承，窻闥交暎，階墀軒檻，種種備足，一切皆以妙寶莊
X04n0223_p0593a01║嚴。其寶悉作人天形像，堅固妙好，世中第一，摩尼寶
X04n0223_p0593a02║網彌覆其上。於諸門側，悉建幢幡，咸放光明，普周法
X04n0223_p0593a03║界。道場之外，階隥欄楯，其數無量，不可稱說，靡不咸
X04n0223_p0593a04║以摩尼所成。
X04n0223_p0593a05║【論】九、爾時，世尊已下，至摩尼所成，有十三行。經明
X04n0223_p0593a06║如來以三昧力，顯示往昔所行報果，莊嚴十方，及
X04n0223_p0593a07║此大莊嚴樓閣廣博分。經云：師子者，無畏也。頻伸
X04n0223_p0593a08║者，適悅無疲勞也。此明無作縱智，自在不為，而應
X04n0223_p0593a09║無限眾法自成也，以無功圓滿也。如前已釋。入此
X04n0223_p0593a10║頻伸三昧，莊嚴樓閣，忽然廣博，無有邊際者，廣，大；
X04n0223_p0593a11║博，寬也。言此樓閣忽然寬大，與法界虗空等故，明
X04n0223_p0593a12║如來境界恒自無邊，眾生迷解，一念相應，無法不
X04n0223_p0593a13║等，故心如虗空，徧含法界，故云忽然廣博，無有邊
X04n0223_p0593a14║際。此乃引導後徒，非現前之眾。金剛為地者，法身
X04n0223_p0593a15║感果所報成故，無量寶華及諸摩尼普散其中。處
X04n0223_p0593a16║處盈滿者，總別眾行之所感生。琉璃為柱者，無垢
X04n0223_p0593a17║淨心住持悲願之所報成。眾寶合成者，明柱上莊
X04n0223_p0593a18║嚴具足眾寶，明以一淨心中住持萬行無所傾動。
X04n0223_p0593a19║大光摩尼之所莊嚴者，根本智之感生故。閻浮檀
X04n0223_p0593a20║金者，其金柔輭明淨甚過常金，柔和恭順心所感
X04n0223_p0593a21║生故。如意寶王周置其上以為嚴飾者，從根本智
X04n0223_p0593a22║起差別智行，差別萬行自在無礙，饒益一切眾生
X04n0223_p0593a23║之所感生。危樓逈帶者，危者高也，逈者遠也，帶者
X04n0223_p0593a24║以眾寶嚴暎帶，總言寶樓高遠暎帶互嚴以徧法
X04n0223_p0593b01║界，其中眾多寶樓互嚴暎徹，以樓傍閣道傍出棟
X04n0223_p0593b02║宇相承，承猶連接也，言一一滿法界。窻闥交暎者，
X04n0223_p0593b03║明寶閣上門窻暎徹明淨無障。階墀軒檻者，層級
X04n0223_p0593b04║為階，階下平地砌寶為墀，階上寶板為檻，檻上寶
X04n0223_p0593b05║竿為軒。登樓賦云：𠙥軒檻以遙望，此之是也。種種
X04n0223_p0593b06║備足，都言萬寶備嚴，大約閣是差別智感成，樓是
X04n0223_p0593b07║根本智起觀照用，超諸境界感報所成，或人天形
X04n0223_p0593b08║像。
X04n0223_p0593b09║【經】爾時，復以佛神力故，其逝多林忽然廣博，與不可
X04n0223_p0593b10║說佛剎微塵數諸佛國土其量正等。一切妙寶間錯
X04n0223_p0593b11║莊嚴，不可說寶徧布其地，阿僧祇寶以為垣牆，寶多
X04n0223_p0593b12║羅樹莊嚴道側。其間復有無量香河，香水盈滿，湍激
X04n0223_p0593b13║洄澓；一切寶華隨流右轉，自然演出佛法音聲；不思
X04n0223_p0593b14║議寶芬陀利華，菡萏芬敷，彌布水上；眾寶華樹列植
X04n0223_p0593b15║其岸；種種臺榭不可思議，皆於岸上次第行列；摩尼
X04n0223_p0593b16║寶網之所彌覆，阿僧祇寶放大光明，阿僧祇寶莊嚴
X04n0223_p0593b17║其地；燒眾妙香，香氣氛氳。復建無量種種寶幢，所謂：
X04n0223_p0593b18║寶香幢、寶衣幢、寶幡幢、寶繒幢、寶華幢、寶纓絡幢、寶
X04n0223_p0593b19║鬘幢、寶鈴幢、摩尼寶蓋幢、大摩尼寶幢、光明徧照摩
X04n0223_p0593b20║尼寶幢、出一切如來名號音聲摩尼王幢、師子摩尼
X04n0223_p0593b21║王幢、說一切如來本事海摩尼王幢、現一切法界影
X04n0223_p0593b22║像摩尼王幢，周徧十方，行列莊嚴。
X04n0223_p0593b23║【論】十、爾時，復以佛神力故已下，至周徧十方，行列
X04n0223_p0593b24║莊嚴，有十六行。經明以佛神力，忽然逝多林地嚴
X04n0223_p0593c01║麗廣博，周徧十方，分寶地上，為嚴利益人天行所
X04n0223_p0593c02║報成。寶網是教，寶垣牆是戒，寶樹是依蔭眾生之
X04n0223_p0593c03║行，寶幡是迴向之行，寶河是慈悲之行，一一如是，
X04n0223_p0593c04║約智眾行所成報故。
X04n0223_p0593c05║【經】時逝多林上虗空之中，有不思議天宮殿雲、無數
X04n0223_p0593c06║香樹雲、不可說須彌山雲、不可說妓樂雲、出美妙音
X04n0223_p0593c07║歌讚如來不可說寶蓮華雲、不可說寶座雲、敷以天
X04n0223_p0593c08║衣菩薩坐上歎佛功德不可說諸天王形像摩尼寶
X04n0223_p0593c09║雲、不可說白真珠雲、不可說赤珠樓閣莊嚴具雲、不
X04n0223_p0593c10║可說雨金剛堅固珠雲，皆住虗空，周帀徧滿，以為嚴
X04n0223_p0593c11║飾。
X04n0223_p0593c12║【論】十一、時逝多林已下，至以為嚴飾，有七行經，明
X04n0223_p0593c13║以如來往昔善根及自法力報嚴虗空分。
X04n0223_p0593c14║【經】何以故？如來善根不思議故，如來白法不思議故，
X04n0223_p0593c15║如來威力不思議故，如來能以一身自在變化徧一
X04n0223_p0593c16║切世界不思議故，如來能以神力令一切佛及佛國
X04n0223_p0593c17║莊嚴皆入其身不思議故，如來能於一微塵內普現
X04n0223_p0593c18║一切法界影像不思議故，如來能於一毛孔中示現
X04n0223_p0593c19║過去一切諸佛不思議故，如來隨放一一光明悉能
X04n0223_p0593c20║徧照一切世界不思議故，如來能於一毛孔中出一
X04n0223_p0593c21║切佛剎微塵數變化雲充滿一切諸佛國土不思議
X04n0223_p0593c22║故，如來能於一毛孔中普現一切十方世界成、住、壞
X04n0223_p0593c23║劫不思議故。如於此逝多林給孤獨園見佛國土清
X04n0223_p0593c24║淨莊嚴，十方一切盡法界、虗空界、一切世界亦如是
X04n0223_p0594a01║見。所謂：見如來身住逝多林，菩薩眾會皆悉徧滿。
X04n0223_p0594a02║【論】十二、何以故已下，至菩薩眾會皆悉充滿，有十
X04n0223_p0594a03║四行。經明歎如來神力自在莊嚴，大眾圓滿，都結
X04n0223_p0594a04║十方同然分。
X04n0223_p0594a05║【經】見普雨一切莊嚴雲，見普雨一切寶光明照耀雲，
X04n0223_p0594a06║見普雨一切摩尼寶雲，見普雨一切莊嚴蓋彌覆佛
X04n0223_p0594a07║剎雲，見普雨一切天身雲，見普雨一切華樹雲，見普
X04n0223_p0594a08║雨一切衣樹雲，見普雨一切寶鬘纓絡相續不絕周
X04n0223_p0594a09║徧一切大地雲，見普雨一切莊嚴具雲，見普雨一切
X04n0223_p0594a10║如眾生形種種香雲，見普雨一切微妙寶華網相續
X04n0223_p0594a11║不斷雲，見普雨一切諸天女持寶幢幡於虗空中周
X04n0223_p0594a12║旋來去雲，見普雨一切眾寶蓮華於華葉間自然而
X04n0223_p0594a13║出種種樂音雲，見普雨一切師子座寶網纓絡而為
X04n0223_p0594a14║莊嚴雲。
X04n0223_p0594a15║【論】十三、見普雨一切莊嚴雲已下，至而為莊嚴雲，
X04n0223_p0594a16║有十一行經，明十方虗空雨寶雲，莊嚴虗空及以
X04n0223_p0594a17║寶地分。
X04n0223_p0594a18║【經】爾時，東方過不可說佛剎微塵數世界海外有世
X04n0223_p0594a19║界，名：金燈雲幢，佛號：毗盧遮那勝德王。彼佛眾中有
X04n0223_p0594a20║菩薩，名：毗盧遮那願光明，與不可說佛剎微塵數菩
X04n0223_p0594a21║薩俱，來向佛所，悉以佛力興種種雲，所謂：天華雲、天
X04n0223_p0594a22║香雲、天末香雲、天鬘雲、天寶雲、天莊嚴具雲、天寶蓋
X04n0223_p0594a23║雲、天微妙衣雲、天寶幢幡雲、天一切妙寶諸莊嚴雲，
X04n0223_p0594a24║充滿虗空。至佛所已，頂禮佛足，即於東方化作寶莊
X04n0223_p0594b01║嚴樓閣及普照十方寶蓮華藏師子之座，如意寶網
X04n0223_p0594b02║羅覆其身，與其眷屬結跏趺坐。南方過不可說佛剎
X04n0223_p0594b03║微塵數世界海外有世界，名：金剛藏，佛號：普光明無
X04n0223_p0594b04║勝藏王。彼佛眾中有菩薩，名：不可壞精進王，與不可
X04n0223_p0594b05║說佛剎微塵數菩薩俱，來向佛所，持一切寶香網，持
X04n0223_p0594b06║一切寶纓絡，持一切寶華帶，持一切寶鬘帶，持一切
X04n0223_p0594b07║金剛纓絡，持一切摩尼寶網，持一切寶衣帶，持一切
X04n0223_p0594b08║寶纓絡帶，持一切最勝光明摩尼帶，持一切師子摩
X04n0223_p0594b09║尼寶纓絡，悉以神力充徧一切諸世界海。到佛所已，
X04n0223_p0594b10║頂禮佛足，即於南方化作徧照世間摩尼寶莊嚴樓
X04n0223_p0594b11║閣及普照十方寶蓮華藏師子之座，以一切寶華網
X04n0223_p0594b12║羅覆其身，與其眷屬結跏趺坐。西方過不可說佛剎
X04n0223_p0594b13║微塵數世界海外有世界，名：摩尼寶燈須彌山幢，佛
X04n0223_p0594b14║號：法界智燈。彼佛眾中有菩薩，名：普勝無上威德王，
X04n0223_p0594b15║與世界海微塵數菩薩俱，來向佛所，悉以神力興不
X04n0223_p0594b16║可說佛剎微塵數種種塗香燒香須彌山雲、不可說
X04n0223_p0594b17║佛剎微塵數種種色香水須彌山雲、不可說佛剎微
X04n0223_p0594b18║塵數一切大地微塵等光明摩尼寶王須彌山雲、不
X04n0223_p0594b19║可說佛剎微塵數種種光𦦨輪莊嚴幢須彌山雲、不
X04n0223_p0594b20║可說佛剎微塵數種種色金剛藏摩尼王莊嚴須彌
X04n0223_p0594b21║山雲、不可說佛剎微塵數普照一切世界閻浮檀摩
X04n0223_p0594b22║尼寶幢須彌山雲、不可說佛剎微塵數現一切法界
X04n0223_p0594b23║摩尼寶須彌山雲、不可說佛剎微塵數現一切諸佛
X04n0223_p0594b24║相好摩尼寶王須彌山雲、不可說佛剎微塵數現一
X04n0223_p0594c01║切如來本事因緣說諸菩薩所行之行摩尼寶王須
X04n0223_p0594c02║彌山雲、不可說佛剎微塵數現一切佛坐菩提場摩
X04n0223_p0594c03║尼寶王須彌山雲，充滿法界。至佛所已，頂禮佛足，即
X04n0223_p0594c04║於西方化作一切香王樓閣，真珠寶網彌覆其上，及
X04n0223_p0594c05║化作帝釋影幢寶蓮華藏師子之座，以妙色摩尼網
X04n0223_p0594c06║羅覆其身，心王寶冠以嚴其首，與其眷屬結跏趺坐。
X04n0223_p0594c07║北方過不可說佛剎微塵數世界海外有世界，名：寶
X04n0223_p0594c08║衣光明幢，佛號：照虗空法界大光明。彼佛眾中有菩
X04n0223_p0594c09║薩，名：無礙勝藏王，與世界海微塵數菩薩俱，來向佛
X04n0223_p0594c10║所，悉以神力興一切寶衣雲，所謂：黃色寶光明衣雲、
X04n0223_p0594c11║種種香所熏衣雲、日幢摩尼王衣雲、金色熾然摩尼
X04n0223_p0594c12║衣雲、一切寶光𦦨衣雲、一切星辰像上妙摩尼衣雲、
X04n0223_p0594c13║白玉光摩尼衣雲、光明徧照殊勝赫弈摩尼衣雲、光
X04n0223_p0594c14║明徧照威勢熾盛摩尼衣雲、莊嚴海摩尼衣雲，充徧
X04n0223_p0594c15║虗空。至佛所已，頂禮佛足，即於北方化作摩尼寶海
X04n0223_p0594c16║莊嚴樓閣及毗瑠璃寶蓮華藏師子之座，以師子威
X04n0223_p0594c17║德摩尼王網羅覆其身，清淨寶王為髻明珠，與其眷
X04n0223_p0594c18║屬結跏趺坐。東北方過不可說佛剎微塵數世界海
X04n0223_p0594c19║外有世界，名：一切歡喜清淨光明網，佛號：無礙眼。彼
X04n0223_p0594c20║佛眾中有菩薩，名：化現法界願月王，與世界海微塵
X04n0223_p0594c21║數菩薩俱，來向佛所，悉以神力興寶樓閣雲、香樓閣
X04n0223_p0594c22║雲、燒香樓閣雲、華樓閣雲、栴檀樓閣雲、金剛樓閣雲、
X04n0223_p0594c23║摩尼樓閣雲、金樓閣雲、衣樓閣雲、蓮華樓閣雲，彌覆
X04n0223_p0594c24║十方一切世界。至佛所已，頂禮佛足，即於東北方化
X04n0223_p0595a01║作一切法界門大摩尼樓閣及無等香王蓮華藏師
X04n0223_p0595a02║子之座，摩尼華網羅覆其身，著妙寶藏摩尼王冠，與
X04n0223_p0595a03║其眷屬結跏趺坐。東南方過不可說佛剎微塵數世
X04n0223_p0595a04║界海外有世界，名：香雲莊嚴幢，佛號：龍自在王。彼佛
X04n0223_p0595a05║眾中有菩薩，名：法慧光𦦨王，與世界海微塵數菩薩
X04n0223_p0595a06║俱，來向佛所，悉以神力興金色圓滿光明雲、無量寶
X04n0223_p0595a07║色圓滿光明雲、如來毫相圓滿光明雲、種種寶色圓
X04n0223_p0595a08║滿光明雲、蓮華藏圓滿光明雲、眾寶樹枝圓滿光明
X04n0223_p0595a09║雲、如來頂髻圓滿光明雲、閻浮檀金色圓滿光明雲、
X04n0223_p0595a10║日色圓滿光明雲、星月色圓滿光明雲，悉徧虗空。到
X04n0223_p0595a11║佛所已，頂禮佛足，即於東南方化作毗盧遮那最上
X04n0223_p0595a12║寶光明樓閣、金剛摩尼蓮華藏師子之座，眾寶光𦦨
X04n0223_p0595a13║摩尼王網羅覆其身，與其眷屬結跏趺坐。西南方過
X04n0223_p0595a14║不可說佛剎微塵數世界海外有世界，名：日光摩尼
X04n0223_p0595a15║藏，佛號：普照諸法智月王。彼佛眾中有菩薩，名：摧破
X04n0223_p0595a16║一切魔軍智幢王，與世界海微塵數菩薩俱，來向佛
X04n0223_p0595a17║所，於一切毛孔中出等虗空界華𦦨雲、香𦦨雲、寶𦦨
X04n0223_p0595a18║雲、金剛𦦨雲、燒香𦦨雲、電光𦦨雲、毗盧遮那摩尼寶
X04n0223_p0595a19║𦦨雲、一切金光𦦨雲、勝藏摩尼王光𦦨雲、等三世如
X04n0223_p0595a20║來海光𦦨雲，一一皆從毛孔中出，徧虗空界。到佛所
X04n0223_p0595a21║已，頂禮佛足，即於西南方化作普現十方法界光明
X04n0223_p0595a22║網大摩尼寶樓閣及香燈𦦨寶蓮華藏師子之座，以
X04n0223_p0595a23║離垢藏摩尼網羅覆其上，著出一切眾生發趣音摩
X04n0223_p0595a24║尼王嚴飾冠，與其眷屬結跏趺坐。西北方過不可說
X04n0223_p0595b01║佛剎微塵數世界海外有世界，名：毗盧遮那願摩尼
X04n0223_p0595b02║王藏，佛號：普光明最勝須彌王。彼佛眾中有菩薩，名：
X04n0223_p0595b03║願智光明幢，與世界海微塵數菩薩俱，來向佛所，於
X04n0223_p0595b04║念念中，一切相好、一切毛孔、一切身分，皆出三世一
X04n0223_p0595b05║切如來形像雲、一切菩薩形像雲、一切如來眾會形
X04n0223_p0595b06║像雲、一切如來變化身形像雲、一切如來本生身形
X04n0223_p0595b07║像雲、一切聲聞辟支佛形像雲、一切如來菩提場形
X04n0223_p0595b08║像雲、一切如來神變形像雲、一切世間主形像雲、一
X04n0223_p0595b09║切清淨國土形像雲，充滿虗空。至佛所已，頂禮佛足，
X04n0223_p0595b10║即於西北方化作普照十方摩尼寶莊嚴樓閣及普
X04n0223_p0595b11║照世間寶蓮華藏師子之座，以無能勝光明真珠網
X04n0223_p0595b12║羅覆其身，著普光明摩尼寶冠，與其眷屬結跏趺坐。
X04n0223_p0595b13║
X04n0223_p0595b14║大方廣佛新華嚴經合論卷第八十八
X04n0223_p0595b15║
X04n0223_p0595b16║音切
X04n0223_p0595b17║筏（伐音。）墀（直尼切。）棟（當弄切。）寢（七稔切。）臍（齊音。）逈（呼頂切。）軒（虗言切。）
X04n0223_p0595b18║檻（乎減切。）湍（他官切。）激（古歷切。）洄（回音。）澓（伏音。）榭（似夜切。）氛（分音。）氳
X04n0223_p0595b19║（於云切。）弈（亦音。）𠙥（皮冰切。）隥（都鄧切。）赫（呼格切。）