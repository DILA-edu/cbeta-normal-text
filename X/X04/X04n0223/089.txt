X04n0223_p0595b20║
X04n0223_p0595b21║
X04n0223_p0595b22║
X04n0223_p0595b23║大方廣佛新華嚴經合論卷第八十九
X04n0223_p0595b24║唐于闐國三藏沙門實叉難陀譯經
X04n0223_p0595c01║唐太原方山長者李通玄造論
X04n0223_p0595c02║唐福州開元寺沙門志寧釐經合論
X04n0223_p0595c03║入法界品第三十九之二
X04n0223_p0595c04║【經】下方過不可說佛剎微塵數世界海外，有世界，名：
X04n0223_p0595c05║一切如來圓滿光普照，佛號：虗空無礙相智幢王。彼
X04n0223_p0595c06║佛眾中，有菩薩，名：破一切障勇猛智王，與世界海微
X04n0223_p0595c07║塵數菩薩俱，來向佛所，於一切毛孔中，出說一切眾
X04n0223_p0595c08║生語言海音聲雲，出說一切三世菩薩修行方便海
X04n0223_p0595c09║音聲雲，出說一切菩薩所起願方便海音聲雲，出說
X04n0223_p0595c10║一切菩薩成滿清淨波羅蜜方便海音聲雲，出說一
X04n0223_p0595c11║切菩薩圓滿行徧一切剎音聲雲，出說一切菩薩成
X04n0223_p0595c12║就自在用音聲雲，出說一切如來往詣道場破魔軍
X04n0223_p0595c13║眾成等正覺自在用音聲雲，出說一切如來轉法輪
X04n0223_p0595c14║契經門名號海音聲雲，出說一切隨應教化調伏眾
X04n0223_p0595c15║生法方便海音聲雲，出說一切隨時、隨善根、隨願力
X04n0223_p0595c16║普令眾生證得智慧方便海音聲雲。到佛所已，頂禮
X04n0223_p0595c17║佛足，即於下方，化作現一切如來宮殿形像、眾寶莊
X04n0223_p0595c18║嚴樓閣，及一切寶蓮華藏師子之座，著普現道場影
X04n0223_p0595c19║摩尼寶冠，與其眷屬，結跏趺坐。上方過不可說佛剎
X04n0223_p0595c20║微塵數世界海外，有世界，名：說佛種性無有盡，佛號：
X04n0223_p0595c21║普智輪光明音。彼佛眾中，有菩薩，名：法界差別願，與
X04n0223_p0595c22║世界海微塵數菩薩俱，發彼道場，來向此娑婆世界
X04n0223_p0595c23║釋迦牟尼佛所，於一切相好、一切毛孔、一切身分、一
X04n0223_p0595c24║切肢節、一切莊嚴具、一切衣服中，現毗盧遮那等過
X04n0223_p0596a01║去一切諸佛、未來一切諸佛、已得授記未授記者、現
X04n0223_p0596a02║在十方一切國土、一切諸佛并其眾會，示現過去行
X04n0223_p0596a03║檀那波羅蜜及其一切受布施者諸本事海，亦現過
X04n0223_p0596a04║去行尸羅波羅蜜諸本事海，亦現過去行羼提波羅
X04n0223_p0596a05║蜜割截肢體心無動亂諸本事海，亦現過去行精進
X04n0223_p0596a06║波羅蜜勇猛不退諸本事海，亦現過去求一切如來
X04n0223_p0596a07║禪波羅蜜海而得成就諸本事海，亦現過去求一切
X04n0223_p0596a08║佛所轉法輪、所成就法、發勇猛心、一切皆捨諸本事
X04n0223_p0596a09║海，亦現過去樂見一切佛、樂行一切菩薩道、樂化一
X04n0223_p0596a10║切眾生界諸本事海，亦現過去所發一切菩薩大願
X04n0223_p0596a11║清淨莊嚴諸本事海，亦現過去菩薩所成力波羅蜜
X04n0223_p0596a12║勇猛清淨諸本事海，亦現過去一切菩薩所修圓滿
X04n0223_p0596a13║智波羅蜜諸本事海；如是一切本事海，悉皆徧滿廣
X04n0223_p0596a14║大法界。至佛所已，頂禮佛足，即於上方化作一切金
X04n0223_p0596a15║剛藏莊嚴樓閣及帝青金剛王蓮華藏師子之座，以
X04n0223_p0596a16║一切寶光明摩尼王網羅覆其身，以演說三世如來
X04n0223_p0596a17║名：摩尼寶王為髻明珠，與其眷屬結跏趺坐。
X04n0223_p0596a18║【論】十四、爾時，東方過不可說佛剎已下，至與其眷
X04n0223_p0596a19║屬結跏趺坐已下，有十段經，明十方菩薩來集，分
X04n0223_p0596a20║明法界中佛果。不可說佛剎微塵數本行，答前菩
X04n0223_p0596a21║薩所問，總是自佛果行無盡徧周，是故世界名金
X04n0223_p0596a22║剛燈雲幢。金剛燈雲幢者，大悲雨眾法，明一切佛
X04n0223_p0596a23║皆從此金剛智起大悲之行，摧破諸眾生煩惱，故
X04n0223_p0596a24║名幢也。佛號毗盧遮那勝德王者，即是行中之果，
X04n0223_p0596b01║菩薩亦名毗盧遮那。願光明者，是明以果隨昔願
X04n0223_p0596b02║行大慈悲故。王者，明佛果隨行種種自在無礙，以
X04n0223_p0596b03║從金剛智起故，以是果行名同故。與不可說佛剎
X04n0223_p0596b04║微塵數菩薩俱來者，言行滿令諸菩薩會此法故，
X04n0223_p0596b05║故云來也。此明檀波羅蜜中主伴行滿。所有諸來
X04n0223_p0596b06║菩薩皆以寶網嚴身者，明教行滿故。已下九方，總
X04n0223_p0596b07║以十波羅蜜以次排之，總是一佛之金剛智。上總
X04n0223_p0596b08║別同異之行，倣此例知。已下如文自明，但釋經大
X04n0223_p0596b09║意，法門經中自具。已上六段，是答前兩度共四十
X04n0223_p0596b10║種問。已下亦是前之五段，答前問佛三昧神力及
X04n0223_p0596b11║佛報境。次下十方來集菩薩眾，是往所修行身。於
X04n0223_p0596b12║依報中，答前往因所修諸地十波羅蜜，以明行滿
X04n0223_p0596b13║故，莊嚴身亦滿。有十箇佛國、十佛名號，是所行行
X04n0223_p0596b14║中因果。十佛皆號王者，皆明佛果。智自在菩薩以
X04n0223_p0596b15║網羅覆其身，皆明教網具足。
X04n0223_p0596b16║【經】如是十方一切菩薩并其眷屬，皆從普賢菩薩行
X04n0223_p0596b17║願中生，以淨智眼見三世佛，普聞一切諸佛如來所
X04n0223_p0596b18║轉法輪脩多羅海，已得至於一切菩薩自在彼岸；於
X04n0223_p0596b19║念念中現大神變，親近一切諸佛如來，一身充滿一
X04n0223_p0596b20║切世界一切如來眾會道場；於一塵中普現一切世
X04n0223_p0596b21║間境界，教化成就一切眾生未曾失時；一毛孔中出
X04n0223_p0596b22║一切如來說法音聲，知一切眾生悉皆如幻，知一切
X04n0223_p0596b23║佛悉皆如影，知一切諸趣受生悉皆如夢，知一切業
X04n0223_p0596b24║報如鏡中像，知一切諸有生起如熱時𦦨，知一切世
X04n0223_p0596c01║界皆如變化；成就如來十力、無畏，勇猛自在，能師子
X04n0223_p0596c02║吼；深入無盡辯才大海，得一切眾生言辭海諸法智；
X04n0223_p0596c03║於虗空法界所行無礙，知一切法無有障礙；一切菩
X04n0223_p0596c04║薩神通境界悉已清淨，勇猛精進，摧伏魔軍；恒以智
X04n0223_p0596c05║慧了達三世，知一切法猶如虗空，無有違諍，亦無取
X04n0223_p0596c06║著；雖勤精進而知一切智終無所來，雖觀境界而知
X04n0223_p0596c07║一切有悉不可得；以方便智入一切法界，以平等智
X04n0223_p0596c08║入一切國土，以自在力令一切世界展轉相入；於一
X04n0223_p0596c09║切世界處處受生，見一切世界種種形相；於微細境
X04n0223_p0596c10║現廣大剎，於廣大境現微細剎；於一佛所，一念之頃，
X04n0223_p0596c11║得一切佛威神所加，普見十方，無所迷惑；於剎那頃，
X04n0223_p0596c12║悉能往詣。如是等一切菩薩滿逝多林，皆是如來威
X04n0223_p0596c13║神之力。
X04n0223_p0596c14║【論】十五、如是十方一切菩薩已下，至皆是如來威
X04n0223_p0596c15║神之力，有三十五行。經歎如上十方諸來菩薩至
X04n0223_p0596c16║德用分。又就以報上，又加神通所嚴。初陳樓閣莊
X04n0223_p0596c17║嚴，次陳寶地徧周莊嚴，次陳虗空莊嚴，次陳十方
X04n0223_p0596c18║諸菩薩來集身相莊嚴。一一莊嚴，皆暎徹相入，互
X04n0223_p0596c19║體重重。十方諸佛菩薩眾海身土及莊嚴，一一相
X04n0223_p0596c20║入，自在無礙者，但約法身根本智為體，差別智報
X04n0223_p0596c21║得，萬事合然故。設一切如來起一切神通，不離此
X04n0223_p0596c22║智，起大用故，無不自在，無不相入，無不明淨。如是
X04n0223_p0596c23║之智，以如上五位和會進修，乃得成故。獨修一法，
X04n0223_p0596c24║不可得也。只可多不離一，不可守一以為自然。此
X04n0223_p0597a01║逝多林及一切法界國土莊嚴，不離二法：一、約往
X04n0223_p0597a02║昔所修行理智，大慈、大悲、大願眾行所成；二、以佛
X04n0223_p0597a03║菩薩不思議神通所嚴。如經自明。是答前諸菩薩
X04n0223_p0597a04║四十問。
X04n0223_p0597a05║【經】于時上首諸大聲聞：舍利弗、大目揵連、摩訶迦葉、
X04n0223_p0597a06║離婆多、須菩提、阿㝹樓䭾、難陀、劫賓那、迦旃延、富樓
X04n0223_p0597a07║那等諸大聲聞，在逝多林，皆悉不見如來神力、如來
X04n0223_p0597a08║嚴好、如來境界、如來遊戲、如來神變、如來尊勝、如來
X04n0223_p0597a09║妙行、如來威德、如來住持、如來淨剎；亦復不見不可
X04n0223_p0597a10║思議菩薩境界、菩薩大會、菩薩普入、菩薩普至、菩薩
X04n0223_p0597a11║普詣、菩薩神變、菩薩遊戲、菩薩眷屬、菩薩方所、菩薩
X04n0223_p0597a12║莊嚴師子座、菩薩宮殿、菩薩住處、菩薩所入三昧自
X04n0223_p0597a13║在、菩薩觀察、菩薩嚬伸、菩薩勇猛、菩薩供養、菩薩受
X04n0223_p0597a14║記、菩薩成熟、菩薩勇健、菩薩法身清淨、菩薩智身圓
X04n0223_p0597a15║滿、菩薩願身示現、菩薩色身成就、菩薩諸相具足清
X04n0223_p0597a16║淨、菩薩常光眾色莊嚴、菩薩放大光網、菩薩起變化
X04n0223_p0597a17║雲、菩薩身徧十方、菩薩諸行圓滿。如是等事，一切聲
X04n0223_p0597a18║聞諸大弟子皆悉不見。何以故？以善根不同故，本不
X04n0223_p0597a19║修習見佛自在善根故，本不讚說十方世界一切佛
X04n0223_p0597a20║剎清淨功德故，本不稱歎諸佛世尊種種神變故，本
X04n0223_p0597a21║不於生死流轉之中發阿耨多羅三藐三菩提心故，
X04n0223_p0597a22║本不令他住菩提心故，本不能令如來種性不斷絕
X04n0223_p0597a23║故，本不攝受諸眾生故，本不勸他修習菩薩波羅蜜
X04n0223_p0597a24║故，本在生死流轉之時不勸眾生求於最勝大智眼
X04n0223_p0597b01║故，本不修習生一切智諸善根故、本不成就如來出
X04n0223_p0597b02║世諸善根故、本不得嚴淨佛剎神通智故、本不得諸
X04n0223_p0597b03║菩薩眼所知境故、本不求超出世間不共菩提諸善
X04n0223_p0597b04║根故、本不發一切菩薩諸大願故、本不從如來加被
X04n0223_p0597b05║之所生故、本不知諸法如幻菩薩如夢故、本不得諸
X04n0223_p0597b06║大菩薩廣大歡喜故，如是皆是普賢菩薩智眼境界，
X04n0223_p0597b07║不與一切二乘所共。以是因緣，諸大聲聞不能見、不
X04n0223_p0597b08║能知、不能聞、不能入、不能得、不能念、不能觀察、不能
X04n0223_p0597b09║籌量、不能思惟、不能分別，是故雖在逝多林中，不見
X04n0223_p0597b10║如來諸大神變。復次，諸大聲聞無如是善根故、無如
X04n0223_p0597b11║是智眼故、無如是三昧故、無如是解脫故、無如是神
X04n0223_p0597b12║通故、無如是威德故、無如是勢力故、無如是自在故、
X04n0223_p0597b13║無如是住處故、無如是境界故，是故於此不能知、不
X04n0223_p0597b14║能見、不能入、不能證、不能住、不能解、不能觀察、不能
X04n0223_p0597b15║忍受、不能趣向、不能遊履，又亦不能廣為他人開闡
X04n0223_p0597b16║解說、稱揚示現、引導勸進，令其趣向、令其修習、令其
X04n0223_p0597b17║安住、令其證入。何以故？諸大弟子依聲聞乘而出離
X04n0223_p0597b18║故，成就聲聞道、滿足聲聞行、安住聲聞果，於無有諦
X04n0223_p0597b19║得決定智，常住實際，究竟寂靜，遠離大悲，捨於眾生，
X04n0223_p0597b20║住於自事，於彼智慧不能積集、不能修行、不能安住、
X04n0223_p0597b21║不能願求、不能成就、不能清淨、不能趣入、不能通達、
X04n0223_p0597b22║不能知見、不能證得，是故雖在逝多林中，對於如來
X04n0223_p0597b23║不見如是廣大神變。
X04n0223_p0597b24║【論】十六、于時上首諸大聲聞，舍利弗已下，至不見
X04n0223_p0597c01║如是廣大神變，有五十行。經明如上聲聞無如是
X04n0223_p0597c02║善根之種，如來居逝多林，神變莊嚴廣大佛剎菩
X04n0223_p0597c03║薩眾海，為宿世無根，皆悉不見分。第二、釋聲聞眾
X04n0223_p0597c04║名者，舍利弗以其母眼明利，如鶖鷺鳥目，以母之
X04n0223_p0597c05║目似鶖鳥狀，以為子號。大目揵連者，此云採菽氏，
X04n0223_p0597c06║以母姓菽以為名故，母是菉豆山之苗𧜟故。摩訶
X04n0223_p0597c07║迦葉者，以身金色，能飲日光，在其身像，亦云是飲
X04n0223_p0597c08║光仙人之𧜟也。摩訶云大離婆多者，此云供養。須
X04n0223_p0597c09║菩提者，此云善現。阿㝹樓駄，此云無滅。難陀，此云
X04n0223_p0597c10║歡喜。劫賓那，此云黃色，是往昔黃頭仙之𧜟也。迦
X04n0223_p0597c11║旃延者，是一宗之性，是此胤故，延為胤也。富樓那
X04n0223_p0597c12║者，母號滿慈，以取母號。如是十大聲聞，示同不聞
X04n0223_p0597c13║不見如來不思議法界變化之事，令樂小法者趣
X04n0223_p0597c14║求大故。前五百聲聞及世主，是先已有種者，能隨
X04n0223_p0597c15║佛所行故。
X04n0223_p0597c16║【經】佛子！如恒河岸有百千億無量餓鬼，倮形飢渴，舉
X04n0223_p0597c17║體焦然，烏、鷲、犲、狼競來搏撮，為渴所逼，欲求水飲，雖
X04n0223_p0597c18║住河邊而不見河，設有見者，見其枯竭。何以故？深厚
X04n0223_p0597c19║業障之所覆故。彼大聲聞亦復如是，雖復住在逝多
X04n0223_p0597c20║林中，不見如來廣大神力，捨一切智，無明瞖瞙覆其
X04n0223_p0597c21║眼故，不曾種植薩婆若地諸善根故。譬如有人於大
X04n0223_p0597c22║會中昏睡安寢，忽然夢見須彌山頂帝釋所住善見
X04n0223_p0597c23║大城，宮殿、園林種種嚴好，天子、天女百千萬億，普散
X04n0223_p0597c24║天華徧滿其地，種種衣樹出妙衣服，種種華樹開敷
X04n0223_p0598a01║妙華，謂音樂樹奏天音樂，天諸婇女歌詠美音，無量
X04n0223_p0598a02║諸天於中戲樂，其人自見著天衣服，普於其處住止
X04n0223_p0598a03║周旋，其大會中一切諸人雖同一處，不知不見。何以
X04n0223_p0598a04║故？夢中所見，非彼大眾所能見故。一切菩薩、世間諸
X04n0223_p0598a05║王亦復如是，以久積集善根力故，發一切智廣大願
X04n0223_p0598a06║故，學習一切佛功德故，修行菩薩莊嚴道故，圓滿一
X04n0223_p0598a07║切智智法故，滿足普賢諸行願故，趣入一切菩薩智
X04n0223_p0598a08║地故，遊戲一切菩薩所住諸三昧故，已能觀察一切
X04n0223_p0598a09║菩薩智慧境界無障礙故，是故悉見如來世尊不可
X04n0223_p0598a10║思議自在神變，一切聲聞諸大弟子皆不能見，皆不
X04n0223_p0598a11║能知，以無菩薩清淨眼故。譬如雪山具眾藥草，良醫
X04n0223_p0598a12║詣彼悉能分別，其諸捕獵放牧之人，恒住彼山不見
X04n0223_p0598a13║其藥；此亦如是，以諸菩薩入智境界具自在力，能見
X04n0223_p0598a14║如來廣大神變，諸大弟子唯求自利不欲利他，唯求
X04n0223_p0598a15║自安不欲安他，雖在林中不知不見。譬如地中有諸
X04n0223_p0598a16║寶藏，種種珍異悉皆充滿，有一丈夫聰慧明達，善能
X04n0223_p0598a17║分別一切伏藏，其人復有大福德力，能隨所欲自在
X04n0223_p0598a18║而取，奉養父母賑䘏親屬，老病窮乏靡不均贍，其無
X04n0223_p0598a19║智慧無福德人，雖亦至於寶藏之處，不知不見不得
X04n0223_p0598a20║其益；此亦如是，諸大菩薩有淨智眼，能入如來不可
X04n0223_p0598a21║思議甚深境界，能見佛神力，能入諸法門，能遊三昧
X04n0223_p0598a22║海，能供養諸佛，能以正法開悟眾生，能以四攝攝受
X04n0223_p0598a23║眾生，諸大聲聞不能得見如來神力，亦不能見諸菩
X04n0223_p0598a24║薩眾。譬如盲人至大寶洲，若行若住若坐若臥，不能
X04n0223_p0598b01║得見一切眾寶，以不見故不能採取不得受用；此亦
X04n0223_p0598b02║如是，諸大弟子雖在林中親近世尊，不見如來自在
X04n0223_p0598b03║神力，亦不得見菩薩大會。何以故？無有菩薩無礙淨
X04n0223_p0598b04║眼，不能次第悟入法界，見於如來自在力故。譬如有
X04n0223_p0598b05║人得清淨眼，名離垢光明，一切暗色不能為障，爾時
X04n0223_p0598b06║彼人於夜暗中，處在無量百千萬億人眾之內，或行
X04n0223_p0598b07║或住或坐或臥，彼諸人眾形相威儀，此明眼人莫不
X04n0223_p0598b08║具見，其明眼者威儀進退，彼諸人眾悉不能覩；佛亦
X04n0223_p0598b09║如是，成就智眼清淨無礙，悉能明見一切世間，其所
X04n0223_p0598b10║示現神通變化，大菩薩眾所共圍遶，諸大弟子悉不
X04n0223_p0598b11║能見。譬如比丘在大眾中入徧處定，所謂：地徧處定、
X04n0223_p0598b12║水徧處定、火徧處定、風徧處定、青徧處定、黃徧處定、
X04n0223_p0598b13║赤徧處定、白徧處定、天徧處定、種種眾生身徧處定、
X04n0223_p0598b14║一切語言音聲徧處定、一切所緣徧處定。入此定者，
X04n0223_p0598b15║見其所緣，其餘大眾悉不能見，唯除有住此三昧者。
X04n0223_p0598b16║如來所現不可思議諸佛境界亦復如是，菩薩具見，
X04n0223_p0598b17║聲聞莫觀。譬如有人以翳形藥自塗其眼，在於眾會
X04n0223_p0598b18║去、來、坐、立無能見者，而能悉覩眾會中事。應知如來
X04n0223_p0598b19║亦復如是，超過於世，普見世間，非諸聲聞所能得見，
X04n0223_p0598b20║唯除趣向一切智境諸大菩薩。如人生已，則有二天
X04n0223_p0598b21║恒相隨逐：一曰、同生，二曰、同名。天常見人，人不見天。
X04n0223_p0598b22║應知如來亦復如是，在諸菩薩大集會中現大神通，
X04n0223_p0598b23║諸大聲聞悉不能見。譬如比丘得心自在，入滅盡定，
X04n0223_p0598b24║六根作業皆悉不行，一切語言不知、不覺，定力持故，
X04n0223_p0598c01║不般涅槃。一切聲聞亦復如是，雖復住在逝多林中，
X04n0223_p0598c02║具足六根，而不知、不見、不解、不入如來自在、菩薩眾
X04n0223_p0598c03║會諸所作事。何以故？如來境界甚深廣大，難見、難知、
X04n0223_p0598c04║難測、難量，超諸世間，不可思議，無能壞者，非是一切
X04n0223_p0598c05║二乘境界。是故，如來自在神力、菩薩眾會及逝多林
X04n0223_p0598c06║普徧一切清淨世界，如是等事，諸大聲聞悉不知見，
X04n0223_p0598c07║非其器故。
X04n0223_p0598c08║【論】十七、佛子！如恒河岸，有百億無量餓鬼已下，至
X04n0223_p0598c09║諸大聲聞，悉不知見，非其器故。有七十四行半經，
X04n0223_p0598c10║有十種喻，比聲聞無有廣大菩提善根在其會中，
X04n0223_p0598c11║不知不見如來自在分。其所有十喻，經文自明。如
X04n0223_p0598c12║是聲聞，示同不聞不見如來變化神力境界菩薩
X04n0223_p0598c13║海眾，令諸實是聲聞迴心種。如來大願、大智、大慈
X04n0223_p0598c14║悲，常處生死，廣利眾生故。
X04n0223_p0598c15║【經】爾時，毗盧遮那願光明菩薩，承佛神力，觀察十方
X04n0223_p0598c16║而說頌言：
X04n0223_p0598c17║汝等應觀察，佛道不思議，於此逝多林，
X04n0223_p0598c18║示現神通力。善逝威神力，所現無央數，
X04n0223_p0598c19║一切諸世間，迷惑不能了，法王深妙法，
X04n0223_p0598c20║無量難思議，所現諸神通，舉世莫能測。
X04n0223_p0598c21║以了法無相，是故名為佛，而具相莊嚴。
X04n0223_p0598c22║稱揚不可盡。今於此林內，示現大神力，
X04n0223_p0598c23║甚深無有邊，言辭莫能辯。汝觀大威德，
X04n0223_p0598c24║無量菩薩眾，十方諸國土，而來見世尊。
X04n0223_p0599a01║所願皆具足，所行無障礙。一切諸世間，
X04n0223_p0599a02║無能測量者。一切諸緣覺，及彼大聲聞，
X04n0223_p0599a03║悉皆不能知，菩薩行境界，菩薩大智慧。
X04n0223_p0599a04║諸地悉究竟，高建勇猛幢，難摧難可動。
X04n0223_p0599a05║諸大名稱士，無量三昧力，所現諸神變，
X04n0223_p0599a06║法界悉充滿。
X04n0223_p0599a07║爾時，不可壞精進王菩薩，承佛神力，觀察十方而說
X04n0223_p0599a08║頌言：
X04n0223_p0599a09║汝觀諸佛子，智慧功德藏，究竟菩提行，
X04n0223_p0599a10║安隱諸世間。其心本明達，善入諸三昧，
X04n0223_p0599a11║智慧無邊際，境界不可量。今此逝多林，
X04n0223_p0599a12║種種皆嚴飾，菩薩眾雲集，親近如來住。
X04n0223_p0599a13║汝觀無所著，無量大眾海，十方來詣此，
X04n0223_p0599a14║坐寶蓮華座，無來亦無住，無依無戲論，
X04n0223_p0599a15║離垢心無礙，究竟於法界，建立智慧幢。
X04n0223_p0599a16║堅固不動搖，知無變化法，而現變化事。
X04n0223_p0599a17║十方無量剎，一切諸佛所，同時悉往詣。
X04n0223_p0599a18║而亦不分身。汝觀釋師子，自在神通力，
X04n0223_p0599a19║能令菩薩眾，一切俱來集。一切諸佛法，
X04n0223_p0599a20║法界悉平等，言說故不同，此眾咸通達。
X04n0223_p0599a21║諸佛常安住，法界平等際，演說差別法，
X04n0223_p0599a22║言辭無有盡。
X04n0223_p0599a23║爾時，普勝無上威德王菩薩，承佛神力，觀察十方而
X04n0223_p0599a24║說頌言：
X04n0223_p0599b01║汝觀無上士，廣大智圓滿，善達時非時，
X04n0223_p0599b02║為眾演說法，摧伏眾外道，一切諸異論。
X04n0223_p0599b03║普隨眾生心，為現神通力，正覺非有量。
X04n0223_p0599b04║亦復非無量，若量若無量，牟尼悉超越。
X04n0223_p0599b05║如日在虗空，照臨一切處，佛智亦如是。
X04n0223_p0599b06║了達三世法，譬如十五夜，月輪無減缺。
X04n0223_p0599b07║如來亦復然，白法悉圓滿。譬如空中日，
X04n0223_p0599b08║運行無暫已。如來亦如是，神變恒相續，
X04n0223_p0599b09║譬如十方剎，於空無所礙，世燈現變化，
X04n0223_p0599b10║於世亦復然。譬如世間地，羣生之所依，
X04n0223_p0599b11║照世燈法輪，為依亦如是。譬如猛疾風，
X04n0223_p0599b12║所行無障礙，佛法亦如是，速徧於世間。
X04n0223_p0599b13║譬如大水輪，世界所依住，智慧輪亦爾，
X04n0223_p0599b14║三世佛所依。
X04n0223_p0599b15║爾時，無礙勝藏王菩薩承佛神力，觀察十方而說頌
X04n0223_p0599b16║言：
X04n0223_p0599b17║譬如大寶山，饒益諸含識，佛智亦如是。
X04n0223_p0599b18║普益於世間。譬如大海水，澄淨無垢濁，
X04n0223_p0599b19║見佛亦如是，能除諸渴愛。譬如須彌山，
X04n0223_p0599b20║出於大海中；世間燈亦爾，從於法海出。
X04n0223_p0599b21║如海具眾寶，求者皆滿足，無師智亦然。
X04n0223_p0599b22║見者悉開悟。如來甚深智，無量無有數，
X04n0223_p0599b23║是故神通力，示現難思議。譬如工幻師，
X04n0223_p0599b24║示現種種事。佛智亦如是，現諸自在力，
X04n0223_p0599c01║譬如如意寶，能滿一切欲，最勝亦復然，
X04n0223_p0599c02║滿諸清淨願。譬如明淨寶，普照一切物，
X04n0223_p0599c03║佛智亦如是，普照羣生心。譬如八面寶，
X04n0223_p0599c04║等鑒於諸方，無礙燈亦然，普照於法界。
X04n0223_p0599c05║譬如水清珠，能清諸濁水，見佛亦如是。
X04n0223_p0599c06║諸根悉清淨。
X04n0223_p0599c07║爾時，化現法界願月王菩薩，承佛神力，觀察十方而
X04n0223_p0599c08║說頌言：
X04n0223_p0599c09║譬如帝青寶，能青一切色，見佛者亦然，
X04n0223_p0599c10║悉發菩提行。一一微塵內，佛現神通力，
X04n0223_p0599c11║令無量無邊，菩薩皆清淨。甚深微妙力，
X04n0223_p0599c12║無邊不可知，菩薩之境界，世間莫能測。
X04n0223_p0599c13║如來所現身，清淨相莊嚴，普入於法界，
X04n0223_p0599c14║成就諸菩薩，難思佛國土，於中成正覺。
X04n0223_p0599c15║一切諸菩薩，世主皆充滿，釋迦無上尊，
X04n0223_p0599c16║於法悉自在，示現神通力，無邊不可量。
X04n0223_p0599c17║菩薩種種行，無量無有盡，如來自在力，
X04n0223_p0599c18║為之悉示現。佛子善修學，甚深諸法界，
X04n0223_p0599c19║成就無礙智，明了一切法。善逝威神力，
X04n0223_p0599c20║為眾轉法輪，神變普充滿，令世皆清淨。
X04n0223_p0599c21║如來智圓滿，境界亦清淨，譬如大龍王，
X04n0223_p0599c22║普濟諸羣生。
X04n0223_p0599c23║爾時，法慧光𦦨王菩薩，承佛神力，觀察十方而說頌
X04n0223_p0599c24║言：
X04n0223_p0600a01║三世諸如來，聲聞大弟子，悉不能知佛，
X04n0223_p0600a02║舉足下足事，去來現在世，一切諸緣覺，
X04n0223_p0600a03║亦不知如來，舉足下足事，況復諸凡夫？
X04n0223_p0600a04║結使所纏縛，無明覆心識，而能知導師。
X04n0223_p0600a05║正覺無礙智，超過語言道，其量不可測。
X04n0223_p0600a06║孰有能知見？譬如明月光，無能測邊際，
X04n0223_p0600a07║佛神通亦爾，莫見其終盡。一一諸方便，
X04n0223_p0600a08║念念所變化，盡於無量劫，思惟不能了。
X04n0223_p0600a09║思惟一切智，不可思議法，一一方便門，
X04n0223_p0600a10║邊際不可得。若有於此法，而興廣大願，
X04n0223_p0600a11║彼於此境界，知見不為難，勇猛勤修習。
X04n0223_p0600a12║難思大法海，其心無障礙，入此方便門。
X04n0223_p0600a13║心意已調伏，志願亦寬廣，當獲大菩提。
X04n0223_p0600a14║最勝之境界。
X04n0223_p0600a15║爾時，破一切魔軍智幢王菩薩，承佛神力，觀察十方
X04n0223_p0600a16║而說頌言：
X04n0223_p0600a17║智身非是身，無礙難思議。設有思議者，
X04n0223_p0600a18║一切無能及。從不思議業，起此清淨身，
X04n0223_p0600a19║殊特妙莊嚴，不著於三界，光明照一切，
X04n0223_p0600a20║法界悉清淨，開佛菩提門，出生眾智慧。
X04n0223_p0600a21║譬如世間日，普放慧光明，遠離諸塵垢，
X04n0223_p0600a22║滅除一切障，普淨三有處，永絕生死流。
X04n0223_p0600a23║成就菩薩道，出生無上覺，示現無邊色。
X04n0223_p0600a24║此色無依處，所現雖無量，一切不思議，
X04n0223_p0600b01║菩提一念頃，能覺一切法，云何欲測量？
X04n0223_p0600b02║如來智邊際，一念悉明達，一切三世法，
X04n0223_p0600b03║故說佛智慧，無盡無能壞，智者應如是。
X04n0223_p0600b04║專思佛菩提，此思難思議，思之不可得。
X04n0223_p0600b05║菩提不可說，超過語言路，諸佛從此生。
X04n0223_p0600b06║是法難思議。
X04n0223_p0600b07║爾時，願智光明幢王菩薩，承佛神力，觀察十方而說
X04n0223_p0600b08║頌言：
X04n0223_p0600b09║若能善觀察，菩提無盡海，則得離癡念。
X04n0223_p0600b10║決定受持法，若得決定心，則能修妙行。
X04n0223_p0600b11║禪寂自思慮，永斷諸疑惑，其心不疲倦。
X04n0223_p0600b12║亦復無懈怠，展轉增進修，究竟諸佛法。
X04n0223_p0600b13║信智已成就，念念令增長，常樂常觀察。
X04n0223_p0600b14║無得無依法，無量億千劫，所修功德行，
X04n0223_p0600b15║一切悉迴向。諸佛所求道，雖在於生死，
X04n0223_p0600b16║而心無染著，安住諸佛法，常樂如來行。
X04n0223_p0600b17║世間之所有，蘊界等諸法，一切皆捨離。
X04n0223_p0600b18║專求佛功德。凡夫嬰妄惑，於世常流轉，
X04n0223_p0600b19║菩薩心無礙，救之令解脫。菩薩行難稱，
X04n0223_p0600b20║舉世莫能思。徧除一切苦，普與羣生樂。
X04n0223_p0600b21║已獲菩提智，復愍諸羣生，光明照世間。
X04n0223_p0600b22║度脫一切眾。
X04n0223_p0600b23║爾時，破一切障勇猛智王菩薩，承佛神力，觀察十方
X04n0223_p0600b24║而說頌言：
X04n0223_p0600c01║無量億千劫，佛名難可聞，況復得親近？
X04n0223_p0600c02║永斷諸疑惑。如來世間燈，通達一切法，
X04n0223_p0600c03║普生三世福，令眾悉清淨。如來妙色身，
X04n0223_p0600c04║一切所欽歎，億劫常瞻仰，其心無厭足。
X04n0223_p0600c05║若有諸佛子，觀佛妙色身，必捨諸有著，
X04n0223_p0600c06║迴向菩提道。如來妙色身，恒演廣大音，
X04n0223_p0600c07║辯才無障礙，開佛菩提門，曉悟諸羣生。
X04n0223_p0600c08║無量不思議，令入智慧門，授以菩提記。
X04n0223_p0600c09║如來出世間，為世大福田，普導諸含識，
X04n0223_p0600c10║令其集福行。若有供養佛，永除惡道畏，
X04n0223_p0600c11║消滅一切苦，成就智慧身。若見兩足尊，
X04n0223_p0600c12║能發廣大心，是人恒值佛，增長智慧力。
X04n0223_p0600c13║若見人中勝，決意向菩提，是人能自知。
X04n0223_p0600c14║必當成正覺。
X04n0223_p0600c15║爾時，法界差別願智神通王菩薩，承佛神力，觀察十
X04n0223_p0600c16║方而說頌言：
X04n0223_p0600c17║釋迦無上尊，具一切功德，見者心清淨，
X04n0223_p0600c18║迴向大智慧。如來大慈悲，出現於世間，
X04n0223_p0600c19║普為諸羣生，轉無上法輪。如來無數劫，
X04n0223_p0600c20║勤苦為眾生。云何諸世間，能報大師恩？
X04n0223_p0600c21║寧於無量劫，受諸惡道苦，終不捨如來。
X04n0223_p0600c22║而求於出離，寧代諸眾生，備受一切苦。
X04n0223_p0600c23║終不捨於佛，而求得安樂。寧在諸惡趣，
X04n0223_p0600c24║恒得聞佛名，不願生善道。暫時不聞佛，
X04n0223_p0601a01║寧生諸地獄，一一無數劫，終不遠離佛。
X04n0223_p0601a02║而求出惡趣？何故願久住，一切諸惡道？
X04n0223_p0601a03║以得見如來，增長智慧故。若得見於佛，
X04n0223_p0601a04║除滅一切苦，能入諸如來，大智之境界。
X04n0223_p0601a05║若得見於佛，捨離一切障，長養無盡福。
X04n0223_p0601a06║成就菩提道。如來能永斷，一切眾生疑，
X04n0223_p0601a07║隨其心所樂，普皆令滿足。
X04n0223_p0601a08║【論】十八、明毗盧遮那菩薩等十菩薩說頌分。已下
X04n0223_p0601a09║有十菩薩，並是十方來者，各說一頌，各隨自名，各
X04n0223_p0601a10║歎自法，是一切諸佛、諸菩薩行。皆隨菩薩名下，義
X04n0223_p0601a11║表。其頌意可見。如初毗盧遮那願光明菩薩，是種
X04n0223_p0601a12║種光明，直是佛果。願光者，是佛果菩薩中行。從初
X04n0223_p0601a13║總歎，令諸觀察逝多林如來境界。次下九箇，是總
X04n0223_p0601a14║中別。各隨菩薩名下，義取所頌之法也。如不可壞
X04n0223_p0601a15║精進王者，還頌不可壞精進義。王者，自在義。已下
X04n0223_p0601a16║倣此，准知。
X04n0223_p0601a17║【經】爾時，普賢菩薩摩訶薩普觀一切菩薩眾會，以等
X04n0223_p0601a18║法界方便、等虗空界方便、等眾生界方便，等三世、等
X04n0223_p0601a19║一切劫、等一切眾生業、等一切眾生欲、等一切眾生
X04n0223_p0601a20║解、等一切眾生根、等一切眾生成熟時、等一切法光
X04n0223_p0601a21║影方便，為諸菩薩以十種法句開發、顯示、照明、演說
X04n0223_p0601a22║此師子嚬伸三昧。
X04n0223_p0601a23║【論】十九、爾時，普賢菩薩已下，至嚬伸三昧，有六行。
X04n0223_p0601a24║經明普賢菩薩以十等一切方便門，欲演說師子
X04n0223_p0601b01║嚬伸三昧分。
X04n0223_p0601b02║【經】何等為十？所謂：演說能示現等法界一切佛剎微
X04n0223_p0601b03║塵中，諸佛出興次第、諸剎成壞次第法句；演說能示
X04n0223_p0601b04║現等虗空界一切佛剎中，盡未來劫讚歎如來功德
X04n0223_p0601b05║音聲法句；演說能示現等虗空界一切佛剎中，如來
X04n0223_p0601b06║出世無量無邊成正覺門法句；演說能示現等虗空
X04n0223_p0601b07║界一切佛剎中，佛坐道場菩薩眾會法句；演說於一
X04n0223_p0601b08║切毛孔，念念出現等三世一切佛數變化身充滿法
X04n0223_p0601b09║界法句；演說能令一身充滿十方一切剎海，平等顯
X04n0223_p0601b10║現法句；演說能令一切諸境界中，普現三世諸佛神
X04n0223_p0601b11║變法句；演說能令一切佛剎微塵中，普現三世一切
X04n0223_p0601b12║佛剎微塵數佛種種神變經無量劫法句；演說能令
X04n0223_p0601b13║一切毛孔出生三世一切諸佛大願海音，盡未來劫
X04n0223_p0601b14║開發化導一切菩薩法句；演說能令佛師子座量同
X04n0223_p0601b15║法界，菩薩眾會道場莊嚴等無差別，盡未來劫轉於
X04n0223_p0601b16║種種微妙法輪法句。佛子！此十為首。
X04n0223_p0601b17║【論】二十、何等為十？已下至佛子，此十為首，有十八
X04n0223_p0601b18║行經，是十種不可說法句分。
X04n0223_p0601b19║【經】有十不可說佛剎微塵數法句，皆是如來智慧境
X04n0223_p0601b20║界。爾時，普賢菩薩欲重宣此義，承佛神力，觀察如來，
X04n0223_p0601b21║觀察眾會，觀察諸佛難思境界，觀察諸佛無邊三昧，
X04n0223_p0601b22║觀察不可思議諸世界海，觀察不可思議如幻法智，
X04n0223_p0601b23║觀察不可思議三世諸佛悉皆平等，觀察一切無量
X04n0223_p0601b24║無邊諸言辭法，而說頌言：
X04n0223_p0601c01║【論】二十一、有十不可說佛剎微塵數法句，都結通。
X04n0223_p0601c02║已下六行經，是普賢菩薩觀佛境界說頌分。
X04n0223_p0601c03║【經】一一毛孔中，微塵數剎海，悉有如來坐，
X04n0223_p0601c04║皆具菩薩眾。一一毛孔中，無量諸剎海，
X04n0223_p0601c05║佛處菩提座，如是徧法界，一一毛孔中，
X04n0223_p0601c06║一切剎塵佛，菩提眾圍遶，為說普賢行。
X04n0223_p0601c07║佛坐一國土，充滿十方界，無量菩薩雲，
X04n0223_p0601c08║咸來集其所。億剎微塵數，菩薩功德海，
X04n0223_p0601c09║俱從會中起，徧滿十方界，悉住普賢行。
X04n0223_p0601c10║皆遊法界海，普現一切剎，等入諸佛會。
X04n0223_p0601c11║安坐一切剎，聽聞一切法。一一國土中，
X04n0223_p0601c12║億劫修諸行。菩薩所修行，普明法海行，
X04n0223_p0601c13║入於大願海，住佛境界地，了達普賢行。
X04n0223_p0601c14║出生諸佛法，具佛功德海，廣現神通事。
X04n0223_p0601c15║身雲等塵數，充滿一切剎，普雨甘露法。
X04n0223_p0601c16║令眾住佛道。
X04n0223_p0601c17║【論】於此十行頌中，重頌前十無盡句法，意明法界
X04n0223_p0601c18║體性無礙，一多互參，大小相入，毛孔微塵悉含一
X04n0223_p0601c19║切諸佛剎海，一一境界皆互容無礙。頌云：一一毛
X04n0223_p0601c20║孔中，微塵數剎海，悉有如來坐，皆具菩薩眾。如經
X04n0223_p0601c21║具明。已上二十一段，經明如來以師子嚬伸三昧，
X04n0223_p0601c22║令五位中昇進普賢萬行法門，會入法界，性自圓
X04n0223_p0601c23║滿，本無和會普賢行故。自此已下，如來放眉間光，
X04n0223_p0601c24║名普照三世法界門，令諸菩薩入安住師子嚬伸
X04n0223_p0602a01║三昧門。已上二十一段，且會法界中普賢差別智
X04n0223_p0602a02║無礙行滿，遠令普賢說頌歎法。已下放眉間光，即
X04n0223_p0602a03║明已法身根本普光明智，與法界中無礙自在差
X04n0223_p0602a04║別同異普賢行門，理智體用一時同會，即令文殊
X04n0223_p0602a05║說頌歎法。以文殊、普賢二體，成真俗二智法界平
X04n0223_p0602a06║等恒然法門。此法界中體用二門，若無普賢，即差
X04n0223_p0602a07║別智不行，即就寂無悲行；無文殊，即普賢行是有
X04n0223_p0602a08║為，是無常。故以此二人之法門，成一法界之體用，
X04n0223_p0602a09║一切諸佛法總如是。言其佛者，但於此二人體用
X04n0223_p0602a10║中無所住，名之為佛。言住佛所住者，佛住無住，但
X04n0223_p0602a11║於此文殊、普賢理智萬行體用中，而無所住之智，
X04n0223_p0602a12║而得佛名。是故前普賢是以行彰理門，後文殊是
X04n0223_p0602a13║以理顯行門。為言詮立教，即名有前後。約其法界，
X04n0223_p0602a14║二法同資，元一體用故。且以如來舉緣表法，即師
X04n0223_p0602a15║子嚬伸三昧屬普賢門，眉間毫相光明即屬文殊
X04n0223_p0602a16║門。以光明是法身妙慧所顯，得根本智所起。師子
X04n0223_p0602a17║嚬伸三昧是差別智中行，故二人同體，方成法界
X04n0223_p0602a18║自在之門。表根本智自性無言作用，言說是普賢
X04n0223_p0602a19║所收。若也三法別行，即是人天生死。設得道者，名
X04n0223_p0602a20║為眇目矬陋，或止宿草庵，不入法界大宅門故。師
X04n0223_p0602a21║子嚬伸三昧者，是五位中進修已滿，理智會融已
X04n0223_p0602a22║終，加行疲極頓亡，法悅充滿，不屬昇進。任智普周，
X04n0223_p0602a23║現化神通，不為而智境應用，不作而佛剎互參。極
X04n0223_p0602a24║微不為小，而無盡佛剎海處中；盡虗空不為大，亘
X04n0223_p0602b01║十方咸處纖毫之內。此乃縱任智海，現寶剎而互
X04n0223_p0602b02║參，名曰嚬伸。稱理而一多身境相容，名為三昧。嚬
X04n0223_p0602b03║伸者，舒適悅樂無勞之義。意明前五位昇進，緣有
X04n0223_p0602b04║為無為，融通作意疲勞。明此法界是昇進已滿，任
X04n0223_p0602b05║智適悅，眾法自成，無作意勞倦故。已下放眉間毫
X04n0223_p0602b06║相光明，名普照三世法界門。此以法身根本智顯
X04n0223_p0602b07║行自在門，屬文殊師利。即下以文殊說頌歎法，明
X04n0223_p0602b08║令此文殊普賢理智法同行故，即佛果自然圓滿。
X04n0223_p0602b09║但體理智體用法界之意，不可逐於紙素竹帛著
X04n0223_p0602b10║錄鈔寫前後名言，為名言不可一時，但取理智知
X04n0223_p0602b11║其總別同異成壞。然為迷情初啟，先須諸善行方
X04n0223_p0602b12║便以顯理門，因理智明。如十波羅蜜中九波羅蜜
X04n0223_p0602b13║是行，唯智波羅蜜是果，餘九波羅蜜是助顯智之
X04n0223_p0602b14║方便體用。以是如來出現品前先明普賢行滿，出
X04n0223_p0602b15║現品內方明果行一時。文殊普賢佛以光加二人，
X04n0223_p0602b16║共為一箇理智萬行體用，令此初以普賢會法界
X04n0223_p0602b17║大用之體，現師子嚬伸三昧之門印之，以三昧是
X04n0223_p0602b18║行故。次眉間光明名普照三世法界門，令諸菩薩
X04n0223_p0602b19║安住師子嚬伸三昧者，即明法身根本智照現差
X04n0223_p0602b20║別智為一體用，方名入法界門。是故已前二十一
X04n0223_p0602b21║段經是以行會理無著門，即以普賢為主，文殊為
X04n0223_p0602b22║伴。已下如來放眉間光名普照三世法界門，即是
X04n0223_p0602b23║以理會行圓融自在無礙門，即以文殊為主，普賢
X04n0223_p0602b24║為伴。如是主伴參融，方名法界自在。從爾時世尊
X04n0223_p0602c01║欲令諸菩薩安住如來師子嚬伸廣大三昧故已
X04n0223_p0602c02║下，直至不離此逝多林如來之所，名以理會行圓
X04n0223_p0602c03║融自在無礙門。於此段中復分為六段：
X04n0223_p0602c04║【經】爾時，世尊欲令諸菩薩安住如來師子嚬伸廣大
X04n0223_p0602c05║三昧故，從眉間白毫相放大光明，其光名：普照三世
X04n0223_p0602c06║法界門，以不可說佛剎微塵數光明而為眷屬，普照
X04n0223_p0602c07║十方一切世界海諸佛國土。時逝多林菩薩大眾，悉
X04n0223_p0602c08║見一切盡法界、虗空界一切佛剎一一微塵中，各有
X04n0223_p0602c09║一切佛剎微塵數諸佛國土，種種名、種種色、種種清
X04n0223_p0602c10║淨、種種住處、種種形相；如是一切諸國土中，皆有大
X04n0223_p0602c11║菩薩坐於道場師子座上成等正覺，菩薩大眾前後
X04n0223_p0602c12║圍遶，諸世間主而為供養；或見於不可說佛剎量大
X04n0223_p0602c13║眾會中，出妙音聲，充滿法界，轉正法輪；或見在天宮
X04n0223_p0602c14║殿、龍宮殿、夜叉宮殿，乾闥婆、阿脩羅、迦樓羅、緊那羅、
X04n0223_p0602c15║摩睺羅伽、人、非人等諸宮殿中，或在人間村邑、聚落、
X04n0223_p0602c16║王都、大處，現種種姓、種種名、種種身、種種相、種種光
X04n0223_p0602c17║明，住種種威儀，入種種三昧，現種種神變；或時自以
X04n0223_p0602c18║種種言音，或令種種諸菩薩等，在於種種大眾會中，
X04n0223_p0602c19║種種言辭，說種種法。如此會中菩薩大眾，見於如是
X04n0223_p0602c20║諸佛如來甚深三昧大神通力；如是盡法界、虗空界，
X04n0223_p0602c21║東、西、南、北、四維、上、下一切方海中，依於眾生心想而
X04n0223_p0602c22║住，始從前際，至今現在，一切國土身、一切眾生身、一
X04n0223_p0602c23║切虗空道，其中一一毛端量處，一一各有微塵數剎
X04n0223_p0602c24║種種業起次第而住，悉有道場。菩薩眾會皆亦如是，
X04n0223_p0603a01║見佛神力，不壞三世，不壞世間，於一切眾生心中現
X04n0223_p0603a02║其影像，隨一切眾生心樂出妙言音，普入一切眾會
X04n0223_p0603a03║中，普現一切眾生前，色相有別，智慧無異，隨其所應
X04n0223_p0603a04║開示佛法，教化調伏一切眾生未曾休息。其有見此
X04n0223_p0603a05║佛神力者，皆是毗盧遮那如來於往昔時善根攝受，
X04n0223_p0603a06║或昔曾以四攝所攝，或是見聞、憶念、親近之所成熟，
X04n0223_p0603a07║或是往昔教其令發阿耨多羅三藐三菩提心，或是
X04n0223_p0603a08║往昔於諸佛所同種善根，或是過去以一切智善巧
X04n0223_p0603a09║方便教化成熟，是故皆得入於如來不可思議甚深
X04n0223_p0603a10║三昧。盡法界、虗空界大神通力，或入法身，或入色身，
X04n0223_p0603a11║或入往昔所成就行，或入圓滿諸波羅蜜，或入莊嚴
X04n0223_p0603a12║清淨行輪，或入菩薩諸地，或入成正覺力，或入佛所
X04n0223_p0603a13║住三昧無差別大神變，或入如來力、無畏智，或入佛
X04n0223_p0603a14║無礙辯才海。彼諸菩薩以種種解、種種道、種種門、種
X04n0223_p0603a15║種入、種種理趣、種種隨順、種種智慧、種種助道、種種
X04n0223_p0603a16║方便、種種三昧，入如是等十不可說佛剎微塵數佛
X04n0223_p0603a17║神變海方便門。
X04n0223_p0603a18║【論】一、爾時，世尊欲令諸菩薩已下，至佛神變海方
X04n0223_p0603a19║便門，有四十四行。經明諸菩薩蒙佛光照，得無量
X04n0223_p0603a20║神變海方便門分。爾時，世尊欲令諸菩薩安住師
X04n0223_p0603a21║子嚬伸三昧，放眉間白毫相光明，名普照三世法
X04n0223_p0603a22║界門者，以此光是法性身中根本普光明智。此智
X04n0223_p0603a23║現前時，即見三世久遠，如今一體，無盡劫生死亦
X04n0223_p0603a24║不移現前，總無體性，成大智海，眾法清涼。便以眾
X04n0223_p0603b01║生起差別智，知根利生，普周剎海，無有休息，名為
X04n0223_p0603b02║普賢行。即經已下文中，獲不可說諸三昧門，教化
X04n0223_p0603b03║無限諸眾生門，具如經說，如文自具。
X04n0223_p0603b04║
X04n0223_p0603b05║大方廣佛新華嚴經合論卷第八十九
X04n0223_p0603b06║
X04n0223_p0603b07║音切
X04n0223_p0603b08║羼（初限切。）焦（初消切。）鷲（就音。）捕（步音。）獵（良涉切。）賑（章刃切。）䘏（息聿切。）
X04n0223_p0603b09║牧（木音。）㝹（奴豆切。）裸（郎果切。）鶖（秋音。）鷺（路音。）菽（式竹切。）𧜟（余制切。）矬
X04n0223_p0603b10║（昨禾切。）瞖（於計切。）瞙（莫音。）