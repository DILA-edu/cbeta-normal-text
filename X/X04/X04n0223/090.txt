X04n0223_p0603b11║
X04n0223_p0603b12║
X04n0223_p0603b13║
X04n0223_p0603b14║大方廣佛新華嚴經合論卷第九十
X04n0223_p0603b15║唐于闐國三藏沙門實叉難陀譯經
X04n0223_p0603b16║唐太原方山長者李通玄造論
X04n0223_p0603b17║唐福州開元寺沙門志寧釐經合論
X04n0223_p0603b18║入法界品第三十九之三
X04n0223_p0603b19║【經】云何為種種三昧？所謂：普藏嚴法界三昧、普照一
X04n0223_p0603b20║切三世無礙境界三昧、法界無差別智光明三昧、入
X04n0223_p0603b21║如來境界不動轉三昧、普照無邊虗空三昧、入如來
X04n0223_p0603b22║力三昧、佛無畏勇猛奮迅莊嚴三昧、一切法界旋轉
X04n0223_p0603b23║藏三昧、如月普現一切法界以無礙音大開演三昧、
X04n0223_p0603b24║普清淨法光明三昧、無礙繒法王幢三昧、一一境界
X04n0223_p0603c01║中悉見一切諸佛海三昧、於一切世間悉現身三昧、
X04n0223_p0603c02║入如來無差別身境界三昧、隨一切世間轉大悲藏
X04n0223_p0603c03║三昧、知一切法無有跡三昧、知一切法究竟寂滅三
X04n0223_p0603c04║昧、雖無所得而能變化普現世間三昧、普入一切剎
X04n0223_p0603c05║三昧、莊嚴一切佛剎成正覺三昧、觀一切世間主色
X04n0223_p0603c06║相差別三昧、觀一切眾生境界無障礙三昧、能出生
X04n0223_p0603c07║一切如來母三昧、能修行入一切佛海功德道三昧、
X04n0223_p0603c08║一一境界中出現神變盡未來際三昧、入一切如來
X04n0223_p0603c09║本事海三昧、盡未來際護持一切如來種性三昧、以
X04n0223_p0603c10║決定解力令現在十方一切佛剎海皆清淨三昧、一
X04n0223_p0603c11║念中普照一切佛所住三昧、入一切境界無礙際三
X04n0223_p0603c12║昧、令一切世界為一佛剎三昧、出一切佛變化身三
X04n0223_p0603c13║昧、以金剛王智知一切諸根海三昧、知一切如來同
X04n0223_p0603c14║一身三昧、知一切法界所安立悉住心念際三昧、於
X04n0223_p0603c15║一切法界廣大國土中示現涅槃三昧、令住最上處
X04n0223_p0603c16║三昧、於一切佛剎現種種眾生差別身三昧、普入一
X04n0223_p0603c17║切佛智慧三昧、知一切法性相三昧、一念普知三世
X04n0223_p0603c18║法三昧、念念中普現法界身三昧、以師子勇猛智知
X04n0223_p0603c19║一切如來出興次第三昧、於一切法界境界慧眼圓
X04n0223_p0603c20║滿三昧、勇猛趣向十力三昧、放一切功德圓滿光明
X04n0223_p0603c21║普照世間三昧、不動藏三昧、說一法普入一切法三
X04n0223_p0603c22║昧、於一法以一切言音差別訓釋三昧、演說一切佛
X04n0223_p0603c23║無二法三昧、知三世無礙際三昧、知一切劫無差別
X04n0223_p0603c24║三昧、入十力微細方便三昧、於一切劫成就一切菩
X04n0223_p0604a01║薩行不斷絕三昧、十方普現身三昧、於法界自在成
X04n0223_p0604a02║正覺三昧、生一切安隱受三昧、出一切莊嚴具莊嚴
X04n0223_p0604a03║虗空界三昧、念念中出等眾生數變化身雲三昧、如
X04n0223_p0604a04║來淨空月光明三昧、常見一切如來住虗空三昧、開
X04n0223_p0604a05║示一切佛莊嚴三昧、照明一切法義燈三昧、照十力
X04n0223_p0604a06║境界三昧、三世一切佛幢相三昧、一切佛一密藏三
X04n0223_p0604a07║昧、念念中所作皆究竟三昧、無盡福德藏三昧、見無
X04n0223_p0604a08║邊佛境界三昧、堅住一切法三昧、現一切如來變化
X04n0223_p0604a09║悉令知見三昧、念念中佛日常出現三昧、一日中悉
X04n0223_p0604a10║知三世所有法三昧、普音演說一切法性寂滅三昧、
X04n0223_p0604a11║見一切佛自在力三昧、法界開敷蓮華三昧、觀諸法
X04n0223_p0604a12║如虗空無住處三昧、十方海普入一方三昧、入一切
X04n0223_p0604a13║法界無源底三昧、一切法界海三昧、以寂靜身放一
X04n0223_p0604a14║切光明三昧、一念中現一切神通大願三昧、一切時
X04n0223_p0604a15║一切處成正覺三昧、以一莊嚴入一切法界三昧、普
X04n0223_p0604a16║現一切諸佛身三昧、知一切眾生廣大殊勝神通智
X04n0223_p0604a17║三昧、一念中其身徧法界三昧、現一乘淨法界三昧、
X04n0223_p0604a18║入普門法界示現大莊嚴三昧、住持一切佛法輪三
X04n0223_p0604a19║昧、以一切法門莊嚴一法門三昧、以因陀羅網願行
X04n0223_p0604a20║攝一切眾生界三昧、分別一切世界門三昧、乘蓮華
X04n0223_p0604a21║自在遊步三昧、知一切眾生種種差別神通智三昧、
X04n0223_p0604a22║令其身恒現一切眾生前三昧、知一切眾生差別音
X04n0223_p0604a23║聲言辭海三昧、知一切眾生差別智神通三昧、大悲
X04n0223_p0604a24║平等藏三昧、一切佛入如來際三昧、觀察一切如來
X04n0223_p0604b01║解脫處師子嚬伸三昧。菩薩以如是等不可說佛剎
X04n0223_p0604b02║微塵數三昧，入毗盧遮那如來念念充滿一切法界
X04n0223_p0604b03║三昧神變海。
X04n0223_p0604b04║【論】二、云何為種種三昧已下，至入毗盧遮那如來
X04n0223_p0604b05║念念充滿法界三昧神變海，有六十六行經，正說
X04n0223_p0604b06║所入三昧之名分。
X04n0223_p0604b07║【經】其諸菩薩皆悉具足大智神通，明利自在，住於諸
X04n0223_p0604b08║地；以廣大智普觀一切，從諸智慧種性而生，一切智
X04n0223_p0604b09║智常現在前；得離癡翳清淨智眼，為諸眾生作調御
X04n0223_p0604b10║師；住佛平等，於一切法無有分別；了達境界，知諸世
X04n0223_p0604b11║間性皆寂滅，無有依處；普詣一切諸佛國土而無所
X04n0223_p0604b12║著，悉能觀察一切諸法而無所住；徧入一切妙法宮
X04n0223_p0604b13║殿而無所來，教化調伏一切世間；普為眾生現安隱
X04n0223_p0604b14║處，智慧解脫為其所行；恒以智身住離貪際，超諸有
X04n0223_p0604b15║海，示真實際；智光圓滿，普見諸法，住於三昧，堅固不
X04n0223_p0604b16║動；於諸眾生恒起大悲，知諸法門悉皆如幻，一切眾
X04n0223_p0604b17║生悉皆如夢，一切如來悉皆如影，一切言音悉皆如
X04n0223_p0604b18║響，一切諸法悉皆如化；善能積集殊勝行願，智慧圓
X04n0223_p0604b19║滿，清淨善巧，心極寂靜；善入一切總持境界，具三昧
X04n0223_p0604b20║力，勇猛無怯；獲明智眼，住法界際，到一切法無所得
X04n0223_p0604b21║處；修習無涯智慧大海，到智波羅蜜究竟彼岸，為般
X04n0223_p0604b22║若波羅蜜之所攝持；以神通波羅蜜普入世間，依三
X04n0223_p0604b23║昧波羅蜜得心自在；以不顛倒智知一切義，以巧分
X04n0223_p0604b24║別智開示法藏，以現了智訓釋文詞；以大願力說法
X04n0223_p0604c01║無盡，以無所畏大師子吼；常樂觀察無依處法，以淨
X04n0223_p0604c02║法眼普觀一切，以淨智月照世成壞，以智慧光照真
X04n0223_p0604c03║實諦；福德智慧如金剛山，一切譬喻所不能及；善觀
X04n0223_p0604c04║諸法，慧根增長，勇猛精進，摧伏眾魔；無量智慧威光
X04n0223_p0604c05║熾盛，其身超出一切世間；得一切法無礙智慧，善能
X04n0223_p0604c06║悟解盡、無盡際；住於普際，入真實際，無相觀智常現
X04n0223_p0604c07║在前；善巧成就諸菩薩行，以無二智知諸境界，普見
X04n0223_p0604c08║一切世間諸趣，徧往一切諸佛國土；智燈圓滿，於一
X04n0223_p0604c09║切法無諸闇障，放淨法光照十方界；為諸世間真實
X04n0223_p0604c10║福田，若見若聞，所願皆滿；福德高大超諸世間，勇猛
X04n0223_p0604c11║無畏摧諸外道；演微妙音徧一切剎，普見諸佛心無
X04n0223_p0604c12║厭足；於佛法身已得自在，隨所應化而為現身，一身
X04n0223_p0604c13║充滿一切佛剎；已得自在清淨神通，乘大智舟，所往
X04n0223_p0604c14║無礙，智慧圓滿，周徧法界；譬如日出普照世間，隨眾
X04n0223_p0604c15║生心現其色像；知諸眾生根性欲樂，入一切法無諍
X04n0223_p0604c16║境界；知諸法性無生無起，能令小大自在相入；決了
X04n0223_p0604c17║佛地甚深之趣，以無盡句說甚深義，於一句中演說
X04n0223_p0604c18║一切脩多羅海；獲大智慧陀羅尼身，凡所受持永無
X04n0223_p0604c19║忘失；一念能憶無量劫事，一念悉知三世一切諸眾
X04n0223_p0604c20║生智；恒以一切陀羅尼門，演說無邊諸佛法海；常轉
X04n0223_p0604c21║不退清淨法輪，令諸眾生皆生智慧；得佛境界智慧
X04n0223_p0604c22║光明，入於善見甚深三昧，入一切法無障礙際，於一
X04n0223_p0604c23║切法勝智自在，一切境界清淨莊嚴；普入十方一切
X04n0223_p0604c24║法界，隨其方所靡不咸至，一一塵中現成正覺；於無
X04n0223_p0605a01║色性現一切色，以一切方普入一方。其諸菩薩具如
X04n0223_p0605a02║是等無邊福智功德之藏，常為諸佛之所稱歎，種種
X04n0223_p0605a03║言辭說其功德不能令盡，靡不咸在逝多林中，深入
X04n0223_p0605a04║如來功德大海，悉見於佛光明所照。
X04n0223_p0605a05║【論】三、其諸菩薩皆悉具足大神通已下，至悉見於
X04n0223_p0605a06║佛光明所照，有五十三行半經，明諸菩薩蒙佛光
X04n0223_p0605a07║明所益之德分。
X04n0223_p0605a08║【經】爾時，諸菩薩得不思議正法光明，心大歡喜，各於
X04n0223_p0605a09║其身及以樓閣諸莊嚴具，并其所坐師子之座，徧逝
X04n0223_p0605a10║多林一切物中，化現種種大莊嚴雲，充滿一切十方
X04n0223_p0605a11║法界。所謂：於念念中放大光明雲，充滿十方，悉能開
X04n0223_p0605a12║悟一切眾生；出一切摩尼寶鈴雲，充滿十方，出微妙
X04n0223_p0605a13║音，稱揚讚歎三世諸佛一切功德；出一切音樂雲，充
X04n0223_p0605a14║滿十方，音中演說一切眾生諸業果報；出一切菩薩
X04n0223_p0605a15║種種願行色相雲，充滿十方，說諸菩薩所有大願；出
X04n0223_p0605a16║一切如來自在變化雲，充滿十方，演出一切諸佛如
X04n0223_p0605a17║來語言音聲；出一切菩薩相好莊嚴身雲，充滿十方，
X04n0223_p0605a18║說諸如來於一切國土出興次第；出三世如來道場
X04n0223_p0605a19║雲，充滿十方，現一切如來成等正覺功德莊嚴；出一
X04n0223_p0605a20║切龍王雲，充滿十方，雨一切諸香；出一切世主身雲，
X04n0223_p0605a21║充滿十方，演說普賢菩薩之行；出一切寶莊嚴清淨
X04n0223_p0605a22║佛剎雲，充滿十方，現一切如來轉正法輪。是諸菩薩
X04n0223_p0605a23║以得不思議法光明故，法應如是，出興此等不可說
X04n0223_p0605a24║佛剎微塵數大神變莊嚴雲。爾時，文殊師利菩薩承
X04n0223_p0605b01║佛神力，欲重宣此逝多林中諸神變事，觀察十方而
X04n0223_p0605b02║說頌言：
X04n0223_p0605b03║【論】四、爾時，諸菩薩已下，至說頌，有二十一行半。經
X04n0223_p0605b04║明諸菩薩，所得三昧神，通現變化雲，莊嚴逝多林，
X04n0223_p0605b05║及十方國分。
X04n0223_p0605b06║【經】汝應觀此逝多林，以佛威神廣無際，
X04n0223_p0605b07║一切莊嚴皆示現，十方法界悉充滿，
X04n0223_p0605b08║十方一切諸國土，無邊品類大莊嚴，
X04n0223_p0605b09║於其座等境界中，色像分明皆顯現。
X04n0223_p0605b10║從諸佛子毛孔出，種種莊嚴寶𦦨雲，
X04n0223_p0605b11║及發如來微妙音，徧滿十方一切剎。
X04n0223_p0605b12║寶樹華中現妙身，其身色相等梵王，
X04n0223_p0605b13║從禪定起而遊步，進止威儀恒寂靜，
X04n0223_p0605b14║如來一一毛孔內，常現難思變化身，
X04n0223_p0605b15║皆如普賢大菩薩，種種諸相為嚴好。
X04n0223_p0605b16║逝多林上虗空中，所有莊嚴發妙音，
X04n0223_p0605b17║普說三世諸菩薩，成就一切功德海。
X04n0223_p0605b18║逝多林中諸寶樹，亦出無量妙音聲，
X04n0223_p0605b19║演說一切諸羣生，種種業海各差別，
X04n0223_p0605b20║林中所有眾境界，悉現三世諸如來，
X04n0223_p0605b21║一一皆起大神通。十方剎海微塵數，
X04n0223_p0605b22║十方所有諸國土，一切剎海微塵數，
X04n0223_p0605b23║悉入如來毛孔中，次第莊嚴皆現覩。
X04n0223_p0605b24║所有莊嚴皆現佛，數等眾生徧世間。
X04n0223_p0605c01║一一咸放大光明，種種隨宜化羣品。
X04n0223_p0605c02║香𦦨眾華及寶藏，一切莊嚴殊妙雲，
X04n0223_p0605c03║靡不廣大等虗空，徧滿十方諸國土。
X04n0223_p0605c04║十方三世一切佛，所有莊嚴妙道場，
X04n0223_p0605c05║於此園林境界中，一一色像皆明現，
X04n0223_p0605c06║一切普賢諸佛子，百千劫海莊嚴剎，
X04n0223_p0605c07║其數無量等眾生，莫不於此林中見。
X04n0223_p0605c08║【論】五、汝應觀此逝多林已下，至莫不於此林中見，
X04n0223_p0605c09║有二十六行頌，明文殊師利重頌前法，如文具明。
X04n0223_p0605c10║已上明佛光所照。諸菩薩蒙光照，入嚬伸三昧普
X04n0223_p0605c11║賢境界方便門。但是一切三昧，總是方便行門；普
X04n0223_p0605c12║賢境界，總是文殊法身根本智所成就故。
X04n0223_p0605c13║【經】爾時，彼諸菩薩以佛三昧光明照故，即時得入如
X04n0223_p0605c14║是三昧，一一皆得不可說佛剎微塵數大悲門，利益
X04n0223_p0605c15║安樂一切眾生。於其身上一一毛孔，皆出不可說佛
X04n0223_p0605c16║剎微塵數光明；一一光明，皆化現不可說佛剎微塵
X04n0223_p0605c17║數菩薩。其身形相如諸世主，普現一切眾生之前，周
X04n0223_p0605c18║帀徧滿十方法界，種種方便教化調伏。或現不可說
X04n0223_p0605c19║佛剎微塵數諸天宮殿無常門，或現不可說佛剎微
X04n0223_p0605c20║塵數一切眾生受生門，或現不可說佛剎微塵數一
X04n0223_p0605c21║切菩薩修行門，或現不可說佛剎微塵數夢境門，或
X04n0223_p0605c22║現不可說佛剎微塵數菩薩大願門，或現不可說佛
X04n0223_p0605c23║剎微塵數震動世界門，或現不可說佛剎微塵數分
X04n0223_p0605c24║別世界門，或現不可說佛剎微塵數現生世界門，或
X04n0223_p0606a01║現不可說佛剎微塵數檀波羅蜜門，或現不可說佛
X04n0223_p0606a02║剎微塵數一切如來修諸功德種種苦行尸波羅蜜
X04n0223_p0606a03║門，或現不可說佛剎微塵數割截肢體羼提波羅蜜
X04n0223_p0606a04║門，或現不可說佛剎微塵數勤修毗棃耶波羅蜜門，
X04n0223_p0606a05║或現不可說佛剎微塵數一切菩薩修諸三昧禪定
X04n0223_p0606a06║解脫門，或現不可說佛剎微塵數佛道圓滿智光明
X04n0223_p0606a07║門，或現不可說佛剎微塵數勤求佛法為一文一句
X04n0223_p0606a08║故捨無數身命門，或現不可說佛剎微塵數親近一
X04n0223_p0606a09║切佛諮問一切法心無疲厭門，或現不可說佛剎微
X04n0223_p0606a10║塵數隨諸眾生時節欲樂往詣其所方便成熟令住
X04n0223_p0606a11║一切智海光明門，或現不可說佛剎微塵數降伏眾
X04n0223_p0606a12║魔制諸外道顯現菩薩福智力門，或現不可說佛剎
X04n0223_p0606a13║微塵數知一切工巧明智門，或現不可說佛剎微塵
X04n0223_p0606a14║數知一切眾生差別明智門，或現不可說佛剎微塵
X04n0223_p0606a15║數知一切法差別明智門，或現不可說佛剎微塵數
X04n0223_p0606a16║知一切眾生心樂差別明智門，或現不可說佛剎微
X04n0223_p0606a17║塵數知一切眾生根行煩惱習氣明智門，或現不可
X04n0223_p0606a18║說佛剎微塵數知一切眾生種種業明智門，或現不
X04n0223_p0606a19║可說佛剎微塵數開悟一切眾生門。以如是等不可
X04n0223_p0606a20║說佛剎微塵數方便門，往詣一切眾生住處而成熟
X04n0223_p0606a21║之。所謂：或往天宮，或往龍宮，或往夜叉、乾闥婆、阿脩
X04n0223_p0606a22║羅、迦樓羅、緊那羅、摩睺羅伽宮，或往梵王宮，或往人
X04n0223_p0606a23║王宮，或往閻羅王宮，或往畜生、餓鬼、地獄之所住處，
X04n0223_p0606a24║以平等大悲、平等大願、平等智慧、平等方便攝諸眾
X04n0223_p0606b01║生；或有見已而調伏者，或有聞已而調伏者，或有憶
X04n0223_p0606b02║念而調伏者，或聞音聲而調伏者，或聞名號而調伏
X04n0223_p0606b03║者，或見圓光而調伏者，或見光網而調伏者，隨諸眾
X04n0223_p0606b04║生心之所樂，皆詣其所，令其獲益。佛子！此逝多林一
X04n0223_p0606b05║切菩薩，為欲成熟諸眾生故，或時現處種種嚴飾諸
X04n0223_p0606b06║宮殿中，或時示現住自樓閣寶師子座，道場眾會所
X04n0223_p0606b07║共圍遶，周徧十方皆令得見，然亦不離此逝多林如
X04n0223_p0606b08║來之所。佛子！此諸菩薩或時示現無量化身雲，或現
X04n0223_p0606b09║其身獨一無侶，所謂：或現沙門身，或現婆羅門身，或
X04n0223_p0606b10║現苦行身，或現充盛身，或現醫王身，或現商主身，或
X04n0223_p0606b11║現淨命身，或現妓樂身，或現奉事諸天身，或現工巧
X04n0223_p0606b12║技術身。往詣一切村營、城邑、王都、聚落諸眾生所，隨
X04n0223_p0606b13║其所應，以種種形相、種種威儀、種種音聲、種種言論、
X04n0223_p0606b14║種種住處，於一切世間猶如帝網行菩薩行；或說一
X04n0223_p0606b15║切世間工巧事業，或說一切智慧照世明燈，或說一
X04n0223_p0606b16║切眾生業力所莊嚴，或說十方國土建立諸乘位，或
X04n0223_p0606b17║說智燈所照一切法境界教化成就一切眾生，而亦
X04n0223_p0606b18║不離此逝多林如來之所。
X04n0223_p0606b19║【論】六、爾時，彼諸菩薩已下，至不離逝多林如來之
X04n0223_p0606b20║所，有六十三行經，明諸菩薩以佛三昧光明照故，
X04n0223_p0606b21║得如上三昧及無限大悲、無限神通、無限饒益眾
X04n0223_p0606b22║生分。已上二十七段經文，總明答前菩薩大眾前
X04n0223_p0606b23║後所問四十法門竟。此法界法門，明智體自在，以
X04n0223_p0606b24║智力自現，不藉如來口言。又令文殊、普賢二人本
X04n0223_p0606c01║位自宣本果之行，令易解故，不迷教之體用。已上
X04n0223_p0606c02║是一部經之始終圓滿，總以法界體收。第二、爾時，
X04n0223_p0606c03║文殊師利童子已下，直至經末已來，為文殊師利
X04n0223_p0606c04║童子，從善住樓閣南行，就根利生，成行表法，令後
X04n0223_p0606c05║發心者不迷其行，令易開解分。自爾時，文殊師利
X04n0223_p0606c06║童子已下，名為就俗利生成行門。已前教中，但云
X04n0223_p0606c07║文殊師利，不云童子，明此已下，入俗化蒙，以行立
X04n0223_p0606c08║名，便名童子。明已前總約佛果普光明智中，起子
X04n0223_p0606c09║方賢聖以立化儀，即覺首、自首等五位諸菩薩是，
X04n0223_p0606c10║皆通化無方，潛顯自在。文殊為信首，不名童子。自
X04n0223_p0606c11║此已下，以法界體中，入俗草創，化蒙約行，所行立
X04n0223_p0606c12║名，即號文殊師利童子，以妙智慧化童蒙，入佛智
X04n0223_p0606c13║慧，生佛家故。此是三世諸佛始發菩提心初法身，
X04n0223_p0606c14║現根本智無性之理妙慧故，一切三世諸佛從此
X04n0223_p0606c15║而初生佛家，從此而成就普賢大願行故。何故名
X04n0223_p0606c16║為就俗利生成行門者？已前但云昇天，表行成就
X04n0223_p0606c17║諸天，未往人間俗中化利。此法界品已前一卷半，
X04n0223_p0606c18║餘經但有菩薩、聲聞、世主已得道者，未有處俗凡
X04n0223_p0606c19║夫入此法門。自文殊師利童子從善住樓閣已下，
X04n0223_p0606c20║是入人間，就根接俗，化利凡夫，令其得此法界道
X04n0223_p0606c21║理。又令善財童子徧求善知識五十三人，以表五
X04n0223_p0606c22║位三種因果。法身中根本智、普賢差別智中行，於
X04n0223_p0606c23║此二中無所住智，名之為佛。以此三法具足，名之
X04n0223_p0606c24║為佛。以此三法徧與五位終始而作因果，名為乘
X04n0223_p0607a01║如來乘，直至道場，亦名乘法界乘，以法界還以此
X04n0223_p0607a02║三種因果為體用故。前後五位因果例然，總以此
X04n0223_p0607a03║三法為因果。此佛、文殊師利、普賢菩薩與五十箇
X04n0223_p0607a04║善知識行而作因果，而自無因果，為自佛果位中
X04n0223_p0607a05║無所修無所行故，但與五位中修行者作治染淨
X04n0223_p0607a06║二障習氣生熟處，說名因果。然法身理智萬行自
X04n0223_p0607a07║無因果，但以五位中加行治惑習氣，而立如來因
X04n0223_p0607a08║果之名。以文殊師利往詣覺城人間，就根教化，令
X04n0223_p0607a09║善財起加行位，求五十三善知識，成一百一十因
X04n0223_p0607a10║果法門，令學者不迷其五位之行，使易解故。與後
X04n0223_p0607a11║發菩提心者作修行之樣式，故名為就俗利生成
X04n0223_p0607a12║行門，為與學者成行樣式，令不迷故。更有餘意，至
X04n0223_p0607a13║下就位方明。從此就俗利生成行門中，自文殊師
X04n0223_p0607a14║利童子已下，至經末長科三段：
X04n0223_p0607a15║【經】爾時，文殊師利童子從善住樓閣出，與無量同行
X04n0223_p0607a16║菩薩，及常隨侍衛諸金剛神、普為眾生供養諸佛諸
X04n0223_p0607a17║身眾神、久發堅誓願常隨從諸足行神、樂聞妙法主
X04n0223_p0607a18║地神、常修大悲主水神、智光照耀主火神、摩尼為冠
X04n0223_p0607a19║主風神、明練十方一切儀式主方神、專勤除滅無明
X04n0223_p0607a20║黑闇主夜神、一心匪懈闡明佛日主晝神、莊嚴法界
X04n0223_p0607a21║一切虗空主空神、普度眾生超諸有海主海神、常勤
X04n0223_p0607a22║積集趣一切智助道善根高大如山主山神、常勤守
X04n0223_p0607a23║護一切眾生菩提心城主城神、常勤守護一切智智
X04n0223_p0607a24║無上法城諸大龍王、常勤守護一切眾生諸夜叉王、
X04n0223_p0607b01║常令眾生增長歡喜乾闥婆王、常勤除滅諸餓鬼趣
X04n0223_p0607b02║鳩槃茶王、恒願拔濟一切眾生出諸有海迦樓羅王、
X04n0223_p0607b03║願得成就諸如來身高出世間阿脩羅王、見佛歡喜
X04n0223_p0607b04║曲躬恭敬摩睺羅伽王、常厭生死恒樂見佛諸大天
X04n0223_p0607b05║王、尊重於佛讚歎供養諸大梵王。文殊師利與如是
X04n0223_p0607b06║等功德莊嚴諸菩薩眾，出自住處，來詣佛所，右遶世
X04n0223_p0607b07║尊，經無量帀，以諸供具種種供養。供養畢已，辭退南
X04n0223_p0607b08║行，往於人間。爾時，尊者舍利弗承佛神力，見文殊師
X04n0223_p0607b09║利菩薩與諸菩薩眾會莊嚴，出逝多林，往於南方，遊
X04n0223_p0607b10║行人間，作如是念：我今當與文殊師利俱往南方。時
X04n0223_p0607b11║尊者舍利弗與六千比丘前後圍遶，出自住處，來詣
X04n0223_p0607b12║佛所，頂禮佛足，具白世尊。世尊聽許，右遶三帀，辭退
X04n0223_p0607b13║而去，往文殊師利所。此六千比丘是舍利弗自所同
X04n0223_p0607b14║住，出家未久，所謂：海覺比丘、善生比丘、福光比丘、大
X04n0223_p0607b15║童子比丘、電生比丘、淨行比丘、天德比丘、君慧比丘、
X04n0223_p0607b16║梵勝比丘、寂慧比丘，如是等其數六千，悉曾供養無
X04n0223_p0607b17║量諸佛，深植善根，解力廣大，信眼明徹，其心寬博，觀
X04n0223_p0607b18║佛境界，了法本性，饒益眾生，常樂勤求諸佛功德，皆
X04n0223_p0607b19║是文殊師利說法教化之所成就。爾時，尊者舍利弗
X04n0223_p0607b20║在行道中觀諸比丘，告海覺言：海覺！汝可觀察文殊
X04n0223_p0607b21║師利菩薩清淨之身相好莊嚴，一切天人莫能思議。
X04n0223_p0607b22║汝可觀察文殊師利圓光暎徹，令無量眾生發歡喜
X04n0223_p0607b23║心。汝可觀察文殊師利光網莊嚴，除滅眾生無量苦
X04n0223_p0607b24║惱。汝可觀察文殊師利眾會具足，皆是菩薩往昔善
X04n0223_p0607c01║根之所攝受。汝可觀察文殊師利所行之路，左右八
X04n0223_p0607c02║步平坦莊嚴。汝可觀察文殊師利所住之處，周迴十
X04n0223_p0607c03║方常有道場隨逐而轉。汝可觀察文殊師利所行之
X04n0223_p0607c04║路，具足無量福德莊嚴，左右兩邊有大伏藏，種種珍
X04n0223_p0607c05║寶自然而出。汝可觀察文殊師利曾供養佛，善根所
X04n0223_p0607c06║流，一切樹間出莊嚴藏。汝可觀察文殊師利，諸世間
X04n0223_p0607c07║主雨供具雲，頂禮恭敬以為供養。汝可觀察文殊師
X04n0223_p0607c08║利，十方一切諸佛如來將說法時，悉放眉間白毫相
X04n0223_p0607c09║光來照其身，從頂上入。爾時，尊者舍利弗為諸比丘
X04n0223_p0607c10║稱揚、讚歎、開示、演說文殊師利童子有如是等無量
X04n0223_p0607c11║功德具足莊嚴。彼諸比丘聞是說已，心意清淨，信解
X04n0223_p0607c12║堅固，喜不自持，舉身踊躍，形體柔輭，諸根悅豫，憂苦
X04n0223_p0607c13║悉除，垢障咸盡，常見諸佛，深求正法，具菩薩根，得菩
X04n0223_p0607c14║薩力，大悲大願皆自出生，入於諸度甚深境界，十方
X04n0223_p0607c15║佛海常現在前，於一切智深生信樂。即白尊者舍利
X04n0223_p0607c16║弗言：唯願大師將引我等，往詣於彼聖人之所。時，舍
X04n0223_p0607c17║利弗即與俱行，至其所已，白言：仁者！此諸比丘願得
X04n0223_p0607c18║奉覲。爾時，文殊師利童子，無量自在菩薩圍遶，并其
X04n0223_p0607c19║大眾，如象王迴觀諸比丘。時，諸比丘頂禮其足，合掌
X04n0223_p0607c20║恭敬，作如是言：我今奉見恭敬禮拜，及餘所有一切
X04n0223_p0607c21║善根，唯願仁者文殊師利、和上舍利弗、世尊釋迦牟
X04n0223_p0607c22║尼皆悉證知。如仁所有如是色身、如是音聲、如是相
X04n0223_p0607c23║好、如是自在，願我一切悉當具得。爾時，文殊師利菩
X04n0223_p0607c24║薩告諸比丘言：比丘！若善男子、善女人，成就十種趣
X04n0223_p0608a01║大乘法，則能速入如來之地，況菩薩地。何者為十？所
X04n0223_p0608a02║謂：積集一切善根，心無疲厭；見一切佛承事供養，心
X04n0223_p0608a03║無疲厭；求一切佛法，心無疲厭；行一切波羅蜜，心無
X04n0223_p0608a04║疲厭；成就一切菩薩三昧，心無疲厭；次第入一切三
X04n0223_p0608a05║世，心無疲厭；普嚴淨十方佛剎，心無疲厭；教化調伏
X04n0223_p0608a06║一切眾生，心無疲厭；於一切剎、一切劫中，成就菩薩
X04n0223_p0608a07║行，心無疲厭；為成就一眾生故，修行一切佛剎微塵
X04n0223_p0608a08║數波羅蜜，成就如來一切力；如是次第，為成熟一切
X04n0223_p0608a09║眾生界，成就如來一切力，心無疲厭。比丘！若善男子、
X04n0223_p0608a10║善女人，成就深信，發此十種無疲厭心，則能長養一
X04n0223_p0608a11║切善根，捨離一切諸生死趣，超過一切世間種性，不
X04n0223_p0608a12║墮聲聞、辟支佛地，生一切如來家，具一切菩薩願，學
X04n0223_p0608a13║習一切如來功德，修行一切菩薩諸行，得如來力，摧
X04n0223_p0608a14║伏眾魔及諸外道，亦能除滅一切煩惱，入菩薩地，近
X04n0223_p0608a15║如來地。時，諸比丘聞此法已，則得三昧，名：無礙眼見
X04n0223_p0608a16║一切佛境界；得此三昧故，悉見十方無量無邊一切
X04n0223_p0608a17║世界諸佛如來，及其所有道場眾會；亦悉見彼十方
X04n0223_p0608a18║世界一切諸趣所有眾生；亦悉見彼十方世界種種
X04n0223_p0608a19║差別；亦悉見彼一切世界所有微塵；亦悉見彼諸世
X04n0223_p0608a20║界中一切眾生所住宮殿，以種種寶而為莊嚴；及亦
X04n0223_p0608a21║聞彼諸佛如來種種言音演說諸法，文辭訓釋悉皆
X04n0223_p0608a22║解了；亦能觀察彼世界中一切眾生諸根心欲；亦能
X04n0223_p0608a23║憶念彼世界中一切眾生前後十生；亦能憶念彼世
X04n0223_p0608a24║界中過去、未來各十劫事；亦能憶念彼諸如來十本
X04n0223_p0608b01║生事、十成正覺、十轉法輪、十種神通、十種說法、十種
X04n0223_p0608b02║教誡、十種辯才；又即成就十千菩提心、十千三昧、十
X04n0223_p0608b03║千波羅蜜，悉皆清淨，得大智慧圓滿光明，得菩薩十
X04n0223_p0608b04║神通柔輭微妙，住菩薩心堅固不動。爾時，文殊師利
X04n0223_p0608b05║菩薩勸諸比丘住普賢行；住普賢行已，入大願海；入
X04n0223_p0608b06║大願海已，成就大願海；以成就大願海故，心清淨；心
X04n0223_p0608b07║清淨故，身清淨；身清淨故，身輕利；身清淨、輕利故，得
X04n0223_p0608b08║大神通，無有退轉；得此神通故，不離文殊師利足下，
X04n0223_p0608b09║普於十方一切佛所悉現其身，具足成就一切佛法。
X04n0223_p0608b10║【論】第一、從爾時，文殊師利童子從善住樓閣已下，
X04n0223_p0608b11║至六十二卷之初。爾時，文殊師利菩薩勸諸比丘
X04n0223_p0608b12║發阿耨多羅三藐三菩提心已，此一段經名為創
X04n0223_p0608b13║始就根入俗遊歷門。於此門中分為兩段：一、從爾
X04n0223_p0608b14║時，文殊師利童子已下，至辭退南行，往於人間，有
X04n0223_p0608b15║二十行半經，明與同行菩薩及常隨侍衛之眾辭
X04n0223_p0608b16║佛南行，往於人間分；二、爾時，尊者舍利弗已下，至
X04n0223_p0608b17║成就一切佛法，有八十六行半經，明舍利弗等六
X04n0223_p0608b18║千比丘隨逐文殊師利南行，在路發心，得此一乘
X04n0223_p0608b19║法門分。隨文釋義者，第一、從初，爾時，文殊師利童
X04n0223_p0608b20║子從善住樓閣出者，明以自法身現根本智，樓閣
X04n0223_p0608b21║中起差別智，以利眾生，故名為出。無量同行菩薩
X04n0223_p0608b22║者，成助道翼從，共教化眾生，故是萬行主伴。常隨
X04n0223_p0608b23║侍衛諸金剛神者，都舉諸侍衛之神。此神之中約
X04n0223_p0608b24║有二義：一、以諸神所行，約自德立名；二、約文殊師
X04n0223_p0608c01║利之德差別行。上以標其德，以為侍衛、守護之義。
X04n0223_p0608c02║此一段并菩薩神天有三十二眾，通後六千比丘
X04n0223_p0608c03║眾以為四十二眾，以為四十二種方便行，成就眾
X04n0223_p0608c04║生大智慧解脫之海。初金剛神者，法身中普光明
X04n0223_p0608c05║智也。智現名神，普為眾生供養身。眾神者，是恭敬
X04n0223_p0608c06║義。以廣化身雲：十方恭敬供養諸佛，引接眾生，報
X04n0223_p0608c07║得其身端正嚴飾故。足行神者，是精勤教化眾生
X04n0223_p0608c08║無疲勞行。風神以摩尼為寶冠者，表明淨無垢智
X04n0223_p0608c09║能設教義。以風體能吹壞散一切萬物，亦能昇持
X04n0223_p0608c10║生長一切萬物，然自無體性所依，以離垢寶冠表
X04n0223_p0608c11║之。像法身智慧能說教網，散壞煩惱染淨，自無所
X04n0223_p0608c12║依，以巽為風教故。餘如經。自具如鳩槃茶王所除
X04n0223_p0608c13║餓鬼趣者，此以大囊垂下如冬瓜，坐以踞之，行以
X04n0223_p0608c14║置之於肩，取像表法。以大悲垂俗，荷負眾生，無辭
X04n0223_p0608c15║勞倦。摩睺羅伽王者，此是腹行大𧎔之類，取像表
X04n0223_p0608c16║法。以胷腹行是恭敬義，此是守護僧伽藍神。自餘
X04n0223_p0608c17║准名，下義表之。倣此及文殊師利諸菩薩出自住
X04n0223_p0608c18║處者，隨根接俗也。右遶如來無量帀者，敬順所行。
X04n0223_p0608c19║右遶者，從南自東至北是。二、舍利弗等六千比丘
X04n0223_p0608c20║隨逐文殊南行段中，復分為七段：一、爾時，尊者舍
X04n0223_p0608c21║利弗已下至皆是文殊師利說法教化之所成就，
X04n0223_p0608c22║有十三行半經，明舍利弗及六千比丘隨文殊師
X04n0223_p0608c23║利南行分。二、爾時，尊者舍利弗已下至白毫相光
X04n0223_p0608c24║來照其身，從頂上入，有十六行經，明舍利弗勸諸
X04n0223_p0609a01║比丘觀察文殊師利隨路行時十種福相嚴身及
X04n0223_p0609a02║道路分。三、爾時，尊者舍利弗已下至此諸比丘願
X04n0223_p0609a03║得奉覲，有十行半經，明舍利弗讚歎文殊師利十
X04n0223_p0609a04║無量德，諸比丘眾咸欲願見文殊師利，舍利弗為
X04n0223_p0609a05║白文殊師利分。四、爾時，文殊師利童子菩薩已下，
X04n0223_p0609a06║至願我一切悉當具得，有六行半經，明六千比丘
X04n0223_p0609a07║頂禮文殊師利，自發大願，請佛證知分。五、爾時，文
X04n0223_p0609a08║殊師利菩薩告諸比丘已下，至入如來地，有十八
X04n0223_p0609a09║行經，明文殊師利菩薩為諸比丘說十種無疲厭
X04n0223_p0609a10║法行，不墮二乘地，入如來地分。六、諸比丘聞此法
X04n0223_p0609a11║已已下，至住菩薩心堅固不動，有十六行經，明六
X04n0223_p0609a12║千比丘聞文殊師利說法，得無礙眼三昧，於一切
X04n0223_p0609a13║法各得十十法解脫門分。七、爾時，文殊師利菩薩
X04n0223_p0609a14║勸諸比丘已下，至卷末，有六行經，明文殊師利重
X04n0223_p0609a15║勸比丘住普賢行，便得不離文殊師利足下，普於
X04n0223_p0609a16║十方佛所悉現身，具足一切佛法分。隨文釋義者，
X04n0223_p0609a17║六千比丘表信心亦入位故，以十信心、十住、十行、
X04n0223_p0609a18║十迴向、十地、十一地路上一時總得故，故云六千。
X04n0223_p0609a19║前後圍遶，以舍利弗為主，自餘為伴，主伴同行，明
X04n0223_p0609a20║昇進，進求正法故。出自住處者，出自聲聞及諸權
X04n0223_p0609a21║見故，趣求法界大菩提故。遶佛三帀者，順佛正教
X04n0223_p0609a22║故。遶佛三帀皆是右遶，自南、向東、向北、向西、至西，
X04n0223_p0609a23║如是三帀以為右遶成法，今人返左行。如是六千
X04n0223_p0609a24║比丘是舍利弗同住，出家未久，非是羅漢，宿世有
X04n0223_p0609b01║種，皆易發心。經云：六千比丘悉曾供養無量諸佛，
X04n0223_p0609b02║深植善根，解力廣大。信根明徹者，明往昔曾種信
X04n0223_p0609b03║根，今生信種已熟。舍利弗勸諸比丘，令觀文殊師
X04n0223_p0609b04║利菩薩福德。圓光暎徹者，是心淨之常光，能令見
X04n0223_p0609b05║者歡喜。光網者，是法網圓滿，明其教光嚴身，見者
X04n0223_p0609b06║滅苦故。文殊師利所行之路，左右八步，平坦莊嚴
X04n0223_p0609b07║者，明身心常與八正道俱故。周徧十方，皆有道場
X04n0223_p0609b08║者，化行常滿十方。十方諸佛說法之時，放眉間光，
X04n0223_p0609b09║灌文殊頂者，明文殊師利是十方佛創蒙發心法
X04n0223_p0609b10║身無相智慧之頂，一切諸佛初發心時，入此智慧
X04n0223_p0609b11║而生佛家故。一切眾生初發菩提心，皆以此法身
X04n0223_p0609b12║無相智慧為體，一切眾生皆自有之，皆須方便三
X04n0223_p0609b13║昧，方能明現故。樹皆寶嚴，明因行報生。六千比丘
X04n0223_p0609b14║觀察文殊師利及所聞十種無疲厭法，便獲得無
X04n0223_p0609b15║礙眼三昧者，得法身中無相智眼明淨，以執亡見
X04n0223_p0609b16║謝，智眼圓通，非肉眼故。身邊等五見，亡法自明矣。
X04n0223_p0609b17║即十方礙盡，初一切法中，各明十法，以明三昧力
X04n0223_p0609b18║創始。初明後勸，普賢願行加進，一切諸明悉達。此
X04n0223_p0609b19║已上明六千比丘發心竟，後明覺成。發緣利物，如
X04n0223_p0609b20║舍利弗是。示現聲聞，前已述訖。已上餘義，可解之
X04n0223_p0609b21║意，如文自具。
X04n0223_p0609b22║
X04n0223_p0609b23║大方廣佛新華嚴經合論卷第九十
X04n0223_p0609b24║
X04n0223_p0609c01║音切
X04n0223_p0609c02║標（北遙切。）踞（倨音。）蟒（莫朗切。）