X04n0223_p0609c03║
X04n0223_p0609c04║
X04n0223_p0609c05║
X04n0223_p0609c06║大方廣佛新華嚴經合論卷第九十一
X04n0223_p0609c07║唐于闐國三藏沙門實叉難陀譯經
X04n0223_p0609c08║唐太原方山長者李通玄造論
X04n0223_p0609c09║唐福州開元寺沙門志寧釐經合論
X04n0223_p0609c10║入法界品第三十九之四
X04n0223_p0609c11║【經】爾時，文殊師利菩薩勸諸比丘發阿耨多羅三藐
X04n0223_p0609c12║三菩提心已，漸次南行，經歷人間，至福城東，住莊嚴
X04n0223_p0609c13║幢娑羅林中往昔諸佛曾所止住教化眾生大塔廟
X04n0223_p0609c14║處，亦是世尊於往昔時修菩薩行能捨無量難捨之
X04n0223_p0609c15║處，是故此林名稱普聞無量佛剎。此處常為天、龍、夜
X04n0223_p0609c16║叉、乾闥婆、阿脩羅、迦樓羅、緊那羅、摩睺羅伽、人與非
X04n0223_p0609c17║人之所供養。時文殊師利與其眷屬到此處已，即於
X04n0223_p0609c18║其處說普照法界脩多羅，百萬億那由他脩多羅以
X04n0223_p0609c19║為眷屬。說此經時，於大海中有無量百千億諸龍而
X04n0223_p0609c20║來其所。聞此法已，深厭龍趣，正求佛道，咸捨龍身，生
X04n0223_p0609c21║天人中。一萬諸龍於阿耨多羅三藐三菩提得不退
X04n0223_p0609c22║轉，復有無量無數眾生於三乘中各得調伏。時福城
X04n0223_p0609c23║人聞文殊師利童子在莊嚴幢娑羅林中大塔廟處。
X04n0223_p0609c24║【論】第二、漸次南行，經歷人間，至福城東。是文殊入
X04n0223_p0610a01║俗人間說普照法界脩多羅門，即在福城東娑羅
X04n0223_p0610a02║林大塔廟處也。又此一段，從「爾時，文殊師利菩薩
X04n0223_p0610a03║勸諸比丘」已下，至「娑羅林大塔廟處」，有十五行半
X04n0223_p0610a04║經，復分為兩段：一、「爾時，文殊師利菩薩」已下，至「人
X04n0223_p0610a05║與非人之所供養」，有七行半經，明文殊師利行往
X04n0223_p0610a06║人間，至所堪授化緣之分；二、「時文殊師利與其眷
X04n0223_p0610a07║屬」已下，至「大塔廟處」，有八行經，明文殊師利說普
X04n0223_p0610a08║照法界脩多羅門聞法獲益分。爾時，文殊師利菩
X04n0223_p0610a09║薩勸諸比丘發菩提心已，都結前法。漸次南行，經
X04n0223_p0610a10║歷人間者，明菩薩接引向明，以離為明。經人間者，
X04n0223_p0610a11║明菩薩大悲，為不請之友，就根引化故。福城者，約
X04n0223_p0610a12║人多修福，以立城名；亦約聖者所止，皆為福德。莊
X04n0223_p0610a13║嚴幢者，有二義：一、過去諸佛曾於此處難捨能捨，
X04n0223_p0610a14║破所著故，名之為幢。二、此處古佛塔廟并有林木
X04n0223_p0610a15║森聳高妙之所莊嚴。大塔廟者，名稱十方，佛國遠
X04n0223_p0610a16║聞，名之為大。亦約說法界門，無裏、外、中間見亡，名
X04n0223_p0610a17║之為大。於中安置尊者之形像，不可毀壞，名之為
X04n0223_p0610a18║塔廟，亦名為幢。有梵僧云：「其此塔廟，南邊打鼓，北
X04n0223_p0610a19║邊不聞，故世間名為大也。」娑羅，云高聳也。「天、龍、夜
X04n0223_p0610a20║叉」已下，明天龍八部及人常所供養故。文殊師利
X04n0223_p0610a21║與其眷屬者，所同來菩薩、神、天六千之眾。說普照
X04n0223_p0610a22║法界脩多羅者，是根本智，明徹徧周，隨根徧故。百
X04n0223_p0610a23║萬億那由他者，當此溝也，大意不可說。脩多羅以
X04n0223_p0610a24║為眷屬，此明差別智徧周。應根授益脩多羅，此云
X04n0223_p0610b01║長行經。「說此經時，大海中」已下，明無量龍聞法，悉
X04n0223_p0610b02║捨龍身，生天人中。一萬諸龍發無上菩提，得不退
X04n0223_p0610b03║轉，及無數眾生三乘中各得調伏，明各自依根，隨
X04n0223_p0610b04║差別智，得自根性法門。已上明普照法界脩多羅
X04n0223_p0610b05║隨根濟益門，如經自具。
X04n0223_p0610b06║【經】無量大眾從其城出，來詣其所。時，有優婆塞，名曰
X04n0223_p0610b07║大智，與五百優婆塞眷屬俱，所謂：須達多優婆塞、婆
X04n0223_p0610b08║須達多優婆塞、福德光優婆塞、有名稱優婆塞、施名
X04n0223_p0610b09║稱優婆塞、月德優婆塞、善慧優婆塞、大慧優婆塞、賢
X04n0223_p0610b10║護優婆塞、賢勝優婆塞，如是等五百優婆塞俱，來詣
X04n0223_p0610b11║文殊師利童子所，頂禮其足，右遶三帀，退坐一面。復
X04n0223_p0610b12║有五百優婆夷，所謂：大慧優婆夷、善光優婆夷、妙身
X04n0223_p0610b13║優婆夷、可樂身優婆夷、賢優婆夷、賢德優婆夷、賢光
X04n0223_p0610b14║優婆夷、幢光優婆夷、德光優婆夷、善目優婆夷，如是
X04n0223_p0610b15║等五百優婆夷，來詣文殊師利童子所，頂禮其足，右
X04n0223_p0610b16║遶三帀，退坐一面。復有五百童子，所謂：善財童子、善
X04n0223_p0610b17║行童子、善戒童子、善威儀童子、善勇猛童子、善思童
X04n0223_p0610b18║子、善慧童子、善覺童子、善眼童子、善臂童子、善光童
X04n0223_p0610b19║子，如是等五百童子，來詣文殊師利童子所，頂禮其
X04n0223_p0610b20║足，右遶三帀，退坐一面。復有五百童女，所謂：善賢童
X04n0223_p0610b21║女、大智居士女童女、賢稱童女、美顏童女、堅慧童女、
X04n0223_p0610b22║賢德童女、有德童女、梵授童女、德光童女、善光童女，
X04n0223_p0610b23║如是等五百童女，來詣文殊師利童子所，頂禮其足，
X04n0223_p0610b24║右遶三帀，退坐一面。爾時，文殊師利童子知福城人
X04n0223_p0610c01║悉已來集，隨其心樂，現自在身，威光赫弈，蔽諸大眾；
X04n0223_p0610c02║以自在大慈，令彼清涼；以自在大悲，起說法心；以自
X04n0223_p0610c03║在智慧，知其心樂；以廣大辯才，將為說法。復於是時，
X04n0223_p0610c04║觀察善財以何因緣而有其名？知此童子初入胎時，
X04n0223_p0610c05║於其宅內自然而出七寶樓閣，其樓閣下有七伏藏，
X04n0223_p0610c06║於其藏上，地自開裂，生七寶牙，所謂：金、銀、琉璃、頗棃、
X04n0223_p0610c07║真珠、硨磲、瑪瑙。善財童子處胎十月，然後誕生，形體
X04n0223_p0610c08║支分，端正具足；其七大藏，縱廣高下，各滿七肘，從地
X04n0223_p0610c09║踊出，光明照耀。復於宅中自然而有五百寶器，種種
X04n0223_p0610c10║諸物自然盈滿，所謂：金剛器中盛一切香，於香器中
X04n0223_p0610c11║盛種種衣，美玉器中盛滿種種上味飲食，摩尼器中
X04n0223_p0610c12║盛滿種種殊異珍寶，金器盛銀，銀器盛金，金銀器中
X04n0223_p0610c13║盛滿琉璃及摩尼寶，頗棃器中盛滿硨磲，硨磲器中
X04n0223_p0610c14║盛滿頗棃，瑪瑙器中盛滿真珠，真珠器中盛滿瑪瑙，
X04n0223_p0610c15║火摩尼器中盛滿水摩尼，水摩尼器中盛滿火摩尼，
X04n0223_p0610c16║如是等五百寶器自然出現；又雨眾寶及諸財物，一
X04n0223_p0610c17║切庫藏悉令充滿。以此事故，父母、親屬及善相師共
X04n0223_p0610c18║呼此兒，名曰善財。又知此童子已曾供養過去諸佛，
X04n0223_p0610c19║深種善根，信解廣大，常樂親近諸善知識，身、語、意業
X04n0223_p0610c20║皆無過失，淨菩薩道，求一切智，成佛法器，其心清淨
X04n0223_p0610c21║猶如虗空，迴向菩提無所障礙。爾時，文殊師利菩薩
X04n0223_p0610c22║如是觀察善財童子已，安慰開喻而為演說一切佛
X04n0223_p0610c23║法，所謂：說一切佛積集法，說一切佛相續法，說一切
X04n0223_p0610c24║佛次第法，說一切佛眾會清淨法，說一切佛法輪化
X04n0223_p0611a01║導法，說一切佛色身相好法，說一切佛法身成就法，
X04n0223_p0611a02║說一切佛言辭辯才法，說一切佛光明照耀法，說一
X04n0223_p0611a03║切佛平等無二法。爾時，文殊師利童子為善財童子
X04n0223_p0611a04║及諸大眾說此法已，殷勤勸喻，增長勢力，令其歡喜，
X04n0223_p0611a05║發阿耨多羅三藐三菩提心，又令憶念過去善根；作
X04n0223_p0611a06║是事已，即於其處，復為眾生隨宜說法，然後而去。爾
X04n0223_p0611a07║時，善財童子從文殊師利所，聞佛如是種種功德，一
X04n0223_p0611a08║心勤求阿耨多羅三藐三菩提，隨文殊師利而說頌
X04n0223_p0611a09║曰：
X04n0223_p0611a10║「三有為城郭，憍慢為垣墻，諸趣為門戶，
X04n0223_p0611a11║愛水為池壍。愚癡闇所覆，貪恚火熾然，
X04n0223_p0611a12║魔王作君主，童蒙依止住。貪愛為徽纆，
X04n0223_p0611a13║諂誑為轡勒，疑惑蔽其眼，趣入諸邪道。
X04n0223_p0611a14║慳嫉憍盈故，入於三惡處，或墮諸趣中，
X04n0223_p0611a15║生老病死苦。妙智清淨日，大悲圓滿輪，
X04n0223_p0611a16║能竭煩惱海，願賜少觀察。妙智清淨月，
X04n0223_p0611a17║大慈無垢輪，一切悉施安，願垂照察我。
X04n0223_p0611a18║一切法界王，法寶為先導，遊空無所礙，
X04n0223_p0611a19║願垂教敕我。福智大商主，勇猛求菩提，
X04n0223_p0611a20║普利諸羣生，願垂守護我。身被忍辱甲，
X04n0223_p0611a21║手提智慧劒，自在降魔軍，願垂拔濟我。
X04n0223_p0611a22║住法須彌頂，定女常恭侍，滅惑阿脩羅，
X04n0223_p0611a23║帝釋願觀我。三有凡愚宅，惑業地趣因，
X04n0223_p0611a24║仁者悉調伏，如燈示我道。捨離諸惡趣，
X04n0223_p0611b01║清淨諸善道，超諸世間者，示我解脫門。
X04n0223_p0611b02║世間顛倒執，常樂我淨想，智眼悉能離，
X04n0223_p0611b03║開我解脫門。善知邪正道，分別心無怯，
X04n0223_p0611b04║一切決了人，示我菩提路。住佛正見地，
X04n0223_p0611b05║長佛功德樹，雨佛妙法華，示我菩提道。
X04n0223_p0611b06║去來現在佛，處處悉周徧，如日出世間，
X04n0223_p0611b07║為我說其道。善知一切業，深達諸乘行，
X04n0223_p0611b08║智慧決定人，示我摩訶衍。願輪大悲轂，
X04n0223_p0611b09║信軸堅忍轄，功德寶莊校，令我載此乘。
X04n0223_p0611b10║總持廣大箱，慈愍莊嚴蓋，辯才鈴震響，
X04n0223_p0611b11║使我載此乘。梵行為茵褥，三昧為婇女，
X04n0223_p0611b12║法鼓震妙音，願與我此乘。四攝無盡藏，
X04n0223_p0611b13║功德莊嚴寶，慚愧為羈鞅，願與我此乘。
X04n0223_p0611b14║常轉布施輪，恒塗淨戒香，忍辱牢莊嚴，
X04n0223_p0611b15║令我載此乘。禪定三昧箱，智慧方便軛，
X04n0223_p0611b16║調伏不退轉，令我載此乘。大願清淨輪，
X04n0223_p0611b17║總持堅固力，智慧所成就，令我載此乘。
X04n0223_p0611b18║普行為周校，悲心作徐轉，所向皆無怯，
X04n0223_p0611b19║令我載此乘。堅固如金剛，善巧如幻化，
X04n0223_p0611b20║一切無障礙，令我載此乘。廣大極清淨，
X04n0223_p0611b21║普與眾生樂，虗空法界等，令我載此乘。
X04n0223_p0611b22║淨諸業惑輪，斷諸流轉苦，摧魔及外道，
X04n0223_p0611b23║令我載此乘。智慧滿十方，莊嚴徧法界，
X04n0223_p0611b24║普洽眾生願，令我載此乘。清淨如虗空，
X04n0223_p0611c01║愛見悉除滅，利益一切眾，令我載此乘。
X04n0223_p0611c02║願力速疾行，定心安隱住，普運諸含識，
X04n0223_p0611c03║令我載此乘。如地不傾動，如水普饒益，
X04n0223_p0611c04║如是運眾生，令我載此乘。四攝圓滿輪，
X04n0223_p0611c05║總持清淨光，如是智慧日，願示我令見。
X04n0223_p0611c06║已入法王位，已著智王冠，已繫妙法繒，
X04n0223_p0611c07║願能慈顧我。」
X04n0223_p0611c08║爾時，文殊師利菩薩如象王迴觀善財童子，作如是
X04n0223_p0611c09║言：「善哉！善哉！善男子！汝已發阿耨多羅三藐三菩提
X04n0223_p0611c10║心，復欲親近諸善知識，問菩薩行，修菩薩道。善男子！
X04n0223_p0611c11║親近供養諸善知識，是具一切智最初因緣，是故於
X04n0223_p0611c12║此勿生疲厭。」善財白言：「唯願聖者廣為我說：菩薩應
X04n0223_p0611c13║云何學菩薩行？應云何修菩薩行？應云何趣菩薩行？
X04n0223_p0611c14║應云何行菩薩行？應云何淨菩薩行？應云何入菩薩
X04n0223_p0611c15║行？應云何成就菩薩行？應云何隨順菩薩行？應云何
X04n0223_p0611c16║憶念菩薩行？應云何增廣菩薩行？應云何令普賢行
X04n0223_p0611c17║速得圓滿？」爾時，文殊師利菩薩為善財童子而說頌
X04n0223_p0611c18║言：
X04n0223_p0611c19║「善哉功德藏，能來至我所，發起大悲心，
X04n0223_p0611c20║勤求無上覺。已發廣大願，除滅眾生苦，
X04n0223_p0611c21║普為諸世間，修行菩薩行。若有諸菩薩，
X04n0223_p0611c22║不厭生死苦，則具普賢道，一切無能壞。
X04n0223_p0611c23║福光福威力，福處福淨海，汝為諸眾生，
X04n0223_p0611c24║願修普願行。汝見無邊際，十方一切佛，
X04n0223_p0612a01║皆悉聽聞法，受持不忘失。汝於十方界，
X04n0223_p0612a02║普見無量佛，成就諸願海，具足菩薩行。
X04n0223_p0612a03║善入方便海，安住佛菩提，能隨導師學，
X04n0223_p0612a04║當成一切智。汝徧一切剎，微塵等諸劫，
X04n0223_p0612a05║修行普賢行，成就菩提道。汝於無量剎，
X04n0223_p0612a06║無邊諸劫海，修行普賢行，成滿諸大願。
X04n0223_p0612a07║此無量眾生，聞汝願歡喜，皆發菩提意，
X04n0223_p0612a08║願學普賢乘。」
X04n0223_p0612a09║爾時，文殊師利菩薩說此頌已，告善財童子言：「善哉！
X04n0223_p0612a10║善哉！善男子！汝已發阿耨多羅三藐三菩提心，求菩
X04n0223_p0612a11║薩行。善男子！若有眾生能發阿耨多羅三藐三菩提
X04n0223_p0612a12║心，是事為難；能發心已，求菩薩行，倍更為難。善男子！
X04n0223_p0612a13║若欲成就一切智智，應決定求真善知識。善男子！求
X04n0223_p0612a14║善知識，勿生疲懈；見善知識，勿生厭足；於善知識所
X04n0223_p0612a15║有教誨，皆應隨順；於善知識善巧方便，勿見過失。善
X04n0223_p0612a16║男子！於此南方，有一國土，名為勝樂；其國有山，名曰
X04n0223_p0612a17║妙峯；於彼山中，有一比丘，名曰德雲。汝可往問：菩薩
X04n0223_p0612a18║云何學菩薩行？菩薩云何修菩薩行？乃至菩薩云何
X04n0223_p0612a19║於普賢行疾得圓滿？德雲比丘當為汝說。」
X04n0223_p0612a20║【論】第三、辯根與法成行門。從「無量大眾從其城出」，
X04n0223_p0612a21║直至經末，總是文殊師利觀察善財及其人數，并
X04n0223_p0612a22║往南方妙峯山上，以次南行，詢求五十三人為善
X04n0223_p0612a23║知識，用五位因果進修行門，欲令後人倣之成行，
X04n0223_p0612a24║故云辯根與法成行門。於此一段之中，復分為兩
X04n0223_p0612b01║段：第一、從「無量大眾從其城出」已下，至「爾時，文殊
X04n0223_p0612b02║師利菩薩如象王迴」，有九十四行半經，明福城四
X04n0223_p0612b03║眾咸集，文殊師利隨所樂求，為其說法，令得清涼，
X04n0223_p0612b04║及別觀善財，推其因果，勸令親近善知識分；第二、
X04n0223_p0612b05║「爾時，文殊師利如象王迴」已下，直至經末，名知根
X04n0223_p0612b06║與法，令其成行，發生後學門。從初第一段中，九十
X04n0223_p0612b07║四行半經約分為六段：一、從「無量大眾從其城出，
X04n0223_p0612b08║來詣其所」已下，至「五百童女」，有二十一行半經，是
X04n0223_p0612b09║大眾來集分；二、「爾時，文殊師利童子」已下，至「迴向
X04n0223_p0612b10║菩提無所障礙」，有二十五行經，明文殊師利菩薩
X04n0223_p0612b11║觀察善財名字、所因，及歎往昔善根今生果報分；
X04n0223_p0612b12║三、「爾時，文殊師利菩薩如是觀察善財童子已」已
X04n0223_p0612b13║下，至「說一切佛無二法」，有六行半經，明文殊師利
X04n0223_p0612b14║知善財根堪而為說法分；四、「爾時，文殊師利童子」
X04n0223_p0612b15║已下，至「然後而去」，有四行半經，明文殊師利為善
X04n0223_p0612b16║財及大眾說法已而去分。五、「爾時，善財童子」已下，
X04n0223_p0612b17║至「而說頌言」，有兩行半經，明善財聞法生信已，勤
X04n0223_p0612b18║求無上菩提，向文殊師利說頌，自歎三有苦輪及
X04n0223_p0612b19║請法教授分。六、說頌中有三十四行頌，明善財自
X04n0223_p0612b20║嗟苦本，以頌請法自利利他分。其此一段三十四
X04n0223_p0612b21║行頌中，初四行頌自嗟生死苦因，下有三十行頌
X04n0223_p0612b22║是歎文殊師利菩薩德及請法門分。隨文釋義者，
X04n0223_p0612b23║如第一段中四眾來集，經云無量大眾從其城出，
X04n0223_p0612b24║及其列數但言五百者，此明約能發菩提心，以五
X04n0223_p0612c01║位十波羅蜜成其數，不從人為數。以五位修行中，
X04n0223_p0612c02║十波羅蜜互體有百，為一中有十故。且如檀波羅
X04n0223_p0612c03║蜜為主，餘九為伴；戒波羅蜜為主，餘九為伴；忍波
X04n0223_p0612c04║羅蜜為主，餘九為伴。餘皆倣此。如是百波羅蜜，於
X04n0223_p0612c05║十住、十行、十迴向、十地、十一地，昇進、見道、治惑、習
X04n0223_p0612c06║氣、深淺上，隨行名殊，安立五百。若約普賢行，總該
X04n0223_p0612c07║法界無盡剎海，即有不可說不可說佛剎微塵數
X04n0223_p0612c08║諸波羅蜜。今且但約五位中，一位有百波羅蜜，五
X04n0223_p0612c09║位五百。前言一萬龍皆發菩提心者，即明萬行圓
X04n0223_p0612c10║滿。須達多者，此云善給施無依怙者，亦名給孤獨
X04n0223_p0612c11║婆。須達多者，此云財施，亦曰有善施行。如是四眾，
X04n0223_p0612c12║并一萬龍發菩提心。眾數有五眾，如龍眾及五百
X04n0223_p0612c13║優婆塞、五百優婆夷，竝是居世俗流，信心純厚。童
X04n0223_p0612c14║子童女，皆是二十已下，年未弱冠，無染世欲，清信
X04n0223_p0612c15║男女，名曰童子童女。年幼創啟初心，歸法流而受
X04n0223_p0612c16║教，名曰童子童女。童者，創蒙也。立下里為童，為年
X04n0223_p0612c17║居未長，立志德於閭里之間，號童子。年居長者，能
X04n0223_p0612c18║有清淨信心，但云清信士女。已上列眾，但隨名下
X04n0223_p0612c19║義，是所修之德，或以形貌立名，如大智居士女，以
X04n0223_p0612c20║父之號智德立名，餘准知之。經云威光赫弈者，明
X04n0223_p0612c21║文殊師利身色盛明，暎於大眾，如文殊師利觀察
X04n0223_p0612c22║善財名字因緣。以初入胎時，於其宅內，自然出七
X04n0223_p0612c23║寶樓閣者，此從因感果，不可無因而有報生，明先
X04n0223_p0612c24║世信心，能信自心具足白淨無垢法身，及無依住
X04n0223_p0613a01║普光明智，以為信種，名之為胎，如信位中普光明
X04n0223_p0613a02║殿說。金色世界不動智者，是以白淨無垢法身，名
X04n0223_p0613a03║為金色世界也。普光明智，號為不動智，佛為本無
X04n0223_p0613a04║性可動故。即今號無明者，是為往世信此自心無
X04n0223_p0613a05║明及一切眾生無明，總是一切諸佛法身清淨智
X04n0223_p0613a06║種。以此信心名之為胎，以此信胎生於世間，報得
X04n0223_p0613a07║十寶樓閣。此信心胎以智慧觀照力之所成就。云
X04n0223_p0613a08║七寶及七伏藏，竝約七種助道分之所報生。已下
X04n0223_p0613a09║七數例然。處胎十月者，於信心中行十波羅蜜也，
X04n0223_p0613a10║世法滿也。誕生者，出世智生也。形體支分端正者，
X04n0223_p0613a11║以八正道法之所成就故。宅中自然而有五百寶
X04n0223_p0613a12║器，種種諸物自然盈滿，諸寶器中間暎相嚴者，明
X04n0223_p0613a13║於先世信種之中，信佛因果、五位行門、十波羅蜜、
X04n0223_p0613a14║五百行門、七覺八正、同異萬行、始終因果，總在信
X04n0223_p0613a15║中之所報得。是今生以此信還能發心，不離一生
X04n0223_p0613a16║一百一十城之法門，一時頓印無虧。信處成一百
X04n0223_p0613a17║一十之法門，不出娑羅之林，而身徧遊諸國。只為
X04n0223_p0613a18║塵含法界，性自如然，智該三世，古今一念。此乃約
X04n0223_p0613a19║法界實然，不依凡情虗妄。餘義向下，對文方明。此
X04n0223_p0613a20║以約因辯名、約報辯因竟。經云又此童子已曾供
X04n0223_p0613a21║養過去諸佛，深種善根，信解廣大者，明往世信種，
X04n0223_p0613a22║今生信滿。爾時，文殊師利菩薩所謂一切佛積集
X04n0223_p0613a23║法者，明積集十波羅蜜、四攝、四無量、三十七品助
X04n0223_p0613a24║道之分，五位加行一百一十城之法門。一百一十
X04n0223_p0613b01║城之法門者，以五位中有五十箇所修之因果，即
X04n0223_p0613b02║如前十住中十箇慧菩薩是，即十箇佛果同號為
X04n0223_p0613b03║月者是。如是十行中十林菩薩、十眼佛等，十迴向
X04n0223_p0613b04║中十幢菩薩、十妙佛等，如是十地、十一地，皆依此
X04n0223_p0613b05║十迴向中菩薩佛因果。如是五位五十重因果上，
X04n0223_p0613b06║各具進修因果，分為一百，不離根本三世諸佛恒
X04n0223_p0613b07║常法界體中十波羅蜜為一百一十。以初從十住
X04n0223_p0613b08║之中，以方便三昧顯發法身根本智慧，乘法界乘，
X04n0223_p0613b09║行普賢行，以治習氣，安立次第治惑習氣差別之
X04n0223_p0613b10║門，以此一百箇因果以為治惑習之昇降次第。十
X04n0223_p0613b11║箇波羅蜜下，理智悲願之因果，即是法界體中普
X04n0223_p0613b12║賢常爾之行，與一切發菩提心者以為履踐之跡，
X04n0223_p0613b13║是故名乘如來乘，直至道場。以初發心，即乘法界
X04n0223_p0613b14║中文殊、普賢體用理智大悲願行門故，即道場本
X04n0223_p0613b15║之體用也。已下善財童子善知識五十三人，是前
X04n0223_p0613b16║五位中行相故，明前五位但說其法，恐迷其行。今
X04n0223_p0613b17║此文殊師利菩薩欲令善財起求法之樣，重明前
X04n0223_p0613b18║菩薩五位中行相法則，令其後學者倣之故，安立
X04n0223_p0613b19║此五十三人成一百一十重之因果門故，明於法
X04n0223_p0613b20║界體中安立文殊為法身佛根本智，普賢為差別
X04n0223_p0613b21║智，彌勒佛是此文殊、普賢理中無作之果。以此三
X04n0223_p0613b22║法成一法界體用自在無礙之門，徧與五位中五
X04n0223_p0613b23║十箇菩薩以為因果，還如前以法界體中十波羅
X04n0223_p0613b24║蜜為所乘之行，隨其勝進中五位上五十重波羅
X04n0223_p0613c01║蜜皆有因果。如是五十善知識中，一中有二，五十
X04n0223_p0613c02║中有百，通法界中本常行十波羅蜜，為一百一十。
X04n0223_p0613c03║文殊、普賢、彌勒佛果，此三法但為一法界無功果
X04n0223_p0613c04║中大用自在門，但與一切勝進菩薩作因果，以明
X04n0223_p0613c05║勝進之功，然自無因果故。猶如帝王自無階品，但
X04n0223_p0613c06║以威德自在，而與一切官屬隨有功者而作階品
X04n0223_p0613c07║故。問曰：何故在此取彌勒佛為佛果？何不取毗盧
X04n0223_p0613c08║遮那如來以為佛果？答曰：明毗盧遮那是已成之
X04n0223_p0613c09║果，彌勒是當來之佛果，明如今毗盧遮那佛所初
X04n0223_p0613c10║發菩提心，一念成當來彌勒佛果，契會相應故。同
X04n0223_p0613c11║於彌勒樓閣之內會三世，時、劫、日、月總一時故，明
X04n0223_p0613c12║以根本智印印三世，古今無前後故。經云積集法、
X04n0223_p0613c13║說一切佛相續法，乃至一切佛次第法，總如上釋
X04n0223_p0613c14║訖。一切佛眾會清淨法，明一切佛眾會皆同一清
X04n0223_p0613c15║淨故，身土眾會不相障礙，重重重重以相暎徹故
X04n0223_p0613c16║自以，如文自具。如此三十四行頌，初四行頌自歎
X04n0223_p0613c17║生死由三有為首，輪迴諸苦，生老不休。已下三十
X04n0223_p0613c18║行頌明善財歎文殊德并及請法。三有為城郭者，
X04n0223_p0613c19║明善財自歎居三有中，自固其不出，如處城郭。三
X04n0223_p0613c20║有者，欲界有、色界有、無色界有。此三有身，一切眾
X04n0223_p0613c21║生不能出離。憍慢者，非禮為憍，輕他曰慢。又有七
X04n0223_p0613c22║慢：慢慢、過慢、不如慢、增上慢、我慢、邪慢。諸趣者，所
X04n0223_p0613c23║謂見趣、戒趣。又有三趣：邪定趣、不定趣、正定趣。又
X04n0223_p0613c24║有四惡趣。又人天五戒、十善趣。又二乘厭苦出世
X04n0223_p0614a01║間趣，大乘菩薩淨土趣，一乘菩薩智悲圓會未自
X04n0223_p0614a02║在趣。如是等諸趣，隨善惡言之，皆是門戶所入之
X04n0223_p0614a03║業。愛水為池壍，以愛能津潤生死，故如池壍。愚癡
X04n0223_p0614a04║者，能迷真諦，號曰愚癡。凡夫有八萬四千，十地菩
X04n0223_p0614a05║薩有二十二種隨位不了愚癡。若隨五位上一百
X04n0223_p0614a06║一十種愚癡，若了成一百一十種解脫。貪恚火熾
X04n0223_p0614a07║然者，三界煩惱，以貪為十使之首，恚為瞋之眷屬，
X04n0223_p0614a08║無明為總，覆慢為輕。自輕輕他，疑與五見俱能障
X04n0223_p0614a09║聖道，共成生死之因果。疑亡見謝，智乃現前。十使
X04n0223_p0614a10║之中，疑與五見俱能障聖道。貪瞋癡慢而能障修
X04n0223_p0614a11║道行者，若於行中不以道治之，還於生死中隨業
X04n0223_p0614a12║流轉，不得自在。今以經之略言其貪恚二門，餘八
X04n0223_p0614a13║總例居其義。以此貪恚二障，一切善根不生故，如
X04n0223_p0614a14║火熾然。魔王作君主者，所謂四魔：陰魔、煩惱魔、天
X04n0223_p0614a15║魔、生死魔。童蒙依止住者，所謂覆障令心不明，名
X04n0223_p0614a16║為童蒙。貪愛為徽纆者，前因貪起恚，此因貪起愛，
X04n0223_p0614a17║以自纏縛。徽纆者，執縛罪人之繩。諂誑為轡勒者，
X04n0223_p0614a18║明樂著虗誑，被制御故。疑惑覆其眼者，以於正道
X04n0223_p0614a19║生疑。趣入諸邪道者，以於無性現智生疑，即邪道
X04n0223_p0614a20║生也。慳嫉憍盈故者，慳有五種：住處、家舍、財物，不
X04n0223_p0614a21║樂稱讚他善；於法恡惜，不樂與人。是為五。嫉者，憎
X04n0223_p0614a22║餘勝己。憍者，自縱為憍，不拘禮故。奢者，不儉也。如
X04n0223_p0614a23║愛、恚、慢、嫉、慳，但為下界五結。色愛、無色愛、掉舉、慢、
X04n0223_p0614a24║無明，通上界、下界五結。以如是十使、五結、四魔入
X04n0223_p0614b01║於三惡道，生、老、病、死苦得，出世者不為。已上善財
X04n0223_p0614b02║歎三界生死苦因緣竟。已下三十行頌歎德請法，
X04n0223_p0614b03║如文自明。如是三界煩惱，初地、二地治下界惑，三
X04n0223_p0614b04║地治上二界惑，四地出三界，五地習世技，六地世、
X04n0223_p0614b05║出世慧具足，七地入生死等三界六道行大慈悲，
X04n0223_p0614b06║八地無功用智悲圓，九地、十地佛用方滿，十一地
X04n0223_p0614b07║普賢行周，十二地功齊法界，理、智恒然。十住法則
X04n0223_p0614b08║一分，與此十地行門法用相似，但勝進不同。十行
X04n0223_p0614b09║但論無染行門。十迴向中會融悲願，如下五十三
X04n0223_p0614b10║善知識具彰，至位具明。第二、文殊師利知根與法，
X04n0223_p0614b11║令其成行發生後學門中，約立五門：一、明信心已
X04n0223_p0614b12║發，二、明聖者攝受，三、明聖者勸親近善友，四、明善
X04n0223_p0614b13║財請問云何學菩薩道，五、明文殊指授修行所歸。
X04n0223_p0614b14║一、明信心已發者，如經云善男子！汝已發阿耨多
X04n0223_p0614b15║羅三藐三菩提者，此是信心菩提。入位菩薩以三
X04n0223_p0614b16║昧行方能顯得，理行相顯，業盡純明。二、明聖者攝
X04n0223_p0614b17║受者，經云爾時文殊師利菩薩如象王迴者，是攝
X04n0223_p0614b18║受義。如大聖無方，智圓形徧，隨根對現，不背眾生。
X04n0223_p0614b19║一切眾生如應見者，皆悉對面。時諸眾生各不相
X04n0223_p0614b20║知，但謂聖者獨與我語。今言文殊師利見善財，所
X04n0223_p0614b21║謂如象王迴者，是知根採顧攝受與法故。三、明聖
X04n0223_p0614b22║者勸親近善友者，經云：「善男子！親近供養諸善知
X04n0223_p0614b23║識，是具足一切智最初因緣，是故於此勿生疲厭。」
X04n0223_p0614b24║此一切智是菩提心無所得，因此而現，名根本智。
X04n0223_p0614c01║以無所得為體，而照現萬法為用。四、明善財請法
X04n0223_p0614c02║者，經云云何學菩薩道？有十一問請菩薩道。問曰：
X04n0223_p0614c03║何故但云求菩薩道，不云學菩提心？答曰：為菩提
X04n0223_p0614c04║無所得、無所修、無所學、無所行，是故但求菩薩道，
X04n0223_p0614c05║學菩薩行。然菩提心自恒明現，如下妙峯山上得
X04n0223_p0614c06║憶念諸佛智慧光明門者，託事表法，以艮為山，艮
X04n0223_p0614c07║為止，以約止心無念，妄想不生，正慧現前，名為憶
X04n0223_p0614c08║念，以正慧與一切諸佛無相妙理合故。以此無相
X04n0223_p0614c09║正慧現前，普照心境身邊等，五見總亡，萬境虗寂，
X04n0223_p0614c10║見亡業謝，名曰光明，故言憶念諸佛智慧光明門。
X04n0223_p0614c11║此明三昧禪定是方便行，能顯理智體用二門圓
X04n0223_p0614c12║周自在，乃至不可說三昧總是現，正智之方便是
X04n0223_p0614c13║行故。如十波羅蜜中，唯智波羅蜜是無功用自在
X04n0223_p0614c14║之果，餘九波羅蜜是助顯之行。從初發心住，十十
X04n0223_p0614c15║互參，如鍊真金，轉轉明淨，而令成就種種莊嚴。業
X04n0223_p0614c16║亡智滿行周，入因陀羅網法門，方可稱法界，功堪
X04n0223_p0614c17║任運。從初發心住，皆以菩提心無作用、無所修、無
X04n0223_p0614c18║所行為體，而求修學普賢一切無盡行門。以此但
X04n0223_p0614c19║求菩薩道，學菩薩行，無作菩提隨行自明。以行行
X04n0223_p0614c20║之中，常有禪波羅蜜助顯體用理智，轉令明白自
X04n0223_p0614c21║在故。大意初發心住，以無念無作三昧加行方便
X04n0223_p0614c22║助顯菩提，以菩提無體無性與一切諸行作無住
X04n0223_p0614c23║之緣，以此求菩薩諸行，以諸行即菩提無體性故。
X04n0223_p0614c24║若於行外別修菩提，即聲聞緣覺及空觀菩薩菩
X04n0223_p0615a01║提，非一乘文殊普賢理智萬行悲願自在菩提。以
X04n0223_p0615a02║是如來對權教菩薩說諸行無常是生滅法，以權
X04n0223_p0615a03║教菩薩修㭊法明空觀破三界有，如來對此說諸
X04n0223_p0615a04║行無常，未明三界諸有即菩提用故。以此一乘實
X04n0223_p0615a05║教菩薩，但求菩薩道，行菩薩行，即菩提用，明理智
X04n0223_p0615a06║體用總該，不別求也。若也別求菩提，即體用各別，
X04n0223_p0615a07║二見恒存，不名乘不思議乘故。是故但求菩薩道，
X04n0223_p0615a08║無別菩提也。以明菩提無求、無發心、無所行、無處
X04n0223_p0615a09║所、無問、無答、無得、無證，行一切行，具普賢道，無行
X04n0223_p0615a10║無修，是菩提大用圓滿故。但求菩薩道，學菩薩行
X04n0223_p0615a11║故，始可得名初發心時便成正覺。五、明文殊師利
X04n0223_p0615a12║指授修行所歸者，經云「善男子！於此南方有一國
X04n0223_p0615a13║土，名為勝樂，其國有山，名曰妙峯，於彼山中有一
X04n0223_p0615a14║比丘，名曰德雲」者是也。又於此知根與法，令其成
X04n0223_p0615a15║行，發生後學門中，直至經末，長科為八段：一、從爾
X04n0223_p0615a16║時文殊師利如象王迴已下，至爾時文殊師利菩
X04n0223_p0615a17║薩說此頌已，并頌有二十二行。經明文殊師利勸
X04n0223_p0615a18║發善財童子親近善知識，明趣入十住以定會理
X04n0223_p0615a19║契真門，即妙峯山上德雲比丘所得憶念諸佛智
X04n0223_p0615a20║慧光明門是。以次向下，至王女慈行童女，有十箇
X04n0223_p0615a21║善知識，總是十住位中善知識也。從「此妙峯山」已
X04n0223_p0615a22║下，約立七門：一、從信趣入十住，以定會理契真門，
X04n0223_p0615a23║〈十住品〉是；二、依真發起諸行門，即善見比丘并已
X04n0223_p0615a24║下共有十善知識是，〈十行品〉是；三、理智大悲願行
X04n0223_p0615b01║會融門，即從鬻香長者青蓮華等已下十善知識
X04n0223_p0615b02║是，〈十迴向品〉是；四、蘊修悲智成德門，即夜神婆珊
X04n0223_p0615b03║婆演底并已下共有十善知識是，〈十地品〉是；五、悲
X04n0223_p0615b04║終起智成佛門，即佛母摩耶夫人并下共有十善
X04n0223_p0615b05║知識是，〈十定品〉已下共有十品是；六、修行已滿佛
X04n0223_p0615b06║果門，即慈氏如來是，〈如來出現品〉經是；七、法界自
X04n0223_p0615b07║在無功大用，如因陀羅網互參圓融門，無功法界
X04n0223_p0615b08║大用是，〈法界品〉是。明總法界該括所收如是五十
X04n0223_p0615b09║三善知識起此行門，方便令後發菩提心者識其
X04n0223_p0615b10║五位，進修行門令易解故。前雖說法，在行恐迷，是
X04n0223_p0615b11║故令善財重起行門，表示令學者不錯謬故。第一、
X04n0223_p0615b12║從信趣入十住，以定會理契真門中，從「爾時，文殊
X04n0223_p0615b13║師利菩薩如象王迴」已下，至「願學普賢乘」，并頌有
X04n0223_p0615b14║二十二行經，於此段中分為四段：一、「爾時，文殊師
X04n0223_p0615b15║利菩薩如象王迴」已下，至「是故於此勿生疲厭」，有
X04n0223_p0615b16║五行經，明文殊師利稱歎善財發菩提心，勸近善
X04n0223_p0615b17║知識，勿生疲厭分。二、「善財白言」已下，至「云何令普
X04n0223_p0615b18║賢行速得圓滿」，有五行半經，明善財請問十一問
X04n0223_p0615b19║菩薩所行分。三、「爾時，文殊師利菩薩」已下，可有一
X04n0223_p0615b20║行經，明文殊師利說頌讚歎善財分。四、正申其頌。
X04n0223_p0615b21║頌云若有諸菩薩，不厭生死苦，則具普賢道，一切
X04n0223_p0615b22║無能壞者，明以生死苦為菩提，即無所壞；若離生
X04n0223_p0615b23║死苦，修菩薩行，發菩提心，即有所壞。何以故？即有
X04n0223_p0615b24║生死、涅槃染淨二障所壞，即有是、非二見斷常所
X04n0223_p0615c01║壞。又云若入方便海，安住佛菩提，能隨導師學，當
X04n0223_p0615c02║成一切智者，明以大願、大悲萬行海為方便，方可
X04n0223_p0615c03║安住佛菩提。若於一切法、一切行，一法不明，一行
X04n0223_p0615c04║不行，即菩提心不得圓滿。以菩提心無障礙、無體
X04n0223_p0615c05║性，一法、一行上有取、有捨，即有障礙、取捨，但以法
X04n0223_p0615c06║界普光明智海印之，無法不徹。以此但求菩薩行
X04n0223_p0615c07║滿，即菩提心圓滿。以菩薩行與菩提心，無一異、俱
X04n0223_p0615c08║不俱、無合散故，二不可得故。如是而行菩薩行故，
X04n0223_p0615c09║生死、涅槃二不可得故，謂於生死安住涅槃。如是
X04n0223_p0615c10║修行一切菩薩行，長大慈、大悲、大願，滿普賢道故。
X04n0223_p0615c11║自餘如文自明。又第一、從信趣入十住，以定會理
X04n0223_p0615c12║契真門中，從「爾時，文殊師利菩薩說此頌」已，至「德
X04n0223_p0615c13║雲比丘當為汝說」，有十二行半經，約分五段：一、從
X04n0223_p0615c14║「爾時」已下，有兩行半經，明文殊師利歎善財能發
X04n0223_p0615c15║無上菩提心分；二、「善男子」已下，至「倍更為難」，有兩
X04n0223_p0615c16║行經，明歎善財求善知識倍更為難分。三、「善男子」
X04n0223_p0615c17║已下，至「應決定求真善知識」，有一行經，明求一切
X04n0223_p0615c18║智應決定求真善知識分。四、「善男子」已下，至「勿見
X04n0223_p0615c19║過失」，有兩行半經，明文殊師利教誡善財見善知
X04n0223_p0615c20║識無厭足勿見過失分，如文自具。五、「善男子」已下，
X04n0223_p0615c21║至「德雲比丘為汝演說」，有四行半經，約有五法：一、
X04n0223_p0615c22║示善知識所居方面；二、示善知識所居國土；三、示
X04n0223_p0615c23║善知識所居處所；四、舉善知識約德立名；五、舉善
X04n0223_p0615c24║知識道德堪能演說何法。一、示善知識所居之方
X04n0223_p0616a01║面者，何故令往南方？以明託方隅而表法。以南為
X04n0223_p0616a02║正、為離、為明，以離中虗。以中虗故，離為明、為日、為
X04n0223_p0616a03║九天，在身為頭、為目、為心。心達虗無，智日自明，故
X04n0223_p0616a04║取之像，表其道也。是故經云：「明鍊十方一切儀式。」
X04n0223_p0616a05║主方神，方者法也。但取其法，大象無方。如日行於
X04n0223_p0616a06║天，明麗於地；智行於空，明麗於萬物。無不知，無不
X04n0223_p0616a07║明，取之一法，十方混然。二、示善知識所居國土者，
X04n0223_p0616a08║南方有國，名為勝樂者，為明理智虗無，能淨煩惱，
X04n0223_p0616a09║名為勝樂。三、示善知識住處，其國有山，名曰妙峯
X04n0223_p0616a10║者，無念淨禪，名之為山；心空智現，名之為妙；理淨
X04n0223_p0616a11║智明，慧能破惑，名之為峯。以艮為山，為止，為童蒙，
X04n0223_p0616a12║為小男，為門闕。以止為初，明以三陽爻生之始為
X04n0223_p0616a13║正月，一下止則正字也。以十一月一陽生，十二月
X04n0223_p0616a14║二陽生，正月三陽生故，取之為正月故，三陽生故
X04n0223_p0616a15║以三為正。又三陽生處，火生於寅，以火為日，日生
X04n0223_p0616a16║於寅，以日生於寅，是明初生處，故名為童蒙小男
X04n0223_p0616a17║位，故取之以像，表之以法。以文殊師利居東北方
X04n0223_p0616a18║清涼山者，取摩竭提國菩提場是東北方，此山是
X04n0223_p0616a19║南閻浮洲，菩提場之東北是此閻浮提眾山之王，
X04n0223_p0616a20║以艮為山王，故一萬菩薩於中止住，是文殊師利
X04n0223_p0616a21║主伴萬行圓滿之侶也。故以文殊主法身根本智
X04n0223_p0616a22║之妙慧，為一切諸佛啟蒙之師，即有一切處文殊
X04n0223_p0616a23║師利，亦乃一切眾生皆自有之，皆從此法初入聖
X04n0223_p0616a24║智也。初生佛家，與一切諸佛同一智慧解脫知見，
X04n0223_p0616b01║從茲之後，學差別智，起願行，成大慈悲，號曰普賢
X04n0223_p0616b02║法界行也。是故如來取像世間法，則用表法令易
X04n0223_p0616b03║解故，即以勝樂國妙峯山取像，明其三陽生處，以
X04n0223_p0616b04║艮為止，以止則明初生故，以明初生，號曰童蒙。亦
X04n0223_p0616b05║以文殊師利以發蒙入聖之初故，故號文殊為童
X04n0223_p0616b06║子，菩薩因化立名故，以發起一切眾生入無相理
X04n0223_p0616b07║妙智慧故，此明以方便三昧現根本智，初生一切
X04n0223_p0616b08║諸佛智慧家故，故立名也。以取像表法，令學者先
X04n0223_p0616b09║以心無念慮，寂靜不動，如山王無相妙理智慧，便
X04n0223_p0616b10║現自心智慧，得解脫清涼，不即要身足登山也。是
X04n0223_p0616b11║故十住位於須彌頂上，說十箇隨位昇進佛果，皆
X04n0223_p0616b12║號之為月。同此妙峯山德雲比丘已下十箇善知
X04n0223_p0616b13║識，創從凡夫位，得法清涼樂也。此明善財舉行，用
X04n0223_p0616b14║彰十住門。言妙峯山者，意明從定方能顯發自心
X04n0223_p0616b15║根本智慧，如諸佛見萬法無性，萬法無相，萬法無
X04n0223_p0616b16║依，萬法無有本末住處，契此法已，名為住佛所住，
X04n0223_p0616b17║方得見亡業謝，生聖智流中，學差別智，成就法界
X04n0223_p0616b18║無限普賢大用，廣化無盡一切法界眾生，皆使入
X04n0223_p0616b19║於根本智之知見故。亦可凡心初學，先入山樂靜，
X04n0223_p0616b20║方學定心，用現正智，亦是方便，亦可得名勝樂國
X04n0223_p0616b21║妙峯山也。以心離俗境，樂修寂靜，亦是勝樂義。引
X04n0223_p0616b22║凡方便，種種利生，但不住其中也。四、舉善知識約
X04n0223_p0616b23║德立名，名為德雲者，以德雲能雨法，灑潤眾生，令
X04n0223_p0616b24║得清涼之義。比丘者，此云滅諍，以滅有無是非煩
X04n0223_p0616c01║惱之諍，故云滅諍。以身邊等五見及有無二見能
X04n0223_p0616c02║障道故，先須以無念無思三昧止之，正智方現，故
X04n0223_p0616c03║云滅諍。故以妙峯山表其比丘三昧行，智現定亡，
X04n0223_p0616c04║寂用自在，方能說教，以潤童蒙，名為德雲。故居艮
X04n0223_p0616c05║為蒙位，以止是潤生啟明之初，以比丘德雲居山
X04n0223_p0616c06║之頂，取像表法，明此位從信心凡夫創始，以三昧
X04n0223_p0616c07║加行啟蒙，入聖位中十住之首，至法頂故，與無相
X04n0223_p0616c08║妙智慧會處，號為妙峯。以妙智慧能說教處，潤益
X04n0223_p0616c09║含生，號名德雲。修學如是方便，現其自心正智現
X04n0223_p0616c10║前，其妙峯山德雲比丘之義，總在己躬，乃至文殊
X04n0223_p0616c11║普賢佛果，總皆自有，以方便三昧理智現前利眾
X04n0223_p0616c12║生行，行之即是一，如經具明。此明於〈法界品〉中，安
X04n0223_p0616c13║立如是五位行門，明五位方便修行行門，總以法
X04n0223_p0616c14║界佛果為體，以法界普光明根本智，具普賢差別
X04n0223_p0616c15║智為大用，故始終本末，不移此也。以進修生熟處，
X04n0223_p0616c16║安立諸位，起一百一十城之法門，總共同一十波
X04n0223_p0616c17║羅蜜行，一三十七道品，一四攝、四無量心，總別同
X04n0223_p0616c18║異成壞六門，在其中也。以智照之可見。一百一十
X04n0223_p0616c19║城義，如前福城東已釋訖。五、舉善知識道德所能
X04n0223_p0616c20║者，此善知識，堪能說示菩薩行之加行，具普賢行
X04n0223_p0616c21║之五位門戶，是故文殊令善財問德雲比丘，云何
X04n0223_p0616c22║學菩薩行，云何修菩薩行，乃至云何於普賢行，疾
X04n0223_p0616c23║得圓滿，德雲比丘，當為汝說。此是入十住之初心，
X04n0223_p0616c24║名初發心住。
X04n0223_p0617a01║
X04n0223_p0617a02║大方廣佛新華嚴經合論卷第九十一
X04n0223_p0617a03║
X04n0223_p0617a04║音切
X04n0223_p0617a05║肘（陟友切。）徽（許歸切。）纏（莫北切。）轡（祕音。）軸（直玉切。）轄（胡瞎切。）箱（思羊
X04n0223_p0617a06║切。）茵（因音。）褥（辱音。）羈（居宜切。）鞅（於兩切。）軛（於革切。）森（所金切。）聳（息勇
X04n0223_p0617a07║切。）閭（力居切。）灑（沙下切。）契（苦計切。）