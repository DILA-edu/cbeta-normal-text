X04n0223_p0617a08║
X04n0223_p0617a09║
X04n0223_p0617a10║
X04n0223_p0617a11║大方廣佛新華嚴經合論卷第九十二
X04n0223_p0617a12║唐于闐國三藏沙門實叉難陀譯經
X04n0223_p0617a13║唐太原方山長者李通玄造論
X04n0223_p0617a14║唐福州開元寺沙門志寧釐經合論
X04n0223_p0617a15║入法界品第三十九之五
X04n0223_p0617a16║【論】從此已下，總是善財知識第一。十住門中，十知
X04n0223_p0617a17║識第一，妙峯山德雲比丘主發心住。
X04n0223_p0617a18║【經】爾時，善財童子聞是語已，歡喜踊躍，頭頂禮足，遶
X04n0223_p0617a19║無數帀，殷勤瞻仰，悲泣流淚。辭退南行，向勝樂國，登
X04n0223_p0617a20║妙峯山，於其山上，東、西、南、北、四維、上、下，觀察求覓，渴
X04n0223_p0617a21║仰欲見德雲比丘。經于七日，見彼比丘在別山上徐
X04n0223_p0617a22║步經行；見已往詣，頂禮其足，右遶三帀，於前而住，作
X04n0223_p0617a23║如是言：聖者！我已先發阿耨多羅三藐三菩提心，而
X04n0223_p0617a24║未知菩薩云何學菩薩道？云何修菩薩行？乃至應云
X04n0223_p0617b01║何於普賢行疾得圓滿？我聞聖者善能誘誨，唯願垂
X04n0223_p0617b02║慈，為我宣說：云何菩薩而得成就阿耨多羅三藐三
X04n0223_p0617b03║菩提？時，德雲比丘告善財言：善哉！善哉！善男子！汝已
X04n0223_p0617b04║能發阿耨多羅三藐三菩提心，復能請問諸菩薩行，
X04n0223_p0617b05║如是之事，難中之難，所謂：求菩薩行，求菩薩境界，求
X04n0223_p0617b06║菩薩出離道，求菩薩清淨道，求菩薩清淨廣大心，求
X04n0223_p0617b07║菩薩成就神通，求菩薩示現解脫門，求菩薩示現世
X04n0223_p0617b08║間所作業，求菩薩隨順眾生心，求菩薩生死涅槃門，
X04n0223_p0617b09║求菩薩觀察有為、無為心無所著。善男子！我得自在
X04n0223_p0617b10║決定解力，信眼清淨，智光照耀，普觀境界，離一切障，
X04n0223_p0617b11║善巧觀察，普眼明徹，具清淨行，往詣十方一切國土，
X04n0223_p0617b12║恭敬供養一切諸佛，常念一切諸佛如來，總持一切
X04n0223_p0617b13║諸佛正法，常見一切十方諸佛，所謂：見於東方一佛、
X04n0223_p0617b14║二佛、十佛、百佛、千佛、百千佛、億佛、百億佛、千億佛、百
X04n0223_p0617b15║千億佛、那由他億佛、百那由他億佛、千那由他億佛、
X04n0223_p0617b16║百千那由他億佛，乃至見無數、無量、無邊、無等、不可
X04n0223_p0617b17║數、不可稱、不可思、不可量、不可說、不可說不可說佛，
X04n0223_p0617b18║乃至見閻浮提微塵數佛、四天下微塵數佛、千世界
X04n0223_p0617b19║微塵數佛、二千世界微塵數佛、三千世界微塵數佛、
X04n0223_p0617b20║佛剎微塵數佛，乃至不可說不可說佛剎微塵數佛；
X04n0223_p0617b21║如東方，南、西、北方，四維、上、下，亦復如是。一一方中，所
X04n0223_p0617b22║有諸佛種種色相、種種形貌、種種神通、種種遊戲、種
X04n0223_p0617b23║種眾會莊嚴道場、種種光明無邊照耀、種種國土、種
X04n0223_p0617b24║種壽命，隨諸眾生種種心樂，示現種種成正覺門，於
X04n0223_p0617c01║大眾中而師子吼。善男子！我唯得此憶念一切諸佛
X04n0223_p0617c02║境界智慧光明普見法門，豈能了知諸大菩薩無邊
X04n0223_p0617c03║智慧清淨行門？所謂：智光普照念佛門，常見一切諸
X04n0223_p0617c04║佛國土種種宮殿悉嚴淨故；令一切眾生念佛門，隨
X04n0223_p0617c05║諸眾生心之所樂皆令見佛得清淨故；令安住力念
X04n0223_p0617c06║佛門，令入如來十力中故；令安住法念佛門，見無量
X04n0223_p0617c07║佛聽聞法故；照耀諸方念佛門，悉見一切諸世界中
X04n0223_p0617c08║等無差別諸佛海故；入不可見處念佛門，悉見一切
X04n0223_p0617c09║微細境中諸佛自在神通事故；住於諸劫念佛門，一
X04n0223_p0617c10║切劫中常見如來諸所施為無暫捨故；住一切時念
X04n0223_p0617c11║佛門，於一切時常見如來親近同住不捨離故；住一
X04n0223_p0617c12║切剎念佛門，一切國土咸見佛身超過一切無與等
X04n0223_p0617c13║故；住一切世念佛門，隨於自心之所欲樂普見三世
X04n0223_p0617c14║諸如來故；住一切境念佛門，普於一切諸境界中見
X04n0223_p0617c15║諸如來次第現故；住寂滅念佛門，於一念中見一切
X04n0223_p0617c16║剎一切諸佛示涅槃故；住遠離念佛門，於一念中見
X04n0223_p0617c17║一切佛從其所住而出去故；住廣大念佛門，心常觀
X04n0223_p0617c18║察一一佛身充徧一切諸法界故；住微細念佛門，於
X04n0223_p0617c19║一毛端有不可說如來出現，悉至其所而承事故；住
X04n0223_p0617c20║莊嚴念佛門，於一念中見一切剎皆有諸佛成等正
X04n0223_p0617c21║覺現神變故；住能事念佛門，見一切佛出現世間，放
X04n0223_p0617c22║智慧光轉法輪故；住自在心念佛門，知隨自心所有
X04n0223_p0617c23║欲樂，一切諸佛現其像故；住自業念佛門，知隨眾生
X04n0223_p0617c24║所積集業，現其影像令覺悟故；住神變念佛門，見佛
X04n0223_p0618a01║所坐廣大蓮華周徧法界而開敷故；住虗空念佛門，
X04n0223_p0618a02║觀察如來所有身雲莊嚴法界、虗空界故。而我云何
X04n0223_p0618a03║能知能說彼功德行？善男子！南方有國，名曰：海門；彼
X04n0223_p0618a04║有比丘，名為：海雲。汝往彼問：菩薩云何學菩薩行、修
X04n0223_p0618a05║菩薩道？海雲比丘能分別說發起廣大善根因緣。善
X04n0223_p0618a06║男子！海雲比丘當令汝入廣大助道位，當令汝生廣
X04n0223_p0618a07║大善根力，當為汝說發菩提心因，當令汝生廣大乘
X04n0223_p0618a08║光明，當令汝修廣大波羅蜜，當令汝入廣大諸行海，
X04n0223_p0618a09║當令汝滿廣大誓願輪，當令汝淨廣大莊嚴門，當令
X04n0223_p0618a10║汝生廣大慈悲力。時，善財童子禮德雲比丘足，右遶
X04n0223_p0618a11║觀察，辭退而去。
X04n0223_p0618a12║【論】爾時，善財童子聞是語已，歡喜踊躍已下，至我
X04n0223_p0618a13║唯得此憶念一切諸佛境界智慧光明普見法門，
X04n0223_p0618a14║有三十七行。經義有十一門：一、得聞善知識名歡
X04n0223_p0618a15║喜；二、頂禮文殊師利，右遶三帀，悲泣辭退南行；三、
X04n0223_p0618a16║至處求覓德雲比丘；四、求經七日；五、見比丘在別
X04n0223_p0618a17║山上徐步經行；六、見已，往詣禮敬，右遶三帀；七、申
X04n0223_p0618a18║請所求；八、德雲歎善財二種難法，皆能已發；九、先
X04n0223_p0618a19║舉善財所求十種菩薩之行；十、自申己德，授與善
X04n0223_p0618a20║財；十一、我唯得此憶念一切諸佛境界智慧光明
X04n0223_p0618a21║普見法門，是都結自己當位法門。授與善財竟已
X04n0223_p0618a22║下，更推勝進前位。一、得聞善知識名歡喜者，經云：
X04n0223_p0618a23║聞是語已，歡喜踊躍。舉身離地為踊，再踊不已為
X04n0223_p0618a24║躍。二、頂禮文殊足下，辭退南行，頭頂禮足。以己之
X04n0223_p0618b01║尊高，至彼之足下，是敬極之禮也。遶無數帀，敬順
X04n0223_p0618b02║法心，辭退南行，昇進明智。三、至處求覓德雲比丘
X04n0223_p0618b03║者，明至勝樂國妙峯山，表無染寂靜為勝樂，身心
X04n0223_p0618b04║不動如山，是習定也。十方求覓，是觀也。是十方觀
X04n0223_p0618b05║圓融心境，使無邊等虗空故。四、求經七日者，明七
X04n0223_p0618b06║覺分推求勝進，除沉掉心也。處定曰沉，出定曰掉，
X04n0223_p0618b07║去此二障。五、見比丘在別山上徐步經行者，表同
X04n0223_p0618b08║其定體已，登山頂義也。明初居定體，猶有定心，以
X04n0223_p0618b09║七覺支分推求正覺法身，本無定亂體故。初心有
X04n0223_p0618b10║禪可定，故云遙見德雲住居別山頂也。徐步者，不
X04n0223_p0618b11║居亂體也。經行者，表不住淨心也。定亂兩融，方明
X04n0223_p0618b12║契會。又雖得同十方一切諸佛正覺慧現前，自此
X04n0223_p0618b13║方堪求菩薩之行，成普賢行。為明不住用故，故云
X04n0223_p0618b14║徐步。不住定故，修菩薩行，故云經行。夫修道者，皆
X04n0223_p0618b15║須信心之後，當須要以定門以為方便。得定之後，
X04n0223_p0618b16║方堪起十方觀、七覺支觀。用會心境徧周，定亂雙
X04n0223_p0618b17║融，身邊見謝，始名見道。方堪修菩薩道，具菩薩行，
X04n0223_p0618b18║隨俗多生，在真一念。六、見已，往詣禮敬，右遶三帀
X04n0223_p0618b19║者，勝進敬順，體會心成也。右遶者，左尊右卑，以自
X04n0223_p0618b20║卑己，順尊正教。三帀者，一、三、五、七、九是陽之位，二、
X04n0223_p0618b21║四、六、八、十是陰之位。陽生陰煞，以三是生義也。七、
X04n0223_p0618b22║申請所求者，經云：我已先發無上菩提心，而未知
X04n0223_p0618b23║菩薩云何學菩薩行，是乃至應云何於普賢行速
X04n0223_p0618b24║得圓滿。八、德雲比丘歎善財二種難法皆能發行
X04n0223_p0618c01║者，歎菩提心難，發先已發；菩薩行難，行今能行。云
X04n0223_p0618c02║我已發無上菩提心者，已於文殊師利所發菩提
X04n0223_p0618c03║心。為知菩提無證，修無所求，故但求菩薩方便三
X04n0223_p0618c04║昧加行，其菩提心自然明白無垢。猶如空中有雲，
X04n0223_p0618c05║雲亡，其虗空自空，不復云求虗空也。以明但修菩
X04n0223_p0618c06║薩三昧觀照，以治執障。然菩提心無有修作留除
X04n0223_p0618c07║之體，在凡不減，在聖不增。是故今以妙峯山像，以
X04n0223_p0618c08║止觀二門、七菩提之助，顯方便菩提心自明白。及
X04n0223_p0618c09║至菩提明白，即菩薩行諸三昧自是菩提，不復別
X04n0223_p0618c10║有菩提而自明白，以明菩薩處於世間修諸萬行，
X04n0223_p0618c11║世間萬行乃至菩提涅槃性自離故。以將此法教
X04n0223_p0618c12║化迷流不了此者，而令悟達性空無垢之智，以淨
X04n0223_p0618c13║諸業令苦不生，名為大悲。猶如化人教化幻士，以
X04n0223_p0618c14║智觀業隨時隨根十方等利，無心意識智幻利生。
X04n0223_p0618c15║以此義故，但求菩薩一切諸行，以明即行是菩提，
X04n0223_p0618c16║一切無生滅故。云我已發無上菩提心者，以明信
X04n0223_p0618c17║心菩提雖未有三昧加行顯發，已知無所修無所
X04n0223_p0618c18║求故。今求菩薩行者，以明方便三昧相印，方明行
X04n0223_p0618c19║及菩提如實無二。於此之中，不可說言諸行無常
X04n0223_p0618c20║是生是滅。經云：一切法不生，一切法不滅，若能如
X04n0223_p0618c21║是見，諸佛常現前。以是下文得見四維上下十方
X04n0223_p0618c22║無數佛等，為得此見解故。如來於三乘中說諸行
X04n0223_p0618c23║無常者，為執諸行作實者說，非為大根眾生頓受
X04n0223_p0618c24║法界佛乘理智體用無礙者說故。是故發菩提心
X04n0223_p0619a01║者，須識教之權實，可以堪發大心。問曰：何故不於
X04n0223_p0619a02║文殊師利一箇善知識邊求法，豈不足耶？何故須
X04n0223_p0619a03║經歷五十三善知識求菩薩行也？答曰：明治宿習
X04n0223_p0619a04║氣之淺深、修差別智之廣狹、大慈悲之厚薄、攝化
X04n0223_p0619a05║之多少，以此安立五位修行法則，隨位善知識五
X04n0223_p0619a06║十三人、一百一十重因果總別同異成壞之相，令
X04n0223_p0619a07║進修法不錯謬，不滯其功、不迂其行故。從此妙峯
X04n0223_p0619a08║山以方便三昧加行因緣，顯自法身自體清淨，本
X04n0223_p0619a09║無依住。普光明智與菩薩行寂用無二門已下諸
X04n0223_p0619a10║位，以普光明智用修差別智及治習氣，并以大願
X04n0223_p0619a11║起生智門，長養大悲，行周法界。如下具明一一次
X04n0223_p0619a12║第。九、德雲！先舉善財所求十種菩薩之行者，從所
X04n0223_p0619a13║謂求菩薩行已下，總有十種菩薩行是。總舉十住
X04n0223_p0619a14║十、十行十、十迴向十、十地十、十一地十。如是五位
X04n0223_p0619a15║中各十十，總在此十種菩薩行中。且如初第一，所
X04n0223_p0619a16║謂求菩薩行向十住中，配初發心住，成檀波羅蜜
X04n0223_p0619a17║門為主，餘九為伴。以方便三昧為檀行體，能捨一
X04n0223_p0619a18║切法故。二、求菩薩境界者，配治地住，以戒波羅蜜
X04n0223_p0619a19║為體，餘九為伴。以法身根本智為戒體，大悲及差
X04n0223_p0619a20║別智為用。如海雲比丘所觀察大海，見佛出興，達
X04n0223_p0619a21║十二緣，生成根本智，便以差別智說普眼經。及十
X04n0223_p0619a22║王是智悲之行，如下至位方明。此同十地中第二
X04n0223_p0619a23║地，治欲界惑。三、求菩薩出離道者，配修行住。此同
X04n0223_p0619a24║十地中第三地，修上二界禪，超彼禪定位故，治上
X04n0223_p0619b01║二界惑。如此修行住中，第三善知識於海岸國，善
X04n0223_p0619b02║住比丘在於虗空中來往經行，明得不住三界及
X04n0223_p0619b03║禪定，得智自在故。十王恭敬者，明智悲竝濟，不偏
X04n0223_p0619b04║修故，至位方明。此以忍波羅蜜為主，餘九為伴。此
X04n0223_p0619b05║明三界惑盡，是出離道故。四、求菩薩清淨道，如十
X04n0223_p0619b06║住中第四生貴住及十地。第四地三界心盡，出世
X04n0223_p0619b07║現前，方學世間文字智義。五住，五地方滿。六住中，
X04n0223_p0619b08║如海幢比丘，得離出入息寂滅神通，化身周徧十
X04n0223_p0619b09║方。如是十種所求所修菩薩道，一中十十之行，五
X04n0223_p0619b10║位齊彰，一一如上配之。如中意況具在，文義炳然，
X04n0223_p0619b11║不悟讀之，虗談且過。一一須得意，如十住法與後
X04n0223_p0619b12║位及十地作樣。已後諸位，倣此規模。慣習已終，元
X04n0223_p0619b13║依初法。十、自申己德，授與善財者。經云：善男子！我
X04n0223_p0619b14║得自在決定解力，信眼清淨，智光照耀，普觀境界，
X04n0223_p0619b15║離一切障，善巧觀察，普眼明徹，具清淨行，往詣十
X04n0223_p0619b16║方一切佛國土，恭敬供養一切諸佛。此明舉本果
X04n0223_p0619b17║法，令凡信樂修行。從初發心修行，慣習十地功終，
X04n0223_p0619b18║方依及此初時本樣果法也。還以法界中，時不遷，
X04n0223_p0619b19║智不異，慈悲不異，願行不異之所成就。以於法界
X04n0223_p0619b20║大智無延促中修行，故不同情解。有修行者，莫作
X04n0223_p0619b21║延促時分修學，應須善觀法界體用。莫如世情，作
X04n0223_p0619b22║一剎那計，作三僧祇計，如法界中，都無脩短遠近
X04n0223_p0619b23║故。以此解行，如法修行。於諸境界，善照生滅，令使
X04n0223_p0619b24║執盡，而成智之大用。於自心境，莫浪攝持，但知放
X04n0223_p0619c01║蕩，任性坦然。習定觀照，執盡智現，生滅自無，業垢
X04n0223_p0619c02║自淨。會佛境界，同如來心。佛見自會，非由捉搦，謾
X04n0223_p0619c03║作別治，令心狂惑。但自明心境見融，執業便謝，見
X04n0223_p0619c04║亡執謝。一切萬法，本自無瘡，智境朗然，名為佛國
X04n0223_p0619c05║也。無煩強生見執，永自沈淪，自作自殃，非他能與。
X04n0223_p0619c06║十一、自此善男子！我得自在決定信解力已下，至
X04n0223_p0619c07║善男子！我唯知此憶念一切諸佛境界智慧光明
X04n0223_p0619c08║普見法門，有十九行半經，明普見十方一切諸佛
X04n0223_p0619c09║及諸佛國土境界無礙門，是此位中之果也。此明
X04n0223_p0619c10║本來如是佛境清淨，比來妄作客塵。今從文殊師
X04n0223_p0619c11║利所得決定信眼，以止、觀二門，七覺支分，至此真
X04n0223_p0619c12║境，契會無差，普見一切眾生心境，及以自心本來
X04n0223_p0619c13║解脫佛國。此名初發心住，以身心會佛所住故。以
X04n0223_p0619c14║檀波羅蜜為主，餘九為伴。自此已下，但有所見佛
X04n0223_p0619c15║及佛境界，總是當位中之果也。自此已下，推功前
X04n0223_p0619c16║位。治地住中已下，一一善知識邊，皆有本位、昇進
X04n0223_p0619c17║二門。第二、治地住善知識名字法門，如下一初昇
X04n0223_p0619c18║進門中，從豈能了知諸大菩薩無邊智慧清淨行
X04n0223_p0619c19║門已下，至辭退而去，有三十八行半經，是推德勝
X04n0223_p0619c20║進分。於此段中，約分四段：一、豈能了知諸大菩薩
X04n0223_p0619c21║無邊智慧已下，至云何能知能說彼功德行，有二
X04n0223_p0619c22║十九行半經，明仰推勝德，令善財進修分；二、南方
X04n0223_p0619c23║有國，名為海門，是示善知識處；三、彼有比丘，名為
X04n0223_p0619c24║海雲，是示善知識名；四、禮德雲足，是辭去而昇進
X04n0223_p0620a01║前位。此明一一位中，與十法門令入，授十法門令
X04n0223_p0620a02║修，皆一位有正入本位之果，授前位之因。已下倣
X04n0223_p0620a03║此例然。初二十九行半經，明未申善知識名，懸歎
X04n0223_p0620a04║其德，自推無能。後九行半經，明舉善知識名，重舉
X04n0223_p0620a05║十法，而令預聞。一一如經具明。
X04n0223_p0620a06║第二海門國，海雲比丘主治地住。
X04n0223_p0620a07║【經】爾時，善財童子一心思惟善知識教，正念觀察智
X04n0223_p0620a08║慧光明門，正念觀察菩薩解脫門，正念觀察菩薩三
X04n0223_p0620a09║昧門，正念觀察菩薩大海門，正念觀察諸佛現前門，
X04n0223_p0620a10║正念觀察諸佛方所門，正念觀察諸佛軌則門，正念
X04n0223_p0620a11║觀察諸佛等虗空界門，正念觀察諸佛出現次第門，
X04n0223_p0620a12║正念觀察諸佛所入方便門。漸次南行，至海門國，向
X04n0223_p0620a13║海雲比丘所，頂禮其足，右遶畢，於前合掌，作如是言：
X04n0223_p0620a14║聖者！我已先發阿耨多羅三藐三菩提心，欲入一切
X04n0223_p0620a15║無上智海，而未知菩薩云何能捨世俗家，生如來家？
X04n0223_p0620a16║云何能渡生死海，入佛智海？云何能離凡夫地，入如
X04n0223_p0620a17║來地？云何能斷生死流，入菩薩行流？云何能破生死
X04n0223_p0620a18║輪，成菩薩願輪？云何能滅魔境界，顯佛境界？云何能
X04n0223_p0620a19║竭愛欲海，長大悲海？云何能閉眾難惡趣門，開諸大
X04n0223_p0620a20║涅槃門？云何能出三界城，入一切智城？云何能棄捨
X04n0223_p0620a21║一切玩好之物，悉以饒益一切眾生？時，海雲比丘告
X04n0223_p0620a22║善財言：善男子！汝已發阿耨多羅三藐三菩提心耶？
X04n0223_p0620a23║善財言：唯！我已先發阿耨多羅三藐三菩提心。海雲
X04n0223_p0620a24║言：善男子！若諸眾生不種善根，則不能發阿耨多羅
X04n0223_p0620b01║三藐三菩提心。要得普門善根光明，具真實道三昧
X04n0223_p0620b02║智光，出生種種廣大福海，長白淨法無有懈息，事善
X04n0223_p0620b03║知識不生疲厭，不顧身命無所藏積，等心如地無有
X04n0223_p0620b04║高下，性常慈愍一切眾生，於諸有趣專念不捨，恒樂
X04n0223_p0620b05║觀察如來境界，如是乃能發菩提心。發菩提心者，所
X04n0223_p0620b06║謂：發大悲心，普救一切眾生故；發大慈心，等祐一切
X04n0223_p0620b07║世間故；發安樂心，令一切眾生滅諸苦故；發饒益心，
X04n0223_p0620b08║令一切眾生離惡法故；發哀愍心，有怖畏者咸守護
X04n0223_p0620b09║故；發無礙心，捨離一切諸障礙故；發廣大心，一切法
X04n0223_p0620b10║界咸徧滿故；發無邊心，等虗空界無不往故；發寬博
X04n0223_p0620b11║心，悉見一切諸如來故；發清淨心，於三世法智無違
X04n0223_p0620b12║故；發智慧心，普入一切智慧海故。善男子！我住此海
X04n0223_p0620b13║門國十有二年，常以大海為其境界，所謂：思惟大海
X04n0223_p0620b14║廣大無量，思惟大海甚深難測，思惟大海漸次深廣，
X04n0223_p0620b15║思惟大海無量眾寶奇妙莊嚴，思惟大海積無量水，
X04n0223_p0620b16║思惟大海水色不同不可思議，思惟大海無量眾生
X04n0223_p0620b17║之所住處，思惟大海容受種種大身眾生，思惟大海
X04n0223_p0620b18║能受大雲所雨之雨，思惟大海無增無減。善男子！我
X04n0223_p0620b19║思惟時，復作是念：世間之中，頗有廣博過此海不？頗
X04n0223_p0620b20║有無量過此海不？頗有甚深過此海不？頗有殊特過
X04n0223_p0620b21║此海不？善男子！我作是念時，此海之下，有大蓮華忽
X04n0223_p0620b22║然出現，以無能勝因陀羅尼羅寶為莖，吠瑠璃寶為
X04n0223_p0620b23║華，閻浮檀金為葉，沈水為臺，瑪瑙為鬚，芬敷布濩，彌
X04n0223_p0620b24║覆大海；百萬阿脩羅王執持其莖，百萬摩尼寶莊嚴
X04n0223_p0620c01║網彌覆其上，百萬龍王雨以香水，百萬迦樓羅王銜
X04n0223_p0620c02║諸纓絡及寶繒帶周帀垂下，百萬羅剎王慈心觀察，
X04n0223_p0620c03║百萬夜叉王恭敬禮拜，百萬乾闥婆王種種音樂讚
X04n0223_p0620c04║歎供養，百萬天王雨諸天華、天鬘、天香、天燒香、天塗
X04n0223_p0620c05║香、天末香、天妙衣服、天幢幡蓋，百萬梵王頭頂禮敬，
X04n0223_p0620c06║百萬淨居天合掌作禮，百萬轉輪王各以七寶莊嚴
X04n0223_p0620c07║供養，百萬海神俱時出現恭敬頂禮，百萬味光摩尼
X04n0223_p0620c08║寶光明普照，百萬淨福摩尼寶以為莊嚴，百萬普光
X04n0223_p0620c09║摩尼寶為清淨藏，百萬殊勝摩尼寶其光赫弈，百萬
X04n0223_p0620c10║妙藏摩尼寶光照無邊，百萬閻浮幢摩尼寶次第行
X04n0223_p0620c11║列，百萬金剛師子摩尼寶不可破壞清淨莊嚴，百萬
X04n0223_p0620c12║日藏摩尼寶廣大清淨，百萬可樂摩尼寶具種種色，
X04n0223_p0620c13║百萬如意摩尼寶莊嚴無盡光明照耀。此大蓮華，如
X04n0223_p0620c14║來出世善根所起，一切菩薩皆生信樂，十方世界無
X04n0223_p0620c15║不現前，從如幻法生、如夢法生、清淨業生，無諍法門
X04n0223_p0620c16║之所莊嚴，入無為印，住無礙門，充滿十方一切國土，
X04n0223_p0620c17║隨順諸佛甚深境界，於無數百千劫歎其功德不可
X04n0223_p0620c18║得盡。我時見彼蓮華之上，有一如來結跏趺坐，其身
X04n0223_p0620c19║從此上至有頂，寶蓮華座不可思議，道場眾會不可
X04n0223_p0620c20║思議，諸相成就不可思議，隨好圓滿不可思議，神通
X04n0223_p0620c21║變化不可思議，色相清淨不可思議，無見頂相不可
X04n0223_p0620c22║思議，廣長舌相不可思議，善巧言說不可思議，圓滿
X04n0223_p0620c23║音聲不可思議，無邊際力不可思議，清淨無畏不可
X04n0223_p0620c24║思議，廣大辯才不可思議，又念彼佛往修諸行不可
X04n0223_p0621a01║思議，自在成道不可思議，妙音演法不可思議，普門
X04n0223_p0621a02║示現種種莊嚴不可思議，隨其左右見各差別不可
X04n0223_p0621a03║思議，一切利益皆令圓滿不可思議。時，此如來即伸
X04n0223_p0621a04║右手而摩我頂，為我演說普眼法門，開示一切如來
X04n0223_p0621a05║境界，顯發一切菩薩諸行，闡明一切諸佛妙法，一切
X04n0223_p0621a06║法輪悉入其中，能淨一切諸佛國土，能摧一切異道
X04n0223_p0621a07║邪論，能滅一切諸魔軍眾，能令眾生皆生歡喜，能照
X04n0223_p0621a08║一切眾生心行，能了一切眾生諸根，隨眾生心悉令
X04n0223_p0621a09║開悟。我從於彼如來之所聞此法門，受持讀誦，憶念
X04n0223_p0621a10║觀察。假使有人，以大海量墨，須彌聚筆，書寫於此普
X04n0223_p0621a11║眼法門，一品中一門，一門中一法，一法中一義，一義
X04n0223_p0621a12║中一句，不得少分，何況能盡！善男子！我於彼佛所千
X04n0223_p0621a13║二百歲，受持如是普眼法門，於日日中，以聞持陀羅
X04n0223_p0621a14║尼光明，領受無數品；以寂靜門陀羅尼光明，趣入無
X04n0223_p0621a15║數品；以無邊旋陀羅尼光明，普入無數品；以隨地觀
X04n0223_p0621a16║察陀羅尼光明，分別無數品；以威力陀羅尼光明，普
X04n0223_p0621a17║攝無數品；以蓮華莊嚴陀羅尼光明引發無數品，以
X04n0223_p0621a18║清淨言音陀羅尼光明開演無數品，以虗空藏陀羅
X04n0223_p0621a19║尼光明顯示無數品，以光聚陀羅尼光明增廣無數
X04n0223_p0621a20║品，以海藏陀羅尼光明辯㭊無數品。若有眾生從十
X04n0223_p0621a21║方來，若天、若天王，若龍、若龍王，若夜叉、若夜叉王，若
X04n0223_p0621a22║乾闥婆、若乾闥婆王，若阿脩羅、若阿脩羅王，若迦樓
X04n0223_p0621a23║羅、若迦樓羅王，若緊那羅、若緊那羅王，若摩睺羅伽、
X04n0223_p0621a24║若摩睺羅伽王，若人、若人王，若梵、若梵王，如是一切
X04n0223_p0621b01║來至我所，我悉為其開示、解釋、稱揚、讚歎，咸令愛樂、
X04n0223_p0621b02║趣入、安住此諸佛菩薩行光明普眼法門。善男子！我
X04n0223_p0621b03║唯知此普眼法門。如諸菩薩摩訶薩深入一切菩薩
X04n0223_p0621b04║行海，隨其願力而修行故；入大願海，於無量劫住世
X04n0223_p0621b05║間故；入一切眾生海，隨其心樂廣利益故；入一切眾
X04n0223_p0621b06║生心海，出生十力無礙智光故；入一切眾生根海，應
X04n0223_p0621b07║時教化悉令調伏故；入一切剎海，成滿本願嚴淨佛
X04n0223_p0621b08║剎故；入一切佛海，願常供養諸如來故；入一切法海，
X04n0223_p0621b09║能以智慧咸悟入故；入一切功德海，一一修行令具
X04n0223_p0621b10║足故；入一切眾生言辭海，於一切剎轉正法輪故。而
X04n0223_p0621b11║我云何能知、能說彼功德行？善男子！從此南行六十
X04n0223_p0621b12║由旬，楞伽道邊有一聚落，名為：海岸；彼有比丘，名曰：
X04n0223_p0621b13║善住。汝詣彼問：菩薩云何淨菩薩行？時，善財童子禮
X04n0223_p0621b14║海雲足，右遶瞻仰，辭退而去。
X04n0223_p0621b15║【論】第二、治地住本位門中，復分為五段：一、爾時，善
X04n0223_p0621b16║財已下，正念觀十法；二、南行至海門國；三、至海雲
X04n0223_p0621b17║比丘所，頂禮其足；四、正申所求；五、海雲比丘稱歎
X04n0223_p0621b18║善財，示所觀法。如海門國者，明觀生死海為廣大
X04n0223_p0621b19║佛海。海雲比丘者，因所觀法立名。其心如雨，以法
X04n0223_p0621b20║潤生如雲。又性戒如海，不宿死屍。一切生滅死屍，
X04n0223_p0621b21║至於根本智海，皆為智海，無生滅故。海雲比丘稱
X04n0223_p0621b22║歎善財與所觀之法者，所謂觀察大海。云我住此
X04n0223_p0621b23║海門國十有二年者，明不離十二因緣生死海故。
X04n0223_p0621b24║如是十二有支，一切凡夫無明所覆，常處其中。權
X04n0223_p0621c01║教菩薩及以二乘，皆厭而捨之。一乘菩薩以此無
X04n0223_p0621c02║明十二有支，以為如來一切智智之海，為大智海，
X04n0223_p0621c03║無有生滅，本來如是。凡夫不了，妄繫生死無明，故
X04n0223_p0621c04║云我住此海門國十有二年。經云常以大海為其
X04n0223_p0621c05║境界已下，有十種思惟大海，意明一切眾生十二
X04n0223_p0621c06║緣生生老之海，廣大無量，無有中邊性相可得，便
X04n0223_p0621c07║為佛海。思惟大海無量眾寶奇妙莊嚴，明觀生死
X04n0223_p0621c08║緣生海，便成自性清淨佛之智海，即一切智寶功
X04n0223_p0621c09║德莊嚴。思惟大海積無量水者，以諸愛水為大悲
X04n0223_p0621c10║水。思惟大海水色不同者，根本智中起無量差別
X04n0223_p0621c11║智慈。思惟大海無量眾生住處，以明佛海中有無
X04n0223_p0621c12║量眾生之所住處不覺不知。思惟大海容受種種
X04n0223_p0621c13║大身眾生，明無量菩薩咸處生死海中，一一身土
X04n0223_p0621c14║咸滿其中，如影如光不相障蔽。思惟大海能受大
X04n0223_p0621c15║雲所雨之雨者，菩薩心海堪受大雲諸佛法雨。思
X04n0223_p0621c16║惟大海無增無減，諸佛智性之海無有增減，乃至
X04n0223_p0621c17║四種無過此廣大深廣，便見海中有大蓮華忽然
X04n0223_p0621c18║出現，其上有佛說普眼經，意明自觀生死海，便為
X04n0223_p0621c19║自己如來清淨智海。自佛出興根本智、差別智，究
X04n0223_p0621c20║竟不離此生死海中圓滿故，十力、四無畏、一切智
X04n0223_p0621c21║智海皆迴生死海，廣大業力而成就之。生死業果
X04n0223_p0621c22║盡一切智智海，如是成自己如來廣大智海。普賢
X04n0223_p0621c23║行海不離一切眾生及自己十二有支緣生行海
X04n0223_p0621c24║中，若離此者別有成佛處所法者，無有是處。從海
X04n0223_p0622a01║出蓮華，其蓮華上所有莊嚴眾寶，是達無明及諸
X04n0223_p0622a02║有支為大智海，以智隨行功德報生。因陀羅者，主
X04n0223_p0622a03║也。尼羅者，青色。此寶青色，為眾寶中之主。為蓮華
X04n0223_p0622a04║莖芬敷布護者，言此蓮華開敷廣大徧布大海，此
X04n0223_p0622a05║明以行隨智用無染業所成。百萬阿脩羅王執持
X04n0223_p0622a06║其莖者，百萬隨智用，處生死而不沒，像阿修羅處
X04n0223_p0622a07║大海而纔沒半身，表萬行隨智。以智為主，明智悲
X04n0223_p0622a08║萬行處生死海而恒不沒故。一切眾苦波濤，此明
X04n0223_p0622a09║根本智、差別智、大悲萬行。一時同舉，明前妙峰山
X04n0223_p0622a10║得佛境界無相智慧光明海，但得普見諸佛智慧
X04n0223_p0622a11║光明境界門。此治地住中，以將無相智慧光明照
X04n0223_p0622a12║十二有支，成根本智、差別大悲萬行齊備。百萬摩
X04n0223_p0622a13║尼寶莊嚴網彌覆其上者，明以根本智起差別智，
X04n0223_p0622a14║設教徧周之所報生。百萬龍王雨以香水者，明以
X04n0223_p0622a15║智隨悲行，雨戒、定、慧、解脫知見香水，浴眾生心垢。
X04n0223_p0622a16║百萬迦樓羅王銜諸纓絡及寶繒帶周帀垂下者，
X04n0223_p0622a17║智隨萬行，垂大慈悲，同於生死惡接義也。百萬羅
X04n0223_p0622a18║剎王慈心觀察者，羅剎王者，即毗沙門王也，主此
X04n0223_p0622a19║眾也，此云持國。在須彌北面而居，明守護義。取其
X04n0223_p0622a20║像以表法，明菩薩以大慈悲常居生死海，守護眾
X04n0223_p0622a21║生，令一切眾生慈心相向。百萬夜叉王恭敬禮拜
X04n0223_p0622a22║者，取之像表離憍慢殘害，夜叉常恭敬故，號之為
X04n0223_p0622a23║王，明勝於生死惡害心故，明主當護持生死惡害，
X04n0223_p0622a24║不生自在如王也。百萬乾闥婆王種種音樂讚歎
X04n0223_p0622b01║供養者，明法樂，以樂眾生故。百萬天王，雨諸天華
X04n0223_p0622b02║鬘香，及衣服幢幡蓋等，明廣大饒益，皆悉自在，萬
X04n0223_p0622b03║事備周，如天王。已下例然。總明迴生死海中無量
X04n0223_p0622b04║不善，作無量善根，表以十王。明於生死海，達無明
X04n0223_p0622b05║十二緣行一切不善，成大智大悲，善行滿足，寄喻
X04n0223_p0622b06║如王。舉諸寶莊嚴，充滿大海，義亦如之。以迴一切
X04n0223_p0622b07║不善行，作一切善行之所報生，隨智隨悲，莊嚴滿
X04n0223_p0622b08║剎。皆以無為無性智法印，普印生死海，總成福海。
X04n0223_p0622b09║以法身無依住自性清淨普光明大平等智印，印
X04n0223_p0622b10║生死海，總成法界解脫法門。以差別智印，印眾生
X04n0223_p0622b11║根之所調伏，而為說法，號之為佛出興也。普眼徧
X04n0223_p0622b12║知諸法緣起，善知總別同異，本末生起，號之為普
X04n0223_p0622b13║眼法門。應當如是觀生死海，觀如來海，觀如來無
X04n0223_p0622b14║差別智海，觀如來差別智海，觀如來大慈悲海，乃
X04n0223_p0622b15║至普賢行願海，無邊法門海，總在此一切眾生十
X04n0223_p0622b16║二有支生死海生。若出此海外，別有成佛處所，無
X04n0223_p0622b17║有是處。當知諸佛及以國土，生居此生，住居此住，
X04n0223_p0622b18║無別處也。從時海雲比丘告善財言：善男子！汝已
X04n0223_p0622b19║發阿耨多羅三藐三菩提耶已下，至善男子！我唯
X04n0223_p0622b20║知此普眼法門，有九十一行經，是正入本位法門。
X04n0223_p0622b21║從如諸菩薩已下，至辭退而去，有十三行經，是此
X04n0223_p0622b22║位中推德昇進。於此段中，約分四門：一、歎推先德，
X04n0223_p0622b23║二、示善知識住處，三、舉其名號，四、禮敬辭去。文義
X04n0223_p0622b24║如經自具。如從此南行六十由旬者，南義如前所
X04n0223_p0622c01║釋。六十由旬者，明此位治上二界、四禪、四空、八禪
X04n0223_p0622c02║惑，已過前位欲界六天業故，故言六十由旬。海岸
X04n0223_p0622c03║聚落者，明超過欲界第六欲天故。此位治上二界
X04n0223_p0622c04║住禪息念障，約昇進之德立名。此位治三界惑盡，
X04n0223_p0622c05║住無所住，名為善住。此位與第六海幢比丘得無
X04n0223_p0622c06║三界業見，齊有習氣，未得第六住寂滅定神通自
X04n0223_p0622c07║在。又世間文頌、字智、技藝未具，且得一分出三界
X04n0223_p0622c08║麤業，得一分神通，未於世間中出世間自在，即如
X04n0223_p0622c09║下海幢比丘是，三界定、亂二業不能拘留也。前妙
X04n0223_p0622c10║峯山以止觀門顯諸佛境界智慧光明普見法門，
X04n0223_p0622c11║以成真諦。此位直以智慧觀察世間俗諦十二有
X04n0223_p0622c12║支為佛境界，通修大悲普賢願行，以戒波羅蜜為
X04n0223_p0622c13║主，餘九為伴。約智，三界通觀同治；約位，偏治欲界
X04n0223_p0622c14║惑障。已上諸位，但有所見境界及如來名號，總是
X04n0223_p0622c15║自心佛果所會之法。若自心不會，對面無覩見之
X04n0223_p0622c16║期。
X04n0223_p0622c17║
X04n0223_p0622c18║大方廣佛新華嚴經合論卷第九十二
X04n0223_p0622c19║
X04n0223_p0622c20║音切
X04n0223_p0622c21║鬚（須音。）炳（兵永切。）模（莫胡切。）溺（女格切。）軌（居委切。）纔（才音。）