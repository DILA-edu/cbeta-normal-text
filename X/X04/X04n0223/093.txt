X04n0223_p0623a01║大方廣佛新華嚴經合論卷第九十三
X04n0223_p0623a02║唐于闐國三藏沙門實叉難陀譯經
X04n0223_p0623a03║唐太原方山長者李通玄造論
X04n0223_p0623a04║唐福州開元寺沙門志寧釐經合論
X04n0223_p0623a05║入法界品第三十九之六
X04n0223_p0623a06║【論】第三、海岸聚落，善住比丘主修行住。
X04n0223_p0623a07║【經】爾時，善財童子專念善知識教，專念普眼法門，專
X04n0223_p0623a08║念佛神力，專持法句雲，專入法海門，專思法差別，深
X04n0223_p0623a09║入法漩澓，普入法虗空，淨治法瞖障，觀察法寶處。漸
X04n0223_p0623a10║次南行，至楞伽道邊海岸聚落，觀察十方，求覓善住。
X04n0223_p0623a11║見此比丘於虗空中來往經行，無數諸天恭敬圍遶，
X04n0223_p0623a12║散諸天華，作天妓樂，幡幢繒綺悉各無數，徧滿虗空
X04n0223_p0623a13║以為供養；諸大龍王於虗空中興不思議沈水香雲，
X04n0223_p0623a14║震雷激電以為供養；緊那羅王奏眾樂音，如法讚美
X04n0223_p0623a15║以為供養；摩睺羅伽王以不思議極微細衣，於虗空
X04n0223_p0623a16║中周迴布設，心生歡喜以為供養；阿脩羅王興不思
X04n0223_p0623a17║議摩尼寶雲，無量光明種種莊嚴，徧滿虗空以為供
X04n0223_p0623a18║養；迦樓羅王作童子形，無量婇女之所圍遶，究竟成
X04n0223_p0623a19║就無殺害心，於虗空中合掌供養；不思議數諸羅剎
X04n0223_p0623a20║王，無量羅剎之所圍遶，其形長大，甚可怖畏，見善住
X04n0223_p0623a21║比丘慈心自在，曲躬合掌，瞻仰供養；不思議數諸夜
X04n0223_p0623a22║叉王，各各悉有自眾圍遶，四面周帀，恭敬守護；不思
X04n0223_p0623a23║議數諸梵天王，於虗空中曲躬合掌，以人間法稱揚
X04n0223_p0623a24║讚歎；不思議數諸淨居天，於虗空中與宮殿俱，恭敬
X04n0223_p0623b01║合掌，發弘誓願。時，善財童子見是事已，心生歡喜，合
X04n0223_p0623b02║掌敬禮，作如是言：聖者！我已先發阿耨多羅三藐三
X04n0223_p0623b03║菩提心，而未知菩薩云何修行佛法？云何積集佛法？
X04n0223_p0623b04║云何備具佛法？云何熏習佛法？云何增長佛法？云何
X04n0223_p0623b05║總攝佛法？云何究竟佛法？云何淨治佛法？云何深淨
X04n0223_p0623b06║佛法？云何通達佛法？我聞聖者善能誘誨，唯願慈哀，
X04n0223_p0623b07║為我宣說！菩薩云何不捨見佛，常於其所精勤修習？
X04n0223_p0623b08║菩薩云何不捨菩薩，與諸菩薩同一善根？菩薩云何
X04n0223_p0623b09║不捨佛法，悉以智慧而得明證？菩薩云何不捨大願，
X04n0223_p0623b10║能普利益一切眾生？菩薩云何不捨眾行，住一切劫
X04n0223_p0623b11║心無疲厭？菩薩云何不捨佛剎，普能嚴淨一切世界？
X04n0223_p0623b12║菩薩云何不捨佛力，悉能知見如來自在？菩薩云何
X04n0223_p0623b13║不捨有為亦復不住，普於一切諸有趣中猶如變化，
X04n0223_p0623b14║示受生死修菩薩行？菩薩云何不捨聞法，悉能領受
X04n0223_p0623b15║諸佛正教？菩薩云何不捨智光，普入三世智所行處？
X04n0223_p0623b16║時，善住比丘告善財言：善哉！善哉！善男子！汝已能發
X04n0223_p0623b17║阿耨多羅三藐三菩提心，今復發心求問佛法、一切
X04n0223_p0623b18║智法、自然者法。善男子！我已成就菩薩無礙解脫門，
X04n0223_p0623b19║若來、若去，若行、若止，隨順思惟，修習觀察，即時獲得
X04n0223_p0623b20║智慧光明，名：究竟無礙。得此智慧光明故，知一切眾
X04n0223_p0623b21║生心行無所障礙，知一切眾生歿生無所障礙，知一
X04n0223_p0623b22║切眾生宿命無所障礙，知一切眾生未來劫事無所
X04n0223_p0623b23║障礙，知一切眾生現在世事無所障礙，知一切眾生
X04n0223_p0623b24║言語音聲種種差別無所障礙，決一切眾生所有疑
X04n0223_p0623c01║問無所障礙，知一切眾生諸根無所障礙，隨一切眾
X04n0223_p0623c02║生應受化時悉能往赴無所障礙，知一切剎那羅婆
X04n0223_p0623c03║牟呼栗多日夜時分無所障礙，知三世海流轉次第
X04n0223_p0623c04║無所障礙，能以其身徧往十方一切佛剎無所障礙。
X04n0223_p0623c05║何以故？得無住無作神通力故。善男子！我以得此神
X04n0223_p0623c06║通力，或於虗空中，或行、或住、或坐、或臥、或隱、或顯，或
X04n0223_p0623c07║現一身，或現多身，穿度墻壁猶如虗空；於虗空中結
X04n0223_p0623c08║跏趺坐，往來自在猶如飛鳥；入地如水，履水如地，徧
X04n0223_p0623c09║身上下普出煙焰如大火聚；或時震動一切大地，或
X04n0223_p0623c10║時以手摩觸日月，或現其身高至梵宮；或現燒香雲，
X04n0223_p0623c11║或現寶焰雲，或現變化雲，或現光網雲，皆悉廣大彌
X04n0223_p0623c12║覆十方；或一念中過於東方一世界、二世界、百世界、
X04n0223_p0623c13║千世界、百千世界，乃至無量世界，乃至不可說不可
X04n0223_p0623c14║說世界；或過閻浮提微塵數世界，或過不可說不可
X04n0223_p0623c15║說佛剎微塵數世界，於彼一切諸佛國土佛世尊前
X04n0223_p0623c16║聽聞說法，一一佛所現無量佛剎微塵數差別身，一
X04n0223_p0623c17║一身雨無量佛剎微塵數供養雲，所謂：一切華雲、一
X04n0223_p0623c18║切香雲、一切鬘雲、一切末香雲、一切塗香雲、一切蓋
X04n0223_p0623c19║雲、一切衣雲、一切幢雲、一切幡雲、一切帳雲，以一切
X04n0223_p0623c20║身雲而為供養。一一如來所有宣說，我皆受持；一一
X04n0223_p0623c21║國土所有莊嚴，我皆憶念。如東方，南、西、北方，四維、上、
X04n0223_p0623c22║下，亦復如是。如是一切諸世界中所有眾生，若見我
X04n0223_p0623c23║形，皆決定得阿耨多羅三藐三菩提。彼諸世界一切
X04n0223_p0623c24║眾生，我皆明見，隨其大小、勝劣、苦樂，示同其形，教化
X04n0223_p0624a01║成就。若有眾生親近我者，悉令安住如是法門。善男
X04n0223_p0624a02║子！我唯知此普速疾供養諸佛成就眾生無礙解脫
X04n0223_p0624a03║門。如諸菩薩持大悲戒、波羅蜜戒、大乘戒、菩薩道相
X04n0223_p0624a04║應戒、無障礙戒、不退墮戒、不捨菩提心戒、常以佛法
X04n0223_p0624a05║為所緣戒、於一切智常作意戒、如虗空戒、一切世間
X04n0223_p0624a06║無所依戒、無失戒、無損戒、無缺戒、無雜戒、無濁戒、無
X04n0223_p0624a07║悔戒、清淨戒、離塵戒、離垢戒；如是功德，而我云何能
X04n0223_p0624a08║知、能說？善男子！從此南方，有國名：達里鼻茶，城名：自
X04n0223_p0624a09║在；其中有人，名曰：彌伽。汝詣彼問：菩薩云何學菩薩
X04n0223_p0624a10║行、修菩薩道？時，善財童子頂禮其足，右遶瞻仰，辭退
X04n0223_p0624a11║而行。
X04n0223_p0624a12║【論】第三、修行住。從爾時善財童子已下，至我唯知
X04n0223_p0624a13║此普速疾供養諸佛成就眾生無礙解脫門，有八
X04n0223_p0624a14║十行經，明入本位法門。約分五段：一、念善知識所
X04n0223_p0624a15║授之教；二、次第南行；三、詣善知識處；四、見善知識
X04n0223_p0624a16║恭敬禮拜；五、正申所求。見此比丘於虗空中來往
X04n0223_p0624a17║經行者，明不住上二界，息心住念禪，不住出三界
X04n0223_p0624a18║禪，不住不出，故言來往經行。十王恭敬供養，明攝
X04n0223_p0624a19║眾生行徧故，表十波羅蜜行智自在故。如王空中
X04n0223_p0624a20║莊嚴，約法空中起行。報生龍王，表智悲自在。震雷，
X04n0223_p0624a21║明法音普震。激電，智慧破惑。緊那羅王奏眾樂音，
X04n0223_p0624a22║明以法音悅樂一切眾生故。摩睺羅伽，是恭敬義。
X04n0223_p0624a23║阿脩羅，是處生死海不沒義。迦樓羅王作童子形，
X04n0223_p0624a24║婇女之所圍遶，是離慢謙下智悲義。羅剎王者，是
X04n0223_p0624b01║住生死海大悲守護眾生義。夜叉王者，是大智守
X04n0223_p0624b02║護眾生義，為能行於虗空速疾故，如智自在速疾
X04n0223_p0624b03║故。梵天王，恭敬義。淨居天空中與宮殿俱，表智悲
X04n0223_p0624b04║自在含育義。如是皆云不思議數者，皆表行周眾
X04n0223_p0624b05║有，普徧含生故。此第五、正申所求中，請菩薩所修
X04n0223_p0624b06║十種佛法，并求十種不捨之法，具如經文。時善住
X04n0223_p0624b07║比丘告善財言已下，是正授其法。經云善男子！我
X04n0223_p0624b08║已成就菩薩無礙解脫者，明得法空智慧，在空中
X04n0223_p0624b09║經行，明不著靜亂，於染淨二障不能留滯，名為無
X04n0223_p0624b10║礙解脫。得解脫已，若來若去，若行若止，隨順思惟
X04n0223_p0624b11║觀察，即時獲得智慧光明，名究竟無礙。從是已去，
X04n0223_p0624b12║即他心、宿命、神足等十無障礙，明以法空觀察三
X04n0223_p0624b13║界細習，淨業現前，即得此十無障礙法門。此明以
X04n0223_p0624b14║法空觀照力治三界習氣，及出三界治習已，自然
X04n0223_p0624b15║而得此十無障礙法。是故歎善財言：今復發心求
X04n0223_p0624b16║問佛法、一切智法、自然者，法明佛法出世，一切智
X04n0223_p0624b17║法用照世間，意明以所得法空用治染淨二習，神
X04n0223_p0624b18║通道力自然顯著，一切自在皆自然現前。已下准
X04n0223_p0624b19║此，至我唯知此普速疾供養諸佛，成就眾生無礙
X04n0223_p0624b20║解脫門，是都結所入當位法門竟。已下以明昇進
X04n0223_p0624b21║前門，此段以明將方便觀照門，佛智、自然智、神通
X04n0223_p0624b22║道力自至以此不捨方便而成就佛法，不捨佛法
X04n0223_p0624b23║而成菩薩行，教化眾生。此以忍波羅蜜為主，餘九
X04n0223_p0624b24║為伴。此三比丘明入十住中得出三界解脫心，還
X04n0223_p0624c01║以比丘表之。已下彌伽是俗人，住居市肆，明處煩
X04n0223_p0624c02║闠而不亂故。教諸人眾輪字莊嚴法門者，明修世
X04n0223_p0624c03║技文字令圓滿故。意明先修出三界解脫，方修世
X04n0223_p0624c04║法住於生死故。約智一位通修諸法，約位偏修世
X04n0223_p0624c05║智，為明前三已得出三界解脫神通故。先修出世
X04n0223_p0624c06║方學世間，明自在無業不染著世間故。又以出世
X04n0223_p0624c07║間智學世間智，易明了故。第二昇進前位中，從如
X04n0223_p0624c08║諸菩薩持大悲戒已下至辭退而去，有九行半經，
X04n0223_p0624c09║約分為五門：一歎推先德，二示善知識所居之國，
X04n0223_p0624c10║三示其居處，四舉知識之名，五辭退而去。國名達
X04n0223_p0624c11║里鼻茶者，其國在南印度境，名義未譯。彌伽此云
X04n0223_p0624c12║能伏，為出世智已恒現前，世間智已得具足，真俗
X04n0223_p0624c13║二智已滿，能伏邪見異論，故名能伏。亦名為雲，以
X04n0223_p0624c14║能有德陰俗雨法故，故名為雲。城名自在者，明出
X04n0223_p0624c15║世智已得現前，於世名言義智自在，故城名自在。
X04n0223_p0624c16║此依主立名也。
X04n0223_p0624c17║第四，達里鼻荼國彌伽長者主生貴住。
X04n0223_p0624c18║【經】爾時，善財童子一心正念法光明法門，深信趣入，
X04n0223_p0624c19║專念於佛，不斷三寶，歎離欲性；念善知識，普照三世；
X04n0223_p0624c20║憶諸大願，普救眾生；不著有為，究竟思惟諸法自性，
X04n0223_p0624c21║悉能嚴淨一切世界；於一切佛眾會道場，心無所著。
X04n0223_p0624c22║漸次南行，至自在城，求覓彌伽。乃見其人於市肆中，
X04n0223_p0624c23║坐於說法師子之座，十千人眾所共圍遶，說輪字莊
X04n0223_p0624c24║嚴法門。時善財童子頂禮其足，遶無量帀，於前合掌
X04n0223_p0625a01║而作是言：聖者！我已先發阿耨多羅三藐三菩提心，
X04n0223_p0625a02║而我未知菩薩云何學菩薩行？云何修菩薩道？云何
X04n0223_p0625a03║流轉，於諸有趣常不忘失菩提之心？云何得平等意，
X04n0223_p0625a04║堅固不動？云何獲清淨心，無能沮壞？云何生大悲力，
X04n0223_p0625a05║恒不勞疲？云何入陀羅尼，普得清淨？云何發生智慧
X04n0223_p0625a06║廣大光明，於一切法離諸闇障？云何具無礙解辯才
X04n0223_p0625a07║之力，決了一切甚深義藏？云何得正念力，憶持一切
X04n0223_p0625a08║差別法輪？云何得淨趣力，於一切趣普演諸法？云何
X04n0223_p0625a09║得智慧力，於一切法悉能決定分別其義？爾時，彌伽
X04n0223_p0625a10║告善財言：善男子！汝已發阿耨多羅三藐三菩提心
X04n0223_p0625a11║耶？善財言：唯！我已先發阿耨多羅三藐三菩提心。彌
X04n0223_p0625a12║伽遽即下師子座，於善財所，五體投地，散金、銀、華、無
X04n0223_p0625a13║價寶珠，及以上妙碎末栴檀、無量種衣以覆其上，復
X04n0223_p0625a14║散無量種種香華、種種供具以為供養，然後起立而
X04n0223_p0625a15║稱歎言：善哉！善哉！善男子！乃能發阿耨多羅三藐三
X04n0223_p0625a16║菩提心。善男子！若有能發阿耨多羅三藐三菩提心，
X04n0223_p0625a17║則為不斷一切佛種，則為嚴淨一切佛剎，則為成熟
X04n0223_p0625a18║一切眾生，則為了達一切法性，則為悟解一切業種，
X04n0223_p0625a19║則為圓滿一切諸行，則為不斷一切大願，則如實解
X04n0223_p0625a20║離貪種性，則能明見三世差別，則令信解永得堅固，
X04n0223_p0625a21║則為一切如來所持，則為一切諸佛憶念，則與一切
X04n0223_p0625a22║菩薩平等，則為一切賢聖讚喜，則為一切梵王禮覲，
X04n0223_p0625a23║則為一切天主供養，則為一切夜叉守護，則為一切
X04n0223_p0625a24║羅剎侍衛，則為一切龍王迎接，則為一切緊那羅王
X04n0223_p0625b01║歎詠讚歎，則為一切諸世間主稱揚慶悅，則令一切
X04n0223_p0625b02║諸眾生界悉得安隱。所謂：令捨惡趣故，令出難處故，
X04n0223_p0625b03║斷一切貧窮根本故，生一切天人快樂故，遇善知識
X04n0223_p0625b04║親近故，聞廣大法受持故，生菩提心故，淨菩提心故，
X04n0223_p0625b05║照菩薩道故，入菩薩智故，住菩薩地故。善男子！應知
X04n0223_p0625b06║菩薩所作甚難，難出難值，見菩薩者倍更難有。菩薩
X04n0223_p0625b07║為一切眾生恃怙，生長成就故；為一切眾生拯濟，拔
X04n0223_p0625b08║諸苦難故；為一切眾生依處，守護世間故；為一切眾
X04n0223_p0625b09║生救護，令免怖畏故。菩薩如風輪，持諸世間不令墮
X04n0223_p0625b10║落惡趣故；如大地，增長眾生善根故；如大海，福德充
X04n0223_p0625b11║滿無盡故；如淨日，智慧光明普照故；如須彌，善根高
X04n0223_p0625b12║出故；如明月，智光出現故；如猛將，摧伏魔軍故；如君
X04n0223_p0625b13║主，佛法城中得自在故；如猛火，燒盡眾生我愛心故；
X04n0223_p0625b14║如大雲，降霔無量妙法雨故；如時雨，增長一切信根
X04n0223_p0625b15║芽故；如船師，示導法海津濟處故；如橋梁，令其得渡
X04n0223_p0625b16║生死海故。彌伽如是讚歎善財，令諸菩薩皆歡喜已，
X04n0223_p0625b17║從其面門出種種光，普照三千大千世界。其中眾生
X04n0223_p0625b18║遇斯光已，諸龍神等乃至梵天，悉皆來至彌伽之所。
X04n0223_p0625b19║彌伽大士即以方便為開示、演說、分別、解釋輪字品
X04n0223_p0625b20║莊嚴法門；彼諸眾生聞此法已，皆於阿耨多羅三藐
X04n0223_p0625b21║三菩提得不退轉。彌伽於是還昇本座，告善財言：善
X04n0223_p0625b22║男子！我已獲得妙音陀羅尼，能分別知三千大千世
X04n0223_p0625b23║界中諸天語言，諸龍、夜叉、乾闥婆、阿脩羅、迦樓羅、緊
X04n0223_p0625b24║那羅、摩睺羅伽、人與非人及諸梵天所有語言；如此
X04n0223_p0625c01║三千大千世界，十方無數乃至不可說不可說世界
X04n0223_p0625c02║悉亦如是。善男子！我唯知此菩薩妙音陀羅尼光明
X04n0223_p0625c03║法門。如諸菩薩摩訶薩能普入一切眾生種種想海、
X04n0223_p0625c04║種種施設海、種種名號海、種種語言海，能普入說一
X04n0223_p0625c05║切深蜜法句海、說一切究竟法句海、說一所緣中有
X04n0223_p0625c06║一切三世所緣法句海、說上法句海、說上上法句海、
X04n0223_p0625c07║說差別法句海、說一切差別法句海，能普入一切世
X04n0223_p0625c08║間呪術海、一切音聲莊嚴輪、一切差別字輪際；如是
X04n0223_p0625c09║功德，我今云何能知、能說？善男子！從此南行，有一聚
X04n0223_p0625c10║落，名曰：住林；彼有長者，名曰：解脫。汝詣彼問：菩薩云
X04n0223_p0625c11║何修菩薩行？菩薩云何成菩薩行？菩薩云何集菩薩
X04n0223_p0625c12║行？菩薩云何思菩薩行？爾時，善財童子以善知識故，
X04n0223_p0625c13║於一切智法深生尊重、深植淨信、深自增益，禮彌伽
X04n0223_p0625c14║足，涕泗悲泣，遶無量帀，戀慕瞻仰，辭退而行。
X04n0223_p0625c15║【論】第一、正入當位法門。從爾時，善財童子已下，至
X04n0223_p0625c16║妙音陀羅尼光明法門，有六十七行。經約分為十
X04n0223_p0625c17║門：一、正念其所授之法，思惟勝進；二、南行至處，推
X04n0223_p0625c18║覓彌伽；三、見已，致敬禮畢；四、正申所求；五、彌伽速
X04n0223_p0625c19║自下座，五體投地，敬初發心；六、散金銀華無價寶
X04n0223_p0625c20║為座，令善財坐上；七、稱讚善財而能發無上大菩
X04n0223_p0625c21║提心，為世所依；八、彌伽面門放光集眾；九、彌伽為
X04n0223_p0625c22║眾說輪字品莊嚴門；十、彌伽授與善財妙音陀羅
X04n0223_p0625c23║尼光明法門。自我唯知此妙音陀羅尼已下，是推
X04n0223_p0625c24║德昇進。彌伽所以速自下其座，五體投地，致敬善
X04n0223_p0626a01║財。言遽者，疾也。明彌伽敬能發大菩提心者，與十
X04n0223_p0626a02║方諸佛同一體性，同一智慧，同一解脫，人天所依，
X04n0223_p0626a03║何得不敬？以善財先於前三善知識，已得出世菩
X04n0223_p0626a04║提心，已得同於十方諸佛法身根本智，至彌伽所
X04n0223_p0626a05║學世間差別言音、名字、句義智，明世間俗智，敬出
X04n0223_p0626a06║世間真智慧故。以明約真而有世間俗智，即真俗
X04n0223_p0626a07║自在故，故城名自在。是以彌伽敬彼善財所得諸
X04n0223_p0626a08║佛出世間智慧，是世間智慧根本故，是以敬之。以
X04n0223_p0626a09║表俗諦差別智，敬真諦根本智，以俗智是根本智
X04n0223_p0626a10║中起故，令後學者貴出世道根本智故，以根本智
X04n0223_p0626a11║與一切眾生作無明生死之因果。善財初覺，彌伽
X04n0223_p0626a12║敬之，十方一切諸菩薩恒常頂禮初發心。以貴初
X04n0223_p0626a13║覺根本智，是出三界智慧相應，與一切諸佛智慧
X04n0223_p0626a14║解脫同一體性故。普賢行海因茲而起，是故彌伽
X04n0223_p0626a15║敬之而禮，又表無知法慢故。又此第四生貴住，明
X04n0223_p0626a16║三界業謝，名生在佛家故。第四地亦名生在佛家，
X04n0223_p0626a17║與此住位同知、同得、同見。其法依本而安立之修
X04n0223_p0626a18║學者，初生後熟。輪字品莊嚴法門者，明於一名字，
X04n0223_p0626a19║法門於一音聲。言音無二體，名字無二性，莊嚴種
X04n0223_p0626a20║種名字以為助伴，而與人天六道眾生說種種法
X04n0223_p0626a21║門，令生歡喜，令得解脫。然其不離無聲一聲、無名
X04n0223_p0626a22║一名，為隨順眾生世間言詞故。說一切世間諸法
X04n0223_p0626a23║無時，即以無名字為主，即以有一切出世間法而
X04n0223_p0626a24║為莊嚴。若說無有出世間法時，即有一切世間為
X04n0223_p0626b01║莊嚴。如是互為主伴，互為莊嚴，有無緣起，皆無自
X04n0223_p0626b02║性。將用教化眾生，隨根開解，令得解脫。眾生及名
X04n0223_p0626b03║字言音皆無自性，以此名字圓滿清淨音聲輪，無
X04n0223_p0626b04║所障礙。以一音聲說無量名，皆以一音聲與無量
X04n0223_p0626b05║名、無量字作體故，即無量名、無量字總是一字故。
X04n0223_p0626b06║以聲性無體故，無量名字與一切聲作體故，即以
X04n0223_p0626b07║名字體自無能所分別性相故。以眾生自無性故，
X04n0223_p0626b08║以此無聲之聲、無名之名、無說之說，教化一切無
X04n0223_p0626b09║性眾生，令其破業，至其本地。又以無依之智、無聲
X04n0223_p0626b10║之聲、無名之名，猶如虗空，徧一切六道眾生音聲，
X04n0223_p0626b11║同其類音，為其說法，令其歡喜。然身心智慧、名字
X04n0223_p0626b12║六根，總無受者、說者。然一字中徧含多字之義，互
X04n0223_p0626b13║為主伴。然亦各不相知，無彼無此故。是故當知一
X04n0223_p0626b14║切名字，皆以有無二字互為緣起。若說一切法有
X04n0223_p0626b15║字時，即一切有法自具無故，自相成壞，自有自無
X04n0223_p0626b16║自在。說一切法本自無，即有法自具，以有無自相
X04n0223_p0626b17║成壞故，即無與有自在。以從有無無體，如法緣生
X04n0223_p0626b18║無盡名言，互為主伴，隨世安立，更相成壞。皆一一
X04n0223_p0626b19║字中有無盡義，猶如帝網影像相入。若究之本源，
X04n0223_p0626b20║皆幻緣有，各無主宰。當知名不與聲作無，聲不與
X04n0223_p0626b21║名作字。智慧本無，猶如虗空，徧一切處等眾生界。
X04n0223_p0626b22║以智體性，隨其類音，皆令歡喜而得解脫，故名妙
X04n0223_p0626b23║音陀羅尼光明法門。此是第四生貴住善知識，以
X04n0223_p0626b24║精進波羅蜜為體，餘九為伴。若約智，通修五位；若
X04n0223_p0626c01║約位，偏修俗智輪字莊嚴法門。前三善友，明出世
X04n0223_p0626c02║智慧，以三比丘表之。此彌伽及解脫長者二人，明
X04n0223_p0626c03║處世間解脫，故還以俗士表之。餘義如文。自具第
X04n0223_p0626c04║二昇進前位門中，從如諸菩薩摩訶薩已下，至辭
X04n0223_p0626c05║退而行，有十四行。經約分為四門：一、推德於先，二、
X04n0223_p0626c06║示其善友所在，三、舉善友之名，四、頂禮辭去。此不
X04n0223_p0626c07║推別有國土者，但南行有一聚落，明同處俗流，以
X04n0223_p0626c08║精進波羅蜜與禪波羅蜜大體不二故，所以不別
X04n0223_p0626c09║國也。為此二友竝是俗流，故明從真入俗，以和會
X04n0223_p0626c10║真俗無二門，世與出世體無有二。
X04n0223_p0626c11║第五住林城，解脫長者主，具足方便住。
X04n0223_p0626c12║【經】爾時，善財童子思惟諸菩薩無礙解陀羅尼光明
X04n0223_p0626c13║莊嚴門，深入諸菩薩語言海門，憶念諸菩薩知一切
X04n0223_p0626c14║眾生微細方便門，觀察諸菩薩清淨心門，成就諸菩
X04n0223_p0626c15║薩善根光明門，淨治諸菩薩教化眾生門，明利諸菩
X04n0223_p0626c16║薩攝眾生智門，堅固諸菩薩廣大志樂門，任持諸菩
X04n0223_p0626c17║薩殊勝志樂門，淨治諸菩薩種種信解門，思惟諸菩
X04n0223_p0626c18║薩無量善心門；誓願堅固，心無疲厭，以諸甲冑而自
X04n0223_p0626c19║莊嚴；精進深心，不可退轉，具不壞信；其心堅固，猶如
X04n0223_p0626c20║金剛及那羅延，無能壞者；守持一切善知識教，於諸
X04n0223_p0626c21║境界得不壞智；普門清淨，所行無礙；智光圓滿，普照
X04n0223_p0626c22║一切；具足諸地總持光明，了知法界種種差別，無依
X04n0223_p0626c23║無住，平等無二，自性清淨而普莊嚴；於諸所行，皆得
X04n0223_p0626c24║究竟；智慧清淨，離諸執著；知十方差別法，智無障礙；
X04n0223_p0627a01║往十方差別處，身不疲懈；於十方差別業，皆得明了；
X04n0223_p0627a02║於十方差別佛，無不現見；於十方差別時，悉得深入；
X04n0223_p0627a03║清淨妙法充滿其心，普智三昧明照其心，心恒普入
X04n0223_p0627a04║平等境界；如來智慧之所照觸，一切智流相續不斷，
X04n0223_p0627a05║若身若心不離佛法；一切諸佛神力所加，一切如來
X04n0223_p0627a06║光明所照；成就大願，願身周徧一切剎網，一切法界
X04n0223_p0627a07║普入其身。漸次遊行十有二年，至住林城，周徧推求
X04n0223_p0627a08║解脫長者。既得見已，五體投地，起立合掌，白言：聖者！
X04n0223_p0627a09║我今得與善知識會，是我獲得廣大善利。何以故？善
X04n0223_p0627a10║知識者，難可得見，難可得聞，難可出現，難得奉事，難
X04n0223_p0627a11║得親近，難得承接，難可逢值，難得共居，難令喜悅，難
X04n0223_p0627a12║得隨逐。我今會遇，為得善利。聖者！我已先發阿耨多
X04n0223_p0627a13║羅三藐三菩提心，為欲事一切佛故，為欲值一切佛
X04n0223_p0627a14║故，為欲見一切佛故，為欲觀一切佛故，為欲知一切
X04n0223_p0627a15║佛故，為欲證一切佛平等故，為欲發一切佛大願故，
X04n0223_p0627a16║為欲滿一切佛大願故，為欲具一切佛智光故，為欲
X04n0223_p0627a17║成一切佛眾行故，為欲得一切佛神通故，為欲具一
X04n0223_p0627a18║切佛諸力故，為欲獲一切佛無畏故，為欲聞一切佛
X04n0223_p0627a19║法故，為欲受一切佛法故，為欲持一切佛法故，為欲
X04n0223_p0627a20║解一切佛法故，為欲護一切佛法故，為欲與一切諸
X04n0223_p0627a21║菩薩眾同一體故，為欲與一切菩薩善根等無異故，
X04n0223_p0627a22║為欲圓滿一切菩薩波羅蜜故，為欲成就一切菩薩
X04n0223_p0627a23║所修行故，為欲出生一切菩薩清淨願故，為欲得一
X04n0223_p0627a24║切諸佛菩薩威神藏故，為欲得一切菩薩法藏無盡
X04n0223_p0627b01║智慧大光明故，為欲得一切菩薩三昧廣大藏故，為
X04n0223_p0627b02║欲成就一切菩薩無量無數神通藏故，為欲以大悲
X04n0223_p0627b03║藏教化調伏一切眾生皆令究竟到邊際故，為欲顯
X04n0223_p0627b04║現神變藏故，為於一切自在藏中悉以自心得自在
X04n0223_p0627b05║故，為欲入於清淨藏中以一切相而莊嚴故。聖者！我
X04n0223_p0627b06║今以如是心、如是意、如是樂、如是欲、如是希求、如是
X04n0223_p0627b07║思惟、如是尊重、如是方便、如是究竟、如是謙下，至聖
X04n0223_p0627b08║者所。我聞聖者善能誘誨諸菩薩眾，能以方便闡明
X04n0223_p0627b09║所得，示其道路，與其津梁，授其法門；令除迷倒障，拔
X04n0223_p0627b10║猶豫箭，截疑惑網，照心稠林，浣心垢濁，令心潔白，使
X04n0223_p0627b11║心清淨，正心諂曲，絕心生死，止心不善，解心執著；於
X04n0223_p0627b12║執著處令心解脫，於染愛處使心動轉，令其速入一
X04n0223_p0627b13║切智境，使其疾到無上法城；令住大悲，令住大慈，令
X04n0223_p0627b14║入菩薩行，令修三昧門，令入證位，令觀法性，令增長
X04n0223_p0627b15║力，令修習行，普於一切其心平等。唯願聖者為我宣
X04n0223_p0627b16║說：菩薩云何學菩薩行、修菩薩道？隨所修習，疾得清
X04n0223_p0627b17║淨，疾得明了。時，解脫長者以過去善根力、佛威神力、
X04n0223_p0627b18║文殊師利童子憶念力故，即入菩薩三昧門，名：普攝
X04n0223_p0627b19║一切佛剎無邊旋陀羅尼。入此三昧已，得清淨身。於
X04n0223_p0627b20║其身中，顯現十方各十佛剎微塵數佛，及佛國土、眾
X04n0223_p0627b21║會、道場、種種光明、諸莊嚴事，亦現彼佛往昔所行神
X04n0223_p0627b22║通變化、一切大願助道之法、諸出離行、清淨莊嚴，亦
X04n0223_p0627b23║現諸佛成等正覺、轉妙法輪、教化眾生。如是一切，於
X04n0223_p0627b24║其身中悉皆顯現，無所障礙；種種形相、種種次第，如
X04n0223_p0627c01║本而住，不相雜亂。所謂：種種國土、種種眾會、種種道
X04n0223_p0627c02║場、種種嚴飾。其中諸佛現種種神力、立種種乘道、示
X04n0223_p0627c03║種種願門，或於一世界處兜率宮而作佛事，或於一
X04n0223_p0627c04║世界沒兜率宮而作佛事；如是，或有住胎，或復誕生，
X04n0223_p0627c05║或處宮中，或復出家，或詣道場，或破魔軍，或諸天、龍
X04n0223_p0627c06║恭敬圍遶，或諸世主勸請說法，或轉法輪，或般涅槃，
X04n0223_p0627c07║或分舍利，或起塔廟。彼諸如來於種種眾會、種種世
X04n0223_p0627c08║間、種種趣生、種種家族、種種欲樂、種種業行、種種語
X04n0223_p0627c09║言、種種根性、種種煩惱隨眠習氣諸眾生中，或處微
X04n0223_p0627c10║細道場，或處廣大道場，或處一由旬量道場，或處十
X04n0223_p0627c11║由旬量道場，或處不可說不可說佛剎微塵數由旬
X04n0223_p0627c12║量道場，以種種神通、種種言辭、種種音聲、種種法門、
X04n0223_p0627c13║種種總持門、種種辯才門，以種種聖諦海、種種無畏
X04n0223_p0627c14║大師子吼，說諸眾生種種善根、種種憶念，授種種菩
X04n0223_p0627c15║薩記，說種種諸佛法。彼諸如來所有言說，善財童子
X04n0223_p0627c16║悉能聽受，亦見諸佛及諸菩薩不可思議三昧神變。
X04n0223_p0627c17║爾時，解脫長者從三昧起，告善財童子言：善男子！我
X04n0223_p0627c18║已入出如來無礙莊嚴解脫門。善男子！我入出此解
X04n0223_p0627c19║解門時，即見東方閻浮檀金光明世界，龍自在王如
X04n0223_p0627c20║來、應、正等覺，道場眾會之所圍遶，毗盧遮那藏菩薩
X04n0223_p0627c21║而為上首；又見南方速疾力世界，普香如來、應、正等
X04n0223_p0627c22║覺，道場眾會之所圍遶，心王菩薩而為上首；又見西
X04n0223_p0627c23║方香光世界，須彌燈王如來、應、正等覺，道場眾會之
X04n0223_p0627c24║所圍遶，無礙心菩薩而為上首；又見北方袈裟幢世
X04n0223_p0628a01║界，不可壞金剛如來、應、正等覺，道場眾會之所圍遶，
X04n0223_p0628a02║金剛步勇猛菩薩而為上首；又見東北方一切上妙
X04n0223_p0628a03║寶世界，無所得境界眼如來、應、正等覺，道場眾會之
X04n0223_p0628a04║所圍遶，無所得善變化菩薩而為上首；又見東南方
X04n0223_p0628a05║香𦦨光音世界，香燈如來、應、正等覺，道場眾會之所
X04n0223_p0628a06║圍遶，金剛𦦨慧菩薩而為上首；又見西南方智慧日
X04n0223_p0628a07║普光明世界，法界輪幢如來、應、正等覺，道場眾會之
X04n0223_p0628a08║所圍遶，現一切變化幢菩薩而為上首；又見西北方
X04n0223_p0628a09║普清淨世界，一切佛寶高勝幢如來、應、正等覺，道場
X04n0223_p0628a10║眾會之所圍遶，法幢王菩薩而為上首；又見上方佛
X04n0223_p0628a11║次第出現無盡世界，無邊智慧光圓滿幢如來、應、正
X04n0223_p0628a12║等覺，道場眾會之所圍遶，法界門幢王菩薩而為上
X04n0223_p0628a13║首；又見下方佛光明世界，無礙智幢如來、應、正等覺，
X04n0223_p0628a14║道場眾會之所圍遶，一切世間剎幢王菩薩而為上
X04n0223_p0628a15║首。善男子！我見如是等十方各十佛剎微塵數如來，
X04n0223_p0628a16║彼諸如來不來至此，我不往彼。我若欲見安樂世界
X04n0223_p0628a17║阿彌陀如來，隨意即見；我若欲見栴檀世界金剛光
X04n0223_p0628a18║明如來、妙香世界寶光明如來、蓮華世界寶蓮華光
X04n0223_p0628a19║明如來、妙金世界寂靜光如來、妙喜世界不動如來、
X04n0223_p0628a20║善住世界師子如來、鏡光明世界月覺如來、寶師子
X04n0223_p0628a21║莊嚴世界毗盧遮那如來，如是一切，悉皆即見。然彼
X04n0223_p0628a22║如來不來至此，我身亦不往詣於彼。知一切佛及與
X04n0223_p0628a23║我心，悉皆如夢；知一切佛猶如影像，自心如水；知一
X04n0223_p0628a24║切佛所有色相及以自心，悉皆如幻；知一切佛及以
X04n0223_p0628b01║己心，悉皆如響。我如是知、如是憶念：所見諸佛，皆由
X04n0223_p0628b02║自心。善男子！當知菩薩修諸佛法，淨諸佛剎，積集妙
X04n0223_p0628b03║行，調伏眾生，發大誓願，入一切智自在遊戲不可思
X04n0223_p0628b04║議解脫之門，得佛菩提，現大神通，徧往一切十方法
X04n0223_p0628b05║界，以微細智普入諸劫；如是一切，悉由自心。是故，善
X04n0223_p0628b06║男子！應以善法扶助自心，應以法水潤澤自心，應於
X04n0223_p0628b07║境界淨治自心，應以精進堅固自心，應以忍辱坦蕩
X04n0223_p0628b08║自心，應以智證潔白自心，應以智慧明利自心，應以
X04n0223_p0628b09║佛自在開發自心，應以佛平等廣大自心，應以佛十
X04n0223_p0628b10║力照察自心。善男子！我唯於此如來無礙莊嚴解脫
X04n0223_p0628b11║門而得入出。如諸菩薩摩訶薩，得無礙智，住無礙行，
X04n0223_p0628b12║得常見一切佛三昧，得不住涅槃際三昧，了達三昧
X04n0223_p0628b13║普門境界，於三世法悉皆平等，能善分身徧一切剎，
X04n0223_p0628b14║住於諸佛平等境界，十方境界皆悉現前，智慧觀察
X04n0223_p0628b15║無不明了，於其身中悉現一切世界成壞，而於己身
X04n0223_p0628b16║及諸世界不生二想；如是妙行，而我云何能知、能說？
X04n0223_p0628b17║善男子！從此南行，至閻浮提畔，有一國土，名：摩利伽
X04n0223_p0628b18║羅；彼有比丘，名曰：海幢。汝詣彼問：菩薩云何學菩薩
X04n0223_p0628b19║行、修菩薩道？時，善財童子頂禮解脫長者足，右遶觀
X04n0223_p0628b20║察，稱揚讚歎，思惟戀仰，悲泣流淚，一心憶念：依善知
X04n0223_p0628b21║識，事善知識，敬善知識，由善知識見一切智；於善知
X04n0223_p0628b22║識不生違逆，於善知識心無諂誑，於善知識心常隨
X04n0223_p0628b23║順；於善知識起慈母想，捨離一切無益法故；於善知
X04n0223_p0628b24║識起慈父想，出生一切諸善法故。辭退而去。
X04n0223_p0628c01║【論】第一、正入當位法門中，從爾時，善財童子已下，
X04n0223_p0628c02║至善男子！我唯知此於如來無礙莊嚴解脫門而
X04n0223_p0628c03║得入出，有一百四十行半。經：於此段中，約分十門：
X04n0223_p0628c04║一、正念所授之法，思惟勝進；二、漸次遊行十有二
X04n0223_p0628c05║年，至住林城；三、推求解脫長者；四、見已致敬，正申
X04n0223_p0628c06║所求；五、解脫長者即入菩薩三昧，現其身中十方
X04n0223_p0628c07║各十佛剎土，答善財所請，令其同入；六、解脫長者
X04n0223_p0628c08║從定而起，又以言說說其定中十佛境界大會道
X04n0223_p0628c09║場；七、明解脫長者隨心應念諸佛現前；八、心念無
X04n0223_p0628c10║體，見佛如影；九、心無表裏，徧至十方而無去來；十、
X04n0223_p0628c11║善男子！我於此如來無礙莊嚴解脫門而得入出，
X04n0223_p0628c12║是正示三昧之名及出入自在分。自此已下，是昇
X04n0223_p0628c13║進前位。云漸次遊行者，明勝進不住於前法也。十
X04n0223_p0628c14║有二年者，如前第二海門國。海雲比丘住海門國
X04n0223_p0628c15║十有二年，明直觀十二緣以為出世間解脫，以表
X04n0223_p0628c16║比丘是求出世解脫故，以生死海為佛體故。善財
X04n0223_p0628c17║來至此，住林城，漸次遊行十有二年，為明於十二
X04n0223_p0628c18║緣生法中行於世間。然以十二緣生以為禪體，以
X04n0223_p0628c19║解脫長者是世間俗士，表處俗行真，名為解脫。前
X04n0223_p0628c20║海雲：比丘不住生死，觀十二緣生，得出世心。此解
X04n0223_p0628c21║脫長者於十二緣生法中處於生死，不壞緣生，不
X04n0223_p0628c22║著緣生，故云遊行十二年。是不住義故，是生死、涅
X04n0223_p0628c23║槃無二義，是生死、涅槃無出沒義故。若約智通治，
X04n0223_p0628c24║以十波羅蜜為體；此約位別治，以明同別自在。以
X04n0223_p0629a01║此第五禪波羅蜜門，以法界自體無作禪中諸有
X04n0223_p0629a02║緣生性自離故，一切心境莫不自是法界無礙解
X04n0223_p0629a03║脫禪定林故，是故城名住林。一切心境作而無用，
X04n0223_p0629a04║性自住故。推求者，觀察勝進也。得見解脫長者者，
X04n0223_p0629a05║明以真會俗，真俗自體本性解脫也。見已，五體投
X04n0223_p0629a06║地，真俗無依，五位同會也。亦明五蘊、十二緣總禪
X04n0223_p0629a07║林也。合掌者，真俗會而不二也。已上以觀察禪定
X04n0223_p0629a08║冥會，已下以言更申所求。已下入三昧，十方各現
X04n0223_p0629a09║十佛剎者，明定體徧周圓滿，故以十為圓數也。又
X04n0223_p0629a10║已下，以從定中所見十佛如來及上首菩薩，是三
X04n0223_p0629a11║昧所現自位佛果及行故。又已下，隨念而見諸佛
X04n0223_p0629a12║者，以自心應真是佛，故所念皆是佛境界，更無餘
X04n0223_p0629a13║也。明自心是佛，諸念總佛，餘如文自具。此是第五
X04n0223_p0629a14║具足方便住，以禪波羅蜜為體，餘九為伴。若以智
X04n0223_p0629a15║境之中即五位通修，若以約位之中偏治真俗靜
X04n0223_p0629a16║亂二障，會五蘊十二緣為法界性，自禪用而無作
X04n0223_p0629a17║緣生之定門，以明一切世間心境總皆禪也。第二
X04n0223_p0629a18║明昇進前位中，從如諸菩薩摩訶薩已下至辭退
X04n0223_p0629a19║而去，有十六行，經約分為四門：一推德於前，二示
X04n0223_p0629a20║善知識方所及國土，三舉善知識名號，四善財敬
X04n0223_p0629a21║戀善友流淚辭去。第一推德於前者，明解脫長者
X04n0223_p0629a22║推德於前位，善知識有十種殊勝，勸令善財進求
X04n0223_p0629a23║加行。第二南行，如前初位已釋。至閻浮提畔者，明
X04n0223_p0629a24║此位正心住，是得出世間及處世間智慧神通之
X04n0223_p0629b01║極畔故，故云閻浮提畔。唯得世間出世大悲心，未
X04n0223_p0629b02║得入俗同纏行圓滿大慈悲心故，故以比丘表之，
X04n0223_p0629b03║於世間中出俗相故。後位即明入俗大悲心圓滿，
X04n0223_p0629b04║即以優婆夷滿願表之。有一國土名摩利伽羅者，
X04n0223_p0629b05║此梵本未譯。有比丘名海幢者，明約以德智慧如
X04n0223_p0629b06║海能破眾生業惑處名之為幢，幢者摧壞義故。
X04n0223_p0629b07║
X04n0223_p0629b08║大方廣佛新華嚴經合論卷第九十三
X04n0223_p0629b09║
X04n0223_p0629b10║音切
X04n0223_p0629b11║栗（力質切。）遽（渠預切。）唯（營癸切。）恃（市音。）垣（羽元切。）淚（力偽切。）著（知慮
X04n0223_p0629b12║切。）拯（整音。）