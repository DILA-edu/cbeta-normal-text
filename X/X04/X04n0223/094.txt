X04n0223_p0629b13║
X04n0223_p0629b14║
X04n0223_p0629b15║
X04n0223_p0629b16║大方廣佛新華嚴經合論卷第九十四
X04n0223_p0629b17║唐于闐國三藏沙門實叉難陀譯經
X04n0223_p0629b18║唐太原方山長者李通玄造論
X04n0223_p0629b19║唐福州開元寺沙門志寧釐經合論
X04n0223_p0629b20║入法界品第三十九之七
X04n0223_p0629b21║【論】第六、閻浮提畔，海幢比丘主正心住。
X04n0223_p0629b22║【經】爾時，善財童子一心正念彼長者教，觀察彼長者
X04n0223_p0629b23║教，憶念彼不思議菩薩解脫門，思惟彼不思議菩薩
X04n0223_p0629b24║智光明，深入彼不思議法界門，趣向彼不思議菩薩
X04n0223_p0629c01║普入門，明見彼不思議如來神變，解了彼不思議普
X04n0223_p0629c02║入佛剎，分別彼不思議佛力莊嚴，思惟彼不思議菩
X04n0223_p0629c03║薩三昧解脫境界分位，了達彼不思議差別世界究
X04n0223_p0629c04║竟無礙，修行彼不思議菩薩堅固深心，發起彼不思
X04n0223_p0629c05║議菩薩大願淨業。漸次南行，至閻浮提畔摩利聚落，
X04n0223_p0629c06║周徧求覓海幢比丘。乃見其在經行地側，結跏趺坐，
X04n0223_p0629c07║入于三昧，離出入息，無別思覺，身安不動。從其足下，
X04n0223_p0629c08║出無數百千億長者、居士、婆羅門眾，皆以種種諸莊
X04n0223_p0629c09║嚴具莊嚴其身，悉著寶冠，頂繫明珠，普往十方一切
X04n0223_p0629c10║世界，雨一切寶、一切纓絡、一切衣服、一切飲食如法
X04n0223_p0629c11║上味、一切華、一切鬘、一切香、一切塗香、一切欲樂資
X04n0223_p0629c12║生之具，於一切處救攝一切貧窮眾生，安慰一切苦
X04n0223_p0629c13║惱眾生，皆令歡喜，心意清淨，成就無上菩提之道。從
X04n0223_p0629c14║其兩膝，出無數百千億剎帝利、婆羅門眾，皆悉聰慧，
X04n0223_p0629c15║種種色相、種種形貌、種種衣服上妙莊嚴，普徧十方
X04n0223_p0629c16║一切世界，愛語、同事攝諸眾生，所謂：貧者令足，病者
X04n0223_p0629c17║令愈，危者令安，怖者令止，有憂苦者咸使快樂；復以
X04n0223_p0629c18║方便而勸導之，皆令捨惡，安住善法。從其腰間，出等
X04n0223_p0629c19║眾生數無量仙人，或服草衣，或樹皮衣，皆執澡瓶，威
X04n0223_p0629c20║儀寂靜，周旋往返十方世界；於虗空中，以佛妙音，稱
X04n0223_p0629c21║讚如來，演說諸法；或說清淨梵行之道，令其修習，調
X04n0223_p0629c22║伏諸根；或說諸法皆無自性，使其觀察，發生智慧；或
X04n0223_p0629c23║說世間言論軌則，或復開示一切智智出要方便，令
X04n0223_p0629c24║隨次第各修其業。從其兩脇，出不思議龍、不思議龍
X04n0223_p0630a01║女，示現不思議諸龍神變，所謂：雨不思議香雲、不思
X04n0223_p0630a02║議華雲、不思議鬘雲、不思議寶蓋雲、不思議寶幡雲、
X04n0223_p0630a03║不思議妙寶莊嚴具雲、不思議大摩尼寶雲、不思議
X04n0223_p0630a04║寶纓絡雲、不思議寶座雲、不思議寶宮殿雲、不思議
X04n0223_p0630a05║寶蓮華雲、不思議寶冠雲、不思議天身雲、不思議婇
X04n0223_p0630a06║女雲，悉徧虗空而為莊嚴，充滿一切十方世界，諸佛
X04n0223_p0630a07║道場而為供養，令諸眾生皆生歡喜。從胷前卍字中，
X04n0223_p0630a08║出無數百千億阿脩羅王，皆悉示現不可思議自在
X04n0223_p0630a09║幻力，令百世界皆大震動，一切海水自然涌沸，一切
X04n0223_p0630a10║山王互相衝擊，諸天宮殿無不動搖，諸魔光明無不
X04n0223_p0630a11║隱蔽，諸魔兵眾無不摧伏；普令眾生，捨憍慢心，除怒
X04n0223_p0630a12║害心，破煩惱山，息眾惡法，長無鬬諍，永共和善；復以
X04n0223_p0630a13║幻力，開悟眾生，令滅罪惡，令怖生死，令出諸趣，令離
X04n0223_p0630a14║染著，令住無上菩提之心，令修一切諸菩薩行，令住
X04n0223_p0630a15║一切諸波羅蜜，令入一切諸菩薩地，令觀一切微妙
X04n0223_p0630a16║法門，令知一切諸佛方便。如是所作，周徧法界。從其
X04n0223_p0630a17║背上，為應以二乘而得度者，出無數百千億聲聞、獨
X04n0223_p0630a18║覺；為著我者，說無有我；為執常者，說一切行皆悉無
X04n0223_p0630a19║常；為貪行者，說不淨觀；為瞋行者，說慈心觀；為癡行
X04n0223_p0630a20║者，說緣起觀；為等分行者，說與智慧相應境界法；為
X04n0223_p0630a21║樂著境界者，說無所有法；為樂著寂靜處者，說發大
X04n0223_p0630a22║誓願普饒益一切眾生法；如是所作，周徧法界。從其
X04n0223_p0630a23║兩肩，出無數百千億諸夜叉、羅剎王，種種形貌、種種
X04n0223_p0630a24║色相，或長或短，皆可怖畏；無量眷屬而自圍遶，守護
X04n0223_p0630b01║一切行善眾生，并諸賢聖、菩薩眾會，若向正住及正
X04n0223_p0630b02║住者；或時現作執金剛神，守護諸佛及佛住處，或徧
X04n0223_p0630b03║守護一切世間；有怖畏者，令得安隱；有疾病者，令得
X04n0223_p0630b04║除差；有苦惱者，令得免離；有過惡者，令其厭悔；有灾
X04n0223_p0630b05║橫者，令其息滅；如是利益一切眾生，皆悉令其捨生
X04n0223_p0630b06║死輪，轉正法輪。從其腹，出無數百千億緊那羅王，各
X04n0223_p0630b07║有無數緊那羅女前後圍遶；又出無數百千億乾闥
X04n0223_p0630b08║婆王，各有無數乾闥婆女前後圍遶；各奏無數百千
X04n0223_p0630b09║天樂，歌詠讚歎諸法實性，歌詠讚歎一切諸佛，歌詠
X04n0223_p0630b10║讚歎發菩提心，歌詠讚歎修菩薩行，歌詠讚歎一切
X04n0223_p0630b11║諸佛成正覺門，歌詠讚歎一切諸佛轉法輪門，歌詠
X04n0223_p0630b12║讚歎一切諸佛現神變門，開示演說一切諸佛般涅
X04n0223_p0630b13║槃門，開示演說守護一切諸佛教門，開示演說令一
X04n0223_p0630b14║切眾生皆歡喜門，開示演說嚴淨一切諸佛剎門，開
X04n0223_p0630b15║示演說顯示一切微妙法門，開示演說捨離一切諸
X04n0223_p0630b16║障礙門，開示演說發生一切諸善根門，如是周徧十
X04n0223_p0630b17║方法界。從其面門，出無數百千億轉輪聖王，七寶具
X04n0223_p0630b18║足，四兵圍遶，放大捨光，雨無量寶，諸貧乏者悉使充
X04n0223_p0630b19║足，令其永斷不與取行；端正婇女無數百千，悉以捨
X04n0223_p0630b20║施，心無所著，令其永斷邪婬之行；令生慈心，不斷生
X04n0223_p0630b21║命；令其究竟常真實語，不作虗誑無益談說；令攝他
X04n0223_p0630b22║語，不行離間；令柔耎語，無有麤惡；令常演說甚深決
X04n0223_p0630b23║定明了之義，不作無義綺飾言辭；為說少欲，令除貪
X04n0223_p0630b24║愛，心無瑕垢；為說大悲，令除忿怒，意得清淨；為說實
X04n0223_p0630c01║義，令其觀察一切諸法，深入因緣，善明諦理，拔邪見
X04n0223_p0630c02║刺，破疑惑山，一切障礙悉皆除滅。如是所作，充滿法
X04n0223_p0630c03║界。從其兩目，出無數百千億日輪，普照一切諸大地
X04n0223_p0630c04║獄及諸惡趣，皆令離苦；又照一切世界中間，令除黑
X04n0223_p0630c05║闇；又照一切十方眾生，皆令捨離愚癡翳障；於垢濁
X04n0223_p0630c06║國土放清淨光，白銀國土放黃金色光，黃金國土放
X04n0223_p0630c07║白銀色光，琉璃國土放頗棃色光，頗棃國土放琉璃
X04n0223_p0630c08║色光，硨磲國土放瑪瑙色光，瑪瑙國土放硨磲色光，
X04n0223_p0630c09║帝青國土放日藏摩尼王色光，日藏摩尼王國土放
X04n0223_p0630c10║帝青色光，赤真珠國土放月光網藏摩尼王色光，目
X04n0223_p0630c11║光網藏摩尼王國土放赤真珠色光，一寶所成國土
X04n0223_p0630c12║放種種寶色光，種種寶所成國土放一寶色光，照諸
X04n0223_p0630c13║眾生心之稠林，辦諸眾生無量事業，嚴飾一切世間
X04n0223_p0630c14║境界，令諸眾生心得清涼，生大歡喜。如是所作，充滿
X04n0223_p0630c15║法界。從其眉間白毫相中，出無數百千億帝釋，皆於
X04n0223_p0630c16║境界而得自在，摩尼寶珠繫其頂上，光照一切諸天
X04n0223_p0630c17║宮殿，震動一切須彌山王，覺悟一切諸天大眾；歎福
X04n0223_p0630c18║德力，說智慧力，生其樂力，持其志力，淨其念力，堅其
X04n0223_p0630c19║所發菩提心力；讚樂見佛，令除世欲；讚樂聞法，令厭
X04n0223_p0630c20║世境；讚樂觀智，令絕世染，止脩羅戰，斷煩惱諍，滅怖
X04n0223_p0630c21║死心，發降魔願，興立正法須彌山王，成辦眾生一切
X04n0223_p0630c22║事業。如是所作，周徧法界。從其額上，出無數百千億
X04n0223_p0630c23║梵天，色相端嚴，世間無比，威儀寂靜，言音美妙，勸佛
X04n0223_p0630c24║說法，歎佛功德，令諸菩薩悉皆歡喜，能辦眾生無量
X04n0223_p0631a01║事業，普徧一切十方世界。從其頭上，出無量佛剎微
X04n0223_p0631a02║塵數諸菩薩眾，悉以相好莊嚴其身，放無邊光，說種
X04n0223_p0631a03║種行。所謂：讚歎布施，令捨慳貪，得眾妙寶莊嚴世界；
X04n0223_p0631a04║稱揚讚歎持戒功德，令諸眾生永斷諸惡，住於菩薩
X04n0223_p0631a05║大慈悲戒；說一切有悉皆如夢；說諸欲樂無有滋味，
X04n0223_p0631a06║令諸眾生離煩惱縛；說忍辱力，令於諸法心得自在；
X04n0223_p0631a07║讚金色身，令諸眾生離瞋恚垢，起對治行，絕畜生道；
X04n0223_p0631a08║歎精進行，令其遠離世間放逸，皆悉勤修無量妙法；
X04n0223_p0631a09║又為讚歎禪波羅蜜，令其一切心得自在；又為演說
X04n0223_p0631a10║般若波羅蜜，開示正見，令諸眾生樂自在智，拔諸見
X04n0223_p0631a11║毒；又為演說隨順世間種種所作，令諸眾生雖離生
X04n0223_p0631a12║死而於諸趣自在受生；又為示現神通變化，說壽命
X04n0223_p0631a13║自在，令諸眾生發大誓願；又為演說成就總持力、出
X04n0223_p0631a14║生大願力、淨治三昧力、自在受生力；又為演說種種
X04n0223_p0631a15║諸智，所謂：普知眾生諸根智、普知一切心行智、普知
X04n0223_p0631a16║如來十方智、普知諸佛自在智。如是所作，周徧法界。
X04n0223_p0631a17║從其頂上，出無數百千億如來身，其身無等，諸相隨
X04n0223_p0631a18║好，清淨莊嚴，威光赫弈如真金山，無量光明普照十
X04n0223_p0631a19║方，出妙音聲充滿法界。示現無量大神通力，為一切
X04n0223_p0631a20║世間普雨法雨，所謂：為坐菩提道場諸菩薩，雨普知
X04n0223_p0631a21║平等法雨；為灌頂位諸菩薩，雨入普門法雨；為法王
X04n0223_p0631a22║子位諸菩薩，雨普莊嚴法雨；為童子位諸菩薩，雨堅
X04n0223_p0631a23║固山法雨；為不退位諸菩薩，雨海藏法雨；為成就正
X04n0223_p0631a24║心位諸菩薩，雨普境界法雨；為方便具足位諸菩薩，
X04n0223_p0631b01║雨自性門法雨；為生貴位諸菩薩，雨隨順世間法雨；
X04n0223_p0631b02║為修行位諸菩薩，雨普悲愍法雨；為新學諸菩薩，雨
X04n0223_p0631b03║積集藏法雨；為初發心諸菩薩，雨攝眾生法雨；為信
X04n0223_p0631b04║解諸菩薩，雨無盡境界普現前法雨；為色界諸眾生，
X04n0223_p0631b05║雨普門法雨；為諸梵天，雨普藏法雨；為諸自在天，雨
X04n0223_p0631b06║生力法雨；為諸魔眾，雨心幢法雨；為諸化樂天，雨淨
X04n0223_p0631b07║念法雨；為諸兜率天，雨生意法雨；為諸夜摩天，雨歡
X04n0223_p0631b08║喜法雨；為諸忉利天，雨疾莊嚴虗空界法雨；為諸夜
X04n0223_p0631b09║叉王，雨歡喜法雨；為諸乾闥婆王，雨金剛輪法雨；為
X04n0223_p0631b10║諸阿脩羅王，雨大境界法雨；為諸迦樓羅王，雨無邊
X04n0223_p0631b11║光明法雨；為諸緊那羅王，雨一切世間殊勝智法雨；
X04n0223_p0631b12║為諸人王，雨無樂著法雨；為諸龍王，雨歡喜幢法雨；
X04n0223_p0631b13║為諸摩睺羅伽王，雨大休息法雨；為諸地獄眾生，雨
X04n0223_p0631b14║正念莊嚴法雨；為諸畜生，雨智慧藏法雨；為閻羅王
X04n0223_p0631b15║界眾生，雨無畏法雨；為諸厄難處眾生，雨普安慰法
X04n0223_p0631b16║雨，悉令得入賢聖眾會。如是所作，充滿法界。海幢比
X04n0223_p0631b17║丘又於其身一切毛孔，一一皆出阿僧祇佛剎微塵
X04n0223_p0631b18║數光明網，一一光明網具阿僧祇色相、阿僧祇莊嚴、
X04n0223_p0631b19║阿僧祇境界、阿僧祇事業，充滿十方一切法界。爾時，
X04n0223_p0631b20║善財童子一心觀察海幢比丘，深生渴仰，憶念彼三
X04n0223_p0631b21║昧解脫，思惟彼不思議菩薩三昧，思惟彼不思議利
X04n0223_p0631b22║益眾生方便海，思惟彼不思議無作用普莊嚴門，思
X04n0223_p0631b23║惟彼莊嚴法界清淨智，思惟彼受佛加持智，思惟彼
X04n0223_p0631b24║出生菩薩自在力，思惟彼堅固菩薩大願力，思惟彼
X04n0223_p0631c01║增廣菩薩諸行力。如是住立，思惟觀察，經一日一夜，
X04n0223_p0631c02║乃至經於七日七夜、半月、一月，乃至六月，復經六日。
X04n0223_p0631c03║過此已後，海幢比丘從三昧出。善財童子讚言：聖者！
X04n0223_p0631c04║希有奇特！如此三昧最為甚深，如此三昧最為廣大，
X04n0223_p0631c05║如此三昧境界無量，如此三昧神力難思，如此三昧
X04n0223_p0631c06║光明無等，如此三昧莊嚴無數，如此三昧威力難制，
X04n0223_p0631c07║如此三昧境界平等，如此三昧普照十方，如此三昧
X04n0223_p0631c08║利益無限，以能除滅一切眾生無量苦故。所謂：能令
X04n0223_p0631c09║一切眾生離貧苦故，出地獄故，免畜生故，閉諸難門
X04n0223_p0631c10║故，開人、天道故，令人、天眾生喜樂故，令其愛樂禪境
X04n0223_p0631c11║界故，能令增長有為樂故，能為顯示出有樂故，能為
X04n0223_p0631c12║引發菩提心故，能使增長福智行故，能令增長大悲
X04n0223_p0631c13║心故，能令生起大願力故，能令明了菩薩道故，能使
X04n0223_p0631c14║莊嚴究竟智故，能令趣入大乘境故，能令照了普賢
X04n0223_p0631c15║智故，能令證得諸菩薩地智光明故，能令成就一切
X04n0223_p0631c16║菩薩諸願行故，能令安住一切智智境界中故。聖者！
X04n0223_p0631c17║此三昧者名為何等？海幢比丘言：善男子！此三昧名
X04n0223_p0631c18║普眼捨得，又名般若波羅蜜境界清淨光明，又名普
X04n0223_p0631c19║莊嚴清淨門。善男子！我以修習般若波羅蜜故，得此
X04n0223_p0631c20║普莊嚴清淨三昧等百萬阿僧祇三昧。善財童子言：
X04n0223_p0631c21║聖者！此三昧境界究竟唯如是耶？海幢言：善男子！入
X04n0223_p0631c22║此三昧時，了知一切世界無所障礙，往詣一切世界
X04n0223_p0631c23║無所障礙，超過一切世界無所障礙，莊嚴一切世界
X04n0223_p0631c24║無所障礙，修治一切世界無所障礙，嚴淨一切世界
X04n0223_p0632a01║無所障礙，見一切佛無所障礙，觀一切佛廣大威德
X04n0223_p0632a02║無所障礙，知一切佛自在神力無所障礙，證一切佛
X04n0223_p0632a03║諸廣大力無所障礙，入一切佛諸功德海無所障礙，
X04n0223_p0632a04║受一切佛無量妙法無所障礙，入一切佛法中修習
X04n0223_p0632a05║妙行無所障礙，證一切佛轉法輪平等智無所障礙，
X04n0223_p0632a06║入一切諸佛眾會道場海無所障礙，觀十方佛法無
X04n0223_p0632a07║所障礙，大悲攝受十方眾生無所障礙，常起大慈充
X04n0223_p0632a08║滿十方無所障礙，見十方佛心無厭足無所障礙，入
X04n0223_p0632a09║一切眾生海無所障礙，知一切眾生根海無所障礙，
X04n0223_p0632a10║知一切眾生諸根差別智無所障礙。善男子！我唯知
X04n0223_p0632a11║此一般若波羅蜜三昧光明。如諸菩薩，入智慧海，淨
X04n0223_p0632a12║法界境，達一切趣，徧無量剎，總持自在，三昧清淨，神
X04n0223_p0632a13║通廣大，辯才無盡，善說諸地，為眾生依；而我何能知
X04n0223_p0632a14║其妙行，辯其功德，了其所行，明其境界，究其願力，入
X04n0223_p0632a15║其要門，達其所證，說其道分，住其三昧，見其心境，得
X04n0223_p0632a16║其所有平等智慧？善男子！從此南行，有一住處，名曰：
X04n0223_p0632a17║海潮；彼有園林，名：普莊嚴；於其園中，有優婆夷，名曰：
X04n0223_p0632a18║休捨。汝往彼問：菩薩云何學菩薩行、修菩薩道？時，善
X04n0223_p0632a19║財童子於海幢比丘所，得堅固身，獲妙法財，入深境
X04n0223_p0632a20║界，智慧明徹，三昧照曜，住清淨解，見甚深法，其心安
X04n0223_p0632a21║住諸清淨門，智慧光明充滿十方，心生歡喜，踊躍無
X04n0223_p0632a22║量，五體投地，頂禮其足，遶無量帀，恭敬瞻仰，思惟觀
X04n0223_p0632a23║察，咨嗟戀慕，持其名號，想其容止，念其音聲，思其三
X04n0223_p0632a24║昧及彼大願所行境界，受其智慧清淨光明，辭退而
X04n0223_p0632b01║行。
X04n0223_p0632b02║【論】第一、正入當位門中，從爾時，善財童子一心正
X04n0223_p0632b03║念已下，至我唯知此一般若波羅蜜三昧光明。此
X04n0223_p0632b04║一段經，約分為五門：一、正念前法，令其增長；二、漸
X04n0223_p0632b05║次南行，至閻浮提畔摩利聚落；三、周徧求覓海幢
X04n0223_p0632b06║比丘，是進求觀照；四、乃見在經行地側，結跏趺坐，
X04n0223_p0632b07║入于三昧，離出入息，無別思覺；五、明入三昧中，身
X04n0223_p0632b08║分出眾，十方教化。何故在經行地側，結跏趺坐，入
X04n0223_p0632b09║于三昧，表寂用自在？以經行地是用，三昧是寂，表
X04n0223_p0632b10║依用有寂。地側者，表不住寂用之中，而任運自在
X04n0223_p0632b11║故。離出入息，明稱理而寂，稱理而用，性自徧周，非
X04n0223_p0632b12║同二乘作寂滅證也。此同十地中第六地也。以十
X04n0223_p0632b13║地行，依此十住行樣，修行至彼，同此本故。是故第
X04n0223_p0632b14║六地菩薩，得寂滅定，神通現前。此是隨空慧寂用
X04n0223_p0632b15║門。十地大悲寂用，從第五身出眾海，十方教化中，
X04n0223_p0632b16║約有二十三種法門：一、足下出無數百千億長者、
X04n0223_p0632b17║居士、婆羅門眾，周徧十方者，表足是所行之行，還
X04n0223_p0632b18║從其中出行，故為居士。長者、婆羅門，是世間仁士
X04n0223_p0632b19║之行故。二、從兩膝出無數百千億剎帝利、婆羅門
X04n0223_p0632b20║眾，皆悉聰慧者，以兩膝是起止坐臥卷舒自在之
X04n0223_p0632b21║所，由膝還出清淨王種，表智制御生死如王自在，
X04n0223_p0632b22║剎帝利者是王種也，婆羅門者是淨行也，表智隨
X04n0223_p0632b23║生死自在如王無染也，聰慧是智能明白萬法故，
X04n0223_p0632b24║種種色相者從智化現也，餘皆是智中之行，故以
X04n0223_p0632c01║義取之。三從其腰間出等眾生數無量仙人者，表
X04n0223_p0632c02║腰間是世間行五欲之境，表以智幻生同眾生行
X04n0223_p0632c03║利眾生事，自無五欲故出仙人。四從兩脇出不思
X04n0223_p0632c04║議龍及龍女眾者，表兩脇是覆陰義故，於中出龍
X04n0223_p0632c05║雨法潤眾生故。五從胷前卍字中出無數百千億
X04n0223_p0632c06║阿脩羅王，皆悉示現不可思議自在幻力，令百千
X04n0223_p0632c07║世界皆大震動者，胷是勇猛義，卍者清涼義故，於
X04n0223_p0632c08║中出脩羅眾，表精勤勇猛震動摧破煩惱魔軍高
X04n0223_p0632c09║慢山王諂愛宮殿故，令清涼故。六從其背上應以
X04n0223_p0632c10║二乘得度者，出無數百千億二乘者，表背是背眾
X04n0223_p0632c11║生之方所，還從其中出二乘眾，表二乘背佛大智
X04n0223_p0632c12║大悲萬行利眾生事及法界體用故。七從其兩肩
X04n0223_p0632c13║出無數百千億諸夜叉羅剎王者，表兩肩是荷負
X04n0223_p0632c14║守御之處，還從其中出夜叉羅剎可畏之狀，守護
X04n0223_p0632c15║行眾善業之眾生，及向十住及正入十住十行位
X04n0223_p0632c16║者，乃至現作執金剛神，守護諸佛及佛住處。八從
X04n0223_p0632c17║其腹出無數百千億緊那羅王及女，及出無數百
X04n0223_p0632c18║千乾闥婆王，及各奏無數百千天樂，及歌詠讚歎
X04n0223_p0632c19║一切諸佛及法者，表腹包含眾法義，還於其中出
X04n0223_p0632c20║歌詠音樂之神，稱讚諸佛及法故。九、從其面門出
X04n0223_p0632c21║轉輪王者，明口是轉法輪王之所由，還於其中出
X04n0223_p0632c22║輪王之眾故。十、從兩目出無數百千日輪，普照地
X04n0223_p0632c23║獄惡趣，表目是慈悲破闇處故，及一切眾寶國土，
X04n0223_p0632c24║以作種種光明莊嚴顯耀，及照一切眾生無量事
X04n0223_p0633a01║業。十一、從其眉間白毫相中出無數百千帝釋，表
X04n0223_p0633a02║眉間白毫主中道十地之果，還於其中出帝釋身，
X04n0223_p0633a03║表住於中道得法之頂者，能為世主，主導眾生，以
X04n0223_p0633a04║帝釋號能主故，欠十二梵天一眾。十三、從其頭上
X04n0223_p0633a05║出無量佛剎微塵數諸菩薩眾者，明修行至法之
X04n0223_p0633a06║頂，表行徧滿故。十四、從其頂上出無數百千億如
X04n0223_p0633a07║來身，明佛果故。如是隨位雨法，如經自具。十五、又，
X04n0223_p0633a08║海幢比丘從身一切毛孔一一皆出阿僧祇佛剎
X04n0223_p0633a09║微塵數光明網者，表全身總是法界般若波羅蜜
X04n0223_p0633a10║妙慧三空無礙解脫教眾生之光，重重無盡故。十
X04n0223_p0633a11║六、爾時，善財童子一心觀察已下，是善財觀察善
X04n0223_p0633a12║知識所作三昧境界事業。十七、六月六日已下，海
X04n0223_p0633a13║幢出定，善財稱歎。十八、聖者已下，是善財問三昧
X04n0223_p0633a14║之名。十九、海幢比丘舉三昧之號，名普眼捨得，又
X04n0223_p0633a15║名般若波羅蜜境界清淨光明，又名普莊嚴清淨
X04n0223_p0633a16║門。二十、明海幢比丘舉修般若波羅蜜門所得三
X04n0223_p0633a17║昧，有百萬僧祇三昧莊嚴。二十一、善財重問三昧
X04n0223_p0633a18║境界。二十二、海幢比丘重說此三昧，約說二十二
X04n0223_p0633a19║種無障礙法。二十三、我唯知此一般若波羅蜜三
X04n0223_p0633a20║昧光明，推德於先，令善財昇進。善財以如上十法
X04n0223_p0633a21║觀察，海幢比丘又住立思惟觀察。經一日一夜者，
X04n0223_p0633a22║明檀波羅蜜。七日七夜者，明七支戒。半月者，忍波
X04n0223_p0633a23║羅蜜。以明忍但自益，不益於人，故半月表之。一月
X04n0223_p0633a24║者，以明精進自利利人，故一月表之。六月者，第六
X04n0223_p0633b01║住也。復經六日者，是第六波羅蜜故。以為海幢比
X04n0223_p0633b02║丘是十住中第六正心住，修般若波羅蜜智慧日
X04n0223_p0633b03║故。故云六月是第六正心住，六日是第六波羅蜜
X04n0223_p0633b04║智慧日故。此是十住中第六正心住，般若波羅蜜
X04n0223_p0633b05║為主，餘九為伴。以約智門中，諸位通治。約位門中，
X04n0223_p0633b06║此第六波羅蜜偏治世間、出世間寂用不自在障，
X04n0223_p0633b07║令得寂用神通自在門。由出世慈悲心多入俗，常
X04n0223_p0633b08║住世間，慈悲猶劣，故以海幢比丘表之。雖有慈悲，
X04n0223_p0633b09║但得無染，行清淨之慈，不得同眾生行，等眾生事，
X04n0223_p0633b10║一無有違，方便攝取一切眾生故。即以後位俗士
X04n0223_p0633b11║休捨優婆夷表其行，明處真不證，知真行俗。第二、
X04n0223_p0633b12║明昇進前位。第七、不退住中，如諸菩薩入智慧自
X04n0223_p0633b13║在三昧已下，至辭退而行，有十六行。經約分為五
X04n0223_p0633b14║門：一、推德於先；二、示善知識居處；三、舉善知識所
X04n0223_p0633b15║居園林；四、舉善知識名號；五、明善財正念海幢比
X04n0223_p0633b16║丘教，戀慕辭退而去。南行義，如前已釋。住處名海
X04n0223_p0633b17║潮者，明善知識住生死海，廣度眾生，如應引化而
X04n0223_p0633b18║無失時，猶如大海潮不失時，故以所居以表其行。
X04n0223_p0633b19║園林名普莊嚴者，以一切生死海為園苑，以萬行
X04n0223_p0633b20║海為林，以行此大悲無盡無邊之行海，以嚴淨十
X04n0223_p0633b21║方眾生海，令成佛海，故園林名普莊嚴。於園中有
X04n0223_p0633b22║優婆夷，名為休捨者，此云滿願，滿自本願，徧化眾
X04n0223_p0633b23║生故。優婆夷者，表慈悲行也。此是十地中第七、遠
X04n0223_p0633b24║行地大慈悲行之軌樣。從此倣之，至彼地功熟，故
X04n0223_p0633c01║以神表之，明神用自在。前位是出世無染大悲法
X04n0223_p0633c02║門，即以比丘表之。此位入俗處，染而不污，處真同
X04n0223_p0633c03║俗之慈悲，即以優婆夷表之，漸成力用自在故。餘
X04n0223_p0633c04║如文自具。
X04n0223_p0633c05║第七海潮處休捨，優婆夷主不退住。
X04n0223_p0633c06║【經】爾時，善財童子蒙善知識力，依善知識教，念善知
X04n0223_p0633c07║識語，於善知識深心愛樂，作是念言：因善知識，令我
X04n0223_p0633c08║見佛；因善知識，令我聞法。善知識者，是我師傅，示導
X04n0223_p0633c09║於我諸佛法故；善知識者，是我眼目，令我見佛如虗
X04n0223_p0633c10║空故；善知識者，是我津濟，令我得入諸佛如來蓮華
X04n0223_p0633c11║池故。漸漸南行，至海潮處，見普莊嚴園，眾寶垣墻周
X04n0223_p0633c12║帀圍遶；一切寶樹，行列莊嚴；一切寶華樹，雨眾妙華，
X04n0223_p0633c13║布散其地；一切寶香樹，香氣氛氳，普熏十方；一切寶
X04n0223_p0633c14║鬘樹，雨大寶鬘，處處垂下；一切摩尼寶王樹，雨大摩
X04n0223_p0633c15║尼寶，徧布充滿；一切寶衣樹，雨種種色衣，隨其所應，
X04n0223_p0633c16║周帀敷布；一切音樂樹，風動成音，其音美妙，過於天
X04n0223_p0633c17║樂；一切莊嚴具樹，各雨珍玩奇妙之物，處處分布以
X04n0223_p0633c18║為嚴飾。其地清淨，無有高下，於中具有百萬殿堂，大
X04n0223_p0633c19║摩尼寶之所合成；百萬樓閣，閻浮檀金以覆其上；百
X04n0223_p0633c20║萬宮殿，毗盧遮那摩尼寶間錯莊嚴；一萬浴池，眾寶
X04n0223_p0633c21║合成；七寶欄楯，周帀圍遶；七寶階道，四面分布；八功
X04n0223_p0633c22║德水，湛然盈滿，其水香氣如天栴檀，金沙布底，水清
X04n0223_p0633c23║寶珠周徧間錯；鳧、鴈、孔雀、俱枳羅鳥遊戲其中，出和
X04n0223_p0633c24║雅音；寶多羅樹，周帀行列，覆以寶網，垂諸金鈴，微風
X04n0223_p0634a01║徐搖，恒出美音；施大寶帳，寶樹圍遶，建立無數摩尼
X04n0223_p0634a02║寶幢，光明普照百千由旬。其中復有百萬陂池，黑栴
X04n0223_p0634a03║檀泥凝積其底，一切妙寶以為蓮華，敷布水上，大摩
X04n0223_p0634a04║尼華光色照耀。園中復有廣大宮殿，名：莊嚴幢，海藏
X04n0223_p0634a05║妙寶以為其地，毗瑠璃寶以為其柱，閻浮檀金以覆
X04n0223_p0634a06║其上，光藏摩尼以為莊嚴，無數寶王光𦦨熾然，重樓
X04n0223_p0634a07║挾閣種種莊飾，阿盧那香王、覺悟香王皆出妙香普
X04n0223_p0634a08║熏一切。其宮殿中，復有無量寶蓮華座周迴布列，所
X04n0223_p0634a09║謂：照耀十方摩尼寶蓮華座、毗盧遮那摩尼寶蓮華
X04n0223_p0634a10║座、照耀世間摩尼寶蓮華座、妙藏摩尼寶蓮華座、師
X04n0223_p0634a11║子藏摩尼寶蓮華座、離垢藏摩尼寶蓮華座、普門摩
X04n0223_p0634a12║尼寶蓮華座、光嚴摩尼寶蓮華座、安住大海藏清淨
X04n0223_p0634a13║摩尼王寶蓮華座、金剛師子摩尼寶蓮華座。園中復
X04n0223_p0634a14║有百萬種帳，所謂：衣帳、鬘帳、香帳、華帳、枝帳、摩尼帳、
X04n0223_p0634a15║真金帳、莊嚴具帳、音樂帳、象王神變帳、馬王神變帳、
X04n0223_p0634a16║帝釋所著摩尼寶帳，如是等其數百萬。有百萬大寶
X04n0223_p0634a17║網彌覆其上，所謂：寶鈴網、寶蓋網、寶身網、海藏真珠
X04n0223_p0634a18║網、紺琉璃摩尼寶網、師子摩尼網、月光摩尼網、種種
X04n0223_p0634a19║形像眾香網、寶冠網、寶纓絡網，如是等其數百萬。有
X04n0223_p0634a20║百萬大光明之所照耀，所謂：𦦨光摩尼寶光明、日藏
X04n0223_p0634a21║摩尼寶光明、月幢摩尼寶光明、香𦦨摩尼寶光明、勝
X04n0223_p0634a22║藏摩尼寶光明、蓮華藏摩尼寶光明、𦦨幢摩尼寶光
X04n0223_p0634a23║明、大燈摩尼寶光明、普照十方摩尼寶光明、香光摩
X04n0223_p0634a24║尼寶光明，如是等其數百萬。常雨百萬莊嚴具，百萬
X04n0223_p0634b01║黑栴檀香出妙音聲，百萬出過諸天曼陀羅華而以
X04n0223_p0634b02║散之；百萬出過諸天纓絡以為莊嚴；百萬出過諸天
X04n0223_p0634b03║妙寶鬘帶處處垂下；百萬出過諸天眾色妙衣；百萬
X04n0223_p0634b04║雜色摩尼寶妙光普照；百萬天子欣樂瞻仰，頭面作
X04n0223_p0634b05║禮；百萬婇女於虗空中投身而下；百萬菩薩恭敬親
X04n0223_p0634b06║近，常樂聞法。時，休捨優婆夷坐真金座，戴海藏真珠
X04n0223_p0634b07║網冠，挂出過諸天真金寶釧，垂紺青髮，大摩尼網莊
X04n0223_p0634b08║嚴其首，師子口摩尼寶以為耳璫，如意摩尼寶王以
X04n0223_p0634b09║為瓔絡，一切寶網垂覆其身，百千億那由他眾生曲
X04n0223_p0634b10║躬恭敬。東方有無量眾生來詣其所，所謂：梵天、梵眾
X04n0223_p0634b11║天、大梵天、梵輔天、自在天，乃至一切人及非人；南、西、
X04n0223_p0634b12║北方，四維、上、下，皆亦如是。其有見此優婆夷者，一切
X04n0223_p0634b13║病苦悉得除滅，離煩惱垢，拔諸見刺，摧障礙山，入於
X04n0223_p0634b14║無礙清淨境界，增明一切所有善根，長養諸根；入一
X04n0223_p0634b15║切智慧門，入一切總持門，一切三昧門、一切大願門、
X04n0223_p0634b16║一切妙行門、一切功德門皆得現前；其心廣大，具足
X04n0223_p0634b17║神通，身無障礙，至一切處。爾時，善財童子入普莊嚴
X04n0223_p0634b18║園，周徧觀察，見休捨優婆夷坐於妙座，往詣其所，頂
X04n0223_p0634b19║禮其足，遶無數帀，白言：聖者！我已先發阿耨多羅三
X04n0223_p0634b20║藐三菩提心，而未知菩薩云何學菩薩行？云何修菩
X04n0223_p0634b21║薩道？我聞聖者善能誘誨，願為我說！休捨告言：善男
X04n0223_p0634b22║子！我唯得菩薩一解脫門，若有見聞、憶念於我、與我
X04n0223_p0634b23║同住、供給我者，悉不唐捐。善男子！若有眾生不種善
X04n0223_p0634b24║根，不為善友之所攝受，不為諸佛之所護念，是人終
X04n0223_p0634c01║不得見於我。善男子！其有眾生得見我者，皆於阿耨
X04n0223_p0634c02║多羅三藐三菩提獲不退轉。善男子！東方諸佛常來
X04n0223_p0634c03║至此，處於寶座為我說法；南、西、北方，四維、上、下，一切
X04n0223_p0634c04║諸佛悉來至此，處於寶座為我說法。善男子！我常不
X04n0223_p0634c05║離見佛、聞法，與諸菩薩而共同住。善男子！我此大眾
X04n0223_p0634c06║有八萬四千億那由他，皆在此園與我同行，悉於阿
X04n0223_p0634c07║耨多羅三藐三菩提得不退轉；其餘眾生住此園者，
X04n0223_p0634c08║亦皆普入不退轉位。善財白言：聖者！發阿耨多羅三
X04n0223_p0634c09║藐三菩提心為久近耶？答言：善男子！我憶過去，於然
X04n0223_p0634c10║燈佛所，修行梵行，恭敬供養，聞法受持；次前，於離垢
X04n0223_p0634c11║佛所，出家學道，受持正法；次前，於妙幢佛所；次前，於
X04n0223_p0634c12║勝須彌佛所；次前，於蓮華德藏佛所；次前，於毗盧遮
X04n0223_p0634c13║那佛所；次前，於普眼佛所；次前，於梵壽佛所；次前，於
X04n0223_p0634c14║金剛䐡佛所；次前，於婆樓那天佛所。善男子！我憶過
X04n0223_p0634c15║去，於無量劫、無量生中，如是次第三十六恒河沙佛
X04n0223_p0634c16║所，皆悉承事，恭敬供養，聞法受持，淨修梵行；於此已
X04n0223_p0634c17║往，佛智所知，非我能測。善男子！菩薩初發心無有量，
X04n0223_p0634c18║充滿一切法界故；菩薩大悲門無有量，普入一切世
X04n0223_p0634c19║間故；菩薩大願門無有量，究竟十方法界故；菩薩大
X04n0223_p0634c20║慈門無有量，普覆一切眾生故；菩薩所修行無有量，
X04n0223_p0634c21║於一切剎、一切劫中修習故；菩薩三昧力無有量，令
X04n0223_p0634c22║菩薩道不退故；菩薩總持力無有量，能持一切世間
X04n0223_p0634c23║故；菩薩智光力無有量，普能證入三世故；菩薩神通
X04n0223_p0634c24║力無有量，普現一切剎網故；菩薩辯才力無有量，一
X04n0223_p0635a01║音一切悉解故；菩薩清淨身無有量，悉徧一切佛剎
X04n0223_p0635a02║故。善財童子言：聖者！久如當得阿耨多羅三藐三菩
X04n0223_p0635a03║提？答言：善男子！菩薩不為教化調伏一眾生故發菩
X04n0223_p0635a04║提心，不為教化調伏百眾生故發菩提心，乃至不為
X04n0223_p0635a05║教化調伏不可說不可說轉眾生故發菩提心；不為
X04n0223_p0635a06║教化一世界眾生故發菩提心，乃至不為教化不可
X04n0223_p0635a07║說不可說轉世界眾生故發菩提心；不為教化閻浮
X04n0223_p0635a08║提微塵數世界眾生故發菩提心，不為教化三千大
X04n0223_p0635a09║千世界微塵數世界眾生故發菩提心，乃至不為教
X04n0223_p0635a10║化不可說不可說轉三千大千世界微塵數世界眾
X04n0223_p0635a11║生故發菩提心；不為供養一如來故發菩提心，乃至
X04n0223_p0635a12║不為供養不可說不可說轉如來故發菩提心；不為
X04n0223_p0635a13║供養一世界中次第興世諸如來故發菩提心，乃至
X04n0223_p0635a14║不為供養不可說不可說轉世界中次第興世諸如
X04n0223_p0635a15║來故發菩提心；不為供養一三千大千世界微塵數
X04n0223_p0635a16║世界中次第興世諸如來故發菩提心，乃至不為供
X04n0223_p0635a17║養不可說不可說轉佛剎微塵數世界中次第興世
X04n0223_p0635a18║諸如來故發菩提心；不為嚴淨一世界故發菩提心，
X04n0223_p0635a19║乃至不為嚴淨不可說不可說轉世界故發菩提心；
X04n0223_p0635a20║不為嚴淨一三千大千世界微塵數世界故發菩提
X04n0223_p0635a21║心，乃至不為嚴淨不可說不可說轉三千大千世界
X04n0223_p0635a22║微塵數世界故發菩提心；不為住持一如來遺法故
X04n0223_p0635a23║發菩提心，乃至不為住持不可說不可說轉如來遺
X04n0223_p0635a24║法故發菩提心；不為住持一世界如來遺法故發菩
X04n0223_p0635b01║提心，乃至不為住持不可說不可說轉世界如來遺
X04n0223_p0635b02║法故發菩提心；不為住持一閻浮提微塵數世界如
X04n0223_p0635b03║來遺法故發菩提心，乃至不為住持不可說不可說
X04n0223_p0635b04║轉佛剎微塵數世界如來遺法故發菩提心。如是略
X04n0223_p0635b05║說，不為滿一佛誓願故，不為往一佛國土故，不為入
X04n0223_p0635b06║一佛眾會故，不為持一佛法眼故，不為轉一佛法輪
X04n0223_p0635b07║故，不為知一世界中諸劫次第故，不為知一眾生心
X04n0223_p0635b08║海故，不為知一眾生根海故，不為知一眾生業海故，
X04n0223_p0635b09║不為知一眾生行海故，不為知一眾生煩惱海故，不
X04n0223_p0635b10║為知一眾生煩惱習海故，乃至不為知不可說不可
X04n0223_p0635b11║說轉佛剎微塵數眾生煩惱習海故發菩提心；欲教
X04n0223_p0635b12║化調伏一切眾生悉無餘故發菩提心，欲承事供養
X04n0223_p0635b13║一切諸佛悉無餘故發菩提心，欲嚴淨一切諸佛國
X04n0223_p0635b14║土悉無餘故發菩提心，欲護持一切諸佛正教悉無
X04n0223_p0635b15║餘故發菩提心，欲成滿一切如來誓願悉無餘故發
X04n0223_p0635b16║菩提心，欲往一切諸佛國土悉無餘故發菩提心，欲
X04n0223_p0635b17║入一切諸佛眾會悉無餘故發菩提心，欲知一切世
X04n0223_p0635b18║界中諸劫次第悉無餘故發菩提心，欲知一切眾生
X04n0223_p0635b19║心海悉無餘故發菩提心，欲知一切眾生根海悉無
X04n0223_p0635b20║餘故，發菩提心；欲知一切眾生業海悉無餘故，發菩
X04n0223_p0635b21║提心；欲知一切眾生行海悉無餘故，發菩提心；欲滅
X04n0223_p0635b22║一切眾生諸煩惱海悉無餘故，發菩提心；欲拔一切
X04n0223_p0635b23║眾生煩惱習海悉無餘故，發菩提心。善男子！取要言
X04n0223_p0635b24║之，菩薩以如是等百萬阿僧祇方便行故，發菩提心。
X04n0223_p0635c01║善男子！菩薩行普入一切法，皆證得故；普入一切剎，
X04n0223_p0635c02║悉嚴淨故。是故，善男子！嚴淨一切世界盡，我願乃盡；
X04n0223_p0635c03║拔一切眾生煩惱習氣盡，我願乃滿。善財童子言：聖
X04n0223_p0635c04║者！此解脫名為何等？答言：善男子！此解脫名離憂安
X04n0223_p0635c05║隱幢。善男子！我唯知此一解脫門。如諸菩薩摩訶薩，
X04n0223_p0635c06║其心如海，悉能容受一切佛法；如須彌山，志意堅固，
X04n0223_p0635c07║不可動搖；如善見藥，能除眾生煩惱重病；如明淨日，
X04n0223_p0635c08║能破眾生無明闇障；猶如大地，能作一切眾生依處；
X04n0223_p0635c09║猶如好風，能作一切眾生義利；猶如明燈，能為眾生
X04n0223_p0635c10║生智慧光；猶如大雲，能為眾生雨寂滅法；猶如淨月，
X04n0223_p0635c11║能為眾生放福德光；猶如帝釋，悉能守護一切眾生。
X04n0223_p0635c12║而我云何能知、能說彼功德行？善男子！於此南方海
X04n0223_p0635c13║潮之處，有一國土，名那羅素；中有仙人，名毗目瞿沙。
X04n0223_p0635c14║汝詣彼問：菩薩云何學菩薩行、修菩薩道？時，善財童
X04n0223_p0635c15║子頂禮其足，遶無數帀，殷勤瞻仰，悲泣流淚，作是思
X04n0223_p0635c16║惟：得菩提難，近善知識難，遇善知識難，得菩薩諸根
X04n0223_p0635c17║難，淨菩薩諸根難，值同行善知識難，如理觀察難，依
X04n0223_p0635c18║教修行難，值遇出生善心方便難，值遇增長一切智
X04n0223_p0635c19║法光明難。作是念已，辭退而行。
X04n0223_p0635c20║
X04n0223_p0635c21║大方廣佛新華嚴經合論卷第九十四
X04n0223_p0635c22║
X04n0223_p0635c23║音切
X04n0223_p0635c24║沸（方未切。）瓶（薄經切。）額（五陌切。）傅（方務切。）鳧（扶音。）枳（紙音。）衝（昌容切。）
X04n0223_p0636a01║璫（當音。）挾（乎頰切。）