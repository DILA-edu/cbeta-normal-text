X04n0223_p0636a02║
X04n0223_p0636a03║
X04n0223_p0636a04║
X04n0223_p0636a05║大方廣佛新華嚴經合論卷第九十五
X04n0223_p0636a06║唐于闐國三藏沙門實叉難陀譯經
X04n0223_p0636a07║唐太原方山長者李通玄造論
X04n0223_p0636a08║唐福州開元寺沙門志寧釐經合論
X04n0223_p0636a09║入法界品第三十九之八
X04n0223_p0636a10║【論】第一、正入當位法門中，從爾時善財已下，至我
X04n0223_p0636a11║唯知此一解脫門。於此段中，約分為十三門：一、念
X04n0223_p0636a12║善知識教，思惟勝進；二、漸漸南行，至海潮處；三、見
X04n0223_p0636a13║普莊嚴園林，莊嚴眾寶；四、入其園中，周徧推求；五、
X04n0223_p0636a14║見優婆夷往詣其所；六、致敬禮拜，正申所求；七、休
X04n0223_p0636a15║捨優婆夷為說自己所行之法；八、善財白言：聖者！
X04n0223_p0636a16║發無上菩提心，其已久如；九、善財童子言：聖者！久
X04n0223_p0636a17║如當得成無上菩提；十、休捨優婆夷正答成佛久
X04n0223_p0636a18║近因緣；十一、善財請說解脫法門如何名目；十二、
X04n0223_p0636a19║休捨優婆夷正答其名，名離憂安隱幢；十三、我唯
X04n0223_p0636a20║知此一解脫門已下，推德昇進。如園林眾寶及宮
X04n0223_p0636a21║殿眾事，皆眾寶所嚴者，表約行願廣大，盡佛界、眾
X04n0223_p0636a22║生界故，依報莊嚴，廣大無限。容貌端正及諸嚴飾，
X04n0223_p0636a23║表慈心悲愍，益物利生，調順柔和，體道無我。十波
X04n0223_p0636a24║羅蜜無不順行，十方諸佛身徧奉侍供養，所感正
X04n0223_p0636b01║報，容止可觀，見者除惑，人天崇重，表大悲行，示現
X04n0223_p0636b02║女身而非女心。所有莊嚴及以宮殿、樓閣、池沼，皆
X04n0223_p0636b03║約悲智萬行報生，如前先約略表示。所有嚴飾，如
X04n0223_p0636b04║經自明。意明此位方便波羅蜜，慈悲行廣，莊嚴報
X04n0223_p0636b05║廣。經云善男子！其有眾生得見我者，皆於阿耨多
X04n0223_p0636b06║羅三藐三菩提得不退轉者，明來至此位，要修至
X04n0223_p0636b07║三空解脫，世間智、出世間智慧現前，成廣大慈悲
X04n0223_p0636b08║行，方來至方便入生死門。達生死性與佛福智海
X04n0223_p0636b09║本來一性，便得離憂安隱幢解脫門，方名不退住。
X04n0223_p0636b10║雖復知空無我，常於生死有畏，未入離憂安隱幢，
X04n0223_p0636b11║常居退位。設不退還凡夫，還退作二乘，及生淨土，
X04n0223_p0636b12║別忻樂果。故云十方諸佛悉來至我所，於寶座上
X04n0223_p0636b13║為我說法，表悲與智會，明此位以悲成無功之智
X04n0223_p0636b14║門。第十位中王女慈行童女，明以智成悲自在門。
X04n0223_p0636b15║師子幢王表是十住位中無功用智，自在女表無
X04n0223_p0636b16║染之慈也。至第十灌頂住，智悲滿故。第十地是蘊
X04n0223_p0636b17║積大悲成行門，以九箇女天、一箇如來妻表之。十
X04n0223_p0636b18║一地是大悲行滿，以悲起智成佛門，即以摩耶生
X04n0223_p0636b19║佛表之。以此十一地中十箇善知識，總佛果已滿，
X04n0223_p0636b20║善知識以具普賢行故，徧作世間人中仁士之行。
X04n0223_p0636b21║童子師、居士、長者、童子、童女，行同凡士，此明果極
X04n0223_p0636b22║行徧故。大約以智發心，從初發心住，即悲智齊發，
X04n0223_p0636b23║為其始學出世道根本智為先。以此立五位五十
X04n0223_p0636b24║箇行門，以簡生熟同別。由茲五十箇波羅蜜，五位
X04n0223_p0636c01║中五重鍊磨，簡其智悲廣狹生熟、出世入纏、逆順
X04n0223_p0636c02║和會、福慧多少勝劣不同，令發心者不住一法及
X04n0223_p0636c03║三四五十百千，即以為足故，意令進昇至於無限
X04n0223_p0636c04║廣大如法界故。就之設五位五十重中，一一具有
X04n0223_p0636c05║智悲二行，五十箇波羅蜜互相參徹，約有五百箇
X04n0223_p0636c06║波羅蜜門互為主伴，圓此悲智世及出世心量廣
X04n0223_p0636c07║狹生熟之門，方明總別同異成壞六義。如此十住
X04n0223_p0636c08║門十波羅蜜，直以約法界體實法安立十法，圓融
X04n0223_p0636c09║互參成一百法門。以初發菩提心，以此佛本果行
X04n0223_p0636c10║為樣修行，從此本樣修行五重加行鍊磨，方始得
X04n0223_p0636c11║依初樣。雖復鍊磨生熟差別，然智悲不異初心，日
X04n0223_p0636c12║月時節亦無遷轉，以約智發心本無三世時分故。
X04n0223_p0636c13║此優婆夷者，表對第六住是世間出世間法故。為
X04n0223_p0636c14║迴彼出世心多者，令依滿本願故，起愛處生死愛
X04n0223_p0636c15║度眾生成慈悲行故，以優婆夷名滿願表之，以取
X04n0223_p0636c16║其志養育子孫無疲勞故。表大悲菩薩養育一切
X04n0223_p0636c17║法界眾生，若善不善曾無捨離，未曾起不濟之心
X04n0223_p0636c18║化種種身，未曾捨一眾生如毛髮許，恒常對現一
X04n0223_p0636c19║切眾生前，種種教詔使令成熟故。此位約迴第六
X04n0223_p0636c20║住出世心多，令不斷生死愛度眾生猶存愛習，以
X04n0223_p0636c21║優婆夷表之，故名有行有開發。第十灌頂中以一
X04n0223_p0636c22║分無功智成，以智生悲無有愛習，以師子幢王女、
X04n0223_p0636c23║慈行童女表之。此是當十住位中調治和會智悲
X04n0223_p0636c24║生熟之意。如上我有八萬四千那由他同行眷屬
X04n0223_p0637a01║常居此園，明以眾生八萬四千那由他諸煩惱園
X04n0223_p0637a02║林，悉皆與之同行而接引之。善財問優婆夷發菩
X04n0223_p0637a03║提心久近者，意明求解脫無有久近，一發即三世
X04n0223_p0637a04║一時，求解脫體中無有久近故。明大悲行中問發
X04n0223_p0637a05║心久近者，意明大慈大悲深厚，還與眾生界住劫
X04n0223_p0637a06║久近相似，若眾生界無盡，大悲願行無盡。後問久
X04n0223_p0637a07║如成佛，意亦如之。且舉三十恒河沙為量已去，唯
X04n0223_p0637a08║佛所知，意不可極也。又前三比丘得出世心是一
X04n0223_p0637a09║十，至彌伽海幢比丘得了世間、出世間心是二十，
X04n0223_p0637a10║至此第七住入世行慈悲是三十也。明發心久近。
X04n0223_p0637a11║俱枳羅鳥，梵本未譯。毗盧遮那摩尼寶者，名為光
X04n0223_p0637a12║明徧照如意無垢寶也。寶多羅樹，形如此方椶櫚，
X04n0223_p0637a13║以妙寶所成。阿盧那香，此云赤色。婆樓那天佛，此
X04n0223_p0637a14║云水天。解脫名離憂安隱幢者，此有二義：一、教化
X04n0223_p0637a15║眾生使令離憂，是菩薩安隱幢，眾生未離生死，菩
X04n0223_p0637a16║薩不自取安隱，故因化成名；二、菩薩雖達生死性
X04n0223_p0637a17║空，於生死有畏，未為究竟安隱無憂，若能入生死
X04n0223_p0637a18║教化眾生，達生死眾生及以教化者，總涅槃行無
X04n0223_p0637a19║出無沒，方名離憂安隱幢故。此是十住中第七不
X04n0223_p0637a20║退住，方便波羅蜜為主，餘九為伴。約智門中五位
X04n0223_p0637a21║通治，約位門中偏治世間，出世間心多，大悲心劣，
X04n0223_p0637a22║而令悲智得圓滿故。第二、推德昇進。前位中如諸
X04n0223_p0637a23║菩薩摩訶薩已下至辭退而行，有十六行半經，於
X04n0223_p0637a24║中文義約分五門：一、推德於先令其勝進；二、示善
X04n0223_p0637b01║知識處名為海潮；三、示其國土名那羅素；四、舉善
X04n0223_p0637b02║知識名號；五、頂禮流淚辭退而行。此流淚者，表大
X04n0223_p0637b03║悲弘深，又敬法貴人情至厚重，又表智悲自在，垂
X04n0223_p0637b04║悲俗流傷嗟苦趣，聖心廣濟悲歎難勝。此南方有
X04n0223_p0637b05║海潮處，與前位同名。海潮處者，表悲智同會，以將
X04n0223_p0637b06║前位慈悲之門昇進會於智體，以將第八願波羅
X04n0223_p0637b07║蜜發起智業會其悲門，智若不發興大願，行悲趣
X04n0223_p0637b08║寂無由起用，是故十地中至第八地位，諸佛三加
X04n0223_p0637b09║七勸令念本願，方能生大慈悲，是故二位同名海
X04n0223_p0637b10║潮。明以第八願波羅蜜會其悲智一體，方得無功
X04n0223_p0637b11║大用，行廣利而無思，猶如海潮汎洪波而不作，故
X04n0223_p0637b12║像此位菩薩以無功智化諸羣品，知根而不失時
X04n0223_p0637b13║也，是故二位同名海潮，此會智悲不二。國名那羅
X04n0223_p0637b14║素者，此云不懶墮，為第八住入無功之智，本稱智
X04n0223_p0637b15║徧周利，生無懈無疲勞懶墮之心，此位是十地中
X04n0223_p0637b16║八地之樣，從此而起初跡，至第八地方與本樣會
X04n0223_p0637b17║同，此中一分相應，十地中第八地大用一體，無功
X04n0223_p0637b18║智周佛地方滿，至如來出現品是其滿處，以法界
X04n0223_p0637b19║品為源始根，本智恒爾無功大用，故以初發大菩
X04n0223_p0637b20║提心者，元依法界音光智體，發心功熟即是本來
X04n0223_p0637b21║法界，但約智悲生熟廣狹，上明位次第。仙人名毗
X04n0223_p0637b22║目瞿沙者，此云出聲可畏，為智目增明善摧邪論，
X04n0223_p0637b23║出言契當異論息心，故名出聲可畏。善財悲泣流
X04n0223_p0637b24║淚思惟，有十難事，如經具明。
X04n0223_p0637c01║第八海潮處，毗目瞿沙仙人主童真住。
X04n0223_p0637c02║【經】爾時，善財童子隨順思惟菩薩正教，隨順思惟菩
X04n0223_p0637c03║薩淨行，生增長菩薩福力心，生明見一切諸佛心，生
X04n0223_p0637c04║出生一切諸佛心，生增長一切大願心，生普見十方
X04n0223_p0637c05║諸法心，生明照諸法實性心，生普散一切障礙心，生
X04n0223_p0637c06║觀察法界無闇心，生清淨意寶莊嚴心，生摧伏一切
X04n0223_p0637c07║眾魔心。漸漸遊行，至那羅素國，周徧推求毗目瞿沙。
X04n0223_p0637c08║見一大林，阿僧祇樹以為莊嚴。所謂：種種葉樹扶疎
X04n0223_p0637c09║布濩，種種華樹開敷鮮榮，種種果樹相續成熟，種種
X04n0223_p0637c10║寶樹雨摩尼果，大栴檀樹處處行列，諸沈水樹常出
X04n0223_p0637c11║好香，悅意香樹妙香莊嚴，波吒羅樹四面圍遶，尼拘
X04n0223_p0637c12║律樹其身聳擢，閻浮檀樹常雨甘果，優鉢羅華、波頭
X04n0223_p0637c13║摩華以嚴池沼。時，善財童子見彼仙人在栴檀樹下
X04n0223_p0637c14║敷草而坐，領徒一萬，或著鹿皮，或著樹皮，或復編草
X04n0223_p0637c15║以為衣服，髻鬟垂鬢，前後圍遶。善財見已，往詣其所，
X04n0223_p0637c16║五體投地，作如是言：我今得遇真善知識。善知識者，
X04n0223_p0637c17║則是趣向一切智門，令我得入真實道故；善知識者，
X04n0223_p0637c18║則是趣向一切智乘，令我得至如來地故；善知識者，
X04n0223_p0637c19║則是趣向一切智船，令我得至智寶洲故；善知識者，
X04n0223_p0637c20║則是趣向一切智炬，令我得生十力光故；善知識者，
X04n0223_p0637c21║則是趣向一切智道，令我得入涅槃城故；善知識者，
X04n0223_p0637c22║則是趣向一切智燈，令我得見夷險道故；善知識者，
X04n0223_p0637c23║則是趣向一切智橋，令我得度險惡處故；善知識者，
X04n0223_p0637c24║則是越向一切智蓋，令我得生大慈涼故；善知識者，
X04n0223_p0638a01║則是趣向一切智眼，令我得見法性門故；善知識者，
X04n0223_p0638a02║則是趣向一切智潮，令我滿足大悲水故。作是語已，
X04n0223_p0638a03║從地而起，遶無量帀，合掌前住，白言：聖者！我已先發
X04n0223_p0638a04║阿耨多羅三藐三菩提心，而未知菩薩云何學菩薩
X04n0223_p0638a05║行？云何修菩薩道？我聞聖者善能誘誨，願為我說！時，
X04n0223_p0638a06║毗目瞿沙顧其徒眾而作是言：善男子！此童子已發
X04n0223_p0638a07║阿耨多羅三藐三菩提心。善男子！此童子普施一切
X04n0223_p0638a08║眾生無畏，此童子普與一切眾生利益，此童子常觀
X04n0223_p0638a09║一切諸佛智海，此童子欲飲一切甘露法雨，此童子
X04n0223_p0638a10║欲測一切廣大法海，此童子欲令眾生住智海中，此
X04n0223_p0638a11║童子欲普發起廣大悲雲，此童子欲普雨於廣大法
X04n0223_p0638a12║雨，此童子欲以智月普照世間，此童子欲滅世間煩
X04n0223_p0638a13║惱毒熱，此童子欲長含識一切善根。時，諸仙眾聞是
X04n0223_p0638a14║語已，各以種種上妙香華散善財上，投身作禮，圍遶
X04n0223_p0638a15║恭敬，作如是言：今此童子必當救護一切眾生，必當
X04n0223_p0638a16║除滅諸地獄苦，必當永斷諸畜生道，必當轉去閻羅
X04n0223_p0638a17║王界，必當關閉諸難處門，必當乾竭諸愛欲海，必令
X04n0223_p0638a18║眾生永滅苦蘊，必當永破無明黑闇，必當永斷貪愛
X04n0223_p0638a19║繫縛，必以福德大輪圍山圍遶世間，必以智慧大寶
X04n0223_p0638a20║須彌顯示世間，必當出現清淨智日，必當開示善根
X04n0223_p0638a21║法藏，必使世間明識險易。時，毗目瞿沙告羣仙言：善
X04n0223_p0638a22║男子！若有能發阿耨多羅三藐三菩提心，必當成就
X04n0223_p0638a23║一切智道。此善男子已發阿耨多羅三藐三菩提心，
X04n0223_p0638a24║當淨一切佛功德地。時，毗目瞿沙告善財童子言：善
X04n0223_p0638b01║男子！我得菩薩無勝幢解脫。善財白言：聖者！無勝幢
X04n0223_p0638b02║解脫境界云何？時，毗目仙人即伸右手，摩善財頂，執
X04n0223_p0638b03║善財手。即時，善財自見其身往十方十佛剎微塵數
X04n0223_p0638b04║世界中，到十佛剎微塵數諸佛所，見彼佛剎及其眾
X04n0223_p0638b05║會、諸佛相好、種種莊嚴；亦聞彼佛隨諸眾生心之所
X04n0223_p0638b06║樂而演說法，一文一句皆悉通達，各別受持無有雜
X04n0223_p0638b07║亂；亦知彼佛以種種解淨治諸願；亦知彼佛以清淨
X04n0223_p0638b08║願成就諸力；亦見彼佛隨眾生心所現色相；亦見彼
X04n0223_p0638b09║佛大光明網，種種諸色清淨圓滿；亦知彼佛無礙智
X04n0223_p0638b10║慧大光明力。又自見身於諸佛所，經一日夜，或七日
X04n0223_p0638b11║夜、半月、一月、一年、十年、百年、千年，或經億年，或阿庾
X04n0223_p0638b12║多億年，或那由他億年，或經半劫，或經一劫、百劫、千
X04n0223_p0638b13║劫，或百千億，乃至不可說不可說佛剎微塵數劫。爾
X04n0223_p0638b14║時，善財童子為菩薩無勝幢解脫智光明照故，得毗
X04n0223_p0638b15║盧遮那藏三昧光明；為無盡智解脫三昧光明照故，
X04n0223_p0638b16║得普攝諸方陀羅尼光明；為金剛輪陀羅尼門光明
X04n0223_p0638b17║照故，得極清淨智慧心三昧光明；為普門莊嚴藏般
X04n0223_p0638b18║若波羅蜜光明照故，得佛虗空藏輪三昧光明；為一
X04n0223_p0638b19║切佛法輪三昧光明照故，得三世無盡智三昧光明。
X04n0223_p0638b20║時，彼仙人放善財手，善財童子即自見身還在本處。
X04n0223_p0638b21║時，彼仙人告善財言：善男子！汝憶念耶？善財言：唯！此
X04n0223_p0638b22║是聖者善知識力。仙人言：善男子！我唯知此菩薩無
X04n0223_p0638b23║勝幢解脫。如諸菩薩摩訶薩，成就一切殊勝三昧，於
X04n0223_p0638b24║一切時而得自在，於一念頃出生諸佛無量智慧，以
X04n0223_p0638c01║佛智燈而為莊嚴普照世間，一念普入三世境界，分
X04n0223_p0638c02║形徧往十方國土，智身普入一切法界，隨眾生心普
X04n0223_p0638c03║現其前，觀其根行而為利益，放淨光明甚可愛樂；而
X04n0223_p0638c04║我云何能知能說彼功德行、彼殊勝願、彼莊嚴剎、彼
X04n0223_p0638c05║智境界、彼三昧所行、彼神通變化、彼解脫遊戲、彼身
X04n0223_p0638c06║相差別、彼音聲清淨、彼智慧光明？善男子！於此南方，
X04n0223_p0638c07║有一聚落，名：伊沙耶；有婆羅門，名曰：勝熱。汝詣彼問：
X04n0223_p0638c08║菩薩云何學菩薩行、修菩薩道？時，善財童子歡喜踊
X04n0223_p0638c09║躍，頂禮其足，遶無數帀，殷勤瞻仰，辭退南行。
X04n0223_p0638c10║【論】第一、正入當位法門中。從初、爾時，善財童子已
X04n0223_p0638c11║下，至我得無勝幢解脫門。此一段文約分十三門：
X04n0223_p0638c12║一、念教誨思惟勝進；二、漸遊行至那羅素國；三、周
X04n0223_p0638c13║遍推求毗目瞿沙；四、見一大林，阿僧祇樹以為莊
X04n0223_p0638c14║嚴；五、見仙人栴檀樹下敷草而坐，領徒一萬；六、申
X04n0223_p0638c15║其所求；七、仙人稱歎善財；八、仙人示其善財法門
X04n0223_p0638c16║名字；九、善財問其無勝幢解脫境界；十、仙人以手
X04n0223_p0638c17║摩善財頂，執其手，令善財自見其身往十方佛剎
X04n0223_p0638c18║微塵數世界中；十一、善財見佛獲益；十二、仙人放
X04n0223_p0638c19║善財手，還在本處；十三、我唯知此無勝幢解脫已
X04n0223_p0638c20║下，是推德昇進。波吒羅樹者，似此方楸樹，甚有香
X04n0223_p0638c21║氣，其華紫色。尼拘律樹，葉似此方柿葉，其子似枇
X04n0223_p0638c22║杷子，子下承蔕如柿。其種類耐老，於諸樹中最高
X04n0223_p0638c23║大。領徒一萬，明萬行具足。問：何故此位見仙人何
X04n0223_p0638c24║意？答曰：此有二義：一、表智淨如仙，為明此位無功
X04n0223_p0639a01║智現，無染如仙；二、為無功智現，以大悲行，能同異
X04n0223_p0639a02║道，同事接生。其居處林樹莊嚴，明陰覆利物；池沼
X04n0223_p0639a03║蓮華莊嚴，明慈悲處世。無染行仙人於栴檀樹下
X04n0223_p0639a04║敷草而坐，表智樹覆陰，熏戒、定、慧、解脫知見香徧
X04n0223_p0639a05║周法界。敷草而坐，明無功之智能。善治貪亂，明少
X04n0223_p0639a06║欲之相。鹿皮草衣，示行少欲知足。髻鬟垂鬢者，無
X04n0223_p0639a07║功之智圓滿。如是徒眾前後圍遶者，明主伴萬行
X04n0223_p0639a08║圓滿。善財見已，往詣其所，五體投地者，明敬法重
X04n0223_p0639a09║人之禮，又表以五塵之境皆歸智地。歎言真善知
X04n0223_p0639a10║識，真善知識者，無功之智本自真故。無勝幢解脫
X04n0223_p0639a11║者，明此位無功用智，地自徧周，利益一切眾生，摧
X04n0223_p0639a12║破煩惱，無有斷絕。下位不如，故云無勝幢仙人。以
X04n0223_p0639a13║手摩善財頂者，示以安慰。接善財手者，表引接也。
X04n0223_p0639a14║善財自見其身往詣十方十佛剎微塵數世界中，
X04n0223_p0639a15║及到十佛剎微塵數佛所者，明會智境徧周也。凡
X04n0223_p0639a16║至十住中第八住，十地中第八地，皆須諸佛聖者
X04n0223_p0639a17║灌頂，勸發加持。及第十灌頂住，及第十法雲地，總
X04n0223_p0639a18║須諸佛灌頂加持故。若不加持，或時滯寂，或不了
X04n0223_p0639a19║佛境界，故無能自進，為創初不達佛無功用智之
X04n0223_p0639a20║境界故。已下見佛境界，如經具明。阿庾多者，此方
X04n0223_p0639a21║一兆之數。那由他者，此方一億。仙人放善財手，善
X04n0223_p0639a22║財即見自身還本處，明以智力加持入法，既得法
X04n0223_p0639a23║已自力常然，雖復聖者捨其加持，一見見無有異
X04n0223_p0639a24║故，如舟濟渡於岸不可負舟而行。此是童真住，明
X04n0223_p0639b01║創初童蒙入真無功智之境界。以願波羅蜜為主，
X04n0223_p0639b02║餘九為伴，明此位無功智現恐當滯寂，以大願門
X04n0223_p0639b03║興其智用故。又令念本願廣度眾生有此節級，以
X04n0223_p0639b04║法防之令不滯故。以智門中諸位通治，約位門中
X04n0223_p0639b05║此位會七住中悲行、第八住中無功之智光、八願
X04n0223_p0639b06║波羅蜜興作，令使智悲任用自在。第一推德昇進
X04n0223_p0639b07║中，從如諸菩薩摩訶薩已下至辭退南行，有十二
X04n0223_p0639b08║行半經，於中義意約分六門：一推德於先，二示善
X04n0223_p0639b09║知識所在，三舉聚落名伊沙那，四示知識名為勝
X04n0223_p0639b10║熱，五勸令致問所行法門，六禮敬辭退南行。南方
X04n0223_p0639b11║如初所釋。聚落名伊沙那者，此云長直，為表此善
X04n0223_p0639b12║知識攝化長其直道無諸諂誑，故名長直。婆羅門
X04n0223_p0639b13║者，此云淨也，為表此善知識無染寂靜故。名勝熱
X04n0223_p0639b14║者，表勝世間煩惱熱故，示勝盛火炎熱故。此是第
X04n0223_p0639b15║九法王子住得法自在，明第九力波羅蜜法力自
X04n0223_p0639b16║在，示同外道五熱炙身。引接邪徒令歸正智，明得
X04n0223_p0639b17║智同邪，接諸邪見妄行苦行者令皆信伏。下自有
X04n0223_p0639b18║具文。
X04n0223_p0639b19║第九伊沙那聚落，勝熱婆羅門主法王子住。
X04n0223_p0639b20║【經】爾時，善財童子為菩薩無勝幢解脫所照故，住諸
X04n0223_p0639b21║佛不思議神力，證菩薩不思議解脫神通智，得菩薩
X04n0223_p0639b22║不思議三昧智光明，得一切時熏修三昧智光明，得
X04n0223_p0639b23║了知一切境界皆依想所住三昧智光明，得一切世
X04n0223_p0639b24║間殊勝智光明；於一切處悉現其身，以究竟智說無
X04n0223_p0639c01║二、無分別平等法，以明淨智普照境界；凡所聞法，皆
X04n0223_p0639c02║能忍受，清淨信解；於法自性，決定明了；心恒不捨菩
X04n0223_p0639c03║薩妙行，求一切智永無退轉；獲得十力智慧光明，勤
X04n0223_p0639c04║求妙法常無厭足；以正修行入佛境界，出生菩薩無
X04n0223_p0639c05║量莊嚴，無邊大願悉已清淨；以無窮盡智知無邊世
X04n0223_p0639c06║界網，以無怯弱心度無量眾生海；了無邊菩薩諸行
X04n0223_p0639c07║境界，見無邊世界種種差別，見無邊世界種種莊嚴，
X04n0223_p0639c08║入無邊世界微細境界，知無邊世界種種名號，知無
X04n0223_p0639c09║邊世界種種言說，知無邊眾生種種解，見無邊眾生
X04n0223_p0639c10║種種行，見無邊眾生成熟行，見無邊眾生差別想；念
X04n0223_p0639c11║善知識，漸次遊行，至伊沙那聚落，見彼勝熱，修諸苦
X04n0223_p0639c12║行，求一切智；四面火聚猶如大山，中有刀山高峻無
X04n0223_p0639c13║極，登彼山上，投身入火。時，善財童子頂禮其足，合掌
X04n0223_p0639c14║而立，作如是言：聖者！我已先發阿耨多羅三藐三菩
X04n0223_p0639c15║提心，而未知菩薩云何學菩薩行？云何修菩薩道？我
X04n0223_p0639c16║聞聖者善能誘誨，願為我說！婆羅門言：善男子！汝今
X04n0223_p0639c17║若能上此刀山，投身火聚，諸菩薩行悉得清淨。時，善
X04n0223_p0639c18║財童子作如是念：得人身難，離諸難難，得無難難，得
X04n0223_p0639c19║淨法難，得值佛難，具諸根難，聞佛法難，遇善人難，逢
X04n0223_p0639c20║真善知識難，受如理正教難，得正命難，隨法行難。此
X04n0223_p0639c21║將非魔、魔所使耶？將非是魔險惡徒黨，詐現菩薩善
X04n0223_p0639c22║知識相，而欲為我作善根難、作壽命難，障我修行一
X04n0223_p0639c23║切智道，牽我令入諸惡道中，欲障我法門、障我佛法？
X04n0223_p0639c24║作是念時，十千梵天在虗空中，作如是言：善男子！莫
X04n0223_p0640a01║作是念！莫作是念！今此聖者得金剛𦦨三昧光明，發
X04n0223_p0640a02║大精進，度諸眾生，心無退轉；欲竭一切貪愛海，欲截
X04n0223_p0640a03║一切邪見網，欲燒一切煩惱薪，欲照一切惑稠林，欲
X04n0223_p0640a04║斷一切老死怖，欲壞一切三世障，欲放一切法光明。
X04n0223_p0640a05║善男子！我諸梵天多著邪見，皆悉自謂是自在者、是
X04n0223_p0640a06║能作者，於世間中我是最勝。見婆羅門五熱炙身，於
X04n0223_p0640a07║自宮殿心不樂著，於諸禪定不得滋味，皆共來詣婆
X04n0223_p0640a08║羅門所。時，婆羅門以神通力示大苦行，為我說法，能
X04n0223_p0640a09║令我等滅一切見、除一切慢、住於大慈、行於大悲、起
X04n0223_p0640a10║廣大心、發菩提意、常見諸佛、恒聞妙法、於一切處心
X04n0223_p0640a11║無所礙。復有十千諸魔在虗空中，以天摩尼寶散婆
X04n0223_p0640a12║羅門上，告善財言：善男子！此婆羅門五熱炙身時，其
X04n0223_p0640a13║火光明暎奪於我所有宮殿諸莊嚴具皆如聚墨，令
X04n0223_p0640a14║我於中不生樂著，我與眷屬來詣其所。此婆羅門為
X04n0223_p0640a15║我說法，令我及餘無量天子、諸天女等，皆於阿耨多
X04n0223_p0640a16║羅三藐三菩提得不退轉。復有十千自在天王，於虗
X04n0223_p0640a17║空中，各散天華，作如是言：善男子！此婆羅門五熱炙
X04n0223_p0640a18║身時，其火光明暎奪我等所有宮殿諸莊嚴具皆如
X04n0223_p0640a19║聚墨，令我於中不生愛著，即與眷屬來詣其所。此婆
X04n0223_p0640a20║羅門為我說法，令我於心而得自在，於煩惱中而得
X04n0223_p0640a21║自在，於受生中而得自在，於諸業障而得自在，於諸
X04n0223_p0640a22║三昧而得自在，於莊嚴具而得自在，於壽命中而得
X04n0223_p0640a23║自在，乃至能於一切佛法而得自在。復有十千化樂
X04n0223_p0640a24║天王，於虗空中，作天音樂，恭敬供養，作如是言：善男
X04n0223_p0640b01║子！此婆羅門五熱炙身時，其火光明照我宮殿諸莊
X04n0223_p0640b02║嚴具及諸婇女，能令我等不受欲樂、不求欲樂、身心
X04n0223_p0640b03║柔輭，即與眾俱來詣其所。時，婆羅門為我說法，能令
X04n0223_p0640b04║我等心得清淨、心得明潔、心得純善、心得柔輭、心生
X04n0223_p0640b05║歡喜，乃至令得清淨十力清淨之身、生無量身，乃至
X04n0223_p0640b06║令得佛身、佛語、佛聲、佛心，具足成就一切智智。復有
X04n0223_p0640b07║十千兜率天王、天子、天女、無量眷屬，於虗空中，雨眾
X04n0223_p0640b08║妙香，恭敬頂禮，作如是言：善男子！此婆羅門五熱炙
X04n0223_p0640b09║身時，令我等諸天及其眷屬，於自宮殿無有樂著，共
X04n0223_p0640b10║詣其所；聞其說法，能令我等不貪境界，少欲知足，心
X04n0223_p0640b11║生歡喜，心得充滿，生諸善根，發菩提心，乃至圓滿一
X04n0223_p0640b12║切佛法。復有十千三十三天，并其眷屬、天子、天女，前
X04n0223_p0640b13║後圍遶，於虗空中，雨天曼陀羅華，恭敬供養，作如是
X04n0223_p0640b14║言：善男子！此婆羅門五熱炙身時，令我等諸天，於天
X04n0223_p0640b15║音樂不生樂著，共詣其所；時，婆羅門為我等說一切
X04n0223_p0640b16║諸法無常敗壞，令我捨離一切欲樂，令我斷除憍慢
X04n0223_p0640b17║放逸，令我愛樂無上菩提。又，善男子！我當見此婆羅
X04n0223_p0640b18║門時，須彌山頂六種震動，我等恐怖，皆發菩提心堅
X04n0223_p0640b19║固不動。復有十千龍王，所謂：伊那䟦羅龍王、難陀優
X04n0223_p0640b20║波難陀龍王等，於虗空中，雨黑栴檀；無量龍女奏天
X04n0223_p0640b21║音樂，雨天妙華及天香水，恭敬供養，作如是言：善男
X04n0223_p0640b22║子！此婆羅門五熱炙身時，其火光明普照一切諸龍
X04n0223_p0640b23║宮殿，令諸龍眾離熱沙怖、金翅鳥怖，滅除瞋恚，身得
X04n0223_p0640b24║清涼，心無垢濁，聞法信解，厭惡龍趣，以至誠心悔除
X04n0223_p0640c01║業障，乃至發阿耨多羅三藐三菩提意住一切智。復
X04n0223_p0640c02║有十千夜叉王，於虗空中，以種種供具，恭敬供養此
X04n0223_p0640c03║婆羅門及以善財，作如是言：善男子！此婆羅門五熱
X04n0223_p0640c04║炙身時，令我及眷屬，悉於眾生發慈愍心，一切羅剎、
X04n0223_p0640c05║鳩槃茶等亦生慈心；以慈心故，於諸眾生無所惱害
X04n0223_p0640c06║而來見我。我及彼等於自宮殿不生樂著，即與共俱
X04n0223_p0640c07║來詣其所。時，婆羅門即為我等如應說法，一切皆得
X04n0223_p0640c08║身心安樂。又令無量夜叉、羅剎、鳩槃茶等，發於無上
X04n0223_p0640c09║菩提之心。復有十千乾闥婆王，於虗空中作如是言：
X04n0223_p0640c10║善男子！此婆羅門五熱炙身時，其火光明照我宮殿，
X04n0223_p0640c11║悉令我等受不思議無量快樂，是故我等來詣其所。
X04n0223_p0640c12║此婆羅門為我說法，能令我等於阿耨多羅三藐三
X04n0223_p0640c13║菩提得不退轉。復有十千阿脩羅王，從大海出，住在
X04n0223_p0640c14║虗空，舒右膝輪，合掌前禮，作如是言：善男子！此婆羅
X04n0223_p0640c15║門五熱炙身時，我阿脩羅所有宮殿、大海、大地悉皆
X04n0223_p0640c16║震動，令我等捨憍慢放逸，是故我等來詣其所。從其
X04n0223_p0640c17║聞法，捨離諂誑，安住忍地，堅固不動，圓滿十力。復有
X04n0223_p0640c18║十千迦樓羅王，勇力持王而為上首，化作外道童子
X04n0223_p0640c19║之形，於虗空中唱如是言：善男子！此婆羅門五熱炙
X04n0223_p0640c20║身時，其火光明照我宮殿，一切震動皆悉恐怖，是故
X04n0223_p0640c21║我等來詣其所。時，婆羅門即為我等如應說法，令修
X04n0223_p0640c22║習大慈，稱讚大悲，渡生死海，於欲泥中拔濟眾生，歎
X04n0223_p0640c23║菩提心，起方便智，隨其所宜調伏眾生。復有十千緊
X04n0223_p0640c24║那羅王，於虗空中唱如是言：善男子！此婆羅門五熱
X04n0223_p0641a01║炙身時，我等所住宮殿，諸多羅樹、諸寶鈴網、諸寶繒
X04n0223_p0641a02║帶、諸音樂樹、諸妙寶樹及諸樂器，自然而出佛聲、法
X04n0223_p0641a03║聲及不退轉菩薩僧聲、願求無上菩提之聲，云：某方
X04n0223_p0641a04║某國，有某菩薩發菩提心；某方某國，有某菩薩修行
X04n0223_p0641a05║苦行，難捨能捨，乃至清淨一切智行；某方某國，有某
X04n0223_p0641a06║菩薩往詣道場；乃至某方某國，有某如來作佛事已
X04n0223_p0641a07║而般涅槃。善男子！假使有人，以閻浮提一切草木抹
X04n0223_p0641a08║為微塵，此微塵數可知邊際；我宮殿中寶多羅樹乃
X04n0223_p0641a09║至樂器，所說菩薩名、如來名、所發大願、所修行等，無
X04n0223_p0641a10║有能得知其邊際。善男子！我等以聞佛聲、法聲、菩薩
X04n0223_p0641a11║僧聲，生大歡喜，來詣其所。時，婆羅門即為我等如應
X04n0223_p0641a12║說法，令我及餘無量眾生於阿耨多羅三藐三菩提
X04n0223_p0641a13║得不退轉。復有無量欲界諸天，於虗空中以妙供具
X04n0223_p0641a14║恭敬供養，唱如是言：善男子！此婆羅門五熱炙身時，
X04n0223_p0641a15║其火光明照阿鼻等一切地獄，諸所受苦悉令休息。
X04n0223_p0641a16║我等見此火光明故，心生淨信；以信心故，從彼命終
X04n0223_p0641a17║生於天中；為知恩故，而來其所，恭敬瞻仰，無有厭足。
X04n0223_p0641a18║時，婆羅門為我說法，令無量眾生發菩提心。爾時，善
X04n0223_p0641a19║財童子聞如是法，心大歡喜，於婆羅門所發起真實
X04n0223_p0641a20║善知識心，頭頂禮敬，唱如是言：我於大聖善知識所
X04n0223_p0641a21║生不善心，唯願聖者容我悔過！時，婆羅門即為善財
X04n0223_p0641a22║而說頌言：
X04n0223_p0641a23║若有諸菩薩，順善知識教，一切無疑懼，
X04n0223_p0641a24║安住心不動，當知如是人，必獲廣大利。
X04n0223_p0641b01║坐菩提樹下，成於無上竟。
X04n0223_p0641b02║爾時，善財童子即登刀山，自投火聚；未至中間，即得
X04n0223_p0641b03║菩薩善住三昧；纔觸火𦦨，又得菩薩寂靜樂神通三
X04n0223_p0641b04║昧。善財白言：甚奇聖者！如是刀山及大火聚，我身觸
X04n0223_p0641b05║時，安隱快樂。時，婆羅門告善財言：善男子！我唯得此
X04n0223_p0641b06║菩薩無盡輪解脫，如諸菩薩摩訶薩大功德𦦨，能燒
X04n0223_p0641b07║一切眾生見惑，令無有餘，必不退轉；無窮盡心，無懈
X04n0223_p0641b08║怠心，無怯弱心，發如金剛藏那羅延心，疾修諸行無
X04n0223_p0641b09║遲緩心，願如風輪，普持一切精進大誓，皆無退轉。而
X04n0223_p0641b10║我云何能知、能說彼功德行？善男子！於此南方有城，
X04n0223_p0641b11║名：師子奮迅；中有童女，名曰：慈行。汝詣彼問：菩薩云
X04n0223_p0641b12║何學菩薩行、修菩薩道？時，善財童子頂禮其足，遶無
X04n0223_p0641b13║數帀，辭退而去。
X04n0223_p0641b14║【論】第一、正入當位法門中。從爾時善財童子已下，
X04n0223_p0641b15║至我唯得此無盡輪解脫，此一段經，約分為二十
X04n0223_p0641b16║五門：一、得無勝幢法光所照，入諸佛不思議神力；
X04n0223_p0641b17║二、念善知識教，漸次南行；三、至長直聚落，見彼勝
X04n0223_p0641b18║熱修苦行四面火聚，猶如大山；四、中有刀山，高峻
X04n0223_p0641b19║無極，登彼山上，投身入火；五、善財頂禮，諮問所求；
X04n0223_p0641b20║六、婆羅門令善財上其刀山，投身入火；七、善財念
X04n0223_p0641b21║言人身難得，心有懷疑；八、十千梵天在虗空中，勸
X04n0223_p0641b22║喻此是金剛𦦨定光明；九、有十千諸魔在虗空中，
X04n0223_p0641b23║勸喻善財歎婆羅門德行；十、復有十千自在天王，
X04n0223_p0641b24║於虗空中告語善財，不令生疑；十一、復有化樂天
X04n0223_p0641c01║王，亦在虗空歎婆羅門德；十二、復有十千兜率天
X04n0223_p0641c02║王，在空稱歎；十三、復有十千、三十三天王，在空稱
X04n0223_p0641c03║歎；十四、十千龍，十五、十千夜叉，十六、十千乾闥婆
X04n0223_p0641c04║王，十七、十千阿脩羅王，十八、十千迦樓羅王，十九、
X04n0223_p0641c05║十千緊那羅王，二十、有無量欲界諸天，如是等十
X04n0223_p0641c06║三種眾，皆在空中稱歎婆羅門德，勸喻善財，不生
X04n0223_p0641c07║疑惑；二十一、善財悔過；二十二、婆羅門為善財說
X04n0223_p0641c08║頌；二十三、善財順教，登其刀山，入大火聚；二十四、
X04n0223_p0641c09║善財入火聚時獲益；二十五、我唯得此菩薩無盡
X04n0223_p0641c10║輪已下，是推德昇進。如上婆羅門示行此行時，隨
X04n0223_p0641c11║諸眾生總見行門，各自差別。約表法中，刀山是法
X04n0223_p0641c12║王子住中，力波羅蜜智慧為體，成修行者，達生死
X04n0223_p0641c13║苦難，但見法界性解脫，須得無有怖畏，方堪力用
X04n0223_p0641c14║自在。火𦦨是金剛智之光明，亦名金剛三昧，如上
X04n0223_p0641c15║諸天已說。伊那䟦羅龍王，此龍往因由破戒，損其
X04n0223_p0641c16║極臰樹，遂頭上生此臰樹，故以名之也。難陀，此云
X04n0223_p0641c17║歡喜。優婆者，清信也。明此龍聞法，信樂歡喜故。菩
X04n0223_p0641c18║薩無盡輪解脫者，意明法王子住，得法師位。以此
X04n0223_p0641c19║一行，隨諸眾生樂欲不同，各見說法及行門無盡
X04n0223_p0641c20║差別，明稱眾生根圓滿，故名無盡輪。此是法王子
X04n0223_p0641c21║住，以力波羅蜜為主，餘九為伴。以約智門中，以五
X04n0223_p0641c22║位通治。約位門中，治說法不自在障，令得自在，同
X04n0223_p0641c23║十地中第九地。從此果行修行，至第九善慧地，功
X04n0223_p0641c24║熟倣此。十住中本果，還以法界體普光明智為大
X04n0223_p0642a01║用。第二推德昇進門中，約分為四門：一推德昇進；
X04n0223_p0642a02║二示善知識處，云南方有城，名師子奮迅；三舉善
X04n0223_p0642a03║知識名，云童女慈行；四頂禮勝熱婆羅門足，辭退
X04n0223_p0642a04║而去。南方義，如前初位釋。城名師子奮迅者，是師
X04n0223_p0642a05║子幢王所居之城。其王是慈行女父，表智自在為
X04n0223_p0642a06║王，大悲行徧為女，明此從智生悲處。生死染而與
X04n0223_p0642a07║不染等，明習氣盡故。前第七住中，休捨優婆夷，明
X04n0223_p0642a08║故存愛習，用成悲門。以未斷度眾生之愛習，故號
X04n0223_p0642a09║優婆夷。以此成大慈悲之行，滿八住中，無功之智
X04n0223_p0642a10║方成，即明以從悲生智。此位以從智生悲故，即師
X04n0223_p0642a11║子幢王女是童女也。表此位任運利生，無染習也。
X04n0223_p0642a12║
X04n0223_p0642a13║大方廣佛新華嚴經合論卷第九十五
X04n0223_p0642a14║
X04n0223_p0642a15║音切
X04n0223_p0642a16║釧（尺絹切。）陂（彼為切。）瞿（求于切。）紺（古暗切。）椶（子紅切。）櫚（力居切。）汎
X04n0223_p0642a17║（泛音。）擢（直角切。）編（必綿切。）鬟（還音。）𩯭（必刃切。）楸（七遊切。）枇（傍脂切。）杷
X04n0223_p0642a18║（蒲巴切。）蔕（帝音。）耐（奴代切。）峻（私閏切。）詐（側駕切。）輭（而兗切。）黨（都朗切。）
X04n0223_p0642a19║炙（之石切。）緩（乎管切。）庾（以主切。）