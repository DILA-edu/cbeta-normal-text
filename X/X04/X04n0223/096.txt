X04n0223_p0642a20║
X04n0223_p0642a21║
X04n0223_p0642a22║
X04n0223_p0642a23║大方廣佛新華嚴經合論卷第九十六
X04n0223_p0642a24║唐于闐國三藏沙門實叉難陀譯經
X04n0223_p0642b01║唐太原方山長者李通玄造論
X04n0223_p0642b02║唐福州開元寺沙門志寧釐經合論
X04n0223_p0642b03║入法界品第三十九之九
X04n0223_p0642b04║【論】第十、師子奮迅城，慈行童女主灌頂住。
X04n0223_p0642b05║【經】爾時，善財童子於善知識所，起最極尊重心，生廣
X04n0223_p0642b06║大清淨解；常念大乘，專求佛智；願見諸佛，觀法境界；
X04n0223_p0642b07║無障礙智常現在前，決定了知諸法實際、常住際、一
X04n0223_p0642b08║切三世諸剎那際、如虗空際、無二際、一切法無分別
X04n0223_p0642b09║際、一切義無障礙際、一切劫無失壞際、一切如來無
X04n0223_p0642b10║際之際；於一切佛心無分別，破眾想網，離諸執著；不
X04n0223_p0642b11║取諸佛眾會道場，亦不取佛清淨國土；知諸眾生皆
X04n0223_p0642b12║無有我，知一切聲悉皆如響，知一切色悉皆如影。漸
X04n0223_p0642b13║次南行，至師子奮迅城，周徧推求慈行童女。聞此童
X04n0223_p0642b14║女是師子幢王女，五百童女以為侍從，住毗盧遮那
X04n0223_p0642b15║藏殿，於龍勝栴檀足金線網天衣座上而說妙法。善
X04n0223_p0642b16║財聞已，詣王宮門，求見彼女。見無量眾來入宮中，善
X04n0223_p0642b17║財問言：諸人今者何所往詣？咸報之言：我等欲詣慈
X04n0223_p0642b18║行童女聽受妙法。善財童子即作是念：此王宮門既
X04n0223_p0642b19║無限礙，我亦應入。善財入已，見毗盧遮那藏殿，頗棃
X04n0223_p0642b20║為地，瑠璃為柱，金剛為壁，閻浮檀金以為垣墻，百千
X04n0223_p0642b21║光明而為窻牖，阿僧祇摩尼寶而莊校之，寶藏摩尼
X04n0223_p0642b22║鏡周帀莊嚴，以世間最上摩尼寶而為莊飾，無數寶
X04n0223_p0642b23║網羅覆其上，百千金鈴出妙音聲，有如是等不可思
X04n0223_p0642b24║議眾寶嚴飾。其慈行童女，皮膚金色，眼紺紫色，髮紺
X04n0223_p0642c01║青色，以梵音聲而演說法。善財見已，頂禮其足，遶無
X04n0223_p0642c02║數帀，合掌前住，作如是言：聖者！我已先發阿耨多羅
X04n0223_p0642c03║三藐三菩提心，而未知菩薩云何學菩薩行？云何修
X04n0223_p0642c04║菩薩道？我聞聖者善能誘誨，願為我說！時，慈行童女
X04n0223_p0642c05║告善財言：善男子！汝應觀我宮殿莊嚴。善財頂禮，周
X04n0223_p0642c06║徧觀察，見一一壁中、一一柱中、一一鏡中、一一相中、
X04n0223_p0642c07║一一形中、一一摩尼寶中、一一莊嚴具中、一一金鈴
X04n0223_p0642c08║中、一一寶樹中、一一寶形像中、一一寶纓絡中，悉見
X04n0223_p0642c09║法界一切如來從初發心、修菩薩行、成滿大願、具足
X04n0223_p0642c10║功德、成等正覺、轉妙法輪乃至示現入於涅槃，如是
X04n0223_p0642c11║影像靡不皆現，如淨水中普現虗空日、月、星宿所有
X04n0223_p0642c12║眾像，如此皆是慈行童女過去世中善根之力。爾時，
X04n0223_p0642c13║善財童子憶念所見諸佛之相，合掌瞻仰慈行童女。
X04n0223_p0642c14║爾時，童女告善財言：善男子！此是般若波羅蜜普莊
X04n0223_p0642c15║嚴門，我於三十六恒河沙佛所求得此法。彼諸如來
X04n0223_p0642c16║各以異門，令我入此般若波羅蜜普莊嚴門；一佛所
X04n0223_p0642c17║演，餘不重說。善財白言：聖者！此般若波羅蜜普莊嚴
X04n0223_p0642c18║門境界云何？童女答言：善男子！我入此般若波羅蜜
X04n0223_p0642c19║普莊嚴門，隨順趣向、思惟觀察、憶持分別時，得普門
X04n0223_p0642c20║陀羅尼，百萬阿僧祇陀羅尼門皆悉現前，所謂：佛剎
X04n0223_p0642c21║陀羅尼門、佛陀羅尼門、法陀羅尼門、眾生陀羅尼門、
X04n0223_p0642c22║過去陀羅尼門、未來陀羅尼門、現在陀羅尼門、常住
X04n0223_p0642c23║際陀羅尼門、福德陀羅尼門、福德助道具陀羅尼門、
X04n0223_p0642c24║智慧陀羅尼門、智慧助道具陀羅尼門、諸願陀羅尼
X04n0223_p0643a01║門、分別諸願陀羅尼門、集諸行陀羅尼門、清淨行陀
X04n0223_p0643a02║羅尼門、圓滿行陀羅尼門、業陀羅尼門、業不失壞陀
X04n0223_p0643a03║羅尼門、業流注陀羅尼門、業所作陀羅尼門、捨離惡
X04n0223_p0643a04║業陀羅尼門、修習正業陀羅尼門、業自在陀羅尼門、
X04n0223_p0643a05║善行陀羅尼門、持善行陀羅尼門、三昧陀羅尼門、隨
X04n0223_p0643a06║順三昧陀羅尼門、觀察三昧陀羅尼門、三昧境界陀
X04n0223_p0643a07║羅尼門、從三昧起陀羅尼門、神通陀羅尼門、心海陀
X04n0223_p0643a08║羅尼門、種種心陀羅尼門、直心陀羅尼門、照心稠林
X04n0223_p0643a09║陀羅尼門、調心清淨陀羅尼門、知眾生所從生陀羅
X04n0223_p0643a10║尼門、知眾生煩惱行陀羅尼門、知煩惱習氣陀羅尼
X04n0223_p0643a11║門、知煩惱方便陀羅尼門、知眾生解陀羅尼門、知眾
X04n0223_p0643a12║生行陀羅尼門、知眾生行不同陀羅尼門、知眾生性
X04n0223_p0643a13║陀羅尼門、知眾生欲陀羅尼門、知眾生想陀羅尼門、
X04n0223_p0643a14║普見十方陀羅尼門、說法陀羅尼門、大悲陀羅尼門、
X04n0223_p0643a15║大慈陀羅尼門、寂靜陀羅尼門、言語道陀羅尼門、方
X04n0223_p0643a16║便非方便陀羅尼門、隨順陀羅尼門、差別陀羅尼門、
X04n0223_p0643a17║普入陀羅尼門、無礙際陀羅尼門、普徧陀羅尼門、佛
X04n0223_p0643a18║法陀羅尼門、菩薩法陀羅尼門、聲聞法陀羅尼門、獨
X04n0223_p0643a19║覺法陀羅尼門、世間法陀羅尼門、世界成陀羅尼門、
X04n0223_p0643a20║世界壞陀羅尼門、世界住陀羅尼門、淨世界陀羅尼
X04n0223_p0643a21║門、垢世界陀羅尼門、於垢世界現淨陀羅尼門、於淨
X04n0223_p0643a22║世界現垢陀羅尼門、純垢世界陀羅尼門、純淨世界
X04n0223_p0643a23║陀羅尼門、平坦世界陀羅尼門、不平坦世界陀羅尼
X04n0223_p0643a24║門、覆世界陀羅尼門、因陀羅網世界陀羅尼門、世界
X04n0223_p0643b01║轉陀羅尼門、知依想住陀羅尼門、細入麤陀羅尼門、
X04n0223_p0643b02║麤入細陀羅尼門、見諸佛陀羅尼門、分別佛身陀羅
X04n0223_p0643b03║尼門、佛光明莊嚴網陀羅尼門、佛圓滿音陀羅尼門、
X04n0223_p0643b04║佛法輪陀羅尼門、成就佛法輪陀羅尼門、差別佛法
X04n0223_p0643b05║輪陀羅尼門、無差別佛法輪陀羅尼門、解釋佛法輪
X04n0223_p0643b06║陀羅尼門、轉佛法輪陀羅尼門、能作佛事陀羅尼門、
X04n0223_p0643b07║分別佛眾會陀羅尼門、入佛眾會海陀羅尼門、普照
X04n0223_p0643b08║佛力陀羅尼門、諸佛三昧陀羅尼門、諸佛三昧自在
X04n0223_p0643b09║用陀羅尼門、諸佛所住陀羅尼門、諸佛所持陀羅尼
X04n0223_p0643b10║門、諸佛變化陀羅尼門、佛知眾生心行陀羅尼門、諸
X04n0223_p0643b11║佛神通變現陀羅尼門、住兜率天宮乃至示現入于
X04n0223_p0643b12║涅槃陀羅尼門、利益無量眾生陀羅尼門、入甚深法
X04n0223_p0643b13║陀羅尼門、入微妙法陀羅尼門、菩提心陀羅尼門、起
X04n0223_p0643b14║菩薩心陀羅尼門、助菩提心陀羅尼門、諸願陀羅尼
X04n0223_p0643b15║門、諸行陀羅尼門、神通陀羅尼門、出離陀羅尼門、總
X04n0223_p0643b16║持清淨陀羅尼門、智輪清淨陀羅尼門、智慧清淨陀
X04n0223_p0643b17║羅尼門、菩提無量陀羅尼門、自心清淨陀羅尼門。善
X04n0223_p0643b18║男子！我唯知此般若波羅蜜普莊嚴門。如諸菩薩摩
X04n0223_p0643b19║訶薩，其心廣大，等虗空界；入於法界，福德成滿；住出
X04n0223_p0643b20║世法，遠世間行；智眼無翳，普觀法界；慧心廣大，猶如
X04n0223_p0643b21║虗空，一切境界悉皆明見；獲無礙地大光明藏，善能
X04n0223_p0643b22║分別一切法義；行於世行，不染世法；能益於世，非世
X04n0223_p0643b23║所壞；普作一切世間依止，普知一切眾生心行；隨其
X04n0223_p0643b24║所應而為說法，於一切時恒得自在。而我云何能知、
X04n0223_p0643c01║能說彼功德行？善男子！於此南方，有一國土，名為：三
X04n0223_p0643c02║目；彼有比丘，名曰：善見。汝詣彼問：菩薩云何學菩薩
X04n0223_p0643c03║行、修菩薩道？時，善財童子頂禮其足，遶無數帀，戀慕
X04n0223_p0643c04║瞻仰，辭退而行。
X04n0223_p0643c05║【論】第一、正入當位法門中，約經文義，分為二十一
X04n0223_p0643c06║門：一、於善知識心生尊重；二、念教勝進；三、漸次南
X04n0223_p0643c07║行；四、至師子奮迅城；五、推求慈行童女；六、聞其童
X04n0223_p0643c08║女族姓王種；七、五百童女以為侍從；八、明女所居
X04n0223_p0643c09║之殿；九、明女之所坐之座；十、善財聞已往詣；十一、
X04n0223_p0643c10║善財入已，覩見童女依正報得莊嚴；十二、善財見
X04n0223_p0643c11║已，正申所求；十三、童女令善財觀其依果所居，報
X04n0223_p0643c12║得知其行因；十四、善財觀已，合掌瞻仰慈行童女；
X04n0223_p0643c13║十五、童女告善財：法門名般若波羅蜜普莊嚴門；
X04n0223_p0643c14║十六、童女舉所修行法門見佛之數，有三十六恒
X04n0223_p0643c15║河沙諸佛名號不同；十七、明童女受此法門，諸佛
X04n0223_p0643c16║各以異門而入；十八、諸佛一說，更不重宣；十九、善
X04n0223_p0643c17║財白言：問此法門之境界；二十、正舉所修觀察法
X04n0223_p0643c18║門時，得普總持門，其數有百萬阿僧祇；總持法門，
X04n0223_p0643c19║其大數有一百一十八。二十一、我唯知此般若波
X04n0223_p0643c20║羅蜜普莊嚴門已下，明推德昇進。漸次南行者，勝
X04n0223_p0643c21║進也。至師子奮迅城，周徧推求慈行童女者，會智、
X04n0223_p0643c22║悲無二體也。聞此童女是師子幢王女，五百童女
X04n0223_p0643c23║以為侍從者，明信此十住位中灌頂住，普該五位
X04n0223_p0643c24║智、悲二門，總如此十住中修，更無異路，故名為師
X04n0223_p0644a01║子幢王女。五百侍從已聞法者，是此當位中修行
X04n0223_p0644a02║也。信此一位，都攝五位智悲，總如此門，方名此十
X04n0223_p0644a03║住門，名住佛所住，當如是知。以此住中善知識依
X04n0223_p0644a04║報之境，總與佛果報所得境界名體俱同，皆具因
X04n0223_p0644a05║陀羅網互參之佛境，身土重重含容，時劫歲月都
X04n0223_p0644a06║無延促，一一門各各具足無量一切法門，如經文
X04n0223_p0644a07║自具，令善觀察者是。如慈行童女所居之殿，名毗
X04n0223_p0644a08║盧遮那藏殿者，即是佛果包含眾德五位行藏，佛
X04n0223_p0644a09║因果門總在此位之中故。龍勝栴檀足金線網天
X04n0223_p0644a10║衣座上而說妙法者，明以大慈悲身坐一切智智
X04n0223_p0644a11║座上，為龍勝也。說一切戒、定、慧、解脫、解脫知見五
X04n0223_p0644a12║分法身之香，白淨教網覆護引接一切眾生，以之
X04n0223_p0644a13║為座。善財聞已，詣王宮門，求見彼女，見無量眾來
X04n0223_p0644a14║入宮中者，明此智殿悲宮是一切眾生共所入處，
X04n0223_p0644a15║五位菩薩共所居都。善財問言：諸人今者何所往
X04n0223_p0644a16║詣？咸報之言：我等欲詣慈行童女聽受妙法者，此
X04n0223_p0644a17║明信而無疑。善財童子即作是念：此王宮門既無
X04n0223_p0644a18║限礙，我亦應入者，自念信已當入。入已，見毗盧遮
X04n0223_p0644a19║那藏殿者，自心智悲萬行與五位因果智悲一時
X04n0223_p0644a20║會入故。頗棃為地者，明以此寶似水精，然紅白赤
X04n0223_p0644a21║碧不同，但以明淨類以法身報得。琉璃為柱，以淨
X04n0223_p0644a22║行住持萬德。金剛為壁者，智淨防護也。閻浮檀金
X04n0223_p0644a23║以為垣墻者，表淨戒外嚴也。百千光明而為窻牖
X04n0223_p0644a24║者，以教光明照俗報得也。阿僧祇摩尼而為莊校
X04n0223_p0644b01║者，離垢行嚴報生。寶藏摩尼鏡周帀莊嚴者，根本
X04n0223_p0644b02║智起差別智，照眾生根報生也。以世間最上摩尼
X04n0223_p0644b03║寶而為莊飭者，淨行無染，世間行報生。無數寶網
X04n0223_p0644b04║羅覆其上，即能設教網，約報生也。其上百千金鈴
X04n0223_p0644b05║出妙音者，明聲徧十方，說法之音所報生也。已下
X04n0223_p0644b06║明正報莊嚴。慈行童女皮膚金色，明法身白淨，心
X04n0223_p0644b07║無垢濁，報生金色。應真菩薩皆金色也。目髮皆悉
X04n0223_p0644b08║紺青，以淨智照矚覆護眾生法故。梵音聲者，清朗
X04n0223_p0644b09║遠聞十方也。令善財觀其依報者，明知果即識其
X04n0223_p0644b10║法門也。於一一鏡中所現一切佛境界互相含者，
X04n0223_p0644b11║具如經說云：此般若波羅蜜普莊嚴門，我於三十
X04n0223_p0644b12║六恒河沙佛所求得此法者，明十住、十行、十迴向
X04n0223_p0644b13║為三十故。六恒河沙佛所求得此法者，通攝六位、
X04n0223_p0644b14║十信、十地、十一地及佛果行，總在十住、十行、十迴
X04n0223_p0644b15║向法中，成彼前後六位法故。以前信位，且信未是
X04n0223_p0644b16║實入住位故。十地、十一地因果行門，但依十住、十
X04n0223_p0644b17║行、十迴向法，會融理、事、智、悲、願行門，已備十地、十
X04n0223_p0644b18║一地，依而倣之，令使慣熟，更無新法故。以前十地、
X04n0223_p0644b19║十一地中，不立隨位進修十佛果名號，亦無遙見
X04n0223_p0644b20║佛來，亦無迎佛法事，上下隨文看之，意自現爾。以
X04n0223_p0644b21║是此第十灌頂住中，智、悲二行總收十住、十行、十
X04n0223_p0644b22║迴向，智、悲、願、行總在其內，故云三十教。雖文字有
X04n0223_p0644b23║前後安立之跡，約智、悲、願、行，歲、月、日、劫是一法，總
X04n0223_p0644b24║是一時，乃至十信心亦爾，十地、十一地亦爾，此一
X04n0223_p0644c01║位中一切總別、同異、成壞法無不在中故。如此位
X04n0223_p0644c02║經文中，令善財童子觀莊嚴境界中，見一一壁中、
X04n0223_p0644c03║一一柱中、一一鏡中、一一相中、一一形中，乃至一
X04n0223_p0644c04║一寶纓絡中，悉見法界一切如來從初發心、修菩
X04n0223_p0644c05║薩行、成滿大願、具足功德、成等正覺、轉妙法輪，乃
X04n0223_p0644c06║至示現入於涅槃，如是影像靡不皆見，如水中普
X04n0223_p0644c07║見虗空、星宿、日月所有眾像，廣如經說。以此境界
X04n0223_p0644c08║用明一位總含諸位，諸劫、日月、時分皆不遷移，故
X04n0223_p0644c09║云我於三十六恒河沙佛所求此法門，一說不再，
X04n0223_p0644c10║悉皆領受。即須知十住、十行、十迴向，此三種十法
X04n0223_p0644c11║總十住中一住中行故，亦以智中有此三十箇法
X04n0223_p0644c12║門，悲中亦有三十箇法門，亦為三十六恒河沙佛
X04n0223_p0644c13║也，以一一位有皆徧法界行門故，以恒河沙略舉
X04n0223_p0644c14║其徧義故，亦取一位通該六位故，亦表一切智慧
X04n0223_p0644c15║解脫不離三空、六波羅蜜故，一一位中有六位故，
X04n0223_p0644c16║一一六位皆有無盡行願故。已下舉一百一十八
X04n0223_p0644c17║箇陀羅尼門，明此一位總攝十信、十住、十行、十迴
X04n0223_p0644c18║向、十地、十一地，因果不出此位，一百一十八箇總
X04n0223_p0644c19║持收故。如是一百一十八大總持門，不出十波羅
X04n0223_p0644c20║蜜中行。互參有百波羅蜜，如是百波羅蜜不出三
X04n0223_p0644c21║十七覺支以為互參助伴，成三賢十聖等妙六位，
X04n0223_p0644c22║共名三十六恒河沙佛所求此般若波羅蜜普莊
X04n0223_p0644c23║嚴門。以此恒河沙是此經中最初小數故，故舉之。
X04n0223_p0644c24║明初發心中十住門，即徧該六位中六十法故，除
X04n0223_p0645a01║十信不入位。深細思之，可解。大意明此十住、十行、
X04n0223_p0645a02║十迴向、三賢位，一一皆含十地、十一地及妙覺地。
X04n0223_p0645a03║法界門總通收一法界故，一智慧、一慈悲、一解脫、
X04n0223_p0645a04║一劫、一歲、一月、一日、一時，無前後、無別異門，然安
X04n0223_p0645a05║立種種隨世差別法門故，終不可作延促長短見
X04n0223_p0645a06║故。如初善財童子於善知識所起最極尊重心，生
X04n0223_p0645a07║廣大清淨解，常念佛乘，專求佛智，願見諸佛，觀法
X04n0223_p0645a08║界無障礙智常現在前，不合云專念大乘。此經是
X04n0223_p0645a09║法界佛果門，與二乘無比對分，亦與權教大乘十
X04n0223_p0645a10║地之後安立佛果者亦非比對，何得云專念大乘？
X04n0223_p0645a11║以大者比，小者說大。此法門所有發心皆依佛果
X04n0223_p0645a12║發心，所有心量、願、行、智、悲之境皆非比對，不可以
X04n0223_p0645a13║將比對大小之乘惑亂佛乘之門，令使失其經意，
X04n0223_p0645a14║妄傳教門，此是譯經者不達誤言也。如後應云專
X04n0223_p0645a15║求佛乘、一切智乘、不思議乘、佛果乘，以佛果文殊、
X04n0223_p0645a16║普賢法界纔初發心總入故。又終始不分，時劫差
X04n0223_p0645a17║別，絕情所量，直是智故。餘如經文。此灌頂住位，以
X04n0223_p0645a18║智波羅蜜為主，餘九為伴。此位以智治修行前後
X04n0223_p0645a19║差別，及智悲不均平障，入智悲圓滿，前後自在無
X04n0223_p0645a20║二門。問曰：此灌頂住位，智悲已滿，何故不以佛表
X04n0223_p0645a21║之？何故將王女表之？答曰：明此十住中，一住即十
X04n0223_p0645a22║住。明前德雲比丘、海雲比丘、善住比丘、海幢比丘，
X04n0223_p0645a23║總是成佛出世間解脫位。彌伽解脫長者、休捨優
X04n0223_p0645a24║婆夷、毗目仙人、勝熱婆羅門、王女慈行，總是佛果
X04n0223_p0645b01║中圓會菩薩道。以一位互體通收，總在其內具足。
X04n0223_p0645b02║凡見比丘，是表求佛果，以莊嚴菩薩行。凡見俗士，
X04n0223_p0645b03║即明求菩薩行，不離佛果。或男或女，長者外道，神
X04n0223_p0645b04║天表法，一一隨位行門配之，方明此已上十箇善
X04n0223_p0645b05║知識。初、德雲比丘，明以禪定觀照，顯發自心佛智
X04n0223_p0645b06║慧，普見諸佛境界光明門。第二、海雲比丘所，是觀
X04n0223_p0645b07║生死海十二有支，本來清淨佛國海門。第三、善住
X04n0223_p0645b08║比丘，法身智自在無礙出俗門。第四、彌伽處俗，修
X04n0223_p0645b09║行世間文字門。第五、解脫長者處俗，身含無盡佛
X04n0223_p0645b10║剎，莊嚴自體萬境自性禪定門；第六、海幢比丘真
X04n0223_p0645b11║俗無二達出纏寂用無礙神通門；第七、休捨優婆
X04n0223_p0645b12║夷處世成長大悲門；第八、毗目瞿沙無功智現同
X04n0223_p0645b13║邪門；第九、勝熱婆羅門攝諸邪見苦行門；第十、王
X04n0223_p0645b14║女慈行明智悲圓滿總攝諸位智悲因果同時具
X04n0223_p0645b15║足門。如是十門總攝六位因果，三十七道品互體
X04n0223_p0645b16║圓融，一多具足，如帝網法門。此十住門明自住佛
X04n0223_p0645b17║所住，已下十行經明自利利他之行，已下推德昇
X04n0223_p0645b18║進入於十行位也。此童女慈行是智波羅蜜中大
X04n0223_p0645b19║悲圓滿門，明總攝諸六位同該，位位如是，故云三
X04n0223_p0645b20║十六恒河沙佛所求。此法門三十為十住、十行、十
X04n0223_p0645b21║迴向是也。六即通佛、果、妙覺，及五位通收，表智波
X04n0223_p0645b22║羅蜜圓該三賢，六位總含一際。約法門依報表之，
X04n0223_p0645b23║如前以六相明之。於此十行中，從初善見比丘已
X04n0223_p0645b24║下至出家外道，名為徧行，是十行中十箇善知識。
X04n0223_p0645c01║第二、推德昇進中，從如諸菩薩已下至辭退而行，
X04n0223_p0645c02║有十一行經。於中文義約分五門：一、推德昇進，二、
X04n0223_p0645c03║示善知識方所，三、舉國土名，四、舉善知識名號，五、
X04n0223_p0645c04║禮敬辭去。南方義如初釋。國土名三目者：一、法眼，
X04n0223_p0645c05║二、智眼，三、慧眼。如推德中，智眼無瞖，普觀法界，慧
X04n0223_p0645c06║心廣大，此是三眼。國土明隨世利生，智眼觀根，法
X04n0223_p0645c07║眼知法，慧眼決擇正邪，此三是一，隨用說三。
X04n0223_p0645c08║第二十，行法門十知識。第一，三目國善見比丘主
X04n0223_p0645c09║歡喜行。
X04n0223_p0645c10║【經】爾時，善財童子思惟菩薩所住行甚深，思惟菩薩
X04n0223_p0645c11║所證法甚深，思惟菩薩所入處甚深，思惟眾生微細
X04n0223_p0645c12║智甚深，思惟世間依想住甚深，思惟眾生所作行甚
X04n0223_p0645c13║深，思惟眾生心流注甚深，思惟眾生如光影甚深，思
X04n0223_p0645c14║惟眾生名號甚深，思惟眾生言說甚深，思惟莊嚴法
X04n0223_p0645c15║界甚深，思惟種植業行甚深，思惟業莊飾世間甚深。
X04n0223_p0645c16║漸次遊行，至三眼國，於城邑、聚落、村隣、市肆、川原、山
X04n0223_p0645c17║谷一切諸處，周徧求覓善見比丘。見在林中經行往
X04n0223_p0645c18║返，壯年美貌，端正可喜；其髮紺青，右旋不亂；頂有肉
X04n0223_p0645c19║髻，皮膚金色；頸文三道，額廣平正；眼目脩廣，如青蓮
X04n0223_p0645c20║華；脣口丹潔，如頻婆果；胷標卍字，七處平滿；其臂纖
X04n0223_p0645c21║長，其指網縵；手足掌中，有金剛輪；其身殊妙，如淨居
X04n0223_p0645c22║天；上下端直，如尼拘陀樹；諸相隨好，悉皆圓滿；如雪
X04n0223_p0645c23║山王，種種嚴飾；目視不瞬，圓光一尋；智慧廣博，猶如
X04n0223_p0645c24║大海；於諸境界，心無所動；若沈若舉，若智非智，動轉
X04n0223_p0646a01║戲論，一切皆息；得佛所行平等境界，大悲教化一切
X04n0223_p0646a02║眾生，心無暫捨；為欲利樂一切眾生，為欲開示如來
X04n0223_p0646a03║法眼，為踐如來所行之道，不遲不速，審諦經行；無量
X04n0223_p0646a04║天、龍、夜叉、乾闥婆、阿脩羅、迦樓羅、緊那羅、摩睺羅伽、
X04n0223_p0646a05║釋、梵、護世、人與非人前後圍遶，主方之神隨方迴轉
X04n0223_p0646a06║引導其前，足行諸神持寶蓮華以承其足，無盡光神
X04n0223_p0646a07║舒光破暗，閻浮幢林神雨眾雜華，不動藏地神現諸
X04n0223_p0646a08║寶藏，普光明虗空神莊嚴虗空，成就德海神雨摩尼
X04n0223_p0646a09║寶，無垢藏須彌山神頭頂禮敬、曲躬合掌，無礙力風
X04n0223_p0646a10║神雨妙香華，春和主夜神莊嚴其身、舉體投地，常覺
X04n0223_p0646a11║主晝神執普照諸方摩尼幢、住在虗空放大光明。時，
X04n0223_p0646a12║善財童子詣比丘所，頂禮其足，曲躬合掌，白言：聖者！
X04n0223_p0646a13║我已先發阿耨多羅三藐三菩提心，求菩薩行。我聞
X04n0223_p0646a14║聖者善能開示諸菩薩道，願為我說：菩薩云何學菩
X04n0223_p0646a15║薩行？云何修菩薩道？善見答言：善男子！我年既少，出
X04n0223_p0646a16║家又近。我此生中，於三十八恒河沙佛所淨修梵行，
X04n0223_p0646a17║或有佛所一日一夜淨修梵行，或有佛所七日七夜
X04n0223_p0646a18║淨修梵行，或有佛所半月、一月、一歲、百歲、萬歲、億歲、
X04n0223_p0646a19║那由他歲乃至不可說不可說歲、或一小劫、或半大
X04n0223_p0646a20║劫、或一大劫、或百大劫乃至不可說不可說大劫，聽
X04n0223_p0646a21║聞妙法，受行其教，莊嚴諸願，入所證處，淨修諸行，滿
X04n0223_p0646a22║足六種波羅蜜海。亦見彼佛成道說法，各各差別，無
X04n0223_p0646a23║有雜亂，住持遺教，乃至滅盡。亦知彼佛本所興願，以
X04n0223_p0646a24║三昧願力，嚴淨一切諸佛國土；以入一切行三昧力，
X04n0223_p0646b01║淨修一切諸菩薩行；以普賢乘出離力，清淨一切佛
X04n0223_p0646b02║波羅蜜。又，善男子！我經行時，一念中，一切十方皆悉
X04n0223_p0646b03║現前，智慧清淨故；一念中，一切世界皆悉現前，經過
X04n0223_p0646b04║不可說不可說世界故；一念中，不可說不可說佛剎
X04n0223_p0646b05║皆悉嚴淨，成就大願力故；一念中，不可說不可說眾
X04n0223_p0646b06║生差別行皆悉現前，滿足十力智故；一念中，不可說
X04n0223_p0646b07║不可說諸佛清淨身皆悉現前，成就普賢行願力故；
X04n0223_p0646b08║一念中，恭敬供養不可說不可說佛剎微塵數如來，
X04n0223_p0646b09║成就柔耎心供養如來願力故；一念中，領受不可說
X04n0223_p0646b10║不可說如來法，得證阿僧祇差別法住持法輪陀羅
X04n0223_p0646b11║尼力故；一念中，不可說不可說菩薩行海皆悉現前，
X04n0223_p0646b12║得能淨一切行如因陀羅網願力故；一念中，不可說
X04n0223_p0646b13║不可說諸三昧海皆悉現前，得於一三昧門入一切
X04n0223_p0646b14║三昧門皆令清淨願力故；一念中，不可說不可說諸
X04n0223_p0646b15║根海皆悉現前，得了知諸根際於一根中見一切根
X04n0223_p0646b16║願力故；一念中，不可說不可說佛剎微塵數時皆悉
X04n0223_p0646b17║現前，得於一切時轉法輪眾生界盡法輪無盡願力
X04n0223_p0646b18║故；一念中，不可說不可說一切三世海皆悉現前，得
X04n0223_p0646b19║了知一切世界中一切三世分位智光明願力故。善
X04n0223_p0646b20║男子！我唯知此菩薩隨順燈解脫門。如諸菩薩摩訶
X04n0223_p0646b21║薩如金剛燈，於如來家真正受生，具足成就不死命
X04n0223_p0646b22║根，常然智燈無有盡滅；其身堅固不可沮壞，現於如
X04n0223_p0646b23║幻色相之身，如緣起法無量差別，隨眾生心各各示
X04n0223_p0646b24║現，形貌色相世無倫匹，毒刃、火灾所不能害，如金剛
X04n0223_p0646c01║山無能壞者，降伏一切諸魔外道；其身妙好如真金
X04n0223_p0646c02║山，於天、人中最為殊特，名稱廣大靡不聞知，觀諸世
X04n0223_p0646c03║間咸對目前，演深法藏如海無盡，放大光明普照十
X04n0223_p0646c04║方，若有見者，必破一切障礙大山，必拔一切不善根
X04n0223_p0646c05║本，必令種植廣大善根；如是之人，難可得見，難可出
X04n0223_p0646c06║世。而我云何能知、能說彼功德行？善男子！於此南方，
X04n0223_p0646c07║有一國土，名曰：名：聞；於河渚中，有一童子，名：自在主。
X04n0223_p0646c08║汝詣彼問：菩薩云何學菩薩行、修菩薩道？時，善財童
X04n0223_p0646c09║子為欲究竟菩薩勇猛清淨之行，欲得菩薩大力光
X04n0223_p0646c10║明，欲修菩薩無勝無盡諸功德行，欲滿菩薩堅固大
X04n0223_p0646c11║願，欲成菩薩廣大深心，欲持菩薩無量勝行，於菩薩
X04n0223_p0646c12║法心無厭足，願入一切菩薩功德，欲常攝御一切眾
X04n0223_p0646c13║生，欲超生死稠林曠野，於善知識常樂見聞，承事供
X04n0223_p0646c14║養無有厭倦；頂禮其足，遶無量帀，殷勤瞻仰，辭退而
X04n0223_p0646c15║去。
X04n0223_p0646c16║【論】第一、正入當位法門中，自爾時已下，至我唯知
X04n0223_p0646c17║此菩薩隨順燈解脫門。於此段中，經文義分為六
X04n0223_p0646c18║門：一、善財思惟菩薩所住行，有一十三種甚深；二、
X04n0223_p0646c19║漸次遊行，至三眼國；三、推覓善見比丘；四、見在林
X04n0223_p0646c20║中經行往返，天龍恭敬；五、善財頂禮，敬申所求；六、
X04n0223_p0646c21║善見比丘授與善財經行，恒徧十方。菩薩隨順燈
X04n0223_p0646c22║解脫門，比丘號善見者，明此法眼、智眼、慧眼，善見
X04n0223_p0646c23║諸法，善見一切眾生根性，應時教化而令解脫，故
X04n0223_p0646c24║號善見也。比丘者，此名滅諍，能化眾生煩惱見諍，
X04n0223_p0647a01║故云比丘。問：何故十行之初，先見比丘？答：為明菩
X04n0223_p0647a02║薩所行之行，皆令一切眾生無諍，離染出世間故。
X04n0223_p0647a03║為行之首，皆須無染出世間。以此先見比丘，明心
X04n0223_p0647a04║離世間，方堪處俗，同光利物。是故已下，方明俗倫。
X04n0223_p0647a05║在林中經行者，表行廣多，如林覆陰，根、莖、枝、葉、華、
X04n0223_p0647a06║果備濟。明行如是，故林中經行。經行往返者，明入
X04n0223_p0647a07║生死，度眾生，令諸眾生得出世涅槃之樂。又令不
X04n0223_p0647a08║住涅槃，起大悲願，入於生死。又度眾生，令至涅槃，
X04n0223_p0647a09║是往返義。如是轉轉，無有休息。猶如一燈，然百千
X04n0223_p0647a10║燈，冥者皆明，明終不盡。故以隨順燈法門授與善
X04n0223_p0647a11║財，故以林中經行往返所表也。又壯年美貌端正
X04n0223_p0647a12║可喜者，明能行諸行為壯年也，美貌端正是行報
X04n0223_p0647a13║法故。又心端行正名為端正。其髮紺青右旋不亂
X04n0223_p0647a14║者，順正法也。頂有肉髻者，智高德滿報生也。皮膚
X04n0223_p0647a15║金色者，智淨心安素白無垢，慈悲利物業報所招，
X04n0223_p0647a16║黃相是福德色也。頸文三道者，是不妄出言報所
X04n0223_p0647a17║生故。額廣平正者，智寬博達之報也。眼目脩廣如
X04n0223_p0647a18║青蓮華者，以智慈悲所報得也。脣口丹潔如頻婆
X04n0223_p0647a19║果者，明赤色也。是南方色，以南為離，離為日為虗，
X04n0223_p0647a20║無為心為法門，以智為日，口為說法之門，以智慧
X04n0223_p0647a21║日口能詮表正法所生報也。胷標卍字者，智業清
X04n0223_p0647a22║涼所生。七處平滿者，兩手、兩足、兩肩、馬王、陰藏為
X04n0223_p0647a23║七處平滿。其臂纖長者，引接成善所生報業。其指
X04n0223_p0647a24║網縵，以教漉眾生所生報業。手足中有金剛輪，明
X04n0223_p0647b01║轉法輪利眾生所生業果。如是廣歎其福，皆具如
X04n0223_p0647b02║經所明，皆是智行內修外嚴，眾福因不虗棄，明知
X04n0223_p0647b03║因識果。無量天、龍、夜叉、乾闥婆、阿脩羅、迦樓羅、緊
X04n0223_p0647b04║那羅、摩睺羅伽、釋、梵、護世、人及非人前後圍遶者，
X04n0223_p0647b05║明比丘所攝生依根徧故，以招其眾侍從隨之，亦
X04n0223_p0647b06║是表法眾也。主方神隨方迴轉引導其前者，方，法
X04n0223_p0647b07║也，法隨眾生根器迴轉引接眾生，方無定相即法
X04n0223_p0647b08║無定相。足行神持蓮華以承其足者，表行無染。無
X04n0223_p0647b09║盡光神，舒光破闇者，以教光破惑也。閻浮幢林神，
X04n0223_p0647b10║雨眾雜華者，明以廣多善言眾行，接引眾生，令住
X04n0223_p0647b11║戒定慧香華故。不動藏地神，現諸寶藏，此是禪定
X04n0223_p0647b12║行，能現智慧之寶藏故。普光明虗空神，莊嚴虗空
X04n0223_p0647b13║者，明以正智慧，觀照諸法，莊嚴法空，起差別智，行
X04n0223_p0647b14║差別行，不離法空故。成就德海神，雨摩尼寶者，明
X04n0223_p0647b15║以普賢大願，成就大慈悲之德，普雨法寶，利益眾
X04n0223_p0647b16║生故。須彌山神，頭頂禮敬，曲躬合掌者，明謙下離
X04n0223_p0647b17║慢，恭敬行也。無礙力風神，雨妙香華者，明柔輭語、
X04n0223_p0647b18║謙敬語、無我語、和悅語、無麤惡語、知時語、不妄語、
X04n0223_p0647b19║利益語、如法語、讚歎語、一切眾善語，皆為無礙力
X04n0223_p0647b20║風神，雨妙香華。所聞之者，戒定慧香華，悉皆具足。
X04n0223_p0647b21║是故易云：巽為言說，風行於地，上可以觀。此明君
X04n0223_p0647b22║子之典禮雅言也。有所倣學，以成仁德，故云風行
X04n0223_p0647b23║於地。地者，坤也。坤為眾人，倣君子言教，故有所可
X04n0223_p0647b24║觀。此經以正智慧風神，口出正教言音為風，出合
X04n0223_p0647c01║典禮之言為香華。春和主夜神，莊嚴其身，舉體投
X04n0223_p0647c02║地者，明慈悲和悅，常處生死之夜，令眾生見者，皆
X04n0223_p0647c03║悉歡喜，發生善根，名為春和主夜神。莊嚴其身投
X04n0223_p0647c04║地者，明大慈大悲，願行莊嚴，投於生死之地，教化
X04n0223_p0647c05║安樂一切眾生。常覺主晝神執普照諸方摩尼幢，
X04n0223_p0647c06║住在虗空放大光明者，明法空根本智照諸眾生，
X04n0223_p0647c07║以差別智度令解脫故。時善財童子詣比丘所已
X04n0223_p0647c08║下，申請所求。皆云已發無上菩提心者，明於初友
X04n0223_p0647c09║文殊師利所已發菩提，即達菩提體無行、無修、無
X04n0223_p0647c10║求、無得、無證，以此求菩薩道即不離菩提心，但求
X04n0223_p0647c11║菩薩道成菩提心，菩提本自無成現故，不可已求、
X04n0223_p0647c12║常求、現求，已發、當發、現發，菩無如是念故，名為已
X04n0223_p0647c13║先發無上正覺之心故。出此三世心故，名為已發
X04n0223_p0647c14║無上正覺之心。比丘答善財言：我年既少，出家又
X04n0223_p0647c15║近，明始從十住初生諸佛智慧而行此行，名為年
X04n0223_p0647c16║少出家。又近此十行門，列名前後行是一時，十迴
X04n0223_p0647c17║向亦然。此三法一時行，以智境界不出一剎那際，
X04n0223_p0647c18║都該信及十地，十一地六位一時故。又初始發心
X04n0223_p0647c19║不見生老前後際故，名為年少出家。又近我此生
X04n0223_p0647c20║中者，即明不見始終之生中也。於三十八恒河沙
X04n0223_p0647c21║佛所淨修梵行者，明十住、十行、十迴向，以三十箇
X04n0223_p0647c22║法均調智悲，以此三十箇隨位佛因果法互參，智
X04n0223_p0647c23║悲無盡，故云三十。不離八正道行門，故云三十八
X04n0223_p0647c24║恒河沙佛所淨修梵行。前慈行童女即云三十六
X04n0223_p0648a01║恒河沙，即表三賢七覺之行。此云三十八恒河沙
X04n0223_p0648a02║佛所者，即勝進至八正道故。三十八恒河沙佛者，
X04n0223_p0648a03║總三賢之位，八正道中佛因果也。總明發心之際，
X04n0223_p0648a04║正智現前。破無明時，無量惡業滅，無量智慧現前，
X04n0223_p0648a05║號為恒沙佛數故。從一日一夜淨修梵行，或七日
X04n0223_p0648a06║七夜淨修梵行。或有佛所，半月、一月、一歲、百歲，乃
X04n0223_p0648a07║至不可說歲，乃至不可說劫，滿足六波羅蜜者，此
X04n0223_p0648a08║明出世道滿足六波羅蜜。餘四方便、願、力、智波羅
X04n0223_p0648a09║蜜等，是入生死成大悲行故。此是比丘但云六度
X04n0223_p0648a10║行，不云十波羅蜜也。亦見彼佛成道、說法、住持、入
X04n0223_p0648a11║滅、遺教，各各差別悉能見者，明智境界順俗差殊，
X04n0223_p0648a12║智無纖毫時分遷也。已上日月歲劫，明時不遷也。
X04n0223_p0648a13║又云：善男子！我經行時，一念中一切十方皆悉現
X04n0223_p0648a14║前，乃至不可說佛剎皆悉嚴淨，乃至不可說眾生
X04n0223_p0648a15║差別行皆悉現前，乃至成就普賢行願力故，一念
X04n0223_p0648a16║領受不可說不可說諸如來法。廣如經說。此一段
X04n0223_p0648a17║明遠近含容不遷，不可具陳。總不出一念者，意明
X04n0223_p0648a18║經行所表法身，智體無依。以智無依故，即無表裏
X04n0223_p0648a19║中邊。以智無表裏故，即十方不遠，此方無近。以智
X04n0223_p0648a20║無遠近，體若虗空，明照十方，隨願起行，應根利物，
X04n0223_p0648a21║不去不來，對現色身，如日現於眾水之內。以此智
X04n0223_p0648a22║境界故，時日歲劫，性自無遷。一念迷亡，古今多劫，
X04n0223_p0648a23║即纖毫不轉，遠近境界，不出塵中。智為願使，願是
X04n0223_p0648a24║智王，悲行神通，普賢行海，皆由願使。智如聲聞、緣
X04n0223_p0648b01║覺，雖有神通，以無大願利眾生故。對普賢行願神
X04n0223_p0648b02║通，猶如百千日光，比一箇螢火也。餘意如經。自明
X04n0223_p0648b03║法門，名菩薩隨順燈解脫門者，明菩薩以自如來
X04n0223_p0648b04║普光明智，順諸眾行，起差別智，教化眾生，恒令發
X04n0223_p0648b05║明，無有休息，名菩薩隨順燈解脫門。此是歡喜行
X04n0223_p0648b06║檀波羅蜜為主，餘九為伴。以智門中，一行之中，通
X04n0223_p0648b07║修眾行；約位門中，修六波羅蜜出世之行。此十行
X04n0223_p0648b08║初門，以將十住中智波羅蜜門，普印三世一切佛
X04n0223_p0648b09║境、眾生境無盡劫，總一時故，不出毫內故。已下例
X04n0223_p0648b10║然，初終總爾。第二、推德昇進門中，自諸菩薩摩訶
X04n0223_p0648b11║薩已下，至辭退而去，有二十一行半經。於中文義，
X04n0223_p0648b12║約分五門：一、推德昇進；二、示善知識方處國土；三、
X04n0223_p0648b13║示善知識居止處所，在河渚中；四、舉善知識名號，
X04n0223_p0648b14║名為自在主；五、頂禮致敬，辭退而去。南方義如初
X04n0223_p0648b15║釋。國土號名聞者，依教主立名，為教主有名聞故。
X04n0223_p0648b16║河渚中居止者，表戒為河流，必入智海故。童子者，
X04n0223_p0648b17║為明戒淨無染，號為童子。名自在主者，為明已從
X04n0223_p0648b18║如來法身智果，入俗利生，出世入纏，主導眾生，皆
X04n0223_p0648b19║自在故，以立名也。
X04n0223_p0648b20║
X04n0223_p0648b21║大方廣佛新華嚴經合論卷第九十六
X04n0223_p0648b22║
X04n0223_p0648b23║音切
X04n0223_p0648b24║翮（行革切。）憩（去例切。）纖（息亷切。）瞬（舜音。）牖（與久切。）矚（之欲切。）