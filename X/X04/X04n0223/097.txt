X04n0223_p0648c01║
X04n0223_p0648c02║
X04n0223_p0648c03║
X04n0223_p0648c04║大方廣佛新華嚴經合論卷第九十七
X04n0223_p0648c05║唐于闐國三藏沙門實叉難陀譯經
X04n0223_p0648c06║唐太原方山長者李通玄造論
X04n0223_p0648c07║唐福州開元寺沙門志寧釐經合論
X04n0223_p0648c08║入法界品第三十九之十
X04n0223_p0648c09║【論】第二、名聞國自在主童子，主饒益行。
X04n0223_p0648c10║【經】爾時，善財童子受善見比丘教已，憶念誦持，思惟
X04n0223_p0648c11║修習，明了決定，於彼法門而得悟入。天、龍、夜叉、乾闥
X04n0223_p0648c12║婆眾，前後圍遶，向名聞國，周徧求覓自在主童子。時
X04n0223_p0648c13║有天、龍、乾闥婆等，於虗空中告善財言：善男子！今此
X04n0223_p0648c14║童子在河渚上。爾時，善財即詣其所，見此童子，十千
X04n0223_p0648c15║童子所共圍遶，聚沙為戲。善財見已，頂禮其足，遶無
X04n0223_p0648c16║量帀，合掌恭敬，却住一面，白言：聖者！我已先發阿耨
X04n0223_p0648c17║多羅三藐三菩提心，而未知菩薩云何學菩薩行？云
X04n0223_p0648c18║何修菩薩道？願為解說！自在主言：善男子！我昔曾於
X04n0223_p0648c19║文殊師利童子所，修學書、數、算、印等法，即得悟入一
X04n0223_p0648c20║切工巧神通智法門。善男子！我因此法門故，得知世
X04n0223_p0648c21║間書、數、算、印、界、處等法；亦能療治風癎、痟瘦、鬼魅所
X04n0223_p0648c22║著，如是所有一切諸病；亦能造立城邑、聚落、園林、臺
X04n0223_p0648c23║觀、宮殿、屋宅種種諸處；亦善調鍊種種仙藥；亦善營
X04n0223_p0648c24║理田、農、商、賈一切諸業，取捨進退，咸得其所；又善別
X04n0223_p0649a01║知眾生身相，作善作惡，當生善趣，當生惡趣，此人應
X04n0223_p0649a02║得聲聞乘道，此人應得緣覺乘道，此人應入一切智
X04n0223_p0649a03║地，如是等事，皆悉能知；亦令眾生學習此法，增長決
X04n0223_p0649a04║定，究竟清淨。善男子！我亦能知菩薩算法，所謂：一百
X04n0223_p0649a05║洛叉為一俱胝，俱胝俱胝為一阿庾多，阿庾多阿庾
X04n0223_p0649a06║多為一那由他，那由他那由他為一頻婆羅，頻婆羅
X04n0223_p0649a07║頻婆羅為一矜羯羅，廣說乃至優鉢羅優鉢羅為一
X04n0223_p0649a08║波頭摩，波頭摩波頭摩為一僧祇，僧祇僧祇為一趣，
X04n0223_p0649a09║趣趣為一喻，喻喻為一無數，無數無數為一無數轉，
X04n0223_p0649a10║無數轉無數轉為一無量，無量無量為一無量轉，無
X04n0223_p0649a11║量轉無量轉為一無邊，無邊無邊為一無邊轉，無邊
X04n0223_p0649a12║轉無邊轉為一無等，無等無等為一無等轉，無等轉
X04n0223_p0649a13║無等轉為一不可數，不可數不可數為一不可數轉，
X04n0223_p0649a14║不可數轉不可數轉為一不可稱，不可稱不可稱為
X04n0223_p0649a15║一不可稱轉，不可稱轉不可稱轉為一不可思，不可
X04n0223_p0649a16║思不可思為一不可思轉，不可思轉不可思轉為一
X04n0223_p0649a17║不可量，不可量不可量為一不可量轉，不可量轉不
X04n0223_p0649a18║可量轉為一不可說，不可說不可說為一不可說轉，
X04n0223_p0649a19║不可說轉不可說轉為一不可說不可說，此又不可
X04n0223_p0649a20║說不可說為一不可說不可說轉。善男子！我以此菩
X04n0223_p0649a21║薩算法，算無量由旬廣大沙聚，悉知其內顆粒多少；
X04n0223_p0649a22║亦能算知東方所有一切世界種種差別次第安住，
X04n0223_p0649a23║南、西、北方，四維、上、下，亦復如是；亦能算知十方所有
X04n0223_p0649a24║一切世界廣狹、大小及以名字，其中所有一切劫名、
X04n0223_p0649b01║一切佛名、一切法名、一切眾生名、一切業名、一切菩
X04n0223_p0649b02║薩名、一切諦名，皆悉了知。善男子！我唯知此一切工
X04n0223_p0649b03║巧大神通智光明法門。如諸菩薩摩訶薩，能知一切
X04n0223_p0649b04║諸眾生數，能知一切諸法品類數，能知一切諸法差
X04n0223_p0649b05║別數，能知一切三世數，能知一切眾生名數，能知一
X04n0223_p0649b06║切諸法名數，能知一切諸如來數，能知一切諸佛名
X04n0223_p0649b07║數，能知一切諸菩薩數，能知一切菩薩名數；而我何
X04n0223_p0649b08║能說其功德，示其所行，顯其境界，讚其勝力，辯其樂
X04n0223_p0649b09║欲，宣其助道，彰其大願，歎其妙行，闡其諸度，演其清
X04n0223_p0649b10║淨，發其殊勝智慧光明？善男子！於此南方，有一大城，
X04n0223_p0649b11║名曰：海住；有優婆夷，名為：具足。汝詣彼問：菩薩云何
X04n0223_p0649b12║學菩薩行、修菩薩道？時，善財童子聞是語已，舉身毛
X04n0223_p0649b13║豎，歡喜踊躍，獲得希有信樂寶心，成就廣大利眾生
X04n0223_p0649b14║心，悉能明見一切諸佛出興次第，悉能通達甚深智
X04n0223_p0649b15║慧清淨法輪，於一切趣皆隨現身，了知三世平等境
X04n0223_p0649b16║界，出生無盡功德大海，放大智慧自在光明，開三有
X04n0223_p0649b17║城所有關鑰，頂禮其足，遶無量帀，殷勤瞻仰，辭退而
X04n0223_p0649b18║去。
X04n0223_p0649b19║【論】第一、正入當位門者。從爾時善財童子已下，至
X04n0223_p0649b20║我唯知此一切工巧大神通智光明法門。於此段
X04n0223_p0649b21║約分為七門：一、受教念持昇進；二、天龍、夜叉眾圍
X04n0223_p0649b22║遶；三、向名聞國，周徧求覓自在童子；四、天龍示其
X04n0223_p0649b23║所在；五、善財即詣其所，見十千童子所共圍遶；六、
X04n0223_p0649b24║聚沙為戲，善財見已，頂禮申請所求之法；七、自在
X04n0223_p0649c01║主告善財所行之法。於此所修法中，約有十門：一、
X04n0223_p0649c02║書；二、數算；三、印，手印、符印等是；四、界，世界也；五、處
X04n0223_p0649c03║者，即世界眾生住居處所；六、療病；七、工巧；八、調練
X04n0223_p0649c04║仙藥；九、農商；十、知眾生所出世根等。於中算法，前
X04n0223_p0649c05║阿僧祇品略敘，此亦如彼也。此是菩薩行，以法算
X04n0223_p0649c06║數而知。彼阿僧祇品，佛智滿智眼自然而知，不須
X04n0223_p0649c07║算法也。自餘如文自明。此是饒益行中，戒波羅蜜
X04n0223_p0649c08║為主，餘九為伴。若約智境法門，一位通修十行。若
X04n0223_p0649c09║約位門中，此饒益行中，以書、數、算、印、農、商相法，并
X04n0223_p0649c10║出世間，方名戒體。前十住中，但以法身、法性、理、智
X04n0223_p0649c11║為戒體，即海雲比丘觀十二有支生死海為佛智
X04n0223_p0649c12║海是。十迴向中，以海師善入生死海為戒體。如十
X04n0223_p0649c13║信中，即以畏罪修福，離世間行為戒體。十地中，即
X04n0223_p0649c14║修大悲為戒體，即喜目觀察眾生夜神是。在佛右
X04n0223_p0649c15║面，左為智，右為悲。又喜目觀察眾生者，是慈悲之
X04n0223_p0649c16║名，以之為戒體。各隨五位戒體，昇進不同，以智通
X04n0223_p0649c17║該，一位中五位總具。此中上下十善知識，約其行
X04n0223_p0649c18║體論之，世技、醫方、供養等事，如經具言。第二、推德
X04n0223_p0649c19║昇進。從如諸菩薩摩訶薩已下，至辭退而去十七
X04n0223_p0649c20║行經，於中文義，約分五門：一、推德昇進；二、示善知
X04n0223_p0649c21║識住處及方所；三、舉善知識所居城名海住；四、舉
X04n0223_p0649c22║善知識之名是優婆夷，名為具足；五、禮敬辭退而
X04n0223_p0649c23║去。城名海住者，表此優婆夷能含眾德。如海優婆
X04n0223_p0649c24║夷名具足者，明約德立名，表此優婆夷以住忍波
X04n0223_p0650a01║羅蜜中，具十波羅蜜。以常能大捨，具檀波羅蜜，素
X04n0223_p0650a02║服清潔，名為持戒；被髮毀容，名之為忍；心常不與
X04n0223_p0650a03║世心和合，名為精進；智悲利俗，不與識俱，名之禪
X04n0223_p0650a04║定；已踐佛果，出世妙慧，名為智慧；常處生死，引接
X04n0223_p0650a05║眾生，又心無女業，示受女身，明大悲行，是名方便；
X04n0223_p0650a06║常隨本願，六道濟生，名之大願；不畏生死，常轉法
X04n0223_p0650a07║輪，名之為力；隨智幻生一切剎海，常施佛事，名之
X04n0223_p0650a08║為智。具足如是十波羅蜜，四攝、四無量，故名具足。
X04n0223_p0650a09║善財聞已，舉身毛豎者，為聞具足之名，喜心驚悅。
X04n0223_p0650a10║第三、海住城具足優婆夷主無違逆行。
X04n0223_p0650a11║【經】爾時，善財童子觀察思惟善知識教，猶如巨海，受
X04n0223_p0650a12║大雲雨，無有厭足，作是念言：善知識教，猶如春日，生
X04n0223_p0650a13║長一切善法根苗；善知識教，猶如滿月，凡所照及，皆
X04n0223_p0650a14║使清涼；善知識教，如夏雪山，能除一切諸獸熱渴；善
X04n0223_p0650a15║知識教，如芳池日，能開一切善心蓮華；善知識教，如
X04n0223_p0650a16║大寶洲，種種法寶充滿其心；善知識教，如閻浮樹，積
X04n0223_p0650a17║集一切福智華果；善知識教，如大龍現於虗空中，遊
X04n0223_p0650a18║戲自在；善知識教，如須彌山，無量善法，三十三天於
X04n0223_p0650a19║中止住；善知識教，猶如帝釋，眾會圍遶，無能暎蔽，能
X04n0223_p0650a20║伏異道脩羅軍眾。如是思惟，漸次遊行，至海住城，處
X04n0223_p0650a21║處尋覓此優婆夷。時，彼眾人咸告之言：善男子！此優
X04n0223_p0650a22║婆夷在此城中所住宅內。善財聞已，即詣其門，合掌
X04n0223_p0650a23║而立。其宅廣博，種種莊嚴，眾寶垣牆周帀圍遶，四面
X04n0223_p0650a24║皆有寶莊嚴門。善財入已，見優婆夷處於寶座，盛年
X04n0223_p0650b01║好色，端正可喜，素服垂髮，身無纓絡，其身色相，威德
X04n0223_p0650b02║光明，除佛菩薩，餘無能及。於其宅內，敷十億座，超出
X04n0223_p0650b03║人天一切所有，皆是菩薩業力成就。宅中無有衣服、
X04n0223_p0650b04║飲食及餘一切資生之物，但於其前置一小器。復有
X04n0223_p0650b05║一萬童女圍遶，威儀色相如天婇女，妙寶嚴具莊飾
X04n0223_p0650b06║其身，言音美妙，聞者喜悅，常在左右，親近瞻仰，思惟
X04n0223_p0650b07║觀察，曲躬低首，應其教命。彼諸童女，身出妙香，普熏
X04n0223_p0650b08║一切；若有眾生遇斯香者，皆不退轉，無怒害心、無怨
X04n0223_p0650b09║結心、無慳嫉心、無諂誑心、無險曲心、無憎愛心、無瞋
X04n0223_p0650b10║恚心、無下劣心、無高慢心、生平等心、起大慈心、發利
X04n0223_p0650b11║益心、住律儀心、離貪求心。聞其音者，歡喜踊躍；見其
X04n0223_p0650b12║身者，悉離貪染。爾時，善財既見具足優婆夷已，頂禮
X04n0223_p0650b13║其足，恭敬圍遶，合掌而立，白言：聖者！我已先發阿耨
X04n0223_p0650b14║多羅三藐三菩提心，而未知菩薩云何學菩薩行？云
X04n0223_p0650b15║何修菩薩道？我聞聖者善能誘誨，願為我說！彼即告
X04n0223_p0650b16║言：善男子！我得菩薩無盡福德藏解脫門，能於如是
X04n0223_p0650b17║一小器中，隨諸眾生種種欲樂，出生種種美味飲食，
X04n0223_p0650b18║悉令充滿。假使百眾生、千眾生、百千眾生、億眾生、百
X04n0223_p0650b19║億眾生、千億眾生、百千億那由他眾生，乃至不可說
X04n0223_p0650b20║不可說眾生；假使閻浮提微塵數眾生、一四天下微
X04n0223_p0650b21║塵數眾生，小千世界、中千世界、大千世界，乃至不可
X04n0223_p0650b22║說不可說佛剎微塵數眾生；假使十方世界一切眾
X04n0223_p0650b23║生，隨其欲樂，悉令充滿，而其飲食，無有窮盡，亦不減
X04n0223_p0650b24║少。如是飲食，如是種種上味、種種牀座、種種衣服、種
X04n0223_p0650c01║種臥具、種種車乘、種種華、種種鬘、種種香、種種塗香、
X04n0223_p0650c02║種種燒香、種種末香、種種珍寶、種種纓絡、種種幢、種
X04n0223_p0650c03║種幡、種種蓋、種種上妙資生之具，隨意所樂，悉令充
X04n0223_p0650c04║足。又，善男子！假使東方一世界中，聲聞、獨覺食我食
X04n0223_p0650c05║已，皆證聲聞、辟支佛果，住最後身；如一世界中，如是
X04n0223_p0650c06║百世界、千世界、百千世界、億世界、百億世界、千億世
X04n0223_p0650c07║界、百千億世界、百千億那由他世界、閻浮提微塵數
X04n0223_p0650c08║世界、一四天下微塵數世界、小千國土微塵數世界、
X04n0223_p0650c09║中千國土微塵數世界、三千大千國土微塵數世界，
X04n0223_p0650c10║乃至不可說不可說佛剎微塵數世界中，所有一切
X04n0223_p0650c11║聲聞、獨覺食我食已，皆證聲聞、辟支佛果，住最後身；
X04n0223_p0650c12║如於東方，南、西、北方，四維、上、下，亦復如是。又，善男子！
X04n0223_p0650c13║東方一世界，乃至不可說不可說佛剎微塵數世界
X04n0223_p0650c14║中，所有一生所繫菩薩食我食已，皆菩提樹下坐於
X04n0223_p0650c15║道場，降伏魔軍，成阿耨多羅三藐三菩提；如東方，南、
X04n0223_p0650c16║西、北方，四維、上、下，亦復如是。善男子！汝見我此十千
X04n0223_p0650c17║童女眷屬以不？答言：已見。優婆夷言：善男子！此十千
X04n0223_p0650c18║童女而為上首，如是眷屬百萬阿僧祇，皆悉與我同
X04n0223_p0650c19║行、同願、同善根、同出離道、同清淨解、同清淨念、同清
X04n0223_p0650c20║淨趣、同無量覺、同得諸根、同廣大心、同所行境、同理、
X04n0223_p0650c21║同義、同明了法、同淨色相、同無量力、同最精進、同正
X04n0223_p0650c22║法音、同隨類音、同清淨第一音、同讚無量清淨功德，
X04n0223_p0650c23║同清淨業，同清淨報，同大慈周普救護一切，同大悲
X04n0223_p0650c24║周普成熟眾生，同清淨身業隨緣集起令見者欣悅，
X04n0223_p0651a01║同清淨口業隨世語言宣布法化，同往詣一切諸佛
X04n0223_p0651a02║眾會道場，同往詣一切佛剎供養諸佛，同能現見一
X04n0223_p0651a03║切法門，同住菩薩清淨行地。善男子！是十千童女能
X04n0223_p0651a04║於此器取上飲食，一剎那頃徧至十方，供養一切後
X04n0223_p0651a05║身菩薩、聲聞、獨覺，乃至徧及諸餓鬼趣，皆令充足。善
X04n0223_p0651a06║男子！此十千女以我此器，能於天中充足天食，乃至
X04n0223_p0651a07║人中充足人食。善男子！且待須臾，汝當自見。說是語
X04n0223_p0651a08║時，善財則見無量眾生從四門入，皆優婆夷本願所
X04n0223_p0651a09║請。既來集已，敷座令坐，隨其所須，給施飲食，悉使充
X04n0223_p0651a10║足，告善財言：善男子！我唯知此無盡福德藏解脫門，
X04n0223_p0651a11║如諸菩薩摩訶薩一切功德，猶如大海甚深無盡，猶
X04n0223_p0651a12║如虗空廣大無際，如如意珠滿眾生願，如大聚落所
X04n0223_p0651a13║求皆得，如須彌山普集眾寶，猶如奧藏常貯法財，猶
X04n0223_p0651a14║如明燈破諸黑闇，猶如高蓋普蔭羣生；而我云何能
X04n0223_p0651a15║知能說彼功德行？善男子！南方有城，名曰：大興；彼有
X04n0223_p0651a16║居士，名曰：明智。汝詣彼問：菩薩云何學菩薩行、修菩
X04n0223_p0651a17║薩道？時，善財童子頂禮其足，遶無量帀，瞻仰無厭，辭
X04n0223_p0651a18║退而去。
X04n0223_p0651a19║【論】第一、正入當位法門中，從爾時，善財童子已下，
X04n0223_p0651a20║至我唯知此無盡福德藏解脫門中，於此段約分
X04n0223_p0651a21║為二十門：一、念善知識教門廣大如海，思惟昇進；
X04n0223_p0651a22║二、漸次南行；三、至海住城，尋覓善友；四、眾人告語
X04n0223_p0651a23║所在城中；五、善財詣門，合掌而立；六、所觀依果，其
X04n0223_p0651a24║宅廣博，種種莊嚴；七、善財入已，見優婆夷處於寶
X04n0223_p0651b01║座；八、觀其正報身相，容儀可尊；九、見其宅內敷於
X04n0223_p0651b02║十億妙座；十、見其小器在於座前，一萬童女以為
X04n0223_p0651b03║侍衛，更無諸餘衣服、飲食；十一、善財見已，致敬申
X04n0223_p0651b04║請；十二、優婆夷告語善財所修之法門，名菩薩無
X04n0223_p0651b05║盡福德藏；十三、以其小器，十方六道眾生所須飲
X04n0223_p0651b06║食，種種美味，悉皆具足；十四、聲聞、獨覺食已，皆證
X04n0223_p0651b07║聲聞、辟支佛果，住最後身；十五、一生所繫菩薩食
X04n0223_p0651b08║已，皆於菩提樹下成佛；十六、舉百萬億阿僧祇同
X04n0223_p0651b09║行之眾，三業皆同；十七、善財見無量眾生從四門
X04n0223_p0651b10║入；十八、隨願所請，隨所須食，皆悉充滿；十九、舉其
X04n0223_p0651b11║我唯知此菩薩福德藏門；二十、推德昇進，以成後
X04n0223_p0651b12║行。十千童女者，萬行具足。四門而入者，四無量心。
X04n0223_p0651b13║以一小器所施飲食，徧周無限。眾生皆充飽者，明
X04n0223_p0651b14║器雖量小，約以法界智施入因陀羅網門，小含無
X04n0223_p0651b15║盡。又加法界智願力廣大之心，以一微塵許大食，
X04n0223_p0651b16║令十方一切所生眾生食之充足，元來不減毫釐。
X04n0223_p0651b17║以一微塵之食，即法界量，無裏外中邊限所礙，故
X04n0223_p0651b18║法門名菩薩福德藏，明施願廣大也。此是第三無
X04n0223_p0651b19║違逆行，以忍波羅蜜為主，餘九為伴。約智門中，十
X04n0223_p0651b20║行五位通修。約位門中，以忍為體，以忍為小器，無
X04n0223_p0651b21║行不具足故，以謙無不利故。第二推德昇進中，從
X04n0223_p0651b22║如諸菩薩摩訶薩已下，至辭退而去，有八行半經。
X04n0223_p0651b23║於中義意，約分四門：一、推德昇進；二、示善知識方
X04n0223_p0651b24║所及所居之城；三、舉城名大興，及知識名明智居
X04n0223_p0651c01║士；四、善財頂禮，辭退而去。城名大興者，約教主立
X04n0223_p0651c02║名，以精進波羅蜜大興利益，以立城名。居士名明
X04n0223_p0651c03║智者，約第四無屈撓行，見根利物，仰視虗空，即財
X04n0223_p0651c04║法俱施，故名明智。此是十住中生，貴住十地中。第
X04n0223_p0651c05║四地得出世智現前，三界業盡，當生佛家，故此十
X04n0223_p0651c06║行中為明智。居士者，居家處俗，懷道利生，故名居
X04n0223_p0651c07║士。
X04n0223_p0651c08║第四大興城明智居士，主無屈撓行。
X04n0223_p0651c09║【經】爾時，善財童子得無盡莊嚴福德藏解脫光明已，
X04n0223_p0651c10║思惟彼福德大海，觀察彼福德虗空，趣彼福德聚，登
X04n0223_p0651c11║彼福德山，攝彼福德藏，入彼福德淵，遊彼福德池，淨
X04n0223_p0651c12║彼福德輪，見彼福德藏，入彼福德門，行彼福德道，修
X04n0223_p0651c13║彼福德種。漸次而行，至大興城，周徧推求明智居士，
X04n0223_p0651c14║於善知識心生渴仰，以善知識熏習其心，於善知識
X04n0223_p0651c15║志欲堅固，方便求見諸善知識心不退轉，願得承事
X04n0223_p0651c16║諸善知識心無懈倦，知由依止善知識故能滿眾善，
X04n0223_p0651c17║知由依止善知識故能生眾福，知由依止善知識故
X04n0223_p0651c18║能長眾行，知由依止善知識故不由他教自能承事
X04n0223_p0651c19║一切善友。如是思惟時，長其善根，淨其深心，增其根
X04n0223_p0651c20║性，益其德本，加其大願，廣其大悲，近一切智，具普賢
X04n0223_p0651c21║道，照明一切諸佛正法，增長如來十力光明。爾時，善
X04n0223_p0651c22║財見彼居士在其城內市肆衢道七寶臺上，處無數
X04n0223_p0651c23║寶莊嚴之座。其座妙好，清淨摩尼以為其身，金剛帝
X04n0223_p0651c24║青以為其足，寶繩交絡，五百妙寶而為校飾；敷天寶
X04n0223_p0652a01║衣，建天幢幡，張大寶網，施大寶帳；閻浮檀金以為其
X04n0223_p0652a02║蓋，毗琉璃寶以為其竿，令人執持以覆其上；鵞王羽
X04n0223_p0652a03║翮清淨嚴潔以為其扇，熏眾妙香，雨眾天華；左右常
X04n0223_p0652a04║奏五百樂音，其音美妙過於天樂，眾生聞者無不悅
X04n0223_p0652a05║豫；十千眷屬前後圍遶，色相端嚴，人所喜見；天莊嚴
X04n0223_p0652a06║具以為嚴飾，於天、人中最勝無比，悉已成就菩薩志
X04n0223_p0652a07║欲，皆與居士同昔善根，侍立瞻對，承其教命。爾時，善
X04n0223_p0652a08║財頂禮其足，遶無量帀，合掌而立，白言：聖者！我為利
X04n0223_p0652a09║益一切眾生故，為令一切眾生出諸苦難故，為令一
X04n0223_p0652a10║切眾生究竟安樂故，為令一切眾生出生死海故，為
X04n0223_p0652a11║令一切眾生住法寶洲故，為令一切眾生枯竭愛河
X04n0223_p0652a12║故，為令一切眾生起大慈悲故，為令一切眾生捨離
X04n0223_p0652a13║欲愛故，為令一切眾生渴仰佛智故，為令一切眾生
X04n0223_p0652a14║出生死曠野故，為令一切眾生樂諸佛功德故，為令
X04n0223_p0652a15║一切眾生出三界城故，為令一切眾生入一切智城
X04n0223_p0652a16║故，發阿耨多羅三藐三菩提心；而未知菩薩云何學
X04n0223_p0652a17║菩薩行，云何修菩薩道，能為一切眾生作依止處？居
X04n0223_p0652a18║士告言：善哉！善哉！善男子！汝乃能發阿耨多羅三藐
X04n0223_p0652a19║三菩提心。善男子！發阿耨多羅三藐三菩提心，是人
X04n0223_p0652a20║難得；若能發心，是人則能求菩薩行，值遇善知識恒
X04n0223_p0652a21║無厭足，親近善知識恒無勞倦，供養善知識恒不疲
X04n0223_p0652a22║懈，給侍善知識不生憂慼，求覓善知識終不退轉，愛
X04n0223_p0652a23║念善知識終不放捨，承事善知識無暫休息，瞻仰善
X04n0223_p0652a24║知識無時憩止，行善知識教未曾怠惰，稟善知識心
X04n0223_p0652b01║無有誤失。善男子！汝見我此眾會人不？善財答言：唯
X04n0223_p0652b02║然，已見。居士言：善男子！我已令其發阿耨多羅三藐
X04n0223_p0652b03║三菩提心，生如來家，增長白法，安住無量諸波羅蜜，
X04n0223_p0652b04║學佛十力，離世間種，住如來種，棄生死輪，轉正法輪，
X04n0223_p0652b05║滅三惡趣，住正法趣，如諸菩薩悉能救護一切眾生。
X04n0223_p0652b06║善男子！我得隨意出生福德藏解脫門，凡有所須悉
X04n0223_p0652b07║滿其願。所謂：衣服、纓絡、象馬、車乘、華香、幢蓋、飲食、湯
X04n0223_p0652b08║藥、房舍、屋宅、牀座、燈炬、奴婢、牛羊及諸侍使，如是一
X04n0223_p0652b09║切資生之物，諸有所須悉令充滿，乃至為說真實妙
X04n0223_p0652b10║法。善男子！且侍須臾，汝當自見。說是語時，無量眾生
X04n0223_p0652b11║從種種方所、種種世界、種種國土、種種城邑，形類各
X04n0223_p0652b12║別，愛欲不同，皆以菩薩往昔願力，其數無邊，俱來集
X04n0223_p0652b13║會，各隨所欲而有求請。爾時，居士知眾普集，須臾繫
X04n0223_p0652b14║念，仰視虗空，如其所須悉從空下，一切眾會普皆滿
X04n0223_p0652b15║足，然後復為說種種法。所謂：為得美食而充足者，與
X04n0223_p0652b16║說種種集福德行、離貧窮行、知諸法行、成就法喜禪
X04n0223_p0652b17║悅食行、修習具足諸相好行、增長成就難屈伏行、善
X04n0223_p0652b18║能了達無上食行、成就無盡大威德力降魔怨行；為
X04n0223_p0652b19║得好飲而充足者，與其說法，令於生死捨離愛著，入
X04n0223_p0652b20║佛法味；為得種種諸上味者，與其說法，皆令獲得諸
X04n0223_p0652b21║佛如來上味之相；為得車乘而充足者，與其宣說種
X04n0223_p0652b22║種法門，皆令得載摩訶衍乘；為得衣服而充足者，與
X04n0223_p0652b23║其說法，令得清淨慚愧之衣，乃至如來清淨妙色。如
X04n0223_p0652b24║是一切，靡不周贍，然後悉為如應說法；既聞法已，還
X04n0223_p0652c01║歸本處。爾時，居士為善財童子示現菩薩不可思議
X04n0223_p0652c02║解脫境界已，告言：善男子！我唯知此隨意出生福德
X04n0223_p0652c03║藏解脫門。如諸菩薩摩訶薩成就寶手，徧覆一切十
X04n0223_p0652c04║方國土，以自在力普雨一切資生之具，所謂：雨種種
X04n0223_p0652c05║色寶、種種色纓絡、種種色寶冠、種種色衣服、種種色
X04n0223_p0652c06║音樂、種種色華、種種色香、種種色末香、種種色燒香、
X04n0223_p0652c07║種種色寶蓋、種種色幢幡，徧滿一切眾生住處，及諸
X04n0223_p0652c08║如來眾會道場，或以成熟一切眾生，或以供養一切
X04n0223_p0652c09║諸佛；而我云何能知、能說彼諸功德自在神力？善男
X04n0223_p0652c10║子！於此南方，有一大城，名：師子宮；彼有長者，名：法寶
X04n0223_p0652c11║髻。汝可往問：菩薩云何學菩薩行、修菩薩道？時，善財
X04n0223_p0652c12║童子歡喜踊躍，恭敬尊重，如弟子禮，作如是念：由此
X04n0223_p0652c13║居士護念於我，令我得見一切智道，不斷愛念善知
X04n0223_p0652c14║識見，不壞尊重善知識心，常能隨順善知識教，決定
X04n0223_p0652c15║深信善知識語，恒發深心事善知識。頂禮其足，遶無
X04n0223_p0652c16║量帀，殷勤瞻仰，辭退而去。
X04n0223_p0652c17║【論】第一、正入當位法門中。從爾時善財童子已下，
X04n0223_p0652c18║至我唯知此隨意出生福德藏解脫門。於此段中，
X04n0223_p0652c19║義分十門：一、念善知識所授之教，思惟昇進；二、漸
X04n0223_p0652c20║次而行，至大興城，推求明智居士；三、於善知識，心
X04n0223_p0652c21║生渴仰；四、念當承事諸善知識，心無懈倦；五、見其
X04n0223_p0652c22║居士在城內市肆衢道七寶臺上，處無數寶莊嚴
X04n0223_p0652c23║座；六、善財申請所求；七、居士稱歎能發大菩提心，
X04n0223_p0652c24║求菩薩道；八、居士示其善財能發大菩提之眾；九、
X04n0223_p0653a01║居士告善財所行之法門，名隨意出生福德藏解
X04n0223_p0653a02║脫門，凡有所須，悉皆滿足；十、待眾來集，示其施法，
X04n0223_p0653a03║仰視虗空，如其所須，從空而下，皆悉充滿，然為說
X04n0223_p0653a04║法。從我唯知此隨意出生福德藏解脫門已下，是
X04n0223_p0653a05║推德昇進。前位優婆夷，以其小器，以明忍門，離慢
X04n0223_p0653a06║怠高心，施其飲食，充滿此位之中，表精進之心，無
X04n0223_p0653a07║屈撓行，常行空觀，以除煩惱，得無上智心，一切依
X04n0223_p0653a08║正法報，人天善根，總在其中。居士云生如來家，長
X04n0223_p0653a09║白淨法者，明此位是第四生貴住行，亦是十地中。
X04n0223_p0653a10║第四地中，三界業盡，生如來家，唯有世間智悲未
X04n0223_p0653a11║滿。五住中及第五地中，修學六住及六地，真俗二
X04n0223_p0653a12║智俱終，得寂滅定，三空現前，任運神通，十方教化。
X04n0223_p0653a13║然後七住及七地已去，入俗起同凡行，行大慈悲
X04n0223_p0653a14║門，八地分得無功，十地佛力方滿，十一地任運利
X04n0223_p0653a15║生。是故於此仰視虗空，是所修行精進之行，一切
X04n0223_p0653a16║業苦皆悉除斷，一切佛法及人天福德咸在其中。
X04n0223_p0653a17║但修法空達緣起寂一門，一切煩惱自然不現，一
X04n0223_p0653a18║切明智自然現前。且約舉大要廣義，如經自明。此
X04n0223_p0653a19║第四無屈撓行，以精進為主，餘九為伴。約智門中，
X04n0223_p0653a20║五位、十行同行。約位門中，觀法空門，了緣生解脫
X04n0223_p0653a21║為勝，治三界餘習，法身智現，生如來家。十住初心，
X04n0223_p0653a22║創開佛慧，生如來家。第四住，治三界惑淨，佛智慧
X04n0223_p0653a23║現前，生如來家。第八住中，無功智現，生如來無功
X04n0223_p0653a24║智慧家。第十住中，智悲普濟，受佛職位，亦是生如
X04n0223_p0653b01║來家。十地位中，一依此樣而成地位。十住是十地
X04n0223_p0653b02║勝進之樣，不同權教佛果在十地之後。三乘四十
X04n0223_p0653b03║心，地前為加行，十地為見道。此華嚴經，十住為見
X04n0223_p0653b04║道，十行、十迴向、十地、十一地為加行，修行令慣熟
X04n0223_p0653b05║故。佛果於初先現，以普賢悲願，令智悲大用，慣熟
X04n0223_p0653b06║自在故。以自如來根本普光明智光現故，始終本
X04n0223_p0653b07║末總無延促時日分劑故。以法身根本智如實而
X04n0223_p0653b08║言，不同三乘權教情所解故，皆須約本而觀之。畢
X04n0223_p0653b09║竟佛果慣習已成，普賢行已滿，一往但以教化一
X04n0223_p0653b10║切眾生為常恒行。從初至末，無始無終，無成無壞，
X04n0223_p0653b11║但以普徧十方一切六道，以智對現利生為永業
X04n0223_p0653b12║也。從初發心起信修行時，發如是信樂，發如是志
X04n0223_p0653b13║願，起如是志求，見如是道。從初發心住，以定觀力
X04n0223_p0653b14║契會法身，顯根本普光明智，照知一切自他生死
X04n0223_p0653b15║海，性自解脫，但為教化眾生，令其迷解，離妄想苦
X04n0223_p0653b16║故，亦不見自身成佛不成佛故。若也起心圖成佛
X04n0223_p0653b17║念，當知此人去佛道遠。若也但以法身無性之力，
X04n0223_p0653b18║自他性離，無成壞心，起方便力，興大願力，起大悲
X04n0223_p0653b19║門，無作而作，發無限志願，教化一切法界中無性
X04n0223_p0653b20║眾生，使令迷解，還令省得自心無性之理，妄想繫
X04n0223_p0653b21║著自無，不言成佛，不言不成佛，不可作如是圖念
X04n0223_p0653b22║之情。如此華嚴經安立五位教門，但為引接未得
X04n0223_p0653b23║謂得，未至謂至，未滿云滿，滯染淨障，於菩提道及
X04n0223_p0653b24║菩薩行，有止足心，有休息想，安立五十重因果，一
X04n0223_p0653c01║百一十重法門，使不滯住止息休廢之心，滿普賢
X04n0223_p0653c02║願行，至無盡極故。第二推德昇進門中，從如諸菩
X04n0223_p0653c03║薩摩訶薩已下，至辭退而去，有十五行半，經約分
X04n0223_p0653c04║為五門：一推德昇進者，從如諸菩薩已下是。二示
X04n0223_p0653c05║善知識方所者，云南方，如前所釋。三示善知識所
X04n0223_p0653c06║居城者，城名師子宮，此約化主立名，師子是無畏
X04n0223_p0653c07║義，明此第五離癡亂行中，以禪定為宮。四有長者
X04n0223_p0653c08║號法寶髻者，表此長者所行禪行，是法界體用自
X04n0223_p0653c09║在無礙禪，總攝十波羅蜜，行八正道，咸在其中。如
X04n0223_p0653c10║下長者所居，其宅十層樓閣，宅有八門者，是明定
X04n0223_p0653c11║體徧該諸行，名法寶髻，表𣡩攝諸位故，至法頂故。
X04n0223_p0653c12║五禮敬辭去。
X04n0223_p0653c13║
X04n0223_p0653c14║大方廣佛新華嚴經合論卷第九十七
X04n0223_p0653c15║
X04n0223_p0653c16║音切
X04n0223_p0653c17║癎（閑音。）痟（消音。）瘦（所又切。）魅（味音。）估（古音。）顆（口火切。）貯（直呂切。）釐（力之
X04n0223_p0653c18║切。）𣡩（烏還切。）