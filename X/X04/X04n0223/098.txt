X04n0223_p0653c19║
X04n0223_p0653c20║
X04n0223_p0653c21║
X04n0223_p0653c22║大方廣佛新華嚴經合論卷第九十八
X04n0223_p0653c23║唐于闐國三藏沙門實叉難陀譯經
X04n0223_p0653c24║唐太原方山長者李通玄造論
X04n0223_p0654a01║唐福州開元寺沙門志寧釐經合論
X04n0223_p0654a02║入法界品第三十九之十一
X04n0223_p0654a03║【論】第五、師子宮城寶髻長者，主離癡亂行。
X04n0223_p0654a04║【經】爾時，善財童子於明智居士所，聞此解脫已，遊彼
X04n0223_p0654a05║福德海，治彼福德田，仰彼福德山，趣彼福德津，開彼
X04n0223_p0654a06║福德藏，觀彼福德法，淨彼福德輪，味彼福德聚，生彼
X04n0223_p0654a07║福德力，增彼福德勢。漸次而行，向師子城，周徧推求
X04n0223_p0654a08║寶髻長者。見此長者在於市中，遽即往詣，頂禮其足，
X04n0223_p0654a09║遶無數帀，合掌而立，白言：聖者！我已先發阿耨多羅
X04n0223_p0654a10║三藐三菩提心，而未知菩薩云何學菩薩行？云何修
X04n0223_p0654a11║菩薩道？善哉聖者！願為我說諸菩薩道，我乘此道趣
X04n0223_p0654a12║一切智。爾時，長者執善財手，將詣所居，示其舍宅，作
X04n0223_p0654a13║如是言：善男子！且觀我家。爾時，善財見其舍宅，清淨
X04n0223_p0654a14║光明，真金所成，白銀為牆，頗棃為殿，紺琉璃寶以為
X04n0223_p0654a15║樓閣，硨磲妙寶而作其柱，百千種寶周徧莊嚴；赤珠
X04n0223_p0654a16║摩尼為師子座，摩尼為帳，真珠為網，彌覆其上；瑪瑙
X04n0223_p0654a17║寶池，香水盈滿；無量寶樹，周徧行列；其宅廣博，十層
X04n0223_p0654a18║八門。善財入已，次第觀察：見最下層，施諸飲食；見第
X04n0223_p0654a19║二層，施諸寶衣；見第三層，布施一切寶莊嚴具；見第
X04n0223_p0654a20║四層，施諸婇女，并及一切上妙珍寶；見第五層，乃至
X04n0223_p0654a21║五地菩薩雲集，演說諸法，利益世間，成就一切陀羅
X04n0223_p0654a22║尼門、諸三昧印、諸三昧行智慧光明。見第六層，有諸
X04n0223_p0654a23║菩薩皆已成就甚深智慧，於諸法性明了通達，成就
X04n0223_p0654a24║廣大總持三昧無障礙門，所行無礙，不住二法，在不
X04n0223_p0654b01║可說妙莊嚴道場中而共集會，分別顯示般若波羅
X04n0223_p0654b02║蜜門，所謂：寂靜藏般若波羅蜜門、善分別諸眾生智
X04n0223_p0654b03║般若波羅蜜門、不可動轉般若波羅蜜門、離欲光明
X04n0223_p0654b04║般若波羅蜜門、不可降伏藏般若波羅蜜門、照眾生
X04n0223_p0654b05║輪般若波羅蜜門、海藏般若波羅蜜門、普眼捨得般
X04n0223_p0654b06║若波羅蜜門、入無盡藏般若波羅蜜門、一切方便海
X04n0223_p0654b07║般若波羅蜜門、入一切世間海般若波羅蜜門、無礙
X04n0223_p0654b08║辯才般若波羅蜜門、隨順眾生般若波羅蜜門、無礙
X04n0223_p0654b09║光明般若波羅蜜門、常觀宿緣而布法雲般若波羅
X04n0223_p0654b10║蜜門，說如是等百萬阿僧祇般若波羅蜜門。見第七
X04n0223_p0654b11║層，有諸菩薩得如響忍，以方便智分別觀察而得出
X04n0223_p0654b12║離，悉能聞持諸佛正法。見第八層，無量菩薩共集其
X04n0223_p0654b13║中，皆得神通無有退墮，能以一音徧十方剎，其身普
X04n0223_p0654b14║現一切道場，盡于法界靡不周徧，普入佛境，普見佛
X04n0223_p0654b15║身，普於一切佛眾會中而為上首演說於法。見第九
X04n0223_p0654b16║層，一生所繫諸菩薩眾於中集會。見第十層，一切如
X04n0223_p0654b17║來充滿其中，從初發心、修菩薩行、超出生死、成滿大
X04n0223_p0654b18║願及神通力、淨佛國土道場眾會、轉正法輪、調伏眾
X04n0223_p0654b19║生。如是一切，悉使明見。爾時，善財見是事已，白言：聖
X04n0223_p0654b20║者！何緣致此清淨眾會？種何善根獲如是報？長者告
X04n0223_p0654b21║言：善男子！我念過去，過佛剎微塵數劫，有世界，名：圓
X04n0223_p0654b22║滿莊嚴，佛號：無邊光明法界普莊嚴王如來、應、正等
X04n0223_p0654b23║覺，十號：圓滿。彼佛入城，我奏樂音，并燒一丸香而以
X04n0223_p0654b24║供養，以此功德迴向三處，謂：永離一切貧窮困苦、常
X04n0223_p0654c01║見諸佛及善知識、恒聞正法，故獲斯報。善男子！我唯
X04n0223_p0654c02║知此菩薩無量福德寶藏解脫門。如諸菩薩摩訶薩，
X04n0223_p0654c03║得不思議功德寶藏，入無分別如來身海，受無分別
X04n0223_p0654c04║無上法雲，修無分別功德道具，起無分別普賢行網，
X04n0223_p0654c05║入無分別三昧境界，等無分別菩薩善根，住無分別
X04n0223_p0654c06║如來所住，證無分別三世平等，住無分別普眼境界，
X04n0223_p0654c07║住一切劫無有疲厭；而我云何能知、能說彼功德行？
X04n0223_p0654c08║善男子！於此南方，有一國土，名曰：藤根；其土有城，名
X04n0223_p0654c09║曰：普門；中有長者，名為：普眼。汝詣彼問：菩薩云何學
X04n0223_p0654c10║菩薩行、修菩薩道？時，善財童子頂禮其足，遶無數帀，
X04n0223_p0654c11║殷勤瞻仰，辭退而去。
X04n0223_p0654c12║【論】第一、正入當位法門中，從爾時善財已下，至我
X04n0223_p0654c13║唯知此菩薩無量福德寶藏解脫門。於此段中，義
X04n0223_p0654c14║分為十門：一、念善知識教，增長福德海；二、漸次南
X04n0223_p0654c15║行，向師子城；三、周徧推求寶髻長者，見在市中；四、
X04n0223_p0654c16║禮敬，正申所求；五、長者執善財手，將詣所居之宅；
X04n0223_p0654c17║六、令善財觀其報居之宅，眾寶所成，十層八門；七、
X04n0223_p0654c18║善財觀已，問其所修之因；八、長者為說往昔所修
X04n0223_p0654c19║之因；九、并陳迴向三處；十、推德昇進。隨文釋義者，
X04n0223_p0654c20║周徧推求寶髻長者，明徧觀心境空有，三界定亂，
X04n0223_p0654c21║昇進無依、無得、無證之定門。市中而見者，明寂亂
X04n0223_p0654c22║等也。若望十住中，解脫長者即入三昧，明身含佛
X04n0223_p0654c23║剎之門，表創居定體。此十行中，定明行體恒定，表
X04n0223_p0654c24║處生死市𫑮，攝化眾生，無虧定體，明動用俱寂，性
X04n0223_p0655a01║自離故。遽即往詣頂禮者，速會其定體，不遲滯也。
X04n0223_p0655a02║已下正舉申請中，執善財手者，引接也。將詣所居，
X04n0223_p0655a03║示其舍宅。令善財觀察者，令知所因也。舍宅清淨
X04n0223_p0655a04║光明，真金所成者，約位以禪為主，餘九波羅蜜為
X04n0223_p0655a05║伴，明定體白淨無垢報成光明真金為舍宅之大
X04n0223_p0655a06║體。白銀為牆者，以禪體為戒，戒為防護義。頗棃為
X04n0223_p0655a07║殿者，以禪體顯智成忍，此寶似水精明淨，然有眾
X04n0223_p0655a08║色不同。紺瑠璃寶而為樓閣者，以禪體而作精進
X04n0223_p0655a09║觀照，更增明淨清潔也。硨磲妙寶而為其柱者，以
X04n0223_p0655a10║禪為行住持諸法故。已下自餘莊嚴，以次依十波
X04n0223_p0655a11║羅蜜次第排之，十層樓閣亦准此。十波羅蜜從下
X04n0223_p0655a12║向上排之，自有次第。宅開八門者，一面各有兩門，
X04n0223_p0655a13║四方都八也，明八正道行也。第十層中明第十智
X04n0223_p0655a14║波羅蜜，圓會三世佛因果一念而滿，教化眾生及
X04n0223_p0655a15║入涅槃總皆不移也，約智境界法爾如斯故。已下
X04n0223_p0655a16║九層中，初以檀度，二以戒，三忍配之，自有次第，竝
X04n0223_p0655a17║是以行報生表法為善財說。本因中云：我念過去
X04n0223_p0655a18║佛剎微塵數劫，有世界名圓滿莊嚴，佛號無邊光
X04n0223_p0655a19║明法界普莊嚴王。彼佛入城時，我奏樂音并燒一
X04n0223_p0655a20║丸香以此供養，迴向三處得此果報。所居舍宅如
X04n0223_p0655a21║是者，明得定體，以十住位中已得。言佛剎微塵為
X04n0223_p0655a22║數量者，明定越迷塵。自智慧佛入此十行禪門故，
X04n0223_p0655a23║故表越迷塵智現。以善說法為樂音，表因定起慧
X04n0223_p0655a24║也。定香但燒一丸，五分法身周備。迴向三處者，但
X04n0223_p0655b01║入此隨行寂用無礙定門，即能永離貧乏，常見諸
X04n0223_p0655b02║佛及善知識，恒聞正法，是為三處，如經具言。我唯
X04n0223_p0655b03║知此菩薩無量福德寶藏解脫門者，明隨行寂用
X04n0223_p0655b04║無礙定門，能攝福智及以大慈大悲四攝，四無量
X04n0223_p0655b05║法皆在其內，是故號此長者名為寶髻，表此隨行
X04n0223_p0655b06║定門總為鬟攝法義。自餘如文。自具此一段是第
X04n0223_p0655b07║五離癡亂行，以禪波羅蜜為主，餘九為伴。約智門
X04n0223_p0655b08║中諸位同治，約位之中此位治世間出世間定亂
X04n0223_p0655b09║不自在障。如此長者十層樓閣，總攝十住、十行、十
X04n0223_p0655b10║迴向、十地、十一地及佛果，皆悉通收。以法界無依
X04n0223_p0655b11║無性禪為體故，皆以自體無依無住禪體中十波
X04n0223_p0655b12║羅蜜以為莊嚴。論主以頌釋曰：
X04n0223_p0655b13║無作自性禪園苑，普光明智為大宅，差別觀照嚴
X04n0223_p0655b14║樓閣，布施法食滿眾生。淨戒寶衣恒普著，精進慈
X04n0223_p0655b15║心為婇女，禪心善達世間智，五地通明菩薩住。寂
X04n0223_p0655b16║滅般若第六層，七層方便住生死，無功八層用自
X04n0223_p0655b17║在，九層一生法王居，第十層中佛果滿。如是次第
X04n0223_p0655b18║而修學，畢竟不居初中末，以此眾法利羣生，依正
X04n0223_p0655b19║二報於中得。
X04n0223_p0655b20║此略釋大況，廣意如文。意明一行中十行齊行，無
X04n0223_p0655b21║始無終，例皆如是。第二、推德昇進中，從如諸菩薩
X04n0223_p0655b22║摩訶薩已下，至辭退而去，有十行半經。於中約分
X04n0223_p0655b23║六門：一、推德令進；二、示善知識之方所，云南方；三、
X04n0223_p0655b24║示善知識之國土，名藤根；四、示善知識所居之城，
X04n0223_p0655c01║名普門；五、舉善知識名，號普眼；六、致敬辭去。隨文
X04n0223_p0655c02║釋義者，推德令善財昇進，如歎德中有八行經，如
X04n0223_p0655c03║文具明。國名藤根者，表善知識第六、般若深固，徹
X04n0223_p0655c04║眾生源故。如藤根深固，徹於大地，至水際故。取堅
X04n0223_p0655c05║實穿達義，以類智慧觀達世、出世法，皆徹源底故。
X04n0223_p0655c06║城名普門者，明以普眼徧知諸法，依法主立名。長
X04n0223_p0655c07║者名曰普眼者，智慧過人、天，名之為長者。世及出
X04n0223_p0655c08║世，無不徧知，名為普眼。已下勸令往詣，如文自具。
X04n0223_p0655c09║第六、藤根國普眼長者主善現行。
X04n0223_p0655c10║【經】爾時，善財童子於寶髻長者所聞此解脫已，深入
X04n0223_p0655c11║諸佛無量知見，安住菩薩無量勝行，了達菩薩無量
X04n0223_p0655c12║方便，希求菩薩無量法門，清淨菩薩無量信解，明利
X04n0223_p0655c13║菩薩無量諸根，成就菩薩無量欲樂，通達菩薩無量
X04n0223_p0655c14║行門，增長菩薩無量願力，建立菩薩無能勝幢，起菩
X04n0223_p0655c15║薩智，照菩薩法。漸次而行，至藤根國，推問求覓彼城
X04n0223_p0655c16║所在。雖歷艱難，不憚勞苦，但唯正念善知識教，願常
X04n0223_p0655c17║親近，承事供養，徧策諸根，離眾放逸。然後乃得見普
X04n0223_p0655c18║門城，百千聚落周帀圍遶，雉堞崇峻，衢路寬平。見彼
X04n0223_p0655c19║長者，往詣其所，於前頂禮，合掌而立，白言：聖者！我已
X04n0223_p0655c20║先發阿耨多羅三藐三菩提心，而未知菩薩云何學
X04n0223_p0655c21║菩薩行？云何修菩薩道？長者告言：善哉！善哉！善男子！
X04n0223_p0655c22║汝已能發阿耨多羅三藐三菩提心。善男子！我知一
X04n0223_p0655c23║切眾生諸病，風黃、痰熱、鬼魅、蠱毒，乃至水、火之所傷
X04n0223_p0655c24║害，如是一切所生諸疾，我悉能以方便救療。善男子！
X04n0223_p0656a01║十方眾生諸有病者，咸來我所，我皆療治，令其得差。
X04n0223_p0656a02║復以香湯沐浴其身，香華、纓絡、名衣、上服種種莊嚴，
X04n0223_p0656a03║施諸飲食及以財寶，悉令充足，無所乏短。然後各為
X04n0223_p0656a04║如應說法：為貪欲多者，教不淨觀；瞋恚多者，教慈悲
X04n0223_p0656a05║觀；愚癡多者，教其分別種種法相；等分行者，為其顯
X04n0223_p0656a06║示殊勝法門；為欲令其發菩提心，稱揚一切諸佛功
X04n0223_p0656a07║德；為欲令其起大悲意，顯示生死無量苦惱；為欲令
X04n0223_p0656a08║其增長功德，讚歎修習無量福智；為欲令其發大誓
X04n0223_p0656a09║願，稱讚調伏一切眾生；為欲令其修普賢行，說諸菩
X04n0223_p0656a10║薩於一切剎、一切劫住，修諸行網；為欲令其具佛相
X04n0223_p0656a11║好，稱揚讚歎檀波羅蜜；為欲令其得佛淨身，悉能徧
X04n0223_p0656a12║至一切處故，稱揚讚歎尸波羅蜜；為欲令其得佛清
X04n0223_p0656a13║淨不思議身，稱揚讚歎忍波羅蜜；為欲令其獲於如
X04n0223_p0656a14║來無能勝身，稱揚讚歎精進波羅蜜；為欲令其得於
X04n0223_p0656a15║清淨無與等身，稱揚讚歎禪波羅蜜；為欲令其顯現
X04n0223_p0656a16║如來清淨法身，稱揚讚歎般若波羅蜜；為欲令其現
X04n0223_p0656a17║佛世尊清淨色身，稱揚讚歎方便波羅蜜；為欲令其
X04n0223_p0656a18║為諸眾生住一切劫，稱揚讚歎願波羅蜜；為欲令其
X04n0223_p0656a19║現清淨身，悉過一切諸佛剎土，稱揚讚歎力波羅蜜；
X04n0223_p0656a20║為欲令其現清淨身，隨眾生心，悉使歡喜，稱揚讚歎
X04n0223_p0656a21║智波羅蜜；為欲令其獲於究竟淨妙之身，稱揚讚歎
X04n0223_p0656a22║永離一切諸不善法。如是施已，各令還去。善男子！我
X04n0223_p0656a23║又善知和合一切諸香要法，所謂：無等香、辛頭波羅
X04n0223_p0656a24║香、無勝香、覺悟香、阿盧那䟦底香、堅黑栴檀香、烏洛
X04n0223_p0656b01║迦栴檀香、沉水香、不動諸根香，如是等香，悉知調理
X04n0223_p0656b02║和合之法。又，善男子！我持此香以為供養，普見諸佛，
X04n0223_p0656b03║所願皆滿，所謂：救護一切眾生願、嚴淨一切佛剎願、
X04n0223_p0656b04║供養一切如來願。又，善男子！然此香時，一一香中出
X04n0223_p0656b05║無量香，徧至十方一切法界一切諸佛眾會道場，或
X04n0223_p0656b06║為香宮，或為香殿，如是香欄檻、香垣牆、香却敵、香戶
X04n0223_p0656b07║牖、香重閣、香半月、香蓋、香幢、香幡、香帳、香羅網、香形
X04n0223_p0656b08║像、香莊嚴具、香光明、香雲雨，處處充滿，以為莊嚴。善
X04n0223_p0656b09║男子！我唯知此令一切眾生普見諸佛歡喜法門。如
X04n0223_p0656b10║諸菩薩摩訶薩如大藥王，若見、若聞、若憶念、若同住、
X04n0223_p0656b11║若隨行往、若稱名號，皆獲利益，無空過者；若有眾生
X04n0223_p0656b12║暫得值遇，必令消滅一切煩惱，入於佛法，離諸苦蘊，
X04n0223_p0656b13║永息一切生死怖畏，到無所畏一切智處，摧壞一切
X04n0223_p0656b14║老死大山，安住平等寂滅之樂；而我云何能知、能說
X04n0223_p0656b15║彼功德行？善男子！於此南方，有一大城，名：多羅幢；彼
X04n0223_p0656b16║中有王，名：無厭足。汝詣彼問：菩薩云何學菩薩行、修
X04n0223_p0656b17║菩薩道？時，善財童子禮普眼足，遶無量帀，殷勤瞻仰，
X04n0223_p0656b18║辭退而去。
X04n0223_p0656b19║【論】第一、正入當位法門中，從爾時已下，至我唯知
X04n0223_p0656b20║此，令一切眾生普見諸佛歡喜門。於此段中，約分
X04n0223_p0656b21║為八門：一、正念善知識教，思惟昇進；二、往藤根國，
X04n0223_p0656b22║推問求覓普門城；三、在衢路見長者，正申所求；四、
X04n0223_p0656b23║長者授與善財所行之事。其所行事有四：一、善治
X04n0223_p0656b24║眾疾；二、善說對治諸根法門；三、善和合諸香供養，
X04n0223_p0656c01║普見諸佛；四、推德昇進。隨文釋義者，其城雉堞，崇
X04n0223_p0656c02║峻重堞。最高曰雉，雉重曰堞，城高曰崇，難昇曰峻。
X04n0223_p0656c03║明此善知識住第六行中，智慧無盡，重重尊高難
X04n0223_p0656c04║入故。衢路寬平者，三空智慧，蕩無涯際，世及出世，
X04n0223_p0656c05║智無不周。對治諸病者，世間四大不和病，以湯藥
X04n0223_p0656c06║治；如煩惱病，以五停心觀十波羅蜜治。善合諸香
X04n0223_p0656c07║者，以戒、定、慧、解脫、法身、智身香，隨根普熏，自佛出
X04n0223_p0656c08║現。如上之事，皆約事表法。有事有法，皆含世間、出
X04n0223_p0656c09║世間二義。如十住中第六正心住，以海幢比丘入
X04n0223_p0656c10║寂滅定，身出化雲，徧周饒益，表第六住中般若寂
X04n0223_p0656c11║用無礙門。今此十行位中第六般若，善現行中，舉
X04n0223_p0656c12║純用是寂，得成就寂靜身、語、意行如上。能療治眾
X04n0223_p0656c13║生病者，實有是行表法者，風病明想念多者，以數
X04n0223_p0656c14║息對治引令內止，方便令所緣心息順無作定，顯
X04n0223_p0656c15║智用神通利化一切。黃病表貪欲多者，對以不淨
X04n0223_p0656c16║觀。痰熱病者表愚癡多者，對以十二緣生觀。鬼魅
X04n0223_p0656c17║病者表取著妙相，不離魔業及天報神通，對以法
X04n0223_p0656c18║空觀。蠱毒者表一切有所得心，能生一切諸纏害
X04n0223_p0656c19║業。愛業喻水，瞋業喻火，如是等病皆能對治。如合
X04n0223_p0656c20║和諸香者，亦實有如是行表法者，即明智慧善說
X04n0223_p0656c21║教香，令熏淨諸惡執業故，隨諸惡業為臭，隨智慧
X04n0223_p0656c22║行為香。如辛頭波羅香，即明阿耨達池西面金牛
X04n0223_p0656c23║口中所出大河，流入信度國。波羅者此云岸也，明
X04n0223_p0656c24║此香出此河之岸上，表此第六善現行三空智慧
X04n0223_p0657a01║四辯無礙，如彼大池涌出四河，潤澤大地復成大
X04n0223_p0657a02║海，一切戒定慧解脫解脫知見五分法身香皆生
X04n0223_p0657a03║其中。若有眾生聞而入信，皆得度脫超昇彼岸。經
X04n0223_p0657a04║舉其一，餘三河准此知之。阿盧那䟦底香者，此云
X04n0223_p0657a05║香，赤色鮮明，表赤色是南方正色。又表離為虗無、
X04n0223_p0657a06║為日、為明、為心，以離法心故。離猶麗也，像此位三
X04n0223_p0657a07║空四辯無相智慧光明，麗於一切眾生心境，皆得
X04n0223_p0657a08║智慧解脫香故。烏洛迦栴檀香者，烏洛迦，蛇名；栴
X04n0223_p0657a09║檀者，香樹也。明此蛇最毒，常患毒熱，以身遶此香
X04n0223_p0657a10║樹，其毒氣便息。表若有眾生聞說心境俱空，本無
X04n0223_p0657a11║體相，無有處所，無一法可得之香，信而悟入，一切
X04n0223_p0657a12║煩惱毒熱自然清淨。餘香如名可解。如是八種智
X04n0223_p0657a13║慧香，熏諸眾生邪見識種，令依八正道行，入如來
X04n0223_p0657a14║智慧香故。善男子！我唯知此令一切眾生普見諸
X04n0223_p0657a15║佛歡喜門，明如上對治諸法智慧，開發諸佛智慧
X04n0223_p0657a16║方便，皆令眾生入佛智慧，皆歡喜故。已下明推德
X04n0223_p0657a17║昇進，此名第六善現行中善知識，以般若波羅蜜
X04n0223_p0657a18║為主，餘九為伴。若約智門中，諸位同治；若約位門
X04n0223_p0657a19║中，治隨行寂，用不自在障，令隨行成就寂靜，身、語、
X04n0223_p0657a20║意行純清淨故。第二推德昇進分中，從如諸菩薩
X04n0223_p0657a21║已下至辭退而去，有九行半經，約分四門：一、推德
X04n0223_p0657a22║昇進；二、示善知識所居方所及所居之城，名多羅
X04n0223_p0657a23║幢；三、舉其王，名無厭足；四、敬禮辭去。城名多羅幢
X04n0223_p0657a24║者，此云明淨，約化主立名。以第七無著行中，以出
X04n0223_p0657b01║世間明淨智慧，善入世間，作慈悲主，善知諸根，化
X04n0223_p0657b02║身同事，不妄接生故。王名無厭足者，利生無厭故，
X04n0223_p0657b03║因行成名。餘如文自具。
X04n0223_p0657b04║第七多羅幢城無厭足王，主無著行。
X04n0223_p0657b05║【經】爾時，善財童子憶念思惟善知識教，念善知識能
X04n0223_p0657b06║攝受我，能守護我，令我於阿耨多羅三藐三菩提無
X04n0223_p0657b07║有退轉。如是思惟，生歡喜心、淨信心、廣大心、怡暢心、
X04n0223_p0657b08║踊躍心、欣慶心、勝妙心、寂靜心、莊嚴心、無著心、無礙
X04n0223_p0657b09║心、平等心、自在心、住法心、徧往佛剎心、見佛莊嚴心、
X04n0223_p0657b10║不捨十力心。漸次遊行，經歷國土、村邑、聚落，至多羅
X04n0223_p0657b11║幢城，問無厭足王所在之處。諸人答言：此王今者在
X04n0223_p0657b12║於正殿，坐師子座，宣布法化，調御眾生，可治者治，可
X04n0223_p0657b13║攝者攝，罰其罪惡，決其諍訟，撫其孤弱，皆令永斷殺、
X04n0223_p0657b14║盜、邪婬，亦令禁止妄言、兩舌、惡口、綺語，又使遠離貪、
X04n0223_p0657b15║瞋、邪見。時善財童子依眾人語，尋即往詣。遙見彼王
X04n0223_p0657b16║坐那羅延金剛之座，阿僧祇寶以為其足，無量寶像
X04n0223_p0657b17║以為莊嚴，金繩為網彌覆其上，如意摩尼以為寶冠
X04n0223_p0657b18║莊嚴其首，閻浮檀金以為半月莊嚴其額，帝青摩尼
X04n0223_p0657b19║以為耳璫相對垂下，無價摩尼以為纓絡莊嚴其頸，
X04n0223_p0657b20║天妙摩尼以為印釧莊嚴其臂，閻浮檀金以為其蓋，
X04n0223_p0657b21║眾寶間錯以為輪輻，大瑠璃寶以為其竿，光味摩尼
X04n0223_p0657b22║以為其臍，雜寶為鈴，恒出妙音，放大光明，周徧十方，
X04n0223_p0657b23║如是寶蓋而覆其上。阿那羅王有大力勢，能伏他眾，
X04n0223_p0657b24║無能與敵，以離垢繒而繫其頂，十千大臣前後圍遶，
X04n0223_p0657c01║共理王事。其前復有十萬猛卒，形貌醜惡，衣服褊陋，
X04n0223_p0657c02║執持器仗，攘臂瞋目，眾生見者無不恐怖。無量眾生
X04n0223_p0657c03║犯王教敕，或盜他物，或害他命，或侵他妻，或生邪見，
X04n0223_p0657c04║或起瞋恨，或懷貪嫉，作如是等種種惡業，身被五縛，
X04n0223_p0657c05║將詣王所，隨其所犯而治罰之，或斷手足，或截耳鼻，
X04n0223_p0657c06║或挑其目，或斬其首，或剝其皮，或解其體，或以湯煑，
X04n0223_p0657c07║或以火焚，或驅上高山推令墮落，有如是等無量楚
X04n0223_p0657c08║毒，發聲號叫，譬如眾合大地獄中。善財見已，作如是
X04n0223_p0657c09║念：我為利益一切眾生，求菩薩行，修菩薩道。今者，此
X04n0223_p0657c10║王滅諸善法，作大罪業，逼惱眾生，乃至斷命，曾不顧
X04n0223_p0657c11║懼未來惡道。云何於此而欲求法，發大悲心，救護眾
X04n0223_p0657c12║生？作是念時，空中有天而告之言：善男子！汝當憶念
X04n0223_p0657c13║普眼長者善知識教。善財仰視而白之曰：我常憶念，
X04n0223_p0657c14║初不敢忘。天曰：善男子！汝莫厭離善知識語，善知識
X04n0223_p0657c15║者能引導汝至無險難安隱之處。善男子！菩薩善巧
X04n0223_p0657c16║方便智不可思議，攝受眾生智不可思議，護念眾生
X04n0223_p0657c17║智不可思議，成熟眾生智不可思議，守護眾生智不
X04n0223_p0657c18║可思議，度脫眾生智不可思議，調伏眾生智不可思
X04n0223_p0657c19║議。時，善財童子聞此語已，即詣王所，頂禮其足，白言：
X04n0223_p0657c20║聖者！我已先發阿耨多羅三藐三菩提心，而未知菩
X04n0223_p0657c21║薩云何學菩薩行？云何修菩薩道？我聞聖者善能教
X04n0223_p0657c22║誨，願為我說！時，阿那羅王理王事已，執善財手，將入
X04n0223_p0657c23║宮中，命之同坐，告言：善男子！汝應觀我所住宮殿。善
X04n0223_p0657c24║財如語，即徧觀察，見其宮殿廣大無比，皆以妙寶之
X04n0223_p0658a01║所合成，七寶為牆周帀圍遶，百千眾寶以為樓閣，種
X04n0223_p0658a02║種莊嚴悉皆妙好，不思議摩尼寶網羅覆其上，十億
X04n0223_p0658a03║侍女端正殊絕，威儀進止皆悉可觀，凡所施為無非
X04n0223_p0658a04║巧妙，先起後臥，耎意承旨。時，阿那羅王告善財言：善
X04n0223_p0658a05║男子！於意云何？我若實作如是惡業，云何而得如是
X04n0223_p0658a06║果報、如是色身、如是眷屬、如是富贍、如是自在？善男
X04n0223_p0658a07║子！我得菩薩如幻解脫。善男子！我此國土所有眾生，
X04n0223_p0658a08║多行殺、盜乃至邪見，作餘方便，不能令其捨離惡業。
X04n0223_p0658a09║善男子！我為調伏彼眾生故，化作惡人，造諸罪業，受
X04n0223_p0658a10║種種苦；令其一切作惡眾生見是事已，心生惶怖，心
X04n0223_p0658a11║生厭離，心生怯弱，斷其所作一切惡業，發阿耨多羅
X04n0223_p0658a12║三藐三菩提意。善男子！我以如是巧方便故，令諸眾
X04n0223_p0658a13║生捨十惡業，住十善道，究竟快樂，究竟安隱，究竟住
X04n0223_p0658a14║於一切智地。善男子！我身、語、意未曾惱害於一眾生。
X04n0223_p0658a15║善男子！如我心者，寧於未來受無間苦，終不發生一
X04n0223_p0658a16║念之意與一蚊、一蟻而作苦事，況復人耶？人是福田，
X04n0223_p0658a17║能生一切諸善法故。善男子！我唯得此如幻解脫。如
X04n0223_p0658a18║諸菩薩摩訶薩得無生忍，知諸有趣悉皆如幻，菩薩
X04n0223_p0658a19║諸行悉皆如化，一切世間悉皆如影，一切諸法悉皆
X04n0223_p0658a20║如夢，入真實相無礙法門，修行帝網一切諸行，以無
X04n0223_p0658a21║礙智行於境界，普入一切平等三昧，於陀羅尼已得
X04n0223_p0658a22║自在；而我云何能知、能說彼功德行？善男子！於此南
X04n0223_p0658a23║方，有城名：妙光，王名：大光。汝詣彼問：菩薩云何學菩
X04n0223_p0658a24║薩行、修菩薩道？時，善財童子頂禮王足，遶無數帀，辭
X04n0223_p0658b01║退而去。
X04n0223_p0658b02║【論】第一、正入當位門中。從爾時，善財童子已下，至
X04n0223_p0658b03║我唯得此如幻解脫，此一段經，約分十四門：一、正
X04n0223_p0658b04║念善知識昇進；二、往多羅城；三、問眾人：其王所在；
X04n0223_p0658b05║四、眾人答言：今在正殿；五、善財往詣，遙見彼王處
X04n0223_p0658b06║那羅延金剛之座；六、見王報嚴身殿，皆是眾寶；七、
X04n0223_p0658b07║見王苦具罰惡，痛切難當；八、善財心生疑惑；九、空
X04n0223_p0658b08║中天告用善知識言，令除疑惑；十、善財疑除，往詣
X04n0223_p0658b09║王所頂禮，正申所求；十一、其王執善財手，將入宮
X04n0223_p0658b10║中，令觀報境；十二、其王舉如幻解脫門，化現其身，
X04n0223_p0658b11║自作惡業，受種種苦，令實眾生心生惶怖，起諸善
X04n0223_p0658b12║根，發菩提心；十三、其王自申所行，常於身、口、意，乃
X04n0223_p0658b13║至一蚊、一蟻，不生苦害之心，況復人耶？十四、推德
X04n0223_p0658b14║昇進。阿那羅王者，此云無厭足也。如十住第七住
X04n0223_p0658b15║慈悲位，以休捨優婆夷表之。此十行第七慈悲行，
X04n0223_p0658b16║以無厭足王表之，以明治惡人之行，自化作惡自
X04n0223_p0658b17║苦治之，令實眾生厭世修德成菩提道。第七迴向，
X04n0223_p0658b18║以觀世音主之。第七遠行地中，以夜天名開敷樹
X04n0223_p0658b19║華主之。如是皆是隨位成就慈悲之別名。自餘如
X04n0223_p0658b20║經具明。此是第七無著行善知識，以方便波羅蜜
X04n0223_p0658b21║為主，餘九為伴。約智門中諸位通治，約位門中以
X04n0223_p0658b22║治處生死中染淨二行不自在，令得住生死中大
X04n0223_p0658b23║智大悲得自在故。第二推德昇進中，從諸菩薩已
X04n0223_p0658b24║下至辭退而去，有八行半。經約分四門：一推德昇
X04n0223_p0658c01║進，二示善知識方處及所居之城名為妙光，三舉
X04n0223_p0658c02║善知識王名大光，四頂禮辭去。經云城名妙光者，
X04n0223_p0658c03║此同第八住第八地無功智慧妙用，是本位之中
X04n0223_p0658c04║差別智滿。王名大光者，名根本智。自餘如文自具。
X04n0223_p0658c05║
X04n0223_p0658c06║大方廣佛新華嚴經合論卷第九十八
X04n0223_p0658c07║
X04n0223_p0658c08║音切
X04n0223_p0658c09║雉（直爾切。）堞（徒協切。）蚊（無分切。）蟻（禺紀切。）𨞬（直連切。）攘（如羊切。）