X04n0223_p0658c10║
X04n0223_p0658c11║
X04n0223_p0658c12║
X04n0223_p0658c13║大方廣佛新華嚴經合論卷第九十九
X04n0223_p0658c14║唐于闐國三藏沙門實叉難陀譯經
X04n0223_p0658c15║唐太原方山長者李通玄造論
X04n0223_p0658c16║唐福州開元寺沙門志寧釐經合論
X04n0223_p0658c17║入法界品第三十九之十二
X04n0223_p0658c18║【論】第八、妙光城大光王主難得行。
X04n0223_p0658c19║【經】爾時，善財童子一心正念彼王所得幻智法門，思
X04n0223_p0658c20║惟彼王如幻解脫，觀察彼王如幻法性，發如幻願，淨
X04n0223_p0658c21║如幻法，普於一切如幻三世起於種種如幻變化。如
X04n0223_p0658c22║是思惟，漸次遊行，或至人間城邑、聚落，或經曠野、巖
X04n0223_p0658c23║谷、險難，無有疲懈，未曾休息。然後乃至妙光大城，而
X04n0223_p0658c24║問人言：妙光大城在於何所？人咸報言：妙光城者，今
X04n0223_p0659a01║此城是，是大光王之所住處。時，善財童子歡喜踊躍，
X04n0223_p0659a02║作如是念：我善知識在此城中，我今必當親得奉見，
X04n0223_p0659a03║聞諸菩薩所行之行，聞諸菩薩出要之門，聞諸菩薩
X04n0223_p0659a04║所證之法，聞諸菩薩不思議功德，聞諸菩薩不思議
X04n0223_p0659a05║自在，聞諸菩薩不思議平等，聞諸菩薩不思議勇猛，
X04n0223_p0659a06║聞諸菩薩不思議境界廣大清淨。作是念已，入妙光
X04n0223_p0659a07║城。見此大城，以金、銀、瑠璃、頗棃、真珠、硨磲、瑪瑙七寶
X04n0223_p0659a08║所成，七寶深壍七重圍遶，八功德水盈滿其中，底布
X04n0223_p0659a09║金沙，優鉢羅華、波頭摩華、拘物頭華、芬陀利華徧布
X04n0223_p0659a10║其上，寶多羅樹七重行列，七種金剛以為其垣，各各
X04n0223_p0659a11║圍遶，所謂：師子光明金剛垣、無能超勝金剛垣、不可
X04n0223_p0659a12║沮壞金剛垣、不可毀缺金剛垣、堅固無礙金剛垣、勝
X04n0223_p0659a13║妙網藏金剛垣、離塵清淨金剛垣，悉以無數摩尼妙
X04n0223_p0659a14║寶間錯莊嚴，種種眾寶而為埤堄。其城縱廣一十由
X04n0223_p0659a15║旬，周迴八方，面開八門，皆以七寶周徧嚴飾，毗瑠璃
X04n0223_p0659a16║寶以為其地，種種莊嚴甚可愛樂。其城之內十億衢
X04n0223_p0659a17║道，一一道間皆有無量萬億眾生於中止住。有無數
X04n0223_p0659a18║閻浮檀金樓閣，毗瑠璃摩尼網羅覆其上；無數銀樓
X04n0223_p0659a19║閣，赤真珠摩尼網羅覆其上；無數毗瑠璃樓閣，妙藏
X04n0223_p0659a20║摩尼網羅覆其上；無數頗棃樓閣，無垢藏摩尼王網
X04n0223_p0659a21║羅覆其上；無數光照世間摩尼寶樓閣，日藏摩尼王
X04n0223_p0659a22║網羅覆其上；無數帝青摩尼寶樓閣，妙光摩尼王網
X04n0223_p0659a23║羅覆其上；無數眾生海摩尼王樓閣，𦦨光明摩尼王
X04n0223_p0659a24║網羅覆其上；無數金剛寶樓閣，無能勝幢摩尼王網
X04n0223_p0659b01║羅覆其上；無數黑栴檀樓閣，天曼陀羅華網羅覆其
X04n0223_p0659b02║上；無數無等香王樓閣，種種華網羅覆其上。其城復
X04n0223_p0659b03║有無數摩尼網、無數寶鈴網、無數天香網、無數天華
X04n0223_p0659b04║網、無數寶形像網、無數寶衣帳、無數寶蓋帳、無數寶
X04n0223_p0659b05║樓閣帳、無數寶華鬘帳之所彌覆，處處建立寶蓋、幢
X04n0223_p0659b06║幡。當此城中，有一樓閣，名：正法藏，阿僧祇寶以為莊
X04n0223_p0659b07║嚴，光明赫弈，最勝無比，眾生見者心無厭足；彼大光
X04n0223_p0659b08║王常處其中。爾時，善財童子於此一切珍寶妙物，乃
X04n0223_p0659b09║至男女六塵境界，皆無愛著，但正思惟究竟之法，一
X04n0223_p0659b10║心願樂見善知識。漸次遊行，見大光王去於所住樓
X04n0223_p0659b11║閣不遠四衢道中，坐如意摩尼寶蓮華藏廣大莊嚴
X04n0223_p0659b12║師子之座，紺瑠璃寶以為其足，金繒為帳，眾寶為網，
X04n0223_p0659b13║上妙天衣以為茵蓐。其王於上結跏趺坐，二十八種
X04n0223_p0659b14║大人之相、八十隨好而以嚴身；如真金山，光色熾盛；
X04n0223_p0659b15║如淨空日，威光赫弈；如盛滿月，見者清涼；如梵天王，
X04n0223_p0659b16║處於梵眾；亦如大海，功德法寶無有邊際；亦如雪山，
X04n0223_p0659b17║相好樹林以為嚴飾；亦如大雲，能震法雷，啟悟羣品；
X04n0223_p0659b18║亦如虗空，顯現種種法門星像；如須彌山，四色普現
X04n0223_p0659b19║眾生心海；亦如寶洲，種種智寶充滿其中。於王座前，
X04n0223_p0659b20║有金、銀、瑠璃、摩尼、真珠、珊瑚、琥珀、珂貝、璧玉諸珍寶
X04n0223_p0659b21║聚，衣服、纓絡及諸飲食無量無邊種種充滿。復見無
X04n0223_p0659b22║量百千萬億上妙寶車、百千萬億諸天妓樂、百千萬
X04n0223_p0659b23║億天諸妙香、百千萬億病緣湯藥資生之具，如是一
X04n0223_p0659b24║切悉皆珍好。無量乳牛，蹄角金色；無量千億端正女
X04n0223_p0659c01║人，上妙栴檀以塗其體；天衣、纓絡種種莊嚴，六十四
X04n0223_p0659c02║能靡不該練；世情禮則悉皆善解，隨眾生心而以給
X04n0223_p0659c03║施。城邑、聚落、四衢道側，悉置一切資生之具；一一道
X04n0223_p0659c04║傍皆有二十億菩薩，以此諸物給施眾生。為欲普攝
X04n0223_p0659c05║眾生故，為令眾生歡喜故，為令眾生踊躍故，為令眾
X04n0223_p0659c06║生心淨故，為令眾生清涼故，為滅眾生煩惱故，為令
X04n0223_p0659c07║眾生知一切義理故，為令眾生入一切智道故，為令
X04n0223_p0659c08║眾生捨怨敵心故，為令眾生離身、語惡故，為令眾生
X04n0223_p0659c09║拔諸邪見故，為令眾生淨諸業道故。時，善財童子五
X04n0223_p0659c10║體投地，頂禮其足，恭敬右遶，經無量帀，合掌而住，白
X04n0223_p0659c11║言：聖者！我已先發阿耨多羅三藐三菩提心，而未知
X04n0223_p0659c12║菩薩云何學菩薩行？云何修菩薩道？我聞聖者善能
X04n0223_p0659c13║誘誨，願為我說！時，王告言：善男子！我淨修菩薩大慈
X04n0223_p0659c14║幢行，我滿足菩薩大慈幢行。善男子！我於無量百千
X04n0223_p0659c15║萬億乃至不可說不可說佛所，問難此法，思惟觀察，
X04n0223_p0659c16║修習莊嚴。善男子！我以此法為王，以此法教敕，以此
X04n0223_p0659c17║法攝受，以此法隨逐世間，以此法引導眾生，以此法
X04n0223_p0659c18║令眾生修行，以此法令眾生趣入，以此法與眾生方
X04n0223_p0659c19║便，以此法令眾生熏習，以此法令眾生起行，以此法
X04n0223_p0659c20║令眾生安住思惟諸法自性，以此法令眾生安住慈
X04n0223_p0659c21║心，以慈為主，具足慈力；如是，令住利益心、安樂心、哀
X04n0223_p0659c22║愍心、攝受心、守護眾生不捨離心、㧞眾生苦無休息
X04n0223_p0659c23║心。我以此法令一切眾生畢竟快樂，恒自悅豫，身無
X04n0223_p0659c24║諸苦，心得清涼，斷生死愛，樂正法樂，滌煩惱垢，破惡
X04n0223_p0660a01║業障，絕生死流，入真法海，斷諸有趣，求一切智，淨諸
X04n0223_p0660a02║心海，生不壞信。善男子！我已住此大慈幢行，能以正
X04n0223_p0660a03║法教化世間。善男子！我國土中一切眾生，皆於我所
X04n0223_p0660a04║無有恐怖。善男子！若有眾生貧窮困乏，來至我所而
X04n0223_p0660a05║有求索，我開庫藏，恣其所取而語之言：莫造諸惡，莫
X04n0223_p0660a06║害眾生，莫起諸見，莫生執著。汝等貧乏，若有所須，當
X04n0223_p0660a07║來我所及四衢道，一切諸物種種具足，隨意而取，勿
X04n0223_p0660a08║生疑難。善男子！此妙光城所住眾生，皆是菩薩發大
X04n0223_p0660a09║乘意，隨心所欲，所見不同。或見此城其量狹小，或見
X04n0223_p0660a10║此城其量廣大，或見土沙以為其地，或見眾寶而以
X04n0223_p0660a11║莊嚴，或見聚土以為垣牆，或見寶牆周帀圍遶，或見
X04n0223_p0660a12║其地多諸瓦石高下不平，或見無量大摩尼寶間錯
X04n0223_p0660a13║莊嚴平垣如掌，或見屋宅土木所成，或見殿堂及諸
X04n0223_p0660a14║樓閣、階墀、窻闥、軒檻、戶牖，如是一切無非妙寶。善男
X04n0223_p0660a15║子！若有眾生其心清淨，曾種善根供養諸佛，發心趣
X04n0223_p0660a16║向一切智道，以一切智為究竟處，及我昔時修菩薩
X04n0223_p0660a17║行曾所攝受，則見此城眾寶嚴淨，餘皆見穢。善男子！
X04n0223_p0660a18║此國土中一切眾生，五濁世時樂作諸惡，我心哀愍
X04n0223_p0660a19║而欲救護，入於菩薩大慈為首隨順世間三昧之門。
X04n0223_p0660a20║入此三昧時，彼諸眾生所有怖畏心、惱害心、怨敵心、
X04n0223_p0660a21║諍論心，如是諸心悉自消滅。何以故？入於菩薩大慈
X04n0223_p0660a22║為首順世三昧，法如是故。善男子！且待須臾，自當現
X04n0223_p0660a23║見。時，大光王即入此定。其城內外六種震動，諸寶地、
X04n0223_p0660a24║寶牆、寶堂、寶殿、臺觀、樓閣、階砌、戶牗，如是一切咸出
X04n0223_p0660b01║妙音，悉向於王曲躬敬禮。妙光城內所有居人，靡不
X04n0223_p0660b02║同時歡喜踊躍，俱向王所舉身投地。村營、城邑一切
X04n0223_p0660b03║人眾，咸來見王，歡喜敬禮。近王所住，鳥獸之屬互相
X04n0223_p0660b04║瞻視，起慈悲心，咸向王前恭敬禮拜。一切山原及諸
X04n0223_p0660b05║草樹，莫不迴轉向王敬禮。陂池、泉井及以河海，悉皆
X04n0223_p0660b06║騰溢，流注王前。十千龍王起大香雲，激電震雷，注微
X04n0223_p0660b07║細雨。有十千天王，所謂：忉利天王、夜摩天王、兜率陀
X04n0223_p0660b08║天王、善變化天王、他化自在天王，如是等而為上首，
X04n0223_p0660b09║於虗空中作眾妓樂。無數天女歌詠讚歎，雨無數華
X04n0223_p0660b10║雲、無數香雲、無數寶鬘雲、無數寶衣雲、無數寶蓋雲、
X04n0223_p0660b11║無數寶幢雲、無數寶幡雲，於虗空中而為莊嚴，供養
X04n0223_p0660b12║其王。伊羅婆拏大象王，以自在力，於虗空中敷布無
X04n0223_p0660b13║數大寶蓮華，垂無數寶纓絡、無數寶繒帶、無數寶鬘、
X04n0223_p0660b14║無數寶嚴具、無數寶華、無數寶香，種種奇妙以為嚴
X04n0223_p0660b15║飾，無數婇女種種歌讚。閻浮提內，復有無量百千萬
X04n0223_p0660b16║億諸羅剎王、諸夜叉王、鳩槃荼王、毗舍闍王，或住大
X04n0223_p0660b17║海，或居陸地，飲血噉肉，殘害眾生；皆起慈心，願行利
X04n0223_p0660b18║益，明識後世，不造諸惡，恭敬合掌，頂禮於王。如閻浮
X04n0223_p0660b19║提，餘三天下，乃至三千大千世界，乃至十方百千萬
X04n0223_p0660b20║億那由他世界中，所有一切毒惡眾生，悉亦如是。時，
X04n0223_p0660b21║大光王從三昧起，告善財言：善男子！我唯知此菩薩
X04n0223_p0660b22║大慈為首隨順世間三昧門。如諸菩薩摩訶薩為高
X04n0223_p0660b23║蓋，慈心普蔭諸眾生故；為修行，下、中、上行悉等行故；
X04n0223_p0660b24║為大地，能以慈心任持一切諸眾生故；為滿月，福德
X04n0223_p0660c01║光明於世間中平等現故；為淨日，以智光明照耀一
X04n0223_p0660c02║切所知境故；為明燈，能破一切眾生心中諸黑闇故；
X04n0223_p0660c03║為水清珠，能清一切眾生心中諂誑濁故；為如意寶，
X04n0223_p0660c04║悉能滿足一切眾生心所願故；為大風，速令眾生修
X04n0223_p0660c05║習三昧入一切智大城中故。而我云何能知其行，能
X04n0223_p0660c06║說其德，能稱量彼福德大山，能瞻仰彼功德眾星，能
X04n0223_p0660c07║觀察彼大願風輪，能趣入彼甚深法門，能顯示彼莊
X04n0223_p0660c08║嚴大海，能闡明彼普賢行門，能開示彼諸三昧窟，能
X04n0223_p0660c09║讚歎彼大慈悲雲？善男子！於此南方，有一王都，名曰：
X04n0223_p0660c10║安住；有優婆夷，名曰：不動。汝詣彼問：菩薩云何學菩
X04n0223_p0660c11║薩行、修菩薩道？時，善財童子頂禮王足，遶無數帀，殷
X04n0223_p0660c12║勤瞻仰，辭退而去。
X04n0223_p0660c13║【論】第一、正入當位法門中，從爾時，善財童子已下，
X04n0223_p0660c14║至我唯知此菩薩大慈為首隨順世間三昧門。於
X04n0223_p0660c15║此一段經，約分為十五門：一、念善知識教，思惟昇
X04n0223_p0660c16║進；二、漸次遊行人間城邑；三、然後乃至妙光大城；
X04n0223_p0660c17║四、問人求覓所居，人咸報言：今此城是；五、善財得
X04n0223_p0660c18║聞城所居住處，歡喜踊躍；六、明善財入妙光大城，
X04n0223_p0660c19║所見依果報境，眾寶莊嚴；七、明善財見如上妙境，
X04n0223_p0660c20║及男女諸六塵境界，皆無愛著，但一心思惟究竟
X04n0223_p0660c21║之法；八、漸次遊行，見大光王所住之處；九、見王依、
X04n0223_p0660c22║正二報，身座莊嚴；十、善財五體投地，頂禮其足；十
X04n0223_p0660c23║一、正申所求；十二、王告善財所行之行，名菩薩大
X04n0223_p0660c24║慈幢行；十三、妙光城隨心所見，淨穢不同；十四、王
X04n0223_p0661a01║入大慈為首隨順世間三昧門時，所有報嚴寶地
X04n0223_p0661a02║宮殿，皆六震動，樹林低首，泉涌歸王，萬姓、天、人、龍、
X04n0223_p0661a03║神恭敬，夜叉、羅剎咸起慈心，八部諸王無不頂敬，
X04n0223_p0661a04║皆生歡喜，發起善根。以此大慈為首三昧之力，法
X04n0223_p0661a05║如是故。十五、推德令善財昇進。隨文釋義者，漸次
X04n0223_p0661a06║遊行，或至人間城邑、聚落、曠野、巖谷，然後乃至妙
X04n0223_p0661a07║光大城者，明周巡觀照，治前位中智劣大悲，不圓
X04n0223_p0661a08║滿習治，令智悲均平，智悲自在，方至第八無功妙
X04n0223_p0661a09║用之行城故。問眾人言：妙光城今在何處者，明以
X04n0223_p0661a10║觀照之力，智悲齊等，猶不自識，是故須問舊住之
X04n0223_p0661a11║人，表無功之位智悲難會。眾人咸報言妙光城者，
X04n0223_p0661a12║今此城是。是大光王之所住處者，明善財契會智
X04n0223_p0661a13║悲自在如王之門。善財歡喜者，入法樂也。作如是
X04n0223_p0661a14║念已下，自念必當更聞勝法菩薩所行。作如是十
X04n0223_p0661a15║種念已入妙光城，明以前第七行中修世間慈悲
X04n0223_p0661a16║之行，入第八無功智之城，名入妙光城，為明達智
X04n0223_p0661a17║朗然。大慈增廣已下，入城所見寶嚴地樹宮閣臺
X04n0223_p0661a18║觀池沼等，皆明入此行門約智悲報生一不虗來，
X04n0223_p0661a19║皆以慈宮智殿、悲觀樓、種種智閣、法性行華、七菩
X04n0223_p0661a20║提壍、八正道水、隨菩提行樹，防護一切眾生身口
X04n0223_p0661a21║意業以為垣牆。一如十迴向初配當埤堄者，是垣
X04n0223_p0661a22║上傾看之孔也。皆以寶嚴此七重，以七菩提行之
X04n0223_p0661a23║所報成。舉七數倣此。其城縱廣一十由旬。由旬者，
X04n0223_p0661a24║若約佛本行集經第十二云：以七微塵成一窻牖
X04n0223_p0661b01║塵，七窻牖塵成一兔毫頭塵，七兔毫頭塵成一羊
X04n0223_p0661b02║毛頭塵，七羊毛頭塵成一牛毛頭塵，七牛毛頭塵
X04n0223_p0661b03║成一蟣，七蟣成一虱，七虱成一芥子，七芥子成一
X04n0223_p0661b04║大麥，七大麥成一指節，七指節成半尺，二半尺成
X04n0223_p0661b05║一肘，四肘成一弓，五弓成一丈，二十丈名一息，八
X04n0223_p0661b06║十息成一俱盧舍，八俱盧舍成一由旬。計此方尺
X04n0223_p0661b07║量二里餘，八十步當一俱盧舍，八俱盧舍為一由
X04n0223_p0661b08║旬，一由旬合有一十七里。其城一十由旬者，合東
X04n0223_p0661b09║西南北一百七十里。若准其城內有十億衢道，一
X04n0223_p0661b10║一道間皆有無量萬億眾生於中止住者，即非是
X04n0223_p0661b11║此世間小由旬量之所能容，即是以根本智為大
X04n0223_p0661b12║城，一即十，故體用徹也。差別智為衢道，十智之中，
X04n0223_p0661b13║一中有一億同別之用，乃至無盡。八正道為八門，
X04n0223_p0661b14║四八三十二，明十波羅蜜、七覺分、八正道分，共為
X04n0223_p0661b15║進修十住、十行、十迴向，和合圓融智悲二行，令使
X04n0223_p0661b16║自在，號根本智曰大光之王。隨諸眾生根品上中
X04n0223_p0661b17║下見，名妙光大城，廣狹不同，淨穢差別。所有眾寶
X04n0223_p0661b18║莊嚴城及地樹宮殿，總約智悲報生，如文自具。此
X04n0223_p0661b19║城有一樓閣，名正法藏，大光王常處其中者，此是
X04n0223_p0661b20║差別智之報境，根本智自在王常處其中。善財見
X04n0223_p0661b21║大光王去所住樓閣不遠。於四衢道中，坐如意摩
X04n0223_p0661b22║尼寶蓮華藏廣大莊嚴師子之座者，此明四智、四
X04n0223_p0661b23║無量、四攝法，引接眾生為四衢。以南北東西通過
X04n0223_p0661b24║大道，名為四衢。此一四衢攝多道路，乃至百千，總
X04n0223_p0661c01║以此一四衢收故。以隨意接生，皆令無垢，故以如
X04n0223_p0661c02║意離垢寶以為其座。以行無染，故號蓮華。瑠璃為
X04n0223_p0661c03║座足者，明智隨萬行，明淨無障。金繒為帳，表智隨
X04n0223_p0661c04║慈，含育眾生。寶網，以約妙說，教網報生也。天衣以
X04n0223_p0661c05║為茵蓐者，以智無依為座體。茵蓐者，有文綵蓐也。
X04n0223_p0661c06║以智無依，具足四無礙辯之文章，引接眾生故。其
X04n0223_p0661c07║王於上結跏趺坐者，智悲二業，交徹自在。二十八
X04n0223_p0661c08║種大人之相者，明此十住、十行二位，智悲已修，猶
X04n0223_p0661c09║有十迴向未滿。以此未具三十二相，明以三賢位
X04n0223_p0661c10║極，方成轉輪王之三十二相故。此約智境不動念，
X04n0223_p0661c11║而和會諸位同異總別之義也。必不得作如情延
X04n0223_p0661c12║促量也，即全虧經意。設此經教金輪王，即如隨好
X04n0223_p0661c13║光明功德品中所說金網轉輪王。此轉輪王，於百
X04n0223_p0661c14║千億那由他佛剎微塵數世界中，教化眾生。此王
X04n0223_p0661c15║放摩尼髻中清淨光明，若有眾生遇斯光者，皆得
X04n0223_p0661c16║菩薩十地位，成無量智慧光明，得十種清淨眼、十
X04n0223_p0661c17║種清淨意。八十隨好者，以隨好上界梵天王，同得
X04n0223_p0661c18║是世間好故，非同三賢位滿三十二相、八十種好。
X04n0223_p0661c19║如頂生王等，是轉輪王，以凌帝釋，便失神通，仍居
X04n0223_p0661c20║退墜。此是三乘中一四天下小金輪王也。亦有三
X04n0223_p0661c21║十二相、八十種好，皆具福相，就中不同。如此十行
X04n0223_p0661c22║中大光王，是人王，攝化境界，周滿十方百千萬億
X04n0223_p0661c23║那由他世界，悉皆化現，普資引接故。如三乘中金
X04n0223_p0661c24║輪王，但化四天下人，不及諸天。此十行中第八難
X04n0223_p0662a01║得行，為人王，攝化十方無邊境界，及上界天王，人
X04n0223_p0662a02║天六道，無不徧攝故，以得佛智故。已下歎王福智
X04n0223_p0662a03║二業，如文具明。經云亦如虗空顯現種種法門星
X04n0223_p0662a04║象者，明主方神以方隅成法，即八卦九宮是也。上
X04n0223_p0662a05║方乾象，其中二十八宿及十二時支干及日月五
X04n0223_p0662a06║星諸列宿等，皆有法則。其世人王法之以施德，令
X04n0223_p0662a07║佛以取之，用表說法。自餘如文自具。其王座前種
X04n0223_p0662a08║種珍寶周滿衢路者，是王所施之物，如經廣明。其
X04n0223_p0662a09║王身如金山者，應真色也。以淨智內明行慈祐物
X04n0223_p0662a10║之所感也。端正女人皆具六十四能，未詳。我淨修
X04n0223_p0662a11║菩薩大慈幢行者，明從十行之初至第六行，修行
X04n0223_p0662a12║出世智慧之門。從第七行至此第八行，前修處世
X04n0223_p0662a13║慈悲起智之行。至此第八行，處世無功用智現前，
X04n0223_p0662a14║常以大慈悲為首，智隨破惑，名之為幢。從此已去
X04n0223_p0662a15║至於第十行中，徧行外道，以大慈悲行乃至九十
X04n0223_p0662a16║六種外道身，我皆為之接諸邪見，是一終行滿。故
X04n0223_p0662a17║淨名經云：彼外道六師所墮，汝亦隨墮，乃可取食。
X04n0223_p0662a18║王言我於無量百千佛所問難此法，思惟觀察修
X04n0223_p0662a19║習莊嚴者，意斷善財疑也。前十住中第八童真住，
X04n0223_p0662a20║見毗目多羅仙人亦五體投地。於此第八行中見
X04n0223_p0662a21║大光王亦五體投地者，何也？意明此位修悲至智，
X04n0223_p0662a22║總五位通該，以表智悲普徧，故以此表之。但五位
X04n0223_p0662a23║中第八位皆明菩薩行圓，從此第八位已去皆修
X04n0223_p0662a24║如來十種力用自在，以五位中第十位皆是智波
X04n0223_p0662b01║羅蜜為主，餘九為伴故。從此已去後位任運自成。
X04n0223_p0662b02║其大光王入菩薩大慈為首三昧，顯所行慈心業
X04n0223_p0662b03║用饒益自在，令後學者倣之，以明無依之智入等
X04n0223_p0662b04║眾生心，與之同體無有別性，有情無情皆悉同體。
X04n0223_p0662b05║入此三昧所感業故，令一切眾生及以樹林涌泉
X04n0223_p0662b06║悉皆歸流、悉皆低枝、悉皆稽首，夜叉羅剎悉皆息
X04n0223_p0662b07║惡，以明智隨一切眾生，皆與同其業用一性無二。
X04n0223_p0662b08║如世間帝王有慈悲於人，龍神順伏鳳集鱗翔，何
X04n0223_p0662b09║況人焉而不歸仰？況此大光王智徹真源行齊法
X04n0223_p0662b10║界，慈心為首神會含靈，與眾物而同光、為萬有之
X04n0223_p0662b11║根本，如摩尼寶與物同色而本色不違，如聖智無
X04n0223_p0662b12║心以萬物心為心而物無違也。明同體大慈悲心
X04n0223_p0662b13║與物同用，對現色身而令發明，故山原及諸草樹
X04n0223_p0662b14║無不迴轉向王禮敬，陂池泉井及以河海悉皆騰
X04n0223_p0662b15║溢流注王前者，以智境大慈法合如此。若眾生情
X04n0223_p0662b16║識所變之境，即眾生不能為之，如蓮華藏世界中
X04n0223_p0662b17║境界盡作佛事，以是智境非情所為故。聖者以智
X04n0223_p0662b18║歸情，令有情眾生報得無情，草木山泉河海悉皆
X04n0223_p0662b19║隨智迴轉，以末為本故。如世間有至孝於心，冰池
X04n0223_p0662b20║涌魚冬竹抽筍尚自如斯，況真智從慈者歟？此第
X04n0223_p0662b21║八行中明智從悲行用故。以是列眾之中先標十
X04n0223_p0662b22║千龍王以為眾首者，表智恒遊空垂慈雨法，以龍
X04n0223_p0662b23║遊空興雲注雨表之。次如天王自在已下諸眾，皆
X04n0223_p0662b24║明以大慈為首，三昧業用所招之眾，如文具明。從
X04n0223_p0662c01║頂禮於王已下，有四行半經，明攝化廣狹及推德
X04n0223_p0662c02║善財昇進。此是第八難得行善知識，以願波羅蜜
X04n0223_p0662c03║為主，餘九為伴。約智門中，諸位通治；約位門中，治
X04n0223_p0662c04║第八行中智悲不自在障，令得自在。大慈為首，智
X04n0223_p0662c05║為先導，已前以慈修智，已後第九、第十二位以智
X04n0223_p0662c06║行悲。前十住中亦如是，後十迴向、十地亦倣此意，
X04n0223_p0662c07║明以無功之智用成慈悲等，眾生之業用無自功
X04n0223_p0662c08║可成，如來十力、四無畏任運自至。第二推德昇進
X04n0223_p0662c09║中，從如諸菩薩已下，至辭退而去，可有十六行經，
X04n0223_p0662c10║約分五門：一、推德於先，令善財昇進；二、示善知識
X04n0223_p0662c11║方所；三、舉善知識所居城名是王所，都名安住；四、
X04n0223_p0662c12║舉善知識名有優婆夷，名為不動；五、致敬辭退而
X04n0223_p0662c13║去。隨文釋義者，有一王都者，明此位是第九法王
X04n0223_p0662c14║子菩薩所居，故號王都。凡五位中，第九位皆是法
X04n0223_p0662c15║王子位。得說法自在優婆夷者，是清信士女也，年
X04n0223_p0662c16║已長大，二十已上不嫁自居，修德離俗無染清潔，
X04n0223_p0662c17║號優婆夷。名不動者，明此女人自發心來，經閻浮
X04n0223_p0662c18║提微塵數劫所生之中，於世五欲及以瞋恨更無
X04n0223_p0662c19║所動，名為不動。
X04n0223_p0662c20║第九，安住王都不動優婆夷主善法行。
X04n0223_p0662c21║【經】爾時，善財童子出妙光城，遊行道路，正念思惟大
X04n0223_p0662c22║光王教，憶念菩薩大慈幢行門，思惟菩薩隨順世間
X04n0223_p0662c23║三昧光明門，增長彼不思議願福德自在力，堅固彼
X04n0223_p0662c24║不思議成熟眾生智，觀察彼不思議不共受用大威
X04n0223_p0663a01║德，憶念彼不思議差別相，思惟彼不思議清淨眷屬，
X04n0223_p0663a02║思惟彼不思議所作業；生歡喜心，生淨信心，生猛利
X04n0223_p0663a03║心，生欣悅心，生踊躍心，生慶幸心，生無濁心，生清淨
X04n0223_p0663a04║心，生堅固心，生廣大心，生無盡心。如是思惟，悲泣流
X04n0223_p0663a05║淚，念善知識寔為希有，出生一切諸功德處，出生一
X04n0223_p0663a06║切諸菩薩行，出生一切菩薩淨念，出生一切陀羅尼
X04n0223_p0663a07║輪，出生一切三昧光明，出生一切諸佛知見，普雨一
X04n0223_p0663a08║切諸佛法雨，顯示一切菩薩願門，出生難思智慧光
X04n0223_p0663a09║明，增長一切菩薩根芽。又作是念：善知識者，能普救
X04n0223_p0663a10║護一切惡道，能普演說諸平等法，能普顯示諸夷險
X04n0223_p0663a11║道，能普開闡大乘奧義，能普勸修普賢諸行，能普引
X04n0223_p0663a12║到一切智城，能普令入法界大海，能普令見三世法
X04n0223_p0663a13║海，能普授與眾聖道場，能普增長一切白法。善財童
X04n0223_p0663a14║子如是悲哀思念之時，彼常隨逐覺悟菩薩、如來使
X04n0223_p0663a15║天，於虗空中而告之言：善男子！其有修行善知識教，
X04n0223_p0663a16║諸佛世尊悉皆歡喜；其有隨順善知識語，則得近於
X04n0223_p0663a17║一切智地；其有能於善知識語無疑惑者，則常值遇
X04n0223_p0663a18║一切善友；其有發心願常不離善知識者，則得具足
X04n0223_p0663a19║一切義利。善男子！汝可往詣安住王都，即當得見不
X04n0223_p0663a20║動優婆夷大善知識。時，善財童子從彼三昧智光明
X04n0223_p0663a21║起，漸次遊行，至安住城，周徧推求不動優婆夷今在
X04n0223_p0663a22║何所？無量人眾咸告之言：善男子！不動優婆夷身是
X04n0223_p0663a23║童女，在其家內，父母守護，與自親屬無量人眾演說
X04n0223_p0663a24║妙法。善財童子聞是語已，其心歡喜，如見父母，即詣
X04n0223_p0663b01║不動優婆夷舍。入其宅內，見彼堂宇，金色光明普皆
X04n0223_p0663b02║照耀；遇斯光者，身意清涼。善財童子光明觸身，即時
X04n0223_p0663b03║獲得五百三昧門，所謂：了一切希有相三昧門、入寂
X04n0223_p0663b04║靜三昧門、遠離一切世間三昧門、普眼捨得三昧門、
X04n0223_p0663b05║如來藏三昧門，得如是等五百三昧門；以此三昧門
X04n0223_p0663b06║故，身心柔輭，如七日胎。又聞妙香，非諸天、龍、乾闥婆
X04n0223_p0663b07║等人與非人之所能有。善財童子前詣其所，恭敬合
X04n0223_p0663b08║掌，一心觀察，見其形色端正殊妙，十方世界一切女
X04n0223_p0663b09║人無有能及，況其過者！唯除如來及以一切灌頂菩
X04n0223_p0663b10║薩。口出妙香，宮殿莊嚴，并其眷屬悉無與等，況復過
X04n0223_p0663b11║者！十方世界一切眾生，無有於此優婆夷所起染著
X04n0223_p0663b12║心；若得暫見，所有煩惱悉自消滅。譬如百萬大梵天
X04n0223_p0663b13║王，決定不生欲界煩惱；其有見此優婆夷者，所有煩
X04n0223_p0663b14║惱應知亦然。十方眾生觀此女人皆無厭足，唯除具
X04n0223_p0663b15║足大智慧者。爾時，善財童子曲躬合掌，正念觀察，見
X04n0223_p0663b16║此女人，其身自在不可思議，色相顏容世無與等，光
X04n0223_p0663b17║明洞徹物無能障，普為眾生而作利益，其身毛孔恒
X04n0223_p0663b18║出妙香，眷屬無邊，宮殿第一，功德深廣莫知涯際；心
X04n0223_p0663b19║生歡喜，以頌讚曰：
X04n0223_p0663b20║守護清淨戒，修行廣大忍，精進不退轉，
X04n0223_p0663b21║光明照世間。
X04n0223_p0663b22║爾時，善財童子說此頌已，白言：聖者！我已先發阿耨
X04n0223_p0663b23║多羅三藐三菩提心，而未知菩薩云何學菩薩行？云
X04n0223_p0663b24║何修菩薩道？我聞聖者善能誘誨，願為我說！時，不動
X04n0223_p0663c01║優婆夷以菩薩柔輭語、悅意語，慰喻善財而告之言：
X04n0223_p0663c02║善哉！善哉！善男子！汝已能發阿耨多羅三藐三菩提
X04n0223_p0663c03║心。善男子！我得菩薩難摧伏智慧藏解脫門，我得菩
X04n0223_p0663c04║薩堅固受持行門，我得菩薩一切法平等地總持門，
X04n0223_p0663c05║我得菩薩照明一切法辯才門，我得菩薩求一切法
X04n0223_p0663c06║無疲厭三昧門。善財童子言：聖者！菩薩難摧伏智慧
X04n0223_p0663c07║藏解脫門，乃至求一切法無疲厭三昧門，境界云何？
X04n0223_p0663c08║童女言：善男子！此處難知。善財白言：唯願聖者！承佛
X04n0223_p0663c09║神力，為我宣說。我當因善知識，能信、能受、能知、能了，
X04n0223_p0663c10║趣入觀察，修習隨順，離諸分別，究竟平等。優婆夷言：
X04n0223_p0663c11║善男子！過去世中，有劫名：離垢，佛號：脩臂。時，有國王，
X04n0223_p0663c12║名曰：電授，唯有一女，即我身是。我於夜分廢音樂時，
X04n0223_p0663c13║父母、兄弟悉已眠寢，五百童女亦皆昏寐。我於樓上
X04n0223_p0663c14║仰觀星宿，於虗空中見彼如來如寶山王，無量無邊
X04n0223_p0663c15║天龍八部、諸菩薩眾所共圍遶，佛身普放大光明網，
X04n0223_p0663c16║周徧十方無所障礙，佛身毛孔皆出妙香。我聞是香，
X04n0223_p0663c17║身體柔輭，心生歡喜，便從樓下至於地上，合十指爪，
X04n0223_p0663c18║頂禮於佛。又觀彼佛，不見頂相；觀身左右，莫知邊際；
X04n0223_p0663c19║思惟彼佛，諸相隨好，無有厭足。竊自念言：此佛世尊
X04n0223_p0663c20║作何等業，獲於如是上妙之身，相好圓滿，光明具足，
X04n0223_p0663c21║眷屬成就，宮殿嚴好，福德智慧悉皆清淨，總持三昧
X04n0223_p0663c22║不可思議，神通自在，辯才無礙？善男子！爾時，如來知
X04n0223_p0663c23║我心念，即告我言：汝應發不可壞心，滅諸煩惱；應發
X04n0223_p0663c24║無能勝心，破諸取著；應發無退怯心，入深法門；應發
X04n0223_p0664a01║能堪耐心，救惡眾生；應發無迷惑心，普於一切諸趣
X04n0223_p0664a02║受生；應發無厭足心，求見諸佛無有休息；應發無知
X04n0223_p0664a03║足心，悉受一切如來法雨；應發正思惟心，普生一切
X04n0223_p0664a04║佛法光明；應發大住持心，普轉一切諸佛法輪；應發
X04n0223_p0664a05║廣流通心，隨眾生欲施其法寶。善男子！我於彼佛所
X04n0223_p0664a06║聞如是法，求一切智、求佛十力、求佛辯才、求佛光明、
X04n0223_p0664a07║求佛色身、求佛相好、求佛眾會、求佛國土、求佛威儀、
X04n0223_p0664a08║求佛壽命；發是心已，其心堅固猶如金剛，一切煩惱
X04n0223_p0664a09║及以二乘悉不能壞。善男子！我發是心已來，經閻浮
X04n0223_p0664a10║提微塵數劫，尚不生於念欲之心，況行其事！爾所劫
X04n0223_p0664a11║中，於自親屬不起瞋心，況他眾生！爾所劫中，於其自
X04n0223_p0664a12║身不生我見，況於眾具而計我所！爾所劫中，死時、生
X04n0223_p0664a13║時及住胎藏，未曾迷惑起眾生想及無記心，況於餘
X04n0223_p0664a14║時！爾所劫中，乃至夢中，隨見一佛未曾忘失，何況菩
X04n0223_p0664a15║薩十眼所見！爾所劫中，受持一切如來正法，未曾忘
X04n0223_p0664a16║失一文一句，乃至世俗所有言辭尚不忘失，何況如
X04n0223_p0664a17║來金口所說！爾所劫中，受持一切如來法海，一文一
X04n0223_p0664a18║句，無不思惟，無不觀察；乃至一切世俗之法，亦復如
X04n0223_p0664a19║是。爾所劫中，受持如是一切法海，未曾於一法中不
X04n0223_p0664a20║得三昧；乃至世間技術之法，一一法中，悉亦如是。爾
X04n0223_p0664a21║所劫中，住持一切如來法輪，隨所住持，未曾廢捨一
X04n0223_p0664a22║文一句；乃至不曾生於世智，唯除為欲調眾生故。爾
X04n0223_p0664a23║所劫中，見諸佛海，未曾於一佛所不得成就清淨大
X04n0223_p0664a24║願；乃至於諸化佛之所，悉亦如是。爾所劫中，見諸菩
X04n0223_p0664b01║薩修行妙行，無有一行我不成就。爾所劫中，所有眾
X04n0223_p0664b02║生，無一眾生我不勸發阿耨多羅三藐三菩提心，未
X04n0223_p0664b03║曾勸一眾生發於聲聞、辟支佛意。爾所劫中，於一切
X04n0223_p0664b04║佛法，乃至一文一句，不生疑惑，不生二想，不生分別
X04n0223_p0664b05║想，不生種種想，不生執著想，不生勝劣想，不生愛憎
X04n0223_p0664b06║想。善男子！我從是來，常見諸佛，常見菩薩，常見真寔
X04n0223_p0664b07║善知識，常聞諸佛願，常聞菩薩行，常聞菩薩波羅蜜
X04n0223_p0664b08║門，常聞菩薩地智光明門，常聞菩薩無盡藏門，常聞
X04n0223_p0664b09║入無邊世界網門，常聞出生無邊眾生界因門，常以
X04n0223_p0664b10║清淨智慧光明除滅一切眾生煩惱，常以智慧生長
X04n0223_p0664b11║一切眾生善根，常隨一切眾生所樂示現其身，常以
X04n0223_p0664b12║清淨上妙言音開悟法界一切眾生。善男子！我得菩
X04n0223_p0664b13║薩求一切法無厭足莊嚴門，我得一切法平等地總
X04n0223_p0664b14║持門，現不思議自在神變，汝欲見不？善財言：唯！我心
X04n0223_p0664b15║願見。爾時，不動優婆夷坐於龍藏師子之座，入求一
X04n0223_p0664b16║切法無厭足莊嚴三昧門、不空輪莊嚴三昧門、十力
X04n0223_p0664b17║智輪現前三昧門、佛種無盡藏三昧門，入如是等一
X04n0223_p0664b18║萬三昧門。入此三昧門時，十方各有不可說佛剎微
X04n0223_p0664b19║塵數世界六種震動，皆悉清淨瑠璃所成。一一世界
X04n0223_p0664b20║中，有百億四天下、百億如來，或住兜率天乃至般涅
X04n0223_p0664b21║槃；一一如來放光明網，周徧法界道場眾會，清淨圍
X04n0223_p0664b22║遶，轉妙法輪，開悟羣生。時，不動優婆夷從三昧起，告
X04n0223_p0664b23║善財言：善男子！汝見此不？善財言：唯！我皆已見。優婆
X04n0223_p0664b24║夷言：善男子！我唯得此求一切法無厭足三昧光明，
X04n0223_p0664c01║為一切眾生說微妙法，皆令歡喜。如諸菩薩摩訶薩，
X04n0223_p0664c02║如金翅鳥，遊行虗空，無所障礙，能入一切眾生大海，
X04n0223_p0664c03║見有善根已成熟者，便即執取置菩提岸；又如商客，
X04n0223_p0664c04║入大寶洲，採求如來十力智寶；又如漁師，持正法網，
X04n0223_p0664c05║入生死海，於愛水中漉諸眾生；如阿脩羅王，能徧㧌
X04n0223_p0664c06║動三有大城諸煩惱海；又如日輪，出現虗空，照愛水
X04n0223_p0664c07║泥，令其乾竭；又如滿月，出現虗空，令可化者心華開
X04n0223_p0664c08║敷；又如大地，普皆平等，無量眾生於中止住，增長一
X04n0223_p0664c09║切善法根芽；又如大風，所向無礙，能拔一切諸見大
X04n0223_p0664c10║樹；如轉輪王，遊行世間，以四攝事攝諸眾生。而我云
X04n0223_p0664c11║何能知、能說彼功德行？善男子！於此南方，有一大城，
X04n0223_p0664c12║名：無量都薩羅；其中有一出家外道，名曰：徧行。汝往
X04n0223_p0664c13║彼問：菩薩云何學菩薩行、修菩薩道？時，善財童子頂
X04n0223_p0664c14║禮其足，遶無量帀，殷勤瞻仰，辭退而去。
X04n0223_p0664c15║
X04n0223_p0664c16║大方廣佛新華嚴經合論卷第九十九
X04n0223_p0664c17║
X04n0223_p0664c18║音切
X04n0223_p0664c19║埤（頻支切。）堄（研禮切。）噉（徒敢切。）菟（他故切。）虱（瑟音。）蟣（居豈切。）㧌（莫報
X04n0223_p0664c20║切。）