X04n0223_p0664c21║
X04n0223_p0664c22║
X04n0223_p0664c23║
X04n0223_p0664c24║大方廣佛新華嚴經合論卷第一百
X04n0223_p0665a01║唐于闐國三藏沙門實叉難陀譯經
X04n0223_p0665a02║唐太原方山長者李通玄造論
X04n0223_p0665a03║唐福州開元寺沙門志寧釐經合論
X04n0223_p0665a04║入法界品第三十九之十三
X04n0223_p0665a05║【論】第一、正入當位法門。於此段中，從爾時已下，至
X04n0223_p0665a06║我唯得此求一切法無厭足三昧光明，為一切眾
X04n0223_p0665a07║生說微妙法，皆令歡喜。於此段中，約分十七門：一、
X04n0223_p0665a08║念善知識教，思惟昇進；二、如是思惟善知識眾善
X04n0223_p0665a09║深恩，悲泣流淚；三、善財童子如是悲哀思念之時，
X04n0223_p0665a10║有隨逐覺悟菩薩，如來使天於虗空中便加勸譽，
X04n0223_p0665a11║令往安住王都；四、從彼智光明三昧起，漸次遊行，
X04n0223_p0665a12║至安住城；五、周徧推求不動優婆夷；六、眾人咸告
X04n0223_p0665a13║之言：此是童女，在其家內，父母守護；七、善財聞已，
X04n0223_p0665a14║往詣不動優婆夷所，入其宅內，見其依報所居；八、
X04n0223_p0665a15║蒙堂宇光照其身，得五百三昧門；九、次觀正報身
X04n0223_p0665a16║相殊勝；十、明善財說頌歎德，正申所求；十一、優婆
X04n0223_p0665a17║夷正說自行之法；十二、善財所請三昧境界云何；
X04n0223_p0665a18║十三、優婆夷自說自行本因發起時劫緣起；十四、
X04n0223_p0665a19║正說空中佛為說法；十五、自說發心已來，經閻浮
X04n0223_p0665a20║提微塵數劫，於爾所劫中，修世間、出世間一切眾
X04n0223_p0665a21║技藝法，未曾廢捨一文一句；十六、優婆夷問善財：
X04n0223_p0665a22║欲得見菩薩求一切法無厭足莊嚴門不？善財答
X04n0223_p0665a23║云：欲見。十七、優婆夷入此三昧，不可說佛剎微塵
X04n0223_p0665a24║數世界六種震動，悉皆清淨瑠璃所成。至善財言
X04n0223_p0665b01║己見已下，推德昇進隨文釋義者，問曰：何故此位
X04n0223_p0665b02║念善知識悲泣流淚何意？答曰：為明從智修悲滿
X04n0223_p0665b03║佛十力故。又問：此位善知識何故為女？答曰：如下
X04n0223_p0665b04║文云過去有佛號曰脩臂，脩者長也，明引接義，表
X04n0223_p0665b05║此從無功之智以願波羅蜜行慈接引一切眾生
X04n0223_p0665b06║故。王名電授者，是智也，為明智能破迷見道速疾
X04n0223_p0665b07║如電光也。唯有一女者，慈悲也，明第六行至第七
X04n0223_p0665b08║行以悲修智，自第八行已去以智修慈悲故，故以
X04n0223_p0665b09║王女表之。是童女者，第八住第八行已前慈位猶
X04n0223_p0665b10║有染習，此第九住第九行從智起悲無有染習故，
X04n0223_p0665b11║故以童女表之。在家父母守護者，以方便為父、智
X04n0223_p0665b12║度為母，以守護慈心為女，無染障故。淨習障至十
X04n0223_p0665b13║一地方無，如十定品中灌頂菩薩猶三求推覓不
X04n0223_p0665b14║見普賢者，其樣式是也。善男子！我得菩薩摧伏智
X04n0223_p0665b15║慧藏解脫門者，明第九法師行中善摧邪論世無
X04n0223_p0665b16║當者，已入如是十力智分故。如下文云我於彼佛
X04n0223_p0665b17║所聞如是法，求一切智、求佛十力、求佛辯才。又以
X04n0223_p0665b18║法師位中表行素潔清高、慈悲和悅、謙下無慢，以
X04n0223_p0665b19║女表之非即女也。善財入其宅內，見彼堂宇金色
X04n0223_p0665b20║光明普皆照耀者，明此第九法師位悲室教光所
X04n0223_p0665b21║燭故。觸善財身即得五百三昧門者，意有五門：一
X04n0223_p0665b22║了相本淨自體光明，二達心境無依不居空有性
X04n0223_p0665b23║自寂靜，三如是三昧能於世間無所染著。四以普
X04n0223_p0665b24║眼捨得三昧者，明智眼無依名之為捨，善知萬有
X04n0223_p0665c01║名之為得。五如來藏三昧門者，明一智之內含容
X04n0223_p0665c02║萬德，舉此五數以明五百，都含五位五百法門。善
X04n0223_p0665c03║財入此三昧如七日胎者，同此位中以智入慈柔
X04n0223_p0665c04║和適悅也。一切眾生見此女人皆無染著心，一切
X04n0223_p0665c05║煩惱自然消滅者，明智相福資仁慈端正，無染愛
X04n0223_p0665c06║業以受其身，所生其身無有婬相，天人恭敬見者
X04n0223_p0665c07║惑亡。善財以一行頌歎此女人修戒忍精進三種
X04n0223_p0665c08║行，得光明照世間身，如經具明。以優婆夷入定顯
X04n0223_p0665c09║求一切法無厭三昧門令善財見，如文具明。以不
X04n0223_p0665c10║空輪三昧者，須學世間出世間皆具足故。十力智
X04n0223_p0665c11║輪三昧者，會佛差別智輪滿故。佛種無盡藏三昧
X04n0223_p0665c12║門者，智無不含化無斷絕故。此三三昧是總，一萬
X04n0223_p0665c13║三昧是別，明一多相容自在。入因陀羅網教門已
X04n0223_p0665c14║下，推德昇進。於此中是第九善法行中善知識，以
X04n0223_p0665c15║力波羅蜜為主，餘九為伴。約智門中，諸位通治；約
X04n0223_p0665c16║位門中，治說法不自在障，令得自在。第二、推德昇
X04n0223_p0665c17║進中，從如諸菩薩已下，至辭退而去，有十五行半
X04n0223_p0665c18║經。於中約分四門：一、推德令善財昇進；二、示善友
X04n0223_p0665c19║方所及舉城名，名都薩羅；三、舉善友之名，行為出
X04n0223_p0665c20║家外道，名為徧行；四、禮敬辭去。隨文釋義者，城名
X04n0223_p0665c21║無量都薩羅，都云喜樂，薩羅云出生。謂此城出生
X04n0223_p0665c22║無量喜樂等事，表此善知識智度圓滿，行同十地，
X04n0223_p0665c23║已終佛果，徧行諸行，宜應所見，普現其身，同彼堂
X04n0223_p0665c24║門，接生利俗，皆令歡喜，故城名出生無量喜樂等
X04n0223_p0666a01║事。號出家外道，名為徧行者，智齊佛果，名為出家；
X04n0223_p0666a02║為化邪流，示同邪見，名為外道；益眾生行及以三
X04n0223_p0666a03║乘盡同其事，名為徧行。所行無染者為出家，以菩
X04n0223_p0666a04║薩行中化邪不化正，名為外道；處行無染，名為出
X04n0223_p0666a05║家。乃至九十六種外道，我皆為之。南方義如初釋。
X04n0223_p0666a06║第十、都薩羅城出家徧行外道主真實行。
X04n0223_p0666a07║【經】爾時，善財童子於不動優婆夷所，得聞法已，專心
X04n0223_p0666a08║憶念所有教誨，皆悉信受，思惟觀察。漸漸遊行，經歷
X04n0223_p0666a09║國邑，至都薩羅城。於日沒時，入彼城中，𫑮店隣里，四
X04n0223_p0666a10║衢道側，處處尋覓徧行外道。城東有山，名曰：善德。善
X04n0223_p0666a11║財童子於中夜時，見此山頂，草樹巖巘，光明照耀，如
X04n0223_p0666a12║日初出。見此事已，生大歡喜，作是念言：我必於此見
X04n0223_p0666a13║善知識。便從城出，而登彼山。見此外道，於其山上平
X04n0223_p0666a14║坦之處，徐步經行，色相圓滿，威光照耀，大梵天王所
X04n0223_p0666a15║不能及，十千梵眾之所圍遶。往詣其所，頭頂禮足，遶
X04n0223_p0666a16║無量帀，於前合掌，而作是言：聖者！我已先發阿耨多
X04n0223_p0666a17║羅三藐三菩提心，而我未知菩薩云何學菩薩行？云
X04n0223_p0666a18║何修菩薩道？我聞聖者善能教誨，願為我說！徧行答
X04n0223_p0666a19║言：善哉！善哉！善男子！我已安住至一切處菩薩行，已
X04n0223_p0666a20║成就普觀世間三昧門，已成就無依無作神通力，已
X04n0223_p0666a21║成就普門般若波羅蜜。善男子！我普於世間種種方
X04n0223_p0666a22║所、種種形貌、種種行解、種種歿生一切諸趣，所謂：天
X04n0223_p0666a23║趣、龍趣、夜叉趣、乾闥婆、阿脩羅、迦樓羅、緊那羅、摩睺
X04n0223_p0666a24║羅伽、地獄、畜生、閻羅王界、人、非人等一切諸趣；或住
X04n0223_p0666b01║諸見，或信二乘，或復信樂大乘之道。如是一切諸眾
X04n0223_p0666b02║生中，我以種種方便、種種智門而為利益。所謂：或為
X04n0223_p0666b03║演說一切世間種種技藝，令得具足一切巧術陀羅
X04n0223_p0666b04║尼智；或為演說四攝方便，令得具足一切智道；或為
X04n0223_p0666b05║演說諸波羅蜜，令其迴向一切智位；或為稱讚大菩
X04n0223_p0666b06║提心，令其不失無上道意；或為稱讚諸菩薩行，令其
X04n0223_p0666b07║滿足淨佛國土、度眾生願；或為演說造諸惡行，受地
X04n0223_p0666b08║獄等種種苦報，令於惡業深生厭離；或為演說供養
X04n0223_p0666b09║諸佛種種善根，決定獲得一切智果，令其發起歡喜
X04n0223_p0666b10║之心；或為讚說一切如來、應、正等覺所有功德，令樂
X04n0223_p0666b11║佛身，求一切智；或為讚說諸佛威德，令其願樂佛不
X04n0223_p0666b12║壞身；或為讚說佛自在身，令求如來無能暎蔽大威
X04n0223_p0666b13║德體。又，善男子！此都薩羅城中，一切方所、一切族類，
X04n0223_p0666b14║若男、若女諸人眾中，我皆以方便示同其形，隨其所
X04n0223_p0666b15║應而為說法；諸眾生等悉不能知我是何人、從何而
X04n0223_p0666b16║至，唯令聞者如實修行。善男子！如於此城利益眾生，
X04n0223_p0666b17║於閻浮提城邑、聚落所有人眾住止之處，悉亦如是
X04n0223_p0666b18║而為利益。善男子！閻浮提內九十六眾，各起異見而
X04n0223_p0666b19║生執著，我悉於中方便調伏，令其捨離所有諸見；如
X04n0223_p0666b20║閻浮提，餘四天下亦復如是；如四天下，三千大千世
X04n0223_p0666b21║界亦復如是；如三千大千世界，如是十方無量世界
X04n0223_p0666b22║諸眾生海，我悉於中，隨諸眾生心之所樂，以種種方
X04n0223_p0666b23║便、種種法門，現種種色身，以種種言音而為說法，令
X04n0223_p0666b24║得利益。善男子！我唯知此至一切處菩薩行。如諸菩
X04n0223_p0666c01║薩摩訶薩，身與一切眾生數等，得與眾生無差別身，
X04n0223_p0666c02║以變化身普入諸趣，於一切處皆現受生，普現一切
X04n0223_p0666c03║眾生之前，清淨光明徧照世間，以無礙願住一切劫，
X04n0223_p0666c04║得如帝網諸無等行，常勤利益一切眾生，恒與共居
X04n0223_p0666c05║而無所著，普於三世悉皆平等，以無我智周徧照曜，
X04n0223_p0666c06║以大悲藏一切觀察；而我云何能知、能說彼功德行？
X04n0223_p0666c07║善男子！於此南方，有一國土，名為：廣大；有鬻香長者，
X04n0223_p0666c08║名：優鉢羅華。汝詣彼問：菩薩云何學菩薩行、修菩薩
X04n0223_p0666c09║道？時，善財童子頂禮其足，遶無量帀，殷勤瞻仰，辭退
X04n0223_p0666c10║而去。
X04n0223_p0666c11║【論】第一、正入當位法門中。從爾時，善財童子已下，
X04n0223_p0666c12║至我唯知此，至一切處菩薩行，總分五門：一、念善
X04n0223_p0666c13║知識，思惟昇進；二、漸次遊行，推求善友；三、見在山
X04n0223_p0666c14║上，平地經行，山頂是智，平地是法，身表不離法身，
X04n0223_p0666c15║大智同於邪見；四、往詣致敬，正申所求；五、徧行善
X04n0223_p0666c16║友與善財所行之法。隨文釋義者，言外道名徧行
X04n0223_p0666c17║者，菩薩化邪不化正，名為外道。凡所修進，未至究
X04n0223_p0666c18║竟，一乘法界，理智妙行，一多同異，自在身土，交徹
X04n0223_p0666c19║十方世界，如因陀羅網門，皆是外道。如是通凡及
X04n0223_p0666c20║聖，盡以同行方便引之，名為徧行外道。即如此孔
X04n0223_p0666c21║丘、老、莊之流，亦是其類。如名潛相隱，隨類而行，眾
X04n0223_p0666c22║生但受其益，總不知誰是誰非。如是之行，常徧十
X04n0223_p0666c23║方，無時不現，如影隨形，如響應聲，非往來之質。以
X04n0223_p0666c24║智通萬有，常對現色身。如下文云：我已成就普觀
X04n0223_p0667a01║世間三昧門，已成就無依作神通力，已成就普門
X04n0223_p0667a02║般若波羅蜜。我普於世間種種方所、種種形貌、種
X04n0223_p0667a03║種行解，饒益眾生，乃至普徧一切諸趣。雖在世間，
X04n0223_p0667a04║常行利益，時諸人眾不知從何而至，亦無疑怪，不
X04n0223_p0667a05║知不覺是何人流，有眾生處，一切行徧故。此是第
X04n0223_p0667a06║十真實行。善知識！以智波羅蜜為主，餘九為伴。此
X04n0223_p0667a07║位治於生死中行，不自在障，令得自在。餘廣意如
X04n0223_p0667a08║文。前十住是入佛所住法門之樣，此十行是普賢
X04n0223_p0667a09║行之樣式，十地倣此而成十迴向。是以此十住十
X04n0223_p0667a10║行中和融慈悲願力起智興悲，令使不偏修出世
X04n0223_p0667a11║涅槃及染淨二障，使得常居十方一切生死海中，
X04n0223_p0667a12║依自體法界佛果普賢大行恒常充滿，如因陀羅
X04n0223_p0667a13║網境界無礙門故，以是安立十迴向門。和會智悲
X04n0223_p0667a14║世及出世咸使融逆，依本自在故，使偏修定業求
X04n0223_p0667a15║出世者和融無量想念起大智用，無定亂故，安立
X04n0223_p0667a16║十迴向。使權學菩薩不一向妄求他方別有佛淨
X04n0223_p0667a17║土故，安立十迴向。使得常居寂定身恒徧滿一切
X04n0223_p0667a18║生死，攝化眾生故，起十迴向。使想念十方等一切
X04n0223_p0667a19║眾生數受想思惟憶念流注飄動便成智用，起十
X04n0223_p0667a20║迴向。使微小如芥子許福田令徧滿十方充滿法
X04n0223_p0667a21║界，起十迴向。令使世間諸見及微小神通咸成普
X04n0223_p0667a22║賢大用，起十迴向。令使八住八地智增菩薩憶念
X04n0223_p0667a23║大願廣利眾生方便起大神通力，徧興大利不住
X04n0223_p0667a24║淨智中，起十迴向。令使初始發心菩薩起如來大
X04n0223_p0667b01║願具佛功德，起十迴向。廣如十迴向品說。若無此
X04n0223_p0667b02║十迴向門一切發心者，總住二乘地，無有菩薩得
X04n0223_p0667b03║成佛道具普賢行也。初地菩薩依此三法以殊勝
X04n0223_p0667b04║願力發心，一依前三法加行昇進，至其功畢道滿，
X04n0223_p0667b05║如初發心，以明智不遷。時日歲月不遷，還如慈氏
X04n0223_p0667b06║返指文殊，明果不移因也。便見自身入普賢身中，
X04n0223_p0667b07║明普賢行亦不離因內。故慈氏云：我當來下閻浮
X04n0223_p0667b08║提，汝與文殊還來見我。明來世與今時不移。此乃
X04n0223_p0667b09║約智實論，不同情識妄想虗變，生多劫見一乘之
X04n0223_p0667b10║行。見道在初發心位之初也，加行在初發心見諦
X04n0223_p0667b11║之後，以此果行相資，方成萬用自在。三乘道前，三
X04n0223_p0667b12║賢菩薩有漏發心地上，方成見道十一地妙覺如
X04n0223_p0667b13║來。又云：三千大千世界為佛報境，未通法界無限
X04n0223_p0667b14║之境。互參無礙門已下，推德昇進十迴向位。善財
X04n0223_p0667b15║童子！善知識！十迴向位，從推德昇進中，自如諸菩
X04n0223_p0667b16║薩摩訶薩已下，至辭退而去，皆作五門。已下諸位，
X04n0223_p0667b17║倣此例然。一、推德令善財昇進；二、示善知識方處
X04n0223_p0667b18║國名廣大；三、舉善知識名號，曰鬻香長者，名優鉢
X04n0223_p0667b19║羅華；四、勸善財往問；五、致敬辭去。隨文釋義者，歎
X04n0223_p0667b20║德中以無礙願住一切劫，得如帝網。諸無礙行者，
X04n0223_p0667b21║即是十迴向中願行方便。又以善知眾香法門，合
X04n0223_p0667b22║和香藥，以充賣鬻，以表迴向。和合智悲，涅槃染淨，
X04n0223_p0667b23║想念分別，總成一丸。戒定慧香，解脫知見，生死涅
X04n0223_p0667b24║槃，總別自在。如此合香，以其眾香合為一丸，互相
X04n0223_p0667c01║資益，皆無自性，不失自德，同異自在。此將賣鬻香
X04n0223_p0667c02║長者青蓮華，表十迴向和融理、智、大悲、大願、萬行、
X04n0223_p0667c03║總別自在。總為一丸，義無著故。南方義，如前十住
X04n0223_p0667c04║初釋也。國土名廣大者，廣興大願，起行無邊，普接
X04n0223_p0667c05║一切羣品故。此願是萬行之風，令行無邊故。又願
X04n0223_p0667c06║是智風，令一切想念成大智神通自在用故。願是
X04n0223_p0667c07║開敷一切三昧定風，引發滯染淨眾生，令無所依，
X04n0223_p0667c08║得無依智，寂用自在，徧一切眾生故。如十住之首，
X04n0223_p0667c09║以妙峯山而表無相智慧；十行之首，以三眼國比
X04n0223_p0667c10║丘而表明行出纏；十迴向之首，以合香長者而表
X04n0223_p0667c11║迴向和融智、悲、萬行、涅槃、生死。此是隨位意趣，思
X04n0223_p0667c12║之可詳其意。此五十三善知識，皆是昇進修行意
X04n0223_p0667c13║趣，甚須知之，不妄修學。此鬻香是表十迴向以大
X04n0223_p0667c14║願和融十住、十行中理、智、慈、悲，入於生死一切無
X04n0223_p0667c15║礙法界門。名號青蓮華，表行不染生死，不染涅槃，
X04n0223_p0667c16║於二不二而中不汙。如青蓮華，要以淤泥濁水之
X04n0223_p0667c17║中，而生不染泥水之性，色香第一。明菩薩以此大
X04n0223_p0667c18║願迴向力故，處於生死淤泥之中，方始成法界佛
X04n0223_p0667c19║果。普賢萬行功德果報，色香第一，餘莫能勝。諸華
X04n0223_p0667c20║中，青蓮華為色香中殊勝。如諸行中，以十迴向和
X04n0223_p0667c21║融生死、涅槃、智、悲、萬行為一法界，教化一切眾生，
X04n0223_p0667c22║皆令無苦，顯大智香，此為殊勝。餘別求出世者，皆
X04n0223_p0667c23║悉不如故。以青蓮華合香長者表之，令易解故。
X04n0223_p0667c24║第三十迴向位十知識：第一、廣大國鬻香長者，主
X04n0223_p0668a01║救護一切眾生，離眾生相迴向。
X04n0223_p0668a02║【經】爾時，善財童子因善知識教，不顧身命，不著財寶，
X04n0223_p0668a03║不樂人眾，不躭五欲，不戀眷屬，不重王位。唯願化度
X04n0223_p0668a04║一切眾生！唯願嚴淨諸佛國土！唯願供養一切諸佛！
X04n0223_p0668a05║唯願證知諸法實性！唯願修集一切菩薩大功德海！
X04n0223_p0668a06║唯願修行一切功德，終無退轉！唯願恒於一切劫中，
X04n0223_p0668a07║以大願力修菩薩行！唯願普入一切諸佛眾會道場！
X04n0223_p0668a08║唯願入一三昧門，普現一切三昧門自在神力！唯願
X04n0223_p0668a09║於佛一毛孔中，見一切佛，心無厭足！唯願得一切法
X04n0223_p0668a10║智慧光明，能持一切諸佛法藏！專求此等一切諸佛
X04n0223_p0668a11║菩薩功德。漸次遊行，至廣大國，詣長者所，頂禮其足，
X04n0223_p0668a12║遶無量帀，合掌而立，白言：聖者！我已先發阿耨多羅
X04n0223_p0668a13║三藐三菩提心，欲求一切佛平等智慧，欲滿一切佛
X04n0223_p0668a14║無量大願，欲淨一切佛最上色身，欲見一切佛清淨
X04n0223_p0668a15║法身，欲知一切佛廣大智身，欲淨治一切菩薩諸行，
X04n0223_p0668a16║欲照明一切菩薩三昧，欲安住一切菩薩總持，欲除
X04n0223_p0668a17║滅一切所有障礙，欲遊行一切十方世界，而未知菩
X04n0223_p0668a18║薩云何學菩薩行，云何修菩薩道，而能出生一切智
X04n0223_p0668a19║智？長者告言：善哉！善哉！善男子！汝乃能發阿耨多羅
X04n0223_p0668a20║三藐三菩提心。善男子！我善別知一切諸香，亦知調
X04n0223_p0668a21║合一切香法，所謂：一切香、一切燒香、一切塗香、一切
X04n0223_p0668a22║末香，亦知如是一切香王所出之處；又善了知天香、
X04n0223_p0668a23║龍香、夜叉香、乾闥婆香，阿脩羅、迦樓羅、緊那羅、摩睺
X04n0223_p0668a24║羅伽、人、非人等所有諸香；又善別知治諸病香、斷諸
X04n0223_p0668b01║惡香、生歡喜香、增煩惱香、滅煩惱香、令於有為生樂
X04n0223_p0668b02║著香、令於有為生厭離香、捨諸憍逸香、發心念佛香、
X04n0223_p0668b03║證解法門香、聖所受用香、一切菩薩差別香、一切菩
X04n0223_p0668b04║薩地位香，如是等香，形相生起，出現成就，清淨安隱，
X04n0223_p0668b05║方便境界，威德業用，及以根本，如是一切，我皆了達。
X04n0223_p0668b06║善男子！人間有香，名曰：象藏，因龍鬬生，若燒一丸，即
X04n0223_p0668b07║起大香雲，彌覆王都，於七日中，雨細香雨，若著身者，
X04n0223_p0668b08║身則金色，若著衣服、宮殿、樓閣，亦皆金色，若因風吹
X04n0223_p0668b09║入宮殿中，眾生齅者，七日七夜，歡喜充滿，身心快樂，
X04n0223_p0668b10║無有諸病，不相侵害，離諸憂苦，不驚不怖，不亂不恚，
X04n0223_p0668b11║慈心相向，志意清淨，我知是已，而為說法，令其決定
X04n0223_p0668b12║發阿耨多羅三藐三菩提心。善男子！摩羅耶山出栴
X04n0223_p0668b13║檀香，名曰：牛頭，若以塗身，設入火坑，火不能燒。善男
X04n0223_p0668b14║子！海中有香，名：無能勝，若以塗鼓及諸螺貝，其聲發
X04n0223_p0668b15║時，一切敵軍皆自退散。善男子！阿那婆達多池邊出
X04n0223_p0668b16║沉水香，名：蓮華藏，其香一丸，如麻子大，若以燒之，香
X04n0223_p0668b17║氣普熏閻浮提界，眾生聞者，離一切罪，戒品清淨。善
X04n0223_p0668b18║男子！雪山有香，名：阿盧那；若有眾生齅此香者，其心
X04n0223_p0668b19║決定離諸染著；我為說法，莫不皆得離垢三昧。善男
X04n0223_p0668b20║子！羅剎界中有香，名：海藏，其香但為轉輪王用；若燒
X04n0223_p0668b21║一丸而以熏之，王及四軍皆騰虗空。善男子！善法天
X04n0223_p0668b22║中有香，名：淨莊嚴；若燒一丸而以熏之，普使諸天心
X04n0223_p0668b23║念於佛。善男子！須夜摩天有香，名：淨藏；若燒一丸而
X04n0223_p0668b24║以熏之，夜摩天眾莫不雲集彼天王所而共聽法。善
X04n0223_p0668c01║男子！兜率天中有香，名：先陀婆；於一生所繫菩薩座
X04n0223_p0668c02║前燒其一丸，興大香雲徧覆法界，普雨一切諸供養
X04n0223_p0668c03║具，供養一切諸佛菩薩。善男子！善變化天有香，名曰：
X04n0223_p0668c04║奪意；若燒一丸，於七日中普雨一切諸莊嚴具。善男
X04n0223_p0668c05║子！我唯知此調和香法。如諸菩薩摩訶薩，遠離一切
X04n0223_p0668c06║諸惡習氣，不染世欲，永斷煩惱眾魔罥索，超諸有趣，
X04n0223_p0668c07║以智慧香而自莊嚴，於諸世間皆無染著，具足成就
X04n0223_p0668c08║無所著戒，淨無著智，行無著境，於一切處悉無有著，
X04n0223_p0668c09║其心平等無著無依；而我何能知其妙行，說其功德，
X04n0223_p0668c10║顯其所有清淨戒門，示其所作無過失業，辯其離染
X04n0223_p0668c11║身、語、意行？善男子！於此南方，有一大城，名曰：樓閣；中
X04n0223_p0668c12║有船師，名：婆施羅。汝詣彼問：菩薩云何學菩薩行、修
X04n0223_p0668c13║菩薩道？時，善財童子頂禮其足，遶無量帀，殷勤瞻仰，
X04n0223_p0668c14║辭退而去。
X04n0223_p0668c15║【論】第一、正入當位法門。從爾時，善財已下，至我唯
X04n0223_p0668c16║知此調和香法，於此段中，以立五門。餘下諸位，亦
X04n0223_p0668c17║倣此樣。例然：一、正念善知識教，思惟昇進；二、漸次
X04n0223_p0668c18║遊行，至長者所；三、致敬禮足；四、正申所求；五、長者
X04n0223_p0668c19║說其自行，授與善財。隨文釋義者，從爾時，善財童
X04n0223_p0668c20║子已下，有十願門，明入迴向。以願和融一切真俗、
X04n0223_p0668c21║染淨、智悲無礙之門。漸次遊行者，昇進也。至廣大
X04n0223_p0668c22║國者，以願起智，興無盡行，接引眾生也。乃至如十
X04n0223_p0668c23║方世界微塵剎中，一一塵內，有無盡佛法及身行，
X04n0223_p0668c24║接引眾生。一切十方國剎塵中，悉皆如是，如帝網
X04n0223_p0669a01║重重無盡。以願行廣大，故國名廣大。於第四、正申
X04n0223_p0669a02║所求門中，長者答言：我善別知一切諸香，有二義：
X04n0223_p0669a03║一、實知世間諸香，二、以香表法。一、實知諸香者，即
X04n0223_p0669a04║經所說所知一切香。總體燒塗末，是別陳香王出
X04n0223_p0669a05║處。已下，是隨生業類所生諸香是。已下，人間有五
X04n0223_p0669a06║種香，羅剎中一種香，天中有四種香，總共有十種
X04n0223_p0669a07║香。其功能，如經自具。以將如上諸香，表十迴向。為
X04n0223_p0669a08║明香性無依，能發眾善，滅一切惡；明大願無依，能
X04n0223_p0669a09║興無量善根。故起無量大智之雲，雨無量白淨法
X04n0223_p0669a10║雨，行無量大慈悲行，化無量眾生，令得滅苦，發無
X04n0223_p0669a11║上意。若無大願，不能發起大菩提心，設修解脫，悉
X04n0223_p0669a12║皆二乘。人間有香，名為象藏，此香因龍鬬所生，燒
X04n0223_p0669a13║之一丸，起大香雲，彌覆王都，於七日中，雨細香雨。
X04n0223_p0669a14║若霑著身，身則金色者，表如十住位中，初發心時，
X04n0223_p0669a15║以七覺之香，起大願雲，廣興悲行，普覆一切眾生，
X04n0223_p0669a16║求一切智。以止觀龍，與十二有支煩惱共鬬，徹空
X04n0223_p0669a17║無際，生智慧火，然大智香，起慈悲雲，雨白法雨。眾
X04n0223_p0669a18║生霑者，即初發心時，便成正覺。若著衣服、宮殿、樓
X04n0223_p0669a19║閣，亦皆金色者，明因起大願迴向香，所有一切世
X04n0223_p0669a20║間忍辱、慈悲、觀智，總會法界自在白淨法故。若因
X04n0223_p0669a21║風吹入宮殿中，眾生齅者，七日七夜，離諸憂苦，不
X04n0223_p0669a22║驚不怖，不亂不恚，慈心相向，志意清淨者，明轉轉
X04n0223_p0669a23║而聞，亦皆歡喜，發大願門，起七覺意。我知是已，而
X04n0223_p0669a24║為說法者，明欲勸眾生發無上覺心者，要先勸發
X04n0223_p0669b01║廣大願迴向，起堅誠誓願之心，先敷三十七品七
X04n0223_p0669b02║覺行華，方堪為說至真之道。如是勸修，萬無失一。
X04n0223_p0669b03║摩羅耶山者，此山在南天竺境摩利伽耶國，此國
X04n0223_p0669b04║依此山立名，此山多出白栴檀香，此山出栴檀香，
X04n0223_p0669b05║名牛頭。若以塗身，設入火坑，火不能燒，明治地住，
X04n0223_p0669b06║以起大願力及迴向力，以上上十善法身無性之
X04n0223_p0669b07║理，以成戒體，用塗其身，迴向入生死火坑，貪瞋愛
X04n0223_p0669b08║火不能燒害。海中有香，名為無能勝，若以塗鼓及
X04n0223_p0669b09║諸螺貝，其聲發時，一切敵軍皆自退散者，明修行
X04n0223_p0669b10║住，以法忍成就，迴入生死海中，教化眾生。以忍辱
X04n0223_p0669b11║心，聞一切善惡聲音鼓，惡邪怨敵自然退散。阿耨
X04n0223_p0669b12║達池邊有沉水香，名蓮華藏。其香一丸如麻子大，
X04n0223_p0669b13║若以燒之，一丸香氣普熏閻浮提界，眾生聞者，離
X04n0223_p0669b14║一切罪，戒品清淨。明生貴住，達三界業，皆無障礙，
X04n0223_p0669b15║常生佛家，無垢清淨。此同第四地位，得出三界業。
X04n0223_p0669b16║以本四弘誓願之心，迴入生死四流大池中，教化
X04n0223_p0669b17║一切沉溺生死眾生，皆無染著，名蓮華藏。演微妙
X04n0223_p0669b18║法香，徧熏十方，聞者罪滅，戒品清淨。雪山有香，名
X04n0223_p0669b19║阿盧那者，是赤色香也，堪以染緋。若眾生齅此香
X04n0223_p0669b20║者，其心決定離諸染著者，此是具足方便，住禪波
X04n0223_p0669b21║羅蜜門，以大願迴向生死，令諸眾生染習禪波羅
X04n0223_p0669b22║蜜，得入離垢三昧。以雪山表是禪定，體自白淨，無
X04n0223_p0669b23║垢體故。羅剎界中有香，名海藏。其香但為輪王所
X04n0223_p0669b24║用，若燒一丸而以熏之，王及四軍皆悉騰空者，明
X04n0223_p0669c01║表以第六正心住，以三空智慧為羅剎，迴入生死
X04n0223_p0669c02║海。以般若輪王燒智慧海藏香，熏生死王，四種魔
X04n0223_p0669c03║皆昇法空。已下總表十迴向。以十住、十行中，願行
X04n0223_p0669c04║和融生死、涅槃、真俗二智、悲智二門，使令自在。十
X04n0223_p0669c05║地依此而修，成就法界自性無作緣起道理。以燒
X04n0223_p0669c06║香、塗香、合香以表之，令學者易解，皆倣此知之。若
X04n0223_p0669c07║十住十行十地中，若無迴向大願力，但得二乘之
X04n0223_p0669c08║道，不可有成佛者，故有修行之士，大須善得其儀，
X04n0223_p0669c09║明觀教意總別同異成壞六相。從我唯知此調和
X04n0223_p0669c10║香法者，明調和真俗二諦智悲願行，生死涅槃染
X04n0223_p0669c11║淨自在之香，及以青蓮華名號表之。已下推德昇
X04n0223_p0669c12║進，餘義如文自明。二推德令善財昇進中，從如諸
X04n0223_p0669c13║菩薩已下至辭退而去，有十行經，分為五門：一推
X04n0223_p0669c14║德昇進，二示善知識方所，三舉善知識所居城名
X04n0223_p0669c15║樓閣，四舉船師名婆施羅，五頂禮而去。隨文釋義
X04n0223_p0669c16║者，南方義如初釋。城名樓閣者，此近南海下濕，人
X04n0223_p0669c17║多以作樓閣而居，亦約差別智，以十迴向中和融
X04n0223_p0669c18║萬法總別同異，重重以立城名。船師婆施羅，此云
X04n0223_p0669c19║自在，明於生死海而得自在。此為十迴向中，以能
X04n0223_p0669c20║入生死海行大慈悲以為戒體。十住中以觀生死
X04n0223_p0669c21║海十二緣生，以為性自清淨本唯佛智，故以為戒
X04n0223_p0669c22║體。十行之中明二巧法、相法、算法、世間技藝，饒益
X04n0223_p0669c23║眾生以為戒體。此十迴向以真入俗處生死海，主
X04n0223_p0669c24║導眾生成慈悲行以為戒體。如是三位修戒，各有
X04n0223_p0670a01║同異昇進法則。船師者，師以大慈悲為戒體，常住
X04n0223_p0670a02║處生死海，往來度眾生故。如歎德中具明大意云：
X04n0223_p0670a03║具足成就無所著戒，如船師度人，不住此岸不住
X04n0223_p0670a04║彼岸。
X04n0223_p0670a05║
X04n0223_p0670a06║大方廣佛新華嚴經合論卷第一百
X04n0223_p0670a07║
X04n0223_p0670a08║音切
X04n0223_p0670a09║巘（魚蹇切。）鬻（余六切。）螺（落何切。）罥（古演切。）樣（余兩切。）