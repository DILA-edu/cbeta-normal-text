X04n0223_p0670a10║
X04n0223_p0670a11║
X04n0223_p0670a12║
X04n0223_p0670a13║大方廣佛新華嚴經合論卷第一百一
X04n0223_p0670a14║唐于闐國三藏沙門實叉難陀譯經
X04n0223_p0670a15║唐太原方山長者李通玄造論
X04n0223_p0670a16║唐福州開元寺沙門志寧釐經合論
X04n0223_p0670a17║入法界品第三十九之十四
X04n0223_p0670a18║【論】第二、樓閣城婆施羅船師主不壞迴向。
X04n0223_p0670a19║【經】爾時，善財童子向樓閣城觀察道路，所謂：觀道高
X04n0223_p0670a20║卑，觀道夷險，觀道淨穢，觀道曲直。漸次遊行，作是思
X04n0223_p0670a21║惟：我當親近彼善知識。善知識者，是成就修行諸菩
X04n0223_p0670a22║薩道因，是成就修行波羅蜜道因，是成就修行攝眾
X04n0223_p0670a23║生道因，是成就修行普入法界無障礙道因，是成就
X04n0223_p0670a24║修行令一切眾生除惡慧道因，是成就修行令一切
X04n0223_p0670b01║眾生離憍慢道因，是成就修行令一切眾生滅煩惱
X04n0223_p0670b02║道因，是成就修行令一切眾生捨諸見道因，是成就
X04n0223_p0670b03║修行令一切眾生拔一切惡刺道因，是成就修行令
X04n0223_p0670b04║一切眾生至一切智城道因。何以故？於善知識處得
X04n0223_p0670b05║一切善法故，依善知識力得一切智道故。善知識者，
X04n0223_p0670b06║難見難遇。如是思惟，漸次遊行。既至彼城，見其船師
X04n0223_p0670b07║在城門外海岸上住，百千商人及餘無量大眾圍遶，
X04n0223_p0670b08║說大海法，方便開示佛功德海。善財見已，往詣其所，
X04n0223_p0670b09║頂禮其足，繞無量帀，於前合掌而作是言：聖者！我已
X04n0223_p0670b10║先發阿耨多羅三藐三菩提心，而未知菩薩云何學
X04n0223_p0670b11║菩薩行？云何修菩薩道？我聞聖者善能教誨，願為我
X04n0223_p0670b12║說！船師告言：善哉！善哉！善男子！汝已能發阿耨多羅
X04n0223_p0670b13║三藐三菩提心，今復能問生大智因、斷除一切生死
X04n0223_p0670b14║苦因、往一切智大寶洲因、成就不壞摩訶衍因、遠離
X04n0223_p0670b15║二乘怖畏生死住諸寂靜三昧旋因、乘大願車徧一
X04n0223_p0670b16║切處行菩薩行無有障礙清淨道因、以菩薩行莊嚴
X04n0223_p0670b17║一切無能壞智清淨道因、普觀一切十方諸法皆無
X04n0223_p0670b18║障礙清淨道因、速能趣入一切智海清淨道因。善男
X04n0223_p0670b19║子！我在此城海岸路中，淨修菩薩大悲幢行。善男子！
X04n0223_p0670b20║我觀閻浮提內貧窮眾生，為饒益故，修諸苦行，隨其
X04n0223_p0670b21║所願，悉令滿足。先以世物充滿其意，復施法財，令其
X04n0223_p0670b22║歡喜，令修福行，令生智道，令增善根力，令起菩提心，
X04n0223_p0670b23║令淨菩提願，令堅大悲力，令修能滅生死道，令生不
X04n0223_p0670b24║厭生死行，令攝一切眾生海，令修一切功德海，令照
X04n0223_p0670c01║一切諸法海，令見一切諸佛海，令入一切智智海。善
X04n0223_p0670c02║男子！我住於此，如是思惟，如是作意，如是利益一切
X04n0223_p0670c03║眾生。善男子！我知海中一切寶洲、一切寶處、一切寶
X04n0223_p0670c04║類、一切寶種；我知淨一切寶、鑽一切寶、出一切寶、作
X04n0223_p0670c05║一切寶；我知一切寶器、一切寶用、一切寶境界、一切
X04n0223_p0670c06║寶光明；我知一切龍宮處、一切夜叉宮處、一切部多
X04n0223_p0670c07║宮處，皆善迴避，免其諸難；亦善別知漩澓淺深、波濤
X04n0223_p0670c08║遠近、水色好惡，種種不同；亦善別知日月星宿運行
X04n0223_p0670c09║度數、晝夜晨晡、晷漏延促；亦知其船鐵木堅脆、機關
X04n0223_p0670c10║澀滑、水之大小、風之逆順，如是一切安危之相無不
X04n0223_p0670c11║明了，可行則行，可止則止。善男子！我以成就如是智
X04n0223_p0670c12║慧，常能利益一切眾生。善男子！我以好船運諸商眾
X04n0223_p0670c13║行安隱道，復為說法，令其歡喜，引至寶洲，與諸珍寶
X04n0223_p0670c14║咸使充足，然後將領還閻浮提。善男子！我將大船如
X04n0223_p0670c15║是往來，未始令其一有損壞。若有眾生得見我身、聞
X04n0223_p0670c16║我法者，令其永不怖生死海，必得入於一切智海，必
X04n0223_p0670c17║能消竭諸愛欲海，能以智光照三世海，能盡一切眾
X04n0223_p0670c18║生苦海，能淨一切眾生心海，速能嚴淨一切剎海，普
X04n0223_p0670c19║能往詣十方大海，普知一切眾生根海，普了一切眾
X04n0223_p0670c20║生行海，普順一切眾生心海。善男子！我唯得此大悲
X04n0223_p0670c21║幢行；若有見我及以聞我、與我同住、憶念我者，皆悉
X04n0223_p0670c22║不空。如諸菩薩摩訶薩善能遊涉生死大海，不染一
X04n0223_p0670c23║切諸煩惱海，能捨一切諸妄見海，能觀一切諸法性
X04n0223_p0670c24║海，能以四攝攝眾生海，已善安住一切智海，能滅一
X04n0223_p0671a01║切眾生著海，能平等住一切時海，能以神通度眾生
X04n0223_p0671a02║海，能以其時調眾生海；而我云何能知、能說彼功德
X04n0223_p0671a03║行？善男子！於此南方有城，名：可樂；中有長者，名：無上
X04n0223_p0671a04║勝。汝詣彼問：菩薩云何學菩薩行、修菩薩道？時，善財
X04n0223_p0671a05║童子頂禮其足，遶無量帀，殷勤瞻仰，悲泣流淚，求善
X04n0223_p0671a06║知識，心無厭足，辭退而去。
X04n0223_p0671a07║【論】第一、正入當位法門中。從爾時善財已下，至我
X04n0223_p0671a08║唯知此大悲幢行。若有見我及以聞我，與我同住，
X04n0223_p0671a09║憶念我者，皆悉不空。此段門中，分為五門：一、念善
X04n0223_p0671a10║知識教，思惟升進；二、漸次遊行，往詣彼城；三、見其
X04n0223_p0671a11║船師在城門外海岸上住；四、禮敬合掌，申其所求；
X04n0223_p0671a12║五、船師授與善財自行法門。隨文釋義者，見船師
X04n0223_p0671a13║在城門外海岸上住，百千商人及餘大眾圍遶。此
X04n0223_p0671a14║有二義：一、實有此行，以主導入海商人及採寶者，
X04n0223_p0671a15║為海險難，非聖智不知。二、表法，以自得真門，出纏
X04n0223_p0671a16║離苦，以其願行，成大悲海，常臨生死海岸，引接眾
X04n0223_p0671a17║生。百千商人，表戒波羅蜜中萬行圓滿。無量大眾，
X04n0223_p0671a18║表行徧周滿一切諸行。經云：往一切智大寶洲，因
X04n0223_p0671a19║成就不壞。摩訶衍因者，摩訶云大，衍云乘，所說之
X04n0223_p0671a20║教，總云大乘教。遠離二乘怖畏生死，住寂靜三昧
X04n0223_p0671a21║旋還。此明歎譽善財，明能以寂靜三昧處，生死旋
X04n0223_p0671a22║還，利生不出故。善男子！我知此海中一切寶洲、一
X04n0223_p0671a23║切寶處、一切寶類、一切寶種、一切寶器。如是實有
X04n0223_p0671a24║此智，聖智所知世間諸法。表法者，我知海中一切
X04n0223_p0671b01║寶洲者，明達一切智洲。一切寶處者，善別賢能，諸
X04n0223_p0671b02║根利純。一切寶類者，善知同行類、別行類。一切寶
X04n0223_p0671b03║種者，善知大小乘差別種。我知一切寶器者，知眾
X04n0223_p0671b04║生大小根器堪與何法而成熟之。一切寶用，應根
X04n0223_p0671b05║與法令任其作用。一切寶境界，三乘一乘三寶境
X04n0223_p0671b06║界。一切寶光明者，三乘一乘智慧大小光明。我知
X04n0223_p0671b07║淨一切寶者，三十七道品、十波羅蜜、五停心觀方
X04n0223_p0671b08║便，是淨一切智寶方便。鑽一切寶者，止觀二門是。
X04n0223_p0671b09║出一切寶者，善能依根設教令現智寶故。作一切
X04n0223_p0671b10║寶者，以無相智起差別智，以大願風興大慈雲，雨
X04n0223_p0671b11║諸寶雨化一切眾生，和合心境令使無依，自能顯
X04n0223_p0671b12║現一切智寶故。一切龍宮難處者，淨土菩薩如龍
X04n0223_p0671b13║分有慈悲，遊空神足一分自在。夜叉喻聲聞，能空
X04n0223_p0671b14║三毒亦得神通。羅剎宮難處者，喻緣覺居涅槃海
X04n0223_p0671b15║能空無明，及諸佛一切智種不現前故。如是等難，
X04n0223_p0671b16║悉皆以迴向願力同處生死，不害無明十二有支，
X04n0223_p0671b17║達取無明成佛種智，處法界緣生自在門，名為悉
X04n0223_p0671b18║皆迴避免其諸難。亦善別知漩澓深淺者，愛取有
X04n0223_p0671b19║業深淺也。波濤遠近者，情識想念攀緣多少。水色
X04n0223_p0671b20║好惡者，愛心善惡。亦善別知日月星宿運度數量、
X04n0223_p0671b21║晝夜晨晡、晷漏延促者，明了世事中明陰陽玄象、
X04n0223_p0671b22║五星行度數、風起時分、晷漏四時延促，皆悉知之。
X04n0223_p0671b23║表法中明五位進修及三乘差別教分行門，隨行
X04n0223_p0671b24║隨根迴轉軌則方法時熟解脫，日月歲劫所經多
X04n0223_p0671c01║少悉能知之。其船鐵木堅脆機關澀滑，水之大小
X04n0223_p0671c02║風之逆順，如是一切安危之相無不明了者。實知
X04n0223_p0671c03║此事表法者，明善知三乘迴心未迴心，堪入生死
X04n0223_p0671c04║不堪入生死，根器成熟及未成熟。一乘中菩薩第
X04n0223_p0671c05║六住第六地現前，處生死中得出生死心，三空智
X04n0223_p0671c06║慧寂滅現前。七住七地菩薩於出生死中常處生
X04n0223_p0671c07║死。八住八地得無生忍現前，菩薩無功智現前任
X04n0223_p0671c08║運利生。九住九地學佛十力四無畏。十住十地一
X04n0223_p0671c09║分與如來出世智慧解脫知見齊圓，住佛灌頂位。
X04n0223_p0671c10║十一地方學普賢神通妙行，至普賢行品方終。如
X04n0223_p0671c11║來出現品中，佛果文殊普賢三法，法身根本智差
X04n0223_p0671c12║別智，方始理智大慈悲，如先所發願稱願圓滿，如
X04n0223_p0671c13║三乘教中後得智，以普賢行教化眾生。此一乘中
X04n0223_p0671c14║名字教法說似前後，如是升進不出一剎那際。如
X04n0223_p0671c15║是三乘因前果後道滿三祇，如是一乘見道在初
X04n0223_p0671c16║發心住中，加行行因在十行十迴向十地十一地，
X04n0223_p0671c17║如是船之鐵木安危澀滑悉能知之，乃至知根遲
X04n0223_p0671c18║速應止即止，且止三乘及以人天法中乃至五停
X04n0223_p0671c19║心觀，根若熟者應行即行令使升進。一乘法中以
X04n0223_p0671c20║生死性十二有支，便為法事大智用故。已下大意
X04n0223_p0671c21║如然。善男子！我將好船運諸商眾至安隱道，乃至
X04n0223_p0671c22║引至寶洲與其珍寶咸令充足，然後將領還閻浮
X04n0223_p0671c23║提者，是事表法中，明從初發心住，得佛根本智。自
X04n0223_p0671c24║此已去，經後諸位中，皆與說其妙法，至於十地一
X04n0223_p0672a01║切智智之道。珍寶已滿十一地中，還當送至本所
X04n0223_p0672a02║舊住生死海中，以此所得一切智智之珍寶，廣利
X04n0223_p0672a03║無盡眾生。此明約修行升進，作如是說，使令易解，
X04n0223_p0672a04║而亦不出生死海中，成大寶洲。自餘如文自具。此
X04n0223_p0672a05║皆約事理說，託事表法，令生解故。此是第二、不壞
X04n0223_p0672a06║迴向。善知識！船師云：我將大船往來無始，無有令
X04n0223_p0672a07║其一損壞者。若有眾生得見我身、聞我法者，令其
X04n0223_p0672a08║永不怖生死海，必得入於一切智海者，是不壞迴
X04n0223_p0672a09║向義。以戒波羅蜜為主，餘九為伴。約智門中，諸位
X04n0223_p0672a10║通治；約位門中，以成大慈悲戒。以海中船師所表
X04n0223_p0672a11║往來常不出生死海，故成大悲幢。行已下，推德升
X04n0223_p0672a12║進。第二、推德令善財升進中，從如諸菩薩已下，至
X04n0223_p0672a13║辭退而去，有十行經約，分為五門：一、推德升進；二、
X04n0223_p0672a14║示善知識之方所；三、舉善知識所居之城名可樂；
X04n0223_p0672a15║四、舉善知識之名號曰無上勝；五、禮敬辭去。城名
X04n0223_p0672a16║可樂者，以長者善明斷決人間種種諸事，復能說
X04n0223_p0672a17║出世之法，眾生樂之不捨，故城名可樂。長者號無
X04n0223_p0672a18║上勝者，此是忍波羅蜜門，處眾行之中，忍為殊勝，
X04n0223_p0672a19║又德藝過世間，故號為無上勝。餘行約前歎德中
X04n0223_p0672a20║所說。
X04n0223_p0672a21║第三，可樂城無上勝長者主等一切佛迴向。
X04n0223_p0672a22║【經】爾時，善財童子起大慈周徧心、大悲潤澤心，相續
X04n0223_p0672a23║不斷，福德、智慧二種莊嚴，捨離一切煩惱塵垢，證法
X04n0223_p0672a24║平等，心無高下，拔不善刺，滅一切障，堅固精進以為
X04n0223_p0672b01║牆壍，甚深三昧而作園苑，以慧日光破無明闇，以方
X04n0223_p0672b02║便風開智慧華，以無礙願充滿法界，心常現入一切
X04n0223_p0672b03║智城，如是而求菩薩之道。漸次經歷，到彼城內，見無
X04n0223_p0672b04║上勝在其城東大莊嚴幢無憂林中，無量商人、百千
X04n0223_p0672b05║居士之所圍遶，理斷人間種種事務；因為說法，令其
X04n0223_p0672b06║永拔一切我慢，離我、我所，捨所積聚，滅慳嫉垢，心得
X04n0223_p0672b07║清淨，無諸穢濁，獲淨信力，常樂見佛，受持佛法，生菩
X04n0223_p0672b08║薩力，起菩薩行，入菩薩三昧，得菩薩智慧，住菩薩正
X04n0223_p0672b09║念，增菩薩樂欲。爾時，善財童子觀彼長者為眾說法
X04n0223_p0672b10║已，以身投地，頂禮其足，良久乃起，白言：聖者！我是善
X04n0223_p0672b11║財！我是善財！我專尋求菩薩之行，菩薩云何學菩薩
X04n0223_p0672b12║行？菩薩云何修菩薩道？隨修學時，常能化度一切眾
X04n0223_p0672b13║生，常能現見一切諸佛，常得聽聞一切佛法，常能住
X04n0223_p0672b14║持一切佛法，常能趣入一切法門，入一切剎學菩薩
X04n0223_p0672b15║行，住一切劫修菩薩道，能知一切如來神力，能受一
X04n0223_p0672b16║切如來護念，能得一切如來智慧。時，彼長者告善財
X04n0223_p0672b17║言：善哉！善哉！善男子！汝已能發阿耨多羅三藐三菩
X04n0223_p0672b18║提心。善男子！我成就至一切處菩薩行門無依無作
X04n0223_p0672b19║神通之力。善男子！云何為至一切處菩薩行門？善男
X04n0223_p0672b20║子！我於此三千大千世界，欲界一切諸眾生中，所謂：
X04n0223_p0672b21║一切三十三天、一切須夜摩天、一切兜率陀天、一切
X04n0223_p0672b22║善變化天、一切他化自在天、一切魔天，及餘一切天、
X04n0223_p0672b23║龍、夜叉、羅剎娑、鳩槃茶、乾闥婆、阿脩羅、迦樓羅、緊那
X04n0223_p0672b24║羅、摩睺羅伽、人與非人，村營、城邑、一切住處諸眾生
X04n0223_p0672c01║中而為說法，令捨非法，令息諍論，令除鬬戰，令止忿
X04n0223_p0672c02║競，令破怨結，令解繫縛，令出牢獄，令免怖畏，令斷殺
X04n0223_p0672c03║生乃至邪見，一切惡業不可作事皆令禁止，令其順
X04n0223_p0672c04║行一切善法，令其修學一切技藝，於諸世間而作利
X04n0223_p0672c05║益，為其分別種種諸論，令生歡喜，令漸成熟，隨順外
X04n0223_p0672c06║道，為說勝智，令斷諸見，令入佛法；乃至色界一切梵
X04n0223_p0672c07║天，我亦為其說超勝法。如於此三千大千世界，乃至
X04n0223_p0672c08║十方十不可說百千億那由他佛剎微塵數世界中，
X04n0223_p0672c09║我皆為說佛法、菩薩法、聲聞法、獨覺法；說地獄，說地
X04n0223_p0672c10║獄眾生，說向地獄道；說畜生，說畜生差別，說畜生受
X04n0223_p0672c11║苦，說向畜生道；說閻羅王世間，說閻羅王世間苦，說
X04n0223_p0672c12║向閻羅王世間道；說天世間，說天世間樂，說向天世
X04n0223_p0672c13║間道；說人世間，說人世間苦樂，說向人世間道。為欲
X04n0223_p0672c14║開顯菩薩功德，為令捨離生死過患，為令知見一切
X04n0223_p0672c15║智人諸妙功德，為欲令知諸有趣中迷惑受苦，為令
X04n0223_p0672c16║知見無障礙法，為欲顯示一切世間生起所因，為欲
X04n0223_p0672c17║顯示一切世間寂滅為樂，為令眾生捨諸想著，為令
X04n0223_p0672c18║證得佛無依法，為令永滅諸煩惱輪，為令能轉如來
X04n0223_p0672c19║法輪，我為眾生說如是法。善男子！我唯知此至一切
X04n0223_p0672c20║處修菩薩行清淨法門無依無作神通之力。如諸菩
X04n0223_p0672c21║薩摩訶薩，具足一切自在神通，悉能徧往一切佛剎，
X04n0223_p0672c22║得普眼地，悉聞一切音聲言說，普入諸法智慧自在，
X04n0223_p0672c23║無有乖諍，勇健無比，以廣長舌出平等音；其身妙好
X04n0223_p0672c24║同諸菩薩，與諸如來究竟無二、無有差別；智身廣大
X04n0223_p0673a01║普入三世，境界無際同於虗空。而我云何能知、能說
X04n0223_p0673a02║彼功德行？善男子！於此南方，有一國土，名曰：輸那；其
X04n0223_p0673a03║國有城，名：迦陵迦林；有比丘尼，名：師子頻申。汝詣彼
X04n0223_p0673a04║問：菩薩云何學菩薩行、修菩薩道？時，善財童子頂禮
X04n0223_p0673a05║其足，遶無量帀，殷勤瞻仰，辭退而去。
X04n0223_p0673a06║【論】第一、正入當位法門中。從爾時善財童子已下，
X04n0223_p0673a07║至一切處修菩薩行清淨法門，無依無作神通之
X04n0223_p0673a08║力。於此段中，約立五門：一、念善知識教，思惟升進；
X04n0223_p0673a09║二、漸次經歷，到於彼城；三、見無上勝長者，在其城
X04n0223_p0673a10║東無憂林中，商眾居士無量百千之所圍遶；四、投
X04n0223_p0673a11║身於地，禮敬而起；五、正申所請。無上勝便授自所
X04n0223_p0673a12║行法門，隨文釋義者。漸次經歷，到彼城內者，升進
X04n0223_p0673a13║入位，名內見無上勝。在城東者，明以智利生為東，
X04n0223_p0673a14║表不住本位。東方表智，以就俗引眾生，發明生位
X04n0223_p0673a15║也。西方表慈悲，如下以觀世音菩薩住金剛山之
X04n0223_p0673a16║西阿，表慈悲位也。以此是等一切佛迴向。佛者，覺
X04n0223_p0673a17║也。以角宿是東方之宿，以角主僧尼道士眾善之
X04n0223_p0673a18║門。俗作此角，計所主屬，合作此覺也。為主眾善門，
X04n0223_p0673a19║故角為天門眾善也。以此在城東，普賢智行以東
X04n0223_p0673a20║表之，表明生眾善之首。觀音大慈悲行，以西方表
X04n0223_p0673a21║之。以西方是金，金為白虎，主秋，主殺，以慈悲主之。
X04n0223_p0673a22║以是經云：明練十方儀式，主方神。又主方神隨方
X04n0223_p0673a23║迴轉，意明隨方法迴轉，以度眾生。然實大象性自
X04n0223_p0673a24║無形，體虗融而非跡。隨方表法，法逐緣分。聖人垂
X04n0223_p0673b01║訓於俗纏，還以俗緣中事物而表法。只如亡言之
X04n0223_p0673b02║理，不可以引蒙；絕象真源，不可以益俗。是故以方
X04n0223_p0673b03║隅而表法，執之者還非；利俗啟迷，廢之者復失。今
X04n0223_p0673b04║者利俗啟迷，以城東是引迷，明生起眾善之義。亦
X04n0223_p0673b05║以房為青龍，是世間福德之位。無憂林中者，此主
X04n0223_p0673b06║忍波羅蜜，以忍成滿處，行無憂故。林者，以此長者
X04n0223_p0673b07║行徧十方，隨形而廣蔭羣品，以行廣多覆蔭，故為
X04n0223_p0673b08║林。亦以化他令無憂，故為無憂林也。無量商人，百
X04n0223_p0673b09║千居士之所圍遶者，是所化之象，表以愚易智，以
X04n0223_p0673b10║智易愚，以惡易善。亦為商人，常處生死，以行仁德，
X04n0223_p0673b11║化利羣品，名為居士。此約行釋。善財童子觀長者
X04n0223_p0673b12║為眾說法已，以身投地，表十迴向大體。約迴真入
X04n0223_p0673b13║俗，以大慈悲善忍為地。再云我是善財，我是善財
X04n0223_p0673b14║者，表求法深重也。亦明達我無我，以成忍也。已下
X04n0223_p0673b15║長者告善財所行之行，名成就一切處菩薩行，以
X04n0223_p0673b16║明如一切佛迴向十方一切世界、一切眾生，所行
X04n0223_p0673b17║無不徧故。如下文具明。如十住中，從初至第三住，
X04n0223_p0673b18║見三比丘，表從世間修出世間法。此從初迴向，見
X04n0223_p0673b19║三長者是純俗流，合香船師、無上勝等，明從真入
X04n0223_p0673b20║俗，名為迴向。此是等一切佛迴向中善知識，以忍
X04n0223_p0673b21║波羅蜜為主，餘九為伴。約智門中，諸位通治；約位
X04n0223_p0673b22║門中，治入生死海中忍不自在障，令得法忍自在。
X04n0223_p0673b23║前十住、十行，明修出世間離苦忍；此位明入世間
X04n0223_p0673b24║中，成就慈悲饒益忍。以此十迴向中，捨身肉、手足、
X04n0223_p0673c01║國城、妻子，有來乞者，無厭恨心，倍增歡喜。第二、推
X04n0223_p0673c02║德升進中，從如諸菩薩已下，至辭退而去，有十行
X04n0223_p0673c03║半經，分為五門：一、推德升進；二、示善友所住之國；
X04n0223_p0673c04║三、示善知識所居之城名；四、舉善知識名號；五、禮
X04n0223_p0673c05║敬辭去。城名迦陵林者，此云相鬬諍。以此比丘尼
X04n0223_p0673c06║位同十住中第四住、十地第四地，出三界纏，生如
X04n0223_p0673c07║來家。以迴真入俗，成無染慈，明比丘是出俗義。尼
X04n0223_p0673c08║是慈音，明迴向行位法門，非男女性，示相表法也。
X04n0223_p0673c09║以實而言，此尼是此位法，故表以真入俗。和融真
X04n0223_p0673c10║俗是非染淨二見諍，故成法性理智處俗恒真無
X04n0223_p0673c11║染之慈。以滅真俗有無染淨二見鬬諍，故成就第
X04n0223_p0673c12║四、至一切處迴向行精進慈。以此城名鬬諍林者，
X04n0223_p0673c13║明慈行徧周，覆蔭廣多故，故名為林。亦約此比丘
X04n0223_p0673c14║尼報得莊嚴眾寶，林樹廣多，故號為林。國名輸那，
X04n0223_p0673c15║此名勇猛者，是精進義。為此是第四精進波羅蜜。
X04n0223_p0673c16║此教皆是託處、託事、表法，以事即法也。尼名師子
X04n0223_p0673c17║頻申者，約德行成名。如師子頻申者，明慈悲適悅，
X04n0223_p0673c18║行徧十方，教化眾生，無有疲勞，法樂義也。如人身
X04n0223_p0673c19║心舒適悅樂也。表比丘尼雖行徧十方，善和鬬諍，
X04n0223_p0673c20║心恒出俗也。明迴向中處纏無染慈，故
X04n0223_p0673c21║第四，迦陵林城師子頻申比丘尼主，至一切處迴
X04n0223_p0673c22║向。
X04n0223_p0673c23║【經】爾時，善財童子漸次遊行，至彼國城，周徧推求此
X04n0223_p0673c24║比丘尼。有無量人咸告之言：善男子！此比丘尼在勝
X04n0223_p0674a01║光王之所捨施日光園中，說法利益無量眾生。時善
X04n0223_p0674a02║財童子即詣彼園，周徧觀察。見其園中有一大樹，名
X04n0223_p0674a03║為：滿月，形如樓閣，放大光明，照一由旬。見一葉樹，名
X04n0223_p0674a04║為：普覆，其形如蓋，放毗瑠璃紺青光明。見一華樹，名
X04n0223_p0674a05║曰：華藏，其形高大，如雪山王，雨眾妙華，無有窮盡，如
X04n0223_p0674a06║忉利天中波利質多羅樹。復見有一甘露果樹，形如
X04n0223_p0674a07║金山，常放光明，種種眾果悉皆具足。復見有一摩尼
X04n0223_p0674a08║寶樹，名：毗盧遮那藏，其形無比，心王摩尼寶最在其
X04n0223_p0674a09║上，阿僧祇色相摩尼寶周徧莊嚴。復有衣樹，名為：清
X04n0223_p0674a10║淨，種種色衣垂布嚴飾。復有音樂樹，名為：歡喜，其音
X04n0223_p0674a11║美妙，過諸天樂。復有香樹，名：普莊嚴，恒出妙香，普熏
X04n0223_p0674a12║十方，無所障礙。園中復有泉流陂池，一切皆以七寶
X04n0223_p0674a13║莊嚴，黑栴檀泥凝積其中，上妙金沙彌布其底，八功
X04n0223_p0674a14║德水具足盈滿，優鉢羅華、波頭摩華、拘物頭華、芬陀
X04n0223_p0674a15║利華徧覆其上，無量寶樹周徧行列。諸寶樹下敷師
X04n0223_p0674a16║子座，種種妙寶以為莊嚴，布以天衣，熏諸妙香，垂諸
X04n0223_p0674a17║寶繒，施諸寶帳，閻浮金網彌覆其上，寶鐸徐搖，出妙
X04n0223_p0674a18║音聲。或有樹下敷蓮華藏師子之座，或有樹下敷香
X04n0223_p0674a19║王摩尼藏師子之座，或有樹下敷龍莊嚴摩尼王藏
X04n0223_p0674a20║師子之座，或有樹下敷寶師子聚摩尼王藏師子之
X04n0223_p0674a21║座，或有樹下敷毗盧遮那摩尼王藏師子之座，或有
X04n0223_p0674a22║樹下敷十萬毗盧遮那摩尼王藏師子之座，其一一
X04n0223_p0674a23║座各有十萬寶師子座周帀圍遶，一一皆具無量莊
X04n0223_p0674a24║嚴。此大園中眾寶徧滿，猶如大海寶洲之上；迦隣陀
X04n0223_p0674b01║衣以布其地，柔輭妙好，能生樂觸，蹈則沒足，舉則還
X04n0223_p0674b02║復；無量諸鳥出和雅音；寶栴檀林上妙莊嚴，種種妙
X04n0223_p0674b03║華常雨無盡，猶如帝釋襍華之園；無比香王普熏一
X04n0223_p0674b04║切，猶如帝釋善法之堂；諸音樂樹、寶多羅樹、眾寶鈴
X04n0223_p0674b05║網出妙音聲，如自在天善口天女所出歌音；諸如意
X04n0223_p0674b06║樹、種種妙衣垂布莊嚴，猶如大海；有無量色百千樓
X04n0223_p0674b07║閣，眾寶莊嚴，如忉利天宮善見大城；寶蓋遐張，如須
X04n0223_p0674b08║彌峯；光明普照，如梵王宮。爾時，善財童子見此大園
X04n0223_p0674b09║無量功德、種種莊嚴，皆是菩薩業報成就，出世善根
X04n0223_p0674b10║之所生起，供養諸佛功德所流，一切世間無與等者，
X04n0223_p0674b11║如是皆從師子頻申比丘尼了法如幻，集廣大清淨
X04n0223_p0674b12║福德善業之所成就，三千大千世界天龍八部、無量
X04n0223_p0674b13║眾生皆入此園而不迫窄。何以故？此比丘尼不可思
X04n0223_p0674b14║議威神力故。爾時，善財見師子頻申比丘尼徧坐一
X04n0223_p0674b15║切諸寶樹下大師子座，身相端嚴，威儀寂靜，諸根調
X04n0223_p0674b16║順，如大象王；心無垢濁，如清淨池；普濟所求，如如意
X04n0223_p0674b17║寶；不染世法，猶如蓮華；心無所畏，如師子王；護持淨
X04n0223_p0674b18║戒，不可傾動，如須彌山；能令見者心得清涼；如妙香
X04n0223_p0674b19║王，能除眾生諸煩惱熱；如雪山中妙栴檀香，眾生見
X04n0223_p0674b20║者諸苦消滅；如善見藥王，見者不空；如婆樓那天，能
X04n0223_p0674b21║長一切眾善根芽；如良沃田。在一一座，眾會不同，所
X04n0223_p0674b22║說法門亦各差別。或見處座，淨居天眾所共圍遶，大
X04n0223_p0674b23║自在天子而為上首；此比丘尼為說法門，名：無盡解
X04n0223_p0674b24║脫。或見處座，諸梵天眾所共圍遶，愛樂梵王而為上
X04n0223_p0674c01║首；此比丘尼為說法門，名：普門差別清淨言音輪。或
X04n0223_p0674c02║見處座，他化自在天天子、天女所共圍遶，自在天王
X04n0223_p0674c03║而為上首；此比丘尼為說法門，名：菩薩清淨心。或見
X04n0223_p0674c04║處座，善變化天天子、天女所共圍遶，善化天王而為
X04n0223_p0674c05║上首；此比丘尼為說法門，名：一切法善莊嚴。或見處
X04n0223_p0674c06║座，兜率陀天天子、天女所共圍遶，兜率天王而為上
X04n0223_p0674c07║首；此比丘尼為說法門，名：心藏旋。或見處座，須夜摩
X04n0223_p0674c08║天天子、天女所共圍遶，夜摩天王而為上首；此比丘
X04n0223_p0674c09║尼為說法門，名：無邊莊嚴。或見處座，三十三天天子、
X04n0223_p0674c10║天女所共圍遶，釋提桓因而為上首；此比丘尼為說
X04n0223_p0674c11║法門，名：厭離門。或見處座，百光明龍王、難陀龍王、優
X04n0223_p0674c12║波難陀龍王、摩那斯龍王、伊羅䟦難陀龍王、阿那婆
X04n0223_p0674c13║達多龍王等龍子、龍女所共圍遶，娑伽羅龍王而為
X04n0223_p0674c14║上首；此比丘尼為說法門，名：佛神通境界光明莊嚴。
X04n0223_p0674c15║或見處座，諸夜叉眾所共圍遶，毗沙門天王而為上
X04n0223_p0674c16║首；此比丘尼為說法門，名：救護眾生藏。或見處座，乾
X04n0223_p0674c17║闥婆眾所共圍遶，持國乾闥婆王而為上首；此比丘
X04n0223_p0674c18║尼為說法門，名：無盡喜。或見處座，阿脩羅眾所共圍
X04n0223_p0674c19║遶，羅睺阿脩羅王而為上首；此比丘尼為說法門，名：
X04n0223_p0674c20║速疾莊嚴法界智門。或見處座，迦樓羅眾所共圍遶，
X04n0223_p0674c21║捷持迦樓羅王而為上首；此比丘尼為說法門，名：怖
X04n0223_p0674c22║動諸有海。或見處座，緊那羅眾所共圍遶，大樹緊那
X04n0223_p0674c23║羅王而為上首；此比丘尼為說法門，名：佛行光明。或
X04n0223_p0674c24║見處座，摩睺羅伽眾所共圍遶，庵羅林摩睺羅伽王
X04n0223_p0675a01║而為上首；此比丘尼為說法門，名：生佛歡喜心。或見
X04n0223_p0675a02║處座，無量百千男子、女人所共圍遶；此比丘尼為說
X04n0223_p0675a03║法門，名：殊勝行。或見處座，諸羅剎眾所共圍遶，常奪
X04n0223_p0675a04║精氣大樹羅剎王而為上首；此比丘尼為說法門，名：
X04n0223_p0675a05║發生悲愍心。或見處座，信樂聲聞乘眾生所共圍遶；
X04n0223_p0675a06║此比丘尼為說法門，名：勝智光明。或見處座，信樂緣
X04n0223_p0675a07║覺乘眾生所共圍遶；此比丘尼為說法門，名：佛功德
X04n0223_p0675a08║廣大光明。或見處座，信樂大乘眾生所共圍遶；此比
X04n0223_p0675a09║丘尼為說法門，名：普門三昧智光明門。或見處座，初
X04n0223_p0675a10║發心諸菩薩所共圍遶；此比丘尼為說法門，名：一切
X04n0223_p0675a11║佛願聚。或見處座，第二地諸菩薩所共圍遶；此比丘
X04n0223_p0675a12║尼為說法門，名：離垢輪。或見處座，第三地諸菩薩所
X04n0223_p0675a13║共圍遶，此比丘尼為說法門，名：寂靜莊嚴；或見處座，
X04n0223_p0675a14║第四地諸菩薩所共圍遶，此比丘尼為說法門，名：生
X04n0223_p0675a15║一切智境界；或見處座，第五地諸菩薩所共圍遶，此
X04n0223_p0675a16║比丘尼為說法門，名：妙華藏；或見處座，第六地諸菩
X04n0223_p0675a17║薩所共圍遶，此比丘尼為說法門，名：毗盧遮那藏；或
X04n0223_p0675a18║見處座，第七地諸菩薩所共圍遶，此比丘尼為說法
X04n0223_p0675a19║門，名：普莊嚴地；或見處座，第八地諸菩薩所共圍遶，
X04n0223_p0675a20║此比丘尼為說法門，名：徧法界境界身；或見處座，第
X04n0223_p0675a21║九地諸菩薩所共圍遶，此比丘尼為說法門，名：無所
X04n0223_p0675a22║得力莊嚴；或見處座，第十地諸菩薩所共圍遶，此比
X04n0223_p0675a23║丘尼為說法門，名：無礙輪；或見處座，執金剛神所共
X04n0223_p0675a24║圍遶，此比丘尼為說法門，名：金剛智那羅延莊嚴。善
X04n0223_p0675b01║財童子見如是等一切諸趣所有眾生，已成熟者，已
X04n0223_p0675b02║調伏者，堪為法器，皆入此園，各於座下圍遶而坐。師
X04n0223_p0675b03║子頻申比丘尼隨其欲解勝劣差別而為說法，令於
X04n0223_p0675b04║阿耨多羅三藐三菩提得不退轉。何以故？此比丘尼
X04n0223_p0675b05║入普眼捨得般若波羅蜜門、說一切佛法般若波羅
X04n0223_p0675b06║蜜門、法界差別般若波羅蜜門、散壞一切障礙輪般
X04n0223_p0675b07║若波羅蜜門、生一切眾生善心般若波羅蜜門、殊勝
X04n0223_p0675b08║莊嚴般若波羅蜜門、無礙真實藏般若波羅蜜門、法
X04n0223_p0675b09║界圓滿般若波羅蜜門、心藏般若波羅蜜門、普出生
X04n0223_p0675b10║藏般若波羅蜜門；此十般若波羅蜜門為首，入如是
X04n0223_p0675b11║等無數百萬般若波羅蜜門。此日光園中所有菩薩
X04n0223_p0675b12║及諸眾生，皆是師子頻申比丘尼初勸發心，受持正
X04n0223_p0675b13║法，思惟修習，於阿耨多羅三藐三菩提得不退轉。時，
X04n0223_p0675b14║善財童子見師子頻申比丘尼如是園林、如是牀座、
X04n0223_p0675b15║如是經行、如是眾會、如是神力、如是辯才，復聞不可
X04n0223_p0675b16║思議法門廣大法雲潤澤其心，便生是念：我當右遶
X04n0223_p0675b17║無量百千帀。時，比丘尼放大光明，普照其園眾會莊
X04n0223_p0675b18║嚴。善財童子師自見身及園林中所有眾樹，皆悉右
X04n0223_p0675b19║遶此比丘尼，經於無量百千萬帀。圍遶畢已，善財童
X04n0223_p0675b20║子合掌而住，白言：聖者！我已先發阿耨多羅三藐三
X04n0223_p0675b21║菩提心，而未知菩薩云何學菩薩行？云何修菩薩道？
X04n0223_p0675b22║我聞聖者善能誘誨，願為我說！比丘尼言：善男子！我
X04n0223_p0675b23║得解脫，名：成就一切智。善財言：聖者！何故名為：成就
X04n0223_p0675b24║一切智？比丘尼言：善男子！此智光明於一念中普照
X04n0223_p0675c01║三世一切諸法。善財白言：聖者！此智光明境界云何？
X04n0223_p0675c02║比丘尼言：善男子！我入此智光明門，得出生一切法
X04n0223_p0675c03║三昧王。以此三昧故，得意生身，往十方一切世界兜
X04n0223_p0675c04║率天宮一生所繫菩薩所，一一菩薩前現不可說佛
X04n0223_p0675c05║剎微塵數身，一一身作不可說佛剎微塵數供養。所
X04n0223_p0675c06║謂：現天王身乃至人王身，執持華雲，執持鬘雲，燒香、
X04n0223_p0675c07║塗香及以末香，衣服、纓絡、幢幡、繒蓋、寶網、寶帳、寶藏、
X04n0223_p0675c08║寶燈，如是一切諸莊嚴具，我皆執持而以供養。如於
X04n0223_p0675c09║住兜率宮菩薩所，如是於住胎、出胎、在家、出家、往詣
X04n0223_p0675c10║道場、成等正覺、轉正法輪、入於涅槃，如是中間，或住
X04n0223_p0675c11║天宮，或住龍宮，乃至或復住於人宮，於彼一一諸如
X04n0223_p0675c12║來所，我皆如是而為供養。若有眾生知我如是供養
X04n0223_p0675c13║佛者，皆於阿耨多羅三藐三菩提得不退轉；若有眾
X04n0223_p0675c14║生來至我所，我即為說般若波羅蜜。善男子！我見一
X04n0223_p0675c15║切眾生，不分別眾生相，智眼明見故；聽一切語言，不
X04n0223_p0675c16║分別語言相，心無所著故；見一切如來，不分別如來
X04n0223_p0675c17║相，了達法身故；住持一切法輪，不分別法輪相，悟法
X04n0223_p0675c18║自性故；一念徧知一切法，不分別諸法相，知法如幻
X04n0223_p0675c19║故。善男子！我唯知此成就一切智解脫。如諸菩薩摩
X04n0223_p0675c20║訶薩，心無分別，普知諸法，一身端坐充滿法界，於自
X04n0223_p0675c21║身中現一切剎，一念悉詣一切佛所，於自身內普現
X04n0223_p0675c22║一切諸佛神力，一毛徧舉不可言說諸佛世界，於其
X04n0223_p0675c23║自身一毛孔中現不可說世界成壞，於一念中與不
X04n0223_p0675c24║可說不可說眾生同住，於一念中入不可說不可說
X04n0223_p0676a01║一切諸劫；而我云何能知、能說彼功德行？善男子！於
X04n0223_p0676a02║此南方，有一國土，名曰：險難；此國有城，名：寶莊嚴；中
X04n0223_p0676a03║有女人，名：婆須蜜多。汝詣彼問：菩薩云何學菩薩行、
X04n0223_p0676a04║修菩薩道？時，善財童子頂禮其足，遶無數帀，殷勤瞻
X04n0223_p0676a05║仰，辭退而去。
X04n0223_p0676a06║【論】第一、正入當位法門中，從爾時善財童子已下，
X04n0223_p0676a07║至我唯知此成就一切智解脫門。於此段中，約分
X04n0223_p0676a08║五門：一、漸次遊行至彼國城；二、周徧推求此比丘
X04n0223_p0676a09║尼；三、眾人告語比丘尼之所在；四、善財詣彼勝光
X04n0223_p0676a10║王日光園中觀察，見比丘尼所有依報；五、善財合
X04n0223_p0676a11║掌申請所求，比丘尼授與善財自行之法。如第四
X04n0223_p0676a12║善財詣勝光王日光園中觀察，見比丘尼之依報
X04n0223_p0676a13║中，及大眾莊嚴，有十三種：一、寶樹莊嚴；二、七寶流
X04n0223_p0676a14║泉陂池及華莊嚴；三、寶樹下師子座莊嚴；四、眾寶
X04n0223_p0676a15║嚴地；五、林雨華香莊嚴；六、音樂樹及以眾寶鈴樂
X04n0223_p0676a16║音和鳴莊嚴；七、天衣莊嚴；八、百千寶樓閣莊嚴及
X04n0223_p0676a17║寶蓋莊嚴；九、如須彌峯光明莊嚴；十、宮殿莊嚴；十
X04n0223_p0676a18║一、歎比丘尼所有功德，出世善根供養諸佛之所
X04n0223_p0676a19║生起；十二、歎比丘尼志德，三業現化，業用周徧，見
X04n0223_p0676a20║者不空；十三、明大眾圍遶。此已下三十種眾，皆明
X04n0223_p0676a21║此比丘尼攝生行徧，隨根授法，各各不同。直至十
X04n0223_p0676a22║一地金剛智，次隣佛位已來眾，總皆攝化，明一位
X04n0223_p0676a23║徧五位行，故一一位皆然，皆行徧法界。如是重重
X04n0223_p0676a24║鍊磨，以五十三法、一百一十城法，方稱總別、同異、
X04n0223_p0676b01║成壞、無盡自在之法，一一位中皆徧一切位也。為
X04n0223_p0676b02║顯一法徧多法故，以一位徧一切行故，為顯多法
X04n0223_p0676b03║入一法故，安立五位五百法門入一法故，明總不
X04n0223_p0676b04║異別，別不異總，如帝網相入也。如上勝光王之所
X04n0223_p0676b05║捨施者，是事表法者，明一切智、忍、慈三法總會故。
X04n0223_p0676b06║比丘出家捨飾好是忍，尼是慈悲義。勝光王是智，
X04n0223_p0676b07║明以願力迴向入俗行、精進行，和會忍、智、慈，總攝
X04n0223_p0676b08║五位之行，總為一法界體用故。以師子頻申，是法
X04n0223_p0676b09║界門中法悅樂故。從此精進行中，會此三法忍、智、
X04n0223_p0676b10║慈，至第七、第八迴向位中，見觀音正趣菩薩，方始
X04n0223_p0676b11║齊故。後之二位，修佛十力作用也。前三長者，非無
X04n0223_p0676b12║此智、忍、慈，此約升進勝劣言之。表長者，猶明智多
X04n0223_p0676b13║悲劣。尼，表悲心處世。無染童女，表染而不汙。波利
X04n0223_p0676b14║質多羅樹者，此云香徧。此樹根莖枝葉，悉皆徧熏
X04n0223_p0676b15║忉利諸天，此乃約行徧熏法界。迦隣衣，此云細綿
X04n0223_p0676b16║衣。婆樓那天，此云水天。普眼捨得等十般若門，如
X04n0223_p0676b17║經具明，是比丘尼所說之法，如是無數百萬般若
X04n0223_p0676b18║門。日光園者，以忍、智、慈為園體。善財合掌住立申
X04n0223_p0676b19║請，不致禮敬，但與園中眾樹悉右遶者，表眾樹是
X04n0223_p0676b20║行報生，明以眾行園林，以忍、智、慈三昧法具故，以
X04n0223_p0676b21║表三行圓滿，但與行圍遶，是所敬法，故無別禮也。
X04n0223_p0676b22║與眾樹圍遶，明會入忍、智、慈三行故，是此位精進
X04n0223_p0676b23║義。善財申請比丘尼與法名成就一切智者，此約
X04n0223_p0676b24║根本智中，忍、智、慈、悲一切差別智，從此三法而具
X04n0223_p0676c01║足出生，以此攝化之眾，直至十地之後金剛智神
X04n0223_p0676c02║通。善財又請此法門境界如何，如經云：善男子！我
X04n0223_p0676c03║入此智光明門，得出生一切法三昧王，以此三昧
X04n0223_p0676c04║故，得意生身。已下是此法門所作業用境界，如經
X04n0223_p0676c05║具明。大意約以根本智起忍、智、慈、悲萬行大用自
X04n0223_p0676c06║在差別法門，稱法界境界故。從此樣式修行相稱，
X04n0223_p0676c07║即號觀世音，亦名正趣菩薩，無功之智及慈悲齊
X04n0223_p0676c08║等故。是故第七迴向中，觀世音與正趣同會一處
X04n0223_p0676c09║而見。善男子！我見一切眾生，不分別眾生相，以智
X04n0223_p0676c10║眼明見故。乃至聽聞語言音聲，佛、法、僧皆無所著，
X04n0223_p0676c11║以智眼所見、法眼所知故。已下推德令善財升進。
X04n0223_p0676c12║第二、如諸菩薩摩訶薩已下，是推德升進。於此升
X04n0223_p0676c13║進分中有十一行，經分為五門：一、推德升進；二、示
X04n0223_p0676c14║善知識方所及所居之國；三、舉所居之城名寶莊
X04n0223_p0676c15║嚴；四、舉善知識名號；五、禮敬辭去。南方，如初釋。國
X04n0223_p0676c16║名險難者，為此女人行禪波羅蜜門歎德之中，一
X04n0223_p0676c17║身端坐，充滿法界，於自身中現一切剎善惡境界，
X04n0223_p0676c18║總以法界禪體徧該，普含眾行，普攝眾生，普皆同
X04n0223_p0676c19║事，徹滿十方一切諸境。或有世人見其染行者，見
X04n0223_p0676c20║聞難信，故號國名險難也。城名寶莊嚴者，見聞難
X04n0223_p0676c21║信，名為險難。信而悟入，心境皆無，稱性惑除，生死
X04n0223_p0676c22║永盡，獲自神通，名寶莊嚴。明二乘及出纏菩薩離
X04n0223_p0676c23║而不為，名解脫。此十迴向中第五迴向，迴出纏行
X04n0223_p0676c24║中第五清淨無染禪，入於世間，同為俗事，徧行利
X04n0223_p0677a01║生之中，乃至示行染法，未曾一念染汙之心，故號
X04n0223_p0677a02║女也。而實體中非男非女，以取妙智理性本真，大
X04n0223_p0677a03║慈悲體如女，非如世情起男女等見。若存世情起
X04n0223_p0677a04║男女見者，亦自不見此之法門。此約菩薩以妙智
X04n0223_p0677a05║用起慈悲之行，冥同俗行，周備十方，對現色身，應
X04n0223_p0677a06║宜設化。於此位中，表菩薩有如是德處，真不證在
X04n0223_p0677a07║纏不汙法門。徧周法界，誰是誰非？此非世情思度
X04n0223_p0677a08║故，亦非世情愚惑所行。自非智徹真源，行齊法界，
X04n0223_p0677a09║冥應所為知根備俗者歟！方能體會斯道。婆煩蜜
X04n0223_p0677a10║女者，此云世友，或云天友，為徧與人天作師友故。
X04n0223_p0677a11║或云以寶易財，或示現世間婬染之行，易以財事。
X04n0223_p0677a12║此皆世行，難可了知。三界六道，人天地獄，無行不
X04n0223_p0677a13║備也。此是不染而染，唯普賢智所及。
X04n0223_p0677a14║
X04n0223_p0677a15║大方廣佛新華嚴經合論卷第一百一
X04n0223_p0677a16║
X04n0223_p0677a17║音切
X04n0223_p0677a18║鑽（子官切。）晡（博孤切。）晷（鬼音。）脆（此惠切。）澀（色立切。）窄（子革切。）