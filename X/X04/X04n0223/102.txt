X04n0223_p0677a19║
X04n0223_p0677a20║
X04n0223_p0677a21║
X04n0223_p0677a22║大方廣佛新華嚴經合論卷第一百二
X04n0223_p0677a23║唐于闐國三藏沙門實叉難陀譯經
X04n0223_p0677a24║唐太原方山長者李通玄造論
X04n0223_p0677b01║唐福州開元寺沙門志寧釐經合論
X04n0223_p0677b02║入法界品第三十九之十五
X04n0223_p0677b03║【論】第五、險難國婆須蜜女主無盡功德藏迴向。
X04n0223_p0677b04║【經】爾時，善財童子大智光明照啟其心，思惟觀察，見
X04n0223_p0677b05║諸法性，得了知一切言音陀羅尼門，得受持一切法
X04n0223_p0677b06║輪陀羅尼門，得與一切眾生作所歸依大悲力，得觀
X04n0223_p0677b07║察一切法義理光明門，得充滿法界清淨願，得普照
X04n0223_p0677b08║十方一切法智光明，得徧莊嚴一切世界自在力，得
X04n0223_p0677b09║普發起一切菩薩業行圓滿願。漸次遊行，至險難國
X04n0223_p0677b10║寶莊嚴城，處處尋覓婆須蜜多女。城中有人不知此
X04n0223_p0677b11║女功德智慧，作如是念：今此童子，諸根寂靜，智慧明
X04n0223_p0677b12║了，不迷不亂，諦視一尋，無有疲懈，無所取著，目視不
X04n0223_p0677b13║瞬，心無所動，甚深寬廣，猶如大海；不應於此婆須蜜
X04n0223_p0677b14║女，有貪愛心，有顛倒心，生於淨想，生於欲想；不應為
X04n0223_p0677b15║此女色所攝。此童子者，不行魔行，不入魔境，不沒欲
X04n0223_p0677b16║泥，不被魔縛，不應作處已能不作。有何等意而求此
X04n0223_p0677b17║女？其中有人先知此女有智慧者，告善財言：善哉！善
X04n0223_p0677b18║哉！善男子！汝今乃能推求尋覓婆須蜜女，汝已獲得
X04n0223_p0677b19║廣大善利。善男子！汝應決定求佛果位，決定欲為一
X04n0223_p0677b20║切眾生作所依怙，決定欲拔一切眾生貪愛毒箭，決
X04n0223_p0677b21║定欲破一切眾生於女色中所有淨想。善男子！婆須
X04n0223_p0677b22║蜜女於此城內市𫑮之北，自宅中住。時，善財童子聞
X04n0223_p0677b23║是語已，歡喜踊躍，往詣其門。見其住宅廣博嚴麗，寶
X04n0223_p0677b24║牆、寶樹及以寶壍，一一皆有十重圍遶；其寶壍中，香
X04n0223_p0677c01║水盈滿，金沙布地，諸天寶華、優鉢羅華、波頭摩華、拘
X04n0223_p0677c02║物頭華、芬陀利華徧覆水上；宮殿、樓閣處處分布，門
X04n0223_p0677c03║闥、窻牖相望間列，咸施網鐸，悉置幡幢，無量珍奇以
X04n0223_p0677c04║為嚴飾；琉璃為地，眾寶間錯，燒諸沉水，塗以栴檀，懸
X04n0223_p0677c05║眾寶鈴，風動成音，散諸天華徧布其地，種種嚴麗不
X04n0223_p0677c06║可稱說；諸珍寶藏其數百千，十大園林以為莊嚴。爾
X04n0223_p0677c07║時，善財見此女人，顏貌端嚴，色相圓滿，皮膚金色，目
X04n0223_p0677c08║髮紺青，不長、不短，不麤、不細，欲界人、天無能與比；音
X04n0223_p0677c09║聲美妙超諸梵世，一切眾生差別言音悉皆具足，無
X04n0223_p0677c10║不解了，深達字義，善巧談說，得如幻智，入方便門；眾
X04n0223_p0677c11║寶纓絡及諸嚴具莊嚴其身，如意摩尼以為寶冠而
X04n0223_p0677c12║冠其首，復有無量眷屬圍遶，皆共善根同一行願，福
X04n0223_p0677c13║德大藏具足無盡。時，婆須蜜多女從其身出廣大光
X04n0223_p0677c14║明，普照宅中一切宮殿，遇斯光者，身得清涼。爾時，善
X04n0223_p0677c15║財前詣其所，頂禮其足，合掌而住，白言：聖者！我已先
X04n0223_p0677c16║發阿耨多羅三藐三菩提心，而未知菩薩云何學菩
X04n0223_p0677c17║薩行？云何修菩薩道？我聞聖者善能教誨，願為我說！
X04n0223_p0677c18║彼即告言：善男子！我得菩薩解脫，名：離貪欲際，隨其
X04n0223_p0677c19║欲樂而為現身。若天見我，我為天女，形貌光明殊勝
X04n0223_p0677c20║無比；如是乃至人、非人等而見我者，我即為現人、非
X04n0223_p0677c21║人女，隨其樂欲皆令得見。若有眾生欲意所纏，來詣
X04n0223_p0677c22║我所，我為說法，彼聞法已，則離貪欲，得菩薩無著境
X04n0223_p0677c23║界三昧；若有眾生暫見於我，則離貪欲，得菩薩歡喜
X04n0223_p0677c24║三昧；若有眾生暫與我語，則離貪欲，得菩薩無礙音
X04n0223_p0678a01║聲三昧；若有眾生暫執我手，則離貪欲，得菩薩徧往
X04n0223_p0678a02║一切佛剎三昧；若有眾生暫升我座，則離貪欲，得菩
X04n0223_p0678a03║薩解脫光明三昧；若有眾生暫觀於我，則離貪欲，得
X04n0223_p0678a04║菩薩寂靜莊嚴三昧；若有眾生見我頻伸，則離貪欲，
X04n0223_p0678a05║得菩薩摧伏外道三昧；若有眾生見我目瞬，則離貪
X04n0223_p0678a06║欲，得菩薩佛境界光明三昧；若有眾生抱持於我，則
X04n0223_p0678a07║離貪欲，得菩薩攝一切眾生恒不捨離三昧；若有眾
X04n0223_p0678a08║生唼我脣吻，則離貪欲，得菩薩增長一切眾生福德
X04n0223_p0678a09║藏三昧；凡有眾生親近於我，一切皆得住離貪際入
X04n0223_p0678a10║菩薩一切智地現前無礙解脫。善財白言：聖者！種何
X04n0223_p0678a11║善根，修何福業，而得成就如是自在？答言：善男子！我
X04n0223_p0678a12║念過去，有佛出世，名為：高行；其王都城，名曰：妙門。善
X04n0223_p0678a13║男子！彼高行如來哀愍眾生，入於王城，蹈彼門閫。其
X04n0223_p0678a14║城一切悉皆震動，忽然廣博，眾寶莊嚴，無量光明遞
X04n0223_p0678a15║相暎徹，種種寶華散布其地，諸天音樂同時俱奏，一
X04n0223_p0678a16║切諸天充滿虗空。善男子！我於彼時，為長者妻，名曰：
X04n0223_p0678a17║善慧。見佛神力，心生覺悟，則與其夫往詣佛所，以一
X04n0223_p0678a18║寶錢而為供養。是時，文殊師利童子為佛侍者，為我
X04n0223_p0678a19║說法，令發阿耨多羅三藐三菩提心。善男子！我唯知
X04n0223_p0678a20║此菩薩離貪欲際解脫。如諸菩薩摩訶薩，成就無邊
X04n0223_p0678a21║巧方便智，其藏廣大，境界無比；而我云何能知、能說
X04n0223_p0678a22║彼功德行？善男子！於此南方，有城名：善度；中有居士，
X04n0223_p0678a23║名：鞞瑟胝羅，彼常供養栴檀座佛塔。汝詣彼問：菩薩
X04n0223_p0678a24║云何學菩薩行、修菩薩道？時，善財童子頂禮其足，遶
X04n0223_p0678b01║無量帀，殷勤瞻仰，辭退而去。
X04n0223_p0678b02║【論】第一、正入當位法門者。從爾時善財童子已下，
X04n0223_p0678b03║至我唯知此菩薩離貪欲際解脫門。於此段中，約
X04n0223_p0678b04║立五門：一、念善知識教，思惟升進；二、漸次遊行，至
X04n0223_p0678b05║險難國寶莊嚴城；三、處處推求婆須蜜女；四、於此
X04n0223_p0678b06║城內市𫑮之北，於自宅內而得見之；五、見已禮敬。
X04n0223_p0678b07║正申所求，并授善財離貪欲際解脫，隨所樂欲而
X04n0223_p0678b08║為現身。隨文釋義中，善財於市𫑮之北自宅中住
X04n0223_p0678b09║者，以生死繁多為市𫑮。北為坎位，坎是北方，主黑
X04n0223_p0678b10║也，是眾迷愚眾生之位也。菩薩居此迷流愛海闤
X04n0223_p0678b11║闠之處，同行接生，令其發明。自宅中住者，以眾生
X04n0223_p0678b12║生死海是菩薩自所住宅，菩薩以大悲故，住一切
X04n0223_p0678b13║眾生生死宅中，度脫眾生，成就普賢之行，具足無
X04n0223_p0678b14║量功德。如經云：善財童子！往詣其門，見其住宅廣
X04n0223_p0678b15║博嚴麗。已下廣說莊嚴。此是初見其依報。次爾時
X04n0223_p0678b16║善財見此女人顏貌端嚴，乃至皮膚金色，是見其
X04n0223_p0678b17║正報。及諸藝能已下，具如經說。爾時善財前詣其
X04n0223_p0678b18║所已下，申請所求。善男子已下，正授善財所行之
X04n0223_p0678b19║法。菩薩解脫名離貪欲際，以此解脫隨其樂欲而
X04n0223_p0678b20║為現身。十方三界所見不同，如經具明。又經云：若
X04n0223_p0678b21║有眾生暫見我者，即離貪欲，得菩薩歡喜三昧者，
X04n0223_p0678b22║明有信者而修禪定，禪悅其心故。若有眾生暫與
X04n0223_p0678b23║我語者，則離貪欲。得菩薩無量音聲三昧者，明從
X04n0223_p0678b24║定發慧，了音聲無體。若有眾生執我手者，則離貪
X04n0223_p0678c01║欲。得菩薩徧往一切佛剎三昧者，是引接義。如是
X04n0223_p0678c02║已下升座，是無相智增義。暫觀於我，是觀照義。嚬
X04n0223_p0678c03║伸，是法悅義。目瞬，是見諦入佛智境也。抱持於我
X04n0223_p0678c04║者，攝受不捨眾生義。唼我脣吻者，受教說法義。凡
X04n0223_p0678c05║有親近於我，一一皆得離貪欲際。入菩薩一切智
X04n0223_p0678c06║地者，都舉諸有親近無空過者，皆獲一切智門。此
X04n0223_p0678c07║明二乘及出纏菩薩，但求離苦，未入大慈悲，入於
X04n0223_p0678c08║生死海，同事接生門。不達法界自在智王，處染淨
X04n0223_p0678c09║而無垢，會無依處普光明智，圓滿十方，任運利生，
X04n0223_p0678c10║無縛無解，方名永離貪欲際也。厭而出纏，無大悲
X04n0223_p0678c11║行，智未究竟，有所依在。修行不應以得心一分無
X04n0223_p0678c12║相、無願、無作、空解脫行，莫以為足，應修智悲，發起
X04n0223_p0678c13║願求，誓度眾生，學差別智，盡三界法，無不皆知。明
X04n0223_p0678c14║用三界事，便成法界，善照自他十二緣生，成一切
X04n0223_p0678c15║智，了無邊劫與今無二，不求餘處別有出世解脫
X04n0223_p0678c16║涅槃。以無作無依智，印三界法，本唯佛法，法本如
X04n0223_p0678c17║是，無別思求。一依十住、十行、十迴向法門圓會，自
X04n0223_p0678c18║當相稱。此婆須蜜女，是會第五無盡功德藏迴向
X04n0223_p0678c19║門。為以行齊生死，是非見亡；以法界禪門，真俗二
X04n0223_p0678c20║染俱盡；以性等法界，智周有無，無行不行，無生不
X04n0223_p0678c21║利，招多福德，故名無盡功德藏。善財白言：聖者！種
X04n0223_p0678c22║何善根，修何功德已下，其女與善財說：自往昔因
X04n0223_p0678c23║高行如來出世為長者妻，布施寶錢，及文殊師利
X04n0223_p0678c24║勸發大菩提心，以是因緣，得如斯解脫。我唯知此
X04n0223_p0679a01║離貪欲際。解脫者，明往因以捨所重寶錢是離貪，
X04n0223_p0679a02║文殊師利勸發無性菩提心是離欲。如一寶錢，其
X04n0223_p0679a03║所施不多，為心貴重故，能捨與多非異。此是無盡
X04n0223_p0679a04║功德藏迴向。亦以禪波羅蜜為體，明圓通諸法是
X04n0223_p0679a05║寶錢義。約智門中，諸位通治；約位門中，以治第五
X04n0223_p0679a06║迴向中，以出世禪入於生死，真俗染淨不自在障，
X04n0223_p0679a07║行不自在，徧眾生障，治令自在故。第二推德升進
X04n0223_p0679a08║中，從如諸菩薩摩訶薩已下，至辭退而去，有六行
X04n0223_p0679a09║經，分為五門：一推德升進，二示其方所及以城名
X04n0223_p0679a10║善度，三舉善知識居士名鞞瑟胝羅，四舉善知識
X04n0223_p0679a11║所行事業供養栴檀塔座，五禮敬辭退而去。隨文
X04n0223_p0679a12║釋義者，南方如初釋。城名善度者，約此長者善度
X04n0223_p0679a13║眾生故。居士名鞞瑟胝羅者，此云包攝，為此居士
X04n0223_p0679a14║智慧廣大，包攝十方一切法門。具云悉怛𭌆曳，此
X04n0223_p0679a15║飜為慈氏，為明以第六出世智慧處俗行慈，方便
X04n0223_p0679a16║利生，以行成名故。
X04n0223_p0679a17║第六善度城鞞瑟胝羅居士主，隨順堅固一切善
X04n0223_p0679a18║根迴向。
X04n0223_p0679a19║【經】爾時，善財童子漸次遊行，至善度城，詣居士宅，頂
X04n0223_p0679a20║禮其足，合掌而立，白言：聖者！我已先發阿耨多羅三
X04n0223_p0679a21║藐三菩提心，而未知菩薩云何學菩薩行？云何修菩
X04n0223_p0679a22║薩道？我聞聖者善能誘誨，願為我說！居士告言：善男
X04n0223_p0679a23║子！我得菩薩解脫，名：不般涅槃際。善男子！我不生心
X04n0223_p0679a24║言：如是如來已般涅槃，如是如來現般涅槃，如是如
X04n0223_p0679b01║來當般涅槃。我知十方一切世界諸佛如來畢竟無
X04n0223_p0679b02║有般涅槃者，唯除為欲調伏眾生而示現耳。善男子！
X04n0223_p0679b03║我開栴檀座如來塔門時，得三昧，名：佛種無盡。善男
X04n0223_p0679b04║子！我念念中入此三昧，念念得知一切無量殊勝之
X04n0223_p0679b05║事。善財白言：此三昧者，境界云何？居士答言：善男子！
X04n0223_p0679b06║我入此三昧，隨其次第，見此世界一切諸佛，所謂：迦
X04n0223_p0679b07║葉佛、拘那含牟尼佛、拘留孫佛、尸棄佛、毗婆尸佛、提
X04n0223_p0679b08║舍佛、弗沙佛、無上勝佛、無上蓮華佛，如是等而為上
X04n0223_p0679b09║首；於一念頃，得見百佛，得見千佛，得見百千佛，得見
X04n0223_p0679b10║億佛、千億佛、百千億佛、阿庾多億佛、那由他億佛，乃
X04n0223_p0679b11║至不可說不可說世界微塵數佛；如是一切，次第皆
X04n0223_p0679b12║見。亦見彼佛，初始發心，種諸善根，獲勝神通，成就大
X04n0223_p0679b13║願，修行妙行，具波羅蜜，入菩薩地，得清淨忍，摧伏魔
X04n0223_p0679b14║軍，成正等覺，國土清淨，眾會圍遶，放大光明，轉妙法
X04n0223_p0679b15║輪，神通變現種種差別，我悉能持，我悉能憶，悉能觀
X04n0223_p0679b16║察，分別顯示；未來彌勒佛等一切諸佛，現在毗盧遮
X04n0223_p0679b17║那佛等一切諸佛，悉亦如是。如此世界，十方世界所
X04n0223_p0679b18║有三世一切諸佛、聲聞、獨覺、諸菩薩眾，悉亦如是。善
X04n0223_p0679b19║男子！我唯得此菩薩所得不般涅槃際解脫。如諸菩
X04n0223_p0679b20║薩摩訶薩，以一念智普知三世，一念徧入一切三昧，
X04n0223_p0679b21║如來智日恒照其心，於一切法無有分別，了一切佛
X04n0223_p0679b22║悉皆平等，如來及我一切眾生等無有二，知一切法
X04n0223_p0679b23║自性清淨，無有思慮，無有動轉，而能普入一切世間，
X04n0223_p0679b24║離諸分別，住佛法印，悉能開悟法界眾生；而我云何
X04n0223_p0679c01║能知、能說彼功德行？善男子！於此南方有山，名：補怛
X04n0223_p0679c02║洛迦；彼有菩薩，名：觀自在。汝詣彼問：菩薩云何學菩
X04n0223_p0679c03║薩行、修菩薩道？即說頌言：
X04n0223_p0679c04║海上有山多聖賢，眾寶所成極清淨，
X04n0223_p0679c05║華果樹林皆徧滿，泉流池沼悉具足，
X04n0223_p0679c06║勇猛丈夫觀自在，為利眾生住此山。
X04n0223_p0679c07║汝應往問諸功德，彼當示汝大方便。
X04n0223_p0679c08║時，善財童子頂禮其足，遶無量帀已，殷勤瞻仰，辭退
X04n0223_p0679c09║而去。
X04n0223_p0679c10║【論】第一、正入當位法門中，從爾時善財童子已下，
X04n0223_p0679c11║至我唯知此菩薩所有佛不涅槃際解脫。於此段
X04n0223_p0679c12║中，約立五門：一、漸次遊行，至善度城；二、詣居士宅，
X04n0223_p0679c13║頂禮其足；三、合掌而立，正申所求；四、居士為善財
X04n0223_p0679c14║正說所行之法、所行解脫門，名不涅槃際；五、舉所
X04n0223_p0679c15║現行。供養栴檀座塔者，經云我開栴檀座如來塔
X04n0223_p0679c16║門時，得三昧，名佛種無盡者，明一切眾生分別心，
X04n0223_p0679c17║皆是如來智慧種，同於諸佛智慧種，無有生滅等
X04n0223_p0679c18║相。此同十住中第六住、十地中第六地、十行中第
X04n0223_p0679c19║六行。以十住、十行中第六出世間之智慧門，迴向
X04n0223_p0679c20║入纏處俗中智慧利生之行故。為居士身，處世化
X04n0223_p0679c21║俗，置一塔室，於中安置一栴檀座，不置形像，表第
X04n0223_p0679c22║六智慧門達無相法也。以此塔座供養諸佛，現在
X04n0223_p0679c23║其前，明無相法無有三世古今之見。為以自佛智
X04n0223_p0679c24║慧與一切諸佛智慧無相體同，皆為一際；一切眾
X04n0223_p0680a01║生亦與一切諸佛智慧本來一際。為諸眾生說如
X04n0223_p0680a02║斯法，令諸眾生開佛知見、悟佛知見、入佛知見故。
X04n0223_p0680a03║城名善度，居士名含攝，含攝一切諸佛、一切眾生
X04n0223_p0680a04║智慧皆一體不生滅故。既是諸佛智慧無生滅性，
X04n0223_p0680a05║一切眾生亦不生滅，以此法故，得一切諸佛不入
X04n0223_p0680a06║涅槃。此意明如座上無相是佛故。善財白言：此三
X04n0223_p0680a07║昧境界云何已下，是居士答入此三昧見佛之數。
X04n0223_p0680a08║此界他方三世諸佛總皆得見，所有見佛之數如
X04n0223_p0680a09║經具明。意明諸佛眾生無生滅相方便，以將其栴
X04n0223_p0680a10║檀座塔引接表示，令一切眾生達自身心性相智
X04n0223_p0680a11║慧，如栴檀座塔本來無相本來佛也。明性相皆無
X04n0223_p0680a12║俱不生滅，達相如化了性如空，智無依住何有生
X04n0223_p0680a13║滅？此是隨順堅固一切善根迴向，以般若波羅蜜
X04n0223_p0680a14║為體，餘九為伴。此治出世智慧，處生死中行大慈
X04n0223_p0680a15║悲，不自在障令得自在故。第二推德升進中，從如
X04n0223_p0680a16║諸菩薩摩訶薩至辭退而去，并頌有十四行。經分
X04n0223_p0680a17║為五門：一推德升進；二示善知識方所；三舉山名
X04n0223_p0680a18║補怛洛迦；四舉善知識名觀自在，正號觀世音；五
X04n0223_p0680a19║禮敬辭退。隨文釋義者，山名補怛洛迦者，此云小
X04n0223_p0680a20║白華樹山，為此山多生白華樹，其華甚香香氣遠
X04n0223_p0680a21║及，為明此聖者修慈悲行門，以謙下極小為行也。
X04n0223_p0680a22║華者明開敷萬行，故此慈悲謙小和悅，行華開敷
X04n0223_p0680a23║教化，行香遠熏一切眾生，皆令聞其名者發菩提
X04n0223_p0680a24║心故。舉善知識名觀自在者，以舊經云觀世音為
X04n0223_p0680b01║正，梵云光世音，以慈悲光照世間聞苦便救，有待
X04n0223_p0680b02║念而方救者，意令彼迴心專緣善法發心，令功德
X04n0223_p0680b03║善根深固也。問：觀自在可無慈悲，何以要須光世
X04n0223_p0680b04║音？答曰：夫一切菩薩約行成名，約名行表位。雖一
X04n0223_p0680b05║切菩薩皆具智慧二門，今以名行表升進，要須以
X04n0223_p0680b06║名表法。今此第七隨順一切眾生迴向，成處世慈
X04n0223_p0680b07║悲門，以光世音名是慈悲之號，以為表位行門，令
X04n0223_p0680b08║升進也。觀自在者，但明觀照，成出世般若義自在，
X04n0223_p0680b09║故以表觀世間苦，表悲門不如觀世音之號。法華
X04n0223_p0680b10║中云普賢菩薩從東方寶威德上王佛所來者，又
X04n0223_p0680b11║餘經云觀世音在西方阿彌陀佛所者，總是如來
X04n0223_p0680b12║密意方便，表法成名。意云：東方是智，西方是悲，以
X04n0223_p0680b13║方表法，實無方所。但約東為春陽發生，日出普照，
X04n0223_p0680b14║二十八宿中，東方角及房、心等七星，皆為眾善位，
X04n0223_p0680b15║以表智門；西方七宿昂、畢、參等，主白虎秋殺義，昂
X04n0223_p0680b16║為刑獄，多主罰惡，以觀世音主之。而實佛國一方
X04n0223_p0680b17║滿十方，一塵含法界，何有方所而存自他，隔礙別
X04n0223_p0680b18║佛也？先德飜經之士，以三乘教謂此方無觀世音，
X04n0223_p0680b19║以觀自在充號，此非實得法界毗盧遮那如來境
X04n0223_p0680b20║智道理。於法華經中會三入一門中，具有此三法。
X04n0223_p0680b21║文殊、普賢、觀世音菩薩，表法身無相慧及根本智，
X04n0223_p0680b22║即文殊之行主之；表從根本智起差別行，以普賢
X04n0223_p0680b23║主之；表大慈悲心恒處苦流，不求出離，以觀世音
X04n0223_p0680b24║主之。以此三法屬於一人所行，行令具足，徧周一
X04n0223_p0680c01║切眾生界，教化眾生，令無有餘，名毗盧遮那佛。即
X04n0223_p0680c02║明一切處文殊，一切處普賢，一切處觀世音，一切
X04n0223_p0680c03║處毗盧遮那，乃至微塵中重重充徧，且約略明也。
X04n0223_p0680c04║如海上有山，多賢聖者，此約南海之上，亦主生死。
X04n0223_p0680c05║海上餘義，如文具明。亦約慈悲為泉，流
X04n0223_p0680c06║第七補怛洛山觀世音菩薩主，隨順一切眾生迴
X04n0223_p0680c07║向。
X04n0223_p0680c08║【經】爾時，善財童子一心思惟彼居士教，入彼菩薩解
X04n0223_p0680c09║脫之藏，得彼菩薩能隨念力，憶彼諸佛出現次第，念
X04n0223_p0680c10║彼諸佛相續次第，持彼諸佛名號次第，觀彼諸佛所
X04n0223_p0680c11║說妙法，知彼諸佛具足莊嚴，見彼諸佛成正等覺，了
X04n0223_p0680c12║彼諸佛不思議業。漸次遊行，至於彼山，處處求覓此
X04n0223_p0680c13║大菩薩。見其西面巖谷之中，泉流瑩暎，樹林蓊鬱，香
X04n0223_p0680c14║草柔輭，右旋布地。觀自在菩薩於金剛寶石上結跏
X04n0223_p0680c15║趺坐，無量菩薩皆坐寶石，恭敬圍遶，而為宣說大慈
X04n0223_p0680c16║悲法，令其攝受一切眾生。善財見已，歡喜踊躍，合掌
X04n0223_p0680c17║諦觀，目不暫瞬，作如是念：善知識者，則是如來；善知
X04n0223_p0680c18║識者，一切法雲；善知識者，諸功德藏；善知識者，難可
X04n0223_p0680c19║值遇；善知識者，十力寶因；善知識者，無盡智炬；善知
X04n0223_p0680c20║識者，福德根芽；善知識者，一切智門；善知識者，智海
X04n0223_p0680c21║導師；善知識者，至一切智助道之具。便即往詣大菩
X04n0223_p0680c22║薩所。爾時，觀自在菩薩遙見善財，告言：善來！汝發大
X04n0223_p0680c23║乘意，普攝眾生；起正直心，專求佛法；大悲深重，救護
X04n0223_p0680c24║一切；普賢妙行，相續現前；大願深心，圓滿清淨；勤求
X04n0223_p0681a01║佛法，悉能領受；積集善根，恒無厭足；順善知識，不違
X04n0223_p0681a02║其教；從文殊師利功德智慧大海所生，其心成熟，得
X04n0223_p0681a03║佛勢力；已獲廣大三昧光明，專意希求甚深妙法，常
X04n0223_p0681a04║見諸佛生大歡喜，智慧清淨猶如虗空；既自明了，復
X04n0223_p0681a05║為他說，安住如來智慧光明。爾時，善財童子頂禮觀
X04n0223_p0681a06║自在菩薩足，遶無數帀，合掌而住，白言：聖者！我已先
X04n0223_p0681a07║發阿耨多羅三藐三菩提心，而未知菩薩云何學菩
X04n0223_p0681a08║薩行？云何修菩薩道？我聞聖者善能教誨，願為我說！
X04n0223_p0681a09║菩薩告言：善哉！善哉！善男子！汝已能發阿耨多羅三
X04n0223_p0681a10║藐三菩提心。善男子！我已成就菩薩大悲行解脫門。
X04n0223_p0681a11║善男子！我以此菩薩大悲行門，平等教化一切眾生，
X04n0223_p0681a12║相續不斷。善男子！我住此大悲行門，常在一切諸如
X04n0223_p0681a13║來所，普現一切眾生之前。或以布施，攝取眾生；或以
X04n0223_p0681a14║愛語，或以利行，或以同事，攝取眾生；或現色身，攝取
X04n0223_p0681a15║眾生；或現種種不思議色淨光明網，攝取眾生；或以
X04n0223_p0681a16║音聲，或以威儀，或為說法，或現神變，令其心悟而得
X04n0223_p0681a17║成熟；或為化現同類之形，與其共居而成熟之。善男
X04n0223_p0681a18║子！我修行此大悲行門，願常救護一切眾生，願一切
X04n0223_p0681a19║眾生離險道怖、離熱惱怖、離迷惑怖、離繫縛怖、離殺
X04n0223_p0681a20║害怖、離貧窮怖、離不活怖、離惡名怖、離於死怖、離大
X04n0223_p0681a21║眾怖、離惡趣怖、離黑闇怖、離遷移怖、離愛別怖、離怨
X04n0223_p0681a22║會怖、離逼迫身怖、離逼迫心怖、離憂悲怖。復作是願：
X04n0223_p0681a23║願諸眾生，若念於我，若稱我名，若見我身，皆得免離
X04n0223_p0681a24║一切怖畏。善男子！我以此方便，令諸眾生離怖畏已，
X04n0223_p0681b01║復教令發阿耨多羅三藐三菩提心，永不退轉。善男
X04n0223_p0681b02║子！我唯得此菩薩大悲行門。如諸菩薩摩訶薩，已淨
X04n0223_p0681b03║普賢一切願，已住普賢一切行，常行一切諸善法，常
X04n0223_p0681b04║入一切諸三昧，常住一切無邊劫，常知一切三世法，
X04n0223_p0681b05║常詣一切無邊剎，常息一切眾生惡，常長一切眾生
X04n0223_p0681b06║善，常絕眾生生死流；而我云何能知能說彼功德行？
X04n0223_p0681b07║爾時，東方有一菩薩，名曰：正趣，從空中來，至娑婆世
X04n0223_p0681b08║界輪圍山頂，以足按地。其娑婆世界六種震動，一切
X04n0223_p0681b09║皆以眾寶莊嚴。正趣菩薩放身光明，暎蔽一切日、月、
X04n0223_p0681b10║星、電、天、龍八部、釋、梵、護世所有光明，皆如聚墨。其光
X04n0223_p0681b11║普照一切地獄、畜生、餓鬼、閻羅王處，令諸惡趣，眾苦
X04n0223_p0681b12║皆滅，煩惱不起，憂悲悉離。又於一切諸佛國土，普雨
X04n0223_p0681b13║一切華香、纓絡、衣服、幢蓋，如是所有諸莊嚴具，供養
X04n0223_p0681b14║於佛。復隨眾生心之所樂，普於一切諸宮殿中而現
X04n0223_p0681b15║其身，令其見者皆悉歡喜，然後來詣觀自在所。時，觀
X04n0223_p0681b16║自在菩薩告善財言：善男子！汝見正趣菩薩來此會
X04n0223_p0681b17║不？白言：已見。告言：善男子！汝可往問：菩薩云何學菩
X04n0223_p0681b18║薩行、修菩薩道？
X04n0223_p0681b19║【論】第一、正入當位法門中，從爾時，善財童子已下，
X04n0223_p0681b20║至我唯知此大悲行門。於此段中，約立五門：一、念
X04n0223_p0681b21║善知識教，思惟升進；二、漸次遊行，至於彼山，處處
X04n0223_p0681b22║求覓此大菩薩；三、見其西面巖谷之中，觀世音菩
X04n0223_p0681b23║薩於金剛寶石上結跏趺坐；四、善財見已歡喜，觀
X04n0223_p0681b24║世音遙見善財稱歎；五、善財頂禮申請，觀世音為
X04n0223_p0681c01║說大慈悲行解脫門。隨文釋義者，如第五、婆須蜜
X04n0223_p0681c02║女，以師子嚬伸，引接成悲，舉行及報，身相及境界，
X04n0223_p0681c03║所居皆寶莊嚴。至第六、第七迴向，為大悲至極，就
X04n0223_p0681c04║物利生，不就自報，就眾生界、穢境而居。巖谷泉流
X04n0223_p0681c05║瑩暎，樹林蓊鬱，香草柔輭，右旋布地。觀世音菩薩
X04n0223_p0681c06║坐金剛寶石，無量菩薩皆坐寶石，此是所居處。表
X04n0223_p0681c07║巖谷，明險道惡趣。流泉瑩暎者，明慈悲瑩徹。樹林
X04n0223_p0681c08║蓊鬱者，表慈心蔭密。香草柔輭者，表和言芳教，熏
X04n0223_p0681c09║悅人心。右旋布地者，表眾生順化，布慈悲地，令有
X04n0223_p0681c10║所歸。觀世音菩薩坐金剛石者，表以金剛智，用隨
X04n0223_p0681c11║悲行，堅實深重，無所傾動也。結跏趺坐者，智悲交
X04n0223_p0681c12║徹也。無量菩薩皆坐寶石上，悲行堅厚也。善財諦
X04n0223_p0681c13║觀，目不暫瞬者，敬法貴人，慈心見徹，無別念也。善
X04n0223_p0681c14║財歎德，如經具明。善財往詣觀世音所，觀世音菩
X04n0223_p0681c15║薩遙見善財，即云善來，并諸稱歎。未及致敬，先有
X04n0223_p0681c16║是言者，明大悲深厚，先致慰問及稱歎，然後頂禮
X04n0223_p0681c17║旋遶，申其所請。觀世音菩薩授與善財大悲行解
X04n0223_p0681c18║脫門，明迴向第七，住第七地中修出世慈悲，令成
X04n0223_p0681c19║入俗慈悲之行。至此位中，菩薩是第七等隨順一
X04n0223_p0681c20║切眾生迴向滿故，入俗智亦於此行故。如下文指
X04n0223_p0681c21║位。雖在東方，有菩薩名為正趣，及至見時，還同會
X04n0223_p0681c22║而居，表此位菩薩入俗現行，悲智齊也。至次下文
X04n0223_p0681c23║和會。經云：善男子！我住此大悲行門，常在一切諸
X04n0223_p0681c24║佛如來所，普現一切眾生之前。以四攝事攝眾生，
X04n0223_p0682a01║廣如經說，意明不離根本智。十方世界對現色身
X04n0223_p0682a02║慈悲利物已下，廣明觀世音菩薩自所誓願利眾
X04n0223_p0682a03║生事行，如下具明。我唯得此菩薩大悲行門已下，
X04n0223_p0682a04║是推德升進。此是等隨順一切眾生迴向門，方便
X04n0223_p0682a05║波羅蜜為主，餘九為伴。約智門中，諸位通治；約位
X04n0223_p0682a06║門中，治十住十行中出世大悲處俗不自在障，令
X04n0223_p0682a07║得自在也。第二、推德升進中，從如諸菩薩已下，至
X04n0223_p0682a08║修菩薩道，有十八行半，經分為五門：一、推德升進；
X04n0223_p0682a09║二、示善知識方所；三、舉善知識名為正趣；四、重歎
X04n0223_p0682a10║善知識光明威德神通普化；五、勸令往問。問曰：此
X04n0223_p0682a11║何意不云辭退而去？答曰：為此觀世音菩薩會中
X04n0223_p0682a12║見正趣菩薩，表智悲二位在此位齊滿，表悲終即
X04n0223_p0682a13║無明之智自成，明悲智無二體，故不辭去也。又明
X04n0223_p0682a14║從師子嚬伸比丘尼修悲起智，從此第八迴向至
X04n0223_p0682a15║第十迴向，地神即從智成悲，即天神是智，地神是
X04n0223_p0682a16║悲，明智悲合體，即普賢行自在。此明智悲應真，體
X04n0223_p0682a17║通神性，名之天地之神，非世鬼神也。觀世音菩薩
X04n0223_p0682a18║云東方有一菩薩，名曰正趣者，明正智無邪，故云
X04n0223_p0682a19║正趣。從空而來者，明智體無依，性無形質，神無不
X04n0223_p0682a20║徧，自體真空，起如幻身，應緣利物，一剎那際，響應
X04n0223_p0682a21║十方，性無往來，以虗空而現幻像，故云從空而來。
X04n0223_p0682a22║東方者，表是智也。云南方，表法為虗無、為明、為離，
X04n0223_p0682a23║離中虗為明、為正、為日。離者，麗也，以明麗於地。以
X04n0223_p0682a24║北方為坎、為黑，以子為陰極，癸為陰終，以背黑而
X04n0223_p0682b01║從明，背邪而從正，是初啟蒙之位，故往南方。今至
X04n0223_p0682b02║第八真如相迴向，即明東方為智、為震、為雷、為音
X04n0223_p0682b03║聲、為青龍、為春生、為福德、為吉慶，日生於寅，出於
X04n0223_p0682b04║卯，定是非於辰巳也。至午已來，總屬陽位，午為陽
X04n0223_p0682b05║極，未為陽終，自未至丑是陰位。以此第八智增明
X04n0223_p0682b06║真如相迴向，即取東方為智，明照萬邪故；入於生
X04n0223_p0682b07║死，震動萬有，令明生故；教化眾生，達真如故；照愚
X04n0223_p0682b08║夫道，成君子之德故；破佞邪道，成正智故；照一切
X04n0223_p0682b09║惡，生一切善故；長諸善根，成白淨無垢吉祥福德
X04n0223_p0682b10║故。故東方表智，西方表悲，以此二位明悲智齊故。
X04n0223_p0682b11║正趣菩薩從東方來，白華山西一處而見，以明東
X04n0223_p0682b12║表智，西表悲。此觀音正趣會悲智二位，一分始終。
X04n0223_p0682b13║自此已去，從智行悲也，即次後天地之神。是以明
X04n0223_p0682b14║從悲行智，即行狹不終；以智行悲，即行廣無限自
X04n0223_p0682b15║在故。如十地位滿，智悲功成。十一地中還以悲為
X04n0223_p0682b16║體，以智為用，即摩耶是悲，生佛是智。如是一一位
X04n0223_p0682b17║中升進，皆有意趣總別同異。如東西南北，表自有
X04n0223_p0682b18║趣求，啟迷發明，即往南方表之。若明智悲益俗，即
X04n0223_p0682b19║東西表之。觀音在白華山西者，白者，金位也。西方
X04n0223_p0682b20║白，表金位也，主將位也。東方者，木位，主青像，主相
X04n0223_p0682b21║位也。相主生，將主殺。如來以約世間法則，安立法
X04n0223_p0682b22║門，令世間易解，故以此殺害之處，置大慈悲之門，
X04n0223_p0682b23║以為救苦。以東方春生之位，置大智之門，以表智
X04n0223_p0682b24║生眾善，令易達其事故。如老子云：上將軍居右，偏
X04n0223_p0682c01║將軍居左。明上者，明而具慈，恐妄殺也。而實大象
X04n0223_p0682c02║混然，何有方形而可得也？但約法立名，設其則也。
X04n0223_p0682c03║然智悲之道，以一法而滿十方，以一行而行一切
X04n0223_p0682c04║萬行。雖然，約世軌則設法，不無如世陳設者，是隨
X04n0223_p0682c05║方應用也。是故此經觀世音菩薩云：東方有菩薩，
X04n0223_p0682c06║名為正趣，表第八智位照世間大夜故。此同十住、
X04n0223_p0682c07║十行、十地、十一地、第八無功智之大用故。位同升
X04n0223_p0682c08║進，生熟逆順有異。此正趣菩薩從空中來，至娑婆
X04n0223_p0682c09║世界輪圍山頂，以足指按地。其娑婆世界六種震
X04n0223_p0682c10║動者，表智能破闇，眾生惑滅，境亡散也。智現妄亡，
X04n0223_p0682c11║妄業所報，得大地之境界亦亡散，故地動。動者，散
X04n0223_p0682c12║也。如定現前，妄亡智應，報境盡亡。足指按地者，智
X04n0223_p0682c13║之所行也。表以法空起智現前，眾執皆散。輪圍山
X04n0223_p0682c14║是妄所執之執境無，依智現所執境無。以禪觀方，
X04n0223_p0682c15║明不可以想心斟酌。一切皆以眾寶莊嚴者，明妄
X04n0223_p0682c16║亡境滅。隨智淨福相應，即諸功德便現放身光明，
X04n0223_p0682c17║暎蔽一切日月星電、天龍八部、釋梵護世四王所
X04n0223_p0682c18║有光明，皆如聚墨。其光普照一切地獄、畜生者，如
X04n0223_p0682c19║三界之光，皆有漏業隨生滅心功德所生，皆未離
X04n0223_p0682c20║生滅我所。有漏業果，皆有自他能所得業在。如真
X04n0223_p0682c21║理智，無漏、無我、無作，具法性清淨任性大慈悲之
X04n0223_p0682c22║智光，非世所及，無有隔障邊際分劑可及，十方洞
X04n0223_p0682c23║徹，六道徧周故。已下智悲之行，如經具明。
X04n0223_p0682c24║第八、正趣菩薩主真如相迴向。
X04n0223_p0683a01║【經】爾時，善財童子敬承其教，遽即往詣彼菩薩所，頂
X04n0223_p0683a02║禮其足，合掌而立，白言：聖者！我已先發阿耨多羅三
X04n0223_p0683a03║藐三菩提心，而未知菩薩云何學菩薩行？云何修菩
X04n0223_p0683a04║薩道？我聞聖者善能教誨，願為我說！正趣菩薩言：善
X04n0223_p0683a05║男子！我得菩薩解脫，名：普門速疾行。善財言：聖者！於
X04n0223_p0683a06║何佛所得此法門？所從來剎，去此幾何？發來久如？告
X04n0223_p0683a07║言：善男子！此事難知，一切世間天、人、阿脩羅、沙門、婆
X04n0223_p0683a08║羅門等所不能了。唯勇猛精進、無退無怯諸菩薩眾，
X04n0223_p0683a09║已為一切善友所攝，諸佛所念，善根具足，志樂清淨，
X04n0223_p0683a10║得菩薩根，有智慧眼，能聞，能持，能解，能說。善財言：聖
X04n0223_p0683a11║者！我承佛神力、善知識力，能信，能受，願為我說！正趣
X04n0223_p0683a12║菩薩言：善男子！我從東方妙藏世界普勝生佛所而
X04n0223_p0683a13║來此土，於彼佛所得此法門。從彼發來，已經不可說
X04n0223_p0683a14║不可說佛剎微塵數劫；一一念中，舉不可說不可說
X04n0223_p0683a15║佛剎微塵數步；一一步，過不可說不可說世界微塵
X04n0223_p0683a16║數佛剎；一一佛剎，我皆徧入，至其佛所，以妙供具而
X04n0223_p0683a17║為供養；此諸供具皆是無上心所成，無作法所印，諸
X04n0223_p0683a18║如來所忍，諸菩薩所歎。善男子！我又普見彼世界中
X04n0223_p0683a19║一切眾生，悉知其心，悉知其根，隨其欲解，現身說法，
X04n0223_p0683a20║或放光明，或施財寶，種種方便教化調伏，無有休息；
X04n0223_p0683a21║如從東方，南、西、北方，四維、上、下，亦復如是。善男子！我
X04n0223_p0683a22║唯得此菩薩普速疾行解脫，能疾周徧到一切處。如
X04n0223_p0683a23║諸菩薩摩訶薩，普於十方無所不至，智慧境界等無
X04n0223_p0683a24║差別，善布其身悉徧法界，至一切道，入一切剎，知一
X04n0223_p0683b01║切法，到一切世，平等演說一切法門，同時照耀一切
X04n0223_p0683b02║眾生，於諸佛所不生分別，於一切處無有障礙；而我
X04n0223_p0683b03║云何能知、能說彼功德行？善男子！於此南方有城，名：
X04n0223_p0683b04║墮羅鉢底；其中有神，名曰：大天。汝詣彼問：菩薩云何
X04n0223_p0683b05║學菩薩行、修菩薩道？時，善財童子頂禮其足，遶無數
X04n0223_p0683b06║帀，殷勤瞻仰，辭退而去。
X04n0223_p0683b07║
X04n0223_p0683b08║大方廣佛新華嚴經合論卷第一百二
X04n0223_p0683b09║
X04n0223_p0683b10║音切
X04n0223_p0683b11║瞬（舒閨切。）唼（子合切。）吻（無粉切。）閫（苦本切。）蓊（鳥孔切。）闤（戶關切。）闠
X04n0223_p0683b12║（胡對切。）怙（胡古切。）胝（張尼切。）佞（乃定切。）