X04n0223_p0683b13║
X04n0223_p0683b14║
X04n0223_p0683b15║
X04n0223_p0683b16║大方廣佛新華嚴經合論卷第一百三
X04n0223_p0683b17║唐于闐國三藏沙門實叉難陀譯經
X04n0223_p0683b18║唐太原方山長者李通玄造論
X04n0223_p0683b19║唐福州開元寺沙門志寧釐經合論
X04n0223_p0683b20║入法界品第三十九之十六
X04n0223_p0683b21║【論】第一、正入當位法門中，從爾時，善財童子已下，
X04n0223_p0683b22║至我唯知此菩薩普門速疾行解脫門。於此段中，
X04n0223_p0683b23║約立五門：一、依教速往詣彼菩薩；二、頂禮合掌，申
X04n0223_p0683b24║請所求；三、正趣菩薩說自所行法，名普門速疾行
X04n0223_p0683c01║解脫；四、善財致問：於何佛所得此法門？所從來剎？
X04n0223_p0683c02║去此幾何？來已久如？五、正說所緣因依，得法所在
X04n0223_p0683c03║久近之數。云善男子！我從東方妙藏世界普勝生
X04n0223_p0683c04║佛所而來此土，於彼佛所得此法門者，此約實而
X04n0223_p0683c05║論，智無方所遠近之體。約以表法中，云東方妙藏
X04n0223_p0683c06║世界普勝生佛所得此法門，明東方是眾善發生
X04n0223_p0683c07║之位。妙藏世界者，自是妙理法身，根本智藏，性周
X04n0223_p0683c08║圓滿，普徧十方，名為世界。普勝生佛所得此法門
X04n0223_p0683c09║者，明從根本智生差別智，響應眾生，意明不移，根
X04n0223_p0683c10║本智大用而無功故。從彼發來已經不可說不可
X04n0223_p0683c11║說佛剎微塵數劫者，以根本智超塵出劫，不屬數
X04n0223_p0683c12║量所收。一一念中舉不可說不可說佛剎微塵數
X04n0223_p0683c13║步，明念念中超出過如是情量、度量。一一步過不
X04n0223_p0683c14║可說不可說世界微塵數佛剎，一一佛剎我皆徧
X04n0223_p0683c15║入至其佛所，以妙供具而為供養。此諸供具意明
X04n0223_p0683c16║根本智性自徧周，差別智業用亦如根本智徧周。
X04n0223_p0683c17║所作供具供養諸佛，依根本智起，以根本無作智
X04n0223_p0683c18║印起如幻業用，普印諸供養具，無功而自成，以用
X04n0223_p0683c19║歸本故。明此第八迴向已前，以根本智、行差別智
X04n0223_p0683c20║具大慈悲及世所有一切功巧。五、明技術之法饒
X04n0223_p0683c21║益眾生。此位差別智終，約用從本，總無功用，任法
X04n0223_p0683c22║自成，教化眾生亦復如是。自餘如經具明。此是真
X04n0223_p0683c23║如相迴向，以願波羅蜜為主，餘九為伴。約智門中，
X04n0223_p0683c24║諸位通治；約位門中，以治有功用行入於世間，無
X04n0223_p0684a01║功用智任運大悲。此位明有學諸法已終，會令悲、
X04n0223_p0684a02║智一性，無二徧周，故在觀音會中一處而見。第二、
X04n0223_p0684a03║推德升進門。從如諸菩薩已下至辭退而去，有九
X04n0223_p0684a04║行經，約立五門：一、推德升進；二、示善知識所在方
X04n0223_p0684a05║所；三、舉其城名墮羅鉢底；四、舉神名為大天；五、禮
X04n0223_p0684a06║敬辭去。隨文釋義者，城名墮羅鉢底，此云有門，為
X04n0223_p0684a07║此第九迴向主大法師，位同十住中第九法王子，
X04n0223_p0684a08║住十地中第九善慧地，有大法門饒益眾生，故城
X04n0223_p0684a09║名有門。問曰：何故此位見大天神？答曰：為明第九
X04n0223_p0684a10║無縛無著解脫迴向智淨為天，其智無依不為不
X04n0223_p0684a11║思，而恒應靈萬有，故號天神，即是此界乾神是也。
X04n0223_p0684a12║自會此智道相應也。凡為天地日月五星、名山大
X04n0223_p0684a13║川、五嶽四瀆、河海社稷之神，皆是菩薩所為，非是
X04n0223_p0684a14║凡世鬼神力所堪能，故以乾為天門。以淨無垢智
X04n0223_p0684a15║現眾法，故巽為地戶。以巽為風動生萬物，能勝持
X04n0223_p0684a16║萬物荷負天地，故以配長女主持陰位，如初會風
X04n0223_p0684a17║神是也。今大天神城名有門，如天淨體現世一切
X04n0223_p0684a18║所有法門，此依化主立名有大法門，故城名有門。
X04n0223_p0684a19║如天現像善惡俱示，如天無私賞罰應時，此天神
X04n0223_p0684a20║即是無為無作淨智為體，一切眾生同共有之。後
X04n0223_p0684a21║自心迷惑殊品，見各不同淨穢皆別，若心淨者便
X04n0223_p0684a22║為淨土，名第一義天、一切智天，非如五行生滅天
X04n0223_p0684a23║也。此天神是應真名神，為明修行升進漸次智通
X04n0223_p0684a24║靈性號之為神。
X04n0223_p0684b01║第九墮羅鉢底城大天神主無縛無著解脫迴向。
X04n0223_p0684b02║【經】爾時，善財童子入菩薩廣大行，求菩薩智慧境，見
X04n0223_p0684b03║菩薩神通事，念菩薩勝功德，生菩薩大歡喜，起菩薩
X04n0223_p0684b04║堅精進，入菩薩不思議自在解脫門、菩薩功德地、觀
X04n0223_p0684b05║菩薩三昧地、住菩薩總持地、入菩薩大願地、得菩薩
X04n0223_p0684b06║辯才地、成菩薩諸力地。漸次遊行，至於彼城，推問大
X04n0223_p0684b07║天：今在何所？人咸告言：在此城內，現廣大身，為眾說
X04n0223_p0684b08║法。爾時，善財至大天所，頂禮其足，於前合掌而作是
X04n0223_p0684b09║言：聖者！我已先發阿耨多羅三藐三菩提心，而未知
X04n0223_p0684b10║菩薩云何學菩薩行？云何修菩薩道？我聞聖者善能
X04n0223_p0684b11║教誨，願為我說！爾時，大天長舒四手，取四大海水自
X04n0223_p0684b12║洗其面，持諸金華以散善財而告之言：善男子！一切
X04n0223_p0684b13║菩薩難可得見，難可得聞，希出世間，於眾生中最為
X04n0223_p0684b14║第一，是諸人中芬陀利華；為眾生歸，為眾生救；為諸
X04n0223_p0684b15║世間作安隱處；為諸世間作大光明，示迷惑者安隱
X04n0223_p0684b16║正道；為大導師，引諸眾生入佛法門；為大法將，善能
X04n0223_p0684b17║守護一切智城。菩薩如是難可值遇，唯身、語、意無過
X04n0223_p0684b18║失者，然後乃得見其形像、聞其辯才，於一切時常現
X04n0223_p0684b19║在前。善男子！我已成就菩薩解脫，名為：雲網。善財言：
X04n0223_p0684b20║聖者！雲網解脫境界云何？爾時，大天於善財前，示現
X04n0223_p0684b21║金聚、銀聚、琉璃聚、頗棃聚、硨磲聚、瑪瑙聚、火𦦨寶聚、
X04n0223_p0684b22║離垢藏寶聚、大光明寶聚、普現十方寶聚、寶冠聚、寶
X04n0223_p0684b23║印聚、寶纓絡聚、寶璫聚、寶釧聚、寶鎻聚、珠網聚、種種
X04n0223_p0684b24║摩尼寶聚、一切莊嚴具聚、如意摩尼聚，皆如大山；又
X04n0223_p0684c01║復示現一切華、一切鬘、一切香、一切燒香、一切塗香、
X04n0223_p0684c02║一切衣服、一切幢幡、一切音樂、一切五欲娛樂之具，
X04n0223_p0684c03║皆如山積；及現無數百千萬億諸童女眾。而彼大天
X04n0223_p0684c04║告善財言：善男子！可取此物，供養如來，修諸福德，并
X04n0223_p0684c05║施一切，攝取眾生，令其修學檀波羅蜜，能捨難捨。善
X04n0223_p0684c06║男子！如我為汝示現此物，教汝行施；為一切眾生悉
X04n0223_p0684c07║亦如是，皆令以此善根熏習，於三寶所、善知識所，恭
X04n0223_p0684c08║敬供養，增長善法，發於無上菩提之意。善男子！若有
X04n0223_p0684c09║眾生貪著五欲、自放逸者，為其示現不淨境界；若有
X04n0223_p0684c10║眾生瞋恚、憍慢、多諍競者，為其示現極可怖形，如羅
X04n0223_p0684c11║剎等飲血噉肉，令其見已，驚恐惶懼，心意調柔，捨離
X04n0223_p0684c12║怨結；若有眾生昏沈、嬾惰，為其示現王、賊、水、火及諸
X04n0223_p0684c13║重疾，令其見已，心生惶怖，知有憂苦而自勉策。以如
X04n0223_p0684c14║是等種種方便，令捨一切諸不善行，修行善法；令除
X04n0223_p0684c15║一切波羅蜜障，具波羅蜜；令起一切障礙險道，到無
X04n0223_p0684c16║障處。善男子！我唯知此雲網解脫。如諸菩薩摩訶薩，
X04n0223_p0684c17║猶如帝釋，已能摧伏一切煩惱阿脩羅軍；猶如大水，
X04n0223_p0684c18║普能消滅一切眾生諸煩惱火；猶如猛火，普能乾竭
X04n0223_p0684c19║一切眾生諸愛欲水；猶如大風，普能吹倒一切眾生
X04n0223_p0684c20║諸見取幢；猶如金剛，悉能摧破一切眾生諸我見山。
X04n0223_p0684c21║而我云何能知、能說彼功德行？善男子！此閻浮提摩
X04n0223_p0684c22║竭提國菩提場中，有主地神，其名：安住。汝詣彼問：菩
X04n0223_p0684c23║薩云何學菩薩行、修菩薩道？善財童子禮大天足，遶
X04n0223_p0684c24║無數帀，辭退而去。
X04n0223_p0685a01║【論】第一、正入當位法門中，從爾時，善財童子已下，
X04n0223_p0685a02║至我唯知此雲網解脫門。於此段中，約立五門：一、
X04n0223_p0685a03║念善知識教，思惟升進；二、漸次遊行，至有門城；三、
X04n0223_p0685a04║推問諸人、大天在所；四、知其所在，往詣頂禮，申請
X04n0223_p0685a05║所求；五、時大天出四長手，取四大海水，用洗其面，
X04n0223_p0685a06║持金華以散善財，然為說法。隨文釋義者，出四長
X04n0223_p0685a07║手，取四大海水，用自洗其面者，明發大菩提心者，
X04n0223_p0685a08║難得難見；取四大海水，用洗面者，明貴發心者，洗
X04n0223_p0685a09║面方觀；持諸金華，以散善財者，明貴重而觀，貴敬
X04n0223_p0685a10║供養能發大菩提心者故。又表四長手，取四大海
X04n0223_p0685a11║水，以四無量心、四攝法，攝眾生故；用洗面者，明以
X04n0223_p0685a12║大悲水，以智從用，觀察眾生，恒攝受也。如芬陀利
X04n0223_p0685a13║華者，百葉白蓮華也，明端正香潔，人皆樂見；菩薩
X04n0223_p0685a14║亦爾，心端行正，能說法香，熏澤人心，皆令解脫，人
X04n0223_p0685a15║皆樂見。善男子！我已成就雲網法門者，明大悲雲，
X04n0223_p0685a16║普覆一切，雨教如網，漉眾生故。善財問言：此法門
X04n0223_p0685a17║境界云何？如下所明，金、銀、琉璃、頗棃、硨磲、瑪瑙、火
X04n0223_p0685a18║𦦨寶、離垢寶、大光明寶、寶纓絡、寶耳璫，及寶冠、寶
X04n0223_p0685a19║釧、寶鎻、珠網，種種摩尼等，及華鬘、香，一切衣服、音
X04n0223_p0685a20║樂等具，皆如山聚，及無數百千億諸童女眾，而彼
X04n0223_p0685a21║大天授與善財，令其捨施，攝受眾生，具如經廣說；
X04n0223_p0685a22║及所教饒益眾生之行，如經廣明。此是第九無縛
X04n0223_p0685a23║無著解脫迴向行中，善知識以力波羅蜜為主，餘
X04n0223_p0685a24║九為伴。約智門中，諸位同治；約位門中，偏治處於
X04n0223_p0685b01║三界菩薩人天眾中，說法不自在障，令得自在入
X04n0223_p0685b02║於靈智，神化自在轉正法輪。第二推德升進中，從
X04n0223_p0685b03║如諸菩薩摩訶薩已下至辭退而去，有十行經約
X04n0223_p0685b04║立五門：一推德升進；二示善知識所在，云在閻浮
X04n0223_p0685b05║提摩竭提國菩提場中；三舉善知識名，有地神名
X04n0223_p0685b06║安住；四勸詣彼問；五禮敬辭去。隨文釋義者，問曰：
X04n0223_p0685b07║何故不云南方，云閻浮提摩竭提國菩薩場中有
X04n0223_p0685b08║地神名安住者？答：此同十住中第十灌頂住，迴彼
X04n0223_p0685b09║解脫入於生死，令隨智行大慈悲饒益眾生悉圓
X04n0223_p0685b10║滿故。普云閻浮提無別偏求，此以等法界迴向法
X04n0223_p0685b11║如是故。又菩提場主地神是總攝義，故十地倣此
X04n0223_p0685b12║樣式。摩竭提國者，前已釋也。菩提場主地神者，已
X04n0223_p0685b13║前明天神主智圓滿，此云地神主慈悲圓滿，表地
X04n0223_p0685b14║能荷負萬有長養眾生故。以表慈悲處下生諸法
X04n0223_p0685b15║門，育載荷負眾生皆令離生死苦，故以地神表之。
X04n0223_p0685b16║亦明地神是此位菩薩主持，即是此方坤神也，明
X04n0223_p0685b17║大悲厚載萬物。菩提場中者，此位會菩提理智慈
X04n0223_p0685b18║悲五法為一，皆圓滿故。名安住神者，於此五法齊
X04n0223_p0685b19║圓無所傾動故。
X04n0223_p0685b20║第十、菩提場安住神主等法界無量迴向。
X04n0223_p0685b21║【經】爾時，善財童子漸次遊行，趣摩竭提國菩薩場內
X04n0223_p0685b22║安住神所。百萬地神同在其中，更相謂言：此來童子
X04n0223_p0685b23║即是佛藏，必當普為一切眾生作所依處，必當普壞
X04n0223_p0685b24║一切眾生無明㲉藏。此人已生法王種中，當以離垢
X04n0223_p0685c01║無礙法繒而冠其首，當開智慧大珍寶藏，摧伏一切
X04n0223_p0685c02║邪論異道。時安住等百萬地神放大光明，徧照三千
X04n0223_p0685c03║大千世界，普令大地同時震吼，種種寶物處處莊嚴，
X04n0223_p0685c04║影潔光流遞相鑒徹，一切葉樹俱時生長，一切華樹
X04n0223_p0685c05║咸共開敷，一切果樹靡不成熟，一切河流遞相灌注，
X04n0223_p0685c06║一切池沼悉皆盈滿，雨細香雨徧灑其地，風來吹華
X04n0223_p0685c07║普散其上，無數音樂一時俱奏，天莊嚴具咸出美音，
X04n0223_p0685c08║牛王、象王、師子王等皆生歡喜，踊躍哮吼，猶如大山
X04n0223_p0685c09║相擊出聲，百千伏藏自然踊現。時安住地神告善財
X04n0223_p0685c10║言：善來童子！汝於此地曾種善根，我為汝現，汝欲見
X04n0223_p0685c11║不？爾時，善財禮地神足，遶無數帀，合掌而立，白言：聖
X04n0223_p0685c12║者！唯然，欲見。時安住地神以足按地，百千億阿僧祇
X04n0223_p0685c13║寶藏自然踊出，告言：善男子！今此寶藏隨逐於汝，是
X04n0223_p0685c14║汝往昔善根果報，是汝福力之所攝受，汝應隨意自
X04n0223_p0685c15║在受用。善男子！我得菩薩解脫，名：不可壞智慧藏，常
X04n0223_p0685c16║以此法成就眾生。善男子！我憶自從然燈佛來，常隨
X04n0223_p0685c17║菩薩恭敬守護，觀察菩薩所有心行、智慧境界、一切
X04n0223_p0685c18║誓願、諸清淨行、一切三昧、廣大神通、大自在力、無能
X04n0223_p0685c19║壞法，徧往一切諸佛國土，普受一切諸如來記，轉於
X04n0223_p0685c20║一切諸佛法輪，廣說一切脩多羅門，大法光明普皆
X04n0223_p0685c21║照耀，教化調伏一切眾生，示現一切諸佛神變；我皆
X04n0223_p0685c22║能領受，皆能憶持。善男子！乃往古世，過須彌山微塵
X04n0223_p0685c23║數劫，有劫名：莊嚴，世界名：月幢，佛號：妙眼，於彼佛所
X04n0223_p0685c24║得此法門。善男子！我於此法門，若入若出，修習增長，
X04n0223_p0686a01║常見諸佛，未曾捨離。始從初得，乃至賢劫，於其中間，
X04n0223_p0686a02║值遇不可說不可說佛剎微塵數如來、應、正等覺，悉
X04n0223_p0686a03║皆承事，恭敬供養；亦見彼佛詣菩提座，現大神力；亦
X04n0223_p0686a04║見彼佛所有一切功德善根。善男子！我唯知此不可
X04n0223_p0686a05║壞智慧藏法門。如諸菩薩摩訶薩，常隨諸佛，能持一
X04n0223_p0686a06║切諸佛所說，入一切佛甚深智慧，念念充徧一切法
X04n0223_p0686a07║界，等如來身，生諸佛心，具諸佛法，作諸佛事；而我云
X04n0223_p0686a08║何能知、能說彼功德行？善男子！此閻浮提摩竭提國
X04n0223_p0686a09║迦毗羅城，有主夜神，名：婆珊婆演底。汝詣彼問：菩薩
X04n0223_p0686a10║云何學菩薩行、修菩薩道？時，善財童子禮地神足，遶
X04n0223_p0686a11║無數帀，殷勤瞻仰，辭退而去。
X04n0223_p0686a12║【論】第一、正入當位法門中，從爾時，善財童子已下，
X04n0223_p0686a13║至我唯知此不可壞智慧藏法門。於此段中，約立
X04n0223_p0686a14║五門：一、漸次遊行，趣摩竭提國菩提場內，安住神
X04n0223_p0686a15║所；二、百萬地神同在其中，同共稱歎善財至德；三、
X04n0223_p0686a16║百萬地神放大光明，照大千界，普皆震吼，莊嚴大
X04n0223_p0686a17║地；四、示善財往業善根；五、舉自行法門，名菩薩不
X04n0223_p0686a18║可壞智慧藏解脫門，授與善財。隨文釋義者，百萬
X04n0223_p0686a19║地神表大慈悲行圓滿故；咸放光明，照三千大千
X04n0223_p0686a20║世界者，明智滿悲圓。又三千大千世界一時震吼
X04n0223_p0686a21║者，明善財至此位，智悲總圓，涅槃染淨業謝，福增
X04n0223_p0686a22║報現，致使如然。地神以足指按地，百千億阿僧祇
X04n0223_p0686a23║寶藏自然踊出者，表善財自行所及故；足指按地，
X04n0223_p0686a24║又表善財始發行入此位故。既入此位，報境便現，
X04n0223_p0686b01║所現寶藏是也。初舉地神自行報果，後舉善財行
X04n0223_p0686b02║所及處。我得菩薩解脫，名不可壞智慧藏者，明悲
X04n0223_p0686b03║從智起，即無可壞故。藏者，以法界行，無智不含，無
X04n0223_p0686b04║悲不滿，無生不濟，無苦不救。智悲徧周，名之為藏；
X04n0223_p0686b05║於行不著，名為解脫。凡所差別智中，所行大慈大
X04n0223_p0686b06║悲，皆是菩薩行故，唯法身根本智是佛也。善男子！
X04n0223_p0686b07║我憶自從然燈佛來，常隨菩薩恭敬、守護、觀察菩
X04n0223_p0686b08║薩所有心行者，明從根本智起差別智，學慈悲行
X04n0223_p0686b09║也。乃至如下廣明。善男子！乃往古世，過須彌山微
X04n0223_p0686b10║塵數劫，有劫名莊嚴，世界名月幢，佛號妙眼，於彼
X04n0223_p0686b11║佛所得此法門，乃至不可說不可說佛剎微塵數
X04n0223_p0686b12║如來、應、正等覺悉皆承事者，明大悲行深廣自不
X04n0223_p0686b13║求安，乃至示成正覺入涅槃總是菩薩行，收妙眼
X04n0223_p0686b14║如來及世界總是智慈自己之法故。如毗盧遮那
X04n0223_p0686b15║如來處道滿圓極之報身報土，如是菩薩行無始
X04n0223_p0686b16║無終是尋常家事，周滿十方如因陀羅網也。自從
X04n0223_p0686b17║此已去入十地位中，所論發心近遠皆是多表大
X04n0223_p0686b18║悲深廣，不限其生及以劫量無始無終，然亦不出
X04n0223_p0686b19║剎那之際也。隨世多劫約智無時，此是等法界無
X04n0223_p0686b20║量迴向，以智波羅蜜為主，餘九為伴。約智門中諸
X04n0223_p0686b21║位通治，約位門中治出世智悲，迴入生死中令自
X04n0223_p0686b22║在故。已下推德升進入初地位中也。善財童子！善
X04n0223_p0686b23║知識！十地位自此已後十箇地中修行，一依安住
X04n0223_p0686b24║地神所行智悲之行，以彼十住十行位中出世智
X04n0223_p0686c01║悲之行猶多滯淨，以十迴向大願和融世出世間
X04n0223_p0686c02║真俗二智，使恒處世間行大慈悲智無染淨，雖處
X04n0223_p0686c03║世間如淨蓮華處水不污，開敷菡萏色香第一，菩
X04n0223_p0686c04║薩處世大悲行華開敷功德第一。如下九箇天神
X04n0223_p0686c05║一箇瞿波，總是女類竝是俗流，無出家之類，明以
X04n0223_p0686c06║前出世間入於世間，如迴向法長養大悲以女表
X04n0223_p0686c07║之。夜神者，以明入於世間無明大夜，以法照凡令
X04n0223_p0686c08║開敷明解故，以出纏妙智入俗接生名之為神，亦
X04n0223_p0686c09║以慈悲之行處於天地晝夜之中以為神位，主持
X04n0223_p0686c10║世間法，則養眾生故。以出家法，以化初心智未具
X04n0223_p0686c11║者，若已智滿，便為俗士，現同外道。工巧技術，智增
X04n0223_p0686c12║悲妙，便入諸天地靈神位中，主持世法，祐護眾生。
X04n0223_p0686c13║以其靈智，十方應現各各不同，然其本身不離一
X04n0223_p0686c14║切諸佛眾會，而亦不壞十方示現佛身故。應知如
X04n0223_p0686c15║是次第，如是修學，不滯其功。第二、推德升進中，從
X04n0223_p0686c16║如諸菩薩摩訶薩已下，至辭退而去，有七行半經，
X04n0223_p0686c17║約立五門：一、推德升進；二、示善知識所在，云在此
X04n0223_p0686c18║閻浮提摩竭提國；三、舉城之名，迦毗羅城；四、舉善
X04n0223_p0686c19║知識名，有夜神，號婆珊婆演底；五、禮敬辭去。隨文
X04n0223_p0686c20║釋義者，城名迦毗羅者，此云黃色，此城上古有黃
X04n0223_p0686c21║頭仙，於此修仙道，故立名也。表法中以夜神智會
X04n0223_p0686c22║中道，合中宮黃色，黃為福慶之名，應真菩薩內懷
X04n0223_p0686c23║白法，外現黃色，是福德之色，故城名黃色。摩竭提
X04n0223_p0686c24║國是如來示現成菩提道處，明此位升進會本位
X04n0223_p0687a01║故。如十住中初位妙峯山頂，以方便定力會佛出
X04n0223_p0687a02║纏智慧妙理之體，此十地中初地菩薩位會如來
X04n0223_p0687a03║智慧，入纏大慈悲中菩提果故。已後例然。神名婆
X04n0223_p0687a04║珊婆演底者，此云主當春生，為此神主當眾生春
X04n0223_p0687a05║生諸苗稼也。表法中是主當初地菩薩升進春生
X04n0223_p0687a06║萬行之苗稼也。以能常於生死海破一切眾生無
X04n0223_p0687a07║明闇故，名為夜天。又智自在故，名之為天。
X04n0223_p0687a08║第四十地位中善知識。第一、迦毗羅城婆珊婆演
X04n0223_p0687a09║底夜神主歡喜地。
X04n0223_p0687a10║【經】爾時，善財童子一心思惟安住神教，憶持菩薩不
X04n0223_p0687a11║可沮壞智藏解脫，修其三昧，學其軌則，觀其遊戲，入
X04n0223_p0687a12║其微妙，得其智慧，達其平等，知其無邊，測其甚深。漸
X04n0223_p0687a13║次遊行，至於彼城，從東門入，佇立未久，便見日沒。心
X04n0223_p0687a14║念隨順諸菩薩教，渴仰欲見彼主夜神，於善知識生
X04n0223_p0687a15║如來想。復作是念：由善知識得周徧眼，普能明見十
X04n0223_p0687a16║方境界；由善知識得廣大解，普能了達一切所緣；由
X04n0223_p0687a17║善知識得三昧眼，普能觀察一切法門；由善知識得
X04n0223_p0687a18║智慧眼，普能明照十方剎海。作是念時，見彼夜神於
X04n0223_p0687a19║虗空中，處寶樓閣香蓮華藏師子之座，身真金色，目
X04n0223_p0687a20║髮紺青，形貌端嚴，見者歡喜，眾寶纓絡以為嚴飾，身
X04n0223_p0687a21║服朱衣，首戴梵冠，一切星宿炳然在體。於其身上一
X04n0223_p0687a22║一毛孔，皆現化度無量無數惡道眾生，令其免離險
X04n0223_p0687a23║難之像。是諸眾生，或生人中，或生天上，或有趣向二
X04n0223_p0687a24║乘菩提，或有修行一切智道。又彼一一諸毛孔中，示
X04n0223_p0687b01║現種種教化方便，或為現身，或為說法，或為示現聲
X04n0223_p0687b02║聞乘道，或為示現獨覺乘道，或為示現諸菩薩行、菩
X04n0223_p0687b03║薩勇猛、菩薩三昧、菩薩自在、菩薩住處、菩薩觀察、菩
X04n0223_p0687b04║薩師子頻伸、菩薩解脫遊戲，如是種種成熟眾生。善
X04n0223_p0687b05║財童子見聞此已，心大歡喜，以身投地，禮夜神足，遶
X04n0223_p0687b06║無數帀，於前合掌而作是言：聖者！我已先發阿耨多
X04n0223_p0687b07║羅三藐三菩提心，我心冀望依善知識獲諸如來功
X04n0223_p0687b08║德法藏，唯願示我一切智道，我行於中至十力地！時，
X04n0223_p0687b09║彼夜神告善財言：善哉！善哉！善男子！汝能深心敬善
X04n0223_p0687b10║知識，樂聞其語，修行其教；以修行故，決定當得阿耨
X04n0223_p0687b11║多羅三藐三菩提。善男子！我得菩薩破一切眾生癡
X04n0223_p0687b12║闇法光明解脫。善男子！我於惡慧眾生，起大慈心；於
X04n0223_p0687b13║不善業眾生，起大悲心；於作善業眾生，起於喜心；於
X04n0223_p0687b14║善、惡二行眾生，起不二心；於雜染眾生，起令生清淨
X04n0223_p0687b15║心；於邪道眾生，起令生正行心；於劣解眾生，起令興
X04n0223_p0687b16║大解心；於樂生死眾生，起令捨輪轉心；於住二乘道
X04n0223_p0687b17║眾生，起令住一切智心。善男子！我以得此解脫故，常
X04n0223_p0687b18║與如是心共相應。善男子！我於夜闇人靜，鬼、神、盜賊、
X04n0223_p0687b19║諸惡眾生所遊行時，密雲、重霧、惡風、暴雨、日、月、星宿
X04n0223_p0687b20║並皆昏蔽不見色時，見諸眾生若入於海、若行於陸、
X04n0223_p0687b21║山林、曠野、諸險難處，或遭盜賊、或乏資糧、或迷惑方
X04n0223_p0687b22║隅、或忘失道路，慞惶憂怖，不能自出；我時即以種種
X04n0223_p0687b23║方便而救濟之。為海難者，示作船師、魚王、馬王、龜王、
X04n0223_p0687b24║象王、阿脩羅王及以海神；為彼眾生，止惡風雨，息大
X04n0223_p0687c01║波浪，引其道路，示其洲岸，令免怖畏，悉得安隱。復作
X04n0223_p0687c02║是念：以此善根迴施眾生，願令捨離一切諸苦。為在
X04n0223_p0687c03║陸地一切眾生，於夜闇中遭恐怖者，現作日、月及諸
X04n0223_p0687c04║星宿、晨霞、夕電種種光明，或作屋宅，或為人眾，令其
X04n0223_p0687c05║得免恐怖之厄。復作是念：以此善根迴施眾生，悉令
X04n0223_p0687c06║除滅諸煩惱闇。一切眾生，有惜壽命，有愛名聞，有貪
X04n0223_p0687c07║財寶，有重官位，有著男女，有戀妻妾，未稱所求，多生
X04n0223_p0687c08║憂怖；我皆救濟，令其離苦。為行山險而留難者，為作
X04n0223_p0687c09║善神，現形親近；為作好鳥，發音慰悅；為作靈藥，舒光
X04n0223_p0687c10║照耀；示其果樹，示其泉井，示正直道，示平坦地，令其
X04n0223_p0687c11║免離一切憂厄。為行曠野、稠林、險道，藤蘿所罥、雲霧
X04n0223_p0687c12║所闇而恐怖者，示其正道，令得出離。作是念言：願一
X04n0223_p0687c13║切眾生伐見稠林，截愛羅網，出生死野，滅煩惱闇，入
X04n0223_p0687c14║一切智平坦正道，到無畏處畢竟安樂。善男子！若有
X04n0223_p0687c15║眾生樂著國土而憂苦者，我以方便令生厭離。作是
X04n0223_p0687c16║念言：願一切眾生不著諸蘊，住一切佛薩婆若境。善
X04n0223_p0687c17║男子！若有眾生樂著聚落，貪愛宅舍，常處黑闇，受諸
X04n0223_p0687c18║苦者，我為說法，令生厭離，令法滿足，令依法住，作是
X04n0223_p0687c19║念言：願一切眾生悉不貪樂六處聚落，速得出離生
X04n0223_p0687c20║死境界，究竟安住一切智城。善男子！若有眾生行闇
X04n0223_p0687c21║夜中，迷惑十方，於平坦路生險難想，於險難道起平
X04n0223_p0687c22║坦想，以高為下，以下為高，其心迷惑，生大苦惱。我以
X04n0223_p0687c23║方便舒光照及，若欲出者示其門戶，若欲行者示其
X04n0223_p0687c24║道路，欲度溝洫示其橋梁，欲涉河海與其船筏，樂觀
X04n0223_p0688a01║方者示其險易安危之處，欲休息者示其城邑水樹
X04n0223_p0688a02║之所，作是念言：如我於此照除夜闇，令諸世事悉得
X04n0223_p0688a03║宣敘，願我普於一切眾生生死長夜無明闇處，以智
X04n0223_p0688a04║慧光普皆照了。是諸眾生無有智眼，想心見倒之所
X04n0223_p0688a05║覆翳，無常常想，無樂樂想，無我我想，不淨淨想，堅固
X04n0223_p0688a06║執著我、人、眾生、蘊、界、處法，迷惑因果，不識善惡，殺害
X04n0223_p0688a07║眾生，乃至邪見，不孝父母，不敬沙門及婆羅門，不知
X04n0223_p0688a08║惡人，不識善人，貪著惡事，安住邪法，毀謗如來，壞正
X04n0223_p0688a09║法輪，於諸菩薩呰辱傷害，輕大乘道，斷菩提心，於有
X04n0223_p0688a10║恩人反加殺害，於無恩處常懷怨結，毀謗賢聖，親近
X04n0223_p0688a11║惡伴，盜塔寺物，作五逆罪，不久當墮三惡道處。願我
X04n0223_p0688a12║速以大智光明破彼眾生無明黑闇，令其疾發阿耨
X04n0223_p0688a13║多羅三藐三菩提心；既發心已，示普賢乘，開十力道，
X04n0223_p0688a14║亦示如來法王境界，亦示諸佛一切智城、諸佛所行、
X04n0223_p0688a15║諸佛自在、諸佛成就、諸佛總持、一切諸佛共同一身、
X04n0223_p0688a16║一切諸佛平等之處，令其安住。善男子！一切眾生，或
X04n0223_p0688a17║病所纏，或老所侵，或苦貧窮，或遭禍難，或犯王法，臨
X04n0223_p0688a18║當受刑，無所依怙，生大怖畏；我皆救濟，使得安隱。復
X04n0223_p0688a19║作是念：願我以法普攝眾生，令其解脫一切煩惱、生
X04n0223_p0688a20║老病死、憂悲苦患，近善知識，常行法施，勤行善業，速
X04n0223_p0688a21║得如來清淨法身，住於究竟無變易處。善男子！一切
X04n0223_p0688a22║眾生入見稠林，住於邪道，於諸境界起邪分別，常行
X04n0223_p0688a23║不善身、語、意業，妄作種種諸邪苦行，於非正覺生正
X04n0223_p0688a24║覺想，於正覺所非正覺想，為惡知識之所攝受，以起
X04n0223_p0688b01║惡見，將墮惡道；我以種種諸方便門而為救護，令住
X04n0223_p0688b02║正見，生人、天中。復作是念：如我救此將墜惡道諸眾
X04n0223_p0688b03║生等，願我普救一切眾生，悉令解脫一切諸苦，住波
X04n0223_p0688b04║羅蜜出世聖道，於一切智得不退轉，具普賢願，近一
X04n0223_p0688b05║切智，而不捨離諸菩薩行，常勤教化一切眾生。爾時，
X04n0223_p0688b06║婆珊婆演底主夜神，欲重宣此解脫義，承佛神力，觀
X04n0223_p0688b07║察十方，為善財童子而說頌言：
X04n0223_p0688b08║我此解脫門，生淨法光明，能破愚癡闇，
X04n0223_p0688b09║待時而演說。我昔無邊劫，勤行廣大慈，
X04n0223_p0688b10║普覆諸世間。佛子應修學，寂靜大悲海，
X04n0223_p0688b11║出生三世佛，能滅眾生苦，汝應入此門。
X04n0223_p0688b12║能生世間樂，亦生出世樂，令我心歡喜。
X04n0223_p0688b13║汝應入此門，既捨有為患，亦遠聲聞果。
X04n0223_p0688b14║淨修諸佛力，汝應入此門。我目甚清淨，
X04n0223_p0688b15║普見十方剎，亦見其中佛，菩提樹下坐。
X04n0223_p0688b16║相好莊嚴身，無量眾圍遶，一一毛孔內，
X04n0223_p0688b17║種種光明出，見諸羣生類，死此而生彼。
X04n0223_p0688b18║輪迴五趣中，常受無量苦。我耳甚清淨，
X04n0223_p0688b19║聽之無不及，一切語言海，悉聞能憶持。
X04n0223_p0688b20║諸佛轉法輪，其聲妙無比，所有諸文字，
X04n0223_p0688b21║悉皆能憶持。我鼻甚清淨，於法無所礙，
X04n0223_p0688b22║一切皆自在，汝應入此門。我舌甚廣大，
X04n0223_p0688b23║淨好能言說，隨應演妙法，汝應入此門。
X04n0223_p0688b24║我身甚清淨，三世等如如，隨諸眾生心，
X04n0223_p0688c01║一切悉皆現。我心淨無礙，如空含萬象，
X04n0223_p0688c02║普念諸如來，而亦不分別，了知無量剎，
X04n0223_p0688c03║一切諸心海，諸根及欲樂，而亦不分別，
X04n0223_p0688c04║我以大神通，震動無量剎，其身悉徧往，
X04n0223_p0688c05║調彼難調眾，我福甚廣大，如空無有盡。
X04n0223_p0688c06║供養諸如來，饒益一切眾。我智廣清淨，
X04n0223_p0688c07║了知諸法海，除滅眾生惑，汝應入此門。
X04n0223_p0688c08║我知三世佛，及以一切法，亦了彼方便，
X04n0223_p0688c09║此門徧無等，一一塵中見，三世一切剎，
X04n0223_p0688c10║亦見彼諸佛，此是普門力。十方剎塵內，
X04n0223_p0688c11║悉見盧舍那，菩提樹下坐，成道演妙法。
X04n0223_p0688c12║爾時，善財童子白夜神言：汝發阿耨多羅三藐三菩
X04n0223_p0688c13║提心為幾時耶？得此解脫其已久如，乃能如是饒益
X04n0223_p0688c14║眾生？其神答言：善男子！乃往古世，過如須彌山微塵
X04n0223_p0688c15║數劫，有劫名：寂靜光，世界名：出生妙寶，有五億佛於
X04n0223_p0688c16║中出現。彼世界中有四天下，名：寶月燈光，有城名：蓮
X04n0223_p0688c17║華光，王名：善法度，以法施化，成就七寶，王四天下。王
X04n0223_p0688c18║有夫人，名：法慧月，夜久眠寐。時，彼城東有一大林，名
X04n0223_p0688c19║為：寂住，林中有一大菩提樹，名：一切光摩尼王莊嚴
X04n0223_p0688c20║身出生一切佛神力光明。爾時，有佛名：一切法雷音
X04n0223_p0688c21║王，於此樹下成等正覺，放無量色廣大光明，徧照出
X04n0223_p0688c22║生妙寶世界。蓮華光城內有主夜神，名為：淨月，詣王
X04n0223_p0688c23║夫人法慧月所，動身纓絡以覺夫人，而告之言：夫人
X04n0223_p0688c24║當知，一切法雷音王如來於寂住林成無上覺，及廣
X04n0223_p0689a01║為說諸佛功德自在神力、普賢菩薩所有行願，令王
X04n0223_p0689a02║夫人發阿耨多羅三藐三菩提意，供養彼佛及諸菩
X04n0223_p0689a03║薩、聲聞僧眾。善男子！時，王夫人法慧月者，豈異人乎？
X04n0223_p0689a04║我身是也。我於彼佛所發菩提心、種善根故，於須彌
X04n0223_p0689a05║山微塵數劫不生地獄、餓鬼、畜生諸惡趣中，亦不生
X04n0223_p0689a06║於下賤之家，諸根具足，無有眾苦，於天、人中福德殊
X04n0223_p0689a07║勝，不生惡世，恒不離佛及諸菩薩、大善知識，常於其
X04n0223_p0689a08║所種植善根，經八十須彌山微塵數劫常受安樂，而
X04n0223_p0689a09║未滿足菩薩諸根。過此劫已，復過萬劫，於賢劫前，有
X04n0223_p0689a10║劫名：無憂徧照，世界名：離垢妙光。其世界中，淨穢相
X04n0223_p0689a11║雜，有五百佛於中出現。其第一佛，名：須彌幢寂靜妙
X04n0223_p0689a12║眼如來、應、正等覺。我為：名稱長者；女名：妙慧光明，端
X04n0223_p0689a13║正殊妙。彼淨月夜神，以願力故，於離垢世界一四天
X04n0223_p0689a14║下妙幢王城中生，作主夜神，名：清淨眼。我於一時，在
X04n0223_p0689a15║父母邊，夜久眠息。彼清淨眼來詣我所，震動我宅，放
X04n0223_p0689a16║大光明，出現其身，讚佛功德，言：妙眼如來坐菩提座，
X04n0223_p0689a17║始成正覺。勸喻於我及以父母并諸眷屬，令速見佛；
X04n0223_p0689a18║自為前導，引至佛所，廣興供養。我纔見佛，即得三昧，
X04n0223_p0689a19║名：出生見佛調伏眾生三世智光明輪。獲此三昧故，
X04n0223_p0689a20║能憶念須彌山微塵數劫，亦見其中諸佛出現，於彼
X04n0223_p0689a21║佛所聽聞妙法；以聞法故，即得此破一切眾生闇法
X04n0223_p0689a22║光明解脫。得此解脫已，即見其身徧往佛剎微塵數
X04n0223_p0689a23║世界，亦見彼世界所有諸佛，又見自身在其佛所，亦
X04n0223_p0689a24║見彼世界一切眾生，解其言音，識其根性，知其往昔
X04n0223_p0689b01║曾為善友之所攝受，隨其所樂而為現身，令生歡喜。
X04n0223_p0689b02║我時於彼所得解脫，念念增長。此心無間，又見自身
X04n0223_p0689b03║徧往百佛剎微塵數世界；此心無間，又見自身徧往
X04n0223_p0689b04║千佛剎微塵數世界；此心無間，又見自身徧往百千
X04n0223_p0689b05║佛剎微塵數世界。如是，念念乃至不可說不可說佛
X04n0223_p0689b06║剎微塵數世界。亦見彼世界中一切如來；亦自見身
X04n0223_p0689b07║在彼佛所，聽聞妙法，受持憶念，觀察決了；亦知彼佛
X04n0223_p0689b08║諸本事海、諸大願海，彼諸如來嚴淨佛剎，我亦嚴淨；
X04n0223_p0689b09║亦見彼佛世界一切眾生，隨其所應而為現身教化
X04n0223_p0689b10║調伏。此解脫門，念念增長，如是乃至充滿法界。善男
X04n0223_p0689b11║子！我唯知此菩薩破一切眾生闇法光明解脫。如諸
X04n0223_p0689b12║菩薩摩訶薩，成就普賢無邊行願，普入一切諸法界
X04n0223_p0689b13║海，得諸菩薩金剛智幢自在三昧，出生大願，住持佛
X04n0223_p0689b14║種，於念念中成滿一切大功德海，嚴淨一切廣大世
X04n0223_p0689b15║界，以自在智教化成熟一切眾生，以智慧日滅除一
X04n0223_p0689b16║切世間闇障，以勇猛智覺悟一切眾生惛睡，以智慧
X04n0223_p0689b17║月決了一切眾生疑惑，以清淨音斷除一切諸有執
X04n0223_p0689b18║著，於一切法界一一塵中示現一切自在神力，智眼
X04n0223_p0689b19║明淨，等見三世；而我何能知其妙行、說其功德、入其
X04n0223_p0689b20║境界、示其自在？善男子！此閻浮提摩竭提國菩提場
X04n0223_p0689b21║內，有主夜神，名：普德淨光，我本從其發阿耨多羅三
X04n0223_p0689b22║藐三菩提心，常以妙法開悟於我。汝詣彼問：菩薩云
X04n0223_p0689b23║何學菩薩行、修菩薩道？爾時，善財童子向婆珊婆演
X04n0223_p0689b24║底神而說頌曰：
X04n0223_p0689c01║見汝清淨身，相好超世間，如文殊師利，
X04n0223_p0689c02║亦如寶山王。汝法身清淨，三世悉平等，
X04n0223_p0689c03║世界悉入中，成壞無所礙。我觀一切趣，
X04n0223_p0689c04║悉見汝形像。一一毛孔中，星月各分布，
X04n0223_p0689c05║汝心極廣大，如空徧十方，諸佛悉入中，
X04n0223_p0689c06║清淨無分別，一一毛孔中，悉放無數光。
X04n0223_p0689c07║十方諸佛所，普雨莊嚴具，一一毛孔內，
X04n0223_p0689c08║各現無數身，十方諸國土，方便度眾生。
X04n0223_p0689c09║一一毛孔內，示現無量剎，隨諸眾生欲，
X04n0223_p0689c10║種種令清淨。若有諸眾生，聞名及見身，
X04n0223_p0689c11║悉獲功德利，成就菩提道。多劫在惡趣，
X04n0223_p0689c12║始得見聞汝，亦應歡喜受，以滅煩惱故。
X04n0223_p0689c13║千剎微塵劫，歎汝一毛德，劫數猶可窮。
X04n0223_p0689c14║功德終無盡。
X04n0223_p0689c15║時，善財童子說此頌已，頂禮其足，遶無量帀，殷勤瞻
X04n0223_p0689c16║仰，辭退而去。
X04n0223_p0689c17║
X04n0223_p0689c18║大方廣佛新華嚴經合論卷第一百三
X04n0223_p0689c19║
X04n0223_p0689c20║音切
X04n0223_p0689c21║慞（章音。）惶（皇音。）藤（徒登切。）溝（古矦切。）洫（許逼切。）稷（子力切。）