X04n0223_p0690a01║大方廣佛新華嚴經合論卷第一百四
X04n0223_p0690a02║唐于闐國三藏沙門實叉難陀譯經
X04n0223_p0690a03║唐太原方山長者李通玄造論
X04n0223_p0690a04║唐福州開元寺沙門志寧釐經合論
X04n0223_p0690a05║入法界品第三十九之十七
X04n0223_p0690a06║【論】第一、正入當位法門中，從「爾時善財童子」已下，
X04n0223_p0690a07║至「我唯知此破一切眾生癡闇法光明解脫門」，於
X04n0223_p0690a08║中約立五門：一、念善知識教，思惟升進；二、漸次遊
X04n0223_p0690a09║行，至於彼城，從東門入，佇立未久，便見日沒；三、以
X04n0223_p0690a10║八種念善知識勝緣；四、見夜神於虗空中，處寶樓
X04n0223_p0690a11║閣香蓮華藏師子座上，身如金色，目髮紺青，形貌
X04n0223_p0690a12║端嚴；五、善財見其夜神，以身投地，禮夜神足，申請
X04n0223_p0690a13║所求。從見夜神已後，復立六門：一、見夜神身色端
X04n0223_p0690a14║正，皮膚金色，目髮紺青；二、見夜神身著朱衣，梵冠
X04n0223_p0690a15║纓絡；三、見夜神星象炳然在體；四、見夜神一一毛
X04n0223_p0690a16║孔，皆現化度無量眾生，隨根與法，或生天上、人間、
X04n0223_p0690a17║聲聞、緣覺，所得不同；五、見夜神或示現菩薩三昧，
X04n0223_p0690a18║種種自在；六、善財投身於地，禮夜神足，合掌申請
X04n0223_p0690a19║所求法門。此之境界，身量毛孔，乃是法界之身，極
X04n0223_p0690a20║其法界際境界也，令修行者倣而學之。十地方終，
X04n0223_p0690a21║舉樣極全，學者纔得其分也，乃是全中之分。故以
X04n0223_p0690a22║智之境界，及時不遷即全，約位升進即分。於申請
X04n0223_p0690a23║所求中，復立十七門：一、善財冀望依善知識，獲佛
X04n0223_p0690a24║功德法藏；二、夜神稱歎善財，授與自己所行之法；
X04n0223_p0690b01║三、舉法門名目，名菩薩破一切眾生癡闇法光明
X04n0223_p0690b02║解脫；四、「善男子」已下，「我於惡慧眾生」已下，舉自所
X04n0223_p0690b03║行大慈悲之行；五、夜神說二十一行頌，以自己所
X04n0223_p0690b04║知之法，勸善財修學令入；六、善財白夜神發心久
X04n0223_p0690b05║近；七、又問夜神得此法門，其已久如；八、從乃往古
X04n0223_p0690b06║世，過如須彌山微塵數劫，舉自發心久近劫數；九、
X04n0223_p0690b07║舉劫名寂靜光；十、舉世界名出生妙寶；十一、舉有
X04n0223_p0690b08║四天下，名寶月燈光；十二、舉城名蓮華光，王名善
X04n0223_p0690b09║法度；十三、舉城東有一大菩提樹，樹下有佛，號一
X04n0223_p0690b10║切法雷音王成正覺；十四、舉有夜神，名淨月，所告
X04n0223_p0690b11║有佛出興；十五、舉自己身為王夫人，名法慧月，因
X04n0223_p0690b12║供養彼佛，發菩提心，經須彌山微塵數劫，不生惡
X04n0223_p0690b13║道，種諸善根，經八十須彌山微塵數劫，常受安樂，
X04n0223_p0690b14║於彼佛菩薩所，常修善根，而未滿足菩薩善根；十
X04n0223_p0690b15║六、復過萬劫，於賢劫前，有劫名無憂，世界名離垢
X04n0223_p0690b16║光，有五百佛，於中出現，我為長者女，名妙慧光明，
X04n0223_p0690b17║其本夜神，生在妙幢王城中作夜神，又來震動我
X04n0223_p0690b18║宅，放光現相，讚歎妙眼如來所有功德，自為前導，
X04n0223_p0690b19║引至佛所，我纔見佛，即得三昧，名出生見佛調伏
X04n0223_p0690b20║眾生三世智光明輪；十七、得此三昧力故，得憶念
X04n0223_p0690b21║如須彌山微塵數劫，其中諸佛出現，於彼佛所，聽
X04n0223_p0690b22║聞妙法，以聞妙法故，即得此破一切眾生癡闇法
X04n0223_p0690b23║光明解脫，得此解脫已，即見其身，徧往佛剎微塵
X04n0223_p0690b24║數世界。已上明發心久近，已經八十一須彌山微
X04n0223_p0690c01║塵數劫，又經一萬劫，其中一須彌山微塵數劫，是
X04n0223_p0690c02║過去發心八十須彌山微塵數劫。又一萬劫，於佛
X04n0223_p0690c03║菩薩所修諸善根，方得三昧，名見佛調伏眾生三
X04n0223_p0690c04║世智光明輪。又以憶念劫中，得見一須彌山微塵
X04n0223_p0690c05║數佛，以諸佛所修行，聽聞妙法，方得此破一切眾
X04n0223_p0690c06║生癡闇法光明解脫門。在此憶念劫中，方得此破
X04n0223_p0690c07║一切眾生癡闇法光明門。此明得法久近，總是八
X04n0223_p0690c08║十二須彌山微塵數劫，又經一萬劫。爾所劫中，常
X04n0223_p0690c09║以女身行菩薩行，明修大慈悲心深厚。舉劫長遠，
X04n0223_p0690c10║以最後憶念劫中，該含三世，一念普周，皆是一念
X04n0223_p0690c11║中多劫也。十方普徧，以智言之，如初舉往昔佛剎
X04n0223_p0690c12║微塵數世界，一一世界中，佛悉供養承事。次舉百
X04n0223_p0690c13║佛剎微塵數劫，次千，次百千，次不可說佛剎微塵
X04n0223_p0690c14║數佛剎，悉皆徧往承事，及所說法門，悉皆領受，漸
X04n0223_p0690c15║漸增長，徧滿十方法界，供養諸佛，教化安樂一切
X04n0223_p0690c16║眾生。此是初地，以百為首，便滿十方一切法界無
X04n0223_p0690c17║盡佛剎，不同三乘但言百佛，不云百佛剎微塵及
X04n0223_p0690c18║以不可說佛剎微塵世界等事。自餘如經具明。意
X04n0223_p0690c19║明處世行悲深厚，不求出世之心，盡窮劫也。此是
X04n0223_p0690c20║初歡喜地善知識，以檀波羅蜜為主，餘九為伴，此
X04n0223_p0690c21║明入俗同纏，長養大慈悲門。具足檀波羅蜜，令得
X04n0223_p0690c22║圓滿，以修慈故，多生不離女身，表之無出世相也。
X04n0223_p0690c23║常處俗流，此十地中，總明處世長養大慈悲門。十
X04n0223_p0690c24║箇善知識無出家相，總為女天說多生因，本發菩
X04n0223_p0691a01║提心時亦是女身，以表十地是入眾生界長養大
X04n0223_p0691a02║慈悲之行也。以表女是慈悲，能長養子孫無疲勞
X04n0223_p0691a03║故，用明菩薩養眾生故。第二、推德升進中，從「如諸
X04n0223_p0691a04║菩薩摩訶薩」已下，至「辭退而去」，長行有十五行半
X04n0223_p0691a05║經，并十行頌。於中約立五門：一、推德升進；二、示善
X04n0223_p0691a06║知識居處所在，云此閻浮提摩竭提國菩提場內
X04n0223_p0691a07║有主夜神，名普德淨光；三、善財說頌，歎婆珊婆演
X04n0223_p0691a08║底夜天神德；四、善財說頌已，頂禮夜神足；五、辭退
X04n0223_p0691a09║而去。此普德淨光夜神是婆珊婆演底，往劫為王
X04n0223_p0691a10║夫人時，於夜覺悟之師，於八十二須彌山微塵數
X04n0223_p0691a11║劫，又經一萬劫，常為其師引接示導，如前所說者
X04n0223_p0691a12║是。不云南方，直云摩竭提國菩提場內者，表修行
X04n0223_p0691a13║處生死之慈悲，不出菩提體別有世間慈悲行故。
X04n0223_p0691a14║閻浮提及摩竭提國是世間菩提場內者，表此世
X04n0223_p0691a15║間在菩提場內，明會世間慈悲之行，是菩提心內
X04n0223_p0691a16║所行之行，不別有也。表處纏大慈大悲之行，與覺
X04n0223_p0691a17║體一也。明果作因，因果一也。如下善財歎夜天頌
X04n0223_p0691a18║云：「多劫在惡趣，始得見聞法，亦應歡喜受，以滅煩
X04n0223_p0691a19║惱故。」以明修大慈悲行，要經多劫住生死苦海，不
X04n0223_p0691a20║以為厭，修慈悲行方得成就。故明修出世道，一念
X04n0223_p0691a21║而即現前，行大慈悲行，不限劫數也。自餘如文具
X04n0223_p0691a22║明。多劫約俗，一念約真，二事通融，自體無礙，即乃
X04n0223_p0691a23║是一念中多劫，多劫中一念，以真俗體不礙故。
X04n0223_p0691a24║第二、菩提場普德淨光夜神，主離垢地。
X04n0223_p0691b01║【經】爾時，善財童子了知彼婆珊婆演底夜神初發菩
X04n0223_p0691b02║提心所生菩薩藏、所發菩薩願、所淨菩薩度、所入菩
X04n0223_p0691b03║薩地、所修菩薩行、所行出離道、一切智光海、普救眾
X04n0223_p0691b04║生心、普徧大悲雲、於一切佛剎盡未來際常能出生
X04n0223_p0691b05║普賢行願。漸次遊行，至普德淨光夜神所，頂禮其足，
X04n0223_p0691b06║遶無數帀，於前合掌而作是言：「聖者！我已先發阿耨
X04n0223_p0691b07║多羅三藐三菩提心，而我未知菩薩云何修行菩薩
X04n0223_p0691b08║地？云何出生菩薩地？云何成就菩薩地？」夜神答言：「善
X04n0223_p0691b09║哉！善哉！善男子！汝已能發阿耨多羅三藐三菩提心，
X04n0223_p0691b10║今復問於菩薩地修行、出生及以成就。善男子！菩薩
X04n0223_p0691b11║成就十法，能圓滿菩薩行。何者為十？一者、得清淨三
X04n0223_p0691b12║昧，常見一切佛；二者、得清淨眼，常觀一切佛相好莊
X04n0223_p0691b13║嚴；三者、知一切如來無量無邊功德大海；四者、知等
X04n0223_p0691b14║法界無量諸佛法光明海；五者、知一切如來一一毛
X04n0223_p0691b15║孔放等眾生數大光明海，利益無量一切眾生；六者、
X04n0223_p0691b16║見一切如來一一毛孔出一切寶色光明燄海；七者、
X04n0223_p0691b17║於念念中出現一切佛變化海，充滿法界，究竟一切
X04n0223_p0691b18║諸佛境界，調伏眾生；八者、得佛音聲同一切眾生言
X04n0223_p0691b19║音海，轉三世一切佛法輪；九者、知一切佛無邊名號
X04n0223_p0691b20║海；十者、知一切佛調伏眾生不思議自在力。善男子！
X04n0223_p0691b21║菩薩成就此十種法，則能圓滿菩薩諸行。善男子！我
X04n0223_p0691b22║得菩薩解脫，名寂靜禪定樂普遊步，普見三世一切
X04n0223_p0691b23║諸佛，亦見彼佛清淨國土、道場、眾會、神通、名號、說法、
X04n0223_p0691b24║壽命、言音、身相，種種不同，悉皆明覩而無取著。何以
X04n0223_p0691c01║故？知諸如來非去，世趣永滅故；非來，體性無生故；非
X04n0223_p0691c02║生，法身平等故；非滅，無有生相故；非實，住如幻法故；
X04n0223_p0691c03║非妄，利益眾生故；非遷，超過生死故；非壞，性常不變
X04n0223_p0691c04║故；一相，言語悉離故；無相，性相本空故。善男子！我如
X04n0223_p0691c05║是了知一切如來時，於菩薩寂靜禪定樂普遊步解
X04n0223_p0691c06║脫門，分明了達，成就增長，思惟觀察，堅固莊嚴，不起
X04n0223_p0691c07║一切妄想分別，大悲救護一切眾生，一心不動。修習
X04n0223_p0691c08║初禪，息一切意業，攝一切眾生，智力勇猛，喜心悅豫；
X04n0223_p0691c09║修第二禪，思惟一切眾生自性，厭離生死；修第三禪，
X04n0223_p0691c10║悉能息滅一切眾生眾苦熱惱；修第四禪，增長圓滿
X04n0223_p0691c11║一切智願，出生一切諸三昧海，入諸菩薩解脫海門，
X04n0223_p0691c12║遊戲一切神通，成就一切變化，以清淨智普入法界。
X04n0223_p0691c13║善男子！我修此解脫時，以種種方便成就眾生。所謂：
X04n0223_p0691c14║於在家放逸眾生，令生不淨想、可厭想、疲勞想、逼迫
X04n0223_p0691c15║想、繫縛想、羅剎想、無常想、苦想、無我想、空想、無生想、
X04n0223_p0691c16║不自在想、老病死想，自於五欲不生樂著，亦勸眾生
X04n0223_p0691c17║不著欲樂，唯住法樂，出離於家，入於非家。若有眾生
X04n0223_p0691c18║住於空閑，我為止息諸惡音聲，於靜夜時為說深法，
X04n0223_p0691c19║與順行緣，開出家門，示正道路，為作光明，除其闇障，
X04n0223_p0691c20║滅其怖畏，讚出家業，歎佛、法、僧及善知識具諸功德，
X04n0223_p0691c21║亦歎親近善知識行。復次，善男子！我修解脫時，令諸
X04n0223_p0691c22║眾生不生非法貪，不起邪分別，不作諸罪業；若已作
X04n0223_p0691c23║者，皆令止息。若未生善法，未修波羅蜜行，未求一切
X04n0223_p0691c24║智，未起大慈悲，未造人、天業，皆令其生；若已生者，令
X04n0223_p0692a01║其增長。我與如是順道因緣，乃至令成一切智智。善
X04n0223_p0692a02║男子！我唯得此菩薩寂靜禪定樂普遊步解脫門。如
X04n0223_p0692a03║諸菩薩摩訶薩，具足普賢所有行願，了達一切無邊
X04n0223_p0692a04║法界，常能增長一切善根，照見一切如來智力，住於
X04n0223_p0692a05║一切如來境界，恒處生死，心無障礙，疾能滿足一切
X04n0223_p0692a06║智願，普能往詣一切世界，悉能觀見一切諸佛，徧能
X04n0223_p0692a07║聽受一切佛法，能破一切眾生癡闇，能於生死大夜
X04n0223_p0692a08║之中出生一切智慧光明；而我云何能知、能說彼功
X04n0223_p0692a09║德行？善男子！去此不遠，於菩提場右邊，有一夜神，名
X04n0223_p0692a10║喜目觀察眾生。汝詣彼問：菩薩云何學菩薩行、修菩
X04n0223_p0692a11║薩道？」爾時，普德淨光夜神，欲重宣此解脫義，為善財
X04n0223_p0692a12║童子而說頌曰：
X04n0223_p0692a13║「若有信解心，盡見三世佛，彼人眼清淨，
X04n0223_p0692a14║能入諸佛海。汝觀諸佛身，清淨相莊嚴，
X04n0223_p0692a15║一念神通力，法界悉充徧。盧舍那如來，
X04n0223_p0692a16║道場成正覺，一切法界中，轉於淨法輪。
X04n0223_p0692a17║如來知法性，寂滅無有二，清淨相嚴身，
X04n0223_p0692a18║徧示諸世間。佛身不思議，法界悉充滿，
X04n0223_p0692a19║普見一切剎，一切無不見。佛身常光明，
X04n0223_p0692a20║一切剎塵等，種種清淨色，念念徧法界。
X04n0223_p0692a21║如來一毛孔，放不思議光，普照諸羣生，
X04n0223_p0692a22║令其煩惱滅。如來一毛孔，出生無盡化，
X04n0223_p0692a23║充徧於法界，除滅眾生苦。佛演一妙音，
X04n0223_p0692a24║隨類皆令解，普雨廣大法，使發菩提意。
X04n0223_p0692b01║佛昔修諸行，已曾攝受我，故得見如來，
X04n0223_p0692b02║普見一切剎。諸佛出世間，量等眾生數，
X04n0223_p0692b03║種種解脫境，非我所能知。一切諸菩薩，
X04n0223_p0692b04║入佛一毛孔，如是妙解脫，非我所能知。
X04n0223_p0692b05║此近有夜神，名喜目觀察，汝應往詣彼，
X04n0223_p0692b06║問彼菩薩行。」
X04n0223_p0692b07║時，善財童子頂禮其足，遶無數帀，殷勤瞻仰，辭退而
X04n0223_p0692b08║去。
X04n0223_p0692b09║【論】第一、正入當位法門。從「爾時，善財童子」已下，至
X04n0223_p0692b10║「我唯得此菩薩寂靜禪定樂普遊步解脫門」，於此
X04n0223_p0692b11║段中，約立五門：一、念善知識教，思惟升進；二、漸次
X04n0223_p0692b12║遊行，至普德淨光夜神所，禮敬申請；三、夜神為善
X04n0223_p0692b13║財說種種法；四、夜神說自行法門，名菩薩寂靜禪
X04n0223_p0692b14║定樂普遊步解脫，授與善財；五、夜神正說，以此法
X04n0223_p0692b15║門普見三世一切諸佛，及國土、道場、眾會，及救護
X04n0223_p0692b16║一切眾生故。隨文釋義者，法門名菩薩寂靜禪定
X04n0223_p0692b17║樂普遊步解脫門者，此是戒波羅蜜，以法身為戒
X04n0223_p0692b18║體，即一切境界性自禪故。法界性禪，即智自徧周，
X04n0223_p0692b19║以智徧周，所以普遊步故。常處生死，行大慈悲，長
X04n0223_p0692b20║養自體大慈悲心，於法性中具菩薩行，徧法界故，
X04n0223_p0692b21║名菩薩寂靜禪定樂普遊步解脫門。明處生死中，
X04n0223_p0692b22║菩提法樂亦能具足菩薩大慈悲，復能徧行普賢
X04n0223_p0692b23║道故。此明自心菩提場內菩薩大悲之行。名普德
X04n0223_p0692b24║淨光夜神者，智悲徧周，照眾生之長夜，故名為淨
X04n0223_p0692c01║光。其慈育俗，名之為德；其智不為性自大，用徧周，
X04n0223_p0692c02║名之為神。如此禪，以菩提體行大寂靜，法界無礙
X04n0223_p0692c03║大慈悲心，寂用徧故。約其功用，安四禪之名。經云：
X04n0223_p0692c04║分別了達，成就增長，思惟觀察，堅固莊嚴，不起一
X04n0223_p0692c05║切妄想分別，大悲救護一切眾生，一心不動。修習
X04n0223_p0692c06║禪者，以法身根本智，正緣念度一切眾生，不名妄
X04n0223_p0692c07║想，以不緣惡法故。以法性理中所分別、所緣利物，
X04n0223_p0692c08║皆以智為依止，成大慈悲之門，無世染習，故不名
X04n0223_p0692c09║妄想。又云：息一切意業，攝一切眾生，智力勇猛，喜
X04n0223_p0692c10║心悅豫，修第二禪。息一切意業者，是偏慈不普心
X04n0223_p0692c11║也。喜心悅豫者，以此二地菩薩行以法性菩提之
X04n0223_p0692c12║慈，以攝化一切眾生之法悅樂，故名為二禪。思惟
X04n0223_p0692c13║一切眾生自性離生死，修第三禪者，明以普見一
X04n0223_p0692c14║切眾生同一菩提法性自體解脫以為禪體，不自
X04n0223_p0692c15║獨見一身有禪體故。以一切眾生總禪體解脫，故
X04n0223_p0692c16║修第三禪。經云：一切眾生自厭離生死，修第三禪
X04n0223_p0692c17║者，此厭離生死，自是譯經者誤也。應云：一切眾生
X04n0223_p0692c18║性自離生死，故修第三禪。悉能息滅一切眾生眾
X04n0223_p0692c19║苦熱惱，修第四禪。此一乘菩薩從初發心，乘如來
X04n0223_p0692c20║菩提心根本智乘，修大悲行，處生死海，觀達眾生
X04n0223_p0692c21║根本源底，同一如來菩提體用智海方便，常以法
X04n0223_p0692c22║界智日，常於不達迷暗之夜，為一切眾生解諸迷
X04n0223_p0692c23║闇，不同前三乘別求自己清淨樂果，而實未曾而
X04n0223_p0692c24║得究竟一切樂果，是故說《法華經》會三歸一，來歸
X04n0223_p0693a01║此法故。已下所有利眾生之行門，如經具明。此是
X04n0223_p0693a02║持上上十善戒，以菩提體為戒體，以居菩提場內
X04n0223_p0693a03║夜神表之，以菩提心成大慈悲為戒體，十迴向以
X04n0223_p0693a04║船師為戒體，十行釋天童子以工巧諸技術以為
X04n0223_p0693a05║戒體，十住中海雲比丘觀十二緣生法自體清淨
X04n0223_p0693a06║以為戒體，於此第二地中以菩提場內普德淨光
X04n0223_p0693a07║夜神以為戒體。此明菩提中智處於世間，修慈悲
X04n0223_p0693a08║門以為戒體。此是第二離垢地中善知識，以戒波
X04n0223_p0693a09║羅蜜為體，餘九為伴，治菩提心，處於生死海，行於
X04n0223_p0693a10║慈悲，不自在障，令得自在故。此明和融菩提、生死
X04n0223_p0693a11║二不自在，使令自在。此位中，以菩提體觀三界無
X04n0223_p0693a12║生滅性，是總相觀。第二、推德升進中，從「如諸菩薩
X04n0223_p0693a13║摩訶薩」已下，至「辭退而去」，長行并頌有二十四行
X04n0223_p0693a14║經，於中約立五門：一、推德，先令善財升進；二、示善
X04n0223_p0693a15║知識處，云去此不遠，於菩提場右邊，有一夜神，名
X04n0223_p0693a16║喜目，觀察眾生；三、普德淨光天，重為善財說頌；四、
X04n0223_p0693a17║善財頂禮普德淨光神足；五、辭退而去。釋曰：去此
X04n0223_p0693a18║不遠者，明以菩提為第二戒波羅蜜，在菩提場內。
X04n0223_p0693a19║此第三忍波羅蜜，還以菩提為忍行故，故云去此
X04n0223_p0693a20║不遠。於菩提場右邊者，以左為智位，右為悲位，明
X04n0223_p0693a21║以菩提起行，成其忍慈，不忍即無慈故。明以有忍
X04n0223_p0693a22║故，能行慈悲。有一夜神，名喜目觀察眾生者，是忍
X04n0223_p0693a23║中之慈，名之喜目；不捨眾生，名之觀察；又觀根攝
X04n0223_p0693a24║化，名為觀察。眾生夜天神者，前位以菩提為戒體，
X04n0223_p0693b01║都淨三界有欲之心，下界散動心欲，上二界欣禪
X04n0223_p0693b02║樂淨心欲。此第三發光地，以修八禪，能同彼禪不
X04n0223_p0693b03║染禪性，能同欲界不染欲性，名為發光地，名為夜
X04n0223_p0693b04║天。其智應真，號之為神；於三界中教化眾生自在，
X04n0223_p0693b05║名之為天。亦明以此位一一別治三界中欲，習智
X04n0223_p0693b06║令清淨，得三界中同別之相，名觀察眾生夜天神。
X04n0223_p0693b07║四地生諸佛家，五地習世間藝能，六地三空寂滅，
X04n0223_p0693b08║神通定現前，得寂用神通自在，周徧十方，攝化眾
X04n0223_p0693b09║生，此已上得出世間中世間自在故。第七地已去，
X04n0223_p0693b10║入世間自在。如十迴向中亦有此勢分，十住、十行
X04n0223_p0693b11║亦然。又有勢分不同，如十迴向中，即迴十住、十行
X04n0223_p0693b12║中解脫入於世間。至第七迴向位中，進升通聖，即
X04n0223_p0693b13║見觀音正趣菩薩。至第九、第十迴向中，却還世間
X04n0223_p0693b14║智通，於神持眾生界。乃至九地，總是神位。十地釋
X04n0223_p0693b15║氏女瞿波，是如來往昔為太子時妻，表十地慈心
X04n0223_p0693b16║法喜已滿故。從前十迴向已後，修處世間慈悲之
X04n0223_p0693b17║位。至第二地，菩提場內普德淨光神，是會菩提體
X04n0223_p0693b18║一分之極。從此二地已後至三地，以於菩提場中
X04n0223_p0693b19║起用，一一禪界同別修行。六地中，方於菩提體中
X04n0223_p0693b20║用，始寂用自在。第七地，純是處纏，修菩提中慈悲
X04n0223_p0693b21║及智，使令圓滿。至八地，方始智悲任用，無功而自
X04n0223_p0693b22║成辦，猶須念本願及佛加持，方始明了。九地、十地，
X04n0223_p0693b23║方始學佛十力、四無所畏。前從普光明殿說十信
X04n0223_p0693b24║心位已，次升天明五位升進，猶恐隨言說教中，不
X04n0223_p0693c01║能具足體會其五位中升進同異之意。於此〈法界
X04n0223_p0693c02║品〉中，以善財求善知識名目、居處、國土、城名、年歲、
X04n0223_p0693c03║園林、報果、南北、東西、近遠、男女、聖凡、天人、龍神，以
X04n0223_p0693c04║法及像表之，令會其聖意升進次第之行，令使學
X04n0223_p0693c05║者善得其宜，不令錯謬，不滯其功。於中有十三行，
X04n0223_p0693c06║頌歎如來境界，喜目夜神能知，如文具明。
X04n0223_p0693c07║第三、菩提場右邊喜目觀察眾生夜神，主發光地。
X04n0223_p0693c08║【經】爾時，善財童子敬善知識教，行善知識語，作如是
X04n0223_p0693c09║念：「善知識者，難見難遇。見善知識，令心不散亂；見善
X04n0223_p0693c10║知識，破障礙山；見善知識，入大悲海，救護眾生；見善
X04n0223_p0693c11║知識，得智慧光，普照法界；見善知識，悉能修行一切
X04n0223_p0693c12║智道；見善知識，普能覩見十方佛海；見善知識，得見
X04n0223_p0693c13║諸佛轉於法輪，憶持不忘。」作是念已，發意欲詣喜目
X04n0223_p0693c14║觀察眾生夜神所。時喜目神加善財童子，令知親近
X04n0223_p0693c15║善知識，能生諸善根，增長成熟。所謂：令知親近善知
X04n0223_p0693c16║識，能修助道具；令知親近善知識，能起勇猛心；令知
X04n0223_p0693c17║親近善知識，能作難壞業；令知親近善知識，能得難
X04n0223_p0693c18║伏力；令知親近善知識，能入無邊方；令知親近善知
X04n0223_p0693c19║識，能久遠修行；令知親近善知識，能辨無邊業；令知
X04n0223_p0693c20║親近善知識，能行無量道；令知親近善知識，能得速
X04n0223_p0693c21║疾力，普詣諸剎；令知親近善知識，能不離本處，徧至
X04n0223_p0693c22║十方。時善財童子遽發是念：「由親近善知識，能勇猛
X04n0223_p0693c23║勤修一切智道；由親近善知識，能速疾出生諸大願
X04n0223_p0693c24║海；由親近善知識，能為一切眾生，盡未來劫，受無邊
X04n0223_p0694a01║苦；由親近善知識，能被大精進甲，於一微塵中，說法
X04n0223_p0694a02║聲徧法界；由親近善知識，能速往詣一切方海；由親
X04n0223_p0694a03║近善知識，於一毛道，盡未來劫，修菩薩行；由親近善
X04n0223_p0694a04║知識，於念念中，行菩薩行，究竟安住一切智地；由親
X04n0223_p0694a05║近善知識，能入三世一切如來自在神力諸莊嚴道；
X04n0223_p0694a06║由親近善知識，能常徧入諸法界門；由親近善知識，
X04n0223_p0694a07║常緣法界未曾動出，而能徧往十方國土。」爾時，善財
X04n0223_p0694a08║童子發是念已，即詣喜目觀察眾生夜神所。見彼夜
X04n0223_p0694a09║神在於如來眾會道場，坐蓮華藏師子之座，入大勢
X04n0223_p0694a10║力普喜幢解脫；於其身上一一毛孔，出無量種變化
X04n0223_p0694a11║身雲，隨其所應，以妙言音而為說法，普攝無量一切
X04n0223_p0694a12║眾生，皆令歡喜而得利益。所謂：出無量化身雲，充滿
X04n0223_p0694a13║十方一切世界，說諸菩薩行檀波羅蜜，於一切事皆
X04n0223_p0694a14║無戀著，於一切眾生普皆施與，其心平等，無有輕慢，
X04n0223_p0694a15║內外悉施，難捨能捨；出等眾生數無量化身雲，充滿
X04n0223_p0694a16║法界，普現一切眾生之前，說持淨戒無有缺犯，修諸
X04n0223_p0694a17║苦行皆悉具足，於諸世間無有所依，於諸境界無所
X04n0223_p0694a18║愛著；說在生死輪迴往返，說諸人天盛衰苦樂，說諸
X04n0223_p0694a19║境界皆是不淨，說一切法皆是無常，說一切行悉苦
X04n0223_p0694a20║無味，令諸世間捨離顛倒，住諸佛境，持如來戒。如是
X04n0223_p0694a21║演說種種戒行，戒香普熏，令諸眾生悉得成熟。又出
X04n0223_p0694a22║等眾生數種種身雲，說能忍受一切眾苦。所謂：割截、
X04n0223_p0694a23║捶楚、訶罵、欺辱，其心泰然，不動不亂；於一切行不卑
X04n0223_p0694a24║不高，於諸眾生不起我慢，於諸法性安住忍受；說菩
X04n0223_p0694b01║提心無有窮盡，心無盡故，智亦無盡，普斷一切眾生
X04n0223_p0694b02║煩惱；說諸眾生卑賤、醜陋、不具足身，令生厭離；讚諸
X04n0223_p0694b03║如來清淨妙色無上之身，令生欣樂。如是方便，成熟
X04n0223_p0694b04║眾生。又出等眾生界種種身雲，隨諸眾生心之所樂，
X04n0223_p0694b05║說勇猛精進，修一切智助道之法；勇猛精進，降伏魔
X04n0223_p0694b06║怨；勇猛精進，發菩提心，不動不退；勇猛精進，度一切
X04n0223_p0694b07║眾生，出生死海；勇猛精進，除滅一切惡道諸難；勇猛
X04n0223_p0694b08║精進，壞無智山；勇猛精進，供養一切諸佛如來，不生
X04n0223_p0694b09║疲厭；勇猛精進，受持一切諸佛法輪；勇猛精進，壞散
X04n0223_p0694b10║一切諸障礙山；勇猛精進，教化成熟一切眾生；勇猛
X04n0223_p0694b11║精進，嚴淨一切諸佛國土；如是方便，成熟眾生。又出
X04n0223_p0694b12║種種無量身雲，以種種方便，令諸眾生心生歡喜，捨
X04n0223_p0694b13║離惡意，厭一切欲；為說慚愧，令諸眾生藏護諸根；為
X04n0223_p0694b14║說無上清淨梵行；為說欲界是魔境界，令生恐怖；為
X04n0223_p0694b15║現不樂世間欲樂，住於法樂，隨其次第，入諸禪定、諸
X04n0223_p0694b16║三昧樂，令思惟觀察，除滅一切所有煩惱；又為演說
X04n0223_p0694b17║一切菩薩諸三昧海，神力變現，自在遊戲，令諸眾生
X04n0223_p0694b18║歡喜適悅，離諸憂怖，其心清淨，諸根猛利，愛重於法，
X04n0223_p0694b19║修習增長。又出等眾生界種種身雲，為說往詣十方
X04n0223_p0694b20║國土，供養諸佛及以師長、真善知識，受持一切諸佛
X04n0223_p0694b21║法輪，精勤不懈；又為演說稱讚一切諸如來海，觀察
X04n0223_p0694b22║一切諸法門海，顯示一切諸法性相，開闡一切諸三
X04n0223_p0694b23║昧門；開智慧境界，竭一切眾生疑海；示智慧金剛，壞
X04n0223_p0694b24║一切眾生見山；昇智慧日輪，破一切眾生癡闇；皆令
X04n0223_p0694c01║歡喜，成一切智。又出等眾生界種種身雲，普詣一切
X04n0223_p0694c02║眾生之前，隨其所應，以種種言辭而為說法：或說世
X04n0223_p0694c03║間神通福力；或說三界皆是可怖，令其不作世間業
X04n0223_p0694c04║行，離三界處，出見稠林；或為稱讚一切智道，令其超
X04n0223_p0694c05║越二乘之地；或為演說不住生死、不住涅槃，令其不
X04n0223_p0694c06║著有為、無為；或為演說住於天宮乃至道場，令其欣
X04n0223_p0694c07║樂發菩提意。如是方便，教化眾生，皆令究竟得一切
X04n0223_p0694c08║智。又出一切世界微塵數身雲，普詣一切眾生之前，
X04n0223_p0694c09║念念中，示普賢菩薩一切行願；念念中，示清淨大願
X04n0223_p0694c10║充滿法界；念念中，示嚴淨一切世界海；念念中，示供
X04n0223_p0694c11║養一切如來海；念念中，示入一切法門海；念念中，示
X04n0223_p0694c12║入一切世界海、微塵數世界海；念念中，示於一切剎
X04n0223_p0694c13║盡未來劫清淨修行一切智道；念念中，示入如來力；
X04n0223_p0694c14║念念中，示入一切三世方便海；念念中，示往一切剎
X04n0223_p0694c15║現種種神通變化；念念中，示諸菩薩一切行願，令一
X04n0223_p0694c16║切眾生住一切智。如是所作，恒無休息。又出等一切
X04n0223_p0694c17║眾生心數身雲，普詣一切眾生之前，說諸菩薩集一
X04n0223_p0694c18║切智助道之法無邊際力、求一切智不破壞力、無窮
X04n0223_p0694c19║盡力、修無上行不退轉力、無間斷力、於生死法無染
X04n0223_p0694c20║著力、能破一切諸魔眾力、遠離一切煩惱垢力、能破
X04n0223_p0694c21║一切業障山力、住一切劫修大悲行無疲倦力、震動
X04n0223_p0694c22║一切諸佛國土令一切眾生生歡喜力、能破一切諸
X04n0223_p0694c23║外道力、普於世間轉法輪力，以如是等方便成熟，令
X04n0223_p0694c24║諸眾生至一切智。又出等一切眾生心數無量變化
X04n0223_p0695a01║色身雲，普詣十方無量世界，隨眾生心，演說一切菩
X04n0223_p0695a02║薩智行，所謂：說入一切眾生界海智，說入一切眾生
X04n0223_p0695a03║心海智，說入一切眾生根海智，說入一切眾生行海
X04n0223_p0695a04║智，說度一切眾生未曾失時智，說出一切法界音聲
X04n0223_p0695a05║智，說念念徧一切法界海智，說念念知一切世界海
X04n0223_p0695a06║壞智，說念念知一切世界海成住莊嚴差別智，說念
X04n0223_p0695a07║念自在親近供養一切如來聽受法輪智。示現如是
X04n0223_p0695a08║智波羅蜜，令諸眾生，皆大歡喜，調暢適悅，其心清淨，
X04n0223_p0695a09║生決定解，求一切智無有退轉。如說菩薩諸波羅蜜
X04n0223_p0695a10║成熟眾生，如是宣說一切菩薩種種行法而為利益。
X04n0223_p0695a11║復於一一諸毛孔中，出無量種眾生身雲，所謂：出興
X04n0223_p0695a12║色究竟天、善現天、善見天、無熱天、無煩天相似身雲，
X04n0223_p0695a13║出少廣、廣果、福生、無雲天相似身雲，出徧淨、無量淨、
X04n0223_p0695a14║少淨天相似身雲，出光音、無量光、少光天相似身雲，
X04n0223_p0695a15║出大梵、梵輔、梵眾天相似身雲，出自在天、化樂天、兜
X04n0223_p0695a16║率陀天、須夜摩天、忉利天及其婇女、諸天子眾相似
X04n0223_p0695a17║身雲，出提頭賴吒乾闥婆王、乾闥婆子、乾闥婆女相
X04n0223_p0695a18║似身雲，出毗樓勒叉鳩槃茶王、鳩槃茶子、鳩槃茶女
X04n0223_p0695a19║相似身雲，出毗樓博叉龍王、龍子、龍女相似身雲，出
X04n0223_p0695a20║毗沙門夜叉王、夜叉子、夜叉女相似身雲，出大樹緊
X04n0223_p0695a21║那羅王、善慧摩睺羅伽王、大速疾力迦樓羅王、羅睺
X04n0223_p0695a22║阿脩羅王、閻羅法王及其子、其女相似身雲，出諸人
X04n0223_p0695a23║王及其子、其女相似身雲，出聲聞、獨覺及諸佛眾相
X04n0223_p0695a24║似身雲，出地神、水神、火神、風神、河神、海神、山神、樹神
X04n0223_p0695b01║乃至晝夜主方神等相似身雲，周徧十方，充滿法界。
X04n0223_p0695b02║於彼一切眾生之前，現種種聲，所謂：風輪聲、水輪聲、
X04n0223_p0695b03║火𦦨聲、海潮聲、地震聲、大山相擊聲、天城震動聲、摩
X04n0223_p0695b04║尼相擊聲、天王聲、龍王聲、夜叉王聲、乾闥婆王聲、阿
X04n0223_p0695b05║脩羅王聲、迦樓羅王聲、緊那羅王聲、摩睺羅伽王聲、
X04n0223_p0695b06║人王聲、梵王聲、天女歌詠聲、諸天音樂聲、摩尼寶王
X04n0223_p0695b07║聲，以如是等種種音聲，說喜目觀察眾生夜神從初
X04n0223_p0695b08║發心所集功德。所謂：承事一切諸善知識，親近諸佛，
X04n0223_p0695b09║修行善法；行檀波羅蜜，難捨能捨；行尸波羅蜜，棄捨
X04n0223_p0695b10║王位、宮殿、眷屬，出家學道；行羼提波羅蜜，能忍世間
X04n0223_p0695b11║一切苦事，及以菩薩所修苦行、所持正法，皆悉堅固，
X04n0223_p0695b12║其心不動，亦能忍受一切眾生於己身心惡作、惡說，
X04n0223_p0695b13║忍一切業皆不失壞，忍一切法生決定解，忍諸法性
X04n0223_p0695b14║能諦思惟；行精進波羅蜜，起一切智行，成一切佛法；
X04n0223_p0695b15║行禪波羅蜜，其禪波羅蜜所有資具、所有修習、所有
X04n0223_p0695b16║成就、所有清淨、所有起三昧神通、所有入三昧海門，
X04n0223_p0695b17║皆悉顯示；行般若波羅蜜，其般若波羅蜜所有資具、
X04n0223_p0695b18║所有清淨大智慧日、大智慧雲、大智慧藏、大智慧門，
X04n0223_p0695b19║皆悉顯示；行方便波羅蜜，其方便波羅蜜所有資具、
X04n0223_p0695b20║所有修行、所有體性、所有理趣、所有清淨、所有相應
X04n0223_p0695b21║事，皆悉顯示；行願波羅蜜，其願波羅蜜所有體性、所
X04n0223_p0695b22║有成就、所有修習、所有相應事，皆悉顯示；行力波羅
X04n0223_p0695b23║蜜，其力波羅蜜所有資具、所有因緣、所有理趣、所有
X04n0223_p0695b24║演說、所有相應事，皆悉顯示；行智波羅蜜，其智波羅
X04n0223_p0695c01║蜜所有資具、所有體性、所有成就、所有清淨、所有處
X04n0223_p0695c02║所、所有增長、所有深入、所有光明、所有顯示、所有理
X04n0223_p0695c03║趣、所有相應事、所有簡擇、所有行相、所有相應法、所
X04n0223_p0695c04║有所攝法、所知法、所知業、所知剎、所知劫、所知世、所
X04n0223_p0695c05║知佛出現、所知佛、所知菩薩，所知菩薩心、菩薩位、菩
X04n0223_p0695c06║薩資具、菩薩發趣、菩薩迴向、菩薩大願、菩薩法輪、菩
X04n0223_p0695c07║薩簡擇法、菩薩法海、菩薩法門海、菩薩法漩流、菩薩
X04n0223_p0695c08║法理趣，如是等智波羅蜜相應境界，皆悉顯示，成熟
X04n0223_p0695c09║眾生。又說此神從初發心所集功德相續次第、所習
X04n0223_p0695c10║善根相續次第、所修無量諸波羅蜜相續次第、死此
X04n0223_p0695c11║生彼及其名號相續次第；親近善友，承事諸佛，受持
X04n0223_p0695c12║正法，修菩薩行，入諸三昧，以三昧力普見諸佛，普見
X04n0223_p0695c13║諸剎，普知諸劫，深入法界，觀察眾生，入法界海，知諸
X04n0223_p0695c14║眾生死此生彼；得淨天耳，聞一切聲；得淨天眼，見一
X04n0223_p0695c15║切色；得他心智，知眾生心；得宿住智，知前際事；得無
X04n0223_p0695c16║依無作神足智通，自在遊行徧十方剎，如是所有相
X04n0223_p0695c17║續次第；得菩薩解脫，入菩薩解脫海，得菩薩自在，得
X04n0223_p0695c18║菩薩勇猛，得菩薩遊步，住菩薩想，入菩薩道，如是一
X04n0223_p0695c19║切所有功德相續次第，皆悉演說，分別顯示，成熟眾
X04n0223_p0695c20║生。如是說時，於念念中，十方各嚴淨不可說不可說
X04n0223_p0695c21║諸佛國土，度脫無量惡趣眾生，令無量眾生生天、人
X04n0223_p0695c22║中，富貴自在；令無量眾生出生死海；令無量眾生安
X04n0223_p0695c23║住聲聞、辟支佛地；令無量眾生住如來地。
X04n0223_p0695c24║大方廣佛新華嚴經合論卷第一百四
X04n0223_p0696a01║音切
X04n0223_p0696a02║捶（之壘切。）豫（羊洳切。）輔（父音。）