X04n0223_p0696a03║
X04n0223_p0696a04║
X04n0223_p0696a05║
X04n0223_p0696a06║
X04n0223_p0696a07║
X04n0223_p0696a08║大方廣佛新華嚴經合論卷第一百五
X04n0223_p0696a09║唐于闐國三藏沙門實叉難陀譯經
X04n0223_p0696a10║唐太原方山長者李通玄造論
X04n0223_p0696a11║唐福州開元寺沙門志寧釐經合論
X04n0223_p0696a12║入法界品第三十九之十八
X04n0223_p0696a13║【經】爾時，善財童子見聞如上所現一切諸希有事，念
X04n0223_p0696a14║念觀察，思惟解了，深入安住；承佛威力及解脫力，則
X04n0223_p0696a15║得菩薩不思議大勢力、普喜幢自在力解脫。何以故？
X04n0223_p0696a16║與喜目夜神於往昔時同修行故，如來神力所加持
X04n0223_p0696a17║故，不思議善根所祐助故，得菩薩諸根故，生如來種
X04n0223_p0696a18║中故，得善友力所攝受故，受諸如來所護念故，毗盧
X04n0223_p0696a19║遮那如來曾所化故，彼分善根已成熟故，堪修普賢
X04n0223_p0696a20║菩薩行故。爾時，善財童子得此解脫已，心生歡喜，合
X04n0223_p0696a21║掌向喜目觀察眾生夜神，以偈讚曰：
X04n0223_p0696a22║無量無數劫，學佛甚深法，隨其所應化，
X04n0223_p0696a23║顯現妙色身，了知諸眾生，沈迷嬰妄想。
X04n0223_p0696a24║種種身皆現，隨應悉調伏。法身恒寂靜，
X04n0223_p0696b01║清淨無二相，為化眾生故，示現種種形。
X04n0223_p0696b02║於諸蘊界處，未曾有所著，示行及色身，
X04n0223_p0696b03║調伏一切眾，不著內外法，已渡生死海。
X04n0223_p0696b04║而現種種身，住於諸有界，遠離諸分別。
X04n0223_p0696b05║戲論所不動，為著妄想者，弘宣十力法。
X04n0223_p0696b06║一心住三昧，無量劫不動，毛孔出化雲。
X04n0223_p0696b07║供養十方佛，得佛方便力，念念無邊際。
X04n0223_p0696b08║示現種種身，普攝諸羣生，了知諸有海，
X04n0223_p0696b09║種種業莊嚴，為說無礙法，令其悉清淨。
X04n0223_p0696b10║色身妙無比，清淨如普賢，隨諸眾生心，
X04n0223_p0696b11║示現世間相。
X04n0223_p0696b12║爾時，善財童子說此頌已，白言：天神！汝發阿耨多羅
X04n0223_p0696b13║三藐三菩提心為幾時耶？得此解脫其已久如？爾時，
X04n0223_p0696b14║喜目觀察眾生主夜神以頌答曰：
X04n0223_p0696b15║我念過去世，過於剎塵劫，剎號摩尼光，
X04n0223_p0696b16║劫名寂靜音，百萬那由他，俱胝四天下，
X04n0223_p0696b17║其王數亦爾，各各自臨馭。中有一王都，
X04n0223_p0696b18║號曰香幢寶，莊嚴最殊妙，見者皆欣悅。
X04n0223_p0696b19║中有轉輪王，其身甚微妙，三十二種相，
X04n0223_p0696b20║隨好以莊嚴。蓮華中化生，金色光明身，
X04n0223_p0696b21║騰空照遠近，普及閻浮界。其王有千子，
X04n0223_p0696b22║勇猛身端正，臣佐滿一億，智慧善方便，
X04n0223_p0696b23║嬪御有十億，顏容狀天女，利益調柔意。
X04n0223_p0696b24║慈心給侍王。其王以法化，普及四天下，
X04n0223_p0696c01║輪圍大地中，一切皆豐盛。我時為寶女，
X04n0223_p0696c02║具足梵音聲，身出金色光，照及千由旬。
X04n0223_p0696c03║日光既已沒，音樂咸寂然。大王及侍御，
X04n0223_p0696c04║一切皆安寢。彼時德海佛，出興於世間，
X04n0223_p0696c05║現顯神通力，充滿十方界，放大光明海，
X04n0223_p0696c06║一切剎塵數，種種自在身，徧滿於十方，
X04n0223_p0696c07║地震出妙音，普告佛興世。天人龍神眾，
X04n0223_p0696c08║一切皆歡喜。一一毛孔中，出佛化身海，
X04n0223_p0696c09║十方皆徧滿，隨應說妙法。我時於夢中，
X04n0223_p0696c10║見佛諸神變，亦聞深妙法，心生大歡喜。
X04n0223_p0696c11║一萬主夜神，共在空中住，讚歎佛興世。
X04n0223_p0696c12║同時覺悟我，賢慧汝應起，佛已現汝國。
X04n0223_p0696c13║劫海難值遇，見者得清淨。我時便寐寤，
X04n0223_p0696c14║即覩清淨光，觀此從何來？見佛樹王下，
X04n0223_p0696c15║諸相莊嚴體，猶如寶山王，一切毛孔中，
X04n0223_p0696c16║放大光明海。見已心歡喜，便生此念言：
X04n0223_p0696c17║願我得如佛，廣大神通力，我時尋覺悟。
X04n0223_p0696c18║大王并眷屬，令見佛光明，一切皆欣慶。
X04n0223_p0696c19║我時與大王，騎從千萬億，眾生亦無量，
X04n0223_p0696c20║俱行詣佛所。我於二萬歲，供養彼如來，
X04n0223_p0696c21║七寶四天下，一切皆奉施。時彼如來說：
X04n0223_p0696c22║功德普雲經。普應羣生心，莊嚴諸願海。
X04n0223_p0696c23║夜神覺悟我，令我得利益，我願作是身。
X04n0223_p0696c24║覺諸放逸者，我從此初發，最上菩提願。
X04n0223_p0697a01║往來諸有中，其心無忘失。從此後供養，
X04n0223_p0697a02║十億那由佛，恒受人天樂，饒益諸羣生。
X04n0223_p0697a03║初佛功德海；第二功德燈；第三妙寶幢；
X04n0223_p0697a04║第四虗空智，第五蓮華藏，第六無礙慧，
X04n0223_p0697a05║第七法月王，第八智燈輪，第九兩足尊，
X04n0223_p0697a06║寶𦦨山燈王。第十調御師，三世華光音。
X04n0223_p0697a07║如是等諸佛，我悉曾供養，然未得慧眼。
X04n0223_p0697a08║入於解脫海。從此次第有，一切寶光剎，
X04n0223_p0697a09║其劫名天勝，五百佛興世，最初月光輪，
X04n0223_p0697a10║第二名日燈；第三名光幢；第四寶須彌；
X04n0223_p0697a11║第五名華𦦨；第六號燈海；第七熾然佛；
X04n0223_p0697a12║第八天藏佛，九光明王幢，十普智光王，
X04n0223_p0697a13║如是等諸佛，我悉曾供養，尚於諸法中，
X04n0223_p0697a14║無而計為有。從此復有劫，名曰梵光明，
X04n0223_p0697a15║世界蓮華燈，莊嚴極殊妙，彼有無量佛，
X04n0223_p0697a16║一一無量眾，我悉曾供養，尊重聽聞法。
X04n0223_p0697a17║初寶須彌佛，二功德海佛，三法界音佛，
X04n0223_p0697a18║四法震雷佛，五名法幢佛，六名地光佛，
X04n0223_p0697a19║七名法力光，八名虗空覺，第九須彌光，
X04n0223_p0697a20║第十功德雲，如是等如來，我悉曾供養。
X04n0223_p0697a21║未能明了法，而入諸佛海。次後復有劫，
X04n0223_p0697a22║名為功德月。爾時有世界，其名功德幢；
X04n0223_p0697a23║彼中有諸佛，八十那由他，我皆以妙供，
X04n0223_p0697a24║深心而敬奉。初乾闥婆王，二名大樹王，
X04n0223_p0697b01║三功德須彌，第四寶眼佛，第五盧舍那，
X04n0223_p0697b02║第六光莊嚴，第七法海佛，第八光勝佛，
X04n0223_p0697b03║九名賢勝佛，第十法王佛，如是等諸佛，
X04n0223_p0697b04║我悉曾供養，然未得深智，入於諸佛海。
X04n0223_p0697b05║此後復有劫，名為寂靜慧，剎號金剛寶，
X04n0223_p0697b06║莊嚴悉殊妙，於中有千佛，次第而出興。
X04n0223_p0697b07║眾生少煩惱，眾會悉清淨。初金剛臍佛，
X04n0223_p0697b08║二無礙力佛，三名法界影，四號十力燈，
X04n0223_p0697b09║第五名悲光，第六名戒海，第七忍燈輪，
X04n0223_p0697b10║第八法輪光，九名光莊嚴，十名寂靜光。
X04n0223_p0697b11║如是等諸佛，我悉曾供養，猶未能深悟。
X04n0223_p0697b12║如空清淨法，遊行一切剎，於彼修諸行，
X04n0223_p0697b13║次第復有劫，名為：善出現，剎號：香燈雲。
X04n0223_p0697b14║淨穢所共成，億佛於中現。莊嚴剎及劫，
X04n0223_p0697b15║所說種種法，我皆能憶持。初名廣稱佛，
X04n0223_p0697b16║次名法海佛，三名自在王，四名功德雲，
X04n0223_p0697b17║第五法勝佛，第六天冠佛，第七智𦦨佛，
X04n0223_p0697b18║第八虗空立，第九兩足尊，名普生殊勝，
X04n0223_p0697b19║第十無上士，眉間勝光明。如是一切佛，
X04n0223_p0697b20║我悉曾供養，然猶未能淨，離諸障礙道。
X04n0223_p0697b21║次第復有劫，名集堅固王，剎號寶幢王。
X04n0223_p0697b22║一切善分布，有五百諸佛，於中而出現。
X04n0223_p0697b23║我恭敬供養，求無礙解脫，最初功德輪。
X04n0223_p0697b24║其次寂靜音；次名功德海；次名日光王；
X04n0223_p0697c01║第五功德王；第六須彌相；次名法自在；
X04n0223_p0697c02║次佛功德王；第九福須彌；第十光明王；
X04n0223_p0697c03║如是等諸佛，我悉曾供養，所有清淨道，
X04n0223_p0697c04║普入淨無餘，然於所入門，未能成就忍。
X04n0223_p0697c05║次第復有劫，名為妙勝主，剎號寂靜音，
X04n0223_p0697c06║眾生煩惱薄，於中有佛現，八十那由他，
X04n0223_p0697c07║我悉曾供養，修行最勝道。初佛名華聚，
X04n0223_p0697c08║次佛名海藏；次名功德生；次號天王髻；
X04n0223_p0697c09║第五摩尼藏，第六真金山，第七寶聚尊，
X04n0223_p0697c10║第八法幢佛；第九名勝財；第十名智慧；
X04n0223_p0697c11║此十為上首，供養無不盡。次第復有劫，
X04n0223_p0697c12║名曰千功德。爾時有世界，號善化幢燈；
X04n0223_p0697c13║六十億那由，諸佛興於世，最初寂靜幢，
X04n0223_p0697c14║其次奢摩他，第三百燈王，第四寂靜光，
X04n0223_p0697c15║第五雲密陰。第六日大明。七號法燈光。
X04n0223_p0697c16║八名殊勝𦦨；九名天勝藏；十名大吼音；
X04n0223_p0697c17║如是等諸佛，我悉常供養，未得清淨忍。
X04n0223_p0697c18║深入諸法海。次第復有劫，名：無著莊嚴；
X04n0223_p0697c19║爾時有世界，名曰無邊光，中有三十六，
X04n0223_p0697c20║那由他佛現。初功德須彌，第二虗空心，
X04n0223_p0697c21║第三具莊嚴；第四法雷音；第五法界聲；
X04n0223_p0697c22║第六妙音雲，第七照十方，第八法海音，
X04n0223_p0697c23║第九功德海，第十功德幢，如是等諸佛，
X04n0223_p0697c24║我悉曾供養。次有佛出現，名為功德幢；
X04n0223_p0698a01║我為月面天，供養人中主，時佛為我說：
X04n0223_p0698a02║無依妙法門，我聞專念持，出生諸願海。
X04n0223_p0698a03║我得清淨眼，寂滅定總持，能於念念中，
X04n0223_p0698a04║悉見諸佛海。我得大悲藏，普明方便眼，
X04n0223_p0698a05║增長菩提心，成就如來力。見眾生顛倒，
X04n0223_p0698a06║執常樂我淨，愚癡闇所覆，妄想起煩惱，
X04n0223_p0698a07║行止見稠林，往來貪欲海，集於諸惡趣，
X04n0223_p0698a08║無量種種業，一切諸趣中，隨業而受身。
X04n0223_p0698a09║生老死眾患，無量苦逼迫，為彼眾生故，
X04n0223_p0698a10║我發無上心，願得如十方，一切十力尊，
X04n0223_p0698a11║緣佛及眾生，起於大願雲，從是修功德。
X04n0223_p0698a12║趣入方便道，願雲悉彌覆，普入一切道。
X04n0223_p0698a13║具足波羅蜜，充滿於法界，速入於諸地。
X04n0223_p0698a14║三世方便海，一念修諸佛，一切無礙行。
X04n0223_p0698a15║佛子我爾時，得入普賢道，了知十法界，
X04n0223_p0698a16║一切差別門。
X04n0223_p0698a17║善男子！於汝意云何？彼時轉輪聖王，名：十方主，能紹
X04n0223_p0698a18║隆佛種者，豈異人乎？文殊師利童子是也。爾時夜神
X04n0223_p0698a19║覺悟我者，普賢菩薩之所化耳。我於爾時為王寶女，
X04n0223_p0698a20║蒙彼夜神覺悟於我，令我見佛，發阿耨多羅三藐三
X04n0223_p0698a21║菩提心。自從是來，經佛剎微塵數劫，不墮惡趣，常生
X04n0223_p0698a22║人、天，於一切處常見諸佛，乃至於妙燈功德幢佛所，
X04n0223_p0698a23║得此大勢力普喜幢菩薩解脫；以此解脫，如是利益
X04n0223_p0698a24║一切眾生。善男子！我唯得此大勢力普喜幢解脫門。
X04n0223_p0698b01║如諸菩薩摩訶薩，於念念中，普詣一切諸如來所，疾
X04n0223_p0698b02║能趣入一切智海；於念念中，以發趣門，入於一切諸
X04n0223_p0698b03║大願海；於念念中，以願海門，盡未來劫，念念出生一
X04n0223_p0698b04║切諸行；一一行中，出生一切剎微塵數身；一一身，普
X04n0223_p0698b05║入一切法界門；一一法界門，一切佛剎中，隨眾生心，
X04n0223_p0698b06║說諸妙行；一切剎一一塵中，悉見無邊諸如來海；一
X04n0223_p0698b07║一如來所，悉見徧法界諸佛神通；一一如來所，悉見
X04n0223_p0698b08║往劫修菩薩行；一一如來所，受持守護所有法輪；一
X04n0223_p0698b09║一如來所，悉見三世一切如來諸神變海。而我云何
X04n0223_p0698b10║能知、能說彼功德行？善男子！此眾會中，有一夜神，名：
X04n0223_p0698b11║普救眾生妙德。汝詣彼問：菩薩云何入菩薩行、淨菩
X04n0223_p0698b12║薩道？時，善財童子頂禮其足，遶無數帀，殷勤瞻仰，辭
X04n0223_p0698b13║退而去。
X04n0223_p0698b14║【論】第一、正入當位法門中，從爾時，善財童子已下，
X04n0223_p0698b15║至我唯知此普喜幢解脫門。於此殿約分五門：一、
X04n0223_p0698b16║念善知識教，思惟升進；二、善財意欲詣喜目觀察
X04n0223_p0698b17║眾生夜神所；三、夜神神力加持善財，令知親近善
X04n0223_p0698b18║知識，多所饒益；四、善財蒙加持已，速發此念，自知
X04n0223_p0698b19║由親近善知識，能勇猛勤修一切智道；五、善財詣
X04n0223_p0698b20║喜目夜神所，觀察夜神攝化眾生饒益境界。從此
X04n0223_p0698b21║所見夜神在於如來眾會道場，坐蓮華藏師子之
X04n0223_p0698b22║座已下，長科為十二段：一、爾時，善財童子發是念
X04n0223_p0698b23║已，至皆令歡喜而得利益，有五行半。經明初觀察
X04n0223_p0698b24║喜目夜天攝化境界，分二：所謂：出無量化身雲，充
X04n0223_p0698c01║滿十方一切世界已下，至如是宣說一切菩薩種
X04n0223_p0698c02║種行法而為利益，於中有八十三行。經明以十波
X04n0223_p0698c03║羅蜜攝化眾生，分三：復於一一諸毛孔中，出無量
X04n0223_p0698c04║種種眾生身雲已下，至主方神等相似身雲，周徧
X04n0223_p0698c05║十方，充滿法界，有十七行半。經明喜目夜神毛孔
X04n0223_p0698c06║化身十方同類攝眾生，分四：於彼一切眾生之前，
X04n0223_p0698c07║現種種聲已下，至從初發心所集功德，有八行。經
X04n0223_p0698c08║明喜目神出現徧滿十方音聲，說喜目神初發心
X04n0223_p0698c09║來所有功德，親近諸佛及所行波羅蜜海，分五：所
X04n0223_p0698c10║謂：承事一切諸善知識已下，至令無量眾生住如
X04n0223_p0698c11║來地，有四十六行半。經明前所現音聲，所說喜目
X04n0223_p0698c12║神所修行，及供養諸佛，教化眾生境界，分六：爾時，
X04n0223_p0698c13║善財童子見聞如上所現一切諸希有事已下，至
X04n0223_p0698c14║堪修普賢菩薩行故，有八行半，經明善財童子見
X04n0223_p0698c15║如上教化境界，得入此喜目夜神所行法，名不思
X04n0223_p0698c16║議大勢力普喜幢自在力解脫法門分；七、爾時，善
X04n0223_p0698c17║財童子已下一行半，經明善財說頌歎喜目神功
X04n0223_p0698c18║德分；八、頌中有十行，頌明正申頌意歎夜神道德
X04n0223_p0698c19║分；九、爾時，善財童子已下三行，經明善財問夜神
X04n0223_p0698c20║得解脫久近分；十、我念過去世已下，至其心不忘
X04n0223_p0698c21║失，有二十六行，頌明夜神答善財住劫久近分；十
X04n0223_p0698c22║一、從此後供養十億那由他佛已下，至了知十法
X04n0223_p0698c23║界一切無差別，有六十五行，頌答善財住劫供養
X04n0223_p0698c24║諸佛久近多少之數。於此供養分中有十一段，一
X04n0223_p0699a01║段有十佛名號，十一段佛名號，皆配十一地中隨
X04n0223_p0699a02║位升進。一地配十佛名號，十地配百佛名號，十一
X04n0223_p0699a03║地配一佛名號，明後一攝前多故，明一地具十地
X04n0223_p0699a04║行故，以十波羅蜜互參成故。第一、初明從此供養
X04n0223_p0699a05║十那由他佛者，配初歡喜地，明初總攝末故，初含
X04n0223_p0699a06║多故，願廣大故。初地明勝願發心，初即多故，是總
X04n0223_p0699a07║相義。此初地是第三地中初地故，乃至十地是第
X04n0223_p0699a08║三地中十地故。初佛功德海者，是第三地中初地
X04n0223_p0699a09║檀波羅蜜門為主，餘九為伴。以此位是第三地中
X04n0223_p0699a10║前後地內十波羅蜜總在此位中，餘位亦倣此相
X04n0223_p0699a11║收，如帝網相入一入多故。此明忍體總收因果徧
X04n0223_p0699a12║也。五位中位位皆然。第二一切寶光剎，其劫名天
X04n0223_p0699a13║勝者，第二離垢地戒波羅蜜為戒體故。天者，表淨
X04n0223_p0699a14║戒自在也。此戒淨自在勝於煩惱，名為天勝故。五
X04n0223_p0699a15║百佛興世者，以戒波羅蜜為主，五位中五百箇波
X04n0223_p0699a16║羅蜜總以戒淨體收，名為五百佛興世。若於自心
X04n0223_p0699a17║境，自體無垢外，若別見他佛，是人未離魔業。初佛
X04n0223_p0699a18║號月光輪者，表戒光圓滿，餘九佛號是戒中主伴
X04n0223_p0699a19║波羅蜜。因果名號如下。如是等諸佛，我悉曾供養，
X04n0223_p0699a20║尚於諸法中，無而計為有者，為智波羅蜜未圓明，
X04n0223_p0699a21║升進未熟，戒取猶在，表以升進生熟論之。至於十
X04n0223_p0699a22║地智波羅蜜圓明有五百重，升進習氣生熟不同，
X04n0223_p0699a23║此明總相中別同中之異。以一發菩提心已受無
X04n0223_p0699a24║量安樂，所修生熟十地猶存，十一地方盡。二愚至
X04n0223_p0699b01║佛位，為對習氣安立諸地，諸位治之，計其智理十
X04n0223_p0699b02║地差別，如空中鳥跡。然其約習氣同別行相非無。
X04n0223_p0699b03║第三從此復有劫，名曰梵光明者，是第三發光地
X04n0223_p0699b04║名。以發光地位修八禪，都治三界習障，欲界樂欲
X04n0223_p0699b05║障、上二界樂禪障，現第一義天光淨無障，號劫名
X04n0223_p0699b06║梵光明，梵名淨也。治三界染淨習氣，一分淨故名
X04n0223_p0699b07║為淨光明。世界名蓮華燈，此是當位行無染名也。
X04n0223_p0699b08║莊嚴極殊妙，以忍波羅蜜為莊嚴，故名極殊妙。以
X04n0223_p0699b09║忍為行首，彼有無量佛者，以明忍體總收諸行，故
X04n0223_p0699b10║云彼有無量佛。我悉供養者，以忍辱供敬為供養
X04n0223_p0699b11║一切佛故。初寶須彌佛者，以第三地忍辱謙敬為
X04n0223_p0699b12║行中高勝故，如須彌山高勝也。此佛為主，餘佛為
X04n0223_p0699b13║此忍中之伴已下，一一隨十地、十一地、十波羅蜜、
X04n0223_p0699b14║萬行主伴配之。一切諸佛皆依此五位行中理智
X04n0223_p0699b15║悲願得佛果故，離此法別見佛者無有是處。以智
X04n0223_p0699b16║所行及處說名劫量，大智之境都無有時日歲月
X04n0223_p0699b17║也，皆須約自實佛實智實法而論，不可隨自他虗
X04n0223_p0699b18║妄見若也。智滿行周一切總佛已下，第四地配精
X04n0223_p0699b19║進波羅蜜。以八十那由他佛者，表八正覺道為精
X04n0223_p0699b20║進行體故，餘八邢之行非佛故。那由他者，萬行總
X04n0223_p0699b21║數次第。五地禪波羅蜜中，劫名寂靜音，剎號金剛
X04n0223_p0699b22║寶，表法性身為禪體，明語嘿皆寂靜也。金剛總明
X04n0223_p0699b23║禪體無壞性。於中有千佛次第而出興者，表禪體
X04n0223_p0699b24║攝用歸本。以十地中一地有百波羅蜜為主伴，此
X04n0223_p0699c01║禪位中收十地位為千次第也。第六地般若為主，
X04n0223_p0699c02║有劫名善出現者，表智慧善能出現諸法。剎號香
X04n0223_p0699c03║燈雲，表智慧為香，破闇為燈，說法普覆為雲。億佛
X04n0223_p0699c04║於中現者，以般若從用以億數舉之，前位千此位
X04n0223_p0699c05║億也。第七地中有五百佛於中而出興者，表方便
X04n0223_p0699c06║波羅蜜通收五位門中出世智慧，總入俗同事成
X04n0223_p0699c07║大悲行，故舉五百佛為行數。劫名集堅固王者，處
X04n0223_p0699c08║纏不污方名堅固，王者自在義。八地有八十那由
X04n0223_p0699c09║他佛者，表無功用之大用已終，八正之行總備九
X04n0223_p0699c10║地。六十億那由他佛者，一那由他當此溝是。此第
X04n0223_p0699c11║二十數，表法師之位，法雲普雨，六道化周。亦表第
X04n0223_p0699c12║一般若，總通十地位雨，法雨滿故。十地中有三十
X04n0223_p0699c13║六那由他佛者，表智圓三世，六位齊明，因果徹故。
X04n0223_p0699c14║以智增明三世六位無始終，一圓智故。十一地有
X04n0223_p0699c15║一佛者，表收三世六位為一法界，無礙大用故。此
X04n0223_p0699c16║收別同本，依根本智故，成普賢門。佛果圓故一，多
X04n0223_p0699c17║徹故一。如經細看文義，皆自有此意，非是人情強
X04n0223_p0699c18║安立也。第十二段中，善男子已下，至我唯知此大
X04n0223_p0699c19║勢力普喜幢解脫門，有九行半。經明都結已上發
X04n0223_p0699c20║心始末、因果劫量分。於此段中，彼轉輪聖王名十
X04n0223_p0699c21║方主，能紹隆佛種者，豈異人乎？文殊師利是。爾時
X04n0223_p0699c22║夜天神覺悟我者，普賢菩薩之所化也。其王寶女
X04n0223_p0699c23║蒙彼夜神所化者，即此喜目夜神是。表法是依根
X04n0223_p0699c24║本智法身之理，起差別智，行大慈悲，不限時劫，以
X04n0223_p0700a01║佛剎微塵數以況之。經如是等劫量修行，得此大
X04n0223_p0700a02║勢力普喜幢解脫者，明第三地修三界別，別對治
X04n0223_p0700a03║四禪、八定，得自在故。處世行慈悲行、忍行，一分終
X04n0223_p0700a04║故。始於一切善惡眾生，常歡喜不厭故。以此修行
X04n0223_p0700a05║劫數，答前善財所問發心久近，故明忍性徧周，一
X04n0223_p0700a06║時總答。又明智無前後，故經云禪波羅蜜所有資
X04n0223_p0700a07║具者，明施、戒、忍、精進、四念觀、三十七道品等，是禪
X04n0223_p0700a08║家資具。亦以五停心觀、十八事物空閑寂靜，是禪
X04n0223_p0700a09║家資具。亦以師第法智之正教，是禪家資具。亦以
X04n0223_p0700a10║十波羅蜜與四攝、四無量為助，顯法界體用自在，
X04n0223_p0700a11║是禪家資具。此是第三發光地。善知識！以忍波羅
X04n0223_p0700a12║蜜為主，餘九為伴，治三界中住禪染淨二障，令行
X04n0223_p0700a13║大慈悲，使無礙故。如是染淨二習，一分微薄，始於
X04n0223_p0700a14║善惡眾生，一分不生厭捨，得大勢力。普喜幢解脫
X04n0223_p0700a15║門前五位，十地中言說所陳，恐不能了。至此位中，
X04n0223_p0700a16║善財以求善知識，以名目、處所、男女、長者、比丘、比
X04n0223_p0700a17║丘尼、優婆塞、優婆夷、菩薩、夜神等名行相狀，託法
X04n0223_p0700a18║及事以表之，使令易解。第二推德升進門中，從如
X04n0223_p0700a19║諸菩薩摩訶薩已下，至辭退而去，有十四行。經約
X04n0223_p0700a20║分為五門：一、推德升進；二、示善知識所在；三、舉善
X04n0223_p0700a21║知識名號夜神，名普救護眾生妙德；四、勸善財令
X04n0223_p0700a22║往詣；五、禮敬辭去。隨文釋義者，在此會中有夜神
X04n0223_p0700a23║者，明菩提及智悲圓滿名。在此會中夜神，如前所
X04n0223_p0700a24║釋。此是十地中第四𦦨慧地，生諸佛家位，住菩提
X04n0223_p0700b01║位，長大慈悲門。以第二地夜神，名普德淨光，在菩
X04n0223_p0700b02║提場內，明與菩提心相會為初地，是勝願發心。二
X04n0223_p0700b03║地方會真體，得中道故。自此已後，直至十地，長養
X04n0223_p0700b04║大慈悲心方終。十一地純是普賢之處世妙行。前
X04n0223_p0700b05║三地治三界業一終，名為發光地。此地生如來家，
X04n0223_p0700b06║淨慧現前，名𦦨慧地。自餘如文自具。
X04n0223_p0700b07║第四眾會中普救眾生妙德夜神主𦦨慧地。
X04n0223_p0700b08║【經】爾時，善財童子於喜目觀察眾生夜神所，聞普喜
X04n0223_p0700b09║幢解脫門，信解趣入，了知隨順，思惟修習；念善知識
X04n0223_p0700b10║所有教誨，心無暫捨，諸根不散；一心願得見善知識，
X04n0223_p0700b11║普於十方勤求匪懈；願常親近生諸功德，與善知識
X04n0223_p0700b12║同一善根；得善知識巧方便行，依善知識入精進海，
X04n0223_p0700b13║於無量劫常不遠離。作是願已，往詣普救眾生妙德
X04n0223_p0700b14║夜神所。時，彼夜神為善財童子示現菩薩調伏眾生
X04n0223_p0700b15║解脫神力，以諸相好莊嚴其身，於兩眉間放大光明，
X04n0223_p0700b16║名：智燈普照清淨幢，無量光明以為眷屬。其光普照
X04n0223_p0700b17║一切世間；照世間已，入善財頂，充滿其身。善財爾時
X04n0223_p0700b18║即得究竟清淨輪三昧；得此三昧已，悉見二神兩處
X04n0223_p0700b19║中間，所有一切地塵、水塵及以火塵、金剛摩尼眾寶
X04n0223_p0700b20║微塵、華香纓絡諸莊嚴具，如是一切所有微塵，一一
X04n0223_p0700b21║塵中各見佛剎微塵數世界成壞，及見一切地、水、火、
X04n0223_p0700b22║風諸大積聚，亦見一切世界接連，皆以地輪任持而
X04n0223_p0700b23║住。種種山海、種種河池、種種樹林、種種宮殿，所謂：天
X04n0223_p0700b24║宮殿、龍宮殿、夜叉宮殿，乃至摩睺羅伽、人、非人等宮
X04n0223_p0700c01║殿屋宅，地獄、畜生、閻羅王界一切住處，諸趣輪轉，生
X04n0223_p0700c02║死往來，隨業受報，各各差別，靡不悉見。又見一切世
X04n0223_p0700c03║界差別，所謂：或有世界雜穢，或有世界清淨，或有世
X04n0223_p0700c04║界趣雜穢，或有世界趣清淨，或有世界雜穢清淨，或
X04n0223_p0700c05║有世界清淨雜穢，或有世界一向清淨，或有世界其
X04n0223_p0700c06║形平正，或有覆住，或有側住。如是等一切世界、一切
X04n0223_p0700c07║趣中，悉見此普救眾生夜神，於一切時、一切處，隨諸
X04n0223_p0700c08║眾生形貌、言辭、行解差別，以方便力普現其前，隨宜
X04n0223_p0700c09║化度，令地獄眾生免諸苦毒，令畜生眾生不相食噉，
X04n0223_p0700c10║令餓鬼眾生無有饑渴，令諸龍等離一切怖，令欲界
X04n0223_p0700c11║眾生離欲界苦，令人趣眾生離闇夜怖、毀呰怖、惡名
X04n0223_p0700c12║怖、大眾怖、不活怖、死怖、惡道怖、斷善根怖、退菩提心
X04n0223_p0700c13║怖、遇惡知識怖、離善知識怖、墮二乘地怖、種種生死
X04n0223_p0700c14║怖、異類眾生同住怖、惡時受生怖、惡種族中受生怖、
X04n0223_p0700c15║造惡業怖、業煩惱障怖、執著諸想繫縛怖，如是等怖，
X04n0223_p0700c16║悉令捨離。又見一切眾生，卵生、胎生、濕生、化生，有色、
X04n0223_p0700c17║無色，有想、無想，非有想、非無想，普現其前，常勤救護；
X04n0223_p0700c18║為成就菩薩大願力故，深入菩薩三昧力故，堅固菩
X04n0223_p0700c19║薩神通力故，出生普賢行願力故，增廣菩薩大悲海
X04n0223_p0700c20║故，得普覆眾生無礙大慈故，得普與眾生無量喜樂
X04n0223_p0700c21║故，得普攝一切眾生智慧方便故，得菩薩廣大解脫
X04n0223_p0700c22║自在神通故，嚴淨一切佛剎故，覺了一切諸法故，供
X04n0223_p0700c23║養一切諸佛故，受持一切佛教故，積集一切善根修
X04n0223_p0700c24║一切妙行故，入一切眾生心海而無障礙故，知一切
X04n0223_p0701a01║眾生諸根教化成熟故，淨一切眾生信解除其惡障
X04n0223_p0701a02║故，破一切眾生無知黑闇故，令得一切智清淨光明
X04n0223_p0701a03║故。時，善財童子見此夜神如是神力不可思議甚深
X04n0223_p0701a04║境界，普現調伏一切眾生菩薩解脫已，歡喜無量，頭
X04n0223_p0701a05║面作禮，一心瞻仰。時，彼夜神即捨菩薩莊嚴之相，還
X04n0223_p0701a06║復本形，而不捨其自在神力。爾時，善財童子恭敬合
X04n0223_p0701a07║掌，却住一面，以偈讚曰：
X04n0223_p0701a08║我善財得見，如是大神力，其心生歡喜。
X04n0223_p0701a09║說偈而讚歎：我見尊妙身，眾相以莊嚴，
X04n0223_p0701a10║譬如空中星，一切悉嚴淨，所放殊勝光，
X04n0223_p0701a11║無量剎塵數，種種微妙色，普照於十方，
X04n0223_p0701a12║一一毛孔放，眾生心數光；一一光明端，
X04n0223_p0701a13║皆出寶蓮華，華中出化身，能滅眾生苦。
X04n0223_p0701a14║光中出妙香，普熏於眾生。復雨種種華，
X04n0223_p0701a15║供養一切佛，兩眉放妙光，量與須彌等。
X04n0223_p0701a16║普觸諸含識，令滅愚癡闇。口放清淨光，
X04n0223_p0701a17║譬如無量日，普照於廣大，毗盧舍那境，
X04n0223_p0701a18║眼放清淨光，譬如無量月，普照十方剎。
X04n0223_p0701a19║悉滅世癡翳，現化種種身，相狀等眾生。
X04n0223_p0701a20║充滿十方界，度脫三有海，妙身徧十方。
X04n0223_p0701a21║普現眾生前，滅除水火賊，王等一切怖。
X04n0223_p0701a22║我承喜目教，今得詣尊所，見尊眉間相，
X04n0223_p0701a23║放大清淨光，普照十方海，悉滅一切闇。
X04n0223_p0701a24║顯現神通力，而來入我身。我遇圓滿光，
X04n0223_p0701b01║心生大歡喜，得總持三昧，普現十方佛。
X04n0223_p0701b02║我於所經處，悉見諸微塵，一一微塵中，
X04n0223_p0701b03║各見塵數剎，或有無量剎，一切咸濁穢，
X04n0223_p0701b04║眾生受諸苦，常悲歎號泣，或有染淨剎，
X04n0223_p0701b05║少樂多憂苦，示現三乘像，往彼而救度。
X04n0223_p0701b06║或有染淨剎，眾生所樂見，菩薩常充滿，
X04n0223_p0701b07║住持諸佛法。一一微塵中，無量淨剎海，
X04n0223_p0701b08║毗盧遮那佛，往劫所嚴淨，佛於一切剎，
X04n0223_p0701b09║悉坐菩提樹，成道轉法輪，度脫諸羣生。
X04n0223_p0701b10║我見普救天，於彼無量剎，一切諸佛所，
X04n0223_p0701b11║普皆往供養。
X04n0223_p0701b12║爾時，善財童子說此頌已，白普救眾生妙德夜神言：
X04n0223_p0701b13║天神！今此解脫甚深希有，其名何等？得此解脫其已
X04n0223_p0701b14║久如？修何等行而得清淨？夜神言：善男子！是處難知，
X04n0223_p0701b15║諸天及人、一切二乘所不能測。何以故？此是住普賢
X04n0223_p0701b16║菩薩行者境界故，住大悲藏者境界故，救護一切眾
X04n0223_p0701b17║生者境界故，能淨一切三惡八難者境界故，能於一
X04n0223_p0701b18║切佛剎中紹隆佛種不斷者境界故，能住持一切佛
X04n0223_p0701b19║法者境界故，能於一切劫修菩薩行成滿大願海者
X04n0223_p0701b20║境界故，能於一切法界海以清淨智光滅無明闇障
X04n0223_p0701b21║者境界故，能以一念智慧光明普照一切三世方便
X04n0223_p0701b22║海者境界故。我承佛力，今為汝說。善男子！乃往古世，
X04n0223_p0701b23║過佛剎微塵數劫，爾時有劫，名：圓滿清淨，世界名：毗
X04n0223_p0701b24║盧遮那大威德，有須彌山微塵數如來於中出現。其
X04n0223_p0701c01║佛世界，以一切香王摩尼寶為體，眾寶莊嚴，住無垢
X04n0223_p0701c02║光明摩尼王海上。其形正圓，淨穢合成，一切嚴具帳
X04n0223_p0701c03║雲而覆其上，一切莊嚴摩尼輪山千帀圍遶，有十萬
X04n0223_p0701c04║億那由他四天下皆妙莊嚴，或有四天下惡業眾生
X04n0223_p0701c05║於中止住，或有四天下雜業眾生於中止住，或有四
X04n0223_p0701c06║天下善根眾生於中止住，或有四天下一向清淨諸
X04n0223_p0701c07║大菩薩之所止住。此界東際輪圍山側，有四天下，名：
X04n0223_p0701c08║寶燈華幢，國界清淨，飲食豐足，不藉耕耘而生稻梁，
X04n0223_p0701c09║宮殿、樓閣悉皆奇妙，諸如意樹處處行列，種種香樹
X04n0223_p0701c10║恒出香雲，種種鬘樹恒出鬘雲，種種華樹常雨妙華，
X04n0223_p0701c11║種種寶樹出諸奇寶，無量色光周帀照耀；諸音樂樹
X04n0223_p0701c12║出諸音樂，隨風吹動，演妙音聲；日月光明摩尼寶王
X04n0223_p0701c13║普照一切，晝夜受樂，無時間斷。此四天下有百萬億
X04n0223_p0701c14║那由他諸王國土，一一國土有千大河周帀圍遶，一
X04n0223_p0701c15║一皆以妙華覆上，隨流漂動，出天樂音；一切寶樹列
X04n0223_p0701c16║植其岸，種種珍奇以為嚴飾，舟船來往，稱情戲樂。一
X04n0223_p0701c17║一河間有百萬億城，一一城有百萬億那由他聚落，
X04n0223_p0701c18║如是一切城邑、聚落，各有無量百千億那由他宮殿、
X04n0223_p0701c19║園林周帀圍遶。此四天下閻浮提內，有一國土，名：寶
X04n0223_p0701c20║華燈，安隱豐樂，人民熾盛，其中眾生具行十善。有轉
X04n0223_p0701c21║輪王於中出現，名：毗盧遮那妙寶蓮華髻，於蓮華中
X04n0223_p0701c22║忽然化生，三十二相以為嚴好，七寶具足，王四天下，
X04n0223_p0701c23║恒以正法教導羣生。王有千子，端正勇健，能伏怨敵；
X04n0223_p0701c24║百萬億那由他宮人、婇女，皆悉與王同種善根、同修
X04n0223_p0702a01║言行、同時誕生，端正姝妙猶如天女，身真金色常放
X04n0223_p0702a02║光明，諸毛孔中恒出妙香，良臣、猛將具足十億。王有
X04n0223_p0702a03║正妃，名：圓滿面，是王女寶，端正殊特，皮膚金色，目髮
X04n0223_p0702a04║紺青，言同梵音，身有天香，常放光明照千由旬。其有
X04n0223_p0702a05║一女，名：普智𦦨妙德眼，形體端嚴，色相殊美，眾生見
X04n0223_p0702a06║者，情無厭足。爾時，眾生壽命無量，或有不定而中夭
X04n0223_p0702a07║者；種種形色、種種音聲、種種名字、種種族姓，愚、智、勇、
X04n0223_p0702a08║怯，貧、富、苦、樂，無量品類，皆悉不同。時，或有人語餘人
X04n0223_p0702a09║言：我身端正，汝形鄙陋。作是語已，遞相毀辱，集不善
X04n0223_p0702a10║業；以是業故，壽命、色力、一切樂事，悉皆損減。時，彼城
X04n0223_p0702a11║北有菩提樹，名：普光法雲音幢，以念念出現一切如
X04n0223_p0702a12║來道場莊嚴堅固摩尼王而為其根，一切摩尼以為
X04n0223_p0702a13║其榦，眾雜妙寶以為其葉，次第分布，並相稱可，四方
X04n0223_p0702a14║上下，圓滿莊嚴；放寶光明，出妙音聲，說一切如來甚
X04n0223_p0702a15║深境界。於彼樹前，有一香池，名：寶華光明演法雷音，
X04n0223_p0702a16║妙寶為岸，百萬億那由他寶樹圍遶，一一樹形如菩
X04n0223_p0702a17║提樹，眾寶纓絡周帀垂下，無量樓閣皆寶所成，周徧
X04n0223_p0702a18║道場以為嚴飾。彼香池內，出大蓮華，名：普現三世一
X04n0223_p0702a19║切如來莊嚴境界雲，須彌山微塵數佛於中出現。其
X04n0223_p0702a20║第一佛，名：普智寶𦦨妙德幢，於此華上，最初得阿耨
X04n0223_p0702a21║多羅三藐三菩提，無量千歲演說正法成熟眾生。其
X04n0223_p0702a22║彼如來未成佛時，十千年前，此大蓮華放淨光明，名：
X04n0223_p0702a23║現諸神通成熟眾生；若有眾生遇斯光者，心自開悟，
X04n0223_p0702a24║無所不了，知十千年後佛當出現。九千年前，放淨光
X04n0223_p0702b01║明，名：一切眾生離垢燈；若有眾生遇斯光者，得清淨
X04n0223_p0702b02║眼，見一切色，知九千年後佛當出現。八千年前，放大
X04n0223_p0702b03║光明，名：一切眾生業果音；若有眾生遇斯光者，悉得
X04n0223_p0702b04║自知諸業果報；知八千年後，佛當出現。七千年前，放
X04n0223_p0702b05║大光明，名：生一切善根音；若有眾生遇斯光者，一切
X04n0223_p0702b06║諸根悉得圓滿；知七千年後，佛當出現。六千年前，放
X04n0223_p0702b07║大光明，名：佛不可思議境界音；若有眾生遇斯光者，
X04n0223_p0702b08║其心廣大，普得自在；知六千年後，佛當出現。五千年
X04n0223_p0702b09║前，放大光明，名：嚴淨一切佛剎音；若有眾生遇斯光
X04n0223_p0702b10║者，悉見一切清淨佛土；知五千年後，佛當出現。四千
X04n0223_p0702b11║年前，放大光明，名：一切如來境界無差別燈；若有眾
X04n0223_p0702b12║生遇斯光者，悉能往覲一切諸佛；知四千年後，佛當
X04n0223_p0702b13║出現。三千年前，放大光明，名：三世明燈；若有眾生遇
X04n0223_p0702b14║斯光者，悉能現見一切如來諸本事海；知三千年後，
X04n0223_p0702b15║佛當出現。二千年前，放大光明，名：如來離翳智慧燈；
X04n0223_p0702b16║若有眾生遇斯光者，則得普眼見一切如來神變、一
X04n0223_p0702b17║切諸佛國土、一切世界眾生；知二千年後，佛當出現。
X04n0223_p0702b18║一千年前，放大光明，名：令一切眾生見佛集諸善根；
X04n0223_p0702b19║若有眾生遇斯光者，則得成就見佛三昧；知一千年
X04n0223_p0702b20║後，佛當出現。次七日前，放大光明，名：一切眾生歡喜
X04n0223_p0702b21║音；若有眾生遇斯光者，得普見諸佛，生大歡喜；知七
X04n0223_p0702b22║日後，佛當出現。滿七日已，一切世界悉皆震動，純淨
X04n0223_p0702b23║無染，念念普見十方一切清淨佛剎，亦現彼剎種種
X04n0223_p0702b24║莊嚴；若有眾生根性淳熟，應見佛者，咸詣道場。
X04n0223_p0702c01║
X04n0223_p0702c02║大方廣佛新華嚴經合論卷第一百五
X04n0223_p0702c03║
X04n0223_p0702c04║音切
X04n0223_p0702c05║騎（其寄切。）姝（昌朱切。）𭔏（古孝切。）號（乎刀切。）榦（古案切。）