X04n0223_p0702c06║
X04n0223_p0702c07║
X04n0223_p0702c08║
X04n0223_p0702c09║大方廣佛新華嚴經合論卷第一百六
X04n0223_p0702c10║唐于闐國三藏沙門實叉難陀譯經
X04n0223_p0702c11║唐太原方山長者李通玄造論
X04n0223_p0702c12║唐福州開元寺沙門志寧釐經合論
X04n0223_p0702c13║入法界品第三十九之十九
X04n0223_p0702c14║【經】「爾時，彼世界中，一切輪圍、一切須彌、一切諸山、一
X04n0223_p0702c15║切大海、一切地、一切城、一切垣牆、一切宮殿、一切音
X04n0223_p0702c16║樂、一切語言，皆出音聲，讚說一切諸佛如來神力境
X04n0223_p0702c17║界；又出一切香雲、一切燒香雲、一切末香雲、一切香
X04n0223_p0702c18║摩尼形像雲、一切寶𦦨雲、一切𦦨藏雲、一切摩尼衣
X04n0223_p0702c19║雲、一切纓絡雲、一切妙華雲、一切如來光明雲、一切
X04n0223_p0702c20║如來圓光雲、一切音樂雲、一切如來願聲雲、一切如
X04n0223_p0702c21║來言音海雲、一切如來相好雲，顯示如來出現世間
X04n0223_p0702c22║不思議相。善男子！此普照三世一切如來莊嚴境界
X04n0223_p0702c23║大寶蓮華王，有十佛剎微塵數蓮華周帀圍遶；諸蓮
X04n0223_p0702c24║華內，悉有摩尼寶藏師子之座；一一座上，皆有菩薩
X04n0223_p0703a01║結跏趺坐。善男子！彼普智寶𦦨妙德幢王如來，於此
X04n0223_p0703a02║成阿耨多羅三藐三菩提時，即於十方一切世界中，
X04n0223_p0703a03║成阿耨多羅三藐三菩提；隨眾生心，悉現其前，為轉
X04n0223_p0703a04║法輪；於一一世界，令無量眾生離惡道苦，令無量眾
X04n0223_p0703a05║生得生天中，令無量眾生住於聲聞、辟支佛地，令無
X04n0223_p0703a06║量眾生成就出離菩提之行，令無量眾生成就勇猛
X04n0223_p0703a07║幢菩提之行，令無量眾生成就法光明菩提之行，令
X04n0223_p0703a08║無量眾生成就清淨根菩提之行，令無量眾生成就
X04n0223_p0703a09║平等力菩提之行，令無量眾生成就入法城菩提之
X04n0223_p0703a10║行，令無量眾生成就徧至一切處不可壞神通力菩
X04n0223_p0703a11║提之行，令無量眾生入普門方便道菩提之行，令無
X04n0223_p0703a12║量眾生安住三昧門菩提之行，令無量眾生成就緣
X04n0223_p0703a13║一切清淨境界菩提之行，令無量眾生發菩提心，令
X04n0223_p0703a14║無量眾生住菩提道，令無量眾生安住清淨波羅蜜
X04n0223_p0703a15║道，令無量眾生住菩薩初地，令無量眾生住菩薩二
X04n0223_p0703a16║地乃至十地，令無量眾生入於菩薩殊勝行願，令無
X04n0223_p0703a17║量眾生安住普賢清淨行願。善男子！彼普智寶𦦨妙
X04n0223_p0703a18║德幢如來，現如是不可思議自在神力，轉法輪時，於
X04n0223_p0703a19║彼一一諸世界中，隨其所應，念念調伏無量眾生。時，
X04n0223_p0703a20║普賢菩薩知寶華燈王城中眾生，自恃色貌及諸境
X04n0223_p0703a21║界，而生憍慢，陵蔑他人；化現妙身，端正殊特，往詣彼
X04n0223_p0703a22║城，放大光明，普照一切，令彼聖王及諸妙寶、日月星
X04n0223_p0703a23║宿、眾生身等一切光明悉皆不現，譬如日出眾星奪
X04n0223_p0703a24║耀，亦如聚墨對閻浮金。時，諸眾生咸作是言：『此為是
X04n0223_p0703b01║誰？為天？為梵？今放此光，令我等身所有光色皆不顯
X04n0223_p0703b02║現。』種種思惟，無能解了。爾時，普賢菩薩在彼輪王寶
X04n0223_p0703b03║宮殿上虗空中住，而告之言：『大王當知，今汝國中有
X04n0223_p0703b04║佛興世，在普光明法雲音幢菩提樹下。』時，聖王女蓮
X04n0223_p0703b05║華妙眼見普賢菩薩所現色身光明自在，及聞身上
X04n0223_p0703b06║諸莊嚴具所出妙音，心生歡喜，作如是念：『願我所有
X04n0223_p0703b07║一切善根，得如是身、如是莊嚴、如是相好、如是威儀、
X04n0223_p0703b08║如是自在。今此大聖能於眾生生死長夜黑闇之中
X04n0223_p0703b09║放大光明，開示如來出興於世；願令於我亦得如是，
X04n0223_p0703b10║為諸眾生作智光明，破彼所有無知黑闇；願我所在
X04n0223_p0703b11║受生之處，常得不離此善知識。』善男子！時，轉輪王與
X04n0223_p0703b12║其寶女、千子、眷屬、大臣、輔佐、四種兵眾，及其城內無
X04n0223_p0703b13║量人民前後圍遶，以王神力俱升虗空，高一由旬，放
X04n0223_p0703b14║大光明照四天下，普使一切咸得瞻仰，欲令眾生俱
X04n0223_p0703b15║往見佛，以偈讚曰：
X04n0223_p0703b16║「『如來出世間，普救諸羣生，汝等應速疾，
X04n0223_p0703b17║往詣導師所。無量無數劫，乃有佛興世，
X04n0223_p0703b18║演說深妙法，饒益一切眾。佛觀諸世間，
X04n0223_p0703b19║顛倒常癡惑，輪迴生死苦，而起大悲心。
X04n0223_p0703b20║無數億千劫，修習菩提行，為欲度眾生，
X04n0223_p0703b21║斯由大悲力。頭目手足等，一切悉能捨，
X04n0223_p0703b22║為求菩提故，如是無量劫。無量億千劫，
X04n0223_p0703b23║導師難可遇，見聞若承事，一切無空過。
X04n0223_p0703b24║今當共汝等，往觀調御尊，坐於如來座，
X04n0223_p0703c01║降魔成正覺。瞻仰如來身，放演無量光，
X04n0223_p0703c02║種種微妙色，除滅一切闇。一一毛孔中，
X04n0223_p0703c03║放光不思議，普照諸羣生，咸令大歡喜。
X04n0223_p0703c04║汝等咸應發，廣大精進心，詣彼如來所，
X04n0223_p0703c05║恭敬而供養。』
X04n0223_p0703c06║「爾時，轉輪聖王說偈讚佛，開悟一切眾生已，從輪王
X04n0223_p0703c07║善根，出十千種大供養雲，往詣道場，向如來所。所謂：
X04n0223_p0703c08║一切寶蓋雲、一切華帳雲、一切寶衣雲、一切寶鈴網
X04n0223_p0703c09║雲、一切香海雲、一切寶座雲、一切寶幢雲、一切宮殿
X04n0223_p0703c10║雲、一切妙華雲、一切諸莊嚴具雲，於虗空中周徧嚴
X04n0223_p0703c11║飾。到已，頂禮普智寶𦦨妙德幢王如來足，遶無量百
X04n0223_p0703c12║千帀，即於佛前，坐普照十方寶蓮華座。時，轉輪王女
X04n0223_p0703c13║普智𦦨妙德眼，即解身上諸莊嚴具，持以散佛。時，莊
X04n0223_p0703c14║嚴具於虗空中變成寶蓋，寶網垂下，龍王執持，一切
X04n0223_p0703c15║宮殿於中間列，十種寶蓋周帀圍遶，形如樓閣，內外
X04n0223_p0703c16║清淨，諸纓絡雲及諸寶樹、香海摩尼以為莊嚴。於此
X04n0223_p0703c17║蓋中，有菩提樹，枝葉榮茂，普覆法界，念念示現無量
X04n0223_p0703c18║莊嚴。毗盧遮那如來坐此樹下，有不可說佛剎微塵
X04n0223_p0703c19║數菩薩前後圍遶，皆從普賢行願出生，住諸菩薩無
X04n0223_p0703c20║差別住；亦見有一切諸世間主，亦見如來自在神力，
X04n0223_p0703c21║又見一切諸劫次第世界成壞，又亦見彼一切世界
X04n0223_p0703c22║一切諸佛出興次第，又亦見彼一切世界一一皆有
X04n0223_p0703c23║普賢菩薩供養於佛、調伏眾生，又亦見彼一切菩薩
X04n0223_p0703c24║莫不皆在普賢身中，亦見自身在其身內，亦見其身
X04n0223_p0704a01║在一切如來前、一切普賢前、一切菩薩前、一切眾生
X04n0223_p0704a02║前，又亦見彼一切世界一一各有佛剎微塵數世界
X04n0223_p0704a03║種種際畔、種種任持、種種形狀、種種體性、種種安布、
X04n0223_p0704a04║種種莊嚴、種種清淨、種種莊嚴雲而覆其上、種種劫
X04n0223_p0704a05║名、種種佛興、種種三世、種種方處、種種住法界、種種
X04n0223_p0704a06║入法界、種種住虗空、種種如來菩提場、種種如來神
X04n0223_p0704a07║通力、種種如來師子座、種種如來大眾海、種種如來
X04n0223_p0704a08║眾差別、種種如來巧方便、種種如來轉法輪、種種如
X04n0223_p0704a09║來妙音聲、種種如來言說海、種種如來契經雲；既見
X04n0223_p0704a10║是已，其心清淨，生大歡喜。普智寶𦦨妙德幢王如來
X04n0223_p0704a11║為說脩多羅，名一切如來轉法輪，十佛剎微塵數脩
X04n0223_p0704a12║多羅而為眷屬。時，彼女人聞此經已，則得成就十千
X04n0223_p0704a13║三昧門，其心柔輭，無有麤彊，如初受胎，如始誕生，如
X04n0223_p0704a14║娑羅樹初始生芽；彼三昧心亦復如是，所謂：現見一
X04n0223_p0704a15║切佛三昧、普照一切剎三昧、入一切三世門三昧、說
X04n0223_p0704a16║一切佛法輪三昧、知一切佛願海三昧、開悟一切眾
X04n0223_p0704a17║生令出生死苦三昧、常願破一切眾生闇三昧、常願
X04n0223_p0704a18║滅一切眾生苦三昧、常願生一切眾生樂三昧、教化
X04n0223_p0704a19║一切眾生不生疲厭三昧、一切菩薩無障礙幢三昧、
X04n0223_p0704a20║普詣一切清淨佛剎三昧；得如是等十千三昧已，復
X04n0223_p0704a21║得妙定心、不動心、歡喜心、安慰心、廣大心、順善知識
X04n0223_p0704a22║心、緣甚深一切智心、住廣大方便海心、捨離一切執
X04n0223_p0704a23║著心、不住一切世間境界心、入如來境界心、普照一
X04n0223_p0704a24║切色海心、無惱害心、無高倨心、無疲倦心、無退轉心、
X04n0223_p0704b01║無懈怠心、思惟諸法自性心、安住一切法門海心、觀
X04n0223_p0704b02║察一切法門海心、了知一切眾生海心、救護一切眾
X04n0223_p0704b03║生海心、普照一切世界海心、普生一切佛願海心、悉
X04n0223_p0704b04║破一切障礙山心、積集福德助道心、現見諸佛十力
X04n0223_p0704b05║心、普照菩薩境界心、增長菩薩助道心、徧緣一切方
X04n0223_p0704b06║海心。一心思惟普賢大願，發一切如來十佛剎微塵
X04n0223_p0704b07║數願海：願嚴淨一切佛國，願調伏一切眾生，願徧知
X04n0223_p0704b08║一切法界，願普入一切法界海，願於一切佛剎盡未
X04n0223_p0704b09║來際劫修菩薩行，願盡未來際劫不捨一切菩薩行，
X04n0223_p0704b10║願得親近一切如來，願得承事一切善友，願得供養
X04n0223_p0704b11║一切諸佛，願於念念中修菩薩行增一切智無有間
X04n0223_p0704b12║斷。發如是等十佛剎微塵數願海，成就普賢所有大
X04n0223_p0704b13║願。時，彼如來復為其女，開示演說發心已來所集善
X04n0223_p0704b14║根、所修妙行、所得大果，令其開悟成就如來所有願
X04n0223_p0704b15║海，一心趣向一切智位。「善男子！復於此前，過十大劫，
X04n0223_p0704b16║有世界，名日輪光摩尼，佛號因陀羅幢妙相。此妙眼
X04n0223_p0704b17║女，於彼如來遺法之中，普賢菩薩勸其修補蓮華座
X04n0223_p0704b18║上故壞佛像；既修補已，而復彩畫；既彩畫已，復寶莊
X04n0223_p0704b19║嚴，發阿耨多羅三藐三菩提心。善男子，我念過去，由
X04n0223_p0704b20║普賢菩薩善知識故，種此善根；從是已來，不墮惡趣，
X04n0223_p0704b21║常於一切天王、人王種族中生，端正可喜，眾相圓滿，
X04n0223_p0704b22║令人樂見，常見於佛，常得親近普賢菩薩；乃至於今，
X04n0223_p0704b23║示導開悟，成熟於我，令生歡喜。善男子！於意云何？爾
X04n0223_p0704b24║時毗盧遮那藏妙寶蓮華髻轉輪聖王者，豈異人乎？
X04n0223_p0704c01║今彌勒菩薩是；時王妃圓滿面者，寂靜音海夜神是，
X04n0223_p0704c02║今所住處去此不遠；時妙德眼童女者，即我身是。我
X04n0223_p0704c03║於彼時，身為童女，普賢菩薩勸我修補蓮華座像，以
X04n0223_p0704c04║為無上菩提因緣，令我發於阿耨多羅三藐三菩提
X04n0223_p0704c05║心。我於彼時，初始發心；次復引導，令我得見妙德幢
X04n0223_p0704c06║佛，解身纓絡，散佛供養，見佛神力，聞佛說法，即得菩
X04n0223_p0704c07║薩普現一切世間調伏眾生解脫門。於念念中，見須
X04n0223_p0704c08║彌山微塵數佛，亦見彼佛道場眾會、清淨國土；我皆
X04n0223_p0704c09║尊重，恭敬供養，聽聞說法，依教修行。善男子！過彼毗
X04n0223_p0704c10║盧遮那大威德世界圓滿清淨劫已，次有世界，名寶
X04n0223_p0704c11║輪妙莊嚴，劫名大光，有五百佛於中出現；我皆承事，
X04n0223_p0704c12║恭敬供養。其最初佛，名大悲幢；初出家時，我為夜神，
X04n0223_p0704c13║恭敬供養。次有佛出，名金剛那羅延幢；我為轉輪王，
X04n0223_p0704c14║恭敬供養；其佛為我說脩多羅，名一切佛出現，十佛
X04n0223_p0704c15║剎微塵數脩多羅以為眷屬。次有佛出，名金剛無礙
X04n0223_p0704c16║德；我於彼時，為轉輪王，恭敬供養；其佛為我說脩多
X04n0223_p0704c17║羅，名普照一切眾生根，須彌山微塵數脩多羅而為
X04n0223_p0704c18║眷屬；我皆受持。次有佛出，名火𦦨山妙莊嚴；我於彼
X04n0223_p0704c19║時，為長者女；其佛為我說脩多羅，名普照三世藏，閻
X04n0223_p0704c20║浮提微塵數脩多羅而為眷屬；我皆聽聞，如法受持。
X04n0223_p0704c21║次有佛出，名一切法海高勝王；我為阿脩羅王，恭敬
X04n0223_p0704c22║供養；其佛為我說脩多羅，名分別一切法界，五百脩
X04n0223_p0704c23║多羅而為眷屬；我皆聽聞，如法受持。次有佛出，名海
X04n0223_p0704c24║嶽法光明；我為龍王女，雨如意摩尼寶雲而為供養；
X04n0223_p0705a01║其佛為我說脩多羅，名增長歡喜海，百萬億脩多羅
X04n0223_p0705a02║而為眷屬；我皆聽聞，如法受持。次有佛出，名寶𦦨山
X04n0223_p0705a03║燈；我為海神，雨寶蓮華雲，恭敬供養；其佛為我說脩
X04n0223_p0705a04║多羅，名法界方便海光明，佛剎微塵數脩多羅而為
X04n0223_p0705a05║眷屬；我皆聽聞，如法受持。次有佛出，名功德海光明
X04n0223_p0705a06║輪；我於彼時，為五通仙，現大神通，六萬諸仙前後圍
X04n0223_p0705a07║遶，雨香華雲而為供養；其佛為我說脩多羅，名無著
X04n0223_p0705a08║法燈，六萬脩多羅而為眷屬；我皆聽聞，如法受持。次
X04n0223_p0705a09║有佛出，名毗盧遮那功德藏；我於彼時，為主地神，名
X04n0223_p0705a10║出生平等義，與無量地神俱，雨一切寶樹、一切摩尼
X04n0223_p0705a11║藏、一切寶纓絡雲而為供養；其佛為我說脩多羅，名
X04n0223_p0705a12║出生一切如來智藏，無量脩多羅而為眷屬；我皆聽
X04n0223_p0705a13║聞，受持不忘。善男子！如是次第，其最後佛，名充滿虗
X04n0223_p0705a14║空法界妙德燈；我為妓女，名曰美顏，見佛入城，歌舞
X04n0223_p0705a15║供養；承佛神力，踊出空中，以千偈頌讚歎於佛；佛為
X04n0223_p0705a16║於我放眉間光，名莊嚴法界大光明，徧觸我身；我蒙
X04n0223_p0705a17║光已，即得解脫門，名法界方便不退藏。善男子！此世
X04n0223_p0705a18║界中，有如是等佛剎微塵數劫，一切如來於中出現，
X04n0223_p0705a19║我皆承事、恭敬、供養；彼諸如來所說正法，我皆憶念，
X04n0223_p0705a20║乃至不忘一文一句；於彼一一諸如來所，稱揚、讚歎
X04n0223_p0705a21║一切佛法，為無量眾生廣作利益；於彼一一諸如來
X04n0223_p0705a22║所，得一切智光明，現三世法界海，入一切普賢行。善
X04n0223_p0705a23║男子！我依一切智光明故，於念念中見無量佛；既見
X04n0223_p0705a24║佛已，先所未得、先所未見普賢諸行悉得成滿。何以
X04n0223_p0705b01║故？以得一切智光明故。」爾時，普救眾生夜神，欲重明
X04n0223_p0705b02║此解脫義，承佛神力，為善財童子而說頌言：
X04n0223_p0705b03║「善財聽我說，甚深難見法，普照於三世，
X04n0223_p0705b04║一切差別門。如我初發心，專求佛功德，
X04n0223_p0705b05║所入諸解脫，汝今應諦聽。我念過去世，
X04n0223_p0705b06║過剎微塵劫，次前有一劫，名圓滿清淨。
X04n0223_p0705b07║是時有世界，名為徧照燈，須彌塵數佛，
X04n0223_p0705b08║於中出興世。初佛名智𦦨，次佛名法幢，
X04n0223_p0705b09║第三法須彌，第四德師子，第五寂靜王，
X04n0223_p0705b10║第六滅諸見，第七高名稱，第八大功德，
X04n0223_p0705b11║第九名勝日，第十名月面，於此一佛所，
X04n0223_p0705b12║是初悟法門。從此後次第，復有十佛出：
X04n0223_p0705b13║初名虗空處，第二名普光，三名住諸方，
X04n0223_p0705b14║四名正念海，五名高勝光，六名須彌雲，
X04n0223_p0705b15║七名法𦦨佛，八名山勝佛，九名大悲華，
X04n0223_p0705b16║十名法界華。此十出現時，第二悟法門。
X04n0223_p0705b17║從此後次第，復有十佛出：第一光幢佛，
X04n0223_p0705b18║第二智慧佛，第三心義佛，第四德主佛，
X04n0223_p0705b19║第五天慧佛，第六慧王佛，第七勝智佛，
X04n0223_p0705b20║第八光王佛，第九勇猛佛，第十蓮華佛。
X04n0223_p0705b21║於此十佛所，第三悟法門。從此後次第，
X04n0223_p0705b22║復有十佛出：第一寶燄山，第二功德海，
X04n0223_p0705b23║第三法光明，第四蓮華藏，第五眾生眼，
X04n0223_p0705b24║第六香光寶，七須彌功德，八乾闥婆王，
X04n0223_p0705c01║第九摩尼藏，第十寂靜色。從此後次第，
X04n0223_p0705c02║復有十佛出：初佛廣大智，次佛寶光明，
X04n0223_p0705c03║第三虗空雲，第四殊勝相，第五圓滿戒，
X04n0223_p0705c04║第六那羅延，第七須彌德，第八功德輪，
X04n0223_p0705c05║第九無勝幢，第十大樹山。從此後次第，
X04n0223_p0705c06║復有十佛出：第一婆羅藏，第二世主身，
X04n0223_p0705c07║第三高顯光，第四金剛照，第五地威力，
X04n0223_p0705c08║第六甚深法，第七法慧音，第八須彌幢，
X04n0223_p0705c09║第九勝光明，第十妙寶光。從此後次第，
X04n0223_p0705c10║復有十佛出：第一梵光明，第二虗空音，
X04n0223_p0705c11║第三法界身，第四光明輪，第五智慧幢，
X04n0223_p0705c12║第六虗空燈，第七微妙德，第八徧照光，
X04n0223_p0705c13║第九勝福光，第十大悲雲。從此後次第，
X04n0223_p0705c14║復有十佛出：第一力光慧，第二普現前，
X04n0223_p0705c15║第三高顯光，第四光明身，第五法起佛，
X04n0223_p0705c16║第六寶相佛，第七速疾風，第八勇猛幢，
X04n0223_p0705c17║第九妙寶蓋，第十照三世。從此後次第，
X04n0223_p0705c18║復有十佛出：第一願海光，第二金剛身，
X04n0223_p0705c19║第三須彌德，第四念幢王，第五功德慧，
X04n0223_p0705c20║第六智慧燈，第七光明幢，第八廣大智，
X04n0223_p0705c21║第九法界智，第十法海智。從此後次第，
X04n0223_p0705c22║復有十佛出：初名布施法，次名功德輪，
X04n0223_p0705c23║三名勝妙雲，四名忍智燈，五名寂靜音，
X04n0223_p0705c24║六名寂靜幢，七名世間燈，八名深大願，
X04n0223_p0706a01║九名無勝幢，十名智𦦨海。從此後次第，
X04n0223_p0706a02║復有十佛出：初佛法自在，二佛無礙慧，
X04n0223_p0706a03║三名音海慧，四名眾妙音，五名自在施，
X04n0223_p0706a04║六名普現前，七名隨樂身，八名住勝德，
X04n0223_p0706a05║第九本性佛，第十賢德佛。須彌塵數劫，
X04n0223_p0706a06║此中所有佛，普作世間燈，我悉曾供養。
X04n0223_p0706a07║佛剎微塵劫，所有佛出現，我皆曾供養，
X04n0223_p0706a08║入此解脫門。我於無量劫，修行得此道，
X04n0223_p0706a09║汝若能修行，不久亦當得。」
X04n0223_p0706a10║「善男子！我唯知此菩薩普現一切世間調伏眾生解
X04n0223_p0706a11║脫。如諸菩薩摩訶薩，集無邊行，生種種解，現種種身，
X04n0223_p0706a12║具種種根，滿種種願，入種種三昧，起種種神變，能種
X04n0223_p0706a13║種觀察法，入種種智慧門，得種種法光明；而我云何
X04n0223_p0706a14║能知能說彼功德行？善男子！去此不遠，有主夜神，名
X04n0223_p0706a15║寂靜音海，坐摩尼光幢莊嚴蓮華座，百萬阿僧祇主
X04n0223_p0706a16║夜神前後圍遶。汝詣彼問：菩薩云何學菩薩行、修菩
X04n0223_p0706a17║薩道？」時，善財童子頂禮其足，遶無數帀，殷勤瞻仰，辭
X04n0223_p0706a18║退而去。
X04n0223_p0706a19║【論】第一、正入當位法門中，從「爾時，善財童子」已下，
X04n0223_p0706a20║長科為十四段：第一、「爾時，善財童子」已下，至「作如
X04n0223_p0706a21║是願已」，有六行半經，明正念喜目夜神之教，思惟
X04n0223_p0706a22║趣入，不違其善知識教分；二、「往詣普救眾生妙德
X04n0223_p0706a23║夜神所」已下，至「放光入善財頂，充滿其身」，有五行
X04n0223_p0706a24║經，明普救夜神放眉間光明，名智燈普照幢，入善
X04n0223_p0706b01║財身分；三、「善財爾時」已下，至「令得一切智清淨光
X04n0223_p0706b02║明故」，有三十九行經，明善財蒙光入身所見智燈
X04n0223_p0706b03║普照法門所照境界，及普救夜神所行之行，教化
X04n0223_p0706b04║眾生境界海無邊分；四、「時善財童子見此夜神如
X04n0223_p0706b05║是神力」已下，至「以偈讚曰」，有五行經，明善財見其
X04n0223_p0706b06║夜神神力，以偈讚德分；五、善財正說二十行半偈，
X04n0223_p0706b07║重明前所見法分；六、「爾時，善財童子說此頌已」已
X04n0223_p0706b08║下，至「修何等行而得清淨」，有三行經，是善財請問
X04n0223_p0706b09║修何等行而得清淨，及問得此解脫其已久如分；
X04n0223_p0706b10║七、「夜神云：善男子」已下，至「我承佛神力，今為汝說」，
X04n0223_p0706b11║有九行半經，明夜神推法難知，非是天、人及二乘
X04n0223_p0706b12║所能測知，推以佛神力為汝說分；八、「善男子！乃往
X04n0223_p0706b13║古世」已下，至「示現如來出現不思議相」，有九十七
X04n0223_p0706b14║行經，明轉輪王城北菩提樹前寶華光明池中蓮
X04n0223_p0706b15║華十度放光，饒益不同，及一切境界普興莊嚴雲
X04n0223_p0706b16║分；九、「善男子！此普照三世一切如來」已下，至頌，有
X04n0223_p0706b17║四十八行半經，明寶華燈王城北蓮華中初佛出
X04n0223_p0706b18║現，普賢菩薩告知輪王與眷屬俱往見佛，及偈讚
X04n0223_p0706b19║如來出現分。所說十行頌讚如來德，如經具明。十、
X04n0223_p0706b20║「爾時，轉輪聖王」已下，至「發阿耨多羅三藐三菩提
X04n0223_p0706b21║心」，有七十三行半經，明轉輪聖王及女興供，其女
X04n0223_p0706b22║妙眼獲益，發菩提心分。十一、「善男子！我念過去，由
X04n0223_p0706b23║普賢菩薩善知識」已下，至「聽聞正法，依教修行」，有
X04n0223_p0706b24║十六行半經，明都結已上修行因緣、眷屬名號，及
X04n0223_p0706c01║因普賢發起善根分。此初佛所得法門，名菩薩普
X04n0223_p0706c02║現一切世間調伏眾生解脫門。十二、「善男子！過毗
X04n0223_p0706c03║盧遮那大威德世界圓滿清淨劫已，次有世界，名
X04n0223_p0706c04║寶輪妙莊嚴，劫名大光，有五百佛於中出現」已下
X04n0223_p0706c05║十佛所，此普救夜神於一一佛所受生不同，而為
X04n0223_p0706c06║供養、聽聞諸法，如文自具。十三、「善男子！此世界中
X04n0223_p0706c07║有如是等佛剎微塵數劫，一切如來於中出現，我
X04n0223_p0706c08║皆承事、恭敬、供養所有法門，皆不忘一文一句」已
X04n0223_p0706c09║下至頌，有十行半經，明總都結所經諸劫供養諸
X04n0223_p0706c10║佛得法門分。此段明智滿行周，自佛、他佛會為一
X04n0223_p0706c11║法界，故都舉佛剎微塵為量也，大約且以自行佛
X04n0223_p0706c12║果徧故。如下一段頌，總都結如上所供養佛數，作
X04n0223_p0706c13║十一段，十十為首，總有須彌山微塵數佛曾所供
X04n0223_p0706c14║養。此都言十一地自行佛果，故自行相應他佛，自
X04n0223_p0706c15║會為一體也，不可作一向自他之求。十四、「我唯知
X04n0223_p0706c16║此菩薩普現一切世間調伏眾生解脫」已下，是推
X04n0223_p0706c17║德升進。隨文釋義者，云往古過佛剎微塵劫，有劫
X04n0223_p0706c18║名圓滿清淨者，此是一切智之圓滿，普照之體也。
X04n0223_p0706c19║有世界名毗盧遮那威德者，此是種種差別智之
X04n0223_p0706c20║純雜。光明自在，此是精進行之徧周。有須彌山微
X04n0223_p0706c21║塵數佛於中出現者，是精進位升進差別，智廣量
X04n0223_p0706c22║高，出世間之果也。前位舉三十二那由他，又一無
X04n0223_p0706c23║量，又五百，更有二佛，為升進見佛智之廣量，此須
X04n0223_p0706c24║彌山微塵為佛量也，明勝進高升。此世界東際輪
X04n0223_p0707a01║圍山側，有四天下，名寶燈華幢者，明東際者，及以
X04n0223_p0707a02║寶燈華幢者，總明修差別智也。有百萬億那由他
X04n0223_p0707a03║諸國土者，此明一切智智主伴法門眷屬，攝生報
X04n0223_p0707a04║居境界也。此四天下閻浮提內一國土，名寶華燈，
X04n0223_p0707a05║此明差別智自在照耀義也。於中眾生具行十善，
X04n0223_p0707a06║有轉輪王於中出現，名毗盧遮那妙寶華髻，其王
X04n0223_p0707a07║於蓮華中忽然化生者，表一切智種種差別智生，
X04n0223_p0707a08║皆無所生，而生無所染也，三十二相智所報生也。
X04n0223_p0707a09║七寶具足，表七菩提分也。王四天下者，四智徧周
X04n0223_p0707a10║也。恒演正法，教導羣生者，正智現行，無邪行也。王
X04n0223_p0707a11║有千子者，萬行具足也。夫人寶女，並表法樂慈悲
X04n0223_p0707a12║也。其有一女，名普智𦦨妙德眼者，此是普救夜神，
X04n0223_p0707a13║會智悲之行。其此世界，淨穢合成、愚智同居，是此
X04n0223_p0707a14║位會融染淨，成智悲二行。於其城北，菩提樹前，有
X04n0223_p0707a15║香池，名寶蓮華光明，此表法身戒定定體之香也。
X04n0223_p0707a16║香池之內，出大蓮華，名普現三世一切如來莊嚴
X04n0223_p0707a17║境界雲者，是於法身中，起十波羅蜜行也，能現一
X04n0223_p0707a18║切諸佛境界如雲故。須彌山微塵數佛，於中出現
X04n0223_p0707a19║者，總明一切諸佛，皆以一切智智，大慈大悲，十波
X04n0223_p0707a20║羅蜜，法身池中，起精進行，而出現故。已下香池中
X04n0223_p0707a21║蓮華，名寶華光明，十度放光，節級利生。十千年前，
X04n0223_p0707a22║此大蓮華，放淨光明，名現諸神通，成就眾生。若有
X04n0223_p0707a23║眾生，遇斯光者，心自開悟，無不了知者，配檀波羅
X04n0223_p0707a24║蜜為主，餘九為伴。十千年後，佛當出現者，每以智
X04n0223_p0707b01║波羅蜜為佛出現，互體為十，及以百千萬，皆以智
X04n0223_p0707b02║為十佛也。又九千年前，放淨光明，名一切眾生離
X04n0223_p0707b03║垢燈者，配戒波羅蜜為主，餘九為伴。九千年後，佛
X04n0223_p0707b04║當出現者，至智波羅蜜，是佛出現。八千年前，放大
X04n0223_p0707b05║光明，名一切眾生業果音，若有眾生遇斯光，得自
X04n0223_p0707b06║知諸業果報，次配忍波羅蜜中十波羅蜜。八千年
X04n0223_p0707b07║後，佛當出現，已下七六五四三二一總如是，以次
X04n0223_p0707b08║配之。末後云供養佛剎微塵數佛者，智滿行徧，自
X04n0223_p0707b09║心如佛，行總如佛，見總如佛，十方世界無不是佛
X04n0223_p0707b10║故。已下頌中，頌一百一十箇佛號者，配此十地、十
X04n0223_p0707b11║一地因果佛位故。頌云第一初佛名智𦦨，即是初
X04n0223_p0707b12║歡喜地檀波羅蜜為主。自餘九佛，是初地中檀波
X04n0223_p0707b13║羅蜜中十波羅蜜，互為主伴，皆隨波羅蜜為佛名
X04n0223_p0707b14║號。皆審觀之，自見意況。從此次第，復有十佛。初名
X04n0223_p0707b15║虗空處佛者，此配第二離垢地戒波羅蜜，以戒性
X04n0223_p0707b16║如虗空，以法身為戒體故。餘九箇佛名，是此位戒
X04n0223_p0707b17║中主伴波羅蜜名故。從此後次第，復有十佛出，第
X04n0223_p0707b18║一光幢佛者，配第三發光地中忍波羅蜜，以脩八
X04n0223_p0707b19║禪，淨治三界惑障，名之為光。惑亡成忍，不動名幢。
X04n0223_p0707b20║已下九箇佛號，是主伴波羅蜜行中果也。如是已
X04n0223_p0707b21║下，一一地中，十波羅參融，皆十佛果名號。如上配
X04n0223_p0707b22║之，自見其意。都舉佛剎微塵數佛者，智滿行徧，無
X04n0223_p0707b23║非佛故。皆悉承事者，即聖凡同體，無一不佛，法空
X04n0223_p0707b24║無間也。以普眼觀之，徹其心境，無不佛也。智隨敬
X04n0223_p0707c01║行，一切皆佛故。如是見者，以事而論，亦實如是；表
X04n0223_p0707c02║法而論，一切總實是佛故。若一法一物不是佛見
X04n0223_p0707c03║者，當知是人即是邪見，非正見也。即有能所是非，
X04n0223_p0707c04║諸見競生，不得入此普賢、文殊智眼境界。如是見
X04n0223_p0707c05║初心及智滿不移，地地中以總別六相義明之。經
X04n0223_p0707c06║云毗盧遮那藏妙寶蓮華髻轉輪王者，豈異人乎？
X04n0223_p0707c07║今彌勒菩薩是者，此明一切智智藏圓滿，是佛果
X04n0223_p0707c08║滿，菩薩行亦周。其王妃圓滿面者，以智滿法悅，是
X04n0223_p0707c09║圓滿面。又面者，表見聞香味諸法滿故。以表法悅，
X04n0223_p0707c10║表如妻義也。今寂靜音海夜神，配第五禪門，表禪
X04n0223_p0707c11║悅樂也。非如世間妻，取少分像也。王女妙眼童女
X04n0223_p0707c12║者，表以智行慈，無染淨二習也。又經云善男子！過
X04n0223_p0707c13║毗盧遮那大威德世界圓滿清淨劫已，次有世界，
X04n0223_p0707c14║名寶輪莊嚴，劫名大光，於中有五百佛出現，我皆
X04n0223_p0707c15║承事者，此十一地中，都行五位中各十波羅蜜互
X04n0223_p0707c16║為其體，一位有百，共為五百。於中隨佛出現，事佛
X04n0223_p0707c17║之身，或為夜神，或為輪王，或為阿脩羅王，是佛果
X04n0223_p0707c18║中隨位之行。最後為妓女者，表法悅樂，明十一地
X04n0223_p0707c19║中五百行滿，約如是知。離自行法，自佛果外。一向
X04n0223_p0707c20║別緣身外他佛而求真者，本非修道見道人也。若
X04n0223_p0707c21║自行位果及者，諸佛自相應也，以自佛果相應故。
X04n0223_p0707c22║設強求而得見者，是暫化現也，非自行所及故。此
X04n0223_p0707c23║明一位中具十地法，地地之內皆有十種十地體
X04n0223_p0707c24║故。以十波羅蜜互參而成，故同別具足也。如是皆
X04n0223_p0708a01║如帝網門，一多相徹。此是第四𦦨慧地善知識，以
X04n0223_p0708a02║精進波羅蜜為主，餘九為伴，治處世間，修慈悲懈
X04n0223_p0708a03║怠，不樂精進，捨眾生障，使令專精進，教化眾生。故
X04n0223_p0708a04║此五位，十地位內佛果，一一約修行智慈所及、所
X04n0223_p0708a05║行、所到處，施設佛名，不可如情，要期立志，暫見佛
X04n0223_p0708a06║化身也。一一須立自智、自行及處而為佛名，一一
X04n0223_p0708a07║以名下義次第配當，自見其意，不可於自法外別
X04n0223_p0708a08║作安模。善男子！我唯知此菩薩普現一切世間調
X04n0223_p0708a09║伏眾生解脫者，明推德升進。第二、推德升進中，從
X04n0223_p0708a10║「如諸菩薩摩訶薩」已下，至「辭退而去」，有八行半經，
X04n0223_p0708a11║約立六門：一、推德升進；二、示善知識所在，云去此
X04n0223_p0708a12║不遠；三、舉夜神名號寂靜音海；四、舉夜神徒眾主
X04n0223_p0708a13║伴之神數；五、勸善財往問；六、聞善知識所在，禮敬
X04n0223_p0708a14║辭去。釋曰：前云眾會中，此云不遠者，表前是精進
X04n0223_p0708a15║波羅蜜，總將眾行會菩提體，不離菩提體中，故言
X04n0223_p0708a16║眾會中。此明以禪定進修升位，於此位中習世技
X04n0223_p0708a17║術、工巧、諸餘藝能，勝前位故，不離菩提體故，不離
X04n0223_p0708a18║精進行故，而有巧能，名去此不遠。夜神名寂靜音
X04n0223_p0708a19║海者，明寂用徧周也。寂靜是定也，音海是用故，明
X04n0223_p0708a20║依此第五地禪門，因定起慧用，如海廣大故。坐摩
X04n0223_p0708a21║尼幢莊嚴蓮華座者，明定體無垢無染著也。百萬
X04n0223_p0708a22║阿僧祇夜神前後圍遶者，明定體徧周，行亦徧周。
X04n0223_p0708a23║百者，數之長也。舉百萬阿僧祇，此方云百萬，不可
X04n0223_p0708a24║數也。數既不窮其源，但約行十方攝化益眾生之
X04n0223_p0708b01║行徧故。此寂靜音海夜神是普救眾生妙德夜神
X04n0223_p0708b02║之母，表定能成精進行故。若無定者，一切諸行皆
X04n0223_p0708b03║有疲勞。
X04n0223_p0708b04║
X04n0223_p0708b05║大方廣佛新華嚴經合論卷第一百六
X04n0223_p0708b06║
X04n0223_p0708b07║音切
X04n0223_p0708b08║陵（力丁切。）蔑（莫結切。）倨（九遇切。）恃（是音。）模（莫胡切。）