X04n0223_p0708b09║
X04n0223_p0708b10║
X04n0223_p0708b11║
X04n0223_p0708b12║大方廣佛新華嚴經合論卷第一百七
X04n0223_p0708b13║唐于闐國三藏沙門實叉難陀譯經
X04n0223_p0708b14║唐太原方山長者李通玄造論
X04n0223_p0708b15║唐福州開元寺沙門志寧釐經合論
X04n0223_p0708b16║入法界品第三十九之二十
X04n0223_p0708b17║【論】第五、去此不遠寂靜音，海夜神主難勝地。
X04n0223_p0708b18║【經】爾時，善財童子於普救眾生妙德夜神所，聞菩薩
X04n0223_p0708b19║普現一切世間調伏眾生解脫門，了知信解，自在安
X04n0223_p0708b20║住；而往寂靜音海夜神所，頂禮其足，遶無數帀，於前
X04n0223_p0708b21║合掌而作是言：聖者！我已先發阿耨多羅三藐三菩
X04n0223_p0708b22║提心，我欲依善知識學菩薩行、入菩薩行、修菩薩行、
X04n0223_p0708b23║住菩薩行。唯願慈哀，為我宣說：菩薩云何學菩薩行？
X04n0223_p0708b24║云何修菩薩道？時，彼夜神告善財言：善哉！善哉！善男
X04n0223_p0708c01║子！汝能依善知識求菩薩行。善男子！我得菩薩念念
X04n0223_p0708c02║出生廣大喜莊嚴解脫門。善財言：大聖！此解脫門為
X04n0223_p0708c03║何事業？行何境界？起何方便？作何觀察？夜神言：善男
X04n0223_p0708c04║子！我發起清淨平等樂欲心，我發起離一切世間塵
X04n0223_p0708c05║垢清淨堅固莊嚴不可壞樂欲心，我發起攀緣不退
X04n0223_p0708c06║轉位永不退轉心，我發起莊嚴功德寶山不動心，我
X04n0223_p0708c07║發起無住處心，我發起普現一切眾生前救護心，我
X04n0223_p0708c08║發起見一切佛海無厭足心，我發起求一切菩薩清
X04n0223_p0708c09║淨願力心，我發起住大智光明海心，我發起令一切
X04n0223_p0708c10║眾生超過憂惱曠野心，我發起令一切眾生捨離愁
X04n0223_p0708c11║憂苦惱心，我發起令一切眾生捨離不可意色、聲、香、
X04n0223_p0708c12║味、觸、法心，我發起令一切眾生捨離愛別離苦、怨憎
X04n0223_p0708c13║會苦心，我發起令一切眾生捨離惡緣、愚癡等苦心，
X04n0223_p0708c14║我發起與一切險難眾生作依怙心，我發起令一切
X04n0223_p0708c15║眾生出生死苦處心，我發起令一切眾生捨離生、老、
X04n0223_p0708c16║病、死等苦心；我發起令一切眾生成就如來無上法
X04n0223_p0708c17║樂心；我發起令一切眾生皆受喜樂心；發是心已，復
X04n0223_p0708c18║為說法，令其漸至一切智地。所謂：若見眾生樂著所
X04n0223_p0708c19║住宮殿、屋宅，我為說法，令其了達諸法自性，離諸執
X04n0223_p0708c20║著；若見眾生戀著父母、兄弟、姉妹，我為說法，令其得
X04n0223_p0708c21║預諸佛菩薩清淨眾會；若見眾生戀著妻子，我為說
X04n0223_p0708c22║法，令其捨離生死愛染，起大悲心，於一切眾生平等
X04n0223_p0708c23║無二；若見眾生住於王宮，婇女侍奉，我為說法，令其
X04n0223_p0708c24║得與眾聖集會，入如來教；若見眾生染著境界，我為
X04n0223_p0709a01║說法，令其得入如來境界；若見眾生多瞋恚者，我為
X04n0223_p0709a02║說法，令住如來忍波羅蜜；若見眾生其心懈怠，我為
X04n0223_p0709a03║說法，令得清淨精進波羅蜜；若見眾生其心散亂，我
X04n0223_p0709a04║為說法，令得如來禪波羅蜜；若見眾生入見稠林無
X04n0223_p0709a05║明闇障，我為說法，令得出離稠林黑暗；若見眾生無
X04n0223_p0709a06║智慧者，我為說法，令得般若波羅蜜；若見眾生染著
X04n0223_p0709a07║三界，我為說法，令出生死；若見眾生志意下劣，我為
X04n0223_p0709a08║說法，令其圓滿佛菩提願；若見眾生住自利行，我為
X04n0223_p0709a09║說法，令其發起利益一切諸眾生願；若見眾生志力
X04n0223_p0709a10║微弱，我為說法，令得菩薩力波羅蜜；若見眾生愚癡
X04n0223_p0709a11║闇心，我為說法，令得菩薩智波羅蜜；若見眾生色相
X04n0223_p0709a12║不具，我為說法，令得如來清淨色身；若見眾生形容
X04n0223_p0709a13║醜陋，我為說法，令得無上清淨法身；若見眾生色相
X04n0223_p0709a14║麤惡，我為說法，令得如來微妙色身；若見眾生情多
X04n0223_p0709a15║憂惱，我為說法，令得如來畢竟安樂；若見眾生貧窮
X04n0223_p0709a16║所苦，我為說法，令得菩薩功德寶藏；若見眾生住止
X04n0223_p0709a17║園林，我為說法，令彼勤求佛法因緣；若見眾生行於
X04n0223_p0709a18║道路，我為說法，令其趣向一切智道；若見眾生在聚
X04n0223_p0709a19║落中，我為說法，令出三界；若見眾生住止人間，我為
X04n0223_p0709a20║說法，令其超越二乘之道，住如來地；若見眾生居住
X04n0223_p0709a21║城郭，我為說法，令其得住法王城中；若見眾生住於
X04n0223_p0709a22║四隅，我為說法，令得三世平等智慧；若見眾生住於
X04n0223_p0709a23║諸方，我為說法，令得智慧，見一切法；若見眾生貪行
X04n0223_p0709a24║多者，我為彼說不淨觀門，令其捨離生死愛染；若見
X04n0223_p0709b01║眾生瞋行多者，我為彼說大慈觀門，令其得入，勤加
X04n0223_p0709b02║修習；若見眾生癡行多者，我為說法，令得明智，觀諸
X04n0223_p0709b03║法海；若見眾生等分行者，我為說法，令其得入諸乘
X04n0223_p0709b04║願海；若見眾生樂生死樂，我為說法，令其厭離；若見
X04n0223_p0709b05║眾生厭生死苦，應為如來所化度者，我為說法，令能
X04n0223_p0709b06║方便示現受生；若見眾生愛著五蘊，我為說法，令其
X04n0223_p0709b07║得住無依境界；若見眾生其心下劣，我為顯示勝莊
X04n0223_p0709b08║嚴道；若見眾生心生憍慢，我為其說平等法忍；若見
X04n0223_p0709b09║眾生其心諂曲，我為其說菩薩直心。善男子！我以此
X04n0223_p0709b10║等無量法施攝諸眾生，種種方便教化調伏，令離惡
X04n0223_p0709b11║道，受人天樂，脫三界縛，住一切智；我時便得廣大歡
X04n0223_p0709b12║喜法光明海，其心怡暢，安隱適悅。復次，善男子！我嘗
X04n0223_p0709b13║觀察一切菩薩道場眾會，修種種願行，現種種淨身，
X04n0223_p0709b14║有種種常光，放種種光明；以種種方便，入一切智門，
X04n0223_p0709b15║入種種三昧，現種種神變，出種種音聲海，具種種莊
X04n0223_p0709b16║嚴身，入種種如來門，詣種種國土海，見種種諸佛海，
X04n0223_p0709b17║得種種辯才海，照種種解脫境，得種種智光海，入種
X04n0223_p0709b18║種三昧海，遊戲種種諸解脫門，以種種門趣一切智，
X04n0223_p0709b19║種種莊嚴虗空法界，以種種莊嚴雲徧覆虗空；觀察
X04n0223_p0709b20║種種道場眾會，集種種世界，入種種佛剎，詣種種方
X04n0223_p0709b21║便海，受種種如來命；從種種如來所，與種種菩薩俱，
X04n0223_p0709b22║雨種種莊嚴雲，入如來種種方便，觀如來種種法海，
X04n0223_p0709b23║入種種智慧海，坐種種莊嚴座。善男子！我觀察此道
X04n0223_p0709b24║場眾會，知佛神力無量無邊，生大歡喜。善男子！我觀
X04n0223_p0709c01║毗盧遮那如來，念念出現不可思議清淨色身；既見
X04n0223_p0709c02║是已，生大歡喜。又觀如來於念念中，放大光明，充滿
X04n0223_p0709c03║法界；既見是已，生大歡喜。又見如來一一毛孔，念念
X04n0223_p0709c04║出現無量佛剎微塵數光明海，一一光明以無量佛
X04n0223_p0709c05║剎微塵數光明而為眷屬，一一周徧一切法界，消滅
X04n0223_p0709c06║一切諸眾生苦；既見是已，生大歡喜。又，善男子！我觀
X04n0223_p0709c07║如來頂及兩肩，念念出現一切佛剎微塵數寶𦦨山
X04n0223_p0709c08║雲，充滿十方一切法界；既見是已，生大歡喜。又，善男
X04n0223_p0709c09║子！我觀如來一一毛孔，於念念中，出一切佛剎微塵
X04n0223_p0709c10║數香光明雲，充滿十方一切佛剎；既見是已，生大歡
X04n0223_p0709c11║喜。又，善男子！我觀如來一一相，念念出一切佛剎微
X04n0223_p0709c12║塵數諸相莊嚴如來身雲，徧往十方一切世界；既見
X04n0223_p0709c13║是已，生大歡喜。又，善男子！我觀如來一一毛孔，於念
X04n0223_p0709c14║念中，出不可說佛剎微塵數佛變化雲，示現如來從
X04n0223_p0709c15║初發心、修波羅蜜、具莊嚴道、入菩薩地；既見是已，生
X04n0223_p0709c16║大歡喜。又，善男子！我觀如來一一毛孔，念念出現不
X04n0223_p0709c17║可說不可說佛剎微塵數天王身雲，及以天王自在
X04n0223_p0709c18║神變，充徧一切十方法界，應以天王身而得度者，即
X04n0223_p0709c19║現其身而為說法；既見是已，生大歡喜。如天王身雲，
X04n0223_p0709c20║其龍王、夜叉王、乾闥婆王、阿脩羅王、迦樓羅王、緊那
X04n0223_p0709c21║羅王、摩睺羅伽王、人王、梵王身雲，莫不皆於一一毛
X04n0223_p0709c22║孔，如是出現，如是說法；我見是已，於念念中，生大歡
X04n0223_p0709c23║喜，生大信樂，量與法界薩婆若等，昔所未得而今始
X04n0223_p0709c24║得，昔所未證而今始證，昔所未入而今始入，昔所未
X04n0223_p0710a01║滿而今始滿，昔所未見而今始見，昔所未聞而今始
X04n0223_p0710a02║聞。何以故？以能了知法界相故，知一切法唯一相故，
X04n0223_p0710a03║能平等入三世道故，能說一切無邊法故。善男子！我
X04n0223_p0710a04║入此菩薩念念出生廣大喜莊嚴解脫光明海。又，善
X04n0223_p0710a05║男子！此解脫無邊，普入一切法界門故；此解脫無盡，
X04n0223_p0710a06║等發一切智性心故；此解脫無際，入無際畔一切眾
X04n0223_p0710a07║生心想中故；此解脫甚深，寂靜智慧所知境故；此解
X04n0223_p0710a08║脫廣大，周徧一切如來境故；此解脫無壞，菩薩智眼
X04n0223_p0710a09║之所知故；此解脫無底，盡於法界之源底故；此解脫
X04n0223_p0710a10║者即是普門，於一事中普見一切諸神變故；此解脫
X04n0223_p0710a11║者終不可取，一切法身等無二故；此解脫者終無有
X04n0223_p0710a12║生，以能了知如幻法故；此解脫者猶如影像，一切智
X04n0223_p0710a13║願光所生故；此解脫者猶如變化，化生菩薩諸勝行
X04n0223_p0710a14║故；此解脫者猶如大地，為一切眾生所依處故；此解
X04n0223_p0710a15║脫者猶如大水，能以大悲潤一切故；此解脫者猶如
X04n0223_p0710a16║大火，乾竭眾生貪愛水故；此解脫者猶如大風，令諸
X04n0223_p0710a17║眾生速疾趣於一切智故；此解脫者猶如大海，種種
X04n0223_p0710a18║功德莊嚴一切諸眾生故；此解脫者如須彌山，出一
X04n0223_p0710a19║切智法寶海故；此解脫者如大城郭，一切妙法所莊
X04n0223_p0710a20║嚴故；此解脫者猶如虗空，普容三世佛神力故；此解
X04n0223_p0710a21║脫者猶如大雲，普為眾生雨法雨故；此解脫者猶如
X04n0223_p0710a22║淨日，能破眾生無知闇故；此解脫者猶如滿月，滿足
X04n0223_p0710a23║廣大福德海故；此解脫者猶如真如，悉能周徧一切
X04n0223_p0710a24║處故；此解脫者猶如自影，從自善業所化出故；此解
X04n0223_p0710b01║脫者猶如呼響，隨其所應為說法故；此解脫者猶如
X04n0223_p0710b02║影像，隨眾生心而照現故；此解脫者如大樹王，開敷
X04n0223_p0710b03║一切神通華故；此解脫者猶如金剛，從本已來不可
X04n0223_p0710b04║壞故；此解脫者如如意珠，出生無量自在力故；此解
X04n0223_p0710b05║脫者如離垢藏摩尼寶王，示現一切三世如來諸神
X04n0223_p0710b06║力故；此解脫者如喜幢摩尼寶，能平等出一切諸佛
X04n0223_p0710b07║法輪聲故。善男子！我今為汝說此譬喻，汝應思惟，隨
X04n0223_p0710b08║順悟入。爾時，善財童子白寂靜音海夜神言：大聖！云
X04n0223_p0710b09║何修行，得此解脫？夜神言：善男子！菩薩修行十大法
X04n0223_p0710b10║藏，得此解脫。何等為十？一、修布施廣大法藏，隨眾生
X04n0223_p0710b11║心，悉令滿足；二、修淨戒廣大法藏，普入一切佛功德
X04n0223_p0710b12║海；三、修堪忍廣大法藏，能徧思惟一切法性；四、修精
X04n0223_p0710b13║進廣大法藏，趣一切智，恒不退轉；五、修禪定廣大法
X04n0223_p0710b14║藏，能滅一切眾生熱惱；六、修般若廣大法藏，能徧了
X04n0223_p0710b15║知一切法海；七、修方便廣大法藏，能徧成熟諸眾生
X04n0223_p0710b16║海；八、修諸願廣大法藏，徧一切佛剎、一切眾生海，盡
X04n0223_p0710b17║未來劫修菩薩行；九、修諸力廣大法藏，念念現於一
X04n0223_p0710b18║切法界海、一切佛國土，成等正覺，常不休息；十、修淨
X04n0223_p0710b19║智廣大法藏，得如來智，徧知三世一切諸法，無有障
X04n0223_p0710b20║礙。善男子！若諸菩薩安住如是十大法藏，則能獲得
X04n0223_p0710b21║如是解脫，清淨增長，積集堅固，安住圓滿。善財童子
X04n0223_p0710b22║言：聖者！汝發阿耨多羅三藐三菩提心，其已久如？夜
X04n0223_p0710b23║神言：善男子！此華藏莊嚴世界海東，過十世界海，有
X04n0223_p0710b24║世界海，名：一切淨光寶；此世界海中，有世界種，名：一
X04n0223_p0710c01║切如來願光明音；中有世界，名：清淨光金莊嚴，一切
X04n0223_p0710c02║香金剛摩尼王為體，形如樓閣，眾妙寶雲以為其際，
X04n0223_p0710c03║住於一切寶纓絡海，妙宮殿雲而覆其上，淨穢相雜。
X04n0223_p0710c04║此世界中，乃往古世，有劫名：普光幢，國名：普滿妙藏，
X04n0223_p0710c05║道場名：一切寶藏妙月光明，有佛名：不退轉法界音，
X04n0223_p0710c06║於此成阿耨多羅三藐三菩提；我於爾時，作菩提樹
X04n0223_p0710c07║神，名：具足福德燈光明幢，守護道場；我見彼佛成等
X04n0223_p0710c08║正覺、示現神力、發阿耨多羅三藐三菩提心，即於此
X04n0223_p0710c09║時，獲得三昧，名：普照如來功德海。此道場中，次有如
X04n0223_p0710c10║來出興於世，名：法樹威德山；我時命終，還生此中，為
X04n0223_p0710c11║道場主夜神，名：殊妙福智光，見彼如來轉正法輪、現
X04n0223_p0710c12║大神通，即得三昧，名：普照一切離貪境界。次有如來
X04n0223_p0710c13║出興於世，名：一切法海音聲王；我於彼時，身為夜神，
X04n0223_p0710c14║因得見佛承事供養，即獲三昧，名：生長一切善法地。
X04n0223_p0710c15║次有如來出興於世，名：寶光明燈幢王；我於彼時，身
X04n0223_p0710c16║為夜神，因得見佛承事供養，即獲三昧，名：普現神通
X04n0223_p0710c17║光明雲。次有如來出興於世，名：功德須彌光；我於彼
X04n0223_p0710c18║時，身為夜神，因得見佛承事供養，即獲三昧，名：普照
X04n0223_p0710c19║諸佛海。次有如來出興於世，名：法雲音聲王；我於彼
X04n0223_p0710c20║時，身為夜神，因得見佛承事供養，即獲三昧，名：一切
X04n0223_p0710c21║法海燈。次有如來出興於世，名：智燈照耀王；我於彼
X04n0223_p0710c22║時，身為夜神，因得見佛承事供養，即獲三昧，名：滅一
X04n0223_p0710c23║切眾生苦清淨光明燈。次有如來出興於世，名：法勇
X04n0223_p0710c24║妙德幢；我於彼時，身為夜神，因得見佛承事供養，即
X04n0223_p0711a01║獲三昧，名：三世如來光明藏。次有如來出興於世，名：
X04n0223_p0711a02║師子勇猛法智燈；我於彼時，身為夜神，因得見佛承
X04n0223_p0711a03║事供養，即獲三昧，名：一切世間無障礙智慧輪。次有
X04n0223_p0711a04║如來出興於世，名：智力山王；我於彼時，身為夜神，因
X04n0223_p0711a05║得見佛承事供養，即獲三昧，名：普照三世眾生諸根
X04n0223_p0711a06║行。善男子！清淨光金莊嚴世界普光明幢劫中，有如
X04n0223_p0711a07║是等佛剎微塵數如來出興於世；我於彼時，或為天
X04n0223_p0711a08║王，或為龍王，或為夜叉王，或為乾闥婆王，或為阿脩
X04n0223_p0711a09║羅王，或為迦樓羅王，或為緊那羅王，或為摩睺羅伽
X04n0223_p0711a10║王，或為人王，或為梵王，或為天身，或為人身，或為男
X04n0223_p0711a11║子身，或為女人身，或為童男身，或為童女身，悉以種
X04n0223_p0711a12║種諸供養具，供養於彼一切如來，亦聞其佛所說諸
X04n0223_p0711a13║法。從此命終，還即於此世界中生，經佛剎微塵數劫
X04n0223_p0711a14║修菩薩行；然後命終，生此華藏莊嚴世界海娑婆世
X04n0223_p0711a15║界，值迦羅鳩孫駄如來，承事供養，得三昧，名：離一切
X04n0223_p0711a16║塵垢光明。次值拘那含牟尼如來，承事供養，得三昧，
X04n0223_p0711a17║名：普現一切諸剎海。次值迦葉如來，承事供養，得三
X04n0223_p0711a18║昧，名：演一切眾生言音海。次值毗盧遮那如來，於此
X04n0223_p0711a19║道場成等正覺，念念示現大神通力；我時得見，即獲
X04n0223_p0711a20║此念念出生廣大喜莊嚴解脫。得此解脫已，能入十
X04n0223_p0711a21║不可說不可說佛剎微塵數法界安立海，見彼一切
X04n0223_p0711a22║法界安立海一切佛剎所有微塵，一一塵中有十不
X04n0223_p0711a23║可說不可說佛剎微塵數佛國土，一一佛土皆有毗
X04n0223_p0711a24║盧遮那如來坐於道場，於念念中成等正覺，現諸神
X04n0223_p0711b01║變，所現神變一一皆徧一切法界海。亦見自身在彼
X04n0223_p0711b02║一切諸如來所，又亦聞其所說妙法，又亦見彼一切
X04n0223_p0711b03║諸佛一一毛孔出變化海，現神通力，於一切法界海、
X04n0223_p0711b04║一切世界海、一切世界種、一切世界中，隨眾生心，轉
X04n0223_p0711b05║正法輪。我得速疾陀羅尼力，受持思惟一切文義，以
X04n0223_p0711b06║明了智普入一切清淨法藏，以自在智普遊一切甚
X04n0223_p0711b07║深法海，以周徧智普知三世諸廣大義，以平等智普
X04n0223_p0711b08║達諸佛無差別法。如是悟解一切法門，一一法門中
X04n0223_p0711b09║悟解一切脩多羅雲，一一脩多羅雲中悟解一切法
X04n0223_p0711b10║海，一一法海中悟解一切法品，一一法品中悟解一
X04n0223_p0711b11║切法雲，一一法雲中悟解一切法流，一一法流中出
X04n0223_p0711b12║生一切大喜海，一一大喜海出生一切地，一一地出
X04n0223_p0711b13║生一切三昧海，一一三昧海得一切見佛海，一一見
X04n0223_p0711b14║佛海得一切智光海，一一智光海普照三世，徧入十
X04n0223_p0711b15║方。知無量如來往昔諸行海，知無量如來所有本事
X04n0223_p0711b16║海，知無量如來難捨能施海，知無量如來清淨戒輪
X04n0223_p0711b17║海，知無量如來清淨堪忍海，知無量如來廣大精進
X04n0223_p0711b18║海，知無量如來甚深禪定海，知無量如來般若波羅
X04n0223_p0711b19║蜜海，知無量如來方便波羅蜜海，知無量如來願波
X04n0223_p0711b20║羅蜜海，知無量如來力波羅蜜海，知無量如來智波
X04n0223_p0711b21║羅蜜海，知無量如來往昔超菩薩地，知無量如來往
X04n0223_p0711b22║昔住菩薩地無量劫海；現神通力，知無量如來往昔
X04n0223_p0711b23║入菩薩地；知無量如來往昔修菩薩地；知無量如來
X04n0223_p0711b24║往昔治菩薩地；知無量如來往昔觀菩薩地；知無量
X04n0223_p0711c01║如來昔為菩薩時，常見諸佛；知無量如來昔為菩薩
X04n0223_p0711c02║時，盡見佛海、劫海同住；知無量如來昔為菩薩時，以
X04n0223_p0711c03║無量身徧生剎海；知無量如來昔為菩薩時，周徧法
X04n0223_p0711c04║界修廣大行；知無量如來昔為菩薩時，示現種種諸
X04n0223_p0711c05║方便門，調伏成熟一切眾生；知無量如來放大光明，
X04n0223_p0711c06║普照十方一切剎海；知無量如來現大神力，普現一
X04n0223_p0711c07║切諸眾生前；知無量如來廣大智地；知無量如來轉
X04n0223_p0711c08║正法輪；知無量如來示現相海；知無量如來示現身
X04n0223_p0711c09║海；知無量如來廣大力海。彼諸如來，從初發心，乃至
X04n0223_p0711c10║法滅，我於念念，悉得知見。善男子！汝問我言：汝發心
X04n0223_p0711c11║來，其已久如？善男子！我於往昔，過二佛剎微塵數劫，
X04n0223_p0711c12║如上所說，於清淨光金莊嚴世界中，為菩提樹神，聞
X04n0223_p0711c13║不退轉法界音如來說法，發阿耨多羅三藐三菩提
X04n0223_p0711c14║心；於二佛剎微塵數劫中，修菩薩行，然後乃生此娑
X04n0223_p0711c15║婆世界賢劫之中。從迦羅鳩孫駄佛，至釋迦牟尼佛，
X04n0223_p0711c16║及此劫中未來所有一切諸佛，我皆如是親近供養；
X04n0223_p0711c17║如於此世界賢劫之中，供養未來一切諸佛，一切世
X04n0223_p0711c18║界一切劫中，所有未來一切諸佛，悉亦如是親近供
X04n0223_p0711c19║養。善男子！彼清淨光金莊嚴世界，今猶現在，諸佛出
X04n0223_p0711c20║現，相續不斷，汝當一心修此菩薩大勇猛門。爾時，寂
X04n0223_p0711c21║靜音海主夜神，欲重宣此解脫義，為善財童子而說
X04n0223_p0711c22║頌曰：
X04n0223_p0711c23║善財聽我說，清淨解脫門，聞已生歡喜。
X04n0223_p0711c24║勤修令究竟。我昔於劫海，生大信樂心，
X04n0223_p0712a01║清淨如虗空，常觀一切智。我於三世佛，
X04n0223_p0712a02║皆生信樂心，并及其眾會，悉願常親近。
X04n0223_p0712a03║我昔曾見佛，為眾生供養，得聞清淨法，
X04n0223_p0712a04║其心大歡喜，常尊重父母，恭敬而供養。
X04n0223_p0712a05║如是無休懈，入此解脫門。老病貧窮人，
X04n0223_p0712a06║諸根不具足，一切皆愍濟，令其得安隱。
X04n0223_p0712a07║水火及王賊，海中諸恐怖，我昔修諸行，
X04n0223_p0712a08║為救彼眾生，煩惱恒熾然，業障所纏覆，
X04n0223_p0712a09║墮於諸險道。我救彼眾生，一切諸惡趣，
X04n0223_p0712a10║無量楚毒苦，生老病死等，我當悉除滅。
X04n0223_p0712a11║願盡未來劫，普為諸羣生，滅除生死苦。
X04n0223_p0712a12║得佛究竟樂。
X04n0223_p0712a13║善男子！我唯知此念念出生廣大喜莊嚴解脫。如諸
X04n0223_p0712a14║菩薩摩訶薩，深入一切法界海，悉知一切諸劫數，普
X04n0223_p0712a15║見一切剎成壞；而我云何能知能說彼功德行？善男
X04n0223_p0712a16║子！此菩提場如來會中，有主夜神，名：守護一切城增
X04n0223_p0712a17║長威力。汝詣彼問：菩薩云何學菩薩行、修菩薩道？爾
X04n0223_p0712a18║時，善財童子一心觀察寂靜音海主夜神身而說頌
X04n0223_p0712a19║曰：
X04n0223_p0712a20║我因善友教，來詣夜神所，見神處寶座，
X04n0223_p0712a21║身量無有邊，非是著色相，計有於諸法。
X04n0223_p0712a22║劣智淺識人，能知尊境界。世間天及人，
X04n0223_p0712a23║無量劫觀察，亦不能測度，色相無邊故。
X04n0223_p0712a24║遠離於五蘊，亦不住於處，永斷世間疑。
X04n0223_p0712b01║顯現自在力，不取內外法，無動無所礙。
X04n0223_p0712b02║清淨智慧眼，見佛神通力，身為正法藏，
X04n0223_p0712b03║心是無礙智，既得智光照，復照諸羣生，
X04n0223_p0712b04║心集無邊業，莊嚴諸世間，了世皆是心。
X04n0223_p0712b05║現身等眾生，知世悉如夢，一切佛如影，
X04n0223_p0712b06║諸法皆如響，令眾無所著。為三世眾生，
X04n0223_p0712b07║念念示現身，而心無所住。十方徧說法，
X04n0223_p0712b08║無邊諸剎海，佛海眾生海，悉在一塵中，
X04n0223_p0712b09║此尊解脫力。
X04n0223_p0712b10║時，善財童子說此偈已，頂禮其足，遶無量帀，殷勤瞻
X04n0223_p0712b11║仰，辭退而去。
X04n0223_p0712b12║【論】第一、正入當位法門中，從初長行科為十段：一、
X04n0223_p0712b13║爾時，善財童子已下，至了知信解，自在安住，有兩
X04n0223_p0712b14║行半。經是念前善友教而不忘失分。二、而往寂靜
X04n0223_p0712b15║音海夜神所已下，至云何修菩薩道，有五行。經明
X04n0223_p0712b16║善財申自所求分。三、時彼夜神告善財言已下，至
X04n0223_p0712b17║廣大喜莊嚴解脫門，有兩行半。經明夜神為善財
X04n0223_p0712b18║說自行法門分。四、善財言：大聖！此解脫門為何事
X04n0223_p0712b19║業已下，至我為說其菩薩直心，有六十五行。經明
X04n0223_p0712b20║夜神答善財修此法門所行事業及方便分。五、善
X04n0223_p0712b21║男子！我以此等無量法施已下，至無量無邊，生大
X04n0223_p0712b22║歡喜，有十七行半。經明夜神答前善財所問行何
X04n0223_p0712b23║境界分。六、善男子！我觀毗盧遮那如來已下，至能
X04n0223_p0712b24║說一切無邊法故，有三十二行。經是答前所問作
X04n0223_p0712c01║何觀察分。七、善男子！我入此菩薩念念出生廣大
X04n0223_p0712c02║喜莊嚴解脫光明海已下，至汝應思惟，隨順悟入，
X04n0223_p0712c03║有三十三行半。經答前善財所問行何境界分。八、
X04n0223_p0712c04║爾時，善財童子白寂靜音海夜神已下，至增長、積
X04n0223_p0712c05║集、堅固、安住、圓滿，有十七行。經答善財所問云何
X04n0223_p0712c06║修行此法門分。以十波羅蜜為修行。九、善財童子
X04n0223_p0712c07║言：聖者！已發阿耨多羅三藐三菩提心，其已久如
X04n0223_p0712c08║已下，至念念出生廣大喜莊嚴解脫，有五十四行
X04n0223_p0712c09║半。經答善財所問所發大菩提心，其已久如分。十、
X04n0223_p0712c10║得此解脫已，能入十不可說已下，至頌有五十八
X04n0223_p0712c11║行經，明寂靜音海神自說所行。此行念念出生廣
X04n0223_p0712c12║大喜莊嚴解脫已，所入法門，所供養三世諸佛，及
X04n0223_p0712c13║所發心世界，今猶現在分，此表定體時不遷故。一
X04n0223_p0712c14║切時總如是已下，有十行頌，明夜神自說本行，勸
X04n0223_p0712c15║善財修行，如文自明。善男子！我唯知此念念出生
X04n0223_p0712c16║廣大喜莊嚴解脫已下，推德升進，隨文釋義者，云
X04n0223_p0712c17║念念出生廣大喜莊嚴解脫者，明禪悅徧周，利生
X04n0223_p0712c18║廣大，稱本願行，以立其名，理行互嚴，名之莊嚴。夜
X04n0223_p0712c19║神號寂靜音海者，明理性無為，故名寂靜。言音響
X04n0223_p0712c20║應，等利含生，名為音海，明即音是定體用故。如善
X04n0223_p0712c21║財問夜神發心久如，夜神云：此華藏世界海，東過
X04n0223_p0712c22║十世界海，有世界海，名一切淨光寶已下，至然後
X04n0223_p0712c23║命終，生此華藏莊嚴世界海。娑婆世界中四十六
X04n0223_p0712c24║行半經，明夜神所供養十佛出興，一一佛皆以身
X04n0223_p0713a01║承事供養，及所聞法，此是所行之事，答善財所問
X04n0223_p0713a02║發心久近。若以表法門中，是一地中修十地行，次
X04n0223_p0713a03║生娑婆世界，先見三佛，然後見毗盧遮那如來。得
X04n0223_p0713a04║此念念出生廣大喜莊嚴解脫者，是一地入十地，
X04n0223_p0713a05║十一地法門，得三世智印，印三世佛，悉皆承事，悉
X04n0223_p0713a06║皆聞法，如經具明。以表禪體徧該三世，一念普印
X04n0223_p0713a07║諸法，無去來今，是所答善財發菩提心之久近。十
X04n0223_p0713a08║佛之後，供養佛剎微塵數佛者，表十地之後，智印
X04n0223_p0713a09║普周，於一塵中，徧多佛剎，以多佛剎住一塵中，以
X04n0223_p0713a10║智無障礙故，無表裏故，等諸佛智同眾生心故。此
X04n0223_p0713a11║約法界禪定體用論也。言華藏世界東過十世界
X04n0223_p0713a12║海者，表十地升進故。東者，發明初首也。有世界海
X04n0223_p0713a13║名一切淨光寶者，表第五地禪體徧該諸位故。中
X04n0223_p0713a14║有世界種名一切如來願光明音者，即表此第五
X04n0223_p0713a15║地中初歡喜地發十不可壞心為世界種故。此明
X04n0223_p0713a16║法界大智智悲為種，以初地依十方諸佛勝願發
X04n0223_p0713a17║心，名如來願光明音。又以古德云：以三千大千世
X04n0223_p0713a18║界數至恒沙名一世界海，海世界數至恒沙為一
X04n0223_p0713a19║世界性，性至恒沙為一世界種。中有世界名清淨
X04n0223_p0713a20║光金莊嚴者，約禪體普收。直至金剛智一切香金
X04n0223_p0713a21║剛摩尼王為體者，以戒、定、慧、解脫、解脫知見香金
X04n0223_p0713a22║剛智性自無垢為體，此為五位十地升進之體。王
X04n0223_p0713a23║者，表智自在也。形如樓閣者，十地之智重重重重
X04n0223_p0713a24║無盡知見，慈悲喜捨眾法莊嚴。眾妙寶雲以為其
X04n0223_p0713b01║際者，以悲願大雲而成十種地。住於一切寶纓絡
X04n0223_p0713b02║海者，以萬行纓絡海安立十地次第。妙宮殿雲而
X04n0223_p0713b03║覆其上者，無性廣大悲宮智殿而含覆眾生。淨穢
X04n0223_p0713b04║雜居者，明法界大寂定門智悲齊進，佛國與眾生
X04n0223_p0713b05║國不礙，同體該含，性無裏外淨穢等見。此世界中
X04n0223_p0713b06║乃往古世有劫名普光幢者，表本普光明智國名
X04n0223_p0713b07║普滿也。妙藏者，表普光明智等一切眾生共有，名
X04n0223_p0713b08║之為藏。道場名一切寶藏妙月光明者，表第五地
X04n0223_p0713b09║自性清淨禪為道場，能顯現智慧寶藏，皆於其中
X04n0223_p0713b10║出故。有佛名不退轉法界音者，得此如上道場法
X04n0223_p0713b11║門方便治惑，即得不退轉法界轉法輪音故。於此
X04n0223_p0713b12║成阿耨多羅三藐三菩提者，以如上法顯法惑亡
X04n0223_p0713b13║即菩提也，無別成壞也。我於爾時菩提樹神名具
X04n0223_p0713b14║足福德燈光明幢，表無性理之菩提妙智為神，從
X04n0223_p0713b15║智起無量慈悲萬行為樹，萬行中報德功果名具
X04n0223_p0713b16║足福德，以智慧恒能照根攝化名燈光明，智恒無
X04n0223_p0713b17║體可以傾動、常能破一切眾生煩惱為幢。守護道
X04n0223_p0713b18║場者，明此第五地定體不動是守護義，亦是道場
X04n0223_p0713b19║故。以定能發慧惑亡，守護道場總在其中。從此已
X04n0223_p0713b20║下總供養十佛，并往生娑婆世界供養四佛及以
X04n0223_p0713b21║入法，總表十一地升進之門，一一次第配當自見
X04n0223_p0713b22║眉目。從此初佛配初地，次二地，次三地。於中所生
X04n0223_p0713b23║之身是隨地位中之行，所供之佛是行中之果。設
X04n0223_p0713b24║約事中亦不違此表法，若設欲見他佛者，智不及
X04n0223_p0713c01║此法門行不相應，無由相應得見佛故。如供養十
X04n0223_p0713c02║佛及佛剎微塵數佛者，是十地果終之相智眼所
X04n0223_p0713c03║觀，此明五地禪體中十地總相。後生娑婆世界供
X04n0223_p0713c04║養四佛者，即明五地已前初二三四地中之果。一
X04n0223_p0713c05║時供養三世一切世界諸佛者，即明此五地中十
X04n0223_p0713c06║一地智圓普賢行滿，智印三世古今未來悉皆一
X04n0223_p0713c07║際無別時故，約實如是無虗假故，亦明此地禪體
X04n0223_p0713c08║理智之中性圓三世總皆一性，三世諸佛一時無
X04n0223_p0713c09║前後故。直以定體法身智境以實而論，若約妄情，
X04n0223_p0713c10║不可見也。此是難勝地善知識，以禪波羅蜜為主，
X04n0223_p0713c11║餘九為伴，治寂用不自在障，令得自在。此地所以
X04n0223_p0713c12║名難勝者，以此地於禪定中善學世智，五明世技，
X04n0223_p0713c13║一切皆知定用功及故。六地入寂滅大用般若門，
X04n0223_p0713c14║如下主城神是，亦如前十住中第六住海幢比丘
X04n0223_p0713c15║是。入寂滅定，離出入息，化身如雲，設教如海。第二、
X04n0223_p0713c16║推德升進中，從如諸菩薩摩訶薩已下，至辭退而
X04n0223_p0713c17║去，并頌有十八行經，約立五門：一、推德升進；二、示
X04n0223_p0713c18║善知識所在，云在此菩提場如來會中；三、舉神之
X04n0223_p0713c19║名，守護一切城，增長威力；四、善財說頌，讚寂靜音
X04n0223_p0713c20║海之德；五、禮敬辭去。隨文釋義。此菩提場內如來
X04n0223_p0713c21║會中者，表不離菩提心真如體大會海中故。有夜
X04n0223_p0713c22║神者，明菩提性真如中妙理智慧為神，能破一切
X04n0223_p0713c23║眾生無明執著為主，夜神常不離生死大夜，發起
X04n0223_p0713c24║一切眾生大明生故。守護一切城，增長威力者，表
X04n0223_p0714a01║常守護一切眾生心城，增長第六地中及一切眾
X04n0223_p0714a02║生智慧威力，使三空現前寂滅定力、世間出世間
X04n0223_p0714a03║智慧悉現前力、永超生死海、常住世間、得一切出
X04n0223_p0714a04║世間智慧海力，如下文具明。如善財以十行頌歎
X04n0223_p0714a05║寂靜音海神：法界身無邊，佛海眾生海，悉在一塵
X04n0223_p0714a06║中，此尊解脫力。明前五地中禪體法身性無邊際
X04n0223_p0714a07║大小量故，如世水鏡，空中乾體普含眾像，皆現其
X04n0223_p0714a08║中，不相礙也。以定力印之自現，餘如頌中自明。
X04n0223_p0714a09║
X04n0223_p0714a10║大方廣佛新華嚴經合論卷第一百七
X04n0223_p0714a11║
X04n0223_p0714a12║音切
X04n0223_p0714a13║攀（普班切。）預（羊洳切。）怡（與之切。）