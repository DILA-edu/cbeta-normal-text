X04n0223_p0719a13║
X04n0223_p0719a14║
X04n0223_p0719a15║
X04n0223_p0719a16║大方廣佛新華嚴經合論卷第一百九
X04n0223_p0719a17║唐于闐國三藏沙門實叉難陀譯經
X04n0223_p0719a18║唐太原方山長者李通玄造論
X04n0223_p0719a19║唐福州開元寺沙門志寧釐經合論
X04n0223_p0719a20║入法界品第三十九之二十二
X04n0223_p0719a21║【論】第七、佛會中，開敷一切樹華夜神主遠行地。
X04n0223_p0719a22║【經】爾時，善財童子入菩薩甚深自在妙音解脫門，修
X04n0223_p0719a23║行增進。往詣開敷一切樹華夜神所，見其身在眾寶
X04n0223_p0719a24║香樹樓閣之內，妙寶所成師子座上，百萬夜神所共
X04n0223_p0719b01║圍遶。時，善財童子頂禮其足，於前合掌而作是言：聖
X04n0223_p0719b02║者！我已先發阿耨多羅三藐三菩提心，而未知菩薩
X04n0223_p0719b03║云何學菩薩行？云何得一切智？唯願垂慈，為我宣說！
X04n0223_p0719b04║夜神言：善男子！我於此娑婆世界，日光已沒，蓮華覆
X04n0223_p0719b05║合，諸人眾等罷遊觀時，見其一切若山、若水、若城、若
X04n0223_p0719b06║野，如是等處種種眾生，咸悉發心，欲還所住；我皆密
X04n0223_p0719b07║護，令得正道，達其處所，宿夜安樂。善男子！若有眾生，
X04n0223_p0719b08║盛年好色，憍慢放逸，五欲自恣；我為示現老、病、死相，
X04n0223_p0719b09║令生恐怖，捨離諸惡；復為稱歎種種善根，使其修習；
X04n0223_p0719b10║為慳恡者，讚歎布施；為破戒者，稱揚淨戒；有瞋恚者，
X04n0223_p0719b11║教住大慈；懷惱害者，令行忍辱；若懈怠者，令起精進；
X04n0223_p0719b12║若散亂者，令修禪定；住惡慧者，令學般若；樂小乘者，
X04n0223_p0719b13║令住大乘；樂著三界諸趣中者，令住菩薩願波羅蜜；
X04n0223_p0719b14║若有眾生，福智微劣，為諸結業之所逼迫，多留難者，
X04n0223_p0719b15║令住菩薩力波羅蜜；若有眾生，其心暗昧，無有智慧，
X04n0223_p0719b16║令住菩薩智波羅蜜。善男子！我已成就菩薩出生廣
X04n0223_p0719b17║大喜光明解脫門。善財言：大聖！此解脫門境界云何？
X04n0223_p0719b18║夜神言：善男子！入此解脫，能知如來普攝眾生巧方
X04n0223_p0719b19║便智。云何普攝？善男子！一切眾生所受諸樂，皆是如
X04n0223_p0719b20║來威德力故，順如來教故，行如來語故，學如來行故，
X04n0223_p0719b21║得如來所護力故，修如來所印道故，種如來所行善
X04n0223_p0719b22║故，依如來所說法故，如來智慧日光之所照故，如來
X04n0223_p0719b23║性淨業力之所攝故。云何知然？善男子！我入此出生
X04n0223_p0719b24║廣大喜光明解脫，憶念毗盧遮那如來、應、正等覺往
X04n0223_p0719c01║昔所修菩薩行海，悉皆明見。善男子！世尊往昔為菩
X04n0223_p0719c02║薩時，見一切眾生著我、我所，住無明闇室，入諸見稠
X04n0223_p0719c03║林，為貪愛所縛、忿怒所壞、愚癡所亂、慳嫉所纏，生死
X04n0223_p0719c04║輪迴，貧窮困苦，不得值遇諸佛菩薩；見如是已，起大
X04n0223_p0719c05║悲心利益眾生。所謂：起願得一切妙寶資具攝眾生
X04n0223_p0719c06║心，願一切眾生皆悉具足資生之物無所乏心，於一
X04n0223_p0719c07║切眾事離執著心，於一切境界無貪染心，於一切所
X04n0223_p0719c08║有無慳恡心，於一切果報無希望心，於一切榮好無
X04n0223_p0719c09║羨慕心，於一切因緣無迷惑心，起觀察真實法性心，
X04n0223_p0719c10║起救護一切眾生心，起深入一切法漩澓心，起於一
X04n0223_p0719c11║切眾生住平等大慈心，起於一切眾生行方便大悲
X04n0223_p0719c12║心，起為大法蓋普覆眾生心，起以大智金剛杵破一
X04n0223_p0719c13║切眾生煩惱障山心，起令一切眾生增長喜樂心，起
X04n0223_p0719c14║願一切眾生究竟安樂心，起隨眾生所欲雨一切財
X04n0223_p0719c15║寶心，起以平等方便成熟一切眾生心，起令一切眾
X04n0223_p0719c16║生滿足聖財心，起願一切眾生究竟皆得十力智果
X04n0223_p0719c17║心；起如是心已，得菩薩力，現大神變，徧法界、虗空界，
X04n0223_p0719c18║於一切眾生前普雨一切資生之物，隨其所欲悉滿
X04n0223_p0719c19║其意，皆令歡喜，不悔不恡，無間無斷；以是方便，普攝
X04n0223_p0719c20║眾生，教化成熟，皆令得出生死苦難，不求其報；淨治
X04n0223_p0719c21║一切眾生心寶，令其生起一切諸佛同一善根，增一
X04n0223_p0719c22║切智福德大海。菩薩如是念念成熟一切眾生，念念
X04n0223_p0719c23║嚴淨一切佛剎，念念普入一切法界，念念皆悉徧虗
X04n0223_p0719c24║空界，念念普入一切三世，念念成就調伏一切諸眾
X04n0223_p0720a01║生智，念念恒轉一切法輪，念念恒以一切智道利益
X04n0223_p0720a02║眾生；念念普於一切世界種種差別諸眾生前，盡未
X04n0223_p0720a03║來劫，現一切佛，成等正覺；念念普於一切世界、一切
X04n0223_p0720a04║諸劫，修菩薩行，不生二想。所謂：普入一切廣大世界
X04n0223_p0720a05║海、一切世界種中，種種際畔諸世界、種種莊嚴諸世
X04n0223_p0720a06║界、種種體性諸世界、種種形狀諸世界、種種分布諸
X04n0223_p0720a07║世界，或有世界穢而兼淨，或有世界淨而兼穢，或有
X04n0223_p0720a08║世界一向雜穢，或有世界一向清淨，或小或大，或麤
X04n0223_p0720a09║或細，或正或側，或覆或仰；如是一切諸世界中，念念
X04n0223_p0720a10║修行諸菩薩行，入菩薩位，現菩薩力，亦現三世一切
X04n0223_p0720a11║佛身，隨眾生心，普使知見。善男子！毗盧遮那如來於
X04n0223_p0720a12║過去世，如是修行菩薩行時，見諸眾生不修功德，無
X04n0223_p0720a13║有智慧，著我、我所，無明翳障，不正思惟，入諸邪見，不
X04n0223_p0720a14║識因果，順煩惱業，墮於生死險難深坑，具受種種無
X04n0223_p0720a15║量諸苦；起大悲心，具修一切波羅蜜行，為諸眾生稱
X04n0223_p0720a16║揚讚歎堅固善根，令其安住遠離生死貧窮之苦，勤
X04n0223_p0720a17║修福智助道之法；為說種種諸因果門，為說業報不
X04n0223_p0720a18║相違反，為說於法證入之處，為說一切眾生欲解，及
X04n0223_p0720a19║說一切受生國土，令其不斷一切佛種，令其守護一
X04n0223_p0720a20║切佛教，令其捨離一切諸惡；又為稱讚趣一切智助
X04n0223_p0720a21║道之法，令諸眾生心生歡喜，令行法施普攝一切，令
X04n0223_p0720a22║其發起一切智行，令其修學諸大菩薩波羅蜜道，令
X04n0223_p0720a23║其增長成一切智諸善根海，令其滿足一切聖財，令
X04n0223_p0720a24║其得入佛自在門，令其攝取無量方便，令其觀見如
X04n0223_p0720b01║來威德，令其安住菩薩智慧。善財童子言：聖者發阿
X04n0223_p0720b02║耨多羅三藐三菩提心，其已久如？夜神言：善男子！此
X04n0223_p0720b03║處難信、難知、難解、難入、難說，一切世間及以二乘皆
X04n0223_p0720b04║不能知，唯除諸佛神力所護、善友所攝集勝功德。欲
X04n0223_p0720b05║樂清淨，無下劣心，無雜染心，無諂曲心，得普照耀智
X04n0223_p0720b06║光明心，發普饒益諸眾生心、一切煩惱及以眾魔無
X04n0223_p0720b07║能壞心，起必成就一切智心、不樂一切生死樂心，能
X04n0223_p0720b08║求一切諸佛妙樂，能滅一切眾生苦惱，能修一切佛
X04n0223_p0720b09║功德海，能觀一切諸法實性，能具一切清淨信解，能
X04n0223_p0720b10║超一切生死瀑流，能入一切如來智海，能決定到無
X04n0223_p0720b11║上法城，能勇猛入如來境界，能速疾趣諸佛地位，能
X04n0223_p0720b12║即成就一切智力，能於十力已得究竟；如是之人，於
X04n0223_p0720b13║此能持、能入、能了。何以故？此是如來智慧境界，一切
X04n0223_p0720b14║菩薩尚不能知，況餘眾生！然我今者，以佛威力，欲令
X04n0223_p0720b15║調順可化眾生意速清淨，欲令修習善根眾生心得
X04n0223_p0720b16║自在，隨汝所問，為汝宣說。爾時，開敷一切樹華夜神，
X04n0223_p0720b17║欲重明其義，觀察三世如來境界而說頌言：
X04n0223_p0720b18║佛子汝所問，甚深佛境界，難思剎塵劫，
X04n0223_p0720b19║說之不可盡。非是貪恚癡，憍慢惑所覆，
X04n0223_p0720b20║如是眾生等，能知佛妙法，非是住慳嫉。
X04n0223_p0720b21║諂誑諸濁意，煩惱業所覆，能知佛境界。
X04n0223_p0720b22║非著蘊界處，及計於有身，見倒想倒人，
X04n0223_p0720b23║能知佛所覺，佛境界寂靜，性淨離分別，
X04n0223_p0720b24║非著諸有者，能知此法性，生於諸佛家。
X04n0223_p0720c01║為佛所守護，持佛法藏者，智眼之境界。
X04n0223_p0720c02║親近善知識，愛樂白淨法，勤求諸佛力，
X04n0223_p0720c03║聞此法歡喜，心淨無分別，猶如大虗空。
X04n0223_p0720c04║慧燈破諸闇，是彼之境界。以大慈悲意，
X04n0223_p0720c05║普覆諸世間，一切皆平等，是彼之境界。
X04n0223_p0720c06║歡喜心無著，一切皆能捨，平等施眾生。
X04n0223_p0720c07║是彼之境界，心淨離諸惡，究竟無所悔。
X04n0223_p0720c08║順行諸佛教，是彼之境界。了知法自性，
X04n0223_p0720c09║及以諸業種，其心無動亂，是彼之境界。
X04n0223_p0720c10║勇猛勤精進，安住心不退，勤修一切智，
X04n0223_p0720c11║是彼之境界。
X04n0223_p0720c12║其心寂靜住三昧，究竟清涼無熱惱，
X04n0223_p0720c13║已修一切智海因，此證悟者之解脫。
X04n0223_p0720c14║善知一切真實相，深入無邊法界門，
X04n0223_p0720c15║普度羣生靡有餘，此慧燈者之解脫。
X04n0223_p0720c16║了達眾生真實性，不著一切諸有海，
X04n0223_p0720c17║如影普現心水中，此正道者之解脫。
X04n0223_p0720c18║從於一切三世佛，方便願種而出生，
X04n0223_p0720c19║盡諸劫剎勤修行，此普賢者之解脫。
X04n0223_p0720c20║普入一切法界門，悉見十方諸剎海，
X04n0223_p0720c21║亦見其中劫成壞，而心畢竟無分別。
X04n0223_p0720c22║法界所有微塵中，悉見如來坐道樹，
X04n0223_p0720c23║成就菩提化羣品，此無礙眼之解脫。
X04n0223_p0720c24║汝於無量大劫海，親近供養善知識，
X04n0223_p0721a01║為利羣生求正法，聞已憶念無遺忘。
X04n0223_p0721a02║毗盧遮那廣大境，無量無邊不可思，
X04n0223_p0721a03║我承佛力為汝說，令汝深心轉清淨。
X04n0223_p0721a04║善男子！乃往古世，過世界海微塵數劫，有世界海，名：
X04n0223_p0721a05║普光明真金摩尼山；其世界海中，有佛出現，名：普照
X04n0223_p0721a06║法界智慧山寂靜威德王。善男子！其佛往修菩薩行
X04n0223_p0721a07║時，淨彼世界海；其世界海中，有世界微塵數世界種；
X04n0223_p0721a08║一一世界種，有世界微塵數世界；一一世界，皆有如
X04n0223_p0721a09║來出興於世；一一如來，說世界海微塵數脩多羅；一
X04n0223_p0721a10║一脩多羅，授佛剎微塵數諸菩薩記，現種種神力，說
X04n0223_p0721a11║種種法門，度無量眾生。善男子！彼普光明真金摩尼
X04n0223_p0721a12║山世界海中，有世界種，名：普莊嚴幢；此世界種中，有
X04n0223_p0721a13║世界，名：一切寶色普光明；以現一切化佛影摩尼王
X04n0223_p0721a14║為體，形如天城；以現一切如來道場影像摩尼王為
X04n0223_p0721a15║其下際，住一切寶華海上，淨穢相雜。此世界中，有須
X04n0223_p0721a16║彌山微塵數四天下，有一四天下最處其中，名：一切
X04n0223_p0721a17║寶山幢。其四天下，一一縱廣十萬由旬，一一各有一
X04n0223_p0721a18║萬大城。其閻浮提中，有一王都，名：堅固妙寶莊嚴雲
X04n0223_p0721a19║燈，一萬大城周帀圍遶。閻浮提人壽萬歲時，其中有
X04n0223_p0721a20║王，名：一切法音圓滿蓋，有五百大臣、六萬婇女、七百
X04n0223_p0721a21║王子；其諸王子，皆端正勇健，有大威力。爾時，彼王威
X04n0223_p0721a22║德普被閻浮提內，無有怨敵。時，彼世界劫欲盡時，有
X04n0223_p0721a23║五濁起。一切人眾，壽命短促，資財乏少，形色鄙陋，多
X04n0223_p0721a24║苦少樂，不修十善，專作惡業，更相忿諍，互相毀辱，離
X04n0223_p0721b01║他眷屬，妬他榮好，任情起見，非法貪求。以是因緣，風
X04n0223_p0721b02║雨不時，苗稼不登，園林艸樹一切枯槁，人民匱乏，多
X04n0223_p0721b03║諸疫病，馳走四方，靡所依怙，咸來共遶王都大城，無
X04n0223_p0721b04║量無邊百千萬億四面周帀，高聲大呼，或舉其手，或
X04n0223_p0721b05║合其掌，或以頭扣地，或以手槌胷，或屈膝長號，或踊
X04n0223_p0721b06║身大叫，頭髮髼亂，衣裳弊惡，皮膚皴裂，面目無光，而
X04n0223_p0721b07║向王言：大王！大王！我等今者貧窮、孤露、飢渴、寒凍、疾
X04n0223_p0721b08║病、衰羸，眾苦所逼，命將不久，無依無救，無所控告。我
X04n0223_p0721b09║等今者來歸大王，我觀大王仁慈智慧，於大王所生
X04n0223_p0721b10║得安樂想、得所愛想、得活命想、得攝受想、得寶藏想、
X04n0223_p0721b11║遇津梁想、逢道路想、值船筏想、見寶洲想、獲財利想、
X04n0223_p0721b12║升天宮想。爾時，大王聞此語已，得百萬阿僧祇大悲
X04n0223_p0721b13║門，一心思惟，發十種大悲語。其十者何？所謂：哀哉眾
X04n0223_p0721b14║生！墮於無底生死大坑，我當云何而速勉濟，令其得
X04n0223_p0721b15║住一切智地？哀哉眾生！為諸煩惱之所逼迫，我當云
X04n0223_p0721b16║何而作救護，令其安住一切善業？哀哉眾生！生、老、病、
X04n0223_p0721b17║死之所恐怖，我當云何為作歸依，令其永得身心安
X04n0223_p0721b18║隱？哀哉眾生！常為世間眾怖所逼，我當云何而為祐
X04n0223_p0721b19║助，令其得住一切智道？哀哉眾生！無有智眼，常為身
X04n0223_p0721b20║見疑惑所覆，我當云何為作方便，令其得抉疑見翳
X04n0223_p0721b21║瞙？哀哉眾生！常為癡闍之所迷惑；我當云何為作明
X04n0223_p0721b22║炬，令其照見一切智城？哀哉眾生！常為慳嫉、諂誑所
X04n0223_p0721b23║濁；我當云何而為開曉，令其證得清淨法身？哀哉眾
X04n0223_p0721b24║生！長時漂沒生死大海；我當云何而普運度，令其得
X04n0223_p0721c01║上菩提彼岸？哀哉眾生！諸根剛彊，難可調伏；我當云
X04n0223_p0721c02║何而為調御，令其具足諸佛神力？哀哉眾生！猶如盲
X04n0223_p0721c03║瞽，不見道路；我當云何而為引導，令其得入一切智
X04n0223_p0721c04║門？作是語已，擊鼓宣令：我今普施一切眾生，隨有所
X04n0223_p0721c05║須，悉令充足。即時，頒下閻浮提內大小諸城及諸聚
X04n0223_p0721c06║落，悉開庫藏，出種種物，置四衢道。所謂：金、銀、琉璃、摩
X04n0223_p0721c07║尼等寶，衣服、飲食、華香、纓絡、宮殿、屋宅、牀榻、敷具，建
X04n0223_p0721c08║大光明摩尼寶幢，其光觸身，悉使安隱；亦施一切病
X04n0223_p0721c09║緣湯藥，種種寶器盛眾雜寶，金剛器中盛種種香，寶
X04n0223_p0721c10║香器中盛種種衣，輦輿、車乘、幢幡、繒蓋，如是一切資
X04n0223_p0721c11║生之物，悉開庫藏而以給施；亦施一切村營、城邑、山
X04n0223_p0721c12║澤、林藪、妻子、眷屬及以王位，頭、目、耳、鼻、脣、舌、牙、齒、手、
X04n0223_p0721c13║足、皮、肉、心、腎、肝、肺，內外所有，悉皆能捨。其堅固妙寶
X04n0223_p0721c14║莊嚴雲燈城東面有門，名：摩尼山光明，於其門外有
X04n0223_p0721c15║施會處。其地廣博，清淨平坦，無諸坑坎、荊棘、沙礫，一
X04n0223_p0721c16║切皆以妙寶所成；散眾寶華，熏諸妙香，然諸寶燈，一
X04n0223_p0721c17║切香雲充滿虗空，無量寶樹次第行列，無量華網、無
X04n0223_p0721c18║量香網彌覆其上，無量百千億那由他諸音樂器恒
X04n0223_p0721c19║出妙音；如是一切，皆以妙寶而為莊嚴，悉是菩薩淨
X04n0223_p0721c20║業果報。於彼會中置師子座，十寶為地，十寶欄楯，十
X04n0223_p0721c21║種寶樹周帀圍遶，金剛寶輪以承其下，以一切寶為
X04n0223_p0721c22║龍神像而共捧持，種種寶物以為嚴飾，幢幡間列，眾
X04n0223_p0721c23║網覆上，無量寶香常出香雲，種種寶衣處處分布，百
X04n0223_p0721c24║千種樂恒奏美音。復於其上張施寶蓋，常放無量寶
X04n0223_p0722a01║𦦨光明，如閻浮金熾然清淨；覆以寶網，垂諸纓絡，摩
X04n0223_p0722a02║尼寶帶周迴間列，種種寶鈴恒出妙音，勸諸眾生修
X04n0223_p0722a03║行善業。時，彼大王處師子座，形容端正，人相具足，光
X04n0223_p0722a04║明妙寶以為其冠，那羅延身不可沮壞，一一支分悉
X04n0223_p0722a05║皆圓滿，性普賢善，王種中生，於財及法悉得自在，辯
X04n0223_p0722a06║才無礙，智慧明達，以政治國，無違命者。爾時，閻浮提
X04n0223_p0722a07║無量無數百千萬億那由他眾生，種種國土、種種族
X04n0223_p0722a08║類、種種形貌、種種衣服、種種言辭、種種欲樂，俱來此
X04n0223_p0722a09║會，觀察彼王，咸言：此王是大智人，是福須彌，是功德
X04n0223_p0722a10║月，住菩薩願，行廣大施。時，王見彼諸來乞者，生悲愍
X04n0223_p0722a11║心，生歡喜心，生尊重心，生善友心，生廣大心，生相續
X04n0223_p0722a12║心，生精進心，生不退心，生捨施心，生周徧心。善男子！
X04n0223_p0722a13║爾時，彼王見諸乞者，心大歡喜，經須臾頃；假使忉利
X04n0223_p0722a14║天王、夜摩天王、兜率陀天王，盡百千億那由他劫所
X04n0223_p0722a15║受快樂，亦不能及。善化天王於無數劫所受快樂，自
X04n0223_p0722a16║在天王於無量劫所受快樂，大梵天王於無邊劫所
X04n0223_p0722a17║受梵樂，光音天王於難思劫所受天樂，徧淨天王於
X04n0223_p0722a18║無盡劫所受天樂，淨居天王不可說劫住寂靜樂，悉
X04n0223_p0722a19║不能及。善男子！譬如有人，仁慈孝友，遭逢世難，父母、
X04n0223_p0722a20║妻息、兄弟、姉妹竝皆散失，忽於曠野道路之間而相
X04n0223_p0722a21║值遇，瞻奉撫對，情無厭足；時，彼大王見來求者，心生
X04n0223_p0722a22║歡喜，亦復如是。善男子！其王爾時，因善知識，於佛菩
X04n0223_p0722a23║提，解欲增長，諸根成就，信心清淨，歡喜圓滿。何以故？
X04n0223_p0722a24║此菩薩勤修諸行，求一切智，願得利益一切眾生，願
X04n0223_p0722b01║獲菩提無量妙樂，捨離一切諸不善心，常樂積集一
X04n0223_p0722b02║切善根，常願救護一切眾生，常樂觀察薩婆若道，常
X04n0223_p0722b03║樂修行一切智法，滿足一切眾生所願，入一切佛功
X04n0223_p0722b04║德大海，破一切魔業惑障山，隨順一切如來教行，行
X04n0223_p0722b05║一切智無障礙道，已能深入一切智流，一切法流常
X04n0223_p0722b06║現在前，大願無盡，為大丈夫，住大人法，積集一切普
X04n0223_p0722b07║門善藏，離一切著，不染一切世間境界，知諸法性猶
X04n0223_p0722b08║如虗空。於來乞者，生一子想，生父母想，生福田想，生
X04n0223_p0722b09║難得想，生恩益想，生堅固想、師想、佛想；不簡方處，不
X04n0223_p0722b10║擇族類，不選形貌，隨有來至，如其所欲，以大慈心平
X04n0223_p0722b11║等無礙，一切普施皆令滿足；求飲食者施與飲食，求
X04n0223_p0722b12║衣服者施與衣服，求香華者施與香華，求鬘蓋者施
X04n0223_p0722b13║與鬘蓋，幢幡、纓絡、宮殿、園苑、象馬、車乘、牀座、被褥、金
X04n0223_p0722b14║銀、摩尼、諸珍寶物、一切庫藏，及諸眷屬、城邑、聚落，皆
X04n0223_p0722b15║悉如是普施眾生。時，此會中有長者女，名：寶光明，與
X04n0223_p0722b16║六十童女俱，端正姝妙，人所喜見，皮膚金色，目髮紺
X04n0223_p0722b17║青，身出妙香，口演梵音，上妙寶衣以為莊嚴，常懷慚
X04n0223_p0722b18║愧，正念不亂，具足威儀，恭敬師長，常念順行甚深妙
X04n0223_p0722b19║行，所聞之法憶持不忘，宿世善根流潤其心，清淨廣
X04n0223_p0722b20║大猶如虗空，等安眾生，常見諸佛，求一切智。時，寶光
X04n0223_p0722b21║明女去王不遠，合掌頂禮，作如是念：我獲善利！我獲
X04n0223_p0722b22║善利！我今得見大善知識。於彼王所，生大師想、善知
X04n0223_p0722b23║識想、具慈悲想、能攝受想。其心正直，生大歡喜，脫身
X04n0223_p0722b24║纓絡，持奉彼王，作是願言：今此大王為無量無邊無
X04n0223_p0722c01║明眾生作所依處，願我未來亦復如是。如彼大王所
X04n0223_p0722c02║知之法、所載之乘、所修之道、所具色相、所有財產、所
X04n0223_p0722c03║攝眾會，無邊無盡，難勝難壞，願我未來悉得如是，隨
X04n0223_p0722c04║所生處，皆隨往生。爾時，大王知此童女發如是心，而
X04n0223_p0722c05║告之言：童女！隨汝所欲，我皆與汝；我今所有，一切皆
X04n0223_p0722c06║捨，令諸眾生普得滿足。時，寶光明女信心清淨，生大
X04n0223_p0722c07║歡喜，即以偈頌而讚王言：
X04n0223_p0722c08║往昔此城邑，大王未出時，一切不可樂。
X04n0223_p0722c09║猶如餓鬼處，眾生相殺害，竊盜縱淫佚，
X04n0223_p0722c10║兩舌不實語，無義麤惡言，貪愛他財物，
X04n0223_p0722c11║瞋恚懷毒心，邪見不善行，命終墮惡道。
X04n0223_p0722c12║以是等眾生，愚癡所覆蔽，住於顛倒見。
X04n0223_p0722c13║天旱不降澤，以無時雨故，百穀悉不生。
X04n0223_p0722c14║艸木皆枯槁，泉流亦乾竭，大王未興世，
X04n0223_p0722c15║津池悉枯涸，園苑多骸骨，望之如曠野。
X04n0223_p0722c16║大王昇寶位。廣濟諸羣生。油雲被八方。
X04n0223_p0722c17║普雨皆充洽。大王臨庶品，普斷諸暴虐，
X04n0223_p0722c18║刑獄皆止措，煢獨悉安隱。往昔諸眾生，
X04n0223_p0722c19║各各相殘害，飲血而噉肉。今悉起慈心，
X04n0223_p0722c20║往昔諸眾生，貧窮少衣服，以草自遮蔽，
X04n0223_p0722c21║饑羸如餓鬼。大王既興世，粳米自然生，
X04n0223_p0722c22║樹中出妙衣，男女皆嚴飾，昔日競微利，
X04n0223_p0722c23║非法相凌奪，今時竝豐足，如遊帝釋園。
X04n0223_p0722c24║昔時人作惡，非分生貪染，他妻及童女，
X04n0223_p0723a01║種種相侵逼。今見他婦人，端正妙嚴飾，
X04n0223_p0723a02║而心無染著，猶如知足天。昔日諸眾生，
X04n0223_p0723a03║妄言不真實，非法無利益，諂曲取人意，
X04n0223_p0723a04║今日羣生類，悉離諸惡言，其心既柔輭，
X04n0223_p0723a05║發語亦調順。昔日諸眾生，種種行邪法，
X04n0223_p0723a06║合掌恭敬禮，牛羊犬豚類。今聞王正法，
X04n0223_p0723a07║悟解除邪見，了知苦樂報，悉從因緣起。
X04n0223_p0723a08║大王演妙音，聞者皆欣樂，梵釋音聲等，
X04n0223_p0723a09║一切無能及。大王眾寶蓋，迥處虗空中，
X04n0223_p0723a10║擎以琉璃幹，覆以摩尼網，金鈴自然出。
X04n0223_p0723a11║如來和雅音，宣揚微妙法，除滅眾生惑。
X04n0223_p0723a12║次復廣演說，十方諸佛剎，一切諸劫中，
X04n0223_p0723a13║如來并眷屬。又復次第說，過去十方剎，
X04n0223_p0723a14║及彼國土中，一切諸如來，及出微妙音，
X04n0223_p0723a15║普徧閻浮界，廣說人天等，種種業差別。
X04n0223_p0723a16║眾生聽聞已，自知諸業藏，離惡勤修行。
X04n0223_p0723a17║迴向佛菩提，王父淨光明，王母蓮華光，
X04n0223_p0723a18║五濁出現時，處位治天下。時有廣大園。
X04n0223_p0723a19║園有五百池，一一千樹遶，各各華彌覆。
X04n0223_p0723a20║於其池岸上，建立千柱堂，欄楯等莊嚴，
X04n0223_p0723a21║一切無不備。末世惡法起，積年不降雨，
X04n0223_p0723a22║池流悉乾渴，艸樹皆枯槁。王生七日前，
X04n0223_p0723a23║先現靈瑞相，見者咸心念，救世今當出。
X04n0223_p0723a24║爾時於中夜，大地六種動，有一寶華池，
X04n0223_p0723b01║光明猶日現。五百諸池內，功德水充滿，
X04n0223_p0723b02║枯樹悉生枝，華葉皆榮茂，池水既盈滿，
X04n0223_p0723b03║流演一切處，普及閻浮地，靡不皆霑洽。
X04n0223_p0723b04║藥艸及諸樹，百穀苗稼等，枝葉華果實，
X04n0223_p0723b05║一切皆繁盛。溝坑及塠阜，種種高下處，
X04n0223_p0723b06║如是一切地，莫不皆平坦，荊棘沙礫等，
X04n0223_p0723b07║所有諸雜穢，皆於一念中，變成眾寶玉。
X04n0223_p0723b08║眾生見是已，歡喜而讚歎，咸言得善利。
X04n0223_p0723b09║如渴飲美水。時彼光明王，眷屬無量眾，
X04n0223_p0723b10║僉然備法駕，遊觀諸園苑。五百諸池內，
X04n0223_p0723b11║有池名慶喜，池上有法堂，父王於此住。
X04n0223_p0723b12║先王語夫人：我念七夜前，中宵地震動。
X04n0223_p0723b13║此中有光現。時彼華池內，千葉蓮華出，
X04n0223_p0723b14║光如千日照，上徹須彌頂，金剛以為莖，
X04n0223_p0723b15║閻浮金為臺，眾寶為華葉，妙香作鬚蘂，
X04n0223_p0723b16║王生彼華上，端身結跏坐，相好以莊嚴。
X04n0223_p0723b17║天神所恭敬。先王大歡喜，入池自撫鞠。
X04n0223_p0723b18║持以授夫人，汝子應欣慶，寶藏皆踊出。
X04n0223_p0723b19║寶樹生妙衣，天樂奏美聲，充滿虗空中。
X04n0223_p0723b20║一切諸眾生，皆生大歡喜，合掌稱希有。
X04n0223_p0723b21║善哉救護世！王時放身光，普照於一切，
X04n0223_p0723b22║能令四天下，暗盡病除滅。夜叉毗舍闍，
X04n0223_p0723b23║毒蟲諸惡獸，所欲害人者，一切自藏匿。
X04n0223_p0723b24║惡名失善利，橫事病所持，如是眾苦滅。
X04n0223_p0723c01║一切皆歡喜。凡是眾生類，相視如父母，
X04n0223_p0723c02║離惡起慈心，專求一切智，關閉諸惡趣。
X04n0223_p0723c03║開示人天路，宣揚薩婆若，度脫諸羣生。
X04n0223_p0723c04║我等見大王，普獲於善利，無歸無趣者，
X04n0223_p0723c05║一切悉安樂。
X04n0223_p0723c06║爾時，寶光明童女以偈讚歎一切法音圓滿蓋王已，
X04n0223_p0723c07║遶無量帀，合掌頂禮，曲躬恭敬，却住一面。時，彼大王
X04n0223_p0723c08║告童女言：善哉！童女！汝能信知他人功德，是為希有。
X04n0223_p0723c09║童女！一切眾生不能信知他人功德。童女！一切眾生
X04n0223_p0723c10║不知報恩，無有智慧，其心濁亂，性不明了，本無志力，
X04n0223_p0723c11║又退修行，如是之人不信不知菩薩如來所有功德、
X04n0223_p0723c12║神通、智慧。童女！汝今決定求趣菩提，能知菩薩如是
X04n0223_p0723c13║功德。汝今生此閻浮提中，發勇猛心，普攝眾生，功不
X04n0223_p0723c14║唐捐，亦當成就如是功德。王讚女已，以無價寶衣，手
X04n0223_p0723c15║自授與寶光童女并其眷屬，一一告言：汝著此衣。時，
X04n0223_p0723c16║諸童女雙膝著地，兩手承捧，置於頂上，然後而著。既
X04n0223_p0723c17║著衣已，右遶於王，諸寶衣中普出一切星宿光明。眾
X04n0223_p0723c18║人見之，咸作是言：此諸女等皆悉端正，如淨夜天星
X04n0223_p0723c19║宿莊嚴。善男子！爾時一切法音圓滿蓋王者，豈異人
X04n0223_p0723c20║乎？今毗盧遮那如來、應、正等覺是也。光明王者，淨飯
X04n0223_p0723c21║王是。蓮華光夫人者，摩耶夫人是。寶光童女者，即我
X04n0223_p0723c22║身是。其王爾時以四攝法所攝眾生，即此會中一切
X04n0223_p0723c23║菩薩是，皆於阿耨多羅三藐三菩提得不退轉，或住
X04n0223_p0723c24║初地乃至十地，具種種大願，集種種助道，修種種妙
X04n0223_p0724a01║行，備種種莊嚴，得種種神通，住種種解脫，於此會中
X04n0223_p0724a02║處於種種妙法宮殿。爾時，開敷一切樹華主夜神，為
X04n0223_p0724a03║善財童子，欲重宣此解脫義而說頌言：
X04n0223_p0724a04║我有廣大眼，普見於十方，一切剎海中，
X04n0223_p0724a05║五趣輪迴者，亦見彼諸佛，菩提樹下坐。
X04n0223_p0724a06║神通徧十方，說法度眾生，我有清淨耳。
X04n0223_p0724a07║普聞一切聲，亦聞佛說法，歡喜而信受。
X04n0223_p0724a08║我有他心智，無二無所礙，能於一念中，
X04n0223_p0724a09║悉了諸心海。我得宿命智，能知一切劫，
X04n0223_p0724a10║自身及他人，分別悉明了。我於一念知，
X04n0223_p0724a11║剎海微塵劫，諸佛及菩薩，五道眾生類，
X04n0223_p0724a12║憶知彼諸佛，始發菩提願，乃至修諸行。
X04n0223_p0724a13║一一悉圓滿，亦知彼諸佛，成就菩提道。
X04n0223_p0724a14║以種種方便，為眾轉法輪。亦知彼諸佛，
X04n0223_p0724a15║所有諸乘海，正法住久近？眾生度多少？
X04n0223_p0724a16║我於無量劫，修習此法門，我今為汝說。
X04n0223_p0724a17║佛子汝應學。
X04n0223_p0724a18║善男子！我唯知此菩薩出生廣大喜光明解脫門。如
X04n0223_p0724a19║諸菩薩摩訶薩，親近供養一切諸佛，入一切智大願
X04n0223_p0724a20║海，滿一切佛諸願海；得勇猛智，於一菩薩地普入一
X04n0223_p0724a21║切菩薩地海；得清淨願，於一菩薩行普入一切菩薩
X04n0223_p0724a22║行海；得自在力，於一菩薩解脫門普入一切菩薩解
X04n0223_p0724a23║脫門海；而我云何能知能說彼功德行？善男子！此道
X04n0223_p0724a24║場中，有一夜神，名：大願精進力救護一切眾生。汝詣
X04n0223_p0724b01║彼問：菩薩云何教化眾生令趣阿耨多羅三藐三菩
X04n0223_p0724b02║提？云何嚴淨一切佛剎？云何承事一切如來？云何修
X04n0223_p0724b03║行一切佛法？時，善財童子頂禮其足，遶無數帀，殷勤
X04n0223_p0724b04║瞻仰，辭退而去。
X04n0223_p0724b05║【論】第一、正入當位法門中，從爾時，善財童子已下，
X04n0223_p0724b06║至我唯知此菩薩出生廣大喜光明解脫門，長科
X04n0223_p0724b07║為五段：一、爾時，善財童子已下，至唯願垂慈，為我
X04n0223_p0724b08║宣說，有七行經，明善財至夜神所，正申所求分。二、
X04n0223_p0724b09║夜神言：善男子已下，至菩薩出生廣大喜光明解
X04n0223_p0724b10║脫門，有十五行半經，明夜神授與善財自行法門
X04n0223_p0724b11║分。三、善財言：大聖已下，至令其安住菩薩智慧，有
X04n0223_p0724b12║六十六行經，明答善財入此法門境界分。四、善財
X04n0223_p0724b13║童子言：聖者！發無上大菩提心，其已久如已下，至
X04n0223_p0724b14║而說頌言，有十九行經，明欲說發心久近難信分，
X04n0223_p0724b15║有二十九行頌，是重頌前法甚深難信，簡根堪聞
X04n0223_p0724b16║者，如經具明。五、善男子！乃往古世已下，至我唯知
X04n0223_p0724b17║此菩薩出生廣大喜光明解脫門已來，有八紙半
X04n0223_p0724b18║經，是答前善財所問發心來久。如分隨文釋義中，
X04n0223_p0724b19║善男子！乃往古世已下，約有四門：一、舉過世界海
X04n0223_p0724b20║微塵數劫，答前所問發心久近；二、舉世界海，名普
X04n0223_p0724b21║光明真金摩尼山；三、舉世界海中有佛出現，名普
X04n0223_p0724b22║照法界智慧山寂靜威德王；四、舉其世界海中有
X04n0223_p0724b23║世界微塵數世界種，一一世界種有世界微塵數
X04n0223_p0724b24║世界，一一世界皆有如來出興。乃至已下，別舉。其
X04n0223_p0724c01║中有一閻浮提，有王都，名：堅固妙寶莊嚴雲燈，一
X04n0223_p0724c02║萬大城周帀圍遶，人壽萬歲。其中有王，名：一切法
X04n0223_p0724c03║音圓滿蓋，有五百大臣、六萬婇女、七百王子。時，此
X04n0223_p0724c04║會有長者女，名：寶光明，與六十童女俱，皆身金色，
X04n0223_p0724c05║目、髮紺青。於下文中，王勸其寶光明童女信知他
X04n0223_p0724c06║人功德，以其自手授與童女寶衣；既著衣已，於其
X04n0223_p0724c07║寶衣中普出一切星宿光明。爾時，一切法音圓滿
X04n0223_p0724c08║蓋王者，今毗盧遮那如來是；光明王者，淨飯王是；
X04n0223_p0724c09║蓮華夫人者，今摩耶夫人是；寶光童女者，即我身
X04n0223_p0724c10║是。以四攝法所攝眾生，此是答善財所問。發無上
X04n0223_p0724c11║大菩提心，其已久如之行，明修第七地大慈悲行，
X04n0223_p0724c12║自非不限劫數，起廣大心，盡生死心際，等三世劫，
X04n0223_p0724c13║如世界海微塵，以無劫量為期，等一切眾生煩惱
X04n0223_p0724c14║苦為際，方可稱其此位大慈悲行，故世界海塵為
X04n0223_p0724c15║約比也。若將世法表修行之門，觀事知法者，舉世
X04n0223_p0724c16║界海微塵數者，直言無時可限也。修大悲行，絕其
X04n0223_p0724c17║限量之心，有世界海，名：普光明真金摩尼山者，表
X04n0223_p0724c18║從普光明智起，修大慈悲之行，從本已來，無有始
X04n0223_p0724c19║終。真金者，表法身也；摩尼者，表此智無垢也；山者，
X04n0223_p0724c20║表此普光明智清淨無垢，處生死中利一切眾生
X04n0223_p0724c21║無傾動如山，覺知此智名佛出現。名普照法界智
X04n0223_p0724c22║慧山者，表約普光明智立其佛號。燈者，轉轉照明
X04n0223_p0724c23║無斷盡智慧也。山者，不隨境動復是高出義，體無
X04n0223_p0724c24║所作是寂靜義也。智現煩惱業亡，是威德王是自
X04n0223_p0725a01║在，故云佛號普照法界智慧山寂靜威德王。善男
X04n0223_p0725a02║子！其佛往修菩薩行時，淨彼世界海者，以根本智
X04n0223_p0725a03║起菩薩行，莊嚴自報使令嚴淨。已下微塵數世界
X04n0223_p0725a04║種中，皆有如來出興於世者，明普光明智普印諸
X04n0223_p0725a05║剎種等，無有不見如來出興於世。乃至已下諸四
X04n0223_p0725a06║天下，總以普光明智印印無不周，乃至普印一切
X04n0223_p0725a07║眾生心海，如日處空水淨日現。乃至已下王都，以
X04n0223_p0725a08║法界為都城，智王所管。王名一切法音圓滿蓋者，
X04n0223_p0725a09║明舉悲智二行齊行，五位方便行為大臣，名五百
X04n0223_p0725a10║大臣。六道中行慈悲法喜為婇女，故云六萬婇女。
X04n0223_p0725a11║七百王子者，七覺分也。乃至已下惡世起時，人壽
X04n0223_p0725a12║短促苦多樂少，是行慈悲之處。六十童女表六道
X04n0223_p0725a13║智悲之行，如下文合會。爾時一切法音圓滿蓋王
X04n0223_p0725a14║者，豈異人乎？今毗盧遮那如來、應、正等覺是。光明
X04n0223_p0725a15║王者，淨飯王是。蓮華夫人者，摩耶夫人是。寶光童
X04n0223_p0725a16║女者，我身是。大意所表，修大智、大慈、大悲行，具此
X04n0223_p0725a17║三法。論主頌曰：普光明智名為佛，隨順本願名為
X04n0223_p0725a18║父，慈育含生名夫人，法悅利生名童女。已下所有
X04n0223_p0725a19║世界海及剎種，皆以世界海塵量者，總是此四攝
X04n0223_p0725a20║化之境，以無限智悲當如是行。法界海中遠近長
X04n0223_p0725a21║短之量不可得，以明此經即事即理，舉其如是劫
X04n0223_p0725a22║海世界國土城都，徧周十方，廣多無限，如來出現
X04n0223_p0725a23║徧其國中，其王行行濟生，童女求法，夫人婇女以
X04n0223_p0725a24║惡世人苦告其大王，其事實然。又將此法表此第
X04n0223_p0725b01║七地修方便波羅蜜法則樣式也，舉法況之。此一
X04n0223_p0725b02║段已上經文及頌大意，使令修習處俗大悲，不立
X04n0223_p0725b03║出家之相，以毗盧遮那佛為所依主，即表第七地
X04n0223_p0725b04║之慈悲門，通該五位，直至佛究竟果海故。以是起
X04n0223_p0725b05║初至終，不異普光明智，但以一佛普會，不安立十
X04n0223_p0725b06║地百佛勝進，不似前出纏三空般若位中，其王及
X04n0223_p0725b07║女出家作比丘、比丘尼表之，此但以俗士表之。設
X04n0223_p0725b08║佛果毗盧遮那佛亦是俗身，以華冠、纓絡、環釧莊
X04n0223_p0725b09║嚴，非出家像也。以此第七一位慈悲門，與前後五
X04n0223_p0725b10║位中同行，但約出世處世表像別故，令識勝進總
X04n0223_p0725b11║別同異，此是第七遠行地。善知識！何故名遠行地
X04n0223_p0725b12║者？為此地修處世大慈悲行，遠徹十方世界海，人
X04n0223_p0725b13║天地獄一切行徹也。不自有求一念出世間心，以
X04n0223_p0725b14║方便波羅蜜為主，餘九為伴，以治處世染淨二心，
X04n0223_p0725b15║大悲處生死不自在障，令得自在。至八地菩薩行
X04n0223_p0725b16║得一分自在，於佛十力猶未自在，十地方終。自六
X04n0223_p0725b17║地已前，未得四攝中而得自在，為有染淨二業未
X04n0223_p0725b18║亡。七地已去，四攝事中方得自在故。以此位治染
X04n0223_p0725b19║淨二障，入無染淨慈悲行故。我唯知此菩薩出生
X04n0223_p0725b20║廣大喜光明解脫者，此位四攝四無量心法方始
X04n0223_p0725b21║徹故。第二推德升進中，從如諸菩薩摩訶薩已下，
X04n0223_p0725b22║至辭退而去，約立三門：一推德升進，二此道場中
X04n0223_p0725b23║有夜神名大願精進力救護一切眾生，三禮敬辭
X04n0223_p0725b24║去。云道場中不云菩提者，為此第八不動地無功
X04n0223_p0725c01║智現諸法普會，無有菩提已發當發現發，不云離
X04n0223_p0725c02║與不離故。直云道場中，明無功之智處中道故。是
X04n0223_p0725c03║故善財亦不云我已先發菩提心等故。夜神名大
X04n0223_p0725c04║願精進力救護一切眾生者，以智悲行滿無功，任
X04n0223_p0725c05║本願風之所吹利物故，以本願波羅蜜風一往利
X04n0223_p0725c06║生無休息故。一切諸佛七勸三加，令教化眾生無
X04n0223_p0725c07║有休息，以立名故，故名大願精進力救護一切眾
X04n0223_p0725c08║生。
X04n0223_p0725c09║
X04n0223_p0725c10║大方廣佛新華嚴經合論卷第一百九
X04n0223_p0725c11║
X04n0223_p0725c12║音切
X04n0223_p0725c13║髼（蒲紅切。）皴（七倫切。）𮕱（所追切。）涸（乎各切。）阜（扶九切。）藪（蘇苟切。）