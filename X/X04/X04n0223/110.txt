X04n0223_p0725c14║
X04n0223_p0725c15║
X04n0223_p0725c16║
X04n0223_p0725c17║大方廣佛新華嚴經合論卷第一百十
X04n0223_p0725c18║唐于闐國三藏沙門實叉難陀譯經
X04n0223_p0725c19║唐太原方山長者李通玄造論
X04n0223_p0725c20║唐福州開元寺沙門志寧釐經合論
X04n0223_p0725c21║入法界品第三十九之二十三
X04n0223_p0725c22║【論】第八、道場中大願精進力救護一切眾生夜神
X04n0223_p0725c23║主不動地。
X04n0223_p0725c24║【經】爾時，善財童子往大願精進力救護一切眾生夜
X04n0223_p0726a01║神所，見彼夜神在大眾中，坐普現一切宮殿摩尼王
X04n0223_p0726a02║藏師子之座，普現法界國土摩尼寶網彌覆其上，現
X04n0223_p0726a03║日月星宿影像身，現隨眾生心普令得見身，現等一
X04n0223_p0726a04║切眾生形相身，現無邊廣大色相海身，現普現一切
X04n0223_p0726a05║威儀身，現普於十方示現身，現普調一切眾生身，現
X04n0223_p0726a06║廣運速疾神通身，現利益眾生不絕身，現常遊虗空
X04n0223_p0726a07║利益身，現一切佛所頂禮身，現修習一切善根身，現
X04n0223_p0726a08║受持佛法不忘身，現成滿菩薩大願身，現光明充滿
X04n0223_p0726a09║十方身，現法燈普滅世暗身，現了法如幻淨智身，現
X04n0223_p0726a10║遠離塵暗法性身，現普智照法明了身，現究竟無患
X04n0223_p0726a11║無熱身，現不可沮壞堅固身，現無所住佛力身，現無
X04n0223_p0726a12║分別離染身，現本清淨法性身。時，善財童子見如是
X04n0223_p0726a13║等佛剎微塵數差別身，一心頂禮，舉體投地，良久乃
X04n0223_p0726a14║起，合掌瞻仰，於善知識生十種心。何等為十？所謂：於
X04n0223_p0726a15║善知識生同己心，令我精勤辦一切智助道法故；於
X04n0223_p0726a16║善知識生清淨自業果心，親近供養生善根故；於善
X04n0223_p0726a17║知識生莊嚴菩薩行心，令我速能莊嚴一切菩薩行
X04n0223_p0726a18║故；於善知識生成就一切佛法心，誘誨於我令修道
X04n0223_p0726a19║故；於善知識生能生心，能生於我無上法故；於善知
X04n0223_p0726a20║識生出離心，令我修行普賢菩薩所有行願而出離
X04n0223_p0726a21║故；於善知識生具一切福智海心，令我積集諸白法
X04n0223_p0726a22║故；於善知識生增長心，令我增長一切智故；於善知
X04n0223_p0726a23║識生具一切善根心，令我志願得圓滿故；於善知識
X04n0223_p0726a24║生能成辦大利益心，令我自在安住一切菩薩法故，
X04n0223_p0726b01║成一切智道故，得一切佛法故。是為十。發是心已，得
X04n0223_p0726b02║彼夜神與諸菩薩佛剎微塵數同行，所謂：同念，心常
X04n0223_p0726b03║憶念十方三世一切佛故；同慧，分別決了一切法海
X04n0223_p0726b04║差別門故；同趣，能轉一切諸佛如來妙法輪故；同覺，
X04n0223_p0726b05║以等空智普入一切三世間故；同根，成就菩薩清淨
X04n0223_p0726b06║光明智慧根故；同心，善能修習無礙功德，莊嚴一切
X04n0223_p0726b07║菩薩道故；同境，普照諸佛所行境故；同證，得一切智
X04n0223_p0726b08║照實相海淨光明故；同義，能以智慧了一切法真實
X04n0223_p0726b09║性故；同勇猛，能壞一切障礙山故；同色身，隨眾生心
X04n0223_p0726b10║示現身故；同力，求一切智不退轉故；同無畏，其心清
X04n0223_p0726b11║淨如虗空故；同精進，於無量劫行菩薩行無懈倦故；
X04n0223_p0726b12║同辯才，得法無礙智光明故；同無等，身相清淨超世
X04n0223_p0726b13║間故；同愛語，令一切眾生皆歡喜故；同妙音，普演一
X04n0223_p0726b14║切法門海故；同滿音，一切眾生隨類解故；同淨德，修
X04n0223_p0726b15║習如來淨功德故；同智地，一切佛所受法輪故；同梵
X04n0223_p0726b16║行，安住一切佛境界故；同大慈，念念普覆一切國土
X04n0223_p0726b17║眾生海故；同大悲，普雨法雨潤澤一切諸眾生故；同
X04n0223_p0726b18║身業，以方便行教化一切諸眾生故；同語業，以隨類
X04n0223_p0726b19║音演說一切諸法門故；同意業，普攝眾生置一切智
X04n0223_p0726b20║境界中故；同莊嚴，嚴淨一切諸佛剎故；同親近，有佛
X04n0223_p0726b21║出世皆親近故；同勸請，請一切佛轉法輪故；同供養，
X04n0223_p0726b22║常樂供養一切佛故；同教化，調伏一切諸眾生故；同
X04n0223_p0726b23║光明，照了一切諸法門故；同三昧，普知一切眾生心
X04n0223_p0726b24║故；同充徧，以自在力充滿一切諸佛剎海修諸行故；
X04n0223_p0726c01║同住處，住諸菩薩大神通故；同眷屬，一切菩薩共止
X04n0223_p0726c02║住故；同入處，普入世界微細處故；同心慮，普知一切
X04n0223_p0726c03║諸佛剎故；同往詣，普入一切佛剎海故；同方便，悉現
X04n0223_p0726c04║一切諸佛剎故；同超勝，於諸佛剎皆無比故；同不退，
X04n0223_p0726c05║普入十方無障礙故；同破闇，得一切佛成菩提智大
X04n0223_p0726c06║光明故；同無生忍，入一切佛眾會海故；同徧一切諸
X04n0223_p0726c07║佛剎網，恭敬供養不可說剎諸如來故；同智證，了知
X04n0223_p0726c08║彼彼法門海故；同修行，順行一切諸法門故；同希求，
X04n0223_p0726c09║於清淨法深樂欲故；同清淨，集佛功德而以莊嚴身、
X04n0223_p0726c10║口、意故；同妙意，於一切法智明了故；同精進，普集一
X04n0223_p0726c11║切諸善根故；同淨行，成滿一切菩薩行故；同無礙，了
X04n0223_p0726c12║一切法皆無相故；同善巧，於諸法中智自在故；同隨
X04n0223_p0726c13║樂，隨眾生心現境界故；同方便，善習一切所應習故；
X04n0223_p0726c14║同護念，得一切佛所護念故；同入地，得入一切菩薩
X04n0223_p0726c15║地故；同所住，安住一切菩薩位故；同記別，一切諸佛
X04n0223_p0726c16║授其記故；同三昧，一剎那中普入一切三昧門故；同
X04n0223_p0726c17║建立，示現種種諸佛事故；同正念，正念一切境界門
X04n0223_p0726c18║故；同修行，盡未來劫修行一切菩薩行故；同淨信，於
X04n0223_p0726c19║諸如來無量智慧極欣樂故；同捨離，滅除一切諸障
X04n0223_p0726c20║礙故；同不退智，與諸如來智慧等故；同受生，應現成
X04n0223_p0726c21║熟諸眾生故；同所住，住一切智方便門故；同境界，於
X04n0223_p0726c22║法界境得自在故；同無依，永斷一切所依心故；同說
X04n0223_p0726c23║法，已入諸法平等智故；同勤修，常蒙諸佛所護念故；
X04n0223_p0726c24║同神通，開悟眾生令修一切菩薩行故；同神力，能入
X04n0223_p0727a01║十方世界海故；同陀羅尼，普照一切總持海故；同祕
X04n0223_p0727a02║密法，了知一切修多羅中妙法門故；同甚深法，解一
X04n0223_p0727a03║切法如虗空故；同光明，普照一切諸世界故；同欣樂，
X04n0223_p0727a04║隨眾生心而為開示令歡喜故；同震動，為諸眾生現
X04n0223_p0727a05║神通力普動十方一切剎故；同不虗，見聞憶念皆悉
X04n0223_p0727a06║令其心調伏故；同出離，滿足一切諸大願海，成就如
X04n0223_p0727a07║來十力智故。時，善財童子觀察大願精進力救護一
X04n0223_p0727a08║切眾生夜神，起十種清淨心，獲如是等佛剎微塵數
X04n0223_p0727a09║同菩薩行；既獲此已，心轉清淨，偏袒右肩，頂禮其足，
X04n0223_p0727a10║一心合掌，以偈讚曰：
X04n0223_p0727a11║我發堅固意，志求無上覺，今於善知識，
X04n0223_p0727a12║而起自己心，以見善知識，集無盡白法。
X04n0223_p0727a13║滅除眾罪垢，成就菩提果。我見善知識，
X04n0223_p0727a14║功德莊嚴心，盡未來剎劫，勤修所行道。
X04n0223_p0727a15║我念善知識，攝受饒益我，為我悉示現。
X04n0223_p0727a16║正教真實法，關閉諸惡趣，顯示人天路。
X04n0223_p0727a17║亦示諸如來，成一切智道。我念善知識，
X04n0223_p0727a18║是佛功德藏，念念能出生，虗空功德海。
X04n0223_p0727a19║與我波羅蜜，增我難思福，長我淨功德。
X04n0223_p0727a20║令我冠佛繒。我念善知識，能滿佛智道，
X04n0223_p0727a21║誓願常依止，圓滿白淨法。我以此等故，
X04n0223_p0727a22║功德悉具足，普為諸眾生，說一切智道。
X04n0223_p0727a23║聖者為我師，與我無上法，無量無數劫，
X04n0223_p0727a24║不能報其恩。
X04n0223_p0727b01║爾時，善財說此偈已，白言：大聖！願為我說，此解脫門
X04n0223_p0727b02║名為何等？發心已來為幾時耶？久如當得阿耨多羅
X04n0223_p0727b03║三藐三菩提？夜神告言：善男子！此解脫門，名：教化眾
X04n0223_p0727b04║生令生善根。我以成就此解脫故，悟一切法自性平
X04n0223_p0727b05║等，入於諸法真實之性，證無依法，捨離世間，悉知諸
X04n0223_p0727b06║法色相差別，亦能了達青、黃、赤、白，性皆不實，無有差
X04n0223_p0727b07║別，而恒示現無量色身。所謂：種種色身、非一色身、無
X04n0223_p0727b08║邊色身、清淨色身、一切莊嚴色身、普見色身、等一切
X04n0223_p0727b09║眾生色身、普現一切眾生前色身、光明普照色身、見
X04n0223_p0727b10║無厭足色身、相好清淨色身、離眾惡光明色身、示現
X04n0223_p0727b11║大勇猛色身、甚難得色身、一切世間無能暎蔽色身、
X04n0223_p0727b12║一切世間共稱歎無盡色身、念念常觀察色身、示現
X04n0223_p0727b13║種種雲色身、種種形顯色色身、現無量自在力色身、
X04n0223_p0727b14║妙光明色身、一切淨妙莊嚴色身、隨順成熟一切眾
X04n0223_p0727b15║生色身、隨其心樂現前調伏色身、無障礙普光明色
X04n0223_p0727b16║身、清淨無濁穢色身、具足莊嚴不可壞色身、不思議
X04n0223_p0727b17║法方便光明色身、無能奪奪一切色身、無諸闇破一
X04n0223_p0727b18║切闇色身、集一切白淨法色身、大勢力功德海色身、
X04n0223_p0727b19║從過去恭敬因所生色身、如虗空清淨心所生色身、
X04n0223_p0727b20║最勝廣大色身、無斷無盡色身、光明海色身、於一切
X04n0223_p0727b21║世間無所依平等色身、徧十方無所礙色身、念念現
X04n0223_p0727b22║種種色相海色身、增長一切眾生歡喜心色身、攝取
X04n0223_p0727b23║一切眾生海色身、一一毛孔中說一切佛功德海色
X04n0223_p0727b24║身、淨一切眾生欲解海色身、決了一切法義色身、無
X04n0223_p0727c01║障礙普照曜色身、等虗空淨光明色身、放廣大淨光
X04n0223_p0727c02║明色身、照現無垢法色身、無比色身、差別莊嚴色身、
X04n0223_p0727c03║普照十方色身、隨時示現應眾生色身、寂靜色身、滅
X04n0223_p0727c04║一切煩惱色身、一切眾生福田色身、一切眾生見不
X04n0223_p0727c05║虗色身、大智慧勇猛力色身、無障礙普周徧色身、妙
X04n0223_p0727c06║身雲普現世間皆蒙益色身、具足大慈海色身、大福
X04n0223_p0727c07║德寶山王色身、放光明普照世間一切趣色身、大智
X04n0223_p0727c08║慧清淨色身、生眾生正念心色身、一切寶光明色身、
X04n0223_p0727c09║普光藏色身、現世間種種清淨相色身、求一切智處
X04n0223_p0727c10║色身、現微笑令眾生生淨信色身、一切寶莊嚴光明
X04n0223_p0727c11║色身、不取不捨一切眾生色身、無決定無究竟色身、
X04n0223_p0727c12║現自在加持力色身、現一切神通變化色身、生如來
X04n0223_p0727c13║家色身、遠離眾惡徧法界海色身、普現一切如來道
X04n0223_p0727c14║場眾會色身、具種種眾色海色身、從善行所流色身、
X04n0223_p0727c15║隨所應化示現色身、一切世間見無厭足色身、種種
X04n0223_p0727c16║淨光明色身、現一切三世海色身、放一切光明海色
X04n0223_p0727c17║身、現無量差別光明海色身、超諸世間一切香光明
X04n0223_p0727c18║色身、現不可說日輪雲色身、現廣大月輪雲色身、放
X04n0223_p0727c19║無量須彌山妙華雲色身、出種種鬘雲色身、現一切
X04n0223_p0727c20║寶蓮華雲色身、興一切燒香雲徧法界色身、散一切
X04n0223_p0727c21║末香藏雲色身、現一切如來大願身色身、現一切語
X04n0223_p0727c22║言音聲演法海色身、現普賢菩薩像色身，念念中現
X04n0223_p0727c23║如是等色相身充滿十方，令諸眾生或見、或念、或聞
X04n0223_p0727c24║說法、或因親近、或得開悟、或見神通、或覩變化，悉隨
X04n0223_p0728a01║心樂，應時調伏，捨不善業，住於善行。善男子！當知此
X04n0223_p0728a02║由大願力故、一切智力故、菩薩解脫力故、大悲力故、
X04n0223_p0728a03║大慈力故，作如是事。善男子！我入此解脫，了知法性
X04n0223_p0728a04║無有差別，而能示現無量色身，一一身現無量色相
X04n0223_p0728a05║海，一一相放無量光明雲，一一光現無量佛國土，一
X04n0223_p0728a06║一土現無量佛興世，一一佛現無量神通力，開發眾
X04n0223_p0728a07║生宿世善根，未種者令種，已種者令增長，已增長者
X04n0223_p0728a08║令成熟，念念中令無量眾生於阿耨多羅三藐三菩
X04n0223_p0728a09║提得不退轉。善男子！如汝所問：從幾時來，發菩提心，
X04n0223_p0728a10║修菩薩行？如是之義，承佛神力，當為汝說。善男子！菩
X04n0223_p0728a11║薩智輪遠離一切分別境界，不可以生死中長短、染
X04n0223_p0728a12║淨、廣狹、多少如是諸劫分別顯示。何以故？菩薩智輪
X04n0223_p0728a13║本性清淨，離一切分別網，超一切障礙山，隨所應化
X04n0223_p0728a14║而普照故。善男子！譬如日輪，無有晝夜，但出時名晝，
X04n0223_p0728a15║沒時名夜。菩薩智輪亦復如是，無有分別，亦無三世，
X04n0223_p0728a16║但隨心現，教化眾生，言其止住前劫、後劫。善男子！譬
X04n0223_p0728a17║如日輪，住閻浮空，其影悉現一切寶物及以河海諸
X04n0223_p0728a18║淨水中，一切眾生莫不目見，而彼淨日不來至此。菩
X04n0223_p0728a19║薩智輪亦復如是，出諸有海，住佛實法，寂靜空中無
X04n0223_p0728a20║有所依，為欲化度諸眾生故，而於諸趣隨類受生，實
X04n0223_p0728a21║不生死，無所染著，無長短劫諸想分別。何以故？菩薩
X04n0223_p0728a22║究竟離心想，見一切顛倒，得真實見，見法實性，知一
X04n0223_p0728a23║切世間如夢、如幻，無有眾生，但以大悲、大願力故，現
X04n0223_p0728a24║眾生前教化調伏。佛子！譬如船師，常以大船，於河流
X04n0223_p0728b01║中，不依此岸，不著彼岸，不住中流，而渡眾生無有休
X04n0223_p0728b02║息。菩薩摩訶薩亦復如是，以波羅蜜船，於生死流中，
X04n0223_p0728b03║不依此岸，不著彼岸，不住中流，而度眾生無有休息；
X04n0223_p0728b04║雖無量劫修菩薩行，未曾分別劫數長短。佛子！如太
X04n0223_p0728b05║虗空，一切世界於中成壞而無分別，本性清淨，無染
X04n0223_p0728b06║無亂，無礙無厭，非長非短，盡未來劫持一切剎。菩薩
X04n0223_p0728b07║摩訶薩亦復如是，以等虗空界廣大深心，起大願風
X04n0223_p0728b08║輪攝諸眾生，令離惡道，生諸善趣，悉令安住一切智
X04n0223_p0728b09║地，滅諸煩惱生死苦縛，而無憂、喜、疲、厭之心。善男子！
X04n0223_p0728b10║如幻化人，肢體雖具，而無入息及以出息、寒、熱、饑、渴、
X04n0223_p0728b11║憂、喜、生、死十種之事。菩薩摩訶薩亦復如是，以如幻
X04n0223_p0728b12║智平等法身現眾色相，於諸有趣住無量劫教化眾
X04n0223_p0728b13║生，於生死中一切境界無欣無厭、無愛無恚、無苦無
X04n0223_p0728b14║樂、無取無捨、無安無怖。佛子！菩薩智慧雖復如是甚
X04n0223_p0728b15║深難測，我當承佛威神之力為汝解說，令未來世諸
X04n0223_p0728b16║菩薩等滿足大願、成就諸力。佛子！乃往古世，過世界
X04n0223_p0728b17║海微塵數劫，有劫名：善光，世界名：寶光。於其劫中，有
X04n0223_p0728b18║一萬佛出興於世，其最初佛，號：法輪音虗空燈王如
X04n0223_p0728b19║來、應、正等覺，十號圓滿。彼閻浮提，有一王都，名：寶莊
X04n0223_p0728b20║嚴；其東不遠，有一大林，名曰：妙光；中有道場，名為：寶
X04n0223_p0728b21║華。彼道場中，有普光明摩尼蓮華藏師子之座。時，彼
X04n0223_p0728b22║如來於此座上，成阿耨多羅三藐三菩提，滿一百年，
X04n0223_p0728b23║坐於道場，為諸菩薩、諸天、世人及閻浮提宿植善根
X04n0223_p0728b24║已成熟者，演說正法。是時，國王名曰：勝光。時，世人民
X04n0223_p0728c01║壽一萬歲，其中多有殺、盜、淫佚、妄言、綺語、兩舌、惡口、
X04n0223_p0728c02║貪、瞋、邪見，不孝父母，不敬沙門、婆羅門等。時，王為欲
X04n0223_p0728c03║調伏彼故，造立囹圄，枷鎻禁閉，無量眾生於中受苦。
X04n0223_p0728c04║王有太子，名為：善伏，端正殊特，人所喜見，具二十八
X04n0223_p0728c05║大人之相。在宮殿中，遙聞獄囚楚毒音聲，心懷傷愍。
X04n0223_p0728c06║從宮殿出，入牢獄中，見諸罪人，杻械枷鏁，𮞏相連繫，
X04n0223_p0728c07║置幽暗處，或以火炙，或以煙熏，或被榜笞，或遭矉割，
X04n0223_p0728c08║倮形亂髮，飢渴羸瘦，筋斷骨現，號叫苦劇。太子見已，
X04n0223_p0728c09║心生悲愍，以無畏聲安慰之言：汝莫憂惱！汝莫愁怖！
X04n0223_p0728c10║我當令汝悉得解脫。便詣王所而白王言：獄中罪人
X04n0223_p0728c11║苦毒難處，願垂寬宥，施以無畏。時，王即集五百大臣
X04n0223_p0728c12║而問之言：是事云何？諸臣答言：彼罪人者，私竊官物，
X04n0223_p0728c13║謀奪王位，盜入宮闈，罪應刑戮；有哀救者，罪亦至死。
X04n0223_p0728c14║時，彼太子悲心轉切，語大臣言：如汝所說，但放此人，
X04n0223_p0728c15║隨其所應可以治我。我為彼故，一切苦事悉皆能受，
X04n0223_p0728c16║粉身歿命無所顧惜，要令罪人皆得免苦。何以故？我
X04n0223_p0728c17║若不救此眾生者，云何能救三界牢獄諸苦眾生？一
X04n0223_p0728c18║切眾生在三界中，貪愛所縛、愚癡所蔽，貧無功德墮
X04n0223_p0728c19║諸惡趣，身形鄙陋諸根放逸，其心迷惑不求出道，失
X04n0223_p0728c20║智慧光樂著三有，斷諸福德滅諸智慧，種種煩惱濁
X04n0223_p0728c21║亂其心，住苦牢獄入魔羂網，生老病死憂悲惱害，如
X04n0223_p0728c22║是諸苦常所逼迫。我當云何令彼解脫？應捨身命而
X04n0223_p0728c23║拔濟之。時諸大臣共詣王所，悉舉其手高聲唱言：大
X04n0223_p0728c24║王當知，如太子意，毀壞王法禍及萬人。若王愛念不
X04n0223_p0729a01║責治者，王之寶祚亦不久立。王聞此言赫然大怒，令
X04n0223_p0729a02║誅太子及諸罪人。王后聞之，愁憂號哭毀形降服，與
X04n0223_p0729a03║千婇女馳詣王所，舉身投地頂禮王足，俱作是言：唯
X04n0223_p0729a04║願大王，赦太子命。王即迴顧語太子言：莫救罪人，若
X04n0223_p0729a05║救罪人必當殺汝。爾時，太子為欲專求一切智故，為
X04n0223_p0729a06║欲利益諸眾生故，為以大悲普救攝故，其心堅固無
X04n0223_p0729a07║有退怯，復白王言：願恕彼罪，身當受戮。王言：隨意。爾
X04n0223_p0729a08║時，王后白言：大王，願聽太子半月行施，恣意修福然
X04n0223_p0729a09║後治罪。王即聽許。時都城北有一大園，名曰日光，是
X04n0223_p0729a10║昔施場。太子往彼設大施會，飲食、衣服、華髮、纓絡、塗
X04n0223_p0729a11║香、末香、幢幡、寶蓋、諸莊嚴具，隨有所求靡不周給。經
X04n0223_p0729a12║半月已，於最後日，國王、大臣、長者、居士、城邑人民及
X04n0223_p0729a13║諸外道，悉來集會。時法輪音虗空燈王如來，知諸眾
X04n0223_p0729a14║生調伏時至，與大眾俱，天王圍遶，龍王供養，夜叉王
X04n0223_p0729a15║守護，乾闥婆王讚歎，阿脩羅王曲躬頂禮，迦樓羅王
X04n0223_p0729a16║以清淨心散諸寶華，緊那羅王歡喜勸請，摩睺羅伽
X04n0223_p0729a17║王一心瞻仰，來入彼會。爾時，太子及諸大眾遙見佛
X04n0223_p0729a18║來，端嚴殊特，諸根寂定，如調順象；心無垢濁，如清淨
X04n0223_p0729a19║池；現大神通，示大自在，顯大威德，種種相好莊嚴其
X04n0223_p0729a20║身；放大光明，普照世界；一切毛孔出香燄雲，震動十
X04n0223_p0729a21║方無量佛剎；隨所至處，普雨一切諸莊嚴具；以佛威
X04n0223_p0729a22║儀，以佛功德，眾生見者，心淨歡喜，煩惱消滅。爾時，太
X04n0223_p0729a23║子及諸大眾五體投地，頂禮其足，安施牀座，合掌白
X04n0223_p0729a24║言：善來世尊！善來善逝！唯願哀愍，攝受於我，處於此
X04n0223_p0729b01║座。以佛神力，淨居諸天即變此座為香摩尼蓮華之
X04n0223_p0729b02║座，佛坐其上，諸菩薩眾亦皆就座周帀圍遶。時彼會
X04n0223_p0729b03║中一切眾生，因見如來，苦滅障除，堪受聖法。爾時，如
X04n0223_p0729b04║來知其可化，以圓滿音說修多羅，名普照日輪，令諸
X04n0223_p0729b05║眾生隨類各解。時彼會中有八十那由他眾生，遠塵
X04n0223_p0729b06║離垢，得淨法眼；無量那由他眾生，得無學地；十千眾
X04n0223_p0729b07║生，住大乘道，入普賢行，成滿大願。當爾之時，十方各
X04n0223_p0729b08║百佛剎微塵數眾生，於大乘中，心得調伏；無量世界
X04n0223_p0729b09║一切眾生，免離惡趣，生於天上。善伏太子即於此時，
X04n0223_p0729b10║得菩薩教化眾生令生善根解脫門。善男子！爾時太
X04n0223_p0729b11║子，豈異人乎？我身是也。我因往昔，起大悲心，捨身、命、
X04n0223_p0729b12║財，救苦眾生，開門大施，供養於佛，得此解脫。佛子當
X04n0223_p0729b13║知，我於爾時，恒為利益一切眾生，不著三界，不求果
X04n0223_p0729b14║報，不貪名稱，不欲自讚輕毀於他，於諸境界，無所貪
X04n0223_p0729b15║染，無所怖畏，但莊嚴大乘出要之道，常樂觀察一切
X04n0223_p0729b16║智門，修行苦行，得此解脫。佛子！於汝意云何？彼時五
X04n0223_p0729b17║百大臣，欲害我者，豈異人乎？今提婆達多等五百徒
X04n0223_p0729b18║黨是也。是諸人等，蒙佛教化，皆當得阿耨多羅三藐
X04n0223_p0729b19║三菩提。於未來世，過須彌山微塵數劫，爾時有劫，名：
X04n0223_p0729b20║善光，世界名：寶光，於中成佛。其五百佛，次第興世，最
X04n0223_p0729b21║初如來，名曰：大悲；第二，名：饒益世間；第三，名：大悲師
X04n0223_p0729b22║子；第四，名：救護眾生；乃至最後，名曰：醫王。雖彼諸佛
X04n0223_p0729b23║大悲平等，然其國土、種族、父母、受生、誕生、出家、學道、
X04n0223_p0729b24║往詣道場、轉正法輪、說脩多羅、語言、音聲、光明、眾會、
X04n0223_p0729c01║壽命、法住，及其名號，各各差別。佛子！彼諸罪人，我所
X04n0223_p0729c02║救者，即拘留孫等賢劫千佛，及百萬阿僧祇諸大菩
X04n0223_p0729c03║薩，於無量精進力名稱功德慧如來所，發阿耨多羅
X04n0223_p0729c04║三藐三菩提心，今於十方國土，行菩薩道，修習增長，
X04n0223_p0729c05║此菩薩教化眾生令生善根解脫者是。時勝光王，今
X04n0223_p0729c06║薩遮尼乾子大論師是。時王宮人，及諸眷屬，即彼尼
X04n0223_p0729c07║乾六萬弟子，與師俱來，建大論幢，共佛議論，悉降伏
X04n0223_p0729c08║之，授阿耨多羅三藐三菩提記者是。此諸人等，皆當
X04n0223_p0729c09║作佛，國土莊嚴、劫數、名號，各各有異。佛子！我於是時
X04n0223_p0729c10║救罪人已，父母聽我捨離國土、妻子、財寶，於法輪音
X04n0223_p0729c11║虗空燈王佛所出家學道，五百歲中淨修梵行，即得
X04n0223_p0729c12║成就百萬陀羅尼、百萬神通、百萬法藏、百萬求一切
X04n0223_p0729c13║智勇猛精進，淨治百萬堪忍門，增長百萬思惟心，成
X04n0223_p0729c14║就百萬菩薩力，入百萬菩薩智門，得百萬般若波羅
X04n0223_p0729c15║蜜門，見十方百萬諸佛，生百萬菩薩大願；念念中，十
X04n0223_p0729c16║方各照百萬佛剎；念念中，憶念十方世界前後際劫
X04n0223_p0729c17║百萬諸佛；念念中，知十方世界百萬諸佛變化海；念
X04n0223_p0729c18║念中，見十方百萬世界所有眾生種種諸趣，隨業所
X04n0223_p0729c19║受，生時、死時，善趣、惡趣，好色、惡色，其諸眾生種種心
X04n0223_p0729c20║行、種種欲樂、種種根性、種種業習、種種成就，皆悉明
X04n0223_p0729c21║了。佛子！我於爾時命終之後，還復於彼王家受生，作
X04n0223_p0729c22║轉輪王。彼法輪音虗空燈王如來滅後，次即於此值
X04n0223_p0729c23║法空王如來，承事供養；次為帝釋，即此道場值天王
X04n0223_p0729c24║藏如來，親近供養；次為夜摩天王，即於此世界值大
X04n0223_p0730a01║地威力山如來，親近供養；次為兜率天王，即於此世
X04n0223_p0730a02║界值法輪光音聲王如來，親近供養；次為化樂天王，
X04n0223_p0730a03║即於此世界值虗空智王如來，親近供養；次為他化
X04n0223_p0730a04║自在天王，即於此世界值無能壞幢如來，親近供養；
X04n0223_p0730a05║次為阿脩羅王，即於此世界值一切法雷音王如來，
X04n0223_p0730a06║親近供養；次為梵王，即於此世界值普現化演法音
X04n0223_p0730a07║如來，親近供養。佛子！此寶光世界善光劫中，有一萬
X04n0223_p0730a08║佛出興於世，我皆親近承事供養。次復有劫，名曰：日
X04n0223_p0730a09║光，有六十億佛出興於世。最初如來，名：妙相山；我時
X04n0223_p0730a10║為王，名曰：大慧，於彼佛所承事供養。次有佛出，名：圓
X04n0223_p0730a11║滿肩；我為居士，親近供養。次有佛出，名：離垢童子；我
X04n0223_p0730a12║為大臣，親近供養。次有佛出，名：勇猛持；我為阿脩羅
X04n0223_p0730a13║王，親近供養。次有佛出，名：須彌相；我為樹神，親近供
X04n0223_p0730a14║養。次有佛出，名：離垢臂；我為商主，親近供養。次有佛
X04n0223_p0730a15║出，名：師子遊步；我為城神，親近供養。次有佛出，名為：
X04n0223_p0730a16║寶髻；我為毗沙門天王，親近供養。次有佛出，名：最上
X04n0223_p0730a17║法稱；我為乾闥婆王，親近供養。次有佛出，名：光明冠；
X04n0223_p0730a18║我為鳩槃茶王，親近供養。於彼劫中，如是次第，有六
X04n0223_p0730a19║十億如來出興於世。我常於此受種種身，一一佛所
X04n0223_p0730a20║親近供養，教化成就無量眾生；於一一佛所，得種種
X04n0223_p0730a21║三昧門、種種陀羅尼門、種種神通門、種種辯才門、種
X04n0223_p0730a22║種一切智門、種種法明門、種種智慧門，照種種十方
X04n0223_p0730a23║海，入種種佛剎海，見種種諸佛海，清淨成就，增長廣
X04n0223_p0730a24║大。如於此劫中親近供養爾所諸佛，於一切處、一切
X04n0223_p0730b01║世界海微塵數劫，所有諸佛出興於世；親近供養，聽
X04n0223_p0730b02║聞說法，信受護持，亦復如是。如是一切諸如來所，皆
X04n0223_p0730b03║悉修習此解脫門，復得無量解脫方便。爾時，救護一
X04n0223_p0730b04║切眾生主夜神，欲重宣此解脫義，即為善財而說頌
X04n0223_p0730b05║曰：
X04n0223_p0730b06║汝以歡喜信樂心，問此難思解脫法，
X04n0223_p0730b07║我承如來護念力，為汝宣說應聽受。
X04n0223_p0730b08║過去無邊廣大劫，過於剎海微塵數，
X04n0223_p0730b09║時有世界名寶光，其中有劫號善光，
X04n0223_p0730b10║於此善光大劫中，一萬如來出興世，
X04n0223_p0730b11║我皆親近而供養，從其修學此解脫。
X04n0223_p0730b12║時有王都名喜嚴，縱廣寬平極殊麗，
X04n0223_p0730b13║雜業眾生所居住，或心清淨或作惡，
X04n0223_p0730b14║爾時有王名勝光，恒以正法御羣生，
X04n0223_p0730b15║其王太子名善伏，形體端正備眾相，
X04n0223_p0730b16║時有無量諸罪人，繫身牢獄當受戮，
X04n0223_p0730b17║太子見已生悲愍，上啟於王請寬宥。
X04n0223_p0730b18║爾時諸臣共白王：今此太子危王國，
X04n0223_p0730b19║如是罪人應受戮，如何悉救令除免？
X04n0223_p0730b20║時勝光王語太子：汝救彼罪自當受，
X04n0223_p0730b21║太子哀念情轉深，誓救眾生無退怯。
X04n0223_p0730b22║時王夫人婇女等，俱來王所白王言：
X04n0223_p0730b23║願放太子半月中，布施眾生作功德。
X04n0223_p0730b24║時王聞已即聽許，設大施會濟貧乏，
X04n0223_p0730c01║一切眾生靡不臻，隨有所求皆給與。
X04n0223_p0730c02║如是半月日云滿，太子就戮時將至。
X04n0223_p0730c03║大眾百千萬億人，同時瞻仰俱號泣。
X04n0223_p0730c04║彼佛知眾根將熟，而來此會化羣生，
X04n0223_p0730c05║顯現神變大莊嚴，靡不親近而恭敬。
X04n0223_p0730c06║佛以一音方便說，法燈普照脩多羅，
X04n0223_p0730c07║無量眾生意柔輭，悉蒙與授菩提記。
X04n0223_p0730c08║善伏太子生歡喜，發興無上正覺心，
X04n0223_p0730c09║誓願承事於如來，普為眾生作依處。
X04n0223_p0730c10║便即出家依佛住，修行一切種智道。
X04n0223_p0730c11║爾時便得此解脫，大悲廣濟諸羣生。
X04n0223_p0730c12║於中止住經劫海，諦觀諸法真實性。
X04n0223_p0730c13║常於苦海救眾生，如是修習菩提道。
X04n0223_p0730c14║劫中所有諸佛現，悉皆承事無有餘。
X04n0223_p0730c15║咸以清淨信解心，聽聞持護所說法。
X04n0223_p0730c16║次於佛剎微塵數，無量無邊諸劫海，
X04n0223_p0730c17║所有諸佛現世間，一一供養皆如是。
X04n0223_p0730c18║我念往昔為太子，見諸眾生在牢獄，
X04n0223_p0730c19║誓願捨身而救護，因其證此解脫門。
X04n0223_p0730c20║經於佛剎微塵數，廣大劫海常修習。
X04n0223_p0730c21║念念令其得增長，復獲無邊巧方便。
X04n0223_p0730c22║彼中所有諸如來，我悉得見蒙開悟。
X04n0223_p0730c23║令我增明此解脫，及以種種方便力。
X04n0223_p0730c24║我於無量千億劫，學此難思解脫門，
X04n0223_p0731a01║諸佛法海無有邊，我悉一時能普飲，
X04n0223_p0731a02║十方所有一切剎，其身普入無所礙，
X04n0223_p0731a03║三世種種國土名，念念了知皆悉盡。
X04n0223_p0731a04║三世所有諸佛海，一一明見盡無餘，
X04n0223_p0731a05║亦能示現其身相，普詣於彼如來所。
X04n0223_p0731a06║又於十方一切剎，一切諸佛導師前，
X04n0223_p0731a07║普雨一切莊嚴雲，供養一切無上覺。
X04n0223_p0731a08║又以無邊大問海，啟請一切諸世尊，
X04n0223_p0731a09║彼佛所雨妙法雲，皆悉受持無忘失。
X04n0223_p0731a10║又於十方無量剎，一切如來眾會前，
X04n0223_p0731a11║坐於眾妙莊嚴座，示現種種神通力。
X04n0223_p0731a12║又於十方無量剎，示現種種諸神變，
X04n0223_p0731a13║一身示現無量身，無量身中現一身，
X04n0223_p0731a14║又於一一毛孔中，悉放無數大光明，
X04n0223_p0731a15║各以種種巧方便，除滅眾生煩惱火。
X04n0223_p0731a16║又於一一毛孔中，出現無量化身雲，
X04n0223_p0731a17║充滿十方諸世界，普雨法雨濟羣品。
X04n0223_p0731a18║十方一切諸佛子，入此難思解脫門，
X04n0223_p0731a19║悉盡未來無量劫，安住修行菩薩行。
X04n0223_p0731a20║隨其心樂為說法，令彼皆除邪見網。
X04n0223_p0731a21║示以天道及二乘，乃至如來一切智。
X04n0223_p0731a22║一切眾生受生處，示現無邊種種身，
X04n0223_p0731a23║悉同其類現眾像，普應其心而說法。
X04n0223_p0731a24║若有得此解脫門，則住無邊功德海。
X04n0223_p0731b01║譬如剎海微塵數，不可思議無有量，
X04n0223_p0731b02║善男子！我唯知此教化眾生令生善根解脫門。如諸
X04n0223_p0731b03║菩薩摩訶薩，超諸世間，現諸趣身，不住攀緣，無有障
X04n0223_p0731b04║礙，了達一切諸法自性，善能觀察一切諸法，得無我
X04n0223_p0731b05║智，證無我法，教化調伏一切眾生恒無休息，心常安
X04n0223_p0731b06║住無二法門，普入一切諸言辭海；我今云何能知能
X04n0223_p0731b07║說彼功德海、彼勇猛智、彼心行處、彼三昧境、彼解脫
X04n0223_p0731b08║力？善男子！此閻浮提，有一園林，名：嵐毗尼；彼園有神，
X04n0223_p0731b09║名：妙德圓滿。汝詣彼問：菩薩云何修菩薩行、生如來
X04n0223_p0731b10║家、為世光明、盡未來劫而無厭倦？時，善財童子頂禮
X04n0223_p0731b11║其足，遶無量帀，合掌瞻仰，辭退而去。
X04n0223_p0731b12║
X04n0223_p0731b13║大方廣佛新華嚴經合論卷第一百十
X04n0223_p0731b14║
X04n0223_p0731b15║音切
X04n0223_p0731b16║囹（力丁切。）圄（語音。）笞（丑之切。）矉（必刃切。）劇（渠力切。）宥（又音。）闈（韋音。）戮
X04n0223_p0731b17║（六音。）祇（咋誤切。）羂（古犬切。）赦（始夜切。）筯（舉欣切。）