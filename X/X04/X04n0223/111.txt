X04n0223_p0731b18║
X04n0223_p0731b19║
X04n0223_p0731b20║
X04n0223_p0731b21║大方廣佛新華嚴經合論卷第一百十一
X04n0223_p0731b22║唐于闐國三藏沙門實叉難陀譯經
X04n0223_p0731b23║唐太原方山長者李通玄造論
X04n0223_p0731b24║唐福州開元寺沙門志寧釐經合論
X04n0223_p0731c01║入法界品第三十九之二十四
X04n0223_p0731c02║【論】第一、正入當位法門中，從爾時，善財童子至我
X04n0223_p0731c03║唯知此教化眾生善根解脫，於此段長科六門：一、
X04n0223_p0731c04║爾時，善財童子已下，至現本清淨法性身，有十五
X04n0223_p0731c05║行。經明善財往見大願精進力救護一切眾生夜
X04n0223_p0731c06║神所見、夜神所現差別不同分。二、時善財童子已
X04n0223_p0731c07║下，至是為十，有十五行半。經明善財見夜神五體，
X04n0223_p0731c08║投地頂禮，發十種心分。三、發是心已下，至頌，有六
X04n0223_p0731c09║十六行半。經明善財得彼夜神與諸菩薩佛剎微
X04n0223_p0731c10║塵數同行分，并善財說十行頌歎夜神德，如文具
X04n0223_p0731c11║明。四、爾時，善財已下，至阿耨多羅三藐三菩提得
X04n0223_p0731c12║不退轉，有六十六行。經明夜神答善財法門名目，
X04n0223_p0731c13║及悟此門現種種色身無盡分。五、善男子！如汝所
X04n0223_p0731c14║問：從幾時來，發菩提心，修菩薩行已下，至滿足大
X04n0223_p0731c15║願，成就諸力，有三十七行。經明夜神告善財：菩薩
X04n0223_p0731c16║智輪遠離一切分別境界，不可以生死中長短、染
X04n0223_p0731c17║淨、廣狹、多少所知分。六、佛子！乃往古世，過世界海
X04n0223_p0731c18║已下，至頌，有五紙半。經此一段，明夜神答善財發
X04n0223_p0731c19║心久如分。已下一段，頌明夜神重頌前法。隨文釋
X04n0223_p0731c20║義者，善財見彼夜神在大眾中坐，普見一切宮殿
X04n0223_p0731c21║摩尼王藏師子之座，普現法界國土摩尼寶網彌
X04n0223_p0731c22║覆其上者，表無功之智體淨。無垢為座，常現一切
X04n0223_p0731c23║人天龍神宮殿咸處其中，摩尼寶網覆上，表無功
X04n0223_p0731c24║之智恒施教網，此明約智報成故。現日月星宿影
X04n0223_p0732a01║像身現，隨眾生心普令得見身，明以智報得其座。
X04n0223_p0732a02║還如智體能現眾法，所現眾法如佛剎微塵數，已
X04n0223_p0732a03║下如文具明。善財五體投地者，明敬法深重也。善
X04n0223_p0732a04║財獲益，如下文具明。爾時，善財問夜神：得解脫，其
X04n0223_p0732a05║名何等？夜神答言：名教化眾生令生善根者，明一
X04n0223_p0732a06║切眾生皆從無性智生。得此智者，一切善根自然
X04n0223_p0732a07║而生，一切諸苦自然而滅，以智體性無作者故。眾
X04n0223_p0732a08║生迷之，於無苦之中妄作諸業。若也達此，苦亡善
X04n0223_p0732a09║生，是故名教化眾生令生善根解脫。又於此解脫，
X04n0223_p0732a10║於無色身中，以無依住智普現一切諸佛眾生身，
X04n0223_p0732a11║如下文具明。又善財問夜神：發無上大菩提心，其
X04n0223_p0732a12║已久如？夜神答云：如菩薩智輪，遠離一切分別境
X04n0223_p0732a13║界，不可以生死中長短、染淨、廣狹、多少如是分別
X04n0223_p0732a14║顯示。以菩薩智輪本性清淨，離一切分別網，超一
X04n0223_p0732a15║切障礙山，隨應化而普化故。從此已下，舉六種喻：
X04n0223_p0732a16║一、如日遊空，無有晝夜喻；二、如日輪住閻浮影，現
X04n0223_p0732a17║一切寶中及以河海淨水中，而眾生無不見日喻；
X04n0223_p0732a18║三、如船師常於大河流中，不依彼此及中流喻；四、
X04n0223_p0732a19║如太虗空，一切世界於中成壞而無分別，本清淨
X04n0223_p0732a20║喻；五、以大願，如風輪持萬象喻；六、如幻化人，肢體
X04n0223_p0732a21║雖具，而無出入息，及寒、熱、飢、渴、憂、喜、生、死喻。此六
X04n0223_p0732a22║喻，大約智性自如空，無性無依，無有處所，而常現
X04n0223_p0732a23║一切諸佛眾生前教化，無有休息。以先所發大願，
X04n0223_p0732a24║風輪所持故。從佛子！乃往古世，過世界海微塵數
X04n0223_p0732b01║劫已下，是夜神隨世說劫，舉發心久近因緣，此是
X04n0223_p0732b02║如幻中安立。經云：乃往古世，過世界海微塵數劫
X04n0223_p0732b03║者，明無數為數，表本無數體可得。時劫亦然。有劫
X04n0223_p0732b04║名善光者，明無功智體安立名也。世界名寶光，無
X04n0223_p0732b05║功用智，任物現法，名世界也。於其劫中，有一萬佛
X04n0223_p0732b06║出興者，以無功之智，隨根應現，名一萬佛出興。一
X04n0223_p0732b07║萬者，以一智應萬行也。其最初佛，號法輪音虗空
X04n0223_p0732b08║燈王如來。十號圓滿者，以無功之智，任運利生，恒
X04n0223_p0732b09║轉法輪音，如虗空中響，無有依處，而照燭一切眾
X04n0223_p0732b10║生，故名燈明。智自在，故名王。十號具足者，智用徧
X04n0223_p0732b11║周，隨行立名也。彼閻浮提，有一王都，名寶莊嚴，是
X04n0223_p0732b12║智王所化之境，名寶莊嚴。其東不遠，有一大林，名
X04n0223_p0732b13║曰妙光者，東方表智化眾生，令明生處也；以東方
X04n0223_p0732b14║表法也，以木貫日為東字。林名妙光，以行如林，蔭
X04n0223_p0732b15║俗廣多，啟明利物，名為妙光。中有道場，名為寶華，
X04n0223_p0732b16║表以行利生，心華開敷，故道場名寶華。彼道場中，
X04n0223_p0732b17║有普光明摩尼蓮華藏師子之座。時彼如來，於此
X04n0223_p0732b18║座上，成阿耨菩提者，以無功用智性，恒普照法界，
X04n0223_p0732b19║自性無垢為座。以此智體，性無成壞，名曰成無上
X04n0223_p0732b20║菩提。滿一百年，坐於道場者，百為表一地中，十地
X04n0223_p0732b21║十，十波羅蜜滿也。又約此位，升進後位，過九地一，
X04n0223_p0732b22║皆百波羅蜜滿。至十地，自佛位滿，故約立一百為
X04n0223_p0732b23║階級。已下勝光王，是智之所治，行慈之境界。王及
X04n0223_p0732b24║太子，舉善惡相形，發慈心之方便也。王名勝光，是
X04n0223_p0732c01║智善伏。太子是行慈之行。已下諸苦境界，是智所
X04n0223_p0732c02║行慈悲位也。如下合會五百大臣，欲害我者，今提
X04n0223_p0732c03║婆達多五百徒黨是。是諸人蒙佛所化，於當來過
X04n0223_p0732c04║須彌山微塵數劫，善光世中成佛，有五百佛，次第
X04n0223_p0732c05║而成。乃至彼諸罪人，我所救者，即拘留孫佛等賢
X04n0223_p0732c06║劫千佛是。拘留孫，此云應斷、已斷。及百萬阿僧祇
X04n0223_p0732c07║菩薩，竝在十方，行菩薩行。勝光王，今薩遮尼乾子
X04n0223_p0732c08║大論師是。薩遮尼乾者，此外道躶形自餓，不為衣
X04n0223_p0732c09║食所繫。王宮人及諸眷屬，彼尼乾六萬弟子是。已
X04n0223_p0732c10║上總明智所化境成就之人。佛子！我於爾時，救罪
X04n0223_p0732c11║人已，父母聽我出家者，表智位體淨無染，名為出
X04n0223_p0732c12║家。出有功用家，於虗空燈王佛所出家學道，五百
X04n0223_p0732c13║歲中淨修梵行，即得成就百萬陀羅尼者。五百歲
X04n0223_p0732c14║者，表無功用智體通五位，但生熟不同，此為初佛
X04n0223_p0732c15║通。此初佛有十九箇佛次第出興者，明至八地無
X04n0223_p0732c16║功智中，學佛十力自成一佛，通為二十箇佛，升九
X04n0223_p0732c17║地十地佛果故，至此八地攝後二地果故。在此八
X04n0223_p0732c18║地位中，以無功之智即十地佛果不二故，故於此
X04n0223_p0732c19║位安立十九箇佛，明通八地無功之智共為二十。
X04n0223_p0732c20║以相入故，表八地中即十地行也，三世一也。其中
X04n0223_p0732c21║承事佛者，表隨行之身。初舉萬佛出興，表九地萬
X04n0223_p0732c22║行滿。次善光劫中有六十億佛出興，表十地中六
X04n0223_p0732c23║位齊，因果一體無前後也。已上意明以普光明智
X04n0223_p0732c24║體，升進利生大悲智自在無功之行益眾生之樣
X04n0223_p0733a01║式，安立利人發行救眾生之法用，令後學者倣之
X04n0223_p0733a02║如前。或隨位中安立一百佛已，後更安立一二三
X04n0223_p0733a03║四佛者，總明約位成行，故行中有果。設使見其自
X04n0223_p0733a04║行果外佛者，不離自行所見，故行及方見即真佛
X04n0223_p0733a05║也。要期而方見者，暫化還亡是化佛也。以即事即
X04n0223_p0733a06║理言之，二十八相者，欠四相不滿三十二相，表此
X04n0223_p0733a07║第八地欠九地十地四重因果，未滿位故一地兩
X04n0223_p0733a08║重因果，以位位中有正位因果、有向果故。一切世
X04n0223_p0733a09║界海微塵數劫，所有諸佛出興於世親近供養者，
X04n0223_p0733a10║明無功之智徧周，無法不佛，佛即法也。十方虗空
X04n0223_p0733a11║無有間缺，鍼鋒毛端不是一切法、一切佛故。但有
X04n0223_p0733a12║微塵許是非染淨心，皆不是見佛也。以智眼印之
X04n0223_p0733a13║已下一段，頌重頌前法，如文自具。善男子！我唯知
X04n0223_p0733a14║此教化眾生令生善根解脫已下，推德升進。此是
X04n0223_p0733a15║第八不動地中善知識，以願波羅蜜為主，餘九為
X04n0223_p0733a16║伴，治無功用智中說法未自在障，令得自在。第二
X04n0223_p0733a17║推德升進中，從如諸菩薩摩訶薩已下，至辭退而
X04n0223_p0733a18║去，有十一行半。經於此段中約分四門：一、推德升
X04n0223_p0733a19║進；二、示善知識所居之處，云此閻浮提有一園林，
X04n0223_p0733a20║名嵐毗尼；三、舉善知識，名妙德圓滿光；四、禮敬辭
X04n0223_p0733a21║去。都云閻浮提有一園林者，明修第九善慧地，法
X04n0223_p0733a22║光徧濟，普蔭十方一切眾生，行解廣大處。生死如
X04n0223_p0733a23║園，萬行如林，故為名也。嵐毗尼者，此云樂勝園也，
X04n0223_p0733a24║為以智慧法樂眾生故。此園林亦是如來示現下
X04n0223_p0733b01║生時誕生之園，明八地菩薩從兜率天降神下生，
X04n0223_p0733b02║非為處胎，為受生也。於九地中修智慧利人天及
X04n0223_p0733b03║滿一切眾生之智慧故，名為受生。受學諸佛智慧，
X04n0223_p0733b04║令滿一切眾生故，如經自明。有神名妙德圓滿者，
X04n0223_p0733b05║明善慧地妙慧圓滿故。神者，以悲智善能說教為
X04n0223_p0733b06║神。
X04n0223_p0733b07║第九閻浮提嵐毗尼園妙德圓滿光夜神主善慧
X04n0223_p0733b08║地。
X04n0223_p0733b09║【經】爾時，善財童子於大願精進力救護一切眾生夜
X04n0223_p0733b10║神所，得菩薩解脫已，憶念修習，了達增長。漸次遊行，
X04n0223_p0733b11║至嵐毗尼林，周徧尋覓彼妙德神，見在一切寶樹莊
X04n0223_p0733b12║嚴樓閣中，坐寶蓮華師子之座，二十億那由他諸天
X04n0223_p0733b13║恭敬圍遶，為說菩薩受生海經，令其皆得生如來家，
X04n0223_p0733b14║增長菩薩大功德海。善財見已，頂禮其足，合掌前立，
X04n0223_p0733b15║白言：大聖！我已先發阿耨多羅三藐三菩提心，而未
X04n0223_p0733b16║能知菩薩云何修菩薩行，生如來家，為世大明？彼神
X04n0223_p0733b17║答言：善男子！菩薩有十種受生藏。若菩薩成就此法，
X04n0223_p0733b18║則生如來家，念念增長菩薩善根，不疲不懈，不厭不
X04n0223_p0733b19║退，無斷無失，離諸迷惑，不生怯劣、惱悔之心，趣一切
X04n0223_p0733b20║智，入法界門，發廣大心，增長諸度，成就諸佛無上菩
X04n0223_p0733b21║提，捨世間趣，入如來地，獲勝神通，諸佛之法常現在
X04n0223_p0733b22║前，順一切智真實義境。何等為十？一者、願常供養一
X04n0223_p0733b23║切諸佛受生藏，二者、發菩提心受生藏，三者、觀諸法
X04n0223_p0733b24║門勤修行受生藏，四者、以深淨心普照三世受生藏，
X04n0223_p0733c01║五者、平等光明受生藏，六者、生如來家受生藏，七者、
X04n0223_p0733c02║佛力光明受生藏，八者、觀普智門受生藏，九者、普現
X04n0223_p0733c03║莊嚴受生藏，十者、入如來地受生藏。善男子！云何名：
X04n0223_p0733c04║願常供養一切佛受生藏？善男子！菩薩初發心時，作
X04n0223_p0733c05║如是願：我當尊重、恭敬、供養一切諸佛，見佛無厭，於
X04n0223_p0733c06║諸佛所常生愛樂、常起深信，修諸功德恒無休息。是
X04n0223_p0733c07║為菩薩為一切智始集善根受生藏。云何名：發菩提
X04n0223_p0733c08║心受生藏？善男子！此菩薩發阿耨多羅三藐三菩提
X04n0223_p0733c09║心，所謂：起大悲心，救護一切眾生故；起供養佛心，究
X04n0223_p0733c10║竟承事故；起普求正法心，一切無恡故；起廣大趣向
X04n0223_p0733c11║心，求一切智故；起慈無量心，普攝眾生故；起不捨一
X04n0223_p0733c12║切眾生心，被求一切智堅誓甲故；起無諂誑心，得如
X04n0223_p0733c13║實智故；起如說行心，修菩薩道故；起不誑諸佛心，守
X04n0223_p0733c14║護一切佛大誓願故；起一切等願心，盡未來化眾生
X04n0223_p0733c15║不休息故。菩薩以如是等佛剎微塵數菩提心功德
X04n0223_p0733c16║故，得生如來家。是為菩薩第二受生藏。云何名：觀諸
X04n0223_p0733c17║法門勤修行受生藏？善男子！此菩薩摩訶薩，起觀一
X04n0223_p0733c18║切法門海心，起迴向一切智圓滿道心，起正念無過
X04n0223_p0733c19║失業心，起一切菩薩三昧海清淨心，起修成一切菩
X04n0223_p0733c20║薩功德心，起莊嚴一切菩薩道心，起求一切智大精
X04n0223_p0733c21║進行修諸功德如劫火熾然無休息心，起修普賢行
X04n0223_p0733c22║教化一切眾生心，起善學一切威儀修菩薩功德捨
X04n0223_p0733c23║離一切所有住無所有真實心。是為菩薩第三受生
X04n0223_p0733c24║藏。云何名：以深淨心普照三世受生藏？善男子！此菩
X04n0223_p0734a01║薩具清淨增上心，得如來菩提光，入菩薩方便海，其
X04n0223_p0734a02║心堅固猶若金剛，背捨一切諸有趣生，成就一切佛
X04n0223_p0734a03║自在力，修殊勝行，具菩薩根，其心明潔，願力不動，常
X04n0223_p0734a04║為諸佛之所護念，破壞一切諸障礙山，普為眾生作
X04n0223_p0734a05║所依處。是為菩薩第四受生藏。云何名：平等光明受
X04n0223_p0734a06║生藏？善男子！此菩薩具足眾行，普化眾生，一切所有
X04n0223_p0734a07║悉皆能捨，住佛究竟淨戒境界，具足忍法，成就諸佛
X04n0223_p0734a08║法忍光明，以大精進趣一切智到於彼岸，修習諸禪，
X04n0223_p0734a09║得普門定，淨智圓滿，以智慧日明照諸法，得無礙眼
X04n0223_p0734a10║見諸佛海，悟入一切真實法性，一切世間見者歡喜，
X04n0223_p0734a11║善能修習如實法門；是為菩薩第五受生藏。云何名：
X04n0223_p0734a12║生如來家受生藏？善男子！此菩薩生如來家，隨諸佛
X04n0223_p0734a13║住，成就一切甚深法門，具三世佛清淨大願，得一切
X04n0223_p0734a14║佛同一善根，與諸如來共一體性，具出世行白淨善
X04n0223_p0734a15║法，安住廣大功德法門，入諸三昧見佛神力，隨所應
X04n0223_p0734a16║化淨諸眾生，如問而對，辯才無盡；是為菩薩第六受
X04n0223_p0734a17║生藏。云何名：佛力光明受生藏？善男子！此菩薩深入
X04n0223_p0734a18║佛力，遊諸佛剎心無退轉，供養承事菩薩眾會無有
X04n0223_p0734a19║疲厭，了一切法皆如幻起，知諸世間如夢所見，一切
X04n0223_p0734a20║色相猶如光影，神通所作皆如變化，一切受生悉皆
X04n0223_p0734a21║如影，諸佛說法皆如谷響，開示法界咸令究竟；是為
X04n0223_p0734a22║菩薩第七受生藏。云何名：觀普智門受生藏？善男子！
X04n0223_p0734a23║此菩薩住童真位，觀一切智一一智門，盡無量劫開
X04n0223_p0734a24║演一切菩薩所行，於諸菩薩甚深三昧心得自在，念
X04n0223_p0734b01║念生於十方世界諸如來所，於有差別境入無差別
X04n0223_p0734b02║定，於無差別法現有差別智，於無量境知無境界，於
X04n0223_p0734b03║少境界入無量境，通達法性廣大無際，知諸世間悉
X04n0223_p0734b04║假施設，一切皆是識心所起。是為菩薩第八受生藏。
X04n0223_p0734b05║云何名：普現莊嚴受生藏？善男子！此菩薩能種種莊
X04n0223_p0734b06║嚴無量佛剎，普能化現一切眾生及諸佛身，得無所
X04n0223_p0734b07║畏，演清淨法，周流法界無所障礙，隨其心樂普使知
X04n0223_p0734b08║見，示現種種成菩提行，令生無礙一切智道；如是所
X04n0223_p0734b09║作不失其時，而常在三昧毗盧遮那智慧之藏。是為
X04n0223_p0734b10║菩薩第九受生藏。云何名：入如來地受生藏？善男子！
X04n0223_p0734b11║此菩薩悉於三世諸如來所受灌頂法，普知一切境
X04n0223_p0734b12║界次第，所謂：知一切眾生前際後際歿生次第、一切
X04n0223_p0734b13║菩薩修行次第、一切眾生心念次第、三世如來成佛
X04n0223_p0734b14║次第、善巧方便說法次第，亦知一切初、中、後際所有
X04n0223_p0734b15║諸劫若成若壞名號次第；隨諸眾生所應化度，為現
X04n0223_p0734b16║成道功德莊嚴，神通說法，方便調伏。是為菩薩第十
X04n0223_p0734b17║受生藏。佛子！若菩薩摩訶薩於此十法，修習增長，圓
X04n0223_p0734b18║滿成就，則能於一莊嚴中現種種莊嚴；如是莊嚴一
X04n0223_p0734b19║切國土，開導示悟一切眾生，盡未來劫無有休息；演
X04n0223_p0734b20║說一切諸佛法海種種境界、種種成熟，展轉傳來無
X04n0223_p0734b21║量諸法；現不可思議佛自在力，充滿一切虗空法界；
X04n0223_p0734b22║於諸眾生心行海中而轉法輪，於一切世界示現成
X04n0223_p0734b23║佛恒無間斷；以不可說清淨言音說一切法，住無量
X04n0223_p0734b24║處，通達無礙；以一切法莊嚴道場，隨諸眾生欲解差
X04n0223_p0734c01║別而現成佛，開示無量甚深法藏，教化成就一切世
X04n0223_p0734c02║間。爾時，嵐毗尼林神，欲重明其義，以佛神力，普觀十
X04n0223_p0734c03║方而說頌言：
X04n0223_p0734c04║最上離垢清淨心，見一切佛無厭足，
X04n0223_p0734c05║願盡未來常供養，此明慧者受生藏。
X04n0223_p0734c06║一切三世國土中，所有眾生及諸佛，
X04n0223_p0734c07║悉願度脫恒瞻奉，此難思者受生藏。
X04n0223_p0734c08║聞法無厭樂觀察，普於三世無所礙，
X04n0223_p0734c09║身心清淨如虗空，此名稱者受生藏。
X04n0223_p0734c10║其心恒住大悲海，堅如金剛及寶山，
X04n0223_p0734c11║了達一切種智門，此最勝者受生藏。
X04n0223_p0734c12║大慈普覆於一切，妙行常增諸度海，
X04n0223_p0734c13║以法光明照羣品，此雄猛者受生藏。
X04n0223_p0734c14║了達法性心無礙，生於三世諸佛家。
X04n0223_p0734c15║普入十方法界海，此明智者受生藏。
X04n0223_p0734c16║法身清淨心無礙，普詣十方諸國土，
X04n0223_p0734c17║一切佛力靡不成，此不思議受生藏。
X04n0223_p0734c18║入深智慧已自在，於諸三昧亦究竟，
X04n0223_p0734c19║觀一切智如實門，此真身者受生藏。
X04n0223_p0734c20║淨治一切諸佛土，勤修普化眾生法。
X04n0223_p0734c21║顯現如來自在力，此大名者受生藏。
X04n0223_p0734c22║久已修行薩婆若，疾能趣入如來位。
X04n0223_p0734c23║了知法界皆無礙，此諸佛子受生藏。
X04n0223_p0734c24║善男子！菩薩具此十法，生如來家，為一切世間清淨
X04n0223_p0735a01║光明。善男子！我從無量劫來，得是自在受生解脫門。
X04n0223_p0735a02║善財白言：聖者！此解脫門境界云何？答言：善男子！我
X04n0223_p0735a03║先發願：願一切菩薩示受生時皆得親近，願入毗盧
X04n0223_p0735a04║遮那如來無量受生海。以昔願力，生此世界閻浮提
X04n0223_p0735a05║中嵐毗尼園，專念菩薩何時下生；經於百年，世尊果
X04n0223_p0735a06║從兜率陀天而來生此。時，此林中現十種相。何等為
X04n0223_p0735a07║十？一者，此園中地忽自平坦，坑坎、塠阜悉皆不現。二
X04n0223_p0735a08║者，金剛為地，眾寶莊嚴，無有瓦礫、荊棘、株杌。三者，寶
X04n0223_p0735a09║多羅樹周帀行列，其根深植，至於水際。四者，生眾香
X04n0223_p0735a10║牙，現眾香藏，寶香為樹，扶疎蔭暎，其諸香氣皆踰天
X04n0223_p0735a11║香。五者，諸妙華鬘寶莊嚴具，行列分布，處處充滿。六
X04n0223_p0735a12║者，園中所有一切諸樹，皆自然開摩尼寶華。七者，諸
X04n0223_p0735a13║池沼中皆自生華，從地涌出，周布水上。八者，時此林
X04n0223_p0735a14║中娑婆世界欲、色所住天、龍、夜叉、乾闥婆、阿脩羅、迦
X04n0223_p0735a15║樓羅、緊那羅、摩睺羅伽一切諸王，莫不來集，合掌而
X04n0223_p0735a16║住。九者，此世界中所有天女，乃至摩睺羅伽女，皆生
X04n0223_p0735a17║歡喜，各各捧持諸供養具，向畢洛叉樹前恭敬而立。
X04n0223_p0735a18║十者，十方一切諸佛臍中皆放光明，名：菩薩受生自
X04n0223_p0735a19║在燈，普照此林，一一光中悉現諸佛受生、誕生所有
X04n0223_p0735a20║神變，及一切菩薩受生功德，又出諸佛種種言音，是
X04n0223_p0735a21║為林中十種瑞相。此相現時，諸天王等即知當有菩
X04n0223_p0735a22║薩下生，我見此瑞，歡喜無量。善男子！摩耶夫人出迦
X04n0223_p0735a23║毗羅城入此林時，復現十種光明瑞相，令諸眾生得
X04n0223_p0735a24║法光明。何等為十？所謂：一切寶華藏光、寶香藏光、寶
X04n0223_p0735b01║蓮華開演出真實妙音聲光、十方菩薩初發心光、一
X04n0223_p0735b02║切菩薩得入諸地現神變光、一切菩薩修波羅蜜圓
X04n0223_p0735b03║滿智光、一切菩薩大願智光、一切菩薩教化眾生方
X04n0223_p0735b04║便智光、一切菩薩證於法界真實智光、一切菩薩得
X04n0223_p0735b05║佛自在受生出家成正覺光，此十光明普照無量諸
X04n0223_p0735b06║眾生心。善男子！摩耶失人於畢洛叉樹下坐時，復現
X04n0223_p0735b07║菩薩將欲誕生十種神變。何等為十？善男子！菩薩將
X04n0223_p0735b08║欲誕生之時，欲界諸天天子、天女，及以色界一切諸
X04n0223_p0735b09║天、諸龍、夜叉、乾闥婆、阿脩羅、迦樓羅、緊那羅、摩睺羅
X04n0223_p0735b10║伽并其眷屬，為供養故，悉皆雲集。摩耶夫人威德殊
X04n0223_p0735b11║勝，身諸毛孔咸放光明，普照三千大千世界無所障
X04n0223_p0735b12║礙，一切光明悉皆不現，除滅一切眾生煩惱及惡道
X04n0223_p0735b13║苦，是為菩薩將欲誕生第一神變。又，善男子！當爾之
X04n0223_p0735b14║時，摩耶夫人腹中悉現三千世界一切形像，其百億
X04n0223_p0735b15║閻浮提內，各有都邑，各有園林，名號不同，皆有摩耶
X04n0223_p0735b16║夫人於中止住，天眾圍遶，悉為顯現菩薩將生不可
X04n0223_p0735b17║思議神變之相，是為菩薩將欲誕生第二神變。又，善
X04n0223_p0735b18║男子！摩耶夫人一切毛孔，皆現如來往昔修行菩薩
X04n0223_p0735b19║道時，恭敬供養一切諸佛，及聞諸佛說法音聲。譬如
X04n0223_p0735b20║明鏡及以水中，能現虗空日、月、星宿、雲、雷等像；摩耶
X04n0223_p0735b21║夫人身諸毛孔亦復如是，能現如來往昔因緣，是為
X04n0223_p0735b22║菩薩將欲誕生第三神變。又，善男子！摩耶夫人身諸
X04n0223_p0735b23║毛孔，一一皆現如來往修菩薩行時，所住世界城邑、
X04n0223_p0735b24║聚落、山林、河海、眾生劫數、值佛出世、入淨國土、隨所
X04n0223_p0735c01║受生、壽命長短、依善知識修行善法、於一切剎在在
X04n0223_p0735c02║生處，摩耶夫人常為其母，如是一切於毛孔中靡不
X04n0223_p0735c03║皆現，是為菩薩將欲誕生第四神變。又，善男子！摩耶
X04n0223_p0735c04║夫人一一毛孔，顯現如來往昔修行菩薩行時，隨所
X04n0223_p0735c05║生處色相、形貌、衣服、飲食、苦樂等事，一一普現，分明
X04n0223_p0735c06║辯了，是為菩薩將欲誕生第五神變。又，善男子！摩耶
X04n0223_p0735c07║夫人身諸毛孔，一一皆現世尊往昔修施行時，捨所
X04n0223_p0735c08║難捨，頭、目、耳、鼻、脣、舌、牙、齒、身、體、手、足、血、肉、筋、骨、男、女、
X04n0223_p0735c09║妻、妾、城、邑、宮殿、衣服、纓絡、金、銀、寶貨，如是一切內外
X04n0223_p0735c10║諸物，亦見受者形貌、音聲及其處所，是為菩薩將欲
X04n0223_p0735c11║誕生第六神變。又，善男子！摩耶夫人入此園時，其身
X04n0223_p0735c12║普現過去所有一切諸佛入母胎時國土、園林、衣服、
X04n0223_p0735c13║華鬘、塗香、末香、繒幡、幢蓋、一切眾寶莊嚴之事，妓樂、
X04n0223_p0735c14║歌詠、上妙音聲，令諸眾生普得見聞。是為菩薩將欲
X04n0223_p0735c15║誕生時第七神變。又，善男子！摩耶夫人入此園時，從
X04n0223_p0735c16║其身出菩薩所住摩尼寶王宮殿、樓閣，超過一切天、
X04n0223_p0735c17║龍、夜叉、乾闥婆、阿脩羅、迦樓羅、緊那羅、摩睺羅伽及
X04n0223_p0735c18║諸人王之所住者，寶網覆上，妙香普熏，眾寶莊嚴，內
X04n0223_p0735c19║外清淨，各各差別，不相雜亂，周帀徧滿嵐毗尼園。是
X04n0223_p0735c20║為菩薩將誕生時第八神變。又，善男子！摩耶夫人入
X04n0223_p0735c21║此園時，從其身出十不可說百千億那由他佛剎微
X04n0223_p0735c22║塵數菩薩，其諸菩薩身形、容貌、相好、光明、進止、威儀、
X04n0223_p0735c23║神通、眷屬，皆與毗盧遮那菩薩等無有異，悉共同時
X04n0223_p0735c24║讚歎如來。是為菩薩將誕生時第九神變。又，善男子！
X04n0223_p0736a01║摩耶夫人將欲誕生菩薩之時，忽於其前，從金剛際
X04n0223_p0736a02║出大蓮華，名為：一切寶莊嚴藏，金剛為莖，眾寶為鬚，
X04n0223_p0736a03║如意寶王以為其臺，有十佛剎微塵數葉，一切皆以
X04n0223_p0736a04║摩尼所成寶網、寶蓋以覆其上；一切天王所共執持；
X04n0223_p0736a05║一切龍王降注香雨；一切夜叉王恭敬圍遶，散諸天
X04n0223_p0736a06║華；一切乾闥婆王出微妙音，歌讚菩薩往昔供養諸
X04n0223_p0736a07║佛功德；一切阿脩羅王，捨憍慢心，稽首敬禮；一切迦
X04n0223_p0736a08║樓羅王，垂寶繒幡，徧滿虗空；一切緊那羅王，歡喜瞻
X04n0223_p0736a09║仰，歌詠讚歎菩薩功德；一切摩睺羅伽王，皆生歡喜，
X04n0223_p0736a10║歌詠讚歎，普雨一切寶莊嚴雲。是為菩薩將誕生時
X04n0223_p0736a11║第十神變。善男子！嵐毗尼園示現如是十種相已，然
X04n0223_p0736a12║後菩薩其身誕生。如虗空中現淨日輪，如高山頂出
X04n0223_p0736a13║於慶雲，如密雲中而耀電光，如夜暗中而然大炬；爾
X04n0223_p0736a14║時，菩薩從母脅生，身相光明亦復如是。善男子！菩薩
X04n0223_p0736a15║爾時雖現初生，悉已了達一切諸法如夢、如幻、如影、
X04n0223_p0736a16║如像、無來、無去、不生、不滅。善男子！當我見佛於此四
X04n0223_p0736a17║天下閻浮提內嵐毗尼園，示現初生種種神變；時，亦
X04n0223_p0736a18║見如來於三千大千世界百億四天下閻浮提內嵐
X04n0223_p0736a19║毗尼園中，示現初生種種神變；亦見三千大千世界
X04n0223_p0736a20║一一塵中無量佛剎，亦見百佛世界、千佛世界乃至
X04n0223_p0736a21║十方一切世界一一塵中無量佛剎，如是一切諸佛
X04n0223_p0736a22║剎中，皆有如來示現受生種種神變。如是，念念常無
X04n0223_p0736a23║間斷。時，善財童子白彼神言：大天得此解脫，其已久
X04n0223_p0736a24║如？答言：善男子！乃往古世，過億佛剎微塵數劫，復過
X04n0223_p0736b01║是數。時，有世界名為：普寶，劫名：悅樂，八十那由他佛
X04n0223_p0736b02║於中出現。其第一佛，名：自在功德幢，十號：具足。彼世
X04n0223_p0736b03║界中，有四天下，名：妙光莊嚴；其四天下閻浮提中，有
X04n0223_p0736b04║一王都，名：須彌莊嚴幢；其中有王，名：寶𦦨眼；其王夫
X04n0223_p0736b05║人，名曰：喜光。善男子！如此世界摩耶夫人，為毗盧遮
X04n0223_p0736b06║那如來之母；彼世界中喜光夫人，為初佛母，亦復如
X04n0223_p0736b07║是。善男子！其喜光夫人，將欲誕生菩薩之時，與二十
X04n0223_p0736b08║億那由他婇女，詣金華園。園中有樓，名：妙寶峯；其邊
X04n0223_p0736b09║有樹，名：一切施。喜光夫人攀彼樹枝而生菩薩，諸天
X04n0223_p0736b10║王眾各持香水共以洗沐。時，有乳母，名為：淨光，侍立
X04n0223_p0736b11║其側。既洗沐已，諸天王眾授與乳母。乳母敬受，生大
X04n0223_p0736b12║歡喜，即得菩薩普眼三昧；得此三昧已，普見十方無
X04n0223_p0736b13║量諸佛，復得菩薩於一切處示現受生自在解脫。如
X04n0223_p0736b14║初受胎識，速疾無礙；得此解脫故，見一切佛乘本願
X04n0223_p0736b15║力受生自在，亦復如是。善男子！於汝意云何？彼乳母
X04n0223_p0736b16║者，豈異人乎？我身是也。我從是來，念念常見毗盧遮
X04n0223_p0736b17║那佛示現菩薩受生海調伏眾生自在神力。如見毗
X04n0223_p0736b18║盧遮那佛乘本願力，念念於此三千大千，乃至十方
X04n0223_p0736b19║一切世界微塵之內，皆現菩薩受生神變；見一切佛，
X04n0223_p0736b20║悉亦如是，我皆恭敬、承事、供養、聽所說法、如說修行。
X04n0223_p0736b21║時，嵐毗尼林神，欲重宣此解脫義，承佛神力，普觀十
X04n0223_p0736b22║方而說頌言：
X04n0223_p0736b23║佛子汝所問，諸佛甚深境，汝今應聽受。
X04n0223_p0736b24║我說其因緣，過億剎塵劫，有劫名悅樂，
X04n0223_p0736c01║八十那由他，如來出興世，最初如來號，
X04n0223_p0736c02║自在功德幢。我在金華園，見彼初生日，
X04n0223_p0736c03║我時為乳母，智慧極聰利，諸天授與我。
X04n0223_p0736c04║菩薩金色身，我時疾捧持，諦觀不見頂。
X04n0223_p0736c05║身相皆圓滿，一一無邊際，離垢清淨身。
X04n0223_p0736c06║相好以莊嚴，譬如妙寶像，見已自欣慶。
X04n0223_p0736c07║思惟彼功德，疾增眾福海。見此神通事，
X04n0223_p0736c08║發大菩提心，專求佛功德，增廣諸大願。
X04n0223_p0736c09║嚴淨一切剎，滅除三惡道，普於十方土，
X04n0223_p0736c10║供養無數佛，修行本誓願，救脫眾生苦。
X04n0223_p0736c11║我於彼佛所，聞法得解脫，億剎微塵數，
X04n0223_p0736c12║無量劫修行，劫中所有佛，我悉曾供養。
X04n0223_p0736c13║護持其正法，淨此解脫海。億剎微塵數，
X04n0223_p0736c14║過去十力尊，盡持其法輪，增明此解脫。
X04n0223_p0736c15║我於一念頃，見此剎塵中，一一有如來，
X04n0223_p0736c16║所淨諸剎海，剎內悉有佛，園中示誕生。
X04n0223_p0736c17║各現不思議，廣大神通力。或見不思議，
X04n0223_p0736c18║億剎諸菩薩，住於天宮上，將證佛菩提。
X04n0223_p0736c19║無量剎海中，諸佛現受生，說法眾圍遶，
X04n0223_p0736c20║於此我皆見。一念見億剎，微塵數菩薩，
X04n0223_p0736c21║出家趣道場，示現佛境界。我見剎塵內，
X04n0223_p0736c22║無量佛成道，各現諸方便，度脫苦眾生。
X04n0223_p0736c23║一一微塵中，諸佛轉法輪，悉以無盡音，
X04n0223_p0736c24║普雨甘露法，億剎微塵數，一一剎塵中，
X04n0223_p0737a01║悉見於如來，示現般涅槃。如是無量剎，
X04n0223_p0737a02║如來示誕生，而我悉分身，現前興供養。
X04n0223_p0737a03║不思議剎海，無量趣差別，我悉現其別。
X04n0223_p0737a04║雨於大法雨。佛子我知此，難思解脫門，
X04n0223_p0737a05║無量億劫中，稱揚不可盡。
X04n0223_p0737a06║善男子！我唯知此菩薩於無量劫徧一切處示現受
X04n0223_p0737a07║生自在解脫。如諸菩薩摩訶薩，能以一念為諸劫藏，
X04n0223_p0737a08║觀一切法，以善方便而現受生；周徧供養一切諸佛，
X04n0223_p0737a09║究竟通達一切佛法，於一切趣皆現受生；一切佛前
X04n0223_p0737a10║坐蓮華座，知諸眾生應可度時，為現受生方便調伏；
X04n0223_p0737a11║於一切剎現諸神變，猶如影像悉現其前。我當云何
X04n0223_p0737a12║能知、能說彼功德行？善男子！此迦毗羅城，有釋種女，
X04n0223_p0737a13║名曰：瞿波。汝詣彼問：菩薩云何於生死中教化眾生？
X04n0223_p0737a14║時，善財童子頂禮其足，遶無數帀，殷勤瞻仰，辭退而
X04n0223_p0737a15║去。
X04n0223_p0737a16║
X04n0223_p0737a17║大方廣佛新華嚴經合論卷第一百十一
X04n0223_p0737a18║
X04n0223_p0737a19║音切
X04n0223_p0737a20║嵐（盧含切。）杌（五骨切。）躶（郎果切。）鋒（風音。）莖（行音。）蕀（居逆切。）倣（分兩切。）
X04n0223_p0737a21║塠（都回切。）阜（房九切。）