X04n0223_p0749a18║
X04n0223_p0749a19║
X04n0223_p0749a20║
X04n0223_p0749a21║大方廣佛新華嚴經合論卷第一百十四
X04n0223_p0749a22║唐于闐國三藏沙門實叉難陀譯經
X04n0223_p0749a23║唐太原方山長者李通玄造論
X04n0223_p0749a24║唐福州開元寺沙門志寧釐經合論
X04n0223_p0749b01║入法界品第三十九之二十七
X04n0223_p0749b02║【論】第五、十一地法門，十知識。第一、此世界中摩耶
X04n0223_p0749b03║夫人主，從悲起智，幻生成佛門。
X04n0223_p0749b04║【經】爾時，善財童子一心欲詣摩耶夫人所，即時獲得
X04n0223_p0749b05║觀佛境界智，作如是念：是善知識，遠離世間，住無所
X04n0223_p0749b06║住，超過六處，離一切著，知無礙道，具淨法身，以如幻
X04n0223_p0749b07║業而現化身，以如幻智而觀世間，以如幻願而持佛
X04n0223_p0749b08║身、隨意生身、無生滅身、無來去身、非虗實身、不變壞
X04n0223_p0749b09║身、無起盡身、所有諸相皆一相身、離二邊身、無依處
X04n0223_p0749b10║身、無窮盡身、離諸分別如影現身、知如夢身、了如像
X04n0223_p0749b11║身、如淨日身、普於十方而化現身、住於三世無變異
X04n0223_p0749b12║身、非身心身，猶如虗空，所行無礙，超諸世眼，唯是普
X04n0223_p0749b13║賢淨目所見。如是之人，我今云何而得親近、承事、供
X04n0223_p0749b14║養、與其同住、觀其狀貌、聽其音聲、思其語言、受其教
X04n0223_p0749b15║誨？作是念已，有主城神，名曰：寶眼，眷屬圍遶，於虗空
X04n0223_p0749b16║中而現其身，種種妙物以為嚴飾，手持無量眾色寶
X04n0223_p0749b17║華以散善財，作如是言：善男子！應守護心城，謂：不貪
X04n0223_p0749b18║一切生死境界；應莊嚴心城，謂：專意趣求如來十力；
X04n0223_p0749b19║應淨治心城，謂：畢竟斷除慳疾、諂誑；應清涼心城，謂：
X04n0223_p0749b20║思惟一切諸法實性；應增長心城，謂：成辦一切助道
X04n0223_p0749b21║之法；應嚴飾心城，謂：造立諸禪解脫宮殿；應照曜心
X04n0223_p0749b22║城，謂：普入一切諸佛道場，聽受般若波羅蜜法；應增
X04n0223_p0749b23║益心城，謂：普攝一切佛方便道；應堅固心城，謂：恒勤
X04n0223_p0749b24║修習普賢行願；應防護心城，謂：常專禦扞惡友、魔軍；
X04n0223_p0749c01║應廓徹心城，謂：開引一切佛智光明；應善補心城，謂：
X04n0223_p0749c02║聽受一切佛所說法；應扶助心城，謂：深信一切佛功
X04n0223_p0749c03║德海；應廣大心城，謂：大慈普及一切世間；應善覆心
X04n0223_p0749c04║城，謂：集眾善法以覆其上；應寬廣心城，謂：大悲哀愍
X04n0223_p0749c05║一切眾生；應開心城門，謂：悉捨所有，隨應給施；應密
X04n0223_p0749c06║護心城，謂：防諸惡欲，不令得入；應嚴肅心城，謂：逐諸
X04n0223_p0749c07║惡法，不令其住；應決定心城，謂：集一切智助道之法
X04n0223_p0749c08║恒無退轉；應安立心城，謂：正念三世一切如來所有
X04n0223_p0749c09║境界；應瑩徹心城，謂：明達一切佛正法輪脩多羅中
X04n0223_p0749c10║所有法門種種緣起；應部分心城，謂：普曉示一切眾
X04n0223_p0749c11║生皆令得見薩婆若道；應住持心城，謂：發一切三世
X04n0223_p0749c12║如來諸大願海；應富實心城，謂：集一切周徧法界大
X04n0223_p0749c13║福德聚；應令心城明了，謂：普知眾生根、欲等法；應令
X04n0223_p0749c14║心城自在，謂：普攝一切十方法界；應令心城清淨，謂：
X04n0223_p0749c15║正念一切諸佛如來；應知心城自性，謂：知一切法皆
X04n0223_p0749c16║無有性；應知心城如幻，謂：以一切智了諸法性。佛子！
X04n0223_p0749c17║菩薩摩訶薩若能如是淨修心城，則能積集一切善
X04n0223_p0749c18║法。何以故？蠲除一切諸障難故，所謂：見佛障、聞法障、
X04n0223_p0749c19║供養如來障、攝諸眾生障、淨佛國土障。善男子！菩薩
X04n0223_p0749c20║摩訶薩以離如是諸障難故，若發希求善知識心，不
X04n0223_p0749c21║用功力則便得見，乃至究竟必當成佛。爾時，有身眾
X04n0223_p0749c22║神，名：蓮華法德及妙華光明，無量諸神前後圍遶，從
X04n0223_p0749c23║道場出，住虗空中，於善財前，以妙音聲種種稱歎摩
X04n0223_p0749c24║耶夫人，從其耳璫放無量色相光明網，普照無邊諸
X04n0223_p0750a01║佛世界，令善財見十方國土一切諸佛。其光明網右
X04n0223_p0750a02║遶世間，經一帀已，然後還來入善財頂，乃至徧入身
X04n0223_p0750a03║諸毛孔。善財即得淨光明眼，永離一切愚癡闇故；得
X04n0223_p0750a04║離翳眼，能了一切眾生性故；得離垢眼，能觀一切法
X04n0223_p0750a05║性門故；得淨慧眼，能觀一切佛國性故；得毗盧遮那
X04n0223_p0750a06║眼，見佛法身故；得普光明眼，見佛平等不思議身故；
X04n0223_p0750a07║得無礙光明眼，觀察一切剎海成壞故；得普照眼，見
X04n0223_p0750a08║十方佛起大方便轉正法輪故；得普境界眼，見無量
X04n0223_p0750a09║佛以自在力調伏眾生故；得普見眼，覩一切剎諸佛
X04n0223_p0750a10║出興故。時，有守護菩薩法堂羅剎鬼王，名曰：善眼，與
X04n0223_p0750a11║其眷屬萬羅剎俱，於虗空中，以眾妙華散善財上，作
X04n0223_p0750a12║如是言：善男子！菩薩成就十法，則得親近諸善知識。
X04n0223_p0750a13║何等為十？所謂：其心清淨離諸諂誑，大悲平等普攝
X04n0223_p0750a14║眾生，知諸眾生無有真實，趣一切智心不退轉，以信
X04n0223_p0750a15║解力普入一切諸佛道場，得淨慧眼了諸法性，大慈
X04n0223_p0750a16║平等普覆眾生，以智光明廓諸妄境，以甘露雨滌生
X04n0223_p0750a17║死熱，以廣大眼徹鑒諸法，心常隨順諸善知識。是為
X04n0223_p0750a18║十。復次，佛子！菩薩成就十種三昧門，則常現見諸善
X04n0223_p0750a19║知識。何等為十？所謂：法空清淨輪三昧、觀察十方海
X04n0223_p0750a20║三昧、於一切境界不捨離不缺減三昧、普見一切佛
X04n0223_p0750a21║出興三昧、集一切功德藏三昧、心恒不捨善知識三
X04n0223_p0750a22║昧、常見一切善知識生諸佛功德三昧、常不離一切
X04n0223_p0750a23║善知識三昧、常供養一切善知識三昧、常於一切善
X04n0223_p0750a24║知識所無過失三昧。佛子！菩薩成就此十三昧門，常
X04n0223_p0750b01║得親近諸善知識，又得善知識轉一切佛法輪三昧；
X04n0223_p0750b02║得此三昧已，悉知諸佛體性平等，處處值遇諸善知
X04n0223_p0750b03║識。說是語時，善財童子仰視空中而答之言：善哉！善
X04n0223_p0750b04║哉！汝為哀愍攝受我故，方便教我見善知識。願為我
X04n0223_p0750b05║說：云何往詣善知識所？於何方處城邑、聚落求善知
X04n0223_p0750b06║識？羅剎答言：善男子！汝應普禮十方，求善知識；正念
X04n0223_p0750b07║思惟一切境界，求善知識；勇猛自在徧遊十方，求善
X04n0223_p0750b08║知識；觀身觀心如夢如影，求善知識。爾時，善財受行
X04n0223_p0750b09║其教，即時覩見大寶蓮華從地涌出，金剛為莖，妙寶
X04n0223_p0750b10║為藏，摩尼為葉，光明寶王以為其臺，眾寶色香以為
X04n0223_p0750b11║其鬚，無數寶網彌覆其上。於其臺上，有一樓觀，名：普
X04n0223_p0750b12║納十方法界藏，奇妙嚴飾，金剛為地，千柱行列，一切
X04n0223_p0750b13║皆以摩尼寶成，閻浮檀金以為其壁，眾寶纓絡四面
X04n0223_p0750b14║垂下，階陛欄楯周帀莊嚴。其樓觀中，有如意寶蓮華
X04n0223_p0750b15║之座，種種眾寶以為嚴飾，妙寶欄楯、寶衣間列，寶帳、
X04n0223_p0750b16║寶網以覆其上，眾寶繒旛周帀垂下，微風徐動，光流
X04n0223_p0750b17║響發。寶華幢中雨眾妙華，寶鈴鐸中出美音聲，寶戶
X04n0223_p0750b18║牖間垂諸纓絡，摩尼身中流出香水，寶象口中出蓮
X04n0223_p0750b19║華網，寶師子口吐妙香雲，梵形寶輪出隨樂音，金剛
X04n0223_p0750b20║寶鈴出諸菩薩大願之音，寶月幢中出佛化形，淨藏
X04n0223_p0750b21║寶王現三世佛受生次第，日藏摩尼放大光明徧照
X04n0223_p0750b22║十方一切佛剎，摩尼寶王放一切佛圓滿光明，毗盧
X04n0223_p0750b23║遮那摩尼寶王興供養雲供養一切諸佛如來，如意
X04n0223_p0750b24║珠王念念示現普賢神變充滿法界，須彌寶王出天
X04n0223_p0750c01║宮殿，天諸婇女種種妙音歌讚如來不可思議微妙
X04n0223_p0750c02║功德。爾時，善財見如是座，復有無量眾座圍遶，摩耶
X04n0223_p0750c03║夫人在彼座上，於一切眾生前現淨色身。所謂：超三
X04n0223_p0750c04║界色身，已出一切諸有趣故；隨心樂色身，於一切世
X04n0223_p0750c05║間無所著故；普周徧色身，等於一切眾生數故；無等
X04n0223_p0750c06║比色身，令一切眾生滅倒見故；無量種色身，隨眾生
X04n0223_p0750c07║心種種現故；無邊相色身，普現種種諸形相故；普對
X04n0223_p0750c08║現色身，以大自在而示現故；化一切色身，隨其所應
X04n0223_p0750c09║而現前故；恒示現色身，盡眾生界而無盡故；無去色
X04n0223_p0750c10║身，於一切趣無所滅故；無來色身，於諸世間無所出
X04n0223_p0750c11║故；不生色身，無生起故；不滅色身，離語言故；非實色
X04n0223_p0750c12║身，得如實故；非虗色身，隨世現故；無動色身，生滅永
X04n0223_p0750c13║離故；不壞色身，法性不壞故；無相色身，言語道斷故；
X04n0223_p0750c14║一相色身，無相為相故；如像色身，隨心應現故；如幻
X04n0223_p0750c15║色身，幻智所生故；如𦦨色身，但想所持故；如影色身，
X04n0223_p0750c16║隨願現生故；如夢色身，隨心而現故；法界色身，性淨
X04n0223_p0750c17║如空故；大悲色身，常護眾生故；無礙色身，念念周徧
X04n0223_p0750c18║法界故；無邊色身，普淨一切眾生故；無量色身，超出
X04n0223_p0750c19║一切語言故；無住色身，願度一切世間故；無處色身，
X04n0223_p0750c20║恒化眾生不斷故；無生色身，幻願所成故；無勝色身，
X04n0223_p0750c21║超諸世間故；如實色身，定心所現故；不生色身，隨眾
X04n0223_p0750c22║生業而出現故；如意珠色身，普滿一切眾生願故；無
X04n0223_p0750c23║分別色身，但隨眾生分別起故；離分別色身，一切眾
X04n0223_p0750c24║生不能知故；無盡色身，盡諸眾生生死際故；清淨色
X04n0223_p0751a01║身，同於如來無分別故。如是身者，非色，所有色相如
X04n0223_p0751a02║影像故；非受，世間苦受究竟滅故；非想，但隨眾生想
X04n0223_p0751a03║所現故；非行，依如幻業而成就故；離識，菩薩願智空
X04n0223_p0751a04║無性故，一切眾生語言斷故，已得成就寂滅身故。爾
X04n0223_p0751a05║時，善財童子又見摩耶夫人，隨諸眾生心之所樂，現
X04n0223_p0751a06║超過一切世間色身。所謂：或現超過他化自在天女
X04n0223_p0751a07║身，乃至超過四大天王天女身；或現超過龍女身，乃
X04n0223_p0751a08║至超過人女身。現如是等無量色身，饒益眾生；集一
X04n0223_p0751a09║切智助道之法，行於平等檀波羅蜜，大悲普覆一切
X04n0223_p0751a10║世間；出生如來無量功德，修習增長一切智心，觀察
X04n0223_p0751a11║思惟諸法實性；獲深忍海，具眾定門，住於平等三昧
X04n0223_p0751a12║境界；得如來定圓滿光明，消竭眾生煩惱巨海；心常
X04n0223_p0751a13║正定，未常動亂，恒轉清淨不退法輪；善能了知一切
X04n0223_p0751a14║佛法，恒以智慧觀法實相，見諸如來心無厭足；知三
X04n0223_p0751a15║世佛出興次第，見佛三昧常現在前，了達如來出現
X04n0223_p0751a16║於世無量無數諸清淨道；行於諸佛虗空境界，普攝
X04n0223_p0751a17║眾生，各隨其心教化成就；入佛無量清淨法身，成就
X04n0223_p0751a18║大願，淨諸佛剎，究竟調伏一切眾生；心恒徧入諸佛
X04n0223_p0751a19║境界，出生菩薩自在神力；已得法身清淨無染，而恒
X04n0223_p0751a20║示現無量色身；摧一切魔力，成大善根力，出生正法
X04n0223_p0751a21║力，具足諸佛力，得諸菩薩自在之力，速疾增長一切
X04n0223_p0751a22║智力；得佛智光，普照一切，悉知無量眾生心海，根、性、
X04n0223_p0751a23║欲、解種種差別；其身普徧十方剎海，悉知諸剎成壞
X04n0223_p0751a24║之相，以廣大眼見十方海，以周徧智知三世海；身普
X04n0223_p0751b01║承事一切佛海，心恒納受一切法海，修習一切如來
X04n0223_p0751b02║功德，出生一切菩薩智慧；常樂觀察一切菩薩從初
X04n0223_p0751b03║發心乃至成就所行之道，常勤守護一切眾生，常樂
X04n0223_p0751b04║稱揚諸佛功德，願為一切菩薩之母。爾時，善財童子
X04n0223_p0751b05║見摩耶夫人現如是等閻浮提微塵數諸方便門；既
X04n0223_p0751b06║見是已，如摩耶夫人所現身數，善財亦現作爾許身，
X04n0223_p0751b07║於一切處摩耶之前恭敬禮拜，即時證得無量無數
X04n0223_p0751b08║諸三昧門，分別觀察，修行證入。從三昧起，右遶摩耶
X04n0223_p0751b09║并其眷屬，合掌而立，白言：大聖！文殊師利菩薩教我
X04n0223_p0751b10║發阿耨多羅三藐三菩提心，求善知識，親近供養。我
X04n0223_p0751b11║於一一善知識所，皆往承事，無空過者。漸來至此，願
X04n0223_p0751b12║為我說：菩薩云何學菩薩行而得成就？答言：佛子！我
X04n0223_p0751b13║已成就菩薩大願智幻解脫門，是故常為諸菩薩母。
X04n0223_p0751b14║佛子！如我於此閻浮提中迦毗羅城淨飯王家，右脇
X04n0223_p0751b15║而生悉達太子，現不思議自在神變；如是，乃至盡此
X04n0223_p0751b16║世界海，所有一切毗盧遮那如來皆入我身，示現誕
X04n0223_p0751b17║生自在神變。又，善男子！我於淨飯王宮，菩薩將欲下
X04n0223_p0751b18║生之時，見菩薩身一一毛孔咸放光明，名：一切如來
X04n0223_p0751b19║受生功德輪，一一毛孔皆現不可說不可說佛剎微
X04n0223_p0751b20║塵數菩薩受生莊嚴，彼諸光明皆悉普照一切世界；
X04n0223_p0751b21║照世界已，來入我頂，乃至一切諸毛孔中。又，彼光中
X04n0223_p0751b22║普現一切菩薩名號、受生神變、宮殿、眷屬、五欲自娛。
X04n0223_p0751b23║又，見出家、往詣道場、成等正覺、坐師子座、菩薩圍遶、
X04n0223_p0751b24║諸王供養、為諸大眾轉正法輪。又，見如來往昔修行
X04n0223_p0751c01║菩薩道時，於諸佛所恭敬供養、發菩提心、淨佛國土，
X04n0223_p0751c02║念念示現無量化身，充徧十方一切世界，乃至最後
X04n0223_p0751c03║入般涅槃。如是等事，靡不皆見。又，善男子！彼妙光明
X04n0223_p0751c04║入我身時，我身形量雖不踰本，然其實已超諸世間。
X04n0223_p0751c05║所以者何？我身爾時量同虗空，悉能容受十方菩薩
X04n0223_p0751c06║受生莊嚴諸宮殿故。爾時，菩薩從兜率天將降神時，
X04n0223_p0751c07║有十方佛剎微塵數諸菩薩，皆與菩薩同願、同行、同
X04n0223_p0751c08║善根、同莊嚴、同解脫、同智慧，諸地、諸力、法身、色身，乃
X04n0223_p0751c09║至普賢神通行願，悉皆同等，如是菩薩前後圍遶。又
X04n0223_p0751c10║有八萬諸龍王等一切世主，乘其宮殿，俱來供養。菩
X04n0223_p0751c11║薩爾時，以神通力，與諸菩薩普現一切兜率天宮；一
X04n0223_p0751c12║一宮中，悉現十方一切世界閻浮提內受生影像，方
X04n0223_p0751c13║便教化無量眾生，令諸菩薩離諸懈怠，無所執著。又
X04n0223_p0751c14║以神力，放大光明，普照世間，破諸黑暗，滅諸苦惱，令
X04n0223_p0751c15║諸眾生皆識宿世所有業行，永出惡道。又為救護一
X04n0223_p0751c16║切眾生，普現其前，作諸神變。現如是等諸奇特事，與
X04n0223_p0751c17║眷屬俱，來入我身。彼諸菩薩於我腹中遊行自在，或
X04n0223_p0751c18║以三千大千世界而為一步，或以不可說不可說佛
X04n0223_p0751c19║剎微塵數世界而為一步。又，念念中，十方不可說不
X04n0223_p0751c20║可說一切世界諸如來所、菩薩眾會，及四天王天、三
X04n0223_p0751c21║十三天，乃至色界諸梵天王，欲見菩薩處胎神變，恭
X04n0223_p0751c22║敬供養，聽受正法，皆入我身。雖我腹中悉能容受如
X04n0223_p0751c23║是眾會，而身不廣大，亦不迫窄，其諸菩薩各見自處
X04n0223_p0751c24║眾會道場清淨嚴飾。善男子！如此四天下閻浮提中
X04n0223_p0752a01║菩薩受生，我為其母；三千大千世界百億四天下閻
X04n0223_p0752a02║浮提中，悉亦如是。然我此身本來無二，非一處住，非
X04n0223_p0752a03║多處住。何以故？以修菩薩大願智幻莊嚴解脫門故。
X04n0223_p0752a04║善男子！如今世尊，我為其母；往昔所有無量諸佛，悉
X04n0223_p0752a05║亦如是而為其母。善男子！我昔曾作蓮華池神，時有
X04n0223_p0752a06║菩薩於蓮華藏忽然化生，我即捧持，瞻侍養育，一切
X04n0223_p0752a07║世間皆共號我為菩薩母。又，我昔為菩提場神，時有
X04n0223_p0752a08║菩薩於我懷中忽然化生，世亦號我為菩薩母。善男
X04n0223_p0752a09║子！有無量最後身菩薩，於此世界種種方便示現受
X04n0223_p0752a10║生，我皆為母。善男子！如此世界賢劫之中，過去世時，
X04n0223_p0752a11║拘留孫佛、拘那含牟尼佛、迦葉佛，及今世尊釋迦牟
X04n0223_p0752a12║尼佛現受生時，我為其母。未來世中，彌勒菩薩從兜
X04n0223_p0752a13║率天將降神時，放大光明，普照法界，示現一切諸菩
X04n0223_p0752a14║薩眾受生神變，乃於人間生大族家，調伏眾生；我於
X04n0223_p0752a15║彼時，亦為其母。如是次第，有師子佛、法幢佛、善眼佛、
X04n0223_p0752a16║淨華佛、華德佛、提舍佛、弗沙佛、善意佛、金剛佛、離垢
X04n0223_p0752a17║佛、月光佛、持炬佛、名稱佛、金剛楯佛、清淨義佛、紺身
X04n0223_p0752a18║佛、到彼岸佛、寶𦦨山佛、持炬佛、蓮華德佛、名稱佛、無
X04n0223_p0752a19║量功德佛、最勝燈佛、莊嚴身佛、善威儀佛、慈德佛、無
X04n0223_p0752a20║住佛、大威光佛、無邊音佛、勝怨敵佛、離疑惑佛、清淨
X04n0223_p0752a21║佛、大光佛、淨心佛、雲德佛、莊嚴頂髻佛、樹王佛、寶璫
X04n0223_p0752a22║佛、海慧佛、妙寶佛、華冠佛、滿願佛、大自在佛、妙德王
X04n0223_p0752a23║佛、最尊勝佛、旃檀雲佛、紺眼佛、勝慧佛、觀察慧佛、熾
X04n0223_p0752a24║盛王佛、堅固慧佛、自在名佛、師子王佛、自在佛、最勝
X04n0223_p0752b01║頂佛、金剛智山佛、妙德藏佛、寶網嚴身佛、善慧佛、自
X04n0223_p0752b02║在天佛、大天王佛、無依德佛、善施佛、𦦨慧佛、水天佛、
X04n0223_p0752b03║得上味佛、出生無上功德佛、仙人侍衛佛、隨世語言
X04n0223_p0752b04║佛、功德自在幢佛、光幢佛、觀身佛、妙身佛、香𦦨佛、金
X04n0223_p0752b05║剛寶嚴佛、喜眼佛、離欲佛、高大身佛、財天佛、無上天
X04n0223_p0752b06║佛、順寂滅佛、智覺佛、滅貪佛、大𦦨王佛、寂諸有佛、毗
X04n0223_p0752b07║舍佉天佛、金剛山佛、智𦦨德佛、安隱佛、師子出現佛、
X04n0223_p0752b08║圓滿清淨佛、清淨賢佛、第一義佛、百光明佛、最增上
X04n0223_p0752b09║佛、深自在佛、大地王佛、莊嚴王佛、解脫佛、妙音佛、殊
X04n0223_p0752b10║勝佛、自在佛、無上醫王佛、功德月佛、無礙光佛、功德
X04n0223_p0752b11║聚佛、月現佛、日天佛、出諸有佛、勇猛名稱佛、光明門
X04n0223_p0752b12║佛、娑羅王佛、最勝佛、藥王佛、寶勝佛、金剛慧佛、無能
X04n0223_p0752b13║勝佛、無能暎蔽佛、眾會王佛、大名稱佛、敏持佛、無量
X04n0223_p0752b14║光佛、大願光佛、法自在不虗佛、不退地佛、淨天佛、善
X04n0223_p0752b15║天佛、堅固苦行佛、一切善友佛、解脫音佛、遊戲王佛、
X04n0223_p0752b16║滅邪曲佛、薝蔔淨光佛、具眾德佛、最勝月佛、執明炬
X04n0223_p0752b17║佛、殊妙身佛、不可說佛、最清淨佛、友安眾生佛、無量
X04n0223_p0752b18║光佛、無畏音佛、水天德佛、不動慧光佛、華勝佛、月𦦨
X04n0223_p0752b19║佛、不退慧佛、離愛佛、無著慧佛、集功德蘊佛、滅惡趣
X04n0223_p0752b20║佛、普散華佛、師子吼佛、第一義佛、無礙見佛、破他軍
X04n0223_p0752b21║佛、不著相佛、離分別海佛、端嚴海佛、須彌山佛、無著
X04n0223_p0752b22║智佛、無邊座佛、清淨住佛、隨師行佛、最上施佛、常月
X04n0223_p0752b23║佛、饒益王佛、不動聚佛、普攝受佛、饒益慧佛、持壽佛、
X04n0223_p0752b24║無滅佛、具足名稱佛、大威力佛、種種色相佛、無相慧
X04n0223_p0752c01║佛、不動天佛、妙德難思佛、滿月佛、解脫月佛、無上王
X04n0223_p0752c02║佛、希有身佛、梵供養佛、不瞬佛、順先古佛、最上業佛、
X04n0223_p0752c03║順法智佛、無勝天佛、不思議功德光佛、隨法行佛、無
X04n0223_p0752c04║量賢佛、普隨順自在佛、最尊天佛，如是乃至樓至如
X04n0223_p0752c05║來，在賢劫中，於此三千大千世界當成佛者，悉為其
X04n0223_p0752c06║母。如於此三千大千世界，如是於此世界海，十方無
X04n0223_p0752c07║量諸世界一切劫中，諸有修行普賢行願，為化一切
X04n0223_p0752c08║諸眾生者，我自見身，悉為其母。爾時，善財童子白摩
X04n0223_p0752c09║耶夫人言：大聖！得此解脫，經今幾時？答言：善男子！乃
X04n0223_p0752c10║往古世，過不可思議非最後身菩薩神通道眼所知
X04n0223_p0752c11║劫數，爾時有劫，名：淨光，世界名：須彌德，雖有諸山五
X04n0223_p0752c12║趣雜居，然其國土眾寶所成，清淨莊嚴，無諸穢惡。有
X04n0223_p0752c13║千億四天下，有一四天下，名：師子幢，於中有八十億
X04n0223_p0752c14║王城。有一王城，名：自在幢；有轉輪王，名：大威德。彼王
X04n0223_p0752c15║城北，有一道場，名：滿月光明；其道場神，名曰：慈德。時，
X04n0223_p0752c16║有菩薩，名：離垢幢，坐於道場，將成正覺。有一惡魔，名：
X04n0223_p0752c17║金色光，與其眷屬無量眾俱，至菩薩所。彼大威德轉
X04n0223_p0752c18║輪聖王，已得菩薩神通自在，化作兵眾，其數倍多，圍
X04n0223_p0752c19║遶道場；諸魔惶怖，悉自奔散，故彼菩薩得成阿耨多
X04n0223_p0752c20║羅三藐三菩提。時，道場神見是事已，歡喜無量，便於
X04n0223_p0752c21║彼王而生子想，頂禮佛足，作是願言：此轉輪王，在在
X04n0223_p0752c22║生處，乃在成佛，願我常得與其為母。作是願已，於此
X04n0223_p0752c23║道場，復曾供養十那由他佛。善男子！於汝意云何？彼
X04n0223_p0752c24║道場神，豈異人乎？我身是也。轉輪王者，今世尊毗盧
X04n0223_p0753a01║遮那是。我從於彼發願已來，此佛世尊，於十方剎一
X04n0223_p0753a02║切諸趣，處處受生，種諸善根，修菩薩行，教化成就一
X04n0223_p0753a03║切眾生，乃至示現住最後身，念念普於一切世界，示
X04n0223_p0753a04║現菩薩受生神變；常為我子，我常為母。善男子！過去、
X04n0223_p0753a05║現在十方世界，無量諸佛將成佛時，皆於䐡中放大
X04n0223_p0753a06║光明，來照我身及我所住宮殿、屋宅；彼最後生，我悉
X04n0223_p0753a07║為母。善男子！我唯知此菩薩大願智幻解脫門。如諸
X04n0223_p0753a08║菩薩摩訶薩，其大悲藏，教化眾生，常無厭足，以自在
X04n0223_p0753a09║力，一一毛孔，示現無量諸佛神變；我今云何能知、能
X04n0223_p0753a10║說彼功德行？善男子！於此世界三十三天，有王，名：正
X04n0223_p0753a11║念；其王有女，名：天主光。汝詣彼問：菩薩云何學菩薩
X04n0223_p0753a12║行、修菩薩道？時，善財童子敬受其教，頭面作禮，遶無
X04n0223_p0753a13║數帀，戀慕瞻仰，却行而退。
X04n0223_p0753a14║【論】第一、正入當位法門中，從爾時，善財童子已下，
X04n0223_p0753a15║長科為十一段：一、爾時，善財童子已下，至得觀佛
X04n0223_p0753a16║境界智，有一行半經，明善財升進入十一地門分。
X04n0223_p0753a17║二、作如是念已下，至作是念已，有十一行半經，明
X04n0223_p0753a18║善財歎摩耶夫人身之體相自在分。三、有主城神，
X04n0223_p0753a19║名曰寶眼已下，至乃至必當成佛，有三十六行經，
X04n0223_p0753a20║明主城神為善財說主治心城法門分。四、爾時，有
X04n0223_p0753a21║身眾神已下，至覩一切剎佛出興故，有十四行半
X04n0223_p0753a22║經，明身眾神歎摩耶夫人身，摩耶夫人於耳璫放
X04n0223_p0753a23║光，入善財身分。五、時有守護菩薩堂羅剎鬼王，名
X04n0223_p0753a24║曰善眼已下，至是為十，明羅剎王為善財說十種
X04n0223_p0753b01║親近善知識法分。六、佛子已下，至說是語時，有十
X04n0223_p0753b02║一行經，明羅剎王為善財說十三昧法，令善財得
X04n0223_p0753b03║常親近善知識分。七、善財童子仰視空中已下，至
X04n0223_p0753b04║如來不可思議微妙功德，有二十七行經，明善財
X04n0223_p0753b05║見羅剎王，為說禮敬十方求善知識法，復為說觀
X04n0223_p0753b06║身心如夢如幻法，得見摩耶夫人蓮華及座樓閣
X04n0223_p0753b07║莊嚴分。已上三眾神，是入此十一地前方便。方便
X04n0223_p0753b08║有三：一、善守護心城；二、善知音聲，性徧十方；三、羅
X04n0223_p0753b09║剎王名守護法堂者，以十三昧門及知身心如夢
X04n0223_p0753b10║幻觀，是守護法界堂義。羅剎王者，此云可畏，王名
X04n0223_p0753b11║自在，以三昧觀察守護身心法堂，令妄邪惡鬼破
X04n0223_p0753b12║散故。摩耶耳璫放光入善財身者，明入教光三昧，
X04n0223_p0753b13║耳主教音。以此三法以為十一地前方便，方得正
X04n0223_p0753b14║入十一地門。八、爾時，善財見如是座已下，至已得
X04n0223_p0753b15║成就寂滅身故，有三十一行半。經明善財見摩耶
X04n0223_p0753b16║夫人如幻色身徧周十方一切眾生前分。九、爾時，
X04n0223_p0753b17║善財童子見摩耶夫人已下，至云何學菩薩行而
X04n0223_p0753b18║得成就，有三十七行半。經明摩耶現超過一切諸
X04n0223_p0753b19║色相身徧周剎海，善財亦現等爾許身在前，合掌
X04n0223_p0753b20║敬禮，申請所求，及得證入諸三昧門分。十、答言：佛
X04n0223_p0753b21║子！我已成就菩薩大願智幻解脫已下，至有修行
X04n0223_p0753b22║普賢行願化一切眾生者，我自現身悉為其母，有
X04n0223_p0753b23║一百七行。經總明摩耶答善財所問法門分。十一、
X04n0223_p0753b24║爾時，善財童子白摩耶夫人：證此解脫，經今幾時
X04n0223_p0753c01║已下，至我唯知此菩薩大願智幻生解脫門，有二
X04n0223_p0753c02║十七行半。經明答善財所問得此解脫久如分。隨
X04n0223_p0753c03║文釋義者，摩耶夫人總相中以三法而成，別相中
X04n0223_p0753c04║以等佛數、眾生數行門而得。其名三法者：一、以等
X04n0223_p0753c05║一切諸佛眾生平等無相自體清淨法身妙理為
X04n0223_p0753c06║體；二、以等一切諸佛眾生平等理中普光明無作
X04n0223_p0753c07║無依之智為體；三、以等一切諸佛眾生無作理智
X04n0223_p0753c08║之中無作性長養一切眾生，饒益大慈大悲，與一
X04n0223_p0753c09║切眾生本同一體，自他性亡，恒為利益，不求恩報。
X04n0223_p0753c10║此乃天真本然，眾生共有，依此三法行之即是。雖
X04n0223_p0753c11║然眾生共有，而眾生迷之者，須具方便行門，起發
X04n0223_p0753c12║顯明方得。云何方便？其方便有十大願門，如願修
X04n0223_p0753c13║學。一願初發心時，起等一切眾生數慈悲大願，皆
X04n0223_p0753c14║當救度一切眾生，令出三界苦中，皆令成佛。二願
X04n0223_p0753c15║承事恭敬供養十方一切諸佛，無空過者。三願於
X04n0223_p0753c16║諸世界中所生之處，有德藝過己之人，奉事修學，
X04n0223_p0753c17║雖學諸藝，智出人天，不生憍慢，恒以大慈大悲為
X04n0223_p0753c18║首。四願恒以四念處觀，隨病治之，立四正勤，成就
X04n0223_p0753c19║根力。五願恒以七覺分，不離心首，長諸正慧，照十
X04n0223_p0753c20║二緣，生成大智海。六願恒以八正道行，無始無終，
X04n0223_p0753c21║常現在前。七願自己八正道現前，常住世間，利益
X04n0223_p0753c22║人天一切六道眾生，自己不樂別求餘方淨土，明
X04n0223_p0753c23║見一切法界之門，深知染淨本從妄起，依真本無。
X04n0223_p0753c24║八願於菩薩五位行門，明知法則，所有十住、十行、
X04n0223_p0754a01║十迴向、十地、十一地中方便，及諸三昧利人天法，
X04n0223_p0754a02║一念徧周，善知其趣，次第修行。九願常念本願風
X04n0223_p0754a03║輪，以持本智，鼓揚無邊諸波羅蜜，行等十方界，對
X04n0223_p0754a04║現色身，應根接引一切眾生。十願常以大慈悲身，
X04n0223_p0754a05║起一切智，如理徧周法界，大智普照，不遺一物，平
X04n0223_p0754a06║等普資，此是摩耶夫人身所成之行。若修行者，應
X04n0223_p0754a07║如是修，無有一佛不從大願海、大悲智生。是故經
X04n0223_p0754a08║云：但行普賢行願，所願皆從我生。表此十一地智
X04n0223_p0754a09║從悲起，十地已前大慈大悲之行，皆以本願及以
X04n0223_p0754a10║從根本智生。有修學長養十一地一切功終，純是
X04n0223_p0754a11║大慈悲為法界體，以悲生智，幻生等眾生數身，常
X04n0223_p0754a12║為利益，曾無休息，名為生佛，非要得三十二相乃
X04n0223_p0754a13║至九十七相。但初發心時，一分會真，智悲同起，雖
X04n0223_p0754a14║未得通化變易自在法，是一同知見真故。如是修
X04n0223_p0754a15║學，如是悟入，方名初發心時便成正覺，亦名以佛
X04n0223_p0754a16║知見示悟眾生，欲令眾生入佛知見。從此摩耶夫
X04n0223_p0754a17║人，表十一地初門。已後九箇善知識，總明從大慈
X04n0223_p0754a18║悲為母體，皆從母行，以智幻生，悲智徧周，十方普
X04n0223_p0754a19║現，不作階級次第對治。已後善知識，雖亦云我唯
X04n0223_p0754a20║知此法門，餘不能知者，以明同中具別，表普賢差
X04n0223_p0754a21║別智隨俗徧周，非如十地已前滯障不達。此之十
X04n0223_p0754a22║一地，但顯修行十一地行滿。此普賢十一地位，顯
X04n0223_p0754a23║德徧周，行備塵俗，無求出世。自天主光已去，總是
X04n0223_p0754a24║同世凡流，不標神相異狀，與世人一種，但有法利
X04n0223_p0754b01║人，明十地已前是修悲智自己出世聖道法門。十
X04n0223_p0754b02║一地是自以大慈悲心行赴俗濟生之門，表自出
X04n0223_p0754b03║世道滿，無更求解脫惟染離淨之心。但以乘法性
X04n0223_p0754b04║船，張大慈悲帆，以大智為船師，順本願風，吹諸波
X04n0223_p0754b05║羅蜜網，常遊生死海，漉一切眾生有著之魚，安置
X04n0223_p0754b06║無依普光明之智岸，常生一切幻住萬行功德法
X04n0223_p0754b07║界無礙寶堂，如下慈氏所居樓閣是。如善財得羅
X04n0223_p0754b08║剎王為說求善知識法，令善財普禮十方，正念思
X04n0223_p0754b09║惟一切境界，勇猛自在，徧遊十方，觀身、觀心如夢、
X04n0223_p0754b10║如幻、如影，求善知識。爾時，善財受行其教，即時覩
X04n0223_p0754b11║見大寶蓮華從地涌出者，明十方。求善知識者，明
X04n0223_p0754b12║自身心內外十方，以法諦求有何體性，令稱法身。
X04n0223_p0754b13║又令觀身、觀心如夢、如影者，令達其相。達性、達相
X04n0223_p0754b14║如影，通同無二，便入智幻生門，是見摩耶夫人也。
X04n0223_p0754b15║初見蓮華從地踊出者，以自性清淨法身為地體，
X04n0223_p0754b16║一切萬行蓮華從此生故。金剛為莖者，是根本智
X04n0223_p0754b17║明一切差別行，差別智從法身根本智生。設是有
X04n0223_p0754b18║此境界莊嚴，亦是此依報也，終不別有報因果也。
X04n0223_p0754b19║妙寶藏者，慈悲含育報生也。摩尼為葉者，行無垢
X04n0223_p0754b20║報生也。光明寶王以為其臺者，以根本智現，照用
X04n0223_p0754b21║自在所報生也。眾寶色香以為鬚者，戒、定、慧、解脫、
X04n0223_p0754b22║解脫知見香所報生也。無數寶網彌覆其上者，以
X04n0223_p0754b23║能施教網報生也。上有樓觀者，差別智報生。名普
X04n0223_p0754b24║納十方法界藏者，以大智徧周，教網普覆所報生
X04n0223_p0754c01║也。奇妙嚴飾者，妙行報嚴故。金剛為地者，法身報
X04n0223_p0754c02║生也。千柱行列者，行有千萬行也。一切皆以摩尼
X04n0223_p0754c03║寶成者，行行中無垢也。以閻浮檀金以為其壁者，
X04n0223_p0754c04║柔和忍辱之所報生也。眾寶纓絡四面垂下者，四
X04n0223_p0754c05║攝之行，垂慈接生之所報生也。已下准此例知，教
X04n0223_p0754c06║廣文長，不可具述。已下摩耶夫人所現徧法界身，
X04n0223_p0754c07║同一切眾生事業等身，生一切諸如來身，如文自
X04n0223_p0754c08║明。
X04n0223_p0754c09║
X04n0223_p0754c10║大方廣佛新華嚴經合論卷第一百十四
X04n0223_p0754c11║
X04n0223_p0754c12║音切
X04n0223_p0754c13║禦（魚據切。）扞（汗音。）廓（苦郭切。）肅（宿音。）窄（照革切。）漉（鹿音。）璫（當音。）瞬（舒閏
X04n0223_p0754c14║切。）