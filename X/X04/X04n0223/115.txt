X04n0223_p0754c15║
X04n0223_p0754c16║
X04n0223_p0754c17║
X04n0223_p0754c18║大方廣佛新華嚴經合論卷第一百十五
X04n0223_p0754c19║唐于闐國三藏沙門實叉難陀譯經
X04n0223_p0754c20║唐太原方山長者李通玄造論
X04n0223_p0754c21║唐福州開元寺沙門志寧釐經合論
X04n0223_p0754c22║入法界品第三十九之二十八
X04n0223_p0754c23║【論】如善財童子問摩耶：夫人得此解脫，其已久如？
X04n0223_p0754c24║摩耶答言：善男子！乃往古世，過不可思議，非最後
X04n0223_p0755a01║身菩薩神通道眼所知者，唯佛能知。故意明不可
X04n0223_p0755a02║以時分知，不可以劫數度也。要須以佛智印，冥同
X04n0223_p0755a03║古今，量盡始末。見亡者，能知其發心得法之久近。
X04n0223_p0755a04║若立始終之見者，設將無盡剎微塵比之成數，無
X04n0223_p0755a05║由可悉；設使展轉無盡，無盡剎塵比之成數，亦不
X04n0223_p0755a06║可悉。數亡計盡，智現方知，即無以數法算其遠近。
X04n0223_p0755a07║若以算法盡無盡劫，算毛孔中虗空量，了無得其
X04n0223_p0755a08║邊際故。以虗空無壽量故，以此無量為得時也。如
X04n0223_p0755a09║文殊師利頌云：一念普觀無量劫，無去無來亦無
X04n0223_p0755a10║住，如是了知三世事，超諸方便成十力。此是最後
X04n0223_p0755a11║身菩薩之大數也。爾時劫名淨光，表法身為劫體。
X04n0223_p0755a12║世界名須彌者，得不動智為世界體。雖有諸山五
X04n0223_p0755a13║趣雜居，然其國土眾寶所成，清淨莊嚴，無諸穢惡
X04n0223_p0755a14║者，唯其自心淨，即一切境界淨。萬法無垢，作淨穢
X04n0223_p0755a15║二見，即自心見不淨也。明大悲徧含五趣，大智無
X04n0223_p0755a16║染淨等見，故名眾寶莊嚴。有千億四天下者，明萬
X04n0223_p0755a17║行利生之位也。有一四天下名師子幢者，明大智
X04n0223_p0755a18║徧周十方一境。於中有八十億王城，有城名自在
X04n0223_p0755a19║幢者，明八正道行、十波羅蜜。於中智所遊居，名輪
X04n0223_p0755a20║王所居，號自在幢。王名大威德者，是智自在，能治
X04n0223_p0755a21║生死，自不壞也。彼王城北有道場，名滿月光明者，
X04n0223_p0755a22║城北者，北為坎位，是師君智所居，治迷之位也，號
X04n0223_p0755a23║道場，能治執惑，故名滿月光明。其道場神名曰慈
X04n0223_p0755a24║德者，以智之化迷，以慈悲為德。有菩薩名離垢幢
X04n0223_p0755b01║者，法身起行，性自無垢，坐於道場，將成正覺者，欲
X04n0223_p0755b02║成為將。有一惡魔，名金色光，與其眷屬無量眾俱，
X04n0223_p0755b03║至菩薩所。彼大威德轉輪王，已得菩薩神通自在，
X04n0223_p0755b04║化作兵眾，其數倍多，圍遶道場。諸魔惶怖，悉自奔
X04n0223_p0755b05║散者，意明惡魔名金色光者，法身智境，真假一相，
X04n0223_p0755b06║一向離垢。菩薩未明心境平等，要假一切智王，明
X04n0223_p0755b07║觀心境，理徹無二，心境如幻，一切境界，幻智幻生，
X04n0223_p0755b08║即於境不迷。妄想心魔，總唯法界，皆為佛事，名為
X04n0223_p0755b09║奔散。道場神慈悲歡喜者，法悅也。道場神於彼王
X04n0223_p0755b10║而生子想者，明破見由智，起行化俗由悲，明此位
X04n0223_p0755b11║智由慈悲所生，故觀智如子。乃至合會輪王者，毗
X04n0223_p0755b12║盧遮那是。道場神我身是者，明恐人不解其意，託
X04n0223_p0755b13║事像之，令易解故。終不可以心外別有境魔，但明
X04n0223_p0755b14║心無內外，中間萬法，自他同體，一亦不一，他亦不
X04n0223_p0755b15║他，只為法幽難顯，借事表明。諸有智者，以譬喻得
X04n0223_p0755b16║解，乃至一切初發無上大菩提心，皆先起大願大
X04n0223_p0755b17║慈悲心，教化眾生，方求出要利眾生之行，及至行
X04n0223_p0755b18║滿此法，不移其志。一切諸佛皆如是，先從大慈悲
X04n0223_p0755b19║願行生故。十方世界無量諸佛將成佛時，皆於齋
X04n0223_p0755b20║中放大光明，來照我身及我宮殿。屋宅者，悲宮智
X04n0223_p0755b21║殿，養育為屋，生死海為宅。明齋處身之中，一切眾
X04n0223_p0755b22║生生長之際，此處是含生生長之藏。如樹根魁之
X04n0223_p0755b23║際向上長，莖榦枝條向下生，根入地處陰陽之中
X04n0223_p0755b24║際，發生之元始。又如甲子旬中，以戍為天魁，左生
X04n0223_p0755c01║陽，右生陰。今齋中放光者，表受生之元始，如天魁
X04n0223_p0755c02║之象，起慈悲之始，生大智之元故。如人生亦爾，初
X04n0223_p0755c03║生少小漸長大者，亦從齋輪起氣，通於上下生長
X04n0223_p0755c04║之性，此處是受氣始生之元，故從此放光也。是其
X04n0223_p0755c05║乾位，是始終之際生長之元，此齋中是也。又表處
X04n0223_p0755c06║智悲之中際，成智之中即眉間毫相是，成大悲之
X04n0223_p0755c07║中即齋中是。故此是十一地普賢處世利生門，治
X04n0223_p0755c08║十地中出世緣真利生，不自在行，不廣大障。如十
X04n0223_p0755c09║定品中，諸菩薩求覓普賢，三求不見者，是隨大智
X04n0223_p0755c10║之中行，檀度為主，總統法界波羅蜜海門也。都言
X04n0223_p0755c11║三世一切佛，以慈悲為初生，無慈悲利物，有厭生
X04n0223_p0755c12║死，即是二乘及淨土菩薩，後迴心始可歸真定性
X04n0223_p0755c13║之流生，多劫難返。餘如經自具。我唯知此菩薩大
X04n0223_p0755c14║願智幻解脫者，明推德升進有三門：一、示善友之
X04n0223_p0755c15║處，云在三十三天；二、有王名正念；三、王女名天主
X04n0223_p0755c16║光。汝往問菩薩行菩薩道。
X04n0223_p0755c17║第二、三十三天正念天王女，名天主光，主智悲自
X04n0223_p0755c18║在正念諸法無失現前門。
X04n0223_p0755c19║【經】爾時，善財遂往天宮，見彼天女，禮足圍遶，合掌前
X04n0223_p0755c20║住，白言：聖者！我已先發阿耨多羅三藐三菩提心，而
X04n0223_p0755c21║未知菩薩云何學菩薩行？云何修菩薩道？我聞聖者
X04n0223_p0755c22║善能誘誨，願為我說！天女答言：善男子！我得菩薩解
X04n0223_p0755c23║脫，名：無礙念清淨莊嚴。善男子！我以此解脫力，憶念
X04n0223_p0755c24║過去，有最勝劫，名：青蓮華，我於彼劫中，供養恒河沙
X04n0223_p0756a01║數諸佛如來。彼諸如來，從初出家，我皆瞻奉，守護供
X04n0223_p0756a02║養，造僧伽藍，營辦什物。又彼諸佛，從為菩薩住母胎
X04n0223_p0756a03║時，誕生之時，行七步時，大師子吼時，住童子位在宮
X04n0223_p0756a04║中時，向菩提樹成正覺時，轉正法輪現佛神變教化
X04n0223_p0756a05║調伏眾生之時，如是一切諸所作事，從初發心，乃至
X04n0223_p0756a06║法盡，我皆明憶，無有遺餘，常現在前，念持不忘。又憶
X04n0223_p0756a07║過去劫，名：善地，我於彼供養十恒河沙數諸佛如來。
X04n0223_p0756a08║又過去劫，名為：妙德，我於彼供養一佛世界微塵數
X04n0223_p0756a09║諸佛如來。又劫名：無所得，我於彼供養八十四億百
X04n0223_p0756a10║千那由他諸佛如來。又劫名：善光，我於彼供養閻浮
X04n0223_p0756a11║提微塵數諸佛如來。又劫名：無量光，我於彼供養二
X04n0223_p0756a12║十恒河沙數諸佛如來；又，劫名：最勝德，我於彼供養
X04n0223_p0756a13║一恒河沙數諸佛如來；又，劫名：善悲，我於彼供養八
X04n0223_p0756a14║十恒河沙數諸佛如來；又，劫名：勝遊，我於彼供養六
X04n0223_p0756a15║十恒河沙數諸佛如來；又，劫名：妙月，我於彼供養七
X04n0223_p0756a16║十恒河沙數諸佛如來。善男子！如是憶念恒河沙劫，
X04n0223_p0756a17║我常不捨諸佛如來、應、正等覺，從彼一切諸如來所，
X04n0223_p0756a18║聞此無礙念清淨莊嚴菩薩解脫，受持修行，恒不忘
X04n0223_p0756a19║失。如是，先劫所有如來，從初菩薩，乃至法盡，一切所
X04n0223_p0756a20║作，我以淨嚴解脫之力，皆隨憶念，明了現前，持而順
X04n0223_p0756a21║行，曾無懈廢。善男子！我唯知此無礙念清淨解脫。如
X04n0223_p0756a22║諸菩薩摩訶薩，出生死夜，朗然明徹，永離癡冥，未嘗
X04n0223_p0756a23║惛寐，心無諸蓋，身行輕安，於諸法性，清淨覺了，成就
X04n0223_p0756a24║十力，開悟羣生；而我云何能知、能說彼功德行？善男
X04n0223_p0756b01║子！迦毗羅城，有童子師，名曰：徧友。汝詣彼問：菩薩云
X04n0223_p0756b02║何學菩薩行、修菩薩道？時，善財童子以聞法故，歡喜
X04n0223_p0756b03║踊躍，不思議善根自然增廣，頂禮其足，遶無數帀，辭
X04n0223_p0756b04║退而去。
X04n0223_p0756b05║【論】王名正念者，明智淨自在。如天王正念者，表淨
X04n0223_p0756b06║智無念而自在，任理施為，不為而萬事自為，明十
X04n0223_p0756b07║一地淨智任運應現也。在十住位中，但名正念。天
X04n0223_p0756b08║子問其梵行，未云有女至此十一地中名王，又云
X04n0223_p0756b09║有女，明以智生悲也。有女名天主光者，表無作智
X04n0223_p0756b10║中慈悲無染性，任用利物也。此位表智圓，用無前
X04n0223_p0756b11║後也。取天表處生死中自在，神化無方，非即在於
X04n0223_p0756b12║處所也。敬申所求云：我得菩薩解脫，名無礙念。意
X04n0223_p0756b13║明無礙念者，得三世無礙智，一念印三世古今及
X04n0223_p0756b14║未來一切眾生生死劫量，及一切三世諸佛成道
X04n0223_p0756b15║劫量，一念徧知，無不了然，如今現前。以無妄念智
X04n0223_p0756b16║現前，諸法本如是故。此明無妄念之正念智也。於
X04n0223_p0756b17║中所有諸劫中諸佛之數，於諸劫中或供養多佛，
X04n0223_p0756b18║或供養少佛，增減不定者，是一念中無念正智，普
X04n0223_p0756b19║皆供養三世諸佛之數。此是無久近中久近之狀
X04n0223_p0756b20║也。總無時之大圓智境，法自如是，不由修生也。修
X04n0223_p0756b21║者，但自照十二緣生，達妄成智，智無所修；但自解
X04n0223_p0756b22║迷，真無可作，亦無三世古今之性。此是十一地中
X04n0223_p0756b23║第二地善知識。次十一地中第二地善知識已下，
X04n0223_p0756b24║總明正念中無礙智用，徧周同行攝生之行身也。
X04n0223_p0756c01║此方如是，十方一切世界例然。六道等徧，總從摩
X04n0223_p0756c02║耶大悲海生，以正念無作智為體也。此是十一地
X04n0223_p0756c03║中戒波羅蜜，以智生悲門，故女名天主光。
X04n0223_p0756c04║第三、迦毗羅城徧友童子師主徧滿十方主世法
X04n0223_p0756c05║師範門。
X04n0223_p0756c06║【經】從天宮下，漸向彼城，至徧友所，禮足圍遶，合掌恭
X04n0223_p0756c07║敬，於一面立，白言：聖者！我已先發阿耨多羅三藐三
X04n0223_p0756c08║菩提心，而未知菩薩云何學菩薩行？云何修菩薩道？
X04n0223_p0756c09║我聞聖者善能誘誨，願為我說！徧友答言：善男子！此
X04n0223_p0756c10║有童子，名：善知眾藝，學菩薩字智。汝可問之，當為汝
X04n0223_p0756c11║說。
X04n0223_p0756c12║【論】迦毗羅城童子師，此云黃色城也。黃色者，是中
X04n0223_p0756c13║宮色，故明為此童子師。不離中道，軌治俗典，如此
X04n0223_p0756c14║土孔丘之流，明世間師範。門如孔子，頭頂下如返
X04n0223_p0756c15║宇，表處俗行謙之道，以身表法像尼丘。山似彼山，
X04n0223_p0756c16║頂中下非彼山，因求祠而生，此俗說非也。姓孔者，
X04n0223_p0756c17║聖人無名無性，以德立名為姓，非以俗姓為姓。約
X04n0223_p0756c18║德以有寬明之德，以之姓孔。孔者，寬也。以行化蒙，
X04n0223_p0756c19║名之為丘。丘者，山岳之稱。以艮為山，為小男，為童
X04n0223_p0756c20║蒙，因行所化而立名也，故名丘也。亦以德超過俗，
X04n0223_p0756c21║名之為丘；亦至德尊重，無傾動之質，名之為丘。生
X04n0223_p0756c22║在兗州者，艮之分也，主以化小男、童蒙之位。兗州
X04n0223_p0756c23║上值於角，角為天門，主眾善之門，亦主以僧尼道
X04n0223_p0756c24║士，以乘角氣而生，此非世凡流之能體。故善財至
X04n0223_p0757a01║此，徧友不言，而便令善財往眾藝所者，師範之法。
X04n0223_p0757a02║正者，不親教，付之以助教；不決之事，問之以正師。
X04n0223_p0757a03║表德不孤，必有鄰附，贊成其化行也。
X04n0223_p0757a04║第四善知眾藝童子主，徧周十方字智門。
X04n0223_p0757a05║【經】爾時，善財即至其所，頭頂禮敬，於一面立，白言：聖
X04n0223_p0757a06║者！我已先發阿耨多羅三藐三菩提心，而未知菩薩
X04n0223_p0757a07║云何學菩薩行？云何修菩薩道？我聞聖者善能誘誨，
X04n0223_p0757a08║願為我說！時，彼童子告善財言：善男子！我得菩薩解
X04n0223_p0757a09║脫，名：善知眾藝。我恒唱持此之字母：唱阿字時，入般
X04n0223_p0757a10║若波羅蜜門，名：以菩薩威力入無差別境界；唱多字
X04n0223_p0757a11║時，入般若波羅蜜門，名：無邊差別門；唱波字時，入般
X04n0223_p0757a12║若波羅蜜門，名：普照法界；唱者字時，入般若波羅蜜
X04n0223_p0757a13║門，名：普輪斷差別；唱那字時，入般若波羅蜜門，名：得
X04n0223_p0757a14║無依無上；唱邏字時，入般若波羅蜜門，名：離依止無
X04n0223_p0757a15║垢；唱拕（輕呼）字時，入般若波羅蜜門，名：不退轉方便；唱
X04n0223_p0757a16║婆（蒲我反）時，入般若波羅蜜門，名：金剛場；唱茶（徒解反）
X04n0223_p0757a17║字時，入般若波羅蜜門，名曰：普輪；唱沙（史我反）字時，入
X04n0223_p0757a18║般若波羅蜜門，名為：海藏；唱縛（房可反）字時，入般若波
X04n0223_p0757a19║羅蜜門，名為：普生安住；唱哆（都我反）字時，入般若波羅
X04n0223_p0757a20║蜜門，名：圓滿光；唱也（以可反）字時，入般若波羅蜜門，名：
X04n0223_p0757a21║差別積聚；唱瑟吒字時，入般若波羅蜜門，名：普光明
X04n0223_p0757a22║息煩惱；唱迦字時，入般若波羅蜜門，名：無差別雲；唱
X04n0223_p0757a23║娑（蘇我反）字時，入般若波羅蜜門，名：降霪大雨；唱麼字
X04n0223_p0757a24║時，入般若波羅蜜門，名：大流湍激眾峯齊峙；唱伽（上聲
X04n0223_p0757b01║輕呼）字時，入般若波羅蜜門，名：普安立；唱他（他可反）字時，
X04n0223_p0757b02║入般若波羅蜜門，名：真如平等藏；唱社字時，入般若
X04n0223_p0757b03║波羅蜜門，名：入世間海清淨；唱鎻字時，入般若波羅
X04n0223_p0757b04║蜜門，名：念一切佛莊嚴；唱拕字時，入般若波羅蜜門，
X04n0223_p0757b05║名：觀察簡擇一切法聚；唱奢（尸苛反）字時，入般若波羅
X04n0223_p0757b06║蜜門，名：隨順一切佛教輪光明；唱伎字時，入般若波
X04n0223_p0757b07║羅蜜門，名：修因地智慧藏；唱叉（楚我反）字時，入般若波
X04n0223_p0757b08║羅蜜門，名：息諸業海藏；唱娑（蘇紇反）多（上聲呼）字時，入般
X04n0223_p0757b09║若波羅蜜門，名：蠲諸惑障開淨光明；唱壞字時，入般
X04n0223_p0757b10║若波羅蜜門，名：作世間智慧門；唱曷攞多（上聲）字時，入
X04n0223_p0757b11║般若波羅蜜門，名：生死境界智慧輪；唱婆（蒲我反）字時，
X04n0223_p0757b12║入般若波羅蜜門，名：一切智宮殿圓滿莊嚴；唱車（上聲）
X04n0223_p0757b13║字時，入般若波羅蜜門，名修行方便藏各別圓滿；唱
X04n0223_p0757b14║婆（蘇紇反）麼字時，入般若波羅蜜門，名隨十方現見諸
X04n0223_p0757b15║佛；唱訶婆（訶婆竝上聲呼）字時，入般若波羅蜜門，名觀察一
X04n0223_p0757b16║切無緣眾生方便攝受令出生無礙力；唱縒（七可反）字
X04n0223_p0757b17║時，入般若波羅蜜門，名修行趣入一切功德海；唱伽
X04n0223_p0757b18║（上聲）字時，入般若波羅蜜門，名持一切法雲堅固海藏；
X04n0223_p0757b19║唱吒字時，入般若波羅蜜門，名隨願普見十方諸佛；
X04n0223_p0757b20║唱挐（妳可反）字時，入般若波羅蜜門，名觀察字輪有無
X04n0223_p0757b21║盡諸億字；唱娑（蘇紇反）頗字時，入般若波羅蜜門，名化
X04n0223_p0757b22║眾生究竟處；唱娑（同前）迦字時，入般若波羅蜜門，名廣
X04n0223_p0757b23║大藏無礙辯光明輪徧照；唱也（夷舸反）娑（蘇可反）字時，入
X04n0223_p0757b24║般若波羅蜜門，名宣說一切佛法境界；唱室者字時，
X04n0223_p0757c01║入般若波羅蜜門，名於一切眾生界法雷徧吼；唱侘
X04n0223_p0757c02║（恥加反）字時，入般若波羅密門，名以無我法開曉眾生；
X04n0223_p0757c03║唱陀字時，入般若波羅蜜門，名一切法輪差別藏。善
X04n0223_p0757c04║男子！我唱如是字母時，此四十二般若波羅密門為
X04n0223_p0757c05║首，入無量無數般若波羅蜜門。善男子！我唯知此善
X04n0223_p0757c06║知眾藝菩薩解脫。如諸菩薩摩訶薩，能於一切世、出
X04n0223_p0757c07║世間善巧之法，以智通達，到於彼岸；殊方異藝，咸綜
X04n0223_p0757c08║無遺；文字、算數，蘊其深解；醫方、呪術，善療眾病。有諸
X04n0223_p0757c09║眾生，鬼魅所持，怨憎呪詛，惡星變怪，死屍奔逐，癲癎
X04n0223_p0757c10║贏瘦，種種諸疾，咸能救之，使得痊愈。又善別知金玉、
X04n0223_p0757c11║珠貝、珊瑚、琉璃、摩尼、硨磲、鷄薩羅等一切寶藏，出生
X04n0223_p0757c12║之處，品類不同，價直多少；村營鄉邑，大小都城，宮殿
X04n0223_p0757c13║苑園，嚴泉藪澤，凡是一切人眾所居，菩薩咸能隨方
X04n0223_p0757c14║攝護。又善觀察天文地理，人相吉凶，鳥獸音聲，雲霞
X04n0223_p0757c15║氣候，年穀豐儉，國土安危，如是世間所有技藝，莫不
X04n0223_p0757c16║該練，盡其源本。又能分別出世之法，正名：辯義，觀察
X04n0223_p0757c17║體相，隨順修行，智入其中，無疑無礙，無愚暗，無頑鈍，
X04n0223_p0757c18║無憂惱，無沈沒，無不現證。而我云何能知、能說彼功
X04n0223_p0757c19║德行？善男子！此摩竭提國，有一聚落，彼中有城，名：婆
X04n0223_p0757c20║呾那；有優婆夷，號曰：賢勝。汝詣彼問：菩薩云何學菩
X04n0223_p0757c21║薩行、修菩薩道？時，善財童子頭面敬禮知藝之足，遶
X04n0223_p0757c22║無數帀，戀仰辭去。
X04n0223_p0757c23║【論】徧友云：此有童子，名善知眾藝，學菩薩字。智者
X04n0223_p0757c24║明徧友是師，童子是學者，依教立名，即如此方孔
X04n0223_p0758a01║丘門人顏回之流。善財致敬，申請所求童子眾藝
X04n0223_p0758a02║云：我得菩薩解脫，名善知眾藝，我恒唱持此之字
X04n0223_p0758a03║母。唱阿字時，此云無也。入般若波羅蜜門，名菩薩
X04n0223_p0758a04║威力，入無差別境。明達一切法空門，是菩薩威力，
X04n0223_p0758a05║斷一切障，入無功智，徧法界、眾生界故。唱多字時，
X04n0223_p0758a06║入般若波羅蜜門，名無邊差別境，是明一切諸有，
X04n0223_p0758a07║是差別智，是普賢行，徧知一切三界六道眾生中
X04n0223_p0758a08║法則行解，及所宜應化。如是總有四十二般若波
X04n0223_p0758a09║羅蜜門為首，名為字母。入無量無數般若波羅蜜
X04n0223_p0758a10║門，如文自明。
X04n0223_p0758a11║第五賢勝優婆夷，主世間一切正邪吉凶，諸方技
X04n0223_p0758a12║術師筮博說，一切總達利生門。
X04n0223_p0758a13║【經】向聚落城，至賢勝所，禮足圍遶，合掌恭敬，於一面
X04n0223_p0758a14║立，白言：聖者！我已先發阿耨多羅三藐三菩提心，而
X04n0223_p0758a15║未知菩薩云何學菩薩行？云何修菩薩道？我聞聖者
X04n0223_p0758a16║善能誘誨，願為我說！賢勝答言：善男子！我得菩薩解
X04n0223_p0758a17║脫，名：無依處道場；既自開解，復為人說。又得無盡三
X04n0223_p0758a18║昧，非彼三昧法有盡、無盡，以能出生一切智性眼無
X04n0223_p0758a19║盡故，又能出生一切智性耳無盡故，又能出生一切
X04n0223_p0758a20║智性鼻無盡故，又能出生一切智性舌無盡故，又能
X04n0223_p0758a21║出生一切智性身無盡故，又能出生一切智性意無
X04n0223_p0758a22║盡故，又能出生一切智性功德波濤無盡故，又能出
X04n0223_p0758a23║生一切智性智慧光明無盡故，又能出生一切智性
X04n0223_p0758a24║速疾神通無盡故。善男子！我唯知此無依處道場解
X04n0223_p0758b01║脫；如諸菩薩摩訶薩一切無著功德行，而我云何盡
X04n0223_p0758b02║能知說？善男子！南方有城，名為：沃田；彼有長者，名：堅
X04n0223_p0758b03║固解脫。汝可往問：菩薩云何學菩薩行、修菩薩道？爾
X04n0223_p0758b04║時，善財禮賢勝足，遶無數帀，戀慕瞻仰，辭退南行。
X04n0223_p0758b05║【論】賢勝優婆夷者，明世醫方眾術，世及出世，莫不
X04n0223_p0758b06║總明。安物養生，無法不了，以居塵俗，方便利生。或
X04n0223_p0758b07║作博說世筮，玄占未達；或作良醫善藥，救世不安。
X04n0223_p0758b08║辯寶物以定真偽，刊名言而釋文義。奇才異智，莫
X04n0223_p0758b09║不普明；鬼魅眾邪，皆能制伏。含普賢之智海，等文
X04n0223_p0758b10║殊之法身。佛果處躬，化靈萬有，無方不至，無剎不
X04n0223_p0758b11║周，無行不行，無生不濟。為慈悲故，現作女身，智無
X04n0223_p0758b12║不明，號為賢勝。主禪波羅蜜門城，名婆怛那者，此
X04n0223_p0758b13║云喜增益。此以德立名，以多饒益人，多增喜事。雞
X04n0223_p0758b14║薩羅寶，此寶如師子旋毛。得無依處道場者，法無
X04n0223_p0758b15║依處，身亦無依，徧萬行故，行無體故，居南印度。
X04n0223_p0758b16║第六南方沃。田城以堅固，解脫長者主；處世無者
X04n0223_p0758b17║念，清淨解脫門。
X04n0223_p0758b18║【經】到於彼城，詣長者所，禮足圍遶，合掌恭敬，於一面
X04n0223_p0758b19║立，白言：聖者！我已先發阿耨多羅三藐三菩提心，而
X04n0223_p0758b20║未知菩薩云何學菩薩行？云何修菩薩道？我聞聖者
X04n0223_p0758b21║善能誘誨，願為我說！長者答言：善男子！我得菩薩解
X04n0223_p0758b22║脫，名：無著念清淨莊嚴。我自得是解脫已來，於十方
X04n0223_p0758b23║佛所，勤求正法，無有休息。善男子！我唯知此無著念
X04n0223_p0758b24║清淨莊嚴解脫。如諸菩薩摩訶薩，獲無所畏大師子
X04n0223_p0758c01║吼，安住廣大福智之聚，而我云何能知、能說彼功德
X04n0223_p0758c02║行？善男子！即此城中，有一長者，名為：妙月，其長者宅，
X04n0223_p0758c03║常有光明。汝詣彼問：菩薩云何學菩薩行、修菩薩道？
X04n0223_p0758c04║時，善財童子禮堅固足，遶無數帀，辭退而去。
X04n0223_p0758c05║【論】南方有城，名為沃田者，以約此善友，以智德澤
X04n0223_p0758c06║資也。人多善增德厚，以立其名故。長者名堅固解
X04n0223_p0758c07║脫者，明求法無懈，如下自言。爾時善財詣彼致敬，
X04n0223_p0758c08║申請所求。長者云：我得無著清淨念莊嚴。明第六
X04n0223_p0758c09║般若無相智慧莊嚴諸念，即於一切法，念自無著
X04n0223_p0758c10║也。
X04n0223_p0758c11║第七沃田城妙月長者，主處世淨智光明門。
X04n0223_p0758c12║【經】向妙月所，禮足圍遶，合掌恭敬，於一面立，白言：聖
X04n0223_p0758c13║者！我已先發阿耨多羅三藐三菩提心，而未知菩薩
X04n0223_p0758c14║云何學菩薩行？云何修菩薩道？我聞聖者善能誘誨，
X04n0223_p0758c15║願為我說！妙月答言：善男子！我得菩薩解脫，名：淨智
X04n0223_p0758c16║光明。善男子！我唯知此智光解脫。如諸菩薩摩訶薩
X04n0223_p0758c17║證得無量解脫法門，而我云何能知、能說彼功德行？
X04n0223_p0758c18║善男子！於此南方，有城名：出生；彼有長者，名：無勝軍。
X04n0223_p0758c19║汝詣彼問：菩薩云何學菩薩行、修菩薩道？是時，善財
X04n0223_p0758c20║禮妙月足，遶無數帀，戀仰辭云：
X04n0223_p0758c21║【論】此城中有一長者，名妙月者，明此中長者會第
X04n0223_p0758c22║六無相智慧門，以方便波羅蜜為一體故。明十地
X04n0223_p0758c23║已前，第六地三空無相智慧門，是出世間解脫；十
X04n0223_p0758c24║地已後，十一地中三空寂滅智慧門，是處世間成。
X04n0223_p0759a01║第七方便波羅蜜與大慈悲一體無二，以從大慈
X04n0223_p0759a02║悲母智幻所生。此最後地十住，十地中七、八二位
X04n0223_p0759a03║相融，此十一地中六、七兩位和融一體，須知升進
X04n0223_p0759a04║形勢如是。善財往詣，致敬頂禮，申請所求。妙月長
X04n0223_p0759a05║者云：我唯知此淨智光明。解脫者，是妙月長者，約
X04n0223_p0759a06║德立名；慈悲智光，是破惑義，以破世間眾生惑故，
X04n0223_p0759a07║因慈悲利生，破惑立名。此明三空、慈悲、淨智，總一
X04n0223_p0759a08║體用圓滿故。
X04n0223_p0759a09║第八南方出生城無勝軍長者，主無相法中得無
X04n0223_p0759a10║盡相門。
X04n0223_p0759a11║【經】漸向彼城，至長者所，禮足圍遶，合掌恭敬，於一面
X04n0223_p0759a12║立，白言：聖者！我已先發阿耨多羅三藐三菩提心，而
X04n0223_p0759a13║未知菩薩云何學菩薩行？云何修菩薩道？我聞聖者
X04n0223_p0759a14║善能誘誨，願為我說！長者答言：善男子！我得菩薩解
X04n0223_p0759a15║脫，名：無盡相。我以證此菩薩解脫，見無量佛，得無盡
X04n0223_p0759a16║藏。善男子！我唯知此無盡相解脫。如諸菩薩摩訶薩
X04n0223_p0759a17║得無限智、無礙辯才，而我云何能知、能說彼功德行？
X04n0223_p0759a18║善男子！於此城南，有一聚落，名之為：法；彼聚落中，有
X04n0223_p0759a19║婆羅門，名：最寂靜。汝詣彼問：菩薩云何學菩薩行、修
X04n0223_p0759a20║菩薩道？時，善財童子禮無勝軍足，遶無數帀，戀仰辭
X04n0223_p0759a21║去。
X04n0223_p0759a22║【論】南方者，依初釋。有城名出生者，表第八願波羅
X04n0223_p0759a23║蜜，出生諸法及眾行故。長者名無勝軍者，表勝一
X04n0223_p0759a24║切無明、憍慢、生死、邪見、惡賊、魔軍故。善財往詣禮
X04n0223_p0759b01║敬，申請所求。長者答云：我得菩薩解脫。名無盡相
X04n0223_p0759b02║者，明一切心境總如來相，於一毛處，念念出生無
X04n0223_p0759b03║盡諸相。無念理中，智幻所生，何有盡相？
X04n0223_p0759b04║第九、出生城南法聚落最寂靜婆羅門主誠願語
X04n0223_p0759b05║門：
X04n0223_p0759b06║【經】漸次南行，詣彼聚落，見最寂靜，禮足圍遶，合掌恭
X04n0223_p0759b07║敬，於一面立，白言：聖者！我已先發阿耨多羅三藐三
X04n0223_p0759b08║菩提心，而未知菩薩云何學菩薩行？云何修菩薩道？
X04n0223_p0759b09║我聞聖者善能誘誨，願為我說！婆羅門答言：善男子！
X04n0223_p0759b10║我得菩薩解脫，名：誠願語。過去、現在、未來菩薩以是
X04n0223_p0759b11║語故，乃至於阿耨多羅三藐三菩提無有退轉、無已
X04n0223_p0759b12║退、無現退、無當退。善男子！我以住於誠願語故，隨意
X04n0223_p0759b13║所作，莫不成滿。善男子！我唯知此誠願語解脫。如諸
X04n0223_p0759b14║菩薩摩訶薩與誠願語，行止無違，言必以誠，未曾虗
X04n0223_p0759b15║妄，無量功德因之出生；而我云何能知、能說？善男子！
X04n0223_p0759b16║於此南方有城，名：妙意華門；彼有童子，名曰：德生；復
X04n0223_p0759b17║有童女，名為：有德。汝詣彼問：菩薩云何學菩薩行、修
X04n0223_p0759b18║菩薩道？時，善財童子於法尊重，禮婆羅門足，遶無數
X04n0223_p0759b19║帀，戀仰而去。
X04n0223_p0759b20║【論】此城南有一聚落，名為法者，眾人所居，名之聚
X04n0223_p0759b21║落；以無體性，名之為法，取其寂靜名之。中有婆羅
X04n0223_p0759b22║門，名最寂靜者，姓之及名，總皆寂靜，表力波羅蜜。
X04n0223_p0759b23║隨俗不俗，眾會不諠，名為力用自在。善財往詣，致
X04n0223_p0759b24║敬頂禮，申請所求。云我得菩薩解脫，名誠願語者，
X04n0223_p0759c01║誠是實也，明所願依言誠實，無虗妄言。此是信士，
X04n0223_p0759c02║語從心願，所言依真，而無虗誑語，言體真也。所願
X04n0223_p0759c03║皆真故，名句文及聲，言辭及所說，一切皆性真，故
X04n0223_p0759c04║此為解脫。此是法師位，表法界為聚落。一切言說，
X04n0223_p0759c05║自真人法，悉皆如然，表言不虗也。
X04n0223_p0759c06║第十、妙意華門城，德生童子、有德童女主，智悲圓
X04n0223_p0759c07║滿，處世幻住門。
X04n0223_p0759c08║【經】爾時，善財童子漸次南行，至妙意華門城，見德生
X04n0223_p0759c09║童子、有德童女，頂禮其足，右遶畢已，於前合掌而作
X04n0223_p0759c10║是言：聖者！我已先發阿耨多羅三藐三菩提心，而未
X04n0223_p0759c11║知菩薩云何學菩薩行？云何修菩薩道？唯願慈哀，為
X04n0223_p0759c12║我宣說！時，童子、童女告善財言：善男子！我等證得菩
X04n0223_p0759c13║薩解脫，名為：幻住。得此解脫故，見一切世界皆幻住，
X04n0223_p0759c14║因緣所生故；一切眾生皆幻住，業、煩惱所起故；一切
X04n0223_p0759c15║世間皆幻住，無明、有、愛等展轉緣生故；一切法皆幻
X04n0223_p0759c16║住，我見等種種幻緣所生故；一切三世皆幻住，我見
X04n0223_p0759c17║等顛倒智所生故；一切眾生生滅、生老病死、憂悲苦
X04n0223_p0759c18║惱皆幻住，虗妄分別所生故；一切國土皆幻住，想倒、
X04n0223_p0759c19║心倒、見倒無明所現故；一切聲聞、辟支佛皆幻住，智
X04n0223_p0759c20║斷分別所成故；一切菩薩皆幻住，能自調伏、教化眾
X04n0223_p0759c21║生諸行願法之所成故；一切菩薩眾會變化、調伏、諸
X04n0223_p0759c22║所施為皆幻住，願智幻所成故。善男子！幻境自性不
X04n0223_p0759c23║可思議。善男子！我等二人但能知此幻住解脫。如諸
X04n0223_p0759c24║菩薩摩訶薩善入無邊諸事幻網，彼功德行，我等云
X04n0223_p0760a01║何能知、能說？時，童子、童女說自解脫已，以不思議諸
X04n0223_p0760a02║善根力，令善財身柔輭光澤，而告之言：
X04n0223_p0760a03║【論】此南方有城，名妙意華門者，妙智行華悉圓滿
X04n0223_p0760a04║故，表十一地十法滿也。彼有童子，名曰德生；復有
X04n0223_p0760a05║童女，名曰有德。此明智悲二行齊均，無前却故。童
X04n0223_p0760a06║子、童女者，明智悲齊滿，雖處世間，無五欲想，以居
X04n0223_p0760a07║幻住故。善財往詣，頂禮致敬，申請所求。云我等證
X04n0223_p0760a08║得菩薩解脫，名為幻住者，約佛境界、眾生境界，皆
X04n0223_p0760a09║智幻所生。住居幻境，無實無虗，無有識情，心境皆
X04n0223_p0760a10║亡，性相無礙。以智功德故，幻生光影，身土重重，如
X04n0223_p0760a11║因陀羅網。身境重重，十方身土；境相相入，無礙無
X04n0223_p0760a12║礙。十方世界，智凡體徹，無始無終，圓古今而一性，
X04n0223_p0760a13║常住世間，無所依止。此明世間緣生，性自離故；真
X04n0223_p0760a14║如虗妄，假安立故；妄體本無，真無住故；智無依止，
X04n0223_p0760a15║如虗空故；以智報生，皆幻住故；有無自在，隨智用
X04n0223_p0760a16║故；雖智體同空，不處寂故；智身無量，等徧十方，性
X04n0223_p0760a17║無往來，相光影故；身土重重，無大小故。經云：幻境
X04n0223_p0760a18║自性，不可思議。
X04n0223_p0760a19║
X04n0223_p0760a20║大方廣佛新華嚴經合論卷第一百十五
X04n0223_p0760a21║
X04n0223_p0760a22║音切
X04n0223_p0760a23║綜（子宋切。）藪（蘇口切。）咀（慈呂切。）痊（此緣切。）愈（與音。）癎（閑音。）柁（唐可切。）
X04n0223_p0760a24║攞（來可切。）峙（直里切。）呾（丹達切。）