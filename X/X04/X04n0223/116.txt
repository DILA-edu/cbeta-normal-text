X04n0223_p0760b01║
X04n0223_p0760b02║
X04n0223_p0760b03║
X04n0223_p0760b04║大方廣佛新華嚴經合論卷第一百十六
X04n0223_p0760b05║唐于闐國三藏沙門實叉難陀譯經
X04n0223_p0760b06║唐太原方山長者李通玄造論
X04n0223_p0760b07║唐福州開元寺沙門志寧釐經合論
X04n0223_p0760b08║入法界品第三十九之二十九
X04n0223_p0760b09║【論】從此十一地已後，會慈氏一生所得佛果門，於
X04n0223_p0760b10║此門中，長科為十段。
X04n0223_p0760b11║【經】善男子！於此南方，有國，名：海岸；有園，名：大莊嚴；其
X04n0223_p0760b12║中有一廣大樓閣，名：毗盧遮那莊嚴藏，從菩薩善根
X04n0223_p0760b13║果報生，從菩薩念力、願力、自在力、神通力生，從菩薩
X04n0223_p0760b14║善巧方便生，從菩薩福德智慧生。善男子！住不思議
X04n0223_p0760b15║解脫菩薩，以大悲心，為諸眾生，現如是境界，集如是
X04n0223_p0760b16║莊嚴。彌勒菩薩摩訶薩安處其中，為欲攝受本所生
X04n0223_p0760b17║處父母、眷屬及諸人民，令成熟故；又欲令彼同受生、
X04n0223_p0760b18║同修行眾生，於大乘中得堅固故；又欲令彼一切眾
X04n0223_p0760b19║生，隨住地、隨善根，皆成就故；又欲為汝顯示菩薩解
X04n0223_p0760b20║脫門故；顯示菩薩徧一切處，受生自在故；顯示菩薩
X04n0223_p0760b21║以種種身，普現一切眾生之前，常教化故；顯示菩薩
X04n0223_p0760b22║以大悲力，普攝一切世間資財而不厭故；顯示菩薩
X04n0223_p0760b23║具修諸行，知一切行離諸相故；顯示菩薩處處受生，
X04n0223_p0760b24║了一切生皆無相故。汝詣彼問：菩薩云何行菩薩行？
X04n0223_p0760c01║云何修菩薩道？云何學菩薩戒？云何淨菩薩心？云何
X04n0223_p0760c02║發菩薩願？云何習菩薩助道具？云何入菩薩所住地？
X04n0223_p0760c03║云何滿菩薩波羅蜜？云何獲菩薩無生忍？云何具菩
X04n0223_p0760c04║薩功德法？云何事菩薩善知識？何以故？善男子！彼菩
X04n0223_p0760c05║薩摩訶薩通達一切菩薩行，了知一切眾生心，常現
X04n0223_p0760c06║其前，教化調伏。彼菩薩已滿一切波羅蜜，已住一切
X04n0223_p0760c07║菩薩地，已證一切菩薩忍，已入一切菩薩位，已蒙授
X04n0223_p0760c08║與具足記，已遊一切菩薩境，已得一切佛神力，已蒙
X04n0223_p0760c09║一切如來以一切智甘露法水而灌其頂。善男子！彼
X04n0223_p0760c10║善知識能潤澤汝諸善根，能增長汝菩提心，能堅汝
X04n0223_p0760c11║志，能益汝善，能長汝菩薩根，能示汝無礙法，能令汝
X04n0223_p0760c12║入普賢地，能為汝說菩薩願，能為汝說普賢行，能為
X04n0223_p0760c13║汝說一切菩薩行願所成功德。善男子！汝不應修一
X04n0223_p0760c14║善、照一法、行一行、發一願、得一記、住一忍，生究竟想；
X04n0223_p0760c15║不應以限量心，行於六度，住於十地，淨佛國土，事善
X04n0223_p0760c16║知識。何以故？善男子！菩薩摩訶薩應種無量諸善根，
X04n0223_p0760c17║應集無量菩提具，應修無量菩提因，應學無量巧迴
X04n0223_p0760c18║向，應化無量眾生界，應知無量眾生心，應知無量眾
X04n0223_p0760c19║生根，應識無量眾生解，應觀無量眾生行，應調伏無
X04n0223_p0760c20║量眾生，應斷無量煩惱，應淨無量業習，應滅無量邪
X04n0223_p0760c21║見，應除無量雜染心，應發無量清淨心，應拔無量苦
X04n0223_p0760c22║毒箭，應涸無量愛欲海，應破無量無明暗，應摧無量
X04n0223_p0760c23║我慢山，應斷無量生死縛，應度無量諸有流，應竭無
X04n0223_p0760c24║量受生海，應令無量眾生出五欲淤泥，應使無量眾
X04n0223_p0761a01║生離三界牢獄，應置無量眾生於聖道中，應銷滅無
X04n0223_p0761a02║量貪欲行，應淨治無量瞋恚行，應摧破無量愚癡行，
X04n0223_p0761a03║應超無量魔網，應離無量魔業，應淨治菩薩無量欲
X04n0223_p0761a04║樂，應增長菩薩無量方便，應出生菩薩無量增上根，
X04n0223_p0761a05║應明潔菩薩無量決定解，應趣入菩薩無量平等，應
X04n0223_p0761a06║清淨菩薩無量功德，應修治菩薩無量諸行，應示現
X04n0223_p0761a07║菩薩無量隨順世間行，應生無量淨信力，應住無量
X04n0223_p0761a08║精進力，應淨無量正念力，應滿無量三昧力，應起無
X04n0223_p0761a09║量淨慧力，應堅無量勝解力，應集無量福德力，應長
X04n0223_p0761a10║無量智慧力，應發起無量菩薩力，應圓滿無量如來
X04n0223_p0761a11║力，應分別無量法門，應了知無量法門，應清淨無量
X04n0223_p0761a12║法門，應生無量法光明，應作無量法照曜，應照無量
X04n0223_p0761a13║品類根，應知無量煩惱病，應集無量妙法藥，應療無
X04n0223_p0761a14║量眾生疾，應嚴辦無量甘露供，應往詣無量佛國土，
X04n0223_p0761a15║應供養無量諸如來，應入無量菩薩會，應受無量諸
X04n0223_p0761a16║佛教，應忍無量眾生罪，應滅無量惡道難，應令無量
X04n0223_p0761a17║眾生生善道，應以四攝攝無量眾生，應修無量總持
X04n0223_p0761a18║門，應生無量大願門，應修無量大悲、大願力，應勤求
X04n0223_p0761a19║無量法常無休息，應起無量思惟力，應起無量神通
X04n0223_p0761a20║事，應淨無量智光明，應往無量眾生趣，應受無量諸
X04n0223_p0761a21║有生，應現無量差別身，應知無量言辭法，應入無量
X04n0223_p0761a22║差別心，應知菩薩大境界，應住菩薩大宮殿，應觀菩
X04n0223_p0761a23║薩甚深妙法，應知菩薩難知境界，應行菩薩難行諸
X04n0223_p0761a24║行，應具菩薩尊重威德，應踐菩薩難入正位，應知菩
X04n0223_p0761b01║薩種種諸行，應現菩薩普徧神力，應受菩薩平等法
X04n0223_p0761b02║雲，應廣菩薩無邊行網，應滿菩薩無邊諸度，應受菩
X04n0223_p0761b03║薩無量記莂，應入菩薩無量忍門，應治菩薩無量諸
X04n0223_p0761b04║地，應淨菩薩無量法門，應同諸菩薩，安住無邊劫，供
X04n0223_p0761b05║養無量佛，嚴淨不可說佛國土，出生不可說菩薩願。
X04n0223_p0761b06║善男子！舉要言之，應普修一切菩薩行，應普化一切
X04n0223_p0761b07║眾生界，應普入一切劫，應普生一切處，應普知一切
X04n0223_p0761b08║世，應普行一切法，應普淨一切剎，應普滿一切願，應
X04n0223_p0761b09║普供一切佛，應普同一切菩薩願，應普事一切善知
X04n0223_p0761b10║識。善男子！汝求善知識，不應疲倦；見善知識，勿生厭
X04n0223_p0761b11║足；請問善知識，勿憚勞苦；親近善知識，勿懷退轉；供
X04n0223_p0761b12║養善知識，不應休息；受善知識教，不應倒錯；學善知
X04n0223_p0761b13║識行，不應疑惑；聞善知識演說出離門，不應猶豫；見
X04n0223_p0761b14║善知識隨順煩惱行，勿生嫌怪；於善知識所生深信
X04n0223_p0761b15║尊敬心，不應變改。何以故？善男子！菩薩因善知識，聽
X04n0223_p0761b16║聞一切菩薩諸行，成就一切菩薩功德，出生一切菩
X04n0223_p0761b17║薩大願，引發一切菩薩善根，積集一切菩薩助道，開
X04n0223_p0761b18║發一切菩薩法光明，顯示一切菩薩出離門，修學一
X04n0223_p0761b19║切菩薩清淨戒，安住一切菩薩功德法，清淨一切菩
X04n0223_p0761b20║薩廣大志，增長一切菩薩堅固心，具足一切菩薩陀
X04n0223_p0761b21║羅尼辯才門，得一切菩薩清淨藏，生一切菩薩定光
X04n0223_p0761b22║明，得一切菩薩殊勝願，與一切菩薩同一願，聞一切
X04n0223_p0761b23║菩薩殊勝法，得一切菩薩祕密處，至一切菩薩法寶
X04n0223_p0761b24║洲，增一切菩薩善根芽，長一切菩薩智慧身，護一切
X04n0223_p0761c01║菩薩深密藏，持一切菩薩福德聚，淨一切菩薩受生
X04n0223_p0761c02║道，受一切菩薩正法雲，入一切菩薩大願路，趣一切
X04n0223_p0761c03║如來菩提果，攝取一切菩薩妙行，開示一切菩薩功
X04n0223_p0761c04║德，往一切方聽受妙法，讚一切菩薩廣大威德，生一
X04n0223_p0761c05║切菩薩大慈悲力，攝一切菩薩勝自在力，生一切菩
X04n0223_p0761c06║薩菩提分，作一切菩薩利益事。善男子！菩薩由善知
X04n0223_p0761c07║識任持，不墮惡趣；由善知識攝受，不退大乘；由善知
X04n0223_p0761c08║識護念，不毀犯菩薩戒；由善知識守護，不隨逐惡知
X04n0223_p0761c09║識；由善知識養育，不缺減菩薩法；由善知識攝取，超
X04n0223_p0761c10║越凡夫地；由善知識教誨，超越二乘地；由善知識示
X04n0223_p0761c11║導，得出離世間；由善知識長養，能不染世法；由承事
X04n0223_p0761c12║善知識，修一切菩薩行；由供養善知識，具一切助道
X04n0223_p0761c13║法；由親近善知識，不為業惑之所摧伏；由恃怙善知
X04n0223_p0761c14║識，勢力堅固，不怖諸魔；由依止善知識，增長一切菩
X04n0223_p0761c15║提分法。何以故？善男子！善知識者，能淨諸障，能滅諸
X04n0223_p0761c16║罪，能除諸難，能止諸惡，能破無明長夜黑暗，能壞諸
X04n0223_p0761c17║見堅固牢獄，能出生死城，能捨世俗家，能截諸魔網，
X04n0223_p0761c18║能拔眾苦箭，能離無智險難處，能出邪見大曠野，能
X04n0223_p0761c19║度諸有流，能離諸邪道，能示菩提路，能教菩薩法，能
X04n0223_p0761c20║令安住菩薩行，能令趣向一切智，能淨智慧眼，能長
X04n0223_p0761c21║菩提心，能生大悲，能演妙行，能說波羅蜜，能擯惡知
X04n0223_p0761c22║識，能令住諸地，能令獲諸忍，能令修習一切善根，能
X04n0223_p0761c23║令成辦一切道具，能施與一切大功德，能令到一切
X04n0223_p0761c24║種智位，能令歡喜集功德，能令踊躍修諸行，能令趣
X04n0223_p0762a01║入甚深義，能令開示出離門，能令杜絕諸惡道，能令
X04n0223_p0762a02║以法光照曜，能令以法雨潤澤，能令銷滅一切惑，能
X04n0223_p0762a03║令捨離一切見，能令增長一切佛智慧，能令安住一
X04n0223_p0762a04║切佛法門。善男子！善知識者，如慈母，出生佛種故；如
X04n0223_p0762a05║慈父，廣大利益故；如乳母，守護不令作惡故；如教師，
X04n0223_p0762a06║示其菩薩所學故；如善導，能示波羅蜜道故；如良醫，
X04n0223_p0762a07║能治煩惱諸病故；如雪山，增長一切智藥故；如勇將，
X04n0223_p0762a08║殄除一切怖畏故；如濟客，令出生死瀑流故；如船師，
X04n0223_p0762a09║令到智慧寶洲故。善男子！常當如是正念思惟諸善
X04n0223_p0762a10║知識。復次，善男子！汝承事一切善知識，應發如大地
X04n0223_p0762a11║心，荷負重任無疲倦故；應發如金剛心，志願堅固不
X04n0223_p0762a12║可壞故；應發如鐵圍山心，一切諸苦無能動故；應發
X04n0223_p0762a13║如給侍心，所有教令皆隨順故；應發如弟子心，所有
X04n0223_p0762a14║訓誨無違逆故；應發如僮㒒心，不厭一切諸作務故；
X04n0223_p0762a15║應發如養母心，受諸勤苦不告勞故；應發如傭作心，
X04n0223_p0762a16║隨所受教無違逆故；應發如除糞人心，離憍慢故；應
X04n0223_p0762a17║發如已熟稼心，能低下故；應發如良馬心，離惡性故；
X04n0223_p0762a18║應發如大車心，能運重故；應發如調順象心，恒伏從
X04n0223_p0762a19║故；應發如須彌山心，不傾動故；應發如良犬心，不害
X04n0223_p0762a20║主故；應發如旃茶羅心，離憍慢故；應發如犗牛心，無
X04n0223_p0762a21║威怒故；應發如舟船心，往來不倦故；應發如橋梁心，
X04n0223_p0762a22║濟渡忘疲故；應發如孝子心，承順顏色故；應發如王
X04n0223_p0762a23║子心，遵行教命故。復次，善男子！汝應於自身生病苦
X04n0223_p0762a24║想，於善知識生醫王想，於所說法生良藥想，於所修
X04n0223_p0762b01║行生除病想；又應於自身生遠行想，於善知識生導
X04n0223_p0762b02║師想，於所說法生正道想，於所修行生遠達想；又應
X04n0223_p0762b03║於自身生求度想，於善知識生船師想，於所說法生
X04n0223_p0762b04║舟檝想，於所修行生到岸想；又應於自身生苗稼想，
X04n0223_p0762b05║於善知識生龍王想，於所說法生時雨想，於所修行
X04n0223_p0762b06║生成熟想；又應於自身生貧窮想，於善知識生毗沙
X04n0223_p0762b07║門王想，於所說法生財寶想，於所修行生富饒想；又
X04n0223_p0762b08║應於自身生弟子想，於善知識生良工想，於所說法
X04n0223_p0762b09║生技藝想，於所修行生了知想；又應於自身生恐怖
X04n0223_p0762b10║想，於善知識生勇健想，於所說法生器仗想，於所修
X04n0223_p0762b11║行生破怨想；又應於自身生商人想，於善知識生導
X04n0223_p0762b12║師想，於所說法生珍寶想，於所修行生捃拾想；又應
X04n0223_p0762b13║於自身生兒子想，於善知識生父母想，於所說法生
X04n0223_p0762b14║家業想，於所修行生紹繼想；又應於自身生王子想，
X04n0223_p0762b15║於善知識生大臣想，於所說法生王教想，於所修行
X04n0223_p0762b16║生冠王冠想、服王服想、繫王繒想、坐王殿想。善男子！
X04n0223_p0762b17║汝應發如是心，作如是意，近善知識。何以故？以如是
X04n0223_p0762b18║心近善知識，令其志願永得清淨。復次，善男子！善知
X04n0223_p0762b19║識者長諸善根，譬如雪山長諸藥艸；善知識者是佛
X04n0223_p0762b20║法器，譬如大海吞納眾流；善知識者，是功德處，譬如
X04n0223_p0762b21║大海出生眾寶；善知識者，淨菩提心，譬如猛火能鍊
X04n0223_p0762b22║真金；善知識者，出過世法，如須彌山出於大海；善知
X04n0223_p0762b23║識者，不染世法，譬如蓮華不著於水；善知識者，不受
X04n0223_p0762b24║諸惡，譬如大海不宿死屍；善知識者，增長白法，譬如
X04n0223_p0762c01║白月光色圓滿；善知識者，照明法界，譬如盛日照四
X04n0223_p0762c02║天下；善知識者，長菩薩身，譬如父母養育兒子。善男
X04n0223_p0762c03║子！以要言之，菩薩摩訶薩若能隨順善知識教，得十
X04n0223_p0762c04║不可說百千億那由他功德，淨十不可說百千億那
X04n0223_p0762c05║由他深心，長十不可說百千億那由他菩薩根，淨十
X04n0223_p0762c06║不可說百千億那由他菩薩力，斷十不可說百千億
X04n0223_p0762c07║阿僧祇障，超十不可說百千億阿僧祇魔境，入十不
X04n0223_p0762c08║可說百千億阿僧祇法門，滿十不可說百千億阿僧
X04n0223_p0762c09║祇助道，修十不可說百千億阿僧祇妙行，發十不可
X04n0223_p0762c10║說百千億阿僧祇大願。善男子！我復略說一切菩薩
X04n0223_p0762c11║行、一切菩薩波羅蜜、一切菩薩地、一切菩薩忍、一切
X04n0223_p0762c12║菩薩總持門、一切菩薩三昧門、一切菩薩神通智、一
X04n0223_p0762c13║切菩薩迴向、一切菩薩願。一切菩薩成就佛法，皆由
X04n0223_p0762c14║善知識力，以善知識而為根本，依善知識生，依善知
X04n0223_p0762c15║識出，依善知識長，依善知識住，善知識為因緣，善知
X04n0223_p0762c16║識能發起。時，善財童子聞善知識如是功德，能開示
X04n0223_p0762c17║無量菩薩妙行，能成就無量廣大佛法，踊躍歡喜，頂
X04n0223_p0762c18║禮德生及有德足，遶無量帀，殷勤瞻仰，辭退而去。
X04n0223_p0762c19║【論】第一、善男子！從此南方有國土，名為海岸已下，
X04n0223_p0762c20║至辭退而去，可有半卷經，明德生童子、有德童女，
X04n0223_p0762c21║推慈氏菩薩之德，令善財童子親近升進分。從善
X04n0223_p0762c22║男子！南方有國土，名為海岸者，明升進至慈氏一
X04n0223_p0762c23║生佛果故，名為海岸。入佛智海，臨生死海故，亦以
X04n0223_p0762c24║此國臨海而居故。有園林，名大莊嚴者，約慈氏所
X04n0223_p0763a01║居，以生死為園，萬行為林，莊嚴自己智悲佛果已
X04n0223_p0763a02║皆滿足，名大莊嚴。其中有一廣大樓閣，名毗盧遮
X04n0223_p0763a03║那莊嚴藏者，明根本智、差別智，總體報生以立名
X04n0223_p0763a04║故。毗云種種光明，遮那云徧照。以差別智為種種
X04n0223_p0763a05║光明，以根本智為徧照。此二智約用成名，其體用
X04n0223_p0763a06║一也。總無作者，以此法界體用普光明智，成諸萬
X04n0223_p0763a07║行廣利，含生報生故。此大莊嚴樓閣廣大，量等虗
X04n0223_p0763a08║空，一切世間及以眾生咸處其內，同住遊止，不覺
X04n0223_p0763a09║不知。如善財童子入此樓閣中，見淨世界、不淨世
X04n0223_p0763a10║界，大千世界、小千世界，乃至地獄、畜生、餓鬼所住，
X04n0223_p0763a11║乃至十方世界、有佛世界、無佛世界，菩薩眾會種
X04n0223_p0763a12║種等事，咸在其中。廣如經說。以佛智海，大悲含物，
X04n0223_p0763a13║萬行利生，大願所持，共成樓閣之體，止住一切眾
X04n0223_p0763a14║生生死園中，以萬行林覆蔭含識，皆令永得白淨
X04n0223_p0763a15║法身，無垢淨智清涼之樂。經云：從菩薩善根果報
X04n0223_p0763a16║生，從善巧方便生，從福德智慧生，生無來處，滅無
X04n0223_p0763a17║去處，皆是如幻智住生滅之相，還如眾生以業生
X04n0223_p0763a18║滅，無有來去體相可得取捨，無有忻厭。經云：善男
X04n0223_p0763a19║子！住不思議解脫菩薩，以大悲心，為諸眾生現如
X04n0223_p0763a20║是境界，集如是莊嚴，彌勒菩薩安處其中已下，廣
X04n0223_p0763a21║如經說。從此第一段中，復分為五段：一、善男子！於
X04n0223_p0763a22║此南方，有國土名為海岸已下，至云何事菩薩善
X04n0223_p0763a23║知識，有二十行半經，明示善友所在，及勸往詣其
X04n0223_p0763a24║所，諮問法門分；二、何以故？善男子！彼菩薩摩訶薩
X04n0223_p0763b01║已下，至住於十地，淨佛國土，事善知識，有十四行
X04n0223_p0763b02║經，明德生童子歎慈氏德，令善財親近承事分；三、
X04n0223_p0763b03║何以故？善男子！菩薩應種無量諸善根已下，至應
X04n0223_p0763b04║普事一切善知識，有四十九行半經，明德生童子
X04n0223_p0763b05║教善財童子所應學、應行廣大之法分；四、善男子！
X04n0223_p0763b06║汝求善知識，不應疲倦已下，至增長一切菩提法
X04n0223_p0763b07║分，有三十四行。經明德生童子教善財童子事善
X04n0223_p0763b08║知識，不觀過失，不應疲倦，由善知識獲無量利益
X04n0223_p0763b09║分。五、何以故？善男子！善知識者，能淨諸障已下，至
X04n0223_p0763b10║辭退而去，有八十九行。經明德生童子教恭敬善
X04n0223_p0763b11║知識法，及由善知識成就廣大佛法分。如經云：不
X04n0223_p0763b12║應以限量心行於六度，住於十地，淨佛國土。事善
X04n0223_p0763b13║知識者，明六度、十地皆是出世一分，淨見未亡。以
X04n0223_p0763b14║此障故，未具普賢行，不同毗盧遮那如來報身因
X04n0223_p0763b15║果境界，但得同於出世化佛化身。以毗盧遮那報
X04n0223_p0763b16║相果海功德身，具華冠、纓絡、環釧眾相福海嚴身，
X04n0223_p0763b17║非是出纏，捨諸飾好，厭生死身故。是達無明本元
X04n0223_p0763b18║法界大智之境，自具無邊功德報身。又加普賢行
X04n0223_p0763b19║願海差別智所成無限功德，互為莊嚴功德報身
X04n0223_p0763b20║故。是故十一地滿，德生童子教善財童子入法界
X04n0223_p0763b21║門，會根本果體，不隨引俗化境，住於淨見限量行
X04n0223_p0763b22║門。餘如經具明。如化佛之境是出世之門，云有他
X04n0223_p0763b23║方別分淨土報佛，以十方總為一淨土，不分淨穢。
X04n0223_p0763b24║【經】爾時，善財童子聞善知識教，潤澤其心，正念思惟
X04n0223_p0763c01║諸菩薩行，向海岸國。自憶往世不修禮敬，即時發意，
X04n0223_p0763c02║勤力而行；復憶往世身心不淨，即時發意，專自治潔；
X04n0223_p0763c03║復憶往世作諸惡業，即時發意，專自防斷；復憶往世
X04n0223_p0763c04║起諸妄想，即時發意，恒正思惟；復憶往世所修諸行，
X04n0223_p0763c05║但為自身，即時發意，令心廣大，普及含識；復憶往世
X04n0223_p0763c06║追求欲境，常自捐耗，無有滋味，即時發意，修行佛法，
X04n0223_p0763c07║長養諸根，以自安隱；復憶往世起邪思念，顛倒相應，
X04n0223_p0763c08║即時發意，生正見心，起菩薩願；復憶往世日夜劬勞，
X04n0223_p0763c09║作諸惡事，即時發意，起大精進，成就佛法；復憶往世
X04n0223_p0763c10║受五趣生，於自他身皆無利益，即時發意，願以其身
X04n0223_p0763c11║饒益眾生，成就佛法，承事一切諸善知識。如是思惟，
X04n0223_p0763c12║生大歡喜。復觀此身，是生、老、病、死眾苦之宅，願盡未
X04n0223_p0763c13║來劫，修菩薩道，教化眾生，見諸如來，成就佛法，遊行
X04n0223_p0763c14║一切佛剎，承事一切法師，住持一切佛教，尋求一切
X04n0223_p0763c15║法侶，見一切善知識，習一切諸佛法，與一切菩薩願
X04n0223_p0763c16║智身而作因緣。作是念時，長不思議無量善根，即於
X04n0223_p0763c17║一切菩薩深信尊重，生希有想，生大師想；諸根清淨，
X04n0223_p0763c18║善法增益，起一切菩薩恭敬供養，作一切菩薩曲躬
X04n0223_p0763c19║合掌，生一切菩薩普見世間眼，起一切菩薩普念眾
X04n0223_p0763c20║生想，現一切菩薩無量願化身，出一切菩薩清淨讚
X04n0223_p0763c21║說音想；見過、現一切諸佛及諸菩薩，於一切處示現
X04n0223_p0763c22║成道神通變化，乃至無有一毛端處而不周徧；又得
X04n0223_p0763c23║清淨智光明眼，見一切菩薩所行境界，其心普入十
X04n0223_p0763c24║方剎網，其願普徧虗空法界，三世平等，無有休息。如
X04n0223_p0764a01║是一切，皆以信受善知識教之所致耳。
X04n0223_p0764a02║【論】第二、爾時，善財童子蒙善知識教，潤澤其心已
X04n0223_p0764a03║下，至皆以信受善知識教之所致耳。有三十行經，
X04n0223_p0764a04║明善財童子自念往因過惡不善，自慚愧悔恨，起
X04n0223_p0764a05║恭敬、供養、親近善知識分，如文自明。
X04n0223_p0764a06║【經】善財童子以如是尊重、如是供養、如是稱讚、如是
X04n0223_p0764a07║觀察、如是願力、如是想念、如是無量智慧境界，於毗
X04n0223_p0764a08║盧遮那莊嚴藏大樓閣前，五體投地，暫時斂念，思惟
X04n0223_p0764a09║觀察；以深信解、大願力故，入徧一切處智慧身平等
X04n0223_p0764a10║門，普現其身在於一切如來前、一切菩薩前、一切善
X04n0223_p0764a11║知識前、一切如來塔廟前、一切如來形像前、一切諸
X04n0223_p0764a12║佛諸菩薩住處前、一切法寶前、一切聲聞辟支佛及
X04n0223_p0764a13║其塔廟前、一切聖眾福田前、一切父母尊者前、一切
X04n0223_p0764a14║十方眾生前，皆如上說，尊重禮讚，盡未來際，無有休
X04n0223_p0764a15║息。等虗空，無邊量故；等法界，無障礙故；等實際，徧一
X04n0223_p0764a16║切故；等如來，無分別故。猶如影，隨智現故；猶如夢，從
X04n0223_p0764a17║思起故；猶如像，示一切故；猶如響，緣所發故；無有生，
X04n0223_p0764a18║遞與謝故；無有性，隨緣轉故。又決定知一切諸報皆
X04n0223_p0764a19║從業起，一切諸果皆從因起，一切諸業皆從習起，一
X04n0223_p0764a20║切佛興皆從信起，一切化現諸供養事皆悉從於決
X04n0223_p0764a21║定解起，一切化佛從敬心起，一切佛法從善根起，一
X04n0223_p0764a22║切化身從方便起，一切佛事從大願起，一切菩薩所
X04n0223_p0764a23║修諸行從迴向起，一切法界廣大莊嚴從一切智境
X04n0223_p0764a24║界而起。離於斷見，知迴向故；離於常見，知無生故；離
X04n0223_p0764b01║無因見，知正因故；離顛倒見，知如實理故；離自在見，
X04n0223_p0764b02║知不由他故；離自他見，知從緣起故；離邊執見，知法
X04n0223_p0764b03║界無邊故；離往來見，知如影像故；離有無見，知不生
X04n0223_p0764b04║滅故；離一切法見，知空無生故，知不自在故，知願力
X04n0223_p0764b05║出生故；離一切相，見入無相際故。知一切法如種生
X04n0223_p0764b06║芽故，如印生文故，知質如像故，知聲如響故，知境如
X04n0223_p0764b07║夢故，知業如幻故，了世心現故，了果因起故，了報業
X04n0223_p0764b08║習故，了知一切諸功德法皆從菩薩善巧方便所流
X04n0223_p0764b09║出故。
X04n0223_p0764b10║【論】第三、善財童子以如是尊重、如是供養已下，至
X04n0223_p0764b11║皆從菩薩善巧方便所流出故，有三十二行經，明
X04n0223_p0764b12║善財童子於樓閣前五體投地，暫時斂念思惟，獲
X04n0223_p0764b13║益無量分，如文具明。
X04n0223_p0764b14║【經】善財童子入如是智，端心潔念，於樓觀前，舉體投
X04n0223_p0764b15║地，殷勤頂禮，不思議善根流注身心，清涼悅澤，從地
X04n0223_p0764b16║而起，一心瞻仰，目不暫捨，合掌圍遶，經無量帀，作是
X04n0223_p0764b17║念言：此大樓閣是解空、無相、無願者之所住處，是於
X04n0223_p0764b18║一切法無分別者之所住處，是了法界無差別者之
X04n0223_p0764b19║所住處，是知一切眾生不可得者之所住處，是知一
X04n0223_p0764b20║切法無生者之所住處，是不著一切世間者之所住
X04n0223_p0764b21║處，是不著一切窟宅者之所住處，是不樂一切聚落
X04n0223_p0764b22║者之所住處，是不依一切境界者之所住處，是離一
X04n0223_p0764b23║切想者之所住處，是知一切法無自性者之所住處，
X04n0223_p0764b24║是斷一切分別業者之所住處，是離一切想心、意、識
X04n0223_p0764c01║者之所住處，是不入不出一切道者之所住處，是入
X04n0223_p0764c02║一切甚深般若波羅蜜者之所住處，是能以方便住
X04n0223_p0764c03║普門法界者之所住處，是息滅一切煩惱火者之所
X04n0223_p0764c04║住處，是以增上慧除斷一切見、愛、慢者之所住處，是
X04n0223_p0764c05║出生一切諸禪解脫三昧通明而遊戲者之所住處，
X04n0223_p0764c06║是觀察一切菩薩三昧境界者之所住處，是安住一
X04n0223_p0764c07║切如來所者之所住處，是以一劫入一切劫、以一切
X04n0223_p0764c08║劫入一劫而不壞其相者之所住處，是以一剎入一
X04n0223_p0764c09║切剎、以一切剎入一剎而不壞其相者之所住處，是
X04n0223_p0764c10║以一法入一切法、以一切法入一法而不壞其相者
X04n0223_p0764c11║之所住處，是以一眾生入一切眾生，以一切眾生入
X04n0223_p0764c12║一眾生，而不壞其相者之所住處；是以一佛入一切
X04n0223_p0764c13║佛，以一切佛入一佛，而不壞其相者之所住處；是於
X04n0223_p0764c14║一念中而知一切三世者之所住處；是於一念中往
X04n0223_p0764c15║詣一切國土者之所住處；是於一切眾生前悉現其
X04n0223_p0764c16║身者之所住處；是心常利益一切世間者之所住處；
X04n0223_p0764c17║是能徧至一切處者之所住處；是雖已出一切世間，
X04n0223_p0764c18║為化眾生故而恒於中現身者之所住處；是不著一
X04n0223_p0764c19║切剎，為供養諸佛故而遊一切剎者之所住處；是不
X04n0223_p0764c20║動本處，能普詣一切佛剎而莊嚴者之所住處；是親
X04n0223_p0764c21║近一切佛而不起佛想者之所住處；是依止一切善
X04n0223_p0764c22║知識而不起善知識想者之所住處；是住一切魔宮
X04n0223_p0764c23║而不躭著欲境界者之所住處；是永離一切心想者
X04n0223_p0764c24║之所住處；是雖於一切眾生中而現其身，然於自他
X04n0223_p0765a01║不生二想者之所住處；是能普入一切世界而於法
X04n0223_p0765a02║界無差別想者之所住處；是願住未來一切劫而於
X04n0223_p0765a03║諸劫無長短想者之所住處；是不離一毛端處而普
X04n0223_p0765a04║現身一切世界者之所住處；是能演說難遭遇法者
X04n0223_p0765a05║之所住處；是能住難知法、甚深法、無二法、無相法、無
X04n0223_p0765a06║對治法、無所得法、無戲論法者之所住處；是住大慈
X04n0223_p0765a07║大悲者之所住處；是已度一切二乘智，已超一切魔
X04n0223_p0765a08║境界，已於世法無所染，已到菩薩所到岸，已住如來
X04n0223_p0765a09║所住處者之所住處；是雖離一切諸相而亦不入聲
X04n0223_p0765a10║聞正位，雖了一切法無生而亦不住無生法性者之
X04n0223_p0765a11║所住處；是雖觀不淨而不證離貪法亦不與貪欲俱，
X04n0223_p0765a12║雖修於慈而不證離瞋法亦不與瞋垢俱，雖觀緣起
X04n0223_p0765a13║而不證離癡法亦不與癡惑俱者之所住處；是雖住
X04n0223_p0765a14║四禪而不隨禪生，雖行四無量為化眾生故而不生
X04n0223_p0765a15║色界，雖修四無色定以大悲故而不住無色界者之
X04n0223_p0765a16║所住處；是雖勤修止觀為化眾生故而不證明脫，雖
X04n0223_p0765a17║行於捨而不捨化眾生事者之所住處；是雖觀於空
X04n0223_p0765a18║而不起空見，雖行無相而常化著相眾生，雖行無願
X04n0223_p0765a19║而不捨菩提行願者之所住處；是雖於一切業煩惱
X04n0223_p0765a20║中而得自在為化眾生故而現隨順諸業煩惱，雖無
X04n0223_p0765a21║生死為化眾生故示受生死，雖已離一切趣為化眾
X04n0223_p0765a22║生故示入諸趣者之所住處；是雖行於慈而於諸眾
X04n0223_p0765a23║生無所愛戀，雖行於悲而於諸眾生無所取著，雖行
X04n0223_p0765a24║於喜而觀苦眾生心常哀愍，雖行於捨而不廢捨利
X04n0223_p0765b01║益他事者之所住處；是雖行九次第定而不厭離欲
X04n0223_p0765b02║界受生，雖知一切法無生無滅而不於實際作證，雖
X04n0223_p0765b03║入三解脫門而不取聲聞解脫，雖觀四聖諦而不住
X04n0223_p0765b04║小乘聖果，雖觀甚深緣起而不住究竟寂滅，雖修八
X04n0223_p0765b05║聖道而不求永出世間，雖超凡夫地而不墮聲聞、辟
X04n0223_p0765b06║支佛地，雖觀五取蘊而不永滅諸蘊，雖超出四魔而
X04n0223_p0765b07║不分別諸魔，雖不著六處而不永滅六處，雖安住真
X04n0223_p0765b08║如而不墮實際，雖說一切乘而不捨大乘。此大樓閣，
X04n0223_p0765b09║是住如是等一切諸功德者之所住處。爾時，善財童
X04n0223_p0765b10║子而說頌曰：
X04n0223_p0765b11║【論】第四、善財童子入如是智，端心潔念已下，至善
X04n0223_p0765b12║財說頌，有八十行。經明善財歎善知識所居樓閣
X04n0223_p0765b13║分，如文自明。
X04n0223_p0765b14║
X04n0223_p0765b15║大方廣佛新華嚴經合論卷第一百十六
X04n0223_p0765b16║
X04n0223_p0765b17║音切
X04n0223_p0765b18║犗（介音。）檝（子葉切。）捃（居運切。）鎧（苦改切。）炷（注音。）哽（耿音。）噎（於結切。）涸
X04n0223_p0765b19║（下各切。）懌（羊益切。）