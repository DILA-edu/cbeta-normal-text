X04n0223_p0765b20║
X04n0223_p0765b21║
X04n0223_p0765b22║
X04n0223_p0765b23║大方廣佛新華嚴經合論卷第一百十七
X04n0223_p0765b24║唐于闐國三藏沙門實叉難陀譯經
X04n0223_p0765c01║唐太原方山長者李通玄造論
X04n0223_p0765c02║唐福州開元寺沙門志寧釐經合論
X04n0223_p0765c03║入法界品第三十九之三十
X04n0223_p0765c04║【經】此是大悲清淨智，利益世間慈氏尊。
X04n0223_p0765c05║灌頂地中佛長子，入如來境之住處，
X04n0223_p0765c06║一切名聞諸佛子，已入大乘解脫門，
X04n0223_p0765c07║遊行法界心無著，此無等者之住處。
X04n0223_p0765c08║施戒忍進禪智慧，方便願力及神通，
X04n0223_p0765c09║如是大乘諸度法，悉具足者之住處，
X04n0223_p0765c10║智慧廣大如虗空，普知三世一切法，
X04n0223_p0765c11║無礙無依無所取，了諸有者之住處。
X04n0223_p0765c12║善能解了一切法，無性無生無所依，
X04n0223_p0765c13║如鳥飛空得自在，此大智者之住處。
X04n0223_p0765c14║了知三毒真實性，分別因緣虗妄起，
X04n0223_p0765c15║亦不厭彼而求出，此寂靜人之住處。
X04n0223_p0765c16║三解脫門八聖道，諸蘊處界及緣起，
X04n0223_p0765c17║悉能觀察不趣寂，此善巧人之住處。
X04n0223_p0765c18║十方國土及眾生，以無礙智咸觀察，
X04n0223_p0765c19║了性皆空不分別，此寂滅人之住處。
X04n0223_p0765c20║普行法界悉無礙，而求行性不可得。
X04n0223_p0765c21║如風行空無所行此無依者之住處。
X04n0223_p0765c22║普見惡道羣生類，受諸楚毒無所歸，
X04n0223_p0765c23║放大慈光悉除滅，此哀愍者之住處。
X04n0223_p0765c24║見諸眾生失正道，譬如生盲踐畏途，
X04n0223_p0766a01║引其令入解脫城，此大導師之住處。
X04n0223_p0766a02║見諸眾生入魔網，生老病死常逼迫，
X04n0223_p0766a03║令其解脫得慰安，此勇健人之住處。
X04n0223_p0766a04║見諸眾生嬰惑病，而興廣大悲愍心，
X04n0223_p0766a05║以智慧藥悉除滅，此大醫王之住處。
X04n0223_p0766a06║見諸羣生沒有海，沈淪憂迫受眾苦，
X04n0223_p0766a07║悉以法船而救之，此善度者之住處。
X04n0223_p0766a08║見諸眾生在惑海，能發菩提妙寶心，
X04n0223_p0766a09║悉入其中而濟拔，此善漁人之住處。
X04n0223_p0766a10║恒以大願慈悲眼，普觀一切諸眾生，
X04n0223_p0766a11║從諸有海而拔出，此金翅王之住處。
X04n0223_p0766a12║譬如日月在虗空，一切世間魔不蜀。
X04n0223_p0766a13║智慧光明亦如是，此照世者之住處。
X04n0223_p0766a14║菩薩為化一眾生，普盡未來無量劫，
X04n0223_p0766a15║如為一人一切爾此救世者之住處。
X04n0223_p0766a16║於一國土化眾生，盡未來劫無休息。
X04n0223_p0766a17║一一國土咸如是，此堅固意之住處。
X04n0223_p0766a18║十方諸佛所說法，一座普受咸令盡，
X04n0223_p0766a19║盡未來劫恒悉然，此智海人之住處。
X04n0223_p0766a20║徧遊一切世界海，普入一切道場海，
X04n0223_p0766a21║供養一切如來海，此修行者之住處。
X04n0223_p0766a22║修行一切妙行海，發起無邊大願海，
X04n0223_p0766a23║如是經於眾劫海，此功德者之住處。
X04n0223_p0766a24║一毛端處無量剎，佛眾生劫不可說，
X04n0223_p0766b01║如是明見靡不周，此無礙眼之住處。
X04n0223_p0766b02║一念普攝無邊劫，國土諸佛及眾生，
X04n0223_p0766b03║智慧無礙悉正知，此具德人之住處。
X04n0223_p0766b04║十方國土碎為塵，一切大海以毛滴，
X04n0223_p0766b05║菩薩發願數如是，此無礙者之住處。
X04n0223_p0766b06║成就總持三昧門，大願諸禪及解脫，
X04n0223_p0766b07║一一皆住無邊劫，此真佛子之住處。
X04n0223_p0766b08║無量無邊諸佛子，種種說法度眾生，
X04n0223_p0766b09║亦說世間眾技術，此修行者之住處。
X04n0223_p0766b10║成就神通方便智，修行如幻妙法門。
X04n0223_p0766b11║十方五趣悉現生，此無礙者之住處。
X04n0223_p0766b12║菩薩始從初發心，具足修行一切行，
X04n0223_p0766b13║化身無量徧法界此神力者之住處。
X04n0223_p0766b14║一念成就菩提道，普作無邊智慧業。
X04n0223_p0766b15║世情思慮悉發狂，此難量者之住處。
X04n0223_p0766b16║成就神通無障礙，遊行法界靡不周。
X04n0223_p0766b17║其心未嘗有所得，此淨慧者之住處。
X04n0223_p0766b18║菩薩修行無礙慧，入諸國土無所著，
X04n0223_p0766b19║以無二智普照明，此無我者之住處。
X04n0223_p0766b20║了知諸法無依止，本性寂滅同虗空，
X04n0223_p0766b21║常行如是境界中，此離垢人之住處。
X04n0223_p0766b22║普見羣生受諸苦，發大仁慈智慧心，
X04n0223_p0766b23║願常利益諸世間，此悲愍者之住處。
X04n0223_p0766b24║佛子住於此，普現眾生前，猶如日月輪，
X04n0223_p0766c01║徧除生死暗。佛子住於此，普順眾生心，
X04n0223_p0766c02║變現無量身，充滿十方剎。佛子住於此，
X04n0223_p0766c03║徧遊諸世界，一切如來所，無量無數劫，
X04n0223_p0766c04║佛子住於此，思量諸佛法，無量無數劫，
X04n0223_p0766c05║其心無厭倦。佛子住於此，念念入三昧，
X04n0223_p0766c06║一一三昧門，闡明諸佛境。佛子住於此，
X04n0223_p0766c07║悉知一切剎，無量無數劫，眾生佛名號，
X04n0223_p0766c08║佛子住於此，一念攝諸劫，但隨眾生心，
X04n0223_p0766c09║而無分別想。佛子住於此，修習諸三昧，
X04n0223_p0766c10║一一心念中，了知三世法。佛子住於此，
X04n0223_p0766c11║結跏身不動，普現一切剎。一切諸趣中，
X04n0223_p0766c12║佛子住於此，飲諸佛法海，深入智慧海，
X04n0223_p0766c13║具足功德海。佛子住於此，悉知諸剎數，
X04n0223_p0766c14║世數眾生數，佛名數亦然。佛子住於此，
X04n0223_p0766c15║一念悉能了，一切三世中，國土之成壞。
X04n0223_p0766c16║佛子住於此，普知佛行願，菩薩所修行，
X04n0223_p0766c17║眾生根性欲。佛子住於此，見一微塵中，
X04n0223_p0766c18║無量剎道場，眾生及諸劫，如一微塵內，
X04n0223_p0766c19║一切塵亦然，種種咸具足，處處皆無礙。
X04n0223_p0766c20║佛子住於此，普觀一切法，眾生剎及世，
X04n0223_p0766c21║無起無所有，觀察眾生等、法等、如來等。
X04n0223_p0766c22║剎等諸願等，三世悉平等。佛子住於此，
X04n0223_p0766c23║教化諸羣生，供養諸如來，思惟諸法性。
X04n0223_p0766c24║無量千萬劫，所修願智行，廣大不可量，
X04n0223_p0767a01║稱揚莫能盡。彼諸大勇猛，所行無障礙，
X04n0223_p0767a02║安住於此中。我合掌敬禮，諸佛之長子，
X04n0223_p0767a03║聖德慈氏尊，我今恭敬禮，願垂顧念我。
X04n0223_p0767a04║【論】已上八十九行頌，是善財童子重頌前慈氏菩
X04n0223_p0767a05║薩所居樓閣住處，并歎慈氏菩薩之德，如文具明。
X04n0223_p0767a06║【經】爾時，善財童子以如是等一切菩薩無量稱揚讚
X04n0223_p0767a07║歎法，而讚毗盧遮那莊嚴藏大樓閣中諸菩薩已，曲
X04n0223_p0767a08║躬合掌，恭敬頂禮，一心願見彌勒菩薩，親近供養。乃
X04n0223_p0767a09║見彌勒菩薩摩訶薩從別處來，無量天、龍、夜叉、乾闥
X04n0223_p0767a10║婆、阿脩羅、迦樓羅、緊那羅、摩𬑟羅伽王，釋、梵、護世，及
X04n0223_p0767a11║本生處無量眷屬、婆羅門眾，及餘無數百千眾生，前
X04n0223_p0767a12║後圍遶，而共來向莊嚴藏大樓觀所。善財見已，歡喜
X04n0223_p0767a13║踊躍，五體投地。時，彌勒菩薩觀察善財，指示大眾，歎
X04n0223_p0767a14║其功德，而說頌曰：
X04n0223_p0767a15║汝等觀善財，智慧心清淨，為求菩提行，
X04n0223_p0767a16║而來至我所。善來圓滿慈，善來清淨悲，
X04n0223_p0767a17║善來寂滅眼，修行無懈倦；善來清淨意，
X04n0223_p0767a18║善來廣大心，善來不退根，修行無懈倦，
X04n0223_p0767a19║善來不動行，常求善知識，了達一切法。
X04n0223_p0767a20║調伏諸羣生。善來行妙道，善來住功德，
X04n0223_p0767a21║善來趣佛果，未曾有疲倦，善來德為體，
X04n0223_p0767a22║善來法所滋！善來無邊行！世間難可見！
X04n0223_p0767a23║善來離迷惑，世法不能染，利衰毀譽等，
X04n0223_p0767a24║一切無分別，善來施安樂，調柔堪受化。
X04n0223_p0767b01║諂誑瞋慢心，一切悉除滅。善來真佛子！
X04n0223_p0767b02║普詣於十方，增長諸功德，調柔無懈倦。
X04n0223_p0767b03║善來三世智，徧知一切法，普生功德藏。
X04n0223_p0767b04║修行不疲厭。文殊德雲等，一切諸佛子，
X04n0223_p0767b05║令汝至我所，示汝無礙處，具修菩薩行。
X04n0223_p0767b06║普攝諸羣生，如是廣大人，今來至我所。
X04n0223_p0767b07║為求諸如來，清淨之境界，問諸廣大願。
X04n0223_p0767b08║而來至我所，去來現在佛，所成諸行業。
X04n0223_p0767b09║汝欲皆修學，而來至我所。汝於善知識，
X04n0223_p0767b10║欲求微妙法，欲受菩薩行，而來至我所。
X04n0223_p0767b11║汝念善知識，諸佛所稱歎，令汝成菩提。
X04n0223_p0767b12║而來至我所。汝念善知識，生我如父母，
X04n0223_p0767b13║養我如乳母，增我菩提分，如醫療眾疾。
X04n0223_p0767b14║如天灑甘露，如日示正道，如月轉淨輪。
X04n0223_p0767b15║如山不動搖，如海無增減，如船師濟渡，
X04n0223_p0767b16║而來至我所。汝觀善知識，猶如大猛將，
X04n0223_p0767b17║亦如大商主，又如大導師，能建正法幢。
X04n0223_p0767b18║能示佛功德，能滅諸惡道，能開善趣門。
X04n0223_p0767b19║能顯諸佛身，能守諸佛藏，能持諸佛法。
X04n0223_p0767b20║是故願瞻奉。欲滿清淨智，欲具端正身，
X04n0223_p0767b21║欲生尊貴家，而來至我所。汝等觀此人，
X04n0223_p0767b22║親近善知識，隨其所修學，一切應順行。
X04n0223_p0767b23║以昔福因緣，文殊令發心，隨順無違逆。
X04n0223_p0767b24║修行不懈倦。父母與親屬，宮殿及財產，
X04n0223_p0767c01║一切皆捨離，謙下求知識，淨治如是意。
X04n0223_p0767c02║永離世間身，當生佛國土，受諸勝果報。
X04n0223_p0767c03║善財見眾生，生老病死苦，為發大悲意，
X04n0223_p0767c04║勤修無上道。善財見眾生，五趣常流轉，
X04n0223_p0767c05║為求金剛智，破彼諸苦輪。善財見眾生，
X04n0223_p0767c06║心田甚荒穢，為除三毒刺，專求利智犂。
X04n0223_p0767c07║眾生處癡暗，盲冥失正道，善財為導師，
X04n0223_p0767c08║示其安隱處。忍鎧解脫乘，智慧為利劒，
X04n0223_p0767c09║能於三有內，破諸煩惱賊。善財法船師，
X04n0223_p0767c10║普濟諸含識，令過爾𦦨海，疾至淨寶州。
X04n0223_p0767c11║善財正覺日，智光大願輪，周行法界空，
X04n0223_p0767c12║普照羣迷宅，善財正覺月，白法悉圓滿。
X04n0223_p0767c13║慈定清涼光，等照眾生心。善財勝智海，
X04n0223_p0767c14║依於直心住，菩提行漸深，出生眾法寶。
X04n0223_p0767c15║善財大心龍，昇於法界空，興雲霔甘澤，
X04n0223_p0767c16║生成一切果。善財然法燈，信炷慈悲油，
X04n0223_p0767c17║念器功德光，滅除三毒暗。覺心迦羅邏，
X04n0223_p0767c18║悲胞慈為肉，菩提分肢節，長於如來藏。
X04n0223_p0767c19║增長福德藏，清淨智慧藏，開顯方便藏，
X04n0223_p0767c20║出生大願藏，如是大莊嚴，救護諸羣生。
X04n0223_p0767c21║一切天人中，難聞難可見。如是智慧樹，
X04n0223_p0767c22║根深不可動，眾行漸增長，普蔭諸羣生。
X04n0223_p0767c23║欲生一切德，欲問一切法，欲斷一切疑，
X04n0223_p0767c24║專求善知識，欲破諸惑魔，欲除諸見垢，
X04n0223_p0768a01║欲解眾生縛，專求善知識，當滅諸惡道。
X04n0223_p0768a02║當示人天路，令修功德行，疾入涅槃城。
X04n0223_p0768a03║當度諸見難，當截諸見網，當枯愛欲水，
X04n0223_p0768a04║當示三有道，當為世依怙，當作世光明，
X04n0223_p0768a05║當成三界師，示其解脫處。亦當令世間，
X04n0223_p0768a06║普離諸想著，普覺煩惱睡，普出愛欲泥，
X04n0223_p0768a07║當了種種法，當淨種種剎，一切咸究竟。
X04n0223_p0768a08║其心大歡喜。汝行極調柔，汝心甚清淨，
X04n0223_p0768a09║所欲修功德，一切當圓滿，不久見諸佛。
X04n0223_p0768a10║了達一切法，嚴淨眾剎海，成就大菩提。
X04n0223_p0768a11║當滿諸行海，當知諸法海，當度眾生海，
X04n0223_p0768a12║如是修諸行，當到功德岸，當生諸善品。
X04n0223_p0768a13║當與佛子等，如是心決定，當斷一切惑。
X04n0223_p0768a14║當淨一切業，當伏一切魔，滿足如是願。
X04n0223_p0768a15║當生妙智道，當開正法道，不久當捨離。
X04n0223_p0768a16║惑業諸苦道，一切眾生輪，沈迷諸有輪，
X04n0223_p0768a17║汝當轉法輪，令其斷苦輪。汝當持佛種，
X04n0223_p0768a18║汝當淨法種，汝能集僧種，三世悉周徧。
X04n0223_p0768a19║當斷眾愛網，當裂眾見網，當救眾苦網，
X04n0223_p0768a20║當成此願網，當度眾生界，當淨國土界。
X04n0223_p0768a21║當習智慧界，當成此心界，當令眾生喜。
X04n0223_p0768a22║當令菩薩喜，當令諸佛喜，當成此歡喜。
X04n0223_p0768a23║當見一切趣，當見一切剎，當見一切佛。
X04n0223_p0768a24║當成此佛見。當放破暗光，當放息熱光，
X04n0223_p0768b01║當放滅惡光，滌除三有苦，當開天趣門。
X04n0223_p0768b02║當開佛道門，當示解脫門，普使眾生入。
X04n0223_p0768b03║當示於正道，當絕於邪道，如是勤修行。
X04n0223_p0768b04║成就菩提道，當修功德海，當渡三有海。
X04n0223_p0768b05║普使羣生海，出於眾苦海，當於眾生海，
X04n0223_p0768b06║消竭煩惱海，令修諸行海，疾入大智海。
X04n0223_p0768b07║汝當增智海，汝當修行海，諸佛大願海，
X04n0223_p0768b08║汝當咸滿足，汝當入剎海，汝當觀眾海，
X04n0223_p0768b09║汝當以智力，普飲諸法海，當覲諸佛雲。
X04n0223_p0768b10║當起供養雲，當聽妙法雲，當興此願雲，
X04n0223_p0768b11║普遊三有室，普壞眾惑室，普入如來室，
X04n0223_p0768b12║當行如是道，普入三昧門，普遊解脫門。
X04n0223_p0768b13║普住神通門，周行於法界，普現眾生前，
X04n0223_p0768b14║普對諸佛前，譬如日月光，當成如是力。
X04n0223_p0768b15║所行無動亂，所行無染著，如鳥行虗空。
X04n0223_p0768b16║當成此妙用。譬如因陀網，剎網如是住，
X04n0223_p0768b17║汝當悉往詣，如風無所礙。汝當入法界，
X04n0223_p0768b18║徧往諸世界，普見三世佛，心生大欣慶。
X04n0223_p0768b19║汝於諸法門，已得及當得，應生大喜躍。
X04n0223_p0768b20║無貪亦無厭。汝是功德器，能隨諸佛教，
X04n0223_p0768b21║能修菩薩行，得見此奇特。如是諸佛子！
X04n0223_p0768b22║億劫難可遇，況見其功德。所修諸妙道，
X04n0223_p0768b23║汝生於人中，大獲諸善利，得見文殊等，
X04n0223_p0768b24║無量諸功德，已離諸惡道，已出諸難處，
X04n0223_p0768c01║已超眾苦患。善哉勿懈怠，已離凡夫地，
X04n0223_p0768c02║已住菩薩地，當滿智慧地，速入如來地。
X04n0223_p0768c03║菩薩行如海，佛智同虗空，汝願亦復然。
X04n0223_p0768c04║應生大欣慶，諸根不懈倦，志願恒決定。
X04n0223_p0768c05║親近善知識，不久悉成滿，菩薩種種行。
X04n0223_p0768c06║皆為調眾生，普行諸法門，慎勿生疑惑。
X04n0223_p0768c07║汝具難思福，及以真實信，是故於今日，
X04n0223_p0768c08║得見諸佛子。汝見諸佛子，悉獲廣大利，
X04n0223_p0768c09║一一諸大願，一切咸信受。汝於三有中，
X04n0223_p0768c10║能修菩薩行，是故諸佛子，示汝解脫門。
X04n0223_p0768c11║非是法器人，與佛子同住。設經無量劫，
X04n0223_p0768c12║莫知其境界。汝見諸菩薩，得聞如是法，
X04n0223_p0768c13║世間甚難有，應生大喜慶，諸佛護念汝。
X04n0223_p0768c14║菩薩攝受汝，能順其教行。善哉住壽命，
X04n0223_p0768c15║已生菩薩家，已具菩薩德，已長如來種，
X04n0223_p0768c16║當昇灌頂位。不久汝當得，與諸佛子等，
X04n0223_p0768c17║見苦惱眾生，悉置安隱處，如下如是種。
X04n0223_p0768c18║必獲如是果。我今慶慰汝，汝應大忻悅。
X04n0223_p0768c19║無量諸菩薩，無量劫行道，未能成此行。
X04n0223_p0768c20║今汝皆獲得，信樂堅進力，善財成此行。
X04n0223_p0768c21║若有敬慕心，亦當如是學。一切功德行，
X04n0223_p0768c22║皆從願欲生。善財已了知，常樂勤修習，
X04n0223_p0768c23║如龍布密雲，必當霔大雨。菩薩起願智，
X04n0223_p0768c24║決定修諸行。若有善知識，示汝普賢行，
X04n0223_p0769a01║汝當好承事，慎勿生疑惑。汝於無量劫，
X04n0223_p0769a02║為欲妄捨身，今為求菩提，此捨方為善。
X04n0223_p0769a03║汝於無量劫，具受生死苦，不曾事諸佛，
X04n0223_p0769a04║未聞如是行。汝今得人身，值佛善知識，
X04n0223_p0769a05║聽受菩提行，云何不歡喜？雖遇佛興世，
X04n0223_p0769a06║亦值善知識，其心不清淨，不聞如是法。
X04n0223_p0769a07║若於善知識，信樂心尊重，離疑不疲厭，
X04n0223_p0769a08║乃聞如是法。若有聞此法，而興誓願心，
X04n0223_p0769a09║當知如是人，已獲廣大利。如是心清淨，
X04n0223_p0769a10║當得近諸佛，亦近諸菩薩，決定成菩提。
X04n0223_p0769a11║若入此法門，則具諸功德，永離眾惡趣。
X04n0223_p0769a12║不受一切苦，不久捨此身，往生佛國土。
X04n0223_p0769a13║常見十方佛，及以諸菩薩，往因今淨解，
X04n0223_p0769a14║及事善友力，增長諸功德，如水生蓮華。
X04n0223_p0769a15║樂事善知識，勤供一切佛，專心聽聞法，
X04n0223_p0769a16║當行勿懈倦。汝是真法器，當具一切法，
X04n0223_p0769a17║當修一切道，當滿一切願。汝以信解心，
X04n0223_p0769a18║而來禮敬我，不久當普入，一切諸佛會。
X04n0223_p0769a19║善哉真佛子！恭敬一切佛，不久具諸行，
X04n0223_p0769a20║到佛功德岸。汝當往大智，文殊師利所，
X04n0223_p0769a21║彼當令汝得，普賢深妙行。
X04n0223_p0769a22║爾時，彌勒菩薩摩訶薩在眾會前，稱讚善財大功德
X04n0223_p0769a23║藏。善財聞已，歡喜踊躍，身毛皆豎，悲泣哽噎，起立合
X04n0223_p0769a24║掌，恭敬瞻仰，遶無量帀。以文殊師利心念力故，眾華、
X04n0223_p0769b01║纓絡、種種妙寶，不覺忽然自盈其手。善財歡喜，即以
X04n0223_p0769b02║奉散彌勒菩薩摩訶薩上。時，彌勒菩薩摩善財頂，為
X04n0223_p0769b03║說頌言：
X04n0223_p0769b04║善哉善哉真佛子，普策諸根無懈倦，
X04n0223_p0769b05║不久當具諸功德，猶如文殊及與我。
X04n0223_p0769b06║時，善財童子以頌答曰：
X04n0223_p0769b07║我念善知識，億劫難值遇，今得咸親近。
X04n0223_p0769b08║而來詣尊所。我以文殊故，見諸難見者，
X04n0223_p0769b09║彼大功德尊，願速還瞻覲。
X04n0223_p0769b10║【論】第五、爾時，善財童子以如是等一切菩薩無量
X04n0223_p0769b11║稱揚讚歎法已下，是善財欲見彌勒菩薩，彌勒從
X04n0223_p0769b12║外而來，為大眾歎善財功德分。此明菩薩常以不
X04n0223_p0769b13║居自報，隨俗攝生，所有隨後之眾，是所攝之眾化
X04n0223_p0769b14║來至果。餘如文自明。
X04n0223_p0769b15║【經】爾時，善財童子合掌恭敬，重白彌勒菩薩摩訶薩
X04n0223_p0769b16║言：大聖！我已先發阿耨多羅三藐三菩提心，而我未
X04n0223_p0769b17║知菩薩云何學菩薩行？云何修菩薩道？大聖！一切如
X04n0223_p0769b18║來授尊者記，一生當得阿耨多羅三藐三菩提；若一
X04n0223_p0769b19║生當得無上菩提，則已超越一切菩薩所住處，則已
X04n0223_p0769b20║出過一切菩薩離生位，則已圓滿一切波羅蜜，則已
X04n0223_p0769b21║深入一切諸忍門，則已具足一切菩薩地，則已遊戲
X04n0223_p0769b22║一切解脫門，則已成就一切三昧法，則已通達一切
X04n0223_p0769b23║菩薩行，則已證得一切陀羅尼辯才，則已於一切菩
X04n0223_p0769b24║薩自在中而得自在，則已積集一切菩薩助道法，則
X04n0223_p0769c01║已遊戲智慧方便，則已出生大神通智，則已成就一
X04n0223_p0769c02║切學處，則已圓滿一切妙行，則已滿足一切大願，則
X04n0223_p0769c03║已領受一切佛所記，則已了知一切諸乘門，則已堪
X04n0223_p0769c04║受一切如來所護念，則已能攝一切佛菩提，則已能
X04n0223_p0769c05║持一切佛法藏，則已能持一切諸佛菩薩祕密藏，則
X04n0223_p0769c06║已能於一切菩薩眾中為上首，則已能為破煩惱魔
X04n0223_p0769c07║軍大勇將，則已能作出生死曠野大導師，則已能作
X04n0223_p0769c08║治諸惑重病大醫王，則已能於一切眾生中為最勝，
X04n0223_p0769c09║則已能於一切世主中得自在，則已能於一切聖人
X04n0223_p0769c10║中最第一，則已能於一切聲聞、獨覺中最增上，則已
X04n0223_p0769c11║能於生死海中為船師，則已能布調伏一切眾生網，
X04n0223_p0769c12║則已能觀一切眾生根，則已能攝一切眾生界，則已
X04n0223_p0769c13║能守護一切菩薩眾，則已能談議一切菩薩事，則已
X04n0223_p0769c14║能往詣一切如來所，則已能住止一切如來會，則已
X04n0223_p0769c15║能現身一切眾生前，則已能於一切世法無所染，則
X04n0223_p0769c16║已能超越一切魔境界，則已能安住一切佛境界，則
X04n0223_p0769c17║已能到一切菩薩無礙境，則已能精勤供養一切佛，
X04n0223_p0769c18║則已與一切諸佛法同體性，已繫妙法繒，已受佛灌
X04n0223_p0769c19║頂，已住一切智，已能普生一切佛法，已能速踐一切
X04n0223_p0769c20║智位。大聖！菩薩云何學菩薩行？云何修菩薩道？隨所
X04n0223_p0769c21║修學，疾得具足一切佛法，悉能度脫所念眾生，普能
X04n0223_p0769c22║成滿所發大願，普能究竟所起諸行，普能安慰一切
X04n0223_p0769c23║天人，不負自身，不斷三寶，不虗一切佛菩薩種，能持
X04n0223_p0769c24║一切諸佛法眼。如是等事，願皆為說！爾時，彌勒菩薩
X04n0223_p0770a01║摩訶薩觀察一切道場眾會，指示善財而作是言：諸
X04n0223_p0770a02║仁者！汝等見此長者子，今於我所問菩薩行諸功德
X04n0223_p0770a03║不？諸仁者！此長者子，勇猛精進，志願無雜；深心堅固，
X04n0223_p0770a04║恒不退轉；具勝希望，如救頭然，無有厭足；樂善知識，
X04n0223_p0770a05║親近供養；處處尋求，承事請法。諸仁者！此長者子，曩
X04n0223_p0770a06║於福城受文殊教，展轉南行求善知識，經由一百一
X04n0223_p0770a07║十善知識已，然後而來至於我所，未曾暫起一念疲
X04n0223_p0770a08║懈。諸仁者！此長者子甚為難有，趣向大乘，乘於大慧，
X04n0223_p0770a09║發大勇猛，擐大悲甲，以大慈心救護眾生，起大精進
X04n0223_p0770a10║波羅蜜行，作大商主護諸眾生，為大法船渡諸有海，
X04n0223_p0770a11║住於大道，集大法寶，修諸廣大助道之法。如是之人，
X04n0223_p0770a12║難可得聞，難可得見，難得親近、同居、共行。何以故？此
X04n0223_p0770a13║長者子發心救護一切眾生，令一切眾生解脫諸苦，
X04n0223_p0770a14║超諸惡趣，離諸險難，破無明暗，出生死野，息諸趣輪，
X04n0223_p0770a15║度魔境界，不著世法，出欲淤泥，斷貪鞅，解見縛，壞想
X04n0223_p0770a16║宅，絕迷道，摧慢幢，拔惑箭，撤睡蓋，裂愛網，滅無明，渡
X04n0223_p0770a17║有流，離諂幻，淨心垢，斷癡惑，出生死。諸仁者！此長者
X04n0223_p0770a18║子為被四流漂汩者造大法船，為被見泥沒溺者立
X04n0223_p0770a19║大法橋，為被癡暗昏迷者然大智燈，為行生死曠野
X04n0223_p0770a20║者開示聖道，為嬰煩惱重病者調和法藥，為遭生老
X04n0223_p0770a21║死苦者飲以甘露令其安隱，為入貪恚癡火者沃以
X04n0223_p0770a22║定水使得清涼，多憂惱者慰喻使安，繫有獄者曉誨
X04n0223_p0770a23║令出，入見網者開以智劒，住界城者示諸脫門，在險
X04n0223_p0770a24║難者導安隱處，懼結賊者與無畏法，墮惡趣者授慈
X04n0223_p0770b01║悲手，拘害蘊者示涅槃城，界蛇所纏解以聖道，著於
X04n0223_p0770b02║六處空聚落者以智慧光引之令出，住邪濟者令入
X04n0223_p0770b03║正濟，近惡友者示其善友，樂凡法者誨以聖法，著生
X04n0223_p0770b04║死者令其趣入一切智城。諸仁者！此長者子恒以此
X04n0223_p0770b05║行救護眾生，發菩提心未嘗休息，求大乘道曾無懈
X04n0223_p0770b06║倦，飲諸法水不生厭足，恒勤積集助道之行，常樂清
X04n0223_p0770b07║淨一切法門，修菩薩行不捨精進，成滿諸願善行方
X04n0223_p0770b08║便，見善知識情無厭足，事善知識身不疲懈，聞善知
X04n0223_p0770b09║識所有教誨，常樂順行未曾違逆。諸仁者！若有眾生
X04n0223_p0770b10║能發阿耨多羅三藐三菩提心，是為希有；若發心已，
X04n0223_p0770b11║又能如是精進方便習諸佛法，倍為希有；又能如是
X04n0223_p0770b12║求菩薩道，又能如是淨菩薩行，又能如是事善知識，
X04n0223_p0770b13║又能如是如救頭然，又能如是順知識教，又能如是
X04n0223_p0770b14║堅固修行，又能如是集菩提分，又能如是不求一切
X04n0223_p0770b15║名聞利養，又能如是不捨菩薩純一之心，又能如是
X04n0223_p0770b16║不樂家宅、不著欲樂、不戀父母親戚知識，但樂追求
X04n0223_p0770b17║菩薩伴侶，又能如是不顧身命，唯願勤修一切智道，
X04n0223_p0770b18║應知展轉倍更難得。諸仁者！餘諸菩薩經於無量百
X04n0223_p0770b19║千萬億那由他劫，乃能滿足菩薩願行，乃能親近諸
X04n0223_p0770b20║佛菩提；此長者子於一生內，則能淨佛剎，則能化眾
X04n0223_p0770b21║生，則能以智慧深入法界，則能成就諸波羅蜜，則能
X04n0223_p0770b22║增廣一切諸行，則能圓滿一切大願，則能超出一切
X04n0223_p0770b23║魔業，則能承事一切善友，則能清淨諸菩薩道，則能
X04n0223_p0770b24║具足普賢諸行。爾時，彌勒菩薩摩訶薩如是稱歎善
X04n0223_p0770c01║財童子種種功德，令無量百千眾生發菩提心已，告
X04n0223_p0770c02║善財言：善哉！善哉！善男子！汝為饒益一切世間，汝為
X04n0223_p0770c03║救護一切眾生，汝為勤求一切佛法故，發阿耨多羅
X04n0223_p0770c04║三藐三菩提心。善男子！汝獲善利，汝善得人身，汝善
X04n0223_p0770c05║住壽命，汝善值如來出現，汝善見文殊師利大善知
X04n0223_p0770c06║識，汝身是善器，為諸善根之所潤澤，汝為白法之所
X04n0223_p0770c07║資持，所有解欲悉已清淨，已為諸佛共所護念，已為
X04n0223_p0770c08║善友共所攝受。何以故？善男子！菩提心者，猶如種子，
X04n0223_p0770c09║能生一切諸佛法故；菩提心者，猶如良田，能長眾生
X04n0223_p0770c10║白淨法故；菩提心者，猶如大地，能持一切諸世間故；
X04n0223_p0770c11║菩提心者，猶如淨水，能洗一切煩惱垢故；菩提心者，
X04n0223_p0770c12║猶如大風，普於世間無所礙故；菩提心者，猶如盛火，
X04n0223_p0770c13║能燒一切諸見薪故；菩提心者，猶如淨日，普照一切
X04n0223_p0770c14║諸世間故；菩提心者，猶如盛月，諸白淨法悉圓滿故；
X04n0223_p0770c15║菩提心者，猶如明燈，能放種種法光明故；菩提心者，
X04n0223_p0770c16║猶如淨目，普見一切安危處故；菩提心者，猶如大道，
X04n0223_p0770c17║普令得入大智城故；菩提心者，猶如正濟，令其得離
X04n0223_p0770c18║諸邪法故；菩提心者，猶如大車，普能運載諸菩薩故；
X04n0223_p0770c19║菩提心者，猶如門戶，開示一切菩薩行故；菩提心者，
X04n0223_p0770c20║猶如宮殿，安住修習三昧法故；菩提心者，猶如園苑，
X04n0223_p0770c21║於中遊戲受法樂故；菩提心者，猶如舍宅，安隱一切
X04n0223_p0770c22║諸眾生故；菩提心者，則為所歸，利益一切諸世間故；
X04n0223_p0770c23║菩提心者，則為所依，諸菩薩行所依處故；菩提心者，
X04n0223_p0770c24║猶如慈父，訓導一切諸菩薩故；菩提心者，猶如慈母，
X04n0223_p0771a01║生長一切諸菩薩故；菩提心者，猶如乳母，養育一切
X04n0223_p0771a02║諸菩薩故；菩提心者，猶如善友，成益一切諸菩薩故；
X04n0223_p0771a03║菩提心者，猶如君主，勝出一切二乘人故；菩提心者，
X04n0223_p0771a04║猶如帝王，一切願中得自在故；菩提心者，猶如大海，
X04n0223_p0771a05║一切功德悉入中故；菩提心者，如須彌山，於諸眾生
X04n0223_p0771a06║心平等故；菩提心者，如鐵圍山，攝持一切諸世間故；
X04n0223_p0771a07║菩提心者，猶如雪山，長養一切智慧藥故；菩提心者，
X04n0223_p0771a08║猶如香山，出生一切功德香故；菩提心者，猶如虗空，
X04n0223_p0771a09║諸妙功德廣無邊故；菩提心者，猶如蓮華，不染一切
X04n0223_p0771a10║世間法故；菩提心者，如調慧象，其心善順不獷㑦故；
X04n0223_p0771a11║菩提心者，如良善馬，遠離一切諸惡性故；菩提心者，
X04n0223_p0771a12║如調御師，守護大乘一切法故；菩提心者，猶如良藥，
X04n0223_p0771a13║能治一切煩惱病故；菩提心者，猶如坑穽，陷沒一切
X04n0223_p0771a14║諸惡法故；菩提心者，猶如金剛，悉能穿徹一切法故；
X04n0223_p0771a15║菩提心者，猶如香篋，能貯一切功德香故；菩提心者，
X04n0223_p0771a16║猶如妙華，一切世間所樂見故；菩提心者，如白旃檀，
X04n0223_p0771a17║除眾欲熱使清涼故；菩提心者，如黑沈香，能熏法界
X04n0223_p0771a18║悉周徧故；菩提心者，如善見藥王，能破一切煩惱病
X04n0223_p0771a19║故；菩提心者，如毗笈摩藥，能拔一切諸惑箭故；菩提
X04n0223_p0771a20║心者，猶如帝釋，一切主中最為尊故；菩提心者，如毗
X04n0223_p0771a21║沙門，能斷一切貧窮苦故；菩提心者，如功德天，一切
X04n0223_p0771a22║功德所莊嚴故；菩提心者，如莊嚴具，莊嚴一切諸菩
X04n0223_p0771a23║薩故；菩提心者，如劫燒火，能燒一切諸有為故；菩提
X04n0223_p0771a24║心者，如無生根藥，長養一切諸佛法故；菩提心者，猶
X04n0223_p0771b01║如龍珠，能銷一切煩惱毒故；菩提心者，如水清珠，能
X04n0223_p0771b02║清一切煩惱濁故；菩提心者，如如意珠，周給一切諸
X04n0223_p0771b03║貧乏故；菩提心者，如功德瓶，滿足一切眾生心故；菩
X04n0223_p0771b04║提心者，如如意樹，能雨一切莊嚴具故；菩提心者，如
X04n0223_p0771b05║鵞羽衣，不受一切生死垢故；菩提心者，如白氎線，從
X04n0223_p0771b06║本已來性清淨故；菩提心者，如快利犂，能治一切眾
X04n0223_p0771b07║生田故；菩提心者，如那羅延，能摧一切我見敵故；菩
X04n0223_p0771b08║提心者，猶如快箭，能破一切諸苦的故；菩提心者，猶
X04n0223_p0771b09║如利矛，能穿一切煩惱甲故；菩提心者，猶如堅甲，能
X04n0223_p0771b10║護一切如理心故；菩提心者，猶如利刀，能斬一切煩
X04n0223_p0771b11║惱首故；菩提心者，猶如利劒，能斷一切憍慢鎧故；菩
X04n0223_p0771b12║提心者，如勇將幢，能伏一切諸魔軍故；菩提心者，猶
X04n0223_p0771b13║如利鋸，能截一切無明樹故；菩提心者，猶如利斧，能
X04n0223_p0771b14║伐一切諸苦樹故；菩提心者，猶如兵仗，能防一切諸
X04n0223_p0771b15║苦難故；菩提心者，猶如善手，防護一切諸度身故；菩
X04n0223_p0771b16║提心者，猶如好足，安立一切諸功德故；菩提心者，猶
X04n0223_p0771b17║如眼藥，滅除一切無明瞖瞙故；菩提心者，猶如鉗鑷，
X04n0223_p0771b18║能拔一切身見刺故；菩提心者，猶如臥具，息除生死
X04n0223_p0771b19║諸勞苦故；菩提心者，如善知識，能解一切生死縛故；
X04n0223_p0771b20║菩提心者，如好珍財，能除一切貧窮事故；菩提心者，
X04n0223_p0771b21║如大導師，善知菩薩出要道故；菩提心者，猶如伏藏，
X04n0223_p0771b22║出功德財無匱乏故；菩提心者，猶如涌泉，生智慧水
X04n0223_p0771b23║無窮盡故；菩提心者，猶如明鏡，普現一切法門像故；
X04n0223_p0771b24║菩提心者，猶如蓮華，不染一切諸罪垢故；菩提心者，
X04n0223_p0771c01║猶如大河，流引一切度攝法故；菩提心者，如大龍王，
X04n0223_p0771c02║能雨一切妙法雨故；菩提心者，猶如命根，任持菩薩
X04n0223_p0771c03║大悲身故；菩提心者，猶如甘露，能令安住不死界故；
X04n0223_p0771c04║菩提心者，猶如大網，普攝一切諸眾生故；菩提心者，
X04n0223_p0771c05║猶如罥索，攝取一切所應化故；菩提心者，猶如鉤餌，
X04n0223_p0771c06║出有淵中所居者故；菩提心者，如阿伽陀藥，能令無
X04n0223_p0771c07║病永安隱故；菩提心者，如除毒藥，悉能消歇貪愛毒
X04n0223_p0771c08║故；菩提心者，如善持呪，能除一切顛倒毒故；菩提心
X04n0223_p0771c09║者，猶如疾風，能卷一切諸障霧故；菩提心者，如大寶
X04n0223_p0771c10║洲，出生一切覺分寶故；菩提心者，如好種性，出生一
X04n0223_p0771c11║切白淨法故；菩提心者，猶如住宅，諸功德法所依處
X04n0223_p0771c12║故；菩提心者，猶如市肆，菩薩商人貿易處故；菩提心
X04n0223_p0771c13║者，如鍊金藥，能治一切煩惱垢故；菩提心者，猶如好
X04n0223_p0771c14║蜜，圓滿一切功德味故；菩提心者，猶如正道，令諸菩
X04n0223_p0771c15║薩入智城故；菩提心者，猶如好器，能持一切白淨法
X04n0223_p0771c16║故；菩提心者，猶如時雨，能滅一切煩惱塵故；菩提心
X04n0223_p0771c17║者，則為住處，一切菩薩所住處故；菩提心者，則為壽
X04n0223_p0771c18║行，不取聲聞解脫果故；菩提心者，如淨琉璃，自性明
X04n0223_p0771c19║潔無諸垢故；菩提心者，如帝青寶，出過世間二乘智
X04n0223_p0771c20║故；菩提心者，如更漏鼓，覺諸眾生煩惱睡故；菩提心
X04n0223_p0771c21║者，如清淨水，性本澄潔無垢濁故；菩提心者，如閻浮
X04n0223_p0771c22║金，暎奪一切有為善故；菩提心者，如大山王，超出一
X04n0223_p0771c23║切諸世間故；菩提心者，則為所歸，不拒一切諸來者
X04n0223_p0771c24║故；菩提心者，則為義利，能除一切衰惱事故；菩提心
X04n0223_p0772a01║者，則為妙寶，能令一切心歡喜故；菩提心者，如大施
X04n0223_p0772a02║會，充滿一切眾生心故；菩提心者，則為尊勝，諸眾生
X04n0223_p0772a03║心無與等故；菩提心者，猶如伏藏，能攝一切諸佛法
X04n0223_p0772a04║故；菩提心者，如因陀羅網，能伏煩惱阿脩羅故；菩提
X04n0223_p0772a05║心者，如婆樓那風，能動一切所應化故；菩提心者，如
X04n0223_p0772a06║因陀羅火，能燒一切諸惑習故；菩提心者，如佛支提，
X04n0223_p0772a07║一切世間應供養故。
X04n0223_p0772a08║
X04n0223_p0772a09║大方廣佛新華嚴經合論卷第一百十七
X04n0223_p0772a10║
X04n0223_p0772a11║音切
X04n0223_p0772a12║擐（患音。）撤（丑列切。）汩（古沒切。）飲（於禁切。）㑦（郎計切。）穽（靜音。）笈（居業切。）
X04n0223_p0772a13║氎（徒葉切。）鋸（九御切。）矛（莫矦切。）鉗（巨淹切。）鑷（疑業切。）餌（二音。）椰（耶音。）
X04n0223_p0772a14║[卯/貝]（莫侯切。）拒（其呂切。）