X04n0223_p0772a15║
X04n0223_p0772a16║
X04n0223_p0772a17║
X04n0223_p0772a18║大方廣佛新華嚴經合論卷第一百十八
X04n0223_p0772a19║唐于闐國三藏沙門實叉難陀譯經
X04n0223_p0772a20║唐太原方山長者李通玄造論
X04n0223_p0772a21║唐福州開元寺沙門志寧釐經合論
X04n0223_p0772a22║入法界品第三十九之三十一
X04n0223_p0772a23║【經】善男子！菩提心者，成就如是無量功德。舉要言之，
X04n0223_p0772a24║應知悉與一切佛法諸功德等。何以故？因菩提心出
X04n0223_p0772b01║生一切諸菩薩行，三世如來從菩提心而出生故。是
X04n0223_p0772b02║故，善男子！若有發阿耨多羅三藐三菩提心者，則已
X04n0223_p0772b03║出生無量功德，普能攝取一切智道。善男子！譬如有
X04n0223_p0772b04║人，得無畏藥，離五恐怖。何等為五？所謂：火不能燒，毒
X04n0223_p0772b05║不能中，刀不能傷，水不能漂，煙不能燻。菩薩摩訶薩
X04n0223_p0772b06║亦復如是，得一切智菩提心藥，貪火不燒，瞋毒不中，
X04n0223_p0772b07║惑刀不傷，有流不漂，諸覺觀煙不能燻害。善男子！譬
X04n0223_p0772b08║如有人，得解脫藥，終無橫難。菩薩摩訶薩亦復如是，
X04n0223_p0772b09║得菩提心解脫智藥，永離一切生死橫難。善男子！譬
X04n0223_p0772b10║如有人，持摩訶應伽藥，毒蛇聞氣，即皆遠去。菩薩摩
X04n0223_p0772b11║訶薩亦復如是，持菩提心大應伽藥，一切煩惱諸惡
X04n0223_p0772b12║毒蛇聞其氣者，悉皆散滅。善男子！譬如有人，持無勝
X04n0223_p0772b13║藥，一切怨敵無能勝者。菩薩摩訶薩亦復如是，持菩
X04n0223_p0772b14║提心無能勝藥，悉能降伏一切魔軍。善男子！譬如有
X04n0223_p0772b15║人，持毗笈摩藥，能令毒箭自然墮落。菩薩摩訶薩亦
X04n0223_p0772b16║復如是，持菩提心毗笈摩藥，令貪、恚、癡、諸邪見箭自
X04n0223_p0772b17║然墮落。善男子！譬如有人，持善見藥，能除一切所有
X04n0223_p0772b18║諸病。菩薩摩訶薩亦復如是，持菩提心善見藥王，悉
X04n0223_p0772b19║除一切諸煩惱病。善男子！如有藥樹，名：珊陀那，有取
X04n0223_p0772b20║其皮以塗瘡者，瘡即除愈；然其樹皮，隨取隨生，終不
X04n0223_p0772b21║可盡。菩薩摩訶薩從菩提心生一切智樹亦復如是，
X04n0223_p0772b22║若有得見而生信者，煩惱業瘡悉得消滅，一切智樹
X04n0223_p0772b23║初無所損。善男子！如有藥樹，名：無生根，以其力故，增
X04n0223_p0772b24║長一切閻浮提樹。菩薩摩訶薩菩提心樹亦復如是，
X04n0223_p0772c01║以其力故，增長一切學與無學及諸菩薩所有善法。
X04n0223_p0772c02║善男子！譬如有藥，名：阿藍婆，若用塗身，身之與心咸
X04n0223_p0772c03║有堪能。菩薩摩訶薩得菩提心阿藍婆藥亦復如是，
X04n0223_p0772c04║令其身、心增長善法。善男子！譬如有人，得念力藥，凡
X04n0223_p0772c05║所聞事，憶持不忘。菩薩摩訶薩得菩提心念力妙藥，
X04n0223_p0772c06║悉能聞持一切佛法，皆無忘失。善男子！譬如有藥，名：
X04n0223_p0772c07║大蓮華，其有服者，住壽一劫。菩薩摩訶薩服菩提心
X04n0223_p0772c08║大蓮華藥亦復如是，於無數劫，壽命自在。善男子！譬
X04n0223_p0772c09║如有人，執翳形藥，人與非人悉不能見。菩薩摩訶薩
X04n0223_p0772c10║執菩提心翳形妙藥，一切諸魔不能得見。善男子！如
X04n0223_p0772c11║海有珠，名：普集眾寶，此珠若在，假使劫火焚燒世間，
X04n0223_p0772c12║能令此海減於一滴，無有是處。菩薩摩訶薩菩提心
X04n0223_p0772c13║珠亦復如是，住於菩薩大願海中，若常憶持不令退
X04n0223_p0772c14║失，能壞菩薩一善根者，終無是處；若退其心，一切善
X04n0223_p0772c15║法即皆散滅。善男子！如有摩尼，名：大光明，有以此珠
X04n0223_p0772c16║纓絡身者，暎蔽一切寶莊嚴具，所有光明悉皆不現。
X04n0223_p0772c17║菩薩摩訶薩菩提心寶亦復如是，纓絡其身，暎蔽一
X04n0223_p0772c18║切二乘心寶，諸莊嚴具悉無光彩。善男子！如水清珠，
X04n0223_p0772c19║能清濁水。菩薩摩訶薩菩提心珠亦復如是，能清一
X04n0223_p0772c20║切煩惱垢濁。善男子！譬如有人，得住水寶，繫其身上，
X04n0223_p0772c21║入大海中，不為水害。菩薩摩訶薩亦復如是，得菩提
X04n0223_p0772c22║心住水妙寶，入於一切生死海中，終不沈沒。善男子！
X04n0223_p0772c23║譬如有人，得龍寶珠，持入龍宮，一切龍、蛇不能為害。
X04n0223_p0772c24║菩薩摩訶薩亦復如是，得菩提心大龍寶珠，入欲界
X04n0223_p0773a01║中，煩惱龍、蛇不能為害。善男子！譬如帝釋，著摩尼冠，
X04n0223_p0773a02║暎蔽一切諸餘天眾。菩薩摩訶薩亦復如是，著菩提
X04n0223_p0773a03║心大願寶冠，超過一切三界眾生。善男子！譬如有人，
X04n0223_p0773a04║得如意珠，除滅一切貧窮之苦。菩薩摩訶薩亦復如
X04n0223_p0773a05║是，得菩提心如意寶珠，遠離一切邪命怖畏。善男子！
X04n0223_p0773a06║譬如有人，得日精珠，持向日光而生於火。菩薩摩訶
X04n0223_p0773a07║薩亦復如是，得菩提心智日寶珠，持向智光，而生智
X04n0223_p0773a08║火。善男子！譬如有人，得月精珠，持向月光，而生於水。
X04n0223_p0773a09║菩薩摩訶薩亦復如是，得菩提心月精寶珠，持此心
X04n0223_p0773a10║珠，鑒迴向光，而生一切善根願水。善男子！譬如龍王，
X04n0223_p0773a11║首戴如意摩尼寶冠，遠離一切怨敵怖畏。菩薩摩訶
X04n0223_p0773a12║薩亦復如是，著菩提心大悲寶冠，遠離一切惡道諸
X04n0223_p0773a13║難。善男子！如有寶珠，名：一切世間莊嚴藏，若有得者，
X04n0223_p0773a14║令其所欲悉得充滿，而此寶珠無所損減。菩提心寶
X04n0223_p0773a15║珠亦復如是，若有得者，令其所願悉得滿足，而菩提
X04n0223_p0773a16║心無有損減。善男子！如轉輪王，有摩尼寶，置於宮中，
X04n0223_p0773a17║放大光明，破一切暗。菩薩摩訶薩亦復如是，以菩提
X04n0223_p0773a18║心大摩尼寶住於欲界，故大智光悉破諸趣無明黑
X04n0223_p0773a19║闇。善男子！譬如帝青大摩尼寶，若有為此光明所觸，
X04n0223_p0773a20║即同其色。菩薩摩訶薩菩提心寶亦復如是，觀察諸
X04n0223_p0773a21║法迴向善根，靡不即同菩提心色。善男子！如琉璃寶，
X04n0223_p0773a22║於百千歲，處不淨中，不為臭穢之所染著，性本淨故。
X04n0223_p0773a23║菩薩摩訶薩菩提心寶亦復如是，於百千劫，住欲界
X04n0223_p0773a24║中，不為欲界過患所染，猶如法界性清淨故。善男子！
X04n0223_p0773b01║譬如有寶，名：淨光明，悉能暎蔽一切寶色。菩薩摩訶
X04n0223_p0773b02║薩菩提心寶亦復如是，悉能暎蔽一切凡夫、二乘功
X04n0223_p0773b03║德。善男子！譬如有寶，名為：火𦦨，悉能除滅一切暗冥；
X04n0223_p0773b04║菩薩摩訶薩菩提心寶亦復如是，能滅一切無知暗
X04n0223_p0773b05║冥。善男子！譬如海中，有無價寶，商人採得，船載入城，
X04n0223_p0773b06║諸餘摩尼百千萬種，光色價直，無與等者；菩提心寶
X04n0223_p0773b07║亦復如是，住於生死大海之中，菩薩摩訶薩乘大願
X04n0223_p0773b08║船，深心相續，載之來入解脫城中，二乘功德，無能及
X04n0223_p0773b09║者。善男子！如有寶珠，名：自在王，處閻浮洲，去日月輪
X04n0223_p0773b10║四萬由旬，日月宮中所有莊嚴，其珠影現，悉皆具足；
X04n0223_p0773b11║菩薩摩訶薩發菩提心淨功德寶亦復如是，住生死
X04n0223_p0773b12║中，照法界空，佛智日月一切功德，悉於中現。善男子！
X04n0223_p0773b13║如有寶珠，名：自在王，日月光明所照之處，一切財寶、
X04n0223_p0773b14║衣服等物，所有價直，悉不能及；菩薩摩訶薩發菩提
X04n0223_p0773b15║心自在王寶亦復如是，一切智光所照之處，三世所
X04n0223_p0773b16║有天、人、二乘，漏、無漏善，一切功德，皆不能及。善男子！
X04n0223_p0773b17║海中有寶，名曰：海藏，普現海中諸莊嚴事；菩薩摩訶
X04n0223_p0773b18║薩菩提心寶亦復如是，普能顯現一切智海諸莊嚴
X04n0223_p0773b19║事。善男子！譬如天上閻浮檀金，唯除心王大摩尼寶，
X04n0223_p0773b20║餘無及者；菩薩摩訶薩發菩提心閻浮檀金亦復如
X04n0223_p0773b21║是，除一切智心王大寶，餘無及者。善男子！譬如有人，
X04n0223_p0773b22║善調龍法，於諸龍中而得自在。菩薩摩訶薩亦復如
X04n0223_p0773b23║是，得菩提心善調龍法，於諸一切煩惱龍中而得自
X04n0223_p0773b24║在。善男子！譬如勇士，被執鎧仗，一切怨敵無能降伏。
X04n0223_p0773c01║菩薩摩訶薩亦復如是，被執菩提大心鎧仗，一切業
X04n0223_p0773c02║惑諸惡怨敵無能屈伏。善男子！譬如天上黑旃檀香，
X04n0223_p0773c03║若燒一銖，其香普熏小千世界，三千世界滿中珍寶
X04n0223_p0773c04║所有價直皆不能及。菩薩摩訶薩菩提心香亦復如
X04n0223_p0773c05║是，一念功德普熏法界，聲聞、緣覺一切功德皆所不
X04n0223_p0773c06║及。善男子！如白旃檀，若以塗身，悉能除滅一切熱惱，
X04n0223_p0773c07║令其身心普得清涼。菩薩摩訶薩菩提心香亦復如
X04n0223_p0773c08║是，能除一切虗妄分別貪、恚、癡等諸惑熱惱，令其具
X04n0223_p0773c09║足智慧清涼。善男子！如須彌山，若有近者，即同其色。
X04n0223_p0773c10║菩薩摩訶薩菩提心山亦復如是，若有近者，悉得同
X04n0223_p0773c11║其一切智色。善男子！譬如波利質多羅樹，其皮香氣，
X04n0223_p0773c12║閻浮提中若婆師迦、若薝蔔迦、若蘇摩那，如是等華
X04n0223_p0773c13║所有香氣皆不能及。菩薩摩訶薩菩提心樹亦復如
X04n0223_p0773c14║是，所發大願功德之香，一切二乘無漏戒、定、智慧、解
X04n0223_p0773c15║脫、解脫知見諸功德香悉不能及。善男子！譬如波利
X04n0223_p0773c16║質多羅樹，雖未開華，應知即是無量諸華出生之處。
X04n0223_p0773c17║菩薩摩訶薩菩提心樹亦復如是，雖未開發一切智
X04n0223_p0773c18║華，應知即是無數天人眾菩提華所生之處。善男子！
X04n0223_p0773c19║譬如波利質多羅華，一日熏衣，薝蔔迦華、婆利師華、
X04n0223_p0773c20║蘇摩那華，雖千歲熏亦不能及。菩薩摩訶薩菩提心
X04n0223_p0773c21║華亦復如是，一生所熏諸功德香，普徹十方一切佛
X04n0223_p0773c22║所，一切二乘無漏功德，百千劫熏所不能及。善男子！
X04n0223_p0773c23║如海島中生椰子樹，根、莖、枝、葉及以華果，一切眾生
X04n0223_p0773c24║恒取受用，無時暫歇。菩薩摩訶薩菩提心樹亦復如
X04n0223_p0774a01║是，始從發起悲願之心，乃至成佛、正法、住世，常時利
X04n0223_p0774a02║益一切世間，無有間歇。善男子！如有藥汁，名：訶宅迦，
X04n0223_p0774a03║人或得之，以其一兩變千兩銅，悉成真金，非千兩銅
X04n0223_p0774a04║能變此藥。菩薩摩訶薩亦復如是，以菩提心迴向智
X04n0223_p0774a05║藥，普變一切業、惑等法，悉使成於一切智相，非業、惑
X04n0223_p0774a06║等能變其心。善男子！譬如小火，隨所焚燒，其𦦨轉熾。
X04n0223_p0774a07║菩薩摩訶薩菩提心火亦復如是，隨所攀緣，智𦦨增
X04n0223_p0774a08║長。善男子！譬如一燈，然百千燈，其本一燈無減無盡。
X04n0223_p0774a09║菩薩摩訶薩菩提心燈亦復如是，普然三世諸佛智
X04n0223_p0774a10║燈，而其心燈無減無盡。善男子！譬如一燈，入於暗室，
X04n0223_p0774a11║百千年闇悉能破盡。菩薩摩訶薩菩提心燈亦復如
X04n0223_p0774a12║是，入於眾生心室之內，百千萬億不可說劫諸業煩
X04n0223_p0774a13║惱種種暗障悉能除盡。善男子！譬如燈炷，隨其大小
X04n0223_p0774a14║而發光明，若益膏油，明終不絕。菩薩摩訶薩菩提心
X04n0223_p0774a15║燈亦復如是，大願為炷，光照法界；益大悲油，教化眾
X04n0223_p0774a16║生，莊嚴國土，施作佛事，無有休息。善男子！譬如他化
X04n0223_p0774a17║自在天王，冠閻浮檀真金天冠，欲界天子諸莊嚴具
X04n0223_p0774a18║皆不能及。菩薩摩訶薩亦復如是，冠菩提心大願天
X04n0223_p0774a19║冠，一切凡夫、二乘功德皆不能及。善男子！如師子王
X04n0223_p0774a20║哮吼之時，師子兒聞，皆增勇健；餘獸聞之，即皆竄伏。
X04n0223_p0774a21║佛師子王菩提心吼應知亦爾，諸菩薩聞，增長功德；
X04n0223_p0774a22║有所得者，聞皆退散。善男子！譬如有人，以師子荕而
X04n0223_p0774a23║為樂絃，其音既奏，餘絃悉絕。菩薩摩訶薩亦復如是，
X04n0223_p0774a24║以如來師子波羅蜜身菩提心荕為法樂絃，其音既
X04n0223_p0774b01║奏，一切五欲及以二乘諸功德絃悉皆斷滅。善男子！
X04n0223_p0774b02║譬如有人，以牛、羊等種種諸乳，假使積集盈於大海，
X04n0223_p0774b03║以師子乳一滴投中，悉令變壞，直過無礙。菩薩摩訶
X04n0223_p0774b04║薩亦復如是，以如來師子菩提心乳，著無量劫業煩
X04n0223_p0774b05║惱乳大海之中，悉令壞滅，直過無礙，終不住於二乘
X04n0223_p0774b06║解脫。善男子！譬如迦陵頻伽鳥，在卵㲉中有大勢力，
X04n0223_p0774b07║一切諸鳥所不能及。菩薩摩訶薩亦復如是，於生死
X04n0223_p0774b08║㲉發菩提心，所有大悲功德勢力，聲聞、緣覺無能及
X04n0223_p0774b09║者。善男子！如金翅鳥王子，初始生時，目則明利，飛則
X04n0223_p0774b10║勁捷，一切諸鳥雖久成長，無能及者。菩薩摩訶薩亦
X04n0223_p0774b11║復如是，發菩提心，為佛王子，智慧清淨，大悲勇猛，一
X04n0223_p0774b12║切二乘雖百千劫久修道行所不能及。善男子！如有
X04n0223_p0774b13║壯夫，手執利矛，刺堅密甲，直過無礙。菩薩摩訶薩亦
X04n0223_p0774b14║復如是，執菩提心銛利快矛，刺諸邪見隨眠密甲，悉
X04n0223_p0774b15║能穿徹，無有障礙。善男子！譬如摩訶那伽大力勇士，
X04n0223_p0774b16║若奮威怒，於其額上必生瘡疱；瘡若未合，閻浮提中
X04n0223_p0774b17║一切人民無能制伏。菩薩摩訶薩亦復如是，若起大
X04n0223_p0774b18║悲，必定發於菩提之心；心未捨來，一切世間魔及魔
X04n0223_p0774b19║民不能為害。善男子！譬如射師，有諸弟子，雖未慣習
X04n0223_p0774b20║其師技藝，然其智慧、方便、善巧，餘一切人所不能及。
X04n0223_p0774b21║菩薩摩訶薩初始發心亦復如是，雖未慣習一切智
X04n0223_p0774b22║行，然其所有願、智、解、欲，一切世間凡夫、二乘悉不能
X04n0223_p0774b23║及。善男子！如人學射，先安其足，後習其法。菩薩摩訶
X04n0223_p0774b24║薩亦復如是，欲學如來一切智道，先當安住菩提之
X04n0223_p0774c01║心，然後修行一切佛法。善男子！譬如幻師，將作幻事，
X04n0223_p0774c02║先當起意憶持幻法，然後所作悉得成就。菩薩摩訶
X04n0223_p0774c03║薩亦復如是，將起一切諸佛、菩薩神通幻事，先當起
X04n0223_p0774c04║意發菩提心，然後一切悉得成就。善男子！譬如幻術，
X04n0223_p0774c05║無色現色。菩薩摩訶薩菩提心相亦復如是，雖無有
X04n0223_p0774c06║色，不可覩見，然能普於十方法界示現種種功德莊
X04n0223_p0774c07║嚴。善男子！譬如猫狸，纔見於鼠，鼠即入穴，不敢復出。
X04n0223_p0774c08║菩薩摩訶薩發菩提心亦復如是，暫以慧眼觀諸惑
X04n0223_p0774c09║業，皆即竄匿，不復出生。善男子！譬如有人，著閻浮金
X04n0223_p0774c10║莊嚴之具，暎蔽一切皆如聚墨。菩薩摩訶薩亦復如
X04n0223_p0774c11║是，著菩提心莊嚴之具，暎蔽一切凡夫、二乘功德莊
X04n0223_p0774c12║嚴，悉無光色。善男子！如好礠石，少分之力即能吸壞
X04n0223_p0774c13║諸鐵鉤鎻。菩薩摩訶薩發菩提心亦復如是，若起一
X04n0223_p0774c14║念，悉能壞滅一切見欲、無明鉤鎻。善男子！如有礠石，
X04n0223_p0774c15║鐵若見之，即皆散去，無留住者。菩薩摩訶薩發菩提
X04n0223_p0774c16║心亦復如是，諸業、煩惱、二乘解脫，若暫見之，即皆散
X04n0223_p0774c17║滅，亦無住者。善男子！譬如有人，善入大海，一切水族
X04n0223_p0774c18║無能為害；假使入於摩竭魚口，亦不為彼之所吞噬。
X04n0223_p0774c19║菩薩摩訶薩亦復如是，發菩提心入生死海，諸業、煩
X04n0223_p0774c20║惱不能為害；假使入於聲聞、緣覺實際法中，亦不為
X04n0223_p0774c21║其之所留難。善男子！譬如有人，飲甘露漿，一切諸物
X04n0223_p0774c22║不能為害。菩薩摩訶薩亦復如是，飲菩提心甘露法
X04n0223_p0774c23║漿，不墮聲聞、辟支佛地，以具廣大悲願力故。善男子！
X04n0223_p0774c24║譬如有人，得安繕那藥以塗其目，雖行人間，人所不
X04n0223_p0775a01║見。菩薩摩訶薩亦復如是，得菩提心安繕那藥，能以
X04n0223_p0775a02║方便入魔境界，一切眾魔所不能見。善男子！譬如有
X04n0223_p0775a03║人，依附於王，不畏餘人。菩薩摩訶薩亦復如是，依菩
X04n0223_p0775a04║提心大勢力王，不畏障、蓋、惡道之難。善男子！譬如有
X04n0223_p0775a05║人，住於水中，不畏火焚。菩薩摩訶薩亦復如是，住菩
X04n0223_p0775a06║提心善根水中，不畏二乘解脫智火。善男子！譬如有
X04n0223_p0775a07║人，依倚猛將，即不怖畏一切怨敵。菩薩摩訶薩亦復
X04n0223_p0775a08║如是，依菩提心勇猛大將，不畏一切惡行怨敵。善男
X04n0223_p0775a09║子！如釋天王，執金剛杵，摧伏一切阿脩羅眾。菩薩摩
X04n0223_p0775a10║訶薩亦復如是，持菩提心金剛之杵，摧伏一切諸魔
X04n0223_p0775a11║外道。善男子！譬如有人，服延齡藥，長得充健，不老、不
X04n0223_p0775a12║瘦。菩薩摩訶薩亦復如是，服菩提心延齡之藥，於無
X04n0223_p0775a13║數劫修菩薩行，心無疲厭，亦無染著。善男子！譬如有
X04n0223_p0775a14║人，調和藥汁，必當先取好清淨水。菩薩摩訶薩亦復
X04n0223_p0775a15║如是，欲修菩薩一切行願，先當發起菩提之心。善男
X04n0223_p0775a16║子！如人護身，先護命根。菩薩摩訶薩亦復如是，護持
X04n0223_p0775a17║佛法，亦當先護菩提之心。善男子！譬如有人，命根若
X04n0223_p0775a18║斷，不能利益父母、宗親；菩薩摩訶薩亦復如是，捨菩
X04n0223_p0775a19║提心，不能利益一切眾生，不能成就諸佛功德。善男
X04n0223_p0775a20║子！譬如大海，無能壞者；菩提心海亦復如是，諸業、煩
X04n0223_p0775a21║惱、二乘之心所不能壞。善男子！譬如日光，星宿光明
X04n0223_p0775a22║不能暎蔽；菩提心日亦復如是，一切二乘無漏智光
X04n0223_p0775a23║所不能蔽。善男子！如王子初生，即為大臣之所尊重，
X04n0223_p0775a24║以種性自在故；菩薩摩訶薩亦復如是，於佛法中發
X04n0223_p0775b01║菩提心，即為耆宿久修梵行聲聞、緣覺所共尊重，以
X04n0223_p0775b02║大悲自在故。善男子！譬如王子，年雖幼稚，一切大臣
X04n0223_p0775b03║皆悉敬禮；菩薩摩訶薩亦復如是，雖初發心修菩薩
X04n0223_p0775b04║行，二乘耆舊皆應敬禮。善男子！譬如王子，雖於一切
X04n0223_p0775b05║臣佐之中未得自在，已具王相，不與一切諸臣佐等，
X04n0223_p0775b06║以生處尊勝故；菩薩摩訶薩亦復如是，雖於一切業
X04n0223_p0775b07║煩惱中未得自在，然已具足菩提之相，不與一切二
X04n0223_p0775b08║乘齊等，以種性第一故。善男子！譬如清淨摩尼妙寶，
X04n0223_p0775b09║眼有翳故，見為不淨；菩薩摩訶薩菩提心寶亦復如
X04n0223_p0775b10║是，無智、不信，謂為不淨。善男子！譬如有藥，為呪所持，
X04n0223_p0775b11║若有眾生見、聞、同住，一切諸病皆得消滅；菩薩摩訶
X04n0223_p0775b12║薩菩提心藥亦復如是，一切善根、智慧、方便、菩薩願
X04n0223_p0775b13║智共所攝持，若有眾生見、聞、同住、憶念之者，諸煩惱
X04n0223_p0775b14║疾悉得除滅。善男子！譬如有人，常持甘露，其身畢竟
X04n0223_p0775b15║不變、不壞。菩薩摩訶薩亦復如是，若常憶持菩提心
X04n0223_p0775b16║甘露，令願智身畢竟不壞。善男子！如機關木人，若無
X04n0223_p0775b17║有楔，身即離散，不能運動。菩薩摩訶薩亦復如是，無
X04n0223_p0775b18║菩提心，行即分散，不能成就一切佛法。善男子！如轉
X04n0223_p0775b19║輪王，有沈香寶，名曰：象藏。若燒此香，王四種兵悉騰
X04n0223_p0775b20║虗空。菩薩摩訶薩菩提心香亦復如是，若發此意，即
X04n0223_p0775b21║令菩薩一切善根永出三界，行如來智無為空中。善
X04n0223_p0775b22║男子！譬如金剛，唯從金剛處及金處生，非餘寶處生。
X04n0223_p0775b23║菩薩摩訶薩菩提心金剛亦復如是，唯從大悲救護
X04n0223_p0775b24║眾生金剛處、一切智智殊勝境界金處而生，非餘眾
X04n0223_p0775c01║生善根處生。善男子！譬如有樹，名曰：無根，不從根生，
X04n0223_p0775c02║而枝、葉、華、果悉皆繁茂。菩薩摩訶薩菩提心樹亦復
X04n0223_p0775c03║如是，無根可得，而能長養一切智智神通大願，枝、葉、
X04n0223_p0775c04║華、果扶疎蔭暎，普覆世間。善男子！譬如金剛，非劣惡
X04n0223_p0775c05║器及以破器所能容持，唯除全具上妙之器。菩提心
X04n0223_p0775c06║金剛亦復如是，非下劣眾生慳、嫉、破戒、懈怠、妄念、無
X04n0223_p0775c07║智器中所能容持，亦非退失殊勝志願、散亂、惡覺眾
X04n0223_p0775c08║生器中所能容持，唯除菩薩深心寶器。善男子！譬如
X04n0223_p0775c09║金剛，能穿眾寶。菩提心金剛亦復如是，悉能穿徹一
X04n0223_p0775c10║切法寶。善男子！譬如金剛，能壞眾山；菩提心金剛亦
X04n0223_p0775c11║復如是，悉能摧壞諸邪見山。善男子！譬如金剛，雖破
X04n0223_p0775c12║不全，一切眾寶猶不能及；菩提心金剛亦復如是，雖
X04n0223_p0775c13║復志劣，少有虧損，猶勝一切二乘功德。善男子！譬如
X04n0223_p0775c14║金剛，雖有損缺，猶能除滅一切貧窮；菩提心金剛亦
X04n0223_p0775c15║復如是，雖有損缺，不進諸行，猶能捨離一切生死。善
X04n0223_p0775c16║男子！如小金剛，悉能破壞一切諸物；菩提心金剛亦
X04n0223_p0775c17║復如是，入少境界，即破一切無知諸惑。善男子！譬如
X04n0223_p0775c18║金剛，非凡人所得；菩提心金剛亦復如是，非劣意眾
X04n0223_p0775c19║生之所能得。善男子！譬如金剛，不識寶人不知其能、
X04n0223_p0775c20║不得其用；菩提心金剛亦復如是，不知法人不了其
X04n0223_p0775c21║能、不得其用。善男子！譬如金剛，無能消滅；菩提心金
X04n0223_p0775c22║剛亦復如是，一切諸法無能消滅。善男子！如金剛杵，
X04n0223_p0775c23║諸大力士皆不能持，唯除有大那羅延力；菩提之心
X04n0223_p0775c24║亦復如是，一切二乘皆不能持，唯除菩薩廣大因緣
X04n0223_p0776a01║堅固善力。善男子！譬如金剛，一切諸物無能壞者，而
X04n0223_p0776a02║能普壞一切諸物，然其體性無所損減；菩提之心亦
X04n0223_p0776a03║復如是，普於三世無數劫中，教化眾生，修行苦行，聲
X04n0223_p0776a04║聞、緣覺所不能者，咸能作之，然其畢竟無有疲厭，亦
X04n0223_p0776a05║無損壞。善男子！譬如金剛，餘不能持，唯金剛地之所
X04n0223_p0776a06║能持；菩提之心亦復如是，聲聞、緣覺皆不能持，唯除
X04n0223_p0776a07║趣向薩婆若者。善男子！如金剛器，無有瑕缺，用盛於
X04n0223_p0776a08║水，永不滲漏而入於地。菩提心金剛器亦復如是，盛
X04n0223_p0776a09║善根水，永不滲漏，令入諸趣。善男子！如金剛際，能持
X04n0223_p0776a10║大地，不令墜沒。菩提之心亦復如是，能持菩薩一切
X04n0223_p0776a11║行願，不令墜沒，入於三界。善男子！譬如金剛，久處水
X04n0223_p0776a12║中，不爛、不濕。菩提之心亦復如是，於一切劫，處在生
X04n0223_p0776a13║死業惑水中，無壞、無變。善男子！譬如金剛，一切諸火
X04n0223_p0776a14║不能燒然、不能令熱。菩提之心亦復如是，一切生死
X04n0223_p0776a15║諸煩惱火不能燒然、不能令熱。善男子！譬如三千世
X04n0223_p0776a16║界之中金剛座上，能持諸佛坐於道場、降伏諸魔、成
X04n0223_p0776a17║等正覺，非是餘座之所能持。菩提心座亦復如是，能
X04n0223_p0776a18║持菩薩一切願行、諸波羅蜜、諸忍、諸地、迴向、受記、修
X04n0223_p0776a19║習菩提助道之法、供養諸佛、聞法、受行，一切餘心所
X04n0223_p0776a20║不能持。善男子！菩提心者，成就如是無量無邊，乃至
X04n0223_p0776a21║不可說不可說殊勝功德。若有眾生發阿耨多羅三
X04n0223_p0776a22║藐三菩提心，則獲如是勝功德法。是故，善男子！汝獲
X04n0223_p0776a23║善利，汝發阿耨多羅三藐三菩提心，求菩薩行，已得
X04n0223_p0776a24║如是大功德故。善男子！如汝所問：菩薩云何學菩薩
X04n0223_p0776b01║行、修菩薩道？善男子！汝可入此毗盧遮那莊嚴藏大
X04n0223_p0776b02║樓閣中，周徧觀察，則能了知學菩薩行；學已，成就無
X04n0223_p0776b03║量功德。
X04n0223_p0776b04║【論】第六、爾時，善財童子合掌恭敬已下，至此卷末，
X04n0223_p0776b05║明善財申己已，發大菩提心。慈氏為讚菩提心善
X04n0223_p0776b06║根功力不思議分意，明一切神通道力菩薩萬行，
X04n0223_p0776b07║皆以菩提心為根本。滅生死，截苦流，淨八萬四千
X04n0223_p0776b08║煩惱門，顯成一切智海，皆以菩提心為根本。如文
X04n0223_p0776b09║廣歎。以菩提心無依無住，無有體性生滅可得。如
X04n0223_p0776b10║是現前，煩惱自淨，智海便現。由智現故，種種方便
X04n0223_p0776b11║神通萬行，以智能成。由菩提心無依故，智亦無依。
X04n0223_p0776b12║以智無依故，一切所作，皆無作者依住可得。以此
X04n0223_p0776b13║生死業亡，唯智自在。大悲萬行，從智而生。智體無
X04n0223_p0776b14║依，萬行如化，利生如幻。神通道力，如空中月，普現
X04n0223_p0776b15║眾水。智體不去，眾生心水不來。隨自業淨，與智同
X04n0223_p0776b16║體。隨淨淺深，現智各異，非此非彼。若欲見十方諸
X04n0223_p0776b17║佛如來智海，但自淨十二有支業緣，佛智現爾。但
X04n0223_p0776b18║求他勝境，自法便隱，不及知法。一一自己功成，不
X04n0223_p0776b19║損功程，不違聖旨。如善財一一善友所具，其五位
X04n0223_p0776b20║方便加行菩薩之法，不著他法，不著自心，無所依
X04n0223_p0776b21║住。但令其心廣大，以方便三昧饒益廣多，令一切
X04n0223_p0776b22║眾生皆得離苦。又令自心至究竟實法，亦令眾生
X04n0223_p0776b23║皆悉同得。十方諸佛、一切菩薩諸法，利眾生諸行，
X04n0223_p0776b24║乃至一眾生法，不知不了，不名為智滿之佛，不名
X04n0223_p0776c01║摩訶薩。
X04n0223_p0776c02║【經】爾時，善財童子恭敬右遶彌勒菩薩摩訶薩已，而
X04n0223_p0776c03║白之言：唯願大聖開樓閣門，令我得入！時，彌勒菩薩
X04n0223_p0776c04║前詣樓閣，彈指出聲，其門即開，命善財入。善財心喜，
X04n0223_p0776c05║入已還閉。見其樓閣，廣博無量，同於虗空。阿僧祇寶
X04n0223_p0776c06║以為其地；阿僧祇宮殿、阿僧祇門闥、阿僧祇牕牖、阿
X04n0223_p0776c07║僧祇階陛、阿僧祇欄楯、阿僧祇道路，皆七寶成；阿僧
X04n0223_p0776c08║祇幡、阿僧祇幢、阿僧祇蓋，周迴間列；阿僧祇眾寶纓
X04n0223_p0776c09║絡、阿僧祇真珠纓絡、阿僧祇赤真珠纓絡、阿僧祇師
X04n0223_p0776c10║子珠纓絡，處處垂下；阿僧祇半月、阿僧祇繒帶、阿僧
X04n0223_p0776c11║祇寶網，以為嚴飾；阿僧祇寶鐸，風動成音；散阿僧祇
X04n0223_p0776c12║天諸雜華，懸阿僧祇天寶鬘帶，嚴阿僧祇眾寶香罏，
X04n0223_p0776c13║雨阿僧祇細末金屑，懸阿僧祇寶鏡，然阿僧祇寶燈，
X04n0223_p0776c14║布阿僧祇寶衣，列阿僧祇寶帳，設阿僧祇寶座，阿僧
X04n0223_p0776c15║祇寶繒以敷座上；阿僧祇閻浮檀金童女像、阿僧祇
X04n0223_p0776c16║雜寶諸形像、阿僧祇妙寶菩薩像，處處充徧；阿僧祇
X04n0223_p0776c17║眾鳥，出和雅音；阿僧祇寶優鉢羅華、阿僧祇寶波頭
X04n0223_p0776c18║摩華、阿僧祇寶拘物頭華、阿僧祇寶芬陀利華，以為
X04n0223_p0776c19║莊嚴；阿僧祇寶樹，次第行列；阿僧祇摩尼寶，放大光
X04n0223_p0776c20║明；如是等無量阿僧祇諸莊嚴具，以為莊嚴。又見其
X04n0223_p0776c21║中有無量百千諸妙樓閣，一一嚴飾，悉如上說，廣博
X04n0223_p0776c22║嚴麗，皆同處空，不相障礙，亦無雜亂。善財童子於一
X04n0223_p0776c23║處中，見一切處；一切諸處，悉如是見。爾時，善財童子
X04n0223_p0776c24║見毗盧遮那莊嚴藏樓閣，如是種種不可思議自在
X04n0223_p0777a01║境界，生大歡喜，踊躍無量，身心柔輭，離一切想，除一
X04n0223_p0777a02║切障，滅一切惑，所見不忘，所聞能憶，所思不亂，入於
X04n0223_p0777a03║無礙解脫之門；普運其心，普見一切，普申敬禮，纔始
X04n0223_p0777a04║稽首，以彌勒菩薩威神之力，自見其身徧在一切諸
X04n0223_p0777a05║樓閣中，具見種種不可思議自在境界。所謂：或見彌
X04n0223_p0777a06║勒菩薩初發無上菩提心時，如是名字、如是種族、如
X04n0223_p0777a07║是善友之所開悟，令其種植如是善根、住如是壽、在
X04n0223_p0777a08║如是劫、值如是佛、處於如是莊嚴剎土、修如是行、發
X04n0223_p0777a09║如是願；彼諸如來如是眾會、如是壽命，經爾許時，親
X04n0223_p0777a10║近供養，悉皆明見。或見彌勒最初證得慈心三昧，從
X04n0223_p0777a11║是已來，號為：慈氏。或見彌勒修諸妙行，成滿一切諸
X04n0223_p0777a12║波羅蜜；或見得忍；或見住地；或見成就清淨國土；或
X04n0223_p0777a13║見護持如來正教，為大法師，得無生忍，某時、某處、某
X04n0223_p0777a14║如來所，受於無上菩提之記。或見彌勒為轉輪王，勸
X04n0223_p0777a15║諸眾生住十善道；或為護世，饒益眾生；或為釋天，訶
X04n0223_p0777a16║責五欲；或為𦦨摩天王，讚不放逸；或為兜率天王，稱
X04n0223_p0777a17║歎一生菩薩功德；或為化樂天王，為諸天眾現諸菩
X04n0223_p0777a18║薩變化莊嚴；或為他化自在天王，為諸天眾演說一
X04n0223_p0777a19║切諸佛之法；或作魔王，說一切法皆悉無常；或為梵
X04n0223_p0777a20║王，說諸禪定無量喜樂；或為阿脩羅王，入大智海，了
X04n0223_p0777a21║法如幻，為其眾會常演說法，斷除一切憍慢醉慠。或
X04n0223_p0777a22║復見其處閻羅界，放大光明，救地獄苦；或見在於餓
X04n0223_p0777a23║鬼之處，施諸飲食，濟彼飢渴；或見在於畜生之道，種
X04n0223_p0777a24║種方便，調伏眾生；或復見為護世天王眾會說法，或
X04n0223_p0777b01║復見為忉利天王眾會說法，或復見為𦦨摩天王眾
X04n0223_p0777b02║會說法，或復見為兜率天王眾會說法，或復見為化
X04n0223_p0777b03║樂天王眾會說法，或復見為他化自在天王眾會說
X04n0223_p0777b04║法，或復見為大梵王眾會說法，或復見為龍王眾會
X04n0223_p0777b05║說法，或復見為夜叉、羅剎王眾會說法，或復見為乾
X04n0223_p0777b06║闥婆、緊那羅王眾會說法，或復見為阿脩羅、陀那婆
X04n0223_p0777b07║王眾會說法，或復見為迦樓羅、摩睺羅伽王眾會說
X04n0223_p0777b08║法，或復見為其餘一切人、非人等眾會說法，或復見
X04n0223_p0777b09║為聲聞眾會說法，或復見為緣覺眾會說法，或復見
X04n0223_p0777b10║為初發心乃至一生所繫已灌頂者諸菩薩眾而演
X04n0223_p0777b11║說法。或見讚說初地乃至十地所有功德，或見讚說
X04n0223_p0777b12║滿足一切諸波羅蜜，或見讚說入諸忍門，或見讚說
X04n0223_p0777b13║諸大三昧門，或見讚說甚深解脫門，或見讚說諸禪
X04n0223_p0777b14║三昧神通境界，或見讚說諸菩薩行，或見讚說諸大
X04n0223_p0777b15║誓願，或見與諸同行菩薩讚說世間資生工巧種種
X04n0223_p0777b16║方便利眾生事，或見與諸一生菩薩讚說一切佛灌
X04n0223_p0777b17║頂門。或見彌勒於百千年，經行讀誦，書寫經卷，勤求
X04n0223_p0777b18║觀察，為眾說法；或入諸禪四無量心；或入徧處及諸
X04n0223_p0777b19║解脫；或入三昧，以方便力，現諸神變。或見諸菩薩入
X04n0223_p0777b20║變化三昧，各於其身一一毛孔，出於一切變化身雲；
X04n0223_p0777b21║或見出天眾身雲，或見出龍眾身雲，或見出夜叉、乾
X04n0223_p0777b22║闥婆、緊那羅、阿脩羅、迦樓羅、摩睺羅伽、釋、梵、護世、轉
X04n0223_p0777b23║輪聖王、小王、王子、大臣、官屬、長者、居士身雲，或見出
X04n0223_p0777b24║聲聞、緣覺及諸菩薩、如來身雲，或見出一切眾生身
X04n0223_p0777c01║雲。或見出妙音，讚諸菩薩種種法門。所謂：讚說菩提
X04n0223_p0777c02║心功德門，讚說檀波羅蜜乃至智波羅蜜功德門，讚
X04n0223_p0777c03║說諸攝、諸禪、諸無量心及諸三昧、三摩鉢底、諸通、諸
X04n0223_p0777c04║明、總持、辯才、諸諦、諸智、止、觀、解脫、諸緣、諸依、諸說法
X04n0223_p0777c05║門，讚說念處、正勤、神足、根、力、七菩提分、八聖道分、諸
X04n0223_p0777c06║聲聞乘、諸獨覺乘、諸菩薩乘、諸地、諸忍、諸行、諸願，如
X04n0223_p0777c07║是等一切諸功德門。或復於中，見諸如來大眾圍遶，
X04n0223_p0777c08║亦見其佛生處、種姓、身形、壽命、剎劫、名號、說法利益、
X04n0223_p0777c09║教住久近，乃至所有道場眾會，種種不同，悉皆明見。
X04n0223_p0777c10║又復於彼莊嚴藏內諸樓閣中，見一樓閣，高廣嚴飾，
X04n0223_p0777c11║最上無比，於中悉見三千世界百億四天下、百億兜
X04n0223_p0777c12║率陀天，一一皆有彌勒菩薩降神誕生，釋、梵天王捧
X04n0223_p0777c13║持頂戴，遊行七步，觀察十方，大師子吼，現為童子，居
X04n0223_p0777c14║處宮殿，遊戲園苑，為一切智出家苦行，示受乳糜，往
X04n0223_p0777c15║詣道場，降伏諸魔，成等正覺，觀菩提樹，梵王勸請轉
X04n0223_p0777c16║正法輪，昇天宮殿而演說法，劫數、壽量、眾會莊嚴、所
X04n0223_p0777c17║淨國土、所修行願、教化成熟眾生方便、分布舍利、住
X04n0223_p0777c18║持教法，皆悉不同。
X04n0223_p0777c19║
X04n0223_p0777c20║大方廣佛新華嚴經合論卷第一百十八
X04n0223_p0777c21║
X04n0223_p0777c22║音切
X04n0223_p0777c23║竄（七亂切。）銛（息亷切。）鼠（暑音。）猫（苗音。）狸（力之切。）磁（慈音。）吸（虗級切。）噬
X04n0223_p0777c24║（時制切。）繕（時戰切。）附（父音。）楔（先結切。）齡（方丁切。）汁（之入切。）滲（所禁切。）
X04n0223_p0778a01║屑（先結切。）糜（美為切。）島（都好切。）疱（正皃切。）慠（五到切。）