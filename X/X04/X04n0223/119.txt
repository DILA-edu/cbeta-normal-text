X04n0223_p0778a02║
X04n0223_p0778a03║
X04n0223_p0778a04║
X04n0223_p0778a05║大方廣佛新華嚴經合論卷第一百十九
X04n0223_p0778a06║唐于闐國三藏沙門實叉難陀譯經
X04n0223_p0778a07║唐太原方山長者李通玄造論
X04n0223_p0778a08║唐福州開元寺沙門志寧釐經合論
X04n0223_p0778a09║入法界品第三十九之三十二
X04n0223_p0778a10║【經】爾時，善財自見其身，在彼一切諸如來所，亦見於
X04n0223_p0778a11║彼一切眾會，一切佛事，憶持不忘，通達無礙。復聞一
X04n0223_p0778a12║切諸樓閣內，寶網鈴鐸，及諸樂器，皆悉演暢不可思
X04n0223_p0778a13║議微妙法音，說種種法。所謂：或說菩薩發菩提心，或
X04n0223_p0778a14║說修行波羅蜜行，或說諸願，或說諸地，或說恭敬供
X04n0223_p0778a15║養如來，或說莊嚴諸佛國土，或說諸佛說法差別，如
X04n0223_p0778a16║上所說一切佛法，悉聞其音，敷暢辯了。又聞某處，有
X04n0223_p0778a17║某菩薩，聞某法門，某善知識之所勸導，發菩提心，於
X04n0223_p0778a18║某劫某剎，某如來所，某大眾中，聞於某佛如是功德，
X04n0223_p0778a19║發如是心，起如是願，種於如是廣大善根，經若干劫，
X04n0223_p0778a20║修菩薩行，於爾許時，當成正覺，如是名號，如是壽量，
X04n0223_p0778a21║如是國土，具足莊嚴，滿如是願，化如是眾，如是聲聞
X04n0223_p0778a22║菩薩眾會，般涅槃後，正法住世，經爾許劫，利益如是
X04n0223_p0778a23║無量眾生。或聞某處，有某菩薩，布施、持戒、忍辱、精進、
X04n0223_p0778a24║禪定、智慧，修習如是諸波羅蜜。或聞某處，有某菩薩，
X04n0223_p0778b01║為求法故，棄捨王位，及諸珍寶，妻子眷屬，手足頭目，
X04n0223_p0778b02║一切身分，皆無所恡。或聞某處，有某菩薩，守護如來
X04n0223_p0778b03║所說正法，為大法師，廣行法施，建法幢，吹法蠡，擊法
X04n0223_p0778b04║鼓，雨法雨，造佛塔廟，作佛形像，施諸眾生一切樂具。
X04n0223_p0778b05║或聞某處，有某如來，於某劫中，成等正覺，如是國土，
X04n0223_p0778b06║如是眾會，如是壽命，說如是法，滿如是願，教化如是
X04n0223_p0778b07║無量眾生。善財童子，聞如是等不可思議微妙法音，
X04n0223_p0778b08║身心歡喜，柔輭悅懌，即得無量諸總持門、諸辯才門、
X04n0223_p0778b09║諸禪、諸忍、諸願、諸度、諸通、諸明及諸解脫、諸三昧門。
X04n0223_p0778b10║又見一切諸寶鏡中種種形像，所謂：或見諸佛眾會
X04n0223_p0778b11║道場，或見菩薩眾會道場，或見聲聞眾會道場，或見
X04n0223_p0778b12║緣覺眾會道場，或見淨世界，或見不淨世界，或見淨
X04n0223_p0778b13║不淨世界，或見不淨淨世界，或見有佛世界，或見無
X04n0223_p0778b14║佛世界，或見小世界，或見中世界，或見大世界，或見
X04n0223_p0778b15║因陀羅網世界，或見覆世界，或見仰世界，或見平坦
X04n0223_p0778b16║世界，或見地獄、畜生、餓鬼所住世界，或見天、人充滿
X04n0223_p0778b17║世界。於如是等諸世界中，見有無數大菩薩眾，或行、
X04n0223_p0778b18║或坐，作諸事業；或起大悲，憐愍眾生；或造諸論，利益
X04n0223_p0778b19║世間；或受、或持、或書、或誦、或問、或答，三時懺悔，迴向
X04n0223_p0778b20║發願。又見一切諸寶柱中，放摩尼王大光明網，或青、
X04n0223_p0778b21║或黃、或赤、或白、或頗棃色、或水精色、或帝青色、或虹
X04n0223_p0778b22║蜺色、或閻浮檀金色，或作一切諸光明色。又見彼閻
X04n0223_p0778b23║浮檀金童女及眾寶像，或以其手而執華雲，或執衣
X04n0223_p0778b24║雲，或執幢幡，或執鬘蓋，或持種種塗香、末香，或持上
X04n0223_p0778c01║妙摩尼寶網，或垂金鎻，或挂纓絡，或舉其臂捧莊嚴
X04n0223_p0778c02║具，或低其首垂摩尼冠，曲躬瞻仰，目不暫捨。又見彼
X04n0223_p0778c03║真珠纓絡，常出香水，具八功德；琉璃纓絡，百千光明
X04n0223_p0778c04║同時照耀；幢、幡、網、蓋，如是等物，一切皆以眾寶莊嚴。
X04n0223_p0778c05║又復見彼優鉢羅華、波頭摩華、拘物頭華、芬陀利華，
X04n0223_p0778c06║各各生於無量諸華，或大一手，或長一肘，或復縱廣
X04n0223_p0778c07║猶如車輪。一一華中，皆悉示現種種色像以為嚴飾，
X04n0223_p0778c08║所謂：男色像、女色像、童男色像、童女色像，釋、梵、護世、
X04n0223_p0778c09║天、龍、夜叉、乾闥婆、阿脩羅、迦樓羅、緊那羅、摩睺羅伽、
X04n0223_p0778c10║聲聞、緣覺及諸菩薩，如是一切眾生色像，皆悉合掌，
X04n0223_p0778c11║曲躬禮敬。亦見如來結跏趺坐，三十二相莊嚴其身。
X04n0223_p0778c12║又復見彼淨琉璃地，一一步間，現不思議種種色像，
X04n0223_p0778c13║所謂：世界色像、菩薩色像、如來色像，及諸樓閣莊嚴
X04n0223_p0778c14║色像。又於寶樹枝、葉、華、果一一事中，悉見種種半身
X04n0223_p0778c15║色像，所謂：佛半身色像、菩薩半身色像，天、龍、夜叉乃
X04n0223_p0778c16║至護世、轉輪聖王、小王、王子、大臣、官長及以四眾半
X04n0223_p0778c17║身色像。其諸色像，或執華鬘，或執纓絡，或持一切諸
X04n0223_p0778c18║莊嚴具；或有曲躬，合掌禮敬，一心瞻仰，目不暫捨；或
X04n0223_p0778c19║有讚歎，或入三昧。其身悉以相好莊嚴，普放種種諸
X04n0223_p0778c20║色光明，所謂：金色光明、銀色光明、珊瑚色光明、兜沙
X04n0223_p0778c21║羅色光明、帝青色光明、毗盧遮那寶色光明、一切眾
X04n0223_p0778c22║寶色光明、薝波迦華色光明。又見諸樓閣半月像中，
X04n0223_p0778c23║出阿僧祇日、月、星宿種種光明，普照十方。又見諸樓
X04n0223_p0778c24║閣周迴四壁，一一步內，一切眾寶以為莊嚴。一一寶
X04n0223_p0779a01║中，皆現彌勒曩劫修行菩薩道時，或施頭、目，或施手、
X04n0223_p0779a02║足、脣、舌、牙、齒、耳、鼻、血、肉、皮、膚、骨、髓乃至爪、髮，如是一
X04n0223_p0779a03║切悉皆能捨；妻妾、男女、城邑、聚落、國土、王位，隨其所
X04n0223_p0779a04║須，盡皆施與。處牢獄者，令得出離；被繫縛者，使其解
X04n0223_p0779a05║脫；有疾病者，為其救療；入邪徑者，示其正道。或為船
X04n0223_p0779a06║師，令渡大海；或為馬王，救護惡難；或為大仙，善說諸
X04n0223_p0779a07║論；或為輪王，勸修十善；或為醫王，善療眾病。或孝順
X04n0223_p0779a08║父母，或親近善友，或作聲聞，或作緣覺，或作菩薩，或
X04n0223_p0779a09║作如來，教化調伏一切眾生；或為法師，奉行佛教，受
X04n0223_p0779a10║持讀誦，如理思惟，立佛支提，作佛形像，若自供養，若
X04n0223_p0779a11║勸於他，塗香散華，恭敬禮拜，如是等事相續不絕。或
X04n0223_p0779a12║見坐於師子之座，廣演說法，勸諸眾生安住十善，一
X04n0223_p0779a13║心歸向佛、法、僧寶，受持五戒及八齋戒，出家聽法，受
X04n0223_p0779a14║持讀誦，如理修行。乃至見於彌勒菩薩百千億那由
X04n0223_p0779a15║他阿僧祇劫，修行諸度一切色像；又見彌勒曾所承
X04n0223_p0779a16║事諸善知識，悉以一切功德莊嚴；亦見彌勒在彼一
X04n0223_p0779a17║一善知識所，親近供養，受行其教，乃至住於灌頂之
X04n0223_p0779a18║地。時，諸知識告善財言：善來童子！汝觀此菩薩不思
X04n0223_p0779a19║議事，莫生疲厭。爾時，善財童子得不忘失憶念力故，
X04n0223_p0779a20║得見十方清淨眼故，得善觀察無礙智故，得諸菩薩
X04n0223_p0779a21║自在智故，得諸菩薩已入智地廣大解故，於一切樓
X04n0223_p0779a22║閣一一物中，悉見如是及餘無量不可思議自在境
X04n0223_p0779a23║界諸莊嚴事。譬如有人，於睡夢中見種種物，所謂：城
X04n0223_p0779a24║邑、聚落、宮殿、園苑、山林、河池、衣服、飲食，乃至一切資
X04n0223_p0779b01║生之具；或見自身父母、兄弟、內外親屬；或見大海、須
X04n0223_p0779b02║彌山王，乃至一切諸天宮殿、閻浮提等四天下事；或
X04n0223_p0779b03║見其身形量廣大百千由旬，房舍、衣服悉皆相稱，謂
X04n0223_p0779b04║於晝日經無量時，不眠、不寢，受諸安樂，從睡覺已，乃
X04n0223_p0779b05║知是夢，而能明記所見之事。善財童子亦復如是，以
X04n0223_p0779b06║彌勒菩薩力所持故，知三界法皆如夢故，滅諸眾生
X04n0223_p0779b07║狹劣想故，得無障礙廣大解故，住諸菩薩勝境界故，
X04n0223_p0779b08║入不思議方便智故，能見如是自在境界。譬如有人，
X04n0223_p0779b09║將欲命終，見隨其業所受報相：行惡業者，見於地獄、
X04n0223_p0779b10║畜生、餓鬼所有一切眾苦境界，或見獄卒手持兵仗，
X04n0223_p0779b11║或瞋、或罵，囚執將去，亦聞號叫、悲歎之聲，或見灰河，
X04n0223_p0779b12║或見鑊湯，或見刀山，或見劒樹，種種逼迫，受諸苦惱；
X04n0223_p0779b13║作善業者，即見一切諸天宮殿，無量天眾、天諸婇女，
X04n0223_p0779b14║種種衣服具足莊嚴，宮殿、園林盡皆妙好，身雖未死，
X04n0223_p0779b15║而由業力見如是事。善財童子亦復如是，以菩薩業
X04n0223_p0779b16║不思議力，得見一切莊嚴境界。譬如有人，為鬼所持，
X04n0223_p0779b17║見種種事，隨其所問，悉皆能答；善財童子亦復如是，
X04n0223_p0779b18║菩薩智慧之所持故，見彼一切諸莊嚴事，若有問者，
X04n0223_p0779b19║靡不能答。譬如有人，為龍所持，自謂是龍，入於龍宮，
X04n0223_p0779b20║於少時間，自謂已經日、月、年、載；善財童子亦復如是，
X04n0223_p0779b21║以住菩薩智慧想故，彌勒菩薩所加持故，於少時間，
X04n0223_p0779b22║謂無量劫。譬如梵宮，名莊嚴藏，於中悉見二千世界
X04n0223_p0779b23║一切諸物，不相雜亂；善財童子亦復如是，於樓閣中，
X04n0223_p0779b24║普見一切莊嚴境界種種差別不相雜亂。譬如比丘，
X04n0223_p0779c01║入徧處定，若行、若住、若坐、若臥，隨所入定，境界現前。
X04n0223_p0779c02║善財童子亦復如是，入於樓閣，觀一切境界悉皆明
X04n0223_p0779c03║了。譬如有人，於虗空中，見乾闥婆城具足莊嚴，悉分
X04n0223_p0779c04║別知，無有障礙。譬如夜叉宮殿與人宮殿，同在一處
X04n0223_p0779c05║而不相雜，各隨其業，所見不同。譬如大海，於中悉見
X04n0223_p0779c06║三千世界一切色像。譬如幻師，以幻力故，現諸幻事
X04n0223_p0779c07║種種作業。善財童子亦復如是，以彌勒菩薩威神力
X04n0223_p0779c08║故，及不思議幻智力故，能以幻智知諸法故，得諸菩
X04n0223_p0779c09║薩自在力故，見樓閣中一切莊嚴自在境界。爾時，彌
X04n0223_p0779c10║勒菩薩摩訶薩即攝神力入樓閣中，彈指作聲，告善
X04n0223_p0779c11║財言：善男子起！法性如是，此是菩薩知諸法智因緣
X04n0223_p0779c12║聚集所現之相。如是自性，如幻、如夢、如影、如像，悉不
X04n0223_p0779c13║成就。爾時，善財聞彈指聲，從三昧起。彌勒告言：善男
X04n0223_p0779c14║子！汝住菩薩不可思議自在解脫，受諸菩薩三昧喜
X04n0223_p0779c15║樂，能見菩薩神力所持、助道所流、願智所現種種上
X04n0223_p0779c16║妙莊嚴宮殿，見菩薩行，聞菩薩法，知菩薩德，了如來
X04n0223_p0779c17║願。善財白言：唯然，聖者！是善知識加被憶念威神之
X04n0223_p0779c18║力。聖者！此解脫門，其名何等？彌勒告言：善男子！此解
X04n0223_p0779c19║脫門，名：入三世一切境界不忘念智莊嚴藏。善男子！
X04n0223_p0779c20║此解脫門中，有不可說不可說解脫門，一生菩薩之
X04n0223_p0779c21║所能得。善財問言：此莊嚴事何處去耶？彌勒答言：於
X04n0223_p0779c22║來處去。曰：從何處來？曰：從菩薩智慧神力中來，依菩
X04n0223_p0779c23║薩智慧神力而住，無有去處，亦無住處，非集非常，遠
X04n0223_p0779c24║離一切。善男子！如龍王降雨，不從身出，不從心出，無
X04n0223_p0780a01║有積集，而非不見；但以龍王心念力故，霈然洪注，周
X04n0223_p0780a02║徧天下，如是境界不可思議。善男子！彼莊嚴事亦復
X04n0223_p0780a03║如是，不住於內，亦不住外，而非不見；但由菩薩威神
X04n0223_p0780a04║之力、汝善根力，見如是事。善男子！譬如幻師作諸幻
X04n0223_p0780a05║事，無所從來，無所至去；雖無來去，以幻力故，分明可
X04n0223_p0780a06║見。彼莊嚴事亦復如是，無所從來，亦無所去；雖無來
X04n0223_p0780a07║去，然以慣習不可思議幻智力故，及由往昔大願力
X04n0223_p0780a08║故，如是顯現。善財童子言：大聖！從何處來？彌勒言：善
X04n0223_p0780a09║男子！諸菩薩無來、無去，如是而來；無行、無住，如是而
X04n0223_p0780a10║來；無處、無著，不沒、不生，不住、不遷，不動、不起，無戀、無
X04n0223_p0780a11║著，無業、無報，無起、無滅，不斷、不常，如是而來。善男子！
X04n0223_p0780a12║菩薩從大悲處來，為欲調伏諸眾生故；從大慈處來，
X04n0223_p0780a13║為欲救護諸眾生故；從淨戒處來，隨其所樂而受生
X04n0223_p0780a14║故；從大願處來，往昔願力之所持故；從神通處來，於
X04n0223_p0780a15║一切處隨樂現故；從無動搖處來，恒不捨離一切佛
X04n0223_p0780a16║故；從無取捨處來，不役身心使往來故；從智慧方便
X04n0223_p0780a17║處來，隨順一切諸眾生故；從示現變化處來，猶如影
X04n0223_p0780a18║像而化現故。然，善男子！汝問於我從何處來者，善男
X04n0223_p0780a19║子！我從生處摩羅提國而來於此。善男子！彼有聚落
X04n0223_p0780a20║名為：房舍，有長者子名：瞿波羅，為化其人令入佛法
X04n0223_p0780a21║而住於彼，又為生處一切人民隨所應化而為說法，
X04n0223_p0780a22║亦為父母及諸眷屬、婆羅門等演說大乘令其趣入，
X04n0223_p0780a23║故住於彼而從彼來。善財童子言：聖者！何者是菩薩
X04n0223_p0780a24║生處？答言：善男子！菩薩有十種生處。何者為十？善男
X04n0223_p0780b01║子！菩提心是菩薩生處，生菩薩家故；深心是菩薩生
X04n0223_p0780b02║處，生善知識家故；諸地是菩薩生處，生波羅蜜家故；
X04n0223_p0780b03║大願是菩薩生處，生妙行家故；大悲是菩薩生處，生
X04n0223_p0780b04║四攝家故；如理觀察是菩薩生處，生般若波羅蜜家
X04n0223_p0780b05║故；大乘是菩薩生處，生方便善巧家故；教化眾生是
X04n0223_p0780b06║菩薩生處，生佛家故；智慧方便是菩薩生處，生無生
X04n0223_p0780b07║法忍家故；修行一切法是菩薩生處，生過、現、未來一
X04n0223_p0780b08║切如來家故。善男子！菩薩摩訶薩以般若波羅蜜為
X04n0223_p0780b09║母，方便善巧為父，檀波羅蜜為乳母，尸波羅蜜為養
X04n0223_p0780b10║母，忍波羅蜜為莊嚴具，勤波羅蜜為養育者，禪波羅
X04n0223_p0780b11║蜜為澣濯人，善知識為教授師，一切菩提分為伴侶，
X04n0223_p0780b12║一切善法為眷屬，一切菩薩為兄弟，菩提心為家，如
X04n0223_p0780b13║理修行為家法，諸地為家處，諸忍為家族，大願為家
X04n0223_p0780b14║教，滿足諸行為順家法，勸發大乘為紹家業，法水灌
X04n0223_p0780b15║頂一生所繫菩薩為王太子，成就菩提為能淨家族。
X04n0223_p0780b16║善男子！菩薩如是超凡夫地，入菩薩位，生如來家，住
X04n0223_p0780b17║佛種性，能修諸行，不斷三寶，善能守護菩薩種族，淨
X04n0223_p0780b18║菩薩種，生處尊勝，無諸過惡，一切世間天、人、魔、梵、沙
X04n0223_p0780b19║門、婆羅門恭敬讚歎。善男子！菩薩摩訶薩生於如是
X04n0223_p0780b20║尊勝家已，知一切法如影像故，於諸世間無所惡賤；
X04n0223_p0780b21║知一切法如變化故，於諸有趣無所染著；知一切法
X04n0223_p0780b22║無有我故，教化眾生心無疲厭；以大慈悲為體性故，
X04n0223_p0780b23║攝受眾生不覺勞苦；了達生死猶如夢故，經一切劫
X04n0223_p0780b24║而無怖畏；了知諸蘊皆如幻故，示現受生而無疲厭；
X04n0223_p0780c01║知諸界、處同法界故，於諸境界無所壞滅；知一切想
X04n0223_p0780c02║如陽𦦨故，入於諸趣不生倒惑；達一切法皆如幻故，
X04n0223_p0780c03║入魔境界不起染著；知法身故，一切煩惱不能欺誑；
X04n0223_p0780c04║得自在故，於一切趣通達無礙。善男子！我身普生一
X04n0223_p0780c05║切法界，等一切眾生差別色相，等一切眾生殊異言
X04n0223_p0780c06║音，等一切眾生種種名號，等一切眾生所樂威儀，隨
X04n0223_p0780c07║順世間教化調伏，等一切清淨眾生示現受生，等一
X04n0223_p0780c08║切凡夫眾生所作事業，等一切眾生想，等一切菩薩
X04n0223_p0780c09║願，而現其身充滿法界。善男子！我為化度與我往昔
X04n0223_p0780c10║同修諸行，今時退失菩提心者；亦為教化父母、親屬；
X04n0223_p0780c11║亦為教化諸婆羅門，令其離於種族憍慢，得生如來
X04n0223_p0780c12║種性之中，而生於此閻浮提界、摩羅提國、拘吒聚落、
X04n0223_p0780c13║婆羅門家。善男子！我住於此大樓閣中，隨諸眾生心
X04n0223_p0780c14║之所樂，種種方便教化調伏。善男子！我為隨順眾生
X04n0223_p0780c15║心故，我為成熟兜率天中同行天故，我為示現菩薩
X04n0223_p0780c16║福智變化莊嚴超過一切諸欲界故，令其捨離諸欲
X04n0223_p0780c17║樂故，令知有為皆無常故，令知諸天盛必衰故，為欲
X04n0223_p0780c18║示現將降生時大智法門與一生菩薩共談論故，為
X04n0223_p0780c19║欲攝化諸同行故，為欲教化釋迦如來所遣來者令
X04n0223_p0780c20║如蓮華悉開悟故，於此命終生兜率天。善男子！我願
X04n0223_p0780c21║滿足，成一切智，得菩提時，汝及文殊俱得見我。善男
X04n0223_p0780c22║子！汝當往詣文殊師利善知識所而問之言：菩薩云
X04n0223_p0780c23║何學菩薩行？云何而入普賢行門？云何成就？云何廣
X04n0223_p0780c24║大？云何隨順？云何清淨？云何圓滿？善男子！彼當為汝
X04n0223_p0781a01║分別演說。何以故？文殊師利所有大願，非餘無量百
X04n0223_p0781a02║千億那由他菩薩之所能有。善男子！文殊師利童子，
X04n0223_p0781a03║其行廣大，其願無邊，出生一切菩薩功德無有休息。
X04n0223_p0781a04║善男子！文殊師利常為無量百千億那由他諸佛母，
X04n0223_p0781a05║常為無量百千億那由他菩薩師，教化成就一切眾
X04n0223_p0781a06║生，名稱普聞十方世界；常於一切諸佛眾中為說法
X04n0223_p0781a07║師，一切如來之所讚歎；住甚深智，能如實見一切諸
X04n0223_p0781a08║法，通達一切解脫境界，究竟普賢所行諸行。善男子！
X04n0223_p0781a09║文殊師利童子是汝善知識，令汝得生如來家，長養
X04n0223_p0781a10║一切諸善根，發起一切助道法，值遇真實善知識；令
X04n0223_p0781a11║汝修一切功德，入一切願網，住一切大願；為汝說一
X04n0223_p0781a12║切菩薩祕密法，現一切菩薩難思行，與汝往昔同生
X04n0223_p0781a13║同行。
X04n0223_p0781a14║【論】第七、爾時善財童子恭敬右遶彌勒菩薩摩訶
X04n0223_p0781a15║薩已下，至此卷末，明善財入慈氏樓閣，觀果知因，
X04n0223_p0781a16║三世所行境界同異、總別、一多、無礙自在、同時圓
X04n0223_p0781a17║滿分。於此段中，慈氏菩薩彈指出聲，其門即開者，
X04n0223_p0781a18║明聲是震動啟發之義。彈指者，是去塵之義。塵亡
X04n0223_p0781a19║執去，法門自開。善財入已，其門還閉者，以迷忘智
X04n0223_p0781a20║現，名之為開。智無內外中間，無出無入，無迷無證，
X04n0223_p0781a21║名為還閉。見其樓閣廣博無量，同於虗空者，智境
X04n0223_p0781a22║界也。於中莊嚴，皆約智、約慈悲心所行。諸行願報
X04n0223_p0781a23║得，一一如經具明。於中神化境界，以約法界、智境，
X04n0223_p0781a24║法爾合然，無物不神。達法應真，一切自神，乃至見
X04n0223_p0781b01║彌勒菩薩三世所行境界。慈氏菩薩往昔曾所事
X04n0223_p0781b02║諸佛善知識，亦為善財說法者，以法身智境，本自
X04n0223_p0781b03║如然，無三世性。古今三世，窮劫元不移一念，此非
X04n0223_p0781b04║神通法合。如是兜沙羅色者，此如霜冰之色也。餘
X04n0223_p0781b05║如經自具。經云：善男子！我願滿足，成一切智，得菩
X04n0223_p0781b06║提時，汝及文殊師利俱得見我者，會三世因圓，智
X04n0223_p0781b07║無古今，即三世佛一時相見，同一智慧。於此段中，
X04n0223_p0781b08║約科為三段：一、爾時善財童子恭敬右遶慈氏菩
X04n0223_p0781b09║薩已下，直至見樓閣中一切莊嚴自在境界，有九
X04n0223_p0781b10║紙經，明入佛智境，觀果知因無異分。二、爾時彌勒
X04n0223_p0781b11║菩薩已下，至善知識加被憶念威神之力，有九行
X04n0223_p0781b12║半經，明彌勒菩薩自攝神力所現一切境界，並無
X04n0223_p0781b13║以手彈指命善財令起分。三、聖者！此解脫門其名
X04n0223_p0781b14║何等已下至與汝往昔同生同行，可有四紙。經明
X04n0223_p0781b15║善財問法門名目，并問彌勒菩薩來處所、生處所
X04n0223_p0781b16║分。於問法門名目中問其四法：一、問入樓閣中所
X04n0223_p0781b17║有法門境界解脫之名；二、問莊嚴事何處去；三、問
X04n0223_p0781b18║彌勒菩薩從何處來；四、問菩薩生處。一、問法門名
X04n0223_p0781b19║目者，此解脫門名入三世一切境界不忘念莊嚴
X04n0223_p0781b20║藏。二、問莊嚴事何處去者，慈氏答言：於來處去。又
X04n0223_p0781b21║問：從何處來？答曰：從菩薩智慧神力中來。依菩薩
X04n0223_p0781b22║智慧神力中住，約體無來去處，具如經文。三、問慈
X04n0223_p0781b23║氏！從何處來者，初約法答，次依事。初約法答，云諸
X04n0223_p0781b24║菩薩無來無去如是而來，無行無住如是而來，乃
X04n0223_p0781c01║至大慈大悲大願中來，廣如經說。依事者，云我從
X04n0223_p0781c02║生處摩羅提國而來者，此國是約聖者之德立號，
X04n0223_p0781c03║表聖者智德高出世無過者。長者子名瞿波羅者，
X04n0223_p0781c04║此云守護心地白法也。慈氏！令入佛法故。四、問生
X04n0223_p0781c05║處者，初法答，次依事。初依法答，有十事生處。經云
X04n0223_p0781c06║菩提心是菩薩生處，次深心，次善知識，次諸地波
X04n0223_p0781c07║羅蜜，次大願，次大悲，次如理觀察，次大乘，次教化
X04n0223_p0781c08║眾生，次智慧方便，如是等是菩薩生處。般若為生
X04n0223_p0781c09║母，方便以為父，檀度為乳母，持戒為養母，忍辱為
X04n0223_p0781c10║莊嚴，精進為養育，禪定為浣濯，善友為教授師，菩
X04n0223_p0781c11║提為伴侶，眾善為眷屬，菩薩為兄弟，以如是等是
X04n0223_p0781c12║菩薩生處。廣如經自具。依事答者，於此閻浮提界
X04n0223_p0781c13║摩羅提國拘吒聚落婆羅門家是生處。拘吒聚落，
X04n0223_p0781c14║此云多家，多諸人家所聚同居，名為多家故。婆羅
X04n0223_p0781c15║門家者，淨種中生，明智無垢也。善男子！我住於此
X04n0223_p0781c16║大樓閣中，隨諸眾生心之所樂，現種種方便教化
X04n0223_p0781c17║調伏者，明處大智大慈悲徧法界廣大報得幻生
X04n0223_p0781c18║樓閣中，隨諸眾生所樂見身，各隨業果示現調伏，
X04n0223_p0781c19║以示現菩薩福智變化莊嚴。超過一切諸欲界者，
X04n0223_p0781c20║此對欲界者說，計以一生佛果菩薩福智報境，總
X04n0223_p0781c21║超過三界及三乘乃至下地一切諸境界故，已智
X04n0223_p0781c22║同十方一切諸佛所用故，現佛智德無障礙故，已
X04n0223_p0781c23║授一生次補佛位故。猶如長子持父家事不異父
X04n0223_p0781c24║故，亦如輪王第一夫人所生太子具三十二相，與
X04n0223_p0782a01║父同其福智共其報業，若奉王命使持國事與父
X04n0223_p0782a02║無異，但以父王所攝眾生化緣未盡不處王位。慈
X04n0223_p0782a03║氏！如來亦復如是，但為毗盧遮那示現化跡所攝
X04n0223_p0782a04║眾生一勢未終，未處示現下生成佛之位，然約其
X04n0223_p0782a05║實德已與一切諸佛智用無差也。但為如來設教
X04n0223_p0782a06║引凡示現出沒，令眾生不厭長自道心，非是諸佛
X04n0223_p0782a07║此生彼沒。若以法界智境不約凡情，十方一切國
X04n0223_p0782a08║土微塵，一一塵中佛海無盡互參暎徹，不生不滅
X04n0223_p0782a09║不出不沒，但入法性身處智境幻住門照之，一切
X04n0223_p0782a10║眾生亦不生不沒一如佛境。
X04n0223_p0782a11║【經】是故，善男子！汝應往詣文殊之所，莫生疲厭，文殊
X04n0223_p0782a12║師利當為汝說一切功德。何以故？汝先所見諸善知
X04n0223_p0782a13║識，聞菩薩行，入解脫門，滿足大願，皆是文殊威神之
X04n0223_p0782a14║力，文殊師利於一切處咸得究竟。時，善財童子頂禮
X04n0223_p0782a15║其足，遶無量帀，殷勤瞻仰，辭退而去。
X04n0223_p0782a16║【論】第八、是故善男子！汝應往詣文殊師利之所已
X04n0223_p0782a17║下，有五行半經，明慈氏還令善財見文殊師利，明
X04n0223_p0782a18║至果同因，表因中之果本來無二分。此段明慈氏
X04n0223_p0782a19║已勝進入一生之佛果，却令善財會入初信心時
X04n0223_p0782a20║普光明殿如來智藏佛果法界寂滅大用常然之
X04n0223_p0782a21║門，無三世體，總一時故。菩提體如虗空，非始終三
X04n0223_p0782a22║世古今出入故。令善財却見文殊，明果不移因故，
X04n0223_p0782a23║如下文自明。
X04n0223_p0782a24║【經】爾時，善財童子依彌勒菩薩摩訶薩教，漸次而行，
X04n0223_p0782b01║經遊一百一十餘城已，到普門國蘇摩那城，住其門
X04n0223_p0782b02║所，思惟文殊師利，隨順觀察，周旋求覓，希欲奉覲。爾
X04n0223_p0782b03║時，文殊師利遙伸右手，過一百一十由旬，摩善財頂，
X04n0223_p0782b04║作如是言：善哉！善哉！善男子！若離信根，心劣憂悔，功
X04n0223_p0782b05║行不具，退失精勤，於一善根心生住著，於少功德便
X04n0223_p0782b06║以為足，不能善巧發起行願，不為善知識之所攝護，
X04n0223_p0782b07║不為如來之所憶念，不能了知如是法性、如是理趣、
X04n0223_p0782b08║如是法門、如是所行、如是境界；若周徧知，若種種知，
X04n0223_p0782b09║若盡源底，若解了，若趣入，若解脫，若分別，若證知，若
X04n0223_p0782b10║獲得，皆悉不能。是時，文殊師利宣說此法，示教利喜，
X04n0223_p0782b11║令善財童子成就阿僧祇法門，具足無量大智光明，
X04n0223_p0782b12║令得菩薩無邊際陀羅尼、無邊際願、無邊際三昧、無
X04n0223_p0782b13║邊際神通、無邊際智，令入普賢行道場，及置善財自
X04n0223_p0782b14║所住處，文殊師利還攝不現。於是善財思惟觀察，一
X04n0223_p0782b15║心願見文殊師利，及見三千大千世界微塵數諸善
X04n0223_p0782b16║知識，悉皆親近，恭敬承事，受行其教，無有違逆；增長
X04n0223_p0782b17║趣求一切智慧，廣大悲海，益大慈雲，普觀眾生，生大
X04n0223_p0782b18║歡喜；安住菩薩寂靜法門，普緣一切廣大境界，學一
X04n0223_p0782b19║切佛廣大功德，入一切佛決定知見，增一切智助道
X04n0223_p0782b20║之法，善修一切菩薩深心，知三世佛出興次第；入一
X04n0223_p0782b21║切法海，轉一切法輪，生一切世間，入於一切菩薩願
X04n0223_p0782b22║海，住一切劫修菩薩行，照明一切如來境界，長養一
X04n0223_p0782b23║切菩薩諸根，獲一切智清淨光明；普照十方，除諸闇
X04n0223_p0782b24║障，智周法界；於一切佛剎、一切諸有，普現其身，靡不
X04n0223_p0782c01║周徧；摧一切障，入無礙法，住於法界平等之地；觀察
X04n0223_p0782c02║普賢解脫境界，即聞普賢菩薩摩訶薩名字、行願、助
X04n0223_p0782c03║道、正道、諸地地、方便地、入地、勝進地、住地、修習地、境
X04n0223_p0782c04║界地、威力地同住；渴仰欲見普賢菩薩，即於此金剛
X04n0223_p0782c05║藏菩提場，毗盧遮那如來師子座前，一切寶蓮華藏
X04n0223_p0782c06║座上，起等虗空界廣大心、捨一切剎離一切著無礙
X04n0223_p0782c07║心、普行一切無礙法無礙心、徧入一切十方海無礙
X04n0223_p0782c08║心、普入一切智境界清淨心、觀道場莊嚴明了心、入
X04n0223_p0782c09║一切佛法海廣大心、化一切眾生界周徧心、淨一切
X04n0223_p0782c10║國土無量心、住一切劫無盡心、趣如來十力究竟心。
X04n0223_p0782c11║善財童子起如是心時，由自善根力、一切如來所加
X04n0223_p0782c12║被力、普賢菩薩同善根力故，見十種瑞相。何等為十？
X04n0223_p0782c13║所謂：見一切佛剎清淨，一切如來成等正覺；見一切
X04n0223_p0782c14║佛剎清淨，無諸惡道；見一切佛剎清淨，眾妙蓮華以
X04n0223_p0782c15║為嚴飾；見一切佛剎清淨，一切眾生身心清淨；見一
X04n0223_p0782c16║切佛剎清淨，種種眾寶之所莊嚴；見一切佛剎清淨，
X04n0223_p0782c17║一切眾生諸相嚴身；見一切佛剎清淨，諸莊嚴雲以
X04n0223_p0782c18║覆其上；見一切佛剎清淨，一切眾生互起慈心，遞相
X04n0223_p0782c19║利益，不為惱害；見一切佛剎清淨，道場莊嚴；見一切
X04n0223_p0782c20║佛剎清淨，一切眾生心常念佛。是為十。又見十種光
X04n0223_p0782c21║明相。何等為十？所謂：見一切世界所有微塵，一一塵
X04n0223_p0782c22║中出一切世界微塵數佛光明網雲，周徧照耀；一一
X04n0223_p0782c23║塵中出一切世界微塵數佛光明輪雲，種種色相周
X04n0223_p0782c24║徧法界；一一塵中出一切世界微塵數佛色像寶雲，
X04n0223_p0783a01║周徧法界；一一塵中出一切世界微塵數佛光𦦨輪
X04n0223_p0783a02║雲，周徧法界；一一塵中出一切世界微塵數眾妙香
X04n0223_p0783a03║雲，周徧十方，稱讚普賢一切行願大功德海；一一塵
X04n0223_p0783a04║中出一切世界微塵數日、月、星宿雲，皆放普賢菩薩
X04n0223_p0783a05║光明，徧照法界；一一塵中出一切世界微塵數一切
X04n0223_p0783a06║眾生身色像雲，放佛光明，徧照法界；一一塵中出一
X04n0223_p0783a07║切世界微塵數一切佛色像摩尼雲，周徧法界；一一
X04n0223_p0783a08║塵中出一切世界微塵數菩薩身色像雲，充滿法界，
X04n0223_p0783a09║令一切眾生皆得出離，所願滿足；一一塵中出一切
X04n0223_p0783a10║世界微塵數如來身色像雲，說一切佛廣大誓願，周
X04n0223_p0783a11║徧法界。是為十。
X04n0223_p0783a12║
X04n0223_p0783a13║大方廣佛新華嚴經合論卷第一百十九
X04n0223_p0783a14║
X04n0223_p0783a15║音切
X04n0223_p0783a16║鑊（乎郭切。）霈（普貝切。）浣（戶管切。）濯（濁音。）䗍（落戈切。）虹（戶工切。）蜺（五雞
X04n0223_p0783a17║切。）