X04n0223_p0783a18║
X04n0223_p0783a19║
X04n0223_p0783a20║
X04n0223_p0783a21║大方廣佛新華嚴經合論卷第一百二十
X04n0223_p0783a22║唐于闐國三藏沙門實叉難陀譯經
X04n0223_p0783a23║唐太原方山長者李通玄造論
X04n0223_p0783a24║唐福州開元寺沙門志寧釐經合論
X04n0223_p0783b01║入法界品第三十九之三十三
X04n0223_p0783b02║【經】時，善財童子見此十種光明相已，即作是念：我今
X04n0223_p0783b03║必見普賢菩薩，增益善根，見一切佛；於諸菩薩廣大
X04n0223_p0783b04║境界，生決定解，得一切智。於時，善財普攝諸根，一心
X04n0223_p0783b05║求見普賢菩薩，起大精進，心無退轉；即以普眼觀察
X04n0223_p0783b06║十方一切諸佛、諸菩薩眾所見境界，皆作得見普賢
X04n0223_p0783b07║之想；以智慧眼觀普賢道，其心廣大猶如虗空，大悲
X04n0223_p0783b08║堅固猶如金剛，願盡未來常得隨逐普賢菩薩，念念
X04n0223_p0783b09║隨順，修普賢行，成就智慧，入如來境，住普賢地。時，善
X04n0223_p0783b10║財童子即見普賢菩薩在如來前眾會之中，坐寶蓮
X04n0223_p0783b11║華師子之座，諸菩薩眾所共圍遶，最為殊特，世無與
X04n0223_p0783b12║等；智慧境界無量無邊，難測難思，等三世佛，一切菩
X04n0223_p0783b13║薩無能觀察。見普賢身一一毛孔，出一切世界微塵
X04n0223_p0783b14║數光明雲，徧法界、虗空界、一切世界，除滅一切眾生
X04n0223_p0783b15║苦患，令諸菩薩生大歡喜；見一一毛孔，出一切佛剎
X04n0223_p0783b16║微塵數種種色香𦦨雲，徧法界、虗空界一切諸佛眾
X04n0223_p0783b17║會道場，而以普熏；見一一毛孔，出一切佛剎微塵數
X04n0223_p0783b18║雜華雲，徧法界、虗空界一切諸佛眾會道場，雨眾妙
X04n0223_p0783b19║華；見一一毛孔，出一切佛剎微塵數香樹雲，徧法界、
X04n0223_p0783b20║虗空界一切諸佛眾會道場，雨眾妙香；見一一毛孔，
X04n0223_p0783b21║出一切佛剎微塵數妙衣雲，徧法界、虗空界一切諸
X04n0223_p0783b22║佛眾會道場，雨眾妙衣；見一一毛孔，出一切佛剎微
X04n0223_p0783b23║塵數寶樹雲，徧法界、虗空界一切諸佛眾會道場，雨
X04n0223_p0783b24║摩尼寶；見一一毛孔，出一切佛剎微塵數色界天身
X04n0223_p0783c01║雲，充滿法界，歎菩提心；見一一毛孔，出一切佛剎微
X04n0223_p0783c02║塵數梵天身雲，勸諸如來轉妙法輪；見一一毛孔，出
X04n0223_p0783c03║一切佛剎微塵數欲界天王身雲，護持一切如來法
X04n0223_p0783c04║輪；見一一毛孔，念念中出一切佛剎微塵數三世佛
X04n0223_p0783c05║剎雲，徧法界、虗空界，為諸眾生無歸趣者為作歸趣，
X04n0223_p0783c06║無覆護者為作覆護，無依止者為作依止；見一一毛
X04n0223_p0783c07║孔，念念中出一切佛剎微塵數清淨佛剎雲，徧法界、
X04n0223_p0783c08║虗空界，一切諸佛於中出世，菩薩眾會悉皆充滿；見
X04n0223_p0783c09║一一毛孔，念念中出一切佛剎微塵數淨、不淨佛剎
X04n0223_p0783c10║雲，徧法界、虗空界，令雜染眾生皆得清淨；見一一毛
X04n0223_p0783c11║孔，念念中出一切佛剎微塵數不淨、淨佛剎雲，徧法
X04n0223_p0783c12║界、虗空界，令雜染眾生皆得清淨；見一一毛孔，念念
X04n0223_p0783c13║中出一切佛剎微塵數不淨佛剎雲，徧法界、虗空界，
X04n0223_p0783c14║令純染眾生皆得清淨；見一一毛孔，念念中出一切
X04n0223_p0783c15║佛剎微塵數眾生身雲，徧法界、虗空界，隨其所應，教
X04n0223_p0783c16║化眾生，皆令發阿耨多羅三藐三菩提心；見一一毛
X04n0223_p0783c17║孔，念念中出一切佛剎微塵數菩薩身雲，徧法界、虗
X04n0223_p0783c18║空界，稱揚種種諸佛名號，令諸眾生增長善根；見一
X04n0223_p0783c19║一毛孔，念念中出一切佛剎微塵數菩薩身雲，徧法
X04n0223_p0783c20║界、虗空界一切佛剎，宣揚一切諸佛菩薩從初發意
X04n0223_p0783c21║所生善根；見一一毛孔，念念中出一切佛剎微塵數
X04n0223_p0783c22║菩薩身雲，徧法界、虗空界，於一切佛剎一一剎中，宣
X04n0223_p0783c23║揚一切菩薩願海及普賢菩薩清淨妙行；見一一毛
X04n0223_p0783c24║孔，念念中出普賢菩薩行雲，令一切眾生心得滿足，
X04n0223_p0784a01║具足修習一切智道；見一一毛孔，出一切佛剎微塵
X04n0223_p0784a02║數正覺身雲，於一切佛剎現成正覺，令諸菩薩增長
X04n0223_p0784a03║大法，成一切智。爾時，善財童子見普賢菩薩如是自
X04n0223_p0784a04║在神通境界，身心徧喜，踊躍無量。重觀普賢一一身
X04n0223_p0784a05║分、一一毛孔，悉有三千大千世界風輪、水輪、地輪、火
X04n0223_p0784a06║輪，大海、江河及諸寶山、須彌、鐵圍，村營、城邑、宮殿、園
X04n0223_p0784a07║苑，一切地獄、餓鬼、畜生、閻羅王界，天龍八部、人與非
X04n0223_p0784a08║人，欲界、色界、無色界處，日月星宿、風雲雷電、晝夜月
X04n0223_p0784a09║時及以年劫、諸佛出世、菩薩眾會、道場莊嚴；如是等
X04n0223_p0784a10║事，悉皆明見。如見此世界，十方所有一切世界悉如
X04n0223_p0784a11║是見；如見現在十方世界，前際、後際一切世界亦如
X04n0223_p0784a12║是見；各各差別，不相雜亂。如於此毗盧遮那如來所，
X04n0223_p0784a13║示現如是神通之力；於東方蓮華德世界賢首佛所，
X04n0223_p0784a14║現神通力亦復如是。如賢首佛所，如是東方一切世
X04n0223_p0784a15║界；如東方，南、西、北方，四維、上、下，一切世界諸如來所，
X04n0223_p0784a16║現神通力當知悉爾。如十方一切世界，如是十方一
X04n0223_p0784a17║切佛剎一一塵中，皆有法界諸佛眾會；一一佛所，普
X04n0223_p0784a18║賢菩薩坐寶蓮華師子座上，現神通力悉亦如是。彼
X04n0223_p0784a19║一一普賢身中，皆現三世一切境界、一切佛剎、一切
X04n0223_p0784a20║眾生、一切佛出現、一切菩薩眾，及聞一切眾生言音、
X04n0223_p0784a21║一切佛言音、一切如來所轉法輪、一切菩薩所成諸
X04n0223_p0784a22║行、一切如來遊戲神通。善財童子見普賢菩薩如是
X04n0223_p0784a23║無量不可思議大神通力，即得十種智波羅蜜。何等
X04n0223_p0784a24║為十？所謂：於念念中，悉能周徧一切佛剎智波羅蜜；
X04n0223_p0784b01║於念念中，悉能往詣一切佛所智波羅蜜；於念念中，
X04n0223_p0784b02║悉能供養一切如來智波羅蜜；於念念中，普於一切
X04n0223_p0784b03║諸如來所聞法受持智波羅蜜；於念念中，思惟一切
X04n0223_p0784b04║如來法輪智波羅蜜；於念念中，知一切佛不可思議
X04n0223_p0784b05║大神通事智波羅蜜；於念念中，說一句法盡未來際
X04n0223_p0784b06║辯才無盡智波羅蜜；於念念中，以深般若觀一切法
X04n0223_p0784b07║智波羅蜜；於念念中，入一切法界實相海智波羅蜜；
X04n0223_p0784b08║於念念中，知一切眾生心智波羅蜜；於念念中，普賢
X04n0223_p0784b09║慧行皆現在前智波羅蜜。善財童子既得是已，普賢
X04n0223_p0784b10║菩薩即伸右手摩觸其頂。既摩頂已，善財即得一切
X04n0223_p0784b11║佛剎微塵數三昧門，各以一切佛剎微塵數三昧而
X04n0223_p0784b12║為眷屬，一一三昧悉見昔所未見一切佛剎微塵數
X04n0223_p0784b13║佛大海，集一切佛剎微塵數一切智助道具，生一切
X04n0223_p0784b14║佛剎微塵數一切智上妙法，發一切佛剎微塵數一
X04n0223_p0784b15║切智大誓願，入一切佛剎微塵數大願海，住一切佛
X04n0223_p0784b16║剎微塵數一切智出要道，修一切佛剎微塵數諸菩
X04n0223_p0784b17║薩所修行，起一切佛剎微塵數一切智大精進，得一
X04n0223_p0784b18║切佛剎微塵數一切智淨光明。如此娑婆世界毗盧
X04n0223_p0784b19║遮那佛所，普賢菩薩摩善財頂；如是十方所有世界，
X04n0223_p0784b20║及彼世界一一塵中一切世界一切佛所，普賢菩薩
X04n0223_p0784b21║悉亦如是摩善財頂，所得法門亦皆同等。爾時，普賢
X04n0223_p0784b22║菩薩摩訶薩告善財言：善男子！汝見我此神通力不？
X04n0223_p0784b23║唯然！已見。大聖！此不思議大神通事，唯是如來之所
X04n0223_p0784b24║能知。普賢告言：善男子！我於過去不可說不可說佛
X04n0223_p0784c01║剎微塵數劫，行菩薩行，求一切智；一一劫中，為欲清
X04n0223_p0784c02║淨菩提心故，承事不可說不可說佛剎微塵數佛；一
X04n0223_p0784c03║一劫中，為集一切智福德具故，設不可說不可說佛
X04n0223_p0784c04║剎微塵數廣大施會，一切世間咸使聞知，凡有所求
X04n0223_p0784c05║悉令滿足；一一劫中，為求一切智法故，以不可說不
X04n0223_p0784c06║可說佛剎微塵數財物布施；一一劫中，為求佛智故，
X04n0223_p0784c07║以不可說不可說佛剎微塵數城邑、聚落、國土、王位、
X04n0223_p0784c08║妻子、眷屬、眼、耳、鼻、舌、身、肉、手、足乃至身命而為布施；
X04n0223_p0784c09║一一劫中，為求一切智首故，以不可說不可說佛剎
X04n0223_p0784c10║微塵數頭而為布施；一一劫中，為求一切智故，於不
X04n0223_p0784c11║可說不可說佛剎微塵數諸如來所，恭敬尊重，承事
X04n0223_p0784c12║供養，衣服、臥具、飲食、湯藥，一切所須悉皆奉施，於其
X04n0223_p0784c13║法中出家學道，修行佛法，護持正教。善男子！我於爾
X04n0223_p0784c14║所劫海中，自憶未曾於一念間不順佛教，於一念間
X04n0223_p0784c15║生瞋害心、我我所心、自他差別心、遠離菩提心、於生
X04n0223_p0784c16║死中起疲厭心、懶墮心、障礙心、迷惑心、唯住無上不
X04n0223_p0784c17║可沮壞集一切智助道之法大菩提心。善男子！我莊
X04n0223_p0784c18║嚴佛土，以大悲心救護眾生，教化成就，供養諸佛，事
X04n0223_p0784c19║善知識，為求正法，弘宣護持，一切內外悉皆能捨，乃
X04n0223_p0784c20║至身命亦無所恡；一切劫海說其因緣，劫海可盡，此
X04n0223_p0784c21║無有盡。善男子！我法海中，無有一文，無有一句，非是
X04n0223_p0784c22║捨施轉輪王位而求得者，非是捨施一切所有而求
X04n0223_p0784c23║得者。善男子！我所求法，皆為救護一切眾生，一心思
X04n0223_p0784c24║惟：願諸眾生得聞是法，願以智光普照世間，願為開
X04n0223_p0785a01║示出世間智，願令眾生悉得安樂，願普稱讚一切諸
X04n0223_p0785a02║佛所有功德。我如是等往昔因緣，於不可說不可說
X04n0223_p0785a03║佛剎微塵數劫海說不可盡。是故，善男子！我以如是
X04n0223_p0785a04║助道法力、諸善根力、大志樂力、修功德力、如實思惟
X04n0223_p0785a05║一切法力、智慧眼力、佛威神力、大慈悲力、淨神通力、
X04n0223_p0785a06║善知識力故，得此究竟三世平等清淨法身，復得清
X04n0223_p0785a07║淨無上色身，超諸世間，隨諸眾生心之所樂而為現
X04n0223_p0785a08║形，入一切剎，徧一切處，於諸世界廣現神通，令其見
X04n0223_p0785a09║者靡不欣樂。善男子！汝且觀我如是色身。我此色身，
X04n0223_p0785a10║無邊劫海之所成就，無量千億那由他劫難見、難聞。
X04n0223_p0785a11║善男子！若有眾生未種善根，及種少善根聲聞、菩薩，
X04n0223_p0785a12║猶尚不得聞我名字，況見我身！善男子！若有眾生得
X04n0223_p0785a13║聞我名，於阿耨多羅三藐三菩提不復退轉；若見、若
X04n0223_p0785a14║觸、若迎、若送、若暫隨逐，乃至夢中見聞我者，皆亦如
X04n0223_p0785a15║是。或有眾生，一日一夜憶念於我，即得成熟；或七日
X04n0223_p0785a16║七夜、半月一月、半年一年、百年千年、一劫百劫，乃至
X04n0223_p0785a17║不可說不可說佛剎微塵數劫，憶念於我而成熟者；
X04n0223_p0785a18║或一生、或百生，乃至不可說不可說佛剎微塵數生，
X04n0223_p0785a19║憶念於我而成熟者；或見我放大光明，或見我震動
X04n0223_p0785a20║佛剎，或生怖畏，或生歡喜，皆得成熟。善男子！我以如
X04n0223_p0785a21║是等佛剎微塵數方便門，令諸眾生於阿耨多羅三
X04n0223_p0785a22║藐三菩提得不退轉。善男子！若有眾生見聞於我清
X04n0223_p0785a23║淨剎者，必得生此清淨剎中；若有眾生見聞於我清
X04n0223_p0785a24║淨身者，必得生我清淨身中。善男子！汝應觀我此清
X04n0223_p0785b01║淨身。爾時，善財童子觀普賢菩薩身，相好肢節、一一
X04n0223_p0785b02║毛孔中，皆有不可說不可說佛剎海；一一剎海，皆有
X04n0223_p0785b03║諸佛出興於世，大菩薩眾所共圍遶。又復見彼一切
X04n0223_p0785b04║剎海，種種建立、種種形狀、種種莊嚴、種種大山周帀
X04n0223_p0785b05║圍遶、種種色雲彌覆虗空、種種佛興演種種法，如是
X04n0223_p0785b06║等事各各不同。又見普賢於一一世界海中，出一切
X04n0223_p0785b07║佛剎微塵數佛化身雲，周徧十方一切世界，教化眾
X04n0223_p0785b08║生，令向阿耨多羅三藐三菩提。時，善財童子又見自
X04n0223_p0785b09║身在普賢身內，十方一切諸世界中教化眾生。又，善
X04n0223_p0785b10║財童子親近佛剎微塵數諸善知識所得善根、智慧
X04n0223_p0785b11║光明，比見普賢菩薩所得善根，百分不及一，千分不
X04n0223_p0785b12║及一，百千分不及一，百千億分乃至算數、譬喻亦不
X04n0223_p0785b13║能及是。善財童子！從初發心乃至得見普賢菩薩，於
X04n0223_p0785b14║其中間所入一切諸佛剎海。今於普賢一毛孔中，一
X04n0223_p0785b15║念所入諸佛剎海，過前不可說不可說佛剎微塵數
X04n0223_p0785b16║倍；如一毛孔，一切毛孔悉亦如是。善財童子！於普賢
X04n0223_p0785b17║菩薩毛孔剎中，行一步，過不可說不可說佛剎微塵
X04n0223_p0785b18║數世界；如是而行，盡未來劫，猶不能知一毛孔中剎
X04n0223_p0785b19║海次第、剎海藏、剎海差別、剎海普入、剎海成、剎海壞、
X04n0223_p0785b20║剎海莊嚴所有邊際；亦不能知佛海次第、佛海藏、佛
X04n0223_p0785b21║海差別、佛海普入、佛海生、佛海滅所有邊際；亦不能
X04n0223_p0785b22║知菩薩眾海次第、菩薩眾海藏、菩薩眾海差別、菩薩
X04n0223_p0785b23║眾海普入、菩薩眾海集、菩薩眾海散所有邊際；亦不
X04n0223_p0785b24║能知入眾生界、知眾生根、教化調伏諸眾生智、菩薩
X04n0223_p0785c01║所住甚深自在、菩薩所入諸地諸道，如是等海所有
X04n0223_p0785c02║邊際。善財童子！於普賢菩薩毛孔剎中，或於一剎經
X04n0223_p0785c03║於一劫如是而行，乃至或有經不可說不可說佛剎
X04n0223_p0785c04║微塵數劫如是而行；亦不於此剎沒、於彼剎現，念念
X04n0223_p0785c05║周徧無邊剎海，教化眾生，令向阿耨多羅三藐三菩
X04n0223_p0785c06║提。當是之時，善財童子！則次第得普賢菩薩諸行願
X04n0223_p0785c07║海，與普賢等，與諸佛等，一身充滿一切世界，剎等、行
X04n0223_p0785c08║等、正覺等、神通等、法輪等、辯才等、言辭等、音聲等、力
X04n0223_p0785c09║無畏等、佛所住等、大慈悲等、不可思議解脫自在悉
X04n0223_p0785c10║皆同等。爾時，普賢菩薩摩訶薩即說頌言：
X04n0223_p0785c11║【論】第九、爾時，善財童子依彌勒菩薩摩訶薩教已
X04n0223_p0785c12║下，至頌此一段，明善財已於慈氏所得一生之佛
X04n0223_p0785c13║果，普印一百一十城之法門，方於初信心中，金剛
X04n0223_p0785c14║藏智菩提場，毗盧遮那如來師子座前，一切寶蓮
X04n0223_p0785c15║華藏座上，起等虗空界廣大十種心等，以明經歷
X04n0223_p0785c16║一百一十城，至慈氏一生佛果，究竟不離初信心
X04n0223_p0785c17║毗盧遮那如來金剛藏智菩提妙理中成，便於金
X04n0223_p0785c18║剛藏智菩提妙理之中，起法界佛果，恒常普賢圓
X04n0223_p0785c19║周法界妙行。以此已下，善財於普賢身中行菩薩
X04n0223_p0785c20║行，普賢摩善財童子頂，方明法界中恒常佛果，恒
X04n0223_p0785c21║常普賢行相及相應，方始及得一切諸佛已成舊
X04n0223_p0785c22║果，普賢舊行。至慈氏菩薩，明此無三世中，一生是
X04n0223_p0785c23║見修道行初始入佛果位之生，當來降神下生是
X04n0223_p0785c24║當來成佛之生，以六相法門該之。善財亦以今生
X04n0223_p0786a01║是見道修行行滿之生，來生方明成佛之生。以此
X04n0223_p0786a02║當來一生之佛果，會根本金剛藏智菩提妙理，毗
X04n0223_p0786a03║盧遮那如來所得之果，普賢舊行，本來一體，具足
X04n0223_p0786a04║三世，古今不二，時復不遷，同異自在，處法界因陀
X04n0223_p0786a05║羅網無礙法門。從此慈氏一位法門，約分六門：一、
X04n0223_p0786a06║明舉果成因起信門，二、明已信加行契修門，三、加
X04n0223_p0786a07║行修行契果門，四、已將所契之果會因門，五、還依
X04n0223_p0786a08║本因圓融門，六、究竟法界始終因果無二同時不
X04n0223_p0786a09║遷門。以此六門和會，可見其意。此一段有十紙已
X04n0223_p0786a10║下，經明善財於慈氏菩薩所勝進，入一生之佛果
X04n0223_p0786a11║智境，得三世一切境界不忘念莊嚴藏門，返印一
X04n0223_p0786a12║百一十城之法門。入初信心時，不出剎那際，因圓
X04n0223_p0786a13║果滿，至金剛藏菩提場毗盧遮那如來師子座前，
X04n0223_p0786a14║一切寶蓮華藏座上，起等虗空界廣大十種心，方
X04n0223_p0786a15║起恒常法界佛果普賢行。以此位中十方佛剎微
X04n0223_p0786a16║塵中普賢菩薩，一一塵中一時摩善財頂，以明佛
X04n0223_p0786a17║果法界行滿。意明行滿不離因，時不遷，智不異，乃
X04n0223_p0786a18║至見佛剎微塵數善知識，乃至見普賢身肢節毛
X04n0223_p0786a19║孔中國土身，以明入法界智境行網。一多重重，無
X04n0223_p0786a20║礙無礙，無盡無盡，利生常然之門，具如文自廣明。
X04n0223_p0786a21║論文略申經中意趣所以，不可具錄。其文於此段
X04n0223_p0786a22║中，長科為十段：一、爾時，善財童子依彌勒菩薩摩
X04n0223_p0786a23║訶薩教已下，至同住渴仰，欲見普賢菩薩，有三十
X04n0223_p0786a24║三行半。經明善財以慈氏菩薩所勝進修行，入一
X04n0223_p0786b01║生之佛果，却會初信心中菩提場普光明殿智境
X04n0223_p0786b02║法界恒然寂用無礙因陀羅網境界佛果普賢行
X04n0223_p0786b03║海恒圓滿分。經云：漸次而行，經遊一百一十城已，
X04n0223_p0786b04║到普門國者，以一切十方諸佛及一切眾生同為
X04n0223_p0786b05║一法界國土，無別體故。經遊一百一十城者，明一
X04n0223_p0786b06║時普印前所修法，無前後故。思惟觀察，一心願見
X04n0223_p0786b07║文殊師利，即見三千大千世界微塵數善知識者，
X04n0223_p0786b08║即明以文殊師利法身智慧等周，普見一切，不異
X04n0223_p0786b09║文殊之體，明總相也。此三千大千世界微塵數量
X04n0223_p0786b10║者，普門國法界初數總相次第，意明毛孔中三千
X04n0223_p0786b11║大千世界即周十方，一一皆等入法界方便，不可
X04n0223_p0786b12║越數之也。次於此金剛藏菩提場中，毗盧遮那如
X04n0223_p0786b13║來師子座前，一切寶蓮華座上，起等虗空界廣大
X04n0223_p0786b14║心者，明以本信心中所信佛果菩提金剛智藏無
X04n0223_p0786b15║染大悲之體，起一切法界因陀羅網境界普賢恒
X04n0223_p0786b16║行之門。已下意例然，如文廣說。此明總收所進修
X04n0223_p0786b17║之因果而歸本樣，立法如是，令使開解，一一如是
X04n0223_p0786b18║自心觀達修行，令使相稱，是眾聖賢之大意也。意
X04n0223_p0786b19║明不離初信心中菩提體根本智、修差別智，滿普
X04n0223_p0786b20║賢行，充滿十方塵剎重重普賢行海，是自行滿因
X04n0223_p0786b21║果。不出剎那際中，恒以此法恒化眾生，不出剎那
X04n0223_p0786b22║際，無有斷絕始終之念。此明毗盧遮那普賢法界
X04n0223_p0786b23║無始無終大圓明智，恒普印之常行，無有出沒休
X04n0223_p0786b24║廢之事，十方常然，身無內外。二、即於此金剛藏菩
X04n0223_p0786c01║提場，毗盧遮那如來師子座前，一切寶蓮華藏座
X04n0223_p0786c02║上，起等虗空界廣大心已下，至善財童子起如是
X04n0223_p0786c03║心時，有八行經，明善財於初所信心中，法界金剛
X04n0223_p0786c04║智藏菩提體中，起普賢法界大用因果同時無礙
X04n0223_p0786c05║分。以六相義該之：三、由自善根如來加被普賢菩
X04n0223_p0786c06║薩同善根力已下，至是為十，有十一行經，為明善
X04n0223_p0786c07║財見十種瑞相分。四、又見十種光明相已下，至是
X04n0223_p0786c08║為十，有十七行經，明善財見十種光明分。五、時善
X04n0223_p0786c09║財童子見此十種光明相已已下，至增長大法，成
X04n0223_p0786c10║一切智，有五十七行經，明善財見普賢菩薩在如
X04n0223_p0786c11║來前眾會之中，坐寶蓮華師子之座，及見普賢身
X04n0223_p0786c12║一一毛孔中廣大法界分。六、爾時，善財童子見普
X04n0223_p0786c13║賢菩薩如是自在神通已下，至一切如來遊戲神
X04n0223_p0786c14║通，有二十三行經，明善財重觀普賢身，見十方諸
X04n0223_p0786c15║佛、人、天、地獄咸在於身毛孔之中分。七、善財童子
X04n0223_p0786c16║見普賢菩薩如是已下，至善財童子既得是已，有
X04n0223_p0786c17║十三行半經，明善財童子得十住智，徧一切法智
X04n0223_p0786c18║波羅蜜分。八、普賢菩薩即伸右手摩善財頂已下，
X04n0223_p0786c19║至所得法門，亦皆同等，有十四行經，明此方普賢
X04n0223_p0786c20║菩薩摩善財頂及所得法門，十方一切世界一切
X04n0223_p0786c21║微塵中，普賢菩薩一時摩善財頂及善財所得法
X04n0223_p0786c22║門，皆悉如此分。九、爾時，普賢菩薩摩訶薩告善財
X04n0223_p0786c23║言已下，至善男子！汝應觀我此清淨身，有六十行
X04n0223_p0786c24║經，明普賢菩薩為善財說，自謂：眾生求出離道，修
X04n0223_p0787a01║行福、智二行，以不可說不可說佛剎微塵數劫行
X04n0223_p0787a02║菩薩行，求一切智，於身、肉、手、足、肝、膽、王位、財寶及
X04n0223_p0787a03║以轉輪王位，求一切智利益眾生門，無暫時間斷
X04n0223_p0787a04║分。十、爾時，善財童子觀普賢菩薩身相好肢節一
X04n0223_p0787a05║一毛孔中已下，至頌，有三十九行經，明善財觀普
X04n0223_p0787a06║賢菩薩身相好毛孔境界法門，一念所入諸佛剎
X04n0223_p0787a07║海，過前不可說不可說佛剎微塵數位分。一、毛孔，
X04n0223_p0787a08║如是一切毛孔亦然，廣如經自明。
X04n0223_p0787a09║【經】汝等應除諸惑垢，一心不亂而諦聽。
X04n0223_p0787a10║我說如來具諸度，一切解脫真實道，
X04n0223_p0787a11║出世調柔勝丈夫，其心清淨如虗空，
X04n0223_p0787a12║恒放智日大光明，普使羣生滅癡闇。
X04n0223_p0787a13║如來難可得見聞，無量億劫今乃值，
X04n0223_p0787a14║如優曇華時一現，是故應聽佛功德。
X04n0223_p0787a15║隨順世間諸所作，譬如幻士現眾業。
X04n0223_p0787a16║但為悅可眾生心，未曾分別起想念。
X04n0223_p0787a17║爾時，諸菩薩聞此說已，一心渴仰：唯願得聞如來世
X04n0223_p0787a18║尊真實功德。咸作是念：普賢菩薩具修諸行，體性清
X04n0223_p0787a19║淨，所有言說皆悉不虗，一切如來共所稱歎。作是念
X04n0223_p0787a20║已，深生渴仰。爾時，普賢菩薩功德智慧具足莊嚴，猶
X04n0223_p0787a21║如蓮華不著三界一切塵垢，告諸菩薩言：汝等諦聽！
X04n0223_p0787a22║我今欲說佛功德海一滴之相。即說頌曰：
X04n0223_p0787a23║佛智廣大同虗空，普徧一切眾生心，
X04n0223_p0787a24║悉了世間諸妄想，不起種種異分別，
X04n0223_p0787b01║一念悉知三世法，亦了一切眾生根，
X04n0223_p0787b02║譬如善巧大幻師，念念示現無邊事，
X04n0223_p0787b03║隨眾生心種種行，往昔諸業誓願力，
X04n0223_p0787b04║令其所見各不同，而佛本來無動念。
X04n0223_p0787b05║或有處處見佛坐，充滿十方諸世界，
X04n0223_p0787b06║或有其心不清淨，無量劫中不見佛，
X04n0223_p0787b07║或有信解離憍慢，發意即得見如來。
X04n0223_p0787b08║或有諂誑不淨心，億劫尋求莫值遇，
X04n0223_p0787b09║或一切處聞佛音，其音美妙令心悅，
X04n0223_p0787b10║或有百千萬億劫，心不淨故不聞者，
X04n0223_p0787b11║或見清淨大菩薩，充滿三千大千界，
X04n0223_p0787b12║皆已具足普賢行，如來於中儼然坐。
X04n0223_p0787b13║或見此界妙無比，佛無量劫所嚴淨，
X04n0223_p0787b14║毗盧遮那最勝尊，於中覺悟成菩提。
X04n0223_p0787b15║或見蓮華勝妙剎，賢首如來住在中，
X04n0223_p0787b16║無量菩薩眾圍遶，能悉勤修普賢行。
X04n0223_p0787b17║或有見佛無量壽，觀自在等所圍遶，
X04n0223_p0787b18║悉已住於灌頂地，充滿十方諸世界。
X04n0223_p0787b19║或有見此三千界，種種莊嚴如妙喜，
X04n0223_p0787b20║阿閦如來住在中，及如香象諸菩薩，
X04n0223_p0787b21║或見月覺大名稱，與金剛幢菩薩等，
X04n0223_p0787b22║住如圓鏡妙莊嚴，普徧十方清淨剎。
X04n0223_p0787b23║或見日藏世所尊，住善光明清淨土，
X04n0223_p0787b24║及與灌頂諸菩薩，充徧十方而說法。
X04n0223_p0787c01║或見金剛大𦦨佛，而與智幢菩薩俱，
X04n0223_p0787c02║周行一切廣大剎，說法除滅眾生翳。
X04n0223_p0787c03║一一毛端不可說，諸佛具相三十二，
X04n0223_p0787c04║菩薩眷屬共圍遶，種種說法度眾生。
X04n0223_p0787c05║或有觀見一毛孔，具足莊嚴廣大剎，
X04n0223_p0787c06║無量如來悉在中，清淨佛子皆充滿。
X04n0223_p0787c07║或有見一微塵內，具有恒沙佛國土，
X04n0223_p0787c08║無量菩薩悉充滿，不可說劫修諸行，
X04n0223_p0787c09║或有見一毛端處，無量塵沙諸剎海，
X04n0223_p0787c10║種種業起各差別，毗盧遮那轉法輪。
X04n0223_p0787c11║或見世界不清淨，或見清淨寶所成，
X04n0223_p0787c12║如來住壽無量時，乃至涅槃諸所現，
X04n0223_p0787c13║普徧十方諸世界，種種示現不思議。
X04n0223_p0787c14║隨諸眾生心智業，靡不化度令清淨。
X04n0223_p0787c15║如是無上大導師，充滿十方諸國土，
X04n0223_p0787c16║示現種種神通力，我說少分汝當聽。
X04n0223_p0787c17║或見釋迦成佛道，已經不可思議劫，
X04n0223_p0787c18║或見今始為菩薩，十方利益諸眾生，
X04n0223_p0787c19║或有見此釋師子，供養諸佛修行道，
X04n0223_p0787c20║或見人中最勝尊，現種種力神通事，
X04n0223_p0787c21║或見布施或持戒，或忍或進或諸禪，
X04n0223_p0787c22║般若方便願力智，隨眾生心皆示現。
X04n0223_p0787c23║或見究竟波羅蜜，或見安住於諸地，
X04n0223_p0787c24║總持三昧神通智，如是悉現無不盡。
X04n0223_p0788a01║或見修行無量劫，住於菩薩堪忍位，
X04n0223_p0788a02║或現住於不退地，或現法水灌其頂，
X04n0223_p0788a03║或現梵釋護世身，或現剎利婆羅門，
X04n0223_p0788a04║種種色相所莊嚴，猶如幻師現眾像。
X04n0223_p0788a05║或現兜率始降神，或見宮中受嬪御，
X04n0223_p0788a06║或見棄捨諸榮樂，出家離俗行學道，
X04n0223_p0788a07║或見始生或見滅，或見出家學異行，
X04n0223_p0788a08║或見坐於菩提樹，降伏魔軍成正覺，
X04n0223_p0788a09║或有見佛始涅槃，或見起塔徧世間，
X04n0223_p0788a10║或見塔中立佛像，以知時故如是現。
X04n0223_p0788a11║或見如來無量壽，與諸菩薩授尊記，
X04n0223_p0788a12║而成無上大導師，次補住於安樂剎。
X04n0223_p0788a13║或見無量億千劫，作佛事已入涅槃，
X04n0223_p0788a14║或見今始成菩提，或見正修諸妙行，
X04n0223_p0788a15║或見如來清淨月，在於梵世及魔宮，
X04n0223_p0788a16║自在天宮化樂宮，示現種種諸神變，
X04n0223_p0788a17║或見在於兜率宮，無量諸天共圍遶，
X04n0223_p0788a18║為彼說法令歡喜，悉共發心供養佛。
X04n0223_p0788a19║或見住在夜摩天，忉利護世龍神處，
X04n0223_p0788a20║如是一切諸宮殿，莫不於中現其像。
X04n0223_p0788a21║於彼然燈世尊所，散華布髮為供養，
X04n0223_p0788a22║從是了知深妙法，恒以此道化羣生。
X04n0223_p0788a23║或有見佛入涅槃，或見初始成菩提，
X04n0223_p0788a24║或見住於無量劫，或見須臾即滅度，
X04n0223_p0788b01║身相光明與壽命，智慧菩提及涅槃，
X04n0223_p0788b02║眾會所化威儀身，如是一一皆無數。
X04n0223_p0788b03║或現其身極廣大，譬如須彌大寶山，
X04n0223_p0788b04║或見跏趺不動搖，充滿無邊諸世界，
X04n0223_p0788b05║或見圓光一尋量，或見千萬億由旬，
X04n0223_p0788b06║或見照於無量土，或見充滿一切剎，
X04n0223_p0788b07║或見佛壽八十年，或壽百千萬億歲，
X04n0223_p0788b08║或住不可思議劫，如是展轉倍過此。
X04n0223_p0788b09║佛智通達淨無礙，一念普知三世法，
X04n0223_p0788b10║皆從心識因緣起，生滅無常無自性。
X04n0223_p0788b11║於一剎中成正覺，一切剎處悉亦成，
X04n0223_p0788b12║一切入一一亦爾，隨眾生心皆示現。
X04n0223_p0788b13║如來住於無上道，成就十力四無畏，
X04n0223_p0788b14║具足智慧無所礙，轉於十二行法輪，
X04n0223_p0788b15║了知苦集及滅道，分別十二因緣法，
X04n0223_p0788b16║法義樂說詞無礙，以是四辯廣開演。
X04n0223_p0788b17║諸法無我無有相，業性不起亦無失，
X04n0223_p0788b18║一切遠離如虗空，佛以方便而分別。
X04n0223_p0788b19║如來如是轉法輪，普震十方諸國土，
X04n0223_p0788b20║宮殿山河悉搖動，不使眾生有驚怖。
X04n0223_p0788b21║如是普演廣大音，隨其根欲皆令解。
X04n0223_p0788b22║悉使發心除惑垢，而佛未始生心念。
X04n0223_p0788b23║或聞施戒忍精進，禪定般若方便智，
X04n0223_p0788b24║或聞慈悲及喜捨，種種音辭各差別，
X04n0223_p0788c01║或聞四念四正勤，神足根力及覺道，
X04n0223_p0788c02║諸念神通止觀等，無量方便諸法門，
X04n0223_p0788c03║龍神八部人非人，梵釋護世諸天眾，
X04n0223_p0788c04║佛以一音為說法，隨其品類皆令解。
X04n0223_p0788c05║若有貪欲瞋恚癡，忿覆慳嫉及憍諂，
X04n0223_p0788c06║八萬四千煩惱異，皆令聞說彼治法。
X04n0223_p0788c07║若未具修白淨法，令其聞說十戒行，
X04n0223_p0788c08║已能布施調伏人，令聞寂滅涅槃音。
X04n0223_p0788c09║若人志劣無慈愍，厭惡生死自求離，
X04n0223_p0788c10║令其聞說三脫門，使得出苦涅槃樂。
X04n0223_p0788c11║若有自性少諸欲，厭背三有求寂靜，
X04n0223_p0788c12║令其聞說諸緣起，依獨覺乘而出離。
X04n0223_p0788c13║若有清淨廣大心，具足施戒諸功德，
X04n0223_p0788c14║親近如來具慈愍，令其聞說大乘音。
X04n0223_p0788c15║或有國土聞一乘，或二或三或四五，
X04n0223_p0788c16║如是乃至無有量，悉是如來方便力。
X04n0223_p0788c17║涅槃寂靜未曾異，智行勝劣有差別，
X04n0223_p0788c18║譬如虗空體性一，鳥飛遠近各不同，
X04n0223_p0788c19║佛性音聲亦如是，普徧一切虗空界，
X04n0223_p0788c20║隨諸眾生心智殊，所聞所見各差別，
X04n0223_p0788c21║佛以過去修諸行，能隨所樂演妙音，
X04n0223_p0788c22║無心計念此與彼，我為誰說誰不說？
X04n0223_p0788c23║如來面門放大光，具足八萬四千數，
X04n0223_p0788c24║所說法門亦如是，普照世界除煩惱。
X04n0223_p0789a01║具足清淨功德智，而常隨順三世間，
X04n0223_p0789a02║譬如虗空無染著，為眾生故而出現，
X04n0223_p0789a03║示有生老病死苦，亦示住壽處於世，
X04n0223_p0789a04║雖順世間如是現，體性清淨同虗空。
X04n0223_p0789a05║一切國土無有邊，眾生根欲亦無量，
X04n0223_p0789a06║如來智眼皆明見，隨所應化示佛道，
X04n0223_p0789a07║究竟虗空十方界，所有人天大眾中，
X04n0223_p0789a08║隨其形相各不同，佛現其身亦如是。
X04n0223_p0789a09║若在沙門大眾會，剃除鬚髮服袈裟，
X04n0223_p0789a10║執持衣鉢護諸根，令其歡喜息煩惱。
X04n0223_p0789a11║若時親近婆羅門，即為示現羸瘦身，
X04n0223_p0789a12║執杖持瓶恒潔淨，具足智慧巧談說，
X04n0223_p0789a13║吐故納新自充飽，吸風飲露無異食。
X04n0223_p0789a14║若坐若立不動搖，現斯苦行摧異道。
X04n0223_p0789a15║或持彼戒為世師，善達醫方等諸論，
X04n0223_p0789a16║書數天文地眾相，及身休咎無不了。
X04n0223_p0789a17║深入諸禪及解脫，三昧神通智慧行，
X04n0223_p0789a18║言談諷詠共嬉戲，方便皆令住佛道。
X04n0223_p0789a19║或現上服以嚴身，首戴華冠蔭高蓋，
X04n0223_p0789a20║四兵前後共圍遶，誓眾宣威伏小王。
X04n0223_p0789a21║或為聽訟斷獄官，善解世間諸法務，
X04n0223_p0789a22║所有與奪皆明審，令其一切悉欣伏。
X04n0223_p0789a23║或作大臣專弼輔，善用諸王治政法。
X04n0223_p0789a24║十方利益皆周徧，一切眾生莫了知。
X04n0223_p0789b01║或為粟散諸小王，或作飛行轉輪帝，
X04n0223_p0789b02║令諸王子婇女眾，悉皆受化無能測。
X04n0223_p0789b03║或作護世四天王，統領諸龍夜叉等，
X04n0223_p0789b04║為其眾會而說法，一切皆令大欣慶。
X04n0223_p0789b05║或為忉利大天王，住善法堂歡喜園，
X04n0223_p0789b06║首戴華冠說妙法，諸天覲仰莫能測。
X04n0223_p0789b07║或住夜摩兜率天，化樂自在魔王所，
X04n0223_p0789b08║居處摩尼寶宮殿，說真實行令調伏。
X04n0223_p0789b09║或至梵天眾會中，說四無量諸禪道，
X04n0223_p0789b10║普令歡喜便捨去，而莫知其往來相。
X04n0223_p0789b11║或至阿迦尼吒天，為說覺分諸寶華，
X04n0223_p0789b12║及餘無量聖功德，然後捨去無知者。
X04n0223_p0789b13║如來無礙智所見，其中一切諸眾生，
X04n0223_p0789b14║悉以無邊方便門，種種教化令成就。
X04n0223_p0789b15║譬如幻師善幻術，現作種種諸幻事，
X04n0223_p0789b16║佛化眾生亦如是，為其示現種種身，
X04n0223_p0789b17║譬如淨月在虗空，令世眾生見增減，
X04n0223_p0789b18║一切河池現影像，所有星宿奪光色，
X04n0223_p0789b19║如來智月出世間，亦以方便示增減，
X04n0223_p0789b20║菩薩心水現其影，聲聞星宿無光色，
X04n0223_p0789b21║譬如大海寶充滿，清淨無濁無有量，
X04n0223_p0789b22║四洲所有諸眾生，一切於中現其像，
X04n0223_p0789b23║佛身功德海亦爾，無垢無濁無邊際，
X04n0223_p0789b24║乃至法界諸眾生，靡不於中現其影。
X04n0223_p0789c01║譬如淨日放千光，不動本處照十方，
X04n0223_p0789c02║佛日光明亦如是，無去無來除世暗。
X04n0223_p0789c03║譬如龍王降大雨，不從身出及心出，
X04n0223_p0789c04║而能霑洽悉周徧，滌除炎熱使清涼。
X04n0223_p0789c05║如來法雨亦復然，不從於佛身心出，
X04n0223_p0789c06║而能開悟一切眾，普使滅除三毒火。
X04n0223_p0789c07║如來清淨妙法身，一切三界無倫匹，
X04n0223_p0789c08║以出世間言語道，其性非有非無故。
X04n0223_p0789c09║雖無所依無不住，雖無不至而不去，
X04n0223_p0789c10║如空中畫夢所見，當於佛體如是觀。
X04n0223_p0789c11║三界有無一切法，不能與佛為譬喻，
X04n0223_p0789c12║譬如山林鳥獸等，無有依空而住者，
X04n0223_p0789c13║大海摩尼無量色，佛身差別亦復然，
X04n0223_p0789c14║如來非色非非色，隨應而現無所住，
X04n0223_p0789c15║虗空真如及實際，涅槃法性寂滅等，
X04n0223_p0789c16║唯有如是真實法，可以顯示於如來。
X04n0223_p0789c17║剎塵心念可數知，大海中水可飲盡，
X04n0223_p0789c18║虗空可量風可繫，無能盡說佛功德。
X04n0223_p0789c19║若有聞斯功德海，而生歡喜信解心，
X04n0223_p0789c20║如所稱揚悉當獲，慎勿於此懷疑念。
X04n0223_p0789c21║【論】第十、從八行頌已下，至經末，明普賢稱歎如來
X04n0223_p0789c22║法界果德利生廣大無量功德分。於說頌中分為
X04n0223_p0789c23║三段：一、初八行頌，明普賢菩薩敕眾諦聽，欲自說
X04n0223_p0789c24║佛功德分；二、有六行經，明眾歡喜樂聞分；三、以頌
X04n0223_p0790a01║略申如來功德少許之分。其意頌文自具。
X04n0223_p0790a02║
X04n0223_p0790a03║大方廣佛新華嚴經合論卷第一百二十
X04n0223_p0790a04║
X04n0223_p0790a05║音切
X04n0223_p0790a06║懶（落拜切。）儼（魚檢切。）嬪（毗人切。）背（彼艾切。）閦（初六切。）