X04n0225_p0831a01║
X04n0225_p0831a02║No. 225-A
X04n0225_p0831a03║ 李長者華嚴經合論序。
X04n0225_p0831a04║
X04n0225_p0831a05║此經則天證聖年三藏實叉難陀奉，詔譯也。天冊金
X04n0225_p0831a06║輪聖神皇帝序曰：蓋聞造化權輿之首，天道未分；龜
X04n0225_p0831a07║龍繫象之初，人文始著。雖萬八千歲同臨有截之區，
X04n0225_p0831a08║七十二君詎識無邊之義？由是人迷四忍，輪迴六趣
X04n0225_p0831a09║之中；家纏五蓋，沒溺三塗之下。及夫鷲巖西峙，象駕
X04n0225_p0831a10║東驅，慧日法王超四大而高視，中天調御越十地以
X04n0225_p0831a11║居尊，包括鐵圍，延促沙劫，混太空而為量，豈算數之
X04n0225_p0831a12║能窮？入纖芥之微區，匪名言之可述，無得而稱者，其
X04n0225_p0831a13║唯大覺歟？朕曩劫植因，叨承佛記。金僊降旨，大雲之
X04n0225_p0831a14║偈先彰；玉扆披詳，寶雨之文後及。加以積善餘慶，俯
X04n0225_p0831a15║集微躬，遂得地平天成，河清海晏。殊禎絕瑞，既日至
X04n0225_p0831a16║而月書；貝葉靈文，亦時臻而歲洽。踰海越漠，獻賝之
X04n0225_p0831a17║禮備焉；架險航深，重譯之詞罄矣。大方廣佛華嚴經
X04n0225_p0831a18║者，斯乃諸佛之密藏，如來之性海也。緬惟奧義，譯在
X04n0225_p0831a19║晉朝，時逾六代，年將四百，一部之典纔獲三萬餘言，
X04n0225_p0831a20║唯啟半珠，未窺全寶。朕聞其梵本先在于闐國中遣
X04n0225_p0831a21║使奉迎，近方至此，既覩百千之妙頌，乃披十萬之正
X04n0225_p0831a22║文。粵以證聖元年於大徧空寺親受筆削，敬譯斯文，
X04n0225_p0831a23║遂得甘露流津，豫夢庚申之夕；膏雨灑潤，後覃壬戌
X04n0225_p0831a24║之辰。式開實相之門，還符一味之澤。豈謂後五百歲，
X04n0225_p0831b01║忽逢金口之言；娑婆境中，俄啟珠凾之祕乎？至開元
X04n0225_p0831b02║中，方山長者李通玄撰為合論。通玄之自序曰：有情
X04n0225_p0831b03║之本，依智海以為源；含識之流，總法身而為體。只為
X04n0225_p0831b04║情生智隔，想變體殊，達本情亡，知心體合。今此大方
X04n0225_p0831b05║廣佛華嚴經者，明眾生之本際，示諸佛之果源。其為
X04n0225_p0831b06║本也，不可以功成；其為源也，不可以行得。功亡本就，
X04n0225_p0831b07║行盡源成。源本無功，能隨緣自在者，即此毗盧遮那
X04n0225_p0831b08║也。於是寄位四天，示形八相。菩提場內，現蘭若以始
X04n0225_p0831b09║成；普光法堂，處報身之大宅。普賢長子，舉果德於藏
X04n0225_p0831b10║身；文殊小男，創啟蒙於金色。以海印三昧，周法界而
X04n0225_p0831b11║降靈，用普眼之法門，覩塵中之剎海。依正二報，身土
X04n0225_p0831b12║交參；因果兩門，體用相徹。以釋天之寶網，彰十剎以
X04n0225_p0831b13║重重；取離垢之摩尼，明十身而隱隱。無邊剎境，自他
X04n0225_p0831b14║不隔於毫端；十世古今，始終不移於當念。此方如是，
X04n0225_p0831b15║十剎同然，聖眾如雲，海會相入。智凡不礙，狀多鏡以
X04n0225_p0831b16║納眾形；彼此無妨，若千燈而共一室。出現品內，示因
X04n0225_p0831b17║果以結始終；給孤獨園，利人天之明法界。目連、鶖子，
X04n0225_p0831b18║隔視聽於對顏；六千比丘，啟十明於路上。覺城東際，
X04n0225_p0831b19║五眾咸臻；古佛廟前，同登十智。善財發明導首，用彰
X04n0225_p0831b20║來眾齊然。及至大中載，福州開元寺沙門志寧復以
X04n0225_p0831b21║論入經，仍自述曰：華嚴經者，蓋非羅漢結集，亦非小
X04n0225_p0831b22║聖傳持。大本華嚴，非佛不能知見；中本華嚴，住地菩
X04n0225_p0831b23║薩乃知。小本華嚴即十萬之偈，今之所傳，只獲四萬
X04n0225_p0831b24║五千餘偈。經云：如人化心化作佛，化與不化等無異；
X04n0225_p0831c01║一切諸佛成菩提，成與不成無差別。善財童子成道，
X04n0225_p0831c02║只在一生；六千比丘發智，不由多劫。白牛之駕將悟，
X04n0225_p0831c03║即以超於大乘；金色世界現前，文殊之智全證。法華
X04n0225_p0831c04║龍女成佛，只在剎那；妙峰見佛光明，初住便登。大唐
X04n0225_p0831c05║忻代之間，有長者李通玄造斯經論四十卷，志寧覽
X04n0225_p0831c06║此論文，得其大意。今見此方君子以論與經難為和
X04n0225_p0831c07║會，志寧不揆衰邁，將此論文注於經下，使後之覽者
X04n0225_p0831c08║無費乃心，纔如開經，便得見論。論從第八卷起註入
X04n0225_p0831c09║經，兼論與經，共成一百二十卷。其會釋七卷，寫附於
X04n0225_p0831c10║前。又至乾德歲，沙門慧研又撰為序曰：此教非貝巖
X04n0225_p0831c11║所編，乃文殊結集。總三部，一部有十三千大千世界
X04n0225_p0831c12║微塵數偈，一四天下微塵數品；一部有四十九萬八
X04n0225_p0831c13║千八百偈，一千二百品；一部有十萬偈，四十八品。隱
X04n0225_p0831c14║乎龍藏，未擅閻浮，逮從正法光，餘年將五百。則第十
X04n0225_p0831c15║四代祖師龍樹運神海藏，觀前二部非世人所及，乃
X04n0225_p0831c16║誦後部，歸於五天。傳布千年，方垂華夏。東晉初譯，地
X04n0225_p0831c17║湧靈泉。唐朝次飜，天降甘露。玄宗開元中，太原有逸
X04n0225_p0831c18║士李通玄者，窮八十卷之真詮，括四十軸之玄論。夜
X04n0225_p0831c19║驅神筆，舒玉齒之祥光；日探幽玄，感天童之給饍。張
X04n0225_p0831c20║皇教海，羅列義天。大中載，無諸有高僧志寧，緬思後
X04n0225_p0831c21║進之披尋，難測法門之豐富，遂合經論，文旨相須。然
X04n0225_p0831c22║其義類繁衍，未圓品藻。慧研因參雲水，叨覽指歸，敢
X04n0225_p0831c23║搵牋毫，釐斯漏略。列經論以標舉，彰教理而相收。義
X04n0225_p0831c24║朗文清，不假猊臺而抱帙；神輝智發，何勞鷲嶺以尋
X04n0225_p0832a01║師。卓和尚曰：備矣。先佛為經，後佛為論。佛志寧合經
X04n0225_p0832a02║論而為一，佛慧研釐經論以標綱，皆不過為後代佛
X04n0225_p0832a03║子便於觀覽故耳，其用心勤矣。然一百二十卷之繁，
X04n0225_p0832a04║吾恐一切賢聖終未敢輕易也。破夏以來，獲聽寧佛
X04n0225_p0832a05║者袁文煒，細讀華嚴合論一徧，乃知善說華嚴無如
X04n0225_p0832a06║長者，因簡其尤要者錄之。儻有大心眾生，欲乘如來
X04n0225_p0832a07║乘，直至道場，則此二百紙簡要之論文，便是華嚴無
X04n0225_p0832a08║盡藏之法界也。自心是毗盧遮那佛智，自眼是佛文
X04n0225_p0832a09║殊根本智，自身是佛普賢差別萬行智，自誦是佛音
X04n0225_p0832a10║聲，自聽是佛觀世音力，自語是佛開不二之門，自念
X04n0225_p0832a11║是佛不思議神通自在功德，皆佛也。吾何幸身親見
X04n0225_p0832a12║之。
X04n0225_p0832a13║
X04n0225_p0832a14║
X04n0225_p0832a15║
X04n0225_p0832a16║
X04n0225_p0832a17║No. 225-B
X04n0225_p0832a18║ 李長者事迹
X04n0225_p0832a19║
X04n0225_p0832a20║李長者，諱通玄，莫詳所自。或有詢其本者，但言滄州
X04n0225_p0832a21║人。開元二十七年三月望日，曳䇿荷笈，至於太原盂
X04n0225_p0832a22║縣西四十里同潁鄉，村名大賢。有高山奴者，尚德慕
X04n0225_p0832a23║士。長者詣其門，山奴諦瞻神儀，知非常器，遂罄折禮
X04n0225_p0832a24║接，請歸安居。每旦唯食棗十顆，栢葉餅子如匕大者
X04n0225_p0832b01║一枚。自爾不交外人，掩室獨處，含毫臨紙，會無虗時，
X04n0225_p0832b02║如是三稔。一旦，捨山奴南去五六里，至馬氏古佛堂，
X04n0225_p0832b03║自搆土室，寓於其側，端居宴默，亦又十年。後復囊挈
X04n0225_p0832b04║經書，遵道而去。二十里餘，次韓氏別業，即今冠蓋村
X04n0225_p0832b05║焉。忽逢一虎，當塗馴伏，如有所待。長者與之曰：吾將
X04n0225_p0832b06║著論釋華嚴經，可與吾擇一棲止。言畢，虎起。長者徐
X04n0225_p0832b07║而撫之，遂將所挈之囊，挂於虎背，任其所止。於是虎
X04n0225_p0832b08║望神福山原，直下三十餘里，當一土龕前，便自蹲駐。
X04n0225_p0832b09║長者旋收囊裝，置於龕內。虎乃屢顧，妥尾而去。其龕
X04n0225_p0832b10║瑩潔圓迴，廣袤尋丈，自然而有，非人力成。龕之四旁，
X04n0225_p0832b11║舊無泉㵎。長者始來之夕，風雷暴作，拔去一古松，高
X04n0225_p0832b12║三百餘尺。及旦，松根之下，化為一潭，深極數尋，迴還
X04n0225_p0832b13║五十餘步，甘逾瑞露，色奪琉璃，時人號為長者泉。至
X04n0225_p0832b14║今澄明，未曾增減。𠍴陽之歲，祈之必應。長者製論之
X04n0225_p0832b15║夕，心窮玄奧，口出白光，照耀龕中，以代燈燭。居山之
X04n0225_p0832b16║後，忽有二女子，容華絕世，皆可笄年，俱衣大布之衣，
X04n0225_p0832b17║悉以白巾幪首，姓氏居處，一無所言。常為長者汲水
X04n0225_p0832b18║焚香，供給紙筆，卯辰之際，輙具淨饌，甘珍畢備，置長
X04n0225_p0832b19║者前，齋罷撤器，莫知所止。歷於五祀，曾不闕時，及著
X04n0225_p0832b20║論將終，遂爾絕迹。謹按華嚴舊傳，東晉三藏佛䭾䟦
X04n0225_p0832b21║陀羅，於江都謝司空寺譯經，有二青衣童子，忽自庭
X04n0225_p0832b22║沼而出，承事梵僧，爇香添瓶，不離座右，每欲將夕，還
X04n0225_p0832b23║潛沼中，日日皆然，率為常事。及譯畢寫淨，沉默無迹，
X04n0225_p0832b24║長者感通，事符曩昔。長者身長七尺二寸，廣眉朗目，
X04n0225_p0832c01║丹脣紫肥，長髯美茂，修臂圓直，髮彩紺色，毛端右旋，
X04n0225_p0832c02║質狀無倫，風姿持異，殊妙之相，靡不具足。首冠樺皮
X04n0225_p0832c03║之冠，身披麻衣，長裙博袖，散腰而行，亦無韋帶。居常
X04n0225_p0832c04║跣足，不務將迎，放曠人天，無所拘制。忽一日出山，訪
X04n0225_p0832c05║舊址之里，適值墅人聚族合樂，長者徧語之曰：汝等
X04n0225_p0832c06║好住，吾將歸去。眾乃罷樂，驚惶相顧，咸皆惻愴，必謂
X04n0225_p0832c07║長者却還滄州，揮涕同詞，懇請留止。長者曰：縱在百
X04n0225_p0832c08║年，會當歸去。於是舉眾却送長者入山，至其龕所，復
X04n0225_p0832c09║語之曰：去住常然耳，汝等可各還家。及眾旅踵之頃，
X04n0225_p0832c10║嵐霧四起，景物不分，行路之人，咸共駭異。翌日，長叟
X04n0225_p0832c11║結徒，登山禮候，但見姿容端儼，已坐化於龕中矣。時
X04n0225_p0832c12║當三月二十八日，報齡九十六。有一巨蛇，蟠當龕外，
X04n0225_p0832c13║張目呀口，不可向近。眾乃歸誠致祝：某等今欲收長
X04n0225_p0832c14║者全身，將營殯藏，乞潛威靈，願得就事。蛇因攝形不
X04n0225_p0832c15║現，耆舊潸泣轝荷。擇地於大山之陰，累石為墳，即神
X04n0225_p0832c16║福山逝多蘭若，今方山是也。初長者隱化之日，及成
X04n0225_p0832c17║墳之時，烟雲凝布，巖谷震蕩，有二白鶴，哀唳當空，二
X04n0225_p0832c18║鹿相叫連夕，其餘飛走，悲鳴滿山。鄉原之人，相率變
X04n0225_p0832c19║服，追攀孺慕，若喪所天。每當建齋，即墳上雲起，七七
X04n0225_p0832c20║如是。至大曆九年二月六日，有僧廣超，於逝多蘭若，
X04n0225_p0832c21║獲長者所著論二部，一是大方廣佛新華嚴經論四
X04n0225_p0832c22║十卷，一是十二緣生解迷顯智成悲十明論一卷，傳
X04n0225_p0832c23║寫揚顯，徧於并汾。廣超門人道光，能繼師志，肩負二
X04n0225_p0832c24║論，同遊燕趙，昭示淮泗，使後代南北學人，悉得參關
X04n0225_p0833a01║論文，宗承長者，皆超、光二僧流布之功。比歲僧元覘，
X04n0225_p0833a02║特抵方山，求長者遺迹。初禮石墳，次尋龕趾，龕前有
X04n0225_p0833a03║松三株，俱是長者手植。長者將化之月，一株遂枯，至
X04n0225_p0833a04║今二株，常有靈鶴結巢於頂。又於壽陽南界解愁村，
X04n0225_p0833a05║遇李士源者，乃傳論僧廣超之猶子也，示長者真容，
X04n0225_p0833a06║圖瞻禮而迴，斯為滿願矣。雲居散人馬支纂錄。
X04n0225_p0833a07║
X04n0225_p0833a08║
X04n0225_p0833a09║
X04n0225_p0833a10║
X04n0225_p0833a11║No. 225
X04n0225_p0833a12║大方廣佛華嚴經合論簡要卷之一
X04n0225_p0833a13║
X04n0225_p0833a14║唐滄州長者李通玄合論
X04n0225_p0833a15║明溫陵長者李　贄簡要
X04n0225_p0833a16║明吳興後學董廣𥌓閱正
X04n0225_p0833a17║第一明依教分宗第二明依宗教別
X04n0225_p0833a18║第三明教義差別第四明成佛同別
X04n0225_p0833a19║第五明見佛差別第六明說教時分
X04n0225_p0833a20║第七明淨土權實第八明攝化境界
X04n0225_p0833a21║第九明因果延促第十明會教始終
X04n0225_p0833a22║○第一、明依教分宗者夫如來成道，體應真源，理事
X04n0225_p0833a23║二門，一多相徹，智境圓寂，何法不周？只為器有差殊，
X04n0225_p0833a24║軌儀各異，始終漸頓，隨根不同，設法應宜，大小全別，
X04n0225_p0833b01║時分因果，延促不同，化佛本身，施詮各異，國土淨穢，
X04n0225_p0833b02║增減不同，地位因果，自有投分。創學之流，未諳教跡，
X04n0225_p0833b03║執權成實，迷不進修。若不咸舉眾宗，類其損益，無以
X04n0225_p0833b04║了其迷滯者矣。今略分十法，以辯闡献，使得學者知
X04n0225_p0833b05║宗，遷權就實，不滯其行，速證菩提。
X04n0225_p0833b06║一、小乘戒經，為情有為宗，為如來創，為凡夫造業
X04n0225_p0833b07║處，說是應作，是不應作，捨者善，不捨者不善。如此
X04n0225_p0833b08║立教，未為實有。如此有教，且約凡情虗妄之處，橫
X04n0225_p0833b09║計諸惡，以教制之，令生人天。是故戒序云：若欲生
X04n0225_p0833b10║天上，及生人中者，常當護戒足，勿令有毀損。眾生
X04n0225_p0833b11║有為，作業虗妄，非實得故。生人天無常，虗妄非實，
X04n0225_p0833b12║未得法身智身，非為實有宗。且為情有宗，於小乘
X04n0225_p0833b13║中，為軌持教也。如華嚴經，持戒即不然。經云：身是
X04n0225_p0833b14║梵行耶？身業四威儀，乃至佛法僧十眾，七遮和尚，
X04n0225_p0833b15║羯磨壇場等，是梵行耶？如是諦觀，求梵行者，了不
X04n0225_p0833b16║可得，是故名為清淨梵行。如梵行品說：如是清淨
X04n0225_p0833b17║行者，名持佛性戒，得佛法身故。乃至初發心時，便
X04n0225_p0833b18║成正覺，與佛體齊，理事平等，混真法界。如是持戒，
X04n0225_p0833b19║不見自身能持戒者，不見他身有破戒者，非凡夫
X04n0225_p0833b20║行，非聖賢行，不見自身發菩提心，不見諸佛成等
X04n0225_p0833b21║正覺。若好若惡，若有少法可得，不名菩提，不名淨
X04n0225_p0833b22║行，當如是觀。如是性戒，即法身也。法身者，即如來
X04n0225_p0833b23║智慧也。如來智慧者，即正覺也。是故不同小乘，有
X04n0225_p0833b24║取捨故。
X04n0225_p0833c01║二、如梵網經：菩薩戒為情有及真，俱示為宗。如來
X04n0225_p0833c02║為凡夫之中，有大心眾生，樂行慈悲，欣求佛果者，
X04n0225_p0833c03║說盧舍那佛為本身，千百億為化身，頓令識末還
X04n0225_p0833c04║本行。經言：若人受佛戒，即入諸佛位，位同大覺已，
X04n0225_p0833c05║真是諸佛子。即為性戒，故即為真宗。此乃為大心
X04n0225_p0833c06║眾生頓示法身性戒，下劣者得漸。一教應二根，如
X04n0225_p0833c07║是千百億，各接微塵眾，俱來至我所。明捨權而就
X04n0225_p0833c08║實，此為實有教。雖然立實有宗，不同華嚴經毗盧
X04n0225_p0833c09║遮那所說，此經仍隨化身所化，方來至本身也。圓
X04n0225_p0833c10║教之宗一下，頓示本身。本法界大智，報身因果，理
X04n0225_p0833c11║事齊彰。
X04n0225_p0833c12║三、般若教為說空彰實為宗。為如來初為人天凡
X04n0225_p0833c13║夫說二乘教，繫著理事俱實不能離障，為說空教
X04n0225_p0833c14║破所繫著，故般若經中說十八種空法，世間三寶
X04n0225_p0833c15║四諦三世等一切皆空，空亦空，廣如經說。此乃空
X04n0225_p0833c16║却無明諸障等業，無明總盡障業皆無，自性涅槃
X04n0225_p0833c17║自然顯著，此為真有不名空宗。雖然為真有，所說
X04n0225_p0833c18║教門多有成壞，故未可為圓。如華嚴經具報相好
X04n0225_p0833c19║莊嚴能虗能實，當部之內當品之中，十十菩薩等
X04n0225_p0833c20║上下自相綸貫，空有之法不獨孤行。又以普賢文
X04n0225_p0833c21║殊上下交參，理事相徹互相交映，一部之典品品
X04n0225_p0833c22║相徹句句相參，一品之中四十品經同入，一言之
X04n0225_p0833c23║內十萬之頌齊麾，一成即一切成，一壞即一切壞，
X04n0225_p0833c24║總以性齊時齊行齊故。如上等齊說法亦齊，如是
X04n0225_p0834a01║齊故。如今成佛與三世佛齊成佛故，為無三世故，
X04n0225_p0834a02║為無時故，不同彼教成壞別時故，因果前後故。
X04n0225_p0834a03║四、解深密經為不空不有宗。如來說於有教空教
X04n0225_p0834a04║之後，說此一部之教和會有無二見為不空不有，
X04n0225_p0834a05║即說九識為純淨無染識。如瀑水流生多波浪，諸
X04n0225_p0834a06║波浪等以水為依，五六七八等識皆以阿陀那識
X04n0225_p0834a07║為依，故如彼波浪以水為依。深密經云：如善鏡面，
X04n0225_p0834a08║若有一影生緣現前唯一影起，若二若多影生緣
X04n0225_p0834a09║現前有多影起，非此鏡面轉變為影，亦無受用滅
X04n0225_p0834a10║盡可得。此明五六七八識所依第九淨識處也。又
X04n0225_p0834a11║云：如是菩薩雖由法住智為依止為建立故，此經
X04n0225_p0834a12║意欲令於識處便明識體本唯真智，故如彼瀑流
X04n0225_p0834a13║不離水體而生波浪。又如明鏡依彼淨體無所分
X04n0225_p0834a14║別，舍多影像不礙有而常無故。如是自心所現識
X04n0225_p0834a15║相不離本體，無作淨智所現影相，都無自他內外
X04n0225_p0834a16║等執，任用隨智無所分別，以破空有二繫為不空
X04n0225_p0834a17║不有。故深密經頌曰：阿陀那識甚深細，一切種子
X04n0225_p0834a18║如瀑流，我於凡愚不開演，恐彼分別執為我。阿陀
X04n0225_p0834a19║那識甚深細者，引彼凡流就識成智，不同二乘及
X04n0225_p0834a20║漸始學菩薩破相成空，不同凡夫繫而實有，不同
X04n0225_p0834a21║彼故不空不有。何法不空？為智能隨緣照機利物
X04n0225_p0834a22║故。何法不有？為智正隨緣時無性相故、無生住滅
X04n0225_p0834a23║故。以是義故名不空不有。此經雖復如是，於心識
X04n0225_p0834a24║之處令知空有無二。華嚴經則不然，但彰本身本
X04n0225_p0834b01║法界一真之根本智佛體用故，混真性相法報之
X04n0225_p0834b02║海，直為上上根人頓示佛果德一真法界本智，以
X04n0225_p0834b03║為開示悟入之門，不論隨妄而生識等。是故華嚴
X04n0225_p0834b04║教門直彰本體用法界，佛果門直授上根凡夫令
X04n0225_p0834b05║其悟入，不同深密經中安立五六七八九識施設
X04n0225_p0834b06║權門。如深密經權施第九阿陀那識，意有異途為
X04n0225_p0834b07║二乘之人，久厭惡生死修空滅識直趣空寂，及漸
X04n0225_p0834b08║學菩薩樂空增勝，但有一分慈悲未證法身佛性
X04n0225_p0834b09║根本，但以空門而為所乘，六波羅蜜而為行相，初
X04n0225_p0834b10║對治門還同二乘，無常不淨白骨微塵等觀方入
X04n0225_p0834b11║空觀，二乘趣滅菩薩留生，以空無我等觀折伏我
X04n0225_p0834b12║法不令增長。以是義故，解深密經方便安立七八
X04n0225_p0834b13║識外，別說九識為純淨識，云七八識以淨識為依
X04n0225_p0834b14║止故。未即直為說第八種子識為如來藏者，為彼
X04n0225_p0834b15║學徒畏苦習故。若說業種恒真生怖難信，是故權
X04n0225_p0834b16║且安立第九阿陀那識為淨識，欲令不滅識性長
X04n0225_p0834b17║大菩提故。是故維摩經云：未具佛法亦不滅受而
X04n0225_p0834b18║取證也。受既不滅，想識亦然。如楞伽經直為根熟
X04n0225_p0834b19║者說第八識業種為如來藏。維摩經云：塵勞之疇
X04n0225_p0834b20║為如來種。大修道之士品類異途，解行差殊千端
X04n0225_p0834b21║萬別，除二乘之外，菩薩之乘有四品不同：一修空
X04n0225_p0834b22║無我菩薩、二漸見佛性菩薩、三頓見佛性菩薩、四
X04n0225_p0834b23║以如來自性清淨智以五位加行起差別智，滿普
X04n0225_p0834b24║賢行成大慈悲菩薩，究竟不出剎那際充滿十方
X04n0225_p0834c01║佛果門。如華嚴經有一類菩薩，經百千億那由他
X04n0225_p0834c02║劫行六波羅蜜不生佛家，猶名假名菩薩。以雖見
X04n0225_p0834c03║佛性未彰智業，猶名假名菩薩也。
X04n0225_p0834c04║五、楞伽經以五法、三自性、八識、二無我為宗。彼經
X04n0225_p0834c05║於南海中楞伽山說，其山高峻，下瞻大海，傍無門
X04n0225_p0834c06║戶，得神通者堪能昇往，乃表心地法門無修無證
X04n0225_p0834c07║者方能昇也。下瞻大海，表心海本自清淨，因境風
X04n0225_p0834c08║所轉，識浪波動，欲明達境自空，心海自寂，心境俱
X04n0225_p0834c09║寂，事無不照。直為根熟菩薩頓說種子業識為如
X04n0225_p0834c10║來藏，異彼二乘滅識趣寂者故，亦為異彼般若修
X04n0225_p0834c11║空菩薩樂空增勝者故。直明識體本性全真，便成
X04n0225_p0834c12║智用，故了真即識，成智異彼。深密經意，別立九識，
X04n0225_p0834c13║接引初根，漸令留惑，長大菩提，故不令其心植種
X04n0225_p0834c14║於空，亦不令其心如彼敗種也。解深密經乃是入
X04n0225_p0834c15║惑之初門，楞伽、維摩直示惑之本實。楞伽即明八
X04n0225_p0834c16║識為如來藏，淨名即觀身實相，觀佛亦然。淨名與
X04n0225_p0834c17║楞伽略同，深密經文與此二部少別。如華嚴經不
X04n0225_p0834c18║爾，佛身及境界、法門、行相，懸自不同。說彼楞伽經
X04n0225_p0834c19║即是化身，所說境界即是穢土山峰所居法門。說
X04n0225_p0834c20║識境界為真問答，即以大慧菩薩為首。化身明教
X04n0225_p0834c21║是權大慧，且論簡擇。如華嚴經教，佛身即是本真
X04n0225_p0834c22║法報，境界即是華藏，所居法門即是佛果。法界為
X04n0225_p0834c23║門問答，即是文殊、普賢理事智之妙用。五位行相，
X04n0225_p0834c24║因果互融；十剎十身，體徹相入。
X04n0225_p0835a01║六、維摩經不思議為宗。維摩經與華嚴十種別。
X04n0225_p0835a02║一、淨土莊嚴別：如維摩經中所說淨土，如來以
X04n0225_p0835a03║足指按地，即三千大千世界，若千百千珍寶嚴
X04n0225_p0835a04║飾，譬如寶莊嚴佛無量功德。寶莊嚴土，一切大
X04n0225_p0835a05║眾歎未曾有，而皆自見坐寶蓮華，而未說無盡
X04n0225_p0835a06║佛剎莊嚴等事在一毫塵中。如華嚴經中具說：
X04n0225_p0835a07║十佛毗盧遮那境界，十蓮華藏世界海，有無盡
X04n0225_p0835a08║世界海，重重相入；一塵之內，有無盡世界海，圓
X04n0225_p0835a09║滿十方。佛境界、眾生境界，互相涉入，不相障礙。
X04n0225_p0835a10║眾寶莊嚴，如光如影，廣如經說，不但獨言三千
X04n0225_p0835a11║大千世界之所嚴淨。
X04n0225_p0835a12║二、佛身諸相報化別說：此維摩經是三十二大
X04n0225_p0835a13║人之相，化佛所說；說華嚴經佛是九十七大人
X04n0225_p0835a14║之相，及十華藏世界海微塵數大人之相，實報
X04n0225_p0835a15║如來所說。
X04n0225_p0835a16║三、不思議德神通別。維摩經說：菩薩神通，以小
X04n0225_p0835a17║室之內，能容三萬二千師子之座，各各高八萬
X04n0225_p0835a18║四千由旬，八千菩薩、五百聲聞、百千天人。維摩
X04n0225_p0835a19║詰置其右手掌，擎其大眾，往詣菴園。又以手斷
X04n0225_p0835a20║取東方妙喜佛國，來至此土，示於大眾，送還本
X04n0225_p0835a21║處。如是神變，且為權教。聲聞、菩薩等，見道未實，
X04n0225_p0835a22║自他未亡，所現神變，依根所見，皆有往來分劑
X04n0225_p0835a23║限量。又是一時之間，聖意以神力變化，起諸小
X04n0225_p0835a24║根，令漸增進故，非是法爾力故。如華嚴經中，以
X04n0225_p0835b01║自本覺，自覺本心，身心性相，與佛無異，無有內
X04n0225_p0835b02║外往來諸見。是故毗盧遮那佛，不移本處，而身
X04n0225_p0835b03║徧坐一切道場。十方來眾，不移本處，而隨化往，
X04n0225_p0835b04║都無來去，亦無神力所致。是故經中，每言以佛
X04n0225_p0835b05║神力，及法如是力者，以佛神力，推佛為尊，法如
X04n0225_p0835b06║是故。惟其本德，都無變化，即一一眾生，身諸毛
X04n0225_p0835b07║孔之內，周徧十方，不同權教，以其神力，分劑往
X04n0225_p0835b08║來，擎來送去，致斯妄見，違本法身，障真菩提本
X04n0225_p0835b09║覺性智。是故淨名菩薩，現斯神變已，方陳實教。
X04n0225_p0835b10║維摩經云：觀身實相，觀佛亦然。我觀如來，前際
X04n0225_p0835b11║不來，後際不去，今則不住。是故權教小見，樂欲
X04n0225_p0835b12║希奇，菩薩稱根，麤施接引，令生樂學，方授實門。
X04n0225_p0835b13║不可以執化成真，恒迷智眼。有作之法難成，隨
X04n0225_p0835b14║緣無作易辦。作者勞而無功，不作隨緣自就。無
X04n0225_p0835b15║功之功，功不虗棄；有功之功，功皆無常。多劫積
X04n0225_p0835b16║修，終歸敗壞。不如一念，緣起無生，超彼三乘權
X04n0225_p0835b17║學等見。
X04n0225_p0835b18║四、所設法門對根別。維摩經：對二乘根令回向
X04n0225_p0835b19║菩提入大乘，又對大乘中滯淨菩薩悲智未滿
X04n0225_p0835b20║者令其進修。即如眾香世界諸來菩薩眾欲還
X04n0225_p0835b21║本土，請佛世尊願賜少法，如來依根見彼菩薩
X04n0225_p0835b22║滯於淨土悲智心劣，便為說法令學有盡無盡
X04n0225_p0835b23║解脫門，云：不離大慈、不捨大悲，深發一切智心
X04n0225_p0835b24║而不忽忘，教化眾生終不厭倦，於四攝法常念
X04n0225_p0835c01║順行，在諸禪定如地獄想，於生死中如園觀想，
X04n0225_p0835c02║見來求者如善師想，令且漸修增長悲智。未即
X04n0225_p0835c03║一下頓示佛門，未即說言十住初心便成正覺，
X04n0225_p0835c04║未即示其廣大妙事皆有分劑故。
X04n0225_p0835c05║五、諸有來眾聞法別。維摩經中所有來眾，除文
X04n0225_p0835c06║殊、慈氏等大菩薩眾，舍利弗等影響聲聞，餘外
X04n0225_p0835c07║來眾，總是三乘之中權學之眾，漸令增進，未說
X04n0225_p0835c08║圓滿。諸佛本乘。華嚴經中所有來眾，皆是乘如
X04n0225_p0835c09║來乘佛智果德，自體法身，具普賢行，而隨影現
X04n0225_p0835c10║十方剎海一切道場，還成如來所乘本法，無有
X04n0225_p0835c11║一箇三乘根機。設有三乘根機，如盲如聾，不知
X04n0225_p0835c12║不覺，猶如盲人對於日月，猶如聾人聽天樂音，
X04n0225_p0835c13║如業貧人對天寶藏，如大福德處於地獄，亦如
X04n0225_p0835c14║餓鬼臨大海邊，與佛同德同身，終不能信、不覺、
X04n0225_p0835c15║不知，別求佛見。故經云：佛子！設有菩薩，於無量
X04n0225_p0835c16║百千億那由他劫，行六波羅蜜，修習種種菩提
X04n0225_p0835c17║分法，若未聞此如來不思議功德法門，我時聞
X04n0225_p0835c18║已，不信不解，不順不入，不得名為真實菩薩，以
X04n0225_p0835c19║不能生如來家故。如維摩經中，娑婆之眾，彼此
X04n0225_p0835c20║未亡；香積諸徒，垢淨全在。當知此類，守一方之
X04n0225_p0835c21║淨剎，雖名菩薩，諦道未圓。如是之徒，未詳佛意，
X04n0225_p0835c22║與法身、智身懸隔。惟華嚴之眾，自身與佛身無
X04n0225_p0835c23║別，自智與佛智無差，性相含容，一多同別。居法
X04n0225_p0835c24║界海之智水，示作魚龍；住涅槃之大宅，現陰陽
X04n0225_p0836a01║而化物。主伴自在，交暎相參，師弟互融，因果通
X04n0225_p0836a02║徹。
X04n0225_p0836a03║六，設教安立法門。別維摩經，以淨名居士，現少
X04n0225_p0836a04║許不思議之通變，令二乘迴心。又處於生死，現
X04n0225_p0836a05║身有疾，令知染淨無二。又表菩薩大悲有疾。菩
X04n0225_p0836a06║薩具陳不二，建定慧觀智，用彰不求之法。未似
X04n0225_p0836a07║華嚴經，具陳十住，十迴向，十地，等覺，五位，大位，
X04n0225_p0836a08║行相，因果，同別法門。
X04n0225_p0836a09║七、淨名菩薩示行別。淨名為表大悲示入生死，
X04n0225_p0836a10║現其病行。華嚴經：毗盧遮那以大悲示入生死，
X04n0225_p0836a11║成正覺行。
X04n0225_p0836a12║八、所闡法門處所別說。維摩經在毗耶離城菴
X04n0225_p0836a13║羅園，及在淨名之室說。華嚴經在摩竭國菩提
X04n0225_p0836a14║場中，及一切世界一切塵中說。
X04n0225_p0836a15║九、常隨佛眾：別說維摩經時，聲聞為常隨佛眾，
X04n0225_p0836a16║但具五百；說華嚴經時，總是一乘大菩薩眾，為
X04n0225_p0836a17║常隨佛眾，具十佛剎微塵大眾，總是具普賢、文
X04n0225_p0836a18║殊體用等眾。
X04n0225_p0836a19║十、所付法藏流通別。維摩經？囑累品中說：佛告
X04n0225_p0836a20║彌勒菩薩言：彌勒！我今以是無量億阿僧祇劫
X04n0225_p0836a21║所集阿耨多羅三藐三菩提法付囑於汝。即以
X04n0225_p0836a22║其經付囑已成菩薩、已生佛家者。華嚴經？如來
X04n0225_p0836a23║出現品中付囑流通，即以其經法付囑凡夫初
X04n0225_p0836a24║心始能見道生在佛家者。何以然？此經表三乘
X04n0225_p0836b01║是權，所有得法未成實故，所有說法者亦未實
X04n0225_p0836b02║故。華嚴經云：此經珍寶不入一切餘眾生手，唯
X04n0225_p0836b03║除如來法王真子生如來家、種如來種諸善根
X04n0225_p0836b04║者。佛子！若無此等佛之真子，如是法門不久散
X04n0225_p0836b05║滅。問曰：若計佛之真子，即十方世界無盡無邊
X04n0225_p0836b06║世界微塵莫知其數，何慮此經即便散滅？答曰：
X04n0225_p0836b07║此經付囑凡夫令覺悟，入此法門令生佛家，使
X04n0225_p0836b08║其轉教佛種不斷。若囑累諸大菩薩，凡夫無緣
X04n0225_p0836b09║無凡夫修學者，凡夫道中佛種即斷，故付囑凡
X04n0225_p0836b10║夫令修，不付已前大菩薩舊見道者。
X04n0225_p0836b11║七、法華經會權入實為宗。此經引彼三根之人歸
X04n0225_p0836b12║一乘實教，故引眾流而歸海，攝三末而還源。藏法
X04n0225_p0836b13║師等會為共教一乘，為三乘同聞故；華嚴經為別
X04n0225_p0836b14║教一乘，為不與三乘同聞故。參詳此理，會此二門，
X04n0225_p0836b15║法華經引權器以歸真，華嚴者頓示大根而直受。
X04n0225_p0836b16║雖一乘名合，法事略同，論其軌範，有多差別，略舉
X04n0225_p0836b17║十門，用知綱目。
X04n0225_p0836b18║一、教主別說：此法華經即是化身佛說，還過去
X04n0225_p0836b19║滅度多寶佛來證成此經，三世諸佛同共宣說。
X04n0225_p0836b20║如華嚴經即不然，教主即是毗盧遮那，即是法、
X04n0225_p0836b21║報、理、智真身，具無量相海功德之身之所莊嚴。
X04n0225_p0836b22║三世諸佛同為一際、一時、一法界，報相重重，無
X04n0225_p0836b23║有障礙，古今一際，非三世故。舊佛非過去，今佛
X04n0225_p0836b24║非新出，為根本智，性相齊，理事不異。如是本佛
X04n0225_p0836c01║說本法，頓受大根，不是化佛故。不似法華經有
X04n0225_p0836c02║舊佛滅度多寶如來，今佛出世說法華經故。
X04n0225_p0836c03║二、放光明。別說法華經，雖放眉間毫相果光，所
X04n0225_p0836c04║照境界，但言萬八千土，皆如金色，仍有限量，不
X04n0225_p0836c05║稱無邊無量無盡。故但彰果法，不彰因位。華嚴
X04n0225_p0836c06║一部經典，教行因果，表法光明，始終具十。
X04n0225_p0836c07║三、國土別。說法華經時，三變世界令成淨土，移
X04n0225_p0836c08║諸天人置於他土，然後安置他方來眾，變此穢
X04n0225_p0836c09║境令成淨剎。說華嚴經時，即此娑婆世界，即是
X04n0225_p0836c10║蓮華藏世界，一一世界互相含入。經云：一一世
X04n0225_p0836c11║界滿十方，十方入一亦無餘，世界不增亦不減，
X04n0225_p0836c12║無比功德故如是。又云：諸佛成道，在一小眾生
X04n0225_p0836c13║身中化無量眾，其彼小眾生不知不覺，只為凡
X04n0225_p0836c14║聖同體無移轉相，纖毫之內自他同體，不同法
X04n0225_p0836c15║華之會，移轉人天方明淨剎。
X04n0225_p0836c16║四、請法主。別說法華經時，請法主者，即是舍利
X04n0225_p0836c17║弗，以為勸請之首。說華嚴經時，佛令文殊、普賢、
X04n0225_p0836c18║隨位菩薩，各自說自位法門，為說法首。佛表果
X04n0225_p0836c19║法，舉果為因，起大悲行，成根本智，果體自成，故
X04n0225_p0836c20║無言不說也。以大悲行，從無作根本智起故。阿
X04n0225_p0836c21║僧祇品，世間數法，廣大難量，唯佛究竟，不屬五
X04n0225_p0836c22║位中因果門，是佛自位內法門，還佛自說。隨好
X04n0225_p0836c23║光明功德品，即是如來自成因果，後自說佛法，
X04n0225_p0836c24║亦不屬五位之內行相因果，此名佛果，無二愚
X04n0225_p0837a01║也。除此二品經外，諸餘三十八品，皆是五位之
X04n0225_p0837a02║內行相法門，是故佛不自說，總令十信、十住、十
X04n0225_p0837a03║行等當位之內菩薩自說，佛但放光表之。當說
X04n0225_p0837a04║華嚴經時，無聲聞及小菩薩為請法主，皆佛果
X04n0225_p0837a05║位內諸大菩薩自相問答，安立佛果法門行相。
X04n0225_p0837a06║為悟大根者故，頓將佛果直受為因，因即以果
X04n0225_p0837a07║為因，果即以因為果，如種種子等，以定慧力，思
X04n0225_p0837a08║之可見。
X04n0225_p0837a09║五、大會莊嚴真化別。如法華會，令三千大千世
X04n0225_p0837a10║界清淨莊嚴，其諸化眾亦皆充滿，所來諸佛皆
X04n0225_p0837a11║云是化。華嚴經即不爾，即有十處十會眾皆滿
X04n0225_p0837a12║十方，不移本處而充法界，一一身相及身毛孔
X04n0225_p0837a13║國剎重重，菩薩佛身互相徹入，雜類眾生亦皆
X04n0225_p0837a14║無礙，身土相徹如影含容，所來之眾不壞法身
X04n0225_p0837a15║而隨相好，法身相好一際無差，即相全真無有
X04n0225_p0837a16║化也，不同餘教說化說真有相參會。
X04n0225_p0837a17║六、序分之中列眾別。法華會中，先列聲聞眾，萬
X04n0225_p0837a18║二千人俱。次列摩訶波闍波提，與眷屬六千人
X04n0225_p0837a19║俱。此為姨母，六千人俱。次列耶輸陀羅比丘尼，
X04n0225_p0837a20║此是佛為太子時夫人。佛為太子時，有三夫人，
X04n0225_p0837a21║一名瞿夷，二名耶輸，三名摩奴舍瞿夷。次列菩
X04n0225_p0837a22║薩，八萬人俱。次列諸天龍鬼等。華嚴經即不然，
X04n0225_p0837a23║先列菩薩，上首有十佛世界微塵數，不論其從
X04n0225_p0837a24║者。次列執金剛神眾，已後諸神龍天等眾部類，
X04n0225_p0837b01║總有五十五眾。一一部從，各有佛世界微塵數
X04n0225_p0837b02║眾。一身即以法界為量，自他之境都亡。法界即
X04n0225_p0837b03║自身徧周，能所之情見絕。
X04n0225_p0837b04║七、龍女轉身成佛別。法華經：龍女於剎那之際，
X04n0225_p0837b05║即轉女身，具菩薩行，南方成佛。華嚴經即不然，
X04n0225_p0837b06║但使自無情見，大智逾明，即萬法體真，無轉變
X04n0225_p0837b07║相。維摩經中，舍利弗謂天女曰：何故不轉女身？
X04n0225_p0837b08║天女謂舍利弗：我十二年來，求女人相，了不可
X04n0225_p0837b09║得，當何所轉？如菴提遮女謂舍利弗：自男生我
X04n0225_p0837b10║女，當知萬法本自體如，有何可轉？華嚴經入法
X04n0225_p0837b11║界品中，善財童子、善知識、文殊、普賢比丘、比丘
X04n0225_p0837b12║尼、長者童子、優婆夷童女、仙人、外道五十三人，
X04n0225_p0837b13║各各自具菩薩行，自具佛法，隨諸眾生見身不
X04n0225_p0837b14║同，不云有轉。若以法眼觀，無俗不真；若以世間
X04n0225_p0837b15║肉眼觀，無真不俗。以法華經對權教三根，見末
X04n0225_p0837b16║盡者，令成信種，且將女相速轉成佛，令生奇特，
X04n0225_p0837b17║方始發心，趣真知見。明且引三權，令歸一實。又
X04n0225_p0837b18║破彼時劫定執三僧祇，令於剎那證三世性，裂
X04n0225_p0837b19║三乘之見網，撒菩薩之草菴，令歸法界之門，入
X04n0225_p0837b20║佛真實之宅。故令龍女成佛，明非過去久修；年
X04n0225_p0837b21║始八歲，又表今非舊學。轉女時分，不逾剎那，具
X04n0225_p0837b22║行佛果，無虧毫念。法本如是，自體無時，權學三
X04n0225_p0837b23║根，自將見隔，自迷實法，返稱為化。不知己躬本
X04n0225_p0837b24║事如斯，全處宅中，猶懷滯見，云何界外懸指僧
X04n0225_p0837c01║祇？此見不離，定乖永劫，迴心見謝，方始舊居。何
X04n0225_p0837c02║如今時滅諸見業，徒煩多劫，苦困方迴？如華嚴
X04n0225_p0837c03║經法界緣起門，明凡聖一真，猶存見隔，見在即
X04n0225_p0837c04║凡，情亡即佛，無有一法可轉變相，是故不同龍
X04n0225_p0837c05║女轉身成佛。
X04n0225_p0837c06║八、龍女成佛，所居國土別，即言南方無垢世界，
X04n0225_p0837c07║非此娑婆。解云：心得應真，故稱無垢；正順本覺，
X04n0225_p0837c08║故號南方。南為離，離中虗，八卦中離法心，心虗
X04n0225_p0837c09║無故則明。若有別住南方，自他彼此猶隔，此乃
X04n0225_p0837c10║猶順三乘，分引權根而生信解，還就佛乘，故為
X04n0225_p0837c11║三乘。餘執勢分難摧，且有一分迴心，自他之情
X04n0225_p0837c12║未絕，不同華嚴自他相徹，一一微塵之內，住因
X04n0225_p0837c13║陀羅網之門也。
X04n0225_p0837c14║九、六千之眾發心別。法華經云：龍女成佛時，娑
X04n0225_p0837c15║婆世界菩薩、聲聞，舉眾皆遙見龍女成佛，普為
X04n0225_p0837c16║時會人天說法，心大歡喜，悉遙敬禮。此但順三
X04n0225_p0837c17║乘權學有為菩提，未得普門法界，未覺菩提自
X04n0225_p0837c18║他同體，以此義故，故有遙敬禮。華嚴經即不然，
X04n0225_p0837c19║即以普門法界，普見法門如來藏身三昧之境，
X04n0225_p0837c20║因陀羅網莊嚴法門世界海漩，重重妙智一時
X04n0225_p0837c21║同得，為一證一切證，一斷一切斷故，即自身之
X04n0225_p0837c22║內有十身諸佛剎海莊嚴，佛身之內即自身之
X04n0225_p0837c23║境重重隱現，十方世界法爾如斯。猶如眾流歸
X04n0225_p0837c24║於大海，雖未入海，潤性無差；若入大海，皆同鹹
X04n0225_p0838a01║味。一切眾生亦復如是，迷之與悟雖然有殊，本
X04n0225_p0838a02║來佛海元本不異，云何法華經中娑婆之眾有
X04n0225_p0838a03║遙敬禮？以此事儀法則與華嚴全別。只如法界
X04n0225_p0838a04║品內，六千之眾剎那十眼逾明，五百小童一生
X04n0225_p0838a05║十身咸證，理事齊亘，無法不彰。法界既處塵中，
X04n0225_p0838a06║何得有遙敬禮？
X04n0225_p0838a07║十、授聲聞遠記別。法華之中，龍女頓印法界無
X04n0225_p0838a08║時之門，全彰佛果。三乘權學，雖有信順之心，餘
X04n0225_p0838a09║風未殄，未能頓證，遠劫方登，故受遠記。不同華
X04n0225_p0838a10║嚴迷即處凡，悟即是佛。設有餘習，以佛知見而
X04n0225_p0838a11║用治之；無佛知見，但成折伏，不得入佛駛水之
X04n0225_p0838a12║流，還經遠劫方能入也。為三乘之初心，信根下
X04n0225_p0838a13║劣，故不能離縛，籠繫煩多，樂著生死。雖求出世，
X04n0225_p0838a14║根器下劣，滯住退還。如來於是以生老病死、無
X04n0225_p0838a15║常不淨、剎那滅壞、念念不住如是等觀，使令觀
X04n0225_p0838a16║之，令生厭離，捨厭心成，心居淨穢。如來於化教
X04n0225_p0838a17║之中，復勤修悲智，以求佛果，仍推淨土在於餘
X04n0225_p0838a18║方。為彼三乘見分未亡，見此娑婆恒常是穢，說
X04n0225_p0838a19║因說果，破彼疑心，暫化令淨，却攝神力，還當見
X04n0225_p0838a20║穢。因斯無常觀智，習性難迴。龍女雖頓示佛乘，
X04n0225_p0838a21║雖信未能即證。以是義故，法華會內所受記別，
X04n0225_p0838a22║皆蒙遠劫。法華漸引來歸，華嚴當時直授，發心
X04n0225_p0838a23║即佛故。以此義故，行相不同。此一部經，同門有
X04n0225_p0838a24║二：一、乘如來乘，直至道場。如來乘者，即一乘也。
X04n0225_p0838b01║如華嚴？賢首品云：一切世間羣生類，尠有欲求
X04n0225_p0838b02║聲聞乘，求緣覺者轉復少，求大乘者甚希有，求
X04n0225_p0838b03║大乘者猶為易，能信此法甚為難。又經云：若有
X04n0225_p0838b04║諸眾生，其心饜沒者，為說聲聞道，令離於眾苦。
X04n0225_p0838b05║若復有眾生，其心少明利，為說因緣法，令得辟
X04n0225_p0838b06║支佛。若復有眾生，樂學慈悲心，廣饒益眾生，為
X04n0225_p0838b07║說菩薩道。若復有眾生，決定樂大事，轉無盡佛
X04n0225_p0838b08║法，為說一乘道。此乃華嚴經中分四乘義也。如
X04n0225_p0838b09║法華經中，門前三駕且示權門，露地白牛方明
X04n0225_p0838b10║正教。佛乘唯有一，無二亦無三，二三門外之權
X04n0225_p0838b11║宗，方明露地之實教。四乘契會二教共同，施設
X04n0225_p0838b12║化儀各有差殊。又法華云：唯此一事實，餘二則
X04n0225_p0838b13║非真。准此一文似立三乘，論其契會還成四法。
X04n0225_p0838b14║唯此一事實者即佛乘事實，餘二者即菩薩大
X04n0225_p0838b15║乘，通緣覺聲聞是，餘二為緣覺聲聞厭苦相似
X04n0225_p0838b16║故。又龍女一剎那之際印三世性，從凡夫即聖
X04n0225_p0838b17║不移毫分，此乃與善財童子解行入道法門略
X04n0225_p0838b18║同。善財一生成佛者，不離剎那際證三世性，古
X04n0225_p0838b19║今總齊，還與龍女一剎那際轉身具行成佛，一
X04n0225_p0838b20║時總畢皆稱本法，法如是故。立時劫者，眾生情
X04n0225_p0838b21║塵也。善財證此名為一生為三世，時劫既盡更
X04n0225_p0838b22║有何生？故名為一生。
X04n0225_p0838b23║八、大集經以守護正法為宗。
X04n0225_p0838b24║九、涅槃經佛性為宗，與華嚴經有十種別。
X04n0225_p0838c01║一、說法處所別。涅槃經在拘尸那國，阿利羅䟦
X04n0225_p0838c02║提河邊，娑羅雙樹間說。華嚴經在摩竭提國，菩
X04n0225_p0838c03║提場中，寶菩提樹下說。
X04n0225_p0838c04║二、境界莊嚴化報別。說此大涅槃經時，諸佛世
X04n0225_p0838c05║界諸大菩薩悉來集會。又文云：爾時三千大千
X04n0225_p0838c06║世界以佛神力故，地皆柔輭，無有丘墟、沙土、礫
X04n0225_p0838c07║石、荊棘、毒草，眾寶莊嚴，猶如西方無量壽佛極
X04n0225_p0838c08║樂世界。說華嚴經時，有十蓮華藏世界海。廣說
X04n0225_p0838c09║如此莊嚴，即是如來自身實報之所莊嚴，非如
X04n0225_p0838c10║此涅槃經中以佛神力為眾生故暫化令淨。所
X04n0225_p0838c11║以然者，為此涅槃經來眾三乘根眾雜故，若不
X04n0225_p0838c12║以佛神力持，無由自見。如華嚴中一乘根純，無
X04n0225_p0838c13║有雜眾，如聲聞為根別故，在其會內元來不見。
X04n0225_p0838c14║經中雖然，還有以佛神力，下文還有法如是力。
X04n0225_p0838c15║所言神者，應真曰神，非同實是凡夫加令暫見，
X04n0225_p0838c16║名之曰神。當知華藏莊嚴本明實報，涅槃神力
X04n0225_p0838c17║暫爾權施。
X04n0225_p0838c18║三、大會來眾別說。此大涅槃經所有來眾，總是
X04n0225_p0838c19║人天種性三乘之眾。除諸大菩薩眾，餘者皆是
X04n0225_p0838c20║憶念如來，涕淚盈目，荷奉香薪，嗟苦悲哀，戀承
X04n0225_p0838c21║佛日。華嚴經所來之眾，皆性智海中佛果位內
X04n0225_p0838c22║諸菩薩眾，純是一乘，更無別種。人天神眾，皆悉
X04n0225_p0838c23║同根，入佛智流，具佛知見。初會之中，十佛世界
X04n0225_p0838c24║微塵等諸菩薩眾，皆從如來善根海生。善根海
X04n0225_p0839a01║者，是即如來法身智海，大智所生。一切諸佛，以
X04n0225_p0839a02║法身根本智為根本所生。若不如是，所有行門，
X04n0225_p0839a03║總屬有為。如此之眾，從初發心，入佛智海，寄治
X04n0225_p0839a04║十信、十住、十行、十迴向、十地、等覺六位。當知涅
X04n0225_p0839a05║槃會三乘菩薩、聲聞、人天等眾，不同華嚴。此是
X04n0225_p0839a06║一乘位中菩薩眾初發心位，皆同佛位，入佛智
X04n0225_p0839a07║流，同佛知見，為真佛子也。
X04n0225_p0839a08║四、所建法輪主伴別。涅槃經勸請之首，即是迦
X04n0225_p0839a09║葉菩薩、文殊師利菩薩、師子吼菩薩、舍利弗等。
X04n0225_p0839a10║為法軌度勸請之首，魔王波旬勸請如來入般
X04n0225_p0839a11║涅槃。如華嚴經建法之首，即是普賢、文殊、覺首、
X04n0225_p0839a12║法慧、功德林、金剛幢、金剛藏等。如是十首、十慧、
X04n0225_p0839a13║十林、十幢、十藏、佛果位內大菩薩等，建立五位
X04n0225_p0839a14║佛果之行相法門。以諸位即佛，佛即諸位，明位
X04n0225_p0839a15║位中有佛果故。是故不同涅槃經中迦葉菩薩、
X04n0225_p0839a16║聲聞、舍利弗，生在人家，示同凡位，引彼三乘之
X04n0225_p0839a17║種，見佛涅槃而生悲感，涕流盈目而來集會。
X04n0225_p0839a18║五、所來之眾聞法別。此涅槃經為諸聲聞二乘
X04n0225_p0839a19║權教菩薩，行諸觀行未離執障，樂著諸行執持
X04n0225_p0839a20║行相，於此行相迷無作法身，無證無修本來自
X04n0225_p0839a21║體也。如來為此根故，於此涅槃經說：諸行無常
X04n0225_p0839a22║是生滅法，生滅滅已寂滅為樂。所行善行及能
X04n0225_p0839a23║證菩提是生法故，所證涅槃是滅法故。既心存
X04n0225_p0839a24║能所生滅不休，以生滅不休便滯真理，故說諸
X04n0225_p0839b01║行無常。如來隱身不現，及諸能所心盡名大涅
X04n0225_p0839b02║槃。是故涅槃經中純陀向文殊師利菩薩言：莫
X04n0225_p0839b03║謂如來同於諸行。復次文殊師利！為知而說、不
X04n0225_p0839b04║知而說，而言如來同於諸行。若言如來同於諸
X04n0225_p0839b05║行，則不得言於三界中為人天中自在法王。是
X04n0225_p0839b06║故大般涅槃令彼三乘令知諸行，菩提能證所
X04n0225_p0839b07║證涅槃悉是無常，生者本無不證諸滅，無行無
X04n0225_p0839b08║修名大涅槃，是名圓寂。如華嚴經：所有他方來
X04n0225_p0839b09║眾、此土人天霑其會位，從始發心即達理事自
X04n0225_p0839b10║在、理行無礙。文殊理、普賢行一時頓印，如印印
X04n0225_p0839b11║泥無有先後中間等。若存始終因果先後，皆是
X04n0225_p0839b12║凡情、皆是生滅，有成有壞、皆是隨根破繫，不關
X04n0225_p0839b13║成佛正宗。此華嚴經直為最上大心者說，如將
X04n0225_p0839b14║寶位直授凡庸，如夜夢千秋覺已隨滅。如涅槃
X04n0225_p0839b15║經所說：雪山有草名曰肥膩，牛若食者純得醍
X04n0225_p0839b16║醐，無有青黃赤白黑色。最上大心眾生亦復如
X04n0225_p0839b17║是，頓見佛性便成正覺，不從小位漸漸而來。是
X04n0225_p0839b18║故今言來眾聞法別。以涅槃經攝末從體，未論
X04n0225_p0839b19║智慈真俗並用無礙。
X04n0225_p0839b20║六、報土淨穢所居。別涅槃經佛報土指在西方，
X04n0225_p0839b21║過三十二恒河沙佛土有釋迦報土，為三乘權
X04n0225_p0839b22║學垢淨未亡，見此娑婆穢惡不淨，如來於是權
X04n0225_p0839b23║指報土在於西方。華嚴實教法門，即此娑婆世
X04n0225_p0839b24║界清淨無垢，為實教菩薩垢淨盡故境界純淨，
X04n0225_p0839c01║權教菩薩無垢淨處自見穢故，故指報土在於
X04n0225_p0839c02║西方。
X04n0225_p0839c03║七、佛身權實別。如涅槃經中，三十二相如來是
X04n0225_p0839c04║權，涅槃圓寂真理是實，為一切報相無量莊嚴
X04n0225_p0839c05║皆依真而有故。如華嚴經，毗盧遮那佛三十二
X04n0225_p0839c06║相入涅槃佛俱實，理事無二，不壞法身，而隨相
X04n0225_p0839c07║海無量無盡，即相即性，即報即理，如光如影，自
X04n0225_p0839c08║在無礙。
X04n0225_p0839c09║八、出生滅度現相別。涅槃經為諸人、天、聲聞、緣
X04n0225_p0839c10║覺、二乘之人施設，從兜率天降神受生，及入涅
X04n0225_p0839c11║槃。八、相成道，亦為諸大乘菩薩說，不從兜率天
X04n0225_p0839c12║降神母胎說。常、樂、我、淨，無始無終，不生不滅，然
X04n0225_p0839c13║且隱身不現，仍推報土在於西方，以此娑婆為
X04n0225_p0839c14║化土穢境。華嚴經即不然，直示本身本法，出超
X04n0225_p0839c15║情見，無始無終，三世相絕，一圓真報，不生不滅，
X04n0225_p0839c16║不常不斷，性相無礙，自在果海法門，直授上上
X04n0225_p0839c17║根人，不同權學，依次第漸漸而成。只如登峰九
X04n0225_p0839c18║仞，不可以絕其踪；履十層之級者，不可以亡其
X04n0225_p0839c19║跡。常見官階一品，但以為臣，忽有身登九五，明
X04n0225_p0839c20║珠頓照，普見無方，澤淋大海，渧渧皆滿，一塵空
X04n0225_p0839c21║性，法界無差，品類有情，強生留繫，根器不等，權
X04n0225_p0839c22║實不同，以此教門，千差萬別。須知權實，識假修
X04n0225_p0839c23║真，不可久滯權宗，迷其實教者也。
X04n0225_p0839c24║九、示教行相別。涅槃經十住菩薩位階十地，尚
X04n0225_p0840a01║不了了知見佛性，即從凡夫十信心後，十住之
X04n0225_p0840a02║位少分而見，漸漸而修，等覺位中方明果行圓
X04n0225_p0840a03║滿，妙覺之位方是如來。當知此經還有五乘、六
X04n0225_p0840a04║乘、七、八、九、十乘等法門種性，除聲聞乘、緣覺乘
X04n0225_p0840a05║外，有三種菩薩乘，通彼二乘為五乘，并取人天
X04n0225_p0840a06║五戒、十善，即為六乘、七乘。又三乘之人同聞，各
X04n0225_p0840a07║得自法，互參有九乘。其三種菩薩乘云何？一、修
X04n0225_p0840a08║無我法門乘；二、從十住至十地漸見佛性乘；三、
X04n0225_p0840a09║如雪山肥膩草，牛若食者，純得醍醐乘，不從乳、
X04n0225_p0840a10║酪、生熟酥等漸漸方成。如如來性品中說：菩薩
X04n0225_p0840a11║摩訶薩既見性已，咸作是言：甚奇，世尊！我等流
X04n0225_p0840a12║轉無量生死，常為無我之所惑亂。即是法華。華
X04n0225_p0840a13║嚴經中說：有諸菩薩經無量劫修六波羅蜜，得
X04n0225_p0840a14║六神通，讀誦通利八萬四千法藏，猶故不信此
X04n0225_p0840a15║甚深經典。是其例也。所得神通不依性起，為修
X04n0225_p0840a16║眾善及無我等觀，報勝諸天。又如北鬱單越人，
X04n0225_p0840a17║先世亦修無我所觀，報生彼國，壽千年，衣食自
X04n0225_p0840a18║然，粳米七寸，火珠熟之，香所及處皆來共食，無
X04n0225_p0840a19║有佛法，不得解脫，皆是過去行解訛謬，故致斯
X04n0225_p0840a20║咎，令其所得永不得亡。如此涅槃經中十地後
X04n0225_p0840a21║佛果法門，乃是華嚴經中十住初心之所見處，
X04n0225_p0840a22║即雪山之草，名為肥膩，牛若食者，純得醍醐，無
X04n0225_p0840a23║有青、黃、赤、白、黑色。如華嚴經中，十住菩薩初心
X04n0225_p0840a24║見道，頓見自他，無始無終，無古無今，本來是佛，
X04n0225_p0840b01║身心性相本是佛故。以此佛門以為解脫，乘如
X04n0225_p0840b02║來乘，直至道場。龍女、善財、一萬諸龍、八千之眾，
X04n0225_p0840b03║總是六千比丘、五百優婆塞、五百優婆夷、五百
X04n0225_p0840b04║童子、五百童女，都為八千。頓彰五位，總齊佛果
X04n0225_p0840b05║理智之門。初住即十地，初住即佛位。若初住不
X04n0225_p0840b06║即佛位者，如世卿臣，從初九品至階一品，但得
X04n0225_p0840b07║為臣，不得名王。若不名王者，當知權教安立五
X04n0225_p0840b08║位，諸地次第一一而登，至三祇之滿劫，但為菩
X04n0225_p0840b09║薩，不名佛乘，不名為乘如來乘，直至道場。但為
X04n0225_p0840b10║修無我觀，悲、勝二乘，不見佛性，名為菩薩。若少
X04n0225_p0840b11║見性者，亦得佛乘。如大海中，一毫之渧乃至多
X04n0225_p0840b12║渧，一一渧中皆得大海。如是菩薩五位之中，十
X04n0225_p0840b13║住、十地一一位內皆有佛果。從初發心十住之
X04n0225_p0840b14║始，頓見如是如來法身佛性無作智果，徧行普
X04n0225_p0840b15║賢一切萬行，隨緣不滯，悉皆無作。涅槃經云：佛
X04n0225_p0840b16║性非是作法，但為客塵煩惱所覆故。是故今從
X04n0225_p0840b17║十住初位，以無作三昧自體應真，煩惱、客塵全
X04n0225_p0840b18║無體性，唯真體用，無貪、嗔、癡，任運即佛。故一念
X04n0225_p0840b19║相應，一念成佛；一日相應，一日成佛。何須劫數
X04n0225_p0840b20║漸漸而修？多劫積修，三祇至果，心緣劫量，見障
X04n0225_p0840b21║何休？諸佛法門本非時攝，計時立劫，非是佛乘。
X04n0225_p0840b22║十、從初為友軌範別。涅槃經中說：雪山童子遇
X04n0225_p0840b23║羅剎而發心，重半偈而輕命，聞諸行無常是生
X04n0225_p0840b24║滅法，言：佛性涅槃，不可以行修，不可以心證。不
X04n0225_p0840c01║可以行修，行是有為，是無常故；不可以心證，有
X04n0225_p0840c02║能所故。是故行不可以修其性，心不可以證其
X04n0225_p0840c03║理，為心即性，更無能所。是故純陀言：莫謂如來
X04n0225_p0840c04║同於諸行。如華嚴經善財童子所立軌範，從文
X04n0225_p0840c05║殊師利發菩提心，至末後普賢菩薩五十三善
X04n0225_p0840c06║知識，一一皆云：我先發阿耨多羅三藐三菩提
X04n0225_p0840c07║心，云何教我學菩薩道、行菩薩行？不云諸行無
X04n0225_p0840c08║常等事。何以故？為此華嚴經明緣起法界門，理
X04n0225_p0840c09║事無二，無緣不寂，無事不真，國土境界總為性
X04n0225_p0840c10║海。為一真法界，非有情無情，隨業說故。為華嚴
X04n0225_p0840c11║中純真境界，總為智故。十住菩薩以慧為國，十
X04n0225_p0840c12║行菩薩以智為國，十迴向、十地以妙為國，不說
X04n0225_p0840c13║情與無情二見差別。以華嚴經為彰本法，異三
X04n0225_p0840c14║乘權學是無情，是有情有生有滅故。是故涅槃
X04n0225_p0840c15║經中以雪山童子說諸行無常者，為三乘根種
X04n0225_p0840c16║性行下劣，便於所說計行成實，障無作性，廢契
X04n0225_p0840c17║真理。以是義故，說諸行無常。不同善財一念發
X04n0225_p0840c18║心，頓無能所，了三世性，性絕古今，自覺自心本
X04n0225_p0840c19║來是佛，不成正覺，不證菩提。身心性相無證修
X04n0225_p0840c20║者，不成不壞本來如是，隨緣動寂，不壞有無，所
X04n0225_p0840c21║行諸行皆唯智起，是故不說諸行無常。
X04n0225_p0840c22║十、大方廣佛華嚴經。此經有十種甚深廣大無比
X04n0225_p0840c23║法，與諸經別。若有大心眾生於此法門深生信心，
X04n0225_p0840c24║不讀餘經，初發心時，十住之首，位齊佛果。如來出
X04n0225_p0841a01║現品中所說云：設有菩薩於無量百千那由他劫
X04n0225_p0841a02║行六波羅蜜，修習種種菩提分法，若未聞此如來
X04n0225_p0841a03║不思議大威德法門，或時聞已，不信不解，不順不
X04n0225_p0841a04║入，名為假名菩薩，以不能生如來家故。若得聞此
X04n0225_p0841a05║如來無量不可思議無障無礙智慧法門，聞已信
X04n0225_p0841a06║解，隨順悟入，當知此人生如來家，隨順一切如來
X04n0225_p0841a07║境界。猶如大海，大身眾生之所都止。此經亦爾，最
X04n0225_p0841a08║上大心眾生之所都止，澤沼之龍不樂其居，猶如
X04n0225_p0841a09║大海不宿死屍。若有見聞信樂而能悟入，永離凡
X04n0225_p0841a10║夫權學闡提死屍，直同如來法身智海。又如來出
X04n0225_p0841a11║現品云：佛子！如來音聲亦復如是，無生無作，無有
X04n0225_p0841a12║分別，非入非出，但從如來功德法力出於五種廣
X04n0225_p0841a13║大音聲。其五者何？一曰：汝等當知，一切眾生諸行
X04n0225_p0841a14║皆悉是苦，地獄苦、畜生苦、餓鬼苦、無福德著我所
X04n0225_p0841a15║苦、作諸惡行苦。欲生人天，當修善根，生人天中，離
X04n0225_p0841a16║諸難處。眾生聞已，捨離顛倒，修諸善行，離諸難處，
X04n0225_p0841a17║生人天中。二曰：汝等當知，一切諸行，眾苦熾然，如
X04n0225_p0841a18║熱鐵丸。諸行無常，是生滅法。涅槃是寂靜，無為安
X04n0225_p0841a19║樂，遠離熾然，消諸熱惱。眾生聞已，勤修善法，於聲
X04n0225_p0841a20║聞乘得隨順音聲忍，此是聲聞乘。三曰：汝等當知，
X04n0225_p0841a21║聲聞乘者隨他語解智慧狹劣，更有上乘名獨覺
X04n0225_p0841a22║乘，悟不由他汝等應學。樂勝道者聞此音已，捨聲
X04n0225_p0841a23║聞道修獨覺乘。四曰：汝等當知，過二乘位更有勝
X04n0225_p0841a24║道名為大乘。菩薩所行順六波羅蜜，不斷菩薩行、
X04n0225_p0841b01║不捨菩提心，處無量生死而不疲厭，過於二乘名
X04n0225_p0841b02║為大乘，此是菩薩大乘。五曰：第一乘、勝乘、最勝乘、
X04n0225_p0841b03║上乘、無上乘、利益一切眾生乘。若有眾生信解廣
X04n0225_p0841b04║大諸根猛利宿種善根，為諸如來神力所加，有勝
X04n0225_p0841b05║樂欲求佛果者，聞此音已發菩提心，此是佛乘。佛
X04n0225_p0841b06║子！如來音聲不從身出不從心出，而能利益無量
X04n0225_p0841b07║眾生。佛子！是為如來音聲第一相。當知如來音聲
X04n0225_p0841b08║常隨五乘眾生應所聞故，猶如大海潮無失時故。
X04n0225_p0841b09║是故於此法中起信發大菩提心，十住初首便即
X04n0225_p0841b10║見性，起法身佛智慧便成正覺。然始即從性起智
X04n0225_p0841b11║慧之位，行諸行相教化眾生，即覺行圓滿。佛不同
X04n0225_p0841b12║權教，先行菩薩行、學假真如等，觀地前伏忍。十地
X04n0225_p0841b13║已來猶有十真如障故，為觀當情真如成障，所行
X04n0225_p0841b14║之行並是有為，所發菩提心並未離生滅，所有能
X04n0225_p0841b15║斷分別無明，由觀折伏十地之位方能見性，經三
X04n0225_p0841b16║祇劫方始成佛，仍須百劫別修相好。若將此大方
X04n0225_p0841b17║廣佛華嚴經佛所本乘，同彼化身引彼權學，上中
X04n0225_p0841b18║下流全非信解，去佛懸遠未解經意，久大曠劫終
X04n0225_p0841b19║無成佛之期。若上上根人信解此經明知不謬，即
X04n0225_p0841b20║當乘如來乘直至道場，當所乘時即是道場，更無
X04n0225_p0841b21║可至。如法華經亦是佛乘，即是化佛。引彼三乘令
X04n0225_p0841b22║知實法，即三界火宅門前三乘羊車、鹿車、大牛之
X04n0225_p0841b23║事，即是上中下根三乘。為上根之人有一分慈悲
X04n0225_p0841b24║勝餘二乘故，為觀假故未有實見，名為不真菩薩。
X04n0225_p0841c01║此三種上中下根之人，俱有惡三界苦。中下根人，
X04n0225_p0841c02║聲聞、緣覺惡而求出，上根菩薩厭而不離，為慈悲
X04n0225_p0841c03║勝彼二乘故有饒益之心。此三種人俱不知三界
X04n0225_p0841c04║體相一真佛境，如出現品中廣明。佛對此故，說佛
X04n0225_p0841c05║所有功德報相皆是修生，令諸權學修治作意，經
X04n0225_p0841c06║多祇劫終無成佛之期。是故門前之駕是佛權施，
X04n0225_p0841c07║露地白牛方明法界，法界性相本唯真智，所有分
X04n0225_p0841c08║別皆是智為。是故法華經云：種種性相義，我及十
X04n0225_p0841c09║方佛，乃能知是事，聲聞及緣覺，不退諸菩薩，皆悉
X04n0225_p0841c10║不能知。此等即是門前三乘也。為未明世間相常
X04n0225_p0841c11║住是法住法位，為三乘同有厭苦集樂修滅道之
X04n0225_p0841c12║心，未明苦集本唯智起，不了滅道本自無修無造
X04n0225_p0841c13║無作，化諸羣品如幻住世，性絕無明即是佛故。一
X04n0225_p0841c14║念相應一念佛，一日相應一日佛，何須苦死要三
X04n0225_p0841c15║僧祇？但自了三界業，能空業處，任運接生，即是佛
X04n0225_p0841c16║也。蓋佛者，覺也。覺業性真，業無生滅，無得無證，不
X04n0225_p0841c17║出不沒，性無變化，本來如是，即是佛故。隨緣六道，
X04n0225_p0841c18║行菩薩行，變化神通，接引迷流，佛非變化。淨名經
X04n0225_p0841c19║云：雖成正覺，轉於法輪，不捨菩薩之道，是菩薩行
X04n0225_p0841c20║故。以此善財十住初心，於妙峯山上德雲比丘所，
X04n0225_p0841c21║得憶念一切諸佛境界，智慧光明，普見法門，即便
X04n0225_p0841c22║成正覺。然後始詣諸友，求菩薩道，行菩薩行。當知
X04n0225_p0841c23║正覺體用之時，即心無作處，即是佛故，不須修行。
X04n0225_p0841c24║設當行滿，亦不移今。故如化佛示成化相之時，苦
X04n0225_p0842a01║行麻麥，剃髮持衣，捨諸飾好藉草等事，為化外道
X04n0225_p0842a02║樂苦行者，及三乘之根有放逸者，經中佛已和會，
X04n0225_p0842a03║非佛自須如是等行。無增上慢者，豈須如是一念？
X04n0225_p0842a04║任無作性佛，智慧現前，無得無證，即是佛也。如善
X04n0225_p0842a05║財證覺之後，方求菩薩道，行菩薩行。何以然者？為
X04n0225_p0842a06║覺道之後，方堪入纏，處纏無縛，始能為眾生說法
X04n0225_p0842a07║解縛。若自有縛，能解彼縛，無有是處。說時前後，法
X04n0225_p0842a08║是一時。是故當知，若欲行菩薩行，先成正覺。問曰：
X04n0225_p0842a09║法華經為佛乘門前三乘大牛車，興露地白牛之
X04n0225_p0842a10║車，一種是牛，有何異也？答曰：門前三乘，對三界苦，
X04n0225_p0842a11║且令離火宅所燒，權免火難。大乘權教菩薩，樂行
X04n0225_p0842a12║悲心，有饒益志，自離火難，不離三界。有一分度眾
X04n0225_p0842a13║生心，勝二乘自求解脫，且得一分運載之心，故名
X04n0225_p0842a14║為大牛。望二乘處大，故十地見性方成佛，猶經多
X04n0225_p0842a15║劫始能真。故望彼二乘，但名菩薩大乘，非名佛乘。
X04n0225_p0842a16║法華經云：佛乘唯有一，無二亦無三。即引彼三乘，
X04n0225_p0842a17║總歸一乘。小乘雖有信許成佛，迴習稍難，故標遠
X04n0225_p0842a18║劫。龍女剎那之頃，便至佛乘，即明真證。達苦即真，
X04n0225_p0842a19║無所厭故。是故門前之乘，對三乘設露地白牛，方
X04n0225_p0842a20║明至無依之處。露地者，即佛地也。為佛智無依止
X04n0225_p0842a21║故，故云露地。白牛者，即法身也，悲智也。以法身無
X04n0225_p0842a22║相，名之為白。智能觀機，悲心濟物，名之為牛。為取
X04n0225_p0842a23║牛能運載故，為以無作法身悲智濟物，故喻同牛
X04n0225_p0842a24║也。門前之牛，觀空增勝，三祇未滿，未見佛性，不證
X04n0225_p0842b01║法身根本智，不言白色，不言露地。為假真如，及空
X04n0225_p0842b02║觀當情，猶有所依，故不言白色。有所依故，不言露
X04n0225_p0842b03║地也。雖復迴心，信此一乘，至於佛地，猶將未及，但
X04n0225_p0842b04║隨佛語。而隨信之心，未成堅信，故還索三乘。未敢
X04n0225_p0842b05║欣大，故佛便誘引，令成信力，等與大車。故言非己
X04n0225_p0842b06║所望，今皆與之。此明即三乘迴心，如門前牛車，不
X04n0225_p0842b07║云白色，不云裝飾，為有漏故。不同露地白牛之乘，
X04n0225_p0842b08║具言高廣裝飾等事。此乃門前與露地之乘，全別
X04n0225_p0842b09║不同也。
X04n0225_p0842b10║○第二、明依宗教別夫大覺出興，稱真智而自在；法
X04n0225_p0842b11║身無際，等羣品以同軀。任器現形，應根施教。如空谷
X04n0225_p0842b12║響，應擊成音，谷響無心，亦無處所。如來設教，亦復如
X04n0225_p0842b13║是。且如毗盧遮那之教，無始無終，稱性無方，無斷無
X04n0225_p0842b14║絕，隨其根類，自見入胎，出家說法，始終教行，入寂涅
X04n0225_p0842b15║槃。其實如來本不如是，但隨一期，同而且異。約立先
X04n0225_p0842b16║德十家教行：第一、後魏菩提留支立一音教；第二、陳
X04n0225_p0842b17║朝真諦三藏立二教同時；第三、後魏光統律師立三
X04n0225_p0842b18║種教；第四、齊朝大衍法師立四種教；第五、護身法師
X04n0225_p0842b19║立五種教；第六、陳朝南嶽思禪師、智者等立四教同
X04n0225_p0842b20║時；第七、唐朝海東新羅國元曉法師造此經疏，亦立
X04n0225_p0842b21║四教；第八、唐朝吉藏法師立三種教；第九、梁朝光宅
X04n0225_p0842b22║寺雲法師立四教；第十、唐朝江南印法師立二教。已
X04n0225_p0842b23║上十家所釋，並依今唐朝吉藏法師所集，同異各是
X04n0225_p0842b24║一家，並是當世英才，智超羣品，皆為統賢靈之法將，
X04n0225_p0842c01║開佛日之明燈，不可是非加其名也。只如佛說內外
X04n0225_p0842c02║中間之言，遂即入定。後有五百阿羅漢各解此言：佛
X04n0225_p0842c03║出定後，同問世尊：誰當佛意？佛言：並非我意。諸人問
X04n0225_p0842c04║佛：既不當佛意，將無得罪？佛言：雖非我意，各順正理，
X04n0225_p0842c05║堪為聖教，有福無罪。況此諸德所說，各有典據，仰惟
X04n0225_p0842c06║高旨，未可僉量。但通玄自參聖教，隨己管窺，以述意
X04n0225_p0842c07║懷，用呈後哲。准其教旨，略立十種。何者為十？
X04n0225_p0842c08║第一時說小乘純有教，第二時說般若破有明空
X04n0225_p0842c09║教，第三時說解深密經和會空有明不空不有教，
X04n0225_p0842c10║第四時說楞伽經明契假即真教，第五時說維摩
X04n0225_p0842c11║經明即俗恒真教，第六時說法華經明引權歸實
X04n0225_p0842c12║教，第七時說涅槃經令諸三乘捨權向實教，第八
X04n0225_p0842c13║時說華嚴經於剎那之際通攝十世圓融無始終
X04n0225_p0842c14║前後通該教，第九共不共教，第十不共共教。第一
X04n0225_p0842c15║時說小乘純有教者，為諸凡夫繫著世法以為實
X04n0225_p0842c16║有，隨於色塵作諸不善，以不善故墮於苦趣，還將
X04n0225_p0842c17║有法轡勒彼心，以戒防護制諸不善，故名純有教。
X04n0225_p0842c18║於小乘中還說無表性戒等，通其大體，但隨根性
X04n0225_p0842c19║用事不同，如菩薩戒亦爾。經云：若人受佛戒，即入
X04n0225_p0842c20║諸佛位。亦以性戒論之。又云：如是千百億，各接微
X04n0225_p0842c21║塵眾，俱來至我所者，所謂初以化身化報引接，後
X04n0225_p0842c22║以令歸法身實報。若上根者，法身事理一時為依
X04n0225_p0842c23║本故。
X04n0225_p0842c24║第二時說般若破有明空教者，既設小乘實有令
X04n0225_p0843a01║成軌範，制共身語意得住善法，即說生空等觀，方
X04n0225_p0843a02║說法空教，破彼繫著漸向法身。
X04n0225_p0843a03║第三時說解深密經為和會空有教者，為於前空
X04n0225_p0843a04║有二教和會，令邊見者不滯空有二門。為不空不
X04n0225_p0843a05║有教，為二乘人滅識證寂住寂無知，為迴彼故寄
X04n0225_p0843a06║說第九阿陀那識為純淨識。五六七八等識常依
X04n0225_p0843a07║彼九識以為依止，凡愚不了妄執為我，如水瀑流
X04n0225_p0843a08║不離水體，諸波浪等以水為依。五六七八識常以
X04n0225_p0843a09║淨識為依，故漸迴二乘之心達識成智。何故安立
X04n0225_p0843a10║九識為淨識者？為二乘人久於生死業種六七八
X04n0225_p0843a11║識有怖畏故，恐彼難信，方便於生死種外別立淨
X04n0225_p0843a12║識漸漸引之，意欲使令留惑不滅，使令悲智漸漸
X04n0225_p0843a13║得生。深密經云：如是菩薩雖由法位以智為依止，
X04n0225_p0843a14║漸令空見達識成智。
X04n0225_p0843a15║第四時說。楞伽經云：說假即真教者，如楞伽經直
X04n0225_p0843a16║為大乘根頓說第八業種之識，名為如來藏識。又
X04n0225_p0843a17║云：得相者曰識，不得相曰智。起信論亦同此說。此
X04n0225_p0843a18║教雖說無明業種成智，猶希出俗，未現同纏也。
X04n0225_p0843a19║第五時說維摩經，明即俗恒真教者，為維摩經中
X04n0225_p0843a20║不以聲聞二乘及三乘菩薩為知法者故，是以十
X04n0225_p0843a21║大弟子杜口於毗耶，彌勒光嚴息芳言於法席。此
X04n0225_p0843a22║經破前四種教中菩薩聲聞染淨未融，常欣出俗，
X04n0225_p0843a23║即以淨名身居俗士，明即俗常真，壞彼淨相常懷
X04n0225_p0843a24║染淨，故說有身為如來種，無明有愛為種等，使令
X04n0225_p0843b01║三乘之眾淨相心亡，出俗入纏平等無礙，方明實
X04n0225_p0843b02║德也。
X04n0225_p0843b03║第六時說法華經引權歸實教者，為羅漢隨空會
X04n0225_p0843b04║寂，緣覺會十二緣生法皆無體性，以明六根識及
X04n0225_p0843b05║名色心境三事自性無生，如是二人皆心識滅，三
X04n0225_p0843b06║界業滅智慈不生。又為析法明空，以空破惑樂生
X04n0225_p0843b07║淨土，及留惑潤生菩薩，並不了一切眾生無明諸
X04n0225_p0843b08║惑，皆從一切如來根本性清淨普光明無中邊智
X04n0225_p0843b09║之所生，皆有淨土穢土自佛他佛欣厭等諸邪見
X04n0225_p0843b10║不稱真理，引此三根令歸本智故。即以妙法蓮華，
X04n0225_p0843b11║令知無明生死性本唯智體性自無染，但迷悟不
X04n0225_p0843b12║同無有二性，以蓮華像之，引彼三根令歸本故。是
X04n0225_p0843b13║故法華經明世間相常住。
X04n0225_p0843b14║第七說涅槃經時令諸三乘捨權向實教者，此經
X04n0225_p0843b15║中明一切有情皆有佛性如佛無異，但為無明覆
X04n0225_p0843b16║故不見。涅槃經是三乘中捨權就實相，法華即是
X04n0225_p0843b17║捨權就實智，二部經俱是三乘中第六時教，但為
X04n0225_p0843b18║化相門中說時前後，故分涅槃為第七時教，然其
X04n0225_p0843b19║智境無有次第古今時也。
X04n0225_p0843b20║第八、說華嚴經時，於剎那際通攝三世及十世圓
X04n0225_p0843b21║融教者。如經說云：入剎那際三昧，降神、受生、八相、
X04n0225_p0843b22║成道、入涅槃，總不移時。為依本性理智，本無時故，
X04n0225_p0843b23║非權依本也，故名為入。非是本法性中而有出入
X04n0225_p0843b24║三昧，以化儀軌則施方便言。是故諸明人莫隨其
X04n0225_p0843c01║言，言佛世尊一人入剎那際三昧。此經教門無始
X04n0225_p0843c02║無終，是佛實報果德，性相圓周。若求其頭尾長短，
X04n0225_p0843c03║始終路絕，出此法外，別生情量，總是權門，非究竟
X04n0225_p0843c04║說。如此法門，佛不出世，亦無涅槃。諸性一性，諸智
X04n0225_p0843c05║一智，諸相一相，諸行一行，三世一念，一念三世，乃
X04n0225_p0843c06║至十世，如是等法無始無終，名為常轉法輪。如圓
X04n0225_p0843c07║珠無方，如明鏡頓照，如虗空無隔，如響無依，如影
X04n0225_p0843c08║不礙，如化人所生。若人了得此法門者，佛智、自然
X04n0225_p0843c09║智、無師智之所現前。為此法無出沒故，還以自然
X04n0225_p0843c10║無出沒智而自能得之，非情計思量之所能得也。
X04n0225_p0843c11║一切權教法門，總在其中，一時而說。為諸權教不
X04n0225_p0843c12║出法界，無三世故，各依自見，無量差殊。
X04n0225_p0843c13║第九、共不共教者，為說諸大乘經，人天三乘同聞，
X04n0225_p0843c14║得益各別。經云：菩薩在一小眾生身中，成等正覺，
X04n0225_p0843c15║轉法輪，度無量眾生。其此小眾生，不知不覺。此乃
X04n0225_p0843c16║常與眾生共，及以大小乘，共在佛海中。身之與心，
X04n0225_p0843c17║本無差別。然見佛不見佛，聞法不聞法，解脫知見
X04n0225_p0843c18║大小及苦樂，各各不同。是故名為共不共教。又經
X04n0225_p0843c19║云：入剎那際，三昧示現，從兜率天降神母胎，出現
X04n0225_p0843c20║轉法輪，入涅槃。此乃於無時之中，諸眾生等，自得
X04n0225_p0843c21║時分，見初中後。於一音法內，自得天人小乘大乘
X04n0225_p0843c22║佛乘，自得道果，各各不同。見佛住劫壽命長短，各
X04n0225_p0843c23║自差別。而實如來，性無造作，無生無滅。然以無作
X04n0225_p0843c24║法性，無垢白淨之智，自體清淨，能稱彼念，令無失
X04n0225_p0844a01║時。如是與佛，共法共智，共時共身，共心共乘。以知
X04n0225_p0844a02║見解脫，各各不共。故言共不共教。亦如五百聲聞，
X04n0225_p0844a03║共在華嚴會，而如聾如盲，是其事也。
X04n0225_p0844a04║第十、不共共教者，如華嚴經中，十方雲集諸來菩
X04n0225_p0844a05║薩及佛國土，所從來方不同各別，所共同聲說法
X04n0225_p0844a06║總同，聞法獲益能同能別。又於會中天龍八部、人
X04n0225_p0844a07║非人等各各差殊，同得毗盧遮那果德，法門具同
X04n0225_p0844a08║具別自在。
X04n0225_p0844a09║
X04n0225_p0844a10║大方廣佛華嚴經合論簡要卷之一