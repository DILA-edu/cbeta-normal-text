X04n0225_p0854b09║
X04n0225_p0854b10║
X04n0225_p0854b11║
X04n0225_p0854b12║大方廣佛華嚴經合論簡要卷之三
X04n0225_p0854b13║唐滄州長者李通玄合論
X04n0225_p0854b14║明溫陵長者李　贄簡要
X04n0225_p0854b15║明吳興後學董廣𥌓閱正
X04n0225_p0854b16║世主妙嚴品此第一會，在菩提道場，舉古佛果法。
X04n0225_p0854b17║夫闡教弘經，須分四義。
X04n0225_p0854b18║一、長科經意。二、明經宗趣。
X04n0225_p0854b19║三、明其教體。四、總陳會數。
X04n0225_p0854b20║一、長科經意者，略作十段長科：一、明如來始成正覺。
X04n0225_p0854b21║二、明舉果勸修。三、明以果成信。四、明入真實證。五、明
X04n0225_p0854b22║發行修行。六、明智悲相入。七、明蘊修成德。八、明利生
X04n0225_p0854b23║自在。九、明諸賢寄位。十、明令凡實證。
X04n0225_p0854b24║一、明始成正覺者，即世主妙嚴品是。
X04n0225_p0854c01║二、舉果勸修者，即現相品已下，至毗盧遮那品，總
X04n0225_p0854c02║五品經是。及世主妙嚴品，舉佛所成之果，令使人
X04n0225_p0854c03║修。
X04n0225_p0854c04║三、明以果成信者，即從佛名號品已下至賢首品
X04n0225_p0854c05║六品經是，亦通取前世主妙嚴品已來總是，便以
X04n0225_p0854c06║十箇智佛以為自心之果，以不動智佛為首，明自
X04n0225_p0854c07║心智隨分別性無所動故。
X04n0225_p0854c08║四、入真實證者，從昇須彌山頂品已下六品經，是
X04n0225_p0854c09║以十住為體，住佛智慧家故。
X04n0225_p0854c10║五、發行修行者，從夜摩天宮已下四品經，是以十
X04n0225_p0854c11║行為體，行佛行故。
X04n0225_p0854c12║六、明智悲相入者，從昇兜率天宮品已下三品經，
X04n0225_p0854c13║是以十迴向為體，體圓真俗，成大悲故。
X04n0225_p0854c14║七、明蘊修成德者，從他化自在天中十地一品是
X04n0225_p0854c15║蘊，修前三法令慣習成就故。
X04n0225_p0854c16║八利生自在者，十定品已下，乃至普賢行品等十
X04n0225_p0854c17║二品經，總是以十地中蘊德成功，十一地利生行
X04n0225_p0854c18║滿，方名法行圓滿佛。
X04n0225_p0854c19║九、諸賢寄位者，即已上六位諸菩薩，并佛出現世
X04n0225_p0854c20║間品亦是，皆從性海大智境界中方便出現。其身
X04n0225_p0854c21║寄位，成十信、十住、十行、十迴向、十地，及等覺位十
X04n0225_p0854c22║一地法門，令凡夫信入。
X04n0225_p0854c23║十、明令凡實證者，以法界性中安立十信等六位，
X04n0225_p0854c24║進修方便，行不離用，不壞方便，其智彌高，其行彌
X04n0225_p0855a01║下，逐根行滿，故名進修，隨力堪能安立諸位。
X04n0225_p0855a02║已上十段長科經意竟。如法界一品，總通前後四十
X04n0225_p0855a03║品經，總法界故。以此法界一品，是一切諸佛及一切
X04n0225_p0855a04║眾生之果也。若於根本法界門中起延促見，皆是自
X04n0225_p0855a05║情妄見，於佛正法之中不成信種。當知是人設修行
X04n0225_p0855a06║出三界果，未有成佛之種，即權教六通菩薩、聲聞、緣
X04n0225_p0855a07║覺是也。如法華經：不退諸菩薩，亦復不能知。此明出
X04n0225_p0855a08║生死之不退，未成處生死中不退。又亦但得以空觀
X04n0225_p0855a09║折伏現行煩惱，入初地見道位，非是已達根本無明，
X04n0225_p0855a10║得根本智見不退。如是三乘見道，總是三種意生身
X04n0225_p0855a11║菩薩，皆非是法界根本大圓明智初發心住中能十
X04n0225_p0855a12║方成佛等不退。三種意生身者，初、二、三地名三摩䟦
X04n0225_p0855a13║提樂意生身，四、五、六地名覺法自性意生身，七、八、九、
X04n0225_p0855a14║十地名種類俱生無行作意生身。如是三種意生身
X04n0225_p0855a15║菩薩，並是法界大圓明智海大宅門外草室，權施方
X04n0225_p0855a16║便安立，令諸子等且免火難。如此經下文：聲聞在會，
X04n0225_p0855a17║如聾若盲。六通菩薩設聞此經，不能生信。設能於佛
X04n0225_p0855a18║法生信，但隨情生信，迷自智境故，無自契實智起真
X04n0225_p0855a19║信修故。若不迴心，畢竟不成佛。設復教化眾生，還能
X04n0225_p0855a20║成得三乘及人天之種，但住一方之淨剎，無廣大法
X04n0225_p0855a21║界量等虗空無邊智之大見。
X04n0225_p0855a22║二、明經宗趣者，其義有六：一、明經宗趣。二、此經何藏
X04n0225_p0855a23║所攝。三、分其序分。四、定其正宗。五、明此經付囑何人。
X04n0225_p0855a24║六、明此經流通所在。
X04n0225_p0855b01║一、明經宗趣者，此經名毗盧遮那大智法界，本真
X04n0225_p0855b02║自體寂用圓滿，果德法報性相無礙，佛自所乘為
X04n0225_p0855b03║宗。經云：有樂求佛果者，說最勝乘、上乘、無上乘、不
X04n0225_p0855b04║思議乘等。是還令初發心者為志樂廣大故，還得
X04n0225_p0855b05║如是如來大智之果，與自智合一無二。此經宗趣
X04n0225_p0855b06║甚深難信，若有信者，勝過承事十佛剎微塵數諸
X04n0225_p0855b07║佛，盡經於一劫所得功德，不如信此經中如來大
X04n0225_p0855b08║智境界佛果法界門而自有之。如經下文云：設有
X04n0225_p0855b09║菩薩經無量百千那由他劫，行六波羅蜜得六神
X04n0225_p0855b10║通，猶名假名菩薩，設聞此經不信不入。如法華經
X04n0225_p0855b11║亦是為迴三乘人令歸一乘，破彼几案所依法，令
X04n0225_p0855b12║得如來無依住智本自在故。華嚴經即是始成正
X04n0225_p0855b13║覺時頓為上根者說，法華經即是佛出世後四十
X04n0225_p0855b14║年中為迴三乘者說。又佛乘三乘一時總說，但隨
X04n0225_p0855b15║根自應一音法門各有差別，總別義生真體無時，
X04n0225_p0855b16║無可作前後故。如法華經云：十方佛土中，唯有一
X04n0225_p0855b17║乘法，無二亦無三，但以假名字，引導於眾生。又云：
X04n0225_p0855b18║唯此一事實，餘二即非真。餘二者，但以十方諸佛
X04n0225_p0855b19║共所乘門為實，三乘為餘二，但權施設未真者是
X04n0225_p0855b20║餘二，故以一實對諸權皆是餘二。為法華經責聲
X04n0225_p0855b21║聞、緣覺、不退菩薩三乘等，皆未能信一乘法故。為
X04n0225_p0855b22║權教菩薩雖有一分求菩提之心，猶有怖生死故
X04n0225_p0855b23║得離染不退，未得稱真染淨平等不退。如修空觀
X04n0225_p0855b24║菩薩，樂空增勝及樂生淨土等諸菩薩，皆能離生
X04n0225_p0855c01║死出纏不退，不入法界性海一真無欣厭門故。望
X04n0225_p0855c02║此佛乘，樂生死者及厭生死者二俱是退。設觀空
X04n0225_p0855c03║增勝修假真如門，行六波羅蜜得六神通，是離生
X04n0225_p0855c04║死不退，非是生死涅槃一性中不退故。以是義故，
X04n0225_p0855c05║華嚴及法華經說得六神通菩薩，不聞不信此經
X04n0225_p0855c06║典故。如法華經云：設有菩薩讀誦八萬四千法藏，
X04n0225_p0855c07║為人解說得六神通亦未為難，暫讀此經是則為
X04n0225_p0855c08║難。唯此智境界違情所解，故甚難信也。三乘信解
X04n0225_p0855c09║順情所欣。何以故？說佛果即在三僧祇之後，說佛
X04n0225_p0855c10║淨土在於他方。此娑婆是穢土，修菩提者厭垢欣
X04n0225_p0855c11║真樂生淨國。設有住世菩薩所言留惑潤生，為濟
X04n0225_p0855c12║眾生故，非由法爾根本智自在力合如斯故。如是
X04n0225_p0855c13║菩薩皆是順情之法，法易信故。非如此經說入佛
X04n0225_p0855c14║果不逾剎那，但隔迷悟說無量劫總不移一時故。
X04n0225_p0855c15║說從凡夫地創見道時，因果一時無前後際，不見
X04n0225_p0855c16║未成佛時、不見成正覺時、不見煩惱斷、不見菩提
X04n0225_p0855c17║證，畢竟不移毫念修習，五十位滿一切種智悉皆
X04n0225_p0855c18║成就，總別、同異、成壞一時自在，皆非世情所見，是
X04n0225_p0855c19║故難信也。其所信者，當信自心無依住性，妙慧解
X04n0225_p0855c20║脫是自文殊。於心無依住中，無性妙理有自在分
X04n0225_p0855c21║別，無性可動，名不動智。佛理智無二，妙用自在，是
X04n0225_p0855c22║故號曰妙德菩薩。是故一切諸佛從此信生，故號
X04n0225_p0855c23║文殊為十方諸佛之母，亦號文殊為童子菩薩，為
X04n0225_p0855c24║皆以信為初生故。信心成就十住，初心便成正覺，
X04n0225_p0856a01║取能行行處，號曰普賢。自契相應，名為正覺；自契
X04n0225_p0856a02║相應，名為住心，為住佛所住。是故此經宗趣，為大
X04n0225_p0856a03║心眾生設如斯法，即令善財一生得佛。解云：一生
X04n0225_p0856a04║者，從凡夫地起信之後，即任法界智生，非業生也。
X04n0225_p0856a05║二、明此經何藏所攝者，此經明毗盧遮那法界藏
X04n0225_p0856a06║所攝，以徧照法界海，一切諸法門盡含藏故。是故
X04n0225_p0856a07║下文法界品中，慈氏所居樓閣，名毗盧遮那莊嚴
X04n0225_p0856a08║藏。善財入已，唯見無量諸佛法藏行門，報相莊嚴
X04n0225_p0856a09║無盡，福相皆阿僧祇。是故此經常以佛果為進修
X04n0225_p0856a10║道跡，是佛根本大智古跡，修差別智故。若異佛古
X04n0225_p0856a11║跡而有進修，無成佛義，如三乘且免一分麤生死
X04n0225_p0856a12║苦，非是依佛智體古跡契修佛乘也。是故此經是
X04n0225_p0856a13║毗盧遮那藏所收，非三乘菩薩藏所攝。
X04n0225_p0856a14║三、明分。經序分者，分為二門：一、都該一部；二、當品
X04n0225_p0856a15║自有序分。一、都該一部者，即世主妙嚴品是。二、當
X04n0225_p0856a16║品自有序分，如經品品之中，會會之內，皆有爾時。
X04n0225_p0856a17║如是以總言之，一切過、現、未來諸佛皆盡一時成
X04n0225_p0856a18║佛，并眾生生死亦不移剎那。但眾生妄計有年歲
X04n0225_p0856a19║長短，如佛所說，即生即死，皆不移時。是故經云：一
X04n0225_p0856a20║念普觀無量劫，無去無來亦無住，如是徧知三世
X04n0225_p0856a21║事，超諸方便成十力。明從凡夫地一念發心，忽然
X04n0225_p0856a22║見道，進修十住、十行、十迴向、十地、十一地、五位等
X04n0225_p0856a23║法，成佛、轉法輪、入涅槃，總不移剎那。為以法界門
X04n0225_p0856a24║為開示悟入，故名實教一乘法界之門。法如是故，
X04n0225_p0856b01║以三昧名目明之。此品都舉此一乘根本法界，皆
X04n0225_p0856b02║明時不移，亦不移處，以菩提場無中邊故，所修眾
X04n0225_p0856b03║行常等如剎那，三世無增減故，無去來故。次入法
X04n0225_p0856b04║界品，都舉天上、人間、十方世界總不思議法界，體
X04n0225_p0856b05║寂用自在故，故令眾生悟入。是故此之一品，如來
X04n0225_p0856b06║但以不思議神力說，不藉口言，明世間總真總神
X04n0225_p0856b07║無出沒故。
X04n0225_p0856b08║四、定其正宗者，有三種正宗：一、隨位正宗，二、隨品
X04n0225_p0856b09║正宗，三、大體正宗。若以隨位正宗，十信、十住、十行、
X04n0225_p0856b10║十迴向、十地、十一地各有正宗。十信以佛根本不
X04n0225_p0856b11║動智為正宗，十住以證入法界智、如來果德理體
X04n0225_p0856b12║妙慧為正宗，十行以佛根本智起普賢行為正宗，
X04n0225_p0856b13║十迴向以理智圓融真俗、起興大願成悲智為正
X04n0225_p0856b14║宗，十地蘊修悲智、使令慣習功濟為正宗，十一地
X04n0225_p0856b15║普賢行等眾生情流充滿法界海、任用利生為正
X04n0225_p0856b16║宗，此為隨位正宗。二、一部教門，四十品之內當品
X04n0225_p0856b17║自有正宗。三、一部教大體正宗，以如來大智法界、
X04n0225_p0856b18║性絕古今、體用圓滿一乘佛果為正宗，常以此佛
X04n0225_p0856b19║果正宗以為開示、悟入、進修，使令慣習成就。
X04n0225_p0856b20║五、此經法門付囑何人者，此經法付囑大心凡夫。
X04n0225_p0856b21║經云：此經法不入餘眾生手。解云：餘眾生者，三乘
X04n0225_p0856b22║及外道樂著人天及求出世樂者。何以故？三乘菩
X04n0225_p0856b23║薩具六神通，尚自未能聞經生信，何況二乘人天
X04n0225_p0856b24║外道？經云：唯除生如來家法王真子。即大心凡夫
X04n0225_p0856c01║能生信證入故，生於佛家，不言已生佛家諸大菩
X04n0225_p0856c02║薩。諸大菩薩常為眾生說法，無大心凡夫信證，不
X04n0225_p0856c03║名付囑，不名流通，為無人信，無人悟入故。
X04n0225_p0856c04║六、明此經流通所在者，如來出現品中示現法則，
X04n0225_p0856c05║表始終五位因果滿故，即以眉間光灌文殊頂，口
X04n0225_p0856c06║中光灌普賢口，令此二人體用因果互相問答，以
X04n0225_p0856c07║文殊為法界體，普賢為法界用，二人互為體用，或
X04n0225_p0856c08║文殊為因，普賢為果，或二人互為因果，此一部經
X04n0225_p0856c09║常以此二人表體用因果，今古諸佛同依此跡以
X04n0225_p0856c10║明因果進修之益。口光是付囑義、流通義，眉間毫
X04n0225_p0856c11║光是果義，以放果光付囑文殊，令文殊發問果法，
X04n0225_p0856c12║普賢說佛出現，即是流通。
X04n0225_p0856c13║三、明教體者，依涉法師釋，出經教體有六，今通玄依
X04n0225_p0856c14║此大方廣佛華嚴經，約立十法以為教體。
X04n0225_p0856c15║一、一切眾生根器。佛一圓音，一念三世，無始無終，
X04n0225_p0856c16║常轉發輪，以為教體。
X04n0225_p0856c17║二、一切聖凡境界莊嚴果報以為教體，此乃見境
X04n0225_p0856c18║發心，不待說故。又一切法無非佛事故。
X04n0225_p0856c19║三、一切法自性清淨以為教體，以觀察力心契自
X04n0225_p0856c20║相應，不待說故。
X04n0225_p0856c21║四、以行住坐臥四威儀為教體，見敬發心不待語
X04n0225_p0856c22║故。
X04n0225_p0856c23║五、以佛菩薩出現涅槃為教體，以此法事令諸眾
X04n0225_p0856c24║生見敬及念戀發心故。
X04n0225_p0857a01║六、以佛菩薩神通道力為教體，現諸自在，見者發
X04n0225_p0857a02║心，不待文句故。
X04n0225_p0857a03║七、以無常苦空為教體，觀者發心，不待語故。
X04n0225_p0857a04║八、以無言寂然為教體，即淨名居士默答，不待名
X04n0225_p0857a05║句文及以語故。
X04n0225_p0857a06║九、以名句文身語及眾生根為教體，藉言方現故。
X04n0225_p0857a07║十、以法界一切法本真為教體，眾生法之能淨垢
X04n0225_p0857a08║故。大要言之，一切眾生諸煩惱海，一切眾生隨分
X04n0225_p0857a09║善根，人天樂果，聲聞、緣覺、菩薩、佛乘，解脫涅槃，名
X04n0225_p0857a10║句文身語業等，及一切善惡果報，虗空法界，言與
X04n0225_p0857a11║無言，一切法無非教體。以自觀智，或以聞法，或自
X04n0225_p0857a12║思惟，內熏智現，能離諸惡，及得涅槃，說與不說，皆
X04n0225_p0857a13║是教體。若無煩惱，即無教體。
X04n0225_p0857a14║四、總陳眾會。於中大意，其義有三：一、總舉會數；二、陳
X04n0225_p0857a15║會意；三、說佛出世所由。一、總舉會數。其會有十：二、陳
X04n0225_p0857a16║會意。
X04n0225_p0857a17║一、初會在菩提場中，明示現初成正覺，為化眾生
X04n0225_p0857a18║故。
X04n0225_p0857a19║第二會在普光明殿。重言：如是我聞，顯起初會為
X04n0225_p0857a20║初蘭若菩提場體，不離此體得道，此處報宅所居
X04n0225_p0857a21║故。猶如世人於淨處得道，方始歸來，示現此法本
X04n0225_p0857a22║無來去，遷其時分。
X04n0225_p0857a23║第三會，昇須彌山頂帝釋宮，說十住之門，明十住
X04n0225_p0857a24║之位，創始應真，心與空合，自得慧用，自在如天，故
X04n0225_p0857b01║如上高山，身與空合。
X04n0225_p0857b02║第四會在夜摩天宮者，明夜摩天居在空際不與
X04n0225_p0857b03║地連，明其十行依空行行，在行恒空無所依故。
X04n0225_p0857b04║第五會在兜率天宮者，明此天處是樂知足，故說
X04n0225_p0857b05║十迴向。為表迴向之位均融理事，不貪涅槃、不著
X04n0225_p0857b06║大悲、不著大願，使令處世如蓮華同塵而不污。又
X04n0225_p0857b07║表此天於欲界處中，下有忉利、夜摩，上有化樂、他
X04n0225_p0857b08║化。此天處欲界之中，還說十迴向門，不令如三乘
X04n0225_p0857b09║樂修、出世心增、二乘趣寂、菩薩留生及捨淨土等
X04n0225_p0857b10║過。表法如是不即要生彼天，明迴真入俗使悲智
X04n0225_p0857b11║均平。
X04n0225_p0857b12║第六會在他化自在天，為於此天說其十地，為此
X04n0225_p0857b13║天以他變化用成己樂，以明十地大悲大智但化
X04n0225_p0857b14║眾生以為自己涅槃之樂，無自樂故。問：何故超化
X04n0225_p0857b15║樂而於他化說十地之行？答曰：為明從十迴向均
X04n0225_p0857b16║融理智，大悲大願成滿增勝，不依次第而超化樂，
X04n0225_p0857b17║不同下位次第而修。又明菩薩進修行相，十地之
X04n0225_p0857b18║位道力功行階降合然，以無明住地未純熟故、未
X04n0225_p0857b19║明淨故。其無明住地果極方終，設至十一地二愚
X04n0225_p0857b20║猶在，是故此經阿僧祇品、如來隨好功德品二品
X04n0225_p0857b21║之法，佛果已前十一地普賢行滿未能達盡，最下
X04n0225_p0857b22║入法界一品如來神力說，表法界中一切法總神
X04n0225_p0857b23║總真總不思議，以此二愚佛果方息，是故十地之
X04n0225_p0857b24║位隨力所堪堪至此天。故雖進修階降位位差殊，
X04n0225_p0857c01║然法界體一時一念一得一切得，不可即作始終
X04n0225_p0857c02║長短存情思想違理之見。
X04n0225_p0857c03║第七會在第三禪說。此一會說百萬億偈，明三禪
X04n0225_p0857c04║之中，初禪除憂，二禪滅苦。憂苦既無，三禪唯是法
X04n0225_p0857c05║悅樂故。由法樂故，喜動還存。以喜動故，色心還在。
X04n0225_p0857c06║此色心是樂禪，悅樂無思之色，非如欲界之色，故
X04n0225_p0857c07║心有無思樂禪之色。出入之息猶存，報得淨身，身
X04n0225_p0857c08║如皓雪，衣如金色，過身一倍，行即遊空，足不履踐。
X04n0225_p0857c09║初禪身長二里半，二禪身五里，三禪身十里，衣與
X04n0225_p0857c10║身倍。明此天說十一地法門，表等覺位中，順其法
X04n0225_p0857c11║身，行其萬行，教化眾生，徧周法界，常法樂故。至第
X04n0225_p0857c12║四禪，寄同是佛位，故稱真法性，無出入息，隨理普
X04n0225_p0857c13║周，任眾生見習氣迷法之愚，一切總盡，世及出世
X04n0225_p0857c14║法，無事不窮，號之為種種光明徧照義也。以智滿
X04n0225_p0857c15║故，表法如是。此之一會，超前十地，過初禪、二禪二
X04n0225_p0857c16║天，明此十一地智倍倍增故。
X04n0225_p0857c17║第八會，在普光明殿說十定法門。其定名入剎那
X04n0225_p0857c18║際，以剎那是極短促，思慮不及之故。終不論別有
X04n0225_p0857c19║生滅，明如來出世，始終不離剎那際。為此稱法界
X04n0225_p0857c20║本性以為定體，更無長短始終三世。但以佛自體
X04n0225_p0857c21║無作大悲為母，以一切種智為佛，以法無性無所
X04n0225_p0857c22║依為時日歲月，以一切眾生根器為明鏡。佛於一
X04n0225_p0857c23║切眾生法海，任物自見，各得自法，皆令向善及得
X04n0225_p0857c24║菩提，非是如來有重來重去相故。但明此普光明
X04n0225_p0858a01║殿，是如來自性一切智種智之都體也。為依報所
X04n0225_p0858a02║居，此剎那際定是佛一切智種智之法性故。意在
X04n0225_p0858a03║總括一切法界眾海會等總體，不令學者有往來
X04n0225_p0858a04║自他故。
X04n0225_p0858a05║第九會在普光明殿者，明從此處起信心發行，修
X04n0225_p0858a06║十住、十行、十迴向、十地、十定、十通、十忍，乃至如來
X04n0225_p0858a07║出現品佛果位終，皆悉不離普賢舊行。明以法身
X04n0225_p0858a08║定體圓通始終，一際一處三法同一不移。普光明
X04n0225_p0858a09║殿報居之宅，齊頭普印無有重會，三會去已還來，
X04n0225_p0858a10║以法界門不可作世情思想解故。如善財從覺城
X04n0225_p0858a11║東大塔廟處妙德之所初生信心，經過五十箇位
X04n0225_p0858a12║門見慈氏如來，令其却見文殊，明今至果不離初
X04n0225_p0858a13║信之門，菩提理智便聞普賢名便見其身等。普賢
X04n0225_p0858a14║身經云更入無量三昧者，為明證過佛果位內二
X04n0225_p0858a15║種愚故。二愚者：一、迷阿僧祇廣大數愚；二、佛位之
X04n0225_p0858a16║內隨好功德廣大愚。此之二法唯佛究竟。以是義
X04n0225_p0858a17║故，此兩品經如來自說，及法界品如來不思議神
X04n0225_p0858a18║力說，為明法界是一切諸佛共所究竟果故，以將
X04n0225_p0858a19║此品示悟眾生。餘三十七品是當位菩薩說。勝鬘
X04n0225_p0858a20║經云：無明住地佛地方，除
X04n0225_p0858a21║第十會，說法界品。明此一會，普含諸會及十方剎
X04n0225_p0858a22║海、法界、虗空界。總之一會，重重無盡，無盡重重。一
X04n0225_p0858a23║切諸佛海會及一切眾生之海，總以此法界一品
X04n0225_p0858a24║總為一體。若見如來始成正覺及正像末三時教
X04n0225_p0858b01║者，非正覺見，非見佛出興。此乃劣解眾生且如是
X04n0225_p0858b02║見，求正覺者不應如是。問曰：云何見佛出興？答曰：
X04n0225_p0858b03║當見自身無身無心，世及出世都無住處，無心所
X04n0225_p0858b04║法，無法法心，心法無依。以無依住智說如斯法，教
X04n0225_p0858b05║化眾生皆令悟入，是名見佛出興，不令眾生取佛
X04n0225_p0858b06║出興滅沒之相。見初見末，但見自身眾生身心無
X04n0225_p0858b07║生滅體，是出世間。
X04n0225_p0858b08║如是我聞一時佛
X04n0225_p0858b09║如者，諸法如故，即是佛，故言如是。以法界大智之真
X04n0225_p0858b10║我，聞佛說法界大智之真經，故言如是我聞，即明師
X04n0225_p0858b11║弟體一，又一切法如也。以法體如，所說法者及法亦
X04n0225_p0858b12║如，以法界智是所聞之智，智亦如故，故言如是。心境
X04n0225_p0858b13║不二，方聞佛所說經，若心境有差，不可聞佛所說，亦
X04n0225_p0858b14║復不能信順領受我聞者，是法界智之真我，還見法
X04n0225_p0858b15║界智之真佛，還聞法界智之真經，總法界智之真人，
X04n0225_p0858b16║互為主伴，還化法界之真眾生，悟入法界智之真性，
X04n0225_p0858b17║故言如是我聞。如來所坐之座，以法界為座體，以如
X04n0225_p0858b18║來一切萬行報得為依果莊嚴，如來是大智之身，座
X04n0225_p0858b19║上所有莊嚴，皆是如來大智隨行，任運報得，如龍遊
X04n0225_p0858b20║雲起，虎嘯風生，報感之應，然非物能與為也。成最正
X04n0225_p0858b21║覺者，為簡非外道聲聞緣覺，於權教中，木樹草座，厭
X04n0225_p0858b22║俗出纏，令劣解眾生，起三乘種，且拔分段苦，非究竟
X04n0225_p0858b23║覺之正覺，簡非如是覺故，故言成最正覺。略說大相，
X04n0225_p0858b24║有九十七種大人之相，隨好無盡，頂著華冠，項著瓔
X04n0225_p0858c01║珞，手著環釧，非同三乘厭俗出家，勸諸菩薩生於他
X04n0225_p0858c02║方佛國淨土。簡非如是，故言成最正覺，號毗盧遮那。
X04n0225_p0858c03║爾時，世尊處於此座，成最正覺，并十普賢眾，此是現
X04n0225_p0858c04║果成因生信分。何以然者，為如來是正覺之果，普賢
X04n0225_p0858c05║等眾是佛行果，如來所居華藏淨土是佛報得依果，
X04n0225_p0858c06║一切眾生以自根性觀如來三種因果，及行佛自行
X04n0225_p0858c07║普賢門而生信心故。若不如是，從何生信？第二、執金
X04n0225_p0858c08║剛神等九眾諸神，以明十住因果。何以然者，海月光
X04n0225_p0858c09║大明菩薩亦是普賢等眾，既以佛果位內諸佛共行
X04n0225_p0858c10║普賢法，入俗利生，所堪利者，還得舊法，不利舊行。以
X04n0225_p0858c11║是義故，還以普賢位內海月光異名菩薩，便為十住
X04n0225_p0858c12║初心，明從凡夫地修學十信，心信諸佛正覺之果無
X04n0225_p0858c13║異自心，所行諸行即普賢行，所轉法輪即與十方諸
X04n0225_p0858c14║佛智契同不異，故以普賢入俗果行名海月光。通已
X04n0225_p0858c15║下等，共成十眾，用成十住菩薩位門。已下通九眾諸
X04n0225_p0858c16║神至主藥神等，明是入十住之果行，為入十住應真，
X04n0225_p0858c17║稱之為神，非世鬼神也。自心達理，不與妄合，其智自
X04n0225_p0858c18║神，不為不思，而智善通萬有，故
X04n0225_p0858c19║世主妙嚴品十住法門
X04n0225_p0858c20║方便住中十波羅蜜，以禪波羅蜜為體，以道場是除
X04n0225_p0858c21║蘊穢義，明禪能治蘊義故，如世間場也。以禪波羅蜜
X04n0225_p0858c22║為場體，般若波羅蜜為人功，普賢萬行為䭾運，法界
X04n0225_p0858c23║普光明智殿為大都居，以一切種種智為大藏。
X04n0225_p0858c24║世主妙嚴品十行法門
X04n0225_p0859a01║主稼神已下至主晝神，此十眾神明十行利生法門
X04n0225_p0859a02║因果，以主稼神為表，行為資糧故。如世間以禾稼為
X04n0225_p0859a03║資糧，長養有為之身；佛法即以十波羅蜜行為資糧，
X04n0225_p0859a04║長養法身。十信之中全信自心，與十方諸佛性相大
X04n0225_p0859a05║智無差別體。十住初心以修方便三昧力見道，從初
X04n0225_p0859a06║發心住及已上諸住，總為見道之位。十行、十迴向、十
X04n0225_p0859a07║地，總為加行，總為資糧。如三乘菩薩多生他方淨土，
X04n0225_p0859a08║及四禪向上別有菩薩淨土。設在欲界，即言以悲願
X04n0225_p0859a09║力故留惑潤生，非如此經法門乘、如來法界乘。從初
X04n0225_p0859a10║發心住，以如來大智法身性果、普賢行果，普周生死，
X04n0225_p0859a11║動寂均平，理事普進，故以所見道除惑處為作佛名，
X04n0225_p0859a12║以心開悟處而為世界，總是以隨位入道處因果為
X04n0225_p0859a13║佛，及國土、世界、菩薩之名，皆非外有，總明自行所行
X04n0225_p0859a14║也。如十行位中，十箇慧世界、十箇佛號，皆名之為眼，
X04n0225_p0859a15║以為其佛果；功德林等十林菩薩，以為其行行之因。
X04n0225_p0859a16║大要言之，以當位十佛為本位之果，當位十菩薩為
X04n0225_p0859a17║當位修行之因。如此初會中，以如來為當五位之果，
X04n0225_p0859a18║普賢菩薩及諸神天等為五位修行之因。又普賢菩
X04n0225_p0859a19║薩及諸神天等，以毗盧遮那根本智為起修行本因，
X04n0225_p0859a20║以自己修行之身為佛差別智果，以佛性智果為因，
X04n0225_p0859a21║以現修之身即理智之性果，故互為因果，互為體用。
X04n0225_p0859a22║是故神天歎德中，先歎佛德，次歎自己與佛同智同
X04n0225_p0859a23║德。此為入法之樣，令諸學者迷即凡，悟即佛，故智悲
X04n0225_p0859a24║齊進。如善財童子十行初位中，歡喜行善知識所居
X04n0225_p0859b01║之國名為三眼，還同十行菩薩所居世界名為親慧
X04n0225_p0859b02║世界、幢慧世界、寶慧世界等十慧世界也。三眼者：一、
X04n0225_p0859b03║摩訶般若，二、解脫，三、法身。亦以智眼、慧眼、法眼為三
X04n0225_p0859b04║眼故，如世∴字，如摩醯首羅天王面上三目故，為一
X04n0225_p0859b05║切佛法不離此大智大慧法身故。此十慧世界義通
X04n0225_p0859b06║此三眼。以是善財十行之中，初善知識國名三眼，比
X04n0225_p0859b07║丘名善見，即同十行之位，佛號常住眼佛、無勝眼佛。
X04n0225_p0859b08║名為善見者，具三眼也。為十行之中以智眼知眾生
X04n0225_p0859b09║根而同行故，佛號為眼，善知識名善見。目髮紺青，皮
X04n0225_p0859b10║膚金色，圓光一尋，相好如佛者，明十行中所行三眼
X04n0225_p0859b11║行因果即佛也。以是義故，五位中五十種資糧、五十
X04n0225_p0859b12║種佛果，互為主伴，互為因果，互為體用。以如來理智
X04n0225_p0859b13║性果常資普賢行使令無染，普賢行常資如來性果
X04n0225_p0859b14║使得圓滿，悲智廢一邊一切不成。所有行門即是人
X04n0225_p0859b15║天因果，設得出世即是聲聞二乘及出世淨土菩薩
X04n0225_p0859b16║及留惑潤生等。如此十行與佛果資糧，猶如黃瓜果
X04n0225_p0859b17║華同出，華果相資以無功而為自在也。
X04n0225_p0859b18║世主妙嚴品十迴向法門
X04n0225_p0859b19║從阿修羅王至日天子，於中有十眾，用表十迴向。何
X04n0225_p0859b20║以然者，為阿修羅居大海中不沒其身，表十迴向圓
X04n0225_p0859b21║融真俗，常處生死大海不沒其身。前之十住十行但
X04n0225_p0859b22║修出世，悲智心增加以迴向，迴真入俗、得真不證、知
X04n0225_p0859b23║真同俗、處俗無染、利生自在。如阿修羅雖處大海而
X04n0225_p0859b24║海水不沒，雖同天趣無天妙樂故。此位菩薩處於生
X04n0225_p0859c01║死無生死中五欲樂，雖處涅槃無涅槃中寂滅樂，故
X04n0225_p0859c02║名救護眾生離眾生相迴向。又如法界品云：成就如
X04n0225_p0859c03║來高出世間阿修羅王。又王者自在義，明此位菩薩
X04n0225_p0859c04║於涅槃生死中得自在故。又阿修羅亦云阿素羅，阿
X04n0225_p0859c05║之言無，素云遊故。又云妙，又羅云戲，如婆沙論釋為
X04n0225_p0859c06║非天也。雖天趣攝為多諂詐，而無天妙樂像。此位菩
X04n0225_p0859c07║薩行大悲方便萬行，似如諂詐、似如生死，無有人天
X04n0225_p0859c08║五欲樂，無常住涅槃出世寂滅之樂主，十迴向中檀
X04n0225_p0859c09║波羅蜜門。
X04n0225_p0859c10║第二明不壞迴向，為真性無虧，同流入俗，名為不壞。
X04n0225_p0859c11║今以迦樓羅王託事顯之，明於大海上以清淨目觀
X04n0225_p0859c12║命盡之龍，而以兩翼搏取之。迦樓羅王，此云金翅鳥
X04n0225_p0859c13║王，顯十迴向菩薩常於生死大海之上，以法空清淨
X04n0225_p0859c14║智目觀有根熟眾生，以止觀兩翼而搏取之，安置自
X04n0225_p0859c15║性清淨涅槃之岸。此止觀以法性為止體，以自性無
X04n0225_p0859c16║性智為觀體，非能觀所觀而有二事，主戒波羅蜜戒
X04n0225_p0859c17║淨故。猶如大海不宿死屍，明大悲大智戒不宿人天
X04n0225_p0859c18║及三乘染淨二見之死屍故。此金翅鳥取龍之時，於
X04n0225_p0859c19║一念頃掇身入海水，水波未合取龍而出，名為速疾
X04n0225_p0859c20║力。得道菩薩亦復如是，以定慧觀察力，從無明大海
X04n0225_p0859c21║之際，繫長短心一念應真，古今三世一時見盡，如是
X04n0225_p0859c22║見道如是修道，是名為發心。如是發心先心難，但明
X04n0225_p0859c23║十住初心從凡夫地一念應真難故，非為究竟佛果
X04n0225_p0859c24║難故。至於究竟不異初心，故明法不異、智慧不異、時
X04n0225_p0860a01║復不異，以定慧照之可見，情以思之即迷也。
X04n0225_p0860a02║第三、緊那羅王，明等一切諸佛迴向。以一切諸佛處
X04n0225_p0860a03║於生死，以法忍門以為萬行之主，令一切眾生皆得
X04n0225_p0860a04║菩提無上法樂，故寄表緊那羅王。此云疑神，亦為行
X04n0225_p0860a05║主，似人而頭上有角，口似牛口，人見皆疑人耶？非人
X04n0225_p0860a06║耶？故曰疑神。明此位菩薩以十迴向成大慈心，以法
X04n0225_p0860a07║忍力生於六道，同行益生，人見皆疑為凡為聖。若是
X04n0225_p0860a08║凡夫，有智如佛；若是賢聖，行同凡事。故以疑神寄表
X04n0225_p0860a09║其行也。此神能作行主，與天作戲主。忍波羅蜜門以
X04n0225_p0860a10║忍為萬行主，若無忍者萬行不成，是故忍為行主，此
X04n0225_p0860a11║類畜生道攝。
X04n0225_p0860a12║第四摩睺羅王，此云大蟒，亦云大腹羅伽，云胸腹行
X04n0225_p0860a13║也，主精進波羅蜜。胸腹行者，明趣求樂法利人，匍匐
X04n0225_p0860a14║謙敬也。是精進義，明至一切處，迴向六道四生，無處
X04n0225_p0860a15║不入。此是守護伽藍神，能護法故。此中十王，明精進
X04n0225_p0860a16║波羅蜜中十波羅蜜。
X04n0225_p0860a17║第五夜叉王明無盡功德藏迴向主禪波羅蜜，以禪
X04n0225_p0860a18║定夜叉守護一切眾生心，令心不妄，得大功德藏故。
X04n0225_p0860a19║夜叉者，此云苦活，或名伺察明，以禪門守護伺察一
X04n0225_p0860a20║切眾生苦活心，令心不妄。此天王領夜叉眾，在須彌
X04n0225_p0860a21║山北面。
X04n0225_p0860a22║第六毗樓博叉龍王，主領龍眾，在須彌山西。此之龍
X04n0225_p0860a23║王，主隨順堅固迴向，明般若波羅蜜門。如龍遊空，能
X04n0225_p0860a24║隱顯降雨，潤眾生故。以般若空慧，自在有無，雨諸法
X04n0225_p0860b01║雨，益眾生故。
X04n0225_p0860b02║第七等，以鳩槃荼王主之。是魘魅鬼神，噉食精氣，亦
X04n0225_p0860b03║名冬瓜鬼。如是惡眾生，菩薩亦皆隨順，是故名等隨
X04n0225_p0860b04║順。一切眾生迴向，乃至地獄悉皆徧入。此神是南方
X04n0225_p0860b05║天王，領二部眾：一名鳩槃荼，二名薜茘鬼。此鳩槃荼
X04n0225_p0860b06║陰囊大如冬瓜，若行乃擎置肩上，坐時即踞之而坐，
X04n0225_p0860b07║明愛染貪求猶如餓鬼。大悲菩薩盡興隨行，斷一切
X04n0225_p0860b08║貪求故（主方便波羅蜜）。
X04n0225_p0860b09║第八，真如相迴向。乾闥婆王，此云尋香。有香氣處，以
X04n0225_p0860b10║作娛樂，而求其食。表真如相位菩薩，常以真如法界，
X04n0225_p0860b11║戒、定、慧、解脫、解脫知見，五分法身無染之香，娛樂眾
X04n0225_p0860b12║生，令其愛樂故。於中十王，明願波羅蜜中十波羅蜜。
X04n0225_p0860b13║第九，無縛無著解脫迴向。託事於月天子，表力波羅
X04n0225_p0860b14║蜜。以無縛無著法性虗空智慧，照燭眾生，淨煩惱熱，
X04n0225_p0860b15║得法清涼故。
X04n0225_p0860b16║第十、入法界無量迴向，以日天子託事表之。明十迴
X04n0225_p0860b17║向中智波羅蜜，如日處空，下照萬有，其位益上，其功
X04n0225_p0860b18║益下。像此位菩薩，其智甚高，其行彌下，徹至人天神
X04n0225_p0860b19║鬼、外道邪行、畜生地獄，盡同其行。猶如日月，其形在
X04n0225_p0860b20║上，其功在下，善惡俱照故。已上十王，配十迴向中十
X04n0225_p0860b21║波羅蜜竟。如十住、十行、十迴向，乃至十地，一一位中
X04n0225_p0860b22║波羅蜜，各隨當位取意即得，一例取之，即不知其趣。
X04n0225_p0860b23║如是日月天子，皆表十迴向，成大悲願行之門。明悲
X04n0225_p0860b24║智無依，常以法空為體，隨根普照，無有所為，任無功
X04n0225_p0860c01║之智，日稱萬有而成益。
X04n0225_p0860c02║世主妙嚴品十地法門
X04n0225_p0860c03║十住、十行寄表如神，十迴向位寄表如王，於此十地
X04n0225_p0860c04║寄表如天，明其進修漸漸慣習殊勝。此天名妙高天，
X04n0225_p0860c05║其山在大海中，出水高八億由旬，入水深八億由旬，
X04n0225_p0860c06║四寶合成，北面黃金，南西琉璃，西面水晶，東面白銀，
X04n0225_p0860c07║形如腰鼓，上有四層級，四天王各隨方所居四面，其
X04n0225_p0860c08║山頂上四埵，埵列八天王，各有部眾，中頂帝釋居，眾
X04n0225_p0860c09║寶所莊嚴，以是名妙高，亦名妙峯山，亦名忉利天，此
X04n0225_p0860c10║云能主天，由帝釋能為天主也。下有七重海，重別金
X04n0225_p0860c11║山圍遶，迦樓羅速飛七日方始達金山，有天居，皆四
X04n0225_p0860c12║天王所攝。其上三十三天所有天，身長一由旬，衣長
X04n0225_p0860c13║二由旬，廣一由旬，重六銖，壽一千歲，一日一夜同此
X04n0225_p0860c14║人間一百年，三十日為一月，十二月為一歲。已上依
X04n0225_p0860c15║俱舍、三法等論說。此天王有五種名：一名能主，一名
X04n0225_p0860c16║釋提桓，一名憍尸迦，一名天帝釋，一名因陀羅天。此
X04n0225_p0860c17║名天主，具云釋迦、因陀羅。釋迦者，此名百也，為先因
X04n0225_p0860c18║百度，設無遮齋，得作天主，此配歡喜地中檀波羅蜜。
X04n0225_p0860c19║此位菩薩對治觀行苦、空、無常，世法非實，皆從十二
X04n0225_p0860c20║緣生，本無體相，成於捨法身、命、財等。如是於諸佛法
X04n0225_p0860c21║信順修行，且治欲界麤慳恡業，行檀波羅蜜，於十二
X04n0225_p0860c22║緣生未善了知，六地菩薩方明十二緣法，如鍊真金，
X04n0225_p0860c23║數數入火，喻明對治慳障。
X04n0225_p0860c24║第二、復有無量須夜摩天王，表離垢地。為此天離地
X04n0225_p0861a01║際故，依空而居，有眾妙樂也。像此位菩薩戒波羅蜜
X04n0225_p0861a02║增勝，有法樂，以法身為戒體，故漸增進，離前地世間
X04n0225_p0861a03║繫故。初地檀度為勝，此位上上十善淨戒為勝，名為
X04n0225_p0861a04║離垢初地。須彌之頂，世界與人連，寄同世間。此位以
X04n0225_p0861a05║空居，寄同出世間，故名離垢初地。喻鍊真金，未云加
X04n0225_p0861a06║藥，但數數入火，轉轉明淨。此地鍊真金，加以礬石，轉
X04n0225_p0861a07║令明淨，以戒為礬石故。夜摩天，此云時分天也。為此
X04n0225_p0861a08║天無日月，天光自相照，不分晝夜，但蓮華開合，知其
X04n0225_p0861a09║晝夜時分故。此天身長二由旬，衣長四由旬，廣二由
X04n0225_p0861a10║旬，衣重三銖，壽二千歲，日月歲數與前天倍。此位修
X04n0225_p0861a11║上上十善戒，治欲界現行麤惑習氣。三地修九次第
X04n0225_p0861a12║定，方無三界煩惱，生如來家，同如來性。
X04n0225_p0861a13║第三、復有不可思議兜率天王，此名知足天。佛地論
X04n0225_p0861a14║云：最後身菩薩於此教化。如瓔珞本業經十一地、等
X04n0225_p0861a15║覺地，始名一生補處，方名最後身，配在第三禪。此知
X04n0225_p0861a16║足天為最後身，菩薩在中者，皆是如來隨時方便，設
X04n0225_p0861a17║法利生，不可定也。前位明以上上十善淨戒，離欲界
X04n0225_p0861a18║現行麤惑垢故。此位菩薩以九次第定，淨色界、無色
X04n0225_p0861a19║界并欲界心習，得出三界心，作鍊金喻，善巧鍊之，不
X04n0225_p0861a20║失銖兩，轉轉明淨。明以九次第定鍊之，以法眼觀之，
X04n0225_p0861a21║以行加之，無虧本法，但轉明淨。欲界修定，以治欲障；
X04n0225_p0861a22║上界修慧，以治定障。如是對治，隨順法行，方便利生，
X04n0225_p0861a23║無所染著，名發光地，以忍波羅蜜為體。此天身長四
X04n0225_p0861a24║由旬，衣長八由旬，廣四由旬，壽四千歲，日月歲數皆
X04n0225_p0861b01║與前天倍。此知足天當修三法，得生其中，所謂戒、定、
X04n0225_p0861b02║慧。若但修戒、施，即生餘天。若一乘法中，其事不爾，以
X04n0225_p0861b03║智徧周以為天體故。
X04n0225_p0861b04║第四化樂天王，表𦦨慧地菩薩。像此天處，常以變化，
X04n0225_p0861b05║以悅自樂，亦名樂變化天。心外無境，從心變故。此天
X04n0225_p0861b06║王眾有十天王，皆是精進波羅蜜中十波羅蜜，常以
X04n0225_p0861b07║精進波羅蜜為體。此位作鍊真金，作莊嚴具，喻精進
X04n0225_p0861b08║明，修三十七助道之觀，對治三界邪業習故。此天身
X04n0225_p0861b09║長八由旬，衣長十六由旬，廣八由旬，壽八千歲，日月
X04n0225_p0861b10║歲數與前天倍，衣重一銖，食甘露味。
X04n0225_p0861b11║第五、復有無數他化自在天王，託事表難勝地。為此
X04n0225_p0861b12║天在欲界，頂明菩薩欲境難超故，故曰難勝地。此位
X04n0225_p0861b13║菩薩常以禪波羅蜜以為觀體，魔王波旬居此天中，
X04n0225_p0861b14║修十諦觀即為菩薩位，不修觀者是魔眷屬。又此天
X04n0225_p0861b15║名他化自在，以他變化以為自樂像。此位菩薩常教
X04n0225_p0861b16║化眾生，令他得樂以為己樂。此天身長十六由旬，衣
X04n0225_p0861b17║長三十二由旬，壽命歲月悉與前倍。
X04n0225_p0861b18║第六、復有不可數大梵天王，明現前地。以初禪是色
X04n0225_p0861b19║界，無女人生，無欲界染故。依佛地論云：離欲寂靜，故
X04n0225_p0861b20║名梵身。又依長阿含云：梵眾中以梵音語故，故名為
X04n0225_p0861b21║梵。又尸棄者，或云持髻，或云螺髻，或云火頂，以火災
X04n0225_p0861b22║至此天故。修得初禪者，得生此天。此天王於梵眾中
X04n0225_p0861b23║發大梵音，諸天各自謂言：唯共我語，於大千界最得
X04n0225_p0861b24║自在。顏如童子，身如白銀色，長半由旬，衣如金色，無
X04n0225_p0861c01║男子形，禪悅為食，壽命一劫。於中有十大梵王，明般
X04n0225_p0861c02║若波羅蜜中十波羅蜜。
X04n0225_p0861c03║第七、復有無量光音天王，明遠行地。此二禪天，初禪
X04n0225_p0861c04║滅憂，二禪滅苦。明此位菩薩在七地諸行已終，大悲
X04n0225_p0861c05║圓滿，四攝、四無量、十波羅蜜、三十七助道法常在現
X04n0225_p0861c06║行，自苦已無，常度他苦，染淨二障此位通過。譬如真
X04n0225_p0861c07║金飾以眾妙雜寶，轉更殊勝。明以法身為金體，悲智
X04n0225_p0861c08║萬行圓滿為眾妙寶，互為莊嚴，常以行網教光普化
X04n0225_p0861c09║一切眾生故。故像此天已滅憂苦，以心淨故出語口
X04n0225_p0861c10║中光生。此有十大光音天，以明方便波羅蜜。此天身
X04n0225_p0861c11║長二由旬，壽二劫。此天水災至。
X04n0225_p0861c12║第八復有無量徧淨天明不動地，菩薩明此天憂苦
X04n0225_p0861c13║已無，唯有禪悅，像此位菩薩功用已終，唯有法悅，法
X04n0225_p0861c14║悅習氣十地始無。此天風災至，為有禪悅喜動其性，
X04n0225_p0861c15║像此位菩薩無功智現前，猶有無生法樂智淨習氣。
X04n0225_p0861c16║第九復有無量廣果天明善慧地，為此第四禪無出
X04n0225_p0861c17║入息三災不及。又此十天皆以寂靜法門而作宮殿，
X04n0225_p0861c18║表九地善慧莊嚴，以百千阿僧祇陀羅尼門法寶宮
X04n0225_p0861c19║殿教化眾生，能以一箇言音為一切眾生說種種法，
X04n0225_p0861c20║無心意識像此天，無思意識能為語言，此天無下界
X04n0225_p0861c21║意識，有色界意識，乃至非想天皆有微識，若識想盡
X04n0225_p0861c22║即非三界業收故。於中有十天王，明力波羅蜜中十
X04n0225_p0861c23║波羅蜜，此天身衣及壽與前天皆倍，明此位菩薩常
X04n0225_p0861c24║以法宮而為安止，以福德廣大名為廣果天。
X04n0225_p0862a01║第十大自在天王，表第十法雲地，明此位無相智成。
X04n0225_p0862a02║如菩薩本業瓔珞經云：十地之中，心色二習，一時總
X04n0225_p0862a03║盡。十一地方，心境二緣中，得無礙自在。從八地至十
X04n0225_p0862a04║地，於十一地普賢門，猶未自在。如十定品中，求覓普
X04n0225_p0862a05║賢不見者是。又智度論云：第九天外，更別有十地菩
X04n0225_p0862a06║薩天，名摩醯首羅。此天有八臂三目，騎白牛，一念知
X04n0225_p0862a07║三千大千世界雨滴之數。此是引進菩薩，方便設法，
X04n0225_p0862a08║託事表法，及攝化境界，漸增勝故。一乘法界，理事同
X04n0225_p0862a09║參。一微塵內，諸佛國土，人天同處。身塵毛孔，如影相
X04n0225_p0862a10║入。修真之者，須當如實而知，莫隨化相應。
X04n0225_p0862a11║如來現相品
X04n0225_p0862a12║自此現相品，至普賢三昧品，世界成就品，華藏世界
X04n0225_p0862a13║品，毗盧遮那品，此五品經，總是答前三十七問，明舉
X04n0225_p0862a14║果勸修分。
X04n0225_p0862a15║普賢三昧品
X04n0225_p0862a16║理智無邊，名之為普；智隨根益，稱之曰賢。三之云正，
X04n0225_p0862a17║昧之云定，亦云正受。為正定不亂，能受諸法，憶持簡
X04n0225_p0862a18║擇，故名正受。為普賢為佛紹法界大智之家，諸佛萬
X04n0225_p0862a19║行徧周之長子，善簡眾法，令眾生迷解，故須入定。然
X04n0225_p0862a20║普賢菩薩體無定亂，以示法則，故須如是。明普賢菩
X04n0225_p0862a21║薩常在三昧，靜亂總真，然教化眾生，故明初入法須
X04n0225_p0862a22║加定業。一萬諸龍寄位是凡，表凡夫有得入者故。若
X04n0225_p0862a23║有人言：此經非是凡夫境界，是菩薩修行。是人當知
X04n0225_p0862a24║滅佛知見，破滅正法，令其正教世不流通，令其世間
X04n0225_p0862b01║正見不生，斷滅佛種。諸有智者不應如是不勸修行，
X04n0225_p0862b02║設行不得，不失善種，猶成來世積習勝緣。故此三昧
X04n0225_p0862b03║以法界根本智為體，以差別智為用；又以法界根本
X04n0225_p0862b04║智為體，隨眾生行為用；又以入三昧為體，出定為用；
X04n0225_p0862b05║又以無入無出為體，入出俱為用；又以入出俱為體。
X04n0225_p0862b06║大要言之，且以為化眾生法則，以入定明體，後從定
X04n0225_p0862b07║起，顯示十種定名是用。於十箇定名中，總以法界無
X04n0225_p0862b08║依住智性為體，此體亦名首楞嚴定，與不可說一切
X04n0225_p0862b09║諸三昧諸智慧門為體。如經云：世界海漩，無不隨入
X04n0225_p0862b10║者。海者，廣大義；漩者，甚深義。明此三昧體用廣大，甚
X04n0225_p0862b11║深無盡，諸佛菩薩及一切十方六道眾生中行皆徧
X04n0225_p0862b12║故。
X04n0225_p0862b13║世界成就品
X04n0225_p0862b14║今釋此品，為明世界海依住形相、苦樂淨穢，皆是眾
X04n0225_p0862b15║生自業果報之所莊嚴，不從他有。佛菩薩世界海，依
X04n0225_p0862b16║不思議變化力之所成就，故名世界成就品。令始發
X04n0225_p0862b17║心者，知眾生界廣大，等法界、虗空界，如影相入，重重
X04n0225_p0862b18║無盡，依住各別，佛菩薩行悉充滿故。令始發心菩薩，
X04n0225_p0862b19║知諸佛菩薩境界海、眾生境界，一異不可得故。隨眾
X04n0225_p0862b20║生自業轉變故，剎海轉變；隨自業成壞故，剎海成壞。
X04n0225_p0862b21║若不說眾生界、法界、佛界、菩薩境界、虗空界，無二無
X04n0225_p0862b22║盡，如影重重依住者，所有發心者，設不入二乘道、修
X04n0225_p0862b23║菩薩行，但得權教菩薩，心常染淨而有限礙；不入佛
X04n0225_p0862b24║境界，有自佛、他佛及以國剎分劑，有往來所依處故。
X04n0225_p0862c01║如三乘中所說，淨土在於他方，菩薩願生其中是也。
X04n0225_p0862c02║說此品者，意欲令初發菩提心者，知眾生境界、諸佛
X04n0225_p0862c03║境界廣大之相，重重無礙；令現在、未來發菩提心者，
X04n0225_p0862c04║識佛所行眾生業海無際。如來以普賢行普濟，以法
X04n0225_p0862c05║性理智無礙，從初發心興大願雲，悲智普覆，以波羅
X04n0225_p0862c06║蜜海無剎不現其身，無行不同其事，塵毫內剎影現
X04n0225_p0862c07║重重，平等智身莫不隨入，令學者倣之，趣求不謬。此
X04n0225_p0862c08║乃如大王路，法爾常然；更有異求，偏僻不當也。
X04n0225_p0862c09║華藏世界品
X04n0225_p0862c10║將釋此品，略作十門分別：一、釋品來意；二、釋品名目；
X04n0225_p0862c11║三、釋華藏世界海因何報得；四、釋華藏世界形狀安
X04n0225_p0862c12║立；五、配華藏世界安立屬因；六、釋華藏世界海純雜
X04n0225_p0862c13║無礙；七、釋華藏世界海圓攝三世業境；八、釋華藏世
X04n0225_p0862c14║界本空出生所緣；九、明華藏世界因何得隱現自在；
X04n0225_p0862c15║十、隨文釋義。三、釋華藏世界因何報得者，以從初信
X04n0225_p0862c16║心至於八地已來，恒以大志願力持令其不退菩提
X04n0225_p0862c17║諸波羅蜜海，教化饒益一切眾生，至於八地任利無
X04n0225_p0862c18║功，當知風輪是大願波羅蜜所成報故。眾生世間妄
X04n0225_p0862c19║想業風所持，如來世間以大願力智風能持諸境，為
X04n0225_p0862c20║以智能隨願、願能成智，還以大願法身大智之所報
X04n0225_p0862c21║成風輪之體。若不以法身，一切諸行總有為故。若無
X04n0225_p0862c22║至願，法身無性不能自成，何況成他。以此三事為緣，
X04n0225_p0862c23║方堪利生不滯空有，進修功熟任利無功。且取初因
X04n0225_p0862c24║大願為首令持萬境，總以大願智風以為持境。如是
X04n0225_p0863a01║華藏世界所有莊嚴，總是風輪上持諸境。由諸福行
X04n0225_p0863a02║本從願生，還將本因以持諸果，以此用願波羅蜜能
X04n0225_p0863a03║成一切諸波羅蜜海。以本因如此，故因果相持一切
X04n0225_p0863a04║莊嚴。以願波羅蜜互體相參，能持其上諸行報得一
X04n0225_p0863a05║切莊嚴蓮華藏體，是法身隨行無依住智體之所報
X04n0225_p0863a06║得。宮殿，總大悲含育之所報得。樓閣，即是智照觀根、
X04n0225_p0863a07║順悲濟物之所報得。其地金剛，平等自性法身之所
X04n0225_p0863a08║報得。但是諸莊嚴中，所有金剛為莊嚴者，皆法身隨
X04n0225_p0863a09║行之報。但是摩尼莊嚴，皆法身成戒體隨行報得。金
X04n0225_p0863a10║剛輪圍山，即是大悲戒防護之業之所報得。眾華莊
X04n0225_p0863a11║嚴者，萬行利生、開敷眾善之所報得。寶樹莊嚴者，建
X04n0225_p0863a12║行利生、覆蔭含識之所報得。略而言之，且復如是。廣
X04n0225_p0863a13║說報業所因，不可具悉。夫報不虗得，皆有所因。若不
X04n0225_p0863a14║知因，云何修果？六、釋華藏世界純雜無礙者，為佛所
X04n0225_p0863a15║行之行，徧法界、眾生界故。既是行徧所得，依果亦徧。
X04n0225_p0863a16║但業不相應者，同住居而不見。猶如靈神及諸鬼趣，
X04n0225_p0863a17║與人同處，人不能見。如經云：譬如人身，常有二天隨
X04n0225_p0863a18║逐。天常見人，人不見天。此經為佛行周徧，依正亦徧。
X04n0225_p0863a19║不同三乘推淨土於餘方，而致去來自他之相。為彼
X04n0225_p0863a20║小心根劣者，且如是設教網。故畢竟求大菩提心者，
X04n0225_p0863a21║還須歸此不二之門，興徧周法界之行願也。七、明華
X04n0225_p0863a22║藏世界圓攝三世業境者，明此教法一念三世故。一
X04n0225_p0863a23║念者，為無念也。無念即無三世古今等法，以明法身
X04n0225_p0863a24║無念。一切眾生妄念三世多劫之法，不離無念之中。
X04n0225_p0863b01║以是義故，此華藏世界所有莊嚴境界，能現諸佛業。
X04n0225_p0863b02║眾生三世所行，行業因果總現其中。或過去業現未
X04n0225_p0863b03║來中，或未來業現過去中，或過去未來業現現在中，
X04n0225_p0863b04║或現在業現過去未來中。如百千明鏡俱懸四面，前
X04n0225_p0863b05║後影像互相徹故。為法界之體性無時故，妄計三世
X04n0225_p0863b06║之業頓現無時法中。是故經言：智入三世而無來往。
X04n0225_p0863b07║八、釋佛國本空。何為華藏世界出生所緣？一、為明二
X04n0225_p0863b08║乘雖得解脫，三界麤業無有福智，不利眾生滯於涅
X04n0225_p0863b09║槃。二、為三乘菩薩有樂生淨土，淨相常存，障法性如
X04n0225_p0863b10║理，染淨當情知見不普，情存淨土不得自在，不如此
X04n0225_p0863b11║法隱現自在。為利眾生顯勝福德故，即具相萬差光
X04n0225_p0863b12║明顯照。若令眾生情無取著，如幻雲散一物便無，無
X04n0225_p0863b13║有所得存其繫故。三、為怖一切法空。眾生為法空無
X04n0225_p0863b14║相之理，謂言斷見空無福智，不樂觀空樂取相縛，隨
X04n0225_p0863b15║境存業不能解脫者，所現福德依正果故，令觀空法
X04n0225_p0863b16║空却無明成福德業。四、總為一切三乘及一切凡夫，
X04n0225_p0863b17║現廣大願行福智境界量度樣式，令其倣學不偏執
X04n0225_p0863b18║故。經云：諸佛國土如虗空，無等無生無有相，為利眾
X04n0225_p0863b19║生普嚴淨，本願力故住其中。九、明華藏世界因何得
X04n0225_p0863b20║隱現自在者。為從一切法空之理，隨智現故，得隱現
X04n0225_p0863b21║自在。世間龍鬼，具有三毒，猶能隱現，何況法空。空諸
X04n0225_p0863b22║三毒，純清淨智，不能隱現自在。如善財入彌勒樓閣，
X04n0225_p0863b23║以三昧力，具見眾莊嚴。從三昧起，忽然不見，一相都
X04n0225_p0863b24║無。善財白言：此莊嚴何處去？彌勒答言：從來處去。曰：
X04n0225_p0863c01║從何處來？曰：從菩薩智慧神通來。依菩薩智慧神力
X04n0225_p0863c02║而住，無有去處，亦無住處，非集非常，遠離一切。又如
X04n0225_p0863c03║幻師，作諸幻事，無所從來，無所至去。雖無來去，以幻
X04n0225_p0863c04║力故，分明可見。彼莊嚴事，亦復如是。無所從來，亦無
X04n0225_p0863c05║所去。雖無來去，然以慣習不可思議幻智力故，及往
X04n0225_p0863c06║昔大願力故，如是顯現。華藏世界，亦復如是。以如來
X04n0225_p0863c07║大願智力，法性自體空無性力，隱現自在。若隨法性，
X04n0225_p0863c08║萬相都無。隨願智力，眾相隨現。隱現隨緣，都無作者。
X04n0225_p0863c09║但以理智，法爾自具。不思議功，不思議變，無能作者，
X04n0225_p0863c10║自在隱現。凡夫執著，用作無明。執障既無，智用自在。
X04n0225_p0863c11║順法身，萬象俱寂。隨智用，萬象俱生。隨大悲，常居生
X04n0225_p0863c12║死。但隨理智，生死恒真。以此三事，隱顯萬端，不離一
X04n0225_p0863c13║真之智。化儀百變。
X04n0225_p0863c14║毗盧遮那品此第二會。
X04n0225_p0863c15║前之五品，以舉現世毗盧遮那佛果，恐不成信。何以
X04n0225_p0863c16║然者，為古無舊迹，今何所來？以此引古證今，明道不
X04n0225_p0863c17║謬，成其信者，不狐疑故。問曰：古佛、今佛，為一、為異？答
X04n0225_p0863c18║曰：為一、為異。何以然者，為法身、智身、九十七大人之
X04n0225_p0863c19║相，大慈、大悲、智慧、解脫是一，各各眾生發心成佛是
X04n0225_p0863c20║異。又無量三世諸佛，皆同一念成佛，無前後際是一。
X04n0225_p0863c21║然亦不壞一念中見無量眾生，三世劫量是異。文中
X04n0225_p0863c22║有四佛出世，總明毗盧遮那一號，各隨世間應緣名
X04n0225_p0863c23║異，非是佛名號有異。世間一切名號，皆是諸佛名為
X04n0225_p0863c24║如來，德徧一切法故。猶如虗空徧含眾法，無不淨故。
X04n0225_p0864a01║一切眾生名入佛名號，無不淨故。問曰：此中一種是
X04n0225_p0864a02║人，非天、龍、神，何得業報神通，衣服、飲食隨念而至？又
X04n0225_p0864a03║所居高勝，依報寶嚴。以何業故，報得如是？答曰：為因
X04n0225_p0864a04║廣大故，業報廣大；為因高勝故，業報所居高勝。問曰：
X04n0225_p0864a05║何者是因廣大高勝？答曰：為於往因，於此毗盧遮那
X04n0225_p0864a06║法界智，體用無依住門，性清淨法而生信心，修信解
X04n0225_p0864a07║力，常信自他凡聖一體，無所依住，無我、無我所，心境
X04n0225_p0864a08║平等，無二相故，無我所故。一切凡聖本唯法界，無造
X04n0225_p0864a09║作性，無生滅性，依真而住，住無所住，與一切諸佛眾
X04n0225_p0864a10║生同住性真法界，所有分別是一切諸佛本不動智，
X04n0225_p0864a11║凡聖一真共同此智，全信自心是佛種智及一切智，
X04n0225_p0864a12║故不於心外別有信佛之心，亦不於自心之內見自
X04n0225_p0864a13║心有佛相，故信如斯法，以此信因高勝廣大，獲得如
X04n0225_p0864a14║斯勝妙依正果報故。問曰：何故此佛蓮華化現，出興
X04n0225_p0864a15║釋迦佛母胎出現？答曰：隨根所見母胎出現，惟劣解
X04n0225_p0864a16║眾生自根見爾。如離世間品云：為劣解眾生母胎出
X04n0225_p0864a17║爾，應大根眾生皆見蓮華出現也。此第二會六品經
X04n0225_p0864a18║明菩薩信心門，在普光明殿以果成信，信自己心是
X04n0225_p0864a19║佛。此一段約有六法：一、佛名號品，令信心者信佛名
X04n0225_p0864a20║號徧一切世間名，知名性離故。二、四聖諦品，令信心
X04n0225_p0864a21║者自信一切世間苦諦即聖諦，不別求故。三、光明覺
X04n0225_p0864a22║品，令信心者自以自心光明覺照一切世間無盡大
X04n0225_p0864a23║千世界，總佛境界心境合一，內外見亡，還以東方為
X04n0225_p0864a24║首，光至東方十三千大千世界、百三千大千世界，如
X04n0225_p0864b01║是十方十重倍倍周迴，十方圓照，身心一性，無礙徧
X04n0225_p0864b02║周，同佛境界。如是觀察，然後以無作方便定印之，入
X04n0225_p0864b03║十住初心，生如來智慧家，為如來智慧法王真子，一
X04n0225_p0864b04║如光明所照不可作佛，光明自無其分，須當自以心
X04n0225_p0864b05║光如佛光，開覺其心，圓照法界。四、問明品令信心者，
X04n0225_p0864b06║明所信之法門。五、淨行品令信心者，迴無始妄念，以
X04n0225_p0864b07║成智海無生滅性。六、賢首品令信心者，信佛神力通
X04n0225_p0864b08║化無邊，得大自在，及信心之福。信此六法，觀行相應，
X04n0225_p0864b09║名為信心。初會是舉佛果勸修，信諸佛所得。此第二
X04n0225_p0864b10║會，一會以果成信，信自心是佛，與果佛不異故。十方
X04n0225_p0864b11║世界無有一名非佛名者，名體性自解脫故，但隨眾
X04n0225_p0864b12║生所聞不同。此明佛名號徧周，即明於一切名無所
X04n0225_p0864b13║著故。大意令眾生達自根本無明，本唯如來根本大
X04n0225_p0864b14║智，令諸眾生頓識本故，頓作佛故。下舉十箇根本不
X04n0225_p0864b15║動智佛以成十信，舉十箇月佛同號之為月以成十
X04n0225_p0864b16║住，明創契法身本智。心得清涼，明此位菩薩契理惑
X04n0225_p0864b17║亡，得法性智清涼故。十行位中以十箇眼佛同號之
X04n0225_p0864b18║為眼，為明十行以智知根，利生攝益，故佛號為眼。十
X04n0225_p0864b19║迴向中以十箇妙佛同號之為妙，為明十迴向位中
X04n0225_p0864b20║菩薩進修漸熟，妙智現前，故佛號為妙。十地同妙。已
X04n0225_p0864b21║上從十信中自信自心分別之智，與一切諸佛根本
X04n0225_p0864b22║不動智本來是一，以成信心。心外見法，不成信心也。
X04n0225_p0864b23║故一切諸法總名佛號，為一切諸法及以名言自體
X04n0225_p0864b24║性離故。一切法自體性離即法界性，法界性即佛號
X04n0225_p0864c01║也。是故一切法及名言皆是佛號，故為如來。稱此一
X04n0225_p0864c02║切自性離之法以成佛故，文殊師利即是自心善簡
X04n0225_p0864c03║擇無相妙慧，覺首、目首等菩薩即是自心隨信解中
X04n0225_p0864c04║所見理智。如是三乘之人未迴心者定當不信。何以
X04n0225_p0864c05║故？為立三阿僧祇劫後當得佛故，為直認自身及心
X04n0225_p0864c06║總是凡夫，但言佛有不動智等，不自信自心是根本
X04n0225_p0864c07║不動智佛。以是義故，法界乘中以根本智為信心。此
X04n0225_p0864c08║經信心應當如是，直信自心分別之性是法界性中
X04n0225_p0864c09║根本不動智佛，金色世界是自心無染之理，文殊師
X04n0225_p0864c10║利是自心善簡擇妙慧，覺首、目首等菩薩是隨信心
X04n0225_p0864c11║中理智現前，以信因中契諸佛果法分毫不謬方成
X04n0225_p0864c12║信心。從此信已以定慧進修，經歷十住、十行、十迴向、
X04n0225_p0864c13║十地、十一地，日月歲劫時分無遷，法界如本、不動智
X04n0225_p0864c14║佛如舊，因果不遷、時劫不改方成信也。若立僧祇定
X04n0225_p0864c15║是凡夫，凡聖二途時劫移改，心外有佛不成信心，即
X04n0225_p0864c16║世間人情量直是生死長流，常隨見網何太苦哉。以
X04n0225_p0864c17║此如今第二會及初會，明始成正覺如來出現，後三
X04n0225_p0864c18║十二品又著如來出現品，明始終信進修行者與三
X04n0225_p0864c19║世佛一時出現，明法界總一時故。如持寶鏡普臨眾
X04n0225_p0864c20║像，頓照顯現無前後時故。明於法界根本佛智境界
X04n0225_p0864c21║中頓現眾法，不可將情量度量作前後解故。一依彌
X04n0225_p0864c22║勒樓閣中境界初會中始成正覺佛，是舉果勸修。佛
X04n0225_p0864c23║出現品中佛，是明諸菩薩進修五位因果行終，佛與
X04n0225_p0864c24║信位中不動智佛相對故。又此五位中修行，位位各
X04n0225_p0865a01║有佛果。三乘教中前位向後位，但有菩薩果非佛果
X04n0225_p0865a02║也。如下文殊師利所說佛號，即此當品及通一部總
X04n0225_p0865a03║為信心。總信五位中因果心無滯礙，方可以行修行。
X04n0225_p0865a04║譬如有人過五百由旬嶮道，先知通塞然後行往。喻
X04n0225_p0865a05║如十信菩薩，於信心之中先知五位進修通塞，預以
X04n0225_p0865a06║願行防之。以信自心分別之性，本是一切諸佛不動
X04n0225_p0865a07║智體用，防那見外取他境故，以隨位妄識散動障真
X04n0225_p0865a08║智故。以是義故，十信之心總通五位悉皆成信。今此
X04n0225_p0865a09║一部之經頓舉五位因果，諸佛果門總成信也。從總
X04n0225_p0865a10║信已入位修行，方始不迷理智。如人造食，五味一時
X04n0225_p0865a11║頓熟方始食之，從初食時五味同食，乃至食竟其味
X04n0225_p0865a12║不離五也。明五位因果，十信總明時亦不移，畢竟佛
X04n0225_p0865a13║果不離初信之法，如依樣畫像等。問曰：一切眾生本
X04n0225_p0865a14║有不動智，何故不自應真常淨？何故隨染？答曰：一切
X04n0225_p0865a15║眾生以此智故而生三界者，為智無性，不能自知是
X04n0225_p0865a16║智非智。善惡苦樂等法，為智體無性，但隨緣現，如空
X04n0225_p0865a17║谷響應物成音。無性之智但應緣分別，以分別故癡
X04n0225_p0865a18║愛隨起，因癡愛故即我所病生，有我所故自他執業
X04n0225_p0865a19║便起，固執取故號曰未那，以未那執取故名之為識。
X04n0225_p0865a20║因識種子生死相續，以生死故眾苦無量，方求不苦
X04n0225_p0865a21║之道。迷不知苦者不能發心，知苦求真者還是本智，
X04n0225_p0865a22║會苦緣故方能知苦，不會苦緣不能知苦，知苦緣故
X04n0225_p0865a23║方能發心求無上道。有種性菩薩發心信解種強者，
X04n0225_p0865a24║雖受人天樂果，亦能發心求無上道。是故因智隨迷、
X04n0225_p0865b01║因智隨悟，是故如人因地而倒、因地而起。正隨迷時
X04n0225_p0865b02║名之為識，正隨悟時名之為智，在纏名識、在覺為智。
X04n0225_p0865b03║識之與智本無自名，但隨迷悟而立其名，故不可計
X04n0225_p0865b04║常計斷名也。此智之與識但隨迷悟立名，若覓始終，
X04n0225_p0865b05║如空中求迹、如影中求人、如身中求我，依住所在終
X04n0225_p0865b06║不可得，故新長短處所之相也。如此無明及智無有
X04n0225_p0865b07║始終，若得菩提時無明不滅。何以故？為本無故更無
X04n0225_p0865b08║有滅。若隨無明時不動智亦不滅，為本無故亦更無
X04n0225_p0865b09║有滅。但為隨色聲香所取緣名為無明，但為知苦發
X04n0225_p0865b10║心緣名之為智，但隨緣名之為有，故體無本末也。如
X04n0225_p0865b11║空谷響思之可見。
X04n0225_p0865b12║佛名號品
X04n0225_p0865b13║問曰：以東方表法，況喻十信初首。如金位在西方，何
X04n0225_p0865b14║故東方為金色世界，以表法身為金色，顯根本智為
X04n0225_p0865b15║不動智？答曰：此問甚彰道理。如經所說，以信心為胎，
X04n0225_p0865b16║至十住之位，名初生佛家。今以東方為金色世界者，
X04n0225_p0865b17║明金正月胞、二月胎、三月成形、四月生於巳、五月養
X04n0225_p0865b18║於午、六月冠帶於未、七月相、八月王。明十信如胎，故
X04n0225_p0865b19║以東方金胎表之，如金色世界。此是舉十信初因，如
X04n0225_p0865b20║南方妙色世界、西方蓮華色世界等，是十信進修之
X04n0225_p0865b21║勝用。云結跏趺坐者，以會世間眾緣為一法界，名之
X04n0225_p0865b22║為結；以一法而稱多緣，名之為跏。又結跏趺坐者，是
X04n0225_p0865b23║安靜不動威儀之相。故經云：南方表法，中南為正、為
X04n0225_p0865b24║日、為明、為虗無、為離中虗。故善財入道進修，即南巡
X04n0225_p0865c01║諸友表南方為正、為日、為明、為虗無之理。是故禮佛
X04n0225_p0865c02║皆云南無，明南方虗無也。法界品是此一部經之大
X04n0225_p0865c03║體，一切凡聖之本源。初會信佛果，即以如來并普賢
X04n0225_p0865c04║為首，明已成佛果及已行之果生信。今以入自己入
X04n0225_p0865c05║信修行門，即以文殊師利及如來名號并四諦法門
X04n0225_p0865c06║為所信之因果，即明以妙慧法門及名言而修學。問
X04n0225_p0865c07║曰：何故如來不自說其教？何用放光令菩薩說？答曰：
X04n0225_p0865c08║如來意令當位菩薩說當位法門，令修學者知分劑
X04n0225_p0865c09║易解故。文殊常與一切諸佛及一切眾生作信心之
X04n0225_p0865c10║因，成妙慧之本母。普賢菩薩常與一切諸佛眾生作
X04n0225_p0865c11║修行之因，以此二人成就菩提無作智果大悲之海。
X04n0225_p0865c12║令二人自相對問，說如來出現品，明是修行者因果
X04n0225_p0865c13║始終圓滿，前後因果、性果、智果、行果相徹一體，令後
X04n0225_p0865c14║學者易解故。
X04n0225_p0865c15║四聖諦品
X04n0225_p0865c16║諦者實義也，明如來說四種實義，令諸眾生起信解
X04n0225_p0865c17║故。問曰：何故不說多但云四？答曰：此四種諦義總攝
X04n0225_p0865c18║多故，為明一切世間不離苦集、一切出世間不離滅
X04n0225_p0865c19║道。滅盡諸苦名為滅諦，滅盡涅槃名為道諦，三乘涅
X04n0225_p0865c20║槃皆有可得。此大涅槃無餘可得名為道諦，以二乘
X04n0225_p0865c21║趣寂菩薩多生淨土，又推淨土在餘他方。又云菩薩
X04n0225_p0865c22║留惑潤生故，若不故留煩惱，還應必有涅槃可證，或
X04n0225_p0865c23║有他方淨土可生，是故三乘涅槃皆有可得。又閻浮
X04n0225_p0865c24║提成正覺佛，木樹草座是化佛，上方摩醯首羅天、紅
X04n0225_p0866a01║蓮華上佛是實報，皆有欣厭故。是故三乘四諦，厭苦
X04n0225_p0866a02║集、欣滅道，名四諦法輪。此一乘經言四聖諦者，是其
X04n0225_p0866a03║實義。何以故？達苦性真無欣厭故，無有他方別佛剎
X04n0225_p0866a04║別淨土故，無有染淨涅槃生死有欣厭所修道故。所
X04n0225_p0866a05║修道者，住如法住，修如法道，不厭不著，不欣不取，一
X04n0225_p0866a06║如法界，無去來性，無住處性，身塵毛孔，心之及境，皆
X04n0225_p0866a07║稱法性，如是信解，如是修道。以是義故，一乘四聖諦，
X04n0225_p0866a08║三乘四諦，各各差別，各有信解。如來依根方便設教，
X04n0225_p0866a09║皆非凡夫能立。如法華經，為聲聞人說四諦法，為緣
X04n0225_p0866a10║覺人說十二因緣，為諸菩薩說六波羅蜜，亦是如來
X04n0225_p0866a11║隨時之說。大要總言，此四聖諦十二緣生法門，但一
X04n0225_p0866a12║切諸聖，一切凡夫，起信樂佛法，心道未滿者，皆從初
X04n0225_p0866a13║心觀自他苦故，發菩提心，樂求道法，但依大小勝劣
X04n0225_p0866a14║不同。四諦十二緣各別，但一切世間法，四諦義，無不
X04n0225_p0866a15║該通。如纓絡經，立九乘法門者，一聲聞聲聞乘，二聲
X04n0225_p0866a16║聞緣覺乘，三聲聞菩薩乘，如是三乘中，各有三通為
X04n0225_p0866a17║九通。此法界不思議乘，於解脫道中，總有十乘，皆得
X04n0225_p0866a18║究竟，無三界苦。諸餘道門，皆是人天世間生滅之法，
X04n0225_p0866a19║設得少樂，終竟不離苦本。三乘雖得出三界，其道未
X04n0225_p0866a20║真，未是佛果乘故。
X04n0225_p0866a21║光明覺品
X04n0225_p0866a22║一切處文殊師利同時說頌明信心者，從初自信如
X04n0225_p0866a23║是十色世界、十智如來、十首菩薩，總是自己果行，法
X04n0225_p0866a24║性大智，萬行徧周，以成信故。從此修行，經歷五位，不
X04n0225_p0866b01║離此也。是故發心畢竟二不別，如是發心先心難。自
X04n0225_p0866b02║未得度先度他，是故我禮初發心。初發以為天人師，
X04n0225_p0866b03║超勝聲聞及緣覺。此明從凡入信心者難，故為凡夫。
X04n0225_p0866b04║總自認是凡夫，不肯認自心是不動智故，是故入十
X04n0225_p0866b05║信難。明十信心成就，任運至十住，初發心住，乃至究
X04n0225_p0866b06║竟佛果故。如三乘中修十信心，經十千劫。此教中為
X04n0225_p0866b07║以根本智法界為教體，但以才堪見實即得，不論劫
X04n0225_p0866b08║量。如覺城二千之眾，善財為首者，是路上發心。六千
X04n0225_p0866b09║比丘之眾，亦皆是智慧猛利，人類精奇，一聞多曉悟，
X04n0225_p0866b10║謙恕仁慈，專求大道，以利含生，皆是一生信滿發心
X04n0225_p0866b11║入位人也。若不信自心元是不動智佛者，即永劫飄
X04n0225_p0866b12║淪，何能利人濟物？如經所說，若自有縛，能解彼縛，無
X04n0225_p0866b13║有是處。是故發心有二種：一、修信解發心，但修十信
X04n0225_p0866b14║解故，即如前十智如來、十首菩薩是；二、信滿發心，十
X04n0225_p0866b15║住位初，名初發心住故，即十慧菩薩、十箇月佛是其
X04n0225_p0866b16║因果也。問曰：何故成十信門，皆文殊師利說法？答曰：
X04n0225_p0866b17║為明文殊是十方諸佛妙慧，善簡擇正邪，正邪既定，
X04n0225_p0866b18║方以行修行，即名普賢行也。明文殊師利是童子菩
X04n0225_p0866b19║薩，以因創發，啟蒙入信之首，故因行成名也。
X04n0225_p0866b20║菩薩問明品
X04n0225_p0866b21║此問明品即是明十信心者，正修行之行及斷疑故。
X04n0225_p0866b22║文殊善問世間善惡因果不相知業，能成就善惡因
X04n0225_p0866b23║果。覺首菩薩便以法不相知，以真理答，但為迷真自
X04n0225_p0866b24║作業爾。知真者，但以全業是真。為明覺此隨流生死
X04n0225_p0866c01║業體，本性恒真而無流轉。眼耳鼻舌身意恒如法知，
X04n0225_p0866c02║非流轉生死性故，亦不虗妄亦無真實。但為無貪瞋
X04n0225_p0866c03║癡愛真智慧故，名之為真。故說如斯法利眾生。為以
X04n0225_p0866c04║此當體無明諸業因果上自覺覺他，令知法界自性
X04n0225_p0866c05║真理真妄兩亡，名為覺首。以信此法初名為首也。明
X04n0225_p0866c06║十信初心，全信自身眼耳鼻舌身意，及以一切眾生
X04n0225_p0866c07║全體真妄兩亡，唯佛智海故。故以不動智佛、十智如
X04n0225_p0866c08║來，為十信位中自己果。金色世界、妙色世界、蓮華色
X04n0225_p0866c09║世界等十色世界，是十信之中所信理。文殊師利、覺
X04n0225_p0866c10║首、財首等十菩薩眾，是十信行。問曰：何故頌初云文
X04n0225_p0866c11║殊法常爾？答曰：為文殊是諸佛之慧，不動智是體，文
X04n0225_p0866c12║殊是用。以將此一切諸佛、一切眾生根本智之體用
X04n0225_p0866c13║門，與一切信心者作因果體用故，使依本故，迄至究
X04n0225_p0866c14║竟果滿，與因不異，無二性故，方名初發心、畢竟心二
X04n0225_p0866c15║種不別。明此十信心難發難信難入，聞之者皆云：我
X04n0225_p0866c16║是凡夫，何猶可得？是故佛設少分信者，即贊神通道
X04n0225_p0866c17║力。是故當知，且須如是正信，方始以正信正見法力
X04n0225_p0866c18║加行，如法進修。世界名金色者，明金胎二月，表十信
X04n0225_p0866c19║為聖胎故。佛號不動智者，為無明本空，無體可動，名
X04n0225_p0866c20║不動智。但應境知法，應器知根，如響應聲，無有處所
X04n0225_p0866c21║形體可得，名之為智。無可取捨，名為不動。三、配當位
X04n0225_p0866c22║因果者，以妙慧善揀擇法顯智故，以妙慧為因，不動
X04n0225_p0866c23║智為果。若以慧由智起，即以不動智為因，妙慧文殊
X04n0225_p0866c24║為果。或智之與慧，總因總果，明體用一真，無二法故。
X04n0225_p0867a01║亦智之與慧，總非因非果為體，無本末依住所得故。
X04n0225_p0867a02║此是性法界自在知見，非如世間因果比對可得故。
X04n0225_p0867a03║此文殊師利！不動智佛，初起信心，即從此起，乃至信
X04n0225_p0867a04║終，亦不離之。迄至自行圓滿，示成正覺，亦不離之。故
X04n0225_p0867a05║以佛智慧示悟眾生，令眾生入佛知見。佛知見者，文
X04n0225_p0867a06║殊師利！妙慧不動智佛是。此是凡聖等共有之佛，示
X04n0225_p0867a07║凡夫使令悟入。
X04n0225_p0867a08║淨行品
X04n0225_p0867a09║此品以本淨智問其妙慧，說一百四十淨願，用淨信
X04n0225_p0867a10║等六位中染淨無明，七地法執現行，十地已來法執
X04n0225_p0867a11║習氣，佛地二愚一時總淨。於此信心之中不令偏執，
X04n0225_p0867a12║以願防之使令寂用無礙。以此諸佛本淨智妙慧門，
X04n0225_p0867a13║說一百四十大願，以防染淨二障故。以六位上通信
X04n0225_p0867a14║并十住、十行、十迴向、十地、十一地隨位修道上煩惱，
X04n0225_p0867a15║皆因身見、邊見二見有二十，總有一百四十。為防此
X04n0225_p0867a16║障起一百四十願，令此進修者從初信心理事圓融，
X04n0225_p0867a17║使信心者達其願體無虧，自心根本淨智妙擇之慧
X04n0225_p0867a18║動寂俱真不偏修故。由是義故，信心之上法性悲智
X04n0225_p0867a19║妙慧萬行，總依佛有而為進修，不得別有。若離佛別
X04n0225_p0867a20║有自法者，不成信心、不成十種勝解、不成修行。設苦
X04n0225_p0867a21║行精勤是邪精進。
X04n0225_p0867a22║賢首品
X04n0225_p0867a23║信心有二：一三乘，二一乘。如起信論，有三種發心：一
X04n0225_p0867a24║信成就發心，經一萬劫，善根相續，方至不退。二者解
X04n0225_p0867b01║行發心，以佛菩薩教令發心，或自有大悲，或以正法
X04n0225_p0867b02║欲滅，護正法發心。論云：如是信心成就，得入正定聚，
X04n0225_p0867b03║畢竟不退，名住如來種中正因。已前二種，是不退發
X04n0225_p0867b04║心。三證發心者，若有眾生，善根微少，久遠已來，煩惱
X04n0225_p0867b05║深厚，雖值佛，亦得供養。然起人天種子，或二乘種子，
X04n0225_p0867b06║設求大乘，根則不定，或進或退，大意依他發心。或以
X04n0225_p0867b07║二乘教令發心，解行不實，有得有證，有捨有取，總住
X04n0225_p0867b08║退位。二一乘發心，如此經十信發心，初發心時，以初
X04n0225_p0867b09║會中，如來始成正覺之果，普賢菩薩，法界微塵毛孔，
X04n0225_p0867b10║重重無盡，隨根本智行果，而起信心。信自心佛智，與
X04n0225_p0867b11║古今三世諸佛，同一體用，分毫不差，方名為信發心。
X04n0225_p0867b12║從此信心，以佛名號品，明所信十方，示成正覺佛果
X04n0225_p0867b13║之號。徧周四聖諦品，明三世諸佛所說法門，徧眾生
X04n0225_p0867b14║界。光明覺品，明如來智慧光明境界，徧照法界，無有
X04n0225_p0867b15║盡極。令發信心者，以觀觀之，令心廣博，如佛境故。菩
X04n0225_p0867b16║薩問明品，明十信心菩薩十種所行之法，是自己所
X04n0225_p0867b17║修之行。淨行品，一百四十大願，即是十信心位所發
X04n0225_p0867b18║大願，成大悲門，具普賢行。賢首品，明十信心所欣佛
X04n0225_p0867b19║果功德，無有盡極。明初發十信心，誦持此品功德，勝
X04n0225_p0867b20║過供養十佛剎微塵數佛經於一劫，何況隨其解行
X04n0225_p0867b21║而以修治。如此經十住初心，纔發心時，法爾身徧十
X04n0225_p0867b22║方，示成正覺。大意明此經發十信心，但以法界不思
X04n0225_p0867b23║議乘、一切智乘而發其心，不依佛，不依佛法，不依菩
X04n0225_p0867b24║薩法，不依聲聞法、獨覺法，不依世間法，不依出世間
X04n0225_p0867c01║法而發其心，但無所依發菩提心。但以一切智發菩
X04n0225_p0867c02║提，不如三乘依倚物故發菩提心，不依三祇劫後有
X04n0225_p0867c03║佛果故發菩提心，不依現在三世有佛果故發菩提
X04n0225_p0867c04║心。以是義故，入此信者，皆無有退。故設習氣未淳熟
X04n0225_p0867c05║者，暫時念退，信及住位，一住不退。為正信自己身心
X04n0225_p0867c06║總是法界佛，無自他性故，以十方諸佛智身如影，所
X04n0225_p0867c07║言如響，如是信解，當得成佛。我今信者，亦如是知。如
X04n0225_p0867c08║是信解，云何有退？全身全心一切境界，總是法界一
X04n0225_p0867c09║真法身，體用理智住在何所？退至何處？若也身心有
X04n0225_p0867c10║所依住，放却依處，即有退失。自了身心本無依住，本
X04n0225_p0867c11║無所得，一切語言分別如空中響，應無作緣，任物成
X04n0225_p0867c12║聲，本無依住。了如斯法而生信解，即無退轉。有所依
X04n0225_p0867c13║法而發心者，放却所得所依著處，即有退轉。是故起
X04n0225_p0867c14║信論云：證發心者，多住退位，為有所得可證故。是故
X04n0225_p0867c15║乘此不思議乘、一切智無依住乘，發菩提心，一往不
X04n0225_p0867c16║退。若有退者，只為信心不成故，於佛教法及如來所
X04n0225_p0867c17║乘有所得故，有取捨故，未成信故，不入信流。
X04n0225_p0867c18║
X04n0225_p0867c19║大方廣佛華嚴經合論簡要卷之三