X05n0226_p0034a01║
X05n0226_p0034a02║
X05n0226_p0034a03║
X05n0226_p0034a04║大方廣佛華嚴經合論纂要卷下
X05n0226_p0034a05║唐太原長者　李　通玄　譔
X05n0226_p0034a06║明　檇李　比丘　方澤　纂
X05n0226_p0034a07║○入法界品第三十九
X05n0226_p0034a08║入法界者，後迷創達，名之為入。身心境界，性自無依，
X05n0226_p0034a09║名之為法。一多通徹真假，是非障亡，名之為界。又純
X05n0226_p0034a10║與智俱，非情識境，名為法界。又達無明識種純為智
X05n0226_p0034a11║用，不屬迷收，是無依智之境界，名為法界。又以智體
X05n0226_p0034a12║無依，無方不徧，普見真俗，總不思議，毛孔身塵，參羅
X05n0226_p0034a13║眾象，無邊境界，佛剎重重，智凡同體，境像相入，名為
X05n0226_p0034a14║法界。又以一妙音遍聞剎海，以一纖毫量等無方，以
X05n0226_p0034a15║大小見亡，物我同體，識謝情滅，智通無礙，名為入法
X05n0226_p0034a16║界。此乃三世諸佛無始終之常果，前五位進脩皆以
X05n0226_p0034a17║此為體，至此慣習成滿，任智施為，還源舊法，本無遷
X05n0226_p0034a18║也。世尊在室羅筏國逝多林給孤園者，室羅筏亦名
X05n0226_p0034a19║舍衛，此云好道，以國人好道得名。逝多林是祗陀太
X05n0226_p0034a20║子所植，亦名祗陀林，以佛所居而多人逝往得名。給
X05n0226_p0034a21║孤園是須達多長者所置，以長者惠濟孤老得名。園
X05n0226_p0034a22║即此方之寺。前諸會皆云不離菩提場普光明殿，又
X05n0226_p0034a23║三度在普光明殿，而此法界會直言在逝多林人間
X05n0226_p0034a24║之園，以明前六位不離菩提之體而有進脩，不移根
X05n0226_p0034b01║本普光明智，不遷剎那之際而為智境。而此法界昇
X05n0226_p0034b02║進已終，自佛果滿，如百川入海，俱失本名，但以無功
X05n0226_p0034b03║用行，任運利生，故人間之園即法界智園，亦以明眾
X05n0226_p0034b04║生性即法界性，眾生世間即正覺世間也。列一百四
X05n0226_p0034b05║十菩薩，而都云菩薩五百人俱者，十箇幢菩薩即十
X05n0226_p0034b06║住中十慧菩薩，以彼十住智慧摧壞煩惱，至此法界
X05n0226_p0034b07║果位號之為幢。十箇威力菩薩即十行中十林菩薩，
X05n0226_p0034b08║以眾善行之力能成法界果行號為威力。十箇藏菩
X05n0226_p0034b09║薩即十迴向中十幢菩薩，以彼摧破偏見會融理智
X05n0226_p0034b10║悲願能成眾德，至此法界果中號之為藏。十箇眼菩
X05n0226_p0034b11║薩即十地中三十七箇藏菩薩，以彼含藏眾德則法
X05n0226_p0034b12║眼分明普見法界，故此號之為眼。此四十菩薩一一
X05n0226_p0034b13║具有十波羅蜜，是為四百。次下天冠等一百菩薩是
X05n0226_p0034b14║法界中根本智，上十波羅蜜之行互體圓融，一中具
X05n0226_p0034b15║十、十中具百，故云五百人俱。此諸菩薩皆以文殊法
X05n0226_p0034b16║身根本智為體，皆以普賢差別智為用，以此二法總
X05n0226_p0034b17║該五位及法界因果，通收總別同異成壞之法，故普
X05n0226_p0034b18║賢文殊而為上首。不思議境界經云無量菩薩現聲
X05n0226_p0034b19║聞形，其名曰舍利弗大目連等，而下文舍利弗令海
X05n0226_p0034b20║覺比丘觀文殊云云，以明能隨佛行入於法界非實
X05n0226_p0034b21║聲聞，故云及與五百聲聞眾無量世主俱皆生佛家
X05n0226_p0034b22║不斷佛種也。世尊知諸大眾同時念請如來境界自
X05n0226_p0034b23║在云云，即入師子頻申三昧者，涅槃經云師子頻申
X05n0226_p0034b24║有十一事，喻佛頻申三昧亦十一事：一摧破魔軍詐
X05n0226_p0034c01║師子故，二示眾神力有十力故，三示住處淨法界土
X05n0226_p0034c02║故，四令邪見凡夫諸獸知歸處故，五怖驚羣黨故，六
X05n0226_p0034c03║覺悟無明眠眾生故，七為行惡法獸捨放逸故，八令
X05n0226_p0034c04║菩薩諸獸知歸附故，九調外道二乘香象令如聾盲
X05n0226_p0034c05║捨憍慢故，十令諸菩薩子息頓證故，十一莊嚴正見
X05n0226_p0034c06║四部增威為邪黨所怖故。頻申，表適悅無疲也。入此
X05n0226_p0034c07║三昧而一切世間普皆嚴淨，所住樓閣廣愽無際，及
X05n0226_p0034c08║有種種具足莊嚴者，明法界境界等虗空界，而一一
X05n0226_p0034c09║行門具足萬行徧周剎海，即上第三佛所住處淨法
X05n0226_p0034c10║界土也。十方世界有諸菩薩，皆與塵數眷屬來集興
X05n0226_p0034c11║諸供者，明波羅蜜海主伴繁興，亦即上第八歸附事
X05n0226_p0034c12║也。此逝多林有如是妙寶莊嚴，一一莊嚴皆相暎徹，
X05n0226_p0034c13║互體重重自在無礙，而舍利弗等雖在林中，如聾如
X05n0226_p0034c14║盲不能聞見者，舍利弗此云鶖子，以母目明利如鶖
X05n0226_p0034c15║得名。目犍連此云采菽氏，是菉荳仙裔。迦葉此云飲
X05n0226_p0034c16║光，離婆多此云供養，須菩提此云善現，阿劣樓䭾此
X05n0226_p0034c17║云無滅，難陀此云歡喜，劫賓那此云黃色，是黃頭仙
X05n0226_p0034c18║裔。迦栴延是一宗之姓，延即胤，言是其亂。富樓那此
X05n0226_p0034c19║云滿慈。此諸聲聞既皆生佛家，又與諸菩薩世主同
X05n0226_p0034c20║能念請，而此深法境界乃如聾盲。釋有二義：一約本
X05n0226_p0034c21║迹，就本能念，就迹還迷；二唯約迹，理處不隔故得同
X05n0226_p0034c22║疑，未積大心故不聞見。如葉公好龍，真龍難睹，不如
X05n0226_p0034c23║此示不顯法真，故諸大聲聞示同小乘不見不聞法
X05n0226_p0034c24║界自在不思議事，以令實聲聞人回心向大也。普賢
X05n0226_p0035a01║菩薩以種種法句及說頌，開顯此師子頻呻三昧者，
X05n0226_p0035a02║此三昧是法界之理，普賢是法界之行，以行會理，故
X05n0226_p0035a03║屬普賢門也。世尊欲令諸菩薩安住此大三昧，放眉
X05n0226_p0035a04║間光明，普照一切國剎。時諸菩薩見佛所照，深入佛
X05n0226_p0035a05║功德海，各於其身及逝多林一切物中，化現種種大
X05n0226_p0035a06║莊嚴雲，充滿法界。而文殊菩薩說頌，宣示此光所照
X05n0226_p0035a07║莊嚴神通事者，光明是法界行用，文殊是法界理，以
X05n0226_p0035a08║理會行，故屬文殊門，以明理行主伴交參互融，是入
X05n0226_p0035a09║法界自在之大宅也。時諸菩薩以佛三昧光明照故，
X05n0226_p0035a10║得無量大悲門，以無量入眾生身雲，周匝徧滿十方
X05n0226_p0035a11║法界，以無量方便法門，教化調伏一切眾生。而亦不
X05n0226_p0035a12║離逝多林如來之所者，明法界理行，非一非異，非合
X05n0226_p0035a13║非離，充徧十方，而無作無動也。此上為法界本門，從
X05n0226_p0035a14║文殊出閣後，就俗利生，為法界末門。本不異末，卷而
X05n0226_p0035a15║恒舒，末不異本，舒而恒卷，本末無礙，同入法界。就末
X05n0226_p0035a16║開三：一、六千比丘會，二、福城東諸乘人會，三、善財參
X05n0226_p0035a17║五十三人歷位進脩弘通大教之會。文殊童子出善
X05n0226_p0035a18║住樓閣者，草創入俗啟蒙，故名文殊以為童子。從根
X05n0226_p0035a19║本智起利生差別智行，為從樓閣出，以萬行主伴翼
X05n0226_p0035a20║從，故與無量菩薩同行，以差別行上侍衛守護之德，
X05n0226_p0035a21║為常隨諸天神王，故主火神名智光照耀，主晝神名
X05n0226_p0035a22║闡明佛日也。六千比丘會者，捨小向大故。舍利弗等
X05n0226_p0035a23║出自住處，頓印六位故。六千為伴，隨順正教，入法界
X05n0226_p0035a24║智故。遶佛三匝，而往文殊之所，以正道隨處利生故。
X05n0226_p0035b01║觀文殊所行，左右八步，平坦十方，常有道場，隨逐法
X05n0226_p0035b02║界智行，威重安詳故。文殊如象王，迴觀諸比丘，以承
X05n0226_p0035b03║智力，執亡見謝，觸處圓通故。諸比丘得無礙眼三昧，
X05n0226_p0035b04║以皆有信種，即言下成道，不歷五位，不離根本智，起
X05n0226_p0035b05║差別萬行，入法界果門故。皆不離文殊足下，而普身
X05n0226_p0035b06║十方，成就佛法也。福城東會者，以人多脩福名城，以
X05n0226_p0035b07║乍於諸動用中，得不動智故。於城東脩多羅，此云長
X05n0226_p0035b08║行經，以聞文殊法界經，得萬行差別智故。一萬諸龍，
X05n0226_p0035b09║發菩提心，得不退轉，以五位中五百波羅蜜門，信中
X05n0226_p0035b10║頓具故。優婆塞、優婆夷、童子、童女，各五百人，皆從城
X05n0226_p0035b11║出，詣文殊也。善財童子，弘通大教會者，童從立從里，
X05n0226_p0035b12║言自少立志里中，以法身信種為胎，以七覺華具於
X05n0226_p0035b13║信中，為七伏藏，生七寶牙。信中十波羅蜜，為處胎十
X05n0226_p0035b14║月，以五位五百行門，總於信中，頓印為五百寶器，寶
X05n0226_p0035b15║物盈滿，以報非無因故。文殊觀此童子，知其入胎及
X05n0226_p0035b16║產，感生眾寶，得善財名，以欲令其信自性清淨，覺本
X05n0226_p0035b17║不動智，直下無生無滅，無脩無證，令成信位菩提故。
X05n0226_p0035b18║文殊為善財說諸佛法，令其發菩提心，以菩提心，無
X05n0226_p0035b19║學無脩，但行菩薩行，對治習氣，則菩提心，自恒明現。
X05n0226_p0035b20║如雲散太空，太空自空，不更求空，但行悲智萬行以
X05n0226_p0035b21║為方便，安住菩提。如一切行，有一不明，有一不行，有
X05n0226_p0035b22║一取捨，即有障礙，即菩提心非圓滿法。以菩薩行即
X05n0226_p0035b23║菩提心，如其不爾，即是無常之行，即是三乘菩提。故
X05n0226_p0035b24║善財既發菩提心，遂問文殊：云何學菩薩行，脩菩薩
X05n0226_p0035c01║道？而菩提心乃不更問。以前諸會所說五位生熟昇
X05n0226_p0035c02║進之法，未見凡夫證入，欲舉善財作後學標榜，并以
X05n0226_p0035c03║諸師名及居處方國、聖凡神王、緇白外道、人天男女，
X05n0226_p0035c04║托象表法。且以南方為正、為明、為虗，無心達虗明正
X05n0226_p0035c05║智，則一切處皆南，背則皆北。故文殊令善財南詢真
X05n0226_p0035c06║善知識，而讚德雲比丘之德，指往參承。自德雲以下，
X05n0226_p0035c07║展轉前指，凡五十三。以欲䇿進前法，無滯舊聞，故皆
X05n0226_p0035c08║懸讚前師之德。以法界中安立文殊為根本智，普賢
X05n0226_p0035c09║為差別智，彌勒為文殊、普賢中無作之果。此三法成
X05n0226_p0035c10║一法界體用自在門，徧與五位所標五十善知識而
X05n0226_p0035c11║為體用，故有五十三師。以五十法門皆有因果，如十
X05n0226_p0035c12║住、十行等會，皆有十菩薩、十佛以標因果，是為一百，
X05n0226_p0035c13║并法界中根本十波羅蜜，故經一百一十城。以文殊、
X05n0226_p0035c14║普賢、彌勒三法，但與諸勝進位作因作果，而自無因
X05n0226_p0035c15║果。如世帝王自無階品，但以威德自在，隨諸有功官
X05n0226_p0035c16║屬作階作品而號令之，故一百一十之外無別所表。
X05n0226_p0035c17║以彌勒是當來佛，為令後學有所憑望，故捨毗盧遮
X05n0226_p0035c18║那而取彌勒為所證果也。五十三如左：
X05n0226_p0035c19║第一、善財登妙峰山，參德雲比丘，證發心住者。雲有
X05n0226_p0035c20║四義：普徧表定，潤澤表福，蔭覆表悲，霔雨表智，故名
X05n0226_p0035c21║德雲。以滅有無是非身邊諸見之諍，故是比丘。比丘，
X05n0226_p0035c22║此云息諍。以無念寂靜如山，則無相妙理便現，以止
X05n0226_p0035c23║觀力得入佛住，故登山至相盡處，十方觀察而求覔
X05n0226_p0035c24║之。別山，表從方便禪門，入於本無定亂之法。徐步，表
X05n0226_p0036a01║不亂。經行，表不滯於定。故見此比丘，乃在別山，除步
X05n0226_p0036a02║經行，以證初住。生在佛家，全見眾生是佛果體，三界
X05n0226_p0036a03║六道，如光如影，無實無虗，性自無垢。不壞肉眼，見諸
X05n0226_p0036a04║眾生；不壞法眼，境界無體；不壞智眼，幻生萬境；見諸
X05n0226_p0036a05║佛身，有無自在。故德雲告善財言：我常見十方無量
X05n0226_p0036a06║佛，乃至不可說佛剎微塵數佛，我知憶念諸佛境界
X05n0226_p0036a07║智慧光明普見門也。
X05n0226_p0036a08║第二、海門國，見海雲比丘證治地住者，以性戒如海，
X05n0226_p0036a09║不宿生滅死屍為海門，以能即生死海為大智海，而
X05n0226_p0036a10║以此法恒潤眾生，故名海雲。以得妙峰山相盡智光，
X05n0226_p0036a11║用觀現行根境世間，成一切智，知十二緣生無明苦
X05n0226_p0036a12║海，全是三世諸佛廣大性海，離生死海別無成佛之
X05n0226_p0036a13║處，故海雲言：我住此國十有二年。以此性海非有限
X05n0226_p0036a14║量，而具足智慧功德，故言此海甚深甚廣，而有眾寶
X05n0226_p0036a15║莊嚴。以諸凡夫恒以無明、行、識、名色、六入、觸、受之七
X05n0226_p0036a16║緣為現行，貪著不舍以成愛、取、有之三緣，從此三緣
X05n0226_p0036a17║成來世生與老病死之二緣，為眾苦波浪所漂，循環
X05n0226_p0036a18║不息，二乘權學却又厭而捨之，不生大悲，故此海雲
X05n0226_p0036a19║直以根本妙慧頓照緣生體相，自性無依，頓為大智
X05n0226_p0036a20║海也。此海出大蓮華云者，以智無染之行，為出大蓮
X05n0226_p0036a21║華。尼羅此云青，青為五色之首，莖表根本智，故以青
X05n0226_p0036a22║寶為莖。以行恒與智稱，故華彌覆大海。阿脩羅在海，
X05n0226_p0036a23║水至半身，以智行不沒生死之海，故阿脩羅執持其
X05n0226_p0036a24║莖。以智施諸性戒，洗諸心垢，故龍王雨以香水。以無
X05n0226_p0036b01║緣慈，無為而應，故諸神王恭敬禮拜。以智無能勝，為
X05n0226_p0036b02║佛身高。以智作用，為伸右手。以智行印合，為摩我頂。
X05n0226_p0036b03║以根本智為普眼，以差別智為之經，普觀眾生根境，
X05n0226_p0036b04║而設諸教。眾生無盡，則教無盡，故言華上有佛，身極
X05n0226_p0036b05║有頂，即伸右手而摩我頂，為我說普眼經。而大海量
X05n0226_p0036b06║墨，須彌聚華，欲書此中一品，一品中一義，一義中一
X05n0226_p0036b07║句，不得少分也。於千二百歲，持此經者，以方便慧，轉
X05n0226_p0036b08║一千二百煩惱，皆令得解脫也。
X05n0226_p0036b09║第三、楞伽道海岸聚落，見善住比丘證脩行住者，以
X05n0226_p0036b10║觀十二緣竟，重觀六根上現行，分別習氣皆成智種，
X05n0226_p0036b11║不復留滯，名為過六十由旬。楞伽山在南海，高峻難
X05n0226_p0036b12║登，今於生死海頓成智海，已得超登之路，安忍而住，
X05n0226_p0036b13║不被生死魔惑，故至楞伽道海岸處，見善住比丘也。
X05n0226_p0036b14║見此比丘於虗空中行者，以不住三界，不住出三界，
X05n0226_p0036b15║故於空中來往。以法音普化智光破惑，故諸龍王震
X05n0226_p0036b16║雷激電而為供養。以智悲行謙小自持，故迦樓羅王
X05n0226_p0036b17║作童子形，婇女圍遶而共合掌。以十波羅蜜利生自
X05n0226_p0036b18║在，故此比丘為是十王所恭敬也。以入大智自在之
X05n0226_p0036b19║門，染淨二障不能留礙，諸妄有鏡觸處消融，與虗空
X05n0226_p0036b20║等，故言我得普速疾供養諸佛無礙解脫門。一念中
X05n0226_p0036b21║徧往十方佛剎，而穿墻度壁，入地履水，皆如空也。
X05n0226_p0036b22║第四、達里鼻茶國見彌伽長者證生貴住。達里鼻茶，
X05n0226_p0036b23║此云消融，謂從聖教消諸謬解。彌伽，此言雲，謂含潤
X05n0226_p0036b24║雨法。見彌伽於市肆中千人圍繞說輪字莊嚴法門
X05n0226_p0036c01║者，以前三師皆比丘，表出世功成，出世之智不離世
X05n0226_p0036c02║間故。彌伽俗士，入世不染故。市肆中智身自在，主伴
X05n0226_p0036c03║交參故。千人繞輪是圓轉義，以一名字、一音聲無自
X05n0226_p0036c04║性法門與無量名字、無量音聲作體，即無量名字、無
X05n0226_p0036c05║量音聲總是一字字、一音聲，故一多圓轉互為莊嚴。
X05n0226_p0036c06║一一世間諸法悉是出世間法，一一出世間法悉是
X05n0226_p0036c07║世間諸法，說諸法有時一一性空，說諸法無時不壞
X05n0226_p0036c08║眾相，故真俗、有無、圓滿、轉變互為莊嚴。以一一法總
X05n0226_p0036c09║別、同異、成壞同時圓轉莊嚴，故名輪字莊嚴門。以彌
X05n0226_p0036c10║伽是俗身，菩提心是真理，俗諦要須歸順真諦故。彌
X05n0226_p0036c11║伽聞善財已發菩提心，遽下座致禮，以欲䇿令前進
X05n0226_p0036c12║故。告善財言：我唯知此妙音陀羅尼法門。陀羅尼，此
X05n0226_p0036c13║云總持，妙音、總持即輪字莊嚴門也。
X05n0226_p0036c14║第五、住林城見解脫。長者證具足方便住者，以與彌
X05n0226_p0036c15║伽同處俗中故。不別指國，以生死眾生多處智士以
X05n0226_p0036c16║為禪林，故言南有聚落名為住林，以十二緣生而為
X05n0226_p0036c17║禪體故。善財遊行十有二年而至前，海雲觀十二緣
X05n0226_p0036c18║生得出世心，此中不壞緣生、不著緣生。遊行是不住
X05n0226_p0036c19║義，以五蘊性自禪故。見解脫五體投地，以真俗不二
X05n0226_p0036c20║故。合掌，以定體淵深徧周圓滿故。解脫入無邊佛剎
X05n0226_p0036c21║旋陀羅尼三昧，而十方各現十佛剎塵諸佛道場。旋
X05n0226_p0036c22║與漩同，漩澓是深義，十是滿義，以三昧中自智果、佛
X05n0226_p0036c23║自因行湛然皆現故。長者言：我入三昧時，見龍自在
X05n0226_p0036c24║王等十方十佛及十上首菩薩，以自心應真是佛，一
X05n0226_p0037a01║念相應一念佛，念念相應念念皆佛，無心外國、無心
X05n0226_p0037a02║外佛故。又言：我若欲見安樂世界阿彌陀佛等，皆隨
X05n0226_p0037a03║念見。以一切智悲萬行境界總是禪林，性自無礙，故
X05n0226_p0037a04║言我唯入出此無礙莊嚴解脫門也。
X05n0226_p0037a05║第六、閻浮提畔見海幢比丘證正心住者，以至出世
X05n0226_p0037a06║間智慧極畔故。在閻浮提畔，唯得世間出世大悲，未
X05n0226_p0037a07║得入俗，同纏大悲故。是比丘以智如海，能摧諸惑，故
X05n0226_p0037a08║名海幢。經行地是用，三昧是寂，表依用有寂。地側表
X05n0226_p0037a09║不住寂用之中，而任運自在。離出入息，表稱理而寂，
X05n0226_p0037a10║稱理而用，性自徧周，非有入出故。見此比丘在經行
X05n0226_p0037a11║地側，入于三昧，離入出息。長者、居士、婆羅門是世間
X05n0226_p0037a12║行德行人，足是行處，故見此三眾從其足出，周徧十
X05n0226_p0037a13║方。剎帝利是王種，婆羅門是淨行，膝是卷舒自在處，
X05n0226_p0037a14║以淨智自在故，此二眾從其膝出。腰是世間行欲之
X05n0226_p0037a15║處，仙絕欲人以智幻生，同眾生行而自無欲故，等眾
X05n0226_p0037a16║生數仙人從其腰出。龍表雨法潤生，脇是蔭覆處，故
X05n0226_p0037a17║龍眾從其脇出。胸是勇猛義，卍從十從四周旋轉，是
X05n0226_p0037a18║梵行無盡義。脩羅是不沒義，以精勤萬行不沒生死
X05n0226_p0037a19║海故。阿脩羅眾從胷卍字中出，以化眾生不捨諸乘
X05n0226_p0037a20║之行，而二乘背佛，悲智大用故，二乘眾從其背出。肩
X05n0226_p0037a21║是荷擔義，夜叉、羅剎可畏之狀是守護義，以荷擔大
X05n0226_p0037a22║事守護眾善，故夜叉等從其肩出。緊那羅、乾闥婆是
X05n0226_p0037a23║音樂神，腹表包含眾法，以恒歌咏讚揚一切佛法，故
X05n0226_p0037a24║緊那羅等從腹而出。轉輪王有轉法輪義，故從面門
X05n0226_p0037b01║口間而出。日輪破暗，故從目出。眉表中道，帝釋號能
X05n0226_p0037b02║主，以住中道主導眾生，故帝釋從其眉出，以生死中
X05n0226_p0037b03║智行為首故。頭出諸菩薩，以智果極尊故。頂出諸佛
X05n0226_p0037b04║明，以空慧幻生諸身，起化如雲充滿十方，成就教化
X05n0226_p0037b05║莊嚴眾生，而性同虗空都無思覺，故於定中現如是
X05n0226_p0037b06║身雲相也。又見其身一切毛孔皆出塵數光者，全身
X05n0226_p0037b07║總是法界無礙教光也。善財住立一日乃至六月復
X05n0226_p0037b08║經六日，然後海幢從定出者，一日一夜表檀滿，七日
X05n0226_p0037b09║七夜表七支戒滿，半月表忍滿，忍唯自利不益於他
X05n0226_p0037b10║是半義，一月表精進滿，六月表第六住，六日表第六
X05n0226_p0037b11║波羅蜜成，以但得清淨慈未得大悲方便同眾生行，
X05n0226_p0037b12║故海幢言我唯知此般若波羅蜜三昧門也。
X05n0226_p0037b13║第七、海潮處見休捨優婆夷證不退住者，以如應化
X05n0226_p0037b14║生而不失時為海潮處，以萬行處於生死為普莊嚴
X05n0226_p0037b15║園，以大悲無染為優婆夷，以柔和善思現為女身而
X05n0226_p0037b16║非女心，以供佛利生智悲萬行所生依正故。見休捨
X05n0226_p0037b17║容相妙好，園林宮殿池治眾物皆寶莊嚴，以悲與智
X05n0226_p0037b18║會故。休捨言十方佛悉來處于寶座為我說法，以八
X05n0226_p0037b19║萬四十煩惱皆示同行而接引之，達生死性與佛智
X05n0226_p0037b20║性本來一性更無退怯，故言八萬四千大眾皆在此
X05n0226_p0037b21║園與我同行，悉於菩提而得不退。以於初三比丘處
X05n0226_p0037b22║得出世心是一，於彌伽解脫海幢處得世間出世心
X05n0226_p0037b23║是二，至此第七住入世行悲是三，此三皆徹一切智
X05n0226_p0037b24║海，故言我從三十恒河沙佛所淨脩梵行。以能入於
X05n0226_p0037c01║生死教化眾生，而達生死眾生及以教化之行皆涅
X05n0226_p0037c02║槃行，無出無沒究竟安隱，故言我唯知此離憂安隱
X05n0226_p0037c03║幢也。
X05n0226_p0037c04║第八、海潮處那羅素國，見毗目瞿沙仙人證童真住
X05n0226_p0037c05║者，以願波羅蜜發起智業，會其悲門，融為一體，方得
X05n0226_p0037c06║無功。大用廣利而無思，如潮震蕩而無作，故亦在海
X05n0226_p0037c07║潮處。那羅素，此云不懶，以無功智利生不懈為國。毗
X05n0226_p0037c08║目瞿沙，此云出聲可畏，以出言摧邪為仙人名。以智
X05n0226_p0037c09║同異道而無異見，故是仙人。波吒羅樹，似此方楸樹。
X05n0226_p0037c10║尼拘律樹，葉似柿葉。以具智悲蔭物之德，故見仙人
X05n0226_p0037c11║居處林苑種種莊嚴。草座鹿裘，是少欲相。以具萬行，
X05n0226_p0037c12║故仙人領徒一萬而衣鹿皮。以五塵之境皆歸智地，
X05n0226_p0037c13║故善財五體投地。以無功智無能傾動，故仙人言我
X05n0226_p0037c14║得無勝幢解脫。以會智境徧周，故仙人執善財手，善
X05n0226_p0037c15║財即見自身徧往十方十佛剎塵佛所。以執手是加
X05n0226_p0037c16║持義。凡第八無功智，初恐或滯寂，不能任運智悲，須
X05n0226_p0037c17║聖加持䇿發，故執其手。以聖加持入法，得入法後，自
X05n0226_p0037c18║力常然，如濟河後不更負舟，故放手還在本處也。
X05n0226_p0037c19║第九、伊沙那聚落見勝熱婆羅門證法王子住者，伊
X05n0226_p0037c20║沙那此云長直，以攝化長其直道無諸諂行為住處，
X05n0226_p0037c21║以智同邪力能勝諸煩惱毒熱入於神用，示同外道
X05n0226_p0037c22║五熱炙身，而引邪徒歸於正智，故婆羅門名為勝熱。
X05n0226_p0037c23║刀山表法力破惑，火聚表金剛智光，以了自性解脫
X05n0226_p0037c24║力用自在無有怖畏，而能照割眾生長夜煩惱，故婆
X05n0226_p0038a01║羅門登彼刀山投身火聚，以逆境難測故。勝熱勸善
X05n0226_p0038a02║財登刀山入火聚，而善財懷疑，以是力用不思議境
X05n0226_p0038a03║要須入證，故諸天龍神王皆於空中讚勝熱德勸令
X05n0226_p0038a04║勿疑。伊那䟦羅此云臭樹，此龍往因損壞此樹，感頭
X05n0226_p0038a05║上此生臭樹故以名之，以智契會即便證入，故善財
X05n0226_p0038a06║上刀山未至中間得善住三昧，纔觸火聚又得寂靜
X05n0226_p0038a07║樂三昧，以此一行隨諸眾生樂欲不同，各見無盡差
X05n0226_p0038a08║別行門，一如空中所讚，故言我得無盡輪解脫也。
X05n0226_p0038a09║第十、師子奮迅城，見慈行童女證灌頂住者，以任運
X05n0226_p0038a10║大悲而不染受生愛習為童女，以悲從智生而自在
X05n0226_p0038a11║無畏故。父是師子幢王，以此住智悲圓攝五位中智
X05n0226_p0038a12║悲，更無異路故。五百童女而為侍從，以能住佛所住
X05n0226_p0038a13║包含五位佛因果門故。居毗盧遮那藏殿，以大悲行
X05n0226_p0038a14║據一切智說五分法身，香白淨教覆被眾生故。坐龍
X05n0226_p0038a15║勝栴檀足金線網天衣之座，以此智殿悲宮是一切
X05n0226_p0038a16║眾生共所入處，五位菩薩共所都止故。見無量眾生
X05n0226_p0038a17║入王宮中，以法身明淨為頗梨地，以淨行住持為琉
X05n0226_p0038a18║璃柱，以智防護為金剛壁，以戒外嚴為閻浮檀金墻，
X05n0226_p0038a19║以教光照俗為光明牕牖，以心無垢濁報生皮膚金
X05n0226_p0038a20║色，以智照覆眾生報生紺青目髮等故。見殿中依正
X05n0226_p0038a21║如是莊嚴，以一法具一切法，一時會入而智境交參
X05n0226_p0038a22║重重無盡故。童女令善財觀，而見一一壁、一一柱、一
X05n0226_p0038a23║一鏡像中，皆悉互含一切諸佛境界相也。童女言：此
X05n0226_p0038a24║是般若波羅蜜普莊嚴門，我於三十六恒河沙佛所
X05n0226_p0038b01║求得。各以異門入者，以一位總含諸位為普莊嚴門，
X05n0226_p0038b02║以十住、十行、十回向為三十，以十信是信此三法，十
X05n0226_p0038b03║地、十一地亦只此三法慣熟，更無新法，以三法而成
X05n0226_p0038b04║六位，是為三十六。以此住中通該六位，一一位皆有
X05n0226_p0038b05║無盡行願，行相雖殊，法無差別，是為三十六恒河沙
X05n0226_p0038b06║佛所各以異門入也。右十善知識，德雲明禪觀顯發
X05n0226_p0038b07║自心佛智普見諸佛境界門，海雲明觀生死海十二
X05n0226_p0038b08║緣本來清淨佛國海門，善住明法身智自在無礙出
X05n0226_p0038b09║俗門，彌伽明處俗脩行世間文字普入門，解脫明身
X05n0226_p0038b10║含佛剎萬境自性禪定門，海幢明出纏寂用無礙神
X05n0226_p0038b11║通門，休捨明處世成長大悲門，毗目明無功智現同
X05n0226_p0038b12║邪門，勝熱明攝邪苦行門，慈行明智滿悲圓總攝諸
X05n0226_p0038b13║位智悲同時具足門。此下建立十師自利利他十行
X05n0226_p0038b14║門者，十住中非不具自利利他之行，但恐入於世間
X05n0226_p0038b15║差別境界，不能自在，故須十行法門鍊磨之也。
X05n0226_p0038b16║十一、至三目國，見善見比丘，證歡喜行者。以智眼觀
X05n0226_p0038b17║根，法眼知法，慧眼決擇正邪。此三原一，隨用名三。若
X05n0226_p0038b18║無三目，自亦先迷，何堪利物？故以名國。以心離世間，
X05n0226_p0038b19║方堪入世，同光利物，化令滅諍故。初行即見比丘，以
X05n0226_p0038b20║同塵之行，其多如林，以入生死，度諸眾生，出於生死。
X05n0226_p0038b21║又令眾生起大悲願，入於生死。如是展轉，猶如一燈
X05n0226_p0038b22║然百千燈，冥者皆明，明終不盡，是往返義故。見其在
X05n0226_p0038b23║林中經行往返，以能行行故。見其壯年行正故。貌端
X05n0226_p0038b24║順道而行故。髮右旋不亂，智高德滿故。頂有肉髻，心
X05n0226_p0038c01║白智淨故。皮膚金色，言不妄出故。頸文三道，智寬見
X05n0226_p0038c02║愽故。額廣平正，善說虗無法門故。唇口丹潔，如頻婆
X05n0226_p0038c03║菓，此菓是南方赤色之菓，以智業清涼故。胸題卍字，
X05n0226_p0038c04║七覺行滿故。兩手、兩肩、兩足及馬王陰藏七處平滿；
X05n0226_p0038c05║以教漉諸眾生故，其指網縵；以攝生行徧故，天龍八
X05n0226_p0038c06║部所共圍繞；以能隨根轉化，方無定方，法無定法故，
X05n0226_p0038c07║主方神隨方迴轉而導引之；以行無染故，足行神持
X05n0226_p0038c08║蓮承足；以禪顯生智慧故，地神現諸寶藏；以高能卑，
X05n0226_p0038c09║如易地山為謙故，須彌山神頭頂禮敬；以出言典雅，
X05n0226_p0038c10║令人愛樂，風是言教義，香華是愛樂義，如易風地為
X05n0226_p0038c11║觀故，風神雨妙香華；以於生死夜中生發萬善故，主
X05n0226_p0038c12║夜神名以春和；以初行行為年少，以一行中總具十
X05n0226_p0038c13║住、十行、十回向三法，而不離八正道為三十八，以此
X05n0226_p0038c14║生中即是無前後始終之生中故。善見言：我年既少，
X05n0226_p0038c15║出家又近，我此生中於三十八恒河沙佛所淨脩梵
X05n0226_p0038c16║行。以一念迷亡，剎那互參，三世智無遠近，塵中具含
X05n0226_p0038c17║剎海，故言或有佛所一日一夜淨脩梵行，乃至或有
X05n0226_p0038c18║佛所至不可說劫脩梵行也。
X05n0226_p0038c19║十二、名聞國河渚中見自在主童子證饒益行者，以
X05n0226_p0038c20║戒香普聞名國，以入𫑮自在無染之戒，如河流必入
X05n0226_p0038c21║智海故。自在童子在河洲渚以嬉戲，皆佛事故。見其
X05n0226_p0038c22║聚沙之戲，以技藝神用入於世間，而出世間為戒體。
X05n0226_p0038c23║如海雲以生死海即智海為戒體，海船師不住此岸
X05n0226_p0038c24║彼岸而運度人為戒體，喜目夜神以大悲為戒體，隨
X05n0226_p0039a01║位昇進，不同智通則位位總具故。自在主言：我知一
X05n0226_p0039a02║切工巧神通智法門，得知世間書筭印界處，醫工農
X05n0226_p0039a03║賈及練仙藥善相，并隨根授法之能。界謂世界，處謂
X05n0226_p0039a04║眾生住處。書治中忘障，印治不守護障，醫治四大不
X05n0226_p0039a05║調障。工謂方伎，上知天文，下知地理，中察人情，四民
X05n0226_p0039a06║所業，九流所營，悉善其事，治入世不自在障。筭謂菩
X05n0226_p0039a07║薩筭法，治取與生疑障。此中所敘與阿僧祇品略同，
X05n0226_p0039a08║但菩薩以法筭知，非如彼品佛知自然知也。
X05n0226_p0039a09║十三、海住城見具足優婆夷證無違逆行者，以忍如
X05n0226_p0039a10║海容受百川名城，以忍中具足諸行故以名人，以是
X05n0226_p0039a11║忍相故見其色相端正素服垂髮，以具萬行故一萬
X05n0226_p0039a12║童女圍遶，以法界智因陀羅網㢮門小含無盡，又加
X05n0226_p0039a13║法界智願力廣大之心，以一微塵許食令十方一切
X05n0226_p0039a14║眾生食之皆得充足不減毫末，以一塵食即法界量
X05n0226_p0039a15║無裏外中邊限所礙食故具足，言我得無盡福德藏
X05n0226_p0039a16║解脫門，能以一小器中飲食普施無限眾生皆令充
X05n0226_p0039a17║飽，以四無量心所攝故，無量眾生從四門入也。
X05n0226_p0039a18║十四、大興城見明智居士證無屈撓行者。以精進大
X05n0226_p0039a19║興利益名城，以觀根審法為明智，以居家善俗為居
X05n0226_p0039a20║士。以四攝七覺之行處生死闤闠而無疲故，見其在
X05n0226_p0039a21║市四衢坐七寶臺，以精進行具眾福德斷諸苦乏故。
X05n0226_p0039a22║明智言：我得隨意出生福德藏解脫門。以財法二施
X05n0226_p0039a23║皆是空無依智所生故，無量眾生從種種國來，各隨
X05n0226_p0039a24║所欲而有求請。居士仰視虗空，如其所須悉從空下，
X05n0226_p0039b01║復為隨根而說諸法。以初住創明佛慧生如來家，四
X05n0226_p0039b02║住治三界惑淨佛智現前生如來家，八住生如來無
X05n0226_p0039b03║功智家，十住智悲普濟登灌頂位生如來家。今第四
X05n0226_p0039b04║行以觀法空門了緣生解脫，治三界餘習法身智現，
X05n0226_p0039b05║亦為生如來家，故言此會大眾已生如來家也。
X05n0226_p0039b06║十五、師子宮城見寶髻長者證離癡亂行者，以禪定
X05n0226_p0039b07║無畏名城，以定體徧該諸行。如五住解脫長者，身含
X05n0226_p0039b08║塵剎，以境從體為禪。此第五行，以體就用，而諸塵境
X05n0226_p0039b09║總一禪收至法之頂，故名寶髻。以行體寂用恒定，生
X05n0226_p0039b10║死市𫑮無所虧損，故見其在市。以禪中具十波羅蜜
X05n0226_p0039b11║及八正道，故其居十層樓閣。宅有八門，如初層施食
X05n0226_p0039b12║表檀，乃至最上層如來充滿表智。此十層總攝五位
X05n0226_p0039b13║及通収佛果，以法界無依住禪為體，皆以禪中十波
X05n0226_p0039b14║羅蜜為莊嚴也。寶髻言：我因過去塵劫佛入城時，奏
X05n0226_p0039b15║諸音樂，燒一丸香，供養功德，回向三處。今感舍宅如
X05n0226_p0039b16║是者，過去塵劫表超情入定，樂音表說法，明因定起
X05n0226_p0039b17║慧。一丸香表一種定香，而具五分三處，謂常見佛、常
X05n0226_p0039b18║聞法、常貧離苦。言於十住中已得定體，今於十行禪
X05n0226_p0039b19║門得寂用自在也。得無量福德寶藏解脫者，以禪中
X05n0226_p0039b20║具足萬行也。
X05n0226_p0039b21║十六、藤根國見普眼長者。證善現行者，以般若深固，
X05n0226_p0039b22║徹法源底，如藤根深至水際，名國。以智慧徧知，故名
X05n0226_p0039b23║普眼。以慧門重重，尊高難入，故見其城，雉堞崇峻。以
X05n0226_p0039b24║三空慧，蕩無涯際，故衢路寬平也。普眼言我善療諸
X05n0226_p0039c01║病者，言能習世醫家，亦以表法。如風病，表想念多者，
X05n0226_p0039c02║以數息治。黃病，表貪欲多者，以不淨觀治。痰熱病，表
X05n0226_p0039c03║愚癡多者，以十二緣生觀治。鬼魅病，表取著妙相，不
X05n0226_p0039c04║離魔業，及天報神通，以法空觀治。蠱毒病，表有所得
X05n0226_p0039c05║心，能生諸纏害業。水病是愛，火病是瞋，如是等病，皆
X05n0226_p0039c06║能以法對治之也。我又善合諸香者，言習世技，亦以
X05n0226_p0039c07║表法。如智慧善說教香，令熏惡業諸臭，咸成智香。辛
X05n0226_p0039c08║頭波羅，此云岸，此香出信度河岸，表四智河必入性
X05n0226_p0039c09║海，聞此智香，必登彼岸。阿盧那䟦底香，此云赤色香，
X05n0226_p0039c10║表虗明心境，皆得解脫之香。烏洛迦栴檀香，烏洛迦
X05n0226_p0039c11║是蛇名，此蛇最毒，常患毒熱，以身繞栴檀樹，其毒乃
X05n0226_p0039c12║息，表聞說無法可得之香，煩惱熱息也。我知令一切
X05n0226_p0039c13║眾生，普見諸佛歡喜門者，以慧令諸境皆入佛境也。
X05n0226_p0039c14║十七、多羅幢城，見無厭足王，證無著行者，多羅幢，此
X05n0226_p0039c15║云明淨，以出世明淨智慧，入世行悲，而觀根同事，不
X05n0226_p0039c16║妄接人，名城。無厭足，梵語阿那羅，以利生自在而無
X05n0226_p0039c17║倦，名王。以萬行入世，故見十千大臣共理王事。以善
X05n0226_p0039c18║巧方便智，現逆境而治，故十萬猛卒，將諸惡人斬首
X05n0226_p0039c19║挑目等，楚毒無量也。王令善財入觀宮殿勝妙莊嚴，
X05n0226_p0039c20║而言我知如幻解脫者，明此治罰之業，皆是如幻大
X05n0226_p0039c21║悲，自化惡人，復化諸猛卒，聽王處治，令實眾生懼而
X05n0226_p0039c22║斷惡，而實不與一蚊一蟻作苦害事，何況於人。故感
X05n0226_p0039c23║如是莊嚴，明若逞情惱害，眾生當淪墜矣。
X05n0226_p0039c24║十八、妙光城見大光王證難得。行者以無功智中差
X05n0226_p0040a01║別妙用名城，以根本無功自在智名王，以治前位智
X05n0226_p0040a02║悲未滿之習，令平均自在，方入無功妙用故。經遊人
X05n0226_p0040a03║間，漸乃至城，以無功智悲難可契會，雖加觀照，猶希
X05n0226_p0040a04║指印故。至城已，向舊住人而更詢訪，以具智悲差別
X05n0226_p0040a05║諸行故。見其地樹、宮殿、臺觀、華池，皆寶所嚴。言城縱
X05n0226_p0040a06║廣十由旬，一由旬當此方十七里。又言其城內有十
X05n0226_p0040a07║億衢道，一一道間無量眾生止住，則非世間由旬之
X05n0226_p0040a08║量所容，則是根本智大城，則是十度互參無盡之衢。
X05n0226_p0040a09║故隨眾生根業而見此城，廣狹淨穢種種不同，以此
X05n0226_p0040a10║智王普示法則。如八卦九宮皆有方法，上方乾象、二
X05n0226_p0040a11║十八宿及十二時支干、日月五星等皆昭法象，人王
X05n0226_p0040a12║法之以施政令，覺王取以表法。故善財讚王，猶如虗
X05n0226_p0040a13║空賢，現種種法門星象。以無依智入，等眾生心，與之
X05n0226_p0040a14║同體，無有別性。有情無情，一性無二，皆隨智轉，而作
X05n0226_p0040a15║佛事。如世帝王有道，百獸率舞，鳳鳥來儀。匹夫至孝，
X05n0226_p0040a16║亦感氷池躍魚，冬竹抽筍。何況智徹其源，行齊法界，
X05n0226_p0040a17║慈含萬物，神會羣靈。自無其心，以萬物之心為心。如
X05n0226_p0040a18║摩尼珠，以眾色為色。故王入大慈順世定門，而城野
X05n0226_p0040a19║人眾，鳥獸之屬，咸來敬禮。山原草樹，莫不回轉。池泉
X05n0226_p0040a20║河海，騰注王前。諸天神王，皆雨供也。第七行與此皆
X05n0226_p0040a21║王者，明悲智力用，隨位不同，而無二道。故第七第八
X05n0226_p0040a22║住，皆在海潮處。第七第八回向，則觀音正趣，同會而
X05n0226_p0040a23║見。若女若仙，若王若菩薩，則力用不同之象也。
X05n0226_p0040a24║十九、安住王都見不動優婆夷證善法行者，以說法
X05n0226_p0040b01║自在為王都，以法力無染為不動優婆夷，以智母方
X05n0226_p0040b02║便之父守護心不染境謙下之悲，故言身是童女而
X05n0226_p0040b03║父母守護也。善財入宅觸其堂宇金色光明即得五
X05n0226_p0040b04║百三昧門者，以悲室教光所燭得入五位五百門也。
X05n0226_p0040b05║入此三昧如七日胎者，以智入慈柔和適悅也。凡見
X05n0226_p0040b06║此女皆無染心者，以無愛染之業故身無淫相，而令
X05n0226_p0040b07║見者心皆正也。不動言：過去脩臂佛時王名電授，我
X05n0226_p0040b08║為王女見佛相好而發道心，爾所劫來尚不生念欲
X05n0226_p0040b09║之心，況行其事者，以從無功智行願波羅蜜接引眾
X05n0226_p0040b10║生故名脩臂，以智見道速疾故名電授，從智脩慈故
X05n0226_p0040b11║為王女。第八前猶染悲習，今至第九染習已無，故言
X05n0226_p0040b12║無念欲心。以法師位治說法不自在障要須無厭，故
X05n0226_p0040b13║言我得求一切法無厭足三昧也。
X05n0226_p0040b14║二十、都薩羅城見出家徧行外道證真實行者。都薩
X05n0226_p0040b15║羅，此云喜樂出生。以智度圓滿，普身利俗，皆令喜樂，
X05n0226_p0040b16║以名其城。以智齊佛為出家，以示同邪見及三乘等，
X05n0226_p0040b17║盡同其事，名為徧行。仲尼、老、莊亦是其類。以凡脩學，
X05n0226_p0040b18║未入法界，理事交參，身土相徹，十玄六相之門，皆為
X05n0226_p0040b19║外道。今此徧行，隨類益生，有同外道，非外道也。善財
X05n0226_p0040b20║中夜見城東山草樹發光如日出者。生死夜中，大智
X05n0226_p0040b21║日也。見外道山頂平坦處行者。山頂表智高勝，平坦
X05n0226_p0040b22║表悲平等，以不偏住智悲為經行也。外道言我知至
X05n0226_p0040b23║一切處菩薩行者。以智通萬有，對現色身，如響應聲，
X05n0226_p0040b24║而非往來質也。此下安立十回向者。以十行雖成就
X05n0226_p0040c01║世間治化藝行，而未能依自佛果普賢行法界無礙
X05n0226_p0040c02║門，處生死海，不出不沒，故須十回向也。
X05n0226_p0040c03║二十一、廣大國見鬻香長者，證救護一切眾生離眾
X05n0226_p0040c04║生相回向者，以廣興大願名國，以和合智悲理事涅
X05n0226_p0040c05║槃生死染淨想念分別總成一丸，而總別自在名為
X05n0226_p0040c06║鬻香，以入生死大悲無染故是俗士，亦名青蓮華，以
X05n0226_p0040c07║香性無依而發善滅惡，表大願無依而發行利生，以
X05n0226_p0040c08║根本智香王出在無明中，差別智香出在萬境，故長
X05n0226_p0040c09║者言我知香王及一切香出處，亦知調合香法也。人
X05n0226_p0040c10║間有香名曰象藏，因龍鬪生，若霑其香身則金色者，
X05n0226_p0040c11║表初住以止觀龍與十二緣鬪生智慧香，眾生入者
X05n0226_p0040c12║便成正覺也。摩羅耶山有牛頭栴檀香，若以塗身入
X05n0226_p0040c13║火不燒者，此山在南天竺境，表治地住以無性之理
X05n0226_p0040c14║塗瑩戒體，入三毒火不能燒也。海中有香名無能勝，
X05n0226_p0040c15║若以塗鼓其聲發時勇敵自退者，表脩行住法忍成
X05n0226_p0040c16║就惡怨自退也。如是等十種香表十住者，以和融十
X05n0226_p0040c17║住十行中真俗悲智二門，令其自在以成回向之門，
X05n0226_p0040c18║此回向初入大悲之海，恐遺智覺故以十香表十住
X05n0226_p0040c19║法，以一具諸理故以合香表之也。
X05n0226_p0040c20║二十二、樓閣城見婆施羅舡師證不壞回向者，南海
X05n0226_p0040c21║卑濕之地人多樓居，又樓表智，婆施羅此云自在，以
X05n0226_p0040c22║性戒大悲入生死海而得自在，如舡不住此岸不住
X05n0226_p0040c23║彼岸，及以中流而運度人故為船師，以戒中主伴萬
X05n0226_p0040c24║行於生死海度人故，見其在海岸百千商人圍繞，以
X05n0226_p0041a01║生死海中湛寂不動故。舡師言：我知海中一切寶洲，
X05n0226_p0041a02║以空不空如來藏為知寶處，以恒沙性德為知寶類，
X05n0226_p0041a03║以悟佛性為知寶種，以達眾生根為知寶器，以依根
X05n0226_p0041a04║設教令現智德為出一切寶。淨土菩薩一分自在，如
X05n0226_p0041a05║龍以淨穢未亡為龍宮難處，聲聞能空三毒為夜叉
X05n0226_p0041a06║難處，緣覺居涅槃海佛智不現為羅剎難處，以生死
X05n0226_p0041a07║海成法界門故，言如是等難我悉迴避。以知愛取有
X05n0226_p0041a08║之業為知漩澓深淺，以情識想念多少為波濤遠近，
X05n0226_p0041a09║以愛心喜怒為水色好惡也。亦知日月星宿運度晷
X05n0226_p0041a10║漏者，言達世中陰陽玄象以用利人，亦表差別教行
X05n0226_p0041a11║隨根成熟，方法軌則歲月久近也。知舡鐵木堅脆機
X05n0226_p0041a12║關澁滑者，表根器成熟未成熟，三乘回心未回心，堪
X05n0226_p0041a13║入生死未堪入生死也。運諸商人至于寶洲採諸珍
X05n0226_p0041a14║寶，却將領還閻浮提者，表從初住經歷諸位與其法
X05n0226_p0041a15║則，十地道滿至十一地，送還舊住生死海中行普賢
X05n0226_p0041a16║行也。我得大悲幢行者，大悲性戒無傾壞也。
X05n0226_p0041a17║二十三、可樂城見無上勝長者證等一切佛回向者。
X05n0226_p0041a18║以長者善決斷人事，又善說法，令人可樂名城，以忍
X05n0226_p0041a19║行最勝為長者名也。見其在城東無憂林中，無量商
X05n0226_p0041a20║人居士圍繞說法者。以智發生眾善為城東，以能忍
X05n0226_p0041a21║則無憂而廣蔭為林，以智易愚、以善貿惡為商人，以
X05n0226_p0041a22║德化俗為居士，皆法象也。我知至一切處脩菩薩行
X05n0226_p0041a23║清淨法門者。以如一切佛回向，一切眾生所行無不
X05n0226_p0041a24║徧也。此上三師皆俗流者，表回向是回真向俗也。
X05n0226_p0041b01║二十四、輸那國迦陵林城，見師子頻呻比丘尼，證至
X05n0226_p0041b02║一切處回向者，輸那，此云勇猛，迦陵，此云鬪爭，以精
X05n0226_p0041b03║進入俗，滅真俗染淨二見之諍，名其國城。以慈行無
X05n0226_p0041b04║疲為頻伸，以此位同彼四住四地，出三界纏，生如來
X05n0226_p0041b05║家，是出俗相，故是比丘。比丘捨飾好表忍，尼表慈，在
X05n0226_p0041b06║勝光王園，王表智，言此精進位，和會忍智慈，總攝五
X05n0226_p0041b07║位之行，為一法界也。見其園中有一華樹，如忉利天
X05n0226_p0041b08║波利質多羅，及見種種寶座寶地，布以迦隣陀衣者，
X05n0226_p0041b09║波利質多羅，此云香徧，此樹根華枝葉悉香，徧熏忉
X05n0226_p0041b10║利天。迦隣陀，此云細緜衣，明其依報具足也。見其處
X05n0226_p0041b11║種種座，為種種大眾，說種種法者，明攝化之行，直至
X05n0226_p0041b12║十一地，隣佛之眾，總皆徧攝，以一位遍五位，一一位
X05n0226_p0041b13║遍法界，重重磨鍊，成五十三法，一百一十城，總別同
X05n0226_p0041b14║異，成壞自在，無盡帝網門也。善財與園中眾樹，悉右
X05n0226_p0041b15║遶此比丘尼者，樹是行報生，表眾行隨順忍智慈也。
X05n0226_p0041b16║比丘尼言我得成就一切智解脫者，言能入普眼捨
X05n0226_p0041b17║得等十般若門，諸法皆壞曰捨，皆成曰得，即成即壞，
X05n0226_p0041b18║即壞即成，是普眼捨得也。
X05n0226_p0041b19║二十五、險難國，見婆須蜜女，證無盡功德藏回向者，
X05n0226_p0041b20║以此女定於汙染可畏之境，令人難信，故名險難。以
X05n0226_p0041b21║禪入於染境，皆成智境。以大悲處俗，大智無染，名寶
X05n0226_p0041b22║莊嚴城。婆須密，此云世友，以與人天而作師友。女表
X05n0226_p0041b23║處真不證，在纏不汙，示行染法，而非染心，示為女身，
X05n0226_p0041b24║而實相中非男非女，但以法界悲體以為之女。婆須
X05n0226_p0041c01║蜜，亦云易財，謂現世間淫染之行以易財，此乃不染
X05n0226_p0041c02║而染，染而不染。普賢智幻境界，自身如幻，世間如化，
X05n0226_p0041c03║無心染境，無境可染，心無自性，境亦本無，此非世情
X05n0226_p0041c04║思度，亦非情見愚惑所行，必也智徹真源，行齊法界，
X05n0226_p0041c05║乃可體斯道也。此女在市𫑮北，自宅中住者，表愚險
X05n0226_p0041c06║闤闠，生死大夜，是菩薩自宅，無有別宅也。婆須蜜言
X05n0226_p0041c07║我得離欲際解脫者，以法界智王處汙無垢，乍能信
X05n0226_p0041c08║入，即得禪悅，故云蹔見於我，即離貪欲，得歡喜三昧。
X05n0226_p0041c09║以從定生慧，了音聲性，故云蹔與我語，即得音聲三
X05n0226_p0041c10║昧。執我手，是求引接義。陞我座，是無相智增義。觀我
X05n0226_p0041c11║目瞬，是見諦義。抱我，是不離義。唼我唇吻，是受教義。
X05n0226_p0041c12║以明凡所親近，皆入一切智門，異彼三乘，但求出纏，
X05n0226_p0041c13║而不達法界智王處汙無垢，任運利生，無縛無解，是
X05n0226_p0041c14║永離貪欲際也。又言過去佛時，文殊勸我發心，施一
X05n0226_p0041c15║寶錢，故得此解脫者，文殊勸，表從智生定。寶錢，表定
X05n0226_p0041c16║能圓通諸法。發心是離欲，捨錢是離貪，一錢雖少，而
X05n0226_p0041c17║能捨所重之心，與多不異，即是無盡功德藏也。
X05n0226_p0041c18║二十六、善度城，見鞞瑟胝羅居士，證隨順堅固一切
X05n0226_p0041c19║善根回向者，鞞瑟胝羅，此云包攝，表智慧廣大，包一
X05n0226_p0041c20║切法也。居士置一塔室，安栴檀座，而不置形象者，意
X05n0226_p0041c21║明諸佛眾生無生滅相，方便以將栴檀座塔，表示令
X05n0226_p0041c22║知自身性相，如座上無相，本佛了性如空，達相如化，
X05n0226_p0041c23║開佛知見，無始無終，無今無古，故言我開塔門，得佛
X05n0226_p0041c24║種無盡三昧，不般涅槃解脫，常見十方三世佛也。
X05n0226_p0042a01║二十七、補怛洛迦山見觀世音菩薩，證隨順一切眾
X05n0226_p0042a02║生回向者，補怛洛迦，此云小白華。此山多生此華，菩
X05n0226_p0042a03║薩謙小悲行如之。觀世音是生死海，大悲利生之生，
X05n0226_p0042a04║與文殊法身妙理、普賢智身萬行三法，以成毗盧之
X05n0226_p0042a05║德。若翻觀自在，則是觀世、出世間理智自在，則是第
X05n0226_p0042a06║六般若門攝，非此方便大悲之門。故知舊經翻觀世
X05n0226_p0042a07║音為是菩薩，居小白華山，示令眾生不作小非，不棄
X05n0226_p0042a08║小善也。見西面巖谷中泉流瑩暎，樹林蓊鬱，香草柔
X05n0226_p0042a09║軟，右旋布地者，西是殺害刑㐫，須行悲化之地。菩薩
X05n0226_p0042a10║大悲至極，就物利生，不居自報，故處眾生巖谷穢境。
X05n0226_p0042a11║泉流，表悲心瑩徹。樹林，表慈功密蔭。香草，表芳詞悅
X05n0226_p0042a12║人。右旋，表眾生順化也。見觀世音金剛石上結加趺
X05n0226_p0042a13║坐，無量菩薩坐寶石者，表金剛智隨悲妙用交參而
X05n0226_p0042a14║無動也。菩薩言我成就大悲行解脫者，明觀音是古
X05n0226_p0042a15║今諸佛大悲之體，故下直至十地，皆不離大悲之門，
X05n0226_p0042a16║而此位入俗，大悲成滿，故云成就也。正趣菩薩從空
X05n0226_p0042a17║而來，至輪圍山，六種覆動，放身光明，暎徹日月諸天
X05n0226_p0042a18║等光，皆如聚墨，而詣觀音所者，以正智無依，故正趣
X05n0226_p0042a19║從空而來。輪圍山是眾生妄執報境，以智現而妄謝，
X05n0226_p0042a20║故震動。以無漏智光，非世業報之光所及，故如聚墨。
X05n0226_p0042a21║以正趣大智增明，還歸悲位，故詣觀音所也。
X05n0226_p0042a22║二十八、見正趣菩薩證真如相回向者，以智悲無二
X05n0226_p0042a23║體，故同在小白華山也。正趣言我從東方妙藏世界
X05n0226_p0042a24║普勝生佛所得普門述疾行解脫者，以自妙理智藏
X05n0226_p0042b01║無生而常生，為東方妙藏世界；以從根本智生差別
X05n0226_p0042b02║如幻智，身無來性而響應十方，為普勝生佛所得速
X05n0226_p0042b03║疾行也。從彼發來已經塵劫，一一念舉塵數步，一一
X05n0226_p0042b04║步過塵數佛土，一一佛皆以妙具而供養者，以智性
X05n0226_p0042b05║自徧周，不疾而述，而超出情量，故一念過爾所佛土，
X05n0226_p0042b06║以無作智印超如幻業用，無功而成為妙具也。
X05n0226_p0042b07║二十九、墮羅鉢底城，見大天神，證無縛無著解脫回
X05n0226_p0042b08║向者，墮羅鉢底，此云有門。以法師位，有大法門，開達
X05n0226_p0042b09║眾生名城。以智如天，善惡現象，賞罰應時，恒應靈萬
X05n0226_p0042b10║有，而無思無為為天神。即此界乾坤，凡天地、日月、五
X05n0226_p0042b11║星、名山、大川、五嶽、四瀆、河海、社稷之神，皆菩薩應身，
X05n0226_p0042b12║非世鬼神力所能也。大天長舒四手，取四海水，用洗
X05n0226_p0042b13║面者，表用四攝法，審觀眾生，而攝受也。言成就雲網
X05n0226_p0042b14║解脫者，以大悲雲，普雨教網，漉眾生也。大天示現金
X05n0226_p0042b15║銀七寶，及諸供具，皆如山聚，授與善財，令以檀行攝
X05n0226_p0042b16║生者，明以無作智，所生如幻，大悲業用，無窮匱也。
X05n0226_p0042b17║三十菩提場，見安住地神，證等法界無量回向者，以
X05n0226_p0042b18║此位會菩提，理智慈悲，五法為一，而皆圓滿，為菩提
X05n0226_p0042b19║場。以慈悲處下，生諸法門，負育眾生，為地神。前天神
X05n0226_p0042b20║是清淨智之妙用，此地神是大悲之體，體恒用而恒
X05n0226_p0042b21║寂，故名安住。天動地靜，象智悲覆載，含養為私，而化
X05n0226_p0042b22║成也。見安住等百萬地神，咸放光明，普震大地者，明
X05n0226_p0042b23║悲智至此圓滿，染淨業謝也。安住以足按地，阿僧祇
X05n0226_p0042b24║寶藏，自然湧出者，表大悲心地之藏，悉能明現，任無
X05n0226_p0042c01║功而神用俻也。我得不可壞智慧藏解脫者，以悲從
X05n0226_p0042c02║智起，即無可壞，而法界行中，無智不含，無悲不滿，故
X05n0226_p0042c03║名藏也。往世塵劫以前，承事諸佛，得此解脫者，以大
X05n0226_p0042c04║悲無限，雖成道般涅槃，總是無始終之家事也。
X05n0226_p0042c05║三十一、迦毗羅城見婆珊婆演底夜神證歡喜地者，
X05n0226_p0042c06║迦毗羅，此云黃色，此城因上古黃頭仙得名，表智會
X05n0226_p0042c07║中道，為中宮福慶之色。婆珊婆演底，此云主當春生，
X05n0226_p0042c08║表主當初地出生萬行。夜神，表生死夜之大智。自此
X05n0226_p0042c09║以下九箇夜神，一箇瞿波，總是俗流女類，表菩薩大
X05n0226_p0042c10║悲，如女人生養子孫而無疲倦，以處靈神位中，主持
X05n0226_p0042c11║護祐世間，雖本身不離佛會，而亦不礙十方示現其
X05n0226_p0042c12║身也。夜神朱衣梵冠瓔珞，一切星宿炳然在身者，表
X05n0226_p0042c13║初地通具十地之法，故大悲差別智照悉圓備也。夜
X05n0226_p0042c14║神言我得破一切眾生癡暗法光明解脫，能於夜暗
X05n0226_p0042c15║密雲風雨盜賊遊行之時，若山若海曠野險難處，或
X05n0226_p0042c16║作舡師海神魚龜王王，或作好鳥靈樹屋宅坦道，或
X05n0226_p0042c17║現日月星電令諸眾生離暗怖者，明大悲行委曲周
X05n0226_p0042c18║濟也。言於塵劫已來常為女身脩習此法者，明大悲
X05n0226_p0042c19║深厚不求出世，以本法界中無世可出也。
X05n0226_p0042c20║三十二、菩提場見普德淨光夜神證離垢地者，處俗
X05n0226_p0042c21║大悲不離本覺體故，亦在菩提場也。普德言我得寂
X05n0226_p0042c22║靜禪樂普遊少解脫者，以戒體本禪，一切境界性自
X05n0226_p0042c23║禪性自徧也。云救護眾生一心不動脩習初禪，乃至
X05n0226_p0042c24║息滅眾生熱惱脩四禪者，明法身戒體性自恒定恒
X05n0226_p0043a01║隨悲用，稱根攝化總皆禪門，雖同禪天所脩，而無欣
X05n0226_p0043a02║禪樂寂之心。云厭離生死脩三禪，是譯師之誤，應云
X05n0226_p0043a03║性離生死脩三禪也。
X05n0226_p0043a04║三十三、菩提場右邊，見喜目觀察眾生，夜神證發光
X05n0226_p0043a05║地者，右是悲位，明以菩提起行，成其忍慈。喜目是忍
X05n0226_p0043a06║慈之相，觀察是不捨眾生也。夜神身一一毛孔，出無
X05n0226_p0043a07║量化身雲，充滿十方，說十波羅蜜行相者，明化行無
X05n0226_p0043a08║處不至。云禪波羅蜜所有資具，即施、戒、忍、精進、般若
X05n0226_p0043a09║等，一一寂靜是也。復於一一毛孔，出無量眾生身雲，
X05n0226_p0043a10║及諸天人王等相似身雲，周徧十方者，處處同類同
X05n0226_p0043a11║事攝也。如是身雲，徧於一切眾生前，現有情無情諸
X05n0226_p0043a12║聲，說自種種化生法者，明法界智用，有情無情，同一
X05n0226_p0043a13║體性，故對現色身，無礙無盡也。云往古轉輪王，即文
X05n0226_p0043a14║殊覺悟，我之夜神，即是普賢，其王寶女，即我身是者，
X05n0226_p0043a15║表依根本智，起差別用，而行大悲，不限時劫。盖脩出
X05n0226_p0043a16║世，即一念現前，而行大悲，則無盡時也。
X05n0226_p0043a17║三十四、此會中見普救眾生妙德夜神證𦦨慧地者，
X05n0226_p0043a18║此位智悲圓滿，生如來家，不離菩提，故在此會也。見
X05n0226_p0043a19║其夜神於一切世界、一切趣中、一切時中，隨諸眾生
X05n0226_p0043a20║形貌、言詞、行解，普以方便而化度者，以其得普現一
X05n0226_p0043a21║切世間調伏眾生解脫故也。夜神舉過去圓滿清淨
X05n0226_p0043a22║劫，有須彌山塵數佛興時，轉輪王蓮華化生，王有一
X05n0226_p0043a23║女，即我身者，以智體圓淨名劫，以精進中昇進差別
X05n0226_p0043a24║智果為塵數佛。以智無染，故王從蓮生；以悲智契及，
X05n0226_p0043b01║故王女即我也。彼時蓮華十度放光，令知佛出現者，
X05n0226_p0043b02║表十波羅蜜智成也。言從過去一百一十佛所得此
X05n0226_p0043b03║解脫，又都舉從剎塵佛者，以十地、十一地互參因果，
X05n0226_p0043b04║為一百一十佛。以智滿行徧，自心如佛，行總如佛，見
X05n0226_p0043b05║總如佛，十方世界無一不佛為剎塵佛。若一法一物
X05n0226_p0043b06║而非佛者，皆邪見也。我於爾所劫、爾所佛時，或為夜
X05n0226_p0043b07║神，或為輪王，乃至或為妓女者，妓表法悅。如是諸身，
X05n0226_p0043b08║皆表佛果中隨位之行；所事諸佛，皆表隨位之果。故
X05n0226_p0043b09║行果相及，則諸佛自相應。若離自行自果而有所見，
X05n0226_p0043b10║即非正見。設強求而得見，亦即是蹔化現，非實佛也。
X05n0226_p0043b11║三十五、去此不遠，見寂靜音海夜神，證難勝地者，此
X05n0226_p0043b12║位以禪定脩世工藝，不離菩提體及精進行，而有巧
X05n0226_p0043b13║能，故去此不遠。寂靜是定，音海是用，明定體無為而
X05n0226_p0043b14║響應普也。此夜神是前普救夜神母者，表定體能生
X05n0226_p0043b15║精進之行，若一切行不本於定，則有疲勞時也。我得
X05n0226_p0043b16║念念出生廣大喜莊嚴解脫者，明禪悅徧周，理行互
X05n0226_p0043b17║嚴，利生廣大也。云於往古供養不退轉法界音等十
X05n0226_p0043b18║佛，而得此解脫者，表一地中具脩十地行果而後得
X05n0226_p0043b19║也。次復生此娑婆世界，供養迦羅鳩䭾及毗盧遮那
X05n0226_p0043b20║等四佛者，表五地前初地至四地之果也。又云於此
X05n0226_p0043b21║劫中，未來一切諸佛，我悉供養，及一切世界一劫劫
X05n0226_p0043b22║中，所有未來諸佛，我皆供養者，明禪體性圓，三世一
X05n0226_p0043b23║際，如世水鏡，空中乾體，普含眾像。所供諸佛是行中
X05n0226_p0043b24║果，設約事中，亦不違此表法，以所見他佛亦是自智
X05n0226_p0043c01║相及自行相應，乃得見耳。
X05n0226_p0043c02║三十六佛會中，見守護一切城增長神，證現前地者，
X05n0226_p0043c03║以護眾生心城，增長菩提心內智慧之力，為神名也。
X05n0226_p0043c04║夜神言我得甚深自在妙音解脫者，明一音徧法界
X05n0226_p0043c05║音，無體無分別，能轉一切法，教化眾生，以一切智慧
X05n0226_p0043c06║皆現前，得自在也。言過世界轉塵數劫，得此解脫，其
X05n0226_p0043c07║最初佛，號法海雷音光明王。其佛滅後，有王出家云
X05n0226_p0043c08║者，以能轉變一切世間眾生微塵數差別名言，總成
X05n0226_p0043c09║般若言音海，名為世界轉塵劫。以根本智為最初佛，
X05n0226_p0043c10║以說法破惑自在為佛名，以出纏智慧已成，出纏覺
X05n0226_p0043c11║觀已亡為佛滅，以三空智現為王出家，以空慧起出
X05n0226_p0043c12║世之悲，故王女亦為尼也。法欲滅時，千部異眾，多有
X05n0226_p0043c13║鬪爭，將滅佛法者，明空慧未具入俗大悲也。又舉百
X05n0226_p0043c14║佛而言我皆供養，表六地中具脩十地勝進互參之
X05n0226_p0043c15║果，而不及十一地果相者，以空慧門未是普賢入纏
X05n0226_p0043c16║之行，故十定中三十箇空慧菩薩，皆入灌頂地，而不
X05n0226_p0043c17║見普賢之身。海幢入滅定，亦表此空慧也。
X05n0226_p0043c18║三十七、見佛會中開敷樹華夜神證遠行地者，表以
X05n0226_p0043c19║方便於無生死中入於生死，徧行諸行，以前地出纏
X05n0226_p0043c20║門，入纏利俗，如休捨優婆夷，八萬四千煩惱皆同行，
X05n0226_p0043c21║故名開敷樹華也。夜神言我知出生廣大喜光明解
X05n0226_p0043c22║脫者，明四攝、四無量心咸徹透也。言往古法音圓滿
X05n0226_p0043c23║王有五百大臣、六萬婇女、七百王子，時王設大施會，
X05n0226_p0043c24║有長者女名寶光明，與六十童女俱在會中，其王即
X05n0226_p0044a01║毗盧遮那，其寶光明女即我身是者，惡世苦多時表
X05n0226_p0044a02║行悲之地，王表智，五百大臣表五位齊行，六萬婇女
X05n0226_p0044a03║表悲徧六道，七百王子表七覺行，寶光明女表悲，六
X05n0226_p0044a04║十童女俱會表六位之悲皆與智會，其王即毗盧，表
X05n0226_p0044a05║智為處俗行果，故毗盧佛華冠環釧亦是俗身也。
X05n0226_p0044a06║三十八道場中，見大願精進力，救護一切眾生，夜神
X05n0226_p0044a07║證不動地者，以無功智，任本願力，一往利生，表為神
X05n0226_p0044a08║也。見其坐普現一切宮殿摩尼王藏師子座者，表無
X05n0226_p0044a09║功智中，無垢智用，徧現一切處也。見其現日月星宿
X05n0226_p0044a10║影像身，及隨眾生心，普令得見諸身者，智體對現也。
X05n0226_p0044a11║夜神言，我得教化眾生，令生善根解脫者，以得無性
X05n0226_p0044a12║之智，則一切善根，自然生也。舉菩薩智輪，如日遊空，
X05n0226_p0044a13║無有晝夜，如幻人住世，無有憂喜等喻，以答其發心
X05n0226_p0044a14║久近之問者，明菩薩解脫，非可以時量計也。舉往古
X05n0226_p0044a15║法輪音虗空燈王佛，滿一百年，坐於道場時，勝光王
X05n0226_p0044a16║太子善伏，具二十八相，捄獄中罪人。後五百歲中，脩
X05n0226_p0044a17║梵行者，無功智，如響普照而無依。以為佛一地中，滿
X05n0226_p0044a18║十地百波羅蜜，為滿百年。王表智，太子表行慈，行獄
X05n0226_p0044a19║表慈境。出家五百歲脩行，表出有功用家，於無功用，
X05n0226_p0044a20║通徹五位。以未滿九地十地四重因果，故太子但具
X05n0226_p0044a21║二十八相，於三十二相中，闕其四也。
X05n0226_p0044a22║三十九、嵐毗尼園，見妙德圓滿光夜神，證善慧地者，
X05n0226_p0044a23║嵐毗尼，此云樂勝，是佛誕生之園，以法樂眾生名園，
X05n0226_p0044a24║以善慧地玅慧圓滿善說教名神也。舉十種受生藏，
X05n0226_p0044b01║生於佛家，而言我從無量劫來，得此自在受生解脫
X05n0226_p0044b02║者，言已得無功大智，將及登受佛職，於此地中，學佛
X05n0226_p0044b03║說法辯才，名為處胎受生也。經於百年，世尊果生此
X05n0226_p0044b04║園，亦於三千大千世界中，一一嵐毗尼園示生，亦於
X05n0226_p0044b05║十方一切世界，一一塵中而示誕生者，以從此地昇
X05n0226_p0044b06║於十地，為經百年，以無作智體，如空如幻，一念降靈，
X05n0226_p0044b07║周於法界，而無彼此來往間斷之時，為一切處生也。
X05n0226_p0044b08║諸天女等，持諸供具，向畢洛叉樹前，候佛下生者，畢
X05n0226_p0044b09║洛叉，此云高顯，表佛之德，言聖人作而萬物覩也。舉
X05n0226_p0044b10║往古悅樂劫中，八十那由他佛出現時，國王夫人與
X05n0226_p0044b11║二十億婇女，詣金華園，攀樹而生菩薩，彼時乳母即
X05n0226_p0044b12║我身者，以從八地無功智來，為八十那由他佛，以悲
X05n0226_p0044b13║智二行，法悅充滿，為二十億婇女，與王夫人俱，以緣
X05n0226_p0044b14║大悲而生大智，故攀樹而生乳母，亦悲為我身也。
X05n0226_p0044b15║四十、迦毗羅城見瞿波女證法雲地者，以黃色城表
X05n0226_p0044b16║智悲二德體用徧周，育載萬有而無體象，戊巳土寄
X05n0226_p0044b17║王四季而無專時，以智悲無先後故，與初地同。此城
X05n0226_p0044b18║中瞿波，此云守護地，表護大悲地，是如來為太子時
X05n0226_p0044b19║第三夫人，表慈悲法悅，非世五欲之妻。下文又云久
X05n0226_p0044b20║遠已來常為佛妻，表智悲不相捨離。夫應真智會體
X05n0226_p0044b21║遍十方，不可以質礙論，不可以形相解，現同人間示
X05n0226_p0044b22║同人法，現同天處與天同風，地獄畜生隨類差別，非
X05n0226_p0044b23║可以一行知，非可以一身解。普賢行身法如是，故約
X05n0226_p0044b24║立十門以讚其德：一、智體無依隨器現相門，二、即相
X05n0226_p0044c01║如影性無塵俗門，三、智影本無器隨心現門，四、智無
X05n0226_p0044c02║彼此如響應緣門，五、眾生妄見非智有作門，六、智無
X05n0226_p0044c03║所作隨夢幻生門，七、如幻生非有欲想門，八、如空願
X05n0226_p0044c04║力十方對現門，九、無作大悲徹俗利生門，十、智通含
X05n0226_p0044c05║識俗觀恒真門。此十法門是瞿波之行也。時普現法
X05n0226_p0044c06║更光明講堂中，有無憂德神與一萬主宮殿神來迎
X05n0226_p0044c07║善財者，一萬表萬行，主宮殿神表慈悲覆護，來迎表
X05n0226_p0044c08║智慈相及也。見瞿波有八萬四千婇女圍繞，而諸婇
X05n0226_p0044c09║女皆從王族生，表八萬四千煩惱皆以慈悲同行，而
X05n0226_p0044c10║悲皆從智生也。瞿波言：我於過去為長者女，名曰妙
X05n0226_p0044c11║德。時王太子名威德主，即今如來。我與太子成其婚
X05n0226_p0044c12║禮，同往見佛及聞法者，表此地中智悲契合不相捨
X05n0226_p0044c13║離。彼時所見勝日月等五十佛，表五位皆行之果。其
X05n0226_p0044c14║菩薩眾及天龍八部、地風水火諸神，表六道中祐眾
X05n0226_p0044c15║生行徧也。我於彼時得觀察一切菩薩三昧解脫，已
X05n0226_p0044c16║經塵劫猶未能盡知菩薩行者，以普賢行本無有盡，
X05n0226_p0044c17║欲令法雲大士昇入十一地普賢行門，故十定中灌
X05n0226_p0044c18║頂大士不見普賢之身。此下十師即十一地中普賢
X05n0226_p0044c19║行也。
X05n0226_p0044c20║四十一、此世界中，見摩耶夫人，證從悲起智，幻生成
X05n0226_p0044c21║佛門者。此世界中，表大悲含攝之境，不分遠近、內外、
X05n0226_p0044c22║方隅。摩耶，此云天后，表常處世間。無功大悲，是如來
X05n0226_p0044c23║母，表大悲幻生大智。此法界門，慣習悲智，凡有八度：
X05n0226_p0044c24║一、即第七住休捨優婆夷，脩習慈悲，而第八住一分
X05n0226_p0045a01║無功智現，為從悲脩智門；二、即第十住師子幢王女，
X05n0226_p0045a02║為智悲具足門；三、即第七行無厭足王，為慈悲方便
X05n0226_p0045a03║門；四、即第八行大光王，為無功之行行悲門；五、即第
X05n0226_p0045a04║七、第八回向觀音，正趣同會，為悲智圓融無二門；六、
X05n0226_p0045a05║即第七地開敷樹華神，為大悲發行徧周門；七、即十
X05n0226_p0045a06║地瞿波女，為悲智圓滿普含法界門；八、即此佛母，名
X05n0226_p0045a07║為無功用慈悲起智，幻生成佛，入普賢行無窮門。十
X05n0226_p0045a08║地已前，慈悲大願，從根本智生，有脩學長養。十地後，
X05n0226_p0045a09║一切功終，純是慈悲為法界體，以悲幻生，對現智身，
X05n0226_p0045a10║利生無息，為生佛也。寶眼主城神，勸善財守護心城。
X05n0226_p0045a11║蓮華妙德身眾神，讚摩耶身，而摩耶耳璫放光，入善
X05n0226_p0045a12║財頂。又有守護法堂羅剎王，令善財觀身觀心，如夢
X05n0226_p0045a13║如影，而求善知識者。寶眼，表悲中智眼。耳光，表教音。
X05n0226_p0045a14║羅剎，此云可畏，表噉眾生無明三毒。以此三眾之法，
X05n0226_p0045a15║為十一地前方便，引入普賢大行中也。善財受行其
X05n0226_p0045a16║教，即見寶蓮地湧摩耶於上，現無量同眾生事業。色
X05n0226_p0045a17║身者，明無身心自性，是見悲智幻生身處也。摩耶，言
X05n0226_p0045a18║我身相如本，而能容受十佛剎塵菩薩眾海，皆於腹
X05n0226_p0045a19║中遊行自在。或一步過三千大千世界者，言普賢大
X05n0226_p0045a20║悲行海，廣大無盡，同虗空也。三世諸佛，我悉為其母
X05n0226_p0045a21║者，任運利生之智，皆從大悲母生，名為生佛，非必三
X05n0226_p0045a22║十二相等也。諸佛將成佛時，皆於臍中放光照我身
X05n0226_p0045a23║者，臍處身分之中，起氣通於上下，以能生長。生長是
X05n0226_p0045a24║悲義，表處悲中。如眉光，表智中也。言從往古不可思
X05n0226_p0045b01║議劫，得此智幻解脫者，明不可以久近度量，須數亡
X05n0226_p0045b02║情盡，智現方知，故唯佛能知此劫之數也。此下諸師，
X05n0226_p0045b03║亦云我唯知此，餘不能知者，明同中具別，非如十地
X05n0226_p0045b04║已前，滯障不達也。
X05n0226_p0045b05║四十二、三十三天，見正念天王女天主光，證智悲自
X05n0226_p0045b06║在。正念諸法無失現前門者，前梵行品中，正念天子
X05n0226_p0045b07║至此名王。又有女表無念而任運智悲，無方而神化
X05n0226_p0045b08║自在，為天為王，非在處所也。天女言我得無礙念解
X05n0226_p0045b09║脫者，言三世劫量，一念了然，如今現前，以無念智法
X05n0226_p0045b10║如是也。於中劫數，所有諸佛，我皆供養者，此是無久
X05n0226_p0045b11║近中久近之狀，以無時之智境，一念而周，不由造作
X05n0226_p0045b12║也。此下總是俗流，不標神相。異狀者，表出世道滿，但
X05n0226_p0045b13║恐利生，行不廣大，不自在，更無離染離淨求解脫心，
X05n0226_p0045b14║但乘法性舡，張大悲帆，以大智為舡師，順本願風，吹
X05n0226_p0045b15║波羅蜜網，遊生死海，漉諸有著之魚，置無依智岸，住
X05n0226_p0045b16║法界寶堂，如下彌勒樓閣是也。
X05n0226_p0045b17║四十三、迦毗羅城見徧友童子師，證徧滿十方世法。
X05n0226_p0045b18║師範門者，黃色城，表不離中道，軌治俗典。童子師如
X05n0226_p0045b19║此方仲尼，仲尼頭頂下如返宇象，尼丘山頂中下以
X05n0226_p0045b20║為名，表處卑發蒙。孔子生兖州艮之分野，象化小男
X05n0226_p0045b21║童蒙，上值角宿，主眾善之門，以乘角氣而生，非世凡
X05n0226_p0045b22║流也。徧友不言，而令善財往見眾藝者，明師範之法。
X05n0226_p0045b23║正者，不親教，付之以助教，但不決之事問之，表德不
X05n0226_p0045b24║孤，必有隣輔贊成其化也。
X05n0226_p0045c01║四十四、見善知眾藝童子，證徧周十方字智門者，眾
X05n0226_p0045c02║藝童子是徧友門人，如顏回之類，言得善知眾藝解
X05n0226_p0045c03║脫。恒唱持四十二字母，入無量般若波羅蜜門，以此
X05n0226_p0045c04║諸字母盡攝一切文字故，持一字即是持一切字，持
X05n0226_p0045c05║一切字即是一字，是般若門也。唱阿字時，入菩薩威
X05n0226_p0045c06║力無差別境波羅蜜門者，阿，此云無，以達一切空無
X05n0226_p0045c07║之法，是菩薩威力無差別境也。唱多字時，入無邊差
X05n0226_p0045c08║別境波羅蜜門者，多是普賢差別智行境也。
X05n0226_p0045c09║四十五、見賢勝優婆夷證。世間一切正邪吉凶，諸方
X05n0226_p0045c10║技術師巫，愽說利生門者，無法不了，名為賢勝。以其
X05n0226_p0045c11║居塵利物，或作愽說世筮，玄占未達；或作良醫方藥，
X05n0226_p0045c12║救世不安。辨寶物以定偽真，刊名言而釋文義。奇才
X05n0226_p0045c13║果智，莫不普明；鬼魅眾邪，皆能制伏。含普賢之智海，
X05n0226_p0045c14║等文殊之法身。佛果處躬，化靈萬有，無方不至，無行
X05n0226_p0045c15║不行。如云：佛以法為身，通達一切法。故無法不知，無
X05n0226_p0045c16║法不達，方可為天人師。若只求出世，一切總無，即二
X05n0226_p0045c17║乘道。然以法無依處，身亦無依，雖徧萬有，而自無體。
X05n0226_p0045c18║故言：我唯得此無依處道場解脫也。
X05n0226_p0045c19║四十六、沃田城見堅固解脫長者，證處世無著念清
X05n0226_p0045c20║淨解脫門者，沃田表智德潤人，堅固表利生無懈，以
X05n0226_p0045c21║無相智莊嚴諸念，即於諸法念自無著，是解脫也。
X05n0226_p0045c22║四十七、沃田城見妙月長者，證處世淨智光明門者。
X05n0226_p0045c23║此會方便大悲，與前無相解脫一體無二，故亦在沃
X05n0226_p0045c24║田城。十住、十行、十回向、十地，則七、八二位相融。此十
X05n0226_p0046a01║一地，則六、七二位一體，是其升進形勢。以大悲光破
X05n0226_p0046a02║眾生惑，是淨智光明解脫也。
X05n0226_p0046a03║四十八、出生城見無勝軍長者：證無相法中得無盡
X05n0226_p0046a04║相門者，以大願出生眾行名城，以勝諸生死魔毛無
X05n0226_p0046a05║勝軍，以一切心境總是無盡佛相，是無相中無盡相
X05n0226_p0046a06║也。
X05n0226_p0046a07║四十九、法聚落見最寂靜婆羅門證誠顯語門者，法
X05n0226_p0046a08║聚落，表法師位，以法界為聚落。最寂靜，表力波羅蜜，
X05n0226_p0046a09║處俗不俗，處喧不喧也。誠願語解脫者，以一切言說，
X05n0226_p0046a10║皆性自真，人法皆如，無虗言也。
X05n0226_p0046a11║五十妙意華門，見德生童子，有德童女，證智悲圓滿，
X05n0226_p0046a12║處世幻住門者。妙意華，表智中妙行。童子童女，表無
X05n0226_p0046a13║欲無染，柔和謙順，而智悲均齊。故如來出現品中，文
X05n0226_p0046a14║殊普賢，亦參徹也。童子童女，言我等得幻住解脫者。
X05n0226_p0046a15║以達佛境眾生境，皆智幻生。住於幻境，無實無虗。心
X05n0226_p0046a16║境都融，性相無礙。身土相入，光影重重。體徹聖凡，性
X05n0226_p0046a17║圓今古。常住世間，而無依止。故又言幻境自性不思
X05n0226_p0046a18║議也。此下指見彌勒滿一生佛果者。一生即無生之
X05n0226_p0046a19║生，非三世前後之生。彌勒文殊普賢三法，徧為五十
X05n0226_p0046a20║位因果之體。非於五十位外，別有法來也。
X05n0226_p0046a21║五十一、德生有德以不思議善根力，令善財身柔軟
X05n0226_p0046a22║光澤，而指其性海岸國大莊嚴園毗盧遮那莊嚴藏
X05n0226_p0046a23║廣大樓閣中，見彌勒菩薩，證一生所得佛果門者。海
X05n0226_p0046a24║岸，表昇進一生佛果，臨於生死。海岸莊嚴園，表入生
X05n0226_p0046b01║死智悲，以嚴佛果。毗，此云種種光明，表差別智。遮那，
X05n0226_p0046b02║此云徧照，表根本智。此樓閣，表法界體用普光明智，
X05n0226_p0046b03║成諸萬行，廣利含生。以故量等虗空，一切世間及以
X05n0226_p0046b04║眾生，咸處其內，同住遊止，而不覺知。如善財入此樓
X05n0226_p0046b05║閣中，所見種種世界，如經具明。以佛智海大悲，利生
X05n0226_p0046b06║大願，以成樓閣，住於一切眾生生死園中。故云：從善
X05n0226_p0046b07║巧方便生，從福德智慧生。生無來處，滅無去處，皆是
X05n0226_p0046b08║如幻智住生滅之相。還如眾生業力生滅，都無去來
X05n0226_p0046b09║體相可得，名為毗盧遮那莊嚴藏樓閣。彌勒，此云慈
X05n0226_p0046b10║氏。世尊授記一生補處，是一生佛果。盖法界幻住智
X05n0226_p0046b11║境，一一國土，一一塵中，無盡佛海，一道常然，無生無
X05n0226_p0046b12║沒，無去來今。但以普賢大行，隨眾生時宜，示有成佛
X05n0226_p0046b13║涅槃，授記未來等事。故世尊化迹未終，彌勒示居補
X05n0226_p0046b14║處，其實彌勒已與諸佛等無異也。德生有德，廣讚慈
X05n0226_p0046b15║氏善知識德，令善財親近承事，而云不應以限量心，
X05n0226_p0046b16║行於六度，住於十地，淨佛國土事。善知識者，明六度
X05n0226_p0046b17║十地，皆是出世一分，淨見未亡，未具普賢行，不同毗
X05n0226_p0046b18║盧遮那佛報相果海功德身，具足華冠瓔珞環釧眾
X05n0226_p0046b19║相福海，但得同於出世化佛，捨諸飾好，厭生死身，是
X05n0226_p0046b20║故十一地滿，教令入法界門，會根本果體，達無明本
X05n0226_p0046b21║元法界大智之境，自具無邊功德報相，又加普賢行
X05n0226_p0046b22║願海差別智，所成無限莊嚴報身，而不令其住於引
X05n0226_p0046b23║俗化境有限量之行門也。善財於是五體投地，於樓
X05n0226_p0046b24║閣前，以種種讚歎法，讚此樓閣是具無量功德之大
X05n0226_p0046c01║聖所住處者，明佛果海讚歎莫盡也。彌勒菩薩從別
X05n0226_p0046c02║處來，向大眾嘆善財德，及廣讚菩提心功德者，以隨
X05n0226_p0046c03║俗攝化，不居自報，為別處來。以一切神通道力，菩薩
X05n0226_p0046c04║萬行，轉煩惱海，成一切智海，皆以菩提心為根本。菩
X05n0226_p0046c05║提心無依，智亦無依，一切所作，皆無依住，萬行如化，
X05n0226_p0046c06║利生如幻，神通道力，如空中月，普現眾水，皆是菩提
X05n0226_p0046c07║心之功能。若不依菩提心而有所得，皆非自法，故菩
X05n0226_p0046c08║提心功德不思議也。彌勒彈指出聲，其樓閣門即開
X05n0226_p0046c09║者，彈指是去塵義，聲是震動啟發義，以塵去執亡，即
X05n0226_p0046c10║智門自開也。善財入已，其門還閉者，以迷亡智現為
X05n0226_p0046c11║開，智無內外出入迷悟，名為還閉，言渾然還源也。見
X05n0226_p0046c12║其閣中廣愽無量同虗空者，智境無量也。其中莊嚴
X05n0226_p0046c13║皆寶成者，智慈行願皆尊貴也。其中所有神化境界，
X05n0226_p0046c14║及見彌勒三世行業，乃至彌勒往所事佛及善知識，
X05n0226_p0046c15║亦為善財說諸法者，以法身智境，法爾恒然，無物不
X05n0226_p0046c16║神，無法不妙，是為神化境界。以古今三世不移一念，
X05n0226_p0046c17║是故見三世事。以三世性圓，則熾然常說，故聞往所
X05n0226_p0046c18║事佛為說法也。彌勒自攝神力，所現境界並無者，以
X05n0226_p0046c19║諸法自性，如夢如幻，如影如像，常存常泯，常一常異，
X05n0226_p0046c20║令知真如之性，法爾隨緣，雖則隨緣，法爾歸性也。告
X05n0226_p0046c21║善財言：我成一切智時，汝及文殊俱得見我者，會三
X05n0226_p0046c22║也。無古今智，則三世佛一時相見，故言此解脫門，名
X05n0226_p0046c23║入三世一切境界不忘念莊嚴藏也。言我於摩羅提
X05n0226_p0046c24║國拘吒聚落婆羅門家生者，摩羅提，此云高出，拘叱，
X05n0226_p0047a01║此云多家，表智高出而行廣多，且從淨種生也。
X05n0226_p0047a02║五十二、彌勒還令善財見初友文殊者，明至果同因，
X05n0226_p0047a03║以初信心時普光明智寂用常然之門，非有古今三
X05n0226_p0047a04║世始終出入故也。善財經遊一百一十城到普門國
X05n0226_p0047a05║欲覲文殊者，一時普印前所脩法是，一百一十城十
X05n0226_p0047a06║方諸佛及一切眾生同一法界國土是，普門國是見
X05n0226_p0047a07║文殊身處也。文殊遙伸右手過一百一十由旬摩善
X05n0226_p0047a08║財頂，歎其能發如是願行，為諸善友攝受，乃令善財
X05n0226_p0047a09║成就阿僧祇法門。而令其入普賢行道場者，摩頂表
X05n0226_p0047a10║因果相即，過一百一十由旬表已過五位因果，令入
X05n0226_p0047a11║普賢道場是令住佛果後普賢常行也。文殊置善財
X05n0226_p0047a12║於自所住處還攝不現者，明佛果後不異處凡之時，
X05n0226_p0047a13║以成佛後佛法本無故不現也。善財見大千世界塵
X05n0226_p0047a14║數善知識者，以法身智等周法界故，普見一切皆不
X05n0226_p0047a15║異於文殊體也。
X05n0226_p0047a16║五十三、善財於金剛藏菩提場如來座前，起等虗空
X05n0226_p0047a17║界廣大心，便見普賢於如來前坐寶蓮華座者，以佛
X05n0226_p0047a18║果後究竟不離初信心中金剛藏智菩提妙理，而起
X05n0226_p0047a19║法界因陀羅網恒行門也。普賢伸右手摩善財頂，善
X05n0226_p0047a20║財即得一切佛剎塵三昧門。如於此處摩善財頂，如
X05n0226_p0047a21║是十方一一世界、一一塵中，一切佛所、普賢菩薩，悉
X05n0226_p0047a22║亦如是摩善財頂。所得法門悉亦同者，明法界恒常、
X05n0226_p0047a23║佛果恒常，普賢之行相及相應，方得諸佛已成舊果、
X05n0226_p0047a24║普賢舊行；亦明行滿不離、因時不遷、智不異也。善財
X05n0226_p0047b01║於普賢毛孔剎中行一步，過不可說剎塵世界，如是
X05n0226_p0047b02║而行，盡未來劫，猶不能知一毛孔中剎海次第、剎海
X05n0226_p0047b03║藏、剎海差別、剎海普入，及剎海成壞等所有邊際，乃
X05n0226_p0047b04║至佛海、菩薩眾海所有邊際皆不能知者，普賢廣大
X05n0226_p0047b05║無盡行境界法如是也。當是之時，善財得普賢諸行
X05n0226_p0047b06║願海，與普賢等、與諸佛等，一身充滿一切世界，剎等、
X05n0226_p0047b07║行等、正覺等、神通等、法輪等、辯才等、大慈悲等、不可
X05n0226_p0047b08║思議解脫自在悉同等者，明無盡行海是三世十方
X05n0226_p0047b09║佛所，同行是究竟道，更無成佛、不成佛之見也。
X05n0226_p0047b10║
X05n0226_p0047b11║大方廣佛華嚴經合論纂要卷下（終）
X05n0226_p0047b12║
X05n0226_p0047b13║
X05n0226_p0047b14║
X05n0226_p0047b15║No. 226-A
X05n0226_p0047b16║ 刻華嚴合論纂要後序
X05n0226_p0047b17║
X05n0226_p0047b18║余始閱華嚴普賢三昧，大疑且駭，至梵行品，知一切
X05n0226_p0047b19║法即心自性處，不覺心動。它日讀李長者傳，言有合
X05n0226_p0047b20║論四十卷，雖未獲覩，寔私慶焉。傳曰：長者諱通玄，唐
X05n0226_p0047b21║宗室也。美鬚髯，朗眉目，丹唇紫𦘺，冠樺皮衣，麻長裙，
X05n0226_p0047b22║博袖，散腰，徒跣。以開元七年至太原盂縣，有高仙奴
X05n0226_p0047b23║者異之，館之齋中，每旦唯食棗十顆、栢葉餅一枚，沉
X05n0226_p0047b24║靜冲逸，未甞接人事。踰三年，遷馬氏古佛堂側，築土
X05n0226_p0047c01║室以居，日常危坐。又十年，忽囊負經書以行，行二十
X05n0226_p0047c02║里，偶一虎當途馴伏，長者撫之曰：吾將著論釋華嚴
X05n0226_p0047c03║經，能為擇棲止處否？爰以經囊負其背而隨之，至神福
X05n0226_p0047c04║山原下土龕前蹲駐，因取囊寘龕中，虎妥尾而去。其
X05n0226_p0047c05║龕瑩潔，廣六七肘，圓轉上下稱之，殆天設也。長者援
X05n0226_p0047c06║毫，心冥佛慧，夜輙口出白光，以代燈燭。于時忽有二
X05n0226_p0047c07║女子，容華絕麗，皆以白巾蒙首，日為長者汲泉炷香
X05n0226_p0047c08║奉紙墨，每於卯辰間具淨饌置長者前，齋訖，徹器引
X05n0226_p0047c09║去，莫測所之。凡五載，論畢，遂滅迹不見。開元二十八
X05n0226_p0047c10║年，長者年九十五，一日出謂里人曰：汝等好住，吾將
X05n0226_p0047c11║歸矣。遂返。是晚煙雲凝布，巖谷震蕩，有二白鶴翔空
X05n0226_p0047c12║哀唳，其餘飛走悲鳴滿山。翌日，里人共往候之，則端
X05n0226_p0047c13║坐逝矣。由此觀之，長者盖普光會中乘願流通人也。
X05n0226_p0047c14║吳興舊有論板，已罹災燬，諸剎印本，又皆殘缺。搜訪
X05n0226_p0047c15║久之，真如寺大宗禪老向余咲曰：往吾獲一部，獨見
X05n0226_p0047c16║完好，流虹雨菴，借觀十年已久。今雨菴化去，門人不
X05n0226_p0047c17║以歸我，豈遲子耶？余大喜，隨償原費，擔負來山中，則
X05n0226_p0047c18║論入經總一百二十卷，琳琅煥暎。甫旬日，而雨菴故
X05n0226_p0047c19║院火，鞠為煨燼矣。於戲！法寶住世，巧有神衛若此。於
X05n0226_p0047c20║是洗心潛玩，見長者將一切人本法界無盡藏中不
X05n0226_p0047c21║動智寶，圓彰頓顯，𦦨涌光騰，徹於言外。當是時，悲欣
X05n0226_p0047c22║無量，便欲轉似人人，咸令自見𮨇聯函積几，匪堪㰎
X05n0226_p0047c23║佩。廼用節其豐詞，縮其普義，倣三周文勢，釐為三帙，
X05n0226_p0047c24║名曰纂要。如以尋丈之軀，而臨咫尺之鏡，威儀態度，
X05n0226_p0048a01║亦僅可觀。然未緣入梓，藏之篋笥，垂三十年。文選大
X05n0226_p0048a02║夫五臺陸公，道叶宗乘，志深弘護，昨以太常鄉還，言
X05n0226_p0048a03║及斯纂，適符大心，遂捐淨金，偈成勝舉。長者於公，所
X05n0226_p0048a04║謂千載而下，旦暮之遇也。昔普菴肅禪師，因覽論序，
X05n0226_p0048a05║達本情亡，知心體合，大悟。因言曰：長者乃於經首，痛
X05n0226_p0048a06║下一鎚，大地山河，等閒俱碎。乃至云：普賢、文殊，與我
X05n0226_p0048a07║同參善財童子，是甚茄子？余謂普菴瞻前失後，殊不
X05n0226_p0048a08║知此中字字句句，皆是長者擊情擣見之金剛杵也。
X05n0226_p0048a09║披文勝士，奮不𮨇身，衝鋒犯銳，而能別展生涯，則為
X05n0226_p0048a10║深報長者恩矣。
X05n0226_p0048a11║隆慶元年冬十月朔旦，
X05n0226_p0048a12║禾郡精嚴寺前住山釋　方澤　譔
X05n0226_p0048a13║
X05n0226_p0048a14║
X05n0226_p0048a15║No. 226-B
X05n0226_p0048a16║毗盧法門展一句為百千萬句，亦未為廣；總百千萬
X05n0226_p0048a17║句以為一句，亦未為略。吾友無參有作廣作略之能，
X05n0226_p0048a18║顧皆不用，獨取棗柏大士四十卷論文促為三帙，廣
X05n0226_p0048a19║略適中而義已備，又況棗栢大士未舉筆已前底肝
X05n0226_p0048a20║膽盡在其中者虖？有者，謂也，只是箇減文字漢。山僧
X05n0226_p0048a21║却向它道：儞未見無參在。
X05n0226_p0048a22║天寧漚室比丘　雲東圓理　䟦