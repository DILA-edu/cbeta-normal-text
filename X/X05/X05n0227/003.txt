X05n0227_p0078a17║
X05n0227_p0078a18║
X05n0227_p0078a19║
X05n0227_p0078a20║貞元新譯華嚴經疏卷第三（從第一經五紙至第四經四紙）
X05n0227_p0078a21║敕太原府大崇福寺沙門澄觀述
X05n0227_p0078a22║（有十一分，本會九分、末會二分。本會九分者，一第二如來三昧分、二第三淨土現相分、三第四遠集新眾
X05n0227_p0078a23║分、四第五舉失顯德分、五第六偈頌讚德分、六第七普賢開發分、七第八毫光照益分、八第九文殊述德
X05n0227_p0078a24║分、九第十無涯大用分。末會二分者，第一六千比丘分、第二諸乘人分。）
X05n0227_p0078b01║●大文第二。「爾時，世尊」下，三昧分。欲酬念請，現相而
X05n0227_p0078b02║答。先明三昧為能現故，正與法界體相應故，是果法
X05n0227_p0078b03║界佛自證故，唯佛能窮法界源故，果法離言證相應
X05n0227_p0078b04║故，欲顯體用皆自在故，欲令一切同佛證故。文分為
X05n0227_p0078b05║三：初入定緣、二入定因、三正入定。△今初。神以知機，
X05n0227_p0078b06║領眾念請，故入至定，正顯以心傳心義也。
X05n0227_p0078b07║△二「大悲為身」下，明入定因，以深廣悲而為因故。文
X05n0227_p0078b08║中二：先別明四悲，後結其周遍。四悲各有二義：一身
X05n0227_p0078b09║二義者，一是入定所依之身，悲所熏故；二身者體義、
X05n0227_p0078b10║依義，欲入深定，全依大悲而為體故。二門二義者，一
X05n0227_p0078b11║佛有大智、大定等門，數過塵筭，今欲利生，唯依悲門
X05n0227_p0078b12║令物入故；二者定為所入、悲為能入，佛自入故。三首
X05n0227_p0078b13║二義者，一是初義，凡所益物，皆以大悲為先導故；二
X05n0227_p0078b14║者勝義，謂非不用餘智、定等門，悲增勝故。四方便二
X05n0227_p0078b15║義者，一悲、定相導，互為方便，今以悲入定，益物之方
X05n0227_p0078b16║便故；二者以是智、定相即，大悲不滯愛、見，故名方便，
X05n0227_p0078b17║方能令物普入法界。後「充滿」下，結其周遍，四皆充遍。
X05n0227_p0078b18║界有二義：一廣周故、二無緣故。又周法界，彰遍事故；
X05n0227_p0078b19║帝網重重，皆入處故。
X05n0227_p0078b20║△第三「入於師子頻申三昧」者，正明入定。略為二門：
X05n0227_p0078b21║先總，後別。▲今初。三昧總稱，此云等持，平等持心，趣
X05n0227_p0078b22║一境故。然法界之體，非定、非亂。法性寂然，強名為定。
X05n0227_p0078b23║寂而常照，即名為慧。定慧均者，名為平等。心智契合，
X05n0227_p0078b24║名一境性。非合非散，超情絕想，故云三昧。師子頻申，
X05n0227_p0078c01║即定別名。以定業用，從喻為名。頻申，晉經名為奮迅，
X05n0227_p0078c02║俱是舒展通暢之狀，亦是震動縱任，自在無畏之相。
X05n0227_p0078c03║就法釋者，即用之體，寂而造極，則差別萬殊，無非法
X05n0227_p0078c04║界。即體之用，不為而周，故大小相參，緣起無盡。是曰
X05n0227_p0078c05║頻申自在之義。▲第二別釋者，何名師子？為何義故
X05n0227_p0078c06║奪迅頻申？依《涅槃經．師子吼品》明師子王自知身力、
X05n0227_p0078c07║牙爪鋒釯，乃至晨朝出穴而吼為十一事，廣有譬合。
X05n0227_p0078c08║又〈離世間品〉云「菩薩師子王，白淨法為身，四諦為其
X05n0227_p0078c09║足，正念以為頸，慈眼智慧首，頂繫解脫繒，勝義空谷
X05n0227_p0078c10║中，吼法怖眾魔。」然與涅槃足等小異。今此文中復以
X05n0227_p0078c11║大悲為身首等，明知但取當處義似，未必揩定。今會
X05n0227_p0078c12║取諸文，先以十法合彼師子，後依《涅槃》為十一事。今
X05n0227_p0078c13║初。一以同體大悲為身，身即體故；二以增上大悲為
X05n0227_p0078c14║首，首即上故；三以即智大慈為眼，慈眼視故；四純以
X05n0227_p0078c15║智慧為牙爪，明利穿徹故；五以大悲方便為振尾，四
X05n0227_p0078c16║悲居末，方便震動故；六總取四悲為足，依此立故；七
X05n0227_p0078c17║法界三昧以為其窟，所入證故；八無緣大悲以為窟
X05n0227_p0078c18║門，出入處故；九體用無㝵為頻申，皆自在故；十以四
X05n0227_p0078c19║無㝵廣演證入法界法門以為哮吼，決定宣說一切
X05n0227_p0078c20║眾生本與如來同一法界，一證見已，一切證故。如此
X05n0227_p0078c21║師子是真師子，約義分異，隨一一門皆稱法界，具無
X05n0227_p0078c22║盡德。如金師子，一切皆金，以金融故，無二、無別，舉一
X05n0227_p0078c23║全収。第二、為十一事而頻申者：一為摧破一切魔軍
X05n0227_p0078c24║及未證法界詐師子故，文云「勇猛精進，摧諸魔眾。」二
X05n0227_p0079a01║示眾神力、十智力等無量力故，文云「如來威力不思
X05n0227_p0079a02║議故。」三淨法界土佛住處故，即現淨土分，文云「如於
X05n0227_p0079a03║此逝多林給孤獨園見佛國土清淨莊嚴，如是十方
X05n0227_p0079a04║盡法界、虗空界、一切世界亦如是見。」四為令邪見諸
X05n0227_p0079a05║凡夫等知歸處故，文云「無歸趣者為作歸趣。」五為安
X05n0227_p0079a06║撫生死怖群黨故，文云「了達世間皆如夢」等，又云「若
X05n0227_p0079a07║有菩薩心堅固，久處生死無疲厭，彼人具足普賢行，
X05n0227_p0079a08║得佛功德無能壞。」六為覺悟無眠眾生故，文云「得無
X05n0227_p0079a09║癡翳清淨智眼。」又云「於一切法離諸暗障。」七為行惡
X05n0227_p0079a10║法者捨放逸故，文云「發起十種無疲厭心。」又云「摧破
X05n0227_p0079a11║一切外道邪論。」八令諸菩薩來歸附故，即集新眾分，
X05n0227_p0079a12║十方菩薩悉皆雲集。九調諸二乘諸大香象，令如聾
X05n0227_p0079a13║盲，捨憍慢故，即舉失顯德分。十教諸菩薩一切子息
X05n0227_p0079a14║令頓證故，即通本會大用分中廣說其相。十一莊嚴
X05n0227_p0079a15║正見，四類眾海不怖一切邪小徒黨，邪小徒黨皆怖
X05n0227_p0079a16║畏故，亦大用分廣說其相。略舉十一以順彼經，廣収
X05n0227_p0079a17║下經具無量意。又如野干隨逐師子，百年不能作師
X05n0227_p0079a18║子吼。大德聲聞雖處法會如聾如盲，是師子子，隨至
X05n0227_p0079a19║三年能師子吼。圓教菩薩三生頓圓，況不能說？五十
X05n0227_p0079a20║七經有十奮迅、十師子吼，恐厭繁文。
X05n0227_p0079a21║●大文第三，「入三昧已」下，淨土現相分。淨土是依現
X05n0227_p0079a22║相通，正酬前念，請示相答故。令其目擊，可現證故。云
X05n0227_p0079a23║何目擊此淨土分？具答上來三十句問，且從相顯。此
X05n0227_p0079a24║中，答初果體十問：一所現境界、法界無邊，答境界問。
X05n0227_p0079b01║文云「佛於一念中，普現難思事。菩提深境界，無有能
X05n0227_p0079b02║測知。」二大悲方便，為眾生現，答智行問。文云「大覺威
X05n0227_p0079b03║神力，顯現無數行。」三現大勝用，是答神通。文云「甚深
X05n0227_p0079b04║法王法，無量難思議，所現諸神通，舉世莫能測。」四知
X05n0227_p0079b05║佛威力，令眾現證，答佛力問。文云「佛力不思議，一切
X05n0227_p0079b06║皆能現。」五三昧大用，師子頻申，答無畏問。文云「勇猛
X05n0227_p0079b07║大智幢，堅固無能動。」又云「能摧諸外道，種種差別見。」
X05n0227_p0079b08║六「正入三昧」及下廣列，答三昧問。文云「三昧妙神通，
X05n0227_p0079b09║智慧無邊際。」又云「諦觀諸佛力，三昧及神通，億劫共
X05n0227_p0079b10║思量，不能知少分。」七淨法界土及列四悲，答所住問。
X05n0227_p0079b11║文云「已得菩提智，於世起慈悲。」八能令大小融攝自
X05n0227_p0079b12║在，答最勝問。文云「一切極微剎，神通不可量。」九見如
X05n0227_p0079b13║來身遍於法界，答佛身問。文云「佛以相嚴身，凝光如
X05n0227_p0079b14║滿月，曩劫因修忍，化現於十方。」十則見如來智所證
X05n0227_p0079b15║入，答智慧問。文云「佛子應善學，甚深諸佛法，證入諸
X05n0227_p0079b16║法中，無着智境界。」上所引文多是偈讚，偈讚正讚三
X05n0227_p0079b17║昧相故。餘二十句集眾中答，集眾亦是三昧力故。是
X05n0227_p0079b18║知：若能、若所，諸境、諸心，無非教體。又二聖開顯，菩薩
X05n0227_p0079b19║讚德，亦寄言答以說所現，是故名為現相答耳。就文
X05n0227_p0079b20║分三：初結前生後、二嚴此園林、三結通法界。
X05n0227_p0079b21║今初。即入三昧已，此是結前。由入定故，方能現相。精
X05n0227_p0079b22║義入神，以致用故；寂然不動，無不通故。三昧即是法
X05n0227_p0079b23║之體故，依體起用不離體故，故牒三昧以為用本。一
X05n0227_p0079b24║切世間普皆嚴淨，即生後也。
X05n0227_p0079c01║第二「于時」下，嚴此園林。於中有二：先正顯嚴，即器界
X05n0227_p0079c02║嚴；後出嚴所因，即智正覺嚴。△今初。有三：一嚴重閣、
X05n0227_p0079c03║二嚴園林、三嚴虗空。從略至廣，說有此三，表三緣起，
X05n0227_p0079c04║謂閣表自體緣起、林表有為緣起、空表無為緣起。為
X05n0227_p0079c05║與無既無障㝵，即是自體。寄顯差別，三不相離。▲初
X05n0227_p0079c06║中分二：先總，後別。今初。高而無上，廣而無邊，嚴飾華
X05n0227_p0079c07║麗，備如下說。遍周法界，語廣分量，表定契心體，不見
X05n0227_p0079c08║內外，即事會真。破情顯法，自內而觀，同真性故。廣博
X05n0227_p0079c09║無際，自外而觀，不壞相故。閣外有林，林外有空，三重
X05n0227_p0079c10║寬狹，莊嚴各異。斯即事理交徹，十方三際無不圓融。
X05n0227_p0079c11║林空例然，證無漸次，云忽然也。二「金剛為地」下，別明
X05n0227_p0079c12║嚴麗，表緣起萬德無不備故。金剛為地，心地堅故。眾
X05n0227_p0079c13║寶嚴飾，性功德故。如意寶網，無心而現，交絡隱暎，不
X05n0227_p0079c14║相㝵故。無能勝幢，一切最勝，超物表故。列布其中，無
X05n0227_p0079c15║不周故。無數寶華，萬行因故。餘之表法，隨宜消息。▲
X05n0227_p0079c16║第二「爾時，復」以下，明園林嚴。▲第三「爾時，逝多林上
X05n0227_p0079c17║虗空之中」下，明虗空嚴，並顯可知。△第二「何以故」下，
X05n0227_p0079c18║出所因中。文分為二：先徵何以世界忽爾廣嚴，後「如
X05n0227_p0079c19║來」下，釋。釋意云：如來之德不思議故，即智正覺嚴。是
X05n0227_p0079c20║前為眾示其身力，佛力上加，令眾見故。文有十句：一
X05n0227_p0079c21║宿善根力，二無漏智力，三眾福威力及加持力，餘之
X05n0227_p0079c22║七句神通自在力。於中，一展，正遍於依；二卷，即依正
X05n0227_p0079c23║入正；三橫包，即依中現依；四竪攝，即正中現正；五出
X05n0227_p0079c24║光普照、六出用普周，上二皆明正遍依也；七成壞相，
X05n0227_p0080a01║即是正中現依。然成處有壞、壞處有成，則是顯深。若
X05n0227_p0080a02║一毛中各見成壞，有多事別，即是顯廣。略舉十句不
X05n0227_p0080a03║可思議以顯無盡，云何不能頓淨法界？
X05n0227_p0080a04║第三「如於此逝多林」下，結通法界。於中二：先結前標
X05n0227_p0080a05║後；後「所謂」下，顯彼嚴相。言見如來身住逝多林者，見
X05n0227_p0080a06║住彼彼十方界林，非是彼界遙見此佛住此園林，是
X05n0227_p0080a07║故文云「菩薩眾會各各圓滿」，下諸嚴事亦是說彼。又
X05n0227_p0080a08║是一會遍一切處，亦非彼彼各自有佛，是故名為難
X05n0227_p0080a09║思境耳。現相分竟。
X05n0227_p0080a10║●大文第四，「爾時，毗盧遮那」下，遠集新眾分。此有三
X05n0227_p0080a11║意：一集彼同證，令此眾會皆仰慕故；二顯三昧力，令
X05n0227_p0080a12║諸菩薩來歸附故；三令彼作用，以代如來現相答故。
X05n0227_p0080a13║文中分三：一總標因起、二別集十方、三總結稱歎。
X05n0227_p0080a14║今初。由定力集，所以標之。
X05n0227_p0080a15║二「即時東方」下，別集十方，即為十段，段各有十。今初。
X05n0227_p0080a16║東方分十段者：一來處遠近。集極遠者，表證深故。初
X05n0227_p0080a17║會亦遠，初為所信，此為證入，證入於初，一合相故。中
X05n0227_p0080a18║間諸位淺深不同，義似金剛，亦如成環，初後合故。二
X05n0227_p0080a19║「有世界」下，世界名別，可以義思。三「佛號」下，本事佛號。
X05n0227_p0080a20║四「於彼」下，主菩薩名。五「與不可說」下，伴從眷屬。六「悉
X05n0227_p0080a21║以」下，廣興雲供。皆云天者，自然光淨故。七「既至」下，詣
X05n0227_p0080a22║佛作禮。八「修敬畢」下，化座本方。本方化者，參而不雜。
X05n0227_p0080a23║九「諸菩薩」下，主屬同坐。十「以大如意」下，冠網嚴身。准
X05n0227_p0080a24║於舊經，冠網第九、同坐第十，則以冠網唯屬於主。今
X05n0227_p0080b01║當第十，則主屬俱有。下之九方，十段皆同，有異當釋。
X05n0227_p0080b02║其間佛名、剎號及所表法，可以虗求，然皆人法、依正、
X05n0227_p0080b03║因果、事理、事事，無㝵法界自在德耳。所有供具皆言
X05n0227_p0080b04║雲者，乃有多義，謂能含潤故、能蔭物故、無心現故、無
X05n0227_p0080b05║障㝵故、視之則有攬不得故、來無所從去無至故。取
X05n0227_p0080b06║類於雲，非結雲成，以聲雲等不可見故。又令寶等非
X05n0227_p0080b07║真實供，不尊重故。二南方供具皆云持者，表修持故。
X05n0227_p0080b08║皆云鬘者，例餘九方所求供具各一事故。舊經五句
X05n0227_p0080b09║云帶，五句雜明。梵本十句皆云繫縛，故總句有交絡
X05n0227_p0080b10║莊嚴，是義翻也，則應十句皆言交絡。三西方皆云須
X05n0227_p0080b11║彌山者，梵本但有須彌之言，即是妙高，非要山也。四
X05n0227_p0080b12║北方皆云衣者，忍辱、慚愧嚴法身故。五東北方云樓
X05n0227_p0080b13║閣者，悲、智二利相因顯故。六東南方云圓滿光者，權、
X05n0227_p0080b14║實二智無闕行故。七西南方皆云𦦨者，以淨智慧燒
X05n0227_p0080b15║惑薪故。上之七方，興供表法，通顯神通。下之三段，兼
X05n0227_p0080b16║答前問後二十句。八西北方十句，皆答前最後為一
X05n0227_p0080b17║切眾生現諸影像。若約表者，為顯緣有，似非真故。（下第
X05n0227_p0080b18║二經。）九下方毛孔中十句，供雲答十二問。初之六句，答
X05n0227_p0080b19║因中八問；餘二，上方答之。謂一答智莊嚴道，一切法
X05n0227_p0080b20║義是智嚴故；二答趣求一切智道，修行即是趣求義
X05n0227_p0080b21║故；三答大願；四答諸地，一地一度故，及答出離，言清
X05n0227_p0080b22║淨故；五答諸菩薩行及答助道，助道即行故；六答神
X05n0227_p0080b23║通。餘之四句，答果用四問，謂七答正覺問、八答轉法
X05n0227_p0080b24║問、九答調伏眾生、十答開示一切智法城。十上方中
X05n0227_p0080c01║十句，供內通答因中二問，謂本事因緣及波羅蜜。果
X05n0227_p0080c02║中十句，下方供中，答其四問。西北方答影像一句，淨
X05n0227_p0080c03║佛剎句，淨土合答。示眾生道，但是所化。入生死處，但
X05n0227_p0080c04║是化處。並通攝在所見境中。十問已竟。餘之五句，在
X05n0227_p0080c05║此方中，於檀度中答其福田，及說布施功德二問。其
X05n0227_p0080c06║三輪化益三句，亦通在諸句之中。其所答問，或不次
X05n0227_p0080c07║者，十方齊來，諸供齊現，隨方取之，故不次耳。以門往
X05n0227_p0080c08║収，無不次也。又皆言本事者，表三世法體常住故。由
X05n0227_p0080c09║得體用，非一異智；以用隨體，無不存故。德相業用，皆
X05n0227_p0080c10║自在故。若理事別修，則不得爾，不同餘說。現在之法，
X05n0227_p0080c11║體用俱有；過、未之法，體用皆無。況於小乘，三世皆有，
X05n0227_p0080c12║以彼所立過、未，有體而無用故。
X05n0227_p0080c13║第三「如是十方」下，總結稱歎。於中三：初總明雲集、二
X05n0227_p0080c14║總歎勝德、三總結集因。△今初。雖會道場，而周法界。
X05n0227_p0080c15║△二「此諸」下，總歎勝德。於中二：初總顯所生；後「以淨
X05n0227_p0080c16║智眼」下，別明勝德。於中有五：一上近諸佛德、二下化
X05n0227_p0080c17║眾生德、三智慧深廣德、四說法無㝵德、五大用自在
X05n0227_p0080c18║德。▲今初。五句分四：一十眼圓明，十身皆見，故云一
X05n0227_p0080c19║切種種相海，謂三十二相、八萬四千十蓮華藏微塵
X05n0227_p0080c20║數相，皆悉得見。二「得無㝵」下，十耳圓聽一切法門。前
X05n0227_p0080c21║三世竪窮，此十方橫遍。一切之言，通橫竪也。三「已得」
X05n0227_p0080c22║下，具十自在，盡其邊涯。四「於念念」下二句得十神通，
X05n0227_p0080c23║遍近諸佛。於中，上句現大神變，容有多身；下句但云
X05n0227_p0080c24║一身，則不分而遍。又上句但言近佛，下句意與眾俱。
X05n0227_p0081a01║▲第二「光明遍照」下，下化眾生德。於中五句：一光網
X05n0227_p0081a02║遍攝。二「於一塵」下，塵現多剎。三「於彼世」下，剎現多身。
X05n0227_p0081a03║四「隨諸」下，隨機調伏。未熟而化、熟而不化，皆曰失時。
X05n0227_p0081a04║今感而遂通，故無失矣。上三句，依中現依正。五「一切
X05n0227_p0081a05║毛孔」下，毛孔演法是化生教門，即正中現正，廣大境
X05n0227_p0081a06║界即所演也。如來深境界，其量等虗空，故云廣大。▲
X05n0227_p0081a07║第三「知諸眾生」下，智慧深廣德。文有七句，六句喻明，
X05n0227_p0081a08║末句結歸十力。一眾生緣成，故云如幻。論云「真性有
X05n0227_p0081a09║為空，如幻緣生故。」如幻不實故空，如幻不無故有。此
X05n0227_p0081a10║二不二，即是中道。若約空門，了幻無幻，方為見幻；若
X05n0227_p0081a11║約有門，幻法不無，方名為幻。故幻住自性，不可思議。
X05n0227_p0081a12║二諸佛隨機，故云如影。真佛如光，無形質故、如虗空
X05n0227_p0081a13║故。物機如質，能暎光故、能感佛故。見佛如影，隨質端
X05n0227_p0081a14║邪，長短異故；隨心勝劣，報化殊故。三三界六趣，因業
X05n0227_p0081a15║受生。猶如夢境，因思所起。四隨質妍媸，像有好醜。隨
X05n0227_p0081a16║因善惡，勝劣報生。前句約四生等殊，此約苦樂等報。
X05n0227_p0081a17║又前是引業，此是滿業，故不重也。五世間生起皆想
X05n0227_p0081a18║所持，熱𦦨非水、渴生水想。世間無生，妄起生想。諸有
X05n0227_p0081a19║通於二十五有，生起直論所起果報，不同前夢因業
X05n0227_p0081a20║受生。若依《攝論》，𦦨遣執有，心心法轉。今明了達，依他
X05n0227_p0081a21║非實，妄起想心。六國是依報，亦心想生。心變影像，故
X05n0227_p0081a22║依想住，心淨土淨、心染土染。今無而忽有，有已還無，
X05n0227_p0081a23║故如變化。幻喻為總，餘五為別。同異成壞，准思可知，
X05n0227_p0081a24║下當廣說。後「通達」下一句，結歸十力。十種智力，攝諸
X05n0227_p0081b01║智故。六喻所喻，即十方智所知之法。▲第四「威德自
X05n0227_p0081b02║在」下，說法無㝵德。文中二：初說法之身威德蔽眾，故
X05n0227_p0081b03║五十七云「牛王奮迅暎蔽一切天、龍、夜叉、乾闥婆等
X05n0227_p0081b04║諸大眾故。」二「得無所畏」下，說法之德。初句具四無畏，
X05n0227_p0081b05║能決定說。次「深入」下，具四辯才，故說稱物心。初句辯
X05n0227_p0081b06║無㝵；「了知」下，義無㝵；「深入」下，詞無㝵；「了達」下，法無㝵。
X05n0227_p0081b07║舊經倒為其次，今經不次。▲第五「得諸菩薩神通」下，
X05n0227_p0081b08║大用自在德。於中有二：初句總明所得；後「威力」下，別
X05n0227_p0081b09║明通用。於中八力：一威德力摧邪。二「智力」下，智慧力
X05n0227_p0081b10║窮法。即法、智通，皆權實雙行。初了三世者，智了其有，
X05n0227_p0081b11║慧了其空。次「知一切」下，空故無諍，而不壞相，故求智
X05n0227_p0081b12║地。次「以無斷」下，不斷煩惱故入世間，而證法界故流
X05n0227_p0081b13║教海。三「得神通」下，神通力融攝。四「得善根」下，善根力
X05n0227_p0081b14║受生。五「得周遍」下，普眼力無㝵。六「以自在」下，自在力
X05n0227_p0081b15║上加。七「普見」下，普智力決斷。八「於一念」下，無念力疾
X05n0227_p0081b16║周。上五門別歎。初句為總，同異成壞，准思可解。歎勝
X05n0227_p0081b17║德竟。△第三「具足如是」下，總結集因，結其在會因由。
X05n0227_p0081b18║佛力集眾分竟。
X05n0227_p0081b19║●大文第五，「于時上首諸大聲聞」下，舉失顯德分，亦
X05n0227_p0081b20║名舉劣顯勝。謂舉二乘之不知，為失為劣；顯菩薩之
X05n0227_p0081b21║不共，勝德難量。何者？且五百弟子，聲德俱高，身廁祇
X05n0227_p0081b22║園，目覩嘉會，而於大用不見不知。比夫日月麗天，盲
X05n0227_p0081b23║者莫覩；雷霆震地，聾者不聞。是知理契則隣，菩薩遠
X05n0227_p0081b24║而不隔；心迷便阻，聲聞對如聾盲。問：《無行經》說「喜根
X05n0227_p0081c01║強說，勝意謗生。此則凡愚，許聞玄旨。法華將啟，威遣
X05n0227_p0081c02║五千。此不令聞，恐其生謗。」如何今教異彼二經？答：諸
X05n0227_p0081c03║佛化儀，事非一准。喜根知謗，能為遠因。如罵良藥，服
X05n0227_p0081c04║亦病愈；如聞毒鼓，死定無疑。不謗不聞，無由取化。如
X05n0227_p0081c05║賢護等曾謗不輕，於千劫中墮阿毗獄，其罪畢已，還
X05n0227_p0081c06║遇不輕，受其教化。五千上慢，留即謗生。故且遣之，令
X05n0227_p0081c07║後成益，或佛在受化、或滅後聞經，其不在會，轉為宣
X05n0227_p0081c08║說。聞父背喪，服藥病除。此經五百，已居極果，聞不生
X05n0227_p0081c09║謗，遣無成益，故留在座，令其不聞，方顯一乘不共凡
X05n0227_p0081c10║小。又《法華》意，漸教終極，敗種將生。威力遣之，篤勵在
X05n0227_p0081c11║會，知住為貞實，去是繁柯。聞法疑除，自知作佛，復獎
X05n0227_p0081c12║今後，知法難聞。此經意顯頓教之初，欲彰深勝。留使
X05n0227_p0081c13║不測，示闕因緣，篤諸後學，令聞慶悟，勉乎凡流，修見
X05n0227_p0081c14║聞種，或人天受道、或八難超昇，皆是如來方便大用。
X05n0227_p0081c15║或海印炳現、或大權應為，以顯法深，各有由矣。文中
X05n0227_p0081c16║三：初舉迷失之人、二顯所迷之境、三釋迷失之由。
X05n0227_p0081c17║△今初。十人之中，三非大弟子，意該五百，故標云諸。
X05n0227_p0081c18║舍利，此云鶖鷺。其母目睛明利，似彼鳥故。弗者，子也。
X05n0227_p0081c19║從母立稱，故有子言。目揵連，此云採菽氏。上古仙人
X05n0227_p0081c20║山居豆食，尊者母是彼種，從外氏立名，有大神通。揀
X05n0227_p0081c21║餘此姓，故復云大。摩訶迦葉，此云大飲光。本族仙人，
X05n0227_p0081c22║身有光明，飲蔽餘光。又尊者身亦有金光，飲蔽日月。
X05n0227_p0081c23║頭陀第一，揀餘迦葉，故云大也。離婆多，此云室星。祀
X05n0227_p0081c24║之而生，或云假和合。見有二鬼爭食死人，裂彼手足，
X05n0227_p0082a01║悟身無我，云假和合。如《智論》說「須菩提！此云善現。生
X05n0227_p0082a02║而室空，現善相故。亦曰空生，表解空故。」阿㝹樓䭾，此
X05n0227_p0082a03║云無滅，亦云無沒。一食之施，九十一返天上人間，不
X05n0227_p0082a04║沒惡趣故。難陀，此云歡喜。性極聰敏，音聲絕倫故。劫
X05n0227_p0082a05║賓那，此云黃頭，以是黃頭仙人族故。迦栴延，此云剪
X05n0227_p0082a06║剃種。富樓那，此云滿願。彌多羅，此云慈也。尼者，女也。
X05n0227_p0082a07║彌多羅尼即其母稱，母甚慈故，亦由懷之增慈心故，
X05n0227_p0082a08║具云滿慈子。廣辯古今譯殊，如《音義》等。德行緣起，廣
X05n0227_p0082a09║如《智論》、《阿含》等說。
X05n0227_p0082a10║△第二「在逝多林」下，舉所迷之境。然初明不見，下文
X05n0227_p0082a11║亦說不聞不思。心意既迷，六根皆昧。於中三：初明迷
X05n0227_p0082a12║果，次辯迷因，後總結迷失。今初。十句，初總，餘別。十句
X05n0227_p0082a13║多同念請果中初之十句，謂先念勝境，佛為現之。對
X05n0227_p0082a14║而不知，豈非迷失？神變多約大、小等境，互為自在遊
X05n0227_p0082a15║戲，即明不壞本相。餘可准知。次「亦復不見」下，明其迷
X05n0227_p0082a16║因，因即菩薩。初句為總，正是分齊，兼所知境。次「菩薩
X05n0227_p0082a17║集會」下，別顯。言集會者，正取新集。菩薩遍入者，謂身
X05n0227_p0082a18║遍剎塵，智入諸法等。親近一句，舊經有二，謂普至、普
X05n0227_p0082a19║詣，明十方菩薩普來至此。法界無邊，盡皆詣彼，皆為
X05n0227_p0082a20║近佛，故云親近。此中諸句，正說上來菩薩作用，約事
X05n0227_p0082a21║可知。准〈離世間品〉，兼表法門，一一皆十，如十遍入、十
X05n0227_p0082a22║觀察等。三「如是種種」下，總結迷失，可知。
X05n0227_p0082a23║△第三「何以故」下，釋迷所由。先徵，後釋。徵意云：親居
X05n0227_p0082a24║法會，何不見聞？釋意云：彼境殊勝，宿因現緣並皆闕
X05n0227_p0082b01║故。然皆廢本就迹，以明欲顯一乘因果不共。文分二
X05n0227_p0082b02║別：先法，後喻。▲前中亦二：先闕宿因，後闕現緣。前
X05n0227_p0082b03║中有五：第一總標善差、第二舉劣異勝、第三舉勝揀
X05n0227_p0082b04║劣、第四結不見聞、第五徵釋結成。今初。昔唯小善，曾
X05n0227_p0082b05║無大因。蒲柳之芽，安有松桂之質？第二「彼於過去」下，
X05n0227_p0082b06║舉劣異勝，釋卜不同，明無大善。有十九句，分二：前十
X05n0227_p0082b07║二句釋不見佛果之因，後七句釋不見菩薩之因。前
X05n0227_p0082b08║中亦二：前三不讚果故；後「本於生死」下九句，不修勝
X05n0227_p0082b09║因故。於中三：初二句總明闕大心故；次「本不能令」下
X05n0227_p0082b10║二句，別明闕大悲故；後「本不勤修」下五句，別明闕大
X05n0227_p0082b11║智故。第二「本不獲得」下，釋不見菩薩所因中七句：一
X05n0227_p0082b12║闕十眼故；二闕性相無㝵，不共善故；餘五可知。由本
X05n0227_p0082b13║不修、不聞、不見，願諸後學修見聞種。第三「如是種種
X05n0227_p0082b14║皆是普賢」下，舉勝揀劣。言如是者，指前所不見聞。普
X05n0227_p0082b15║賢境者，即是舉勝。不共二乘，此名揀劣。第四「以是因
X05n0227_p0082b16║緣」下，結不見聞。以前闕因境、勝因緣，故不見聞，謂耳
X05n0227_p0082b17║不聞、心不信、智不知、眼不見聞、慧不能憶念、修慧不
X05n0227_p0082b18║能觀察、思慧不能籌量思惟、證智不能證入。第五「何
X05n0227_p0082b19║以故」下，徵釋結成，可知。
X05n0227_p0082b20║第二「復次，彼諸聲聞無如是」下，明闕現緣。於中三：第
X05n0227_p0082b21║一舉劣異勝、第二舉勝揀劣、第三結不見聞。初中二：
X05n0227_p0082b22║初明闕勝德行故，後明安住自乘故。前中二：先正明
X05n0227_p0082b23║闕勝德行，文有十句，即前不見聞境；後「是故」下十句，
X05n0227_p0082b24║結不見聞。第二「何以故」下，明安住自乘故。於中二：先
X05n0227_p0082c01║正明住自乘故、二重徵釋成。初中三：初徵，次釋，後結。
X05n0227_p0082c02║今初。徵云：何以闕勝德行。次釋云：由無智慧安住自
X05n0227_p0082c03║乘，不進修故。此文正同《法華》四大聲聞云：「世尊！令我
X05n0227_p0082c04║等出於三界，得涅槃證。」但彼自釋聞而不樂，此釋樂
X05n0227_p0082c05║而不聞，小有異耳。有十一句，分二：初句無智是住所
X05n0227_p0082c06║以，餘十句正明住自乘。初總，餘別。別中，一道者，乘通
X05n0227_p0082c07║因、果，道多約因，望下八句猶名為總。道略有四：一加
X05n0227_p0082c08║行道，四善根等亦有異故；二者見道；三即修道；四無
X05n0227_p0082c09║學道。第二句即修道，重慮諦理通漏、無漏，唯斷貪等，
X05n0227_p0082c10║不能數習無分別智離能、所取，二障麤重，妙用難思
X05n0227_p0082c11║故。三即無學道，唯得盡智及無生智，斷三界惑以為
X05n0227_p0082c12║究竟，不得如來無漏蘊、界斷二障習。四、五二句別明
X05n0227_p0082c13║見道。四能住智，謂觀上下諦、八忍、八智，不能觀如及
X05n0227_p0082c14║觀正智，唯斷煩惱，不斷所知故。五即所住生空法，有
X05n0227_p0082c15║為、差別、實際。此上二句亦通餘道。次有四句闕無住
X05n0227_p0082c16║道。六由住涅槃，不能不住涅槃。七、八由闕悲不化，不
X05n0227_p0082c17║能不住涅槃。九自事有二：一約自利事，亦不能不住
X05n0227_p0082c18║涅槃；二生空自事，則不能不住生死，以見生死是有
X05n0227_p0082c19║是亂，別趣寂故。又十句中，初一住教，次二住行，次一
X05n0227_p0082c20║住果，次二住理，後三闕利他行。住於自行，則教、理、行、
X05n0227_p0082c21║果並異菩薩。後一句，結不見聞。二「何以故？本於如來」
X05n0227_p0082c22║下，重徵釋成。徵云：何以住自乘？釋云：本在因中，不習
X05n0227_p0082c23║大故。然因不由緣，故前闕因，不以緣釋；緣必由因，故
X05n0227_p0082c24║今闕緣，以無因釋。第二「何以故？如是境界」下，舉勝揀
X05n0227_p0083a01║劣。徵云：何以不見？釋云：境勝器劣故。第三「以是因緣」
X05n0227_p0083a02║下，結不見聞，可知。
X05n0227_p0083a03║▲第二「譬如恒河」下，喻說。文有十喻，以顯無盡：一鬼
X05n0227_p0083a04║對恒河喻、二覺夢相對喻、三愚對雪山喻、四伏藏難
X05n0227_p0083a05║知喻、五盲不見寶喻、六淨眼無障喻、七遍處定境喻、
X05n0227_p0083a06║八妙藥翳形喻、九二天隨人喻、十滅定不行喻。此之
X05n0227_p0083a07║十喻，自古諸德皆將配前所迷佛果十句，唯二天喻
X05n0227_p0083a08║喻上第二如來嚴好，餘皆如次。今解有二：一總相則
X05n0227_p0083a09║通、二隨勝則別。然皆通喻因、果，不喻迷因，義不盡故。
X05n0227_p0083a10║合文之中，亦言不見菩薩眾故。而言通者，一一喻中
X05n0227_p0083a11║皆通喻前迷諸勝德，以合多言不見如來諸神變故。
X05n0227_p0083a12║二別喻者，欲顯差別，從勝說故。若不別者，何俟多喻？
X05n0227_p0083a13║但通因、果及能、所迷有異。昔解十中，前九勝境為喻，
X05n0227_p0083a14║以恒河等喻佛、菩薩勝功德故，而具十德；後一約就
X05n0227_p0083a15║劣法為喻，滅定不行喻二乘故。就前九中配其所迷
X05n0227_p0083a16║佛、菩薩德，及能迷中所闕因緣，並皆如次：文中第一、
X05n0227_p0083a17║第五、第十單喻聲聞不見聞等；二、三、四、七雙喻菩薩
X05n0227_p0083a18║及與聲聞見、不見別；六、八、九三佛對聲聞論見、不見。
X05n0227_p0083a19║有三類者，文影略耳。實則諸喻通於迷、悟，其能迷中
X05n0227_p0083a20║亦有通、別。通則皆喻闕諸因緣，別則隨勝一一各配。
X05n0227_p0083a21║前九喻闕德行，後一喻住自乘。十喻各二：先喻，後合。
X05n0227_p0083a22║今初。鬼對恒河，喻其恒河清流；通喻佛及菩薩潤益
X05n0227_p0083a23║甚深德；別喻如來神力、菩薩境界。以皆二段，初總句
X05n0227_p0083a24║故。其不見河，喻於二乘。闕宿因中初之三句，闕現緣
X05n0227_p0083b01║中無最勝善。文中二：先喻，後合。喻中二：先明有失不
X05n0227_p0083b02║見，後徵釋所以。今初。生分已盡，故稱為鬼。無生忍衣
X05n0227_p0083b03║未得名倮，法界行食不得名飢，真解脫味未得為渴，
X05n0227_p0083b04║飢渴故餓。此上諸句並無真道，即是業餘。行苦所逼
X05n0227_p0083b05║為體燋，即是苦餘。空見烏鷲，有見材狼，於有無諦作
X05n0227_p0083b06║決定解，名為搏撮諸惡禽獸。此言太寬，煩惱斷故，二
X05n0227_p0083b07║經所無。若作所知，亦有理在。內含大機，有真脫分，名
X05n0227_p0083b08║渴求水。身居法會，名住河側。不覩神變，名不見河。設
X05n0227_p0083b09║覩神變，但自分境，名見枯等。謂佛用空，名為枯涸。無
X05n0227_p0083b10║常所燒，是謂流火。無我、無堅，如煻煨也。二「何以故」下，
X05n0227_p0083b11║徵釋所由。恒水決有，何緣不見？惡業障重，隨業變故。
X05n0227_p0083b12║無明翳瞙，喻於業障是煩惱餘。二「諸大聲聞」下，合中
X05n0227_p0083b13║亦二：先合不見；後「何以」下，合上徵釋。此中無明是不
X05n0227_p0083b14║染汙所知障攝，故經揀云不樂種智。無明蔽故，揀餘
X05n0227_p0083b15║染汙。染汙無明，後已斷故。上明有障。「不曾」已下，明其
X05n0227_p0083b16║無善。有障即前闕因三句，因不修習讚說神通，是故
X05n0227_p0083b17║果中成種智障。無善即是闕現緣中，無有如是勝善
X05n0227_p0083b18║根故，亦即合前飢餓等也。
X05n0227_p0083b19║第二、覺夢相對喻。斯即大小相對，夢即菩薩，覺為二
X05n0227_p0083b20║乘。喻中，天宮通喻佛及菩薩，高顯廣大德別喻如來
X05n0227_p0083b21║嚴好。文云「諸莊嚴具及天衣服」皆喻嚴好，及喻菩薩
X05n0227_p0083b22║集會已下十句勝德。其不見人，即喻二乘闕因之中。
X05n0227_p0083b23║自不發心及不勸他發心二句，喻闕緣中無有如是
X05n0227_p0083b24║見佛神通清淨智眼。合文分明。喻中分二：先明夢者
X05n0227_p0083c01║自見，喻菩薩能知；後「其眾會中」下，明餘不見，喻二乘
X05n0227_p0083c02║不知。二「一切菩薩」下，合中亦二：先合夢者自知；後「一
X05n0227_p0083c03║切聲聞」下，合餘不知見。
X05n0227_p0083c04║第三、愚對雪山喻，亦雙喻菩薩、二乘知、不知等。雪山
X05n0227_p0083c05║良藥通喻幽邃難見德，別喻如來遊戲菩薩三昧。觀
X05n0227_p0083c06║察、頻申、勇猛四句，其捕獵等喻二乘闕因。不能不斷
X05n0227_p0083c07║佛種及不攝眾生二句，喻闕緣中無微細觀察。故下
X05n0227_p0083c08║合云無有智眼。
X05n0227_p0083c09║第四、伏藏難知喻。文亦雙喻寶藏，通喻如來祕密難
X05n0227_p0083c10║知德，別喻如來神通，以妙用難測如伏藏故。喻菩薩
X05n0227_p0083c11║供養、受記、成熟，以此三句是福、是圓、是可重故。其薄
X05n0227_p0083c12║福人，喻闕因中不修諸度及不勸他求智眼句，文並
X05n0227_p0083c13║可知。
X05n0227_p0083c14║第五、盲不見寶喻。其寶洲等通喻因果逈絕難測德，
X05n0227_p0083c15║別喻如來尊勝寶聚。寶洲可尊貴故，喻於菩薩身業
X05n0227_p0083c16║清淨，智身圓滿。盲喻二乘，闕宿因中不修隨順一切
X05n0227_p0083c17║智善。及不覺了出世善根，喻闕緣中無不思議解脫
X05n0227_p0083c18║門故，故喻中說自在而取。
X05n0227_p0083c19║第六、淨眼無障喻。通喻智照難量德，別喻如來妙行。
X05n0227_p0083c20║以威儀進止人不知故，喻於菩薩願身示現。不覩威
X05n0227_p0083c21║儀，喻闕因中本不獲得菩薩能知廣大境界。清淨眼
X05n0227_p0083c22║句，喻闕現緣無有如是神通自在。舊經淨光乃是眼
X05n0227_p0083c23║名，新經即是塗眼藥稱，義濫第八。然下第八以藥翳
X05n0227_p0083c24║形，白日不見，此中淨眼在暗能見。
X05n0227_p0084a01║第七、遍處定境喻。喻中通喻周遍難思德，別喻如來
X05n0227_p0084a02║威德，謂以定威德令周遍故，喻於菩薩色身普遍及
X05n0227_p0084a03║相好具足。不見定境，喻闕因中不求出世究竟大善。
X05n0227_p0084a04║及與不求一切菩薩廣大誓願，喻闕緣中無如是廣
X05n0227_p0084a05║大勢力。言遍處者，於一切處周遍觀察，無有門隟故。
X05n0227_p0084a06║《瑜伽》、《智度》、《俱舍》等論皆說有十。今有十二，前八同彼。
X05n0227_p0084a07║彼中第九名空遍處，十識遍處。有此十者，先觀青等，
X05n0227_p0084a08║顯色普遍；次觀青等為何所依，知由地等；次思所觀
X05n0227_p0084a09║由何廣大，知由於空；次思能觀，知依於識。前八皆依
X05n0227_p0084a10║第四靜慮觀欲可見色，後二依無色定。《瑜伽．十二》云
X05n0227_p0084a11║「何故遍處唯就色、觸二處建立？由此二種共自他身
X05n0227_p0084a12║遍有色界，常相續故。眼等根色唯屬自身，香、味二塵
X05n0227_p0084a13║不遍一切，聲聲有間，是故不說。無色界中空遍一切，
X05n0227_p0084a14║識所行境亦遍一切，故立此二。」今以宗、別合空、識二
X05n0227_p0084a15║為天遍處。前論所揀皆容假想，稱性周遍加於三事。
X05n0227_p0084a16║十名種種眾生身遍處者，即前所揀眼等根色。十一
X05n0227_p0084a17║語言音聲，即前聲塵。十二一切所緣即六塵境，收前
X05n0227_p0084a18║香、味及法塵境。例此，天遍處定可通諸天。「此亦如是」
X05n0227_p0084a19║下，合文可知。
X05n0227_p0084a20║第八、妙藥翳形喻。通喻隱顯超倫德，別喻如來加持。
X05n0227_p0084a21║藥力所加得自在故，喻於菩薩常光、放光、變化三句，
X05n0227_p0084a22║皆以隱顯得自在故。其不覩者，喻闕宿因，不從如來
X05n0227_p0084a23║威力加持之所生故。及不能知諸法如幻，喻闕緣中
X05n0227_p0084a24║無有威德。
X05n0227_p0084b01║第九、二天隨人喻。通喻微妙難壞德，別喻如來剎海。
X05n0227_p0084b02║對而不見，喻於菩薩普遍方網及諸行圓滿。不覩二
X05n0227_p0084b03║天，喻闕因中不知如夢及與不得。菩薩勇猛，廣大志
X05n0227_p0084b04║樂，深歡喜句，喻闕緣中無有住處及無智眼所行境
X05n0227_p0084b05║故。
X05n0227_p0084b06║第十、滅定不行喻。上九已喻闕因緣德，今此一喻喻
X05n0227_p0084b07║住自乘。先喻，後合。喻中，先正明不行，後徵釋所以。
X05n0227_p0084b08║初中得心自在者，謂得滅定，除定障故，不入滅定，非
X05n0227_p0084b09║心自在。想受皆滅者，滅心行也。此定亦名滅受想定，
X05n0227_p0084b10║實則此定身語、心行無不皆滅。故次句云六根作業
X05n0227_p0084b11║皆悉不行，以厭想受而為先故，偏立名耳。先義云何？
X05n0227_p0084b12║《瑜伽論》說謂由聖者得非想定，復欲暫時住寂靜住，
X05n0227_p0084b13║從非想處上求進心，求上進時，求上所緣，竟無所得，
X05n0227_p0084b14║無所得故，滅而不轉，便證此定。意云：非想之地猶有
X05n0227_p0084b15║細想及捨受故。六根作業皆悉不行者，說都滅義。《唯
X05n0227_p0084b16║識論》云謂眼識等行相麤動，於所緣境起心勞慮，厭
X05n0227_p0084b17║患彼故，暫求止息，漸次伏除，至都盡位。依此位立住
X05n0227_p0084b18║滅定者，言作業者，即是依根起識等用，非如小乘說
X05n0227_p0084b19║有第六，故並不行。言亦非涅槃者，此言揀濫，謂雖六
X05n0227_p0084b20║根作業皆悉不行，而有第八持種之心，持壽𦠌等諸
X05n0227_p0084b21║根不壞，故非涅槃。《楞伽》亦說入禪正受習氣種子皆
X05n0227_p0084b22║悉不滅，妄生滅想。又依《瑜伽》第十二說六位無心，第
X05n0227_p0084b23║六無心即是涅槃。今是第五滅定無心，故非涅槃。舊
X05n0227_p0084b24║經失旨云定力持故不般涅槃，今經定力自釋不知
X05n0227_p0084c01║世變所以。謂前徵云：既非涅槃，世變遷流，何不知覺？
X05n0227_p0084c02║釋云：滅定力持雖非涅槃而不知覺。若云定力持故
X05n0227_p0084c03║不涅槃者，無定力持應般涅槃，便令此定為涅槃障。
X05n0227_p0084c04║昔例迦葉在鷄足山，定力持身待彌勒下，故為此譯。
X05n0227_p0084c05║此約羅漢合入無餘，由定力持待於慈氏，非是通途
X05n0227_p0084c06║釋滅定意，亦非此中取喻本旨。此中喻意，由滅定持
X05n0227_p0084c07║令不知覺，以況聲聞由證實際不覩神通，非為釋於
X05n0227_p0084c08║不涅槃難。
X05n0227_p0084c09║二「彼大聲聞」下，合中亦二：先合在定不知世變，此中
X05n0227_p0084c10║略無，由住實際為不見因；後「何以故」下，合上徵釋。然
X05n0227_p0084c11║有二意：一正合前第十喻意。其徵意云：彼有根識同
X05n0227_p0084c12║居法會，何以不知佛菩薩境？釋云：如上喻說，定力持
X05n0227_p0084c13║故，雖有六根，不知世變；今實際力持，雖有六根，不知
X05n0227_p0084c14║佛境。二者此文居末，通結十喻。文分為三：一徵釋不
X05n0227_p0084c15║見所以、二結不見聞、三重徵結成。今初，二意：一以十
X05n0227_p0084c16║句通結十喻，謂前徵云：何以廣譬明其不知？釋云：佛
X05n0227_p0084c17║菩薩境甚深微細，乃至非是二乘境故。二以十句別
X05n0227_p0084c18║結十喻，唯初二句，謂甚深微細結第一喻，恒河一水
X05n0227_p0084c19║隨見異故；二以祕密結覺夢喻，與夢同處而不知故；
X05n0227_p0084c20║三以廣大結雪山喻，處處出生諸藥草故；四以難見
X05n0227_p0084c21║結伏藏喻；五以難知結寶州喻；六以難量結淨眼喻；
X05n0227_p0084c22║七以難測結遍處喻；八超過一切結妙藥翳形；九不
X05n0227_p0084c23║可思議結二天隨逐；十無能壞者結滅定不行。「非諸
X05n0227_p0084c24║已」下，總結非境。二「是故」下，結不見聞。因果勝境，彼皆
X05n0227_p0085a01║不見。三「何以」下，重徵結成。以非大器，故不堪受。上來
X05n0227_p0085a02║法喻，廣顯聲聞不見聞等。問：《般若經》明一切聲聞若
X05n0227_p0085a03║智若斷，皆是菩薩無生法忍。若是其忍，何以上言無
X05n0227_p0085a04║菩薩德？答：大乘該於小乘，則智斷皆是其忍。小智不
X05n0227_p0085a05║知大智，故今不見不聞。又《智論》說般若有二：一共般
X05n0227_p0085a06║若、二不共般若。共般若，智斷皆忍；不共般若，故彼不
X05n0227_p0085a07║聞。《智論》自指《不思議經》為不共故。又約《法華》，若已開
X05n0227_p0085a08║顯，則權為實漸，故云「汝等所行是菩薩道。」若權實對
X05n0227_p0085a09║辯，則小如聾盲，故云「假使滿世間皆如舍利弗，盡思
X05n0227_p0085a10║共度量，不能知佛智。」其猶黎庶以對於王，以王收人，
X05n0227_p0085a11║率土之內皆王人也。以人對王，則貴賤等倫，天地懸
X05n0227_p0085a12║隔。以性普收，一切眾生無不具有如來智慧，況於二
X05n0227_p0085a13║乘無漏因果？若辯教行，權教菩薩久修六度，尚不信
X05n0227_p0085a14║聞，況於二乘而能知見？二乘上首尚如聾盲，凡夫、外
X05n0227_p0085a15║道居然絕分。故知聾盲於勝有力，力用交徹，成大緣
X05n0227_p0085a16║起。餘如前說。
X05n0227_p0085a17║●大文第六，「爾時，東方」下，偈頌讚德分。既至詠德，顯
X05n0227_p0085a18║所證故。此中菩薩即前新集，纔集即讚，正讚正集，二
X05n0227_p0085a19║乘便迷，無有前後。文不累書，故編為次。若將此偈居
X05n0227_p0085a20║迷失前，理亦可通，以二乘中言不聞故。而諸經本皆
X05n0227_p0085a21║居後者，偈說二乘不能測故，與普賢偈為一類故。若
X05n0227_p0085a22║偈於前，則謂讚後，方始迷故。十方菩薩即為十段：前
X05n0227_p0085a23║二別讚道場，後八通讚佛德。十段皆二：先舉人辯儀，
X05n0227_p0085a24║後以偈讚德。
X05n0227_p0085b01║今初。東方舉人辯儀中，先標說人；後「承佛」下，辯說偈
X05n0227_p0085b02║儀。承佛威力，表無我慢，法有本故。觀察十方，示無偏
X05n0227_p0085b03║心，欲普被故。亦可承佛威力，示無偏心，遍承十方一
X05n0227_p0085b04║切佛故。普觀十方亦無我慢，不謂大會傍無人故。下
X05n0227_p0085b05║皆倣此。二偈詞中，總讚一會。十頌分二：初總，餘別。別
X05n0227_p0085b06║中亦二：前四歎如來，後五歎菩薩。前中三：初二歎內
X05n0227_p0085b07║德，一廣、二深；次一歎外相，而寂用無㝵；後一結成。今
X05n0227_p0085b08║用後五歎菩薩中，一總顯雲集、二行願深廣、三對劣
X05n0227_p0085b09║顯深、四對他顯勝、五定用普周。
X05n0227_p0085b10║第二南方，唯歎菩薩。十頌分二：前七正歎菩薩，後三
X05n0227_p0085b11║結歸如來，故歎菩薩便為讚佛。前中三：初二歎內德，
X05n0227_p0085b12║前偈二嚴利物，後偈定智甚深；次二偈指其外相；後
X05n0227_p0085b13║三寂用無㝵。於中，初一無心普周，上三句寂，下一句
X05n0227_p0085b14║用。彼現不去，此現不來，不依於體，不著於相，斷分別
X05n0227_p0085b15║根，為究竟離，故能普現。次一偈無相現相。寂然不動
X05n0227_p0085b16║方能遂通，微塵十方無不皆滿。上經云「如來非以相
X05n0227_p0085b17║為體，但是無相寂滅法，身相威儀悉具足，世間隨樂
X05n0227_p0085b18║皆得見。」後一偈不分而遍。秋空一月，頓落百川。即體
X05n0227_p0085b19║之用，故能普詣；即用之體，故不分身。非本身一，為不
X05n0227_p0085b20║分也。下摩耶云「非一處住，非多處住。」故結句云「離有
X05n0227_p0085b21║無相。」有一多相，將何能令不分而遍？無一多相，復將
X05n0227_p0085b22║何法普詣十方？由離有相，故能不分；由離無相，故能
X05n0227_p0085b23║普詣，為自在也。後三結歸如來中，初一偈結歸佛力。
X05n0227_p0085b24║二一偈結知佛境。初句所等，即法性身；次句能等，通
X05n0227_p0085c01║其報化，皆等真法界故。世間唯假名，拂其言迹。既理
X05n0227_p0085c02║智契合，性相一如，說有三身，隨俗說耳。故舊經云「一
X05n0227_p0085c03║切諸佛法，法界悉平等，言說故不同，此眾咸通達。」三
X05n0227_p0085c04║一偈結歎佛德。此是佛德，菩薩所依。
X05n0227_p0085c05║第三西方。此下八段，唯歎佛德，實通諸德，隨多顯名。
X05n0227_p0085c06║今此歎智，用應時德。十頌分二：前三法說，後七喻明。
X05n0227_p0085c07║前中，初一長時演法德，根熟為時、不熟非時。今不擇
X05n0227_p0085c08║故，說常無盡。而舊經云「善達時、非時」，與此文反。次一
X05n0227_p0085c09║摧邪現通德。後一結德深廣，應持不窮其頂、目連不
X05n0227_p0085c10║究其聲、等覺不知其智，稱理無邊，故非有量。丈六千
X05n0227_p0085c11║尺，隨現萬殊，語其真體，量周法界。根不熟者，不令其
X05n0227_p0085c12║聞，稱法而知，佛方究盡，故非無量。下半雙結，乃有二
X05n0227_p0085c13║意：一者結上，非量、無量，即是超越；二者拂上，假無量
X05n0227_p0085c14║以遣量亦非無量，假量以遣無量亦非有量，故雙拂
X05n0227_p0085c15║之。量與無量皆是妄想。《楞伽經》云「無心之心量，我說
X05n0227_p0085c16║為心量。」故遣之復遣之，以至於無遣，方為寂默超越
X05n0227_p0085c17║之義。後七喻中，一喻前廣大，亦根本遣惑；二喻前圓
X05n0227_p0085c18║滿，亦後得益生；三喻前現通，兼演法無盡；四喻前摧
X05n0227_p0085c19║見，心如虗空，不㝵異見，方能摧故；五喻前隨眾生心；
X05n0227_p0085c20║六喻化而無染；七喻總依佛智。此上二偈，喻前超量。
X05n0227_p0085c21║如風行空，故非有量；不壞依持，故非無量。
X05n0227_p0085c22║第四北方，十偈，九喻歎三德深廣德。於中二：前三標
X05n0227_p0085c23║三德，一恩、二斷、三智。後七釋成，即分為三：初三釋智
X05n0227_p0085c24║德，於中，一能生智，謂依根本智生後得智，依後得智
X05n0227_p0086a01║能生菩薩、二乘等智；後二偈明深廣智，依體起用，難
X05n0227_p0086a02║測量故，文唯一喻。次二成恩德，滿願照生故。後二成
X05n0227_p0086a03║斷德，契理淨根故。
X05n0227_p0086a04║第五東北方，十頌，歎普益眾生德。於中分五：初一偈
X05n0227_p0086a05║令物智同。二一偈普使障淨。三有一偈明其益深，菩
X05n0227_p0086a06║薩方了故。四有四偈明其益遍：一入法遍、二成道遍、
X05n0227_p0086a07║三神通遍、四示行遍。五有三偈結勸修學，先一正勸；
X05n0227_p0086a08║後二釋勸，一作用普淨故、二隨心能濟故。
X05n0227_p0086a09║第六東南方，十頌，歎大用難思德。於中三：初三明難
X05n0227_p0086a10║思人，次四出難思法，後三明能知人。今初。初二小乘，
X05n0227_p0086a11║後一凡夫。二乘惑盡尚不能知，凡夫具縛，何能思佛
X05n0227_p0086a12║故？二有四偈出難思法：一離言故。言絕之理，言生則
X05n0227_p0086a13║喪。理圓言偏，故不可說。淨名由默，意令亡言。次一明
X05n0227_p0086a14║因深故。以法望喻，乃有三意：一相具如月滿、二忍果
X05n0227_p0086a15║為端嚴、三化現如光照。故此月喻，若不在初，即應居
X05n0227_p0086a16║末，今當第二，但喻相嚴。次一偈明量廣故。後一偈具
X05n0227_p0086a17║深廣故，謂無邊之德，一一無邊，唯是自覺聖智境故。
X05n0227_p0086a18║三有三偈顯能知人：一具願樂故、二集福智故、三依
X05n0227_p0086a19║佛智故。若有此三，不隔凡聖，尚當成佛，況不能知？
X05n0227_p0086a20║第七西南方，十頌，歎智身難思德。於中分四：初一總
X05n0227_p0086a21║顯難思。聖尚不知，況於凡小？以思心動亂，乖佛智故。
X05n0227_p0086a22║二有一偈舉因顯果。難思業成，豈是思境？三有六偈
X05n0227_p0086a23║示難思相：一生佛智故。此偈三意：一遍、二常、三勝。勝
X05n0227_p0086a24║謂開菩提門，從菩提門入涅槃性。初地經云「以一三
X05n0227_p0086b01║菩提知一切法界即涅槃相。」〈出現品〉云「如來有無量
X05n0227_p0086b02║成正覺門。」遍常且勝，安能思議？二普淨障故。三普滿
X05n0227_p0086b03║願故。四現深廣故。隨機現色，若摩尼隨暎，體非是色。
X05n0227_p0086b04║如萬像依空，空不可依，故色無依住。隨現差別，廣故
X05n0227_p0086b05║難思。無依之色，色即非色，又難思也。故上經云「諸佛
X05n0227_p0086b06║亦如是，普現無量色，非心所行處，一切莫能覩。」五、六
X05n0227_p0086b07║二偈念智融故。然五約橫現，六約竪現。然舊經中二
X05n0227_p0086b08║偈皆智，即是佛智。故彼經云「菩提一念頃，能覺一切
X05n0227_p0086b09║法，云何欲測量，如來智邊際？一念悉明達，一切三世
X05n0227_p0086b10║法，故說佛智慧，無盡無能壞。」梵本大意亦同舊經。四
X05n0227_p0086b11║有二偈結勸修學。於中，前偈正勸，後偈釋勸。前中，初
X05n0227_p0086b12║句令善，次句令常，次句示所思法唯得思智，末句一
X05n0227_p0086b13║心勝進。言善思者，無思思故。上言不思，今令思者，但
X05n0227_p0086b14║言難思，非無思也。故舊經云「應如是思。」真如相迴向
X05n0227_p0086b15║云「菩薩住是不思議，於中思議不可盡，入是不可思
X05n0227_p0086b16║議處，思與非思俱寂滅。」故難思議。後偈釋勸者，從難
X05n0227_p0086b17║思境生於諸佛，故應倣習杜絕思議。初一句標，次二
X05n0227_p0086b18║句釋，末句結能生。性離於言，亡言方契。本非心境，思
X05n0227_p0086b19║何能知？無思之思，智體澄湛，生諸佛矣。
X05n0227_p0086b20║第八西北方，十頌，歎佛深廣難知德，具菩薩行方能
X05n0227_p0086b21║知故。於中分二：前五別具諸行，後五具無住行。今初，
X05n0227_p0086b22║即為五行：一寂照雙流行。淨者，寂無妄惑，故能離亂；
X05n0227_p0086b23║念者，照能明記，故能離癡。此二常恒方為勇猛，便持
X05n0227_p0086b24║真法性淨菩提，能觀智圓合菩提性，深不見相，廣無
X05n0227_p0086c01║邊涯，湛然常恒為無盡海。《大般若》云「覺法自性，離諸
X05n0227_p0086c02║分別，同菩提故。」二決定斷疑行。三志樂無斷行。四積
X05n0227_p0086c03║善離相行。五長時修證行。後五成無住行。於中分二：
X05n0227_p0086c04║前二正說，後三釋成。今初。初偈不住生死、涅槃行。初
X05n0227_p0086c05║句有大悲故，行於生死，不住涅槃。次句有大智故，不
X05n0227_p0086c06║住生死，不捨涅槃。無住涅槃唯佛境界，既俱不住，何
X05n0227_p0086c07║所疑哉？後一偈不住有為、無為行。三句不住有為，第
X05n0227_p0086c08║四句不住無為。又上三句不盡有為，以具智慧了世
X05n0227_p0086c09║空故；第四句不住有為，諸佛功德非有為故。後三偈
X05n0227_p0086c10║釋成者，一云由生倒惑，常處生死，處而不染，方能普
X05n0227_p0086c11║救。此釋初偈。次一偈云普現無動，方棄有為而能遍
X05n0227_p0086c12║修。此釋第二。後一總釋不住，所以具悲、智故。
X05n0227_p0086c13║第九下方，十頌，歎佛難可見聞德。於中分二：初一標
X05n0227_p0086c14║名難聞以況於見，餘九別顯益物之相。於中五：初一
X05n0227_p0086c15║福智淨眾益，次二色、身二利益，次二說法授記益，次
X05n0227_p0086c16║二集善除疑益，後二起願成果益。
X05n0227_p0086c17║第十上方，十一頌，歎佛大恩深重德。於中二：初一總
X05n0227_p0086c18║舉佛德，餘十別明恩德。於中四：初一標舉恩德；二有
X05n0227_p0086c19║一偈出恩所由，謂因深故；三有四偈發荷恩心；四有
X05n0227_p0086c20║四偈釋荷恩意。十方菩薩，初一為總，餘九為別。同異
X05n0227_p0086c21║成壞，准思可知。（下第三經。）
X05n0227_p0086c22║●大文第七，「爾時，普賢菩薩」下，普賢開發分。淨土現
X05n0227_p0086c23║相，顯於法界。普賢主斯，故其開顯，果海離言，因門顯
X05n0227_p0086c24║故。於中，長行與偈。長行中三：初明開發意、二明能開
X05n0227_p0087a01║方便、三正明開顯。△今初。觀眾會者，上佛入定，現相
X05n0227_p0087a02║示眾，令覩親證。今假言顯，使尋言契實。「為欲」已下一
X05n0227_p0087a03║行經文，正明開意，舊經所無。△二「以等虗空」下，能開
X05n0227_p0087a04║方便。有十一句，今文闕二，謂眾生解及一切劫。法界
X05n0227_p0087a05║為總，以含事理，具深廣故。舊經在初，今當第三者，欲
X05n0227_p0087a06║與中八為一類故。初句「以」字貫下諸句，其一一句皆
X05n0227_p0087a07║無分齊。謂頻申三昧，業用深廣，要無分齊以為方便，
X05n0227_p0087a08║始能開顯。況十表無盡，文不列數，例此應多。於中三
X05n0227_p0087a09║類，虗空正明廣無齊限，次八顯其多無分齊。光影一
X05n0227_p0087a10║種，義兼深廣，暎質之影，隨機別故，此顯有多。水月光
X05n0227_p0087a11║影，非有非無，顯其深義。故上經云「一切法如光影清
X05n0227_p0087a12║淨。」故晉經云「法光影」也。△三「告諸菩薩言」下，正明開
X05n0227_p0087a13║顯。文分四別，謂標、徵、釋、結。今初，可知。二「何等為十？」即
X05n0227_p0087a14║徵數也。三「所謂」下，列名。長行標名，偈方顯義。一一法
X05n0227_p0087a15║句皆用前來十種方便，一一方便皆演十句。如第一
X05n0227_p0087a16║句，是諸佛出興及剎成壞。即用十者，文云「等虗空界
X05n0227_p0087a17║為一，遍法界為二，一切剎為三，次第為四。以次第不
X05n0227_p0087a18║斷，等三世故。出興必隨眾生心業，欲解根器成熟，如
X05n0227_p0087a19║影現故。」此復五句，則十句備矣。是知十句，一一皆用
X05n0227_p0087a20║十種方便。十句所開，即前所現，亦念請中果用十句。
X05n0227_p0087a21║文少開合，次少前却，義無所遺，即是寄言答前念請。
X05n0227_p0087a22║一即淨佛剎海。諸剎成壞，佛於中興，即是佛土。前眾
X05n0227_p0087a23║同念，欲知如來淨土之相。今明一切剎塵皆有佛土，
X05n0227_p0087a24║皆佛所淨，則土無邊。諸句例然。二即為一切眾生最
X05n0227_p0087b01║上福田，是故文云「讚歎如來殊勝功德。」三即成正覺
X05n0227_p0087b02║明，文甚照著。四即調伏眾生巧方便，安座一剎，頓現
X05n0227_p0087b03║諸剎，為方便故。五即為一切眾生現眾影像。六即入
X05n0227_p0087b04║一切眾生所住處及示諸眾生道，偈云「住無等行故。」
X05n0227_p0087b05║七即開示一切智法城，故偈中云「聽聞正法，具修行
X05n0227_p0087b06║故。」八即為一切眾生說施功德，施為萬行之首，實具
X05n0227_p0087b07║萬行，故下偈云「修種種行。」九即為一切眾生演說教
X05n0227_p0087b08║誡及記，種種心行，意業知故。十即自在轉法輪海。然
X05n0227_p0087b09║文有影略，顯法無邊。法有所本，故略會耳。四「佛子！此
X05n0227_p0087b10║十法句」下，結文，可知。第二「爾時，普賢菩薩」下，偈中
X05n0227_p0087b11║分二：先說偈儀意。文有十句：初句總明說意，次「承佛
X05n0227_p0087b12║神力下」二句辯其說儀，後「觀察如來」下廣明說意。意
X05n0227_p0087b13║欲重說，故須重觀，然其所觀即前念請果德難思，與
X05n0227_p0087b14║前十句文有影略，欲明悉開三十問故。會釋可知。二
X05n0227_p0087b15║正偈中，十偈如次頌前十句，文亦影略，顯義無方。
X05n0227_p0087b16║●大文第八，「爾時，世尊」下，毫光示益分。令尋智光以
X05n0227_p0087b17║為能證，契前所證真法界故。文中有二：先明毫光普
X05n0227_p0087b18║示，後明時眾得益。
X05n0227_p0087b19║今初，分五：一現光意。二「從眉間」下，辯光出處，以表中
X05n0227_p0087b20║道大白法界方發智故。三「放大光」下，顯主光名。名從
X05n0227_p0087b21║用立，事窮邊際，理徹真原，故稱普照三世時也。法界
X05n0227_p0087b22║通事、理也。而言門者，法界為門，則入三世，一味平等。
X05n0227_p0087b23║故上經云「智入三世，悉皆平等。」以三世門入於法界，
X05n0227_p0087b24║則因、果，染、淨事相歷然，故互為門。若總為門，則入頻
X05n0227_p0087c01║申三昧體、用；若以門為門，非真門也。法界、三昧，無二、
X05n0227_p0087c02║無別，能、所入亡，為真入也。四「以不可說」下，明攝眷屬。
X05n0227_p0087c03║智門無量，皆屬根本，同入法界。五「普照」下，明光分齊，
X05n0227_p0087c04║智與理冥，無不周故。
X05n0227_p0087c05║第二「時逝多林」下，時眾得益。於中四：第一明依光見
X05n0227_p0087c06║法益、第二顯證見因緣、第三明得證益、第四荷恩興
X05n0227_p0087c07║供。
X05n0227_p0087c08║△今初，分二：先明此眾普見、二類通十方。前中亦二：
X05n0227_p0087c09║先標見人通新舊眾；後「悉見十方」下，正明見法。於中，
X05n0227_p0087c10║亦先見此會遍法界剎塵中剎土；後「或見處在不可
X05n0227_p0087c11║說」下，辯彼剎中攝化之相。於中三：初總明演法；次「或
X05n0227_p0087c12║見處在天宮」下，別明所遍之處，即是塵內剎中之處；
X05n0227_p0087c13║後「現種種」下，明處中業用所見，多同念請中事，現相
X05n0227_p0087c14║答故。第二「如此會中」下，類通十方，眾會同見。於中亦
X05n0227_p0087c15║二：先舉此顯彼；後「如是盡法界」下，以彼類此。於中復
X05n0227_p0087c16║二：一舉能見分齊、二明所見之相。前中復二：先總相
X05n0227_p0087c17║說方，後重疊微細。今初。方轉變者，隨一世界，西望為
X05n0227_p0087c18║東、東望為西，亦是東方現西南等。方法門者，隨方儀
X05n0227_p0087c19║式。方相住者，東西等相，隨物而住。方出生者，一剎出
X05n0227_p0087c20║多剎，多剎皆有方。方分齊者，至小、至大，皆有十方。方
X05n0227_p0087c21║解起者，梵本云方隨順行，意是方之道路所行之處。
X05n0227_p0087c22║方海者，總顯深廣。後「依於眾生」下，重疊微細辯方。於
X05n0227_p0087c23║中，初結前生後，謂若麤、若細，皆想持故。「始從」下三句，
X05n0227_p0087c24║辯微細所依，初句竪通無始，次二句橫攝依、正。次「一
X05n0227_p0088a01║切毛孔」下，正辯微細。毛孔約正，微塵約依，及虗空界
X05n0227_p0088a02║非依、非正，但取容毛，即有多剎相續不斷，結成竪長。
X05n0227_p0088a03║所有道場，橫結前處。二「以得見佛神通力故」下，明所
X05n0227_p0088a04║見相。然初十二字，二經皆無，乃是義加。「令能見」下，便
X05n0227_p0088a05║是見益。益在下文，此中未說。若改以得為所謂字，則
X05n0227_p0088a06║還是所見。然與前所見，文有影略。
X05n0227_p0088a07║△第二「其有見此」下，明證見因緣。成前見因，生後證
X05n0227_p0088a08║因。謂頓爾證見，非無宿因，皆是如來攝受力故，自曾
X05n0227_p0088a09║見聞發大心故。其猶草木久含和氣，逢春則生，履霜
X05n0227_p0088a10║堅氷，皆有由矣。
X05n0227_p0088a11║△第三「是故皆得入於如來」下，明得證益。於中二：第
X05n0227_p0088a12║一略明、第二廣說。▲前中亦二：一明所入、二辯能入。
X05n0227_p0088a13║前中後二：先列名，後結數。今初。初句為總。言是故者，
X05n0227_p0088a14║是前宿因之故。「或入」下，別列十一門，以顯無盡，增數
X05n0227_p0088a15║十故。下廣顯相，諸句皆言或有得、見，二經皆無。有則
X05n0227_p0088a16║局見，不該聞等。以一例餘，義亦可通。後「入如是」下，結
X05n0227_p0088a17║數。第二「彼諸菩薩以種種信」下，明能入。於中二：先別
X05n0227_p0088a18║明能入，後總結能、所。前中，舊有十門，今加其六，所謂
X05n0227_p0088a19║方所、國土、世界、神變、根器、開信異解。然初三門非能
X05n0227_p0088a20║入相，由見國等而能入故，亦可為門。神變一種通能、
X05n0227_p0088a21║所入，今取能入。信是心淨，解屬勝解。所以義開種種
X05n0227_p0088a22║解者，鑒達分明故、於境印持故。種種不同，如前經說。
X05n0227_p0088a23║道謂一道、二道，乃至無量正道、助道。門謂無常門、夢
X05n0227_p0088a24║境門等。入謂正證差別。教謂教門旨趣。餘並可知。二
X05n0227_p0088b01║「以如是等」下，雙結能、所。如是十事，等有眾多，並能入
X05n0227_p0088b02║於三昧神變，別明所入，即法身等。
X05n0227_p0088b03║▲第二「云何菩薩種種三昧」下，廣顯得法。於中二：先
X05n0227_p0088b04║廣能入，後廣所入。前中，但廣三昧一門，例餘九門
X05n0227_p0088b05║皆應廣說，或來未盡、或中上本。具文中三：初徵起，次
X05n0227_p0088b06║別列，後結能所。初徵可知。二「所謂」下，別列。百門皆從
X05n0227_p0088b07║業用受名，並以法性真如為三昧本，隨一一事皆能
X05n0227_p0088b08║契實正受現前。初言普莊嚴法界者，入此三昧能令
X05n0227_p0088b09║法界普妙莊飾，斯即頻申淨土一義，餘定例然。於百
X05n0227_p0088b10║門中，前九十九別別業用，以多別定入佛之總，猶如
X05n0227_p0088b11║百川皆入大海。最後一定亦名頻申，總相同果，以總
X05n0227_p0088b12║入總，如海入海。若不冥同，何以能究佛境大用？諸門
X05n0227_p0088b13║別義說者隨宜，恐繁不釋。皆云菩薩者，揀非果定故。
X05n0227_p0088b14║三「彼諸菩薩以如此等」下，總結能所。中如上之例，多
X05n0227_p0088b15║剎塵數方能入佛神變大海。三昧既爾，解等九門例
X05n0227_p0088b16║皆深廣，文略不結。
X05n0227_p0088b17║第二「其諸菩薩住逝多」下，廣前所入。於中三：第一總
X05n0227_p0088b18║明、第二別顯、第三總結。今初。即廣前總句，然下別
X05n0227_p0088b19║句皆滿總句，故於總句不全廣說。
X05n0227_p0088b20║第二「已住寂靜」下，別顯。有十一門，如次廣前。別中，十
X05n0227_p0088b21║一句義：一智位圓極德、二色身隨應德、三智身了法
X05n0227_p0088b22║德、四願行久成德、五究竟彼岸德、六二利圓滿德、七
X05n0227_p0088b23║證入諸地德、八正覺智圓德、九三昧自在德、十智力
X05n0227_p0088b24║無畏德、十一四辯益生德。今初。至無有所依，即智
X05n0227_p0088c01║位圓極德廣前法身，此即斷於智障、已淨法身。文中
X05n0227_p0088c02║二：一明因位法身、二辯果位法身。今初。因位所成，即
X05n0227_p0088c03║十地中成十法身，故初句云「已住寂靜諸菩薩地」，此
X05n0227_p0088c04║為總句。乍觀此句，似廣前文所證諸地，諸地下文次
X05n0227_p0088c05║第別有。次二句別明利智慧即根本智，普遍智行即
X05n0227_p0088c06║後得智，十地法身依此成故。從佛智慧種性而生者，
X05n0227_p0088c07║顯不離果，故《十地經》云「菩薩十地依佛智故而有差
X05n0227_p0088c08║別。」二「已證現前」下，果位法身種智已圓，顯現法身智
X05n0227_p0088c09║純淨故，亦大圓鏡智。善巧調御下，果位後得，亦成所
X05n0227_p0088c10║作智。住平等性，正證法身，亦平等性智。「已能觀察」下，
X05n0227_p0088c11║即法身用，亦妙觀察智。四智已圓，法身已淨，此即如
X05n0227_p0088c12║智契合為法身也。第二「普詣十方」下，色身隨應德，
X05n0227_p0088c13║皆即體之用，故詣而無著、觀而無住等教化成熟，是
X05n0227_p0088c14║色身用。第三「恒以智身」下，智身了法德。初句為總
X05n0227_p0088c15║義兼實智，「超越」下別多皆權智，定力、堅固二智所依。
X05n0227_p0088c16║於「諸眾生」下大悲起用即雙行智，故如幻等，非有、非
X05n0227_p0088c17║無。第四「善能積集」下，願行久成德。故前文云「入於
X05n0227_p0088c18║如來過去所修清淨行海。」積集即是過去所行圓滿
X05n0227_p0088c19║清淨，其文甚顯。善入總持，則總攝諸行；具無畏力，即
X05n0227_p0088c20║利他行；勇猛精進，總策諸行。遍修諸行，結無餘修。
X05n0227_p0088c21║第五「住法界際」下，究竟彼岸德。由住法界方到彼岸，
X05n0227_p0088c22║法界無界故稱為際。此句亦即證理彼岸。「修習已」下，
X05n0227_p0088c23║諸行彼岸。「得般若」下，能導萬行到於彼岸。神通度生
X05n0227_p0088c24║即大用彼岸，禪定自在即所依彼岸，證一切佛真實
X05n0227_p0089a01║境界究竟彼岸。第六「以善巧智」下，二利圓滿德。故
X05n0227_p0089a02║上文云「莊嚴行輪，摧障圓滿，故名為輪。」初，利他行；「常
X05n0227_p0089a03║樂觀察」下，明自利行。見生真實，利他行滿；福智堅固，
X05n0227_p0089a04║自利行滿。第七「增長一切智慧根」下，證入諸地德。
X05n0227_p0089a05║初句通明加行。「已具勇猛已」下，總明大用。「得一切法
X05n0227_p0089a06║無㝵智」下，顯智證如。善巧圓滿諸菩薩行，後得成行，
X05n0227_p0089a07║一地之中滿一度故。此之一段雖無地名，地義無缺。
X05n0227_p0089a08║第八「以無二」下，正覺智圓德。初句總，謂以菩提智
X05n0227_p0089a09║覺法界故。次「知諸眾生」下，覺他已滿。「得圓滿」下，以智
X05n0227_p0089a10║斷障。菩提、菩提斷，俱名菩提故。「普放法光」下，智光普
X05n0227_p0089a11║周。「為諸世」下，堪為應供。「廣大願」下，勝因已圓。「福德超」
X05n0227_p0089a12║下，明果已滿。第九「已得諸佛自在威力」下，三昧自
X05n0227_p0089a13║在德，文相可知。第十「決了佛地甚深理趣」下，智、力、
X05n0227_p0089a14║無畏德。初之一句，即證智力；「知諸世間文字已」下，即
X05n0227_p0089a15║教智力。於一句中演一切法，故無所畏。總持多劫，無
X05n0227_p0089a16║有忘失，何所畏哉？第十一「一念能了三世一切諸
X05n0227_p0089a17║眾生心」下，四辯益生德。於中，初知根器。「與諸眾生」下，
X05n0227_p0089a18║正明授法。令諸眾生生大智慧，是說法意。「入佛境」下，
X05n0227_p0089a19║彰其四辯。具一切智，即法無㝵智；分別法句，即詞無
X05n0227_p0089a20║㝵智；於法無著，即義無㝵智；最勝智慧自在遊戲下，
X05n0227_p0089a21║樂說無㝵智。「觀察一切」下，說法之身。「知諸剎海」下，彰
X05n0227_p0089a22║說法處。「現成正覺」下，是為究竟說法益生。略依文次，
X05n0227_p0089a23║具為此配，似有條流，文義包含，難以曲盡。第三「其
X05n0227_p0089a24║諸菩薩具足如是」下，總結，可知。
X05n0227_p0089b01║△第四「爾時彼菩薩」下，荷恩興供。於中三：初總；次「所
X05n0227_p0089b02║謂」下，別；後「是諸菩薩」下，結。結其所因，由得前列十種
X05n0227_p0089b03║德故。
X05n0227_p0089b04║●大文第九，「爾時，文殊師利菩薩」下，文殊述德分。文
X05n0227_p0089b05║殊主智，故光後述德。放光本令證三昧用，智慧本為
X05n0227_p0089b06║顯法界德。尋智得理，故讚林中。又前普賢以行顯理，
X05n0227_p0089b07║此中文殊以解顯理。解行無二，方證入故。若通相說，
X05n0227_p0089b08║即以文殊權實無二之智解，普賢體用無二之理行，
X05n0227_p0089b09║此二無二，方顯如來頻申三昧果德體用。文中二：先
X05n0227_p0089b10║述意，後說偈詞。有十三偈，通讚一會三種世間自在
X05n0227_p0089b11║之用。文分為六：初二總歎園林，通三世間，前一普遍，
X05n0227_p0089b12║後一廣容；二有一偈別讚眾生世間，即通前諸來及
X05n0227_p0089b13║向得益諸菩薩眾興供之事；三有二偈讚其園林，依
X05n0227_p0089b14║正互在，前偈依中有正，後偈正中有正；四有三偈述
X05n0227_p0089b15║上林空；五有三偈述於正覺，依正無盡；六有二偈總
X05n0227_p0089b16║顯普收。
X05n0227_p0089b17║●大文第十，「爾時，彼諸菩薩」下，大用無涯分。開必成
X05n0227_p0089b18║益，益必利生。於中二：先總顯用因，謂由佛三昧成悲
X05n0227_p0089b19║門故；後「以得如是」下，依體起用。於中亦二：先唯明毛
X05n0227_p0089b20║孔菩薩世主用，後通顯分身多類用。
X05n0227_p0089b21║前中三：初總明，次別顯，後總結。今初，有五：一化所依，
X05n0227_p0089b22║謂大悲門；二出化處，謂一一毛孔；三明化身，謂毛現
X05n0227_p0089b23║多光，光有多有；四明化境，為一切眾生；五明化儀，隨
X05n0227_p0089b24║類調伏。第二「或現不可說」下，別顯。有四：一化法、二
X05n0227_p0089c01║化處、三化心、四化益。今初。有二十二門，分二：前六，雜
X05n0227_p0089c02║明欣、厭等門化，舊經有八，第六門後加分別世界門、
X05n0227_p0089c03║現生世界門，梵本所無，故經不出；後十六門唯明十
X05n0227_p0089c04║度化，方便有二，智度有六，餘各一門。禪中云等持者，
X05n0227_p0089c05║謂離諸沈、掉，平等持心趣一境故。此通方便、散心，而
X05n0227_p0089c06║局在有心。言等至者，平等持心至一境故。此唯諸位
X05n0227_p0089c07║所有定體，而通有心及無心定。神通、解脫即二類定
X05n0227_p0089c08║所引功德，此之三類皆禪度攝。亦可般若已後雜明
X05n0227_p0089c09║諸門，不配十度，於理無失。二「以如是等」下，明化處。三
X05n0227_p0089c10║「以平等大悲」下，明化心。四「彼諸眾生或有見已」下，明
X05n0227_p0089c11║化益。並可知。第三「隨諸眾生」下，總結。
X05n0227_p0089c12║第二「而此林中一切菩薩」下，通顯分身多類化。於中
X05n0227_p0089c13║三：初結前生後，次別明多類，後總結自在。今初。謂
X05n0227_p0089c14║前化、後化，皆不離本會而普遍故。故昔人云：「雖遊形
X05n0227_p0089c15║於法界，而未動足於祇園。」斯乃即寂而動，即去而留，
X05n0227_p0089c16║事理本末，非即離故。第二「又此菩薩為欲」下，正明
X05n0227_p0089c17║多類現身化。於中二：一能化身異。於中，初三句總。「所
X05n0227_p0089c18║謂」下，別有十三身。此中多同善財所見，明善財見即
X05n0227_p0089c19║此菩薩不離本會而周遍故，明知本末因果交徹。言
X05n0227_p0089c20║沙門者，如德雲等。婆羅門者，最寂靜等。異道出家，即
X05n0227_p0089c21║遍行等。苦行，即勝熱等。充盛，即不動等。醫王，即彌伽
X05n0227_p0089c22║等。商主，即無上勝等。婬女，即婆須蜜等。技樂，毗沙門。
X05n0227_p0089c23║此二主友似無，伴友則有，如明智居士中作諸技樂，
X05n0227_p0089c24║頻申尼處見毗沙門來聽法等。世主，即大光王、夜神、
X05n0227_p0090a01║地神等。奉事諸天，即大天等。工巧技術，即自在主等。
X05n0227_p0090a02║二「現如是等諸變化身」下，明化法異。第三「如是菩
X05n0227_p0090a03║薩雖普周遍」下，總結自在。文並可知。
X05n0227_p0090a04║上來十門明本會竟。（下第四經。）
X05n0227_p0090a05║◉大文第二。「爾時，文殊師利童子從善住樓閣」下，明
X05n0227_p0090a06║其末會。先啟十門：一總顯會意、二定會名義、三五相
X05n0227_p0090a07║分別、四圓攝始終、五法界人類、六法界義相、七法界
X05n0227_p0090a08║事義、八二位統收、九會數開合、十會主多少。▲今初，
X05n0227_p0090a09║謂從佛會流遍周法界，演暢華嚴，令物遍悟。人皆法
X05n0227_p0090a10║師，觸類皆法，萬籟之聲皆法輪聲，剎土微塵皆求法
X05n0227_p0090a11║處，方能證入法界真原，故次來也。▲第二、定會名義。
X05n0227_p0090a12║言末會者，從佛本會而流出故，非微末也。是則前明
X05n0227_p0090a13║不異末之本，雖卷而恒舒；此明不異本之末，雖舒而
X05n0227_p0090a14║恒卷。本末無㝵，同入法界。或名漸證，義亦然矣。寄人
X05n0227_p0090a15║歷位，故稱為漸，非於證中有漸頓也。是知前明不異
X05n0227_p0090a16║漸之頓，故多門而眾人同契；此明不異頓之漸，故一
X05n0227_p0090a17║人而歷位圓修。漸頓無㝵，方真證也。由此義故，諸友
X05n0227_p0090a18║散說，以本統末，普得稱經。非唯文殊濫觴此會，實乃
X05n0227_p0090a19║普賢朝宗覺場，以菩提場諸會本故，不離覺樹遍法
X05n0227_p0090a20║界故。餘如前說。▲第三、五相分別者，古德亦有隨文
X05n0227_p0090a21║解釋。今依科判：第一寄位修行相、第二會緣入實相、
X05n0227_p0090a22║第三攝德成因相、第四智照無二相、第五顯因廣大
X05n0227_p0090a23║相。義見前文。此五亦名菩薩五行：一高行、二大行、三
X05n0227_p0090a24║勝行、四深行、五廣行。▲第四、圓攝始終者，然寄法顯
X05n0227_p0090b01║異，而布之前後。據實一位一行，即攝一切行位無盡。
X05n0227_p0090b02║言差別者，乃即一之多。一、多，深、淺，無有障㝵。▲第五、
X05n0227_p0090b03║法界人類者，有二十類：一菩薩、二比丘、三比丘尼、四
X05n0227_p0090b04║優婆塞、五優婆夷、六童男、七童女、八天男、九天女、十
X05n0227_p0090b05║外道、十一婆羅門、十二長者、十三先生、十四醫人、十
X05n0227_p0090b06║五船師、十六國王、十七仙人、十八佛母、十九太子時
X05n0227_p0090b07║妃、二十諸類神眾。此二十類攝五十五及剎塵善友。
X05n0227_p0090b08║▲第六、法界義相者，四義不同：一約果攝化，並是如
X05n0227_p0090b09║來海印所現。二約因成行，皆是菩薩隨力現形。三約
X05n0227_p0090b10║義顯法，並是緣起法界人、法。四約相辯異，不出菩薩
X05n0227_p0090b11║五生所收：一息苦生，如良醫等；二隨類生，如外道等；
X05n0227_p0090b12║三者勝生，如善見比丘等；四增上生，如大光王等；五
X05n0227_p0090b13║最後生，如慈氏等。通即前四，各具五生。於中，菩薩三
X05n0227_p0090b14║處現身：一初文殊，信位劣故，唯顯一人。二中間漸進，
X05n0227_p0090b15║現於二人，謂大悲、正性不異行。後位成滿，顯於三人，
X05n0227_p0090b16║謂慈氏、文殊、普賢菩薩。▲第七、法界事義者，通有十
X05n0227_p0090b17║門：一正報法界、二依報法界、三現相、四表義、五言說、
X05n0227_p0090b18║六義理、七業用、八說往因、九結自分、十推勝進。此之
X05n0227_p0090b19║十門，同一緣起，互融無㝵。▲第八、二位統收者，此五
X05n0227_p0090b20║相中，何以文殊在初，普賢居末？文殊何以二處出耶？
X05n0227_p0090b21║所表異故。謂此二聖，即法門主。語其所表，略有三重：
X05n0227_p0090b22║一能、所信相對。謂普賢表所信法界，即在纏如來藏
X05n0227_p0090b23║故。《理趣般若》云「一切眾生皆如來藏，普賢菩薩自體
X05n0227_p0090b24║遍故。故初會中即入如來藏身三昧，文殊表於能信
X05n0227_p0090c01║淨心。」《佛名經》說「一切諸佛皆因文殊而發心」者，以表
X05n0227_p0090c02║信故。善財始見，發大心故。後文殊云：「若離信根，功行
X05n0227_p0090c03║不具」等，明表信也。要有所信，方成信心；若無能信，長
X05n0227_p0090c04║流生死。故能、所契合，方為正信。二解、行相對。普賢表
X05n0227_p0090c05║所起萬行，餘經此教，處處皆說普賢行故。文殊表解，
X05n0227_p0090c06║通解理、事，方起行故。下慈氏云：「汝見善友入解脫門，
X05n0227_p0090c07║皆是文殊威神力故。」稱解起行。行如所說，目足更資，
X05n0227_p0090c08║方為真實之行解故。三理、智相對。普賢即所證理，善
X05n0227_p0090c09║財入身，表所證故。又云：「我得究竟三世平等身故，普
X05n0227_p0090c10║賢身相如虗空故。」文殊表於能證大智，本所事佛名
X05n0227_p0090c11║不動智。見後文殊即見普賢，明表智圓便證理故。若
X05n0227_p0090c12║理分體用，則方有權實；若體用無㝵，則權實雙行。智
X05n0227_p0090c13║與理冥，心境一味，為真證故。然體理成智，智能顯理，
X05n0227_p0090c14║故雖雙泯，能所歷然。所以後文具明二聖：初信信理，
X05n0227_p0090c15║理隱未彰，故初文殊無普賢對；中間解行，二俱不彰，
X05n0227_p0090c16║欲顯諸位皆是普賢，觸境照解皆文殊故。約文殊門，
X05n0227_p0090c17║因解起信，信離無明；以信成解，解非邪見。信解真正，
X05n0227_p0090c18║妙智則圓，三為一心，入佛智海，得究竟矣。約普賢門，
X05n0227_p0090c19║託理成行，行不外求；因行見理，行非理外。自始至末，
X05n0227_p0090c20║法界一如，無有少分非佛智體。既文殊三事融通隱
X05n0227_p0090c21║隱，普賢三事涉入重重，方顯遮那頻申三昧難思之
X05n0227_p0090c22║果。故諸聖教，凡所施為，皆有深旨。▲第九、會數開合。
X05n0227_p0090c23║▲第十、會主多少，已見前文。
X05n0227_p0090c24║○次正釋文。第一、寄位修行相。四十一人，大分為五：
X05n0227_p0091a01║一寄十信、二十住、三十行、四十迴向、五十地。上已略
X05n0227_p0091a02║明，後當廣說。
X05n0227_p0091a03║[△@△]第一文殊一人寄十信者，信未成位，故唯一人。又
X05n0227_p0091a04║表十信圓融，泯差別故。若爾，何有三會？欲遍收故。文
X05n0227_p0091a05║分二別：第一明能化發起，第二成彼化事。前中三：
X05n0227_p0091a06║一標主出閣、二別明伴從、三總顯出儀。今初。言爾時
X05n0227_p0091a07║者，正明眾會大用之時，並不離祇園而遊法界，略舉
X05n0227_p0091a08║文殊以示出儀。文殊師利本是童子，前標菩薩，彰具
X05n0227_p0091a09║悲、智。此云童子，表創入佛法童真行故。悲、智相依，即
X05n0227_p0091a10║是閣義。悲住生死，不住涅槃；智住涅槃，不住生死。由
X05n0227_p0091a11║俱不住，方能俱住，故名善住。從此利生，故稱為出，非
X05n0227_p0091a12║蹔離也。二「與無量同行」下，明其伴從，以表般若導萬
X05n0227_p0091a13║行故。初一同生，餘皆異生，並約通稱，表法為名。故梵
X05n0227_p0091a14║本中皆有「諸」字，隨一一類有眾多故。三「文殊師利與
X05n0227_p0091a15║如是」下，總顯出儀。前約無住，方能化生，從善住出；今
X05n0227_p0091a16║約自利，方能利他，云出自住處。又前依佛果，法界所
X05n0227_p0091a17║流；此依自證，因門大用。故彰略耳。
X05n0227_p0091a18║第二「爾時，尊者舍利弗」下，成彼化事。通有三會：一比
X05n0227_p0091a19║丘會，表迴小乘可入大故；二諸乘人會，通收諸權皆
X05n0227_p0091a20║入實故；三善財會，純一乘機一生辦故。又前二會，表
X05n0227_p0091a21║信未久尚不定故，善財信終可入證故。
X05n0227_p0091a22║△今初。有二：一明助化攝機、二明化主攝益。今初。
X05n0227_p0091a23║小乘之智亦助大故。文中亦二：一明覩緣興念；二「時
X05n0227_p0091a24║舍利弗」下，攝眾同遊。於中亦二：先總辯攝儀，捨小趣
X05n0227_p0091b01║大，為出自住處，向文殊所；後「此諸比丘」下，別明所化。
X05n0227_p0091b02║於中四：一辯定、二列名、三結數、四歎德。今初。一是比
X05n0227_p0091b03║丘，義如常說。二是身子弟子，智慧生故。三出家未久，
X05n0227_p0091b04║未證實際，可迴心故；信心尚微，須化誘故。四自所同
X05n0227_p0091b05║住者，同居權小故、同住法界故，顯此類比丘則可迴
X05n0227_p0091b06║心。二「所謂」下，列名，可以意得。三「與如是等六千人俱」
X05n0227_p0091b07║者，結數。而言六者，前之六信可不退故，本自六根性
X05n0227_p0091b08║清淨故，千表無盡該果海故。四「曾於過去」下，歎德。十
X05n0227_p0091b09║句分三：初二宿因。次七現德：一悟理甚深、二深信清
X05n0227_p0091b10║淨、三志行等佛、四依教修行、五智了本原、六悲能成
X05n0227_p0091b11║益，上六自分；七勝進趣求。末後一句結屬勝緣，明信
X05n0227_p0091b12║一乘非無因矣。本屬文殊，非身子子，故所歎德皆約
X05n0227_p0091b13║大乘，不同五百言含本迹，翻顯小乘不知不共。
X05n0227_p0091b14║第二「爾時，尊者舍利弗」下，明化主攝益。於中二：一身
X05n0227_p0091b15║儀攝益，令其根熟，起樂欲心；二語業攝益，正受法門，
X05n0227_p0091b16║令其悟入。▲前中有四：一示勝境、二得勝益、三詣勝
X05n0227_p0091b17║人、四蒙勝攝。今初，有三：一標告。二「汝可觀」下，正教觀
X05n0227_p0091b18║察。有十勝德：一身相勝。二常光勝。三放光勝。四眾會
X05n0227_p0091b19║勝。五行路勝。常依八正為八步平坦，逆順不離，故云
X05n0227_p0091b20║左右。右隨順故，住正道者則不分別是邪正故。六住
X05n0227_p0091b21║處勝。舉足、下足無非道場，隨心迴轉，萬德嚴故。七福
X05n0227_p0091b22║嚴勝。常觀空、有，一、異等邊，心地之下有如來藏，故名
X05n0227_p0091b23║為伏。恒沙性德為種種寶，無心忘照，任運寂知，則能
X05n0227_p0091b24║顯現為自然出。八林樹勝。樹立萬行，則如來藏從其
X05n0227_p0091c01║行流嚴法身故。九自在勝。於我、無我得不二解，自在
X05n0227_p0091c02║主中為最尊故。十上攝勝。此有二意：一約事說，心常
X05n0227_p0091c03║上攝諸佛法故，是諸佛師，諸佛將說敬法本故；二約
X05n0227_p0091c04║表法，諸佛顯揚皆依般若，究竟至於一切智故。三「爾
X05n0227_p0091c05║時，尊者」下，結略顯廣，可知。二「時諸比丘聞是」下，得勝
X05n0227_p0091c06║益。上既勸觀，必當修觀上根宿善頓益，遙聞益相，可
X05n0227_p0091c07║知。三「即白尊者」下，詣勝人。遙聞勝德，已獲法門，親承
X05n0227_p0091c08║法音，必成大利，故欲詣也。四「爾時，文殊」下，蒙勝攝。迴
X05n0227_p0091c09║觀法器，是攝相故。如象王者，身首俱轉，無輕𮜒故；表
X05n0227_p0091c10║全向機，無遺隱故。眷屬俱者，觀照眷屬，盡令觀故。
X05n0227_p0091c11║▲第二「時諸比丘頭面禮」下，語業攝益。於中二：先設
X05n0227_p0091c12║敬興願，義當問法；第二「爾時，文殊師利」下，正明語攝，
X05n0227_p0091c13║義當答問。於中三：一明受法、二辨得益、三總結所作。
X05n0227_p0091c14║初中亦三：一舉益標告、二別示行法、三舉益勸修。今
X05n0227_p0091c15║初。迴小入大，先發大心。眾生無邊，法門無盡，愛、見、取
X05n0227_p0091c16║相，疲厭是生，退墮二乘，失諸勝德。若廣大願，行而無
X05n0227_p0091c17║取，佛果非遠，況我因耶？二「何等為十」下，別示行法。初
X05n0227_p0091c18║徵，後列。十句五對：一外緣、內因；二求法、成行；三深定、
X05n0227_p0091c19║妙智；四嚴剎、調生；五長時、廣大。廣大，亦勝進也。此與
X05n0227_p0091c20║初地十種大願大同小異，今略會釋：一即供養諸佛
X05n0227_p0091c21║願。二即三業不空願。故彼願云「承不退輪修菩薩行，
X05n0227_p0091c22║身、語、意業悉不唐捐。」今云成就善根，究竟不退，義全
X05n0227_p0091c23║同也。三即受持願。四即修行二利願。五即不離願，不
X05n0227_p0091c24║離勝友同修行故。故彼文云「願與一切菩薩同一志
X05n0227_p0092a01║行。」今唯三昧，則志願常同。六即承事願。彼約橫遍承
X05n0227_p0092a02║事，此約竪窮承事，為小異耳。七即淨土願。八即成熟
X05n0227_p0092a03║眾生願。九即攝法上首願，遍剎隨佛轉諸法故。十即
X05n0227_p0092a04║成正覺願，以成佛力即正覺故。如來一力已用一切
X05n0227_p0092a05║剎塵因成，況無量力為一眾生？既修多度，眾生無量，
X05n0227_p0092a06║此心無疲，真菩薩矣。三「比丘當知」下，舉益勸修，亦有
X05n0227_p0092a07║五對：一長善、離生；二超凡、越小；三成性、滿願；四習果、
X05n0227_p0092a08║修因；五摧邪、入證。第二「時諸比丘聞是法」下，得益。於
X05n0227_p0092a09║中二：先明定體，後彰定用。今初。無㝵三義：一能見離
X05n0227_p0092a10║障故，謂不作相及無作相在三昧故；二所見無擁故，
X05n0227_p0092a11║故文說見一切佛境；三一具多用故，如下用中。二「得
X05n0227_p0092a12║此三昧」下，彰其定用，具十大用。文有三節：初四外通
X05n0227_p0092a13║用，次五內德用，後一遍調身心用。今初。一天眼用；二
X05n0227_p0092a14║「及聞彼佛」下，天耳用；三「亦能觀察」下，他心用；四「亦能
X05n0227_p0092a15║憶念」下，宿住用。神境、漏盡等，義在結中。二「又由得此
X05n0227_p0092a16║三昧故」下，內德用。一發多大心，定中發心，故云真實，
X05n0227_p0092a17║義同證發；二多三昧，謂即一之多，是難行定；三多度
X05n0227_p0092a18║門；四多智照；五多神力，神力多約內身任持。三「以得
X05n0227_p0092a19║如是」下，遍調身心，總結成益。圓教攝機，創發大心，頓
X05n0227_p0092a20║得菩薩十通等用。況十表無盡，一一十千皆以法融，
X05n0227_p0092a21║初後無㝵，非是次第修習之力。〈菩提心品〉廣說其相。
X05n0227_p0092a22║第三「爾時，文殊師利菩薩具足安住」下，總結所作，亦
X05n0227_p0092a23║勝進益。於中三：初明自住。次「勸諸比丘」下，彰其化法。
X05n0227_p0092a24║上明發心，今勸住行。後「住勝行已」下，展轉成益。略有
X05n0227_p0092b01║八重，并上為十，以顯無盡。上來六千比丘會竟。
X05n0227_p0092b02║△第二「爾時，文殊師利菩薩勸諸比丘」下，諸乘人會。
X05n0227_p0092b03║文中四：一結前所作、二至所化處、三顯所說法、四明
X05n0227_p0092b04║所益眾。今初，可知。二「漸次南行」下，至所化處。其城居
X05n0227_p0092b05║人多生福德，故曰福生。城表防非，即真法界，一切眾
X05n0227_p0092b06║生自此出故。東為方首，啟明之初，表順福善入道初
X05n0227_p0092b07║故，又表福智入位本故。婆羅林者，此云高遠。以森聳
X05n0227_p0092b08║故。當起萬行，莊嚴法身，能摧障蓋，故稱幢也。大塔廟
X05n0227_p0092b09║者，具云窣堵波，此云高顯，昔云塔波，義曰歸宗之所。
X05n0227_p0092b10║廟者，貌也，世尊貌故。日照三藏云：「此城在南天竺，城
X05n0227_p0092b11║東大塔是古佛之塔。佛在世時，已有此塔。其塔極大，
X05n0227_p0092b12║東面皷樂，西面不聞。於今現在，居人多唱善財歌詞。
X05n0227_p0092b13║此城內人並有解脫分善，堪為道器。」表所依法界、本
X05n0227_p0092b14║覺真性，諸佛同依，是故復云「往昔諸佛曾所止住。」三
X05n0227_p0092b15║「時文殊師利」下，顯所說法。智用宏舒，故云普照。所照
X05n0227_p0092b16║深廣，即真法界。此是正說《入法界經》。四「說此經時」下，
X05n0227_p0092b17║明所益眾。略有二類：先明諸龍得主教意，云求佛道，
X05n0227_p0092b18║即住海水，堪受得聞；後「復有無量」下，攝三乘機，得眷
X05n0227_p0092b19║屬教，隨器益故。
X05n0227_p0092b20║
X05n0227_p0092b21║貞元新譯華嚴經疏卷第三
X05n0227_p0092b22║
X05n0227_p0092b23║壽昌元年乙亥歲，高麗國大興王寺奉
X05n0227_p0092b24║宣雕造。