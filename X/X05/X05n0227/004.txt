X05n0227_p0092c01║
X05n0227_p0092c02║
X05n0227_p0092c03║
X05n0227_p0092c04║貞元新譯華嚴經卷第四（從第四經六紙至第六經九紙）
X05n0227_p0092c05║敕太原府大崇福寺沙門澄觀述
X05n0227_p0092c06║（善財會初有六善友：第一大聖文殊師利菩薩，第二吉祥雲比丘，第三海比丘，第四妙住比丘，第五彌伽
X05n0227_p0092c07║長者，第六解脫長者。）
X05n0227_p0092c08║△自下第三、時福城人下，攝善財會。先啟十門：一、總
X05n0227_p0092c09║彰大意，二、修入眾殊，三、示方不同，四、趣求有異，五、見
X05n0227_p0092c10║處差別，六、教遣不同，七、歎不歎別，八、推不推別，九、結
X05n0227_p0092c11║不結異，十、去住不同。▲今初。夫如來垂迹，遇盡宿緣，
X05n0227_p0092c12║海會塵沙，大器非少。善財偏舉，其故何耶？釋有多意，
X05n0227_p0092c13║一舉一例餘，以警未悟。佛在童子，少而老成，勉乎行
X05n0227_p0092c14║人，白首自媿。彼既能爾，我安自欺？故下偈云：信樂堅
X05n0227_p0092c15║進力，善財成此行。若有敬慕心，亦當如是學。又學如
X05n0227_p0092c16║魚子，成者如魚，以勵行人有始有卒。故下經云：既發
X05n0227_p0092c17║心已，又能如是，如救頭然等。日月發輝，螢燭無彩，大
X05n0227_p0092c18║士現迹，道掩餘乘。故經云：餘諸菩薩於無量劫方能
X05n0227_p0092c19║淨修菩薩行願。今此童子一生皆辦，化不在多，一便
X05n0227_p0092c20║當終；行不在久，得意頓超。況久積淨因，何不速證？靡
X05n0227_p0092c21║論凡聖，意在放修。▲二、修入眾殊者，唯初信內三會
X05n0227_p0092c22║四眾，欲令普信，意顯通收入、住已去；善財一身，顯行、
X05n0227_p0092c23║在已，入位希故。▲三、示方不同者。大位有三：初、地前
X05n0227_p0092c24║知識多在南方，地上無方，地後兼二。然云南者，古有
X05n0227_p0093a01║五義：一、舉一例諸。一方善友已自無量，況餘九方？此
X05n0227_p0093a02║一約事，餘四約表。二者明義，表捨闇向智。南方之明，
X05n0227_p0093a03║萬物相見。聖人南面，蓋取於此。三者中義，表離邪僻。
X05n0227_p0093a04║東西二邊，契會中正，一實道故。四者生義，南主其陽，
X05n0227_p0093a05║發生萬物，表於善財增長行故。北主其陰，顯是滅義，
X05n0227_p0093a06║背於趣寂而滅惑故。世尊涅槃，金棺北首，正取歸滅。
X05n0227_p0093a07║五、隨順義，背左向右，右即為順。西域土風、城邑、園宅，
X05n0227_p0093a08║皆悉東向。自東之南，順日月轉，彰於善財順教理故。
X05n0227_p0093a09║地上正證，離於證相，不以南表。地後業用，有無無㝵。
X05n0227_p0093a10║文殊有示而無方者，表於般若加行有修，正證無二。
X05n0227_p0093a11║普賢無方亦無示者，表真法界德普周故。有人唯取
X05n0227_p0093a12║隨順一義，非前諸釋，以正明義出此方故。寧知西域，
X05n0227_p0093a13║南非明等？況通方教，言有多含，貴在虗求，何必執定？
X05n0227_p0093a14║▲四、趣求有異者，略有三別：最初、文殊自往福城，根
X05n0227_p0093a15║尚微故，未發心故，大悲深故；二、德雲下，善財往求，根
X05n0227_p0093a16║漸勝故，已發心故，彰重法故；三者、普賢知識不就善
X05n0227_p0093a17║財，不往法界，位滿無來去故。▲五、見處差別者。三賢
X05n0227_p0093a18║未證，散在諸處。地上證真，生在佛家，多居佛會。地後
X05n0227_p0093a19║起用，亦散隨緣。普賢因圓，必尅滿果，還居佛所。▲六、
X05n0227_p0093a20║遣不遣者。初之文殊，若約事說，前無友故。若約表者，
X05n0227_p0093a21║表信內熏，託理而起，前更無遣。見後文殊般若照極，
X05n0227_p0093a22║自見普賢一真法界，故亦無遣。中間諸友顯大緣起，
X05n0227_p0093a23║萬行相資，方得圓滿，故皆教遣。教遣之義，下當廣明。
X05n0227_p0093a24║▲七、歎不歎者，初文殊中未發心前所以不歎，教發
X05n0227_p0093b01║心已方乃歎之。後二不歎，表位滿故、離心相故，中間
X05n0227_p0093b02║諸友皆應有歎。其不歎者，略有二緣：一、正在定，如海
X05n0227_p0093b03║幢等。二、行逆化，如勝熱等。歎違逆化，亦誡初心莫取
X05n0227_p0093b04║詭異，為真道故。過此二緣，餘無者略。▲八、推不推者。
X05n0227_p0093b05║諸友皆悉謙己知一，推勝知多。初一後三，闕斯二事，
X05n0227_p0093b06║為顯人尊德已備故。而有遣者，令其增修無厭足故，
X05n0227_p0093b07║亦表所主法門異故。不推佛者，顯於果海離修相故。
X05n0227_p0093b08║又佛屬本會，普賢讚德，義當推故。▲九、結不結者，唯
X05n0227_p0093b09║有普賢結通十方，塵剎成益，彰位已滿，法界理周。餘
X05n0227_p0093b10║皆反此。▲十、去不去者，末後二位無有辭去。文殊無
X05n0227_p0093b11║身，彰離相故。普賢位極，周法界故。餘皆辭去，學無常
X05n0227_p0093b12║師，勝進故。
X05n0227_p0093b13║○次正釋文，文分四別：第一四部雲奔，第二三業調
X05n0227_p0093b14║化，第三上根隨逐，第四大聖重教。
X05n0227_p0093b15║△今初，分二：先總明；後有優婆塞下，別顯四眾，即為
X05n0227_p0093b16║四別。二眾中，文皆有三：初標主屬；次所謂下，列別名；
X05n0227_p0093b17║後如是等下，結威儀住。今初，第一、優婆塞者，此云近
X05n0227_p0093b18║事男，親近比丘而承事故；二、優婆夷，此云近事女，近
X05n0227_p0093b19║比丘尼而承事故。此二並由受五戒故，立近事名。三、
X05n0227_p0093b20║童男、四童，其間別名，各有本緣，可以思准。皆五百者，
X05n0227_p0093b21║五位證入，通四眾故；共成二千，普賢行故。
X05n0227_p0093b22║△第二、爾時，文殊師利童子知福城下，三業調化。於
X05n0227_p0093b23║中二：先身、意調機，二、當根授法。前中亦二：先總調大
X05n0227_p0093b24║眾，後別觀善財。今初，身示威光，意流慈智，為說方便，
X05n0227_p0093c01║是故經云起說法心。二、復於是時下，別觀善財。知其
X05n0227_p0093c02║不群，特迴聖眷。善財會名，因此而立。雖有五百，非偏
X05n0227_p0093c03║為故。於中分二：一、標以徵起。二、知此童子下，別觀因
X05n0227_p0093c04║緣。於中亦二：一、觀外緣，二、觀內因。前中復二：先別明；
X05n0227_p0093c05║後以此事下，總結。財多屬依，善通依、正。生而財現，是
X05n0227_p0093c06║其善相，稱曰善財。小聖尊空，生而空室；大士貴德，生
X05n0227_p0093c07║多法財。二、又知此童子下，觀其內因。據此觀因，亦非
X05n0227_p0093c08║聊爾。但未入位，福智所資，亦似布衣，深蘊德行。又此
X05n0227_p0093c09║稱善，對上為財。又解心順理曰善，積德無盡曰財。文
X05n0227_p0093c10║有十句：初二宿因；信解已去，通其過、現。舊經末句云
X05n0227_p0093c11║迴向菩提，無有障㝵，今經略無。第二、爾時，文殊師利
X05n0227_p0093c12║菩薩如是觀察下，當根授法。於中三：一、結前生後。法
X05n0227_p0093c13║有所付，所以熈怡；令自寶持，故須安慰。二、廣為下，正
X05n0227_p0093c14║授法門。初總；所謂下，別。別有十句：初一因法，謂積集
X05n0227_p0093c15║萬行；次八果法；後一通因、通果、通理、通事。三、爾時，文
X05n0227_p0093c16║殊師利為善財下，結說勸進中，結前所說，普及無偏。
X05n0227_p0093c17║指前因法，勸令修進；令發大心，求前佛果；令憶宿善，
X05n0227_p0093c18║使不自輕。餘非此機，隨宜更演。
X05n0227_p0093c19║△第三、爾時，善財下，上根隨逐。同飡妙旨，獨頴聚流，
X05n0227_p0093c20║重法隨師，說偈求度。文中二：先、序說因，二、正陳偈頌。
X05n0227_p0093c21║今初。已發心故，此菩提心為當何位？善財童子為
X05n0227_p0093c22║聖為凡？古有多釋。一云：即地上菩薩。言發心者，證發
X05n0227_p0093c23║心也。一云：此是地前實報凡夫，但有宿善信根現熟。
X05n0227_p0093c24║有云：古不足依，自引安住。地神文云：此人已生法王
X05n0227_p0094a01║種中。斯文可定，自為二解：一謂智契法性生在佛家，
X05n0227_p0094a02║名法王種，即已入地。二謂據多聞熏習勝解真性成
X05n0227_p0094a03║就佛種，名生法王種中，即三賢內種性菩薩。然此師
X05n0227_p0094a04║解，依於前義不異初師，依於後義未殊次解，何足異
X05n0227_p0094a05║焉？又法王種證為定者，慈氏經文復云何通？彼云：餘
X05n0227_p0094a06║諸菩薩經無量劫，今比童子一生之中淨菩薩行。又
X05n0227_p0094a07║見普賢等於諸佛成於智度，復是何位？無執一文自
X05n0227_p0094a08║相鉾楯。賢首釋云：應是善趣信行中人。依圓教宗，有
X05n0227_p0094a09║其三位：一、見聞位，即是善財次前生身，見聞如是普
X05n0227_p0094a10║賢法故，成解脫分善根，如前歎德中辨。二、是解行位，
X05n0227_p0094a11║頓修如此五位行法，即如善財此生所成，至普賢位
X05n0227_p0094a12║是也。三、證入位，即因位窮終，沒同果海，善財來生，是
X05n0227_p0094a13║此位也。若爾，定是何位？謂在信是信位，在住是住位，
X05n0227_p0094a14║一身歷五位，隨在即彼収，以遍一切故，如普賢位。此
X05n0227_p0094a15║之一解，甚順經宗。意云：下寄五位，即是所證。更有一
X05n0227_p0094a16║理，歷位而修，得見普賢一時頓具，地獄天子尚一生內
X05n0227_p0094a17║三重頓圓，何以善財尅定初地？寧可知推，凡聖難測。
X05n0227_p0094a18║二、正陳偈詞，昔是五言，今是七字，舊經三十四，今成
X05n0227_p0094a19║三十七，加第一偈及三十五六，大分為三：初一偈標
X05n0227_p0094a20║讚求度，次三十二偈別讚求度，後四偈結讚請說。
X05n0227_p0094a21║▲今初，前半讚文殊德：上句自利，下句利他。後半求
X05n0227_p0094a22║度：上句標有大心，下句請聽後說。▲第二、三十二偈
X05n0227_p0094a23║別讚求度中二：前四偈傷己沉溺，自勉不能；餘偈仰
X05n0227_p0094a24║德依人，請垂拔濟。前中通明迷於苦集，失於滅道，造
X05n0227_p0094b01║因趣果，生死長淪，具業、惑、苦十二有支。且分為二：先
X05n0227_p0094b02║二偈明迷苦集故，煩惱為因而受苦果；後二偈明失
X05n0227_p0094b03║滅道故，以業為因而受苦報。今初八句：初二句潤業
X05n0227_p0094b04║煩惱，第五、六句發業煩惱。即六地經云：無明所覆，受
X05n0227_p0094b05║水為潤，我慢溉灌。初地經云：無明覆翳，立驕慢高幢，
X05n0227_p0094b06║入渴愛網中。又此三類，謝往過去，總名無明。十地論
X05n0227_p0094b07║名根本無明，迷法義過。謂癡闇無明常所覆者，即迷
X05n0227_p0094b08║法過。法謂心體，由迷心體第一義故，而造諸業。揀餘
X05n0227_p0094b09║發業，通稱無明，故文特云癡闇無明。六地經云：不了
X05n0227_p0094b10║第一義諦，故名無明。然諸煩惱皆悉發業，故下句云：
X05n0227_p0094b11║貪恚熾盛火，恒燒具三毒矣。而發業位，無明力增，故
X05n0227_p0094b12║諸經論多說無明而能發業。其初二句即迷義過。第
X05n0227_p0094b13║二句迷內無我，染自陵他，生於驕慢，長流生死，高而
X05n0227_p0094b14║難踰，故喻垣墻。六地經云：三界受生，皆由著我。第一
X05n0227_p0094b15║句即迷外過，妄謂我所及外境界而生愛染，非愛不
X05n0227_p0094b16║生，愛著不出，故比池壍。三、四兩句即是苦果，既發既
X05n0227_p0094b17║潤，集因已成，故六趣門中出入不息，三界城內戀著
X05n0227_p0094b18║不離。第七句起惑之緣，苦果之主，故曰魔王。第八句
X05n0227_p0094b19║起惑之者，受苦之人以上因緣長淪苦果，豈非愚童？
X05n0227_p0094b20║後二偈明失滅道，以業為因而受苦果，即由前無明
X05n0227_p0094b21║而起行也。於中末後三句所起苦果，前之五句以惑
X05n0227_p0094b22║造業。於中其惑亂戲及恒行險趣諸邪道，正明起業，
X05n0227_p0094b23║餘即別說業俱煩惱。由前迷執我、我所故，以我對所
X05n0227_p0094b24║而生三過：一、於未得處而生諂誑，二、於不可得處便
X05n0227_p0094c01║生嫉忌，三、於己得者便生慳恡。由嗔造業故生忿恨，
X05n0227_p0094c02║結怨於心，此思之始；其惑亂戲，即思之終。初地經云：
X05n0227_p0094c03║以忿恨風吹心識火，識然不息，熾然不息，即惑亂戲。
X05n0227_p0094c04║由惑起業，無定無實，名為亂戲。故楞伽云：譬如技兒，
X05n0227_p0094c05║變現自在。即是所吹心識火也。貪欲所纏如羂索者，
X05n0227_p0094c06║由貪造業也。為有造業，豈有出期？疑惑所蔽若生盲
X05n0227_p0094c07║者，由癡造業也。六地經云：不正思惟，起於妄行。疑惑
X05n0227_p0094c08║即是不正思惟，不正思惟是無明因，亦無明攝。故若
X05n0227_p0094c09║生盲，迷於異熟及勝義諦，竟無所見。恒行險趣諸邪
X05n0227_p0094c10║道者，正明失道造業之過。恒行險趣，就人彰過；諸邪
X05n0227_p0094c11║道者，就法彰過。道即業因，謂福等三。橫集曰諸，常集
X05n0227_p0094c12║為恒。不動善業，惑俱亦邪，況行十惡外道邪行？故初
X05n0227_p0094c13║地云：凡所作業，皆顛倒相應。末後三句所起果中，初
X05n0227_p0094c14║句惡果，次句通善惡。由不覺知即是無明，故有後句
X05n0227_p0094c15║恒受苦過。故涅槃說：一切眾生因無明生，亦因而死。
X05n0227_p0094c16║意顯有智則無生死。由上四偈通敘眾生，故下濟我
X05n0227_p0094c17║便為兼濟。第二、滅惑大悲下二十八偈，仰德依人，請
X05n0227_p0094c18║垂拔濟。於中二：前十三偈讚人求法，後十五偈讚法
X05n0227_p0094c19║求乘。前中各上三句讚文殊德，末後一句正求運濟。
X05n0227_p0094c20║於中亦二：先有六偈對迷苦、集，希垂拔濟，可知；後有
X05n0227_p0094c21║七偈對失滅、道，冀成行果。於中四：初一偈總求真道，
X05n0227_p0094c22║謂三界、九地、六趣苦果、煩惱集因，仁皆已滅，必有滅
X05n0227_p0094c23║因以為真道。二、有二偈求涅槃道：前偈滅十惡行，求
X05n0227_p0094c24║對治道；後偈滅四倒因，求智照道。三、有二偈求菩提
X05n0227_p0095a01║道：前偈求根本智，以見法原；後偈求後得智，成諸功
X05n0227_p0095a02║德。四、有二偈求見道緣，對上魔緣，願依諸佛。第二、大
X05n0227_p0095a03║悲為轂下，歎法求乘，帶喻說法。謂前失正道，常行邪
X05n0227_p0095a04║道，猶如步驟；今修萬行，常行正道，同彼安車。此十五
X05n0227_p0095a05║偈總說一車體用莊嚴，而偈偈有結，顯隨一行皆是
X05n0227_p0095a06║一乘，或事或理，或因或果，總合為一不思議乘，一運
X05n0227_p0095a07║便能一切皆運。文且分三：初、四偈求萬行利他普濟
X05n0227_p0095a08║乘；二、有三偈求十度自利圓滿乘；三、有八偈求二利
X05n0227_p0095a09║滅障廣大乘。若依行布，此之三段：初一地前，次一地
X05n0227_p0095a10║上，後一地後。而諸位互融，合為一乘，圓修無㝵，如離
X05n0227_p0095a11║輪、轂、輻、輞等外，更無別車；離萬行外，無別乘體。因果
X05n0227_p0095a12║交徹，事理該融，不同餘宗，體嚴各異。今初利他中四
X05n0227_p0095a13║偈有十三事。初偈有五：一、一切佛法皆依大悲，如以
X05n0227_p0095a14║眾輻湊於一轂；二、行、願相扶，運至菩提，如有兩輪，方
X05n0227_p0095a15║能致遠；三、深信入法，如轄貫定；四、堅忍不動，如軸居
X05n0227_p0095a16║心輪等依轉；五、淨德居前，如轅為引。依斯五義可證
X05n0227_p0095a17║菩提，是故結云菩提乘也。下結例然，皆取釋中本意
X05n0227_p0095a18║立名。次偈三義：一、總持攝法，如箱攝物；二、慈蔭清涼，
X05n0227_p0095a19║如張幰蓋；三、四辯演暢，如鳴鑾鈴。具此三行乃為最
X05n0227_p0095a20║勝。次偈三義：一、淨戒嚴潔，如淨茵蓐；二、三昧適神，如
X05n0227_p0095a21║侍婇女；三、法音警物，如擊皷聲。具此三法稱為大乘。
X05n0227_p0095a22║後偈二義：一、四攝蘊德，如藏含寶；四、攝悅物，如瓔周
X05n0227_p0095a23║垂。二、牛有覊鞅可以引車，人有慚愧方能導行。慚者
X05n0227_p0095a24║自不作惡，愧者不令他作，故云自他慚愧。又依唯識，
X05n0227_p0095b01║依顧自法崇重賢善即名為漸，依顧世間輕拒暴惡
X05n0227_p0095b02║即名為愧，故云他具上慚愧，以用莊嚴為無上乘。略
X05n0227_p0095b03║舉十三以為體式，類顯萬行皆能利他。二、有三偈十
X05n0227_p0095b04║度自利圓滿乘者，十行十地皆此成故。初偈三度：一、
X05n0227_p0095b05║車既寶成，故有光等；三、施圓滿，悅物如光；二、掩破戒
X05n0227_p0095b06║垢，令法身潔如塗香也；三、內忍貪瞋則外違順，不能
X05n0227_p0095b07║傷害為滅瘡疣。此於車上是不破義、是無損義，故梵
X05n0227_p0095b08║本云瘡疣已滅如金剛。此之三度成大財體及多眷
X05n0227_p0095b09║屬增上生道，故為最勝。次偈四度：一、三業摧障圓滿
X05n0227_p0095b10║名輪，不退為勒如車速進；二、善守根門六處常寂，如
X05n0227_p0095b11║箱持物。然前段中總持為箱，今何重出？此依舊經。若
X05n0227_p0095b12║梵本云堪用禪中勝三昧意，取禪能空心，如車中虗
X05n0227_p0095b13║有車之用。三、四般若方便二度合明，謂上轅為功德，
X05n0227_p0095b14║今軛在轅端，明智慧方便為眾德首，方便成事般若
X05n0227_p0095b15║成度，事理相望如軛二頭，權實交徹如唯一軛，牛能
X05n0227_p0095b16║引此何行不前？然進伏煩惱、定熟有情、慧成佛法，此
X05n0227_p0095b17║三已名決定勝道，況慧有權實故為妙法。後偈三度：
X05n0227_p0095b18║一、牛若有御隨心能到，行若有願無事不成，能向眾
X05n0227_p0095b19║生菩提實際。二、車能有載寔由堅持，法若不散在總
X05n0227_p0095b20║持力。三、御者有智能隨水曲，願行有智迴轉普周，具
X05n0227_p0095b21║此後三正覺疾滿。三、交絡普賢下八偈，二利滅障廣
X05n0227_p0095b22║大乘中，斯即地後義兼果乘。初偈三義：一、普賢行，即
X05n0227_p0095b23║是總句普賢位故，以網交絡遍於一車，以普賢行籠
X05n0227_p0095b24║一乘體。二、悲故廣運，無緣名徐。三、不疾而速故行無
X05n0227_p0095c01║畏，不畏眾生難可化故。舊經梵本並無安庠，梵云寂
X05n0227_p0095c02║靜行中勇猛修，舊經云所向皆無性，明是無緣能速
X05n0227_p0095c03║進義。第二偈三義：一、以無垢智如車堅淨。二、幻智隨
X05n0227_p0095c04║意如車巧成，梵云幻智妙作妙成就。三、已斷二障如
X05n0227_p0095c05║車無㝵，舊云一切無障㝵。言含法喻，具上三義故為
X05n0227_p0095c06║速疾。第三偈經文闕喻唯有法合，初句取淨義，二取
X05n0227_p0095c07║安樂，三取廣博如空，梵云法界廣博能普照，結句合
X05n0227_p0095c08║云無上乘。第四偈亦唯有法，一取免塵，二取代步，三
X05n0227_p0095c09║取輪摧。餘之四偈亦唯有法，或略不說喻，或不喻車，
X05n0227_p0095c10║顯車事少法門多故。據上法喻無德不備，依此而修
X05n0227_p0095c11║必能速運，故願令賜冀得親乘。▲第三、四偈結讚，請
X05n0227_p0095c12║說可知。
X05n0227_p0095c13║△第四、爾時文殊師利菩薩如象王下，大聖重教。文
X05n0227_p0095c14║中四別：一、略讚略教，二、廣問廣答，三、指示後友，四、念
X05n0227_p0095c15║恩辭去。
X05n0227_p0095c16║初中，先讚，後教。今初，一、讚發菩提心，在於偈前；二、復
X05n0227_p0095c17║欲親近下，讚其近友問行，即前偈內；後善男子！親近
X05n0227_p0095c18║供養下，教也。謂教往近友，起無厭心。云何近友？是種
X05n0227_p0095c19║智初因。初有二義：一、勝上義，故涅槃二十云：無上菩
X05n0227_p0095c20║提近因緣者，莫先善友。二、為本義，法無人說，雖慧莫
X05n0227_p0095c21║知，故說近友為全梵行。下德生中廣顯其相。然靡不
X05n0227_p0095c22║有初，鮮克有終，歷事多時，故宜勿懈。
X05n0227_p0095c23║第二、善財白言下，廣問廣答。先問後答。今初，有十三
X05n0227_p0095c24║句。望前偈中，文有二勢：一、前別此總，謂前明悲、智度
X05n0227_p0096a01║等別故，今於悲等總修學故。二、前橫此竪，前悲、智等
X05n0227_p0096a02║位位同修，此修、學等從始至終有前後故。文中，初二
X05n0227_p0096a03║為總，餘句為別。總謂學解、學行，始修、終修皆名修學，
X05n0227_p0096a04║唯因圓無學，果滿無修。又學攝於解，修攝於行，二句
X05n0227_p0096a05║已収，解、行盡故。下諸友中多但此二。餘句別中，一、始
X05n0227_p0096a06║起趣向，二、即事造修，三、令心遍滿。故梵本云：云何菩
X05n0227_p0096a07║薩行中普遍滿？舊無此句。四、治障離過，五、轉劣向勝，
X05n0227_p0096a08║舊亦闕此。六、證達分明，七、出生未得，八、觀察性相，九、
X05n0227_p0096a09║增廣令多，十、具足獲得，十一、究竟圓滿。若竪配者，十
X05n0227_p0096a10║住發起二十行正行。三者，十向廣大遍滿。四、五、六句
X05n0227_p0096a11║並是初地，初淨二障，次轉成出世，後證入真如。七謂
X05n0227_p0096a12║二、三、四地，世、出世行皆出生故。八謂五、六、二地，世與
X05n0227_p0096a13║出世四諦緣起般若現前皆觀察故。九謂七地，功用
X05n0227_p0096a14║行滿，得增廣故。十謂八、九、十地，無功用行任運成故。
X05n0227_p0096a15║十一、十地，勝進等覺位中普賢大行皆圓滿故。橫竪
X05n0227_p0096a16║無㝵，是此問意。二、爾時，文殊下，答中分二：先以偈頌
X05n0227_p0096a17║教其求行，後以長行教其近友，二處皆讚發菩提心。
X05n0227_p0096a18║今初，十偈分五：初、有二偈讚其發心；二、有一偈略教
X05n0227_p0096a19║無厭；三、有一偈讚發心德；四、有五偈具答廣教；五、有
X05n0227_p0096a20║一偈結其成益。今初，初二句總讚善來，餘六句出讚
X05n0227_p0096a21║所以。以發心故，初句大悲下，化；次句大智上，求；次二
X05n0227_p0096a22║句，釋。初大悲，後二句大願為主。又此亦是四弘誓願。
X05n0227_p0096a23║二、有一偈略教無厭者，謂了性無取，即寂起悲，則眾
X05n0227_p0096a24║魔為侍，不溺實際，故魔小莫壞。三、一偈讚發心德者，
X05n0227_p0096b01║為物發心，德不可量，故偏讚福。有智之福暎蔽餘福，
X05n0227_p0096b02║為福威光遍法性空，如列星宿，能生諸福，深廣如海。
X05n0227_p0096b03║四、有五偈具答廣教，含答上問，且約通說：一、近佛聽
X05n0227_p0096b04║法；二、立願淨障；三、入方便海；四、遍一切剎；五、經一切
X05n0227_p0096b05║時。此五無疲，則普賢行滿，得如來地。大聖！此中總教
X05n0227_p0096b06║諸法，顯十信中總相信故。下諸善友各別示行，顯入
X05n0227_p0096b07║位後別修證故。五、一偈結益，可知。第二、長行教其近
X05n0227_p0096b08║友中二：先讚；後善男子！汝今下，教。謂但能求友離過，
X05n0227_p0096b09║則前問皆圓。於中二：先案定，後誡勸。今初，上令求友，
X05n0227_p0096b10║不得不決。言善知識者，未知善法能令人知，未識惡
X05n0227_p0096b11║法能令人識。或二並通，識約明解，知約決了。瑜伽四
X05n0227_p0096b12║十四成就八支為善友相：一、戒，二、聞，三、證，四、悲愍，五、
X05n0227_p0096b13║無畏，六、堪忍，七、無倦，八、善語具。今云真者，為揀似故。
X05n0227_p0096b14║具上八義，可得名真。又諸知識總有五種：一、知識世
X05n0227_p0096b15║間善惡因果而令修斷，二、厭世樂而求涅槃，三、有悲
X05n0227_p0096b16║心而相心修度，四、以無相慧令物修行，五、無障㝵修
X05n0227_p0096b17║滿普賢行。此五前前望於後後，皆非是真。真唯第五
X05n0227_p0096b18║人能行此，是人善友。究竟善友唯是如來，直就五法
X05n0227_p0096b19║名法善友，統而遍収教、理、行、果，皆善友也。淨名道品
X05n0227_p0096b20║為善知識，行善友也。離世間品有十善友，恐繁不引。
X05n0227_p0096b21║後善男子！求善知識下，誡勸。隨順是勸，餘悉是誡。設
X05n0227_p0096b22║有實過，尚忘非取法，至聖堯舜其猶病諸，自除如來
X05n0227_p0096b23║孰能無過？以人廢道，翻是自欺，況權實多端，生熟難
X05n0227_p0096b24║測。
X05n0227_p0096c01║第三善男子！於此南方下指示後友。於中二：先舉友
X05n0227_p0096c02║依正，後勸往教問。今初勝樂國者，次下知識寄當初
X05n0227_p0096c03║住，勝過前位信所樂故。山名妙峯者，山有二義：一寂
X05n0227_p0096c04║靜不動，二高出周覽。以況初住解心創立，依定發慧
X05n0227_p0096c05║寂然不動，智鑒無遺徹見果原，下觀萬類山以表之，
X05n0227_p0096c06║登此心頂便成正覺，故曰妙峯。友名吉祥雲，雲有四
X05n0227_p0096c07║義：一普遍義，二潤澤義，三蔭覆義，四霔雨義。故次四
X05n0227_p0096c08║德謂定、福、悲、智，具此四義稱曰吉祥。又創入住位為
X05n0227_p0096c09║吉祥故，創出外凡故託比丘教問。云乃至者，譯人從
X05n0227_p0096c10║簡非當時略，梵本具牒前段問詞。
X05n0227_p0096c11║第四、時善財下，念恩辭去。慶問後友，故歡喜踊躍；悵
X05n0227_p0096c12║辭德音，故悲泣流淚。下諸善友皆准此知。然後二段
X05n0227_p0096c13║義雖屬後，文在此會，此會說故。問：大聖有智能演，善
X05n0227_p0096c14║財有機堪受，何不頓示而指他人歷事諸友？下諸善
X05n0227_p0096c15║友例此為疑。答：有十意：一、總相而明，為於後學作軌
X05n0227_p0096c16║範故，謂善財求法不懈，善友說法無恡。二、顯行緣勝
X05n0227_p0096c17║故，謂真善友是全梵行，如闍王之遇耆域，淨藏之化
X05n0227_p0096c18║妙嚴等。三、破愚執故，令不師愚心虗己遍求。四、破見
X05n0227_p0096c19║慢故，謂令不觀種姓，不耻下問，須遍敬事。五、破偏空
X05n0227_p0096c20║執故，謂不唯無求，無求之中吾故求之。六、令即事即
X05n0227_p0096c21║行故，寧可少聞便能證入，不在多聞不行不證。七、破
X05n0227_p0096c22║說法者攝屬心故，我徒我資，彼此見滅。八、為顯寄位
X05n0227_p0096c23║漸修入故，若不推後，位位中住，無有勝進。九、為顯佛
X05n0227_p0096c24║法甚深廣故，遍事諸友，不窮其原。真實善友尚皆推
X05n0227_p0097a01║勝，凡夫劣智安能遍知？十、顯善財與諸善友成緣起，
X05n0227_p0097a02║善財有力引發友教，善友有力令善財證，互相交徹，
X05n0227_p0097a03║能所莫二。無善友之外，善財則一即一切，明善財歷
X05n0227_p0097a04║位；無善財之外，善友則一切即一，多位成就皆是善
X05n0227_p0097a05║財，由是卷舒自在無㝵。上之十義，初一通於師資，次
X05n0227_p0097a06║五多約資說，第七約師，後三約教。
X05n0227_p0097a07║[△@△]大文第二：爾時善財童子漸次南行下，有十善友，
X05n0227_p0097a08║寄十住位。謂始入空界，慧住空性，得位不退，故名為
X05n0227_p0097a09║住。住義多種，寄圓說十，以菩提心而為其體。直心偏
X05n0227_p0097a10║增，名入空界，語其相也。與於法界、虗空界等十住不
X05n0227_p0097a11║同，即為十段。然下諸友，古德判文，從一至十，今略敘
X05n0227_p0097a12║一二。辯公分三：初、聞名求覓，是加行位；二、受其所說，
X05n0227_p0097a13║是正證位；後、仰推勝進，是後得位。有開五分：一、舉法
X05n0227_p0097a14║勸修，二、依教趣入，三、見已請敬，四、正示法界，五、仰推
X05n0227_p0097a15║勝進。然上二義，並約位說，於義甚善，在文不便。以後
X05n0227_p0097a16║友名，義雖屬後，前會說故。今依意公及五臺論，約會
X05n0227_p0097a17║科之，分為六分，而名小異：一、依教趣求，二、見敬諮問，
X05n0227_p0097a18║三、稱讚授法，四、謙己推勝，五、指示後友，六、戀德禮辭。
X05n0227_p0097a19║而諸文多具，故總科之，小有增減。至文當辯，更有多
X05n0227_p0097a20║分。但六中別義，又多不具，故不顯之。
X05n0227_p0097a21║●今此吉祥雲比丘，寄發心住。謂緣佛十力，而發志
X05n0227_p0097a22║求，起大悲心。下化含識，悲智相導，種智相應，名發心
X05n0227_p0097a23║住。文具六段。
X05n0227_p0097a24║今初。依教趣求中，准後諸友，多分為二：一、念前友教，
X05n0227_p0097b01║二、趣求後友。今略無初義，或前未入位，故不說耳。唯
X05n0227_p0097b02║說趣求，皆言漸次。南行者，總顯加行。見心陟位，故曰
X05n0227_p0097b03║登山。智鑒位行，為遍觀察。情懷得旨，名為尋求。七覺
X05n0227_p0097b04║助道云：經七曰：法無所得，為竟不見。要須忘懷，為絕
X05n0227_p0097b05║諸想。寂不失照，為正觀察。希離輕毛，心安不動。然先
X05n0227_p0097b06║德釋經，通有四例：一、隨相消文，二、以教揀別，三、本迹
X05n0227_p0097b07║融會，四、觀心虗求。一文一義，罔不皆爾。今通用之，隨
X05n0227_p0097b08║便取捨。寬文用初義，義含用第二，意濫用第三，本意
X05n0227_p0097b09║用第四。第四一義，似濫師心。得此一門，非數他寶。託
X05n0227_p0097b10║事顯法，經文甚多。輕此一門，解脫逾遠。故下釋友。依
X05n0227_p0097b11║正等法，多用此門。若約事相，相多易了。
X05n0227_p0097b12║第二過七日已下見敬諮問，即分為三：初見，次敬，後
X05n0227_p0097b13║諮問。下多例此。今初離七覺相為過七日，忘所住位
X05n0227_p0097b14║方為得旨，故見在別山。見即定慧雙流，為經行徐步。
X05n0227_p0097b15║徐即是止不住亂想，行即是觀不住靜心。若約事相，
X05n0227_p0097b16║即正修習般舟三昧。二即前往詣下明設敬儀，重人
X05n0227_p0097b17║法故。三白言聖者下諮問法要，是本意故。於中三：初
X05n0227_p0097b18║自陳發心明有法器，次而未知下正陳所問顯為法
X05n0227_p0097b19║來。問中略者，翻譯略耳。若善財略，友云何知？下友不
X05n0227_p0097b20║應遍牒前問。後我聞聖者下歎德請說希垂拔濟，謂
X05n0227_p0097b21║有智善能、有慈無恡，故應為說。誘謂誘喻，即是教授
X05n0227_p0097b22║以成前解。誨謂誨示，即是教誡以成前行。下皆准知。
X05n0227_p0097b23║前雖廣問但至因圓，此中結請期於果滿，雙結發心
X05n0227_p0097b24║問行意故。
X05n0227_p0097c01║第三、時吉祥雲下，稱讚授法，即正入法界。於中，先讚
X05n0227_p0097c02║美法器，後正示法界。△今初。所以讚者，令自寶固，欣
X05n0227_p0097c03║聞勝法。文中二：先標二難；後所謂下，別牒前問，是釋
X05n0227_p0097c04║後難。文有十句，小有開合。案：次牒前。初一牒前。總中
X05n0227_p0097c05║二句，若學若修，皆菩薩道。餘九牒別。一、勤求菩薩境
X05n0227_p0097c06║界者，即是前文起菩薩行，發起趣向菩薩境故。二、勤
X05n0227_p0097c07║求菩薩廣博淨行者，攝前三句，謂行攝前行菩薩行，
X05n0227_p0097c08║廣博攝前遍滿菩薩行，淨即攝前淨菩薩行。舊經
X05n0227_p0097c09║具三：一、是出離道，即是前行，行即出故；二、清淨道，即
X05n0227_p0097c10║是前淨；三、清淨廣大心，即前遍滿。唯此句合，餘皆一
X05n0227_p0097c11║句，以牒一問。三、即前轉，菩薩行亦轉變故。四、即深入，
X05n0227_p0097c12║深入廣大解脫門故。五、即出生，種種作業方能生故。
X05n0227_p0097c13║六、即觀察，觀察眾生心行異故。七、即增廣，行無住道
X05n0227_p0097c14║方增廣故。舊經云求生死、涅槃門，謂不住涅槃即生
X05n0227_p0097c15║死門，不住生死即涅槃門。二、俱不住，即是出義。由俱
X05n0227_p0097c16║不住，方能俱住，即是入義。不住而住，故名示現。八、即
X05n0227_p0097c17║成就，於為、無為，心無所著，何行不成？故世尊說盡、無
X05n0227_p0097c18║盡法，不盡有為，不住無為。於有為界示無為法，於無
X05n0227_p0097c19║為界示有為法，何所著哉？九、即圓滿，能除眾生微細
X05n0227_p0097c20║過失，方圓滿故。
X05n0227_p0097c21║△第二、善男子！我得下，正示法界，即念佛三昧。推勝
X05n0227_p0097c22║之內，方舉其名。今正示中，唯彰體、用。文中二：先明體、
X05n0227_p0097c23║相，後辨勝、用。今初，文有五句，具含名、義。下結名云：我
X05n0227_p0097c24║唯得此憶念諸佛平等境界，無㝵智慧普見法門故。
X05n0227_p0098a01║文中初句為總，謂自在、決定、解力。自在有二義：一、觀
X05n0227_p0098a02║境自在，欲觀不觀，若一若多，皆自在故；二、作用自在，
X05n0227_p0098a03║欲去欲住，隨心成故。決定亦二義：一、智決斷故，二、信
X05n0227_p0098a04║無惑故。解即勝解，亦有二義：一、為信因，於境忍可故；
X05n0227_p0098a05║二、為作用因，於境印持，遠處為近，若大若小，隨心變
X05n0227_p0098a06║故。信、智相資，他境不動，故名為力，即三昧義。餘四句
X05n0227_p0098a07║別釋上總句。一、信眼清淨，釋上信決定義。謂欲修念
X05n0227_p0098a08║佛三昧，先當正信，信與解俱，故名為眼，則了見分明。
X05n0227_p0098a09║由有信、智，於實德能深忍樂，欲令心等淨，故名清淨。
X05n0227_p0098a10║二、智光照曜，釋上智決斷義。文殊般若意云：欲入一
X05n0227_p0098a11║行三昧，先聞般若，如說修學，然後能入。言一行者，一
X05n0227_p0098a12║法界行亦無一故。故彼經云：法界一相，繫緣法界。即
X05n0227_p0098a13║是此中決定解義，又顯諸佛等無二故。若約表位，此
X05n0227_p0098a14║中正是發心住體，以本解性，聞熏之力，令開發故，名
X05n0227_p0098a15║決定解。三、普眼明徹者，釋觀境自在義。無境不觀，故
X05n0227_p0098a16║云普眼。以如為佛，無法不如，則無非佛矣。以覺為佛，
X05n0227_p0098a17║無心非覺，心皆佛矣。以虗心之覺，契唯如之境，則不
X05n0227_p0098a18║動法界，窮乎寂照之原，則心境皆佛，能所俱泯，豈非
X05n0227_p0098a19║普哉？如此真眼，方為明徹。四、具清淨行，釋前力義。非
X05n0227_p0098a20║唯淨信，若沉若舉，諸蓋諸取，諸三昧障，皆悉不生，故
X05n0227_p0098a21║云清淨。心造真境，故名為行，即一行也。第二、慧眼遍
X05n0227_p0098a22║觀下，辯其勝用。前明即用之體，一行三昧；今明即體
X05n0227_p0098a23║之用，用無不窮。略有二用：一者、內用，二者、外用。今初，
X05n0227_p0098a24║二句而有三用：慧眼遍觀一切境界，是普眼用；善巧
X05n0227_p0098b01║方便，是智光照曜用；離一切障，是清淨行用。二、以清
X05n0227_p0098b02║淨身下，明其外用。勝解印持，隨心去住。於中三：初、明
X05n0227_p0098b03║不動而往；二、以信解力下，不念而持；三、以智慧眼下，
X05n0227_p0098b04║不往而見。於中三：初標；次所謂下，別顯數多；後隨其
X05n0227_p0098b05║所見，一一方中下，明所見事別。並顯，可知。
X05n0227_p0098b06║第四、善男子！我唯得下，謙己推勝。於中二：先謙己知
X05n0227_p0098b07║一，即結自分；後推勝知多，即增勝進。△今初。即結示
X05n0227_p0098b08║其名。一切諸佛平等境界者，即是所觀。橫該十方，竪
X05n0227_p0098b09║窮三際，義貫十身，故云一切。即上普觀一行三昧，觀
X05n0227_p0098b10║其法身。十方諸佛亦通餘身，真應無㝵，十身圓融，皆
X05n0227_p0098b11║是所念。平等有二：一、約事等，一切諸佛利樂、意樂、受
X05n0227_p0098b12║用、變化、一切作業，悉皆同故；二者、理等，十方如來同
X05n0227_p0098b13║一法身，三際諸佛無二體故。故般若云：若一佛出世，
X05n0227_p0098b14║一切皆出；一佛涅槃，一切涅槃。何以故？諸佛法性無
X05n0227_p0098b15║二相故。不如是知，非真念佛。故上經云：若生如是想，
X05n0227_p0098b16║此佛此最勝，顛倒非實義，不能見正覺。無㝵智慧者，
X05n0227_p0098b17║結其能觀。即上智光照曜，見佛取相，滯於方便，知佛
X05n0227_p0098b18║空寂，真慧所沉。念無念者，不㝵事而恒真；無念念者，
X05n0227_p0098b19║不動真而恒用。動寂無㝵，方念真佛。普見法門者，即
X05n0227_p0098b20║總収前二，以結其名。即前普眼明徹也。即此後句，可
X05n0227_p0098b21║為總名。問：法門無量，何以初友便教念佛？答：略有十
X05n0227_p0098b22║義：一、念佛三昧，眾行先故。智度論云：菩薩以般若波
X05n0227_p0098b23║羅蜜為母，般舟三昧為父故。二、依佛方能成勝行故。
X05n0227_p0098b24║三、功高易就，以獎物故。四、觀通深淺，能遍攝故。五、消
X05n0227_p0098c01║滅重障，為勝緣故。六、雙兼人法，易加護故。七、十地菩
X05n0227_p0098c02║薩皆念佛故。八、三寶吉祥，經初說故。初此念佛，海雲
X05n0227_p0098c03║說法，妙住依僧，為次第故。九、即心即佛，易一境故。十、
X05n0227_p0098c04║為表初住，緣佛發心，樂供養故。
X05n0227_p0098c05║△二、如諸菩薩下，推勝知多。於中三：初總標，次別顯，
X05n0227_p0098c06║後總結。▲今初。凡諸推勝，總有二意：一者、通指諸菩
X05n0227_p0098c07║薩行，謂菩薩勝行無量無邊，我唯知一，即標中云而
X05n0227_p0098c08║諸菩薩無量智慧具足圓滿等；二者、就一行中唯知
X05n0227_p0098c09║少分，如一念佛即有多門，我但知一，餘不能知，如下
X05n0227_p0098c10║別中二十一門皆約念佛。下諸推勝，例此可知。而言
X05n0227_p0098c11║門者，隨其二入佛境故，隨一一境智遊履故。▲二、所
X05n0227_p0098c12║謂下，別有二十一門，各先標名，後釋相用，並從業用
X05n0227_p0098c13║以受其名。准晉經中，一一皆有三昧之言，今略無耳。
X05n0227_p0098c14║古德分二：前十念佛勝德圓備，後十念佛妙用自在。
X05n0227_p0098c15║今釋有異，略為三門：一、明所念差別，二者、會釋經文，
X05n0227_p0098c16║三、以能念収束。
X05n0227_p0098c17║今初，謂十身、三身為觀不同，略為十種。前八三身，後
X05n0227_p0098c18║二束上以成十身。謂念三身佛，則為三觀，各分依、正，
X05n0227_p0098c19║便為六門。就報、化中，分於內、外，以成其八。九謂性相
X05n0227_p0098c20║無㝵，十謂融攝重重。言十種者：一、若作是觀，佛以法
X05n0227_p0098c21║為身，清淨如虗空，無念念者，則念真如，是念法身。二、
X05n0227_p0098c22║華藏世界海，法界無差別，依真而住，不依國土，是念
X05n0227_p0098c23║性土。三、十蓮華藏微塵數相，此等皆是念報身相。四、
X05n0227_p0098c24║有無盡德，一一難思，念報內德。故上經云：一切威儀
X05n0227_p0099a01║中，常念佛功德，晝夜無暫斷，如是業應作。五、觀華藏
X05n0227_p0099a02║剎無量寶嚴，量周法界，是念報土。六、或觀佛相具三
X05n0227_p0099a03║十二，若總若別，若逆若順，丈六千尺，此等皆是念化
X05n0227_p0099a04║身相。七、十力、無畏、十八不共，此等皆是念化身德。八、
X05n0227_p0099a05║餘方淨土，水、鳥、樹林，此等皆是念化身依。九、前二是
X05n0227_p0099a06║性，後六是相，相外無性，性外無相，性相交徹，真佛真
X05n0227_p0099a07║土，是念第九性相無㝵。十、以性融相，相隨性融，令前
X05n0227_p0099a08║九門合為一揆，故德德無盡，相相無窮，塵塵剎滿，猶
X05n0227_p0099a09║如帝網，是第十念重重融攝。得後二門，前皆真實，經
X05n0227_p0099a10║隨別說，義必該融。
X05n0227_p0099a11║第二、會釋經文者，今念十身是後二門，故二十一門，
X05n0227_p0099a12║前二十門各以二門念於一佛，以成十身，為十見佛。
X05n0227_p0099a13║後一總融成第十門，謂初二門即是願佛，亦名願身。
X05n0227_p0099a14║論釋願身，願生兜率，初門宮殿即天宮等，後門意樂
X05n0227_p0099a15║正是願體，故梵本中名上昇門。理實如來願周法界，
X05n0227_p0099a16║隨樂令見，是出生義，故十見佛名出生見。三、四二門
X05n0227_p0099a17║即本性佛，名為智身。佛以智慧為本性故，前門十力
X05n0227_p0099a18║智，後門無㝵智，智則明了為見。五、六二門是法界佛，
X05n0227_p0099a19║名為法身。前門一切界中無有差別，後門入不可見，
X05n0227_p0099a20║微細難知，並法身相，為普至見。七、八二門是住持佛，
X05n0227_p0099a21║名力持身。前門多劫，後門多時，並自力持，常令物見，
X05n0227_p0099a22║為隨順見。九、十二門即隨樂佛，名意生身。隨眾生樂，
X05n0227_p0099a23║如意生故，前門遍一切剎，顯生身多，後門遍一切世，
X05n0227_p0099a24║釋隨心樂，隨心皆見，為普受見。十一、十二即涅槃佛，
X05n0227_p0099b01║名為化身。前門化身，後門涅槃。化即有滅，故說涅槃。
X05n0227_p0099b02║須知性寂，為深入見。十三、十四即三昧佛，名威勢身。
X05n0227_p0099b03║前門從住處出，是三昧用；後門加趺遍坐，是三昧相。
X05n0227_p0099b04║一日之中見一切佛，是無量義；從此往化，是無依義。
X05n0227_p0099b05║故云三昧佛無量無依見。既加趺坐，身滿法界，豈非
X05n0227_p0099b06║威勢？十五、十六即正覺佛，名菩提身。前門一毛頓現，
X05n0227_p0099b07║是處微細；後門住剎那際，顯時甚深。如斯成佛，不著
X05n0227_p0099b08║一切，為無著見。十七、十八即是心佛，名福德身。前門
X05n0227_p0099b09║心所住法，後門標自在心。故經心佛令安住見，隨心
X05n0227_p0099b10║轉法，為福德身。十九、二十即業報佛，名相好莊嚴身。
X05n0227_p0099b11║前門應現業報，後門為真業報。坐華藏剎，即相海莊
X05n0227_p0099b12║嚴。若真若應，皆令物信，為深信見。末後一門，總該十
X05n0227_p0099b13║身，故曰身雲等虗空界。則十佛、十身皆等虗空，並合
X05n0227_p0099b14║法性，為莊嚴法界、虗空界也。是則隨門說異，舉一圓
X05n0227_p0099b15║収，如是方為華嚴念佛。上來略辯隨所念異，成此多
X05n0227_p0099b16║門。若別對十觀，恐繁不敘。
X05n0227_p0099b17║第三、能念収束，略有五種：一、緣境正觀念佛門：若真
X05n0227_p0099b18║若應，若依若正，皆是境故，稱名屬口，非真念故，略而
X05n0227_p0099b19║不言。二、攝境唯心念佛門：是心是佛，是心作佛，諸佛
X05n0227_p0099b20║正遍知海從心想生，況心、佛、眾生三無差別。三、心境
X05n0227_p0099b21║俱泯念佛門：心即是佛，心則非心，佛即是心，佛亦非
X05n0227_p0099b22║佛，非心非佛，遠離一切，故無所念，方為真念。四、心境
X05n0227_p0099b23║無㝵念佛門：雙照事理，存亡無㝵，等真門之寂寂，何
X05n0227_p0099b24║佛何心？鑒事理之明明，常心常佛，雙亡正入，寂照雙
X05n0227_p0099c01║流。五、重重無盡念佛門：理既無盡，以理融事，事亦無
X05n0227_p0099c02║盡，故隨一門攝一切門，融斯五門以為一致，即是此
X05n0227_p0099c03║中能念之心與前所念十佛境合，非合非散，涉入重
X05n0227_p0099c04║重難思境也。此初善友推勝之中全具諸門，下諸善
X05n0227_p0099c05║友或有別用，解脫長者用唯心門，普德淨光觀德相
X05n0227_p0099c06║等，皆是此中諸門別義。將此五門對會經文，可以意
X05n0227_p0099c07║得。念佛一門，諸教欣讚，理致深遠，世多共行，故復略
X05n0227_p0099c08║敘，無厭繁說。▲三、如是等下，總結，可知。
X05n0227_p0099c09║第五、善男子！南力有國下，指示後友。於中二：先正示
X05n0227_p0099c10║善友，後歎友成益。今初，即治地住。善友海門國者，彼
X05n0227_p0099c11║國正當南海口故，表觀心海為治心地深廣門故。比
X05n0227_p0099c12║丘海雲者，海為法門，普眼法雲深廣覆潤諸眾生故，
X05n0227_p0099c13║表治地中觀察眾生起於十種深廣悲故。後海雲比
X05n0227_p0099c14║丘善能分別下，歎友成益。文有十句：初總，餘別。句各
X05n0227_p0099c15║一義，即懸指後友所成益事：一、即見竟得益，二、即聞
X05n0227_p0099c16║華宿因，三、即歎發大心，四、即聞受持法，五、六及七皆
X05n0227_p0099c17║普眼所詮，八、聞依正莊嚴，九、即發心之相。至文當知。
X05n0227_p0099c18║第六、時善財下，戀德禮辭，如前已辯（下第五經）。
X05n0227_p0099c19║●第二、海雲比丘，寄治地住。謂常隨空心，淨治八萬
X05n0227_p0099c20║四千法門，清淨潔白，練治心地，故名治地。文具六段。
X05n0227_p0099c21║第一、依教趣求中二：先依教正觀，此明溫故。後趣求
X05n0227_p0099c22║後友，意欲知新。又前學而能思，後即思而能學。然思
X05n0227_p0099c23║前猶屬前會，謂上來親近善友，次聽聞正法。今正念
X05n0227_p0099c24║思惟，及如說修行，即是涅槃二十五中四近因緣。今
X05n0227_p0100a01║以前義屬後進趣，後義屬於前友。指來互為鈎鏁，主
X05n0227_p0100a02║伴交參，故從會判，屬於後耳。下皆准此。今初念前中，
X05n0227_p0100a03║有十一句：初句為總，謂聞善友教，一心正念。後隨順
X05n0227_p0100a04║思惟下，十句為別。舊經十句，皆云正念觀察，謂不沉
X05n0227_p0100a05║不舉，寂照雙流。今乃含在總句之中。其別句內，隨順
X05n0227_p0100a06║則通。其思惟等，隨當句中，所宜各異。謂智光明，宜言
X05n0227_p0100a07║思惟；其解脫門，須通達等。言隨順者，隨順事理，皆無
X05n0227_p0100a08║違故。一即思前觀境自在等；二即達前作用解脫；三
X05n0227_p0100a09║即持前一行三昧，亦推勝中諸三昧門；四即敬前聞
X05n0227_p0100a10║佛說法；五即觀前所見諸佛；六即樂前十方住處；七
X05n0227_p0100a11║即了前壽命神通等；八即見前佛成正覺；九即入前
X05n0227_p0100a12║所詮法界，謂一行三昧所觀之佛，同法界故；十通住
X05n0227_p0100a13║前諸佛境界。後漸次下，趣求後友，可知。
X05n0227_p0100a14║第二詣海雲下見敬諮問，文中二：先見敬，後白言下
X05n0227_p0100a15║諮問。於中二：先自陳發心，後而未知下正問法要。其
X05n0227_p0100a16║中言生死輪者，如汲井輪循環無已故。大願輪者，盡
X05n0227_p0100a17║眾生界窮無際故。眾生界盡大願方終，故對生死以
X05n0227_p0100a18║立輪稱。餘所問義在相可知。雖含義理，經文浩博不
X05n0227_p0100a19║可繁說。
X05n0227_p0100a20║第三時海雲下，稱讚授法。文中分二：先讚法器，後授
X05n0227_p0100a21║法要。△前中三：初友本問，以發心者難可得故；若不
X05n0227_p0100a22║發心，非法器故。次善財下，答非虗妄。後海雲告言下，
X05n0227_p0100a23║正讚發心。於中二：先標讚；後善男子！若諸眾生下，釋
X05n0227_p0100a24║讚。於中亦二：一、因緣難具，故發者為希；二、發心相勝，
X05n0227_p0100b01║故發者難得。今初，亦二：先反說；後是故菩薩要得下，
X05n0227_p0100b02║順說。有十一句，近友為緣，餘皆是因。初句為總，即宿
X05n0227_p0100b03║植普賢無㝵法門，成種性故。二、要得真實下，別。初得
X05n0227_p0100b04║真如三昧智光，了心實性，不住了相，名巧方便。知心
X05n0227_p0100b05║含藏一切功德，故稱為藏。是為直心，故云正道。得此
X05n0227_p0100b06║光明，能真發心。餘可思准。二、發菩提心者，所謂下，發
X05n0227_p0100b07║心相勝故，即正顯示菩提心相，亦當教其發菩提心。
X05n0227_p0100b08║於中二：先別，後結。今初，有十一句，亦是三心，亦四弘
X05n0227_p0100b09║心：初五誓度眾生；次一誓斷煩惱，謂捨執著故；次二
X05n0227_p0100b10║誓學法門；後三誓成佛道：一、成色身，二、寂諸障，三、成
X05n0227_p0100b11║種智。此中諸句，皆順梵本。若順此，方合云發大悲心，
X05n0227_p0100b12║拔濟苦惱諸眾生故。十句例然。又此十心多同治地，
X05n0227_p0100b13║恐繁不會。後發如是下，總結。
X05n0227_p0100b14║△第二、善男子！我初止住下，正授法要，謂觀法海，覩
X05n0227_p0100b15║佛聞法。次前念佛明聽法者，法為良藥，勸物弘傳。故
X05n0227_p0100b16║有偈云：假使頂戴經塵劫身為床座滿三千若不傳
X05n0227_p0100b17║法利眾生畢竟無能申報者。又表此位勝進之中，誦
X05n0227_p0100b18║習、多聞等是所尚故。於中二：一、正明修觀，二、觀成利
X05n0227_p0100b19║益。前中三：一、總標時分，二、順顯觀修，三、反以結歎。
X05n0227_p0100b20║今初，言十二年者，一紀已周過十千劫，已入第二治
X05n0227_p0100b21║地住故。二、所謂下，別顯觀修。然海有法海、智海、悲海、
X05n0227_p0100b22║生死海等種種不同。准十地經，大海十義即佛智海，
X05n0227_p0100b23║十表十地各有所以。今次不同，復有開合及有無異。
X05n0227_p0100b24║故依當文大悲海釋，即彼住中發十種心：一、利益心，
X05n0227_p0100c01║利益寬廣故。二、大悲心，大悲甚深無能測故。三、安樂
X05n0227_p0100c02║心，梵本、舊經俱是漸次深廣，始於世樂種種與故。今
X05n0227_p0100c03║云同一醎味，譯人之意。四、安住心，謂惡行眾生令住
X05n0227_p0100c04║善行，善行即是眾寶莊嚴。五、憐愍心，悉包納故。六、攝
X05n0227_p0100c05║受心，種種外道攝令正信，如多色水同在海中。七、守
X05n0227_p0100c06║護心，已發心者皆守護故，是為無量眾生所依。八、同
X05n0227_p0100c07║己心，謂攝菩提大願眾生取如己身，有菩提願為大
X05n0227_p0100c08║身故。九、即師心，謂於大乘道集進趣者推之如師，師
X05n0227_p0100c09║必諮受如受大雨。十、導師心，謂具功德者敬之如佛，
X05n0227_p0100c10║故湛無增減。以此十心對斯十喻，有如符契，不應妄
X05n0227_p0100c11║故。三、善男子！我復下，反以結歎，世無過故。前託事顯
X05n0227_p0100c12║詮，今亡詮求旨，離海更求。故梵本、舊經皆唯四句，云：
X05n0227_p0100c13║頗有廣博過此海不？頗有無量過此海不？頗有甚深
X05n0227_p0100c14║過此海不？頗有殊特過此海不？一、廣，二、多，三、深，四、勝。
X05n0227_p0100c15║初二是前第一開出，三即第二，四即第六。故梵本云：
X05n0227_p0100c16║頗有種種色者過此海不？以餘六句不出深廣。又餘
X05n0227_p0100c17║處容有，故更不牒。撮成四義，結以稱歎。
X05n0227_p0100c18║第二、善男子！我作如是思惟之時下，觀成利益。由前
X05n0227_p0100c19║忘詮，今此得旨，便覩華開，真佛顯現。文中二：先見佛，
X05n0227_p0100c20║後聞法。前中亦二：先見依，後見正。前中有三：初、標體
X05n0227_p0100c21║相。以上深觀心海、悲海，則心華、行華自然敷榮，無漏
X05n0227_p0100c22║性德一時顯現；二、百萬欲天下，外相為嚴；三、此大蓮
X05n0227_p0100c23║華所有莊嚴下，舉因顯勝。第二、善男子！我時於此下，
X05n0227_p0100c24║見正報。謂心行既敷，本覺如來忽然出現。第二、善男
X05n0227_p0101a01║子！時彼如來下，聞法。所以海中說者，大悲性海所流
X05n0227_p0101a02║演故。於中三：初、演說，二、受持，三、轉授。今初，有二：先總
X05n0227_p0101a03║標，後別釋。今初，言普眼者，略有五義：一、詮普法故；二、
X05n0227_p0101a04║普詮諸法故；三、得此法者，一法之中見一切故；四、唯
X05n0227_p0101a05║是十眼之所見故；五、非唯十眼圓明方見，能、所不異
X05n0227_p0101a06║方能見故。是義云何？謂諸緣發見，緣各為根；因沒果
X05n0227_p0101a07║中，緣皆號眼。故全色為眼，恒見色而非緣；全眼為色，
X05n0227_p0101a08║恒稱見而非我。非我離於情識，非緣遠於尋求。収萬
X05n0227_p0101a09║像於目前，全十方於眼際。是以緣義無盡，隨見見而
X05n0227_p0101a10║不窮；物性叵思，應法法而難准。故法普即眼普，義通
X05n0227_p0101a11║乃見通。體之而寂寂，照之乃重重。斯眼所見，為普眼
X05n0227_p0101a12║法門也。後、顯發一切下，別釋普眼之用。謂無行不開，
X05n0227_p0101a13║無境不照，無德不具，無用不周，故為普耳。二、我從彼
X05n0227_p0101a14║佛下，明受持。於中二：先顯所持法多，以是一多互相
X05n0227_p0101a15║即入無盡法故。後善男子！我於彼下，別顯持多之相。
X05n0227_p0101a16║於中二：先標長時，千二百歲同十二年。後於日日下，
X05n0227_p0101a17║別彰能所持相有十種持。於中二：先標；後所謂下，列。
X05n0227_p0101a18║初一、聞持，餘皆義持。二、契本寂智，方能入故。三、旋轉
X05n0227_p0101a19║無量，方能普入。云何旋轉？謂如字輪旋轉布列，一字
X05n0227_p0101a20║之中轉出多義，展轉遞出名之為旋。智者禪師云：從
X05n0227_p0101a21║空入假，從假出中，互觀出入，皆旋轉義。又旋是旋澓，
X05n0227_p0101a22║顯是深義。四、地地義殊，一時普照，方能分別相用得
X05n0227_p0101a23║果。五、普攝在懷，方有威用。若約所詮而明攝者，即以
X05n0227_p0101a24║威力攝諸眾生，同九地中威德總持。六、如華引果，開
X05n0227_p0101b01║發於教，引行果故。又華開見實，菡萏芬敷以為莊嚴，
X05n0227_p0101b02║開發言教，旨趣昭著，文義相隨，故名引發。七、音聲總
X05n0227_p0101b03║持。八、如空包含，名虗空藏，見性空理，諸相歷然。九、以
X05n0227_p0101b04║多智光積而高顯，方能增廣，如聚光明以成山岳。十、
X05n0227_p0101b05║如海無心，含容萬類，亦能印現，故名為藏。法合，可知。
X05n0227_p0101b06║依此而持，豈離言詮別求解脫？此十即是彼位勝進、
X05n0227_p0101b07║誦習、多聞、虗閑、寂靜十句之相，但有開合及廣略耳。
X05n0227_p0101b08║第三、善男子！是時十方下，轉授，可知。
X05n0227_p0101b09║第四、善男子！我唯下，謙己推勝。先謙已結前，後如諸
X05n0227_p0101b10║下，推勝進後。略舉十海，以顯無盡。我唯一海，豈得同
X05n0227_p0101b11║年？
X05n0227_p0101b12║第五、善男子！從此南行下，指示後友。六十由旬者，修
X05n0227_p0101b13║六度行，淨六根故。聚落名海岸者，楞伽道次，南海北
X05n0227_p0101b14║岸故。楞伽梵音，此云難往。居南海中，四面無門，非得
X05n0227_p0101b15║通者，莫能往故。表於真心，本離四句，得宗通者，方可
X05n0227_p0101b16║會故。然有無等，得意成門，入佛法故；失意成謗，增益
X05n0227_p0101b17║等故。以門為門，則為言說，故曰無門。即門無門，是宗
X05n0227_p0101b18║通矣。故曰難往，非不往也。今居此者，表修行住，是入
X05n0227_p0101b19║智海，真心絕相之正道故。比丘妙住者，身住虗空，無
X05n0227_p0101b20║住相故。表此住中，觀一切法，如虗空等，無有處所，離
X05n0227_p0101b21║分別故。亦比丘者，入道未久，宜依僧故。前法此僧，義
X05n0227_p0101b22║次第故。第六，時善財下，戀德禮辭。
X05n0227_p0101b23║●第三、妙住比丘，寄修行住。謂巧觀空有，增修正行
X05n0227_p0101b24║故。餘如前說，文亦具六。
X05n0227_p0101c01║第一、依教趣求中二：先念前友教。文中十句：初二句
X05n0227_p0101c02║總；後專念如來下，別。別中，初三句思前觀成利益：初
X05n0227_p0101c03║句見佛，次句聞法，後句受持；次二句思前觀海；後三
X05n0227_p0101c04║句通明證理治障，攝法觀修；後如是作意下，趣求後
X05n0227_p0101c05║位。
X05n0227_p0101c06║第二、見彼比丘下，見敬諮問。於中三：初見；次善財童
X05n0227_p0101c07║子見此下，設敬；後合掌白言下，諮問法要。於中二：先
X05n0227_p0101c08║自陳發心；後而未知下，正陳請問。於中三：初、總問。於
X05n0227_p0101c09║法起行，故云佛法，通於教、理、行、果等法，梵本舊經佛、
X05n0227_p0101c10║法二字皆居其末。二、我聞下，結前生後。三、菩薩云何
X05n0227_p0101c11║恒見下，別問起行勝用，有十一句所行各別：初三、不
X05n0227_p0101c12║離三寶行，次三、不捨二利行，次二、攝佛依正行，次一、
X05n0227_p0101c13║悲智無住行，後二、攝法證入行。皆以上恒字貫下不
X05n0227_p0101c14║離，無暫捨也。
X05n0227_p0101c15║第三、爾時，妙住下，稱讚授法。於中二：先讚，後授。今初，
X05n0227_p0101c16║先讚發心勝，後讚問法勝。二經皆有總句云佛法，佛
X05n0227_p0101c17║法通於教、理、行、果，一切智法別明果法，及自覺法通
X05n0227_p0101c18║理、行、果，自覺聖智通此三故。後善男子！汝能下，授法。
X05n0227_p0101c19║於中二：先讚問誡聽；後善男子！我得下，正授法要。於
X05n0227_p0101c20║中三：一、總標名體；二、修習得法；三、辨法功用。今初，此
X05n0227_p0101c21║名是下，謙己中名，從用以立。梵本此云我得無著解
X05n0227_p0101c22║脫門，舊云無㝵，今此總名。後得法中，二、常於此門下，
X05n0227_p0101c23║修習得法。由四威儀順法思修，故能獲得。言無㝵者，
X05n0227_p0101c24║略有二義：一者、智慧於境無㝵，由證無㝵真法界故，
X05n0227_p0102a01║故云智慧光明；二者、神通作用無㝵，由內證故，不㝵
X05n0227_p0102a02║於境，供佛化生，不空所作，如前名中。三、由得如是下，
X05n0227_p0102a03║彰法功用。於中具十通用，文分為三：初總明通智之
X05n0227_p0102a04║用，次總相徵釋，後別明通變之用。今初，有十二句，具
X05n0227_p0102a05║十通智，小有開合：初一、他心通智；二、三皆宿住通智，
X05n0227_p0102a06║前句本生，後句本事；四、即未來際劫通智；五、天眼通
X05n0227_p0102a07║智，經說天眼見現在故；六、具二通智：一、天耳通，約聞
X05n0227_p0102a08║一切音聲；二、分別一切眾生言音通智，約聞言詞，今
X05n0227_p0102a09║經之中言當言詞，音當音聲，故梵本云種種祕密語
X05n0227_p0102a10║言音聲，以同一天耳，開之成二，故今合之；七、八及九
X05n0227_p0102a11║並一切法通智：一、斷疑智，二、知根智，三、知時智，此三
X05n0227_p0102a12║並是化生之智。十及十一並一切法滅盡通智：前句
X05n0227_p0102a13║知剎那盡，後句長時流轉盡。十二即無體性神通及
X05n0227_p0102a14║無量色身莊嚴通智：此二俱是神境開出。下復廣說，
X05n0227_p0102a15║故此合耳。十通文顯唯時分智，今當略說。時分總名
X05n0227_p0102a16║該於長短，時之極促名曰剎那，百二十剎那名怛剎
X05n0227_p0102a17║那，六十怛剎那為一臘縛，三十臘縛為一牟呼栗多，
X05n0227_p0102a18║三十牟呼栗多為一晝夜，餘時可知。然仁王經一剎
X05n0227_p0102a19║那中九百生滅，今不說者，一、以剎那之中更有生滅，
X05n0227_p0102a20║唯佛智知，故略不說；二、顯於剎那，剎那生滅即無生
X05n0227_p0102a21║滅，是性寂滅，稱滅盡智。得此性滅，不㝵起用，異乎二
X05n0227_p0102a22║乘盡滅之滅。若約表者，此位菩薩觀察地、水、火、風等
X05n0227_p0102a23║界，故成智慧作用自在。二、何以故下，總相徵釋。然有
X05n0227_p0102a24║二意：一、徵釋前十。所以前十得無㝵者，皆由無住等
X05n0227_p0102b01║通力故。以無住故，無所不住；以無作故，作用無邊；以
X05n0227_p0102b02║無行故，用而常寂。若約表義，即修行菩薩觀一切法
X05n0227_p0102b03║空、無我等，得此自在。二者、別相徵釋。最後一句所以
X05n0227_p0102b04║得身遍十方者，無體性通，無作、無行力所成故。故此
X05n0227_p0102b05║一段是結前生後。然其十通但開於六，以成圓數，謂：
X05n0227_p0102b06║一、以天眼約見、現、未分成二相，天眼見、現加未來劫；
X05n0227_p0102b07║二、天耳約聞音聲、言詞分為二相，今文合之；三、以神
X05n0227_p0102b08║足約於業用及現色身分成二相，今文亦合。四、以漏
X05n0227_p0102b09║盡約盡定、慧二種障故，分為二相。定即滅盡智通，慧
X05n0227_p0102b10║即一切法智通。上四各二，故成八種。他心、宿住，此二
X05n0227_p0102b11║不分，故有十耳。十智皆通，故判為智。第三、善男子！我
X05n0227_p0102b12║以得此下，別明通變之用。初句牒前，即牒最後。於虗
X05n0227_p0102b13║空下，正顯用相。謂十八變，文具有之：一、於虗空中至
X05n0227_p0102b14║種種威儀，即所作自在；二、隱；三、顯。舊經梵本云：或隱
X05n0227_p0102b15║或顯，知二相別。今云隱顯自在，乃合二變以為一句。
X05n0227_p0102b16║四、或以一身分為多身，是舒。五、或以多身合為一身，
X05n0227_p0102b17║即卷。六、或以其身往來下，明往來。七、遍身下，熾然。八、
X05n0227_p0102b18║或時震動，一切大地即是震動。九、或時以手下，制他
X05n0227_p0102b19║神通，以超自在過梵王故。十、或以神力轉變自在者，
X05n0227_p0102b20║轉變。十一、或現寶焰雲下，流布。十二、或現變化雲下，
X05n0227_p0102b21║同類往趣。十三、或現光網雲下，放大光明。十四、或現
X05n0227_p0102b22║其身於一念頃下，示現。十五、於一一身普雨一切諸
X05n0227_p0102b23║佛剎海下，眾像入身。文雖言出，必能入故。故最後云：
X05n0227_p0102b24║以一切身持諸供具。十六、一一如來所轉法輪下，施
X05n0227_p0102c01║他辯才，以能憶持佛所說故。十七、善男子！如是一切
X05n0227_p0102c02║下，施他安樂，謂見身聞名，令無散亂，身心輕安，乃至
X05n0227_p0102c03║菩提覺法樂故。十八、彼諸世界一切眾生下，施他憶
X05n0227_p0102c04║念，憶念善友此法門故。餘如瑜伽三十七說。
X05n0227_p0102c05║第四、善男子！我唯下，謙己推勝。先謙已知一，一念遍
X05n0227_p0102c06║往，故云速疾現形益物為不空等。後如諸菩薩下，推
X05n0227_p0102c07║勝知多。而皆明戒者，彰知所得無㝵解脫，由持如來
X05n0227_p0102c08║別解脫戒為依地故。前吉祥雲法門是定，海雲是慧。
X05n0227_p0102c09║此中明戒具足三學，如天三光，如鼎三足，闕一不可
X05n0227_p0102c10║入菩薩道。先此三故，非戒不能修心行故。有二十戒，
X05n0227_p0102c11║即第十迴向二十梵行。但彼約於自能清淨，方能淨
X05n0227_p0102c12║他，故先護重。首明不破不缺等行，此彰菩薩本為利
X05n0227_p0102c13║他，故先大悲，後顯無垢。名或小異，今當略會：一、大悲
X05n0227_p0102c14║戒，即彼二十無恚梵行，恚是悲障，有悲故無。二、波羅
X05n0227_p0102c15║蜜戒，是第十一三世諸佛所行梵行，佛之道故。三、住
X05n0227_p0102c16║大乘戒，即第十七無比梵行，餘乘無對故。四、不離菩
X05n0227_p0102c17║薩道戒，即十八無動梵行，不動二利故。五、不著一切
X05n0227_p0102c18║法戒，即十三無著梵行，由見真如成聖道故。六、不捨
X05n0227_p0102c19║菩提心戒，即十六安住梵行，心詣理故。七、不墮二乘
X05n0227_p0102c20║地戒，即十五無滅梵行，順理而行則常不滅，不同二
X05n0227_p0102c21║乘起心持戒有滅盡故。八、常以佛法為所緣戒，即十
X05n0227_p0102c22║四無諍梵行，事理具足無非佛法，何所諍哉？則常緣
X05n0227_p0102c23║矣。九、心常憶念一切智戒，即第七諸佛所讚梵行，稱
X05n0227_p0102c24║理持戒動契聖心，是緣佛智，佛何不讚？十、所發志樂
X05n0227_p0103a01║等虗空戒，即第九無所得梵行，不得能所自在持故。
X05n0227_p0103a02║十一、一切世間無所依戒，即第八無所依梵行，不依
X05n0227_p0103a03║現世名聞利養，不求當世人天果故。十二、不缺漏戒，
X05n0227_p0103a04║即第二不缺梵行，不犯十三等無殘缺故。十三、不濁
X05n0227_p0103a05║亂戒，即十九無亂梵行，定共相應故。十四、無遺失戒，
X05n0227_p0103a06║即第五無失梵行，定心持戒吉羅不犯故。十五、不雜
X05n0227_p0103a07║染戒，即第三不雜梵行，不念破戒種種因緣，聞環釧
X05n0227_p0103a08║聲亦不染故。十六、不追悔戒，即十二無㝵梵行，犯罪
X05n0227_p0103a09║追悔是障㝵故。十七、無厭怠戒，即第六無能蔽梵行，
X05n0227_p0103a10║當持無厭緣不能蔽，鵝珠草繫持不壞故。十八、清淨
X05n0227_p0103a11║戒，即第十增益菩薩清淨梵行，不同小乘唯事淨故。
X05n0227_p0103a12║十九、離塵戒，即第四無點梵行，不犯墮罪無塵點故。
X05n0227_p0103a13║二十、無垢戒，即第一不破梵行，若犯四重十重，猶如
X05n0227_p0103a14║破器無所復用，最垢重故。略為此釋，似有憑據，亦順
X05n0227_p0103a15║智論十種戒文，恐繁不會。
X05n0227_p0103a16║第五、善男子！從此下，指示後友即生貴住。善友國名
X05n0227_p0103a17║達邏比吒者，唐言持富饒，從聖教等之所生故為貴
X05n0227_p0103a18║為富。城名金剛層者，積集三世佛金剛句重重高故。
X05n0227_p0103a19║大士名彌伽者，新云宜（上聲）伽（上聲），俱譯為雲，演輪字門
X05n0227_p0103a20║含潤雨法故，修學三世佛法教雲雨一切故。第六、
X05n0227_p0103a21║時善財下，禮辭，可知。
X05n0227_p0103a22║●第四，彌伽長者寄生貴住。生佛法家，種姓尊貴，故
X05n0227_p0103a23║文亦具六。
X05n0227_p0103a24║第一、依教趣求中二：先念前友。教有十五句：初總，餘
X05n0227_p0103b01║別；後如是觀察下，趣求後位。
X05n0227_p0103b02║第二乃見下見敬諮問，於中三：初見，次善財下敬，後
X05n0227_p0103b03║白言下諮問。於中二：先自陳發心，後而未下問法。有
X05n0227_p0103b04║十三句：初二句總，次十句別，後一句結請。別中釋通
X05n0227_p0103b05║橫竪，橫釋可知，竪約十地：一證發心故常不忘失，二
X05n0227_p0103b06║不悞犯故堅求佛法，三忍度增故清淨謙下，四進度
X05n0227_p0103b07║增故不憚劬勞，五入俗化物故總持普門，六般若現
X05n0227_p0103b08║前故智光離翳，七方便增上故得妙辯才，權實雙行
X05n0227_p0103b09║決擇深義，八無功無生為正念力，一念所作超前多
X05n0227_p0103b10║倍，故憶持佛法，九居法師位演一切法，十智度滿故
X05n0227_p0103b11║名普遍智。此十地相文亦顯然。唯願下結請。
X05n0227_p0103b12║第三、爾時，彌伽下，稱讚授法。於中二：一、讚法器，二、授
X05n0227_p0103b13║法門。前中三：△初審問；次善財下，奉答；後彌伽遽即
X05n0227_p0103b14║下，敬讚。於中二：一、敬，二、讚。今初，師禮資者，以菩提心
X05n0227_p0103b15║是佛因故，能廣出生諸功德故。發心功德品云：發心
X05n0227_p0103b16║功德不可量，眾智共說無能盡。故如下，慈氏，廣讚勝
X05n0227_p0103b17║德。法界無差別論云：禮菩提心者，如人禮白分初月，
X05n0227_p0103b18║不禮滿月，以希現故，滿月由此故。故涅槃三十八云：
X05n0227_p0103b19║發心畢竟二不別，如是二心先心難，自未得度先度
X05n0227_p0103b20║他，是故我禮初發心。況未說法，未定師資，後授己法，
X05n0227_p0103b21║方昇本座，不違重法。前三皆僧，敬俗非儀，故不爾也。
X05n0227_p0103b22║二、然後合掌下，讚。於中二：先總；後善男子下，別。於中
X05n0227_p0103b23║三：一、讚發心勝德，二、讚發人難遇，三、結讚成益。初中
X05n0227_p0103b24║三：初明因果深廣德。斯德終成，功歸初發。而汝能發，
X05n0227_p0103c01║決定當成。況初後圓融，此心頓具。故上經云：一切功
X05n0227_p0103c02║德皆在最初菩提心中住也。次則為十方一切如來
X05n0227_p0103c03║下，十王敬護德，以內有勝德故。後則令一切眾生界
X05n0227_p0103c04║下，外益眾生德。並顯，可知。二、善男子！如是菩薩下，讚
X05n0227_p0103c05║發人難遇。人能具德，故難逢遇。於中二：先總讚；後何
X05n0227_p0103c06║以故下，徵釋。先徵意云：何以難遇？釋云：發心菩薩能
X05n0227_p0103c07║與眾生成勝益故。以喻對法，文並可知。三、爾時彌伽
X05n0227_p0103c08║廣為下，結讚成益，益時會故。此段舊經所無。
X05n0227_p0103c09║△第二、是時彌伽還昇本座下，授己法門。於中二：先
X05n0227_p0103c10║現通益物，令其目覩；後正授法要，令其聽聞。今初，昇
X05n0227_p0103c11║座二經，並在現通之後。授己法初，面門即口，顯教道
X05n0227_p0103c12║流通，亦表總持須口密故。輪字句品莊嚴法門者，古
X05n0227_p0103c13║德引日照三藏三解：一、約字相，楞伽經中云：字輪圓
X05n0227_p0103c14║滿，猶如象跡。二、約所詮，盡理圓備，如輪滿足。三、約勝
X05n0227_p0103c15║用，謂妙音陀羅尼有轉授義及滅惑義，如法輪等，即
X05n0227_p0103c16║輪字教法詮示莊嚴。此釋已具。今更依毗盧遮那經
X05n0227_p0103c17║以廣其相。彼經第五有字輪品，經云：是遍一切處法
X05n0227_p0103c18║門。謂菩薩若住此字輪法門，始從初發妙菩提心，乃
X05n0227_p0103c19║至成佛，於其中間所有一切自利、利他種種事業，皆
X05n0227_p0103c20║得成就。如初阿（上聲）字，是菩提心。若觀此字而與相應，
X05n0227_p0103c21║即同毗盧遮那法身之體。謂此阿（上聲）字輪，如孔雀尾，
X05n0227_p0103c22║輪相光明，圍遶行者而住其中，即是住於佛位。如有
X05n0227_p0103c23║偈云：八葉白蓮一時開，炳現阿字素光色。又阿（長呼）、婆、
X05n0227_p0103c24║嚩三字，總攝三部：阿（長呼）字，如來部；婆字，蓮華部；嚩字，
X05n0227_p0104a01║金剛部。隨一部中，皆有五字。所謂字輪者，從此輪轉
X05n0227_p0104a02║而生諸字，輪是生義。如從阿（上聲）菩提字，即生四字，謂：
X05n0227_p0104a03║一、阿（長呼）字，是修行輪。既已發心，必修諸行。二、暗字，是
X05n0227_p0104a04║成菩提輪。既修行已，必證菩提。三、噁字，是大寂涅槃
X05n0227_p0104a05║輪，即菩提所至；四、惡（長呼）字，是方便輪，謂涅槃大用。而
X05n0227_p0104a06║阿（上聲）字當中，四字繞之，從下次第右旋如輪。舉一為
X05n0227_p0104a07║例，餘字准之。若修行者如是了達，則能入於陀羅尼
X05n0227_p0104a08║門，旋轉無㝵，名字輪品。種種布列員位之相，故名莊
X05n0227_p0104a09║嚴。又阿（上聲）等五字，前之四字，如次即是法華經中開、
X05n0227_p0104a10║示、悟、入。第五一字，法華經無，含在入中。餘如字輪品
X05n0227_p0104a11║說。其字下深義，至眾藝處，當廣分別。所以次前而辨
X05n0227_p0104a12║斯者，入俗化物，須存有無，以字表義。故毗盧遮那經
X05n0227_p0104a13║云：甚深相無相，劣慧所不堪，為化彼等故，兼存有無
X05n0227_p0104a14║說。如初阿字，是無生義，以顯性空。布列字相，不失於
X05n0227_p0104a15║有，故云兼存。又為總持，令不失故。既為醫人，亦以字
X05n0227_p0104a16║輪銷伏障故，聖教中生，宜持字故。第二、所應作已下，
X05n0227_p0104a17║正授法要，令其聽聞。於中二：先標名體，後辯業用。今
X05n0227_p0104a18║初，言妙音陀羅尼光明法門者，即前字輪法門。然字
X05n0227_p0104a19║即字相，謂四十二字；音即音聲，即十四音，謂[衣-〦+可]、阿等。
X05n0227_p0104a20║以音入字，出字無盡。一一字下，出多意義。若善妙音，
X05n0227_p0104a21║窮於聲明，解萬類語言，故音字互舉。意欲相成，智慧
X05n0227_p0104a22║為體，故云光明。二、於一念中下，辯其業用。此廣舊經，
X05n0227_p0104a23║非唯知言，亦了心念祕密法等。
X05n0227_p0104a24║第四、善男子！我唯下，謙己推勝。先謙己知一；後如諸
X05n0227_p0104b01║下，推勝知多。有十五句，皆妙音持差別勝相。於中二：
X05n0227_p0104b02║先有四句隨俗言音：一、即言因，以想取像，起尋伺行
X05n0227_p0104b03║而為因故；同時心所，名為眷屬。二、隨方施設，所用不
X05n0227_p0104b04║同。三、名字。四、言音。後普能隨入一切諸下十一句，說
X05n0227_p0104b05║諸佛法句。從所詮別：一、詮於理、智，即事而真，為深、為
X05n0227_p0104b06║密，猶如三德祕密之藏；又密意三密，亦名祕密。二、詮
X05n0227_p0104b07║菩提、涅槃下，皆即一之多，總顯甚深。於中：三、廣。四、勝。
X05n0227_p0104b08║五、無上。六、差別。七、調伏界。八、呪持。九、別明妙音。十、輪
X05n0227_p0104b09║字圓滿。十一、輪字出生。上皆深、廣，故並云海；後三約
X05n0227_p0104b10║窮事、理，故並云際。
X05n0227_p0104b11║第五、善男子下，指示後友。聚落名住林者，方便具足
X05n0227_p0104b12║住，德行建立故；年耆德艾，故稱長者；於其身內現多
X05n0227_p0104b13║佛境，定用自在，故名解脫。表此住位所修善根，皆為
X05n0227_p0104b14║度脫一切眾生，乃至令證大涅槃故。第六、時善則
X05n0227_p0104b15║下，戀德禮辭（下第六經）。
X05n0227_p0104b16║●第五、解脫長者，寄具足方便住，帶真隨俗，習無量
X05n0227_p0104b17║善巧，化無住故。文亦具六。
X05n0227_p0104b18║第一、依教趣求中二：一、修證前法，二、趣求後友。前中
X05n0227_p0104b19║亦二：先明思修，後彰修益。今初，有十一句：初總，餘別。
X05n0227_p0104b20║總中，微妙辯才即前妙音陀羅尼，二本皆有陀羅尼
X05n0227_p0104b21║言。莊嚴法門即輪字法門。於此二門隨順義理，心無
X05n0227_p0104b22║異緣，故云一心。餘句別中，以總該別，皆著一心。專念
X05n0227_p0104b23║之言，二經並無。而十句中各有修相，謂：一、深入語言，
X05n0227_p0104b24║二、憶念方便，三、觀察解脫，四、成就善根，五、淨治善巧，
X05n0227_p0104c01║六、明利攝智，七、堅彼大力，八、不退志樂，九、廣彼功德。
X05n0227_p0104c02║其最後無㝵，義加總結。後如是思惟下，彰修之益，益
X05n0227_p0104c03║堅誓等諸法門故。二、漸次下，趣求後友。十二年者，
X05n0227_p0104c04║大同海雲。昔人表法云自分勝進，各修六度，故云十
X05n0227_p0104c05║二。今更一解，六根對境，十二入中，內外無著，方解脫
X05n0227_p0104c06║故。故淨名云：諸佛解脫，當於眾生心行中求。賢首品
X05n0227_p0104c07║云：於眼根中入正定，於色塵中三昧起，由此便成眼
X05n0227_p0104c08║陀羅尼、自在佛等。故十二年方見解脫。
X05n0227_p0104c09║第二、既得見已下，見敬諮問。於中二：先見敬，自敘欣
X05n0227_p0104c10║慶者，希望多年故。後聖者！我已下，諮問，中二：先自陳
X05n0227_p0104c11║發心，後諮問法要。前中三：初總，次別，後結請。今初，可
X05n0227_p0104c12║知。二、為欲下，別陳發心之相。總有三相：初欲上窮佛
X05n0227_p0104c13║境；次為欲聽聞下，欲罄盡法原；後為欲與一切菩薩
X05n0227_p0104c14║下，欲齊菩薩行。三、聖者！我今下，結請。謂結前發心之
X05n0227_p0104c15║相，便為請問之端，故云以如是心至聖者所。第二
X05n0227_p0104c16║我聞聖者下諮問法要。於中二：先讚能誘誨亦為問
X05n0227_p0104c17║端，如云能開佛境界則為請開，餘例此知。後唯願慈
X05n0227_p0104c18║哀下請說所疑。
X05n0227_p0104c19║第三、時解脫長者下，正示法界。於中二：先入定嘿示，
X05n0227_p0104c20║後出定言答。△前中所以定中示者，依六度說。此位
X05n0227_p0104c21║定增，即定起用，方便始具。此位增修，方得後位心定
X05n0227_p0104c22║不動。文中三：初、彰入定因緣。宿善為因，表自修故。後
X05n0227_p0104c23║三為緣：一、主佛威力，表本覺故；二、文殊念力，具信智
X05n0227_p0104c24║故，已彰善財因文殊故；三、諸菩薩主伴力故。二、即入
X05n0227_p0105a01║下，舉定名體。謂普攝諸剎在於身中，由唯心智稱性
X05n0227_p0105a02║總持，令如體用旋轉無㝵，故以為名。三、入三昧已下，
X05n0227_p0105a03║明定業用。於中三：初、總明普攝，二、別彰多相，三、令機
X05n0227_p0105a04║見聞。初中分二：先明所現分量差別；後如是一切下，
X05n0227_p0105a05║結能、所現自在之相。分明顯現者，身如明鏡，現色像
X05n0227_p0105a06║故。無有障㝵者，此是總句，略有四義：一、身中所現，若
X05n0227_p0105a07║依若正，互不相㝵，故云一一差別，不相雜亂。二、身與
X05n0227_p0105a08║彼剎無有障㝵，以含剎之身入身中之剎，無不充遍，
X05n0227_p0105a09║是為內外一多無㝵，故云身與佛剎互相涉入，不相
X05n0227_p0105a10║障㝵。即此便有重重之義，謂含剎之身入身中之剎，
X05n0227_p0105a11║身中剎內之身亦能容剎，所容之剎亦有能容之身，
X05n0227_p0105a12║身身無窮，剎剎不盡。如鏡銅為像，對於明鏡，鏡入像
X05n0227_p0105a13║中，如剎居身內，像入明鏡，如身遍剎中，則互現重重，
X05n0227_p0105a14║歷然可覩。三、本末無㝵。若促大剎入於一身，或張身
X05n0227_p0105a15║令大以容諸剎，非不思議。互入重重，本相如故，為不
X05n0227_p0105a16║思議，故云種種色像而無來往。華藏品云：以一剎種
X05n0227_p0105a17║入一切，一切入一亦無餘，體相如本無差別，無等無
X05n0227_p0105a18║量悉周遍。四、長者智持明了無㝵。如下廣說。得不思
X05n0227_p0105a19║議解脫用故，故名解脫。二、所謂種種佛剎下，別示多
X05n0227_p0105a20║相。三、彼諸如來所說法下，令機見聞。
X05n0227_p0105a21║△第二、爾時解脫下，出定言告。於中四：一、明起定，所
X05n0227_p0105a22║作事辦故，說法時至故。二、告善財下，示定名體。無㝵
X05n0227_p0105a23║如前。莊嚴有二：一、所現依正皆悉莊嚴；二、顯現自在
X05n0227_p0105a24║以為莊嚴；三、善男子！我住下，說定業用，即普攝義；四、
X05n0227_p0105b01║善男子！我見如是下，彰定體相，即無來去，唯心觀故。
X05n0227_p0105b02║所以次前明此定者，上已總彰三學，今明定慧之要，
X05n0227_p0105b03║唯有二觀：一、唯心觀，二、真如觀。今此正辯唯心，即心
X05n0227_p0105b04║無心，便入真如，故次明也。亦顯此位知眾生界無量
X05n0227_p0105b05║無邊皆心所現，知眾生空、無作、無性，即入如實。於中
X05n0227_p0105b06║二：先、結前所現體無往來；二、善男子！我若欲見安樂
X05n0227_p0105b07║下，廣顯隨心見佛體相。於中四：一、明隨心念佛，諸佛
X05n0227_p0105b08║現前；二、正顯唯心念佛觀體；三、以唯心觀遍該萬法；
X05n0227_p0105b09║四、結勸修學，令證唯心。
X05n0227_p0105b10║[○@△]今初。既了唯心，了心即佛，故隨所念，無非佛矣，何
X05n0227_p0105b11║難見哉？況志一不撓，精研造微，佛應克誠，于何不見？
X05n0227_p0105b12║文中二：先橫辨十方，隨心現前；後善男子，我若欲見，
X05n0227_p0105b13║盡過去下，竪窮三際，隨心現前。並結無來去。無來去
X05n0227_p0105b14║相，次下當釋。
X05n0227_p0105b15║[○@△]第二、善男子！我能了知下，正顯唯心觀體。於中二：
X05n0227_p0105b16║先總明相無往來，則體性寂然；後所以者何下，徵釋
X05n0227_p0105b17║所由。先徵意云：何以普見，復無來往？後釋意云：了彼
X05n0227_p0105b18║相虗，唯心現故。以我即寂之唯心，叩彼即體之妙用，
X05n0227_p0105b19║能念、所念，何動、寂之相干？於中二：先別以喻顯，後結
X05n0227_p0105b20║成唯心。今初，文有四喻，意含通、別。通顯唯心喻無往
X05n0227_p0105b21║來，別喻兼明不入、出等。一、如夢喻，文自有二：初總喻，
X05n0227_p0105b22║但取不實無來去義，則心、佛皆夢；後如夢所見，從分
X05n0227_p0105b23║別生下，別喻，則佛喻夢境，能念之心喻其夢因。故上
X05n0227_p0105b24║二句喻，下二句合。覺時起想，睡後夢生，觀想分別，定
X05n0227_p0105c01║中見佛。既從想現，明是唯心。故觀經云：是心是佛，是
X05n0227_p0105c02║心作佛，諸佛正遍知海從心想生。既從想生，緣生非
X05n0227_p0105c03║實，故所見佛空無往來。般舟三昧經云：如夢見七寶，
X05n0227_p0105c04║親屬歡喜，覺已追念，不知在何處，如是念佛。又夢雖
X05n0227_p0105c05║虗，異乎不夢，唯心見佛，佛亦非無。故般舟云：覺已念
X05n0227_p0105c06║之，彼不來，我不往，而其事宛然，當如是念佛。會上二
X05n0227_p0105c07║文，非空非有，是為中道唯心念佛觀也。二、水影喻，唯
X05n0227_p0105c08║有別喻。器喻淨身，水喻自心，影喻見佛。但是水月，皆
X05n0227_p0105c09║可為喻。若月滿秋空，隨水而現，澄波皎淨，則月影圓
X05n0227_p0105c10║明，水濁波騰，則光昏影散。有水月現，曾何入來？無水
X05n0227_p0105c11║影空，未曾出去。雖水中見月，誰能執持？雖不可持，非
X05n0227_p0105c12║謂無月。心有定散、染淨不同，見佛一多、勝劣等別。佛
X05n0227_p0105c13║既如影，故無一多、勝劣、去來、入出等相，非空非有，中
X05n0227_p0105c14║道觀成。若水喻心性，則佛之月影皆是眾生真心中
X05n0227_p0105c15║物，心佛交徹，真唯心也。三、如幻喻，亦唯別喻。有能幻
X05n0227_p0105c16║法，方有幻事，無能念心，無所念佛。從心如幻，佛無所
X05n0227_p0105c17║依，幻相不無，即唯心觀力。有無雙離，中道顯然。四、如
X05n0227_p0105c18║響喻，則有通、別。通則但取緣成無，性則心、佛、菩薩並
X05n0227_p0105c19║喻響、空。後譬如谷響下，別喻。則聲喻心念，谷喻法身，
X05n0227_p0105c20║響喻見佛及與聞法。聲擊空谷，響似本聲，念叩法身，
X05n0227_p0105c21║隨心聞見，故聲與響非合非散。空、有、中道，准前可思。
X05n0227_p0105c22║上之四喻，皆具四觀：一、正是唯心，二、唯心故空，三、唯
X05n0227_p0105c23║心故假，四、唯心故中。融而無㝵，即華嚴意。若皆具四，
X05n0227_p0105c24║何用四喻？一、欲廣唯心無性等故。二、從增勝說，四義
X05n0227_p0106a01║不同，謂夢喻不來不去，影喻不出不入，幻喻非有非
X05n0227_p0106a02║無，響喻非合非散。又夢喻散心，意言分別故；水喻定
X05n0227_p0106a03║心，同靜水故；幻喻起用，心如幻術故；響喻勝劣，心隨
X05n0227_p0106a04║念見故。又前三喻見身，後一兼喻聞法。三中，夢喻法
X05n0227_p0106a05║身，但有想見，竟無見故；影喻報身，相明靜故；幻喻化
X05n0227_p0106a06║身，隨意成故。又影喻是心是佛，幻喻是心作佛，夢喻
X05n0227_p0106a07║諸佛正遍知海從心想生，響喻隨心勝劣，見佛有異。
X05n0227_p0106a08║具上諸意，四喻不同。後我如是下，結成唯心，明是心
X05n0227_p0106a09║是佛。般舟經云：自念佛從何所來，我亦無所至。我所
X05n0227_p0106a10║念即見心作佛，心自見心是佛，心是如來心，是我心
X05n0227_p0106a11║見佛。此上攝境歸心。下又拂云：心不自知心，心不自
X05n0227_p0106a12║見心，心有想為癡，無想即泥洹。是法無可示者，皆念
X05n0227_p0106a13║所為。設有念，亦了無所有，空耳。此即彼經之玄也。若
X05n0227_p0106a14║此中意，三觀齊駈，以性融相，則入重重念佛之境，已
X05n0227_p0106a15║見德雲
X05n0227_p0106a16║[○@△]第三、善男子！當知菩薩下，心該萬法。謂非但念佛
X05n0227_p0106a17║由於自心，菩薩萬行、諸佛體用、凡聖等境，並不離心。
X05n0227_p0106a18║如有偈云：諸佛從心得解脫心者無垢名清淨五道
X05n0227_p0106a19║鮮潔不受色有解此者成大道。佛尚心現，況復凡夫？
X05n0227_p0106a20║夜摩偈云：心如工畫師能畫諸世間五蘊悉從生無
X05n0227_p0106a21║法而不造。如心佛亦爾如佛眾生然應知佛與心體
X05n0227_p0106a22║性皆無盡等。即斯義也。文中三：初明佛法唯心，次通
X05n0227_p0106a23║辨染淨由心，後結成佛法唯心。▲今初，即淨分依他。
X05n0227_p0106a24║故上經云：若人欲了知，三世一切佛，應觀法界性，一
X05n0227_p0106b01║切唯心造。晉經云：心造諸如來。▲第二、善男子！諸業
X05n0227_p0106b02║虗妄積集名心下，通辨染淨由心。此段十五行，舊經
X05n0227_p0106b03║所無。文分四別：一、總舉八識為迷悟依，二、彰由迷悟
X05n0227_p0106b04║成十法界，三、結成迷執過患因緣，四、雙明迷悟二相
X05n0227_p0106b05║差別。
X05n0227_p0106b06║[△@、]今初。八識皆具，文有四節：一、諸業虗妄積集名心
X05n0227_p0106b07║者。此是總句。若通相說，明八識心皆是積集。末那已
X05n0227_p0106b08║下，總中分別，彰餘七相。故楞伽云：心能積集業，意能
X05n0227_p0106b09║廣積集。而總含別義，即當第八。故云：若集起以解心，
X05n0227_p0106b10║第八獨名心，集諸種子起現行故。故今雖總，即當第
X05n0227_p0106b11║八。諸業虗妄是心之因。唯識論說：諸業習氣與二取
X05n0227_p0106b12║俱，熏識成種，前滅後現。皆由不了真實義諦，執我、我
X05n0227_p0106b13║所，方習成種，故云虗妄。若楞伽意不思議熏、不思議
X05n0227_p0106b14║變，是現識因；取種種塵及無始妄想熏，是分別事識
X05n0227_p0106b15║因，故云諸業虗妄。由有虗妄覆彼真識，成末那等七
X05n0227_p0106b16║識波浪。二、末那思量是第七識。末那標名，此方云意。
X05n0227_p0106b17║思量即是第七性相。恒審思量，第八賴耶為內我故，
X05n0227_p0106b18║依第八轉，還緣第八，故次明之。三、意識分別即第六
X05n0227_p0106b19║識。末那名意，意即是識。今此第六是意之識，依第七
X05n0227_p0106b20║故。然了別以解識，八識俱名識，今取能了種種差別
X05n0227_p0106b21║名為分別。四、眼等五識了境不同者，隨所依根用差
X05n0227_p0106b22║別故。楞伽經云：心能積集業，意能廣積集，了別故名
X05n0227_p0106b23║識，對現境說五。即上四節也。依唯識論，束上四節為
X05n0227_p0106b24║三能變，後二為一。依楞伽經，收上四節為三種識，謂
X05n0227_p0106c01║真識、現識、分別事識。古人亦將此之三識配三能變，
X05n0227_p0106c02║觀彼經文意有不同，謂真識即是如來藏性，體無生
X05n0227_p0106c03║滅，與生滅俱非一非異，名阿賴耶以為現識，故此一
X05n0227_p0106c04║識含在總句。下佛菩薩覺於此相便同本覺，故十卷、
X05n0227_p0106c05║七卷入楞伽經皆云：略則唯二，謂現識、分別事識。以
X05n0227_p0106c06║其真識含在現識，故不應言七識為現。此中意云：由
X05n0227_p0106c07║此諸識互相熏習生死流轉，若能了達則不流轉，故
X05n0227_p0106c08║說八識為迷悟因，非如常說獨依真如有迷悟也。故
X05n0227_p0106c09║問明云：眼耳鼻舌身，心意諸情根，以此常流轉，而無
X05n0227_p0106c10║能轉者。迷悟之相次下當說。
X05n0227_p0106c11║[△@、]第二、愚癡凡夫不能覺知下，彰由迷悟成十法界。
X05n0227_p0106c12║十法界中，二人為悟，謂佛、菩薩；八人皆迷，謂六道、二
X05n0227_p0106c13║乘。文中分二：先明迷人，後彰悟人。今即初也。初二句
X05n0227_p0106c14║即是六道。不知識體即是苦果，不知熏習以為集因，
X05n0227_p0106c15║故常流轉，怖老病死，求入涅槃，即是二乘。上迷勝義，
X05n0227_p0106c16║為不覺知；今悟四諦，故求滅苦集。生死、涅槃二俱不
X05n0227_p0106c17║識下，結成上過。此句總標六道。凡夫不識苦集，安知
X05n0227_p0106c18║涅槃？二乘不了生空本是涅槃妙有，故求永滅。凡小
X05n0227_p0106c19║俱迷生死、涅槃其性平等，為俱不識。於一切境妄起
X05n0227_p0106c20║分別下，別明不識之相。此句通明但妄分別，謂生死
X05n0227_p0106c21║可滅，涅槃可證。入楞伽云：不知世間、涅槃無差別故，
X05n0227_p0106c22║分別一切法與非法。又由未來諸根、五塵境界斷滅，
X05n0227_p0106c23║凡夫、愚人以為涅槃者，此別明不識涅槃之相，以小
X05n0227_p0106c24║乘滅為涅槃故。謂未來根塵麤相斷滅，凡夫及與愚
X05n0227_p0107a01║法二乘，並謂涅槃以為真實，而不能知。但離虗妄，未
X05n0227_p0107a02║實滅度，躭三昧酒，妄謂涅槃。不取塵境，謂為有餘；根
X05n0227_p0107a03║塵都滅，謂為無餘。寧知微紬業相未滅，況復能知本
X05n0227_p0107a04║來清淨？二、諸佛菩薩自證悟時，轉阿賴耶得本覺智
X05n0227_p0107a05║者，彰其悟人。菩薩是因，諸佛是果，自證悟時，義通因
X05n0227_p0107a06║果。轉阿賴耶得本覺智，即菩薩地盡成佛之時，破和
X05n0227_p0107a07║合識相，滅相續心相，顯現法身，智純淨故，名轉阿賴
X05n0227_p0107a08║耶得本覺智。然本覺本有，名顯法身，即合言證。始覺
X05n0227_p0107a09║菩提，今日始成，可稱為得。今云得者，得始覺智，契於
X05n0227_p0107a10║本覺，始本無二，名究竟覺，故名為得。斯即了達生死、
X05n0227_p0107a11║涅槃二俱平等。
X05n0227_p0107a12║[△@、]第三、善男子！一切凡愚下，結成迷執過患因緣。於
X05n0227_p0107a13║中，初二句辨執。不知如來隨機說法，對二乘故，說有
X05n0227_p0107a14║三乘；破於二乘，復說於一。故彼經偈云：三乘與一乘，
X05n0227_p0107a15║非乘我所說。則非三乘，亦非一矣。然迷佛方便，義則
X05n0227_p0107a16║有之。梵本但云：不悟此理，執有三乘。斯則牒上，謂不
X05n0227_p0107a17║悟上來生死、涅槃平等之理，見上迷悟，謂有三乘。言
X05n0227_p0107a18║不了三界由心所起者，此句辨迷。六地經云：三界所
X05n0227_p0107a19║有，皆一心作。七卷經云：彼愚癡人，執有三乘，不說唯
X05n0227_p0107a20║心，無有境界。不知三世一切佛法自心現量者，釋上
X05n0227_p0107a21║不了三界所以，以不能知唯心教故。七卷經云：彼人
X05n0227_p0107a22║不知去、來、現在諸佛所說自心境界。言自心現量者，
X05n0227_p0107a23║不同三量，真現量也。謂不了萬境皆自心現，如心分
X05n0227_p0107a24║量。故楞伽云：自心現見，應當除滅，見外五塵，執為實
X05n0227_p0107b01║有。下示不了知心現量義。不知心現，謂有實故，同於
X05n0227_p0107b02║翳眼取外空華。若知唯心，三一俱遣。下彰過患。由不
X05n0227_p0107b03║覺知生死循環，轉無窮已。
X05n0227_p0107b04║[△@、]第四、善男子！佛說諸法無生無滅，亦無三世下，雙
X05n0227_p0107b05║明迷、悟二相差別。於中二：先明悟相，後顯迷相。今初，
X05n0227_p0107b06║謂悟真實唯識性故。於中亦二：先二句總標。佛說諸
X05n0227_p0107b07║法無生無滅者，橫說心性。亦無三世者，竪說心性。後
X05n0227_p0107b08║何以故下，徵釋。先徵意云：現見諸法有生滅等，佛教
X05n0227_p0107b09║亦說，何得言無？釋云：由心現故，以心為因而現生等。
X05n0227_p0107b10║既從緣生，即無生等。故梵本云：因如是故，知一切法
X05n0227_p0107b11║本性無生。問：明品云：法性本無生示現而有生此中
X05n0227_p0107b12║無能現亦無所現物。有無諸法本不生者，從無之有
X05n0227_p0107b13║曰生，自有還無稱滅。無本自無，何能生耶？有若已有，
X05n0227_p0107b14║復云何生？有法從緣，自、他、共中求生叵得。無法無因，
X05n0227_p0107b15║何得名生？無法若生，龜毛、兔角悉應名生。有不生無，
X05n0227_p0107b16║無不生有。無若生有，空華應生乳、酪等法；有若生無，
X05n0227_p0107b17║龜、兔應常生毛、生角。是知有無本自不生，猶如駝、驢、
X05n0227_p0107b18║兔、馬等類，決定無角。故忉利偈云：一切法無來是故
X05n0227_p0107b19║無有生以生無有故滅亦不可得。心法遷流假說三
X05n0227_p0107b20║世，色心之體無生性空，三世之名依何而立？如兔無
X05n0227_p0107b21║角，豈問此角為昔為今？聖者自悟境界如是者，結示
X05n0227_p0107b22║也。上約教道，佛說無生；今約證道，唯佛菩薩自證無
X05n0227_p0107b23║生，非無因矣。斯即名為自覺聖智。自覺聖智者，楞伽
X05n0227_p0107b24║經云：一切法無所繫著，得如幻三昧。由如是知，故得
X05n0227_p0107c01║上來成本覺智。二、善男子！愚癡凡夫下，顯其迷相。對
X05n0227_p0107c02║上二義說二種迷：一、對有無本不生，故云無中執有、
X05n0227_p0107c03║有中執無。此有多意：一、境從心現空而謂有，三界唯
X05n0227_p0107c04║心有而說無。二、生死本空執為我法，涅槃不空執為
X05n0227_p0107c05║滅無。三、世無常等執有常等，出世常等執無常等。四、
X05n0227_p0107c06║諸法性空翻執為有，無性真理却執為無。若楞伽中
X05n0227_p0107c07║有四種無，有有建立並無中執有：一、無相建立相，即
X05n0227_p0107c08║蘊、界、入本空無相執有法相。二、無有見建立見，謂於
X05n0227_p0107c09║蘊、界、處起我、人見。三、無有因建立因，謂最初識緣生
X05n0227_p0107c10║無性而計有因。四、非有性建立性，即三無為離有無
X05n0227_p0107c11║性而執定實。此上四義既無而執有，則顯二空有而
X05n0227_p0107c12║執無，故諸聖者離有無見便了識性，成種種身教化
X05n0227_p0107c13║眾生。二取阿賴耶種種行相者，對上覺自心現，今明
X05n0227_p0107c14║不覺故有執取。言種種行相者，謂執受根身頓變器
X05n0227_p0107c15║界，生滅遷流不生不滅如是等相。墮於生滅二種見
X05n0227_p0107c16║中者，謂識恒轉，前滅後生因亡果現。又見七識生，不
X05n0227_p0107c17║知即是如來藏性，隨緣所生執為定生，即是生見。見
X05n0227_p0107c18║轉識滅，不知但是業相滅故謂賴耶滅，不異外道斷
X05n0227_p0107c19║滅戲論。若准梵本，墮生住滅二種見中，與楞伽同，謂
X05n0227_p0107c20║生住為有、滅即是無，亦即是上有無二見。不了自心
X05n0227_p0107c21║而起分別者，就人結過，謂不了自心性無生滅，起心
X05n0227_p0107c22║分別是有是無。故楞伽云：云何外道惡見？謂不知境
X05n0227_p0107c23║界自心分別現於自性第一義，見有見無而起言說。
X05n0227_p0107c24║即其義也。問：明偈云：眼耳鼻舌身，心意諸情根，一切
X05n0227_p0108a01║空無性，妄心分別有。若能依上悟人境界，即如理而
X05n0227_p0108a02║觀察，一切皆無性，法眼不思議。此見非顛倒為可依
X05n0227_p0108a03║也。
X05n0227_p0108a04║▲第三、善男子！當知自心下，結成佛法。一切唯心以
X05n0227_p0108a05║上諸義，則知心為佛法根本。略舉二句，梵本具牒前
X05n0227_p0108a06║文十句。
X05n0227_p0108a07║[○@△]第四、是故善男子！應以下，結勸修學，令證唯心。現
X05n0227_p0108a08║知萬法不離自心，但修自心，萬行斯備。其猶欲得淨
X05n0227_p0108a09║土，當淨其心，亦遣妄解。謂有計云：萬法皆心，即心即
X05n0227_p0108a10║佛，駈馳萬行，豈不唐勞？故今廣明心雖即佛，久翳塵
X05n0227_p0108a11║勞，故萬行增修，令其瑩徹。又佛但說萬行由心，不說
X05n0227_p0108a12║不修萬行為是。又萬行即心，修何㝵心？文有十句：一、
X05n0227_p0108a13║如彼病人，非杖不起，煩惱病重，假善相資。二、若無法
X05n0227_p0108a14║雨，法芽不生。三、對境忘心，斯為妙法，則六塵不染。故
X05n0227_p0108a15║梵本云：於一切法，當念捨離。四、離身心相，心則堅固。
X05n0227_p0108a16║五、忍辱謙光，自然卑下。六、寂照內澄，皎然無瑕。七、鑒
X05n0227_p0108a17║達不遺，觸境穿徹。八、恒沙佛德，蘊在我心，望齊至尊，
X05n0227_p0108a18║故須發起。九、與佛同性，法界普周。十、以十力、無畏，自
X05n0227_p0108a19║他明鑒。
X05n0227_p0108a20║第四、善男子！我唯下，謙己推勝無涅槃際，至下當釋，
X05n0227_p0108a21║餘文相顯。
X05n0227_p0108a22║第五、善男子！從此下，指示後友。閻浮提畔者，此洲南
X05n0227_p0108a23║際，表將隣不退，亦得般若六度後邊入智海故。住處
X05n0227_p0108a24║名遍無垢者，心定不動，何有垢哉？又了無相，無所分
X05n0227_p0108b01║別，尤無垢也。比丘！海幢者，定智業用，深廣如海，高出
X05n0227_p0108b02║名幢；正心不動，如海湛然，眾毒雜惡不能撓亂，摧不
X05n0227_p0108b03║正說，所以名幢。禮辭可知。
X05n0227_p0108b04║
X05n0227_p0108b05║貞元新譯華嚴經疏卷第四
X05n0227_p0108b06║
X05n0227_p0108b07║壽昌元年乙亥歲，高麗國大興王寺奉
X05n0227_p0108b08║宣雕造