X05n0227_p0108b09║
X05n0227_p0108b10║
X05n0227_p0108b11║
X05n0227_p0108b12║貞元新譯華嚴經疏卷第五（從第六經九紙末行盡第十經）
X05n0227_p0108b13║敕太原府太崇福寺沙門澄觀述
X05n0227_p0108b14║（有九善知識：第一、海幢比丘；第二、伊舍那優婆夷；第三、大威猛仙人；第四、勝熱婆羅門；第五、慈行童女；第
X05n0227_p0108b15║六、妙見比丘；第七、根自在童子；第八、辯具足優婆夷；第九、具足智長者。）
X05n0227_p0108b16║●第六，海幢比丘，寄正心住。成就般若，了法性空，無
X05n0227_p0108b17║住無依，無邪無正。故聞讚毀，能正其心，念不動故。文
X05n0227_p0108b18║但有五：第一依教趣求，第二見敬問答，第三謙己推
X05n0227_p0108b19║勝，第四指示後友，第五戀德禮辭。
X05n0227_p0108b20║今初，有二：先念前；後如是觀下，趣後。第二、乃見處
X05n0227_p0108b21║在下，見敬問答。於中二：先見定證入，後起定問答。△
X05n0227_p0108b22║前中小異。上來謂見定體用，同示法故。文中四：一、見
X05n0227_p0108b23║入定相，二、覩定勝用，三、瞻敬證入，四、所經時分。今
X05n0227_p0108b24║初。此通二定：一、滅受想定，謂無別思覺，種種心行皆
X05n0227_p0108c01║已滅故。唯第八識持身不壞，定前加行誓願力故，令
X05n0227_p0108c02║於定中起諸業用。若依此教，法界融攝，自在無㝵，業
X05n0227_p0108c03║用無方，未曾起念。今此六住同於六地，能入滅定而
X05n0227_p0108c04║起通用，即淨名云：不起滅定，現諸威儀。二、即第四禪，
X05n0227_p0108c05║以諸起用多依彼故。第四禪中無出入息，亦無覺觀，
X05n0227_p0108c06║內淨喜樂諸思覺故，通表此位聞讚聞毀，心定不動。
X05n0227_p0108c07║然經行地側是動之所，而滅思覺表即動而寂。即用
X05n0227_p0108c08║無心，則乾坤倒覆，無謂不靜；洪流滔天，無謂其動。而
X05n0227_p0108c09║言側者，不住行故。觀法無相、無體、無修，故不住行。若
X05n0227_p0108c10║住於行，非真行故。
X05n0227_p0108c11║第二、以三昧力下，覩定業用。文分四別：第一、總明現
X05n0227_p0108c12║身所為；第二、別顯支分現身；第三、通明毛光業用；第
X05n0227_p0108c13║四、總結令善財覩。▲今初，八行半經，舊經所無。於中
X05n0227_p0108c14║分二：先明現身，支分、毛孔即是總標，第二、三段同自
X05n0227_p0108c15║身相一句義生；後為普供養下，明現身意。▲第二、從
X05n0227_p0108c16║兩足下，別顯支分現身業用。有十四處作用不同，從
X05n0227_p0108c17║足至頂漸漸增勝，各表不同。
X05n0227_p0108c18║一足下出長者居士及婆羅門者，足有三義：一最初
X05n0227_p0108c19║義，長者行之長故；二者住義，居士安處故；三者行義，
X05n0227_p0108c20║以婆羅門名淨行故。又施為行首故，住四攝故，多利
X05n0227_p0108c21║行故。文中二：先現身相，後悉以下辨其所作。文有三
X05n0227_p0108c22║攝：初布施，次安慰下愛語，後成熟一切善根下利行。
X05n0227_p0108c23║如是下結，文並可知。
X05n0227_p0108c24║二、膝出剎帝利、婆羅門，以其帝主屈申自在故，行由
X05n0227_p0109a01║膝故。文中亦二：先現身相；後恒以下，明其所作。文中
X05n0227_p0109a02║亦二：先、正明；二、結益。今初，可意。語言是愛語攝，謂慰
X05n0227_p0109a03║喻慶悅勝益之言。言同事者，利衰等事皆同受故。勸
X05n0227_p0109a04║導誘進即是利行，謂說義利之行故。然布施是攝緣，
X05n0227_p0109a05║與彼資持故；愛語是攝體，正示損益故；利行是攝處，
X05n0227_p0109a06║安置善處故；同事是釋疑，令彼決定故。二、如是一切
X05n0227_p0109a07║下，結益。於中二：先近益；後復以下，究竟益。亦重說利
X05n0227_p0109a08║行，謂授以正法，即說義利之行；離惡集善，即二世樂；
X05n0227_p0109a09║出生死泥，住真實義，即現法、後法利行。
X05n0227_p0109a10║三、齋輪出仙人者，此為氣海，是吐故納新出仙之所，
X05n0227_p0109a11║其所說法多說利行，順彼仙行以弘佛法。
X05n0227_p0109a12║四脇出諸龍，是傍生故。
X05n0227_p0109a13║五、於胷德相出修羅者，憍慢凶險幻術所故。而於德
X05n0227_p0109a14║相者，翻彰離前憍慢等故，故能降魔。
X05n0227_p0109a15║六、背出二乘者，背於大乘失佛意故，杜塞諸根不見
X05n0227_p0109a16║法故。所說法中文有十句：前八順二乘法，後二反二
X05n0227_p0109a17║乘法，九二乘趣寂令起大願，十二乘自利令普饒益。
X05n0227_p0109a18║前九對治，後一生善，令其見現。
X05n0227_p0109a19║七、肩出夜叉。肩是勇力可畏所故，多現神力，又能荷
X05n0227_p0109a20║負，故為守護。
X05n0227_p0109a21║八腹出緊那羅及乾闥婆者，鼓腹絃歌樂者所故，故
X05n0227_p0109a22║多讚詠諸佛法輪。
X05n0227_p0109a23║九面門出。輪王布十善，令向佛法故。文中二：先現身；
X05n0227_p0109a24║後放大捨下，所作。於中三：一、總標，二、別顯，三、總結。今
X05n0227_p0109b01║初，先以財施，後以法施。二、所謂下，別顯之中，即廣前
X05n0227_p0109b02║法施斷十種惡，成十善故，即為十段。文皆有二：先舉
X05n0227_p0109b03║所斷，即是十惡；後明能斷，即是十善。能斷之中，文皆
X05n0227_p0109b04║有二：一、對治離，二、果行離，身三之中兼有因離。今初，
X05n0227_p0109b05║離殺。先舉所離；後令起慈悲下，能治之善。此句即是
X05n0227_p0109b06║辨對治離。不斷生命，即果行離。攬因成業，名為果行；
X05n0227_p0109b07║今不成業，即名為離。若因貪行殺，由前施財而不行
X05n0227_p0109b08║煞，即是因離。二、貧乏下，即不盜善。貪乏苦惱，此是盜
X05n0227_p0109b09║因，是所離惡。由前大捨，令彼不盜，即是因離。令其永
X05n0227_p0109b10║捨不與取行，即果行離。常行惠施，即對治離。三、能捨
X05n0227_p0109b11║無量下，離邪行善。先舉輪王捨女之行，令邪行者得
X05n0227_p0109b12║成因離。以無妻妾為邪行因，與之便離。前盜戒中，舉
X05n0227_p0109b13║其貧窮以為盜因，此舉施婇女以為離因，文影略耳。
X05n0227_p0109b14║令諸眾生永斷邪婬，即果行離。修持梵行，即對治離。
X05n0227_p0109b15║四、虗誑下，是離妄語。此句所離。令其究竟常真實語，
X05n0227_p0109b16║即對治離。不作虗誑無益談說，即果行離。五、令攝他
X05n0227_p0109b17║語下，不離間善。此句即是對治離也。但欲攝他，豈有
X05n0227_p0109b18║離間？不行離間，即果行離。常樂和合，亦對治離。無有
X05n0227_p0109b19║乖諍，亦果行離。新舊併出，所以有重。六、令柔軟語下，
X05n0227_p0109b20║不惡口善。此對治離。無有麤惡雜穢語者，即果行離。
X05n0227_p0109b21║七、令常演說下，不綺語善。初對治離。永斷已下，即果
X05n0227_p0109b22║行離。令諸眾生深入法句，復是對治，亦是成益。八、多
X05n0227_p0109b23║貪欲下，無貪善也。此句所治。意三離中，但有對治，以
X05n0227_p0109b24║貪、瞋等業有之本，更無所依，故非果行，不同前七攬
X05n0227_p0109c01║貪等因成煞等業故。既非果離，不可對之更立異因，
X05n0227_p0109c02║故無因離，不同煞等嗔、煞具等皆為因故。令其少欲
X05n0227_p0109c03║下，即能對治。九、多怒害下，即不嗔善。十、墮見網下，即
X05n0227_p0109c04║不邪見。後如是下，結用周遍。
X05n0227_p0109c05║十、目出日輪等日照故，故其所作放事光、法光（下第七經）。
X05n0227_p0109c06║十一、眉間出帝釋者，地居天中最高勝故，中道般若
X05n0227_p0109c07║是曰眉間，令離五欲故稱白毫。文中二：先現身，後震
X05n0227_p0109c08║動下明所作，皆是對治天過患法。
X05n0227_p0109c09║十二、額出梵王者，梵王超欲次於眉上，又是稽顙請
X05n0227_p0109c10║法所故。
X05n0227_p0109c11║十三頭出菩薩最上首故。文中二：先總明現身作用，
X05n0227_p0109c12║後所謂下別明支節。毛光演法即十度行，皆以普遍
X05n0227_p0109c13║十方一切世界而為段。初一一度中文皆有二：先總，
X05n0227_p0109c14║後別。今初檀度二者，先至相應行海總標，若事若理
X05n0227_p0109c15║皆深廣故，下九例然。後示導下別顯，於中三：初明成
X05n0227_p0109c16║益，謂除蔽成行故。二顯示下示度果相，謂依正果故。
X05n0227_p0109c17║普眼長者云：為欲令其具佛相好莊嚴色身，稱揚讚
X05n0227_p0109c18║歎檀波羅蜜。據此十度皆有身果，文或闕略，依果可
X05n0227_p0109c19║知。三及示依正下結度成因。二戒度中亦二：先總，後
X05n0227_p0109c20║令諸眾生下別。文亦分三：初辨成益，即成三聚益。初
X05n0227_p0109c21║成律儀具於止作，次念菩薩戒下成攝眾生，後稱讚
X05n0227_p0109c22║解脫下成攝善法。二普令眾生下示戒之果，准普眼
X05n0227_p0109c23║處即是清淨無垢法身，既令生住亦是益相。三說一
X05n0227_p0109c24║切有下示戒之因，有智慧人了欲無味方能持故，亦
X05n0227_p0110a01║攝慧善。三忍度中先總明，令諸眾生下別顯。於中亦
X05n0227_p0110a02║三：初成忍行，二稱揚下顯忍因果，三止煞害下治不
X05n0227_p0110a03║忍因，四精進，五禪定，六般若，七方便，文並可知。八願
X05n0227_p0110a04║度中云四願輪者，即四輪乘，謂一住好國土，二依止
X05n0227_p0110a05║善人，三發大誓願，四集勝福德。以能摧障故名為輪。
X05n0227_p0110a06║前二是果，後二約因。就二因中，福是福因，願是智因，
X05n0227_p0110a07║故為主導。此四各具五種因緣：一住好國土五因緣
X05n0227_p0110a08║者，一者易求，謂四事易故；二者善護，王如法故；三者
X05n0227_p0110a09║善地，處調和故；四者善伴，同戒見故；五者善寂，無諠
X05n0227_p0110a10║聲故。二依止善人有五緣者，一多聞，二見諦，三巧說，
X05n0227_p0110a11║四憐愍，不貪利故；五不退，無疲倦故。三發大誓願五
X05n0227_p0110a12║因緣者，一善緣，妙法為緣故；二善聚，具福智故；三善
X05n0227_p0110a13║修，止觀諸行相應修故；四善說，無求剎故；五善出，所
X05n0227_p0110a14║有上法恭順修故。四集勝福德輪五因緣者，一可樂，
X05n0227_p0110a15║由住勝世以為因故；二無難，由值善人以為因故；三
X05n0227_p0110a16║無病，四三昧，五智慧。此三以大願輪而為因故。以此
X05n0227_p0110a17║四輪遊正覺路至涅槃城，以願為主故稱願輪。願度
X05n0227_p0110a18║中說九力度、十智度，文並可知。
X05n0227_p0110a19║十四頂出諸佛者，最極無上故。文中二：一、明現身；二、
X05n0227_p0110a20║為諸世間下，彰所說法。於中三：初總標，次別顯，後結
X05n0227_p0110a21║周遍。今初，可知。二、所謂下，別顯。總有三十二法雨，大
X05n0227_p0110a22║分為二：前十二為菩薩，餘為雜類。前中三：初一為等
X05n0227_p0110a23║覺，次十為十住，後一為十信。今初，法門名平等現前
X05n0227_p0110a24║智者，略有三等：一、始覺同本覺，無復始本之異，即理
X05n0227_p0110b01║智平等；二、等同諸佛，證無差別故；三、等同眾生，無異
X05n0227_p0110b02║性故。得此三等，便證佛智，故云現前。二、為灌頂下，有
X05n0227_p0110b03║十法雨，即是十住。從於等覺便至住者，圓教位中，十
X05n0227_p0110b04║住位滿，便成佛故。此前更無地等諸位，此約以位攝
X05n0227_p0110b05║位，以得初住，即得初行第一迴向及初地故。十住滿
X05n0227_p0110b06║時，行向與地一時皆滿，如五味香，五味齊燒，五味齊
X05n0227_p0110b07║盡。然此十法皆是當位勝進十法，已住自分，勸修進
X05n0227_p0110b08║故。普門法界者，此位自分已成十智，而未得普，是故
X05n0227_p0110b09║令學如來十智，謂三世法界乃至無邊，故名普門法
X05n0227_p0110b10║界，乃是十中二義，謂法界無㝵智、法界無邊智故。二、
X05n0227_p0110b11║入諸菩薩普莊嚴門者，學法王處善巧等法，為莊嚴
X05n0227_p0110b12║故，門字義來。三、堅固山者，令學知剎乃至供佛皆無
X05n0227_p0110b13║能壞，最高出故。其法智雲，乃是梵本十雨總名。四、海
X05n0227_p0110b14║藏者，令學勝進，說一即多，說多即一，文隨義等十種
X05n0227_p0110b15║廣大甚深法故。梵本脫此海藏舊有，餘皆義生。五、以
X05n0227_p0110b16║金剛智等者，照一切法無相無體，乃至一切無分別
X05n0227_p0110b17║等，是金剛智。六、自性莊嚴門者，知眾生無邊，乃至知
X05n0227_p0110b18║眾生無自性，皆是自性門。以自性門總該餘九，既稱
X05n0227_p0110b19║方便，故普攝眾生。七、圓滿隨順世間者，了知圓滿三
X05n0227_p0110b20║世佛法，皆是順世。八、悲愍世間者，觀察眾生界等，為
X05n0227_p0110b21║悲愍故。梵本闕修行住菩薩法門及治地位名，其演
X05n0227_p0110b22║法本際，即治地法門，今合在此。九、積集法藏者，全依
X05n0227_p0110b23║舊經，謂誦習多聞，虗閑寂靜，近善知識等，皆為積集。
X05n0227_p0110b24║包藏行法，故稱為藏。十、普攝眾生者，令其勤供養佛，
X05n0227_p0110c01║主導世間，為普攝故。若作十地釋者，十地祈佛種智
X05n0227_p0110c02║故，故云普門。九地當法師位，知根器等，名為莊嚴。八
X05n0227_p0110c03║地不動，故稱為堅；高出分段，故名為山。七地權實雙
X05n0227_p0110c04║行，深廣名海；功用已滿，故稱為藏。六地般若現前，為
X05n0227_p0110c05║金剛智。五地即真入俗，為自性嚴。四地初寄出世不
X05n0227_p0110c06║壞菩薩道，為隨順世間。三地廣求多聞，本為悲故。二
X05n0227_p0110c07║地普攝五重十善，名為積集。初地創成二利，慈悲觀
X05n0227_p0110c08║增。三、為廣大信解下一門，為十信菩薩，令發大願，普
X05n0227_p0110c09║緣如來及於普賢無盡境界而生信心。信含眾德，故
X05n0227_p0110c10║稱為藏。若前是十地，此即三賢，地前亦名為信地故。
X05n0227_p0110c11║二、為無色界下二十法雨，普為人天一切雜類。於中
X05n0227_p0110c12║分四：初一無色天；次一色天；三、有六法欲天；四、有十
X05n0227_p0110c13║二法，為八部六道。今初、普門智無盡藏者，初之二天
X05n0227_p0110c14║雖作空識無邊行相，或內或外，亦非普門；三、欲亡識；
X05n0227_p0110c15║四、欲亡想，意欲求盡。今乃令其內外普觀，不盡心想，
X05n0227_p0110c16║而見真性無邊無盡。二、為梵世者，四禪之內皆有梵
X05n0227_p0110c17║王，通稱梵世。故舊經云：為諸梵天法門，名為無量。教
X05n0227_p0110c18║聲等者，初禪言聲，不及眾外；二禪已上，無有言聲。故
X05n0227_p0110c19║令無量捨外住內，令得普門。然是定地，令其智藏。三、
X05n0227_p0110c20║為他化下六法，為欲界天中初一他化，能生法力資
X05n0227_p0110c21║具。無盡藏者，雖令他化，猶尚有盡；為佛法力，則無盡
X05n0227_p0110c22║矣。二、就他化中，分出魔天。魔好摧他，自高為主，令求
X05n0227_p0110c23║種智；高出為幢，則摧邪慢種種心幢。三、化作樂具，但
X05n0227_p0110c24║汙自心，令住善軛，則淨念圓智。四、雖世樂知足，須生
X05n0227_p0111a01║出世，諸智願意圓明高出。五、隨時受樂，以自慶快，令
X05n0227_p0111a02║順如來淨念法喜。六、忉利諸天躭著愛欲，令速見佛
X05n0227_p0111a03║樂法莊嚴。四、為諸龍王下，十二法雨為八部六道。然
X05n0227_p0111a04║忉利天後合有四王，欲為八部，故不出之。含在前三，
X05n0227_p0111a05║從所統為名。龍即西方，夜叉是北，乾闥婆是東，欠於
X05n0227_p0111a06║南方。鳩盤茶王大同夜叉，故合為一。今初，龍王法門
X05n0227_p0111a07║名出生菩薩等者，諸龍變現雖得自在，不及菩薩威
X05n0227_p0111a08║力難思，今出生此，便摧龍苦。二、夜叉暴害，故令歡喜；
X05n0227_p0111a09║此類捷疾，令得如來普遍神變。三、彼善奏樂，令集法
X05n0227_p0111a10║音。四、金剛智輪摧彼我慢，大法境界過彼大身。五、彼
X05n0227_p0111a11║淨眼觀海，意欲吞龍；今慈眼慧光觀方便海，救人、天、
X05n0227_p0111a12║龍。六、彼雖善歌，無益於世；今詠勝智，饒益世間。七、蟒
X05n0227_p0111a13║多毒害，令其愛樂；宛轉腹行，令疾增長。八、人王智明，
X05n0227_p0111a14║統御萬國，令以勝智普攝眾生。九、地獄眾生多聞毒
X05n0227_p0111a15║害號歎之聲，令得寂靜；身受多苦，心念彌惡，故令正
X05n0227_p0111a16║念三寶以為莊嚴，眾苦自息。十、畜生癡故，惡業致故。
X05n0227_p0111a17║十一、閻羅鬼卒貴欲治人，令迴此心，不捨一切；迴彼
X05n0227_p0111a18║訶責，為彼岸音。十二、處於厄難，不聞惡聲，唯聞安慰，
X05n0227_p0111a19║自離憂苦，捨惡聚會，賢聖為儔。三、如是所作下，總結
X05n0227_p0111a20║周遍。
X05n0227_p0111a21║▲第三、海幢比丘各於其身一切毛孔下，通顯毛光
X05n0227_p0111a22║業用。於中二：先總明；後爾時，善財下，則見光中本事。
X05n0227_p0111a23║此下一段四十七行，舊經所無，是新梵本，大同喜目
X05n0227_p0111a24║毛孔所流。文中十度，各以往昔所修一切菩薩而為
X05n0227_p0111b01║段。初皆先標，後釋。釋中含因果等，寬狹不同：一、檀波
X05n0227_p0111b02║羅蜜，總說橫具；二者、戒度，竪明微細。此二文略。三、忍
X05n0227_p0111b03║中有二：先因，後果。今初，內中具足三忍：初耐怨害忍；
X05n0227_p0111b04║次悉能安受，無有動亂，即安受苦忍，仍前而起，欲明
X05n0227_p0111b05║一忍具三忍故；後恒思下，諦察法忍；二、以是因緣下，
X05n0227_p0111b06║得忍之果。四、進度中，初明攝善；後令諸眾生下，利樂
X05n0227_p0111b07║精進，略無被甲。五、禪度中，通相而說。六、般若中，依唯
X05n0227_p0111b08║識論，十度明義，般若唯有無分別智。今經宗中，般若
X05n0227_p0111b09║亦具有分別智，但有兼正，故此度中多說加行。七、方
X05n0227_p0111b10║便中，但有拔濟。八、願度中，先略標三願：初、後求菩提
X05n0227_p0111b11║中，一、利樂他；後如是下，顯示願果。九、力度中，正說修
X05n0227_p0111b12║習，含於思擇。十、智度中，通說二智，謂以受用法樂智
X05n0227_p0111b13║成熟眾生。上來第三、毛光業用竟。▲第四、海幢比丘
X05n0227_p0111b14║下，總結令覩。
X05n0227_p0111b15║第三、爾時，善財一心下，瞻敬證入。於中二：初總明，後
X05n0227_p0111b16║別顯。今初，亦是思人、證人法界；次憶念彼不思議三
X05n0227_p0111b17║昧下，別有十句，並是思法、證法法界。文有二意：一、約
X05n0227_p0111b18║能證，思、入等殊；二、約所證，善巧等別。十種所證，一一
X05n0227_p0111b19║皆用十句能證，文影略耳。初二句總，故有三昧之言。
X05n0227_p0111b20║解脫是體，自在是用，於此體用憶念明記，隨順修行。
X05n0227_p0111b21║別中，三、思惟利生善巧，四、證入無作妙用，五、愛樂勝
X05n0227_p0111b22║解清淨，六、觀察能嚴之智，七、安住外得佛加，八、出生
X05n0227_p0111b23║自力無㝵，九、堅固所起大願，十、增廣諸行所成。
X05n0227_p0111b24║第四、如是住立下，所經時分六月六日者，第六住中
X05n0227_p0111c01║滿六度故，法味資神心境都寂，豈有身相時節短長？
X05n0227_p0111c02║縱六十小劫亦應忘倦，但取起時故言六月，彰所表
X05n0227_p0111c03║耳。
X05n0227_p0111c04║△第二、過此已後下，起定問答。於中三：一、覩起定；二、
X05n0227_p0111c05║善財爾時下，申敬讚。於中，初申敬；次讚言下，標讚；後
X05n0227_p0111c06║所以者何下，徵釋。三、聖者，此三昧門名為何等下，正
X05n0227_p0111c07║明問答。於中有二問答：先問答名，後問答用。前中，先
X05n0227_p0111c08║問，後答。今初，上雖修入，容未知名。如得王膳，何必能
X05n0227_p0111c09║識？後海幢下，答。先答主名，後攝眷屬。今初而有三名
X05n0227_p0111c10║者，初一唯從智立，次一雙就境智，後一雙融境智。初
X05n0227_p0111c11║言普眼捨得者，般若之智照一切法，故名普眼。皆無
X05n0227_p0111c12║所得，故云捨得。若有所得，不能即寂而起大用。以無
X05n0227_p0111c13║所得，即無所不得。菩薩無得，心無罣㝵。諸佛無得，則
X05n0227_p0111c14║得菩提。昔云：障無不寂曰捨，理無不證曰得。非無此
X05n0227_p0111c15║理，而未造玄。二、亦名般若波羅蜜境界清淨光明者，
X05n0227_p0111c16║般若清淨，故境界清淨。清淨之境，皆般若境，故云光
X05n0227_p0111c17║明。三、亦名平等清淨普莊嚴者，般若了境，無境非般
X05n0227_p0111c18║若，何所不嚴？故智論云：說智及智處，俱名為般若。是
X05n0227_p0111c19║則若般若清淨，若境界清淨，無二無二分，無別無斷
X05n0227_p0111c20║故。故一莊嚴，一切莊嚴，名普莊嚴。亦一般若已具諸
X05n0227_p0111c21║度，為莊嚴故。二、善男子下，明攝眷屬，可知所以。次前
X05n0227_p0111c22║明此門者，般若導行，一攝於餘，莫先此故。二、善財白
X05n0227_p0111c23║言下，問答大用。先問後答。問中云唯如是者，上所目
X05n0227_p0111c24║覩，頗已修入，視聽之外，更希異聞。後海幢下，答中皆
X05n0227_p0112a01║示上來之所不及。於中三：初明於器世間無㝵；次見
X05n0227_p0112a02║一切佛下，於智正覺世間無㝵；後大悲攝受下，於眾
X05n0227_p0112a03║生世間無㝵。
X05n0227_p0112a04║第三，善男子，我唯下，謙己推勝。第四善男子！從此
X05n0227_p0112a05║下指示後友。海潮處者，謂潮所至處方便就機不過
X05n0227_p0112a06║限故，臨生死海以濟物故，能知三世佛法海故。城名
X05n0227_p0112a07║圓滿光者，般若已圓便能涉有為圓滿光，故聞有佛
X05n0227_p0112a08║及無佛等心不退轉。有王名妙圓光者，圓照萬法王，
X05n0227_p0112a09║有夫人即是般若，依此圓照成於不退。園名普莊嚴
X05n0227_p0112a10║者，相有眾嚴以表生死，而為園苑萬行嚴故。又文隨
X05n0227_p0112a11║義、義隨文等，莊嚴總持無漏法故。友名伊舍那者，舊
X05n0227_p0112a12║云休舍，或云呼舍，此方並翻為普希望，亦云滿願，謂
X05n0227_p0112a13║隨物希望得圓滿故，亦能圓滿性相法故。前般若了
X05n0227_p0112a14║真故寄比丘，今慈心入俗故寄於女。禮辭可知。
X05n0227_p0112a15║●第七、伊舍那優婆夷，寄不退住。入於無生畢竟空
X05n0227_p0112a16║理，心心常行空無相願，止觀雙運，緣不能壞，湛猶渟
X05n0227_p0112a17║海，故名不退。文中具六：
X05n0227_p0112a18║第一、依教趣求。於中分二：一、念前友教，二、趣求後友。
X05n0227_p0112a19║前中亦二：先、經家敘述；後、作是念下，正陳所念；二、如
X05n0227_p0112a20║是思念下，趣求後友。
X05n0227_p0112a21║第二、見普莊嚴下，見敬諮問。於中二：一、覩見；二、敬問。
X05n0227_p0112a22║前中亦二：一、見依報；二、見正報。前中，謂宿因既著，現
X05n0227_p0112a23║德內充，故依報精嚴，感物從化。文中，初別明嚴事，次
X05n0227_p0112a24║雨散雜嚴，後凡聖欣敬。初中，十事莊嚴：一、寶墻圍遶，
X05n0227_p0112b01║無我理周故；二、一切寶樹下，林樹行列，萬行建立故；
X05n0227_p0112b02║三、園中具有下，堂閣崇麗，悲、智相依故；四、百萬浴池
X05n0227_p0112b03║下，浴沼清華，八、解嚴淨故；五、其中復有百萬陂池下，
X05n0227_p0112b04║暎帶池流，福、願長注故；六、園中復有廣大宮殿下，精
X05n0227_p0112b05║嚴寶殿，居大寂滅故；七、其宮殿中下，敷陳寶座，安處
X05n0227_p0112b06║法空故；八、空中復有百萬寶帳下，建以寶帳，大慈所
X05n0227_p0112b07║覆故；九、復有百萬諸大寶網下，羅以妙網，事、理交暎
X05n0227_p0112b08║故；十、復有百萬大寶光明下，曜以光明，智慧遠照故。
X05n0227_p0112b09║故一一事皆即法門。二、常雨下，雨散雜嚴。上皆純門，
X05n0227_p0112b10║此辨雜門。三、百萬欲界天子下，凡聖欣敬。二、時，伊舍
X05n0227_p0112b11║那下，見正報端嚴。於中四：一、正報殊倫；二、百千億下，
X05n0227_p0112b12║十方雲仰；三、其有見此下，業用難測；四、爾時，善財下，
X05n0227_p0112b13║正覩身儀。第二、往詣其所下，敬問，可知。
X05n0227_p0112b14║第三、時伊舍那告下，稱讚授法。略無稱讚，但有授法。
X05n0227_p0112b15║於中分四：一、舉法體用；二、窮因淺深；三、顯果久如；四、
X05n0227_p0112b16║彰法名字。▲今初，分二：先總舉所得，名在後文，至下
X05n0227_p0112b17║當釋；二、若有眾生下，別彰勝用，即以所作不空為其
X05n0227_p0112b18║體用。文中三：一、益物不空，二、被益不空，三、引證不空。
X05n0227_p0112b19║初中三：初順明；次善男子！若有眾生不種下，反顯；後
X05n0227_p0112b20║善男子！其有下，順結；二、善男子！東方下，諸佛被益不
X05n0227_p0112b21║空，以與三寶常同住故，與我住者皆悉不空；三、善男
X05n0227_p0112b22║子！我此會下，引證不空，現與同住皆不退故，亦表不
X05n0227_p0112b23║退方便入俗，八萬塵勞皆悉轉成波羅蜜故。所以次
X05n0227_p0112b24║前明此門者，大悲利物，菩薩本故。▲第二、善財白言：
X05n0227_p0112c01║聖者下，窮因淺深。先問，後答。答中二：先約因緣答，後
X05n0227_p0112c02║約心量答。今初，明近佛既多，功行已著，況云過此，明
X05n0227_p0112c03║佛能知。而要三十六者，此有二義：一者、約表，過前六
X05n0227_p0112c04║位，於位位中具修六度，六六三十六，皆恒沙性德故。
X05n0227_p0112c05║二、約事說，即密示次位涅槃第六。四、依菩薩近佛多
X05n0227_p0112c06║少，舉其八人。第一人云：善男子！若有能於一恒河沙
X05n0227_p0112c07║等諸佛世尊發菩提心，然後乃能於惡世中不謗是
X05n0227_p0112c08║法，愛樂是典，不能為人分別廣說。乃至第八、若有於
X05n0227_p0112c09║八恒河沙等佛所發菩提心，然後乃能於惡世中不
X05n0227_p0112c10║謗是經，受持、讀誦、書寫經卷，亦勸他人令得書寫等，
X05n0227_p0112c11║以其一劫各加一恒。第二人二恒，加前成三。第三三
X05n0227_p0112c12║恒，加前成六。如是至八，成三十六。後善男子！應知下，
X05n0227_p0112c13║約心量答，意顯發心稱法界故，亦等眾生。眾生無始，
X05n0227_p0112c14║從癡有愛；菩薩發心，癡、愛無初，心亦無始。（下第八經）▲第
X05n0227_p0112c15║三、爾時，善財童子下，顯果久如。先問，後答。答意云：心
X05n0227_p0112c16║無齊限，不應復作久近之問。文中三：一、反釋，二、順釋，
X05n0227_p0112c17║三、總結。今初，分二：先別明八事；後如是略說下，總顯；
X05n0227_p0112c18║二、何以故下，順釋。先徵前起後，何以不為後。釋意云：
X05n0227_p0112c19║前皆有限，菩提之心無齊限故。此中多同發菩提心
X05n0227_p0112c20║品。文中亦二：先別明；後善男子！取要下，總顯；三、善男
X05n0227_p0112c21║子！菩薩行普入下，總結無盡。此同初地十無盡句。文
X05n0227_p0112c22║中四：一、總彰所作無邊。略舉二種，謂：證一切法，淨一
X05n0227_p0112c23║切剎，則依、正等無不皆具。二、是故，善男子！嚴淨下，假
X05n0227_p0112c24║設舉盡，反顯無盡。三、善男子！如是乃至下，總結多門，
X05n0227_p0113a01║顯修無懈。四、善男子！應知下，順明分量，顯其無盡，是
X05n0227_p0113a02║故要無齊限。既生等無盡，成佛無期；若歷萬行，一一
X05n0227_p0113a03║無限。總而收之，略有十種：一、時無限，要窮三際，念劫
X05n0227_p0113a04║重重無盡時故。二、處無限，要該十方帝網剎故。三、行
X05n0227_p0113a05║無限，無盡行海皆修行故。四、心無限，念念常行而不
X05n0227_p0113a06║足故。五、智無限，了達一一稱法界故。六、善巧無限，一
X05n0227_p0113a07║法、一行即攝無盡故。七、所化無限，要化無盡眾生界
X05n0227_p0113a08║故；八、所斷無限，要斷無盡自他感故；九、果無限，要盡
X05n0227_p0113a09║證入無盡如來無盡德故；十、平等無限，心佛眾生悉
X05n0227_p0113a10║皆平等，成與不成，修與不修，曠若虗空，無取捨故。得
X05n0227_p0113a11║此十意，菩提之心自然增廣，無有譬喻而能稱量。若
X05n0227_p0113a12║爾，此善知識都無成耶？因此略辨成不成義，勒為四
X05n0227_p0113a13║句：一、以向因緣厚薄，對今無盡，則有始無成，此約悲
X05n0227_p0113a14║門；二、以稱法界發心，不見初相，方為真成，則無始有
X05n0227_p0113a15║終，此約智說；三、悲智合明，不壞相故，不妨始終，前後
X05n0227_p0113a16║諸文，其例非一；四、稱性之談，則無終始。故天女云：但
X05n0227_p0113a17║以世俗文字數故，說有三世，非謂菩提有去來今。大
X05n0227_p0113a18║願精進主夜神云：不可以生死中長短劫數，分別顯
X05n0227_p0113a19║示菩薩智輪。兜率偈云：眾生妄分別，某日佛成道，諸
X05n0227_p0113a20║佛得菩提，實不計於日等。融斯四句，無有障㝵，欲成
X05n0227_p0113a21║即成，念念常成，欲不成即不成，窮未來際故。念念成
X05n0227_p0113a22║佛，亦無成相，亦不住於有學之地，無障無㝵，難思境
X05n0227_p0113a23║也。▲第四、善財童子下，彰法名字。先問，後答。名離憂
X05n0227_p0113a24║安隱幢者，此有二義：一、以大悲高顯，所以稱幢。其有
X05n0227_p0113b01║見者，離業惑苦，不退菩提，是離憂安隱。二者、即智之
X05n0227_p0113b02║悲，涉苦安隱；即悲之智，多劫無憂。雙摧生死、涅槃，特
X05n0227_p0113b03║出凡小之外，故名幢也。
X05n0227_p0113b04║第四，善男子，我唯下，謙己推勝。第五、善男子！於此
X05n0227_p0113b05║下，指示後友。海潮之處者，但約大悲，攝物無失，受童
X05n0227_p0113b06║真名，故同前處。國名那羅素者，此云不嬾墯，動剎、持
X05n0227_p0113b07║剎、觀剎、詣剎，無休息故。仙人大威猛聲者，亦云無恐
X05n0227_p0113b08║怖聲，出廣大遍滿音，威伏諸惡，安慰眾生，除恐怖故。
X05n0227_p0113b09║童真清潔，無生無漏，仙人表之。禮辭可知。
X05n0227_p0113b10║●第八大威猛聲仙人，寄童真住。心不生倒，不起邪
X05n0227_p0113b11║魔，破菩提心，故名童真。文亦具六。
X05n0227_p0113b12║第一、依教趣求。於中亦二：先念前友。教有十三句：前
X05n0227_p0113b13║二句總順解行，後十一句增進勝心。後如是思惟下，
X05n0227_p0113b14║趣求後友。
X05n0227_p0113b15║第二見一大林下見敬諮問。於中三：初見，次敬，後諮
X05n0227_p0113b16║問。初中分二：先見依，後見正。今初波吒羅樹者，同此
X05n0227_p0113b17║方楸樹。尼拘律者，如此方柳樹，子似枇杷。餘可知。後
X05n0227_p0113b18║時善財童子入此下明見正報，領徒十千表萬行故。
X05n0227_p0113b19║第二善財見已下設敬稱讚。於中三：初總明三業敬
X05n0227_p0113b20║讚，次復作是念下意業慇重，後作是語已下身業虔
X05n0227_p0113b21║恭。第三白言聖者下諮問法要。
X05n0227_p0113b22║第三、時彼仙人下，稱讚授法。於中分二：第一、稱讚法
X05n0227_p0113b23║器；第二、正授法要。▲前中三：初主讚，示其徒者，令敬
X05n0227_p0113b24║學故；次時諸仙眾下，眷屬讚，由上指示故；後時大威
X05n0227_p0113c01║猛下，述讚。▲第二、說是語已下，正授法要。於中二：先
X05n0227_p0113c02║示法名體。童真淨智，變化自在，故名無勝。高出功用，
X05n0227_p0113c03║相惑不動，所以名幢。後善財白言下，問答境界。先問，
X05n0227_p0113c04║後答。答中二：一、加令證見，即示相答；二、攝用言示，即
X05n0227_p0113c05║言說答。前中亦二：先加持。摩頂即是加持之相，執
X05n0227_p0113c06║手表乃為授與之義，亦相攝有力入法界故。後即時，
X05n0227_p0113c07║善財下，得益。於中二：先明目都身經；後爾時，善財童
X05n0227_p0113c08║子為菩薩無勝下，內心證入。文有十句五對，謂得善
X05n0227_p0113c09║友五法所照，自得五種三昧光明。其五能照，初總，餘
X05n0227_p0113c10║別，皆無勝幢差別妙用。一、無勝幢光明，照得毗盧遮
X05n0227_p0113c11║那藏三昧光明者，此是總句。無勝幢者，真智起用。由
X05n0227_p0113c12║為此照，故得即寂智慧光明，遍照事理，見佛聞法，皆
X05n0227_p0113c13║此用故。別有四用：一、境無不照，二、照無不圓，三、橫無
X05n0227_p0113c14║不具，四、竪無不攝。由此四義，成後四益，謂：二、既境無
X05n0227_p0113c15║不照，稱無盡智。為此所照，故得總攝諸方總持，成前
X05n0227_p0113c16║其身到十方剎。三、由照無不圓，為金剛輪。為此所照，
X05n0227_p0113c17║則萬法本淨，為智慧聚。大般若云：般若波羅蜜多清
X05n0227_p0113c18║淨，故一切清淨。成前受持佛法無亂。四、由能照橫無
X05n0227_p0113c19║不具，為普門際。普門即境，總具諸度以為莊嚴，故復
X05n0227_p0113c20║名藏。為此所照，故得如空包含佛德無㝵圓滿，成前
X05n0227_p0113c21║得佛諸願、諸力。五、由能照竪無不攝，故云一切佛戒、
X05n0227_p0113c22║定、慧三學圓滿，名之為輪。由得此照，竪窮三世圓滿
X05n0227_p0113c23║智輪，成前見佛色身光網及無㝵智輪。此上三事，即
X05n0227_p0113c24║三輪也。陀羅尼約總持，三昧約寂定，唯第二所得，闕
X05n0227_p0114a01║三昧言，或恐脫略。二、時彼仙人放下，攝用言示。於
X05n0227_p0114a02║中二：先、放捨加持；二、問答承領。今初，所作訖故，還在
X05n0227_p0114a03║本處者，上來加持，不移本處而遍十方，故攝神力本
X05n0227_p0114a04║無來往。處既在本，時亦不長，斯即念劫圓融，遠近無
X05n0227_p0114a05║㝵，此皆善友法門之力。是以善財於一生中辦多劫
X05n0227_p0114a06║事，豈以三劫而為定遠？二、仙人告下，問答承領，可知。
X05n0227_p0114a07║第四、仙人告言：善男子！我唯下，謙己推勝。第五善
X05n0227_p0114a08║男子於此下，指示後友。聚落名伊沙那者，此云長直，
X05n0227_p0114a09║謂長者盡知三際，直者善知勝義。住處名阿野怛那
X05n0227_p0114a10║者，此方云熱住處。婆羅門名勝熱者，五熱灸身勝彼
X05n0227_p0114a11║熱故。具足梵音云惹（平聲）耶，唐言勝。鄔澁摩，唐言火熱。
X05n0227_p0114a12║表體煩惱熱成勝德故，不染煩惱成淨行故，云婆羅
X05n0227_p0114a13║門。禮辭可知。
X05n0227_p0114a14║●第九，勝熱善友，寄王子住。從法王教，生於正解，當
X05n0227_p0114a15║紹佛位，故文亦具六。
X05n0227_p0114a16║第一、依教趣求中亦二：一、證前，二、趣後。前中亦二：先
X05n0227_p0114a17║明證因，因前解脫；後得住下，正明得益。於中復二：先
X05n0227_p0114a18║得自分益；後勇猛精進下，得勝進益。二、念善知識下，
X05n0227_p0114a19║趣後。
X05n0227_p0114a20║第二、見勝熱下，見敬諮問。於中二：先覩見，後敬問。今
X05n0227_p0114a21║初、見修苦行，四面火聚，頭上赫日，即五熱炙身。今明
X05n0227_p0114a22║四句般若皆燒惑薪，故梵本舊經但云四面。中有刀
X05n0227_p0114a23║山者，無分別智最居中道，無不剖故，高而無上，峻不
X05n0227_p0114a24║可登，照無始末，故云無極。故智論云：般若波羅蜜猶
X05n0227_p0114b01║如大火聚四邊不可取遠離於四句。四句即四邊，取
X05n0227_p0114b02║則燒人，離則成智。謂若以有為有，則有縛等。故論云：
X05n0227_p0114b03║若人見般若是則為被縛若不見般若是亦為被縛。
X05n0227_p0114b04║登彼刀山，投身入火者，從無分別智遍入四句，皆無
X05n0227_p0114b05║滯也。故論云：若得般若意，入阿毗曇門不滯有，入成
X05n0227_p0114b06║實門不滯空等。又云：若人見般若是亦得解脫若不
X05n0227_p0114b07║見般若是亦得解脫。故謂失意為謗，謂增益等加被
X05n0227_p0114b08║火燒，得意為門，四皆入理，如觸不熱。又火有四儀：一、
X05n0227_p0114b09║燒煩惱薪，二、破無明闇，三、成熟善品，四、照現證理。又
X05n0227_p0114b10║釋：刀是斷德，無不割故；火是智德，無不照故；投身下
X05n0227_p0114b11║者，障盡證理故。斯皆以刀山為能證，火聚為所證，故
X05n0227_p0114b12║此火等即是法門，不須別表，現所用故，稱性事故。此
X05n0227_p0114b13║為甚深，難解難入，不可輕爾。二、時善財下，敬問，可知。
X05n0227_p0114b14║第三、婆羅門言下，正示法界行於非道，略無稱讚。於
X05n0227_p0114b15║中有六：一、示法勸修，二、疑憚不受，三、勝緣勸引，四、疑
X05n0227_p0114b16║盡悔𠍴，五、誡勸見容，六、依教修證。▲今初。然刀山不
X05n0227_p0114b17║可執，火聚不可取。若能不住無分別智，遍入四句，則
X05n0227_p0114b18║遠四謗，不滯空、有，何行不成？所以要令入者，破見心
X05n0227_p0114b19║故，令解菩薩深密法故。順相易知，逆難知故。法在修
X05n0227_p0114b20║入，不在言故。然此中示癡，甘露火王示嗔，天友示貪，
X05n0227_p0114b21║顯三毒相，普有正法，即是道故。然有五義：一、當相即
X05n0227_p0114b22║空，空故為道。非此三事即是佛法。諸部般若，其文非
X05n0227_p0114b23║一，故說三毒、四倒諸惑即深般若，體性清淨。二、約用
X05n0227_p0114b24║攝生，故名為道，亦非即是。故淨名云：行於非道，通達
X05n0227_p0114c01║佛道，先以欲鈎牽，後令入佛智等。三、在惑用心，故名
X05n0227_p0114c02║為道。如俗流輩，未能絕事，雖目覩練色，口納滋味，受
X05n0227_p0114c03║用五境，而內策觀心，知空知過，漸得微薄，亦非即是。
X05n0227_p0114c04║四、留惑潤生，長菩薩道，故名為道，亦非即是。如淨名
X05n0227_p0114c05║云：不入生死大海，則不能生一切智寶等。五、當相即
X05n0227_p0114c06║道，不同前四不思議故。不可定言惑與不惑，空與不
X05n0227_p0114c07║空。無行經云：婬欲即是道，恚癡亦復然，如是三法中，
X05n0227_p0114c08║具一切佛法。大意同此。大士云：無量癡心本是道，三
X05n0227_p0114c09║毒四倒不思議。即斯意耳。▲二、時善財童子作如是
X05n0227_p0114c10║念下，疑憚不受，非惜身念。恐失道緣，示智未深，故生
X05n0227_p0114c11║此念。於中二：先明道緣難具，後正疑魔壞。今初，有十
X05n0227_p0114c12║三難：初三為總，後十為別。總中，初得人身難者，人是
X05n0227_p0114c13║福田，受道器故。次二句就人身中，須離八難，謂世智、
X05n0227_p0114c14║辦聰及生聾、盲。此二屬身，故名為得；無此二者，名得
X05n0227_p0114c15║無難。餘之六難，但約時、處，故但云離。後十別中，初二
X05n0227_p0114c16║句惡止善行，是離難因。餘八正離：一、遇佛出世，則非
X05n0227_p0114c17║前後；二、具諸根者，顯非聾、盲；三、得門正法，非長壽天；
X05n0227_p0114c18║四、得遇善人，非三惡趣；五、逢真善友，必離北洲；六、受
X05n0227_p0114c19║如理教，明非世智。上已離八難。七、復離四邪、五邪。八、
X05n0227_p0114c20║復隨法修行，道果可就，顧為道器，安得自輕？後此將
X05n0227_p0114c21║非魔下，正疑魔壞。初句疑善友是魔，次句疑友被魔
X05n0227_p0114c22║使，後句疑是魔屬。三類皆能壞人善根。▲三、作是念
X05n0227_p0114c23║時下，勝緣勸引。有十四眾，各述曾為勝熱化益，故勸
X05n0227_p0114c24║勿疑。略分為四：初一色天；次六欲天；三、有六眾，即八
X05n0227_p0115a01║部；四、有一眾，即地獄天子。今色天中多是初禪，以自
X05n0227_p0115a02║說言為能作故。文中三：初、總勸勿疑，二、彰其本意，三、
X05n0227_p0115a03║自述蒙益。今初，由下二段，故勸勿疑。二、今此聖者下，
X05n0227_p0115a04║彰其本意。於中二：先總示所得。謂智慧堅利，猶如金
X05n0227_p0115a05║剛，即前刀義。燒諸惑薪，發諸智𦦨，即前火義。燒而常
X05n0227_p0115a06║寂，為三昧光。後發大精進下，別示業用。文有九句：初
X05n0227_p0115a07║總，餘別。別中，一、即火能乾竭；二、刀能斬截；三、火能焚
X05n0227_p0115a08║燒；四、刀能越險；五、刀能斷割；六、火能破闇，義兼於風，
X05n0227_p0115a09║風發火故，故緊那羅中火內起風；七、火能照導；八、火
X05n0227_p0115a10║能放光。故並不離刀山火聚。以此會前，將對法門，非
X05n0227_p0115a11║為臆說。三、善男子！我諸下，自敘蒙益。於中二：先自述
X05n0227_p0115a12║邪見。以劫初時，世界既成，梵王先降，念處空曠。光音
X05n0227_p0115a13║下，生。不了業因，妄謂已作，故為邪見。後此婆羅門下，
X05n0227_p0115a14║述得勝益。文顯，可知。此下十二眾，皆以復有十千而
X05n0227_p0115a15║為段首。次六欲天中即分為六：一即魔天，他化開出
X05n0227_p0115a16║欲界主故。二即他化自在，今轉世自在得十自在。此
X05n0227_p0115a17║即八地十種自在：一心自在者，無量三昧皆入出故。
X05n0227_p0115a18║二煩惱自在，當彼如意如意所成，由惑不拘故。三生
X05n0227_p0115a19║自在，一切世界中生故。四命自在，不可說劫住持故。
X05n0227_p0115a20║五業自在，如現生後能示現故。六三昧自在，當解自
X05n0227_p0115a21║在，解即勝解，謂於境印持轉變自在，由三昧故。七莊
X05n0227_p0115a22║嚴自在，即財自在，一切世界無量莊嚴故。八菩提心
X05n0227_p0115a23║自在，即願自在，菩提心以願為主故，願則隨心之所
X05n0227_p0115a24║欲故。九即法智二種自在，法謂無邊法門示現，智謂
X05n0227_p0115b01║如來力無畏等，能觀所觀一切佛法無不攝盡。所以
X05n0227_p0115b02║合者，或未如八地故、或遺脫故。三化樂、四知足、五時
X05n0227_p0115b03║分、六忉利，文並可知。三有六段，八部中唯闕摩睺羅
X05n0227_p0115b04║伽。前闕四王，八部中攝。六中一即龍王，即當西天。二
X05n0227_p0115b05║夜叉王，即當北天（下第九經）。三乾闥婆眾，即當東天。南天
X05n0227_p0115b06║攝在夜叉之中，能統是天。今從所統，義如前說。四、阿
X05n0227_p0115b07║修羅。五、迦樓羅。上五並顯。六、緊那羅。略分為四：一、總
X05n0227_p0115b08║顯因風聞聲；二、云某方下，別示所聞；三、善男子！假使
X05n0227_p0115b09║下，校量聲多；四、善男子！我等下，聞聲成益。四、地獄天
X05n0227_p0115b10║子。然此一類從地獄出，義通六天。此同隨好品中兜
X05n0227_p0115b11║率天子。文中二：先明現身；後作如是下，正明說益。於
X05n0227_p0115b12║中三：初、遇光生天。即曾於乘急，以戒緩故，隨於地獄
X05n0227_p0115b13║道根時熟，遇光生信。若不爾者，五熱常照，地獄應空。
X05n0227_p0115b14║二、以慚愧下，知恩報德。故隨好中，天皷勸云：汝等應
X05n0227_p0115b15║當知恩報恩。不知恩者，多遭橫死，生於地獄。蒙光生
X05n0227_p0115b16║天，即是恩相；恭敬增善，即是報恩。言捨欲樂者，彼中
X05n0227_p0115b17║勸云：汝等當往詣彼供養，勿復貪著五欲樂具。著五
X05n0227_p0115b18║欲樂，障㝵生天。諸天子！譬如劫火燒須彌山，悉令除
X05n0227_p0115b19║盡，無餘可得。貪欲纏心亦復如是，終不能生念佛之
X05n0227_p0115b20║意。今此多同。三、時婆羅門下，聞法得益。天鼓說法，令
X05n0227_p0115b21║得十地，顯是佛光。今此略明發心之益。▲第四、爾時，
X05n0227_p0115b22║善財童子得聞下，疑盡悔𠍴。▲第五、時婆羅門下，誡
X05n0227_p0115b23║勸見容。謂偈中顯勸，密誡勿疑，是許悔過。然上疑者
X05n0227_p0115b24║為棟真偽，此中勸者顯其實德。魔亦能勸，何不疑勸？
X05n0227_p0115c01║以此善友，前友指來，勸中正說非魔能作，善財亦得
X05n0227_p0115c02║超魔眼故。若爾，何以生疑？為顯法故。如八地中佛之
X05n0227_p0115c03║七勸，縱佛不勸，豈容趣寂？為彰法深，故須勸耳。又為
X05n0227_p0115c04║物軌，令審察故。▲第六、爾時，善財童子聞此下，依教
X05n0227_p0115c05║修證。於中二：先正證，後自陳。今初，登山投火，即是修
X05n0227_p0115c06║行；得二法門，斯為證入。言未至得善住三昧者，上不
X05n0227_p0115c07║依山，下不依火，中不住空，即顯般若離於能、所，有、無
X05n0227_p0115c08║二邊，無所依故，名為善住。惑境不壞，為堅牢等。觸火
X05n0227_p0115c09║得寂靜樂神通三昧者，親證般若，體即性淨，心無分
X05n0227_p0115c10║別，故云寂靜。現法樂住，可以怡神，寂而常用，故云神
X05n0227_p0115c11║通。即此通悟，故云門也。觸即證義，故淨名云：受諸觸，
X05n0227_p0115c12║如智證。二、善財白言下，即自陳所證，顯後得起說。
X05n0227_p0115c13║第四、時婆羅下，謙己推勝。先謙己知。一云普圓滿無
X05n0227_p0115c14║盡輪者，然有二義：一、智輪摧惑，照其本原，無可盡故；
X05n0227_p0115c15║二、反常智用，用周法界，無有窮盡。圓轉不已，所以名
X05n0227_p0115c16║輪；用既無窮，故稱圓滿。推勝可知。
X05n0227_p0115c17║第五、善男子！南方下，指示後友。城名師子頻申者，灌
X05n0227_p0115c18║頂住中，震動照曜，持世界等，皆悉自在，無所畏故。王
X05n0227_p0115c19║名無畏星宿幢者，無畏即前師子頻申城名，城因王
X05n0227_p0115c20║故。星宿幢者，於法性空，羅十種智，如列宿故。智照無
X05n0227_p0115c21║畏，高顯摧伏，所以名幢。女名慈行者，知眾生根，令其
X05n0227_p0115c22║調伏，慈為行故。智中之悲，處世無染，是謂童女。禮
X05n0227_p0115c23║辭可知。
X05n0227_p0115c24║●第十、慈行童女，寄灌頂住。從前觀空，得無生心，最
X05n0227_p0116a01║為上首。諸佛法水，以灌心頂，故從喻名。文中具六：
X05n0227_p0116a02║第一、依教趣求中二：先修入前教，後趣求後友。前中
X05n0227_p0116a03║亦二：先思念；後無障㝵智下，明念成益。略有三益：一、
X05n0227_p0116a04║內證真際；二、以最勝智下，寂諸妄取；三、了知眾生下，
X05n0227_p0116a05║外了境空；後如是思惟，正念觀察下，趣求後友。然此
X05n0227_p0116a06║兩句結前生後。五百女者，一期位滿，總攝五位十十
X05n0227_p0116a07║法門故。
X05n0227_p0116a08║第二、善財門已下，見敬諮問。於中二：先覩見，後敬問。
X05n0227_p0116a09║見中亦二：先明遠見，但得其門，未親證故；後遂入王
X05n0227_p0116a10║宮下下，近覩依正，如親證入。二、善財見已下，敬問。
X05n0227_p0116a11║第三、童女告言下，正示法界，略無稱讚。於中二：先指
X05n0227_p0116a12║境令觀，表示法令證，並依中見正。大小念劫皆無㝵
X05n0227_p0116a13║等，十住位終，果將滿故，依報顯法。後爾時，善財下，以
X05n0227_p0116a14║言顯發。於中亦二：先顯法名，後彰法用。前中又二：先
X05n0227_p0116a15║善財念請；後時，彼童女告下，善友言答。初示名，後顯
X05n0227_p0116a16║因名。般若波羅蜜普莊嚴者，略有二義：一、由般若照
X05n0227_p0116a17║一切依，依中有正，一中有多，故所得依無所不現。大
X05n0227_p0116a18║品經云：了色即般若，一切法趣色。即其義矣。二、由能
X05n0227_p0116a19║證般若已具諸度，為莊嚴故，所證所成莊嚴無盡。即
X05n0227_p0116a20║下因云：彼諸如來各以異門令我入此。總攝別義。三
X05n0227_p0116a21║十六恒歸於一門，故稱為普。則令一嚴具一切嚴，名
X05n0227_p0116a22║普莊嚴。我於三十六恒下，顯因。住位既滿，六度之中
X05n0227_p0116a23║一一具六為三十六，皆恒沙性德本覺中來，故云佛
X05n0227_p0116a24║所求得此法。若約事說，如伊舍中。二、善財白言下，顯
X05n0227_p0116b01║法勝用。先問，後答。答中，先總，後別。總中，先明修習；後
X05n0227_p0116b02║即時獲得下，顯其得證。普遍出生陀羅尼門者，舊云
X05n0227_p0116b03║普門陀羅尼，一陀羅尼頓攝一切，名為普門。故次文
X05n0227_p0116b04║云：百萬阿僧祇門皆悉現前，以一陀羅尼智為體，故
X05n0227_p0116b05║入般若門，得陀羅尼。由此總句出生別門，法界、十住
X05n0227_p0116b06║同十地得。然彼總得多種法門，此廣一持，餘三昧等
X05n0227_p0116b07║或略不說。二、所謂下，別顯中有一百五十門，略分十
X05n0227_p0116b08║位：初、九總知依正事理總持；二、福德下十門，行願總
X05n0227_p0116b09║持；三、業持下十門，諸業總持；四、三昧下六門，明正受
X05n0227_p0116b10║體用；五、心海下八門，知自他心；六、知眾生煩惱下十
X05n0227_p0116b11║三門，唯知所化；七、普見一切法下二十門，明知能化；
X05n0227_p0116b12║八、世界成下二十八門，知剎海自在；九、見諸佛下二
X05n0227_p0116b13║十九門，知佛海自在；十、菩提心下十三門，大心性相，
X05n0227_p0116b14║末後自心清淨，即性淨涅槃。總攝諸門，不出於此。
X05n0227_p0116b15║第四，善男子，我唯下，謙己推勝。第五、善男子！於此
X05n0227_p0116b16║下，指示後友。國名三目者，施為行首，復開導自他，如
X05n0227_p0116b17║目明照，以導餘根。故問明品中，目首菩薩問於福田，
X05n0227_p0116b18║財施無著以成慧眼，無畏之施以成慈眼，法施還得
X05n0227_p0116b19║成於法眼，故復云三。用上三眼，見無不妙，故友名妙
X05n0227_p0116b20║見。又施行內成，勝報外現，見無不妙。出住之行，出家
X05n0227_p0116b21║表之，故下文云出家未久。又行本令物出離故。禮
X05n0227_p0116b22║辭可知。上寄十住位竟。
X05n0227_p0116b23║[△@△]大文第三，妙見比丘已下，有十善友，寄十行位，位
X05n0227_p0116b24║各一人。然其十行，即是十度，故所釋名，多依度釋。
X05n0227_p0116c01║●第一，妙見比丘寄歡喜行，施悅自他，故名歡喜。文
X05n0227_p0116c02║中具六，下若具六，並不總科。
X05n0227_p0116c03║第一、依教趣求，亦二：先念前友教，後趣求後友。今初，
X05n0227_p0116c04║有十四句：初總，餘別。別中分三：初一約菩薩論深，即
X05n0227_p0116c05║淨分依他，證智離言故；次九句約眾生論深，即染分
X05n0227_p0116c06║依他，事理無㝵：一、報類難知故；二、妄想為因，即無性
X05n0227_p0116c07║故。故楞伽云：先聖所傳，妄想無性。上二句，二經並無
X05n0227_p0116c08║菩薩二字，今加二字，屬菩薩智。三、眾生作業，細唯佛
X05n0227_p0116c09║知，作即無作，故舊經中明所作業。四、八識之心，並皆
X05n0227_p0116c10║流注，非唯第八，恒轉如流。故楞伽云：宴坐山林，上中
X05n0227_p0116c11║下修，能知自心妄想流注生住滅也。而言深者，剎那
X05n0227_p0116c12║不住，細而叵知，尋其起盡，無生滅等，唯離念智，能照
X05n0227_p0116c13║其境。五、即十二因緣，依無明行，起於苦果，復起惑業，
X05n0227_p0116c14║招生死苦，但是緣性，無有我人，前滅後生，即無生滅，
X05n0227_p0116c15║既無生滅，亦無無生，是緣起際，緣起多種，故名為諸。
X05n0227_p0116c16║又皆同無㝵，法性緣起，故名為際。六、眾生即以真諦
X05n0227_p0116c17║寂滅為實際故。故上經云：觀身如實相，一切皆寂滅。
X05n0227_p0116c18║七、所變影像，緣成無性故。又曰：光暎質，影有多端，本
X05n0227_p0116c19║智隨境，心識亂起。八、依象立名，名不得物，而亦不失
X05n0227_p0116c20║所名之物。九、言說別施行，真實離文字，而言說文字
X05n0227_p0116c21║皆解脫性。後三合辨染淨二分：一、染淨二分皆嚴法
X05n0227_p0116c22║界，而無嚴故，菩薩以一莊嚴嚴一切故。二、染淨二分
X05n0227_p0116c23║各各嚴飾，皆不相知，故為祕密。三、上之二分種種業
X05n0227_p0116c24║果，皆依智性而成就故。故梵本云：種種業光明際。後
X05n0227_p0117a01║之三句，眾生之言，二經皆無。而諸句中皆云際者，窮
X05n0227_p0117a02║事之邊，極理之畔。上皆般若波羅蜜普莊嚴門，故思
X05n0227_p0117a03║修觀察。二、漸次下，趣求後友。處處求者，隨緣造修，無
X05n0227_p0117a04║不在故。
X05n0227_p0117a05║第二、忽然覩見下，見敬諮問。先覩見，後敬問。見中分
X05n0227_p0117a06║五：初、總見修行；二、見身相；三、見心相；四、雙結殊勝；五、
X05n0227_p0117a07║見領眷屬。今初。萬行建立，森聳名林，即事造修，循環
X05n0227_p0117a08║無間，為經行往復，居行之首，偏得此名。二、頭骨如蓋
X05n0227_p0117a09║下，見身相。同佛相者，如說修行，順佛果故。舊經闕略，
X05n0227_p0117a10║今經多具。下瞿波中，文更委悉，多同瑜伽，下當廣釋。
X05n0227_p0117a11║三、於諸境界下，見心相。心不可見，約知名見，即止觀
X05n0227_p0117a12║雙運。初句止，次句觀。止過則沉，智過則舉。不沉不舉，
X05n0227_p0117a13║正受現前；不智不愚，雙契中道。起念止觀，皆成動轉，
X05n0227_p0117a14║雙非再遣，未離戲論。雖止觀雙運，而無心寂照，則一
X05n0227_p0117a15║切皆息，即佛所行平等境界。前皆即用之體，後入於
X05n0227_p0117a16║緣起下，方辨即體之用。寂用無㝵，是其心相。四、為欲
X05n0227_p0117a17║受持下，雙結殊勝。初三句結心相。不遲下，結身相。內
X05n0227_p0117a18║有沉舉，則外行遲速，遲則易沉，速則易掉。如是下，雙
X05n0227_p0117a19║結。心既詣理，故所為審諦。後寂靜下，兩對法喻，顯殊
X05n0227_p0117a20║勝相。五、無數天龍下，見眷屬。檀為行首，導萬行故。二、
X05n0227_p0117a21║善財童子前詣下，敬問，可知。
X05n0227_p0117a22║第三、妙見答言下，正示法界。於中二：先示依緣得法，
X05n0227_p0117a23║後顯法業用。前中三：初總序，次時分，後所作。今初。初
X05n0227_p0117a24║入行位，故云年少。創離十住，入菩提心家，名出家近，
X05n0227_p0117b01║依理起用而修行故。言我此生中者，略有二義：一、念
X05n0227_p0117b02║劫圓融，故能一生供養多佛，如大威猛仙人處說；二
X05n0227_p0117b03║者、顯示入解行生，非見聞生。言三十八者，過前位故。
X05n0227_p0117b04║次或有佛所下，所修時分；後親近供養下，所作成益。
X05n0227_p0117b05║二、又善男子！我常下，顯法業用。於中有十三句，各先
X05n0227_p0117b06║辨業用，後出所因。
X05n0227_p0117b07║第四善男子！我唯下謙己推勝。初謙己云隨順無盡
X05n0227_p0117b08║燈者，無念之智順法順機無不委照，所照法界體無
X05n0227_p0117b09║有盡，故得一念一切現前。後如諸菩薩下推勝之中
X05n0227_p0117b10║有十七句，初總故。舊云如金剛燈，上但云燈，今推勝
X05n0227_p0117b11║中證如常照，故比金剛。次生如來家下別顯，有十六
X05n0227_p0117b12║句為五種勝，前四各一，餘合為一。一生家勝，生真如
X05n0227_p0117b13║家則常照矣，無生忍家無念照矣。二成就常命即報
X05n0227_p0117b14║命勝，同理常故即金剛義。三內智勝，如於所證無盡
X05n0227_p0117b15║滅故，即是燈義。四報體勝，法性成身相不遷故，亦金
X05n0227_p0117b16║剛義。五普能示現下明業用勝，對上隨順，以是即體
X05n0227_p0117b17║之妙用，故無壞無比。第五、善男子！於此下，指示後
X05n0227_p0117b18║友，次文當說。禮辭可知（下第十經）。
X05n0227_p0117b19║●第二根自在主童子，寄饒益，行三聚淨戒，能益自
X05n0227_p0117b20║他故。
X05n0227_p0117b21║第一依教趣求中二：先念前，後天龍下趣。後於中二：
X05n0227_p0117b22║先天龍顯衛，後漸次下正趣勝友。向圓滿多聞國者，
X05n0227_p0117b23║三聚無缺稱為圓滿，善達開遮故曰多聞。入妙門城
X05n0227_p0117b24║者，戒能防非故稱為城，入法千門斯為最妙。周遍推
X05n0227_p0117c01║求根自在主者，六自在王性本清淨，眾生境牽不得
X05n0227_p0117c02║自在，善守根門塵境不染，不妄視聽甞觸知覺，寂無
X05n0227_p0117c03║所取了見分明，為根自在。唯戒為主，淨戒無染，故云
X05n0227_p0117c04║童子。後時虗空下天龍指授，偏此有者不犯尸羅，天
X05n0227_p0117c05║龍顯衛。況復冥扶於河渚中者，渚謂洲渚，若持淨戒，
X05n0227_p0117c06║生死愛河不漂溺故，又無量福河常流注故。聚砂為
X05n0227_p0117c07║戲者，恒沙功德由戒集故，微細之過亦不輕故。
X05n0227_p0117c08║第二、爾時，善財下，見敬諮問。初見十千童子繞者，萬
X05n0227_p0117c09║行之中，戒為首故。敬問，可知。
X05n0227_p0117c10║第三、自在主言下，正授法界。於中二：先明因修得法，
X05n0227_p0117c11║後明法門業用。今初，依文殊修者，顯若有智能護戒
X05n0227_p0117c12║故。修學筭數等者，梵本云書、數、筭、印、教法，此並聲明。
X05n0227_p0117c13║而言等者，等餘四明，即得悟入。一切工巧神通智門
X05n0227_p0117c14║者，法名體也。妙用難測，五皆神通，以智為其體，云智
X05n0227_p0117c15║門矣。約所表者，書者，能詮止作，持犯分明故。數者，四
X05n0227_p0117c16║重、十重，乃至持犯三千威儀、八萬細行故。筭者，一一
X05n0227_p0117c17║之因，若持若犯，得果多少故。印者，持犯善惡，感果決
X05n0227_p0117c18║定故。相者，即是教相，若制若聽，皆無差故。得工巧者，
X05n0227_p0117c19║善巧護持故。神通者，無所擁故。二、善男子！我因此
X05n0227_p0117c20║下，辨業用。文中二：先總標五明。等者，等取工巧，梵本
X05n0227_p0117c21║具五。後文字下，別顯五明。於中亦二：第一、略明，第二、
X05n0227_p0117c22║廣說。△略具有五：一、聲，二、因，三、醫方，四、工巧，五、內明。
X05n0227_p0117c23║今初，云文字、筭數者，即是聲明。文字，即聲明中法施
X05n0227_p0117c24║設、建立，建立名句、文身故。筭數、契印，即數施設、建立，
X05n0227_p0118a01║通治取與中生疑障故。二、種種智論，即是因明。略舉
X05n0227_p0118a02║論體，謂言論等。三、亦知一切藥下，醫方明。通治四大
X05n0227_p0118a03║不調。瑜伽有四，今文具之。初、明病因，因、藥等故。二、和
X05n0227_p0118a04║合消解，即是斷滅。三、風癎、痟瘦，即是病相。鬼魅所者，
X05n0227_p0118a05║亦是病相，復是病因。四、能善療治，即滅已不生。以善
X05n0227_p0118a06║療故，故大經云：世醫所療治，雖差還復生；如來所治
X05n0227_p0118a07║者，畢竟不復發。如是下，總結。四、亦能建立城邑下，即
X05n0227_p0118a08║工巧明。瑜伽十五，有十二工業。今此有八，而次不同：
X05n0227_p0118a09║一、即營造工業；二、亦善駕御下，生成工業；三、亦善調
X05n0227_p0118a10║鍊下，和合工業；四、幻術變化，即呪術工業；五、亦善營
X05n0227_p0118a11║理田農，即營農工業；六、商賈，即商賈工業。其種種諸
X05n0227_p0118a12║業，文闕於四，此即當之，謂音樂、書算、成熟、防那。七、亦
X05n0227_p0118a13║善禮儀下，事王工業。故梵本云：奉望貴勝，承事儀式。
X05n0227_p0118a14║八、亦知眾生身相下，占相工業。五、亦知眾生具足一
X05n0227_p0118a15║切善不善下，內明。然瑜伽中，內明有四施設建立：一、
X05n0227_p0118a16║事，二、想，三、攝聖教，四、聖教所應知。今略具之，文分為
X05n0227_p0118a17║二：先明想施設建立，後總攝餘三。今初，略分為五：初、
X05n0227_p0118a18║知六趣因果；二、亦善了知一切賢聖下，知三乘因果；
X05n0227_p0118a19║三、如是乃至下，結略顯廣，乃至二諦攝盡佛法；四、亦
X05n0227_p0118a20║知一切諸寂靜下，知世軌儀，即俗諦攝；五、亦知自他
X05n0227_p0118a21║過去下，通知三世；後亦知過現一切諸佛下，總攝餘
X05n0227_p0118a22║三，謂通知佛教，即攝聖教及聖教所應知，并事建立。
X05n0227_p0118a23║事建立者，是三藏故，皆佛法門。能令堅固下，顯內明
X05n0227_p0118a24║益。初二句總明。身心清淨下，法喻釋相。在生死中有
X05n0227_p0118b01║涅槃性，如在鑛金；到涅槃岸，則身心清淨，如出鑛金。
X05n0227_p0118b02║出鑛之金，略有二能：一、光明普照，如得身智，教證二
X05n0227_p0118b03║光；二、堪成器物，如自成三德。建立大義，云廣大成就。
X05n0227_p0118b04║上已略顯五明之相。
X05n0227_p0118b05║△第二、善男子！我復善知十八、工巧下，廣顯五明。據
X05n0227_p0118b06║舊經，梵本但廣聲明一數。今此下十六行餘十字經，
X05n0227_p0118b07║舊經所無。梵本在推勝中顯醫方明，治內煩惱。謂推
X05n0227_p0118b08║勝中仍前知算，便推勝云如諸菩薩能知一切名數，
X05n0227_p0118b09║即是聲明數建立義。次略標工巧內明，後說醫方治
X05n0227_p0118b10║內煩惱，以工巧內明自分廣故。推勝中略前醫方明，
X05n0227_p0118b11║但治身病，故此治心。譯人意移，極難通會。今案現文，
X05n0227_p0118b12║且分三段：第一、標舉三明，第二、廣醫方明，第三、廣說
X05n0227_p0118b13║聲明。▲今初，言我復善知者，梵本云：菩薩具足一切
X05n0227_p0118b14║智慧，能知十八等。斯則推菩薩知，非我知也。言十八
X05n0227_p0118b15║工巧者，未見經論。瑜伽但有十二工巧，已如上引。六
X05n0227_p0118b16║十二眷屬明倫者，義當六十二。論謂四遍常等，亦屬
X05n0227_p0118b17║工巧。若十二攝者，即防那攝。及內明等者，等取因明。
X05n0227_p0118b18║良以因明多屬內故，不廣其相。▲第二、一切方法下，
X05n0227_p0118b19║廣醫方明。然其四明皆以內統，故將內法以顯醫方。
X05n0227_p0118b20║若治身病，自分已說。文分為三：第一、總標有能、所治；
X05n0227_p0118b21║第二、何等下，徵起，唯徵所治；第三、有四因緣下，廣釋。
X05n0227_p0118b22║此中一段全同楞伽。文中三：第一、別明煩惱因起，即
X05n0227_p0118b23║雙明病相、病因；第二、顯其本末，即病起原本；第三、結
X05n0227_p0118b24║歎難測，顯唯佛能治，令永不生。
X05n0227_p0118c01║初中分二：一、明眼識生起，二、例餘識起。初中亦二：先
X05n0227_p0118c02║明能起，後辨所起。今初。初句標，此闕一句，合云有四
X05n0227_p0118c03║因緣眼識生起。三本楞伽及新梵本皆有此句。然瑜
X05n0227_p0118c04║伽等論眼識生起具於九緣，今何獨四？此有深旨，空
X05n0227_p0118c05║明根境與小乘共，況有不通？謂明唯局眼，耳識已除，
X05n0227_p0118c06║鼻舌身三復除空矣。欲例餘識，所以不存。根境易知，
X05n0227_p0118c07║故上標云有四因緣眼緣色境，其染淨依及分別依
X05n0227_p0118c08║至第六識復並除之。以染淨第七是所依根，分別第
X05n0227_p0118c09║六是所起識，故今合之以為初緣。二即種子，三根本
X05n0227_p0118c10║依，四即作意。若為此釋，非但順於諸本楞伽，亦乃不
X05n0227_p0118c11║乖唯識等論。一謂眼根攝受色境下，別列。此第一緣
X05n0227_p0118c12║枉被改削，眼根兩字殊妨文旨，此是識故。十卷經云：
X05n0227_p0118c13║一者不覺自內身取境界故。七卷云：不覺自心現而
X05n0227_p0118c14║執取故。四卷云：自心現攝受不覺。此三本經言異意
X05n0227_p0118c15║同。梵本中云不知始終恒懷執著，即九緣中染淨分
X05n0227_p0118c16║別合為此緣。謂不覺自心頓現萬境，不知能現執為
X05n0227_p0118c17║內我，即第七識是染淨依，故彼經云不覺自內身也。
X05n0227_p0118c18║不知所現取為色境，即第六識是分別依，則十卷經
X05n0227_p0118c19║文最為圓備。若順梵本，應云不覺自心妄現境界而
X05n0227_p0118c20║生執取，文理方圓。若了唯心，不生妄識。二、由無始取
X05n0227_p0118c21║著習氣，即眼識種子，由無始來眼識取境熏習氣分
X05n0227_p0118c22║而成種故。入楞伽云：無始世來虗妄分別色境界熏
X05n0227_p0118c23║習執著戲論故。今此經略准梵本中，應云無始虗妄
X05n0227_p0118c24║色習氣不著，色字不局眼故也。三、由彼識自性本性
X05n0227_p0119a01║者，即根本依，謂第八識。若離第八，餘不轉故。自性即
X05n0227_p0119a02║是第八識體，謂集起賴耶。重言本性者，即是真識如
X05n0227_p0119a03║來藏性，以楞伽起信真妄和合成第八故。入楞伽云：
X05n0227_p0119a04║三者識自性，體如是故，體性雙明。四卷亦云：識性自
X05n0227_p0119a05║性。四、於色境界作意希望者，即作意緣。若不作意，對
X05n0227_p0119a06║而不了。入楞伽云：樂見種種色相故。上明能起緣竟。
X05n0227_p0119a07║二、由此四種因緣力故下，明所起識。此句結前生後。
X05n0227_p0119a08║藏識轉變下，正辨所起。法喻合辯，本末雙彰。藏識即
X05n0227_p0119a09║是所依瀑流。唯識亦云：恒轉如瀑流，眼識轉生如彼
X05n0227_p0119a10║波浪。故入楞伽云：以此四緣，阿賴耶識如瀑流水生
X05n0227_p0119a11║轉識浪。此文應云：依藏識生轉識波浪。其相續不斷，
X05n0227_p0119a12║諸文並無，於義又濫。濫眼等識續不斷故，此中未說
X05n0227_p0119a13║藏不斷故。二、善男子！如眼識起下，例餘識起。文中，
X05n0227_p0119a14║先法，後喻。今初，一切根者，餘四色根微塵毛孔別更
X05n0227_p0119a15║說身，以其微細遍生覺觸，此難知故。然五色根類例
X05n0227_p0119a16║相似，或俱不俱，故唯例此。是以下云不了自性五色
X05n0227_p0119a17║身轉。又六、七識藉緣更少，七不緣外，所以不例。例亦
X05n0227_p0119a18║無失，取少分故，則一切根攝其俱時出生。以近下鏡
X05n0227_p0119a19║喻，故偏牒之。若具，應云俱時隨次亦復如是。後譬如
X05n0227_p0119a20║下，喻中，文有二喻：一、鏡喻頓生，二、海喻漸生。唯識偈
X05n0227_p0119a21║云：五識隨緣現，或俱或不俱，如濤波依水。而但一喻，
X05n0227_p0119a22║今文具二。今初，鏡喻云譬如明鏡頓現眾像者，若少
X05n0227_p0119a23║若多，妍媸萬品，一時頓照。鏡喻本識，本質喻境，像喻
X05n0227_p0119a24║轉識。入楞伽云：一切諸根毛孔一時轉生，如鏡中像，
X05n0227_p0119b01║多少一時。明知取像喻所生識。二、善男子！譬如猛風
X05n0227_p0119b02║下，此喻漸生。藏識如海，故合云靜心；轉識如浪，故合
X05n0227_p0119b03║云起識。波浪，謂一風至，一波起；一境對，一識生。前風、
X05n0227_p0119b04║後風，雨波不並；前境、後境，二識不俱。對境既多，故相
X05n0227_p0119b05║續不絕。又不斷絕，義該六、七。一、起妄識，流注無窮。彼
X05n0227_p0119b06║經偈云：譬如巨海浪斯由猛風起洪波鼓溟壑無有
X05n0227_p0119b07║斷絕時藏識海常住境界風所動種種諸識浪騰躍
X05n0227_p0119b08║而轉生。海既以浪喻所生識，鏡豈以像喻於境耶？此
X05n0227_p0119b09║中喻意，但為漸、頓分成兩喻，非鏡喻識，海喻於境。亦
X05n0227_p0119b10║不為顯具緣多少，而因境來有漸有頓，故但以境合
X05n0227_p0119b11║風、合質。又諸緣中，境緣稍強，若起信中，亦以無明以
X05n0227_p0119b12║合風喻，即第一緣不覺知也。上來第一、別顯煩惱因
X05n0227_p0119b13║起相竟。
X05n0227_p0119b14║第二、因緣相作下，顯其本末，即病起本原。於中二：前
X05n0227_p0119b15║明本末和合，後明各不相知。前中亦二：先、正明和合，
X05n0227_p0119b16║二、辨迷真起妄。今初。此有兩重本末：一、以賴耶為因
X05n0227_p0119b17║為本，七識為緣為末。因第八識方有七轉，因作緣也；
X05n0227_p0119b18║因七轉識熏成第八，緣作因也。故楞伽云：大慧！現識
X05n0227_p0119b19║與分別事識，此二壞、不壞相展轉因。又賴耶所熏必
X05n0227_p0119b20║與能熏七識共俱，由上二義，並得名為不相捨離。本
X05n0227_p0119b21║末不同，不可言一；離八無七，離七無八，不可言異。斯
X05n0227_p0119b22║則第八如水，七轉如波。故彼偈云：日月與光明，非異
X05n0227_p0119b23║非不異，海水起波浪，七識亦如是，心俱和合生。二者、
X05n0227_p0119b24║因即如來藏，緣即七轉識。依如來藏方有七轉，由七
X05n0227_p0119c01║轉識令如來藏以為第八，故云相作、不相捨離。起信
X05n0227_p0119c02║論云：依如來藏故，有生滅心。不生不滅與生滅和合，
X05n0227_p0119c03║非一非異，名阿賴耶識。此則以如來藏舉體隨緣以
X05n0227_p0119c04║成生滅，名為和合，非更別有生滅來合。上經既云藏
X05n0227_p0119c05║識海常住，此則以水喻如來藏，波喻七轉，合為大海
X05n0227_p0119c06║以喻賴耶，故不相離。不一不異者，勝鬘經云：如來藏
X05n0227_p0119c07║受苦樂與因俱，若生若滅，本不異末也。七識不生滅
X05n0227_p0119c08║眾生，即如十二因緣，即是佛性，末不異本也。又云：如
X05n0227_p0119c09║來藏不在阿賴耶中，故七識有生滅，如來藏不生滅，
X05n0227_p0119c10║此不一也。又云：甚深如來藏，而與七識俱，惡慧不能
X05n0227_p0119c11║知，藏即賴耶識。此不異也。又如來藏舉體隨緣，不可
X05n0227_p0119c12║言異；隨流性常，不可言一。然此不一乃是不異之不
X05n0227_p0119c13║一，不異乃是不一之不異。故雖二義不同，體無前後，
X05n0227_p0119c14║合則中道，離則二邊。如離水無波，離波無水，不可言
X05n0227_p0119c15║異；水濕波動，不可言一；無有不濕之波，不可言異；風
X05n0227_p0119c16║停波息，而水不滅，不可言一。斯為甚深。二、由業生相
X05n0227_p0119c17║下，明迷真起妄。准十卷經，業即生相，故彼但云業體
X05n0227_p0119c18║相耳。四卷有業生二字，而大雲釋業即七轉，生謂生
X05n0227_p0119c19║死之相。今依起信，解異昔人初句，即三細中第一業
X05n0227_p0119c20║相。故彼論云：一者、無明業相，以依不覺故心動，動則
X05n0227_p0119c21║有苦，果不離因故。今明迷真之始，唯此業相，又是賴
X05n0227_p0119c22║耶自體相故。所以偏言業即是生，即四相中當生相
X05n0227_p0119c23║也。深起繫縛者，即六麤第三。論云：三者、執取相，依於
X05n0227_p0119c24║相續緣念境界，住持苦樂，心起著故。不能了知色等
X05n0227_p0120a01║自性者，即第四、計名字相，謂依於妄執分別假名言
X05n0227_p0120a02║相故。若了自性本來空寂，不執假名。又深起繫縛，含
X05n0227_p0120a03║於六、七，七繫內我，六繫境故。上就相顯，三細唯一，六
X05n0227_p0120a04║麤有二，通則餘五皆繫縛攝。言五識身轉者，由於上
X05n0227_p0120a05║來意識不了五識體轉，了則不取，便成於智，五則不
X05n0227_p0120a06║轉。故楞伽經云：如是意識滅，種種識不生。轉即生義，
X05n0227_p0120a07║身者體義。上來已明本末和合。二、彼阿賴耶下，明
X05n0227_p0120a08║各不相知義。欲顯性空賴耶因七識緣成無性故，不
X05n0227_p0120a09║能知七轉，七轉因賴耶，七轉亦無性，安能知賴耶？故
X05n0227_p0120a10║問明品云：諸法無作用，亦無有體性，是故彼一切，各
X05n0227_p0120a11║各不相知。楞伽亦云：若說真實者，彼心無真實。但由
X05n0227_p0120a12║自心執取境相分別而生者，此有二意：一云：既不相
X05n0227_p0120a13║知，何以能生？釋云：上約無性，故不相知。今辨因緣，由
X05n0227_p0120a14║妄分別，則諸識現，無別我、人。故上經云：眼耳鼻舌身，
X05n0227_p0120a15║心意諸情根，以此常流轉，而無能轉者。楞伽偈云：非
X05n0227_p0120a16║遮諸緣會，如是滅復生，但止於凡愚，妄情之所著。二
X05n0227_p0120a17║者、釋成上來不相知義。謂由互相因，所以無性，不能
X05n0227_p0120a18║相知。若不相因，則有定性，便可相知，斯則緣生故空。
X05n0227_p0120a19║又由前不相知，方能熏習相因而有。若有定性能相
X05n0227_p0120a20║知者，則不相因，斯則以有空義故，一切法得成。是以
X05n0227_p0120a21║無性緣生故有，為幻有也。故執取生識緣生無性故
X05n0227_p0120a22║空，為真空也。故無性相知，幻有是不有有，真空是不
X05n0227_p0120a23║空空，非空非有，是中道義。故七識生滅即如來藏，如
X05n0227_p0120a24║來藏不生滅即七轉識，無障無㝵，故結云難知。上來
X05n0227_p0120b01║第二、總顯本末竟。
X05n0227_p0120b02║第三如是甚深下結歎難測，則唯佛能治令永不生。
X05n0227_p0120b03║言甚深者略有二義：一者約相，故達磨經偈云：阿陀
X05n0227_p0120b04║那識甚微細，一切種子如瀑流，我於凡愚不開演，恐
X05n0227_p0120b05║彼分別執為我。二以真妄和合非一非異等，廣如上
X05n0227_p0120b06║說即為甚深，唯佛與佛乃能究盡。住地菩薩已證真
X05n0227_p0120b07║如許其分知，菩薩地盡覺心初起，破和合識顯現法
X05n0227_p0120b08║身，方為此識究竟邊際。愚法聲聞下舉不知人反顯
X05n0227_p0120b09║深義，即前偈中我於凡愚不開演也。楞伽經云：如修
X05n0227_p0120b10║行者入禪三昧，微細習氣轉而不覺知，而作是念：識
X05n0227_p0120b11║滅然後入禪正受。實不識滅而入正受，以習氣種子
X05n0227_p0120b12║不滅故不滅。皆顯二乘不知義也。住地能知凡愚不
X05n0227_p0120b13║了，明文有據。地前菩薩為知不知，望於地上此不能
X05n0227_p0120b14║知，未證如故望於凡愚，此則能知多聞熏習具勝三
X05n0227_p0120b15║慧，善能決斷阿賴耶識性相因果。故七卷楞伽云：唯
X05n0227_p0120b16║有修行如實行者，以智慧力了諸地相善達句義，無
X05n0227_p0120b17║邊佛所廣集善根，不妄分別自心所見能知之耳。斯
X05n0227_p0120b18║即地前以處知不知之間，故略無耳。此一段經廣明
X05n0227_p0120b19║自心真妄本末，若見此心生滅流注，速得三昧得佛
X05n0227_p0120b20║灌頂越生死海，故委釋之。廣引彼經以成今說，無厭
X05n0227_p0120b21║繁文。
X05n0227_p0120b22║▲第三、善男子！我又善知一切聲論下，廣說聲明。於
X05n0227_p0120b23║中二：先總歎勝德。以帝釋善於聲明，所以對之顯勝。
X05n0227_p0120b24║然此一段是推勝中連於前文。後善男子！彼復教我
X05n0227_p0120c01║菩薩算法者，即聲論中數建立也。文中二：先舉能數
X05n0227_p0120c02║之數，後顯所數之法。今初，文有一百四十四數，加前
X05n0227_p0120c03║從一至十及與百千，則有一百五十六數。此方算法
X05n0227_p0120c04║但有二十三數，始於一、二，終至正載。載數，天地所不
X05n0227_p0120c05║能受。然有三等：下等十十變，中等百百變，上等倍倍
X05n0227_p0120c06║變。今初，兩數是中等數，餘皆上等。二、善男子！我復以
X05n0227_p0120c07║此菩薩所知下，明所數之法多是聲論中事。上來正
X05n0227_p0120c08║示法界竟。
X05n0227_p0120c09║第四、善男子！我唯知此下，謙己推勝中，先謙己知一；
X05n0227_p0120c10║後如諸菩薩下，推勝知多。於中二：先、舉，後、所知，二、彰
X05n0227_p0120c11║己不了。前中，現文唯對聲論數建立，准諸推勝例，皆
X05n0227_p0120c12║對所得。自分所得既有五明，推勝居然合推於五。故
X05n0227_p0120c13║梵本中，初、對聲明，二、略舉，三、明後。別舉醫方治內煩
X05n0227_p0120c14║惱，義如前說。後而我何能說其功德下，彰己不知。其
X05n0227_p0120c15║中，言豈能盡知一切諸佛者，據前後例，曾無推佛，唯
X05n0227_p0120c16║至普賢方歎佛德。梵本意云：佛力加我，讚諸菩薩亦
X05n0227_p0120c17║不能盡，況我自力？餘並可知。
X05n0227_p0120c18║●第三、辯具足。優婆夷，寄無違逆行。忍順物理，故無
X05n0227_p0120c19║違逆行。城，名海。別住者，具云大海差別住。事則近海，
X05n0227_p0120c20║而各住故。表，則忍猶大海，無不包含。三忍、九忍，別別
X05n0227_p0120c21║安住。友，名辯。具足者，一器之中，無物不具，隨求皆得，
X05n0227_p0120c22║為說法故。忍器遍容一切功德，由忍惡言，故辯具足。
X05n0227_p0120c23║忍辱柔和，女之象也。
X05n0227_p0120c24║第一、依教趣求可知。第二、善財聞已下，見敬諮問。
X05n0227_p0121a01║初見，次敬，後問。初中有四：一、見外依報。二、善財入已
X05n0227_p0121a02║下，見友正報。端正可喜者，忍之報故。素服等者，忍華
X05n0227_p0121a03║飾故。三、於其宅中下，見內依報。四、復有十千下，明見
X05n0227_p0121a04║眷屬。前之三度成增上生，忍辱正能招眷屬故。於中
X05n0227_p0121a05║二：先歎其體德；後身出妙香下，彰其妙用，令諸眾生
X05n0227_p0121a06║皆成忍辱柔順之心，與第三地調柔果中十心多分
X05n0227_p0121a07║相似。二、敬，三、問，文並可知。
X05n0227_p0121a08║第三、彼即告言下，正授法界。於中二：先舉名體。器中
X05n0227_p0121a09║出物，興福無盡，法忍稱性之所招故。後能於如是下，
X05n0227_p0121a10║辨其業用。於中三：初正顯業用，次令見同益，後使其
X05n0227_p0121a11║目驗。初中二：先總，後別。今初，謂此一是即多之一，此
X05n0227_p0121a12║小是即大之小，融同法界無盡緣起，故用無不應，應
X05n0227_p0121a13║無不益，而其法界體無增減。又忍必自卑，故名為小。
X05n0227_p0121a14║法忍同如，一味無二，內空外假，為器利用，忍包無外，
X05n0227_p0121a15║隨出無盡。二、種種甘美下，別顯。於中三：初、益眾生，二、
X05n0227_p0121a16║益二乘，三、益菩薩。初中二：先顯飲食；後如出飲食下，
X05n0227_p0121a17║舉一例餘。二、善男子！假使東方下，明益二乘。二乘雖
X05n0227_p0121a18║則不立忍名，亦忍人空，同入法性，盡無生故。三、又善
X05n0227_p0121a19║男子！如東方下，益菩薩。約事，如受乳麋，食已便證無
X05n0227_p0121a20║上菩提，能令施者成檀波羅蜜。約法，謂飡上品寂滅
X05n0227_p0121a21║之忍，得菩提故。淨名香飯與此大同。然今文中但舉
X05n0227_p0121a22║其極，云最後身食得菩提。據實，應具入地無生忍等。
X05n0227_p0121a23║二、善男子！汝見我此下，令見同益。於入二：先指示讚
X05n0227_p0121a24║德；後善男子！是十千童女下，辨其業用。二、牧牛女，即
X05n0227_p0121b01║此之流。三、善子！且待須臾下，令其目驗。意在見證，非
X05n0227_p0121b02║在言說。第四、時優婆夷作。此下三段並顯。
X05n0227_p0121b03║●第四。具足智長者，寄無屈撓。行勤無怠退，故無屈
X05n0227_p0121b04║撓。
X05n0227_p0121b05║第一依教趣求中二：先依前修治，後漸次下趣求後
X05n0227_p0121b06║友。城名大有者，起大精進有成益故。友名具足智者，
X05n0227_p0121b07║精進能令諸度具足，乃至終成最後智故。
X05n0227_p0121b08║第二、爾時，善財見彼居士下，見敬諮問。於中二：先見
X05n0227_p0121b09║於市四衢者，處暄不撓，對境無妄，則精進無涯，無不
X05n0227_p0121b10║通矣。後爾時，善財見是事下，敬問可知。
X05n0227_p0121b11║第三、居士告言下，稱讚授法。然今古所譯，皆長者、居
X05n0227_p0121b12║士二言相參。文中二：先稱讚；後善男子！汝見我此下，
X05n0227_p0121b13║授法。於中二：先指同益，後正授法。今初，生如來家者，
X05n0227_p0121b14║前同四住，從聖教生；後同四地，初寄出世。於如來家
X05n0227_p0121b15║轉有勢力，故云增長白法等。後善男子！我得隨意下，
X05n0227_p0121b16║正授法界。於中二：先舉名體。無盡財、法，蘊在空中，名
X05n0227_p0121b17║福德藏。隨意給施，故云出生。亦顯見空無所不備，離
X05n0227_p0121b18║身心相，精進成故。後一切眾生下，顯其業用。於中二：
X05n0227_p0121b19║先略說業用；後善男子！且待下，令其目驗。於中三：一、
X05n0227_p0121b20║許示；二、說是語時下，集眾；三、爾時，居士下，行施。於中
X05n0227_p0121b21║四：一、財，二、法，三、結，四、歸。今初，定心詣理。為仰視空，信
X05n0227_p0121b22║手能承，故入掌內；兼親手施，故云授與。二、然後為說
X05n0227_p0121b23║下，別明法施。於中二：先總；後所謂下，別。別約五事：一、
X05n0227_p0121b24║食，二、飲，三、味，四、舟車，五、衣服。今初，以一施食而成十
X05n0227_p0121c01║行。十中，初二：初約施行，餘約食明。前七別明，後一總
X05n0227_p0121c02║結。別中，初二是命：一、即甘露不死命根；二、即慧命；三、
X05n0227_p0121c03║明相好，即是常色；四、即威力，故能降魔，梵有力字；五、
X05n0227_p0121c04║現法樂住，法喜怡神，皆安樂義。六、七皆辯：一、辯無能
X05n0227_p0121c05║屈，非約力義；二、內具辯智，無不了達。後一總結者，結
X05n0227_p0121c06║成五常。世之施食，成五事果，勝而非常。今證法界，歸
X05n0227_p0121c07║大涅槃，則命齊法界，長壽無限，妙色凝湛，劫數不遷。
X05n0227_p0121c08║力以毛端遍持剎海，究竟常樂圓寂涅槃。辯以一言
X05n0227_p0121c09║演法無量，一一詞理窮盡未來，斯乃方名常、命、色、力。
X05n0227_p0121c10║安無㝵辯，一食具十，以表無盡。餘四各二，今可例知。
X05n0227_p0121c11║二、飲有二者：一、止渴愛；二、得深法。三、味有二者：一、得
X05n0227_p0121c12║法味；二、得上味。如來四牙有甘露泉，凡所食者，皆成
X05n0227_p0121c13║上味，故云如來味中上味。四、舟車二者：一、明所越度；
X05n0227_p0121c14║二、以乘能度。五、衣服二者：一、慚愧蔽醜；二、妙色為嚴。
X05n0227_p0121c15║皆應具多，如迴向說。三、如是一切下，總結財、法，類例
X05n0227_p0121c16║可知。四、既聞法已下，事訖還歸。後三段文顯。
X05n0227_p0121c17║
X05n0227_p0121c18║貞元新譯華嚴經疏卷第五
X05n0227_p0121c19║
X05n0227_p0121c20║壽昌元年乙亥歲，高麗國大興王寺奉
X05n0227_p0121c21║宣雕造