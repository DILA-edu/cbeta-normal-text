X05n0227_p0122a01║貞元新譯華嚴經疏卷第六（從第十一經至第十六經三紙）
X05n0227_p0122a02║敕太原府大崇福寺沙門澄觀述
X05n0227_p0122a03║（有十二善知識：第一、尊法寶髻長者；第二、普眼長者；第三、甘露火王；第四、大光王；第五、不動優婆夷；第六、
X05n0227_p0122a04║遍行外道；第七、具足優鉢羅華長者；第八、婆施羅船師；第九、最勝長者；第十、師子頻申比丘尼；第十一、筏
X05n0227_p0122a05║蘇密多女；第十二、鞞瑟底羅居士。）
X05n0227_p0122a06║●第五尊法寶髻長者寄無癡亂行。以慧資定，靜無
X05n0227_p0122a07║遺照，動不離寂，云無癡亂。
X05n0227_p0122a08║第一依教趣求中二：先修治前法，後漸次下趣求後
X05n0227_p0122a09║友。城名師子宮者，禪定無亂如彼深宮，處之所作決
X05n0227_p0122a10║定無畏，故名師子。友名法寶髻者，綰攝諸亂居在心
X05n0227_p0122a11║頂，故名為髻。而言寶者，乃有多義：一淨無惑亂，二明
X05n0227_p0122a12║無癡翳，三圓無缺減，四威勢起用，五可貴為尊。法喻
X05n0227_p0122a13║雙明為法寶髻。
X05n0227_p0122a14║第二、見在市中下，見敬諮問。於市見者，處閙忘懷，在
X05n0227_p0122a15║亂常定故。
X05n0227_p0122a16║第三、爾時，長者下，授己法界。於中四：一、執手將引，二、
X05n0227_p0122a17║示其所住，三、善財觀察，四、問答因緣。△今初。即授法
X05n0227_p0122a18║方便，顯加行智，向正證故。△第二、告善財言下，示其
X05n0227_p0122a19║所住，即正授法界。法界即是棲神所故。△第三、爾時
X05n0227_p0122a20║善財下，善財觀察，顯正證入。於中二：先總觀舍宅，後
X05n0227_p0122a21║別覩樓閣。▲今初。四面即是四句般若。二門即是存、
X05n0227_p0122a22║泯不同。如一有門，見心妙有而入法界，即是有門。若
X05n0227_p0122a23║取有相，即拂於有，名非有門。知法空寂，即是空門。以
X05n0227_p0122a24║空為空，說空空門。若謂妄惑本空，真知不空，即亦有
X05n0227_p0122b01║亦空門。妄因真立，妄無妄原；真對妄宣，真非真體，則
X05n0227_p0122b02║雙存之門自然泯矣。若言欲言其有，無相無名；欲言
X05n0227_p0122b03║其無，聖以之靈，故非空非有，是第四門。此俱非門，為
X05n0227_p0122b04║俱是遮，為有所表？若但是遮，便同戲論；若有所表，未
X05n0227_p0122b05║免於有。故此但非，亦不可說，則非有非非有，非無非
X05n0227_p0122b06║非無，故云八門。然得意為門，失意皆謗，唯忘言會之。
X05n0227_p0122b07║▲後於其宅內下，別覩樓閣。舊經但云其宅十層八
X05n0227_p0122b08║門，今經文中閣與宅別，宅則通明一切法界，樓閣別
X05n0227_p0122b09║明無障礙故。於中三：一、總，二、別，三、結使明見。今初，義
X05n0227_p0122b10║如八角塔形。若例前宅，不妨四角面各二門。然有五
X05n0227_p0122b11║義：一、通約所修，以八正道為能入門，八正通入一切
X05n0227_p0122b12║一切位故。二、約所依，即以八識而為其門，於眼根中
X05n0227_p0122b13║入正定故。悟一一識，即法界門；於眼覺悟，即眼陀羅
X05n0227_p0122b14║尼、自在佛也。八識皆然。三、約教能顯理，理、教各具有
X05n0227_p0122b15║等四門，故成八門。尋教得解，即教四門；於理得解，即
X05n0227_p0122b16║理四門，無二體也。四、教、理、行、果各通二諦，便是八門。
X05n0227_p0122b17║五、四句般若各有二門，例如宅說。二見最下層下
X05n0227_p0122b18║別明十層，即為十別。然有三義：一表十地，二即十行，
X05n0227_p0122b19║三總不表。且依十地以釋經文：一初地檀增，而食一
X05n0227_p0122b20║種復為施首，故迴向中六十門施食居第一。二二地
X05n0227_p0122b21║持戒慚愧衣服，攝善法戒以為財物。三三地忍增以
X05n0227_p0122b22║為嚴具。四四地道品為內眷屬，進䇿萬行為上珍寶。
X05n0227_p0122b23║五五地文顯，欲暎前後成十地故，從真入俗故說法
X05n0227_p0122b24║利樂，真俗無違為最勝論，得於義持陀羅尼門，禪定
X05n0227_p0122c01║偏增云諸三昧，善達五明云世明智，真俗決定名為
X05n0227_p0122c02║印行。六六地由得般若現前成就智慧。文中三：初總
X05n0227_p0122c03║明，次別顯，後總結。總中皆是六地之德。次所謂下別
X05n0227_p0122c04║顯，有十六門：一照體即寂而無不包，二即寂之照無
X05n0227_p0122c05║機不鑒，三外緣不轉，四內照無求，五惑境不摧，六遍
X05n0227_p0122c06║摧諸惑，七順教普攝，八含德甚深，九見法無依，十契
X05n0227_p0122c07║理行行，十一巧化無盡，十二證隨俗門，十三窮四辯
X05n0227_p0122c08║才，十四照物心行，十五寂照雙運，十六廣布法雲。後
X05n0227_p0122c09║如是等下總結。七七地有殊勝智，知諸教法，云如響
X05n0227_p0122c10║忍；功行已滿，求入八地，為出離門；菩提分法無不皆
X05n0227_p0122c11║具，為持教法。第八層中含於二位：初即八地，得念、不
X05n0227_p0122c12║退、無功用道，三種世間皆得自在；後現一切佛下，即
X05n0227_p0122c13║是九地，法師位故，一音頓演。第九層中亦有二位：十
X05n0227_p0122c14║地、等覺俱為一生。第十層中即如來位。二、表十行者，
X05n0227_p0122c15║以其十行即十度故。前七文顯：八、大願所成，神通等
X05n0227_p0122c16║故；九、一生所繫，為最上力，善法行故；十、唯至如來，智
X05n0227_p0122c17║度始圓，為真實故。此即當位自攝諸位，十行纔滿即
X05n0227_p0122c18║作佛故。上攝十地即攝後位，攝前義劣，略而不明。前
X05n0227_p0122c19║十住中第六位攝，此寄第五。前正報攝，此依報攝，欲
X05n0227_p0122c20║彰不廢後過前故。三者、總不表位，但此菩薩以行就
X05n0227_p0122c21║機，現居勝報，漸次增勝。十、顯無盡：初四施物，後後難
X05n0227_p0122c22║前；次二施法，前淺後深；次二得法，前狹後廣；後二現
X05n0227_p0122c23║德，先因後果。總上三義，因、果、行、位。無盡法門為閣、為
X05n0227_p0122c24║宅，以彰法界三、如是一切下，結使明見。
X05n0227_p0123a01║△第四、爾時善財見如是等下，問答因緣。先問，後答。
X05n0227_p0123a02║答中四：一、舉昔佛興，二、覩佛興供，三、發興善願，四、結
X05n0227_p0123a03║果酬因。今初，如來十號，今當略釋。一、言如來者，萬法
X05n0227_p0123a04║雖異，一如是同。聖體之來，來化群生，故曰如來。二、應
X05n0227_p0123a05║供者，至道良田，能生妙果，相累兼亡，應為一切恭敬
X05n0227_p0123a06║供養。三、正遍知者，如其勝義，覺一切法，知無不周，鑒
X05n0227_p0123a07║無邪僻故。四、明行足者，身、口、意業隨智慧行，即以明
X05n0227_p0123a08║行而為具足。又明即三明，足謂定、慧，如脚足故。又足
X05n0227_p0123a09║者備足，與慧俱行，皆圓足故。五、善逝者，上昇最極，永
X05n0227_p0123a10║不退還。迹盡雙樹，為物而逝，皆稱為善。六、世間解者，
X05n0227_p0123a11║世界有情，一切品類，無不達解，亦解結縛故。七、無上
X05n0227_p0123a12║士者，人高道絕，莫之與等。八、調御丈夫者，身、口諸惡，
X05n0227_p0123a13║𢤱悷難制，佛能伏之。又以調物，可謂丈夫。若瑜伽論，
X05n0227_p0123a14║七、八二德合之為一，云無上丈夫調御士。釋云：一切
X05n0227_p0123a15║世間，唯一丈夫善知最勝，調心方便故。九、天人師者，
X05n0227_p0123a16║瑜伽云：為實眼故，為實智故，為實法故，與顯了義為
X05n0227_p0123a17║開導故，乃至能正教誡教授天人，令其出離一切苦
X05n0227_p0123a18║故。十、佛者，於能引攝義利法聚及非義利種種法中，
X05n0227_p0123a19║能正開覺，故名為佛。委具十義，已如題中。具上十德，
X05n0227_p0123a20║為世所尊，故名世尊。若依瑜伽，既合七、八，開佛世尊
X05n0227_p0123a21║為九為十，謂能破諸魔大力軍眾，具多功德，名薄伽
X05n0227_p0123a22║梵。即具六義，亦如前說。瑜伽名為十種名號。隨念功
X05n0227_p0123a23║德，諸論異釋，可略言之。餘文可知。二、時彼國王下，
X05n0227_p0123a24║明覩佛興供，謂奏樂、焚香。三、我時以此供養下，發
X05n0227_p0123b01║興善願。四、由是因緣下，結果酬因。由初一願，招下
X05n0227_p0123b02║四層所有勝報；由後二願，招上六層所有勝報。一九
X05n0227_p0123b03║微因，願力報勝。又表萬行渾融無㝵，發起向佛，則隨
X05n0227_p0123b04║一行無不具足，何果不成？
X05n0227_p0123b05║第四、善男子！我唯知下，謙己推勝。初、謙己知一。謂勝
X05n0227_p0123b06║德普遍，蘊在十層，為福德藏。因由行願，即願莊嚴，願
X05n0227_p0123b07║與理俱，為無障礙，故得成果，一能現多。後如諸菩
X05n0227_p0123b08║薩下，推勝知多，對前功德勝故難思。後二文顯。
X05n0227_p0123b09║●第六、普眼長者，寄善現行。慧能顯發三諦之理，般
X05n0227_p0123b10║若現前，名善現行。般若遍照，一中見多，名為普眼。以
X05n0227_p0123b11║一法中，具一切故。國名藤根者，夫藤根者，深入於地，
X05n0227_p0123b12║上發華苗。般若證深，能生後得。後得隨物，轉而不慳，
X05n0227_p0123b13║取類藤矣。城名普遍門者，實相般若，防非為城，無所
X05n0227_p0123b14║不通，何法不入。眼入實相，眼即為門。色入實相，色即
X05n0227_p0123b15║為門。自色已上，種智已還，該通一切，無非門矣。又以
X05n0227_p0123b16║門為門，非真門矣。無門無入，為真入門。若一門一切
X05n0227_p0123b17║門，尤深門也。故上經云：於眼根中入正定，於色塵中
X05n0227_p0123b18║從定出，於一法中入正定，一切法中從定起，方為自
X05n0227_p0123b19║在無礙普門。
X05n0227_p0123b20║第一、依教趣求中二：先思修前法，後趣求後位。前中
X05n0227_p0123b21║亦二：先結前所聞；後深入諸佛下，思修證入。初句入
X05n0227_p0123b22║果，餘皆入因。果云深入諸佛無量知見者，無量有二
X05n0227_p0123b23║義：一、廣多無量，即權智境；二、深無分量，即實智境。境
X05n0227_p0123b24║無量故，智亦無量。知見二義：一、別；二、通。別謂知即是
X05n0227_p0123c01║慧，謂根本智；見即是智，謂後得智。以此二智知前二
X05n0227_p0123c02║境。通謂俱是如來能證，如實知彼義故，即無障㝵智。
X05n0227_p0123c03║若爾，時以重言為揀比知，所以言見；為揀眼見，所以
X05n0227_p0123c04║云知。此如世親般若論釋。入謂證達。若依禪宗，知心
X05n0227_p0123c05║空寂名知，見心空寂名見。知約了知，見約證見。然見
X05n0227_p0123c06║亦見知，知即心體忘緣寂照真知見也。餘句可知。後
X05n0227_p0123c07║隨順作意下，趣求後友。
X05n0227_p0123c08║第二、然後乃到普遍門城下，見敬諮問。於中二：先見
X05n0227_p0123c09║依正，後設敬諮問。今初。百千聚落周匝圍遶者，眷屬
X05n0227_p0123c10║般若又隨舉其一収一切，故新經云十千表萬行也。
X05n0227_p0123c11║其城廣大等者，實相般若周遍包容已具，餘度為多。
X05n0227_p0123c12║莊嚴般若雉堞高峻無上，是佛大道蕩然無涯，寬無
X05n0227_p0123c13║不容，平無邪曲。餘並可知。後聞已往詣下，設敬諮問。
X05n0227_p0123c14║第三、長者告言下，稱讚授法。先讚；後善男子！我昔下，
X05n0227_p0123c15║授己法界。於中二：先明修學得法，後明法之業用。今
X05n0227_p0123c16║初。般若生德，如學於文殊。得法有二：一、醫方斷惑，二、
X05n0227_p0123c17║和香顯德。後因此了知下，顯其業用，即分為二：先明
X05n0227_p0123c18║醫方用，後顯知香用。
X05n0227_p0123c19║△今初。瑜伽醫方，略有四種：一、知病相，二、知病因，三、
X05n0227_p0123c20║知除斷，四、知斷已不生。今文具之。於中四：一、總明勸
X05n0227_p0123c21║學，二、釋治病由，三、令先治王，四、廣明治相。今初。風、黃、
X05n0227_p0123c22║痰、熱，內四大病，亦是病相。鬼、魅、蠱、毒下，是外四大，亦
X05n0227_p0123c23║是病因。此句有情。若草、毒、水、火，即是非情，並為病緣。
X05n0227_p0123c24║如是一切下，結多品類。我悉下，顯能除斷。第二、善財
X05n0227_p0124a01║復言下，顯治病由。先問後答。由障菩提，故須治斷。第
X05n0227_p0124a02║三、菩薩復觀下，令先治王。王是眾生安樂本故。第四、
X05n0227_p0124a03║善男子！菩薩若欲治諸病下，廣明治相。於中三：第一、
X05n0227_p0124a04║總標許說，第二、廣說因相，第三、明除斷相。▲今初。諸
X05n0227_p0124a05║病內起，即是病因。品類增損，此明病相。無量無邊下，
X05n0227_p0124a06║雙結許說。▲第二、善男子！一切眾生因四大下，廣說
X05n0227_p0124a07║因相。於中二：第一、橫說，第二、堅說。前中亦二：先法說，
X05n0227_p0124a08║後喻況。前中三：初、說四大，二、說塵毛，三、明五大。今初，
X05n0227_p0124a09║分四：一、明大為病因，二、說所起病相，三、結成過患，四、
X05n0227_p0124a10║結病所依。今初，明身為病本。是病是身，若使無身，當
X05n0227_p0124a11║有何病？四大違反，因此病生。若了大空，病無依矣。今
X05n0227_p0124a12║為不了，故為病因。二、所謂下，明所起病相。略有四病：
X05n0227_p0124a13║初標名；次言身病下，釋相。四種病中各有多相，身之
X05n0227_p0124a14║四病，後文當釋。然其心病即是煩惱，故梵本云謂貪、
X05n0227_p0124a15║嗔、癡。若癡狂、心亂，是病之因，亦通病相。言客病者，自
X05n0227_p0124a16║外而來，故十地中明內四大病即是身病，外四大病
X05n0227_p0124a17║即是客病。言俱有病者，亦因外緣，亦因內大，故名為
X05n0227_p0124a18║俱，非身、心俱。謂因遇寒、熱及內四大復有乖違，即是
X05n0227_p0124a19║俱病。然梵本中無有憂、喜，憂、喜亦是病之因故，亦是
X05n0227_p0124a20║第二心病攝故。三、其餘品類下，結成過患。上言為主，
X05n0227_p0124a21║略標上首，類更有餘，皆前四攝。言展轉相因者，或因
X05n0227_p0124a22║身病而動心病，如因黃熱起貪嗔癡等；或因心病而
X05n0227_p0124a23║起身病，因貪勞損，因嗔黃熱，因熱投水，因風墜崖，貪
X05n0227_p0124a24║嗔在懷，外遇傷損。如是等類，其徒寔繁，能令眾生受
X05n0227_p0124b01║身心苦，即結遇也。四、善男子！如是眾病，貧賤人少下，
X05n0227_p0124b02║結病所依。經文自釋，戶樞不蠹，流水不腐，皆勞伇故。
X05n0227_p0124b03║第二、善男子！一切眾生皆以無量極微下，辨微細塵
X05n0227_p0124b04║毛皆為病本，全是蟲依。故婆沙論人全蟲成正法念，
X05n0227_p0124b05║說八萬戶蟲，則戶有多口，三億之數亦非多矣。第三、
X05n0227_p0124b06║善男子！又觀此身下，明五大病因，謂四大圍空，顯假
X05n0227_p0124b07║合故。或說六種加識處其中，而數論諸師亦說五大，
X05n0227_p0124b08║故諸經論多說四耳。文中三：初標徵；次所謂下，牒釋；
X05n0227_p0124b09║後然彼下，結成五大，彰其微細。故十地經八地能知，
X05n0227_p0124b10║楞伽經中責所不問。第二、善男子！如是五大和合
X05n0227_p0124b11║成身下，喻況。略有三喻，倒喻前三。文分為二：先別喻，
X05n0227_p0124b12║後結勸。前中三喻，即分為三：一、倉篅喻，二、畫瓶喻，三、
X05n0227_p0124b13║四蛇喻。今初，喻前五大。篅謂編其葦竹，外假中空。外
X05n0227_p0124b14║如四大，內如空大。終歸散滅，顯是無常。由業所持，顯
X05n0227_p0124b15║從緣無性。現緣說五，原由業生。非自在天下，顯空無
X05n0227_p0124b16║我。此揀外道。略舉其四，等取於餘：一、揀塗灰外道，計
X05n0227_p0124b17║一切法自在天生。自在天喜，眾生安樂；自在天瞋，眾
X05n0227_p0124b18║生受苦。故求其喜而供養之。二、揀數論從自性生。自
X05n0227_p0124b19║性即是冥諦，謂從於冥諦生於覺諦，從於覺諦次生
X05n0227_p0124b20║我心，次從我心生五微塵，從五微塵復生五大，從於
X05n0227_p0124b21║五大生十一根，神為主等。三、揀時散外道，謂一切法
X05n0227_p0124b22║從時而生，時至則生，如春芽等。四、揀執方外道，謂一
X05n0227_p0124b23║切物從十方生。等者，等於六句無因，乃至九十五種
X05n0227_p0124b24║橫計不同，皆說有我。今明諸大和合而生，則無我矣。
X05n0227_p0124c01║故淨名云：四大合故，假名為身。四大無主，身亦無我。
X05n0227_p0124c02║又此病起，皆由著我。斯即病因，故當遠離。二、譬如陶
X05n0227_p0124c03║師下，即盡瓶喻。正喻前文微細蟲聚。埏者，和也。埴者，
X05n0227_p0124c04║土也。和土成器，即是坏瓶。坏即不堅，顯無常觀。內盛
X05n0227_p0124c05║臰穢，彰其不淨。故涅槃三十二云：善男子！是身者，不
X05n0227_p0124c06║如摩羅耶山生於栴檀，亦不能生優鉢羅華、分陀利
X05n0227_p0124c07║華、瞻婆羅華、摩利迦華、婆師迦華。九孔常流，膿血不
X05n0227_p0124c08║淨。生處臰穢，醜陋可惡。常與諸蟲共在一處。前倉篅
X05n0227_p0124c09║喻，顯空無我。後四蛇喻，明是苦源。五觀足矣。三、又如
X05n0227_p0124c10║四蛇下，即四蛇喻。喻初四大。涅槃三十二云：譬如有
X05n0227_p0124c11║王，畜四毒蛇，置之一篋，以付一人，仰令瞻養。是四蛇
X05n0227_p0124c12║中，設一生瞋，則能害人。是人恐怖，常求飲食，隨時守
X05n0227_p0124c13║護一切眾生。四大毒蛇，亦復如是。若一大瞋，則能壞
X05n0227_p0124c14║人。與此同也。然四大中，風輕、地重、水冷、火熱，性自相
X05n0227_p0124c15║違。如四毒蛇，性相違害。置之身篋，違則害人。故次合
X05n0227_p0124c16║云：一大不調，百一病起。梵本云：一百病起。二、是故智
X05n0227_p0124c17║者下，結勸觀察。略結二喻，粗陳過患，令知病因。如實
X05n0227_p0124c18║應觀四大等空，空亦復空，病無依矣。
X05n0227_p0124c19║第二善男子！汝復應知下，竪說病原。文中二：先總標，
X05n0227_p0124c20║後別說。今初，竪說五時必依四大，故復牒之。後云何
X05n0227_p0124c21║外器下，別說。文中分三：初明外五時，次辨內五時，後
X05n0227_p0124c22║顯因時病起之相。初中即外器界，文分四別：一、總明，
X05n0227_p0124c23║二、別顯，三、例餘，四、總結。今初，十方五時皆由內感，謂
X05n0227_p0124c24║當生此界一類有情妄心所習，共業同感。二、劫初成
X05n0227_p0125a01║時下，別顯五時，即為五別。第一時中言人壽無量者，
X05n0227_p0125a02║俱舍論云：此洲壽不定，後十初叵量。總相說耳。亦有
X05n0227_p0125a03║文說八萬四千而為最上。既皆化生，無有父母、男女、
X05n0227_p0125a04║我所，猶如色天。二、次食段食，貪等現行者，即第二時。
X05n0227_p0125a05║謂既喜樂長壽，漸生地味，次生地餅，次生林𥸎，後生
X05n0227_p0125a06║香稻。皆由貪故，細隱麤現；香稻麤故，殘穢在身。為欲
X05n0227_p0125a07║蠲除，便生二道。因斯乃有男女相生，宿習因緣互相
X05n0227_p0125a08║瞻現，欲貪鬼魅惑亂身心。因茲初有貪等現行，皆第
X05n0227_p0125a09║二時。三、次由我所，共立田主以為統御者，第三時也。
X05n0227_p0125a10║謂由嬾墮故，積貯香稻，生我所心，多収無厭。故隨収
X05n0227_p0125a11║處，無復再生，遂共分田。慮防遠盡，便有貪恡侵盜過
X05n0227_p0125a12║生，遂共銓量有德為主六分之一，奉令守田。因斯便
X05n0227_p0125a13║立剎帝利王，眾共欽承，受其統御。皆第三時也。四、次
X05n0227_p0125a14║壽漸減，乃至十年，由惡業故，起小三灾者，第四時也。
X05n0227_p0125a15║謂始八萬四千百年減一，至年十歲，為減之極。言小
X05n0227_p0125a16║三灾者，揀火、水、風。即俱舍云：業道增壽減，至十三灾
X05n0227_p0125a17║起，刀疾飢如次，七日月年止。業道增者，即今經惡業，
X05n0227_p0125a18║略由二法：一、貪美食，二、性嬾墮。有三善業，則能對治。
X05n0227_p0125a19║謂持一不煞，則離刀兵；施一訶梨怛鷄，則離疾疫；施
X05n0227_p0125a20║一團食，則離飢饉。刀兵七日便止，疾疫七月七日止，
X05n0227_p0125a21║飢饉七年七月七日方止。五、至第五時下，正取劫壞
X05n0227_p0125a22║為第五時。初壞有情，後壞器界，並先空地獄，終盡初
X05n0227_p0125a23║禪，故云梵世皆空。三、水灾、風灾相續亦爾者，例餘灾
X05n0227_p0125a24║也。謂七火後一水，七水火後風。俱舍論云：三灾火水
X05n0227_p0125b01║風，上三定為頂，如次內灾等，四無不動故。四、善男子！
X05n0227_p0125b02║是名下，總結。結外五時。第二、云何內身下，明內五
X05n0227_p0125b03║時次第，對上文易可知。第三、善財白言：聖者下，別
X05n0227_p0125b04║明因時起病之相。於中二：先善財問起，欲顯時空；後
X05n0227_p0125b05║普眼告言下，長者為答。空有雙辨，文分六別：一、總顯
X05n0227_p0125b06║時空，二、指事辨相，三、略分時分，四、顯病隨時，五、總出
X05n0227_p0125b07║病因，六、勸令審察。今初，言時無自體者，標時空也。分
X05n0227_p0125b08║別所成者，顯空所以。由分別有，明即是空。菩薩智輪
X05n0227_p0125b09║本無時分，以妄分別，則三際輪迴，始末難窮，若尋環
X05n0227_p0125b10║無際。二、如人睡覺下，指事辨相。謂睡初覺，名覺初時；
X05n0227_p0125b11║設若未覺，便名睡時。是知此時因物方有，剎那漸積，
X05n0227_p0125b12║晝夜等殊。尋末歸本，但一剎那，即此剎那依覺無體，
X05n0227_p0125b13║入剎那際，故多差別。強分別生時，亦不言我是剎那
X05n0227_p0125b14║及臘縛等。故中論云：因物知有時，離物何有時？物尚
X05n0227_p0125b15║無所有，何況當有時？辨時之相，如妙見章。三、或約一
X05n0227_p0125b16║歲分為六時下，略分時分。即無時之時，隨俗假說此
X05n0227_p0125b17║方四時。西域之中，或分三際，謂寒、熱、雨。或分四時，同
X05n0227_p0125b18║於此方春、夏、秋、冬，但以黑半為初，正月十六日而為
X05n0227_p0125b19║歲首，餘大同也。或分六時，即如今說，亦以正月十六
X05n0227_p0125b20║日為初，則正月十六至三月十五而為春時，三月十
X05n0227_p0125b21║六至五月十五而為熱時，餘四例知。時有多種，故致
X05n0227_p0125b22║或言。四、是故智者下，顯病隨時。謂總六時，合為三節，
X05n0227_p0125b23║以配三病，總集一病，遍於諸時。然三藏意，增長、發生
X05n0227_p0125b24║二義不同。增長是微，如陽氣積集；發生是著，如芽莖
X05n0227_p0125c01║已生。痰癊之病，雪時增長，春時發生；風病，熱時增長，
X05n0227_p0125c02║雨時發生；黃熱，秋時增長，寒時發生。此與金光明春
X05n0227_p0125c03║時痰癊動，夏內風疾增，秋時黃熱興，冬則三俱起，大
X05n0227_p0125c04║同少異耳。五、善男子！我今為汝下，總顯病因。初結前
X05n0227_p0125c05║生後；後如是身病下，正顯病因。因雖無量，無先宿食，
X05n0227_p0125c06║故西域法：一切病患，斷食為先。六、若諸眾生下，勸令
X05n0227_p0125c07║審察。故量力而進，不少不多，美味長貪，應知止足，飽
X05n0227_p0125c08║死、餓死二死不殊。故有偈云：多食增疾病，少食氣力
X05n0227_p0125c09║衰，處中而食者，如秤無高下。文中略舉十事、五對，皆
X05n0227_p0125c10║病之因，廣如別說。是故觸類皆須得中。若調琴弦，非
X05n0227_p0125c11║緩非急。
X05n0227_p0125c12║▲第三、善男子！我此住處下，明治斷相。於中二：先治
X05n0227_p0125c13║身病，後治心病。二段之中各有成益。今初，可知。第二、
X05n0227_p0125c14║然後各為如應說法下，辨治心病。於中三：謂標、釋、結。
X05n0227_p0125c15║今初，可知。二、所謂下，釋中二：先明治病，義如常說；後
X05n0227_p0125c16║為欲令其發菩提心下，辨其成益，有十六句。就文分
X05n0227_p0125c17║三：初有五句通顯行願，次有十句成就十身，後有一
X05n0227_p0125c18║句總離諸惡。今初，可知。二、為欲令其具佛相好下，文
X05n0227_p0125c19║有十句。以十度因，成十身果，即菩提等十種身也。一、
X05n0227_p0125c20║施滿他心，故相好悅物；二、戒遍止惡，故法身無垢，即
X05n0227_p0125c21║應、化法身；三、忍能含納，故福德難思；四、進策萬行，故
X05n0227_p0125c22║威勢無勝；五、禪定寂照，故得無等等清淨菩提；六、般
X05n0227_p0125c23║若照理，故智身究竟，即智慧法身；七、方便涉有，故色
X05n0227_p0125c24║身隨化；八、願窮來際，故願身住劫；九、力有幹，能任持
X05n0227_p0126a01║色身及諸淨剎；十、智無不決，故隨意現稱根。此約純
X05n0227_p0126a02║門，一度成一；若約雜門，十度互成。清淨慈門剎塵數，
X05n0227_p0126a03║共生如來一妙相等，亦純門也；世尊往昔為眾生，修
X05n0227_p0126a04║治法海無邊行，即雜門也；無量劫中修行滿，菩提樹
X05n0227_p0126a05║下成正覺等，即純、雜無㝵門也。總上三門，因果交徹，
X05n0227_p0126a06║為華嚴中佛因果也。三、有一句總離諸惡，即總淨十
X05n0227_p0126a07║身一切功德。三、如是種種，廣以財、法下，結，即類結多
X05n0227_p0126a08║門。上辨醫方用竟。
X05n0227_p0126a09║△第二、善男子！我又善知和合下，辨知香用。於中二：
X05n0227_p0126a10║先總標；後所謂下，別顯。於中三：一、知香體。略辨十香，
X05n0227_p0126a11║大同舊譯，如音義釋。二、如是等香下，總知體、用及和
X05n0227_p0126a12║合之法。至青蓮華長者，當廣分別。三、善男子！我持此
X05n0227_p0126a13║香下，別明用香。於中二：先供佛興願；後善男子！我欲
X05n0227_p0126a14║供養下，顯供成益，成大供故。
X05n0227_p0126a15║第四、善男子！我唯下，謙己推勝。謙己中云令一切眾
X05n0227_p0126a16║生普見諸佛供養歡喜法門者，身心病除，成二世樂，
X05n0227_p0126a17║故皆歡喜。以香普供，得佛十身，則何佛不見？餘二
X05n0227_p0126a18║可知。
X05n0227_p0126a19║●第七。甘露火王，寄無著行。方便涉有，不迷於空，事
X05n0227_p0126a20║理無滯，不捨不受，故名無著。
X05n0227_p0126a21║第一、依教趣求中二：先念教成益，後趣求，後友。前中
X05n0227_p0126a22║三：初牒前修習；次作是思惟下，念友勝能；後如是專
X05n0227_p0126a23║念，生淨信心下，顯修成益。於中有二十心：一、信樂所
X05n0227_p0126a24║聞；二、欣慶所得；三、法樂怡神；四、諸根柔軟；五、勇求進
X05n0227_p0126b01║趣；六、不取不生；七、悲智雙流；八、以德嚴飾；九、不著萬
X05n0227_p0126b02║境；十、不㝵起修；十一、萬累不拘；十二、不被心使；十三、
X05n0227_p0126b03║了無了相；十四、萬行修成；十五、不疑未聞；十六、遍剎
X05n0227_p0126b04║禮事；十七、以因嚴果；十八、智合十身；十九、上求菩提；
X05n0227_p0126b05║二十、念念入理。二、漸次前行下，趣求後友。於中三：
X05n0227_p0126b06║初、周遍尋求；二、伴友引導；三、辭詣王所。△今初可知。
X05n0227_p0126b07║△二、于時遇有多聞下，伴友引導。此第二段直至詣
X05n0227_p0126b08║王。向一卷經，舊經所無。於中四別：一、遇友諮詢；二、時
X05n0227_p0126b09║彼多智下，問答來意；三、婆羅門言：彼藤根國下，讚美
X05n0227_p0126b10║安撫；四、我王恒居下，為說法門。於中亦四：一、標舉盛
X05n0227_p0126b11║德；二、善財復言：何故大王下，問答王名；三、我王復以
X05n0227_p0126b12║下，重舉德能；四、善財復言：云何名為下，徵釋王德。於
X05n0227_p0126b13║中二：先問，後答。答中二：第一、廣明勝德；第二、結讚勸
X05n0227_p0126b14║歸。▲前中亦二：先長行，後偈頌。
X05n0227_p0126b15║[○@△]長行復二：第一、酬具足七支；第二、酬中道正化。前
X05n0227_p0126b16║中亦二：先舉所持七支，謂以國之依正，文武經邦，皆
X05n0227_p0126b17║人七支，在文易了；後復有二法下，明能持支法，謂謀
X05n0227_p0126b18║以智慮，勇以果決，故但二德可持七支。第二、仁復
X05n0227_p0126b19║當知，我國大王下，酬前中道正化。於中三：第一、總彰
X05n0227_p0126b20║九德，能轉王輪；第二、廣說二德，包含正化；第三、例說
X05n0227_p0126b21║眾德，以顯難思。
X05n0227_p0126b22║[△@、]初中三：一、標舉；二、何等下，徵釋；三、我國大王具此
X05n0227_p0126b23║九法下，結讚。[△@、]第二、仁者當知！我國大王奉事多佛
X05n0227_p0126b24║下，廣說二德，包含正化。於中二：第一、舉因標德，第二、
X05n0227_p0126c01║問答廣釋。前中亦二：先舉因深德遠，顯是菩薩；後是
X05n0227_p0126c02║故我王下，標舉二德，許其宣陳。第二、善財白言：云
X05n0227_p0126c03║何內德下，問答廣釋。於中亦二：第一、釋內德；第二、釋
X05n0227_p0126c04║外德。[△@⊙]前中又二：先問，後答。答中三：第一、總明勝德
X05n0227_p0126c05║包弘；第二、歷時別說；第三、結歸內德。初中分二：先明
X05n0227_p0126c06║異熟超倫，後明動合規矩。今初，具八異熟：初、即種族
X05n0227_p0126c07║圓滿；二、入胎下，壽命圓滿，既言天護，則壽命無夭，此
X05n0227_p0126c08║中文略；三、乃至受位下，自在圓滿；四、博聞強記下，勇
X05n0227_p0126c09║力圓滿；五、身無眾患，攝二圓滿：一、色相；二、丈夫相；六、
X05n0227_p0126c10║含垢忍辱下，大勢圓滿；七、發言誠諦下，信言圓滿。七
X05n0227_p0126c11║段之中具八異熟。二、行幸城邑下，動合規矩，可知。
X05n0227_p0126c12║第二仁者當知居俗白夜下歷時別說，於中二：先分
X05n0227_p0126c13║析時分，後我王精勤下辨時中所為。於中亦二：先辨
X05n0227_p0126c14║夜分四時所有德用，後自晝初時下辨晝四時所有
X05n0227_p0126c15║德用。於中四時即分四別，就日初時復分為二：先明
X05n0227_p0126c16║初二分時，後明後二分時。前中分四：一總辨所為，二
X05n0227_p0126c17║徵問所以，三廣釋其相，四結讚屬時。初二可知。三答
X05n0227_p0126c18║言仁者下廣釋其相，於中三：初總明用十所由，次又
X05n0227_p0126c19║此十事下標十勝德，後初嚼揚枝下別明十事，即為
X05n0227_p0126c20║十段各十勝德。前八可知。九嚴衛文二：先列十德，後
X05n0227_p0126c21║如是莊嚴下總顯儀式（下十二經）。十修祭祀中雖不列十，
X05n0227_p0126c22║文具多德，於中四：一明祭祀所為，二或出遊下明祠
X05n0227_p0126c23║祭之時，三祀祭之時下明祀祭之儀，四國內輔臣下
X05n0227_p0126c24║即傍及有德，四我王如是日日下結讚屬時。二日初
X05n0227_p0127a01║出時下明後二分時，謂晝初時後二分中所為德用。
X05n0227_p0127a02║初明占候，次坐臨朝，後結時分。以此二分并前二分
X05n0227_p0127a03║為日初時，四分事訖。次第二時及第三時二段，文顯
X05n0227_p0127a04║第四盡。第四時下，明第四時所有德用。於中二：先正
X05n0227_p0127a05║明所作，即問道談玄；二、由斯王德漸盛漸圓下，彰其
X05n0227_p0127a06║成益。於中三：初、略明益相；二、喻顯益相；三、廣說益相。
X05n0227_p0127a07║今初，可知。二、譬如白月下，喻說益相。略有四喻，分二：
X05n0227_p0127a08║前二順喻王德增益，後二飜喻無王之失。今初：一、白
X05n0227_p0127a09║月喻，喻王暗盡德圓，流化漸遠；二、海潮喻，喻王德漸
X05n0227_p0127a10║大，化不失時。後若無國王下，有二飜喻者：一、舟船無
X05n0227_p0127a11║主喻，喻若無王，萬姓沉溺；二、釋天降雨喻，喻若無王，
X05n0227_p0127a12║萬姓[〦/(口*口)/(┌/┌/一)]亂。冗陽仰雨，天澤應時；萬姓仰王，雨露咸賴。
X05n0227_p0127a13║天不降雨，飢而猶存；國若無王，萬姓咸斃。三、復次，我
X05n0227_p0127a14║王由聞下，廣說成益。盛德內著，威勢外彰，不廣朝儀，
X05n0227_p0127a15║豈知主貴？文中三：初陳列世儀；次爾時，我王下，偈讚
X05n0227_p0127a16║玄理；後王說偈已下，事訖退朝。第三、仁者當知下，
X05n0227_p0127a17║總結內德，可知。
X05n0227_p0127a18║[△@⊙]第二、善財白言：云何復名下，明外化德。於中，先問，
X05n0227_p0127a19║後答。答中二：第一、總明王化，第二、開章別釋。前中有
X05n0227_p0127a20║七：一、總明王力，二、立王原由，三、立王所以，四、四人依
X05n0227_p0127a21║王，五、幽冥同讚，六、諸佛護持，七、結歸王德。今初，謂眾
X05n0227_p0127a22║生依、正共由二力：一、自力，二、王力。自業有二：一、不共
X05n0227_p0127a23║業，感於正報；二者、共業，感外依報。二、王力者，一人有
X05n0227_p0127a24║慶，萬國咸寧。第二、劫初成時下，立王原由。謂無為之
X05n0227_p0127b01║代，人各自理。人文既著，尊卑有敘。卑高己陳，則貴賤
X05n0227_p0127b02║位矣。劫初立王，已見普眼。第三、有欲之人下，立王所
X05n0227_p0127b03║以。劫初無欲，無過無王。貪味欲生，陵奪斯起。懲惡禁
X05n0227_p0127b04║暴，理在於王。第四、仁者當知！人有四姓下，明四人依
X05n0227_p0127b05║王。西域四姓，大同此方。二、商、仕、農，依王一也。文中二：
X05n0227_p0127b06║一、明四姓，二、顯依王。前中亦二：先橫說四姓為業不
X05n0227_p0127b07║同；後然此四姓下，即竪論四姓，所謂同異。文中亦二：
X05n0227_p0127b08║先總明；後言藝業下，別說，謂別歷四時，齊駈四姓。四
X05n0227_p0127b09║時文分為三：一、明初時為業定異；二、言營財下，明二、
X05n0227_p0127b10║三時所為皆同；三、言解脫者下，明第四時有同有異；
X05n0227_p0127b11║二、如是種種下，明其依王。於中四：一、法說；二、故諸學
X05n0227_p0127b12║者下，喻明；三、又彼所修下，王人相依，亦猶萬邦咸寧，
X05n0227_p0127b13║德歸元首，百姓有過，在余一人；四、是故我王下，結讚
X05n0227_p0127b14║歸主；第五、時婆羅門復告善財下，幽冥讚美；第六、復
X05n0227_p0127b15║次，我王下，諸佛護持，流心佛教，特異餘主；第七、以是
X05n0227_p0127b16║正心下，結歸王德。德在正心，故詩三百，一言以蔽。然
X05n0227_p0127b17║法喻雙顯，文有三喻：一、如執鈎䇿，通警萬人；二、如牛
X05n0227_p0127b18║領群，明能導善；三、如鈎制象，語治惡人。後同歸解脫，
X05n0227_p0127b19║總該諸類。第二、復次，我王建國下，開章別釋外化
X05n0227_p0127b20║之相。於中二：第一、標章顯要；第二、善財白言下，依章
X05n0227_p0127b21║解釋。釋上三章即為三別：第一、釋念除五怖；第二、釋
X05n0227_p0127b22║慎擇三臣；第三、釋精修御膳。今初，分二：先問，後答。答
X05n0227_p0127b23║中二：先別離五怖，顯王有德；後餘國五怖下，對餘顯
X05n0227_p0127b24║勝。二、善財白言下，釋慎擇三臣。先問，後答。答中四：一、
X05n0227_p0127c01║標；二、列；三、釋；四、歎。今初，法、喻雙標；二、何等下，列；三、言
X05n0227_p0127c02║輔臣下，次第別釋，皆以總中日、喻並說。初釋輔臣如
X05n0227_p0127c03║曜群分，以為天子耳目，助天之明故。二、二將帥者下，
X05n0227_p0127c04║釋上將帥如日除暗。文中有四：一、總明具德；二、初自
X05n0227_p0127c05║七月下，顯其功用；三、仁復應知，我國五城下，廣其攻
X05n0227_p0127c06║守。此有五城可以善守，餘國無此可以能攻。四、故我
X05n0227_p0127c07║大王下，結歸主德。三、三使臣下，釋前使臣。文中分四：
X05n0227_p0127c08║初、總明如日流光；二、所以者下，釋須使所以；三、是故
X05n0227_p0127c09║我王下，正明慎擇；四、具茲十德下，顯其成功；四、由此
X05n0227_p0127c10║三臣下，結歎由得三臣能成正化。於中四：一、總顯勝
X05n0227_p0127c11║德超倫；二、別明離惡成善；三、感天龍護國；四、得忠正
X05n0227_p0127c12║滿朝。今初，法、喻雙辨。變惡者，將臣如日除暗。顯善者，
X05n0227_p0127c13║輔臣如日照物。威被萬方者，使臣如日流光。故我已
X05n0227_p0127c14║下，顯其成益。二、或所遊止下，別明離惡成善。此文二
X05n0227_p0127c15║勢：一、屬王身，王具三臣，故無下過。二、屬萬姓，由王具
X05n0227_p0127c16║德，能令率土懲惡進善。三、以是天龍下，感天龍護國，
X05n0227_p0127c17║人王、金皷、大集等經皆廣其事。正法治國，諸佛、菩薩、
X05n0227_p0127c18║天龍、善神護持國界，灾害不生。不以正法、善神遠離，
X05n0227_p0127c19║天龍恚怒，降諸衰損。故皇天無親，唯德是輔。黍稷非
X05n0227_p0127c20║馨，明德唯馨。即斯義也。四、王之左右下，忠正滿朝。風
X05n0227_p0127c21║清露潔，君聖臣良。周武十亂，漢高三傑，功歸主也。第
X05n0227_p0127c22║三、善財復言下，釋精修御膳。先問後答，文顯可知。上
X05n0227_p0127c23║外德竟。
X05n0227_p0127c24║[△@、]第三、婆羅門言下，例說眾德，以顯難思。文中五：一、
X05n0227_p0128a01║標徵，二、別顯，三、結讚，四、縱捨，五、結德無盡。今初，觸類
X05n0227_p0128a02║成德，德則無窮。二、仁者當知！師子獸王下，別顯，即增
X05n0227_p0128a03║數以明。文有六段，並顯可知。三、以是思惟下，結讚。有
X05n0227_p0128a04║一於身，猶降怨敵，況能全具，孰不仰風？四、仁復應知
X05n0227_p0128a05║下，縱捨。所以重明此者，日月猶蝕，堯舜病諸，非菩薩
X05n0227_p0128a06║王，安能總具？猶兵食信，不獲已者，先去兵等。於中二：
X05n0227_p0128a07║先以三德統攝；後設無此三下，一德統攝，有法、喻、合。
X05n0227_p0128a08║五、廣說我王下，結德無盡。
X05n0227_p0128a09║[○@△]第二、時婆羅門為善財下，偈頌。於中二：先、辨意；二、
X05n0227_p0128a10║偈詞雖是祗夜，亦有伽他，然偈之次第多順梵文，長
X05n0227_p0128a11║行之中小有迴轉，故不依次。五十一偈，長分為七：初、
X05n0227_p0128a12║有五偈總顯立王所以，文在外化之初，義該九德之
X05n0227_p0128a13║始；二、有偈明王化益，頌前舉因標德；三、我王生盛族
X05n0227_p0128a14║下十五偈，頌前內德；四、古先無道主下十六偈，頌前
X05n0227_p0128a15║外化。初一反明，餘皆順顯。於中三：初、九偈頌慎擇三
X05n0227_p0128a16║臣；二、有二偈頌念除五怖；三、有四偈頌四人依王；五、
X05n0227_p0128a17║住如幻解脫下八偈，總顯勝德，勸成本心；六、是故我
X05n0227_p0128a18║國人下二偈，却頌前七支；七、末後三偈頌前廣說眾
X05n0227_p0128a19║德，顯不思議。▲第二、時婆羅門偈讚王已下，結讚勸
X05n0227_p0128a20║歸。△第三、爾時，善財聞婆羅門下，辭詣王所。文並可
X05n0227_p0128a21║知。
X05n0227_p0128a22║第二、遙見彼王下，見敬諮問。於中二：第一、覩見；第二、
X05n0227_p0128a23║敬問。前中四：一、見勝依正；二、十萬猛卒下，覩其逆化；
X05n0227_p0128a24║三、善財見已下，不了生疑；四、作是念時下，空天曉喻。
X05n0227_p0128b01║於中二：先曉喻，後勸往。前中亦二：先令憶前教真實，
X05n0227_p0128b02║使不生疑；後善男子！菩薩巧行下，辨後行深玄，令其
X05n0227_p0128b03║信入。然善財雖常憶念而生疑者，逆行難知，故貪益
X05n0227_p0128b04║現世不疑筏蘇，瞋癡現損勝熱，此王並生疑恠。又此
X05n0227_p0128b05║二調鍊，後便熟故。言深玄者，通達非道，為佛道故。梁
X05n0227_p0128b06║攝論？戒學中明菩薩逆行煞等，生無量福，得無上菩
X05n0227_p0128b07║提，要大菩薩方堪此事。然有二種：一、是實行；二者、變
X05n0227_p0128b08║化。若實行者，了知前人必定作於無間罪業，無別方
X05n0227_p0128b09║便令離此惡，唯可斷命，使其不作。又知前人若捨命
X05n0227_p0128b10║已，必生善道。又菩薩自念：我行煞已，必墮地獄，為彼
X05n0227_p0128b11║受苦。彼雖現受微苦，必得樂果。瑜伽？菩薩地？戒品之
X05n0227_p0128b12║中亦同此說。言變化者，即當今經下王自說。二、爾時，
X05n0227_p0128b13║善財聞天語已下，設敬諮問。例前勝熱，合有悔過，略
X05n0227_p0128b14║不言耳。
X05n0227_p0128b15║第三、時甘露火王下，授己法界。於中二：先授法方便，
X05n0227_p0128b16║執手同坐，示無間儀，攝彼加行，令趣真故；後而告之
X05n0227_p0128b17║言下，正示法界，令證相應。於中四：一、舉果令入；二、善
X05n0227_p0128b18║財如語下，依教修證；三、王時告言下，以實顯權；四、善
X05n0227_p0128b19║男子！我得菩薩下，示其所得。於中二：先辨名，謂了生
X05n0227_p0128b20║及法緣生無性，如幻化故；後善男子！今我國土下，辨
X05n0227_p0128b21║其業用，以幻化幻。於中四：一、正辨業用；二、善男子！以
X05n0227_p0128b22║是當知下，結上所屬，但是化耳。問：此教所設，一切皆
X05n0227_p0128b23║實，何以言化？答：自力攝生，一切皆實。逆行苦事，須云
X05n0227_p0128b24║權化。得此中意，化亦是實，實體遍故，實亦化故。三、善
X05n0227_p0128c01║男子！我以如是下，結其成益。四、善男子！我身、語、意下，
X05n0227_p0128c02║彰其實德，謂慈念之深。然諸位至七，皆方便故，多顯
X05n0227_p0128c03║悲增。故伊舍那及觀自在、開敷樹華，此三亦皆慈悲
X05n0227_p0128c04║深厚。
X05n0227_p0128c05║第四、善男子！我唯下，謙己推勝。推勝云得無生忍者，
X05n0227_p0128c06║後位當此得如幻忍，證無生故。示友禮辭文並可
X05n0227_p0128c07║知（已下第十三經）。
X05n0227_p0128c08║●第八大光王寄難得行。謂無障㝵願，乃能得故。
X05n0227_p0128c09║第一、依教趣求中二：先思修前法，後趣求後位。今初，
X05n0227_p0128c10║十句。初總，餘別。別中，一、如幻作用；二、緣生性空，為幻
X05n0227_p0128c11║法性。若約真性，從緣顯故，幻所依故，大般若說乃至
X05n0227_p0128c12║一法過涅槃者亦如幻故；三、無願願故；四、法通一切；
X05n0227_p0128c13║五、業即是因，修萬行等；六、偏語利他；七、能幻之智；八、
X05n0227_p0128c14║幻所經時；九、如幻之用。於此九法，隨順事理，思惟修
X05n0227_p0128c15║習。云何修習？若依空門，見幻無幻，方為見幻。故上經
X05n0227_p0128c16║云：菩薩了如幻時，不見眾生乃至菩提、涅槃。若約非
X05n0227_p0128c17║真，不㝵幻相。故經云：雖達三世平等，而不違分別三
X05n0227_p0128c18║世。由此故能性相無㝵，以性融相，一法之中見一切
X05n0227_p0128c19║法。故上經云：菩薩知一切法皆悉如幻，從因緣起，於
X05n0227_p0128c20║一法中解一切法，於多法中解了一法。至德生處，更
X05n0227_p0128c21║當廣說。後如是思念下，趣求後友。於中二：先推求得
X05n0227_p0128c22║知。城名妙光者，無住妙慧運眾生故。王名大光者，慈
X05n0227_p0128c23║定之智無不該故，廣大願中皆徹照故。後時善財童子！
X05n0227_p0128c24║子歡喜下，自慶當益。
X05n0227_p0129a01║第二、作是念已下，見敬諮問。於中二：先覩見，後敬問。
X05n0227_p0129a02║今初，分三：初、見依報，二、見正報，三、見攝生。初中二：先
X05n0227_p0129a03║所見殊勝。言一十由旬者，欲明圓滿，顯無盡故。既有
X05n0227_p0129a04║十億街道，道各無量眾生，豈十由旬所能容受？故知
X05n0227_p0129a05║此中一切境物皆應圓融，託事顯法耳。後爾時，善財
X05n0227_p0129a06║童子於彼大城下，明能見無染。二、漸漸前行下，明見
X05n0227_p0129a07║正報。四衢道者，住四無量，安四諦理，以四攝法攝眾
X05n0227_p0129a08║生故。三、於王座前下，見攝眾生。於中三：初列所施，通
X05n0227_p0129a09║情、非情六十四能，義如別說；次一一道傍下，明能施
X05n0227_p0129a10║人，即是助伴；後為欲攝受諸眾生故下，施意。二、時善
X05n0227_p0129a11║財下，敬門。
X05n0227_p0129a12║第三、時王告言下，授己法界。於中三：一、總示法門。謂
X05n0227_p0129a13║大慈首出，故名為幢；能摧慈障，名為清淨；具法無緣，
X05n0227_p0129a14║故云圓滿。下謙己中加順世者，本為物故。二、善男子！
X05n0227_p0129a15║我於無量下，明得法因緣。隨順是聞慧，思惟是思慧，
X05n0227_p0129a16║觀察是修慧，清淨是除障，悟入是證理。修習合在清
X05n0227_p0129a17║淨之上，具智斷證即是莊嚴。三、善男子！我以此法下，
X05n0227_p0129a18║明其業用。於中五：一、以法攝化；二、善男子！我國土中
X05n0227_p0129a19║下，以無畏攝；三、善男子！若有一切貧乏下，以財寶攝；
X05n0227_p0129a20║四、善男子！此妙光城下，隨機遍攝；五、善男子！此國土
X05n0227_p0129a21║中一切眾生五濁世時下，以三昧攝。於中二：先以言
X05n0227_p0129a22║告；後時大光王下，正以定示，令其親覩定之業用。定
X05n0227_p0129a23║力能令情與非情咸成勝益者，同體大慈，物我無二
X05n0227_p0129a24║故。如世君主德合乾坤，則麟鳳來儀，寶壁呈瑞，況於
X05n0227_p0129b01║出世慈善根力，不能令草木皆屈膝耶？
X05n0227_p0129b02║第四、時大光王從三昧起下，謙己等三文並可知。
X05n0227_p0129b03║●第九、不動優婆夷。寄善法行，說法授人，動成物軌，
X05n0227_p0129b04║思擇修習一切法故。言不動者，自發心來，於一切法
X05n0227_p0129b05║無不得定，煩惱二乘所不能動，亦令眾生心不動故。
X05n0227_p0129b06║安住王都者，智契實法，不為緣壞，名為安住，即不動
X05n0227_p0129b07║依。以智修慈，故示女像。
X05n0227_p0129b08║第一、依教趣求。於中二：先依前友教，後趣求後友。前
X05n0227_p0129b09║中五：一、思修前法；二、生歡喜心下，因修得益；三、如是
X05n0227_p0129b10║思惟，悲泣流淚下，推功歸友；四、復作是下，廣歎友能；
X05n0227_p0129b11║五、善財童子！如是思惟，涕淚盈目下，勝緣印勸。於中
X05n0227_p0129b12║二：先印，後勸。今初。天字兩用，故晉本云如來使天隨
X05n0227_p0129b13║菩薩天，則初至隨形是己業行之天，如來使天復是
X05n0227_p0129b14║佛力攝生之天，但修行、功著二天皆隨後。善男子！汝
X05n0227_p0129b15║可下，勸詣後友；二、爾時，善財童子！從彼三昧起下，趣
X05n0227_p0129b16║求後友。
X05n0227_p0129b17║第二、入其宅內下，見敬諮問。初見，次敬，後諮問。初中
X05n0227_p0129b18║二：先見依報獲益；後即前往詣下，見正報超倫。二、爾
X05n0227_p0129b19║時，善財童子曲躬下，設敬，三業虔恭。於中二：先身心
X05n0227_p0129b20║瞻敬；後以偈下，以言讚美，美其四因。戒招正報，忍故
X05n0227_p0129b21║端嚴，進定堅牢，皆成不動。末句結果。三、爾時，善財童
X05n0227_p0129b22║子說此偈已下，諮問。
X05n0227_p0129b23║第三、時不動優婆夷下，稱讚授法。於中二：先讚；後善
X05n0227_p0129b24║男子！我得下，授法。於中二：先示法名體，後徵釋業用。
X05n0227_p0129c01║今初，不同前例而舉五者，亦同九地當法師位，須廣
X05n0227_p0129c02║知故。五中，初二所持內德：一、智慧無羈，偏名解脫。有
X05n0227_p0129c03║智，則煩惱無能伏，而能摧煩惱；邪執無能勝，而能破
X05n0227_p0129c04║邪執。此智包含，故名為藏。二、受持行願，堅不可壞。謂
X05n0227_p0129c05║深入法門，無有退怯；拔生死苦，心不動故。三、即能持。
X05n0227_p0129c06║謂經生不失，見佛不忘；證如平等，如地普持。四、即外
X05n0227_p0129c07║化。發住持心，恒轉妙法；發流通心，施法寶故。五、即上
X05n0227_p0129c08║求。一心求法，故云三昧。謂受法無厭，正心普照，故曰
X05n0227_p0129c09║莊嚴。准下發心及得果中第五一門，合當第四。先受、
X05n0227_p0129c10║後化，義甚次第。又上五中，亦初總、餘別，總以智慧為
X05n0227_p0129c11║其主故。
X05n0227_p0129c12║二、善財童子白言下，徵釋業用。於中四：一、徵問；二、答
X05n0227_p0129c13║言下，顯深；三、善財白言：唯願下，重請（已下第十四經）。四、爾
X05n0227_p0129c14║時，不動下，廣答。於中二：先明得法久遠，釋上顯深；後
X05n0227_p0129c15║辨業用自在，以酬本問。▲前中分四：一、舉本事父母。
X05n0227_p0129c16║二、我於夜分下，見佛瞻敬，為發心緣。三、善男子！我於
X05n0227_p0129c17║爾時下，思佛功德，為發心因。念福、智等，即前所得五
X05n0227_p0129c18║法之因；神通自在，是堅固行願。四、善男子！時彼如來
X05n0227_p0129c19║下，明發心得法。於中亦四：一、佛勸發心；二、發心堅固；
X05n0227_p0129c20║二、經久無違，即不違因；四、發心成益，即是得法。今初，
X05n0227_p0129c21║令發十心，成前因中所念五法，故得果中獲五法門，
X05n0227_p0129c22║謂：初二成智慧難摧，次二成行願堅固，次二成平等
X05n0227_p0129c23║總持，次二成受法三昧，後二成辯才利物。是故上疏
X05n0227_p0129c24║取斯十句，釋其所得五種法門。二、善男子！我於彼佛、
X05n0227_p0130a01║正等覺所下，正明發心堅固。此中十法亦即是前所
X05n0227_p0130a02║得五法：一、即求三昧，求種智故；二、即智慧，十力智故；
X05n0227_p0130a03║三、即辯才；四、即總持，以慧為體，故曰光明。餘皆堅固
X05n0227_p0130a04║受持行願。發是心已，總結堅固。三、善男子！我憶初發
X05n0227_p0130a05║是心已來下，經久無違。不動之名，因此而得。有十三
X05n0227_p0130a06║句即不違前所發十心，唯三與四，當九與十，餘皆如
X05n0227_p0130a07║次。初之二門即不違智慧，摧伏煩惱。略舉貪、瞋，其癡
X05n0227_p0130a08║一惑含在邪執。二、有一門不違上來破諸邪執，忘我
X05n0227_p0130a09║所故。三、有一門受生不迷，文甚昭著。四、有一門常見
X05n0227_p0130a10║諸佛，覺、夢無替。五、有一門受法無厭，一文不失。六、有
X05n0227_p0130a11║二門正思法光，前門真、俗並思，後門思而得定。七、有
X05n0227_p0130a12║一門住持轉法，文中，先住持法輪，後唯除為生，即是
X05n0227_p0130a13║轉法。八、有二門流通法寶，前門十願能通，後門所通
X05n0227_p0130a14║妙行。九、有一門拔生死苦，令發大心，令出二死。十、有
X05n0227_p0130a15║一門深入法門，文中，初事智決斷，故不生疑；後理智
X05n0227_p0130a16║照寂，故亡二想。諸想都寂，故為深入。四、善男子！我從
X05n0227_p0130a17║是來所見諸佛常得親近下，明發心成益，得十四益，
X05n0227_p0130a18║即前五果，而為次不同。初六門求法無厭，前三門近
X05n0227_p0130a19║友，後三門持法。二、常聞菩薩地下二門，明平等地總
X05n0227_p0130a20║持門，前門即平等地，後即總持門。三、常聞菩薩普入
X05n0227_p0130a21║下二門，明堅固行願，前門遍諸剎，後門盡生界。四、有
X05n0227_p0130a22║二門即難摧伏智慧藏，前門斷惑，後門生善。五、有二
X05n0227_p0130a23║門光照辯才，前門用辯之身，後門辯才正說。▲第二、
X05n0227_p0130a24║善男子！我得菩薩難摧伏下，顯其業用。於中四：一者、
X05n0227_p0130b01║許現，即牒前五法；二、善財言下，申請；三、爾時，不動優
X05n0227_p0130b02║婆夷不起下，正現。先入定。若准舊經，唯入一求法三
X05n0227_p0130b03║昧，即具一萬。顯餘四門，例亦多矣。今經先牒五門，後
X05n0227_p0130b04║例十億。文中唯四：初、二可知；三、具二門，堅固受持、平
X05n0227_p0130b05║等總持，並是不空圓滿義故；四、辯才演法，即是十力
X05n0227_p0130b06║智輪，非唯盡入。上列五法，例有十億，無不染入，作用
X05n0227_p0130b07║可知。四、時不動優婆夷從三昧起下，出定印述。
X05n0227_p0130b08║第四、優婆夷言：善男子！我唯下，謙己推勝。烏灑婆鳥，
X05n0227_p0130b09║舊經即金翅鳥。餘二段可知。
X05n0227_p0130b10║●第十、遍行外道寄真實行。智度已圓，稱於二諦。言
X05n0227_p0130b11║行不虗，故名真實。
X05n0227_p0130b12║第一依教趣求中至都薩羅城者，此云喜出生，謂此
X05n0227_p0130b13║城中出生無量歡喜之事，表智度滿無不生故。友名
X05n0227_p0130b14║遍行者，巧智隨機無不行故。示外道者行於非道，達
X05n0227_p0130b15║佛道故非道不染。前曰出家。
X05n0227_p0130b16║第二、其城東北下，見敬諮問。中夜見者，智入生死故。
X05n0227_p0130b17║前云日沒入者，善財將欲入此位故。山頂見者，十行
X05n0227_p0130b18║滿故。大光明者，以智慧光破於生死二邊暗故。
X05n0227_p0130b19║第三、遍行答言下，稱讚授法。於中二：先稱讚；後善男
X05n0227_p0130b20║子！我已下，授法。於中亦二：先彰名體，後顯業用。今初，
X05n0227_p0130b21║別列四名，結智圓滿。四義雖別，而得相成：一、化境普
X05n0227_p0130b22║周，遍行之名因此而得；二、入定觀機；三、由無作神通
X05n0227_p0130b23║故，能遍至前處；四、由普門般若故，能在定普觀。然無
X05n0227_p0130b24║作無依，用而無住，普門般若無法不窮。如是下，結能、
X05n0227_p0130c01║所觀。若智若用，皆屬智慧，隨所修行，皆得圓滿。二、善
X05n0227_p0130c02║男子！我能普於下，顯於業用。文中分二：先辨一方，後
X05n0227_p0130c03║結周遍。前中明四業用，即分四別：一、明至一切處用；
X05n0227_p0130c04║二、或住諸見，或信二乘下，普觀世間用；三、善男子！我
X05n0227_p0130c05║又於此都薩羅下，無作無依用，不知從何而來至故；
X05n0227_p0130c06║四、善男子！閻浮提內下，普門般若用，九十六種皆通
X05n0227_p0130c07║達故。上來四節，隨勝別配，實則義通。言九十六眾者，
X05n0227_p0130c08║別有九十五種外道邪論，經則九十六中一是佛道。
X05n0227_p0130c09║今此經文但總相言九十六眾，亦不定言全是邪道。
X05n0227_p0130c10║若迴向中則九十六皆稱外道，則自有二義：一依薩
X05n0227_p0130c11║婆多律說，外道六師各有十六所學法，一法自學，餘
X05n0227_p0130c12║十五種各教十五弟子，師徒合論有九十六。二者外
X05n0227_p0130c13║道有二：一外外道，佛法外故。二內外道，此復有三：一
X05n0227_p0130c14║附佛法外道，如犢子方廣自以聰明讀佛經書而生
X05n0227_p0130c15║一見，或立有我、或謂諸法空幻為宗，附佛法起。二學
X05n0227_p0130c16║佛法而成外道，執佛教門不入理故。三以大斥小，則
X05n0227_p0130c17║以小乘名為外道，大乘外故。故楞伽中明於二乘未
X05n0227_p0130c18║了唯心、未見法無我理，與外道同，然斥其滯權非
X05n0227_p0130c19║奪方便。今文並通上來諸意，無論邪正皆入隨化。後
X05n0227_p0130c20║如閻浮下總結周遍。第四、善男子！我唯下，三段並
X05n0227_p0130c21║顯。
X05n0227_p0130c22║[△@△]大文第四，自青蓮華長者下，有十善友，寄十迴向，
X05n0227_p0130c23║以大願智迴向菩提，迴向眾生及實際故，即為十別。
X05n0227_p0130c24║●今初。具足優鉢羅華長者，寄救護眾生，離眾生相，
X05n0227_p0131a01║迴向大悲增上。救護眾生，大智不著，離眾生相，悲智
X05n0227_p0131a02║無住，以立此名。救護眾生，如處淤埿，離眾生相，如泥
X05n0227_p0131a03║不染，即蓮華義。優鉢羅華，水生中上，救護是入生死
X05n0227_p0131a04║中尊，故特云青。言鬻香者，香質雖小，發氣彌布，善根
X05n0227_p0131a05║雖微，迴向普周。又若賣若買，二俱得香，自他善根，俱
X05n0227_p0131a06║可迴向。居廣博國者，創入迴向，故迴向三處，皆廣博
X05n0227_p0131a07║義。
X05n0227_p0131a08║第一依教趣求中二：先依前興願，以是迴向大願首
X05n0227_p0131a09║故；後漸次下趣求後位。第二、見已，前詣下，見敬諮
X05n0227_p0131a10║問。
X05n0227_p0131a11║第三、長者告言下，稱讚授法。於中分二：先稱讚；後善
X05n0227_p0131a12║男子！我善別知下，授法。於中亦二：先標所得，後顯業
X05n0227_p0131a13║用。△今初。言善別一切諸香者，謂知世香以表法香。
X05n0227_p0131a14║何等是香？謂三學、四等、十度、萬行，總名為香。皆能熏
X05n0227_p0131a15║修生善習氣，亦能變滅惡習氣故。
X05n0227_p0131a16║△二、所謂下，顯業用中，文亦分二：先總相而知，後指
X05n0227_p0131a17║事別顯。▲前中五：一、知香體，二、知出處，三、知類別，四、
X05n0227_p0131a18║知力用，五、窮本末。今初，一切香者，此是總句。次三句
X05n0227_p0131a19║別，即差別行。後亦知調合，是圓融行。謂以金剛杵碎
X05n0227_p0131a20║萬行香，以實相般若波羅蜜和合，純雜無㝵，悲智圓
X05n0227_p0131a21║融，故成迴向。如百和香，纔燒如麻，百味齊發。圓融之
X05n0227_p0131a22║行，一念頓攝無盡法門。利智之人，百味殊齅。圓器菩
X05n0227_p0131a23║薩，融不㝵差。二、又知如是一切香王所出之處者，明
X05n0227_p0131a24║知出處，即眾生菩提及與實際，是出迴向行之所也。
X05n0227_p0131b01║三、又善了知天香下，明知類別。六道八部，習氣各殊。
X05n0227_p0131b02║四、又善了知治諸病下，知力用異。如蘭、麝等，多增煩
X05n0227_p0131b03║惱；沉、檀之類，能斷煩惱。世香可知，出世萬行。治諸病
X05n0227_p0131b04║香，對治行也。斷諸惡者，即戒香也。經文之中，世、出世
X05n0227_p0131b05║香相參而說，影略類取。五、如是等下，委窮本末。此有
X05n0227_p0131b06║十事，下文具顯。其隨處、隨人，是梵本中安隱之義。種
X05n0227_p0131b07║類、差別，二句全長，非但經無，前已說故。▲二、善男子！
X05n0227_p0131b08║人間有香下，指事別顯。有十種香，略分為二：初一具
X05n0227_p0131b09║明，後九略辨。今初，龍藏一香，具前本末十事差別：一、
X05n0227_p0131b10║但語香名，必有形相，又如麻子，即是相也；二、因龍鬪
X05n0227_p0131b11║生，是為生起；三、興大香雲等，即是出現；四、於七日中
X05n0227_p0131b12║雨細香雨，即是成就；五、若著身者，身即金色等，是為
X05n0227_p0131b13║清淨；六、眾生齅下，是為安隱，以喜樂故；七、或熱清涼
X05n0227_p0131b14║下，以為方便；八、慈心相向，是為境界；九、志意清淨，是
X05n0227_p0131b15║為威德。其業用一種，義通前七。十、我知是已下，即是
X05n0227_p0131b16║根本，根本但為菩提心故。若就菩提心顯十義者，菩
X05n0227_p0131b17║提心香以為根本：一、似如來藏而為體相；二、因善惡
X05n0227_p0131b18║相攻而生，故經云：善惡互相攻，猶如二象鬪等；三、若
X05n0227_p0131b19║一發心，必興慈雲；四、注法雨；五、心所及者，令歸真淨；
X05n0227_p0131b20║六、得法喜樂；七、離惑業病，滅除八苦；八、展轉興慈，入
X05n0227_p0131b21║同體境；九、志願純淨，威德尊高。業用一種，亦通前七。
X05n0227_p0131b22║對前事釋，可以意得。餘之九香，略不具此，或二或三，
X05n0227_p0131b23║令反三隅也。二、摩羅耶山下，略列九香。摩羅耶山即
X05n0227_p0131b24║楞伽城山，故涅槃云：此身不如摩羅耶山，出栴檀香。
X05n0227_p0131c01║就用約表，即是忍香，瞋火不燒故。三、即進香，魔軍退
X05n0227_p0131c02║散故。次五隨行，可以意得。九、稱法界香，言信度嚩囉，
X05n0227_p0131c03║即是河名，或譯云河水。十、即亡能所香。餘謙己等
X05n0227_p0131c04║三段可知。
X05n0227_p0131c05║●第二、婆施羅舩師，寄不壞迴向。得不壞信，十種善
X05n0227_p0131c06║根而迴向故。婆施羅昔云自在，謂於佛法海已善通
X05n0227_p0131c07║達，於生死海能善運度，於一切法深信不退，故名自
X05n0227_p0131c08║在。新譯云㕹毗羅，此云含恨，如海包含荒穢等故。在
X05n0227_p0131c09║樓閣城者，由此迴向，令菩提心轉更增長，悲智相依
X05n0227_p0131c10║而高出故。
X05n0227_p0131c11║第一、依教趣求中二：一、念前，二、趣後。今初。即依前觀
X05n0227_p0131c12║道，於迴向道得不壞故，即彼經中平等觀察，隨順修
X05n0227_p0131c13║學。文有十句五對：佛道為高，餘皆是卑；正道為夷平，
X05n0227_p0131c14║邪道為險阻；無障為淨，有障為穢；涅槃為安，生死為
X05n0227_p0131c15║危；二乘為曲，菩薩為直。云何觀耶？略有三義：一、不壞
X05n0227_p0131c16║相，則五是可依，五不可依；二、不壞性，則不見高卑，無
X05n0227_p0131c17║夷無險等。是故經云：不見一法是佛法者，不見一法
X05n0227_p0131c18║非佛法者。住正道者，則不分別是邪是正，不見業惑
X05n0227_p0131c19║以為所斷，不見智慧以為能斷，非有煩惱非離煩惱，
X05n0227_p0131c20║不見生死而為雜亂，不見涅槃以為寂靜，無小無大，
X05n0227_p0131c21║三乘及一乘非乘，我所說三性之及相，雙俱不壞。雖
X05n0227_p0131c22║無高下，不壞高卑，無高無卑為真高等，一一皆以無
X05n0227_p0131c23║所得心而為方便，微細觀察。二、漸次下，趣求後友，起
X05n0227_p0131c24║殊勝念。言道因者，以菩薩道因人得故，即於菩薩法
X05n0227_p0132a01║師得不壞信。
X05n0227_p0132a02║第二、到彼城已下，見敬諮問。見在海岸者，若佛法海，
X05n0227_p0132a03║即以生死而為此岸，不捨生死令物入故。佛功德海
X05n0227_p0132a04║亦同上說。又菩提心而為此岸，住菩提心方能得故。
X05n0227_p0132a05║若生死海，以大慈悲而為此岸，由住慈悲能入生死，
X05n0227_p0132a06║亦令眾生離生死因越苦海故。准下推勝，義含多海，
X05n0227_p0132a07║類釋可知。
X05n0227_p0132a08║第三、舩師告言下，稱讚授法。於中二：一、稱讚，二、授法。
X05n0227_p0132a09║△今初。讚其發心，又能問法，即領前心念十種勝因，
X05n0227_p0132a10║與前文中義有影略，顯問多端。文中舊經九句，五、六
X05n0227_p0132a11║為一，七、八合故。今經全開，故有十一。若合五、六，具足
X05n0227_p0132a12║十句，攝為五對：初一、生智斷苦對；次二、往果趣因對；
X05n0227_p0132a13║次三、合為遠小修大對，以五、六合故。故舊經云：遠離
X05n0227_p0132a14║二乘怖畏生死，住諸寂靜三昧旋因。謂二乘人躭三
X05n0227_p0132a15║昧酒，沉空漩澓，故應遠離。次二、起願修行對；後二、橫
X05n0227_p0132a16║觀諸法，竪入佛位對。
X05n0227_p0132a17║△第二、善男子！我在海岸下，授法。於中二：先標名體，
X05n0227_p0132a18║謂大悲超出，為物歸故；後善男子！我普觀察下，辨其
X05n0227_p0132a19║業用。於中亦二：先明於陸行化，令知有海；後善男子！
X05n0227_p0132a20║我知海中一切寶洲下，於海化生，使其度海。於中復
X05n0227_p0132a21║二：一、明善知，二、明化益。▲前中其寶洲等生死佛法，
X05n0227_p0132a22║諸海皆有，今且唯約生死海釋。文中略舉知五種事：
X05n0227_p0132a23║一、知寶，二、知難，三、知水，四、知時，五、知舩。今初，寶即智
X05n0227_p0132a24║寶，故淨名云：不入生死大海，則不能生一切智寶。有
X05n0227_p0132b01║十二句：一、生死海中湛寂不動，謂之寶洲，即性淨涅
X05n0227_p0132b02║槃，是智體性；二、身心萬境皆為寶處；三、無性為寶性；
X05n0227_p0132b03║四、無住為寶根；五、佛性為寶種，約無改種，約類以故，
X05n0227_p0132b04║佛種言亦通佛性；六、恒沙性德為寶類。上皆本有之
X05n0227_p0132b05║寶。次四為修成寶：一、以頭陀、持戒、修禪、寂慮為淨寶，
X05n0227_p0132b06║二、緣起智慧為貫穿，三、顯了本有名為出，四、聽聞修
X05n0227_p0132b07║起名為作。後四為寶用：一、成三乘根，有菩提心，十為
X05n0227_p0132b08║寶器；二、照理斷惑為寶用；三、一諦三諦為寶境；四、破
X05n0227_p0132b09║愚發明為寶光。名有種種，故云一切。二、我又能知一
X05n0227_p0132b10║切龍下，知難，即生死中一切惑業。龍即瞋毒。夜叉、羅
X05n0227_p0132b11║剎性多，於貪部多，即癡部多，此云自生。以是夜叉之
X05n0227_p0132b12║流，不從父母，故曰自生，而性多癡。如是一切下，例餘
X05n0227_p0132b13║煩惱。違境忘心，是瞋住處等。三、亦知大海施澓淺深
X05n0227_p0132b14║下，知水。即知心識相種習等殊，輪轉生死深而無底，
X05n0227_p0132b15║將易可化即名為淺。七識波浪染習遠近，習之近者
X05n0227_p0132b16║則易開曉。水色好惡者，隨善惡緣成黑白報，在事可
X05n0227_p0132b17║知。四、亦善別知日月下，明知時。謂機之生熟、法之運
X05n0227_p0132b18║數，如是時中宜修寂靜，如是時中宜修布施乃至般
X05n0227_p0132b19║若。善惡故變苦樂灾祥，涅槃晝時、生死夜時，愚生死
X05n0227_p0132b20║長、智生死促，三祇百劫三生一生，悟則剎那、迷便曠
X05n0227_p0132b21║遠，故云延促。乃至微細念劫圓融無不明審，世舩失
X05n0227_p0132b22║時禍患交至，剎那乖法多劫沉淪。五、亦知其舩下，知
X05n0227_p0132b23║舩。即知萬行不同，有方便為堅、無方便為脆，曾修為
X05n0227_p0132b24║滑、不曾為澁，生死有邊為小、生死無邊為大。世之八
X05n0227_p0132c01║風四逆四順，又逆行非道、順取菩提是方便風，順涅
X05n0227_p0132c02║槃為右旋、逆涅槃為左轉，順理為安、乖理為危，善則
X05n0227_p0132c03║可行、惡則可止。此二總攝一切佛法。▲二、我以如是
X05n0227_p0132c04║下，化益。於中四：一、結前生後；二、善男子！我以好舩下，
X05n0227_p0132c05║示其益相；三、善男子！我將大舩下，彰其無損；四、若有
X05n0227_p0132c06║眾生得見我下，結益究竟。既列十海，則知前海准此
X05n0227_p0132c07║而釋，非臆說也。前四自利，後六利他。後三段文顯
X05n0227_p0132c08║（已下第十五經）。
X05n0227_p0132c09║●第三、最勝長者，寄等一切佛迴向。謂等同三世一
X05n0227_p0132c10║切如來，能迴向道，所迴善故。言最勝者，以得勝通，無
X05n0227_p0132c11║能過故。等於諸佛，更無勝故。城名樂瓔珞者，由等諸
X05n0227_p0132c12║佛，不見美惡，皆得清淨，觀喜悅樂，為莊嚴故。
X05n0227_p0132c13║第一、依教趣求可知。第二見在城東下見敬諮問。
X05n0227_p0132c14║於中二：先覩見，後敬問。今初城東見者，啟明佛日故。
X05n0227_p0132c15║處無憂林者，同佛迴向無愛憎故。無量商人等者，佛
X05n0227_p0132c16║為商主、菩薩商人，法財外益功歸己故。後爾時善財
X05n0227_p0132c17║下敬問。自稱名者，聲名久著，表重法器冀有聞故。
X05n0227_p0132c18║第三、時彼長者下，稱讚授法。先稱讚；後善男子！我已
X05n0227_p0132c19║下，授法。於中二：先標名體，後釋業用。今初、至一切處
X05n0227_p0132c20║淨菩薩行，明其用遍；無體已下，彰其體勝。由無體故，
X05n0227_p0132c21║無所不能。用不依體，加行無作，智無所住，故無不遍。
X05n0227_p0132c22║二、善男子！云何下，明其業用。於中分二：先自徵；後善
X05n0227_p0132c23║男子！我於下，廣釋。釋中明至一切處廣說法故。文中
X05n0227_p0132c24║二：先舉三千，後例十方。前中二：先說法；後令捨非法
X05n0227_p0133a01║下，明說意。後如於此三千下，例十方中，文亦分二：先
X05n0227_p0133a02║法說六趣之中皆三句者，初句總辨，次句明果，後句
X05n0227_p0133a03║因故；後善男子！我說如是下，說意。
X05n0227_p0133a04║第四、善男子！我唯下，謙己推勝。謙己中加莊嚴言，遍
X05n0227_p0133a05║至淨行即莊嚴故。後二可知。
X05n0227_p0133a06║●第四、師子頻申比丘尼寄至一切處迴向。謂以大
X05n0227_p0133a07║願力，令其善根所成供等遍一切故。師子頻申者，舒
X05n0227_p0133a08║展自在，無不至故。比丘尼者，純淨之慈，令善遍故。國
X05n0227_p0133a09║名無邊際河者，遍至一切，善流注故。羯陵迦者，昔云
X05n0227_p0133a10║以義飜為相鬪戰時，謂因鬪勝而立城故。表此迴向，
X05n0227_p0133a11║願以信解廣大威力無障㝵智，令所修善無所不至，
X05n0227_p0133a12║義同戰時。
X05n0227_p0133a13║第一、依教趣求。言勝光王捨施日光園者，尼之頭陀
X05n0227_p0133a14║多在王園，藉外護故，表因實際發勝光明，令善遍於
X05n0227_p0133a15║法界園苑，並皆即智，故有光名。
X05n0227_p0133a16║第二、善財聞已下，見敬諮問。於中三：初見，次敬，後諮
X05n0227_p0133a17║問。△初中二：先見依，後見正。前中六：一、無漏林樹，無
X05n0227_p0133a18║漏行法而建立故。各有所表，可意消息。二、園中復有
X05n0227_p0133a19║種種陂池下，八解泉流。八功德水者，輕、冷、軟、美，淨而
X05n0227_p0133a20║不臭，調適無患。三、種種天寶妙莊嚴樹下，敷法空座。
X05n0227_p0133a21║而隨法異，為嚴不同。文中有三：一、標，二、列，三、結。並顯，
X05n0227_p0133a22║可知。四、此大園中下，萬行雜嚴，嚴事非一故。五、爾時，
X05n0227_p0133a23║善財童子見此下，出其所因。由因勝故，嚴事難思。六、
X05n0227_p0133a24║三千大千下，明果用自在，不壞本相而廣容故。第
X05n0227_p0133b01║二、爾時，善財見比丘尼下，見正報。於中四：一、總明遍
X05n0227_p0133b02║坐，勝德顯彰；二、別明所遍，演法各異；三、總結多類，聞
X05n0227_p0133b03║法發心；四、通顯所因，釋成自在。▲今初，有十四喻，喻
X05n0227_p0133b04║其勝德，皆先法後喻。婆樓那天者，即是水天，此天能
X05n0227_p0133b05║滿眾生願故。餘可准思。▲二、或見處坐下，別明所遍
X05n0227_p0133b06║演法各異。有三十處，大分為三：初十六處為天、龍八
X05n0227_p0133b07║部，次二為二乘，後十二處為諸菩薩。初中分二：前七
X05n0227_p0133b08║為天，餘為雜類。前中又二：初二色天，餘五欲天。今初。
X05n0227_p0133b09║初、為淨居天說無盡法相解脫者，治彼那含，求盡身
X05n0227_p0133b10║智故。二、為梵王說普門差別清淨言音輪者，梵王普
X05n0227_p0133b11║應，但及己眾，廣及三千；為說普門，則無所不應。初禪
X05n0227_p0133b12║梵王，梵音清妙，但是世間；二禪已上，以光代音，並非
X05n0227_p0133b13║淨輪。今為說勝流法界言音，方為淨妙，無不圓滿。二、
X05n0227_p0133b14║有五天明欲界天：一、為他化，令得出世淨心，超世自
X05n0227_p0133b15║在；二、為化樂，妙法莊嚴，過化樂具為莊嚴故；三、見如
X05n0227_p0133b16║來藏，旋轉具足，過世喜足；四、遍嚴法界，不局時分；五、
X05n0227_p0133b17║釋天躭欲，故偏厭離。後九明雜類。其四天王含在初
X05n0227_p0133b18║三，意存八部，故闕南方：一、龍能通變，興雲曜電，雨莊
X05n0227_p0133b19║嚴故；二、夜叉，性好飛空，害眾生故；三、乾闥婆，能奏音
X05n0227_p0133b20║樂，生喜樂故；四、阿脩羅，善能幻術，為莊嚴故；五、迦樓
X05n0227_p0133b21║羅，鼓揚大海，怖諸龍故；六、緊那羅，常與帝釋奏法樂
X05n0227_p0133b22║故；七、摩睺羅伽，此多瞋毒，生苦惱故；八、人雖善器，多
X05n0227_p0133b23║行不善，設行仁義，亦非勝故；九、羅剎，多殘害故。羅剎
X05n0227_p0133b24║在人後者，欲合後二為人、非人故。然其後三，多約對
X05n0227_p0133c01║治；餘多為人，令其生善，隨世便宜，令出世故。出世見
X05n0227_p0133c02║理，皆第一義。二、有二法為二乘：一、聲聞，智劣威力
X05n0227_p0133c03║弱故；二、緣覺，修福止滿百劫，緣起智光未亡緣故。
X05n0227_p0133c04║三、有十二法門為菩薩，文分為三：初一地前，次十地
X05n0227_p0133c05║上，後一等覺。今初，對前即是三乘，對後通於地前，通
X05n0227_p0133c06║令寂照普順學故。若約信樂屬於十信，此下十地攝
X05n0227_p0133c07║前三賢，以後攝前，不同海幢以前攝後。若以信樂為
X05n0227_p0133c08║信行地，則通地前，故三賢位名勝解行，亦名信地，未
X05n0227_p0133c09║證如故。二、為十地，即分十別：一、初地菩薩發十大願，
X05n0227_p0133c10║校量勝故，十願為首，滿足百萬阿僧祇願，故名為聚；
X05n0227_p0133c11║二地離於悞犯垢故；三地寄世間修，修八定故；四地
X05n0227_p0133c12║初寄出世，得無行、無生行慧光故；五地十種平等為
X05n0227_p0133c13║七淨心，淨於心華，故晉經云淨心華藏，藏者，真俗互
X05n0227_p0133c14║違，難合能合，包世、出世諸諦智故；六地般若現前，光
X05n0227_p0133c15║明遍照，緣生等故；七地具定中方便慧，有中殊勝行，
X05n0227_p0133c16║權實雙行，一切菩提分法為莊嚴故；八地得無生忍，
X05n0227_p0133c17║於三世間皆得自在，如月普應，能令十身互相作故；
X05n0227_p0133c18║九地以無所得而為方便，力度偏增，具無㝵智，善能
X05n0227_p0133c19║說法為莊嚴故；十地已斷十障，已圓十度，已滿三祇，
X05n0227_p0133c20║皆輪義故。後有一法為等覺者，無等覺名，有等覺義：
X05n0227_p0133c21║一、當十地後；二、得金剛智，謂說金剛喻定，壞散塵習，
X05n0227_p0133c22║獲金剛身為莊嚴故。既為等覺，明此善友非下位矣，
X05n0227_p0133c23║故所得法云一切智。言迴向者，約寄位耳。上下善友，
X05n0227_p0133c24║倣此可知。▲第三、爾時，善財童子見如是等下，總結
X05n0227_p0134a01║多類聞法發心，可知。▲第四、何以故，此比丘尼下，總
X05n0227_p0134a02║顯所因，釋成自在。於中二：一、由能化具般若故，略列
X05n0227_p0134a03║十門以顯無盡。各隨力用，隨別受名，皆以無得無住
X05n0227_p0134a04║統之，並稱般若波羅蜜。其普眼捨得等，即是般若之
X05n0227_p0134a05║門。二、此日光園下，由彼所化根已熟故。△二、時善財
X05n0227_p0134a06║童子見師子頻申下，設敬。於中，初覩勝發心，次放光
X05n0227_p0134a07║攝受，後正申敬儀。△三白言下問法。
X05n0227_p0134a08║第三、比丘尼言下，授己法界。於中二：先辨名體，後彰
X05n0227_p0134a09║業用。前中三：初標名。以心分別一切法邪，故般若體
X05n0227_p0134a10║在無分別。若去分別，取無分別，名微細分別。此心亦
X05n0227_p0134a11║寂，故名除滅。亦是覺心初起，心無初相，遠離微細念
X05n0227_p0134a12║故。次善財言：聖者下，徵。後比丘尼言下，釋。一念智性
X05n0227_p0134a13║普照三世，無所遺故。由智性照，故無分別。無分別智
X05n0227_p0134a14║頓照一切，非全無知故。無分別智離於五相：一、離無
X05n0227_p0134a15║作意故，二、離有尋伺地故，三、離想受滅寂靜故，四、離
X05n0227_p0134a16║色自性故，五、離於真義異計度故。由離二、五，故無分
X05n0227_p0134a17║別。離初、三、四照一切法，故以普照釋無分別。其顯示
X05n0227_p0134a18║二字，梵本所無，其本性智光是能照耳。故舊經中所
X05n0227_p0134a19║得法門名一切智。下推勝中亦存此名，由深細故，能
X05n0227_p0134a20║令等覺親承法音。二、善財白言：聖者！此智光明境界
X05n0227_p0134a21║云何下，辨業用。於中二：先問；後比丘尼言下，答。於中
X05n0227_p0134a22║二：一、明通用，二、明智用。前中亦二：先辨用所依，後正
X05n0227_p0134a23║顯業用。今初，謂由上智光入王三昧故。王三昧者，智
X05n0227_p0134a24║論第八云：一切三昧皆入此中，故名為王。體即如如，
X05n0227_p0134b01║如體本寂，真智契此，故名昧。由前法門知一切法，而
X05n0227_p0134b02║顯本智即權實無㝵。今以即權之實智契即事之理，
X05n0227_p0134b03║故一切三昧皆入其中。若涅槃經十四、二十五三昧，
X05n0227_p0134b04║名三昧王。由此故能上來說法，廣破諸有。後以得如
X05n0227_p0134b05║是王三昧故下，正辨業用，可知。二、善男子！我見一切
X05n0227_p0134b06║眾生不分別眾生相下，明其智用。故上名中離細分
X05n0227_p0134b07║別，亦即前通用，使無分別為無障㝵，智用自在。皆先
X05n0227_p0134b08║標後釋，明觸境了達而無分別。第四，謙推等並可
X05n0227_p0134b09║知。
X05n0227_p0134b10║●第五、筏蘇蜜多女，寄無盡功德藏迴向。由迴向力，
X05n0227_p0134b11║能成無盡功德藏故。筏蘇蜜多，此云天友，或云世友，
X05n0227_p0134b12║亦名寶友。隨世人天，方便化故，世寶重故。國名險難
X05n0227_p0134b13║者，逆行非道，下位凡小，不能行故。上指後中，云聚落
X05n0227_p0134b14║者，是依梵本，國順舊經。城名寶莊嚴者，逆行順世，能
X05n0227_p0134b15║生無盡功德藏故。
X05n0227_p0134b16║第一、依教趣求中二：先依教成益。先總，後別。別成二
X05n0227_p0134b17║種益：初句見實法益，由前聞實智故；餘皆得權智益，
X05n0227_p0134b18║由前三世差別智故。後漸漸下，趣求後位。於中四：一、
X05n0227_p0134b19║專心求見；二、淺識致疑；三、深智讚教；四、依教往詣。今
X05n0227_p0134b20║初，可知。二、城中有人不知下，淺識致疑，逆行難知故。
X05n0227_p0134b21║而知善財心者，但覩外相故，亦彰求法位尚淺故。三、
X05n0227_p0134b22║其中有人先知此女下，深智讚教。先讚，後教。市鄽北
X05n0227_p0134b23║者，市者諠雜，北主於滅，滅諠雜故。自宅中住者，即畢
X05n0227_p0134b24║竟空寂，謂在欲行禪有大悲故，處染利他有大智故。
X05n0227_p0134c01║寂為自宅，約庇他舍，即用慈悲。四、時善財下，依教往
X05n0227_p0134c02║詣。
X05n0227_p0134c03║第二、見其住宅下，見敬諮問。於中二：一、覩見，二、敬問。
X05n0227_p0134c04║前中亦二：先見依報，畢竟空中無德不具，廣顯其嚴；
X05n0227_p0134c05║後爾時，善財見此女人下，見正報，於中具有主、伴德
X05n0227_p0134c06║用；二、爾時，善財前詣下，敬問。
X05n0227_p0134c07║第三、彼即告言下，授己法界。於中四：一、標名，二、業用，
X05n0227_p0134c08║三、明法門殊勝，四、辨得法因緣。今初、離貪欲際者，凡
X05n0227_p0134c09║夫染欲，處而無厭；二乘見欲，方便求離；菩薩了欲，性
X05n0227_p0134c10║無可離，即是真道，故不斷貪欲，亦不與俱而得解脫。
X05n0227_p0134c11║染而不染，名離欲際；無離、離故，餘見勝熱。第二、我
X05n0227_p0134c12║能隨順下，顯業用。於中二：先身同類現；後善男子！若
X05n0227_p0134c13║有眾生欲意所纏下，以法益生，有十三昧，皆隨受欲
X05n0227_p0134c14║所有便宜，得斯甚深難思三昧。第三、爾時，善財童
X05n0227_p0134c15║子白筏蘇下，明法門殊勝。此一段經十二行半，舊經
X05n0227_p0134c16║未有。文中分二：先問；後時女告言下，答。前問意云：隨
X05n0227_p0134c17║世染欲，汩亂清真，云何經言入一切智，得最勝地？今
X05n0227_p0134c18║釋意云：欲為惡本，生死根原，猶障生天，況於大覺？故
X05n0227_p0134c19║隨好品云：譬如劫火燒須彌山，令盡無餘。貪欲纏心，
X05n0227_p0134c20║終不能生念佛之意。今將欲斷之，必固縱之，先牽以
X05n0227_p0134c21║欲，鉤後煞欲，狂象以毒為藥，豈不勝哉？文中四：一、明
X05n0227_p0134c22║欲能障道；二、引事證成；三、欲為過本；四、結離之益。今
X05n0227_p0134c23║初，從著至微，且障三乘，此約細欲。若麤重欲，障諸勝
X05n0227_p0134c24║事，故上經云障㝵生天，下經言為大過本。二、五通仙
X05n0227_p0135a01║人下，引事證成。略舉三事：一、五通仙人，即世尊本，因
X05n0227_p0135a02║有騎項之辱。若鬱頭藍弗，亦退五通，不言荷負。二、天、
X05n0227_p0135a03║阿脩羅常興戰伐者，脩羅貪欲甘露，帝釋貪其女色，
X05n0227_p0135a04║為戰伐原，事如常說。三、十頭羅剎焚燒南海楞伽大
X05n0227_p0135a05║城者，未見經論。三藏云：是外典。梵本云：若為女色焚
X05n0227_p0135a06║燒濱洲之所，十頭羅剎楞伽大城。三、或有諸王下，明
X05n0227_p0135a07║欲為過。本赫宗周，褒妙滅之；明明盛殷，妲己絕之。亡
X05n0227_p0135a08║國破家，十有八九，非愛不生，故生死輪轉。四、是故菩
X05n0227_p0135a09║薩下，結離之益。第四、善財童子白言：聖者下，辨得
X05n0227_p0135a10║法因緣。先問、後答。一、寶錢施者，略有三意：一、寶而能
X05n0227_p0135a11║捨，故得離貪；二、一錢至微，由菩提心成斯自在；三、由
X05n0227_p0135a12║施佛是最勝田，故成勝報。即由主、財、田三輪俱勝，況
X05n0227_p0135a13║勝而空寂，何果不招？餘三段可知（已下第十六經）。
X05n0227_p0135a14║●第六、鞞瑟底羅居士。寄入一切平等善根迴向，事
X05n0227_p0135a15║理無違，皆入等理故。鞞瑟底羅，昔云纏裹，新云緊合，
X05n0227_p0135a16║並義當包攝。謂塔中包攝一切佛故，攝諸善根，入等
X05n0227_p0135a17║理故。晉經名首婆波羅，此云妙善，供養佛塔，善最妙
X05n0227_p0135a18║故。城名淨達彼岸者，無一善根，不淨障㝵，到究竟故。
X05n0227_p0135a19║常供養佛塔者，善根中最故。未詳何緣，偏供此塔。人
X05n0227_p0135a20║云：塔中空有栴檀之座，為欲普供無盡佛故。亦有是
X05n0227_p0135a21║理。然下經云：我開栴檀座如來塔時，則知定是依佛
X05n0227_p0135a22║得名。
X05n0227_p0135a23║第一、依教趣求中二：先念前友教，後趣求後友。今初。
X05n0227_p0135a24║昔闕此段十二行經。文中，初句總；後觀彼菩薩下，別。
X05n0227_p0135b01║別有十三昧，即前友所說，如次當之：一、即來詣我所
X05n0227_p0135b02║三昧；二、蹔見三昧；三、與語三昧；四、執手三昧；五、昇座
X05n0227_p0135b03║三昧；六、蹔觀三昧；七、見頻申三昧；八、見目瞬三昧；九、
X05n0227_p0135b04║抱持三昧；十、唼吻三昧。念一切智，屬前總結；後漸次
X05n0227_p0135b05║下，趣後可知。第二詣居士宅下，見敬諮問。
X05n0227_p0135b06║第三、居士告言下，授己法界。於中四：一、標名，二、顯體，
X05n0227_p0135b07║三、釋疑，四、業用。今初，不般涅槃際者，般者，入也，窮諸
X05n0227_p0135b08║如來不入涅槃之實際故。故出現品云：如實際涅槃，
X05n0227_p0135b09║如來涅槃亦如是。楞伽云：一切無涅槃，無有涅槃佛，
X05n0227_p0135b10║無有佛涅槃，遠離覺所覺，若有若無有，一切悉皆離。
X05n0227_p0135b11║亦其義矣。二、善男子！我不生心言下，顯體。若有心於
X05n0227_p0135b12║涅槃，則有覺所覺，安契涅槃之際？無心於出入，故心
X05n0227_p0135b13║契實際，知佛永常。三、唯除下，釋疑。疑云：三世如來皆
X05n0227_p0135b14║入涅槃，何得言無？釋云：調伏眾生而示現耳。今云不
X05n0227_p0135b15║涅槃者，略有三意：一、示滅妙存故。出現經云：譬如火
X05n0227_p0135b16║大，於一切世間能作火事，或時一處其火息滅，豈一
X05n0227_p0135b17║切處火皆滅耶？如來涅槃亦爾，於一切世界施作佛
X05n0227_p0135b18║事，或於一世界能事已畢，示入涅槃，豈一切世界皆
X05n0227_p0135b19║悉滅度？二、真身常湛故。故出現品云：如來不為諸菩
X05n0227_p0135b20║薩說諸如來究竟涅槃，亦不為彼示現其事。何以故？
X05n0227_p0135b21║欲令一切菩薩見一切如來常住其前，皆如現在故。
X05n0227_p0135b22║以大涅槃具圓三德摩訶般若解脫法身，故說身常，
X05n0227_p0135b23║則涅槃常矣。三、深契般若，無想著故。故此經云：我不
X05n0227_p0135b24║生心。出現品云：亦不起二、不二想。何以故？菩薩永離
X05n0227_p0135c01║一切諸想著故。斯則遠離覺、所覺，一亡二想，不二亦
X05n0227_p0135c02║亡，玄之又玄矣。四、善男子！我開彼栴檀座下，顯業用。
X05n0227_p0135c03║於中二：先總明體用，後問答境界。今初，體即三昧名。
X05n0227_p0135c04║佛種無盡者，種即種姓，以無性為性。故法華云：諸佛
X05n0227_p0135c05║兩足尊知法常無性佛種從緣起是故說一乘。法性
X05n0227_p0135c06║之種，隨緣成佛。法性無盡，佛豈有窮？故應若擊水成
X05n0227_p0135c07║文，隨擊隨生，文終不盡，況於水體耶？若萬法依空，雖
X05n0227_p0135c08║乾坤倒覆，而虗空湛然，故即化身，便是常身、法身。十
X05n0227_p0135c09║身圓融，安可盡矣？後善財白言下，問答境界。先問，後
X05n0227_p0135c10║答。答中二：先明過去；後如是未來下，例現、未，並可知。
X05n0227_p0135c11║第四、善男子！我唯下，謙己推勝。推勝中，長者雖知三
X05n0227_p0135c12║世不滅，未能一念而知及能、所平等。
X05n0227_p0135c13║第五、善男子！於此南方下，詣示後友。文中二：先長行，
X05n0227_p0135c14║後偈頌。大悲尊重，故加此讚美。海上有山者，即南印
X05n0227_p0135c15║度之南，表大悲隨順入生死海，住涅槃山亦處大悲
X05n0227_p0135c16║海，不為愛見之所溺故。第六，時善財下，禮辭。
X05n0227_p0135c17║
X05n0227_p0135c18║貞元新譯華嚴經疏卷第六
X05n0227_p0135c19║
X05n0227_p0135c20║壽昌元年乙亥歲，高麗國大興王寺奉
X05n0227_p0135c21║宣雕造