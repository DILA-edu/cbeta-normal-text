X05n0227_p0151c06║
X05n0227_p0151c07║
X05n0227_p0151c08║
X05n0227_p0151c09║貞元新譯華嚴經疏卷第八（從第二十四經半盡第三十一經）
X05n0227_p0151c10║敕太原府大崇福寺沙門澄觀述
X05n0227_p0151c11║（有七善知識：第一、守護一切眾生大願精進力光明主夜神；第二、妙德圓滿主林神；第三、釋迦女瞿波；第
X05n0227_p0151c12║四、摩耶夫人；第五、天主光天女；第六、遍友長者；第七、善知眾藝童子。）
X05n0227_p0151c13║●第八、守護一切眾生大願精進力光明夜神不動
X05n0227_p0151c14║地。善友謂：無分別智，任運相續相用，煩惱不能□□，
X05n0227_p0151c15║□度偏增，是大願力。無功用風，任運吹進，名精進力。
X05n0227_p0151c16║無生正智，常現在前，故曰光明。能以一身而為多身，
X05n0227_p0151c17║遍應一切，方能守護一切眾生。
X05n0227_p0151c18║第一、依教趣求中略無念前，亦表得無功用，無念慮
X05n0227_p0151c19║故。
X05n0227_p0151c20║第二、見彼夜神下，見敬諮問。然亦含二意：一、約所見，
X05n0227_p0151c21║即密示法界。善財發起同善友心，已為得益。雖有此
X05n0227_p0151c22║意，今為順文，且當第二。文分為三：初、見勝用，二、設敬
X05n0227_p0151c23║證入，三、諮問法要。△今初，分二：先總見所依；後現一
X05n0227_p0151c24║切日月星宿下，別顯身相，有二十五身。古德云：此中
X05n0227_p0152a01║分三：初十應機攝化身；次現一切佛所下六身，是應
X05n0227_p0152a02║法成行身；餘是離障契理身。然多隨內德顯身差別，
X05n0227_p0152a03║見身了心。△二、時善財童子見彼下，設敬證入。於中
X05n0227_p0152a04║四：一、設敬陳禮，二、發增勝心，三、深證懸同，四、以偈慶
X05n0227_p0152a05║讚。今初，可知。二、於善□□下，發增勝心，有標、徵、釋，可
X05n0227_p0152a06║知。三、發是心已下，深證懸同。於中三：初標，次釋，後結。
X05n0227_p0152a07║今初。由前起同己等心，故得善友念等同行。通相而
X05n0227_p0152a08║論，同有五義：一、所行無二，與善友同；二、自他無二，與
X05n0227_p0152a09║一切菩薩同；三、人法無二，與一切法界同；四、因果無
X05n0227_p0152a10║二，與一切諸佛同；五、染淨無二，與一切眾生同。顯文
X05n0227_p0152a11║是初。然由得三故，中同初二，上同諸佛，下同眾生。良
X05n0227_p0152a12║以八地證無生理，自他相作，皆無㝵故。偏此明同，故
X05n0227_p0152a13║下列中有同無生忍。二、所謂下，列釋。有八十八同，各
X05n0227_p0152a14║有標、釋，文相自顯。三、時善財童子普遍觀察下，總結。
X05n0227_p0152a15║第四、得是行已，心轉清淨下，以偈慶讚。先偈意，後偈
X05n0227_p0152a16║詞。十一偈分二：先十偈頌發增勝心，次第頌前十句；後
X05n0227_p0152a17║一偈頌前深證，□□前半正頌，後半荷恩深重。舊經闕
X05n0227_p0152a18║第七偈，今文具足。△第三、爾時，善財說偈讚已下，諮
X05n0227_p0152a19║問法要。於中，先牒前所覩；後願為我下，正陳所問。然
X05n0227_p0152a20║其所覩仰解脫境，故不問言境界云何。文有三問：一、
X05n0227_p0152a21║問名，二、問發心久近，三、問成佛遠近。梵本有四，謂：三、
X05n0227_p0152a22║問修行，四、問成佛。故下牒問，及下答中皆有修行。
X05n0227_p0152a23║第三、夜神告言下，授己法界。前即嘿授，今方言授。於
X05n0227_p0152a24║中二：先答名問，後答發心及修行問。不答第四、成菩
X05n0227_p0152b01║提者，有二義故：一、顯悲深，如伊舍說；二、顯久遠已成
X05n0227_p0152b02║正覺，示居因位。故下所救，即賢劫千佛尚已久成，況
X05n0227_p0152b03║能救耶？[○@△]前中二：先標名，後顯用。今初，謂現身廣化，
X05n0227_p0152b04║令生諸善，究竟得佛，故名為根。後我以得此下，顯其
X05n0227_p0152b05║業用。前雖問名，名必召實，故說其用，以酬其名。又善
X05n0227_p0152b06║財謂言齊己所見，今答所現，皆稱理用。用而無涯，動
X05n0227_p0152b07║寂無二。於中三：初、明內契事理，二、明大用無涯，三、明
X05n0227_p0152b08║總結深廣。又初知無色，以色即空故；二、明現色，以空
X05n0227_p0152b09║即色故；後明無色，現色所為不㝵悲故。▲今初，由了
X05n0227_p0152b10║法界無定實色，舉體即空而非斷空，空中無色，不㝵
X05n0227_p0152b11║色故，存亡隱顯皆自在故，方能隨樂現種種色，故先
X05n0227_p0152b12║明之。於中，先明證實離相，後雙了性、相。今初，悟一切
X05n0227_p0152b13║法自性平等者，此句總明云何平等。次云入於諸法
X05n0227_p0152b14║真實之性故，謂實性之中無差別相，無種種相，無無
X05n0227_p0152b15║量相，萬法一如，何有不等？此真實性依何而立？是故
X05n0227_p0152b16║次明證無依法，謂不依於色，不依於空。若萬法依空，
X05n0227_p0152b17║空無所依，今萬法依真，真無所依，即無依印法門故，
X05n0227_p0152b18║捨離世間種種差別等。斯則性尚不立，何有於相？亦
X05n0227_p0152b19║不依空立色，不依色立空，亦無異無不異，無即無不
X05n0227_p0152b20║即，斯見亦絕，強名內證。後悉知諸法色相差別下，
X05n0227_p0152b21║雙了性相。初明了相，空即色故。後亦能了達青、黃、赤、
X05n0227_p0152b22║白性皆不實，無有差別者，此明了性，色即空故。又上
X05n0227_p0152b23║句色中無空，下句空中無色。上句色能害空，下句空
X05n0227_p0152b24║能害色。又上句空能顯色，下句色能顯空，無障無㝵。
X05n0227_p0152c01║▲二、而恒下，大用無涯。於中三：初牒前起後，次別顯，
X05n0227_p0152c02║後總結。今初，由上空不㝵色，故能現色。又若以色為
X05n0227_p0152c03║色，不能現色。今即色非色，故無不現。又即空之色，方
X05n0227_p0152c04║為妙色。故躡上明色、空不二，成上真空。不二而二，現
X05n0227_p0152c05║斯妙色。色、空融即，為真法界。緣起無盡，即一現多。次
X05n0227_p0152c06║所謂下，別顯不同。略顯百身以表無盡。諸經論中皆
X05n0227_p0152c07║說八地當色自在，十身相作，能以一身為無量身，修
X05n0227_p0152c08║菩薩行，故此廣辨。其間義旨，可意消息。經文浩博，不
X05n0227_p0152c09║可繁舉。後念念中下，總結。▲三、令諸眾生或見色身
X05n0227_p0152c10║下，總結深廣。於中五：一、結所作業用；二、善男子！當知
X05n0227_p0152c11║此由下，結能現所因；三、善男子！我入此解脫下，結寂
X05n0227_p0152c12║用無㝵；四、於一一身下，結成深廣；五、隨諸眾生下，結
X05n0227_p0152c13║成本意，為眾生故。（下第二十五經）
X05n0227_p0152c14║[○@△]第二、爾時，夜神告善財言下，答發心久近。於中四：
X05n0227_p0152c15║初、牒問許說；二、歎法甚深；三、許承力說；四、正答所問。
X05n0227_p0152c16║[△@○]今初。既牒修行，故知前問。[△@○]二、善男子！菩薩智輪
X05n0227_p0152c17║下，歎法甚深。於中二：先法說，後喻明。前中亦二：先正
X05n0227_p0152c18║明，後徵釋。今初。初二句標體離過。謂無障㝵智圓滿
X05n0227_p0152c19║無缺，故稱為輪。體離分別，無分別智所知境故。後不
X05n0227_p0152c20║可以下，遮過顯德。以妄相心知真智境，其猶方鑿，豈
X05n0227_p0152c21║有圓枘？無長無短，正明劫時。時必依剎，故有染淨及
X05n0227_p0152c22║與廣狹。言多少者，辨劫之數。後何以下，徵釋。徵云：
X05n0227_p0152c23║何以不可顯示？釋云：體用甚深故。三句約體，本性約
X05n0227_p0152c24║理，是故前云圓滿寂靜。離分別者，約智顯深，是故前
X05n0227_p0153a01║云離一切分別地界。言分別網者，起心分別，一切法
X05n0227_p0153a02║邪交絡而生，網羅真性不得顯現。故上經云：永斷分
X05n0227_p0153a03║別根，是故說名佛。起一切障㝵山者，約斷顯深，離二
X05n0227_p0153a04║障故，事理無㝵故。隨所應下一句，約用顯深。用隨物
X05n0227_p0153a05║宜，廣可可說。欲長則長，顯法根深；欲短便短，明法超
X05n0227_p0153a06║勝。故長短相不可為實，況即體之用深廣難思故。問：
X05n0227_p0153a07║時久近？答：以智輪若久若近，皆是智輪即體用故。二、
X05n0227_p0153a08║善男子！譬如下，喻顯。總有五喻，各有法合：一、皎日隨
X05n0227_p0153a09║時喻，謂日體恒明，暎山出沒，智無三世，機暎有殊。故
X05n0227_p0153a10║淨名云：但以世俗文字數故，說有三世，非謂菩提有
X05n0227_p0153a11║去來今。兜率偈云：眾生妄分別，某日佛成道，諸佛得
X05n0227_p0153a12║菩提，實不計於日。二、日輪現影喻，謂白日無來，隨時
X05n0227_p0153a13║隱顯，智輪常寂，機見短長。先喻後合。合中，先正合，後
X05n0227_p0153a14║徵釋。前中，與喻影略。出諸有海，前喻所無。前喻合云
X05n0227_p0153a15║出於大海。住佛實法下，合住閻浮空。但為化度下，合
X05n0227_p0153a16║其影悉現至莫不自見。實不生死下，合而彼日輪不
X05n0227_p0153a17║來至此。亦無染下，前喻所無，義含有耳。後何以下，徵
X05n0227_p0153a18║釋。徵云：既隨機化度，則了達眾生，何以前言無有分
X05n0227_p0153a19║別？釋意云：內無顛倒，善了性空，乘願化生，化即無化
X05n0227_p0153a20║故。言離心想見等者，即是三倒，亦含四倒。瑜伽第八：
X05n0227_p0153a21║想倒者，謂於無常等，起常等妄想分別。見倒者，謂即
X05n0227_p0153a22║於彼妄想所分別中，忍可欲樂，建立執著。心倒者，謂
X05n0227_p0153a23║即於彼所執著中，貪等煩惱，翻背正信，立以倒名。菩
X05n0227_p0153a24║薩寂照，名究竟離。諸宗異說，可略言之。三、虗舟運物
X05n0227_p0153b01║喻，喻菩薩無住攝生。先喻後合。合中以波羅蜜合船，
X05n0227_p0153b02║以生死合此岸，以涅槃合彼岸。而中流亦云生死者，
X05n0227_p0153b03║發心之後，得佛之前，十聖三賢並居二死，故以生死
X05n0227_p0153b04║用合中流。有云煩惱為中流者，約因未斷；有以聖賢
X05n0227_p0153b05║為中流者，約未度人。今云生死，約就果說。然有大智
X05n0227_p0153b06║故，不住生死；有大悲故，不住涅槃。由俱不住，方能運
X05n0227_p0153b07║載；若隨住一，無以度人。然俱不住，方能俱住。此中正
X05n0227_p0153b08║取不住之義，以合不住二岸中流，方能運物。經云不
X05n0227_p0153b09║厭，乃是住義。又與下句不取涅槃為一義耳。改厭為
X05n0227_p0153b10║住，義方顯耳。四、太虗無㝵喻，喻菩薩無功益物。五、幻
X05n0227_p0153b11║無真實喻，喻即用而寂，以斯法喻暎照。前後諸友引
X05n0227_p0153b12║昔例此，皆深
X05n0227_p0153b13║[△@○]第三、善男子！菩薩智慧雖後下，結承力說，兼彰說
X05n0227_p0153b14║意。
X05n0227_p0153b15║[△@○]第四、善男子！乃往古世下，正答所問。先長行，後偈
X05n0227_p0153b16║頌。
X05n0227_p0153b17║[△@⊙]前中分二：先答發心久近，後答修行淨治。[○@、]前中
X05n0227_p0153b18║雖答發心，兼明得法，於中亦二：先總標剎劫佛數；後
X05n0227_p0153b19║其最初佛下，明遇初佛發心得法，於中又二：第一、正
X05n0227_p0153b20║明本事；第二、結會古今。[△@、]前中三：初、古佛興世。二、是
X05n0227_p0153b21║時，國王下，先王治化。囹圄，即周之獄名。三、王有太子
X05n0227_p0153b22║下，夜神修因。於中有十：一、悲救罪人，即正答發心之
X05n0227_p0153b23║始。榜者，捶擊也。臏，謂刖足之流。二、時王即集下，臣議
X05n0227_p0153b24║非理。三、時彼太子聞是語已下，請代囚命。四、時諸大
X05n0227_p0153c01║臣聞是語已下，臣執令誅。祚者，位也。易云：聖人之大
X05n0227_p0153c02║寶曰位。五、王后聞之下，王后哀祈。六、王即迴意下，王
X05n0227_p0153c03║奪子志。七、爾時，太子為欲下，太子確救。八、爾時，王后
X05n0227_p0153c04║下，母請修因。九、時都城北下，正設施場。十、經半月下，
X05n0227_p0153c05║如來親救。於中四：一、就戮時臨。二、時法輪大聲下，如
X05n0227_p0153c06║來降德。三、爾時，太子下，敬申禮請。初遙觀，後正請。四、
X05n0227_p0153c07║以佛神力下，如來受請。於中四：一、受請就座；二、太子
X05n0227_p0153c08║讚德；三、佛為說經；四、當機獲益。▲初文可知。▲二、爾
X05n0227_p0153c09║時，能勝性下，太子讚德。此段舊經所無。於中二：先、讚
X05n0227_p0153c10║儀意，二、正說偈。讚有二十偈，大分為三：初、一偈標讚，
X05n0227_p0153c11║次、十三偈正讚，三、有六偈結讚。今初。據此，當時更有
X05n0227_p0153c12║多讚，略不引耳。二、正讚中二：先二偈當相顯德，前偈
X05n0227_p0153c13║外德，後偈內德。餘十一偈對他顯勝。於中，前九偈各
X05n0227_p0153c14║前三句舉劣，後句顯勝。就三句中，皆上二句顯彼之
X05n0227_p0153c15║德，後之一句彰彼之過。其第十、十一兩偈，前偈併舉
X05n0227_p0153c16║四類之過，謂邪天、愛欲等；次一行彰佛之德；後一行
X05n0227_p0153c17║明諸眾生不知佛德，沉沒苦海。其中外道與今佛世
X05n0227_p0153c18║名等多同，不妨昔時亦有此類。邪正對起，萬古攸同。
X05n0227_p0153c19║其間師宗，廣如別說。三、有六偈結讚中三：初四偈彰
X05n0227_p0153c20║其讚意。意云：非有愛恚，具德應讚耳。次一偈結讚無
X05n0227_p0153c21║盡。百川歸海，未益海深；人天共讚，未增佛德。後一偈
X05n0227_p0153c22║迴向立願。▲三、爾時，法輪大聲下，佛為說經。普照圓
X05n0227_p0153c23║滿因者，此有二意：一、近隨現事。善惡各自有因，罪人
X05n0227_p0153c24║惡因所招，太子善因當滿。二者、總取大意。普照者，能
X05n0227_p0154a01║證智也。圓滿者，所證理果也。因者，能證行也。圓萬行
X05n0227_p0154a02║因，成菩提智，證深法界，舉一全收，即華嚴之類也。▲
X05n0227_p0154a03║四、時彼會中下，當機獲益。於中二：先通益眾會；後能
X05n0227_p0154a04║勝性下，別益太子。此中所得，即向自陳所得法門。明
X05n0227_p0154a05║知上來雖問發心，義兼得法。
X05n0227_p0154a06║[△@、]第二、善男子！爾時，太子下，結會古今。於中二：先結
X05n0227_p0154a07║會人，後結得法。前中分五：一、結自身，正酬發心之問；
X05n0227_p0154a08║二、善男子！於意云何下，結大臣；三、善男子！彼諸罪人
X05n0227_p0154a09║下，結獄囚。既以千佛為願所救，非唯顯於夜神道深，
X05n0227_p0154a10║悲濟益廣，亦顯一切無有極惡，不可成佛。若能發心，
X05n0227_p0154a11║則闡提人非闡提也。㢡諸後學，知法玄妙，若遇菩薩，
X05n0227_p0154a12║必不空矣。四、爾時，百萬下，結當時會眾。五、時，勝光王
X05n0227_p0154a13║下，結其王屬。薩遮，有也。尼乾，不繫也。裸形自餓，不繫
X05n0227_p0154a14║衣食故。二、善男子！我於爾時下，明結會得法。皆言百
X05n0227_p0154a15║億者，義當彼時已得四地。
X05n0227_p0154a16║[○@、]第二、善男子！我於爾時命終之後下，答修行淨治。
X05n0227_p0154a17║於中四：初、即於妙光劫中修行；二、於日光劫中修行；
X05n0227_p0154a18║三、於妙蓮華劫中修行；四、總結時、處周遍。今初，先略
X05n0227_p0154a19║列八佛，後結一萬；二、次復有劫下，明日光劫中修行
X05n0227_p0154a20║值十萬佛；三、善男子！此世界中下，明妙蓮華劫中修
X05n0227_p0154a21║行值六十億佛，此段舊經所無；四、如於此妙蓮華下，
X05n0227_p0154a22║總結時、處修行得法，以前三劫皆是寶光一剎中故，
X05n0227_p0154a23║今明處遍一切，時、經剎海塵數劫中皆悉修行。故下
X05n0227_p0154a24║結云：如是一切諸如來所，皆悉修習此解脫門。明知
X05n0227_p0154b01║是答修行問也。
X05n0227_p0154b02║[△@⊙]第二、爾時，守護下，偈頌三十四偈，分二：初一頌承
X05n0227_p0154b03║力許說，餘頌正說。於中二：先十四偈頌前發心，後十
X05n0227_p0154b04║九偈頌修行淨治。前中分三：初二偈頌古佛興世，次
X05n0227_p0154b05║一偈半頌先王治化，餘十偈半頌夜神修因。二、頌修
X05n0227_p0154b06║行淨治中四：初三明修行，二有一偈明得法，三有二
X05n0227_p0154b07║偈多劫修治，四有十三偈功成妙用。
X05n0227_p0154b08║第四，善男子，我唯下，謙己推勝。第五、善男子！此閻
X05n0227_p0154b09║浮提下，指示後友。嵐毗尼者，此云樂勝圓光，昔有天
X05n0227_p0154b10║女下生此處，因以為名，表九地總持，光明普照故。友
X05n0227_p0154b11║名妙威德，圓滿愛敬者，善慧無缺，無不制故，稱物機
X05n0227_p0154b12║故。然此園在迦毗羅城東二十里，是摩耶夫人生佛
X05n0227_p0154b13║之所，又從九地當得受職，是故令問生如來家。第
X05n0227_p0154b14║六、時善財下，禮辭（下第二十六經）。
X05n0227_p0154b15║●第九妙德圓滿愛敬主林神善慧地善友，謂成就
X05n0227_p0154b16║微妙四無㝵辯，能遍十方，善說法故，義如前說。
X05n0227_p0154b17║第一、依教趣求中二：先思修前法，後趣求後友。前中
X05n0227_p0154b18║亦二：先念前體用；後善財！如是下，修治證入；後漸次
X05n0227_p0154b19║下，趣後。第二、見在下，見敬諮問。
X05n0227_p0154b20║第三、時彼林神下，授己法界。於中三：一、顯法義理，明
X05n0227_p0154b21║從法生；二、彰法名用，辨其現生；三、辨法根原，成斯二
X05n0227_p0154b22║生。△初中二：先別明，後總結。[○@、]前中，先長行，後偈頌。
X05n0227_p0154b23║[○@△]長行中四：一、標數歎勝；二、徵數列名；三、依名釋義；
X05n0227_p0154b24║四、結歎勝益。[△@○]今初，先標數；若諸下，歎勝。於中，生如
X05n0227_p0154c01║來家是總，正酬其問；念念下，別。別中，初句增善；不休
X05n0227_p0154c02║不懈下，離過；一切智體下，成德。成德中，先成因行；後
X05n0227_p0154c03║疾入一切下，得果體用。
X05n0227_p0154c04║[△@○]第二，何等為十下，徵數列名。釋此十名，有橫有竪。
X05n0227_p0154c05║竪通六位：一、當十信；二、即十住；三、通行向；四、是初地；
X05n0227_p0154c06║五、從二地至於七地，以是功用最後邊故；六、七皆八
X05n0227_p0154c07║地，六即自分，七即勝進得勸之後；八、即九地，九當十
X05n0227_p0154c08║地，十即等覺入如來地。然依行布，竪配定然；二依圓
X05n0227_p0154c09║融，橫通諸位。故上文云：成就此法，生如來家。下結云：
X05n0227_p0154c10║修行此法，成就眾德。即橫意也。若定具十，方得生家，
X05n0227_p0154c11║何以文中第二、第六皆有生家？第一即云初發心時，
X05n0227_p0154c12║第十復言於三世佛已受灌頂，淺深初後，其義歷然。
X05n0227_p0154c13║故知須竪，約證分異，不為竪釋，實枉經文。上言橫者，
X05n0227_p0154c14║約修觀解，橫竪無㝵，是此法門。
X05n0227_p0154c15║[△@○]第三、善男子！云何名下，徵名釋義。文各有三，謂徵、
X05n0227_p0154c16║釋、結，文處可知。
X05n0227_p0154c17║今初供養佛藏中，言初發心時者，即十信發心。故賢
X05n0227_p0154c18║首品云：常欲利樂諸眾生，莊嚴國土供養佛，受持正
X05n0227_p0154c19║法修諸智，證菩提故而發心。以供養為總，故立為名。
X05n0227_p0154c20║嚴土受授，皆正行供養，故今文云積集功德。
X05n0227_p0154c21║第二、發菩提心藏者，即十住發心。釋有十心，皆菩提
X05n0227_p0154c22║心相，具有大悲、大智、願等。結有佛剎極微塵數菩提
X05n0227_p0154c23║功德，即是心相。廣如德生慈氏處說。其生如來家，是
X05n0227_p0154c24║生十住菩提心家。
X05n0227_p0155a01║第三觀諸法門藏者，謂既已發心當修勝觀。釋中十
X05n0227_p0155a02║句，初二句標，上句標行，下句標向，行相資故合為一。
X05n0227_p0155a03║後於諸威儀下別明，皆通行向，十行行此十向，迴此
X05n0227_p0155a04║以向三處。
X05n0227_p0155a05║第四淨心藏中，契理斷障名深淨心，即淨心地。釋中
X05n0227_p0155a06║有十四句：初總，餘別。別中一得佛菩提光明遍照者，
X05n0227_p0155a07║明心菩提故云光明。二證理無著為入方便海。三得
X05n0227_p0155a08║證不退名如金剛。四大悲為首能攝眾生。五捨異生
X05n0227_p0155a09║性為超有趣。六分身百剎等為成就神變。七成十大
X05n0227_p0155a10║願起信慈悲十種行法。八由證信等五根明利。九後
X05n0227_p0155a11║得勝進為長善心。十是證不退名為不動，願善決定
X05n0227_p0155a12║為大願力。十一同佛證如故得佛護。十二煩惱所知
X05n0227_p0155a13║分別頓盡為壞障山。十三具上諸德堪與眾生為所
X05n0227_p0155a14║依怙。
X05n0227_p0155a15║第五、平等光明藏者，二地已上，證如起行，為平等光。
X05n0227_p0155a16║釋中，初總明；後一切所有下，別顯。初有六度，即從二
X05n0227_p0155a17║地至第六地，唯第二地具初二度，故地經云：遠離慳
X05n0227_p0155a18║嫉，破戒垢故，以未持戒，檀未淨故。其住佛境界，即上
X05n0227_p0155a19║攝佛善。具足安忍下，四度，度各一地。從得一切法差
X05n0227_p0155a20║別光明下，皆第七地，文有七句：初句為總，方便增故，
X05n0227_p0155a21║為差別光明。餘六句別：一、雙明事理，為無障㝵眼；二、
X05n0227_p0155a22║方便涉事，偏觀佛相，故彼經云：八、如來種種名色身；
X05n0227_p0155a23║三、得無生忍光明，為甚深法；四、入多方便，故能化生；
X05n0227_p0155a24║五、三業善功，故見聞必喜；六、具菩提分，為勤修差別；
X05n0227_p0155b01║能證實際，為如實法門。
X05n0227_p0155b02║第六生如來家藏者，以無生忍契同法性為生佛家。
X05n0227_p0155b03║無性攝論云：謂佛法界名如來家，於此證會故名為
X05n0227_p0155b04║生。此即通意，亦屬初地。細論生家乃有多種：一者初
X05n0227_p0155b05║住生菩提心家，二第四住生如來教家，三者初地生
X05n0227_p0155b06║真如來，四第八地生無生忍家，五者佛地為究竟生
X05n0227_p0155b07║佛家也。今即八地釋中有十一句：初句為總，亦即淨
X05n0227_p0155b08║忍分；後成滿下別十句，皆得勝行分中明深行勝。於
X05n0227_p0155b09║中初句又總，謂總下九句皆殊勝行門，以行位玄奧
X05n0227_p0155b10║故云殊勝。餘九唯別，謂二願度增故具諸佛願，三同
X05n0227_p0155b11║無功用故善根純一，四得法身故與佛同體，五同無
X05n0227_p0155b12║漏故名白淨法。上三即彼經不可知無差別，以同無
X05n0227_p0155b13║漏如麥在麥聚不可知異，故同菩薩亦同如來，皆是
X05n0227_p0155b14║境分殊絕德耳。六安住普賢廣大功德，即正行廣大，
X05n0227_p0155b15║故彼經云無量無邊。七入一切佛甚深三昧，即離障
X05n0227_p0155b16║寂滅，故彼經云離諸諠諍寂滅現前，喻於比丘入滅
X05n0227_p0155b17║盡定。後三句即三輪化益，通明無漏行體甚深。
X05n0227_p0155b18║第七佛力光明藏者，即八地勝進發起勝後所有功
X05n0227_p0155b19║行，由佛勸起頓起眾行，名佛力光明。釋中十句：初總、
X05n0227_p0155b20║餘別。光明遍照屬上總句，以佛七勸為佛智光之所
X05n0227_p0155b21║照故。心不退轉下別：一念不退轉，二遊剎無動，三供
X05n0227_p0155b22║佛無疲。此二皆起行速疾。然疾由二因：一者一身為
X05n0227_p0155b23║無量身等故，二者無功用故。此二相資故能不動遍
X05n0227_p0155b24║遊普事無厭，如船入海無功而速。四如實了下皆淨
X05n0227_p0155c01║土分中事，謂於三世間得自在故。初二器世間自在
X05n0227_p0155c02║行，次二智正覺世間自在行，後三眾生世間自在行。
X05n0227_p0155c03║第八普遍智門藏者，第九地中具法師德，於三性等
X05n0227_p0155c04║皆遍知故。釋中十五句：初總、餘別。總謂從第八地入
X05n0227_p0155c05║於第九，故云住童真位得菩薩儀。種種威儀即具法
X05n0227_p0155c06║師德。後一切功德具足圓滿下別。此一句即法師方
X05n0227_p0155c07║便成就，已具無量智慧觀察，復習如來智慧等故。二
X05n0227_p0155c08║即智成就，知化法故；及入行成就，知所化生心行等
X05n0227_p0155c09║故。此二皆是微細觀察一切智門。三、於一一門下，皆
X05n0227_p0155c10║說成就。於中，初句口業成就，具無㝵辯，於一一門說
X05n0227_p0155c11║無邊故；餘皆法師自在成就。四、三昧自在，隨心頓演。
X05n0227_p0155c12║五、波羅蜜自在，隨門能說。六、受持自在，念念普至諸
X05n0227_p0155c13║來來所，意在受持。七、八皆於法自在，故事、理交徹。七、
X05n0227_p0155c14║即事入理，故於差別境入無差別定。八、即理了事，故
X05n0227_p0155c15║於無差境入差別智。然理本寂寥，義順於定；事隨相
X05n0227_p0155c16║別，義順於智。故經互說，理、實俱通。又前則事能顯理，
X05n0227_p0155c17║後句依理成事。前則不壞假名而說實相，後則不動
X05n0227_p0155c18║真際建立諸法。前則動不離寂，後則靜無遺照。九、於
X05n0227_p0155c19║無量無邊下，皆起說自在，謂：九、橫遍諸境，能說自在。
X05n0227_p0155c20║十、竪於有、無而得自在，故彼經云：有形、無形，皆令說
X05n0227_p0155c21║法。十一、十二，大、小自在，故彼經云：於一一毛端有廣
X05n0227_p0155c22║大眾會，皆能頓說。亦答難自在。知諸世間下三句，即
X05n0227_p0155c23║自在之由，由假設故。何以假設？因緣生故。何謂因緣？
X05n0227_p0155c24║皆心變故。
X05n0227_p0156a01║第九、法界變化藏者，以佛莊嚴而莊嚴故，名種種莊
X05n0227_p0156a02║嚴。舊名普現莊嚴受生藏。釋中十句：初句嚴依；普隨
X05n0227_p0156a03║已下，皆是嚴正，並祕密智。初三句身祕密；成就種種
X05n0227_p0156a04║方便下五句，皆意祕密；其第五句，兼乘、非乘祕密；具
X05n0227_p0156a05║足開演，成菩提行，口祕密；從行無障㝵下三句，得菩
X05n0227_p0156a06║薩行祕密。初二句因行，後一句同果。後隨所應下二
X05n0227_p0156a07║句，時、非時祕密，謂善知化時，方能饒益。
X05n0227_p0156a08║第十踐如來地受生藏者，約其自分即是菩薩，約其
X05n0227_p0156a09║勝進即名為佛，故云速疾踐如來地。釋中十句：初總、
X05n0227_p0156a10║餘別。總謂已受職位故得灌頂，同佛體性正是等覺。
X05n0227_p0156a11║所謂下別中多同十定、十遍中事，恐繁不配。
X05n0227_p0156a12║[△@○]第四、善男子！如是菩薩下，結歎勝益。文中二：先總
X05n0227_p0156a13║示功能，以酬前問；後若諸菩薩下，別明修德。於中二：
X05n0227_p0156a14║先明修行；後則能下，成德。有十一句：初句總；後於一
X05n0227_p0156a15║莊嚴下，別。於中，一者、嚴剎，以無嚴嚴故。又總攝三世
X05n0227_p0156a16║所有莊嚴，嚴於一剎，一切佛剎皆如是故。二、示現下，
X05n0227_p0156a17║調生不息。三、諸佛法海下，現覺佛境。四、現不思議下，
X05n0227_p0156a18║示佛自在。五、於諸眾生下，轉法益生。六、普於十方下，
X05n0227_p0156a19║常近諸佛。七、無量法雲下，圓音演法。八、住一切處下，
X05n0227_p0156a20║遍修諸行。九、以一切下，嚴菩提場。十、隨諸眾生心下，
X05n0227_p0156a21║顯揚佛境。
X05n0227_p0156a22║[○@△]第二、重頌十偈，如次頌前十法。其第四句皆結讚
X05n0227_p0156a23║行名，名雖不同，影略皆具。
X05n0227_p0156a24║[○@、]第二、善男子！若諸菩薩下，總結，可知。
X05n0227_p0156b01║△第二、善男子！我得下，立法名用，辨其現生。於中二：
X05n0227_p0156b02║第一、正明現生業用，第二、辨現生之意。[○@△]前中二：先
X05n0227_p0156b03║立名，後業用。今初，即指前立名。機感便現，無所擁㝵，
X05n0227_p0156b04║故名自在。受生解脫無量劫下，略明境界，義兼自現。
X05n0227_p0156b05║二、善財白言下，明其業用。於中，先問後答。答中二：先
X05n0227_p0156b06║明乘願受生，即是自現。言受生海者，以深廣故。橫周
X05n0227_p0156b07║法界，處盡塵毛，廣也。生即不生、無生、現生等，深也。後
X05n0227_p0156b08║經一百年下，如昔願覩，即是證見，名為業用。於中三：
X05n0227_p0156b09║初、標覩現生，二、別顯生相，三、結覩周遍。今初，可知。第
X05n0227_p0156b10║二、善男子！爾時下，別顯生相。於中二：先覩光瑞，後正
X05n0227_p0156b11║覩誕生。前中三：初覩將生之瑞；次善男子！時菩薩母
X05n0227_p0156b12║下，覩佛母光明；後善男子！時摩耶夫人下，覩將生神
X05n0227_p0156b13║變。於中三：初、結前生後，二、徵釋其相，三、總結成益。今
X05n0227_p0156b14║初，畢洛叉者，亦曰畢鉢羅，此云高顯。二、何等下，徵釋。
X05n0227_p0156b15║先徵後釋。釋中十者：一、集眾息苦；二、卷舒無㝵；三、毛
X05n0227_p0156b16║現佛因；四、現佛本事；五、現行所依身；六、偏現捨行，萬
X05n0227_p0156b17║行首故；七、現古佛園林，昔同今故；八、現今佛宮殿，今
X05n0227_p0156b18║同昔故；九、出菩薩同類，大道同故；十、地現蓮華，將承
X05n0227_p0156b19║至聖故。後善男子！我見下，結益，增愛敬故。二、摩耶夫
X05n0227_p0156b20║人下，正覩誕生。於中二：一、明生相；二、顯生意。今初，右
X05n0227_p0156b21║脇生者，順理機故。文有四喻以顯其相，釋通事、理。約
X05n0227_p0156b22║事釋者：一、逈曜照徹故；二、高顯邕容故；三、威光赫弈
X05n0227_p0156b23║故；四、分明可觀故。約理釋者：一、依法性空，無依現故；
X05n0227_p0156b24║二、依涅槃山，無心出故；三、大慈雲中，無住化故；四、破
X05n0227_p0156c01║諸眾生生死長夜無明闇故。二、善男子！菩薩是時下，
X05n0227_p0156c02║明現生意。故天女云：佛化所生，吾如彼生。舍利弗言：
X05n0227_p0156c03║佛化所生，非沒生也。天曰：眾生猶然，無沒生也。此段
X05n0227_p0156c04║經意與舊全別，今就本意，舊經就迹，明菩薩初生能
X05n0227_p0156c05║了幻等。三、善男子！我當見佛下，結覩周遍。廣大微細，
X05n0227_p0156c06║橫竪無窮，皆覩見故。
X05n0227_p0156c07║[○@△]第二、爾時，善財童子白妙德下，辨現生意。上是經
X05n0227_p0156c08║家出現生意，今是善財問答顯耳。此段舊經無。於中，
X05n0227_p0156c09║先問；後林神告言下，答。於中三：一、總明，二、別顯，三、總
X05n0227_p0156c10║結。[△@○]初中分二：先標，後徵釋。今初，示生。四姓唯二：時
X05n0227_p0156c11║多趍竟，現居剎利；時多憍慢，示生淨行。後何以下，徵
X05n0227_p0156c12║釋。徵意云：何以要居二姓？釋云：餘二劣故，此二能有
X05n0227_p0156c13║三種因果可調生故。[△@○]二、云何異熟下，別顯。就文分
X05n0227_p0156c14║二：先別明異熟因果，後合辨福智因果。[○@、]前中三：初、
X05n0227_p0156c15║明異熟；二、辨異熟因；三、明異熟果。此與瑜伽第三十
X05n0227_p0156c16║六文或小異，大旨全同。言異熟者，異時而熟，異因而
X05n0227_p0156c17║熟，異類而熟，故名異熟。行能招此，名異熟因。於異熟
X05n0227_p0156c18║上所有成益，名異熟果。就初異熟，文分三別：初列名，
X05n0227_p0156c19║次釋相，後結示。今初。梵云榮盛，瑜伽云具足，今云圓
X05n0227_p0156c20║滿，皆一義耳。勇力圓滿，瑜伽、梵本皆名大力，餘義皆
X05n0227_p0156c21║同。次善男子！云何菩薩壽命圓滿下，釋相中，經自徵
X05n0227_p0156c22║釋，文甚昭著，有難則解。其信言圓滿，初之二句合迴
X05n0227_p0156c23║在後，具下諸德所有發言，人信受故。後如是八法下，
X05n0227_p0156c24║結示。二、善男子！菩薩云何下，明異熟因。於中二：先正
X05n0227_p0157a01║明因體，後辨增長。前中有徵、釋、結。今初，可知。次所謂
X05n0227_p0157a02║下，釋相。經中各先出因，後結屬果，亦顯可知。其信言
X05n0227_p0157a03║因，即離語四過，謂：一、不妄語；二、不離間；三、不惡口；四、
X05n0227_p0157a04║不綺語。其不變異，瑜伽名無不相應語，謂言不應理，
X05n0227_p0157a05║皆綺語故。後如是菩薩修習八種下，結，謂結因感果，
X05n0227_p0157a06║信若影響。二、善男子！如是八種異熟之因下，辨能增
X05n0227_p0157a07║長。文中亦三，謂標、列及釋。今初，標有三節，義有兩重：
X05n0227_p0157a08║一、由三緣令因增長，二、由此因能感異熟。次云何下，
X05n0227_p0157a09║列名。後若諸菩薩下，釋相。然此三緣遍該八因，瑜伽
X05n0227_p0157a10║三名：一、心清淨，二、加行清淨，三、田清淨。初一則同，後
X05n0227_p0157a11║二少異。彼釋第三田清淨云：當知略說能正發起如
X05n0227_p0157a12║是加行及正安住此加行果，名田清淨。是則第二是
X05n0227_p0157a13║加行方便，第三造行、正行。七作意中，第三即是加行
X05n0227_p0157a14║究竟果作意，謂正行為果，非是趣求究竟佛果，故梵
X05n0227_p0157a15║本中名受者清淨。釋云：謂於彼中種種作正成就故，
X05n0227_p0157a16║及彼種種正作果中建立，是名受者清淨。文扶瑜伽，
X05n0227_p0157a17║但名受者，勝彼名田，正是受行、修行者故。三、善男子！
X05n0227_p0157a18║云何菩薩異熟果耶下，明異熟果，有標、釋、結。今初，即
X05n0227_p0157a19║異熟上所有成益，亦如四辯是說法因，能令物喜為
X05n0227_p0157a20║說法果。次謂由下，釋。一一段中皆先舉異熟；次故字
X05n0227_p0157a21║已下，顯其果相；後是為下，結名所屬，並顯可知。其信
X05n0227_p0157a22║言果中成就實語，其言大局，應言菩薩具信言故。又
X05n0227_p0157a23║梵本、瑜伽二皆具舉愛語、利行、同事三攝。後如是名
X05n0227_p0157a24║為下，結。但合結云異熟之果，今加因字，總結前三重
X05n0227_p0157b01║異熟。[○@、]第二、云何福智下，第二、合明福智因果。然准
X05n0227_p0157b02║瑜伽，亦有三重，謂：一、明福智，二、辨種智因，三、明福智
X05n0227_p0157b03║果。今文為二：先辨福智，後合明因果。今初，六度之中，
X05n0227_p0157b04║前三為福，後一為智，中二通福智，義甚分明。言蘊善
X05n0227_p0157b05║巧等者，略有三義：一者、了相，二者、了性，三者、了無㝵，
X05n0227_p0157b06║故名善巧。後是故菩薩下，即合辨因果，文似結勸。瑜
X05n0227_p0157b07║伽福智各有三因：一者、於福於智能得能住，能增長
X05n0227_p0157b08║欲；二者、於福於智善能隨順，無違背緣；三者、於福於
X05n0227_p0157b09║智先已串習。今文含有福智果者，論中不標。下結有
X05n0227_p0157b10║四：一云：謂諸菩薩依止福故，雖復長時流轉生死，不
X05n0227_p0157b11║為極苦之所損惱。二云：又隨所欲，引攝眾生，為作義
X05n0227_p0157b12║利。上二屬福。智亦有二：一云：依止智故，所攝受福是
X05n0227_p0157b13║正非邪。二云：又能起作種種無量善巧事業，乃至當
X05n0227_p0157b14║證無上正等菩提。上二屬智。今文饒益眾生，即二作
X05n0227_p0157b15║義利。一切剎中而為師首者，即長時流轉，橫竪影略
X05n0227_p0157b16║耳。轉正法輪，即令福非邪。自調調他，即能起種種善
X05n0227_p0157b17║巧事業。[△@○]第三、菩薩成就如是種種下，總結上來三
X05n0227_p0157b18║種因果（下第二十七經）。
X05n0227_p0157b19║△第三、爾時，善財童子白林神言下，辨法根原。先問，
X05n0227_p0157b20║後答。答中，先長行，後偈頌。長行有六：一、古佛興世；二、
X05n0227_p0157b21║彼世界中下，顯昔父母；三、善男子！時喜光夫人下，攀
X05n0227_p0157b22║樹誕生；四、時有乳母下，觀佛得法；五、善男子！於意云
X05n0227_p0157b23║何下，結會古今；六、善男子！我從下，顯用周遍。後偈頌
X05n0227_p0157b24║中二十三頌，分四：初一誡聽許說，次八偈半明最初
X05n0227_p0157c01║修證，次十二偈半歷事增修，末後一偈結歎無盡。
X05n0227_p0157c02║第四，善男子，我唯下，謙己推勝。第五、善男子！從此
X05n0227_p0157c03║西南下，指示後友。言瞿波者，昔云守護大地，太子儲
X05n0227_p0157c04║備守護國地，既為其妃住主得名，表十地既圓無不
X05n0227_p0157c05║護故，法喜已滿寄之昔妃，親能得佛，是故住在生佛
X05n0227_p0157c06║之城。第六、爾時，善財下，禮辭。
X05n0227_p0157c07║●第十、釋女瞿波法雲地。善友謂大法智雲，含眾德
X05n0227_p0157c08║水，蔽如空麤重，充滿法身故。
X05n0227_p0157c09║第一、依教趣求中二：先依前修證；後漸次下，趣求後
X05n0227_p0157c10║友。於中二：先趣求詣處；後其中有一下，先遇伴友。於
X05n0227_p0157c11║中三：初、伴友迎讚；二、善財印述；三、申敬增深。初中四：
X05n0227_p0157c12║一、讚二行究竟；二、我觀仁者於甚深下，讚深行得果；
X05n0227_p0157c13║三、我觀仁者勇猛下，讚精進得法；四、何以故下，以理
X05n0227_p0157c14║釋成。二、時善財童子下，善財印求。於中二：先印所說；
X05n0227_p0157c15║後聖者！我願下，自求所作。於中二：先明四等攝生，後
X05n0227_p0157c16║明萬行益物。前中四：一、法說，具起慈悲；二、聖者！譬如
X05n0227_p0157c17║下，喻明，略喻於悲；三、菩薩下，法合，兼明於喜；下釋捨，
X05n0227_p0157c18║四等具矣；四、何以故下，徵釋。先徵意云：眾生受苦，何
X05n0227_p0157c19║涉菩薩？後釋中二：先總明，謂本不自為，為物發心，故
X05n0227_p0157c20║見生苦過自身苦；後亦不為貪下，別顯。於中二：先明
X05n0227_p0157c21║不自為，即是捨義；後菩薩但見下，一向為他，亦令眾
X05n0227_p0157c22║生皆具四等。二、聖者！菩薩如是於諸眾生大悲深厚
X05n0227_p0157c23║下，萬行益物。於中亦二：先結前生；後由慈悲故，萬行
X05n0227_p0157c24║皆成；後猶如父母下，廣以喻顯益物之相。此下兩紙
X05n0227_p0158a01║四行，舊經所無。於中三：一、標舉章門，二、次第牒釋，三、
X05n0227_p0158a02║結行功能。今初，有十一章，末句云：能生種種圓滿利
X05n0227_p0158a03║益。此句意含，下船師等皆自此出。二、云何菩薩猶如
X05n0227_p0158a04║父母下，次第牒釋。准梵本中，二十九喻皆徵云何。今
X05n0227_p0158a05║文分二：先且牒釋前十一喻，後船師等即釋種種利
X05n0227_p0158a06║益之言。今初，即為十一：初、釋父母；二、釋乳母；三、釋大
X05n0227_p0158a07║地，曲有十義；四、釋大水；五、火；六、風；七、空；八、月；九、日；十、
X05n0227_p0158a08║海；十一、同生天。文皆顯著。二、又善男子！菩薩摩訶薩
X05n0227_p0158a09║於諸眾生為大船師下，釋上圓滿利益。以前標中不
X05n0227_p0158a10║標列名，是故譯人取舊經勢，別為起盡。三、聖者！菩薩
X05n0227_p0158a11║如是修諸行時下，結行功能。第三、爾時，無憂德下，申
X05n0227_p0158a12║敬增深。於中三：初、申供，二、偈讚，三、隨逐。今初，兼顯讚
X05n0227_p0158a13║供之意，由聞法故。二、偈中四：初三讚大悲下，化行；次
X05n0227_p0158a14║二事友無求行；次四大智無著行；後一總結無餘。三、
X05n0227_p0158a15║爾時下，隨逐，愛重情深故。
X05n0227_p0158a16║第二、爾時，善財童子入普現下，見敬諮問。於中三：初
X05n0227_p0158a17║見，次敬，後問。今初，初見依；次見在堂內下，見正；後八
X05n0227_p0158a18║萬下，見伴。從廣讚伴德，顯主德難思。此中所讚，意顯
X05n0227_p0158a19║同行。於中，一、種姓同；後悉於下，修行同。於中，初句總；
X05n0227_p0158a20║後布施下，別。若悲若智等，無不皆同。二、爾時，善財下，
X05n0227_p0158a21║設敬；三、作如是言下，諮問。於中二：先自陳發心；後而
X05n0227_p0158a22║未知下，正問。有十四句，皆悲、智、逆、順、權、實、寂、用、無㝵
X05n0227_p0158a23║之行，攝為七對：一、過凡越小對；二、離果超因對；三、現
X05n0227_p0158a24║生示色對；四、極相窮說對；五、下化上供對；六、了幻證
X05n0227_p0158b01║空對；七、無著無行對。
X05n0227_p0158b02║第三、時彼釋女下，示己法界。於中三：初、總答所問，二、
X05n0227_p0158b03║別示所得，三、問答根原。△初中二：先讚問許說；後善
X05n0227_p0158b04║男子！若諸菩薩下，正說。於中，先長行，分二：先總明十
X05n0227_p0158b05║法，後廣一例餘。今初，依此十行，則照重重無盡法界，
X05n0227_p0158b06║故云因陀羅網普智光幢。有標、釋、結，義見偈文。後善
X05n0227_p0158b07║男子！若諸菩薩下，廣一例餘，謂但廣第一事善友行，
X05n0227_p0158b08║例餘九行，一一皆十，則無盡矣。其標復以合云：應以
X05n0227_p0158b09║後偈頌中有十二偈，分二：前十如次頌前十行，各上
X05n0227_p0158b10║三句顯其行相，以第四句美德立名。然長行、十行通
X05n0227_p0158b11║名帝網普智光幢。今頌初二取其總名，後之八行各
X05n0227_p0158b12║別立稱，則顯十名皆通十行，重重無盡，方得總名帝
X05n0227_p0158b13║網之行。以偈對前，長行自顯。後二偈顯行，成益可知。
X05n0227_p0158b14║△第二、爾時，瞿波說此偈已下，別示所得。於中二：先
X05n0227_p0158b15║示名體，後問答境界。今初，一切菩薩，人也，三昧境界。
X05n0227_p0158b16║海者，法也，即普賢三昧分齊境界，深廣如海。故下經
X05n0227_p0158b17║云：如法界，故深也；如眾生名，故廣也。今此善友以殊
X05n0227_p0158b18║勝智念念觀察。後善財白言下，問答境界。先問，後答。
X05n0227_p0158b19║答中，上標名云觀，今說廣知。於中二：先顯廣知，後釋
X05n0227_p0158b20║知所以。[△@○]前中二：第一、知依報中事；第二、知正報因
X05n0227_p0158b21║果。[○@、]前中亦二：先知娑婆，後類知周遍。前中又二：先
X05n0227_p0158b22║知過、現，後例知未來。[△@⊙]前中又二：先知世間因果，後
X05n0227_p0158b23║知出世因果。前中又二：先標時；後所有眾生下，辨所
X05n0227_p0158b24║知。初總；後及其下，別。禪定等義，已見上文。無漏之善，
X05n0227_p0158c01║則能出離；有漏之善，則不出離。正見，正定相。邪見，邪
X05n0227_p0158c02║定相。二俱，不定相等。嗔心、持戒為善，與惑俱等。成滿，
X05n0227_p0158c03║為具足等。方便，不善。根本善者，為不善根所攝善根
X05n0227_p0158c04║等。如是下，結。後又彼劫中下，知出世因果，亦二：先知
X05n0227_p0158c05║佛因果；後亦知彼佛眾會下，知佛眾會。於中三：初、知
X05n0227_p0158c06║聲聞；二、依獨覺下，知緣覺；三、亦知彼佛菩薩下，知菩
X05n0227_p0158c07║薩眾。於中二：先總；後其諸菩薩下，別。於中又二：先四
X05n0227_p0158c08║句知地前：一、願；二、行；三、度；四、道。然釋通橫、竪，橫該諸
X05n0227_p0158c09║位，竪即信、住、行、向。後以自在力下，皆知地上，有三十
X05n0227_p0158c10║句：初總；所謂下，別。別中一句，橫通諸地，文云種種，故
X05n0227_p0158c11║歷地別配，恐厭繁文。[△@⊙]二、善男子！此娑婆世界從過
X05n0227_p0158c12║去下，例知未來。二、善男子！如知此娑婆下，類知周遍。
X05n0227_p0158c13║於中四：一、例剎海，二、辨所知剎相，三、結剎所屬，四、例
X05n0227_p0158c14║知十方。今初，總有七重，後後廣於前前：一、於一娑婆
X05n0227_p0158c15║出生同類多剎，但云塵數故；二、出異類剎，言一切故；
X05n0227_p0158c16║上二全剎攝剎；三、塵內攝剎；四、即十三重遶娑婆及
X05n0227_p0158c17║眷屬剎；五、即娑婆所依剎種，謂最中香海剎種攝十
X05n0227_p0158c18║不可說佛剎塵數剎；六、總知華藏有十不可說佛剎
X05n0227_p0158c19║極微塵數香水海，各持剎種及種所有剎；七、知華藏
X05n0227_p0158c20║塵中之剎，故華藏品云：華藏世界所有塵，一一塵中
X05n0227_p0158c21║見法界。二、又亦知彼一切世界種種安立下，明知剎
X05n0227_p0158c22║相，有十六句：初總，餘別。總謂安立剎海因果等相。別
X05n0227_p0158c23║中，一、形狀，謂或圓或方等。二、分量，謂大少等。三、依住，
X05n0227_p0158c24║謂或依蓮華，或依香海等。四、際畔，謂或以金剛為際，
X05n0227_p0159a01║或以莊嚴具為際等。此句亦攝體性。五、莊嚴，謂或以
X05n0227_p0159a02║一切莊嚴具中出上妙雲莊嚴，或以說一切菩薩功
X05n0227_p0159a03║德莊嚴等。六、成就。七、滅壞，共是成壞。八、眷屬，即傍遶。
X05n0227_p0159a04║九、輪網，即能持金輪及上網覆。十、旋轉，有二義：一、如
X05n0227_p0159a05║輪側轉形故，即屬形攝。故世界成就品云：或有世界
X05n0227_p0159a06║隨輪轉。二、即劫轉變故。十一、所依蓮華。十二、處中須
X05n0227_p0159a07║彌。十三、蓮中之海及繞海之河。十四、河間草樹。十五、
X05n0227_p0159a08║隨緣立名，如娑婆等。三、亦知此華藏世界海往昔皆
X05n0227_p0159a09║由下，結剎所屬。故華藏品初云：世尊往昔於諸有，微
X05n0227_p0159a10║塵佛所修淨業，故獲種種寶光明，華藏莊嚴世界海。
X05n0227_p0159a11║四、亦知華藏世界海外下，例知十方一切剎海。
X05n0227_p0159a12║[○@、]第二、亦知世尊毗盧遮那下，知正報中因果。於中
X05n0227_p0159a13║二：先知本師，後例餘佛。前中亦二：先知因；後普攝一
X05n0227_p0159a14║切諸佛菩提下，知果。於中亦二：先知果體用；後所有
X05n0227_p0159a15║一切道場下，知所被眾會；二、如是一切皆是毗盧下，
X05n0227_p0159a16║例知餘佛。於中，先結前為能例；後亦知十方下，所例，
X05n0227_p0159a17║謂橫遍十方，竪窮來際。[△@○]第二、何以故下，釋知所以，
X05n0227_p0159a18║以得三昧故。（下第二十八經。）
X05n0227_p0159a19║△第三、爾時，善財白瞿波下，顯法根原。於中二：先問，
X05n0227_p0159a20║後答。今初，問中唯問得法久近，即含修行久近，故答
X05n0227_p0159a21║中具之。後瞿波告言下，答。文分為二：第一、正答修行
X05n0227_p0159a22║得法，第二、明多劫修瑩。[○@△]前中二：先明王都時處；後
X05n0227_p0159a23║彼時有王下，顯事佛得法。於此界中值六十億百千
X05n0227_p0159a24║那由他佛，於中三：初、明遇最初佛發心修行；二、於中
X05n0227_p0159b01║間多佛修行；三、明最後佛所得法。[△@、]初中二：一、正明
X05n0227_p0159b02║本事；二、結會古今。[△@⊙]前中四：一、明父王勝報，二、明太
X05n0227_p0159b03║子超倫，三、同行因緣，四、詣佛得法。[○@、]今初可知。
X05n0227_p0159b04║[○@、]二、所生太子下，太子超倫，謂具三十二相故。於中，
X05n0227_p0159b05║初總標；所謂下，別列。此最委悉，多同瑜伽四十九說，
X05n0227_p0159b06║小有異同，故次第數之：一、足下平滿，猶如奩底二千
X05n0227_p0159b07║輻輪；三、手足柔軟；四、其指纖長；五、網鞔成就；六、足跟
X05n0227_p0159b08║齊圓；七、足趺豐起，瑜伽合上二為一相，云足跟趺長；
X05n0227_p0159b09║八、一一相稱，光潔妙好，准梵本云一一身分相稱，即
X05n0227_p0159b10║瑜伽身分洪直；九、雙腨牗圓；十、垂臂過膝；十一、馬王
X05n0227_p0159b11║陰藏；十二、一一毛孔各生一毛；十三、紺髮右旋，螺文
X05n0227_p0159b12║不亂，瑜伽合上二為一，云身諸毛孔各生一毛，如紺
X05n0227_p0159b13║青色，螺文右旋，或即無此髮相；十四、身皮金色；十五、
X05n0227_p0159b14║細薄潤滑，一切塵垢所不能著，取上身皮向下用之；
X05n0227_p0159b15║十六、手足肩項七處平滿；十七、臂髆𦟛圓，即瑜伽髆
X05n0227_p0159b16║間充實；十八、脊骨不現，義當瑜伽肩善圓滿；十九、周
X05n0227_p0159b17║圓相稱，如尼拘陀樹；二十、頤頷胷臆猶如師子，准瑜
X05n0227_p0159b18║伽此有兩相，謂第十八其身上半如師子王，即胷臆
X05n0227_p0159b19║如師子，二即第二十五頷如師子，上妙見處亦分為
X05n0227_p0159b20║二，今合為一；二十一頸如紺蒲；三約成就二十二常
X05n0227_p0159b21║光四照；二十三四十牙齒鮮白齊密，准瑜伽此有三
X05n0227_p0159b22║相，謂一第二十二四十牙齒，二第二十四其齒鮮白，
X05n0227_p0159b23║三第二十三其齒無隟，即是密義，今合為一；二十四
X05n0227_p0159b24║舌相紅赤長廣覆面；二十五梵音清美；二十六目睫
X05n0227_p0159c01║青潤；二十七目上下瞬，瑜伽無此；二十八青白分明；
X05n0227_p0159c02║二十九面部圓滿猶如淨月，瑜伽亦無；三十眉相纖
X05n0227_p0159c03║曲如帝釋弓，瑜伽亦無；三十一白毫皎潔文相右旋；
X05n0227_p0159c04║三十二頂有肉髻猶如天蓋。然以此經望瑜伽論，闕
X05n0227_p0159c05║彼三相：一上味相，二身毛上靡，三身不僂曲。彼闕此
X05n0227_p0159c06║四：一目上下瞬，二面部如月，三眉如釋弓，四紺蒲。三
X05n0227_p0159c07║約此合彼三，謂四十牙齒三相合一，頤及上分如師
X05n0227_p0159c08║子王，復合為一，合三闕三故欠彼六。彼合此二，謂合
X05n0227_p0159c09║足跟及趺為一，又合毛髮，合二欠四故亦闕六，各三
X05n0227_p0159c10║十二。又此與前妙見比丘闕彼額廣平正、耳相垂朵、
X05n0227_p0159c11║胷標德相，此相極要。彼中亦有身毛上靡，又與諸經
X05n0227_p0159c12║小有同異，各隨一義耳。如是眾相下，結以嚴身。
X05n0227_p0159c13║[○@、]三、善男子！太子有時下同行因緣，於中八：第一、太子
X05n0227_p0159c14║遊觀；第二、寶女求歸；第三、太子問因；第四、女母代答；
X05n0227_p0159c15║第五、太子邀問；第六、女敬順從；第七、太子攝持；第八、
X05n0227_p0159c16║母陳慶遂。▲今初可知。▲二、爾時，大樹妙高吉祥下，
X05n0227_p0159c17║寶女求歸。於中四：一、具德端嚴；二、見其太子下，白母
X05n0227_p0159c18║求事；三、時香牙雲峯園下，夢佛興世；四、時具足艶下，
X05n0227_p0159c19║自陳己心。於中二：先長行敘述，後偈頌陳白。十偈分
X05n0227_p0159c20║二：前三自述德堪，後七讚彼求納。▲三、爾時，威德主
X05n0227_p0159c21║太子下，太子問因。於中二：先總呵女過，後別問因緣。
X05n0227_p0159c22║前中亦二：先長行序意，後偈頌正呵。此一段偈，舊經
X05n0227_p0159c23║所無，准梵本在母代答後，理亦合然。五十七偈大分
X05n0227_p0159c24║為二：初有六偈序世妄情，以女為德；餘偈正呵女過，
X05n0227_p0160a01║為障道源。前中二：先一偈總明，餘五偈別顯。於中，初
X05n0227_p0160a02║一寶為紹嗣，次二偽悅人心，後二結過滋甚。第二、正
X05n0227_p0160a03║呵女過中，大分為三：初一總標，二、有四十二偈說過，
X05n0227_p0160a04║三、有八偈結過成觀。今初，前是邪見妄計為善，今是
X05n0227_p0160a05║智人說為過原。二、正說過中，略分為十：初一偈明性
X05n0227_p0160a06║惡隨勢；二、有二偈衰損過深；三、有三偈心偽難知；四、
X05n0227_p0160a07║有一偈憍無慚耻；五、有五偈躭欲無厭；六、有三偈口
X05n0227_p0160a08║是心非；七、有三偈不得自由；八、有六偈障諸善道；九、
X05n0227_p0160a09║有一偈為諸苦本。十、女人喜怒下，十七偈總結過深，
X05n0227_p0160a10║更分為十：初三偈心險難測；二、有一偈嫉姤尤深；三、
X05n0227_p0160a11║有二偈不可暫親；四、有三偈恒無志操；五、有一偈禍
X05n0227_p0160a12║及二世；六、有一偈離間六親；七、有二偈背德害深；八、
X05n0227_p0160a13║有一偈常羅欲網；九、有二偈務於情色；十、有一偈害
X05n0227_p0160a14║及畜生，謂大力象王猶為其害，無力凡品豈得免傷？
X05n0227_p0160a15║第三、菩薩為法下，結過成觀。於中分三：初一、令攝而
X05n0227_p0160a16║遠離，謂不攝同二乘，不離自傷害。若自有縛，能解彼
X05n0227_p0160a17║縛，無有是處。不捨不隨，是菩薩道。次二、釋離所以，以
X05n0227_p0160a18║為害深故。後五偈正結成觀。成其五觀：初偈、令修不
X05n0227_p0160a19║淨觀；二、修無常觀；三、修苦觀，憂懼即苦。故涅槃云：因
X05n0227_p0160a20║愛生憂，因愛生畏。若離貪愛，何憂何畏？四、修空、無我
X05n0227_p0160a21║觀，空故無著，無我故自他平等，皆為親想。五、結歸不
X05n0227_p0160a22║淨，誡勿被傷。故隨好品云：譬如劫火燒須彌山，貪欲
X05n0227_p0160a23║纏心亦復如是。二、爾時，妙威德下，別問因緣。於中二：
X05n0227_p0160a24║先長行，後偈頌。有十二偈，文分為三：初三、問其屬緣，
X05n0227_p0160b01║次三、審其內過，後七、問其進善。今初，可知。次審內過
X05n0227_p0160b02║中，初三句問無身三，次四句問口四過，次三句問意
X05n0227_p0160b03║三惡，後二句總問諸業不順理修。皆名相違，重字稍
X05n0227_p0160b04║繁。今訶女偈，昔含於此。後問其進善中，即翻上十惡：
X05n0227_p0160b05║初偈、敬上愛下，慈心不煞；二、有一偈、恭敬供養，豈有
X05n0227_p0160b06║盜心；三、有一偈半、尊事三寶，住正遠非，故無邪行；四、
X05n0227_p0160b07║讚佛功德，淨修語業，故無語四過；五、一偈、慈悲哀愍，
X05n0227_p0160b08║故無瞋恚心；六、一偈、喜他榮樂，住捨無貪；七、一偈、反
X05n0227_p0160b09║化愚癡，豈有邪見。▲第四、爾時，太子如是問已下，女
X05n0227_p0160b10║母代答。先長行序意，後偈頌正說，明有德無過，亦不
X05n0227_p0160b11║屬緣，故應納受三十三偈。文分為六：初、十偈總彰報
X05n0227_p0160b12║勝；二、有三偈半別讚端嚴；三、有二偈半明其絕倫，末
X05n0227_p0160b13║後言端嚴者，二本俱無，為成偈故；四、有六偈技能內
X05n0227_p0160b14║滿；五、有十偈離非具德；六、有一偈結讚所宜。梵本此
X05n0227_p0160b15║下方呵女過，呵女已後方便重邀，文理極順。（下第二十九經）
X05n0227_p0160b16║▲第五、太子邀問。謂女過既深，為障不淺。若不障道，
X05n0227_p0160b17║當遂所求。於中，先長行，分二：先自敘行深；後當於爾
X05n0227_p0160b18║時下，邀其莫障。後偈頌中，十偈分三：初六頌其行深，
X05n0227_p0160b19║次三頌邀其莫障，後一頌結成上意。▲第六、爾時，具
X05n0227_p0160b20║足艶下，女敬順從。先長行，後偈頌。有十四偈，分三：初
X05n0227_p0160b21║三忘苦仰德；次六希同勝行，此即正當發菩提心；後
X05n0227_p0160b22║五勸詣如來。▲第七、爾時，太子下，太子攝持。由聞發
X05n0227_p0160b23║心，又聞如來，心大歡喜，知堪同行，不障道故。▲第八、
X05n0227_p0160b24║時母善現下，母陳慶遂。十偈分三：初一、標其遂志，次
X05n0227_p0160c01║二、德行懸同，後七、總讚身德。
X05n0227_p0160c02║[○@、]第四、爾時，威德主下，詣佛得法。於中三：初、自行得
X05n0227_p0160c03║法；二、轉化父王；三、紹位弘建。今初，分四：一、詣佛供養；
X05n0227_p0160c04║二、時彼如來下，佛為說經。普眼燈門者，普眼之義，已
X05n0227_p0160c05║見上文。然普眼則頓照無餘，燈則曲無不盡，令其通悟，
X05n0227_p0160c06║所以稱門。三、是時，太子下，同得法門。初太子得，後童
X05n0227_p0160c07║女得，並由照而常寂，故獲三昧。四、爾時，太子與彼下，
X05n0227_p0160c08║辭還所止。第二、詣父王所下，轉化父王。於中十：一、
X05n0227_p0160c09║太子白父；二、時財主王下，王審所聞；三、時王聞已下，
X05n0227_p0160c10║自慶逢時；四、作是念已下，禪位禮覲；五、爾時，如來普
X05n0227_p0160c11║遍下，如來攝受；六、爾時，如來以不思下，為說法門，入
X05n0227_p0160c12║一切法義。離翳燈者，無法不持，云一切法義；無障不
X05n0227_p0160c13║寂，稱為離翳；無法不照，名之為燈；智斷齊證，故名為
X05n0227_p0160c14║入；七、時王聞已下，化益當時。於中，先明王證總持陀
X05n0227_p0160c15║羅尼，以慧為主，故云大智光明，即得主教意；後其眾
X05n0227_p0160c16║會中下，兼益時會，即通得主、屬二教之意；八、爾時，如
X05n0227_p0160c17║來又以下，佛重現變；九、時財主王下，出家修學；十、未
X05n0227_p0160c18║久之間下，證法弘通；三、爾時，太子於十五日下，紹位
X05n0227_p0160c19║建立，弘宣大化。於中四：一、正明紹位七寶之義，廣如
X05n0227_p0160c20║別說；二、時閻浮提下，建立弘通；三、爾時，如來咸受其
X05n0227_p0160c21║請下，弘通之益；四、爾時，大威德下，結益周遍。[△@⊙]二、善
X05n0227_p0160c22║男子！於意云何下，結會古今。
X05n0227_p0160c23║[△@、]第二、善男子！彼佛滅後下，於中間多佛修行，略列
X05n0227_p0160c24║四十九結，有六十百千億那由他。[△@、]第三、其最後佛
X05n0227_p0161a01║下，明最後佛所得法，即最勝行劫中六十百千億那
X05n0227_p0161a02║由他之最後也。所得法門，已如前說。上來正答修行
X05n0227_p0161a03║得法門竟。
X05n0227_p0161a04║[○@△]第二、善男子！我時於彼下，明多劫修瑩，不窮菩薩
X05n0227_p0161a05║之境。於中四：一、於剎塵數劫修行不知；二、善男子！若
X05n0227_p0161a06║有眾生得見菩薩下，明菩薩難遇，見者不空，意顯己
X05n0227_p0161a07║遇之益；三、善男子！我從於彼下，經百剎塵劫修行不
X05n0227_p0161a08║知；四、何以故下，徵釋不知所以。於中，先徵，後釋。釋中
X05n0227_p0161a09║二：先總顯深廣。謂所以不知者，以稱事理等諸佛境
X05n0227_p0161a10║無邊際故，斯則十地不測等覺，故名普賢解脫。後善
X05n0227_p0161a11║男子！我於爾所佛剎下，別顯深廣難知之相。謂一毛
X05n0227_p0161a12║即不可窮，況於多毛？況復多身廣大之用？以是無盡
X05n0227_p0161a13║之法門故。於中又二：先舉喻總顯；後我亦如是下，正
X05n0227_p0161a14║明所觀。於中五：一、毛中見器世間，二、見智正覺世間，
X05n0227_p0161a15║三、見眾生世間，四、見菩薩修行。上三各以又於菩薩
X05n0227_p0161a16║為首。五、善男子！我於爾所下，總結不窮深廣之境。
X05n0227_p0161a17║第四，善男子，我唯下，謙己推勝。第五、爾時，釋女瞿
X05n0227_p0161a18║波下，指示後友。於中二：先示後位，後頌前法。前中二：
X05n0227_p0161a19║先指示，後教問。今初，言此世界中蓮華座者，此座不
X05n0227_p0161a20║知的在何所。舊經但言此世界中，晉經則去此迦毗
X05n0227_p0161a21║羅城。若新梵本云：善男子！汝去於此處吠羅遮那足
X05n0227_p0161a22║下，種種莊嚴大末尼寶王蓮華藏座，於其上坐，生菩
X05n0227_p0161a23║薩母，名摩耶夫人。此則似居佛會毗盧遮那，不屬蓮
X05n0227_p0161a24║華，是佛號耳。言摩耶者，有云幻生，具云摩耶泥（上聲）尾，
X05n0227_p0161b01║此云幻術夫人，昔云天后。然餘教說，生佛七日，即便
X05n0227_p0161b02║命終，生忉利天，約應化說。據實體用，常遍時處，云迦
X05n0227_p0161b03║毗羅，據其本處。猶佛雖滅，常在鷲峯，但云此界，約是
X05n0227_p0161b04║佛母。若依梵本，不離如來。故諸教中說於摩耶，或云
X05n0227_p0161b05║是實，或云是化。此經大意，皆是實德。後汝詣彼問下，
X05n0227_p0161b06║教問，可知。二、爾時，釋女瞿波下，重頌前法。廣說已周，
X05n0227_p0161b07║臨行再述，顯慇懃故。雖通頌前，文便在此。三十一偈
X05n0227_p0161b08║大分為三：初一偈總顯菩薩益生，超頌前文見者不
X05n0227_p0161b09║空，生下女人染心之益；次十五偈別明遠劫前事，出
X05n0227_p0161b10║上不空之相；後十五偈正頌前文德女因緣，由前遠
X05n0227_p0161b11║劫深心供養，成今淨心同修梵行。第六、爾時，善財
X05n0227_p0161b12║下，禮辭，可知（已下第三十經）。
X05n0227_p0161b13║[△@△]大文第二，從摩耶夫人下，有十一善友。古來諸德，
X05n0227_p0161b14║皆為會緣入寶相。雖下三相，義當等覺。等覺亦是十
X05n0227_p0161b15║地勝進，開合不定，義理又多。故依古德，且為會緣入
X05n0227_p0161b16║實等相。云何會耶？謂會前諸位差別之緣，令歸一實，
X05n0227_p0161b17║生於佛果，猶如摩耶夫人能生佛故。然人雖十一，約
X05n0227_p0161b18║法唯九，約會為十。德生有德，同一會故。遍友是會，不
X05n0227_p0161b19║得法故。初一為總，餘皆為別。故摩耶得幻智法門，末
X05n0227_p0161b20║後亦得幻住法門。始終相會，該於中間。總別圓融，歸
X05n0227_p0161b21║實無二。故會緣中更有十人，又是所會十表無盡，無
X05n0227_p0161b22║盡之緣皆成摩耶之實德故。又以此下皆當等覺，等
X05n0227_p0161b23║覺方能親生佛故。就別會緣，初天主光，且須正念無
X05n0227_p0161b24║失，方為第二遍友可師；三須廣窮眾藝；四解而無依，
X05n0227_p0161c01║用而無盡，便得第五無著清淨；清淨則得第六淨智
X05n0227_p0161c02║發光；發光則得第七知相無盡；無盡則得第八誠願
X05n0227_p0161c03║不違。具上諸門，方得第九還歸幻住。故雖十一，不失
X05n0227_p0161c04║入實之言。始末皆幻，方智諸緣體虗即實。
X05n0227_p0161c05║●今初。摩耶夫人總會緣中，文亦具六。
X05n0227_p0161c06║第一、依教趣求中二：先將詣觀成，後勝緣引導。△前
X05n0227_p0161c07║中二：先、序觀成，略標渴仰；二、此善知識遠離下，別彰
X05n0227_p0161c08║觀念。於中四：一、總念勝德，二、別念身相，三、結歎深勝，
X05n0227_p0161c09║四、思欲親承。今初，已能闇合願、智幻門。二、此善知識
X05n0227_p0161c10║隨意生身下，別念現身，即冥契摩耶下文所現。於中
X05n0227_p0161c11║有十九身：初、隨意生身，舊經則有，梵本則無。不思議
X05n0227_p0161c12║身，梵屬一相，身無差別，身屬非身心身。故舊有十七，
X05n0227_p0161c13║新唯十六。又初三身，准下釋摩耶現中，乃是三對。具
X05n0227_p0161c14║於六身，則通成二十。下文各有標、釋。今略解三：一、隨
X05n0227_p0161c15║意生身，總顯隨類。二、無生滅身，下云：不生色身，無生
X05n0227_p0161c16║起故；不滅色身，常寂滅故。三、無來云身，下云：無去色
X05n0227_p0161c17║身，於一切趣無所滅故；無來色身，於諸世間無所出
X05n0227_p0161c18║故。四、非虗實身，下云：非實色身，得如實故；非虗色身，
X05n0227_p0161c19║隨世現故。五、不變壞身，法性無壞故。六、無起盡身，無
X05n0227_p0161c20║相無思故。故不思議，是釋上義。七、所有諸相皆一相
X05n0227_p0161c21║身，無相為相故。八、遠離二邊住解脫身，不住生死涅
X05n0227_p0161c22║槃等邊，無住解脫常教化故。九、無依處身，幻願所成
X05n0227_p0161c23║故。十、無窮盡身，如虗空故。十一、如影普現身，隨願現
X05n0227_p0161c24║故，即無分別願。十二、如夢所見身，隨心現故，謂隨心
X05n0227_p0162a01║欲現而無尋伺。十三、如鏡像身，謂隨物心質所見不
X05n0227_p0162a02║同，自無出入故。十四、普於十方而化現身，橫周遍故。
X05n0227_p0162a03║十五、住於三世無變異身，竪常住故。十六、非身心身，
X05n0227_p0162a04║不屬色心差別相故。其如鏡像下，梵本云：猶如日月
X05n0227_p0162a05║清淨身，謂住法性空不信等障，煙雲塵霧不能染故。
X05n0227_p0162a06║三、此善知識下，結歎深勝。於中，猶如虗空，結前勝德；
X05n0227_p0162a07║普賢眼見，兼上諸身。四、如是之人下，思欲親承。
X05n0227_p0162a08║△第二、善財童子作是念時下，勝緣引導。略有三位：
X05n0227_p0162a09║一、城神顯教修心，二、身眾神密加授法，三、法堂羅剎
X05n0227_p0162a10║教其求友。[○@△]初中二：先以華散；後作如是言下，正以
X05n0227_p0162a11║言教。於中二：先別教，後結釋。前中，城神說法，令護心
X05n0227_p0162a12║城，是知觸事無非妙法。心名城者，中有本覺正智法
X05n0227_p0162a13║王，萬德所聚，性防非故。有三十門，大分為三：一、十度
X05n0227_p0162a14║行，二、淨地行，三、二嚴行。今初，有十二門，初後各二，中
X05n0227_p0162a15║八。唯一檀中，一、捨生死，是真實捨；二、求十力，用為法
X05n0227_p0162a16║施。智中，一、證智，二、教智。餘可知。二、應扶助心城下十
X05n0227_p0162a17║一句，明淨地行，即初地十種淨治地法，文小不次：一、
X05n0227_p0162a18║信；二、慈；三、堅固莊嚴；四、悲；五、捨；六、七皆慚愧，謂不容
X05n0227_p0162a19║惡故；八、無疲厭；九、如說行；十、知諸經論；十一、成就世
X05n0227_p0162a20║智，故能普曉一切眾生。三、應住持下七句，福智圓滿。
X05n0227_p0162a21║前二是福，後五是智。福中，但合云福德聚，不合云福
X05n0227_p0162a22║智。智中，初三權智，次一實智，後一無㝵智。二、善男子！
X05n0227_p0162a23║菩薩下，結釋。於中二：先結其勝能；後何以下，徵釋所
X05n0227_p0162a24║以。
X05n0227_p0162b01║[○@△]第二、爾時，有身眾神下，身眾神密加授法。於中三：
X05n0227_p0162b02║初讚友令欣；次時諸神眾下，放光加被；後善財童子
X05n0227_p0162b03║以得下，善財獲益。所謂十眼平等不思議身者，十身
X05n0227_p0162b04║無㝵為不思議，不思議身佛佛平等。餘可知。
X05n0227_p0162b05║[○@△]第三、時有守護下法堂羅剎，教其求友。於中四：一、
X05n0227_p0162b06║華散，二、言教，三、仰問，四、重答。▲今初可知。▲二、作如
X05n0227_p0162b07║是言下，言教中二：先教十法以增其智，後示三昧以
X05n0227_p0162b08║息其亂。今初，文有標、徵、釋、結。釋有十心：一、直，二、悲，三、
X05n0227_p0162b09║智，四、進，五、信，六、深，七、慈，八、淨，九、益，十、常。後復次，善男
X05n0227_p0162b10║子下，示其三時。文亦有四，謂標、徵、釋、結。初二可知。三、
X05n0227_p0162b11║所謂下，列釋。於中亦十：第一、法空無盡清淨輪者，此
X05n0227_p0162b12║為見友之本，三義如空：一、如空無盡；二、如空心淨，謂
X05n0227_p0162b13║不取相，惑不能染；三、如空圓滿，無處不有故。二、見依
X05n0227_p0162b14║報。三、觸境皆佛，故云不捨離，無缺減。謂凡夫染境，二
X05n0227_p0162b15║乘捨離，權教觀境，空、有互陳，一、多不即，並為缺減。若
X05n0227_p0162b16║圓修者，觸目對境，窮盡法原，不取、不捨，雙亡正入。故
X05n0227_p0162b17║央掘經云：云何摩訶衍？所謂彼眼根，於諸如來常，了
X05n0227_p0162b18║了分明見，具足無減修等。又云：所謂眼入處，於諸如
X05n0227_p0162b19║來常，明見來入門，具足無減修等。前明六根，後十二
X05n0227_p0162b20║入，皆悉具足，無所缺減。餘文可知。四、善男子！菩薩成
X05n0227_p0162b21║就下，結中，初得見人，次當得法，後則處處皆遇善友。
X05n0227_p0162b22║處處遇者，略有二意：一、真實善友，常遍世間，契理云
X05n0227_p0162b23║同，故常得遇。故慈氏云：非是法器人，與佛子同住，設
X05n0227_p0162b24║經無量劫，不知其境界。反顯是器，必常遇矣。二者、既
X05n0227_p0162c01║定、慧雙遊，無境不契，並為道器，皆善友矣。故光明覺
X05n0227_p0162c02║品云：如來所轉妙法輪一切皆是菩提分若能聞已
X05n0227_p0162c03║悟法性如是之人常見佛。能如是行，是為守護正法
X05n0227_p0162c04║堂也。▲三、說是語時下，善財仰問：向已明教，何得更
X05n0227_p0162c05║問於何方所求善知識？向者通教，今別問摩耶？▲四、
X05n0227_p0162c06║羅剎答言下，重答。求於摩耶，不異前總。既能重問，還
X05n0227_p0162c07║復重答。答以四法：一、以友無不在故，二、友以法為體
X05n0227_p0162c08║故。此二合在初句。三、身同友遍故，四、智與境合故。如
X05n0227_p0162c09║影如夢，其速疾心。即遍遊十方，其隨順心。四句皆有。
X05n0227_p0162c10║又前三離境相，後一離心緣相，都無所求，真入理矣。
X05n0227_p0162c11║無求之求，無㝵求矣。
X05n0227_p0162c12║第二、爾時，善財下，見敬諮問。於中三：初見，次敬，後諮
X05n0227_p0162c13║問。[○@△]初中二：一、明見因，即受行教故。然其受行實通
X05n0227_p0162c14║三位，舊經但云受行其教。羅剎在近，又教求友，故偏
X05n0227_p0162c15║牒也。二、即時下，正明覩見。於中二：先見依，後見正。[○@、]
X05n0227_p0162c16║前中三：初見蓮華，次見樓閣，後見寶座。今初。所證法
X05n0227_p0162c17║界，自性無染，故曰蓮華。無明既開，不離心內，如從地
X05n0227_p0162c18║踴，亦表性淨。萬行之因，從法性地而出現故。此即等
X05n0227_p0162c19║覺、普賢之華。而言大者，十定品說量周法界，故臺上
X05n0227_p0162c20║樓閣名納十方，豈況蓮華不周法界？十柱等言，約表
X05n0227_p0162c21║法耳。二、於其臺上下，明見樓閣。謂能、證二智，依於所
X05n0227_p0162c22║證而重現故。智包無外，云納十方。總攝五位，自分勝
X05n0227_p0162c23║進，名為千柱。其一一事皆有表法，恐厭繁文。三、其樓
X05n0227_p0162c24║閣中有如意下，明見寶座。即智體法空，故在樓內，具
X05n0227_p0163a01║性功德，廣顯莊嚴。於中二：先明主座；後爾時下，明攝
X05n0227_p0163a02║眷屬。
X05n0227_p0163a03║[○@、]二、摩耶夫人在彼座上下，明見正報合迴。爾時，善
X05n0227_p0163a04║財見如是座，安此段初。於中亦二：先總明現身；後所
X05n0227_p0163a05║謂下，別顯身雲。於中亦二：先身相，後身業。[△@、]前中又
X05n0227_p0163a06║二：先明萬類難思身，後明一類超勝身。前中又二：先
X05n0227_p0163a07║明別相，後顯通體。今初，有四十六身，梵本舊經但唯
X05n0227_p0163a08║四十。謂廣大力身，即梵本中普周遍身；住安樂身，即
X05n0227_p0163a09║梵本中滅倒見身；無斷盡身，即梵本中恒示現身；大
X05n0227_p0163a10║威德身，又是重出前滅倒見；無依色身，即是無住；離
X05n0227_p0163a11║虗妄身，是梵本中釋無分別。除此六身，還唯四十。於
X05n0227_p0163a12║中或唯約事，如普周遍及普對現等。或唯約理，如十
X05n0227_p0163a13║二、十三云：不生色身，無生起故；不滅色身，常寂滅故。
X05n0227_p0163a14║或事理交徹，如三十二無生色身，幻願所成故；三十
X05n0227_p0163a15║五不生色身，隨眾生業而出現故。三十二隨於自願，
X05n0227_p0163a16║三十五隨眾生業，皆是以事顯理。餘可思准。亦同十
X05n0227_p0163a17║身，恐繁不配。二、善財童子見於摩耶下，辨其通體。謂
X05n0227_p0163a18║離有取蘊，故名非色等，無真實常住色等。文有八句。
X05n0227_p0163a19║前五別明五蘊，而其釋義影略不同：一、色，從緣現故；
X05n0227_p0163a20║二、受，滅世間故，言轉滅者，滅無常受，轉成常受故；三、
X05n0227_p0163a21║想，隨物想故；四、行，依幻業，行即非行故；五、轉識成智，
X05n0227_p0163a22║智亦性空故。第六句總顯離言，第七句已滅無常，第
X05n0227_p0163a23║八句已證常寂。二、爾時，善財童子復見下，明一類超
X05n0227_p0163a24║勝身。舊經唯有超勝而無相如，今經具有。於中二：先
X05n0227_p0163b01║總標，即雙標相如及與超勝；後所謂下，別顯，以總該
X05n0227_p0163b02║別，略無超勝及相如義。
X05n0227_p0163b03║[△@、]第二、於一切處現如是等下，明身業用。於中二：先
X05n0227_p0163b04║結前標後。梵本但云現如是等無量色身，則該二類
X05n0227_p0163b05║身皆有此業。後行於平等下，別顯。於中亦二：先明十
X05n0227_p0163b06║度行，後明福、智行。今初。一、檀那，以是最初，故說大悲。
X05n0227_p0163b07║二、出生如來下，淨戒，戒能增長菩提法故，攝佛善故。
X05n0227_p0163b08║三、觀察思惟下，諦察法忍。四、精勤下，精進。五、住於平
X05n0227_p0163b09║等下，禪定。六、善能了知下，般若。七、見諸如來下，方便。
X05n0227_p0163b10║八、成就大願下，大願。九、遊戲如來諸自在力下，力度。
X05n0227_p0163b11║十、得佛智光下，智度。二、修習圓滿一切如來種種功
X05n0227_p0163b12║德下，明二嚴行。十一句分三：初二句標，次六句出體，
X05n0227_p0163b13║後三句結成。今初，謂前句標福，後句標智。離世間品
X05n0227_p0163b14║中各有十句，以顯無盡。次常樂觀察下，六句別出福、
X05n0227_p0163b15║智之體。四、菩薩行不出福、智。一、波羅蜜行依六度說，
X05n0227_p0163b16║前三是福，後一是智中，二、通福、智。若依十度方便，助
X05n0227_p0163b17║前三願，助精進力，助靜慮智，助般若福、智，可知。二、出
X05n0227_p0163b18║生一切諸菩薩地，明福、智之位。三、積集下，通明福、智，
X05n0227_p0163b19║亦兼神通。四、勇猛下，進筞福、智。五、普遍成就下，菩提
X05n0227_p0163b20║分法行。六、恒勤守護下，教化眾生行。後常樂稱揚下，
X05n0227_p0163b21║三句結成福、智。初句結福，次句結皆，後句由具上二，
X05n0227_p0163b22║願為佛母。
X05n0227_p0163b23║[○@△]第二、爾時，善財童子見摩耶下，設敬。證入自道已，
X05n0227_p0163b24║深現身等。彼上來摩耶萬類殊應，異體中多。今此善
X05n0227_p0163c01║財一類之身，遍對求法，即同體中多。若摩耶、善財並
X05n0227_p0163c02║不分而遍，則二皆是住體遍應。摩耶亦是同體一即
X05n0227_p0163c03║多，以隨所應異，無二體故。善財亦是同體多即一，諸
X05n0227_p0163c04║處善財即一身前之善財故。又二互望，並含同體、異
X05n0227_p0163c05║體，以一摩耶應多善財故，以多善財對摩耶故。
X05n0227_p0163c06║[○@△]第三、白言：大聖下，諮問法要。所以敘述文殊及諸
X05n0227_p0163c07║友者，若約等覺，因位極故，總収歸此。若約會緣，從初
X05n0227_p0163c08║發心一一善友，及所得法，並所會
X05n0227_p0163c09║第三、摩耶夫人告善財言下，示己法界。於中三：初、名
X05n0227_p0163c10║體，二、業用，三、根原。[○@△]今初。名有六字義故。二智，大智
X05n0227_p0163c11║體周遍故。二願二義者：一、別願，唯願為佛母故；二、通
X05n0227_p0163c12║願，總攝普賢廣大願故。三智二義者：一、權智，能起大
X05n0227_p0163c13║願，能成幻事故；二、實智，般若能生佛真身故。四幻二
X05n0227_p0163c14║義者：一、願智，體虗當相名幻。故上經云：幻智即是菩
X05n0227_p0163c15║薩，菩薩即是幻智。此二無㝵，能無不為。二者，即智所
X05n0227_p0163c16║作生佛為幻，謂不壞小身而能廣容，無生而生故。五、
X05n0227_p0163c17║莊嚴二義者：一、以大願智幻，莊嚴法界諸佛境界；二、
X05n0227_p0163c18║以大願智幻，為己莊嚴可成佛故。十義，無㝵為大緣
X05n0227_p0163c19║起，故為一切諸佛之母。
X05n0227_p0163c20║[○@△]二、是故常為諸菩薩母下，明業用。於中二：此句總
X05n0227_p0163c21║明；後善男子！如我下，別顯。於中四：一、為現在遮那佛
X05n0227_p0163c22║母；二、為過去佛母；三、為賢劫千佛母，義通三世；四、結
X05n0227_p0163c23║通橫竪無窮佛母。▲初中二：先總明為剎海遮那佛
X05n0227_p0163c24║母。言悉達者，具云悉達多，新云嚩悉達阿他，唐言一
X05n0227_p0164a01║切事成，或云一切義成。餘文可知。後又善男子！我於
X05n0227_p0164a02║淨飰王宮下，別顯生佛之相。於中四：一、毛光為生先
X05n0227_p0164a03║相，二、正明自在入胎，三、腹包眾海難思，四、舉此類於
X05n0227_p0164a04║百億。初中有四：一、光入身；二、善男子！又彼光中下，光
X05n0227_p0164a05║現八相；三、又見如來往昔下，現佛因果；四、又善男子！
X05n0227_p0164a06║彼妙光明入我下，令身難思。第二、善男子！爾時，菩薩
X05n0227_p0164a07║從兜率下，正明菩薩自在入胎。於中有五：一、眷屬翼
X05n0227_p0164a08║從；二、菩薩爾時，以神通力下，菩薩現通；三、又以神力
X05n0227_p0164a09║放大光下，光時息苦；四、又為救護下，現變入胎；五、彼
X05n0227_p0164a10║諸菩薩於我腹下，入已遊步。第三、又念念中下，腹包
X05n0227_p0164a11║眾海難思。第四、善男子！如此下，舉於此界以類百億。
X05n0227_p0164a12║於中二：先正類；後然我下，顯難思相。先正明，後徵釋。
X05n0227_p0164a13║前中文有四句：一、本來無二者，稱一性故。二、亦復非
X05n0227_p0164a14║一者，舊經無此一句，梵本云亦非無二。此有二意：一
X05n0227_p0164a15║者、初句遣二，次句遣一。非一處住，成上遣二；非多處
X05n0227_p0164a16║住，成上遣一段為亦復非一，得斯一分。二者、上二句
X05n0227_p0164a17║辨體無二者，稱一性故；亦非無二者，不存無二故。斯
X05n0227_p0164a18║則遣之又遣之，玄之又玄矣。故昔人云：我言無二者，
X05n0227_p0164a19║但言無有二，非謂有無二。故須雙亡，方顯體妙。故上
X05n0227_p0164a20║經云：常於諸法不作二，亦復不作於不二；諸法若二
X05n0227_p0164a21║若不二，於中畢竟無所著。下二句即體之用，一處、多
X05n0227_p0164a22║處皆是用故。故上經云：一身為無量，無量復為一；了
X05n0227_p0164a23║知諸世間，現形遍一切。以是即體之用，一非一、多非
X05n0227_p0164a24║多矣。又非一處住，不壞多故；非多處住，不壞一故。又
X05n0227_p0164b01║非一處住，體周遍故；非多處住，不如事故。又非一處
X05n0227_p0164b02║住，一即多故；非多處住，多即一故。又非一處住，多中
X05n0227_p0164b03║無一性故；非多處住，一亦無有多故。則如是二俱捨，
X05n0227_p0164b04║普入佛功德。即是釋中智幻之義。▲第二、善男子！如
X05n0227_p0164b05║今世尊下，為過去佛母。▲第三、善男子！如此世界賢
X05n0227_p0164b06║劫之中下，為賢劫千佛母，義通三世。三佛過去，遮那
X05n0227_p0164b07║現在，彌勒等未來故。於中二：一、舉過、現以為能例；二、
X05n0227_p0164b08║善男子！如此賢劫未來世中下，例於未來。於中亦二：
X05n0227_p0164b09║先別明彌勒；後如是次第有師子下，列餘九百九十
X05n0227_p0164b10║五佛。文中略列二百四十三，末結樓至皆為其母。▲
X05n0227_p0164b11║第四、如於此三千大千世界，如是於此華藏下，結通。
X05n0227_p0164b12║橫竪無窮，悉為其母。若爾，摩耶一人已為一切佛母，
X05n0227_p0164b13║餘應絕分。但有具此大願智幻，即為一切佛母。一同
X05n0227_p0164b14║摩耶，摩耶是一即一切。餘同摩耶，是一切即一。是則
X05n0227_p0164b15║一女生一切佛，一佛有一切母。一多無㝵，非但約女。
X05n0227_p0164b16║男有此願，亦為其母。是則摩耶成佛，亦是所生。遮那
X05n0227_p0164b17║具願，亦能生矣。三世諸佛、諸菩薩等，皆例然矣。方是
X05n0227_p0164b18║華嚴生佛之義。
X05n0227_p0164b19║[○@△]第三、爾時，善財童子白摩耶下，辨法根原。先問，後
X05n0227_p0164b20║答。答中二：一、明本事，二、結古今。前中六：一、輪王久遠。
X05n0227_p0164b21║言非後身菩薩所知境者，顯唯佛知。非但久遠，亦顯
X05n0227_p0164b22║時無時相，佛智契故。二、彼王城北下，有佛將成。三、有
X05n0227_p0164b23║一惡魔下，魔擾如來。四、彼轉輪王已得下，聖帝降伏。
X05n0227_p0164b24║五、時道場神下，場神興願。六、作是願已下，歷事增修。
X05n0227_p0164c01║二、善男子！於意下，結會古今。於中二：先結示其人；後
X05n0227_p0164c02║我從於彼下，結成果用。於中復二：一、為遮那佛母；二、
X05n0227_p0164c03║善男子！過去下，結母普周。謂時經三際，處盡十方，現、
X05n0227_p0164c04║未佛母，理則可然。發心有初，何言過去？此有三義：一、
X05n0227_p0164c05║約發心之後，論過、現等；二、發心之始，後身不知，亦無
X05n0227_p0164c06║定始；三者、願則有始，為母無初。如以始覺同於本覺，
X05n0227_p0164c07║始本無二，始亦無初。況念劫圓融，舉一収盡，皆於臍
X05n0227_p0164c08║中放光明者，生長同氣，皆自此故。佛佛皆從無二理
X05n0227_p0164c09║生，能生、所生同一味故。
X05n0227_p0164c10║第四，善男子，我唯下，謙己推勝。第五，善男子，此三十
X05n0227_p0164c11║三天下指示後友。第六、時善財下，戀德禮辭（下第三十一經）。
X05n0227_p0164c12║●第二、爾時，善財下，第二、別明會緣，有十善友。約會
X05n0227_p0164c13║分九：第一、天主光，即幻智念力善友。天主光者，悲智
X05n0227_p0164c14║勝用，光淨自在，故名天主。破闇名光，此由定發，故父
X05n0227_p0164c15║名正念，所得法門名為無㝵清淨念也。文具六
X05n0227_p0164c16║第一，依教趣求。第二、見彼天女下，見敬諮問。
X05n0227_p0164c17║第三、天女告下，授己法界。於中二：先標名體，後問答
X05n0227_p0164c18║境界。今初，以無㝵智一念普觀三世十方，無不明了，
X05n0227_p0164c19║無去來今，為無㝵念，不雜異念，故云清淨。以斯正念
X05n0227_p0164c20║念佛功德，有益悲智，故曰莊嚴。後善財白言下，問答
X05n0227_p0164c21║境界。於中，先問後答。問中有二：一、問境界，二、問修得
X05n0227_p0164c22║法。後答亦二：先答修行，後答境界。前中三：第一、標章
X05n0227_p0164c23║勸修，第二、總徵別釋，第三、結勸修學。[○@△]今初可知。
X05n0227_p0164c24║[○@△]二、云何勤修下，總徵別釋。於中二：先總徵；後所謂
X05n0227_p0165a01║下，別釋。此一段經，舊經所無，總有四十二門，表四十
X05n0227_p0165a02║二位，大分為二：前三十七門勸修行法，後五門勸修
X05n0227_p0165a03║位法。[○@、]前中雜修萬行，略分為四：初、有二十三門福
X05n0227_p0165a04║智莊嚴行；二、有十二門八大人覺行；三、有一門菩提
X05n0227_p0165a05║分法行；四、有一門十度圓滿行。初中二：先二門總明，
X05n0227_p0165a06║餘門別顯。今初。一、令如實覺悟；二、令護持正法。此之
X05n0227_p0165a07║二門，無法不攝。又初法義遍知，後詞辯廣演，即四無
X05n0227_p0165a08║㝵利生之用，法施之本。後二十一門別明中二：先五
X05n0227_p0165a09║門辨福，後十六門辨智。前中亦二：先二門淨戒，後三
X05n0227_p0165a10║門忍辱。今初。於中，前門總明遮性。性謂不煞生等，遮
X05n0227_p0165a11║謂不壞生等。有罪則遮，無罪則聽；有罪是犯，無罪是
X05n0227_p0165a12║持。後門別明性罪。略舉綺語，以細況麤。後三門明忍
X05n0227_p0165a13║中，初門安受苦忍，次門耐怨害忍，後門諦察法忍。二、
X05n0227_p0165a14║汝應勤修善巧法句下，明智。其精進與定，攝在應勤
X05n0227_p0165a15║修中，通於福、智。智中分三：初、七門實智；二、有六門權
X05n0227_p0165a16║智；三、有三門雙行智。今初。即般若相。於中二：一、相即
X05n0227_p0165a17║非相；二、合即非合。此二即所知法體。故光明覺云：佛
X05n0227_p0165a18║法微妙難可量，一切言說莫能及，非是和合非不合，
X05n0227_p0165a19║體性寂滅無諸相。次三門約時以明其過、未知相。以
X05n0227_p0165a20║第三門該令平等。法謝名過，未生名未生，已、未滅假
X05n0227_p0165a21║名現在，名各不同，皆因法立。時無別體，故說平等。若
X05n0227_p0165a22║取時中所有法者，過去已滅，未來未至，現在無住，皆
X05n0227_p0165a23║不可知，故皆平等。金剛經云過去心不可得，未來心
X05n0227_p0165a24║不可得等，故隨法差別。法尚無體，時安有差？次一門
X05n0227_p0165b01║三輪清淨。然瑜伽說六度等行各有三輪，大同小異。
X05n0227_p0165b02║此中二意：一者、成上三世叵得，即三輪淨；二者、別明
X05n0227_p0165b03║該前諸門，所知為一，能知心意為第二，輪合為第三，
X05n0227_p0165b04║遠離覺、所覺，此二和合相，故三清淨。末後一門明無
X05n0227_p0165b05║住門，心之所住不出此三。若在於內，不應因境；若在
X05n0227_p0165b06║於外，不合由心。合而可住，便是無性，或應有二，故皆
X05n0227_p0165b07║叵得。二、汝應勤修守護威儀下六門，權唯約事，故即
X05n0227_p0165b08║方便相。三、汝應勤修隨順覺智下三門，權、實雙行，智
X05n0227_p0165b09║即中道相。初門性、相齊覺，次門了生、無生，後門言即
X05n0227_p0165b10║言斷。二、汝應勤修遠離無益下十二門，明八大人覺
X05n0227_p0165b11║行，分之為七：一、有四門是無戲論，謂遠離惡緣諸戲
X05n0227_p0165b12║論故；二、不輕一門即是正定，觀性平等為上定故；三、
X05n0227_p0165b13║有三門即是正意，慈悲攝生為正意故；四、如說行門
X05n0227_p0165b14║即是精進，不如說行是懈怠故；五、相應善門即是正
X05n0227_p0165b15║慧，善巧修行是智慧故；六、一門寂靜，七、一門少欲及
X05n0227_p0165b16║與知足，文並可知；三、汝應勤修相應行法，即菩提分
X05n0227_p0165b17║法行；四、汝應勤修菩薩行境，即是度圓滿行。
X05n0227_p0165b18║[○@、]第二、汝應勤修菩薩地法下，五門勸修位法。初門
X05n0227_p0165b19║因位。言入、住、出者，十地各有入、住、出心。言相及得果
X05n0227_p0165b20║者，亦通十地。相者，即隨諸地中所有諸障及對治相，
X05n0227_p0165b21║是能、所觀相，別十地故。得者，即正證出世間智故。果
X05n0227_p0165b22║者，因證智力，得於世間、出世間智故。相即方便智，得
X05n0227_p0165b23║即根本智，果即後得智。後得緣俗，故名世間；無分別
X05n0227_p0165b24║故，復名出世。言皆證知者，通則三皆名證，別則證唯
X05n0227_p0165c01║根本，而知通二智。二、一門即果位。菩提智者，如諸性
X05n0227_p0165c02║相，覺諸法故，通於根本及與後得，及所斷所知，兼斷
X05n0227_p0165c03║煩惱。種種體用者，四智菩提相應心品，一真法界皆
X05n0227_p0165c04║菩提體，受用身土，教化眾生，即名為用。三、有一門遍
X05n0227_p0165c05║覺三乘不思議境，法身同故。又諸佛菩薩深不思議，
X05n0227_p0165c06║二乘之境祕密難思。四、一門不取諸相，即顯般若。總
X05n0227_p0165c07║該前三，證無證相，何況於餘。五、有一門即解脫相。澄
X05n0227_p0165c08║渟清淨，即真解脫，即金剛三昧，亦金剛智，利無不摧，
X05n0227_p0165c09║能壞塵習，堅不可壞故。妄念不動，即是三昧。
X05n0227_p0165c10║[○@△]第三、善男子！有如是等下，結勸修學。結有剎塵，並
X05n0227_p0165c11║須修學，我已修證，決定無疑。第二、善男子！汝向所
X05n0227_p0165c12║門下，答第一境界問。問中據果推因，答約以因招果，
X05n0227_p0165c13║故前後不同。於中二：先牒問總顯；後又善男子！我以
X05n0227_p0165c14║下，別明廣知。於中分三：一、念最初劫；二、又憶下，念中
X05n0227_p0165c15║間諸剎，略舉九劫；三、善男子！如是憶念恒河沙下，總
X05n0227_p0165c16║結多劫。非唯憶念，亦於彼劫於多佛所聞持此門。
X05n0227_p0165c17║第四，善男子，我唯下，謙己推勝。第五、善男子，此迦
X05n0227_p0165c18║毗羅城下，指示後友。第六，時善財童子下，戀德；禮
X05n0227_p0165c19║辭下，諸善友。六段之文，雖皆具有，而詞句多少，故或
X05n0227_p0165c20║不科。第二、爾時，善財從天宮下，向迦毗羅城下。童
X05n0227_p0165c21║子師遍友幻智師範善知識，遍與眾生為善友故。居
X05n0227_p0165c22║迦毗羅黃色城者，中道軌物故。不得法者，略有四義：
X05n0227_p0165c23║一、與眾藝法門同故；二、法有所付，顯流遍故；三、表諸
X05n0227_p0165c24║法門體無二故；四、顯無所得為真得故。
X05n0227_p0166a01║●第三、爾時，善財即至其所下，善知眾藝童子、幻智
X05n0227_p0166a02║字母、善知識文，亦具六。
X05n0227_p0166a03║第一，依教往詣。第二頂禮其足下，設敬諮問。
X05n0227_p0166a04║第三、時彼童子下，授己法界。於中二：第一、辨法體用；
X05n0227_p0166a05║第二、問答顯因。△前中二：先標名體，謂以無㝵智窮
X05n0227_p0166a06║世、出世諸技藝故。後我恒唱持此之字母下，辨其業
X05n0227_p0166a07║用。字母乃為眾藝之勝，數說之本，故偏明之。文分為
X05n0227_p0166a08║三，謂標、釋、結。今初，可知。二、所謂唱婀字時下，別顯四
X05n0227_p0166a09║十二字母。大品名四十二字門，涅槃十四音為名字
X05n0227_p0166a10║功德，金剛頂、瑜伽、毗盧遮那等經皆具說之。興善三
X05n0227_p0166a11║藏新譯三本：一、文殊問經字母，二、名金剛頂經字母，
X05n0227_p0166a12║三、別譯出華嚴四十二字母。今參而用之。皆言般若
X05n0227_p0166a13║波羅蜜門者，字義為門，從字入於無字智故。故毗盧
X05n0227_p0166a14║遮那經中，字皆有不可得。言智無所得，即般若故。又
X05n0227_p0166a15║文殊五字經云：受持此陀羅尼，即入一切法平等，速
X05n0227_p0166a16║得成就摩訶般若。纔誦一遍，如持一切八萬四千修
X05n0227_p0166a17║多羅藏。然初五字，即文殊真言。今依五字經中釋之：
X05n0227_p0166a18║一、婀者，是無生義，以無生門入般若也。然有二意：一、
X05n0227_p0166a19║以無生即般若。般若一法，多門不同，或無生門，或無
X05n0227_p0166a20║滅門。如是無住、無依等，皆般若門。今以無生為門，若
X05n0227_p0166a21║見無生，即見般若。二、以無生為門。不得無生，方真般
X05n0227_p0166a22║若。其無滅等諸門例然。言以菩薩威力者，晉本云威
X05n0227_p0166a23║德，具云威德力。以菩薩得此無生之門，能達法空，斷
X05n0227_p0166a24║諸障故。二、囉者，即是清淨無染，離塵垢義。今云顯示
X05n0227_p0166b01║無邊微細解者，謂無處不解，則無塵沙微細垢矣。三、
X05n0227_p0166b02║跛者，亦無第一義諦，諸法平等，謂上無生無塵，違俗
X05n0227_p0166b03║顯真，今此真相亦不可得，真俗雙亡，是真法界，諸法
X05n0227_p0166b04║皆等，即是普照。四者、者，諸法無有諸行，謂諸行既空，
X05n0227_p0166b05║故遍摧差別。五、曩者，諸法無有性相，言說文字，字皆
X05n0227_p0166b06║不可得，謂性相雙亡，故無所依，能所詮亡，故云無說，
X05n0227_p0166b07║無能所依，則無所住，無住不住，稱無住際。彼經復云：
X05n0227_p0166b08║以那字無性相故，者字無有諸行，者字無有諸行故，
X05n0227_p0166b09║跛字無第一義，跛字無第一義故，囉字無塵垢義，以
X05n0227_p0166b10║囉字無塵垢故，婀字法本不生，以婀字法本不生故，
X05n0227_p0166b11║那字無有性相。汝知是要，當觀是心本來清淨，無染
X05n0227_p0166b12║無著，離我、我所分別之相。下諸字義，多依遮那及興
X05n0227_p0166b13║善所譯，而梵音輕重，字義不殊。六、攞字，悟一切法離
X05n0227_p0166b14║世間故，愛支因緣永不現故。今云離名色依處者，名
X05n0227_p0166b15║色即是十二有支生死之體，四蘊曰名，羯邏藍等為
X05n0227_p0166b16║色，識緣名色，名色緣色，如是二法，展轉相依，如二朿
X05n0227_p0166b17║蘆，俱時而轉，故生死體不出名色，名色即是眾生依
X05n0227_p0166b18║處，離此名色，入般若矣。七、娜字，悟一切法調伏寂靜，
X05n0227_p0166b19║真如平等，無分別故，由此方為不退方便，即加行方
X05n0227_p0166b20║便也。八、婆字，悟一切法離縛解故，縛解雙絕，方入金
X05n0227_p0166b21║剛圓智道場。九、拏字，悟一切法離熱矯穢，得清涼故，
X05n0227_p0166b22║是普摧義，輪即摧伏、圓滿兩字，亦即是輪，亦清涼義。
X05n0227_p0166b23║十、灑字，悟一切法無罣㝵故，如海含像，像之與海，不
X05n0227_p0166b24║相障㝵。十一、嚩字，悟一切法言語道斷故，謂理圓言
X05n0227_p0166c01║偏，若隨於言，言一之時，不得其二，由入無言，無所不
X05n0227_p0166c02║言，故普遍出生，無所不住。十二、哆字，悟一切法真心
X05n0227_p0166c03║不動故，真心不動，則無不照，如星月圓滿，凝空不動，
X05n0227_p0166c04║流光遍照。十三、也字，悟一切法如實不生故，則差別、
X05n0227_p0166c05║積集皆不可得。十四、瑟吒字，悟一切法制伏、任持相
X05n0227_p0166c06║不可得故，今普照光明，即能制伏及任持義，故能伏
X05n0227_p0166c07║除一切煩惱。若有所伏，不能息除，了惑性空，能照體
X05n0227_p0166c08║寂，方能究竟息滅煩惱。十五、迦字，悟一切法作者不
X05n0227_p0166c09║可得故，若定有作者，作業無差，由無作者，作業差別，
X05n0227_p0166c10║如雲不斷，不可攬取。故淨名云：無我、無造、無受者，善
X05n0227_p0166c11║惡之業亦不亡。十六、婆字，悟一切法時平等性不可
X05n0227_p0166c12║得故，謂時若至矣，大雨降雪，百卉齊潤，是為平等，而
X05n0227_p0166c13║雨無心，故不可得，得平等性，即證一切智。故文殊問
X05n0227_p0166c14║字母云：婆字是現證一切智聲。十七、莽字，悟一切法
X05n0227_p0166c15║我所執性不可得故，慢能長流生死，故云速疾。是以
X05n0227_p0166c16║舊經云：湍流奔激。慢有多端，云種種色，我慢高舉，如
X05n0227_p0166c17║眾高峯。十八、誐字，悟一切法行取性不可得，五蘊名
X05n0227_p0166c18║行，行即取蘊，能取生死，故積集即是蘊義。普輪有二
X05n0227_p0166c19║義：一、約所空，即屬行取，圓滿名輪；二約能空，輪即摧
X05n0227_p0166c20║壞，遍摧行取為不可得。十九他字，悟一切法處所性
X05n0227_p0166c21║不可得故。真如等理無差別智，蘊攝名藏。此二並是
X05n0227_p0166c22║萬德依處，今智契合亦不可得，無智無得真般若故。
X05n0227_p0166c23║二十惹字，悟一切法能所生起不可得故。能所生起
X05n0227_p0166c24║即是世間，悟不可得故遊行清淨。二十一婆嚩字，悟
X05n0227_p0167a01║一切法安隱性不可得故。念佛莊嚴是安隱性。二十
X05n0227_p0167a02║二駄字，悟一切法能持界性不可得故。能持界者即
X05n0227_p0167a03║真法界，法界能持一切法聚，微細觀察無有一法出
X05n0227_p0167a04║法界者。故興善譯云：唱䭾字時，入觀察法界道場般
X05n0227_p0167a05║若。二十三捨字，悟一切法寂靜性不可得故。諸佛教
X05n0227_p0167a06║輪是寂靜性，隨順即是悟入之名。故十地經云：而諸
X05n0227_p0167a07║佛法如是寂靜。言光明者，即能順智。二十四佉字，悟
X05n0227_p0167a08║一切法如虗空性不可得故。悟虗空性能生因地現
X05n0227_p0167a09║前智慧，故名為藏。二十五乞叉字，悟一切法盡性不
X05n0227_p0167a10║可得故。息諸業海即是盡義，出生智慧即盡智也。二
X05n0227_p0167a11║十六婆哆字，悟一切法任持處非處令不動性不可
X05n0227_p0167a12║得故。開淨光明為處，諸惑障為非處，以淨光明除諸
X05n0227_p0167a13║惑障即是任持。二十七孃字，悟一切法能所知性不
X05n0227_p0167a14║可得故。世間是所知，智慧為能知，了世無世名為智
X05n0227_p0167a15║慧。既無所了，安有能知？故不可得。二十八、曷囉他字，
X05n0227_p0167a16║悟一切法執著義性不可得故。謂利益眾生有我人
X05n0227_p0167a17║相，名執著義。了無我人，是智慧燈。二十九、婆字，悟一
X05n0227_p0167a18║切法可破壞性不可得故。世之宮殿是可破壞，圓滿
X05n0227_p0167a19║莊嚴，故不可破。三十、車字，悟一切法樂欲覆性不可
X05n0227_p0167a20║得故。得行方便，即是樂欲。藏與普覆，皆是覆義。不覆
X05n0227_p0167a21║樂欲，一切皆圓。故文殊問字母云：蹉者，是不覆欲聲。
X05n0227_p0167a22║然梵云曼荼羅，此翻圓滿，亦云道場。故此及前門興
X05n0227_p0167a23║善，皆悉翻為道場。輪是義翻，亦取圓滿。若正翻輪，梵
X05n0227_p0167a24║云斫羯羅也。三十一、婆麼字，悟一切法可憶念性不
X05n0227_p0167b01║可得故。十方諸佛是可憶念，旋轉則是無盡之義。三
X05n0227_p0167b02║十二、訶嚩字，悟一切法可呼召性不可得故。謂方便
X05n0227_p0167b03║攝受一切眾生，出生深廣功德藏故。興善譯云：一切
X05n0227_p0167b04║眾生堪任力般若。其堪任力，即是可化，故可呼召。三
X05n0227_p0167b05║十三、哆娑字，悟一切法勇健性不可得。勇健則能趣
X05n0227_p0167b06║入功德。三十四、伽字，悟一切法平等性不可得。平等
X05n0227_p0167b07║故，能普持平等之理。堅不可壞，深廣如海，蘊攝名藏。
X05n0227_p0167b08║三十五、姹字，舊為此吒字，悟一切法積集性不可得
X05n0227_p0167b09║故。願能積集，積集見佛，如虗空量。三十六、儜字，悟一
X05n0227_p0167b10║切法離諸諠諍，無往無來，行住坐臥性不可得故。一
X05n0227_p0167b11║切威儀，常觀字輪，無盡境故。三十七、頗字，悟一切法
X05n0227_p0167b12║遍滿果報不可得故，化諸眾生生圓果故。三十八、娑
X05n0227_p0167b13║迦字，悟一切法積集蘊性不可得故，無㝵辯才光照
X05n0227_p0167b14║圓滿能積眾德。三十九、夷娑字，悟一切法衰老性相
X05n0227_p0167b15║不可得故，唯演說法能度衰老。四十、室者字，悟一切
X05n0227_p0167b16║法聚集足迹不可得故，法雷遍吼是謂聚集，聲不可
X05n0227_p0167b17║尋故無足迹，足迹即教迹也。四十一、佗字，合是吒字，
X05n0227_p0167b18║悟一切法相駈迫性不可得故，謂以無我開示佛境
X05n0227_p0167b19║則無駈迫。四十二、茶字，悟一切法究竟處所不可得
X05n0227_p0167b20║故，一切法輪即究竟處，不住法相故亦叵得。上已別
X05n0227_p0167b21║釋。然此中般若立名總有二意：一、從所破立名，如云
X05n0227_p0167b22║衰老性等，觀衰老性不可得故即入般若。二、從能破
X05n0227_p0167b23║立名，如云婀者無生義，無生即般若故。是以前十三
X05n0227_p0167b24║門多從後意，故並不言不可得也。後二十九門多是
X05n0227_p0167c01║前意，皆言悟不可得。而經文中或從所破，或從能破，
X05n0227_p0167c02║或能所雙辨，可以意消息之。三、善男子！我唱如是下，
X05n0227_p0167c03║總結。以一為首，旋轉出生而無有盡，略如彌伽處說。
X05n0227_p0167c04║具足演說等虗空際無有窮盡，為一切法所歸趣處。
X05n0227_p0167c05║而要四十二者，亦表四十二位。故智論中明初阿具
X05n0227_p0167c06║後茶，即初發心時便成正覺故。阿字即菩提心，茶即
X05n0227_p0167c07║妙覺，為究竟處。一一圓融是字母深義，略義已周，廣
X05n0227_p0167c08║如別說。
X05n0227_p0167c09║△第二、善財白言：聖者下，問答顯因。先問，後答。答中
X05n0227_p0167c10║四：一、標章正答，二、徵釋所以，三、問答顯發，四、總以結
X05n0227_p0167c11║示。△今初。有標、徵、釋、結，可知。△二、所以者下，徵釋所
X05n0227_p0167c12║以。先徵意云：所以要此十者。後釋意云：由有智慧，展
X05n0227_p0167c13║轉至於真實智慧，得此解脫。故十句皆牒。由得前已，
X05n0227_p0167c14║便得後句，文相甚顯。唯初二句，義小惑人，今當分之。
X05n0227_p0167c15║謂具足智慧，是第一句。勤求善友下，是第二句。以親
X05n0227_p0167c16║近故下，方是躡第二善友，生第三勇猛精進。餘文可
X05n0227_p0167c17║知。最後得真實智故下，以義加之。然真實智，即此解
X05n0227_p0167c18║脫。△三、善財復言：此真實者，名為何等下，問答顯發。
X05n0227_p0167c19║即唯問第十真實一門，以最勝故。亦舉一例餘。文中
X05n0227_p0167c20║分四：一、展轉徵釋，二、總顯超勝，三、略示體相，四、結成
X05n0227_p0167c21║所住。今初，五重問答，以顯深玄。初問意云：向之十重，
X05n0227_p0167c22║前前起後，後後轉深，至真實智，方得解脫。此真實智，
X05n0227_p0167c23║願示其體。故言此真實智，名為何等。答意云：即汝所
X05n0227_p0167c24║問，一切言說，皆即真實。實智體周，言語性離，不應捨
X05n0227_p0168a01║言而別求也。今之禪宗，多用此勢。二、徵意云：言語別
X05n0227_p0168a02║施行，真實離文字，云何即是？答云：世間所言說，一切
X05n0227_p0168a03║是分別，故違真實。稱理無虗，故名真實。三、問云：不虗
X05n0227_p0168a04║誑語，願識其義。答云：契理常故。四、復問云：若約理常，
X05n0227_p0168a05║世言亦常。答云：心自證悟，方得稱常。即同楞伽自覺
X05n0227_p0168a06║聖智故常，不同外道無因常也。五、復問云：契理曰常，
X05n0227_p0168a07║是義然矣。未知至理，其相云何而可契合？能證、所證，
X05n0227_p0168a08║為一、為二？二則數法，數法無常。一則無二，何有能、所
X05n0227_p0168a09║契合之義？答中，先答後意，明非一非二。由非一故，不
X05n0227_p0168a10║壞能、所；由非二故，能、所契合一味平等，如明合空，不
X05n0227_p0168a11║可分別而非雜亂。由非二故，說為內證；由非一故，後
X05n0227_p0168a12║得示他。故云由此力故，則能平等利益自、他。內證則
X05n0227_p0168a13║自利，後得則利他，猶如大地。假以喻顯，地無分別以
X05n0227_p0168a14║況內證，能生萬物以況能、所。後然其法性下，却答前
X05n0227_p0168a15║問。所問相貌，體實非相，有相墮常，無便屬斷，有則生
X05n0227_p0168a16║滅，無無所證，猶如虗空。是三無為，不可言無，但無㝵
X05n0227_p0168a17║相；不可為有，遠離一切。故八地經云：入一切法如虗
X05n0227_p0168a18║空性。故結云難知難解，謂不可以智知，不可以識解，
X05n0227_p0168a19║唯證相應。二、善男子！此法微妙下，總顯超勝。上寄言
X05n0227_p0168a20║顯理，令即言契真；今正言顯理，令亡言會實。以理圓
X05n0227_p0168a21║言偏，理與言絕，言雖即真，隨言生滯，要須得意，亡言
X05n0227_p0168a22║契之。於中分二：先標微妙，總顯離言；後何以故下，徵
X05n0227_p0168a23║釋所以。徵云：何以離言？釋意云：理深玄故，非但言不
X05n0227_p0168a24║能宣，實亦心智不及，是不思議。文有十句：初三句離
X05n0227_p0168b01║言境，即不可議：一、過文字，二、過語具，三、過語業。然梵
X05n0227_p0168b02║本云超語言道，道即語所行處。次五句超心境，即不
X05n0227_p0168b03║可思：一、超戲論。起心動念皆名戲論，謂有真性以智
X05n0227_p0168b04║契合亦是戲論，便是分別，無分別智方能契故。然無
X05n0227_p0168b05║分別智離於五相：初一即離於真義，異計度故；二、超
X05n0227_p0168b06║過，有尋伺地故；三、四即離無作意故。無作意者，謂睡
X05n0227_p0168b07║眠、昏醉、不了境等。今三即約愚癡、不了心境若善若
X05n0227_p0168b08║惡，此非無分別智。四、煩惱魔事，即兼睡等。五、離一切
X05n0227_p0168b09║心識，兼離滅受想寂靜，以滅受想定亦屬心故。更有
X05n0227_p0168b10║離於色性，義在後段。故無分別智難以顯詮，遮詮以
X05n0227_p0168b11║明，故離諸相方為契合。後二句總顯離妄，明唯聖境。
X05n0227_p0168b12║三、善男子！彼諸聖者下，略示體相，以離一切相為其
X05n0227_p0168b13║相故。初句離色相。次在纏不垢，出障非淨，體不可取
X05n0227_p0168b14║亦不可捨。猶如虗空，終日求空，求終不得；終日避空，
X05n0227_p0168b15║空不可避。撓之不濁，本性淨故；澄之不清，非今淨故。
X05n0227_p0168b16║於一切法最為勝故，名勝義諦，湛然常存。既非佛作，
X05n0227_p0168b17║出與不出性常無二。四、善男子！菩薩為此下，結成所
X05n0227_p0168b18║住。△第四、善男子！此是真實下，總以結示。即上真實
X05n0227_p0168b19║契證之義，即是我之眾藝解脫。
X05n0227_p0168b20║第四、善男子！我唯知下，謙己推勝，對眾藝推，不捨世
X05n0227_p0168b21║俗，不違實相，皆同般若。
X05n0227_p0168b22║第五、善男子！此摩竭下，指示後友。婆怛那者，此云增
X05n0227_p0168b23║益，謂無盡三昧能出生故。友名賢勝者，無依道場是
X05n0227_p0168b24║直善故。禮辭可知。
X05n0227_p0168c01║
X05n0227_p0168c02║貞元新譯華嚴經疏卷第八
X05n0227_p0168c03║
X05n0227_p0168c04║壽昌元年乙亥歲，高麗國大興王寺奉
X05n0227_p0168c05║宣雕造