X05n0227_p0183b01║貞元新譯華嚴經疏卷第十（從第三十八經盡第四十經）
X05n0227_p0183b02║敕太原府大崇福寺沙門澄觀述
X05n0227_p0183b03║（有二善知識，餘第一慈氏一半、第二大聖文殊、第三大聖普賢菩薩）。
X05n0227_p0183b04║[○@△]第六「爾時，彌勒菩薩入樓閣中」下，起定問答。於中
X05n0227_p0183b05║四：一警覺令起、二略示體相、三得旨而起、四正明問
X05n0227_p0183b06║答。[○@、]今初。若約事相，但是警覺；若約表法，亦彈指者，
X05n0227_p0183b07║前來得旨，所謂亡言；此中得旨，令不滯寂。亦指示義，
X05n0227_p0183b08║前指指寂，以定為門；此指指動，以用為門。動寂無二，
X05n0227_p0183b09║是真法界。[○@、]第二「法性如是」下，略示體相。初句總；「此
X05n0227_p0183b10║是」下，別。謂所見之相，因法智緣無有自性，故如幻夢
X05n0227_p0183b11║悉不成就。從緣無性，事不成就；無性從緣，理不成就。
X05n0227_p0183b12║不守自性，故能從緣成上諸法。雖復從緣，不失真性，
X05n0227_p0183b13║即事得云法性如是，亦是本來性自具足，非我業用
X05n0227_p0183b14║方始有之。[○@、]第三「爾時，善財」下，得旨而起，不住定故。
X05n0227_p0183b15║貪著禪味，菩薩縛故。
X05n0227_p0183b16║[○@、]第四「彌勒告言」下，正明問答。於中四：一問答所見、
X05n0227_p0183b17║二問答法名、三窮嚴因之源本、四覈正報之性相。[△@○]
X05n0227_p0183b18║初中，先慈氏問，後善財答。今初，有十三句：前十一句，
X05n0227_p0183b19║約能現因顯所見境，則顯前來一一境上具此諸因，
X05n0227_p0183b20║十句明見，一句顯聞；後二句，問其見解親證之相。後
X05n0227_p0183b21║「善財白言」下，善財答。中，一向推功歸於善友。
X05n0227_p0183b22║[△@○]第二「聖者！此解脫門其名何等」下，問答法名。先問，
X05n0227_p0183b23║後答。答中，先舉一，後例餘。今初。三世一切境界者，即
X05n0227_p0183b24║此所入所見之境。不忘念知者，即是能入能現之智。
X05n0227_p0183c01║良以三世本一如故，念劫圓融，隨一世中現三際境，
X05n0227_p0183c02║智入三世，了法空寂，與如冥契，故一念中無所不見。
X05n0227_p0183c03║莊嚴藏者，略有二義：一以法性嚴故，一莊嚴中包無
X05n0227_p0183c04║盡嚴，如一閣中見多閣等；二以無㝵智契圓融境，嚴
X05n0227_p0183c05║如來藏本具諸法故。上文云「法性如是，非是新成。今
X05n0227_p0183c06║智契合，非新非故。」後「善男子」下，例餘三昧。一門尚爾，
X05n0227_p0183c07║何況多門？若准舊經，即上一門具多眷屬。
X05n0227_p0183c08║[△@○]第三「善財白言：聖者」下，窮嚴因之本原。有二問答：
X05n0227_p0183c09║前番問其終歸，後番問其原本。今初。上覩希奇，攝用
X05n0227_p0183c10║之後，寂無所見，故問去處。答中，從本流末，從緣而來；
X05n0227_p0183c11║攝末歸本，緣謝而去。去不異本，故引之於來，一時併
X05n0227_p0183c12║答。二曰「從何處來」下，第二番問答。先問，後答。今初。問
X05n0227_p0183c13║云：雖蒙向答，引歸來處，不究終歸，寧知本起？故復尋
X05n0227_p0183c14║之。「復曰：從諸菩薩」下，答。中二：先法，後喻。今初。智慧威
X05n0227_p0183c15║力，約相約緣。智力緣來，智持即住。「無有已」下，顯其緣
X05n0227_p0183c16║性。謂既從緣來，故無所來；緣謝而去，亦無去處；從緣
X05n0227_p0183c17║集等，故無集等。「不依已」下，結成無依。一切性離，謂非
X05n0227_p0183c18║唯無有來、去等相，生、滅，斷、常，一、異見等，無不寂滅。後
X05n0227_p0183c19║「善男子！譬如」下，喻況。文有二喻，即分為二：先龍王喻，
X05n0227_p0183c20║喻其因力，故云心念。喻明無來之來，合顯無住之住，
X05n0227_p0183c21║欲影略故。不住內者，菩薩力故；不住外者，自善力故。
X05n0227_p0183c22║因緣互奪，內外兩亡。後「善男子！譬如」下，幻師喻，喻其
X05n0227_p0183c23║緣力。幻是緣故，總喻前來無集、增等，故影顯云無行、
X05n0227_p0183c24║入等。
X05n0227_p0184a01║[△@○]第四「善財童子白言：大聖！從何處來」下，覈正報之
X05n0227_p0184a02║性相。於中二：一問答來處、二問答生處。[△@、]前中，先問
X05n0227_p0184a03║後答。今初。上見慈氏從餘處來，遽即設敬，問法聞法，
X05n0227_p0184a04║未遑諮啟身所從來。今因前問嚴事之來，故問正報
X05n0227_p0184a05║所從來處。後「彌勒告」下，答。中有三來處：一約體。法身
X05n0227_p0184a06║即無來之來，來即無來。文有十對，可以思准。二「復次，
X05n0227_p0184a07║善男子！菩薩從大悲」下，約相。實報從萬行中來，亦猶
X05n0227_p0184a08║《淨名》「從於萬行道場來」矣。三「復次，善男子！如向所問」
X05n0227_p0184a09║下，約用。化現隨機熟處，應感而來。此三即體、相、用，亦
X05n0227_p0184a10║法、報、化身，亦理、行、事。又初唯理，後一唯事，中具事、理。
X05n0227_p0184a11║此三無㝵，即十身圓融，體相交徹，斯為補處說法之
X05n0227_p0184a12║規。奈何後學說事遣理，論理亡事，渾漫無當，疑悞後
X05n0227_p0184a13║人，淪湑法眼。摩羅提國者，具云摩羅耶提數。摩囉者，
X05n0227_p0184a14║此云鬘施，即山名也。提數云中，謂山在國中，或國近
X05n0227_p0184a15║山故。房舍聚落，即是梵云俱吒。聚落亦名草菴，舊譯
X05n0227_p0184a16║云樓閣。長者名瞿波洛迦者，三藏云放牛，舊云瞿波
X05n0227_p0184a17║羅。瞿者，地也。波羅云守護，即守護土地及心地也。若
X05n0227_p0184a18║但云瞿洛迦，此云水瓶。然瞿一聲目於九事，謂方、獸、
X05n0227_p0184a19║地、光、言、金剛、眼、天、水，致令古今各用其一。
X05n0227_p0184a20║[△@、]二「善財言：聖者」下，問答生處。先問，後答。今初。由前
X05n0227_p0184a21║云從生處來，故今窮之。後「彌勒」下，答。於中二：一通明
X05n0227_p0184a22║一切菩薩生處、二別顯慈氏菩薩生處。▲前中三：一
X05n0227_p0184a23║答生處、二明生緣眷屬、三明校量顯勝。今初。文有標、
X05n0227_p0184a24║徵、釋、結。釋有十處：一行因、二行緣、三行相、四願扶、五
X05n0227_p0184b01║化他、六觀理、七隨事、八益物、九住果、十順古。然十各
X05n0227_p0184b02║二句，乃有二意：一者皆以上句辨能生行，下句顯所
X05n0227_p0184b03║生家。謂若發菩提心，即是菩薩，名為生家等。二者皆
X05n0227_p0184b04║以下句為能生行，上句是所生家。謂若上求下化，名
X05n0227_p0184b05║為菩薩，即得生於菩提心家。以下經云「菩提心為家」
X05n0227_p0184b06║故。前七冥依後解，後三宜依前解。二「復次，善男子！菩
X05n0227_p0184b07║薩摩訶薩以般若」下，明生緣眷屬。有二十句，般若為
X05n0227_p0184b08║母，方便為父。略有三義：一實智虗凝，與陰俱靜；權智
X05n0227_p0184b09║流動，與陽齊波。二親生法身，實由般若。若無方便，多
X05n0227_p0184b10║共二乘；成菩薩種，必由涉有。三般若內解，方便外濟。
X05n0227_p0184b11║三義皆有父母之理。次檀以福資，尸以防護。餘可准
X05n0227_p0184b12║思。三「善男子！菩薩如是超凡夫」下，校量顯勝。於中二：
X05n0227_p0184b13║先總辨家族勝；後「善男子！菩薩摩訶薩成就如是」下，
X05n0227_p0184b14║別明智慧勝。▲二「善男子！我身普生」下，別顯慈氏生
X05n0227_p0184b15║處。於中二：先彰實報等同法界，文有十句：初句總，次
X05n0227_p0184b16║八別，後一結。此同出現無量三輪。後「善男子！我為成
X05n0227_p0184b17║就」下，顯為順機常現生殊。於中三：初明現生，次辨當
X05n0227_p0184b18║生，後結會三聖。今初，可知。次「善男子！我為隨順」下，辨
X05n0227_p0184b19║當生處。先明所為；後「而於」下，正辨當生。言令如蓮華
X05n0227_p0184b20║悉開悟故者，略有三義：一釋迦下種，彼華未開，慈氏
X05n0227_p0184b21║令解，如華開故；二昔因含果，如華未開，因亡果現，如
X05n0227_p0184b22║蓮華開；三聞熏含實，如蓮華未開，見實亡言，故云開
X05n0227_p0184b23║悟。《智度論》云「菩薩善根不遇如來智慧日光，醫死無
X05n0227_p0184b24║疑。」通證前義。後「善男子！我願滿」下，結會三聖，亦有三
X05n0227_p0184c01║意：一俱助化故；二善財表行，文殊師利表於信、智，成
X05n0227_p0184c02║正覺時俱證此故；三文殊古佛、善財當佛、慈氏現佛，
X05n0227_p0184c03║三世圓融，浩然大均，故云俱見。
X05n0227_p0184c04║第四「善男子！汝當往詣」下，指示後友。於中三：初勸往
X05n0227_p0184c05║教問，次徵釋勸由，後結勸重釋。今初。却往文殊者，因
X05n0227_p0184c06║位將極，令其返照見心原故。二「何以故」下，徵釋勸由。
X05n0227_p0184c07║先徵意云：文殊已見，何為勸往？後釋有二意：一彼德
X05n0227_p0184c08║深廣、二宿緣重故。即分為二：先明德廣，後顯緣深。今
X05n0227_p0184c09║初。約事可知。約所表者，主信法門，故能長養菩薩功
X05n0227_p0184c10║德。主般若門為諸佛母，信為能入、智為能度，何德不
X05n0227_p0184c11║成？後「善男子！文殊師利善知識能令汝」下，顯其緣深，
X05n0227_p0184c12║已多成益故。三「是故，善男子！汝當往詣」下，結勸重釋。
X05n0227_p0184c13║於中三：初結勸，次徵釋，後結德究竟。今初。具上二義，
X05n0227_p0184c14║故應速往。次「何以故」下，徵釋。先徵意云：何以的知具
X05n0227_p0184c15║前二義？釋意云：汝先成益，皆彼力故。後「文殊師利！於
X05n0227_p0184c16║一切處」下，結德究竟，無有一法不到彼岸故。
X05n0227_p0184c17║第五「時善財」下，戀德禮辭。
X05n0227_p0184c18║[△@△]大文第四。「爾時，善財童子經遊」下，智照無二相。顯
X05n0227_p0184c19║前因法生於果法，體無分別，絕於境智及始終等諸
X05n0227_p0184c20║二相故。謂智與理冥，無智外如為智所入，無如外智
X05n0227_p0184c21║能證於如。障盡惑亡，未始動念，是故反照唯是初心。
X05n0227_p0184c22║信、智兩冥，初亦不立，無二不二為真無二。故上經云
X05n0227_p0184c23║「心不稱量諸二法，但恒了達法無二，諸法若二若不
X05n0227_p0184c24║二，於中畢竟無所著。」文中三：第一依教趣求、第二見
X05n0227_p0185a01║聞證入、第三轉遇勝緣。
X05n0227_p0185a02║今初。百一十義已見上文。然此遊城復有二意：一依
X05n0227_p0185a03║彌勒讚，前至彌勒已百一十，今復至此；二者取今文
X05n0227_p0185a04║意，從始至今經百一十，此為最後於理無違，故順前
X05n0227_p0185a05║後皆百一十。然城望友昔有二意：一云一友一城；一
X05n0227_p0185a06║云或一城中值於多友，或歷多城方見一友。後義稍
X05n0227_p0185a07║長，以於同會見多友故，歷諸城邑然後得至普門城
X05n0227_p0185a08║故。然而要具一百一十，以順表故。詣蘇摩那者，此云
X05n0227_p0185a09║悅意，智照一性悅本心故。言住立門所者，解心已極，
X05n0227_p0185a10║將入般若無二門故。
X05n0227_p0185a11║第二「爾時，文殊」下，見聞證入，信智雙絕故不現身，而
X05n0227_p0185a12║智反照未移初心，故申右手都無所見乃為真見，但
X05n0227_p0185a13║了自心空般若故。空尚不見，況身心耶？文中五別：一
X05n0227_p0185a14║摩頂攝受、二示誨法門、三善財得益、四廣申問答、五
X05n0227_p0185a15║結用歸本。第四段文舊經未有，餘四段文十五行經，
X05n0227_p0185a16║即是喜學脫漏之處。△今初。過百一十由旬者，過前
X05n0227_p0185a17║位故。信該果海，故曰遙申。隨順行成，故曰右手。然上
X05n0227_p0185a18║過城，顯超封域。今過由旬，明超數量。又前越斷德，此
X05n0227_p0185a19║越智地。摩頂攝受亦表普法，置心頂故、信至極故。
X05n0227_p0185a20║△二「住如是言」下，示誨法門。即舉失顯德，謂若離信
X05n0227_p0185a21║等不能了知是法性等，及顯善財不離信等了法性
X05n0227_p0185a22║等。於中二分：先列所闕行法，後明不能成益。今初。合
X05n0227_p0185a23║有十句，闕七與十，故但八句：一闕行本故。二生疲厭
X05n0227_p0185a24║故。三永小乘故。四橫不具故。五竪不進故。六滯少善
X05n0227_p0185b01║故，故云知足。七合有不廣求故，梵云住一切德，更不
X05n0227_p0185b02║希餘。上句知足，下句少欲，人謂是同，所以略之。八不
X05n0227_p0185b03║起無住行願故。上八闕因，後二闕緣，謂九不近善友
X05n0227_p0185b04║故、十合有不為如來所攝受故，舊經具之。後「由如是
X05n0227_p0185b05║故」下，明不能成益。此句牒前，由闕前來信根等故。「不
X05n0227_p0185b06║能了知」下，正釋無益。有十二句：前五所知理事，後七
X05n0227_p0185b07║能知分齊。例前諸文，可以思准。
X05n0227_p0185b08║△三「是時，文殊、善財」下，得益。於中三：初結前所住，次
X05n0227_p0185b09║正明得益，後結前生後。今初。示謂顯示法門，教謂教
X05n0227_p0185b10║勸令修，利謂覺悟成益，喜謂稱根令脫。故梵本云「顯
X05n0227_p0185b11║示勸教，令普覺悟，生歡喜已。」次「令善財」下，正明得益。
X05n0227_p0185b12║益有九種：初總，餘別。後「稱歎」下一句，結前生後。是則
X05n0227_p0185b13║此中應廣宣說文殊國土，故下善財躡此為問。
X05n0227_p0185b14║△第四「時善財童子白文殊」下，廣申問答。雖不見身，
X05n0227_p0185b15║不妨問答。文分為二：先求善巧國土，後求淨妙國土。
X05n0227_p0185b16║善巧二種：一事理無㝵、二一多融攝。觀其答文，正是
X05n0227_p0185b17║初意。是則前門明法性土，後門明受用土。變化一土，
X05n0227_p0185b18║遍在二文，即相即性、即染即淨故。[○@△]初中分二：先問，
X05n0227_p0185b19║後答。今初。由聞前讚國土善巧，故尋證因，言云何得。
X05n0227_p0185b20║後「文殊」下，答。答中意云：修無生理，即得善巧。法性體
X05n0227_p0185b21║融，要因得此，方令事事融攝無㝵，故偏明之。又顯智
X05n0227_p0185b22║照無二相故。文分為二：一者正明、二重顯發。前中四：
X05n0227_p0185b23║一標數。二「善財白」下，徵數。三「文殊」下，列釋。初句具足，
X05n0227_p0185b24║後九從簡，皆合如初。四「若諸菩薩」下，結酬。二「善財童
X05n0227_p0185c01║子」下，重顯發，中有二：問、答。今初，一番，尋國名義。問意
X05n0227_p0185c02║云：國土何義酬以無生？答意云：國名住處，無生法性
X05n0227_p0185c03║真可住矣。二「善財言」下，第二番，問國土體性。先問；
X05n0227_p0185c04║後「文殊」下，答，即示法性土。於中有五：一標、二徵、三釋、
X05n0227_p0185c05║四證、五結酬。初標，可知。二「何以」下，徵。意云：上列十
X05n0227_p0185c06║法，何獨勝義？三「善男子」下，為釋。釋意云：准一勝義，
X05n0227_p0185c07║具上諸義。初有三對，即前四義，謂：一第一義者，非定
X05n0227_p0185c08║有體，如事物有，故曰不生。二法本不生，今則無滅。三
X05n0227_p0185c09║處染不失，涅槃即是生死性故；得淨不壞，非滅煩惱
X05n0227_p0185c10║成菩提故。四無所從來，無有一處異此性故；亦無所
X05n0227_p0185c11║去，亦無一處無此性故。然不生故非有，不滅故非無。
X05n0227_p0185c12║不失、不壞，辨其體常；不來、不去，明其體遍。二對義合
X05n0227_p0185c13║故。三對為四。五如此語言既非言境者，即前超言辭
X05n0227_p0185c14║境界法，以理圓言偏故。而云如此語言者，以旨就詮，
X05n0227_p0185c15║向說無生及無滅等，亦不當於無生等故，云言不及。
X05n0227_p0185c16║六不能記別者，即無有言詞道法。道者行處，亦即是
X05n0227_p0185c17║因，所謂尋伺。因於尋伺而發語言，故尋伺言不能記
X05n0227_p0185c18║別。七非是戲論思度所知者，即無戲論法。起心動念，
X05n0227_p0185c19║皆名戲論。思度二字，釋戲論義。八本無言說者，即不
X05n0227_p0185c20║可說法。前則言不能及，此則本自無言，故非重也。九
X05n0227_p0185c21║體性寂靜，即寂靜法。以無性為性，體寂靜故，言思不
X05n0227_p0185c22║到。十唯諸聖者自內所證者，即聖者法。然非全無第
X05n0227_p0185c23║一義諦，此第一義能為聖人無分別智作境界故。如
X05n0227_p0185c24║此內證，無證無得。四「善男子！因此最勝」下，引證。諸
X05n0227_p0186a01║佛、菩薩修證此故。於中分三：初順釋、二反釋、三順結。
X05n0227_p0186a02║今初。佛、諸菩薩皆為此故。然約諸佛，此為出世，顯成
X05n0227_p0186a03║最勝。出與不出不可失壞，顯其體常。二「善男子！若無
X05n0227_p0186a04║第一義」下，反釋。三「善男子！以深信」下，順結。五「是故
X05n0227_p0186a05║應當」下，結酬初問。
X05n0227_p0186a06║[○@△]第二「善財童子白言：聖者！」下，求淨妙國。於中四：一
X05n0227_p0186a07║總問、二總答、三總徵、四別釋。今總問。意云：法性真
X05n0227_p0186a08║土，理契無生，自佗受用，依何成立？二「文殊」下，總答。
X05n0227_p0186a09║答意云：具二利行，二土得成。故《唯識》云「自受用身，還
X05n0227_p0186a10║依自土。」謂圓鏡智相應淨識，由昔所修自利無漏純
X05n0227_p0186a11║淨佛土因緣成熟，從初成佛盡未來際，相續變為純
X05n0227_p0186a12║淨佛土，周圓無際，眾寶所成，自受用身常依而住。他
X05n0227_p0186a13║受用身亦依自土，謂平等性智、大慈悲力，由昔所修
X05n0227_p0186a14║利佗無漏純淨佛土因緣成熟，隨住十地菩薩所宜，
X05n0227_p0186a15║變為淨土，或小、或大，或劣、或勝，前後改轉，佗受用身
X05n0227_p0186a16║依之而住。此上二類，並得稱為淨妙國土，故云從二
X05n0227_p0186a17║利成。依此經宗，二利萬行總能成就自佗受用及變
X05n0227_p0186a18║化土，以身土相一一相融，故其所因亦皆融攝。或以
X05n0227_p0186a19║一因頓成諸土、或以一土遍從諸因，故此相參便成
X05n0227_p0186a20║四句，謂一因多果、一果多因、一因一果、多因多果，無
X05n0227_p0186a21║有障㝵。如此無碍，方為善巧。又自性身、土，一切如來
X05n0227_p0186a22║同所證故，體無差別。自受用身及所依土，雖一切佛
X05n0227_p0186a23║各變不同，而皆無邊，不相障碍。餘二身、土，隨諸如來
X05n0227_p0186a24║所化有情，有共、不共。所化共者，同處、同時，諸佛各變
X05n0227_p0186b01║為身、為土，形狀相似，不相障㝵，展轉相雜，為增上緣，
X05n0227_p0186b02║令所化生自識變現，謂於一土有一佛身，為現神通，
X05n0227_p0186b03║說法饒益。於不共者，唯一佛變，諸有情類無始時來
X05n0227_p0186b04║種性法爾，更相繫屬，或多屬一、或一屬多，故所化生
X05n0227_p0186b05║有共、不共。今經宗意，但取身、土不壞異相，皆悉相融，
X05n0227_p0186b06║餘不異彼。已知大意，次正釋文。文有三行：一無憍慢，
X05n0227_p0186b07║即自利行；二心平等，即利佗行；三真供養，通二利行。
X05n0227_p0186b08║並通事、理，下自廣釋。三「善財童子白言」下，總徵，謂
X05n0227_p0186b09║總牒三行。四「文殊師利言」下，別釋。別釋三行，即分
X05n0227_p0186b10║為三：初釋無憍慢，次釋心平等，後釋修供養。[○@、]今初。
X05n0227_p0186b11║文四：初標；二「何等」下，徵；三「一者」下，釋；四「善男子！是為」
X05n0227_p0186b12║下，結。文顯可知。
X05n0227_p0186b13║[○@、]二「復次」下，明於諸眾生其心平等。文亦有四：初標；
X05n0227_p0186b14║二「何等」下，徵；三「一者」下，釋。於中二：先列釋十義，後喻
X05n0227_p0186b15║釋平等。今初。一所作平等者，即是總句。謂說法教化
X05n0227_p0186b16║種種施為，法界眾生同一子故。餘九為別。五云亦不
X05n0227_p0186b17║依止無二之相者，迴向經云「常於諸法不作二，亦復
X05n0227_p0186b18║不作於不二，於二不二悉皆離，知其盡是語言道。」謂
X05n0227_p0186b19║遣二病，說於無二。若依無二，便有能、所，即是二故。遣
X05n0227_p0186b20║之又遣之，以至於無遣。餘句可知。二「善男子！譬如」下，
X05n0227_p0186b21║喻釋平等。文中二：先喻，後合。前中三：初舉喻、二反問、
X05n0227_p0186b22║三仰答。初中應有三喻：一長者育子喻、二起惑焚燒
X05n0227_p0186b23║喻、三長者等救喻。其第三喻，影在問中。今初。世間總
X05n0227_p0186b24║喻法界長者，以喻如來年耆德艾，事長於人，故稱長
X05n0227_p0186c01║者。佛壽長遠，眾德圓極，故以喻之。菩薩德高，未居尊
X05n0227_p0186c02║位，故況居士。生育五子者，五道眾生皆一子故。故《法
X05n0227_p0186c03║華》云「一切眾生皆是吾子。」此約天性。若約結緣，則五
X05n0227_p0186c04║百名人，結三乘種，三十稱子。言生育者，乃有二義：一
X05n0227_p0186c05║約天性，性由佛顯，義曰生育；二約結緣，三乘人天乃
X05n0227_p0186c06║至五道皆沾佛化，即為生育。並同一子為平等念，禪
X05n0227_p0186c07║定、解脫資具亦同。而彼諸子愚小無知者，若約天性，
X05n0227_p0186c08║本迷為愚，善徵為小，迷第一義稱曰無智，不辨四諦
X05n0227_p0186c09║為一切處未能分別，即同《法華》不覺、不知、不驚、不怖。
X05n0227_p0186c10║二「時彼長者宅舍之中」下，起惑焚燒喻。舍宅即是生
X05n0227_p0186c11║處，三界生死眾生所居，故云舍宅。佛應統之，屬于長
X05n0227_p0186c12║者。火謂惑苦，准下合文，但云三毒，惑最重故。以因攝
X05n0227_p0186c13║果，不說苦火。若《法華》云「生、老、病、死、憂、悲、苦、惱皆悉燒
X05n0227_p0186c14║煑，出於橫造，名曰欻然。」五道異生云各居一處。二「善
X05n0227_p0186c15║男子！於意云何」下，大聖反問，即是影顯等救之喻。雖
X05n0227_p0186c16║舉諸事，意在平等，故牒問之。三「答言」下，善財仰答。在
X05n0227_p0186c17║心必等，事則隨緣。緣發為近，所以先拔。二「文殊師利
X05n0227_p0186c18║言」下，合喻。先雙合育子起惑焚燒；後「菩薩等心」下，合
X05n0227_p0186c19║前反問長者等救。安置寂靜即是涅槃，前文所無，含
X05n0227_p0186c20║在出字。四「善男子！是為」下，結。
X05n0227_p0186c21║[○@、]三「復次」下，明修真供養。文中二：先正明，後校量顯
X05n0227_p0186c22║勝。前中亦四：初標真供養，謂法供養。諸供養中，法供
X05n0227_p0186c23║養最，故名為真。若能行者，是真供養三世諸佛。二「何
X05n0227_p0186c24║等」下，徵。三「一者」下，釋。十句之中，初總，餘別。別中，九句
X05n0227_p0187a01║皆法供養。若通相說，於佛深經難見妙理起十法行
X05n0227_p0187a02║皆名供養。以財供養資養四大，受持、讀誦、解說、修行
X05n0227_p0187a03║增於法身，又全其理，供養義也。九句別中，唯顯修行，
X05n0227_p0187a04║從勝說故。以法對財，十皆名勝。就十法行，修行最勝，
X05n0227_p0187a05║故《淨名》說「深觀緣起」等，名為最上法之供養。九中，初
X05n0227_p0187a06║句復是修行之總，餘皆是別，唯辨利他。菩薩利佗，為
X05n0227_p0187a07║自行故。三正利樂。四利佗心。五利他智，以十力智知
X05n0227_p0187a08║而化故。六利他行、七常不捨，義通二利。八兼能說，訥
X05n0227_p0187a09║言敏行不能利他，辯口缺行自無分故。又自有縛，能
X05n0227_p0187a10║解彼縛，無有是處。有目有足，為真導師。故《智論．第六》
X05n0227_p0187a11║云「多聞廣智美言語，巧說諸法轉人心，行法心正無
X05n0227_p0187a12║所畏，如大雲雷澍供雨。」九長時者，前辨橫具，此明堅
X05n0227_p0187a13║堅。十不忘行本，忘菩提心，修諸善根，魔攝持故。四「若
X05n0227_p0187a14║諸菩薩」下，結。二「非以財寶」下，校量顯勝。於中四：一
X05n0227_p0187a15║標、二徵、三釋、四結。今初。財施益近，多在人、天；法施益
X05n0227_p0187a16║深，終成佛果。故三千七寶、三恒沙身，日日長時布施
X05n0227_p0187a17║一切，不及受持一四句偈，何況具足受持、修行？二「何
X05n0227_p0187a18║以故」下，徵。三「如來恭敬」下，釋。於中四：一正解釋、二重
X05n0227_p0187a19║徵釋、三勸修行、四結成前法。初中，先釋總句，後釋別
X05n0227_p0187a20║句。今即初也。有法，有喻。諸佛所師，所謂法也。佛從法
X05n0227_p0187a21║生，法即父母。孝子重父，敬父子悅；如來重法，敬法佛
X05n0227_p0187a22║欣。故書云「敬其父則子悅，敬其君則臣悅，敬一人而
X05n0227_p0187a23║千萬人悅。」故敬一法，十方諸佛無不皆悅，是為所敬
X05n0227_p0187a24║者寡而悅者眾。二「善男子！如來從修行中來」下，釋別
X05n0227_p0187b01║句。唯法無喻。於九句中，一釋修行。佛從修行中來，修
X05n0227_p0187b02║行即合佛行，亦即法身，故能修行為真供養。此句具
X05n0227_p0187b03║足，餘八文略。一向利他。二佛為利樂，若能利樂，為真
X05n0227_p0187b04║供養。三為慈悲，若能慈攝，為真供養。四以隨順利樂，
X05n0227_p0187b05║故有十力，以十力利，是真供養。上三句順釋，餘六反
X05n0227_p0187b06║釋。五若不勤修，不能利樂；若能勤修，則能利樂。若能
X05n0227_p0187b07║利樂，為真供養。他皆倣此。利樂即是利他總句，故句
X05n0227_p0187b08║句牒之。二「何以故」下，重復徵釋。三「善男子！汝應」下，結
X05n0227_p0187b09║勸修行。四「善男子！是為」下，結成前法。並顯，可知。
X05n0227_p0187b10║△第五「爾時，文殊師利顯示」下，結用皈本，所作竟故。
X05n0227_p0187b11║信窮智境，信相便亡，故云不現。
X05n0227_p0187b12║第三「爾時，善財童子即見三千」下，轉遇勝緣，修行敬
X05n0227_p0187b13║事。然此諸友及後普賢皆無指授，表證法界離此彼
X05n0227_p0187b14║故。此三千友乃有多義：一者成前，尚是文殊之勝益
X05n0227_p0187b15║故；二者順後，是見普賢之方便故；三者通論，自是一
X05n0227_p0187b16║分。故見諸友應分為三：初明別見，即是純門；此一時
X05n0227_p0187b17║見，即是雜門；後見普賢具前諸友，即是純、雜無㝵之
X05n0227_p0187b18║門。然此諸友所得法門，受行各別，文略不具，申本、廣
X05n0227_p0187b19║本必應有之。
X05n0227_p0187b20║[△@△]大文第五。從「增長趣求」下，顯因廣大相。以前文殊
X05n0227_p0187b21║智照無二，顯其甚深，方堪成佛。廣大之因隨一一因，
X05n0227_p0187b22║稱法性故。文殊般若，即攝相皈體。普賢法界，即祕密
X05n0227_p0187b23║重重。若以二聖自相對者，文殊菩薩則為能證。若以
X05n0227_p0187b24║二聖對於善財，是則文殊亦為所證。未得般若，今證
X05n0227_p0187c01║得故。文中分五：第一依教趣求、第二聞覩前相、第三
X05n0227_p0187c02║見聞親證、第四聞佛勝德、第五重示普因。
X05n0227_p0187c03║今初。有三十句增廣行願，義同前來思修證入。於中，
X05n0227_p0187c04║初二句總明。後「以大悲」下，二十八句別顯，攝為十四
X05n0227_p0187c05║對：一悲納慈覆對；二敬果住因對；三淨眼圓德對；四
X05n0227_p0187c06║信正增助對；五「善能迴向」下，向因知果對；六入教了
X05n0227_p0187c07║法對；七現世入願對；八竪修橫照對；九增善得智對；
X05n0227_p0187c08║十「普照十方」下，照理化生對；十一成益知苦對；十二
X05n0227_p0187c09║摧障無障對；十三證理住用對；十四內求外加對。唯
X05n0227_p0187c10║末後句明其外緣，前皆內因。上文殊通指，今善財普
X05n0227_p0187c11║觀，不同前友各指一友，普觀方得見普賢故。
X05n0227_p0187c12║第二「善財童子起如是等」下，聞覩前相。於中二：先結
X05n0227_p0187c13║前生後。由依上觀普賢境故，方得見聞。此普賢境即
X05n0227_p0187c14║前所觀二十句境，即文殊處成益之中令入普賢諸
X05n0227_p0187c15║行願輪。由前令入，所以能觀；由前能今，觀故聞見。後
X05n0227_p0187c16║「即聞普賢」下，正明聞見。於中二：一聞、二見。今初。此中
X05n0227_p0187c17║聞者，非從一人及多人聞，即稱法界。聞有十四句：初
X05n0227_p0187c18║句聞人，餘聞行、位。於中，一行、二願、三助道、四功德、五
X05n0227_p0187c19║威儀。第六句「及聞普賢菩薩諸地」下，皆明聞地。於中，
X05n0227_p0187c20║初句為總，餘七為別。總云地者，若約行布，即等覺地；
X05n0227_p0187c21║若約圓融，總攝諸位，皆普賢地。別中，一地處所者，謂
X05n0227_p0187c22║證十如一真法界；二有為功德調柔果等；三十勝行
X05n0227_p0187c23║及願樂等；四十地親證各有差別；五長時無間無餘
X05n0227_p0187c24║修等；六神通作用摧邪攝生；七種種差別同依佛智。
X05n0227_p0188a01║二「既聞此已」下，明見。於中二：一仰德修觀、二覩見希
X05n0227_p0188a02║奇。前中二：先結前生後；後「即於」下，正明修觀。菩提場
X05n0227_p0188a03║中蓮華座上，明修觀處。約事說者，即其地堅固，猶若
X05n0227_p0188a04║金剛；蘊德深廣，名為海藏。故上經云「諸色相海無邊，
X05n0227_p0188a05║顯現寶蓮華座，即普賢座。」故〈十定〉下文皆於此見。若
X05n0227_p0188a06║約表者，於本所信自心佛果菩提體中金剛智內起
X05n0227_p0188a07║因陀羅網普賢心觀。然此經體勢應具十會以順無
X05n0227_p0188a08║盡，今且順文對前本末二會即是攝末歸本。是以善
X05n0227_p0188a09║財不假別指，便於初會始成之處如來座前而起觀
X05n0227_p0188a10║求。若對本會應歸誓多，何以會歸菩提場耶？歸本有
X05n0227_p0188a11║二：一歸本會。前文已有，謂遍遊法界而亦不離逝多
X05n0227_p0188a12║林中如來之所。今約會歸諸會之本，故歸覺場。前既
X05n0227_p0188a13║不起菩提樹王遍一切處，今證窮極，故須會皈。後「起
X05n0227_p0188a14║等虗空」下，正顯觀心。有十六心，前十自分境，後六勝
X05n0227_p0188a15║進境，一一皆稱普賢境心，故後得見。二「善財童子！起
X05n0227_p0188a16║如是心」下，覩見希奇。於中二：先結前生後，謂由起前
X05n0227_p0188a17║心及宿善等因緣力故；後「欲見普賢」下，正覩希奇。於
X05n0227_p0188a18║中二：先見十瑞相，有標、徵、釋、結。釋有十句五對，各先
X05n0227_p0188a19║所依淨土，後住處眾生。後「又見十種大光明相」下，覩
X05n0227_p0188a20║見光明。前瑞直見一重淨剎，此明重見，謂遍法界剎
X05n0227_p0188a21║所有極微皆出法界塵數境故，皆是依中現於依正。
X05n0227_p0188a22║上二段文並是普賢依報殊勝。
X05n0227_p0188a23║第三「爾時，善財」下，見聞親證。於中四：初結前生後、二
X05n0227_p0188a24║彰聞見因、三起觀增修、四正明見證。[○@、]今初。由覩前
X05n0227_p0188b01║相，生必見心。[○@、]二「於時善財」下，彰聞見因，謂外由內
X05n0227_p0188b02║因緣力故。[○@、]三「能生諸佛普智光明」下，起觀增修。有
X05n0227_p0188b03║二十句：初三句總，一智能觀；二、三所觀行願。後「於一
X05n0227_p0188b04║切如來」下，別。初二觀法身，謂佛、菩薩境故。故上經云
X05n0227_p0188b05║「法界眾生界，究竟無差別，一切悉了知，此是如來境。」
X05n0227_p0188b06║菩薩亦以法身為境，法界體周，故云廣大。「修習得見
X05n0227_p0188b07║普賢之想」下，五句觀智身：此句標；二出觀相，以佛種
X05n0227_p0188b08║智為普賢故；三以定攝；四以進策，為能見因；五身心
X05n0227_p0188b09║普周，是能見相。以佛智廣大，既同虗空，今心離念，等
X05n0227_p0188b10║虗空界，則能見故。次「即以普眼」下，一句總觀十身，無
X05n0227_p0188b11║有一境非普賢故。次「以智慧眼」下，一句觀普賢因。次
X05n0227_p0188b12║「其心」下，二句等普賢心。次「威德加持」下，起普賢願：初
X05n0227_p0188b13║句總願；「不捨離」下，別有五願。諸觀行人應放此修，離
X05n0227_p0188b14║此觀修，見亦非勝。
X05n0227_p0188b15║[○@、]四「善財童子具足圓滿」下，正明見證。於中二：先結
X05n0227_p0188b16║前生後；後「即見」下，正明見證。於中二：第一得益因圓、
X05n0227_p0188b17║第二位滿齊佛。△前中四：一見身得益、二摩頂得益、
X05n0227_p0188b18║三顯因深廣、四觀用無涯。[○@△]初中二：先見勝身，後得
X05n0227_p0188b19║深益。前中四：一總見勝德身相、二別見毛孔出生、三
X05n0227_p0188b20║重觀體內包含、四結通體用周遍。今初。由前於菩提
X05n0227_p0188b21║場師子座前起觀想故，還於此見與諸如來平等無
X05n0227_p0188b22║二，即等覺相。餘並可知。二「善財童子見普賢身一一
X05n0227_p0188b23║毛孔」下，見毛孔出生。實則無盡，略顯二十一門，即出
X05n0227_p0188b24║三世間。由前起觀等虗空心，故此所見等於法界盡
X05n0227_p0188c01║虗空界，是知隨心各見分齊。（下第三十九經。）三「爾時，善財童
X05n0227_p0188c02║子」下，重觀體內包含。於中二：先結前生後；後「重復觀
X05n0227_p0188c03║察」下，正顯觀見。於中二：先明見處。略舉三處：一身分
X05n0227_p0188c04║者，全對於身，即頭等六分；二支節者，乃至一指一節；
X05n0227_p0188c05║三毛孔者，遍上二類毛孔。意謂但觀頭時，頭中見法
X05n0227_p0188c06║界；觀指一節，一節中見法界；觀一毛孔，毛孔中見法
X05n0227_p0188c07║界。故三重舉之，此即一毛含容無盡遍也。後「悉有三
X05n0227_p0188c08║千」下，明其所見。於中亦二：先見三千；後「如見此世界」
X05n0227_p0188c09║下，類通橫竪。謂十方三際相續不斷，明念念見各各
X05n0227_p0188c10║差別，約相不壞。「互相涉入」下，性相無㝵。以性融相，故
X05n0227_p0188c11║相涉入；不壞本相，故不雜亂。四「如於此毗盧遮那」下，
X05n0227_p0188c12║結通體用周遍。於中二：先所遍處。文有四重舉類：一
X05n0227_p0188c13║舉此會類勝蓮華、二舉蓮華類於東方、三舉東方類
X05n0227_p0188c14║盡十方、四舉十方類諸塵內。此則如理之遍。後「於彼
X05n0227_p0188c15║一一」下，結處中之身。則如理之此，包即所遍。一切剎
X05n0227_p0188c16║處全在能遍毛孔之中，毛中所有皆遍此處，重重重
X05n0227_p0188c17║重，無盡無盡，以為普賢難思身相。二「爾時，善財童子」
X05n0227_p0188c18║下，得益。既得智度，已彰地滿，況十無盡？
X05n0227_p0188c19║[○@△]第二「善財童子既得是已」下，明摩頂得益。於中分
X05n0227_p0188c20║三：初摩頂，示普法界，灌其頂故。次「善財即得」下，得益。
X05n0227_p0188c21║前向外觀，故得智度；摩頂內證，故得三昧。十句之中，
X05n0227_p0188c22║一得主定，二攝眷屬，餘辨定用。後「如此娑婆」下，結通。
X05n0227_p0188c23║良以善財等普賢，故處處得益。
X05n0227_p0188c24║[○@△]第三「爾時，普賢」下，明因深廣，顯果勝故。於中三：一
X05n0227_p0189a01║問答審見、二正顯因相、三結因成果。今初。謂上之果，
X05n0227_p0189a02║屬下之因。二「普賢菩薩」下，正顯因相。於中分三：一總
X05n0227_p0189a03║明求菩提行。檀為行首，故偏明之。二「善男子！我於」下，
X05n0227_p0189a04║離過成德行，即餘九度。先及顯五度：初即是戒；不生
X05n0227_p0189a05║瞋害，是忍；「未曾一念離菩提心」下，是進；無障㝵心，是
X05n0227_p0189a06║禪；不起迷惑，是般若。「唯住」下，順顯後四。三「善男子！我
X05n0227_p0189a07║普嚴淨」下，總明悲智行。略舉四行，文分為四：一正舉
X05n0227_p0189a08║四行，謂：一嚴土行、二攝生行、三事友行、四求法行。二
X05n0227_p0189a09║「善男子！我法海中」下，反顯求法。殷重一文尚無不捨，
X05n0227_p0189a10║況全部耶？以其一文即是一切一故，如海一滴。三「善
X05n0227_p0189a11║男子！我所求法」下，順明求法。所謂成上嚴土攝生，上
X05n0227_p0189a12║亦廣於方便、願、智。四「我如是等」下，總結無盡。三「是故，
X05n0227_p0189a13║善男子！我以如是」下，結因成果。於中，先結因有十一
X05n0227_p0189a14║句，以有成果之功，故云力也，亦顯力度。後「由此等」故
X05n0227_p0189a15║下，明成果。
X05n0227_p0189a16║[○@△]第四「善男子！汝見我此」下，觀用無涯。於中三：一舉
X05n0227_p0189a17║益勸觀、二觀見奇特、三校量顯勝。初中有三：一標、二
X05n0227_p0189a18║釋、三結。初標，可知。二「善男子！我此妙身」下，釋，謂因深
X05n0227_p0189a19║難見故。於中復三：初順明難見。次「善男子！若有眾生
X05n0227_p0189a20║未種」下，及顯難見。後「善男子！若有眾生得聞我名」下，
X05n0227_p0189a21║明見聞之益。於中四：一不退轉益。二「或有眾生一日
X05n0227_p0189a22║一夜」下，成熟之益。根有利鈍，障有淺深，故遲速不同。
X05n0227_p0189a23║三「善男子！我以如是等」下，總結多門。四「復次，善男子」
X05n0227_p0189a24║下，彰見遠果。謂生身剎，淨剎可生，身云何生？此有二
X05n0227_p0189b01║義：一約法性。與剎為體，名清淨剎；與身為體，名清淨
X05n0227_p0189b02║身。能依有殊，所依體一。欲顯體一，故言生身。二約相
X05n0227_p0189b03║用。剎謂身所依剎，身謂身內之剎，欲顯身剎本相融
X05n0227_p0189b04║故。三「善男子！汝應觀」下，總結勸觀。二「爾時，善財」下，
X05n0227_p0189b05║觀見奇特。於中三：初見毛內含三世間；次「又見普賢
X05n0227_p0189b06║菩薩於一一世界」下，見普賢身徧剎大用，此剎即是
X05n0227_p0189b07║毛中之剎；後「時善財」下，善財自見等普賢化。三「善
X05n0227_p0189b08║財童子！所見」下，校量顯勝。於中三：初校量善根；次「善
X05n0227_p0189b09║財童子！從初」下，校量入剎；後「善財童子！於普賢」下，總
X05n0227_p0189b10║顯諸門超勝之相。於中二：一別明橫豎深廣、二總彰
X05n0227_p0189b11║平等周遍。今初。總有十海，文分為四：前三別明，後七
X05n0227_p0189b12║結例。一明剎海。一步超過，顯其橫廣；盡未來劫，明其
X05n0227_p0189b13║豎長；猶不能知，顯其甚深。藏約包含，海約深廣。二「亦
X05n0227_p0189b14║不能知佛海」下，明佛海。三「亦不能知菩薩」下，菩薩海。
X05n0227_p0189b15║四「亦不能知入眾生界」下，結例七海：一眾生界海、二
X05n0227_p0189b16║眾生根海、三教化調伏海、四覺悟成就智海、五神通
X05n0227_p0189b17║海、六諸地海、七諸道海。「如是」下，總結不知。稱法界德，
X05n0227_p0189b18║無有障㝵，無窮盡故。二「善財童子！於普賢毛孔」下，總
X05n0227_p0189b19║結平等周遍。不動者，謂不從此至彼、從彼至此。不出
X05n0227_p0189b20║者，非此剎沒、彼剎中出，亦非彼沒、此剎中出。不動而
X05n0227_p0189b21║遍故、即動而靜故、出沒相如故、此彼相即故、彼此相
X05n0227_p0189b22║在故、彼此炳具故、祕密隱顯俱時成故、帝網重重皆
X05n0227_p0189b23║不動故。
X05n0227_p0189b24║△第二「當是之時」下，明位滿成佛齊。文有十句：初句
X05n0227_p0189c01║總，次八別，末句結。此即義當等覺。以等覺故，因位既
X05n0227_p0189c02║滿，更無所修，故但說等，更不趣求。斯則一生頓成因
X05n0227_p0189c03║果，行布亦足，非唯理觀初後圓融。上明見聞親證竟。
X05n0227_p0189c04║第四「爾時，普賢菩薩」下，聞佛勝德難思。前長行但顯
X05n0227_p0189c05║因圓，此偈方陳果用，非頌前文。然有二意：一對普賢。
X05n0227_p0189c06║意云：見我難思，尚是因位，今亦汝果，尤更甚深。二對
X05n0227_p0189c07║善財。善財等佛，但是因圓，應顯果相。果海離言，故不
X05n0227_p0189c08║可說。今既理現佛對因之果，以顯善財究竟果相，故
X05n0227_p0189c09║偈、長行因果綺互。文中分三：初以偈標德，誡聽許說；
X05n0227_p0189c10║次「爾時，一切菩薩」下，長行舉眾渴仰欲聞；後「爾時，普
X05n0227_p0189c11║賢菩薩」下，廣陳德相，令眾求滿。於中分二：先長行重
X05n0227_p0189c12║誡許說分齊。此有二意：一我所說者，猶如一滴；其不
X05n0227_p0189c13║說者，猶如大海。二者可寄言說，猶如一滴；不可說者，
X05n0227_p0189c14║猶如大海。後「佛智廣大」下，正顯偈辭。九十五偈大
X05n0227_p0189c15║分為二：先九十三偈別歎佛德，末後二偈結德無盡，
X05n0227_p0189c16║勸信勿疑。△前中，前八十偈法說，後十三偈喻明。然
X05n0227_p0189c17║通讚毗盧遮那十身圓滿，二十一種殊勝功德，〈離世
X05n0227_p0189c18║間品〉但有其名。大部之中，數處有義，諸《攝論》中廣釋
X05n0227_p0189c19║其相。今皆先依〈離世〉標名，後依無著立功德稱。就文
X05n0227_p0189c20║分二：初一偈明總句，餘明別句。[○@△]今初，即妙悟皆滿。
X05n0227_p0189c21║謂諸佛智善，普於一切有為、無為所應覺境淨妙圓
X05n0227_p0189c22║滿，正開覺故。文中，佛智總相。廣大者，體周。同空者，同
X05n0227_p0189c23║喻。空有多義，下略有四。普遍一切眾生心者，釋廣大
X05n0227_p0189c24║相。眾生心體離念等空，與諸如來無二體故，即空遍
X05n0227_p0190a01║義。故〈出現〉云「譬如大海潛流四天下地，有穿鑿者，無
X05n0227_p0190a02║不得水。佛智亦爾，普入一切眾生心中，有修行者，無
X05n0227_p0190a03║不得證。」了世妄想者，即覺有為。皆非有者，即是無為。
X05n0227_p0190a04║即如其勝義，覺諸法故，如空無㝵，不㝵了故。其第四
X05n0227_p0190a05║句是能覺相，不起分別，離覺所覺，故稱妙覺。覺即是
X05n0227_p0190a06║悟。此句即顯如空無心及無依義。故上經云「佛智無
X05n0227_p0190a07║依處，如空無所依。」[○@△]餘九十二偈，別顯二十一德，為
X05n0227_p0190a08║十九段，後三合故。
X05n0227_p0190a09║第一一偈，明二行永絕，即於所知一向無障㝵轉功
X05n0227_p0190a10║德。佛無㝵智，於一切事品類差別無著無㝵，非如聲
X05n0227_p0190a11║聞極遠時處即有障㝵，名一向無㝵。離所知障，智德
X05n0227_p0190a12║滿故。文中，前半法說，一念能知，顯知之妙；後半喻顯。
X05n0227_p0190a13║二有一偈，明達無相法。即於有無無二相真如最清
X05n0227_p0190a14║淨能入功德，謂證入真如本無二相，亦令他證，即是
X05n0227_p0190a15║斷德無住涅槃。文中，前三句不住涅槃，第四句不住
X05n0227_p0190a16║生死。
X05n0227_p0190a17║三有三偈，明住於佛。住即無功用佛事不休息功德，
X05n0227_p0190a18║謂住大悲及性空等，故能無功而成佛事。是故文云
X05n0227_p0190a19║「或有見等，斯即恩德。」
X05n0227_p0190a20║四「或見清淨」下十五偈，明得佛平等，即於法身中所
X05n0227_p0190a21║依意樂作事無差別功德，謂如上佛事為共不共故。
X05n0227_p0190a22║次明此一切諸佛展轉和雜而同住故，是故經文廣
X05n0227_p0190a23║列諸佛皆互相遍。所以互遍者，諸佛三事無差別故。
X05n0227_p0190a24║云何為三？一所依智同、二益生意樂同、三報化作事
X05n0227_p0190b01║同，故令互遍。亦同《攝論》平等意趣，依此釋經以為契
X05n0227_p0190b02║當。更依文理證此諸佛皆遮那身，謂此文言此三千
X05n0227_p0190b03║世界阿閦在中，阿閦如來本在東方，今云在此，明不
X05n0227_p0190b04║異此。又無量壽、月覺如來皆遍十方，豈容隔此？又皆
X05n0227_p0190b05║言或見，則知一佛隨見不同。若言此中別讚餘佛，直
X05n0227_p0190b06║言阿閦在此界中，何名讚德？正讚釋迦便言何閦，文
X05n0227_p0190b07║豈為次？況華藏剎海皆遮那境，無量壽佛去十萬等，
X05n0227_p0190b08║並未出於剎種之中、一重之內，豈非本師隨名異化？
X05n0227_p0190b09║《法華》、《央堀》並說十方本師分身，故知所說法藏本緣
X05n0227_p0190b10║十六王子皆方便說，法華迹門說十六王子壽量本
X05n0227_p0190b11║門並已拂之，故以理推皆是遮那海印炳現，何緣不
X05n0227_p0190b12║說自所現佛而說他耶？故知賢首、阿閦佛等皆本師
X05n0227_p0190b13║矣。斯為華嚴不共深意，慎勿輕爾。文中三：初八主伴
X05n0227_p0190b14║嚴土攝生同，次四微細含容轉法同，後三總顯多門
X05n0227_p0190b15║結前生後。此之三段皆是作事無差，皆為眾生即是
X05n0227_p0190b16║意樂，並依佛智即所依無差。若從多說，初是作事，次
X05n0227_p0190b17║是意樂，後是所依。此上一段兼顯第十七隨其勝解
X05n0227_p0190b18║示現差別佛土功德。
X05n0227_p0190b19║五「或見釋迦」下三偈，明到無障處，即修一切障對治
X05n0227_p0190b20║功德。依無性《攝論》，前四是自利功德，此下皆利他功
X05n0227_p0190b21║德。利佗之中，先明化治，故次辨之。謂已慣習定自在
X05n0227_p0190b22║性及一切智，對治煩惱及所知障，由此永斷一切習
X05n0227_p0190b23║氣所依趣處。文中，初半偈或見久成，則已永斷一切
X05n0227_p0190b24║習氣；次半偈即顯利他；次一偈修能治道；後一偈別
X05n0227_p0190c01║以十度治於蔽障。既上云或見久成正覺，則定非始
X05n0227_p0190c02║成。始成、久成皆隨物化，真佛不可言久始也。
X05n0227_p0190c03║六有三偈，明不可轉法，即降伏一切外道功德，謂教、
X05n0227_p0190c04║證二道不為外轉，故能伏外。文中，前二即教、證二道；
X05n0227_p0190c05║後一即現所摧同類之身。
X05n0227_p0190c06║七「或現兜率」下十六偈，明所行無㝵，即生在世間，不
X05n0227_p0190c07║為世法所㝵功德，以心無高下，故世八風無能為㝵。
X05n0227_p0190c08║文分為六：初三偈，八相現世無㝵，王宮嬪御亦不㝵
X05n0227_p0190c09║故；二有一偈，自他無㝵，彌陀授記即能仁故；三有一
X05n0227_p0190c10║偈，滅成無㝵；四有三偈，天宮無㝵；五有六偈，隨順世
X05n0227_p0190c11║間巧化無㝵；六有二偈，總結無㝵之智能遍隨機。初
X05n0227_p0190c12║句智體無二㝵故，次句頓了，次二句所了法相，略示
X05n0227_p0190c13║四觀：一唯心觀、二因緣觀、三無常觀、四性空觀。四觀
X05n0227_p0190c14║連環，既了世法唯心性空，何有高下而能㝵耶？後偈
X05n0227_p0190c15║略舉遍隨之妙，一多即入無㝵化故。
X05n0227_p0190c16║八「如來安住」下十八偈，明立不思議，即安立正法功
X05n0227_p0190c17║德。諸十二分教名所安立，由深廣故，不可思議。文中，
X05n0227_p0190c18║初十四偈釋所安立，後有四偈顯不思議。前中三：初
X05n0227_p0190c19║三偈總立諸法，二有二偈示安立德，三有九偈別立
X05n0227_p0190c20║四菩薩行。今初。前一偈半立共二乘法，後一偈半立
X05n0227_p0190c21║不共法。前半偈能立德，謂四辯才；後一偈所立法，即
X05n0227_p0190c22║是性相無㝵之法。無我者，人空；無相者，法空。業性不
X05n0227_p0190c23║起，是二空法從緣生故，無性不起。亦無失者，不壞業
X05n0227_p0190c24║相。故《淨名》云「無我、無造、無受者，善惡之業亦不亡。」《中
X05n0227_p0191a01║論》云「雖空亦不斷，雖有而不常，果報亦不失，是名佛
X05n0227_p0191a02║所說。」言一切遠離者，亦泯空有，中道迹絕，故如虗空。
X05n0227_p0191a03║此寂滅相不可言宣，下句以方便力假以言說。二有
X05n0227_p0191a04║二偈示安立德，即佛三輪：前偈神通輪，後二語意，以
X05n0227_p0191a05║廣大音不動念故。言廣大者，遍周法界，是故目連不
X05n0227_p0191a06║究其邊。三有九偈別立四菩薩行，即分為四：初一偈
X05n0227_p0191a07║波羅蜜行，次半偈菩提分法行，三半偈明神通行，四
X05n0227_p0191a08║七偈成就眾生行。於中分二：初一偈總顯一音隨類，
X05n0227_p0191a09║後六別明所聞不同。今初。前半所隨，後半能隨。言一
X05n0227_p0191a10║音者，亦云圓音，廣如〈出現品〉，今當略釋。謂以一梵音
X05n0227_p0191a11║遍一切處，能令聞者各聞不同，名為一音；於一梵音
X05n0227_p0191a12║具足一切諸類之音，故名圓音，如善口天女。故上經
X05n0227_p0191a13║云「一切眾生語言法，一言演說盡無餘。」又隨類一音，
X05n0227_p0191a14║隨說一法遍一切處，亦隨根器各聞大小，名為一音；
X05n0227_p0191a15║隨一類音具說一切，故名圓音。故上經云「如來於一
X05n0227_p0191a16║語言中，演說無邊契經海。」又一切即一，名為一音；一
X05n0227_p0191a17║即一切，名為圓音。上經云「佛以一妙音，周聞十方國，
X05n0227_p0191a18║眾音悉具足，法雨皆充遍。一切言詞海，一切隨類音，
X05n0227_p0191a19║一切國土中，恒轉無上輪。」又種種類音遍周法界，遍
X05n0227_p0191a20║同一切色非色法，故名一音；不失音韻種種法門，故
X05n0227_p0191a21║名圓音。此二相成。若遍而失韻，是圓非音；韻而不遍，
X05n0227_p0191a22║是音非圓。遍而不失，方曰圓音，亦曰一音。隨其品順
X05n0227_p0191a23║皆令解者，品謂優劣，三乘、五乘、無量乘等各異聞故；
X05n0227_p0191a24║順謂萬類，即龍、神等隨類解故。二「或有貪欲」下，六偈
X05n0227_p0191b01║所聞不同。於中有三：初偈聞對治門。次偈聞學處門。
X05n0227_p0191b02║十學處者，即謂十善，五重十善攝一切善，是以舊經
X05n0227_p0191b03║名十戒行。《瑜伽》有七學處，非當今意。後四偈結皈諸
X05n0227_p0191b04║乘，謂佛說法共、不共等，不離乘故。於中二：先三偈別
X05n0227_p0191b05║說三乘，五一結皈無量。一乘者，唯一佛乘，無二亦無
X05n0227_p0191b06║三故。言上乘者，謂大、小故，即半、滿教。或三者，聲聞、緣
X05n0227_p0191b07║覺、菩薩乘故。或四，有二：一融前三為第四乘；二加不
X05n0227_p0191b08║共、異權三故。故第九地初云「若有慈悲樂饒益，為說
X05n0227_p0191b09║菩薩所行事；若有最勝智慧心，則示如來無上法。」〈賢
X05n0227_p0191b10║首品〉云「信大乘者猶為易，能信此法倍復難。」明有四
X05n0227_p0191b11║矣。或五，亦二：一如人、天為一，不出生死故。三開人、天
X05n0227_p0191b12║為二，善勝、劣故。合於一乘，同於大乘，權、實雖異，究竟
X05n0227_p0191b13║同故。或無量者，一一法門悉能運載一切眾生至彼
X05n0227_p0191b14║岸故。二「涅槃寂靜」下四偈，明不思議，以深、廣故。依寂
X05n0227_p0191b15║滅體建立大用，故名深、廣。無心而說，尤更難思。八萬
X05n0227_p0191b16║法門，義如別義。
X05n0227_p0191b17║九「圓滿」下二偈，明普見三世。即授記功德，記三世事
X05n0227_p0191b18║如現在故。今云順三世間，是三世中之世間耳，非但
X05n0227_p0191b19║能知，兼能示現。
X05n0227_p0191b20║十有五偈，明其身充滿一切世間。即示現受用變化
X05n0227_p0191b21║身功德，故云隨其形相各不等同。於中二：初一偈示
X05n0227_p0191b22║受用身；餘四示變化身，萬類化故。
X05n0227_p0191b23║十一「或持彼戒」下五偈，明智恒明，達一切諸法。即斷
X05n0227_p0191b24║一切疑功德，謂於諸境善決定故，能斷佗疑。文中示
X05n0227_p0191c01║於同事為斷疑故，智慧方便故能斷疑，斷獄輔佐皆
X05n0227_p0191c02║斷世疑。
X05n0227_p0191c03║十二有六偈，明了一切行。即令入種種行功德，由所
X05n0227_p0191c04║化生性差別故，入種種行令成大覺。初一偈成人行，
X05n0227_p0191c05║次三欲天行，次二色天無量等行。
X05n0227_p0191c06║十三有一偈，明除一切疑。即當來生妙智功德，謂聖
X05n0227_p0191c07║聲聞說言：「此人無有少分功德善根，如來能知，種子
X05n0227_p0191c08║所隨。」是故文云「無㝵智見。」
X05n0227_p0191c09║十四有五偈，明無能測身。即如其勝解示現功德，謂
X05n0227_p0191c10║隨物勝解而為現身，如摩尼珠心無分別，故令眾生
X05n0227_p0191c11║無能測知。文中三喻：初偈幻喻，總顯應緣。次二偈月
X05n0227_p0191c12║喻，寄對顯勝。喻合有四：一智月出現見無向背；二湛
X05n0227_p0191c13║然常身示能延促；三由器益缺所見有無，菩薩淨心
X05n0227_p0191c14║偏言現影；四身智圓滿暎奪二乘。此同出現身第六
X05n0227_p0191c15║相。後二偈海印頓現喻，喻無心頓現。前偈喻，後偈合。
X05n0227_p0191c16║初句合海，佛德深廣故如大海，亦德合寶。《金光明》云
X05n0227_p0191c17║「佛德無邊如大海，無限妙寶積其中。」故〈賢首品〉云「眾
X05n0227_p0191c18║生寶物及川流，普悉包容無所拒。」故無垢令清淨，無
X05n0227_p0191c19║於心垢所知障，故無濁顯無惑障。周量法界，故曰無
X05n0227_p0191c20║邊。非唯普現眾生之前，其所應生全在心內。海印之
X05n0227_p0191c21║喻廣如別說。
X05n0227_p0191c22║十五有三偈，明一切菩薩等所求智。即無量所依調
X05n0227_p0191c23║伏有情加行功德，謂如來智為無量菩薩調伏眾生
X05n0227_p0191c24║所有加行之所依故。言等所求者，無不求故，即一切
X05n0227_p0192a01║智。文中，初偈即所求智，無㝵智日即是光明，以光明
X05n0227_p0192a02║者名智慧故。無去無來，合不動而遍。智體周遍，更何
X05n0227_p0192a03║去來？云除世闇者，合放千光。後二偈即調伏眾生所
X05n0227_p0192a04║有加行，依無分別故，不從身心。
X05n0227_p0192a05║十六「如來清淨」下二偈，明到佛無二究竟彼岸，即如
X05n0227_p0192a06║來平等法身波羅蜜多成滿功德。言平等者，即是無
X05n0227_p0192a07║二。言法身者，即是究竟波羅蜜多，即是彼岸，謂於平
X05n0227_p0192a08║等法身之中滿諸度故。又果位諸度無增減故，亦名
X05n0227_p0192a09║平等。文中，正顯法身，全同《攝論》法身五相。初句即白
X05n0227_p0192a10║法為相，以是極果圓滿自在，故云清淨。次二句不思
X05n0227_p0192a11║議相，謂真如清淨自內證故，無有世間喻能喻故，名
X05n0227_p0192a12║無倫匹。非諸尋思所行處故，超言語道。道即是尋伺，
X05n0227_p0192a13║言思斯絕，為不思議。次一句無二為相，謂有、無無二
X05n0227_p0192a14║為其相故。由一切相無所有故，名為非有；空所顯相
X05n0227_p0192a15║是實有故，名非無等。次一句即轉依相，謂轉滅一切
X05n0227_p0192a16║諸雜染分，依他起性似能、所取，云無所依；轉得解脫，
X05n0227_p0192a17║於法身自在無性所顯圓成實性為所依故，云無不
X05n0227_p0192a18║依。次句即常住相，謂真如清淨相故、本願所引故、所
X05n0227_p0192a19║應作事無竟期故，云無來去。則顯三身皆常住義，況
X05n0227_p0192a20║真法身？次同三喻，喻上五相。如空一喻，喻於無依及
X05n0227_p0192a21║常住相。如日一喻，喻白法相，故梵本中名如白日。如
X05n0227_p0192a22║夢一喻，喻無二相。欲言其有，覺竟無實；欲言其無，夢
X05n0227_p0192a23║境歷然。故非有、無，為無二相。其不思議，後偈顯之。末
X05n0227_p0192a24║句結勸。如是觀者，名為正觀；若他觀者，名為耶觀。
X05n0227_p0192b01║十七一偈，明具足如來平等解脫，即隨其勝解示現
X05n0227_p0192b02║差別佛土功德，謂以佛解脫隨眾生解，而於佛土與
X05n0227_p0192b03║諸如來互相間雜，故難為喻。謂如山等必不依空，有
X05n0227_p0192b04║無等法無能喻佛。此喻亦是成前段中不思議義，以
X05n0227_p0192b05║前第四廣顯作事兼顯佛土，故此略無佛土之相，當
X05n0227_p0192b06║次第故略陳大意。
X05n0227_p0192b07║十八一偈，明證無中邊佛平等地，即三種佛身方處
X05n0227_p0192b08║無分限功德，謂非一、非異，非常、無常、中邊等相。文中，
X05n0227_p0192b09║先喻，後合。如來合上大海摩尼。摩尼體上無有異色
X05n0227_p0192b10║名為非色，即是法身。海珠非空名非非色，即是報身。
X05n0227_p0192b11║隨異暎色成多差別，故云隨應，即是應身。無所住者，
X05n0227_p0192b12║總結三身。又色即非色故名非色，非色即色故非非
X05n0227_p0192b13║色，雙非上二即是中道，斯迹亦絕故無中邊。由此故
X05n0227_p0192b14║能融遍法界，無有分限，與諸如來不相雜亂，猶如冥
X05n0227_p0192b15║室百千燈明。
X05n0227_p0192b16║十九一偈，攝二功德。一同於真如及法性等，明盡於
X05n0227_p0192b17║法界，即窮生死際，常現利樂一切有情功德。二等虗
X05n0227_p0192b18║空界，即無盡功德，謂如虗空經成壞劫性常無盡，佛
X05n0227_p0192b19║寶功德亦窮未來無有盡期。此無盡德，合則唯一，開
X05n0227_p0192b20║則成二。謂等虗空界橫說無盡，窮未來際即豎說無
X05n0227_p0192b21║盡，名究竟功德。究竟無盡故，在總結中。
X05n0227_p0192b22║△第二二偈，結德無盡。於中二：先一偈正結無盡德。
X05n0227_p0192b23║顯上諸德究竟無盡，十無盡界不可盡故。文舉五事，
X05n0227_p0192b24║反顯無盡。後偈勸信令欣。一念信樂，必獲佛德；一念
X05n0227_p0192c01║疑心，永失大利。損益相對，理數然矣。古師亦有將後
X05n0227_p0192c02║二偈為大部流通，非唯文局佛功德偈，況今此後更
X05n0227_p0192c03║有新文。（已下第四十經。）
X05n0227_p0192c04║第五「爾時，普賢菩薩」下，重示普因。此一卷經，前經數
X05n0227_p0192c05║譯皆所未有。古德判云：「經來未盡，故無流通。」斯言驗
X05n0227_p0192c06║矣。晉代譯主、先朝辨正，是二三藏皆譯出偈，云是䟦
X05n0227_p0192c07║陀室利菩薩所造，虗言賢吉祥，而闕長行。良以西天
X05n0227_p0192c08║頻遭毀滅，致令大部或斷、或連。今梵本昭彰，文勢連
X05n0227_p0192c09║續，普賢、賢首名雖少異，同居佛會，經無惑矣。文中三：
X05n0227_p0192c10║第一結前所說、第二正示普因、第三結說欣慶。△今
X05n0227_p0192c11║初。稱歎如來勝功德已，指前廣偈。「告諸已」下，結說不
X05n0227_p0192c12║盡，即是前文末後偈意。前云無人能盡說佛功德者，
X05n0227_p0192c13║猶謂通因。今明果人勝而且多，歷時長久，相續無間，
X05n0227_p0192c14║說尚不盡，況於凡小？以是究竟無盡法故。
X05n0227_p0192c15║△第二「若欲成就此功德」下，正示普因，即廣說能證
X05n0227_p0192c16║普賢行願，令入法界，則成如來勝功德故。若不依此
X05n0227_p0192c17║普賢行修，設經多劫，亦不成故。文分二別：先長行，後
X05n0227_p0192c18║偈頌。[△@○]前中文有三分：第一正顯普因分、第二顯經
X05n0227_p0192c19║勝德分、第三結勸受持分。
X05n0227_p0192c20║[○@△]初分有四：第一標示所應、第二徵列名數、第三牒
X05n0227_p0192c21║名別解、第四結益令知。[○@、]今初。此功德門，指上佛功
X05n0227_p0192c22║德。「應修已」下，正示普因。希欲為願，造修為行，寄圓說
X05n0227_p0192c23║十。
X05n0227_p0192c24║[○@、]第二「何等為十」下，徵列名數。然此即是常行禮
X05n0227_p0193a01║懺，諸經論中開合不同。若離垢慧菩薩所問，禮佛法
X05n0227_p0193a02║經總有八重：一供養、二讚德、三禮佛、四懺悔、五勸請、
X05n0227_p0193a03║六隨喜、七迴向、八發願。或但為七，合禮讚故。或但有
X05n0227_p0193a04║六，略供養故。或但為五，以發願、迴向但總別異故，如
X05n0227_p0193a05║《十住毗婆沙》第五迴向亦同有五。或但有四，除禮拜
X05n0227_p0193a06║故。或但為三，故《智論》云「菩薩晝夜三時各行三事，謂
X05n0227_p0193a07║懺悔、勸請、隨喜。」行此三事，功德無盡，轉得近佛。若《善
X05n0227_p0193a08║戒經》但有二事，謂懺悔、迴向，皆隨時廣略。今文具十，
X05n0227_p0193a09║以表無盡。六、七二事俱是勸請，八、九二事迴向開出，
X05n0227_p0193a10║餘至文顯。[○@、]第三「善財白言」下，牒名解釋。於中二：先
X05n0227_p0193a11║總徵；後「普賢菩薩」下，別釋。即為十段，段各有三：一牒
X05n0227_p0193a12║名、二釋相、三總結無盡。
X05n0227_p0193a13║且初第一禮敬諸佛。文三段者，第一牒名。由心恭敬，
X05n0227_p0193a14║運於身口而遍禮故，除我慢障，起敬信善。勒那三藏
X05n0227_p0193a15║說七種禮，今加為十，謂：我慢禮，如碓上下，無恭敬心。
X05n0227_p0193a16║二唱和禮，高聲諠雜，辭句渾亂。此二非儀。三恭敬禮，
X05n0227_p0193a17║五輪著地，捧足殷重。四無相禮，深入法性，離能所相。
X05n0227_p0193a18║五起用禮，雖無能所，普運身心，如影普遍，禮不可禮。
X05n0227_p0193a19║六內觀禮，但禮身內法身真佛，不向外求。七實相禮，
X05n0227_p0193a20║若內、若外，同一實相。八大悲禮，隨一一禮，普代眾生。
X05n0227_p0193a21║九總攝禮，攝前六門以為一觀。十無盡禮，入帝網境，
X05n0227_p0193a22║若佛、若禮，重重無盡。文中正辨第五、九、十，實通後八，
X05n0227_p0193a23║對文可知。二「所有無盡法界」下，釋相。於中三：初所禮
X05n0227_p0193a24║境，謂橫豎普周，盡帝網境。二「我以普賢」下，明能禮因。
X05n0227_p0193b01║略有二因：一以普賢願力，此即法力，不依行願不能
X05n0227_p0193b02║遍故。二深信解力，此即自力，謂印持諸佛遍於時處，
X05n0227_p0193b03║如對目前。三「悉以」下，辨能禮相。於中二：先總明，謂三
X05n0227_p0193b04║業皆遍，常無間故；後「一一佛所」下，別顯，謂一佛之前
X05n0227_p0193b05║頓現多佛身，一身之禮等剎塵數，是周遍相。三「虗空
X05n0227_p0193b06║界盡」下，總結無盡。於中二：先顯無盡，後彰無間。前中，
X05n0227_p0193b07║准《十地經》，有十無盡界。今此有二：證虗空眾生，於眾
X05n0227_p0193b08║生中開出業惑，故成其四；眾生無邊，一一眾生有多
X05n0227_p0193b09║業惑，彌顯無盡。文中二：先別明虗空，後總例餘三。今
X05n0227_p0193b10║初，先反顯；後「以虗空界不可盡故」下，順釋。後「如是乃
X05n0227_p0193b11║至眾生界」下，總例餘三。二「念念相續」下，彰無間斷。疲
X05n0227_p0193b12║謂疲倦，厭謂厭足。下之九門，無盡例此。
X05n0227_p0193b13║第二復次，稱讚如來。初標，可知。二「所有」下，釋相。於中
X05n0227_p0193b14║三：初所讚境；次「我當悉以」下，辨能讚因；後「各以出過」
X05n0227_p0193b15║下，辨能讚相。三「如是虗空界盡」下，結其無盡。文少略
X05n0227_p0193b16║前。若具說者，皆如初段。
X05n0227_p0193b17║第三復次廣說修供養。初標名。二「所有盡法界」下，釋
X05n0227_p0193b18║相。於中二：先正明供行，後校量顯勝。前中四：一所供
X05n0227_p0193b19║境；二「我以普賢」下，能供因；三「悉以」下，列所供具；四「以
X05n0227_p0193b20║如是等」下，正明供養。二「善男子！諸供養中」下校重顯
X05n0227_p0193b21║勝。文中二：先正校量，後徵釋所以。今初。先舉所校量，
X05n0227_p0193b22║後正校量。前中，先總；後「所謂」下，別。別明七行皆法供
X05n0227_p0193b23║養，後「善男子」下正明校量。准今經文，以前本行供養
X05n0227_p0193b24║校量法供養。然法供養勝財供養，諸經論中無不此
X05n0227_p0193c01║說，文殊章中已廣解釋法供養勝。但今文意將前本
X05n0227_p0193c02║行觀想供養為財供養，校量於法則抑其本行。何者？
X05n0227_p0193c03║如《淨名》等，先明法供養，後以財供養校量顯勝，理則
X05n0227_p0193c04║照然。今先明本行，後以法供抑前供養，本說劣行為
X05n0227_p0193c05║何所益？下偈之中更無校量，但舉本行為勝供養，明
X05n0227_p0193c06║知校量欲顯本行供養為勝。故梵本云「復次，善男子！
X05n0227_p0193c07║彼彼一切最勝供養及法供養、修行供養，乃至不離
X05n0227_p0193c08║菩提心供養一念中，以彼彼供養如來已得最勝善
X05n0227_p0193c09║根，增長積集過去供養，善根百分不及一等。」此中意
X05n0227_p0193c10║云：上來觀行名最勝供養及法供養。此上二類，一念
X05n0227_p0193c11║善根是所校量，過去供養為能校量，以未修普賢行
X05n0227_p0193c12║願供養不及今修普賢觀行供故。又法供養通十法
X05n0227_p0193c13║行修行，最勝修行通於萬行，依觀供養正是修行。故
X05n0227_p0193c14║《法華》中喜見燒身名法供養，《淨名》教於善德行施，無
X05n0227_p0193c15║前無後一時等施，名法供養。是則財施若能稱法皆
X05n0227_p0193c16║法供養，況於深觀非法供養？智者應思。言迦羅者，此
X05n0227_p0193c17║云賢，折人身一毛以為百分。言優婆尼沙陀者，此云
X05n0227_p0193c18║近少，亦云近對，謂少分相近比對之分。後「何以故」下，
X05n0227_p0193c19║徵釋。徵意云：何以過去財供不及今供？釋意云：佛尊
X05n0227_p0193c20║重法，行法供養，故校量不及。前文殊章已有此意。三
X05n0227_p0193c21║「此廣大最勝供養」下，總結無盡。此最勝供養即前觀
X05n0227_p0193c22║行。若此最勝不及法者，何以無盡？
X05n0227_p0193c23║第四復次，懺除業障。初標名者，懺者，梵音具云懺摩，
X05n0227_p0193c24║此云悔過。若別說者，懺名陳露先罪，悔名改往修來，
X05n0227_p0194a01║除惡業障，成淨戒善。是故文中偏名懺業，實則三障、
X05n0227_p0194a02║四障無不皆懺。二「菩薩自念」下，釋相。然懺有二種：若
X05n0227_p0194a03║犯遮罪，先當依教作法悔之；若犯性罪，復須起行。起
X05n0227_p0194a04║行二種：一事、二理。事如《方等佛名經》等，通於萬行；理
X05n0227_p0194a05║如《淨名》觀罪性空，不在內外等。《普賢觀經》及〈隨好品〉
X05n0227_p0194a06║具二種懺：《觀經》中明晝夜精勤，禮十方佛，即是事懺；
X05n0227_p0194a07║觀心無心，從顛倒想起，若欲懺悔者，端坐念實相，斯
X05n0227_p0194a08║則理懺。〈隨好品〉中等眾生界，善身、語、意，悔除諸障，即
X05n0227_p0194a09║是事懺；觀諸業性非十方來，止住於心，從顛例生，無
X05n0227_p0194a10║有住處等，即是理懺。事懺除末，理懺拔根。若具足懺，
X05n0227_p0194a11║應須善達逆順十心，謂先識十種順生死心以為所
X05n0227_p0194a12║治：一妄計人我，起於身見；二內具煩惱，外過惡緣，我
X05n0227_p0194a13║心增盛；三內外既具，滅善心事，不喜他善；四縱恣三
X05n0227_p0194a14║業，無惡不為；五事雖不廣，惡心遍布；六惡心相續，晝
X05n0227_p0194a15║夜不斷；七覆諱過失，不欲人知；八虜扈抵突，不畏惡
X05n0227_p0194a16║道；九無慚無愧，不具凡聖；十撥無因果，作一闡提。從
X05n0227_p0194a17║無始來，若自及他，無不皆爾。次起十種逆生死心，從
X05n0227_p0194a18║後翻破：一明信因果、二自愧尅責、三怖畏惡道、四不
X05n0227_p0194a19║覆瑕玼、五斷相續心、六發菩提心、七修功德過、八守
X05n0227_p0194a20║護正法、九念十方佛、十觀罪性空。若具此者，無罪不
X05n0227_p0194a21║滅。〈隨好品〉中具有能治，今文之中含有不具。文分為
X05n0227_p0194a22║二：先舉所懺，後辨懺相。今初。由貪、瞋、癡者，是惡業因；
X05n0227_p0194a23║發身、口、意，是造業具。三業十支，皆由三毒。作諸惡業
X05n0227_p0194a24║者，即是業體，有二、三種：一善惡不動，今唯取惡；二現生
X05n0227_p0194b01║後，今通此三。三三合九種，從三煩惱起，即其義也。「無
X05n0227_p0194b02║量已」下，辨其廣多。以無形故，不見相貌，有則溢空，此
X05n0227_p0194b03║則通說順流十心。後「我今悉以」下，正辨懺相。清淨三
X05n0227_p0194b04║業者，明懺業具。昔因三業，無惡不為，今此三業一時
X05n0227_p0194b05║齊懺，謂處恭䠒跪，口陳辭句。「遍於法界」下，明所對境。
X05n0227_p0194b06║遍法界者，略有二意：一昔所造罪，心事徧布，故今懺
X05n0227_p0194b07║悔亦須周遍；二稱法性故，何罪不除？「諸佛菩薩」下，正
X05n0227_p0194b08║辨所對。即念十方佛，翻昔惡友。誠心懺悔者，簡不至
X05n0227_p0194b09║心。緩縱情慮，罪不滅故，懺悔即含自愧尅責，怖畏惡
X05n0227_p0194b10║道，不覆瑕玼。後不復造者，即斷相續心。安住淨戒一
X05n0227_p0194b11║切功德者，即修功補過。匪移山岳，豈填溝壑？總此懺
X05n0227_p0194b12║者，以明識因果善惡影響故，亦即守護正法。三「如是」
X05n0227_p0194b13║下，總結無盡。
X05n0227_p0194b14║第五復次，明隨喜行。初標名者，由昔不喜他善，故今
X05n0227_p0194b15║隨喜為慶悅彼，除嫉妬障、起平等善。然餘處隨喜在
X05n0227_p0194b16║勸請後，謂先滌身器，次欣法雨，後攝他同己迴向三
X05n0227_p0194b17║處，故為此次。今明隨喜是懺中別義，事勢相違，故先
X05n0227_p0194b18║明之平等，平等曠大方堪聞法。二「所有盡法界」下釋
X05n0227_p0194b19║相，謂隨喜四類以攝諸善：一喜如來善、二「及彼十方」
X05n0227_p0194b20║下喜六趣四生善、三「十方三世」下喜二乘善、四「一切
X05n0227_p0194b21║菩薩」下喜菩薩善。佛為最勝，所以先；明餘之三類，從
X05n0227_p0194b22║劣向勝。《大品經》中〈隨喜品〉明大千海水一毛破為百
X05n0227_p0194b23║分，滴取海水可知其數，隨喜之福不可知數，故結無
X05n0227_p0194b24║盡，等虗空界。《法華》隨喜，展轉至於第五十人尚難校
X05n0227_p0194c01║量，何況最初？此隨喜如來權實功德，故佛為最勝。三
X05n0227_p0194c02║「如是」下，總結無盡。
X05n0227_p0194c03║第六復次，明請轉法輪行。初標名者，即是勸請，除謗
X05n0227_p0194c04║法障，起慈善根。聲聞自度，但懺而已；菩薩愍眾，故須
X05n0227_p0194c05║勸請。請佛普雨，自必霑洽。二「所有」下，釋相。中二：先舉
X05n0227_p0194c06║所請境；後「而我」下，正明請法。三「如是」下，總結無盡。
X05n0227_p0194c07║第七復次，請佛住世行。初標名者，即是勸請別義。二
X05n0227_p0194c08║「所有」下，釋相中，標從勝說，但請如來。釋從通意，三乘
X05n0227_p0194c09║皆請。三「如是」下，總結無盡。
X05n0227_p0194c10║第八復次，常隨佛學。此下三段皆是迴向，前二即迴
X05n0227_p0194c11║向中別義，故下偈中第七行竟便標迴向，欲収此二
X05n0227_p0194c12║屬迴向故。若別說者，即是所修二利行體，亦是別說
X05n0227_p0194c13║所迴善根。今此標名，義同等一切佛迴向，亦自利行。
X05n0227_p0194c14║二「如此娑婆」下，釋相。於中二：一學本師、二例一切。前
X05n0227_p0194c15║中亦二：先明所學，後辨能學。前中又二：先明因行；後
X05n0227_p0194c16║「乃至」下，辨果行用。後「如是一切」下，辨能學。二「如今世
X05n0227_p0194c17║尊」下，例一切佛。三「如是」下，總結無盡。
X05n0227_p0194c18║第九復次，恒順眾生。初標名，謂隨順眾生種類根性
X05n0227_p0194c19║饒益成就，即利他行。二「謂盡法界」下，釋相。於中二：一
X05n0227_p0194c20║正明，二徵釋。前中亦二：先所順眾生四生九類，義見
X05n0227_p0194c21║普救夜神；後「如是等類，我皆於彼」下，正明隨順。二「何
X05n0227_p0194c22║以故」下，徵釋。文分為二：一令佛喜故、二增大悲故。今
X05n0227_p0194c23║初。先徵意云：但佛應順，何要順生？釋意云：若順眾生
X05n0227_p0194c24║則為順佛，若不順生，佛不歡喜。二「何以故」下，徵增大
X05n0227_p0195a01║悲故。於中二：先徵，後釋。今初。徵意云：生佛懸隔，何以
X05n0227_p0195a02║順生諸佛歡喜？後釋意云：佛以大悲而為體性，若不
X05n0227_p0195a03║順生，不合佛體。文中三：初法說，二喻明，三法合。今初。
X05n0227_p0195a04║大悲為體者，標示同體大悲。故〈出現品〉云「如來成正
X05n0227_p0195a05║覺時，普見一切眾生成正覺，乃至普見一切眾生入
X05n0227_p0195a06║涅槃，皆同一性。」以了眾生皆無性故，大悲相續救護
X05n0227_p0195a07║一切。二「譬如曠野」下，喻明生死懸絕。逈無所依名為
X05n0227_p0195a08║曠野，不生善法喻以砂磧，佛菩提法如大樹王，智慧
X05n0227_p0195a09║禪定猶如枝葉，菩薩依學況之以華，諸佛證此目之
X05n0227_p0195a10║為果，一切眾生以為其根，以大慈悲而為其水，水滋
X05n0227_p0195a11║樹根華果繁茂，悲念萬類成佛果因。合文備矣。次「生
X05n0227_p0195a12║死曠野」下，合。於中四：一正合略，不合枝葉；二「何以」下，
X05n0227_p0195a13║重徵釋；三「是故」下，結成；四「善男子！汝於」下，結示令知。
X05n0227_p0195a14║三「菩薩如是」下，總結無盡。
X05n0227_p0195a15║第十復次，明迴向行。初標名。迴謂迴轉，向謂趣向。迴
X05n0227_p0195a16║己修善向於三處，謂實際、菩提及與眾生，除狹劣障，
X05n0227_p0195a17║生廣大善。二從「初禮拜」下，釋相。於中二：先明所迴善
X05n0227_p0195a18║根即前九門；後「皆悉」下，正明迴向。此中正明迴向眾
X05n0227_p0195a19║生令成菩提，即向菩提盡於法界，義同實際。所以要
X05n0227_p0195a20║此三者，凡是菩薩必大悲下化、大智上求，而離眾生
X05n0227_p0195a21║及菩提相。又此三者其必相資，一即具三，方成其一。
X05n0227_p0195a22║謂為證實際須向眾生，以化眾生成其自利，斷障證
X05n0227_p0195a23║真故亦向菩提，速證菩提具一切智，斷於二障方窮
X05n0227_p0195a24║實故。餘二准思。更以類取，略有十意，謂依三法故、滅
X05n0227_p0195b01║三道故、淨三聚故、顯三佛性、成三寶、會三身、具三德、
X05n0227_p0195b02║得三菩提、證三涅槃、安住三種祕密藏故。言三法者，
X05n0227_p0195b03║即體、相、用，亦三般若。謂向實際，依於體法；向菩提者，
X05n0227_p0195b04║依於相法；向眾生者，依於用法。餘九三法，次第准知。
X05n0227_p0195b05║文中二：先願離苦成善，乃至涅槃；後「若諸眾生」下，發
X05n0227_p0195b06║心代苦。苦由業生，何能代之？略有七意：一起悲意樂，
X05n0227_p0195b07║自超凡境，事未必能。二修諸苦行，後能與物為增上
X05n0227_p0195b08║緣，即名代苦。三留惑潤生，受有苦身，為物說法，令不
X05n0227_p0195b09║造惡，因亡果喪，即名為代。四若見眾生造無間業，當
X05n0227_p0195b10║受大苦，無異方便，要須斷命，自墮地獄，令彼脫苦，即
X05n0227_p0195b11║名為代。五由初發心，常處惡趣，乃至飢世，身為大魚，
X05n0227_p0195b12║即名為代。六大願與苦，皆同真性，今以即真大願，潛
X05n0227_p0195b13║至即真之苦。七法界為身，自他無異，眾生受苦，即是
X05n0227_p0195b14║菩薩。上七義中，初唯意樂，次二為緣，次二實代，後二
X05n0227_p0195b15║理觀。然約有緣，方能代耳。三「菩薩如是所修」下，總結
X05n0227_p0195b16║無盡。
X05n0227_p0195b17║[○@、]第四「善男子！是為」下，結益令知。
X05n0227_p0195b18║[○@△]大文第二。「若有善男子、善女人」下，顯經勝德分。於
X05n0227_p0195b19║中分二：一校量聞德；二「或復有人以深信心」下，顯餘
X05n0227_p0195b20║行德。於中亦二：一總明法行，略說功德；後唯明一行，
X05n0227_p0195b21║廣說功德。今初。言法行者，總有十種：一書寫、二供養、
X05n0227_p0195b22║三轉施、四聽聞、五披讀、六受持、七開示、八諷誦、九思
X05n0227_p0195b23║惟、十修習。今但有四，謂：一受持、二讀、三誦、四書寫。兼
X05n0227_p0195b24║前聽聞，唯舉五行，「乃至」二字，義攝所餘。言略說功德
X05n0227_p0195c01║者，唯說離惡，亦即現報。二「是故，若人誦此願」下，偏舉
X05n0227_p0195c02║一行，廣顯眾德，舉一例餘。於中分二：先一句舉一行；
X05n0227_p0195c03║後「行於世間」下，辨德。具多勝德，不出五果。文分為三：
X05n0227_p0195c04║第一通明五果、第二別明淨土果、第三究竟成佛果。
X05n0227_p0195c05║前中分五：一明增上果，有增上用故；二此「善男子！善
X05n0227_p0195c06║得人身」下，等流果，亦滿普賢功德行故；三「若生人天」
X05n0227_p0195c07║下，異熟果，乘因感果故；四「悉能破壞」下，士用果，有菩
X05n0227_p0195c08║薩用故；五「悉能解脫」下，離繫果，八支聖道滅煩惱故。
X05n0227_p0195c09║二「又復是人臨命終時」下，別明淨土果。於中二：先顯
X05n0227_p0195c10║法功能，後別明勝果。今初。謂報盡捨命，一切不墮，唯
X05n0227_p0195c11║此願王引生淨土，同《無常經》「眷屬皆捨去，財貨任佗
X05n0227_p0195c12║將，但持自善根，險道充粮食。」後「到已即見」下，別明勝
X05n0227_p0195c13║果。於中亦二：先正化生，亦異熟果，乘此善因，淨土生
X05n0227_p0195c14║故；後「得授記已」下，利生大用，亦士用果。三「不久當坐」
X05n0227_p0195c15║下，究竟成佛果，亦離繫果，究竟離故。然前段中，初一
X05n0227_p0195c16║現果，今此成佛即後報果。中間諸果皆是生報，唯一
X05n0227_p0195c17║論行，五果具足，三報昭彰，終至菩提，于何不習？
X05n0227_p0195c18║[○@△]大文第三。「善男子！彼諸眾生」下，結勸受持分。於中
X05n0227_p0195c19║三：初結前勝德，上猶略歎，今說無盡；次「是故汝等」下，
X05n0227_p0195c20║正明勸持，通十法行；後「是諸人等」下，重舉勝德，慇懃
X05n0227_p0195c21║顯德，意在勸持。然此一卷，文少義豐，寔修行之玄樞，
X05n0227_p0195c22║乃華嚴之幽鍵，功高德遠，何不修持？西天道流，未有
X05n0227_p0195c23║不習也。
X05n0227_p0195c24║[△@○]第二「爾時，普賢」下，偈頌總有六十二偈，亦分三段：
X05n0227_p0196a01║第一五十二偈，頌前正示普因；第二七偈，頌顯經勝
X05n0227_p0196a02║德；第三三偈，頌結勸受持。
X05n0227_p0196a03║[○@、]初中有二：先別頌十門，後一偈總頌無盡。前中，文
X05n0227_p0196a04║但有八，後三合故。初有二偈頌禮敬諸佛。於中，初二
X05n0227_p0196a05║句頌所禮；次一句能禮；次句明周遍；次句辨遍因；後
X05n0227_p0196a06║三句別顯禮相，謂一一佛所各有多身，一一己身能
X05n0227_p0196a07║起多禮。故晉經云「一一如來所，一切剎塵禮。」二有二
X05n0227_p0196a08║偈頌稱讚諸佛。三有三偈頌供養如來。此中唯說本
X05n0227_p0196a09║行供養，不頌校量法供養勝，豈得唯舉劣供養耶？明
X05n0227_p0196a10║知長行校量本行。四有一偈頌懺悔惡業。五有一偈
X05n0227_p0196a11║頌隨喜功德。六有一偈頌請轉法輪。七有一偈頌請
X05n0227_p0196a12║佛住世。八「所有禮讚供養福」下四十偈，合頌後三，以
X05n0227_p0196a13║後三行皆迴向故。八、九但是迴向別義。八隨佛學，是
X05n0227_p0196a14║向菩提，通於二例。九順眾生，是向眾生，一向利他。故
X05n0227_p0196a15║此三門不相捨離。文中二：先三十六偈合頌三門，後
X05n0227_p0196a16║四偈願生淨土。[△@●]前中三：初一偈總標迴向；二三十
X05n0227_p0196a17║四偈別頌三門；三有一偈結皈迴向，彌顯三門皆迴
X05n0227_p0196a18║向也。[△@⊙]今初。以該八、九，故不依前。次三句，牒前所迴
X05n0227_p0196a19║善根。八、九二門屬迴向故，但牒前七。第四一句，正明
X05n0227_p0196a20║迴向。略舉二處，實際、離相遍該於二，在無盡中。
X05n0227_p0196a21║[△@⊙]二三十四偈別頌三門，即分為三。雖同迴向，長行
X05n0227_p0196a22║既開，故略標別義。初二偈頌隨如來學。二有二偈頌
X05n0227_p0196a23║恒順眾生，以順眾生即順諸佛，故先舉諸佛。又佛坐
X05n0227_p0196a24║樹下，為化生故，故晉譯云「如來坐道場，菩薩眾充滿，
X05n0227_p0196b01║令十方眾生，除滅諸煩惱。」明知相連。三「我為菩提修
X05n0227_p0196b02║行時」下，三十偈頌前迴向，前略今廣。此下大願，亦是
X05n0227_p0196b03║伽陀。然迴向與願，大同小異。異謂迴向要有所迴，發
X05n0227_p0196b04║願無善，亦可要誓。言大同者，十迴向位，大願為體，總
X05n0227_p0196b05║願、別願皆迴向故。今此即是迴向大願。文有十願，全
X05n0227_p0196b06║同初地，但次不同。彼中次者：一供養願、二受持願、三
X05n0227_p0196b07║轉法輪、四修行二利、五成熟眾生、六承事、七淨土、八
X05n0227_p0196b08║不離、九利益、十成正覺。今次如經，文分為二：初二十
X05n0227_p0196b09║二偈別發大願，後有八偈總結大願。[△@、]前中十願，即
X05n0227_p0196b10║為十別。
X05n0227_p0196b11║第一二偈，明受持願，亦名護法願。故《十地經》云「願受
X05n0227_p0196b12║一切佛法輪，願攝一切佛菩提，願護一切諸佛教，願
X05n0227_p0196b13║持一切諸佛法。」今文初句攝菩提，次句持佛法，次二
X05n0227_p0196b14║句護佛教。修行戒行，為護行故。破穿之義，已見上文
X05n0227_p0196b15║妙住章中。後偈願受一切佛法輪，即是如來以一切
X05n0227_p0196b16║音而說諸法，今能遍受。故上經云「能令三界所有聲，
X05n0227_p0196b17║聞者皆是如來音。」
X05n0227_p0196b18║二有二偈，修行二利願。於中一切妙行皆成就者，此
X05n0227_p0196b19║是總句，謂廣大無量世出世間種種行故，亦行方便。
X05n0227_p0196b20║餘句為別。初句行體，即十波羅蜜除蔽清淨。第三句
X05n0227_p0196b21║是行業，以十度行淨十種蔽，助真如觀淨十障故。𠝶
X05n0227_p0196b22║後偈行相，於諸惑業得解脫者，即出世間行及魔境
X05n0227_p0196b23║界。世間道中得解脫者，即世間行。猶如蓮華及日月
X05n0227_p0196b24║喻，雙喻二行處於世界猶如虗空，亦如蓮華不著水
X05n0227_p0196c01║故，身心清淨超彼岸故。上之七句皆是能增長行。第
X05n0227_p0196c02║二句是所增長心。由依此義，此行亦名心增長行。故
X05n0227_p0196c03║〈十地〉云「令其受行，心得增長。」
X05n0227_p0196c04║三「悉除一切惡道苦」下，有二偈成熟眾生行願。第五
X05n0227_p0196c05║句總，餘句為別。初句離苦，因果皆離；次句得樂，乃至
X05n0227_p0196c06║涅槃；第三竪長；第四橫遍；後三句總結長時所成因
X05n0227_p0196c07║果，即《十地經》令安住一切智智道。
X05n0227_p0196c08║四有二偈，明不離願。謂願於一切眾生恒不離佛及
X05n0227_p0196c09║諸菩薩，得同意行故。亦名心行願，願不離一乘故。初
X05n0227_p0196c10║句為總，同志一乘故；餘句為別。於中，先三句自分行
X05n0227_p0196c11║同。意業同者，平等一緣故；身業同者，同得如意神通
X05n0227_p0196c12║故；語業同者，同說一味法故。上即三輪同。一切行願
X05n0227_p0196c13║同者，若福、若智，萬行皆同。後一偈勝進同，以更成益
X05n0227_p0196c14║復顯示故。
X05n0227_p0196c15║五「願常面見」下二偈，供養願，願供勝田故。第三句，為
X05n0227_p0196c16║總興廣大供故。大有六種：一心大，無疲厭故。二供具
X05n0227_p0196c17║大，財、法、正行皆具足故。財供攝在總句，法正行即第
X05n0227_p0196c18║五、六句。三福田大，即初二句。四攝功德大，即第七句
X05n0227_p0196c19║中，究竟普賢道是勝功德故。五因大，即第七句中「清
X05n0227_p0196c20║淨」二字，如空清淨，為無常果及常因故。六時大，即第
X05n0227_p0196c21║八句。
X05n0227_p0196c22║六有二偈，明利益願。願於一切時恒作利益眾生事
X05n0227_p0196c23║業，無空過故，亦名三業不空願。前偈修福智等為不
X05n0227_p0196c24║空因，獲無盡藏是不空果。謂蹔見身則必定佛法，蹔
X05n0227_p0197a01║聞音聲則得實智慧，纔生淨信則永斷煩惱，得如大
X05n0227_p0197a02║藥王樹身、得如如意寶身，名功德藏。後偈利益時處，
X05n0227_p0197a03║謂遍於時處求能益法利眾生故。故《地經》云「乘不退
X05n0227_p0197a04║輪修菩薩行。」今見諸佛演菩薩行，即乘教輪修菩薩
X05n0227_p0197a05║行。
X05n0227_p0197a06║七「普盡十方」下，有三偈明轉法輪願，亦名攝法。上首
X05n0227_p0197a07║謂佛轉法輪願，皆攝取而轉受故。文中，初偈轉法輪
X05n0227_p0197a08║處苦，據有修行言，合屬前段為修行處。前已有處，此
X05n0227_p0197a09║中晉譯及興善本皆無修行，故屬此段。次一偈能轉
X05n0227_p0197a10║圓音。次二句轉法輪時。第十一句所轉法輪。末後一
X05n0227_p0197a11║句即能攝方便。
X05n0227_p0197a12║八有二偈，明淨土願，願清淨自土，安立正法及能修
X05n0227_p0197a13║行諸眾生故。略無淨土之言，以影在後段故，而具淨
X05n0227_p0197a14║土七種淨義。初偈即同體淨，以同法性故，令一多互
X05n0227_p0197a15║相即入。今文雖辨念劫圓融，意取持中圓融之剎。二
X05n0227_p0197a16║有半偈明自在淨，如摩尼珠，美惡斯現，自在圓通。是
X05n0227_p0197a17║故文云「於一念見舉其佛」者，顯是佛土。三亦常入佛
X05n0227_p0197a18║境界中者，即是因淨。因有二種：一者生因，謂六度等，
X05n0227_p0197a19║如《淨名》說。二者依因，此復有二：一鏡智淨穢，為土所
X05n0227_p0197a20║依；二後智通慧，為土所依。此二皆是諸佛境界。又境
X05n0227_p0197a21║界者，即是相淨，謂七珍等。第八一句攝於三淨，謂四
X05n0227_p0197a22║以「如幻」二字即是果淨。果亦有二：一所生果，即是相
X05n0227_p0197a23║淨，略在境界，廣則影在後承事中；二示現果，臨機示
X05n0227_p0197a24║現，故云如幻。五解脫威力即受用淨，謂受用淨土離
X05n0227_p0197b01║過成德，如用香飯得三昧等。今解脫煩惱即是離過，
X05n0227_p0197b02║道力之能即是成德，故《地經》云「成就清淨道。」六梵本
X05n0227_p0197b03║此句無「及成」字，有「眷屬」字，即是住處。眾生淨人，寶為
X05n0227_p0197b04║嚴故。七者相淨，已如前說。
X05n0227_p0197b05║九「於一毛端」下，有二偈明承事願。願往諸佛土常見
X05n0227_p0197b06║諸佛，恒時敬事聽受法故。第八句為總，餘皆是別。初
X05n0227_p0197b07║之一偈即承事處。初二句通是真實義相，互相涉入
X05n0227_p0197b08║如帝網故。就中，三世莊嚴剎即一切相，淨土體相有
X05n0227_p0197b09║差別故。第三句即無量相，謂前二相遍十方故。其第
X05n0227_p0197b10║四句辨能知見，故《地經》云「智皆明了現前知見」，明唯
X05n0227_p0197b11║智知非識境故。故梵本云「我甚深入莊嚴剎。」深入有
X05n0227_p0197b12║二：一智深入、二身深入。入彼莊嚴剎中，承事如來非
X05n0227_p0197b13║嚴淨彼。若去「而」字，下加「剎」字，理無違矣。第五一句所
X05n0227_p0197b14║承事佛，所有佛故。六、七二句即承事時，八相時故。《地
X05n0227_p0197b15║經》之中但列土相，殊闕此經。
X05n0227_p0197b16║十有三偈，成正覺願，願與一切眾生同時皆得無上
X05n0227_p0197b17║菩提，恒作佛事故。文有十二力：前九明業用，後三結
X05n0227_p0197b18║因成果。前中九句有其七業，前之六句力字居中。一
X05n0227_p0197b19║初句即自在業，以神通力普周遍故。二一句示正覺
X05n0227_p0197b20║業，不離一毛端處，而於一切處八相成道，故名普門。
X05n0227_p0197b21║合云以大乘力遍普門，謂大乘稱理互相即入而普
X05n0227_p0197b22║遍故。三次三句即說實諦業，謂說實諦令物悟故。文
X05n0227_p0197b23║中通舉說德及益，謂：一以智行力內滿功德、二以大
X05n0227_p0197b24║慈力普覆而說。故梵本云「以智行力功德滿，以大慈
X05n0227_p0197c01║力覆一切。」後句以福德力遍清淨，即是自他離障亦
X05n0227_p0197c02║說之益。四次第六句即證教化業，說自所證以化物
X05n0227_p0197c03║故。謂以菩提智契涅槃理，故無所依。梵本云「以智慧
X05n0227_p0197c04║力無所依。」五一句種種說法業，具足定慧方便等故。
X05n0227_p0197c05║六一句不斷佛種業，積集菩提，佛種豈斷？七一句法
X05n0227_p0197c06║輪復住業，依大智慧能淨一切諸善根故。後三句結
X05n0227_p0197c07║因成果，由內伏煩惱、外降諸魔，普賢行圓故成菩提。
X05n0227_p0197c08║亦可後三復為三業以成圓十：八摧滅煩惱業、九降
X05n0227_p0197c09║伏魔怨業、十普圓勝圓業。上已別說十願竟。
X05n0227_p0197c10║[△@、]第二有八偈，總結大願。於中二：先有三偈總結十
X05n0227_p0197c11║願，後有五偈結歸二聖。今初。前之八海結前九願，後
X05n0227_p0197c12║之一偈結正覺願。前中謂：一淨土願；二成熟眾生願；
X05n0227_p0197c13║三轉法輪願；四受持願；五修行二利願；六利益願，由
X05n0227_p0197c14║願圓故；七有二願，「親近」二字即承事願、「供養」二字即
X05n0227_p0197c15║供養願，諸佛海言通上二願；八即不離願，不離同志，
X05n0227_p0197c16║故長時無倦。後偈結正覺者，以三世因圓，正覺果滿
X05n0227_p0197c17║故。二「一切如來」下五偈，結歸二聖及攝所餘。歸二聖
X05n0227_p0197c18║者，謂普賢、文殊，彰行所屬，亦即釋成普賢行願，名法
X05n0227_p0197c19║門主故。言攝所餘者，謂餘不說一切大願，是故文云
X05n0227_p0197c20║「一切願海」，即同《地經》「如是無量百千萬億阿僧祇大
X05n0227_p0197c21║願。」文中二：初二偈偏同普賢，後三偈雙齊二聖。今初。
X05n0227_p0197c22║所以同者，普賢行故、稱法界故。言長子者，最尊勝故。
X05n0227_p0197c23║〈出現〉亦云「誰是如來法長子」故。若表法者，即表法界，
X05n0227_p0197c24║先萬物生無過此故。如有偈言「普賢真身遍法界，能
X05n0227_p0198a01║為世間自在主，無始無終無生滅，性相常住等虗空。」
X05n0227_p0198a02║既無有始，則是長義。不捨因行，故為佛子。但云同等，
X05n0227_p0198a03║非但無量阿僧祇願，如法界量無盡行願皆悉願同。
X05n0227_p0198a04║後三偈雙同二聖者，文殊表解，解發願故；普賢表行，
X05n0227_p0198a05║依解起行故。故願與行分屬二聖，理、實皆通。又表理、
X05n0227_p0198a06║智一相契合，行、願相扶，所以雙同。
X05n0227_p0198a07║[△@⊙]第三一偈結皈迴向者，上來諸願皆屬迴向，彌顯
X05n0227_p0198a08║三段皆屬迴向。
X05n0227_p0198a09║[△@●]第二「願我臨欲」下，四偈願生淨土，全同長行，顯經
X05n0227_p0198a10║勝德轉生之益。此令起願，彼約說益，為意不同。然准
X05n0227_p0198a11║興善三藏所譯，從「文殊師利勇猛智」下兼此四偈，並
X05n0227_p0198a12║在顯經勝德之末、末後二偈之前，即頌長行。則此下
X05n0227_p0198a13║十二偈，並頌顯經勝德，應分為四：初五偈頌生淨土，
X05n0227_p0198a14║次二偈頌校量聞經功德，次四偈頌通顯五果，後一
X05n0227_p0198a15║偈頌究竟果。即應改於「願我」二字為「是人」字，則無惑
X05n0227_p0198a16║矣。今且依文，文則可知。不生華藏而生極樂，略有四
X05n0227_p0198a17║意：一有緣故、二欲使眾生歸憑情一故、三不離華藏
X05n0227_p0198a18║故、四即本師故。
X05n0227_p0198a19║[○@、]第二一偈，總頌十門。總結無盡，亦別屬十願、十無
X05n0227_p0198a20║盡句。第二「十方所有」下七偈，頌顯經勝德，文亦分二：
X05n0227_p0198a21║先有二偈頌前校量聞益，後五偈頌通顯諸行益。長
X05n0227_p0198a22║行有三：一通明五果、二別明淨土果、三究竟菩提果。
X05n0227_p0198a23║其生淨土，在前願中，但頌初後，即分為二：前四偈頌
X05n0227_p0198a24║通顯五果，後一偈頌究竟果。今初。文具五果：初偈增
X05n0227_p0198b01║上果，次偈等流果，次偈離繫果，次半偈異熟果，後半
X05n0227_p0198b02║偈士用果，後一偈頌究竟果，可知。
X05n0227_p0198b03║[○@、]第三三偈，頌結勸受持。初半偈結前諸行，次一偈
X05n0227_p0198b04║半重顯勝益，後一偈結成迴向普及眾生。
X05n0227_p0198b05║△第三「爾時，普賢菩薩」下，結說讚善，乃是義生。此會
X05n0227_p0198b06║入定，未有佛說。古德共立，佛令頓證。
X05n0227_p0198b07║◎大文第三。「爾時，世尊」下，流通分。於中二：先指所說
X05n0227_p0198b08║法，後時眾受持。今初。向普賢說，已是義結。今云佛說，
X05n0227_p0198b09║亦是義生。意欲總該，亦有二意：一此之一會，佛為會
X05n0227_p0198b10║主，雖諸善友以總該別，亦屬佛說；二遍該九會，以皆
X05n0227_p0198b11║不起菩提樹王，遍一切處，一時頓說。向見普賢在菩
X05n0227_p0198b12║提場，攝末皈本，以本該末，並為佛說。二「文殊師利
X05n0227_p0198b13║菩薩」下，時眾受持。於中亦二：先列能持眾，後總顯受
X05n0227_p0198b14║持。前中三：一列菩薩，次列聲聞，後列雜類。今初。文有
X05n0227_p0198b15║四類：前之二類多在此會。第三普賢，義通常隨，則遍
X05n0227_p0198b16║該九會。第四種種世界普來集會，迹通二義：一是前
X05n0227_p0198b17║來遠集新眾；二通九會，集有遠近，而梵本無文。二「大
X05n0227_p0198b18║智舍利弗」下，列聲聞眾，唯局此會。三「並諸人天」下，列
X05n0227_p0198b19║雜類眾。二「聞佛所說，皆大歡喜，信受奉行」，彰其信受
X05n0227_p0198b20║通前諸眾。然此流通偏通第九，若通九會，於理無違，
X05n0227_p0198b21║何必將斯要該九會？又准前例，說法之後尚闕現端
X05n0227_p0198b22║及證成等，但案梵文足有終始。
X05n0227_p0198b23║我佛昔於大劫海，修行苦行為眾生，
X05n0227_p0198b24║證此難思解脫門，何幸得聞能讚演？
X05n0227_p0198c01║願此勝因皆上薦，寶祚長安帝道昌，
X05n0227_p0198c02║四恩百辟及含生，同證玄門齊智海。
X05n0227_p0198c03║
X05n0227_p0198c04║貞元新譯華嚴經疏卷第十
X05n0227_p0198c05║
X05n0227_p0198c06║此疏十卷之內，始五卷不慮自栂尾奉感得之，為
X05n0227_p0198c07║具一部。末五卷借諸人之筆功，奉終全部，為如意
X05n0227_p0198c08║輪院常住所安置也。今年御堂新造之刻，並造佛
X05n0227_p0198c09║之務，勵書寫之志。冀佛教傳持，而學林枝茂；佛閣
X05n0227_p0198c10║不朽，而香華不怠。爰（光經）苟依所望，難點止書。外
X05n0227_p0198c11║題雖恐惡翰，只仰結緣而已。
X05n0227_p0198c12║應永年九月十六日，
X05n0227_p0198c13║金剛佛子澄賢（夏藹十生，年十六）。
X05n0227_p0198c14║一本奧記云：
X05n0227_p0198c15║右正元華嚴疏二十卷，大藏闕亡有年所矣。紹
X05n0227_p0198c16║興己巳，圓證大師義和得之於梁公，
X05n0227_p0198c17║御藥鼎來吳江例囊并勸緣鏤板，纔辨十二卷。
X05n0227_p0198c18║先公知府良中因過師談華嚴，得疏讀之，不能
X05n0227_p0198c19║去手，欣然囑師足其八卷，又得綱要，且欲手書，
X05n0227_p0198c20║未幾傾背，俱不及成。溥等痛心泣血，追述先志，
X05n0227_p0198c21║亟命刊印，式遇
X05n0227_p0198c22║外除，飯僧徧施，闡揚佛旨，普益後人，福利所皈，
X05n0227_p0198c23║畢助超往。紹興二十五年十月十一日，孤哀子
X05n0227_p0198c24║溥、𤀹、溉、濯泣血書。