X05n0229_p0220b01║No. 229-A
X05n0229_p0220b02║ 大方廣佛華嚴經普賢行願品別行
X05n0229_p0220b03║疏鈔重刊序
X05n0229_p0220b04║
X05n0229_p0220b05║新安道奎稽首和南述
X05n0229_p0220b06║雜華，為十方三世大覺根本法輪，蓋指人人本具大
X05n0229_p0220b07║事因緣也。祇因眾生昧之，以故諸佛出興，發明建立。
X05n0229_p0220b08║就中雖隨時、隨方、隨言論、隨知解、隨意想分別，稱彼
X05n0229_p0220b09║根欲廣演無邊差別妙法，究竟於當人分上增減，絲
X05n0229_p0220b10║毫不得。悟至此者，方知佛祖無法與人，亦無一時一
X05n0229_p0220b11║處塵毛剎海。非是弘宣此者，縱欲以大海量墨，須彌
X05n0229_p0220b12║作筆，亦不能吐露少分，何況今經。所以龍猛入婆伽
X05n0229_p0220b13║宮，見文字所載，已有其三。而閻浮心力有限，乃誦出
X05n0229_p0220b14║十萬頌四十八品者，弘揚五天，東傳震。且則自晉譯
X05n0229_p0220b15║三萬六千頌成六十卷，唐譯四萬五千頌成八十卷，
X05n0229_p0220b16║續得烏茶國所貢後分般若三藏，同清涼國師再譯
X05n0229_p0220b17║成四十卷。其臨末一卷，即今十大願王是也，乃晉唐
X05n0229_p0220b18║二大部中所缺。然具攝全經綱領，故清涼於大疏鈔
X05n0229_p0220b19║外，已為十卷疏疏。此後譯而復更作別行疏疏。此一
X05n0229_p0220b20║卷，圭峰作鈔釋之，最為詳盡。竭藏海之洪瀾，收歸一
X05n0229_p0220b21║滴。指中邊之蜜味，頓令親甞。欲求開示悟入，舍此更
X05n0229_p0220b22║無門矣。予恒傷清涼著述六百卷之繁，今多散落。即
X05n0229_p0220b23║續疏十卷，亦不復存。幸此一卷疏鈔，昭慶藏板，具為
X05n0229_p0220b24║不知。何緣南北兩藏，俱未收入。嘉興書本亦然。誠恐
X05n0229_p0220c01║日久歲深，又歸變滅。適羌世隆欲流通大法，予指令
X05n0229_p0220c02║刻此，廣布種無上福慧勝因。至於不可思議殊勝功
X05n0229_p0220c03║德，如盥掌之水，尚拯生靈升天。一偈之功，已至獄門
X05n0229_p0220c04║而返。具如傳譯，感通備述。所謂一文之妙，攝義無遺。
X05n0229_p0220c05║讀誦思修，功齊種智。古德已言之審矣。是在當人深
X05n0229_p0220c06║信力行，終獲全身證入。然後知佛祖真不我欺，皆緣
X05n0229_p0220c07║自欺辜。宏慈深悲，傷己之迷。轉導一切，窮塵剎量。盡
X05n0229_p0220c08║未來劫，步普賢菩薩之芳躅。如經所云，乃人人應為
X05n0229_p0220c09║可為，不敢不為者耳。
X05n0229_p0220c10║
X05n0229_p0220c11║
X05n0229_p0220c12║
X05n0229_p0220c13║
X05n0229_p0220c14║
X05n0229_p0220c15║
X05n0229_p0220c16║
X05n0229_p0220c17║
X05n0229_p0220c18║
X05n0229_p0220c19║
X05n0229_p0220c20║
X05n0229_p0220c21║
X05n0229_p0220c22║
X05n0229_p0220c23║
X05n0229_p0220c24║
X05n0229_p0221a01║
X05n0229_p0221a02║
X05n0229_p0221a03║
X05n0229_p0221a04║
X05n0229_p0221a05║No. 229
X05n0229_p0221a06║大方廣佛華嚴經普賢行願品別行
X05n0229_p0221a07║疏鈔卷第一并序
X05n0229_p0221a08║
X05n0229_p0221a09║將釋疏文，大分為二：第一、解疏題目，第二、正解疏
X05n0229_p0221a10║文。初中分二：初明所述疏目，後辨能述人名。初中
X05n0229_p0221a11║有二：先明所釋經題，後明能釋疏目。初中分二：初
X05n0229_p0221a12║釋總題，即大部之通名；後明品目，即品章之別目。
X05n0229_p0221a13║今且初文。問：總名七字，為是唐言？為是梵語？答：於
X05n0229_p0221a14║中，佛之一字即是梵語，餘之六字總是唐言。問：若
X05n0229_p0221a15║總就梵文，呼之如何？答：若舊梵云摩訶毗佛略㪍
X05n0229_p0221a16║陀徤拏驃呵欲底修多羅，此訛略也。若就正者，應
X05n0229_p0221a17║云摩訶尾沒𨤤（里也反）沒䭾巘拏㗮（名庚反）賀素怛囕
X05n0229_p0221a18║（二合）。摩訶云大尾，沒𨤤云方廣，沒䭾云覺者，巘拏
X05n0229_p0221a19║云雜華，㗮賀云嚴飾，素怛囕云契經。若總就唐言，
X05n0229_p0221a20║應云大方廣、覺者、雜華、嚴飾、契經共十一字。今以
X05n0229_p0221a21║順古，又生善故，乃去覺者二字，存佛之一字；又去
X05n0229_p0221a22║雜飾、契三字，存華嚴經三字。即於十一字中略却
X05n0229_p0221a23║四字，存其七字，以總名七字也。於中，上六字所詮
X05n0229_p0221a24║之義，下一字能詮之教。就所詮中，大方廣即所證
X05n0229_p0221b01║法，即清淨法界，具體、相、用三佛；華嚴即能證人。於
X05n0229_p0221b02║中，嚴為總相，餘分因果。經之一字即能詮教，如下
X05n0229_p0221b03║疏文。第二、明品目者，即普賢行願品，梵云阿進底
X05n0229_p0221b04║也（二合）。咄𨤤：一、尾目乞叉（二合二），尾灑也（三），三、滿
X05n0229_p0221b05║多䟦捺囉（二合四），左哩（五），鉢囉（二合）抳䭾曩（六），鉢
X05n0229_p0221b06║囉（二合）吠捨（七），䟦哩嚩（無鉢反）多（八）。言阿，進底也。咄
X05n0229_p0221b07║𨤤，此云不思議。尾目乞叉，此云解脫。尾灑也，此云
X05n0229_p0221b08║境界。三滿多跋捺囉，此云普賢。左哩，此云行。鉢囉
X05n0229_p0221b09║抳䭾曩，此云願。鉢囉吠捨，此云入。䟦哩嚩多，此云
X05n0229_p0221b10║品。即不思議解脫境界普賢行願入品。今順此方，
X05n0229_p0221b11║故入字居初。疏中文略具足，應云入不思議解脫
X05n0229_p0221b12║境界普賢行願品。不思議等即是所入，普賢行願
X05n0229_p0221b13║為能入，入通能所。問：疏主何以不具標耶？答：良以
X05n0229_p0221b14║入經解文乃具標也，故疏題遂略，但標能入，故但
X05n0229_p0221b15║云普賢行願品也。下文廣辨。自下明能釋疏目者，
X05n0229_p0221b16║即疏一卷并序五字是也。言疏者（去聲），疏（平聲）決
X05n0229_p0221b17║也，即是疏決開通之義。良以經中義理幽深，若不
X05n0229_p0221b18║疏決開通，無由啟悟故。又說文云：書義為疏。今即
X05n0229_p0221b19║纂集經論深義，書寫一處，用解經文，故名為疏也。
X05n0229_p0221b20║言一者，數也。卷即卷舒。唯此獨行，故云一卷。并序
X05n0229_p0221b21║者，并謂兼并，序者庠序。爾雅云：入門見屏謂之序。
X05n0229_p0221b22║即東西墻。見墻所以別宅舍之淺深，觀序所以知
X05n0229_p0221b23║作者之意旨。又序者，敘也，即敘述也。謂敘述經之
X05n0229_p0221b24║大意，纂於文前，令習學者頓觀其大旨，故云序也。
X05n0229_p0221c01║△敕太原府大崇福寺。△沙門　澄觀別行疏
X05n0229_p0221c02║圭峯草堂寺沙門　宗密隨疏鈔
X05n0229_p0221c03║自下明能述人名者，即敕太原府等。言太原府者，
X05n0229_p0221c04║即總指其處，即三京之北京也。地列河東，衛之分
X05n0229_p0221c05║野，即古之并州。大崇福寺者，曲指別處，簡非開元、
X05n0229_p0221c06║龍興、石室等也。梵云毗呵囉，正云尾賀囉，此云行
X05n0229_p0221c07║處。出家道人所行止處，故以為名。此名為寺者，起
X05n0229_p0221c08║自摩騰，初來漢國，同諸賓客，權止鴻臚。後建伽藍，
X05n0229_p0221c09║標名白馬，得寺名也。言沙門等者，正舉能述人。沙
X05n0229_p0221c10║門，梵語具云室囉末拏，上單下複，此云勤息。故經
X05n0229_p0221c11║云：息心達本源，故號為沙門。然有勝義、世俗、示道、
X05n0229_p0221c12║污道之異，如十輪經。次之二字，即疏主名也。歷九
X05n0229_p0221c13║宗聖世，為七帝門師，賜號清涼，如碑廣述。言述者，
X05n0229_p0221c14║疏主自謙，不言作也。意云：但是傳於舊章，而不新
X05n0229_p0221c15║製。述者，傳於舊文；製者，製禮作樂。故論語云：子曰：
X05n0229_p0221c16║述而不作，信而好古，竊比於我老彭。夫子云：我但
X05n0229_p0221c17║傳述舊章，而不新製。所以然者，製禮作樂，必使天
X05n0229_p0221c18║下人行之，有德無位，故述而不作也。云竊比於我
X05n0229_p0221c19║老彭者，竊者，私竊；老彭者，彭祖也。以其壽八百歲，
X05n0229_p0221c20║故曰老彭。又王弼云：老是老聃，彭即彭祖。老彭好
X05n0229_p0221c21║述古事，夫子云：我私竊間，比於老彭。亦是述而不
X05n0229_p0221c22║作，信而好古。今疏主意亦同此，故但云述也。言敕
X05n0229_p0221c23║者，臣下曰令，君令為敕。即疏主當時奉詔，譯經製
X05n0229_p0221c24║疏，流行於世，故云敕太原等也。
X05n0229_p0222a01║△大哉真界△萬法資始。△包空有而絕相。△入言
X05n0229_p0222a02║象而無迹△妙有得之而不有，真空得之而不空，生
X05n0229_p0222a03║滅得之而真常，緣起得之而交映。
X05n0229_p0222a04║自下第二、釋疏文大，分四段：第一、總標大部名意，
X05n0229_p0222a05║第二、歸敬請加，第三、開章釋文，第四、慶讚迴向。初
X05n0229_p0222a06║中又四：第一、通敘法界為佛法大宗；第二、大方廣
X05n0229_p0222a07║佛華嚴經者下，別歎此經以申旨趣；第三、然玄藉
X05n0229_p0222a08║百千下，教起由致，慶遇希奇；第四、大方廣者下，略
X05n0229_p0222a09║釋總題，令知綱要。今初，應假問云：諸家造疏，多先
X05n0229_p0222a10║敘佛為物示生，無像現像，隨宜說法，先小後大等。
X05n0229_p0222a11║今何最初便敘法界？應答云：以是此經之所宗故，
X05n0229_p0222a12║又是諸經之通體故，又是諸法之通依故，一切眾
X05n0229_p0222a13║生迷、悟本故，一切諸佛所證窮故，諸菩薩行自此
X05n0229_p0222a14║生故。故初頓說，不同諸家有漸次也。謂權、實不同，
X05n0229_p0222a15║隨宗異故。文中有三：一、約法以明；二、我佛下，約人
X05n0229_p0222a16║以顯；三、是知下，法、喻、結、歎。初中又二：初、一句總標
X05n0229_p0222a17║體、性，二、別明體、相。今初，大哉真界者，兼下句借周
X05n0229_p0222a18║易乾卦文勢用之。彼彖辭云：大哉乾元！萬物資始，
X05n0229_p0222a19║乃統天。謂乾卦有四德，即元、享、利、貞。以乾是卦名，
X05n0229_p0222a20║元是卦德，以是其首德，故連乾稱之。云大哉乾元
X05n0229_p0222a21║者，陽氣昊大，乾體廣遠，又以元大始生萬物，故云
X05n0229_p0222a22║大哉萬物資始。乾元稱廣大之義者，以萬象之物
X05n0229_p0222a23║皆資乾元而得生始。所以得稱廣大乃統天者，以
X05n0229_p0222a24║其至徤而為物始，以此能統領於天也。天是有形
X05n0229_p0222b01║之物，以其至徤能總統有形，是乾元之德也。今此
X05n0229_p0222b02║則借初二句文勢，而所宗不同：彼指乾元，此明真
X05n0229_p0222b03║界；彼指萬物，不過天地之內；此言萬法，總該世、出
X05n0229_p0222b04║世間。故不同也。言大哉者，是發語之端，仰歎之詞
X05n0229_p0222b05║也。真界者，即真如法界。法界類雖多種，統而示之，
X05n0229_p0222b06║但唯一真法界，即諸佛、眾生本源清淨心也。故下
X05n0229_p0222b07║立宗云：統唯一真法界，即是一心。又起信云：所言
X05n0229_p0222b08║法者，謂眾生心，是心即攝一切世、出世間法。又詳
X05n0229_p0222b09║玄錄云：此經諸會所證不同：開則萬差，合則一性，
X05n0229_p0222b10║舒則彌綸法界，卷則攝在一心。今則不離一心，全
X05n0229_p0222b11║明法界緣起。言一心者，即是眾生本心，與萬法為
X05n0229_p0222b12║根本。乃至云：而此法界，體是一心，應知自心，則成
X05n0229_p0222b13║佛本等。准上諸文，斯義明矣。明知權教以八識為
X05n0229_p0222b14║心，一向有為生、滅，不得為體。今明一法界心，准起
X05n0229_p0222b15║信論，於此一心方開真如生、滅二門。此明心即一
X05n0229_p0222b16║真法界。故此總標為體、性也。兩宗心義，下當廣明。
X05n0229_p0222b17║此總標體、性竟。疏萬法資始下，二、別明體、相也。於
X05n0229_p0222b18║中三：一、明為諸法本，二、明包遍離情，三、明妙用自
X05n0229_p0222b19║在。今初，資者，假藉之義。無有一法不是本心所現，
X05n0229_p0222b20║無有一法不是真界緣起，無有一法先於法界。由
X05n0229_p0222b21║是萬法資假真界，而得初始生起也。然一法界心
X05n0229_p0222b22║成諸法者，總有二門：一、性起門，二、緣起門。關鍵中
X05n0229_p0222b23║約親、疎也。性起者，性即上句真界，起即下句萬法。
X05n0229_p0222b24║謂法界性全體起，為一切諸法也。法相宗說：真如
X05n0229_p0222c01║一向凝然不變，故無性起義。此宗所說真性湛然
X05n0229_p0222c02║靈明，全體即用，故法爾常為萬法，法爾常自寂然。
X05n0229_p0222c03║寂然是全萬法之寂然，故不同虗空斷空頑癡而
X05n0229_p0222c04║已。萬法是全寂然之萬法，故不同遍計倒見定相
X05n0229_p0222c05║之物擁隔質礙。既世出世間一切諸法全是性起，
X05n0229_p0222c06║則性外更無別法。所以諸佛與眾生交徹，淨土與
X05n0229_p0222c07║穢土融通，法法皆彼此互收，塵塵悉包含世界，相
X05n0229_p0222c08║即相入，無礙鎔融，具十玄門，重重無盡，良由全是
X05n0229_p0222c09║性起也。故還源觀五止門中第三性起繁興法爾
X05n0229_p0222c10║止文云：依體起用，名為性起。起應萬差，故曰繁興。
X05n0229_p0222c11║今古常然，名為法爾。既云今古常然，即知不待別
X05n0229_p0222c12║遇外緣牽之，本來法爾常起也。縱諸緣互相資發，
X05n0229_p0222c13║就此門中緣起亦成性起。約此義故，諸佛常普遍
X05n0229_p0222c14║一一塵中說華嚴法界，永無休息，故晉經有性起
X05n0229_p0222c15║品也。二、緣起門有二：一、染緣起，二、淨緣起。染者，謂
X05n0229_p0222c16║諸眾生雖中全有如上真性及性所起過塵沙之
X05n0229_p0222c17║善法，良由迷之不自證得，便顛倒遍計別執過塵
X05n0229_p0222c18║沙之惡法，故云染緣也。釋此便為二門：一、無始根
X05n0229_p0222c19║本，二、展轉枝末。根本者，謂獨頭無明也。言獨頭者，
X05n0229_p0222c20║迷本無因，橫從空起，不同餘法展轉相因。此復有
X05n0229_p0222c21║二：一、迷真，二、執妄。迷真者，不識自體法身真智，故
X05n0229_p0222c22║十地品云：於第一義諦不了，故曰無明。執妄者，即
X05n0229_p0222c23║不識本自身心，即法爾自然別執妄心，及一切質
X05n0229_p0222c24║礙諸法也。故圓覺經云：妄認四大為自身相，六塵
X05n0229_p0223a01║緣影為自心相，故名無明也。二、展轉枝末者，有三
X05n0229_p0223a02║種：一、由前獨頭無明故，起種種煩惱；二、由煩惱故，
X05n0229_p0223a03║造種種業；三、由業成故，受六道種種生死諸苦果。
X05n0229_p0223a04║故佛名經云：獨頭無明為煩惱種。又云：此三障者，
X05n0229_p0223a05║更相由藉，因煩惱故，以起惡業，惡業因緣，故得苦
X05n0229_p0223a06║果。一、從無明起煩惱者，唯說煩惱麤相，即貪嗔癡。
X05n0229_p0223a07║謂既妄認四大五蘊為自身心，即自然貪一切榮
X05n0229_p0223a08║樂之事，欲以潤之；嗔一切違情之境，恐損害之。愚
X05n0229_p0223a09║癡之情，種種計校，如上煩惱，皆由執妄而起也。二、
X05n0229_p0223a10║從煩惱造業者，既貪嗔猛盛，即造十惡等業，或貪
X05n0229_p0223a11║來生富樂之報，造諸善業；或厭下苦麤障，欣上淨
X05n0229_p0223a12║妙離，修四禪八定不動業。由迷第一義故，善惡不
X05n0229_p0223a13║動，俱是有漏染業也。三、從業受報者，然聲響形影
X05n0229_p0223a14║之報，纖毫不差。由前惡業成，則有地獄、餓鬼、畜生
X05n0229_p0223a15║種種苦報；由前善業成，則有四洲及六欲天等種
X05n0229_p0223a16║種樂報；由前不動業成，則有色界、四禪、無色、四空
X05n0229_p0223a17║等種種差別之報。所受苦樂之身，是別業正報；所
X05n0229_p0223a18║居勝劣器界，是共業依報。既未返本還源，並非究
X05n0229_p0223a19║竟，由是三界五道，妙高鐵圍，四海七金，日月水陸，
X05n0229_p0223a20║山河大地，萬象森羅，丘陸坑坎雜穢，充滿十方，各
X05n0229_p0223a21║各差別，乃至三千大千世界，如是無量無邊品類，
X05n0229_p0223a22║有情即生老病死，器界即成住壞空，劫劫生生，遷
X05n0229_p0223a23║流不絕，皆是染緣起也。故大經云：心如工畫師，能
X05n0229_p0223a24║畫諸世間，五蘊悉從生，無法而不造。又不增不減
X05n0229_p0223b01║經云：法身流轉五道，名曰眾生。勝鬘經云：不染而
X05n0229_p0223b02║染。起信論云：無明熏真如，成諸染法等。二淨緣起
X05n0229_p0223b03║者，亦有二義：一分淨，二圓淨。分淨有三：一聲聞，二
X05n0229_p0223b04║緣覺，三權教，六度菩薩。且聲聞者，謂有眾生，聞小
X05n0229_p0223b05║乘教，知前三界不安，皆如火宅，厭患心生，欲求出
X05n0229_p0223b06║離，修五停心，觀七方便等，斷四諦下分別煩惱，得
X05n0229_p0223b07║初果，進修漸斷俱生煩惱，乃至證阿羅漢果，即四
X05n0229_p0223b08║果四向是也。緣覺者，亦由知前三界過患，根性猛
X05n0229_p0223b09║利，遇緣見性，成辟支佛，於中有麟角部行之異。然
X05n0229_p0223b10║上二乘，唯除我執，未除法執，唯斷煩惱障，未斷所
X05n0229_p0223b11║知障，唯證生空，未證法空，故云分淨。權教菩薩等
X05n0229_p0223b12║者，聞定五種性，定三乘教，信唯識理，不執我法，發
X05n0229_p0223b13║三心四願，修六度萬行，斷二障，證二空，即三賢十
X05n0229_p0223b14║聖，若身若智，及諸功德，并所居國土也。言分淨者，
X05n0229_p0223b15║以未聞圓頓實教，但守所習權宗，權宗畢竟無有
X05n0229_p0223b16║實果。故出現品云：假使有諸菩薩，於百千億那由
X05n0229_p0223b17║他劫，具修六波羅蜜，及三十七菩提分法，若未聞
X05n0229_p0223b18║此不思議大威德法門，或時聞已，不信不順，不悟
X05n0229_p0223b19║不入，不得名為真實菩薩。即知若守權宗，定無稱
X05n0229_p0223b20║性究竟之果也。良由但云聖淨凡不淨，斷障後方
X05n0229_p0223b21║淨，未斷時不淨，穢土不淨，別有淨土等，故云分淨。
X05n0229_p0223b22║權實兩宗不同，如大疏玄談中廣辨也。二圓淨者，
X05n0229_p0223b23║亦有二門：一頓悟，二漸修。頓悟者，翻前根本無明
X05n0229_p0223b24║也。謂有圓機，聞此圓教，知一切眾生，皆如來藏，無
X05n0229_p0223c01║別八識生滅之種。煩惱生死，即是菩提涅槃。一切
X05n0229_p0223c02║國土，染相本空，無非淨土。初發心時，便成阿耨菩
X05n0229_p0223c03║提。見一切眾生，皆亦如是。故出現品云：菩薩應知，
X05n0229_p0223c04║自心念念常有佛成正覺。如自心，一切眾生心，亦
X05n0229_p0223c05║復如是。准此義故，即頓悟時，徹於法界。若自若他，
X05n0229_p0223c06║唯見清淨，不見更有染法也。既不迷真執妄，故云
X05n0229_p0223c07║翻前無明。漸修者，謂雖圓頓悟解，而多劫已成顛
X05n0229_p0223c08║倒妄執。習已性成，難為頓盡。故須背習修行，契合
X05n0229_p0223c09║本性。此復有二：一離過，二成德。離過者，翻前展轉
X05n0229_p0223c10║枝末三障也。既自識真淨法身，靈鑒真心，即不妄
X05n0229_p0223c11║認四大緣慮之軀，本因煩惱，而為此身。既不認此
X05n0229_p0223c12║身，即貪嗔自息。貪嗔既息，即不造業。既無有業，即
X05n0229_p0223c13║無三界六道苦樂之報。故云離過也。言成德者，既
X05n0229_p0223c14║無障惱，則一向稱性修行，顯發性上塵沙功德妙
X05n0229_p0223c15║用。然非謂先離過盡，然後成德。即心境離過之時，
X05n0229_p0223c16║即稱性。念念圓修萬行，念念圓成萬德。故雖初發
X05n0229_p0223c17║心，便同正覺，而不礙行布，行位歷然。然且行行交
X05n0229_p0223c18║參，位位融攝，因該果海，果徹因源。斷障即與一切
X05n0229_p0223c19║眾生同體普斷，成佛即與一切眾生同體普成。故
X05n0229_p0223c20║出現品云：如來成正覺時，普見一切眾生成正覺，
X05n0229_p0223c21║普見一切眾生般涅槃。即此圓教中四十二位，若
X05n0229_p0223c22║賢，若聖，若心，若境，若依，若正，若人，若法，並是圓淨
X05n0229_p0223c23║緣起之法也。言緣起者，由本因中聞圓教，信圓法，
X05n0229_p0223c24║發圓解，起圓行，圓除諸障，圓證法界。既藉此諸緣
X05n0229_p0224a01║修證，故言緣起。證時即見，凡、聖皆然，故言圓淨。故
X05n0229_p0224a02║大經云：若人欲了知三世一切佛應觀法界性一
X05n0229_p0224a03║切唯心造。法華經云：佛種從緣起。起信論云：真如
X05n0229_p0224a04║熏無明，成諸淨法。統而言之，則淨緣起門翻前染
X05n0229_p0224a05║緣起門，以合前性起門也。然此華嚴圓宗具別教
X05n0229_p0224a06║一乘、同教一乘二義。上性起門即別教義，逈異諸
X05n0229_p0224a07║教故；上緣起門即同教義，普攝諸教故。大疏玄談，
X05n0229_p0224a08║全揀全収。全揀諸宗，即別教性起義；全収諸宗，即
X05n0229_p0224a09║同教緣起義。然約機約法，故開二門。既入法融通，
X05n0229_p0224a10║二亦交徹。二門不二，統為華嚴圓宗所顯真界生
X05n0229_p0224a11║起萬法之義門也。二、明包遍離情者，疏：包空、有而
X05n0229_p0224a12║絕相，入言象而無迹。上句包含所詮法，下句遍能
X05n0229_p0224a13║詮教。又含者亦含能詮，遍者亦遍所詮，文影略也。
X05n0229_p0224a14║言包空、有者，有二意：一、包虗空及萬法有。謂性雖
X05n0229_p0224a15║包空，而性非空，空融同性，是絕空相；性雖包有，而
X05n0229_p0224a16║性非有，有融同性，是絕有相。性若是空是有，則不
X05n0229_p0224a17║能包空包有。良由性非空有，故能包空有也。非有
X05n0229_p0224a18║包有，如老子云：當其無，有器之用。故知有若實有，
X05n0229_p0224a19║即礙於空；空若斷空，則礙於有。良由真界包之，有
X05n0229_p0224a20║成幻有，必不礙空；空即真空，必不礙有。既空有存
X05n0229_p0224a21║泯無礙，故真界雙包而絕相也。二、即一體而說空
X05n0229_p0224a22║有。謂性無一物，即名包空；而靈心不昧，即絕空相。
X05n0229_p0224a23║性具萬德，即名包有；德皆是性，即絕有相。如瑩淨
X05n0229_p0224a24║明鏡，空無一物，是名含空；而明鑒朗徹，故絕空相。
X05n0229_p0224b01║明鏡本具能現眾像之德，是名包有；能現即是明
X05n0229_p0224b02║鏡，故絕有相。以喻對法，義自分明。問：文云絕相者，
X05n0229_p0224b03║為絕空有之相，為絕真界之相？答：相之極也，極於
X05n0229_p0224b04║空有。但於真界而絕空有之相，即真界當體便是
X05n0229_p0224b05║絕相也。言入言象而無跡者，言象之義，下文廣辨。
X05n0229_p0224b06║此明真性不離言教之中，然且絕蹤跡也。如水遍
X05n0229_p0224b07║入諸波，無別水相；不同人入屋中，別有人相。故曉
X05n0229_p0224b08║公起信疏序云：玄之又玄，豈出萬象之表？寂之又
X05n0229_p0224b09║寂，猶在百家之談。此證入言象也，非象表也。五、目
X05n0229_p0224b10║不能覩其容，在言裏也。四、辯莫能談其狀，此證而
X05n0229_p0224b11║無跡也。大經云：法性遍在一切處一切眾生及國
X05n0229_p0224b12║土三世悉在無有餘（遍入也），亦無形相而可得（無跡也）。
X05n0229_p0224b13║三、妙用自在者，疏妙有至交映，是妙有得之而不
X05n0229_p0224b14║有，真空得之而不空者，不見真界之人，聞說三乘
X05n0229_p0224b15║因果，則起心取相而求；聞說諸法皆空，則不喜化
X05n0229_p0224b16║生嚴土。若得真界，即知一切皆同真界，不空不有
X05n0229_p0224b17║也。於有處見之（之字指於真界），有則與之不異，故有即不
X05n0229_p0224b18║有；於空處見之，空則與之不異，故空即不空。不空，
X05n0229_p0224b19║故自然不失修行；不有，故自然不取於相也。生滅
X05n0229_p0224b20║得之而真常者，生滅之法，不出遍計所執及依他
X05n0229_p0224b21║緣起。若得真界，即知遍計如繩上蛇，本無所有，全
X05n0229_p0224b22║是麻繩。既無法可生可滅，但是圓成真常也。依他
X05n0229_p0224b23║無性，攬緣而起，故即生無生，即滅無滅。如繩無自
X05n0229_p0224b24║性，全是於麻，故依他即圓成真常也。況三性皆無
X05n0229_p0224c01║性，但是法界真常，居然可見。然此宗云依他，不唯
X05n0229_p0224c02║依眾緣之他，全依真界而起為依他也。設假因緣，
X05n0229_p0224c03║因緣亦依真界。故關鍵中說法界起諸法時，有性
X05n0229_p0224c04║起門及緣起門。言緣起得之而交暎者，先約義緣
X05n0229_p0224c05║起相由，後約法也。塵沙法數，無非法界緣起。故緣
X05n0229_p0224c06║起之法，皆含寂照，如覩一塵。既全是法界，即寂照
X05n0229_p0224c07║具足，如鏡明而復淨，故能現多鏡。入已一中，此一
X05n0229_p0224c08║鏡又入多鏡之內，交相映入。一鏡既爾，餘鏡皆然。
X05n0229_p0224c09║一塵既同法界，寂而又照，故能含一切法。入已一
X05n0229_p0224c10║中，此一塵又入一切法中，交相映入。一塵既爾，一
X05n0229_p0224c11║切皆然。重重交映，而無盡也。皆由真界故爾。
X05n0229_p0224c12║△我佛得之妙踐真覺。△廓淨塵習。△寂寥於萬化之
X05n0229_p0224c13║域，動用於一虗之中。△融身剎以相含，流聲光以遐燭。
X05n0229_p0224c14║第二、我佛得之，妙踐真覺下，約人以顯。文中二：初、
X05n0229_p0224c15║約佛顯，後、約王顯。初中三：一、智德，二、斷德，三、恩德。
X05n0229_p0224c16║今初，妙踐真覺者，踐謂履踐，真覺即清淨本覺。故
X05n0229_p0224c17║妙嚴品云：已踐如來普光明地。彼歎菩薩履踐佛
X05n0229_p0224c18║境。今明如來履踐淨覺，深淺不同，但引之以證踐
X05n0229_p0224c19║字。依起信論，覺有三種：一者、本覺，二者、始覺，三者、
X05n0229_p0224c20║究竟覺。言本覺者，論云：謂心體離念。離念相者，等
X05n0229_p0224c21║虗空界，無所不遍。法界一相，即是如來平等法身。
X05n0229_p0224c22║依此法身，說名本覺。既是法身之覺，理非新成，故
X05n0229_p0224c23║名本覺。二、始覺者，依本覺立，以有不覺故。謂此心
X05n0229_p0224c24║體，隨無明緣，動作妄念。故論云：依於本覺，而有不
X05n0229_p0225a01║覺；依不覺故，說有始覺。由本覺內熏力故，漸有微
X05n0229_p0225a02║覺厭求，乃至究竟，還同本覺。故論云：不覺隨染，生
X05n0229_p0225a03║智淨相。即此始覺也。三、究竟覺者，此明始覺心源
X05n0229_p0225a04║時，染緣都盡，始本不殊，平等離言。離言絕慮，蕭焉
X05n0229_p0225a05║無寄。以始本無二，名究竟覺。是則覺心源故，名究
X05n0229_p0225a06║竟覺。不覺心源，非究竟覺，不名真覺；是究竟覺，故
X05n0229_p0225a07║名真覺。見始本異，不名妙踐；達無二故，方名妙踐。
X05n0229_p0225a08║眾生不悟真界，履踐六塵、五欲。如來契合本源，故
X05n0229_p0225a09║踐真覺，成聖德也。佛是覺者，即指於人；真覺是所
X05n0229_p0225a10║踐之覺，即指於法。若以人契法，能、所不忘，雖踐，不
X05n0229_p0225a11║名為妙。今得真界融之，能、所契合，故名妙踐。二、斷
X05n0229_p0225a12║德者，疏廓淨塵習，即障無不寂也。廓謂空廓，淨謂
X05n0229_p0225a13║清淨，塵謂障垢，即煩惱、所知二障也。然二障從麤
X05n0229_p0225a14║至細，有三：一、現行，二、種子，三、習氣。習氣微細難除，
X05n0229_p0225a15║尚皆廓淨，況種現耶？大疏云：蕩無纖塵。斷障之義，
X05n0229_p0225a16║下文有釋。三、恩德，疏寂寥至遐燭。寂寥於萬化之
X05n0229_p0225a17║域，動用於一虗之中者，上句用而常寂，下句寂而
X05n0229_p0225a18║常用。寂者，無聲；寥者，無色。萬化者，即一切法從緣
X05n0229_p0225a19║假有，如幻化也。域者，彊域。一虗者，即一真虗寂也。
X05n0229_p0225a20║融身、剎以相含者，依、正無礙也。然依、正交徹，義有
X05n0229_p0225a21║六句：一、依內現，依謂塵含世界。現相品云：佛剎微
X05n0229_p0225a22║塵數如是諸剎土能於一念中一一塵中現也。二、
X05n0229_p0225a23║正內現，正謂毛孔中現。佛經云：如來於一毛孔中
X05n0229_p0225a24║一切剎塵諸佛坐菩薩眾會共圍繞演說普賢之
X05n0229_p0225b01║勝行也。三、正內現依，謂毛孔中現剎。僧祇品云：於
X05n0229_p0225b02║一微細毛孔中不可說剎次第入毛孔能受彼諸
X05n0229_p0225b03║剎諸剎不能遍毛孔。四、依內現正，謂塵中現佛。下
X05n0229_p0225b04║文云：於一塵中塵數佛各處菩薩眾會中無盡法
X05n0229_p0225b05║界塵亦然深信諸佛皆充滿。五、依內現依、正，謂塵
X05n0229_p0225b06║中現佛身及剎。經云：一一塵中無盡身復現種種
X05n0229_p0225b07║莊嚴剎。六、正內現依、正，謂毛孔中現全佛身及剎。
X05n0229_p0225b08║經云：一毛孔內難思剎等微塵數種種住一一皆
X05n0229_p0225b09║有遍照尊在眾會中而說法。五、六二句具彰相即、
X05n0229_p0225b10║相入，方成融身、剎也。言相含者，以稱性故。隨舉其
X05n0229_p0225b11║一，必全收一切也。疏流聲光以遐燭者，即流布聲
X05n0229_p0225b12║教之光也。故十地論有教光、智光也。亦可聲是聲
X05n0229_p0225b13║教，光是光明。故大經云：佛放光明遍世間照耀十
X05n0229_p0225b14║方諸國土演不思議廣大法永破眾生癡惑闇。遐
X05n0229_p0225b15║者，遠也；燭者，照也。十方剎土機感即聞，不局三千
X05n0229_p0225b16║界內，故云遐燭也。
X05n0229_p0225b17║△我皇得之，靈鑒虗極，保合大和。聖文掩於百王，淳
X05n0229_p0225b18║風吹於萬國。敷玄化以覺夢，垂天真以性情。
X05n0229_p0225b19║我皇得之至性情者，第二、約王顯也。當時即德宗
X05n0229_p0225b20║皇帝。靈鑒虗極者，謂英靈鑒達虗無太極之道也。
X05n0229_p0225b21║靈鑒，智也。虗極，理也。知一切法，保合大和者，周易
X05n0229_p0225b22║乾卦彖辭云：乾道變化，各正性命，保合大和，乃利
X05n0229_p0225b23║貞。謂無為而化，上順於天，下合於人。故聖人無心，
X05n0229_p0225b24║以百姓心為心。既德合天地，中應人倫，反朴還淳，
X05n0229_p0225c01║三才一貫，為大和也。和為大樂，故禮記云：大樂與
X05n0229_p0225c02║天地同和，大禮與天地同節。論語云：用和為貴，以
X05n0229_p0225c03║禮節之。意取禮樂備也。聖文掩於百王者，約時竪
X05n0229_p0225c04║論，德超三古也。上古三皇，中古五帝，下古三王。文
X05n0229_p0225c05║謂經綸天地，故周易云：觀乎天文，以察時變；觀乎
X05n0229_p0225c06║人文，以化成天下。君臣、父子、尊卑、上下，謂之人文。
X05n0229_p0225c07║此則德宗聖文明著也。淳風吹於萬國者，約處橫
X05n0229_p0225c08║說，道貫萬邦也。謂淳朴之風，萬國遍布，如春風一
X05n0229_p0225c09║舉，百卉芳菲。故有詩云：唯有春風無厚薄，貧家桃
X05n0229_p0225c10║李也成陰。言敷玄化以覺夢者，謂敷暢玄妙佛法
X05n0229_p0225c11║風化，教令警覺眾生無明大夢。故大經云：譬如闇
X05n0229_p0225c12║中寶，無燈不可見；佛法無人說，雖慧莫能了。即令
X05n0229_p0225c13║悟真性，永斷無明也。言垂天真以性情者，禮記云：
X05n0229_p0225c14║人生而靜，天之性也；感物而動，性之欲也。欲即情
X05n0229_p0225c15║欲。若以情情於性，性則妄動為情；若以性性於情，
X05n0229_p0225c16║情則真靜為性。今垂無為之化，令息妄動之欲，情
X05n0229_p0225c17║合於天真之靜性也。
X05n0229_p0225c18║△是知不有太虗，曷展無涯之照？不有真界，豈淨等
X05n0229_p0225c19║空之心？
X05n0229_p0225c20║三、法、喻、結、歎者。疏：是知不有太虗至等空之心。是
X05n0229_p0225c21║喻中空無日而不顯（如黑月夜行，不敢動步。及乎日出，方知本空），日無
X05n0229_p0225c22║空而不舒（若遇日有物遮障，日即不舒。要得空無雲翳，日始還照）。故空、日互
X05n0229_p0225c23║相假也。理實日照亦有分量，但取人間目覩不及，
X05n0229_p0225c24║故曰無涯。大經云：譬如孟夏月，空淨無雲翳，赫日
X05n0229_p0226a01║揚光輝，十方靡不照。法中真界與等空之心亦然。
X05n0229_p0226a02║若無真界，何以展心智？若無心智，何以緣真界？三
X05n0229_p0226a03║昧經云：等空不動智也。
X05n0229_p0226a04║△大方廣佛華嚴經者，即窮斯旨趣，盡其源流。△故
X05n0229_p0226a05║恢廓宏遠，包納冲邃，不可得而思議矣。
X05n0229_p0226a06║大方廣下，第二，別歎此經以申旨趣。文中三：一、標
X05n0229_p0226a07║歎；二、釋歎；三、結歎。今初。斯者，指如上融攝旨趣也。
X05n0229_p0226a08║良由窮此融攝旨趣，故得恢廓宏遠等。恢謂曠蕩，
X05n0229_p0226a09║廓空也，宏大也。今云宏遠則周遍義，包納則含容
X05n0229_p0226a10║義，即當法界觀中第三周遍含容觀也。冲謂冲深，
X05n0229_p0226a11║邃謂幽邃，即遍容二門皆稱理深邃難見也。不可
X05n0229_p0226a12║得而思議者，謂理深事廣俱不思議，況一多即入，
X05n0229_p0226a13║故宜詞喪慮絕。故龍樹菩薩判維摩經為小不思
X05n0229_p0226a14║議經（芥納須彌毛吞巨海），指華嚴經為大不思議經（塵含法界念攝
X05n0229_p0226a15║僧祇）。此有四義，下解品題中當廣明之。
X05n0229_p0226a16║△指其源也△情塵有經，智海無外。△妄惑非取重
X05n0229_p0226a17║玄不空△四句之火莫焚，萬法之門皆入。△冥二際
X05n0229_p0226a18║而不一，動千變而非多。△事理交徹而雙亡。△以性
X05n0229_p0226a19║融相而無盡。△若秦鏡之互照，猶帝珠之相含。重重
X05n0229_p0226a20║交光，歷歷齊現。
X05n0229_p0226a21║指其源也下，第二、釋歎。文中有六：一、本源深妙，二、
X05n0229_p0226a22║成益頓超，三、詮旨圓融，四、說儀深奧，五、約器明非
X05n0229_p0226a23║器不測，六、指例顯當機益深。初中有三：一、標指其
X05n0229_p0226a24║源，二、正明深妙，三、喻結難思。今初，謂欲明功用，故
X05n0229_p0226b01║先標源也。二、正明深妙。文中有六：一、融情智，二、融
X05n0229_p0226b02║真妄，三、顯四句百非，四、泯真俗一多，五、融拂事理，
X05n0229_p0226b03║六、融攝事相。今初，情塵有經，智海無外。經有二義：
X05n0229_p0226b04║一、約喻，二、約法。喻即塵含大千經卷，如情念含圓
X05n0229_p0226b05║明大智。文在出現品，如下具引。還源觀中釋云：塵
X05n0229_p0226b06║即眾生妄念，經即大智圓明。智體既其無邊，故曰
X05n0229_p0226b07║量同千界。二、約法者，即經是常義。故孝經云：天地
X05n0229_p0226b08║之經，而人則之。御注云：經者，常也。今意云：明情塵
X05n0229_p0226b09║生滅之念智，推體即真常。故次句云：智海無外。若
X05n0229_p0226b10║情塵非常者，即智海有外也，以外有情塵故。既外
X05n0229_p0226b11║無情塵，故知情即常也。然迷悟更依真妄相待，若
X05n0229_p0226b12║求真去妄，如棄影勞形；若體妄即真，似處陰而影
X05n0229_p0226b13║滅也。二、融真妄。疏：妄惑非取，重玄不空。然惑與取，
X05n0229_p0226b14║蓋一義耳。肇論云：惑取之知。夫妄惑者，合是取執
X05n0229_p0226b15║之義。今以稱性融通，惑乃非取，故科云融真妄也。
X05n0229_p0226b16║重玄不空者，文勢用老經。經云：玄之又玄，故云重
X05n0229_p0226b17║玄。彼意以虗無自然為玄妙，恐滯情於此，遂拂跡
X05n0229_p0226b18║云又玄。若佛法中意，以空空為重玄，即空病亦空
X05n0229_p0226b19║也。今意云：即於空空，便具恒沙德用，故云不空。大
X05n0229_p0226b20║疏云：萬德有非有一源空不空如海對虗明天地
X05n0229_p0226b21║同一色。此則空有交暎也。三、顯四句百非。疏：四句
X05n0229_p0226b22║之火莫焚，萬法之門皆入。四句者，謂有、無、亦有亦
X05n0229_p0226b23║無、非有非無。諸宗墮此，便成四謗。故大般若云：般
X05n0229_p0226b24║若波羅蜜猶如大火聚四面不可取取即被燒。墮
X05n0229_p0226c01║即成謗，故須離之。法中離四句。今明圓教所宗諸
X05n0229_p0226c02║法，本來離過、觸、向、成德，四皆法門，故云四句之火
X05n0229_p0226c03║莫焚也。然成謗、成門，四句不別，如何異耶？謂於四
X05n0229_p0226c04║句中執一斥餘，則句句皆病（如四人各執一句，或一人先後歷四句義
X05n0229_p0226c05║是也）；若四句存泯無礙，則句句皆門（一人一時而見四句也）。問：
X05n0229_p0226c06║依於何法而說四句？答：然所依法，謂真俗相對成
X05n0229_p0226c07║四，即法法皆具四也。依真俗二諦明四句者：一、真
X05n0229_p0226c08║隨緣，故有；二、緣無性，故無；三、上二句俱存，故亦有
X05n0229_p0226c09║亦無；四、互奪俱泯，故非有非無。又不是有無，是真
X05n0229_p0226c10║性故。又約教者，謂詮生死，則俗有真無；涅槃，則俗
X05n0229_p0226c11║無真有。涅槃經云：空者，所謂生死；不空者，謂大涅
X05n0229_p0226c12║槃。此上猶約諸法以說。若剋就真性，亦有四句：一、
X05n0229_p0226c13║性是有，知覺不昧故；二、性是無，無相無名故；三、際
X05n0229_p0226c14║（去、來、今也）三、處（內、外、中間），求不得故；三、性亦有亦無，上二句
X05n0229_p0226c15║同時故；四、性非有非無，此有二意：一、即由上二同
X05n0229_p0226c16║時互相奪，故一時俱泯；二、直指真性不是有、無，但
X05n0229_p0226c17║是真性也。言萬法之門皆入者，顯萬法也。萬者，指
X05n0229_p0226c18║於總數，其實該於一切。然一切法不出四句，諸宗
X05n0229_p0226c19║以四句為謗，故一切皆非。所以每論妙理，皆云：離
X05n0229_p0226c20║四句，絕百非，離於謗也。今既四句成德，故萬法悉
X05n0229_p0226c21║是妙門。曉公云：失意，則所說皆非；得意，則所說皆
X05n0229_p0226c22║是。如見一塵，稱理推之，即悟性空全體，便見法界。
X05n0229_p0226c23║故此一塵即是入法界之門，一切皆爾也。四、泯真、
X05n0229_p0226c24║俗、一、多。疏：冥二際而不一，動千變而非多。言二際
X05n0229_p0227a01║者，謂真、俗二諦及生死、涅槃，乃至諸佛、眾生相待
X05n0229_p0227a02║之法，皆是二際也。今且約二諦明之。真隨緣即俗，
X05n0229_p0227a03║俗無性即真，故云冥也。二既冥合，即應是一。以互
X05n0229_p0227a04║奪故，離名數故，故亦非一。大經云：無中無有二無
X05n0229_p0227a05║二亦復無三世一切空是則諸佛法。仁王經云：於
X05n0229_p0227a06║解常自一（是遣二也）於諦常自二（是遣一也）。又二諦並非雙
X05n0229_p0227a07║恒乖未曾各。一雙孤雁，博地高飛；兩隻鴛鴦，池邊
X05n0229_p0227a08║獨立。動千變而非多者，泯一、多也。謂變動差別之
X05n0229_p0227a09║法全同真性，性無分限，故不是多。然亦非一，已在
X05n0229_p0227a10║上句。故但舉非多，而實一、多皆泯也。又可兩句共
X05n0229_p0227a11║成真、俗一、多，謂冥二際是真，不一是泯真也；動千
X05n0229_p0227a12║變是俗，非多是泯俗也。又冥二際是一，言不一即
X05n0229_p0227a13║泯一也；動千變是多，言非多即泯多也。據此後義，
X05n0229_p0227a14║以真為一，以俗為多，不同十玄門中一、多俱取事、
X05n0229_p0227a15║法故。五、融拂事、理，疏事、理交徹而兩亡者，交徹即
X05n0229_p0227a16║融，兩亡即拂。此經所詮之事，必全理之事；所詮之
X05n0229_p0227a17║理，必全事之理。故言交徹。然由交、徹同時，故互相
X05n0229_p0227a18║奪，二俱亡也。理即事，故理已泯也；事即理，故事復
X05n0229_p0227a19║亡也。六、融攝事、相，疏以性融相而無盡者，謂一一
X05n0229_p0227a20║事、相皆攝理、性。由性融之，故能包一切，能遍一切，
X05n0229_p0227a21║重重無盡也。以性融相者，明重重之所以也。此則
X05n0229_p0227a22║十玄門德用所因中第四、法性融通門意也。謂若
X05n0229_p0227a23║唯約理，則俱一味，無別相入；若唯約事，則互相礙，
X05n0229_p0227a24║不能相入。今約事、理融通，故得有斯無礙也。謂不
X05n0229_p0227b01║異理之一事全攝理性時，令彼不異理之多事隨
X05n0229_p0227b02║所依理，皆於一中現也。若一事攝理不盡，則理有
X05n0229_p0227b03║分限失；若一事攝理盡，而多事不隨理現，則事在
X05n0229_p0227b04║理外失。今既一事全攝理性，多事豈不於一中現？
X05n0229_p0227b05║故經云：華藏世界所有塵一一塵中見法界（見四法界）
X05n0229_p0227b06║寶光現佛如雲集此是如來剎自在。言無盡者，正
X05n0229_p0227b07║辨事事無礙，重重無盡，通十玄門。故此一句中，四
X05n0229_p0227b08║字明所以，三字正辨重重也。大疏序云：理隨事變，
X05n0229_p0227b09║則一、多緣起之無邊；事得理融，則千差涉入而無
X05n0229_p0227b10║礙。兩對，皆上句明所以，下句正明事事無盡。此上
X05n0229_p0227b11║但以非一非異解之，義即窮矣。又周遍含融觀中
X05n0229_p0227b12║四句：一、一中一，二、一中一切，三、一切中一，四、一切
X05n0229_p0227b13║中一切。三、喻結難思。疏若秦鏡至齊現者，鏡喻，則
X05n0229_p0227b14║兼前諸門交徹之意。以兩鏡相對，如事、理二門。若
X05n0229_p0227b15║取相入，展轉成多，則亦喻事事無礙也。珠喻，則唯
X05n0229_p0227b16║喻融攝無盡。言秦鏡者，秦朝有鏡，能照人心。故朱
X05n0229_p0227b17║鍠詩云：西國有秦鏡其光世所希照人見肝膽鑒
X05n0229_p0227b18║物窮幽微。今意取文涉稽古，又取至極之明，故云
X05n0229_p0227b19║秦鏡。謂兩鏡互照，中置一燈，互相影入，交參無礙
X05n0229_p0227b20║也。帝珠者，帝釋殿網之珠明淨，一入多中，多入一
X05n0229_p0227b21║中，重重無盡也。
X05n0229_p0227b22║△故得圓至功於頃剋，見佛境於塵毛。△諸佛心內
X05n0229_p0227b23║眾生，新新作佛。眾生心中諸佛，念念證真。
X05n0229_p0227b24║故得下，第二、成益頓超。於中二：初時、處超，後因、果
X05n0229_p0227c01║超。今初，言故得至塵毛者，上句時，下句處。時中言
X05n0229_p0227c02║故得圓至功於頃剋者，由如上境界融攝微妙，故
X05n0229_p0227c03║得信解、悟入，有斯頓證。梵行品云：若諸菩薩能與
X05n0229_p0227c04║如是觀行相應，於諸法中不生二解，一切佛法疾
X05n0229_p0227c05║得現前。初發心時，即得阿耨多羅三藐三菩提，知
X05n0229_p0227c06║一切法即心自性，成就慧身，不由他悟。言頃剋者，
X05n0229_p0227c07║對諸教時、劫反顯，可知。見佛境於塵毛者，處超也。
X05n0229_p0227c08║准時中例，亦可云：若與如是觀行相應，不待上尋
X05n0229_p0227c09║彌勒，西訪彌陀，即一塵一毛，便見佛境。如斯文句，
X05n0229_p0227c10║遍大部中。若要見者，即前融身剎六句中所引文
X05n0229_p0227c11║是也。二、因、果超者，疏諸佛心內至證真者，然因、果
X05n0229_p0227c12║交徹，義有四句：一、眾生全在佛心中故，即果門攝
X05n0229_p0227c13║法無遺。故出現品云：如來成正覺時，於其身中普
X05n0229_p0227c14║見一切眾生成正覺，乃至普見一切眾生般涅槃。
X05n0229_p0227c15║又佛性論第二如來藏品云：一切眾生悉在如來
X05n0229_p0227c16║智內，故名為藏也。故云諸佛心內眾生作佛也。二、
X05n0229_p0227c17║佛全在眾生心中故，即因門攝法無遺。故出現品
X05n0229_p0227c18║云：菩薩應知自心念念常有佛成正覺。何以故？諸
X05n0229_p0227c19║佛如來不離此心成正覺故。如自心，一切眾生心
X05n0229_p0227c20║亦復如是，悉有如來成等正覺也。三、由前生、佛互
X05n0229_p0227c21║相在時，各實非虗，則因果交徹，隨一成佛，全在二
X05n0229_p0227c22║心。四、由生全在佛，則同佛非生；佛全在生，則同生
X05n0229_p0227c23║非佛。兩相形奪，二位齊融，則無成佛及不成佛。故
X05n0229_p0227c24║出現品云：譬如虗空，一切世界若成若壞，常無增
X05n0229_p0228a01║減。何以故？以虗空無生滅故。諸佛菩薩亦復如是，
X05n0229_p0228a02║若成正覺、不成正覺，亦無增減。何以故？菩提無相、
X05n0229_p0228a03║無非相故。佛子！假使有人能化作恒河沙等心，一
X05n0229_p0228a04║一心復化作恒河沙等佛，皆無形無相，如是盡恒
X05n0229_p0228a05║河沙等劫無有休息。佛子！於汝意云何？彼人化心
X05n0229_p0228a06║化作如來，凡有幾何？如來性起妙德菩薩言：如我
X05n0229_p0228a07║解於仁所說義，化與不化等無有異，云何問言凡
X05n0229_p0228a08║有幾何？普賢菩薩言：善哉，善哉！佛子！如汝所說，設
X05n0229_p0228a09║一切眾生於一念中悉成正覺，與不成正覺等無
X05n0229_p0228a10║有異。何以故？菩提無相故。若無有相，則無增減。佛
X05n0229_p0228a11║子！菩薩摩訶薩應如是知，成等正覺同於菩提一
X05n0229_p0228a12║相無相。釋曰：上來但以反覆相對，故有四句，而大
X05n0229_p0228a13║旨不過因果交徹，亦可如文而見也。但眾生成佛
X05n0229_p0228a14║之義，難以忍可於心，略為問答。問：此中成佛，為約
X05n0229_p0228a15║事成？為約理成？若約事成，云何同性故？若約理成，
X05n0229_p0228a16║云何成正覺、入涅槃耶？答：此是華嚴大節，若不對
X05n0229_p0228a17║諸宗，難以取解。今約五乘及五教而辨淺深。然諸
X05n0229_p0228a18║眾生，若於人、天教中觀之，具足人、法二我；若於小
X05n0229_p0228a19║乘教中觀之，但是五蘊實法，本來無我。若大乘始
X05n0229_p0228a20║教，法相宗則說唯識所現；若無相宗，則說幻有即
X05n0229_p0228a21║空，人、法俱遣。若大乘終教，唯如來藏具恒沙性德，
X05n0229_p0228a22║故眾生即在纏法身。法身、眾生，義一名異，猶據理
X05n0229_p0228a23║說。若大乘頓教，則相本自盡，性本自現，不可說言
X05n0229_p0228a24║成佛、不成佛等。若依此宗，華嚴舊來成正覺亦涅
X05n0229_p0228b01║槃竟，非約同體，此成即是彼成也。難曰：若爾，何故
X05n0229_p0228b02║現有眾生，非即佛耶？答：若就眾生位看者，尚不見
X05n0229_p0228b03║唯心即空，安見圓教中事？如人迷東為西，正執西
X05n0229_p0228b04║故。若諸情頓破，則法界圓現，無不已成，猶彼悟人，
X05n0229_p0228b05║西處全東。又難：若爾，諸佛何以更化？答：眾生不如
X05n0229_p0228b06║是知，所以須化。如是化者，為究竟化；如是化者，無
X05n0229_p0228b07║不化時。故下結云：大悲相續，救度眾生。五教不同，
X05n0229_p0228b08║皆聖言量，不可將教就情識說。
X05n0229_p0228b09║△一字法門，海墨書而不盡；一毫之善，空界盡而無窮。
X05n0229_p0228b10║三、詮旨圓融。疏：一字法門至無窮者，上句詮，下句
X05n0229_p0228b11║旨。詮者，即善財所遇第三善友海雲比丘云：我從
X05n0229_p0228b12║彼佛得此普眼法門，受持，讀誦，憶念，思惟。假使有
X05n0229_p0228b13║人以大海量墨，須彌聚筆，書此無盡廣大海藏普
X05n0229_p0228b14║眼法門，一品中一門，一門中一法，一法中一義，一
X05n0229_p0228b15║義中一句，乃至少分，尚不可得，何況盡能具足書
X05n0229_p0228b16║寫？釋曰：乃至少分者，即一字也。以能詮一字，全即
X05n0229_p0228b17║所詮法界，故即無盡。不同諸宗，能詮定非所詮也。
X05n0229_p0228b18║一毫之善，空界盡而無窮者，即十種行願，皆結云：
X05n0229_p0228b19║如虗空界無有盡等。如初禮佛行願，結云：以虗空
X05n0229_p0228b20║界不可盡故，我此禮敬無有窮盡。餘九例然也。
X05n0229_p0228b21║△語其定也。冥一如於無心，即萬動而恒寂。△海湛
X05n0229_p0228b22║真智光含性空△星羅法身影落心水。△圓音非扣
X05n0229_p0228b23║而長演，果海離念而心傳。△萬行亡照而齊修漸頓
X05n0229_p0228b24║無礙而雙入。
X05n0229_p0228c01║四、說儀深奧者，文中有五：一、明至定，二、明妙智，三、
X05n0229_p0228c02║明真身，四、明說本，五、明修證。今初，疏語其定也至
X05n0229_p0228c03║恒寂，科云：至定者，即慧之定也。夫定有多種，或邪，
X05n0229_p0228c04║或正，大乘、小乘，有漏、無漏，有慧、無慧。今且隨要而
X05n0229_p0228c05║說，總有二種：一、事，二、理。如遺教經云：制之一處，無
X05n0229_p0228c06║事不辦。即事定也。起信論云：皆觀心性，契理不動。
X05n0229_p0228c07║即理定也。故諸經論中，或單說事定，或偏說理定。
X05n0229_p0228c08║學者隨執一文，引據互斥。若此宗，必須二俱無礙。
X05n0229_p0228c09║又必即定即慧，謂禪非智，無以窮其寂；智非禪，無
X05n0229_p0228c10║以深其照。禪宗七祖云：即體之用自知，即知之體
X05n0229_p0228c11║自寂。故次明真智。今云冥一如者，能冥是慧，無心
X05n0229_p0228c12║是定，即契合本源，而無能契。於事於理，無分別心，
X05n0229_p0228c13║亦非無記。但不計有與不有，空與不空，一切皆不
X05n0229_p0228c14║可，不可亦不可。此語亦不受泯絕，無寄於萬種紛
X05n0229_p0228c15║動之法，本來自寂。何者？以心生故，一切法生；心若
X05n0229_p0228c16║不生，法即本寂。法華經云：諸法從本來常自寂滅
X05n0229_p0228c17║相如在夢中妄見百千萬眾及乎覺悟本來空寂。
X05n0229_p0228c18║是知法生滅者，由心生滅。起信論云：心生，則種種
X05n0229_p0228c19║法生；心滅，則種種法滅。今意明心但不生，體亦非
X05n0229_p0228c20║滅，故諸萬動本來自寂，無生滅也。二、明妙智者，疏
X05n0229_p0228c21║海湛真智，光含性空，即定之智，故云妙也。大疏云：
X05n0229_p0228c22║湛智海之澄波，虗含萬像。與此大同，而有兩異：一
X05n0229_p0228c23║則彼約定門，此約智門；二則彼含萬像，此含性空。
X05n0229_p0228c24║以定是海印三昧，故含萬像。萬像即海中所現之
X05n0229_p0229a01║印文。法、合，可知。智門無分別智，契合真性，故含性
X05n0229_p0229a02║空。性空即所證之理，理即境也。攝境歸智，故云含
X05n0229_p0229a03║也。文中兩句，皆有法、喻。如海波浪澄渟，湛然不動；
X05n0229_p0229a04║空無雲翳，廓爾清虗。大海傍無邊涯，連天一色；空
X05n0229_p0229a05║徹海底，海含空天。由海虗明，故含空；由空明朗，故
X05n0229_p0229a06║入海。以況真智識念不生，寂然不動；性無塵境，廓
X05n0229_p0229a07║爾空寂。大智橫無邊涯，含性一味；性徹智體，智含
X05n0229_p0229a08║空性。由智淨明，故含性；由性空寂，故入智。法、喻一
X05n0229_p0229a09║一相對，昭然可見。如肇論說：古師云：無心於萬物
X05n0229_p0229a10║萬物未甞無。此則心淨物存，物不能入心；如天有
X05n0229_p0229a11║雲霧，天不能入海。故肇公判云：失在於物虗。三、明
X05n0229_p0229a12║真身。疏星羅法身，影落心、水者。由前理、智冥合，故
X05n0229_p0229a13║得一切諸法無非法身。十方世界眾生有發菩提
X05n0229_p0229a14║心，心識淨者，無不應現，而為說法。如秋天空朗，羅
X05n0229_p0229a15║列星辰；萬器百川，不分而遍。晴空列宿，以喻法身；
X05n0229_p0229a16║淨水澄川，以喻機感。法、喻對合，理亦昭然。故大經
X05n0229_p0229a17║云：菩薩清凉月遊於畢竟空眾生心水淨菩提影
X05n0229_p0229a18║現中。但彼以月喻菩薩，此將星喻法身。餘義同也。
X05n0229_p0229a19║然應、感相對，亦有四句：一、一星入一器中水，如一
X05n0229_p0229a20║佛應一眾生；二、一星入一切器中水，如一佛應一
X05n0229_p0229a21║切眾生；三、一切星入一器中水；四、一切星入一切
X05n0229_p0229a22║器中水。二、三句生、佛相對。一、多之數，可知。下文云：
X05n0229_p0229a23║於一佛前見不可說塵數身，一一身禮不可說塵
X05n0229_p0229a24║數佛。即是此第二、第三句。大疏云：皎性空之滿月，
X05n0229_p0229b01║頓落百川。但得一、二兩句，闕於三、四，以月唯一也。
X05n0229_p0229b02║此取星喻，義則備矣。四、明說本者，疏圓音非扣至
X05n0229_p0229b03║心傳者，圓音者，一音中具一切音，一切音即一音，
X05n0229_p0229b04║或一音應一切音，皆圓音出現。品有十喻，喻如來
X05n0229_p0229b05║圓音。言十喻者，一、劫盡唱聲喻，喻聲無主。如彼經
X05n0229_p0229b06║說：譬如世界壞時，無主，無作，法爾而出四種音聲。
X05n0229_p0229b07║如於欲界出如是聲：汝等當知：初禪安樂，離諸欲
X05n0229_p0229b08║惡，超過欲界。眾生聞已，自然而得成就初禪，捨欲
X05n0229_p0229b09║界身，生於梵天。乃至第四於第三禪出如是聲：四
X05n0229_p0229b10║禪寂靜，超遍淨天。聞已，自然成就生彼。如是皆從
X05n0229_p0229b11║眾生善根所生。佛音亦爾，無主，無作，從佛功德出
X05n0229_p0229b12║四種聲，謂示眾生，若令修人、天行。乃至第四超過
X05n0229_p0229b13║二乘，說無上道。然無有主、宰，故曰圓音。二、響聲隨
X05n0229_p0229b14║緣喻，喻聲無主。經說：譬如呼響，因於谷出，及音聲
X05n0229_p0229b15║起，無有形狀，不可覩見，但隨緣應。佛音亦爾，但隨
X05n0229_p0229b16║眾生欲解緣出，其性究竟，無言，無示，不可宣說。三、
X05n0229_p0229b17║天鼓開覺喻，喻無主，無作，無斷，遍入一切。經說：譬
X05n0229_p0229b18║如諸天有大法鼓，名為覺悟，無主、無作、無起、無滅。
X05n0229_p0229b19║若天放逸，空中發聲告言：汝知一切無常、虗妄、變
X05n0229_p0229b20║壞，勿生戀著。若放逸者，後悔無及。諸天聞已，皆悉
X05n0229_p0229b21║憂懼，請法行道，皆得安樂。佛音亦爾，不住方所，無
X05n0229_p0229b22║有言說，而能演出無功用聲，遍於法界，警悟群有。
X05n0229_p0229b23║四、天女妙聲喻，喻隨聲信解。經說：譬如善口天女
X05n0229_p0229b24║出一妙音，則與百千種樂相應，一一復有百千音
X05n0229_p0229c01║聲。佛音亦爾，於一音中出無量聲，隨眾生心欲，各
X05n0229_p0229c02║生意解。五、梵聲及眾喻，喻化不失時。經說：譬如大
X05n0229_p0229c03║梵住於梵宮，出梵音聲，梵眾皆聞，而謂一一皆同
X05n0229_p0229c04║己語，然不出眾外。佛音亦爾，眾會皆聞，皆謂同其
X05n0229_p0229c05║語，而根未熟之所不聞。六、眾水一味喻，喻無曲。經
X05n0229_p0229c06║說：譬如眾水皆同一味，隨器異故，水有差別。水無
X05n0229_p0229c07║念慮，亦無分別。佛音亦爾，一解脫味，隨根差別。七、
X05n0229_p0229c08║降雨滋榮喻，喻稱根。經說：譬如阿那婆達多龍王
X05n0229_p0229c09║興大密雲，遍閻浮提，普注甘雨，百穀苗稼皆得生
X05n0229_p0229c10║長，江河泉池一切盈滿。其水不從龍身心出，而能
X05n0229_p0229c11║種種饒益眾生。佛音亦爾，興慈普遍，雨甘露法，令
X05n0229_p0229c12║眾歡喜，增長善法，滿足諸乘，不來不出，饒益一切。
X05n0229_p0229c13║八、漸降成熟喻，喻無遲速。經說：譬如摩那斯龍王
X05n0229_p0229c14║將欲降雨，未便即降，先起大雲，彌覆虗空，凝停七
X05n0229_p0229c15║日，待諸眾生作務究竟，過已漸降，普潤大地。佛音
X05n0229_p0229c16║亦爾，先興法雲，成熟眾生，待根熟已，然後普降，令
X05n0229_p0229c17║其滿足無上法味。九、降霔難思喻。喻雖差別，同一
X05n0229_p0229c18║性故。經說：譬如海中大莊嚴龍王，於大海中，降百
X05n0229_p0229c19║千種莊嚴雨，而水無差別，龍難思力，令其莊嚴。佛
X05n0229_p0229c20║音亦爾，無所分別，或以十音、百音、千音、八萬四千
X05n0229_p0229c21║音、無量音等，各別說法，隨眾生根，皆令歡喜。十、遍
X05n0229_p0229c22║降種種喻。喻其普遍。經說：譬如娑竭羅龍王，欲現
X05n0229_p0229c23║自在力，饒益眾生，咸令歡喜，興雲彌覆，色相多般，
X05n0229_p0229c24║或白或紅，若干差別，出眾電光，四天下中，雨種種
X05n0229_p0230a01║雨，龍心平等，無有彼此，但隨善根異，而有差別。佛
X05n0229_p0230a02║音亦爾，欲以法化，先布身雲，彌滿法界，隨其樂欲，
X05n0229_p0230a03║為現不同，振大法雷，雨眾法雨。具斯十義，故曰圓
X05n0229_p0230a04║音也。言非扣而長演者，則常說、遍說，不待機請也。
X05n0229_p0230a05║如下教起十因中，第一、法爾中辨。言果海離念而
X05n0229_p0230a06║心傳者，果海離念，則非情識所解，既絕所解，則言
X05n0229_p0230a07║之不及，須亡言得意，得意即是心傳。故別行十地
X05n0229_p0230a08║經云：我今說一分。論釋云：十地有二分：一、因分，二、
X05n0229_p0230a09║果分。以果分不可說，但寄因分以明，故云一分。今
X05n0229_p0230a10║言心傳，即傳說不及者，果分也。亦即楞伽宗、說二
X05n0229_p0230a11║通中宗、通也。二通之義下，立宗中辨。亦即達磨無
X05n0229_p0230a12║念為宗，以心傳心，不立文字之義也。故禪經序云：
X05n0229_p0230a13║禪定之門，此是阿難曲承旨詔。若遇非其人，則幽
X05n0229_p0230a14║關莫闢，罕窺其庭；若得意忘言，則途中授與等。斯
X05n0229_p0230a15║則句句言說而無說，念念智契而無契。無說無契
X05n0229_p0230a16║者，常說常契也。五、明修證者。疏：萬行亡照至雙入。
X05n0229_p0230a17║上句修，下句證。言亡照者，有二意：一、亡，則都息萬
X05n0229_p0230a18║緣為定也；照，則照真覺妄為慧也。此同古德說無
X05n0229_p0230a19║作戒、定、慧。彼云：無妄心是定，知無妄心是慧，妄心
X05n0229_p0230a20║不起是戒。亦同蜀中金禪師無憶是戒，無念是定，
X05n0229_p0230a21║莫忘是慧。今云亡者，即彼無憶無念之戒、定也；今
X05n0229_p0230a22║云照者，即彼莫忘之慧。然皆是對治方便，未為稱
X05n0229_p0230a23║性之修也。二者、照亦都不當情，為亡照也。照尚須
X05n0229_p0230a24║亡，況於識念？然其本性靈知不昧，故非斷滅。即荷
X05n0229_p0230b01║澤大師說空寂照為自性戒、定、慧之意也。故疏主
X05n0229_p0230b02║答順宗皇帝心要云：無心於亡照，則萬慮都捐；任
X05n0229_p0230b03║運以寂知，則眾行爰起。放曠任其去住，靜鑒見其
X05n0229_p0230b04║源流，語默不失玄微，動靜畢稱法界。皆萬行亡照
X05n0229_p0230b05║而齊修之意也。亦同起信，性無慳吝，順本性故，修
X05n0229_p0230b06║行檀波羅蜜；乃至性離愚癡，隨順修行般若等也。
X05n0229_p0230b07║言漸、頓無礙而雙入者，先通釋漸、頓、偏、圓，後正銷
X05n0229_p0230b08║疏意。初中法相宗云：從小入大為漸，直從大乘發
X05n0229_p0230b09║心為頓。今則不然，即以法相宗行位，地前伏惑，登
X05n0229_p0230b10║地斷惑，分證真如，乃至等覺後心，金剛喻定，解脫
X05n0229_p0230b11║道中方始妙覺圓明為漸也。無相宗一向不說地
X05n0229_p0230b12║位，如四卷楞伽第四卷中文云：十地則初地，初則
X05n0229_p0230b13║為八地，第九則為七，七亦復為八，第二為第三，第
X05n0229_p0230b14║四為第五，第三為第六，無所有何次也。已上並是
X05n0229_p0230b15║彼經文如此超間，意顯圓融之行，不依行布位次。
X05n0229_p0230b16║又禪宗看淨拂塵，及諸家調伏心法，皆為漸也。或
X05n0229_p0230b17║說貪嗔即是道，舉動無非佛，無證無修，皆為頓也。
X05n0229_p0230b18║然如上等文，各是一門之意，並非稱性圓證圓修
X05n0229_p0230b19║也。今既圓宗直談真界，則非漸非頓；隨緣修證，則
X05n0229_p0230b20║具漸具頓。如經云：初發心時，即得阿耨菩提。然始
X05n0229_p0230b21║從十住十行，乃至等覺妙覺，不壞行位，故具漸頓
X05n0229_p0230b22║也。禪門悟即剎那而登妙覺，一悟之後，念念相應，
X05n0229_p0230b23║習氣唯微，本智唯瑩，具漸頓也。故荷澤大師開示
X05n0229_p0230b24║頓悟漸修，為圓妙也。後銷疏意者，然隨緣說有凡
X05n0229_p0230c01║聖迷悟，故言漸頓。緣起無性，舉體但是真源，故云
X05n0229_p0230c02║漸頓。無礙即由無礙，而漸頓冥契妙極，故云雙入。
X05n0229_p0230c03║問：據上所說，即先頓後漸。一念頓悟，而長時漸修，
X05n0229_p0230c04║如何得成雙入？答：一念悟時，即離染著，便是修行。
X05n0229_p0230c05║一悟永悟，盡未來際，而無間斷。修亦念念相應，而
X05n0229_p0230c06║無休息。故始終相収，皆名雙入。又問：此句是證，何
X05n0229_p0230c07║故兼修說耶？答：上句是證之修，故云亡照。此句是
X05n0229_p0230c08║修之證，故云漸頓。又無礙無相，修證皆妙，故云雙
X05n0229_p0230c09║入也。所以四十二位，位位成佛也。
X05n0229_p0230c10║△雖四心被廣，八難頓超。△而一極唱高，二乘絕聽。
X05n0229_p0230c11║第五、約器明非器不測者，疏雖四心被廣至絕聽
X05n0229_p0230c12║者，初二句約器也。上句應，下句感。言四心被廣者，
X05n0229_p0230c13║四心即是四無量心，亦名四平等心，謂慈、悲、喜、捨。
X05n0229_p0230c14║緣境寬多，名為無量。俱舍二十九云：無量有情為
X05n0229_p0230c15║所緣故。又有二義：一、引無量福故，二、感無量果故。
X05n0229_p0230c16║名為無量也。依雜心中有其二種：一、大，二、小。大無
X05n0229_p0230c17║量者，唯佛所得體，即後得智，是平等智，故一向無
X05n0229_p0230c18║漏。二、小無量者，慈、悲即無嗔，喜即喜受，捨無貪性，
X05n0229_p0230c19║與俱舍同。故彼頌云：慈悲無嗔性喜捨無貪欲。若
X05n0229_p0230c20║依成實論，大、小皆以智慧為性。故彼論云：以智慧
X05n0229_p0230c21║心、利益心、清淨不濁心，名慈、悲、喜、捨。又以四心等
X05n0229_p0230c22║行無偏，故名四平等。又此四心皆具三緣，謂眾生
X05n0229_p0230c23║緣、法緣、無緣。今略明慈心三，餘可准知。此有三義
X05n0229_p0230c24║解：第一、直就化益解。如涅槃云：緣諸眾生欲與其
X05n0229_p0231a01║樂，名眾生緣；緣諸眾生所須之物而施與之，是名
X05n0229_p0231a02║法緣；緣如來者，名曰無緣。第二、化益觀入分別解：
X05n0229_p0231a03║緣諸眾生欲與其樂，名眾生緣；緣其一切化眾生
X05n0229_p0231a04║法，名為法緣（此二化益）；緣法空寂，名為無緣（此一觀入）。第三、
X05n0229_p0231a05║還就化益觀入分別解：緣生與樂，名眾生緣（此一化益）；
X05n0229_p0231a06║緣眾生無我，但是因緣五陰法數，名曰法緣；觀彼
X05n0229_p0231a07║陰空，名曰無緣（此二觀入）。又有一解：一、生緣，緣於眾生，
X05n0229_p0231a08║猶如父母、妻子、親屬。二、法緣，緣於眾生，但是緣生。
X05n0229_p0231a09║三、無緣，不住法相及眾生相。四心皆有此三，廣如
X05n0229_p0231a10║涅槃梵行品中說也。言八難頓超者，宿聞圓成金
X05n0229_p0231a11║剛種，今生再聞，不簡凡聖，必亦能入。以對下二乘
X05n0229_p0231a12║多劫不聞此法、未發此心故，雖修行證果，亦不能
X05n0229_p0231a13║入也。若准諸說，八難障於聖道。今明以圓教力故，
X05n0229_p0231a14║障難之凡尚入，況無難之凡耶？況賢聖耶？即以此
X05n0229_p0231a15║經功力，超於諸教，昭然可見。言八難者：一、地獄，二、
X05n0229_p0231a16║餓鬼，三、畜生，四、北洲，五、盲聾喑啞，六、佛前佛後。此
X05n0229_p0231a17║是古說，若唐三藏新譯云：法前法後，後解勝也。七、
X05n0229_p0231a18║世智辯聰，八、長壽天。故論云：三塗北長壽，前後辯
X05n0229_p0231a19║聰根。此八名難者，以不堪受教，難入佛法中，故名
X05n0229_p0231a20║之為難。又准教中，有摧八難法，令發正願，不墮彼
X05n0229_p0231a21║中。說有四輪，能摧八難：第一、願生中國輪，能摧五
X05n0229_p0231a22║難。但如法持戒，用心求生中國。若得生已，即便超
X05n0229_p0231a23║却地獄、餓鬼、畜生、北洲及無想天也。第二、願值善
X05n0229_p0231a24║友輪。若得逢善知識，及蒙教導，聽聞正法，即是摧
X05n0229_p0231b01║却法前法後難也。上至諸佛，下及凡夫，解佛法者，
X05n0229_p0231b02║於我有益，總名善友也。第三、能發正願輪，摧却世
X05n0229_p0231b03║智辯聰難。謂若於三寶中，起深信樂，常發正願，世
X05n0229_p0231b04║世相續，即能摧却世智辯聰難也。第四種諸善根
X05n0229_p0231b05║輪，能摧生盲生聾等諸根不具難。若能依佛正法
X05n0229_p0231b06║修行用心，當來感得身相諸根具足，便是摧却諸
X05n0229_p0231b07║根不具難也。所以頌云：善處摧前五，值願植餘三。
X05n0229_p0231b08║即是四輪能摧八難也。此八難，有情不能入佛法
X05n0229_p0231b09║中來，諸經論中無不此說也。若約華嚴圓教之力，
X05n0229_p0231b10║亦得入佛法中進修證果。故隨好品說：地獄天子
X05n0229_p0231b11║得生兜率，頓證十地。即知地獄有情非障。故經云：
X05n0229_p0231b12║佛子！我為菩薩時，於兜率天宮放大光明，名光幢
X05n0229_p0231b13║王，照十佛剎微塵數世界。彼世界中地獄眾生遇
X05n0229_p0231b14║斯光者，眾苦休息，得十種清淨眼，耳、鼻、舌、身、意亦
X05n0229_p0231b15║復如是，咸生歡喜，踊躍稱慶。從彼命終，生兜率天。
X05n0229_p0231b16║天中有皷，名甚可愛樂。彼天生已，此皷發音而為
X05n0229_p0231b17║說法云云。爾時諸天子聞說普賢廣大迴向，即得
X05n0229_p0231b18║十地等。由此即知地獄非障也。又十地品云：雖住
X05n0229_p0231b19║海水劫火中，堪受此法必得聞。言住海水者，龍等
X05n0229_p0231b20║所居，即畜趣非難。言劫火中者，若約通途說，劫火
X05n0229_p0231b21║中無其有情；若約佛境界，佛力所持，變化施為，及
X05n0229_p0231b22║法威德力所加即得。如法華經云：眾生見劫盡，大
X05n0229_p0231b23║火所燒時，我此土安穩，天人常充滿，乃至常在靈
X05n0229_p0231b24║鷲山，及餘諸住處等。此多是法前法後難。謂劫火
X05n0229_p0231c01║中不合有有情，逢佛豈得有聞法？今既得其見、聞
X05n0229_p0231c02║者，即難中非難也。今此華嚴說地獄、畜趣尚自得
X05n0229_p0231c03║聞法，得證聖果，豈況餘類凡、聖者也！故云四心被
X05n0229_p0231c04║廣，八難頓超也。又大疏云：見、聞為種八難，超十地
X05n0229_p0231c05║之階。刊定記云：若乃具金剛種，雖八難而聞。經皆
X05n0229_p0231c06║同此也。如出現品云：譬如丈夫食少金剛，終竟不
X05n0229_p0231c07║消，要穿其身，出在於外。何以故？金剛不與肉身雜
X05n0229_p0231c08║穢而同止故。若於如來所種少善根，亦復如是，要
X05n0229_p0231c09║穿一切有為諸行煩惱身過，到於無為究竟智處。
X05n0229_p0231c10║何以故？此少善根不與有為諸行煩惱而共住故，
X05n0229_p0231c11║此少善根性究竟故。此說稱性而修少善法也。疏
X05n0229_p0231c12║而一極唱高，二乘絕聽者，即非器不測也。一極者，
X05n0229_p0231c13║即一乘至極之教也。如世歌詞，唱高則和寡。且巴
X05n0229_p0231c14║歌一曲，和者百千；陽春白雪，和者一、二。言二乘絕
X05n0229_p0231c15║聽者，即此品初世尊入師子頻申三昧，會中菩薩
X05n0229_p0231c16║大眾皆見逝多林及宮殿、虗空三處有種種莊嚴
X05n0229_p0231c17║佛境界等事。又聞不思議等法，諸大聲聞不見不
X05n0229_p0231c18║聞。故經云：爾時上首諸大聲聞，大智舍利弗、神通
X05n0229_p0231c19║目犍連、摩訶迦葉（具列十大弟子）在逝多林，皆悉不見如
X05n0229_p0231c20║來神力、如來嚴好、如來境界、如來遊戲、如來神變，
X05n0229_p0231c21║乃至亦復不見不可思議菩薩境等事。何以故？善
X05n0229_p0231c22║根不同故。彼於過去本不修習見一切佛種種神
X05n0229_p0231c23║通妙善根故，乃至云本不曾於生死之中發阿耨
X05n0229_p0231c24║多羅三藐三菩提心故。如是種種皆是普賢智眼
X05n0229_p0232a01║境界，不與一切二乘所共。以是因緣，彼諸上首大
X05n0229_p0232a02║德聲聞不能聞、不能見、不能信、不能知。又云：佛子！
X05n0229_p0232a03║如恒河岸有百千億無量餓鬼，裸形、飢餓、渴乏，舉
X05n0229_p0232a04║體燋然。烏、鷲、犲、狼競來搏撮，為渴所逼，欲求水飲。
X05n0229_p0232a05║雖住河邊而不見河，設有見者，見其枯竭。何以故？
X05n0229_p0232a06║深厚業障之所覆故。彼大聲聞亦復如是，雖復住
X05n0229_p0232a07║在逝多林中，不見如來廣大神力，捨一切智，無明
X05n0229_p0232a08║翳瞙覆其眼故，不曾種植薩婆若地諸善根故。所
X05n0229_p0232a09║以疏云二乘絕聽也。又大疏云：若夫高不可仰，則
X05n0229_p0232a10║積行菩薩曝鰓鱗於龍門；深不可窺，則上德聲聞
X05n0229_p0232a11║杜視聽於嘉會。此則兼權教六度菩薩亦絕聽也。
X05n0229_p0232a12║故古讚云：最初佛入正受，定名師子頻申，大眾渴
X05n0229_p0232a13║仰生疑，念諸法王開演。如來示相而答，意顯德用
X05n0229_p0232a14║無涯，人法渾而何分，因果齊歸法界。會中聲聞小
X05n0229_p0232a15║果，權舉五百比丘，同處逝多園林，不覩如來嘉會。
X05n0229_p0232a16║一則法門深遠，二則因非大心，三則自利亡悲，四
X05n0229_p0232a17║為失求勝果。今亦巧彰佛德，二乘淺智難知，意表
X05n0229_p0232a18║圓教希逢，又顯不共之典。非但小乘不了，守權尚
X05n0229_p0232a19║自高推，唯明普眼之境，非他劣見所窺。
X05n0229_p0232a20║△當其器也，百城詢友，一道棲神。△明正為南。方盡
X05n0229_p0232a21║南矣，益我為友，人皆友焉。
X05n0229_p0232a22║當其器也下，六、指例顯當機益深。文中有四：一、約
X05n0229_p0232a23║人以顯益，二、約法以顯益，三、始末交徹以顯益，四、
X05n0229_p0232a24║得失相對以顯益。今初，當其器者，即善財童子指
X05n0229_p0232b01║此為例，依教皆然。故彌勒云：若有敬慕心，亦當如
X05n0229_p0232b02║是學。百城詢友者，但舉圓數，其實一百一十城詢
X05n0229_p0232b03║問善友也。故八十經初云：爾時善財童子依彌勒
X05n0229_p0232b04║菩薩摩訶薩教，漸次而行，經遊一百一十城已，到
X05n0229_p0232b05║普門國，思惟觀察，一心願見文殊師利。一百一十
X05n0229_p0232b06║表十地及等覺，一一皆具諸地功德故。或不分等
X05n0229_p0232b07║覺，即開十信，進退皆表一百一十。此宗三賢行相
X05n0229_p0232b08║不殊十地，故不別表，所謂初住、初行、初迴向、初地
X05n0229_p0232b09║也。二、三乃至十住、十地，行相皆然。此依大疏辨也。
X05n0229_p0232b10║一道棲神者，棲託心神也。一道有三義：一、唯向南，
X05n0229_p0232b11║二、唯一因一果，三、萬聖千賢皆修萬行更無異路，
X05n0229_p0232b12║三、皆一道義也。明正為南者，謂善財始自發心福
X05n0229_p0232b13║城，東見文殊，便漸次展轉一向南行，歷諸善友。明
X05n0229_p0232b14║者，以南主火，是陽是明；北主水，是陰是闇。正者，不
X05n0229_p0232b15║住東西二邊（東左西右，故是二邊），當南北中正之道，表求法
X05n0229_p0232b16║者背闇向明，離邊當正，故云明正。更有三義：一、一
X05n0229_p0232b17║方已有多友，餘方例然。二、南主生長，表求法者生
X05n0229_p0232b18║長善根故。三、西域居人，宅多東向，順日月轉，表於
X05n0229_p0232b19║善財順人法故。故舊疏云：善財求友，表隨順以南
X05n0229_p0232b20║行，方盡南矣。方是假法，二無定體，東西南北，相待
X05n0229_p0232b21║立名，但取明正之義，所向盡名為南，如此始名悟
X05n0229_p0232b22║入法界。故善財至寄十地之友，多在菩提道場，又
X05n0229_p0232b23║不言却迴向北，故知若觸向明正，一切皆南也。益
X05n0229_p0232b24║我為友，人皆友焉者，有二義：初、隨相說，二、稱性說。
X05n0229_p0232c01║隨相說者，謂見善者生不及之心，見惡者發探湯
X05n0229_p0232c02║之智。既三人同行，必有我師，況多者也。但能擇善
X05n0229_p0232c03║者從之，不善者改之，則觸向皆師也。又見賢而思
X05n0229_p0232c04║齊，即為益也。或見不賢而內自省，亦為益也。又老
X05n0229_p0232c05║子云：善人是不善人之師，不善人是善人之資。皆
X05n0229_p0232c06║是益我為友之義，故人皆友焉。二、稱性說者，夫法
X05n0229_p0232c07║界圓宗，觸類成教，但因之生解，即名為師。如推一
X05n0229_p0232c08║塵，見具無邊之德，塵即是師。所以善財再遇文殊、
X05n0229_p0232c09║智照無二之後，便遇三千世界微塵數善友知識
X05n0229_p0232c10║者，意在茲焉。
X05n0229_p0232c11║△遇三毒而三德圓，入一塵而一心淨。△千化不變
X05n0229_p0232c12║其慮，萬境順通于道。
X05n0229_p0232c13║二、約法以顯益。疏：遇三毒而三德圓至順通于道
X05n0229_p0232c14║者。三毒成三德，有通有別。通者，三毒本空，元是三
X05n0229_p0232c15║德。迷情執取，以德為毒。今悟，則貪無貪相，元是戒
X05n0229_p0232c16║也；嗔無起滅，本自寂然，元是定也。故法句經云：戒
X05n0229_p0232c17║性如虗空。又云：嗔心等陽𦦨。癡無癡相，是為慧也。
X05n0229_p0232c18║又心王經說三藏云：貪相不生，是為戒藏；嗔相不
X05n0229_p0232c19║生，是為定藏；癡相不生，是為慧藏。諸法無行經云：
X05n0229_p0232c20║貪欲即是道恚癡亦復然如是三事中有無量佛
X05n0229_p0232c21║法。是知迷為八萬四千塵勞門，悟成八萬四千波
X05n0229_p0232c22║羅蜜。塵勞雖眾，根本不過三毒；波羅蜜雖多，根本
X05n0229_p0232c23║只是三德也。別者，即善財所遇善友，其類不同，表
X05n0229_p0232c24║一切類中皆有法門，令後學者於人不觀種性，於
X05n0229_p0233a01║法莫存取捨。故婆須蜜女示貪欲之相，所以隣里
X05n0229_p0233a02║生疑，抱持唼吻，皆獲功德，其所得法門，名離貪欲
X05n0229_p0233a03║際解脫門。無厭足王，示其嗔相，傷煞無量眾生，所
X05n0229_p0233a04║得法門，名如幻解脫門。勝熱婆羅門，四面火聚，中
X05n0229_p0233a05║有刀山，令投身入中，向上兼日，五熱炙身，示現外
X05n0229_p0233a06║道癡迷邪見之相，善財見之，所得法門，名般若波
X05n0229_p0233a07║羅蜜普莊嚴解脫門。三毒之相，尚有法門，況餘類
X05n0229_p0233a08║耶？是知契合華嚴圓教，婆須愛水而不溺，無厭恚
X05n0229_p0233a09║火而不燒，勝熱邪見而不侵矣。言入一塵而一心
X05n0229_p0233a10║淨者，有二義：一以情念為塵，念即無，故淨也；二即
X05n0229_p0233a11║微塵，塵體稱性，故淨也。一塵一念既爾，千心萬境
X05n0229_p0233a12║總然。故次云：千化不變其慮（故心要云：心心作佛，無一心而非佛心），
X05n0229_p0233a13║萬境順通于道也（即處處道成，無一塵而非佛國）。
X05n0229_p0233a14║△契文殊之妙智，宛是初心。△入普賢之玄門，曾無
X05n0229_p0233a15║別體。
X05n0229_p0233a16║三、始末交徹以顯益。文中二：一、始終，二、本末。今初，
X05n0229_p0233a17║契文殊之妙智者，即善財歷諸善友，再遇文殊，當
X05n0229_p0233a18║智照無二相，契合本心，絕能、所相，故不見身，但遙
X05n0229_p0233a19║申右手摩頂得法，義在下五相中解也。宛是初心
X05n0229_p0233a20║者，最初在福城東得見文殊，表信、智；今又見文殊，
X05n0229_p0233a21║表證、智。意明信、證雖說始、終，智體元來不別，所以
X05n0229_p0233a22║皆是文殊。如第二十信會，在普光明殿說；第七因
X05n0229_p0233a23║圓果滿，重會普光，亦表證極。不離初心，正同此也。
X05n0229_p0233a24║故大疏云：啟明東廟智滿，不異於初心也。二、本末。
X05n0229_p0233b01║疏入普賢之玄門，曾無別體者，善財求友，最後至
X05n0229_p0233b02║普賢菩薩處，微細觀察普賢之身，見一一毛孔中
X05n0229_p0233b03║有不可說不可說佛剎海云云，乃至善財所見佛
X05n0229_p0233b04║剎微塵數諸善友，往詣，親近，積集智慧，比此暫見
X05n0229_p0233b05║普賢所得境界，百分不及一，乃至優波尼沙陀分
X05n0229_p0233b06║亦不及一。善財從初發心，乃至普賢，於其中間所
X05n0229_p0233b07║入剎海，相續不斷。今於普賢一毛孔中，一念所入，
X05n0229_p0233b08║過前不可說不可說倍。如一毛孔，一切毛孔，一一
X05n0229_p0233b09║相好，一一支節，悉亦如是。善財於普賢毛孔剎中，
X05n0229_p0233b10║行一步，至不可說不可說佛剎微塵數世界，如是
X05n0229_p0233b11║盡未來際劫，猶不能知一毛孔中種種剎海，種種
X05n0229_p0233b12║佛海，種種菩薩眾會海，如是等海，皆悉不知究竟
X05n0229_p0233b13║邊際，故云玄門也。然不離一心、一性、一毛、一塵，故
X05n0229_p0233b14║次云曾無別體。又經最後結云：善財則得普賢行
X05n0229_p0233b15║願海，與普賢等，與諸佛等，一身充滿等，正覺現前
X05n0229_p0233b16║等，乃至不思議解脫自在，悉皆同等。既前後橫竪
X05n0229_p0233b17║皆等，何有別體？故大疏云：寄位南求，因圓不逾於
X05n0229_p0233b18║毛孔也。
X05n0229_p0233b19║△失其旨也，徒修因於曠劫。△得其門也，等諸佛於
X05n0229_p0233b20║一朝。
X05n0229_p0233b21║四、得、失相對以顯益者，疏失其旨也。至於一朝，有
X05n0229_p0233b22║二義：一、通相而言，由此經境界，一念、一塵皆全收
X05n0229_p0233b23║法界。故一念失，則全乖曠劫，修而無益；一念得，則
X05n0229_p0233b24║全契剎那，證而無遺。若指經文，則出現品意；簡權
X05n0229_p0233c01║教，六度菩薩非器。對前二乘絕聽，則積行菩薩曝
X05n0229_p0233c02║鰓鱗於龍門之意。經云：設有菩薩於無量百千億
X05n0229_p0233c03║那由他劫具行六波羅蜜，修習種種菩提分法。若
X05n0229_p0233c04║未聞此如來不思議大威德法門，或時聞已，不信，
X05n0229_p0233c05║不解，不順，不入，不得名為真實菩薩，以不能生如
X05n0229_p0233c06║來家故。（即前句云徒修因也。）若聞此法，信、順、悟、入，當知此人
X05n0229_p0233c07║生如來家，具足一切諸菩薩法，遠離一切諸世間
X05n0229_p0233c08║法，深入如來無量境界。（即後句云等諸佛也。）故大疏云：良以
X05n0229_p0233c09║有作之修，多劫終成敗壞。（即前句也。）無心體極，一念便
X05n0229_p0233c10║契佛家。（即後句也。）故知無念為宗，實為妙也。既得意、失
X05n0229_p0233c11║意懸殊，誠見此經大益也。
X05n0229_p0233c12║△杳矣妙矣廣矣大矣。△實乃罄諸佛之靈府，拔玄根
X05n0229_p0233c13║之幽致，昇慧日以廓妄，扇慈風以長春，包性相之洪
X05n0229_p0233c14║流，掩羣經之光彩，豈唯明逾朝徹，靜越坐亡而已矣。
X05n0229_p0233c15║三、結歎。文三：初以四德名歎，次以六德義歎，後形
X05n0229_p0233c16║外義結。今初。疏：杳矣！妙矣！廣矣！大矣！杳冥微妙，德
X05n0229_p0233c17║相意也。廣則業用，大則體性。次以六德義歎。疏：實
X05n0229_p0233c18║乃等是。一、諸佛靈妙所集之都府，如千珍萬寶所
X05n0229_p0233c19║集之庫藏。唯此經罄而竭之，無有遺隱。二、名相蔽
X05n0229_p0233c20║於玄理，如土埋根。唯此經玄妙之法而令露現，故
X05n0229_p0233c21║云拔也。三、日出而雲霧散，慧發而妄想除也。四、陽
X05n0229_p0233c22║和照物，遠近齊敷；枯木不生，過時則已。佛慈利生，
X05n0229_p0233c23║平等普度；闡提不受，窮盡未來。又陽氣所滋者，後
X05n0229_p0233c24║終凋落；佛慈所度者，究竟涅槃。有此兩重之意，故
X05n0229_p0234a01║云長春也。五、涓涓滔滔，無流不納，大海也；若性若
X05n0229_p0234a02║相，無義不詮，大經也。大疏云：千門潛注，與眾典為
X05n0229_p0234a03║洪源；萬德交歸，攝群經為眷屬。六、杲日麗天，奪眾
X05n0229_p0234a04║景之耀（眾景即月與星辰也）；圓宗布世，掩群經之輝（群經即權教二
X05n0229_p0234a05║乘也）。後形外義結。疏：豈唯明逾朝徹等者，莊子中事。
X05n0229_p0234a06║此有二意。總意云：尚掩諸經，況於外典也。言朝徹
X05n0229_p0234a07║者，莊子第三南北：子葵問乎女偊曰：子之年長矣，
X05n0229_p0234a08║而色若孺子，何也？曰：吾聞道矣。子葵曰：可得學耶？
X05n0229_p0234a09║曰：惡！惡可！子非其人也。夫卜梁倚有聖人之才，而
X05n0229_p0234a10║無聖人之道。偊曰：我有聖人之道，而無聖人之才。
X05n0229_p0234a11║吾欲以教之，庶幾其果為聖人乎？（注云：聖人之才，謂其有慧。聖人
X05n0229_p0234a12║之道，謂其有真。以真教之，能成彼之道矣。）吾守之三日，而後能外天下。
X05n0229_p0234a13║（謂亡天下事也。）已外天下矣，吾又守之七日，而後能外物。
X05n0229_p0234a14║（物謂凡有物象。）已外物矣，吾又守之九日，而後能外生。（不見
X05n0229_p0234a15║〔是身〕。）已外生矣，而後能朝徹。（不有萬物，唯真獨存。如朝日昇明，洞徹無礙。人
X05n0229_p0234a16║皆有此，不能自知。）朝徹而後能見獨，見獨而後能無古今，
X05n0229_p0234a17║無古今而後能入不生不死也。言坐亡者，亦莊子
X05n0229_p0234a18║第五顏回以契道之言白夫子曰：回益矣。仲尼曰：
X05n0229_p0234a19║何謂也？曰：回亡仁義矣。（仁即不周，義則不及。）曰：可矣，猶未也。
X05n0229_p0234a20║他日復見，曰：回益矣。曰：何謂也？曰：回亡禮樂矣。（禮過
X05n0229_p0234a21║則煩，樂則心動。）曰：可矣，猶未也。他日復見，曰：回益矣。曰：何
X05n0229_p0234a22║謂也？曰：回坐亡矣。仲尼蹵然曰：何謂坐亡？曰：回隳
X05n0229_p0234a23║支體，黜聰明，離形去知，同於大通，此謂坐亡。（心靜為坐，
X05n0229_p0234a24║物空為亡。）仲尼曰：回果至賢乎！丘也從而後矣。今疏意
X05n0229_p0234b01║云：據諸教所詮，鑒用之智，寂滅之理，早以逾於朝
X05n0229_p0234b02║徹之明，坐亡之靜。若以華嚴圓明之旨，不唯超彼
X05n0229_p0234b03║而已，兼諸權教小乘，亦皆超越。故有豈唯而已耶
X05n0229_p0234b04║之言也。
X05n0229_p0234b05║△然。玄籍百千，幽關半掩。
X05n0229_p0234b06║然玄籍百千下，第三、教起由致慶遇希奇。文中二：
X05n0229_p0234b07║一、明昔翻未具；二、明今譯多具。今初龍樹菩薩至
X05n0229_p0234b08║龍宮，見華嚴經有三本，下本有十萬偈，四十八品
X05n0229_p0234b09║中本有四十九萬八千八百偈，一千二百品上本
X05n0229_p0234b10║有十三千大千世界微塵數偈。一四天下微塵數
X05n0229_p0234b11║品上中二本，閻浮提人力劣不能住持，龍樹菩薩
X05n0229_p0234b12║遂將下本流布天竺也。言玄籍者，玄妙典籍也。百
X05n0229_p0234b13║千者，即下本經十萬偈也。言幽關半掩者，謂晉譯
X05n0229_p0234b14║三萬六千偈，唐加九千偈成四萬五千偈，經來未
X05n0229_p0234b15║具，故幽微關鍵之教而半掩也。
X05n0229_p0234b16║△我皇御宇，德合乾坤。光宅萬方，重譯來貢。△東風
X05n0229_p0234b17║入律，西天輸越海之誠；南印御書，北關獻朝宗之敬。
X05n0229_p0234b18║△特回明詔再譯真經光闡大猷增輝新理。△澄觀。
X05n0229_p0234b19║顧多天幸，欽屬盛明，奉詔譯場，承旨幽贊。△抃躍兢
X05n0229_p0234b20║惕，三復竭愚。露滴天池，喜合百川之味；塵培華嶽，無
X05n0229_p0234b21║增萬仞之高。
X05n0229_p0234b22║二、明今譯多具。疏我皇御宇下，但展法界品二十
X05n0229_p0234b23║一卷，成四十卷，亦未全足，故云多具。文中三：一、明
X05n0229_p0234b24║聖朝德化廣被，為譯之緣；二、明外國遠獻梵本，是
X05n0229_p0234c01║譯之因；三、正明詔命，述譯讚之相。今初。疏我皇御
X05n0229_p0234c02║宇，德合乾、坤者，謂臨御區宇，德合天、地。乾天坤地，
X05n0229_p0234c03║光宅萬方者，尚書？堯典篇曰：昔在帝堯，聰明文思，
X05n0229_p0234c04║光宅天下。孔安國注云：謂聖德之風遠著。今意云：
X05n0229_p0234c05║風光遠及，以天下為宅也。今我德宗皇帝德及外
X05n0229_p0234c06║國，故彼以華嚴梵本來貢也。重譯來貢者，夫外國
X05n0229_p0234c07║貢獻，經歷數國，即展轉譯語，從一國至一國，乃至
X05n0229_p0234c08║於此，故云重譯。如獻白雉，九譯至此也。二、明外國
X05n0229_p0234c09║遠獻梵本，是譯之因者，疏東風入律至朝宗之敬。
X05n0229_p0234c10║言東風入律者，漢武帝十洲記說：西胡月氏國遣
X05n0229_p0234c11║使遠進三種物，謂小師子、續弦膠、反魂香。經半年，
X05n0229_p0234c12║不問此事。使者因隨帝入苑射，帝弓弦斷。使者曰：
X05n0229_p0234c13║何不取續弦膠續之？遂取膠[米*(合-口+(一/心))]之，果如其言。帝曰：
X05n0229_p0234c14║彼君有此，何以遠貢？使者曰：臣國去此三萬里，國
X05n0229_p0234c15║有常占者，見東風入律，十旬不休，青雲干（或作觀）呂。
X05n0229_p0234c16║彭伉詩云：祥輝上干呂郁郁復紛紛遠示無為化
X05n0229_p0234c17║將明至道君勢凝千里靜色迴九霄分已見從龍
X05n0229_p0234c18║意寧知觸石紋狀煙殊散漫逾月更氛氳。因使來
X05n0229_p0234c19║賓國西，瞻仰瑞雲，連月不散。占者云：東有好道之
X05n0229_p0234c20║君。遂令遠獻也。西天輪越海之誠者，既皇帝德風
X05n0229_p0234c21║及於西天，故彼輸奉過海之忠誠，遠貢經本，如昔
X05n0229_p0234c22║三物也。南印者，都望天竺，即是此國之西；就彼五
X05n0229_p0234c23║天，即是南印土也。御書者，彼國表云：手自書寫大
X05n0229_p0234c24║方廣佛華嚴經百千偈中所說，善財童子親近承
X05n0229_p0235a01║事佛剎微塵數善知識行中五十五聖者，入不思
X05n0229_p0235a02║議解脫境界普賢行願品，謹奉進上等。北闕獻朝
X05n0229_p0235a03║宗之敬者，百川朝宗於海，萬國朝宗我唐，故以獻
X05n0229_p0235a04║經而申遠敬。疏特回明詔下，三、正明詔命，述譯讚
X05n0229_p0235a05║之相。於中三：一、聖垂詔命，二、慶承詔命，三、譯讚之
X05n0229_p0235a06║相。今初，但是展演舊經入法界一品，故云光闡大
X05n0229_p0235a07║猷及增輝也。猷謂嘉猷，嘉美之德也。二、慶承詔命。
X05n0229_p0235a08║疏澄觀顧多天幸至幽贊者。反顧我有天然之幸，
X05n0229_p0235a09║得遇盛明之時，奉詔譯經製疏也。三、譯讚之相。疏
X05n0229_p0235a10║抃躍至之高者。抃謂手舞，躍謂足蹈，兢謂戰戰兢
X05n0229_p0235a11║兢，惕謂悚惕。三復竭愚者。謂再三反復，竭盡其心，
X05n0229_p0235a12║不敢孟浪也。謙故曰愚。然三復之言，即論語云：南
X05n0229_p0235a13║容三復白圭。謂毛詩云：白圭之玷，尚可磨也；斯言
X05n0229_p0235a14║之玷，不可為也。意謂圭玷可以磨治，若過言一出，
X05n0229_p0235a15║駟馬追之不及。南容讀詩至此章句，再三反復，以
X05n0229_p0235a16║將誠慎其言也。今用此意。露滴天池者。智度論中
X05n0229_p0235a17║指海為天池，意云：製疏譯經，一言一義，得契佛心，
X05n0229_p0235a18║如露滴海也。塵培等者。即子貢對魯哀公讚夫子
X05n0229_p0235a19║之言。謂哀公問子貢云：汝師賢乎？對曰：賢。哀公曰：
X05n0229_p0235a20║賢復如何？答曰：不知。又問：何以不知？子貢曰：吾於
X05n0229_p0235a21║夫子門下，如人終日戴天，不知天之高；終日履地，
X05n0229_p0235a22║不知地之厚。飲海知飽，安知其深？哀公曰：譽師太
X05n0229_p0235a23║過歟？子貢曰：捧土培山，寧有益仞（七尺曰仞）？上皆謙詞。
X05n0229_p0235a24║△大方廣，所證法也。佛華嚴，能證人也。△極虗空之
X05n0229_p0235b01║可度，體無邊涯，大也。竭滄溟之可飲，法門無盡，方也。
X05n0229_p0235b02║碎塵剎而可數，用無能測，廣也。離覺所覺，朗萬法之
X05n0229_p0235b03║幽邃，佛也。芬敷萬行，榮耀眾德，華也。圓茲行德，飾彼
X05n0229_p0235b04║十身，嚴也。貫攝玄妙，以成真光之彩，經也。△總斯七
X05n0229_p0235b05║字，為一部之宏綱，則無盡法門，思過半矣。
X05n0229_p0235b06║大方廣者下，第四、略釋總題，令知綱要。於中三：一、
X05n0229_p0235b07║標名，二、釋名，三、結歎。今初，可知。二、釋名者，疏極虗
X05n0229_p0235b08║空至經也。極虗空等三句，即普賢偈讚佛德結歸
X05n0229_p0235b09║無盡之文，云：剎塵心念可數知大海中水可飲盡
X05n0229_p0235b10║虗空可量風可繫無能盡說佛功德。今取虗空釋
X05n0229_p0235b11║體大，海水釋相大，塵剎釋用大，唯不取心念及風
X05n0229_p0235b12║也。碎塵剎者，碎塵數之剎，並為微塵也。離覺等者，
X05n0229_p0235b13║能覺即菩提，所覺即涅槃。故楞伽云：一切無涅槃
X05n0229_p0235b14║無有涅槃佛亦無佛涅槃遠離覺所覺。既理、智俱
X05n0229_p0235b15║泯，能、所兩亡，始、本不二，是究竟覺。故雖俱離，而朗
X05n0229_p0235b16║照萬法之無遺，非一向同楞伽也。芬敷萬行者，草、
X05n0229_p0235b17║木感果之華也。榮耀眾德者，草、木兼通，金、玉莊嚴
X05n0229_p0235b18║之華也。圓茲行德，飾彼十身者，雙以二華、二德嚴
X05n0229_p0235b19║飾佛身也。貫、攝等者，貫穿、攝持玄妙之義門，門門
X05n0229_p0235b20║煥爛，無量無邊；門門尋之，一一皆徹。佛智如尋影，
X05n0229_p0235b21║以至於本。故大經云：如因日光照還見於日輪然
X05n0229_p0235b22║以智慧光通達於佛智。佛智體如日輪，演無量義
X05n0229_p0235b23║如日光。三、結歎者，疏總斯七字等，尚書云：若網在
X05n0229_p0235b24║綱，有條而不紊。紊者，亂也。孔氏序云：舉其宏綱，攝
X05n0229_p0235c01║其機要，思過半矣者，周易？繫辭文勢。孔子云：學者
X05n0229_p0235c02║觀其彖辭，是以盡過半之思。今意云：若解七字之
X05n0229_p0235c03║義，即一部之功已過半矣。
X05n0229_p0235c04║
X05n0229_p0235c05║大方廣佛華嚴經普賢行願品別行疏鈔卷第一