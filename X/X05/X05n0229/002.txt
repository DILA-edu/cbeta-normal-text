X05n0229_p0235c06║
X05n0229_p0235c07║
X05n0229_p0235c08║
X05n0229_p0235c09║大方廣佛華嚴經普賢行願品別行疏鈔卷第二
X05n0229_p0235c10║敕太原府大崇福寺沙門澄觀撰別行疏
X05n0229_p0235c11║圭峯草堂寺沙門宗密述隨疏鈔
X05n0229_p0235c12║上來第二、正釋疏文。四分中，一、總敘文意，二、歸敬
X05n0229_p0235c13║請加，三、開章釋文，四、慶讚回向。初總敘文意已竟，
X05n0229_p0235c14║自下第二、廣釋歸敬請加。
X05n0229_p0235c15║△稽首歸依。△真法界△光明徧照諸如來。△普賢
X05n0229_p0235c16║文殊海會尊。△願得冥資贊玄妙。
X05n0229_p0235c17║第二、歸敬請加。於中分二：初三句是歸敬，後一句
X05n0229_p0235c18║請加。初中又二：初有四字是能歸三業稽首歸依，
X05n0229_p0235c19║後有一十七字即所歸三寶真法界下。今初。疏稽
X05n0229_p0235c20║首歸依者，稽者，屈也，至也；首者，頭也；歸者，向順之
X05n0229_p0235c21║義；依者，憑託之意。疏主欲擬製述，先起三業，虔恭
X05n0229_p0235c22║敬仰，屈己頭頂，以至於地，心冥佛境，口誦詞句，剖
X05n0229_p0235c23║㭊心誠，乞求加護也。問：何故最初歸敬三寶？答：略
X05n0229_p0235c24║有七意：一、顯示吉祥故，二、發生信心故，三、令知恩
X05n0229_p0236a01║德故，四、儀式應然故，五、表有承稟故，六、為求加護
X05n0229_p0236a02║故，七、隨順先聖故。且初顯示吉祥者，三寶功德第
X05n0229_p0236a03║一吉祥，故於最初先申歸敬，欲令所製久久流通；
X05n0229_p0236a04║二、利吉祥，故先歸敬也。成實論云：三寶最吉祥，故
X05n0229_p0236a05║我經初說。二、發生信心故者，欲令後人聞此教典，
X05n0229_p0236a06║不起疑惑，生起信心，故於最初先歎三寶，令於三
X05n0229_p0236a07║寶生順信已，方於正教不疑謗故。三、令知恩德故
X05n0229_p0236a08║者，謂佛有說法恩，法有生解恩，僧有傳教恩。若無
X05n0229_p0236a09║佛寶，即無人說法；若無法寶，即無由生解；若無僧
X05n0229_p0236a10║寶，即無人傳教。是以由佛說法，由法生解，由僧傳
X05n0229_p0236a11║教，令得聽聞。由此三恩，方成慧悟，令知恩德，故疏
X05n0229_p0236a12║先明。四、儀式應然故者，世間臣子凡有所為，先白
X05n0229_p0236a13║君、父，方合儀式。三寶恩德逾於君、父，大師之心何
X05n0229_p0236a14║啻臣子！將欲發揚正教，先白三尊，儀式應然，故歸
X05n0229_p0236a15║敬也。五、表有承稟故者，欲顯所述且非胸臆，皆依
X05n0229_p0236a16║聖教盡有經典承稟三寶所證所說，製成此疏，以
X05n0229_p0236a17║誨後人。故於最初，先申歸敬。六、為求加護故者，像
X05n0229_p0236a18║季傳教，障難恒多，先敬三尊，上求加護。七、隨順先
X05n0229_p0236a19║聖故者，西天聖眾、諸菩薩僧造論釋經，皆先歸敬。
X05n0229_p0236a20║順諸先聖，故敬三尊。敬意極多，不能繁述。釋此所
X05n0229_p0236a21║歸三寶，分二：先標三寶義，後正銷疏文。今初，三寶
X05n0229_p0236a22║之義，佛法大綱，學者要知，不可不說。略以五門分
X05n0229_p0236a23║別：一、釋名，二、出體，三、建立，四、次第，五、問答分別。今
X05n0229_p0236a24║初，有二：初總名，後別名。總名者，三者、數義。寶者，從
X05n0229_p0236b01║喻為名。依寶性論，有六義：一、希有，如世間金、玉等，
X05n0229_p0236b02║世間難得；三寶亦爾，百千萬劫眾生難遇。二、明淨，
X05n0229_p0236b03║如世間金、玉，體性明淨；三寶亦爾，離染無垢，所以
X05n0229_p0236b04║明淨。三、勢力，如世金、玉，有威德勢力；三寶亦爾，見
X05n0229_p0236b05║道力用，神通威力。四、莊嚴，如世金、玉，莊嚴世間；三
X05n0229_p0236b06║寶亦爾，定、慧莊嚴出世法故。五、最上，如世金、玉，於
X05n0229_p0236b07║世最上；三寶亦爾，修出世道，最尊最上。六、不變，如
X05n0229_p0236b08║世金、玉，不可改易，百鍊不輕，久埋不生；三寶亦爾，
X05n0229_p0236b09║不為世法之所改易。具此六義，故名為寶，從數及
X05n0229_p0236b10║喻以為名也。次別名者，謂佛、法、僧。梵云佛陀，此翻
X05n0229_p0236b11║覺者。佛地論云：於一切境能除二障，如睡夢覺，如
X05n0229_p0236b12║蓮華開。自覺、覺他，覺行圓滿，名之為佛。覺即是佛，
X05n0229_p0236b13║當體為名。梵云達摩，此云法，即教、理、行、果。自性軌
X05n0229_p0236b14║持，名之為法。軌持即法，當體為名。梵云僧伽，此云
X05n0229_p0236b15║和合眾。三乘聖人，理事二和，體無違諍。和合是用，
X05n0229_p0236b16║眾即是假。和合之眾，依主得名。第二出體者，於中
X05n0229_p0236b17║有二：先辨差別，後明體性。初文有三：一住持，二別
X05n0229_p0236b18║相，三同體。皆可寶重生福之田也。初住持者，佛謂
X05n0229_p0236b19║形像，法謂教法，僧謂五眾也。二別相三寶（依賢首大師五
X05n0229_p0236b20║教以明），分五：一小乘教，文三：佛、法、僧。一佛寶，文三：初
X05n0229_p0236b21║法身，即五分（戒、定、慧、解脫、解脫知見是）；二報身（即丈六身是）；三化身
X05n0229_p0236b22║（謂隨類化身是）。二法寶，文四：一教法（謂聲教）；二理法（謂生空理）；三
X05n0229_p0236b23║行法（謂三十七品、四念處、四正勤、四如意足、五根、五力、七覺支、八聖道）；四果法（謂擇
X05n0229_p0236b24║滅涅槃）；三僧寶（即四果四向）。二大乘始教亦三：一佛寶，文
X05n0229_p0236c01║三：一法身（謂清淨真如）；二報身（謂自他二種受用）；三化身（大化身千
X05n0229_p0236c02║丈，小化身丈六，隨類化身）。二法寶，文四：一教法（謂本質影像）；二理法
X05n0229_p0236c03║（謂二空真理）；三行法（謂六度萬行）；四果法（菩提涅槃）；三僧寶（即三賢十
X05n0229_p0236c04║聖）。三大乘終教亦三：一佛寶，文二：一真身（謂法身及自受
X05n0229_p0236c05║用）；二應身（謂他受用及化身）。二法寶，文四：一教法（唯心影像）；二
X05n0229_p0236c06║理法（謂二空真理）；三行法（謂六度萬行）；四果法（謂始覺合本覺）；三僧
X05n0229_p0236c07║寶（謂三賢十聖）。四大乘頓教，但唯真性，更無別法。縱使
X05n0229_p0236c08║強論，亦不出一。性亦三：一佛寶（約覺知義），二法寶（約軌持義），
X05n0229_p0236c09║三僧寶（約不違義）。五大乘圓教，文三：一佛寶，文二：一融
X05n0229_p0236c10║三世間十身（眾生世間，器世間，智正覺世間），二佛自具十身（菩提願化
X05n0229_p0236c11║力莊嚴威勢意生福法智）。二法寶，文四：一教法（謂別教一乘），二理法
X05n0229_p0236c12║（謂法界十玄），三行法（謂行布圓融），四果法（謂依正無礙），三僧寶（謂海
X05n0229_p0236c13║會菩薩）。三同體者，自有三說：一就本性說，性自靈覺，
X05n0229_p0236c14║佛也。性本寂滅，法也。性上本有恒沙德用，互不相
X05n0229_p0236c15║違，亦不乖諍，一味清淨性體，僧也。二就觀行說，觀
X05n0229_p0236c16║照，佛也。照故離識，可以軌持法也。在觀則萬法已
X05n0229_p0236c17║圓，念念自無乖諍，僧也。三就融通說，世出世間差
X05n0229_p0236c18║別之法，盡託圓明大覺假現，一一無有自體，當體
X05n0229_p0236c19║便是圓覺，則一切皆佛也。如鏡現像，像皆是鏡，所
X05n0229_p0236c20║現之法，一一寂滅，雖寂滅而不壞相，性相不異，故
X05n0229_p0236c21║一一相隨性而遍法界，性隨相而千差盡，未來際
X05n0229_p0236c22║性相無礙，究竟皆可軌持法也。既一一相隨性無
X05n0229_p0236c23║礙，則一入一切，一切入一，一包一切，一切包一，交
X05n0229_p0236c24║參涉入，和合無違，凡聖一一皆然，僧也。二明體性
X05n0229_p0237a01║者，有三：一住持三寶，佛寶不論金玉圖綵塑畫等，
X05n0229_p0237a02║並以四塵為體。法寶若紙素竹帛等，亦以四塵為
X05n0229_p0237a03║體。僧寶若凡夫僧，即以有漏五蘊為體。若圖畫僧，
X05n0229_p0237a04║亦以四塵為體。此等住持，皆令真實三寶勢力不
X05n0229_p0237a05║斷，名住持也。故淨名經云：紹隆三寶，能使不絕。二、
X05n0229_p0237a06║別相三寶。法身，即以無垢真如為體。自受用身，以
X05n0229_p0237a07║實無漏五蘊為體。他受用身，以平等性智所現相
X05n0229_p0237a08║分，似無漏五蘊為體。化身有三：若大化身，以成所
X05n0229_p0237a09║作智中所現微細色心相分，似無漏五蘊為體。小
X05n0229_p0237a10║化身，以成所作智中所現通麤及細色心相分，似
X05n0229_p0237a11║無漏五蘊為體。若隨類化身，以成所作智中所現
X05n0229_p0237a12║唯細色心相分，似無漏五蘊為體。若法寶有四：一、
X05n0229_p0237a13║教，謂名句文。二、理，謂二空真如。三、行，謂六度十度
X05n0229_p0237a14║萬行。四、果，謂菩提涅槃殊勝之果。此之四法，總為
X05n0229_p0237a15║法寶體。僧寶，以三乘聖人無漏五蘊為體。三、同體
X05n0229_p0237a16║三寶。通以真如為體。如有覺義，名佛寶。如有軌持
X05n0229_p0237a17║義，名法寶。如有理和，名僧寶。故涅槃經云：若能觀
X05n0229_p0237a18║三寶，常住同真諦等也。又淨名經云：佛則是法，法
X05n0229_p0237a19║即是眾。是三寶皆無為相，與虗空等。又寶積經云：
X05n0229_p0237a20║正見法身，尚不見佛，何況形色。以空遠離，尚不見
X05n0229_p0237a21║法，何況言說。以無為法，尚不見僧，何況有和合眾
X05n0229_p0237a22║也。三、建立者，有四：一、翻邪三歸。為彼外宗有三：一、
X05n0229_p0237a23║邪尊，二、邪教，三、邪人。翻彼三故，建立三寶。歸依佛
X05n0229_p0237a24║已，寧捨身命，終不歸依自在天等。歸依法已，寧捨
X05n0229_p0237b01║身命，終不歸依外道典藉。歸依僧已，寧捨身命，終
X05n0229_p0237b02║不歸依外道邪眾。為所翻有三，故立三寶，廣如優
X05n0229_p0237b03║婆塞經說也。二、對根者，為上根人趣佛菩提說於
X05n0229_p0237b04║佛寶，為中根人求自然智及因緣法而能入道說
X05n0229_p0237b05║於法寶，為下根人依師受學理事不違方能入道
X05n0229_p0237b06║說於僧寶。三、約喻者，佛如良醫，法如良藥，僧寶如
X05n0229_p0237b07║看病人。四、依因者，一、依如來為因，二、依正法為因，
X05n0229_p0237b08║三、依止我弟子為因。諸有情類要由三因得涅槃
X05n0229_p0237b09║樂，如十輪經說。具上四義不增不減，但說三寶也。
X05n0229_p0237b10║四、辨次第者，有三：一、約功用次第，教化眾生無過
X05n0229_p0237b11║於佛，故先明佛寶；由有佛故說三乘法，故次明法
X05n0229_p0237b12║寶；由有佛法化三乘眾，故後明僧寶。二、約修行次
X05n0229_p0237b13║第，一切聖人以法為本，先明法寶；由有法故方有
X05n0229_p0237b14║修行，次明僧寶；由有法僧當得佛果，後明佛寶。三、
X05n0229_p0237b15║約勝劣次第，同體三寶中法寶為勝，故經云：諸佛
X05n0229_p0237b16║所師，所謂法也。以法常故諸佛亦常，故法寶勝也。
X05n0229_p0237b17║別相三寶中佛寶為勝，故經偈云：天上天下無如
X05n0229_p0237b18║佛，十方世界亦無比，世界所有我盡見，一切無有
X05n0229_p0237b19║如佛者。故佛寶勝也。住持三寶中僧寶為勝，由人
X05n0229_p0237b20║能弘道、非道弘人，人在即法在、人亡即法亡，故僧
X05n0229_p0237b21║寶勝也。五、問答分別者，問：前云三乘聖人皆是僧
X05n0229_p0237b22║寶，聲聞眾多可名為僧，獨覺獨出云何成僧？答：緣
X05n0229_p0237b23║覺有二：一、獨覺出無佛世，靜處思惟即能悟道，此
X05n0229_p0237b24║既無眾闕於事和，但是行法非僧寶也。二、眾出亦
X05n0229_p0237c01║有無量大緣覺眾，具理事二和所以成僧。今約眾
X05n0229_p0237c02║出，故仁王經云：時有八百萬億大仙緣覺，非斷非
X05n0229_p0237c03║常，四諦、十二因緣，皆悉成就也。問：出家菩薩具有
X05n0229_p0237c04║二和，可名為僧；在家菩薩唯有理和，莫不成僧。答：
X05n0229_p0237c05║在家菩薩雖無事和，而有理和，性無乖諍，即得成
X05n0229_p0237c06║僧，不同聲聞要具二和也。問：菩薩僧中有其幾人？
X05n0229_p0237c07║答：依仁王經、瓔珞經說，有四十二賢聖，所謂地前
X05n0229_p0237c08║三賢、地上十聖及等覺、妙覺，如彼廣說。所以不取
X05n0229_p0237c09║十信者，為是凡位也。於四十二位中，四十一是僧
X05n0229_p0237c10║寶，妙覺一位是佛寶所攝也。上來五段不同，略明
X05n0229_p0237c11║三寶義竟。後別銷疏文者，疏真法界者，即法寶也。
X05n0229_p0237c12║攝法差別，但歸真界也。先標法者，諸佛之師故。疏
X05n0229_p0237c13║光明遍照等者，佛寶也。梵語毗盧遮那，此云光明
X05n0229_p0237c14║遍照，此就新梵語翻也。若准舊梵語翻，毗盧遮那，
X05n0229_p0237c15║此云遍一切處寂，屬法身；盧舍那，此云光明遍照，
X05n0229_p0237c16║屬在報身。若准梵文，即不如此二種梵名，但新、舊
X05n0229_p0237c17║別，非分法、報之異。故舊譯華嚴總名盧舍那，唐譯
X05n0229_p0237c18║經中皆曰毗盧遮那，即三身、十身通名毗盧遮那
X05n0229_p0237c19║也。今此中用，即法、報通稱，此最為正。況此宗中法、
X05n0229_p0237c20║報無異，同是一源，不同諸教有為、無為別。又據此
X05n0229_p0237c21║大經及一字頂輪王經、釋迦毗盧及一切義成等，
X05n0229_p0237c22║皆是異名，故知三身更無別稱，但是古德義說也。
X05n0229_p0237c23║故知此中不錯用也。言光明遍照者，謂常寂光遍
X05n0229_p0237c24║一切法，如鏡之明，像像皆遍也。諸如來者，主伴互
X05n0229_p0238a01║收也。舉一為主，一切皆伴，伴者不離主也。普賢文
X05n0229_p0238a02║殊海會尊者，僧寶也。二聖為海會菩薩之尊也。又
X05n0229_p0238a03║望能歸之人，即指海會菩薩是我之尊也。後會通
X05n0229_p0238a04║二聖菩薩，數過剎塵，名著在經者，亦有數百。偏歸
X05n0229_p0238a05║二聖者，良有所以。二聖本尊，總為三聖，託以表法，
X05n0229_p0238a06║不徒然也。今依三聖圓融觀，略顯二門：一、相對明
X05n0229_p0238a07║表，二、相融顯圓。初中二聖為因，遮那為果。果超言
X05n0229_p0238a08║相，且說二因。若悟二因玄微，則見果海深妙也。二
X05n0229_p0238a09║聖略為三對：一、能信所信對。言能信所信表是因
X05n0229_p0238a10║中，謂普賢表所信法界，即在纏如來藏故。理趣般
X05n0229_p0238a11║若云：一切眾生皆如來藏，普賢菩薩自體遍故。初
X05n0229_p0238a12║會即入藏身三昧者，意在此也。文殊表能信之心，
X05n0229_p0238a13║佛名經云：一切諸佛皆因文殊而發心故。善財始
X05n0229_p0238a14║見，發大心故。經云：出生一切菩薩無休息故。二、解
X05n0229_p0238a15║行對。普賢表所起萬行，上下經文，五周因果，皆普
X05n0229_p0238a16║賢行故。文殊即能起之解，慈氏云：汝得見諸善友，
X05n0229_p0238a17║聞菩薩行，入解脫門，皆是文殊威神力故。又云：常
X05n0229_p0238a18║為一切菩薩師故。三、理智對。普賢表所證法界，即
X05n0229_p0238a19║出纏如來藏，善財童子入其身故。一毛廣大即無
X05n0229_p0238a20║邊者，稱法性故。經云：普賢身相如虗空故。又見普
X05n0229_p0238a21║賢即得智波羅蜜者，明依理發智故。文殊表能證
X05n0229_p0238a22║大智，本所事佛名不動智故，常為無量諸佛母故，
X05n0229_p0238a23║諸經中說法多顯般若旨趣故。善財再見文殊後
X05n0229_p0238a24║方見普賢者，顯有智方能證理故，是以古德銘後
X05n0229_p0238b01║文殊為智照無二相也。不理身者，心境兩亡，故以
X05n0229_p0238b02║文殊權實之智證普賢體用之理。此之一門，古德
X05n0229_p0238b03║親問三藏，三藏言有經說未傳此方。又此一門亦
X05n0229_p0238b04║表定慧，理本寂故、智即慧故，亦表體用，普賢理寂
X05n0229_p0238b05║以為心體，文殊智照為大用故。二相融顯圓者亦
X05n0229_p0238b06║二：先明二聖法門各自圓融，後以二聖法門互相
X05n0229_p0238b07║圓融。初中謂文殊必因於信方能成解，有解無信
X05n0229_p0238b08║增邪見故，有信無解長無明故，信解真正方了本
X05n0229_p0238b09║源成其極智，反照不異初心，初發心時便成正覺。
X05n0229_p0238b10║又前方便之智不離體故，後文殊名智照無二相，
X05n0229_p0238b11║照信不殊於智故，從無身相以展右手，是以文殊
X05n0229_p0238b12║三事融通隱隱。次普賢三事自相融者，理若無行
X05n0229_p0238b13║理終不顯，依體起行行必稱體，由行證理理無行
X05n0229_p0238b14║外之理，由理顯行行無理外之行，故隨所證理行
X05n0229_p0238b15║無不具足，一證一切證，故見普賢一毛所得法門
X05n0229_p0238b16║過前無可說不可說倍。又是即體之用，故毛孔法
X05n0229_p0238b17║門緣起無盡，由是普賢三事涉入重重也。二以二
X05n0229_p0238b18║聖法門互相融者，謂要因於信方知法界信，若不
X05n0229_p0238b19║信法界信則為邪，故能所不二，不信自心有如來
X05n0229_p0238b20║藏非菩薩故。次要藉於解方能起行，稱解起行行
X05n0229_p0238b21║不異解，則解行不二。次以智是理用，理體成智還
X05n0229_p0238b22║照於理，智與理冥方曰真智，則理智無二。故經云：
X05n0229_p0238b23║無有如外智能證於如，亦無智外如為智所入。又
X05n0229_p0238b24║法界寂然名止，寂而常照名觀。觀窮數極，妙符乎
X05n0229_p0238c01║寂，則定、慧不二。又即體之用曰智，即用之體曰理，
X05n0229_p0238c02║即體、用無二。是以文殊三事融通隱隱，即普賢三
X05n0229_p0238c03║事涉入重重。此二不一不異，方名普賢帝網之行。
X05n0229_p0238c04║故普賢行品及上、下經文廣顯事、理圓融為普賢
X05n0229_p0238c05║行，非獨事、行名普賢也。亦如曼殊千鉢經云：爾時
X05n0229_p0238c06║眾中菩薩摩訶薩、一切有情同修行普賢、曼殊行，
X05n0229_p0238c07║願證入毗盧遮那如來十大慈佛心觀。亦表二聖
X05n0229_p0238c08║不異。問：既二聖相融，何以不名文殊行耶？答：為攝
X05n0229_p0238c09║智屬理，唯一真法界，故舉一全收也。二、遮那為果
X05n0229_p0238c10║者，二聖法門既融，則普賢因圓，離相絕言，沒同果
X05n0229_p0238c11║海，是曰毗盧遮那。光明遍照，唯證相應。故法界品
X05n0229_p0238c12║末普賢菩薩後便偈讚佛德者，顯果相也。又品初
X05n0229_p0238c13║如來自入三昧，現相無說，表所證絕言，而普賢開
X05n0229_p0238c14║發也；放光令悟，表能證絕言，而文殊開顯者，即其
X05n0229_p0238c15║意也。然上理、智等，並不離心，心、佛、眾生，三無差別。
X05n0229_p0238c16║若於心能了，則念念因圓，念念果滿。出現品云：菩
X05n0229_p0238c17║薩應知自心念念常有佛成正覺故。而即一之異，
X05n0229_p0238c18║不得外觀，勿滯言說。若能與此觀行相應，則觸目
X05n0229_p0238c19║對境，常見三聖及十方諸佛、菩薩。一即一切，故心、
X05n0229_p0238c20║境無二。故依此修行，一生不剋，三生必圓也。第二、
X05n0229_p0238c21║請加者，疏願得冥資，贊玄妙，可知。
X05n0229_p0238c22║△將釋此經五門分別。△一、教起因緣。二、辨教宗旨。
X05n0229_p0238c23║三、翻譯傳授。四、釋經名題。五、隨文解釋。△今初。夫法
X05n0229_p0238c24║無言象，非離言象。△離言象而倒惑，執言象而迷真。
X05n0229_p0239a01║△故聖人利見，垂象設教，必有由矣。
X05n0229_p0239a02║第一、教起因緣。文分三段：一、總標大意，二、別釋十
X05n0229_p0239a03║門，三、總結指廣。今初也。一、略標言。夫法無言象，非
X05n0229_p0239a04║離言象者，世有人言：大象無形，大音希聲，絕慮亡
X05n0229_p0239a05║言，自入真境，何用言教乎？疏意云：非言何以知無
X05n0229_p0239a06║言？非象何以顯無象？大疏序云：雖空空絕跡（是無象也），
X05n0229_p0239a07║義天之星象粲然（不離象也）；湛湛亡言（是亡言也），教海之波
X05n0229_p0239a08║瀾浩汗（不離言也）。諸經假言象顯無言象之文甚多，不
X05n0229_p0239a09║能繁引，講者任其廣略。然言謂語言宣說，此即可
X05n0229_p0239a10║知。象者何也？象者，像也，似也。謂取像似之物為象，
X05n0229_p0239a11║令見於真理。周易有大象、小象，以顯易道，即其事
X05n0229_p0239a12║也。六龍象於陽德，變化無方等。佛說圓極之理，言
X05n0229_p0239a13║之不及，多以喻況，皆此類也。若更深而論之，但以
X05n0229_p0239a14║名言施設，所顯之義，亦皆是象，不唯譬喻，以理畢
X05n0229_p0239a15║竟言不及故。謂聞教生解，義相生時，亦是變影起
X05n0229_p0239a16║故也。二、反顯離言象而倒惑。執言象而迷真者，出
X05n0229_p0239a17║取捨之過也。若眾生不遇善友，不聞聖教，曠劫長
X05n0229_p0239a18║守倒見，終無自悟之期。故經云：譬如闇中寶，無燈
X05n0229_p0239a19║不可見；佛法無人說，雖慧莫能了。執言象而迷真
X05n0229_p0239a20║者，謂但守於教，不求指歸，是執言也。縱求義理，但
X05n0229_p0239a21║隨文生解，便為真實。不能以教為明鏡，照見自心；
X05n0229_p0239a22║不能以自心為智燈，照經幽旨，是執象也。故經云：
X05n0229_p0239a23║不能了自心，云何知正道？彼由顛倒慧，增長一切
X05n0229_p0239a24║惡。如覽鏡時，本圖見面，便執見者為實，豈不轉更
X05n0229_p0239b01║成迷？故云執言象而迷真。又疏主述華嚴剎海變
X05n0229_p0239b02║相贊云：執象或亡象，取空空外求。斯人𮮦識浪，浩
X05n0229_p0239b03║劫乖冥搜。即象見無象，萬法歸毛頭。圓機覩一葉，
X05n0229_p0239b04║法界知春秋。此即一向別教圓宗，稍異前教。前則
X05n0229_p0239b05║筌蹄，定非魚兔。此乃言象，即同所筌。故一中見多
X05n0229_p0239b06║而無盡也。如聞谷聲無聲，即知常應；見鏡像無像，
X05n0229_p0239b07║即知常現也。三，順結。故聖人利見至必有由矣者。
X05n0229_p0239b08║利見之言，借周易語。彼乾卦九五之爻，是仁君登
X05n0229_p0239b09║位之象。文言：九五，飛龍在天，利見大人。言飛龍在
X05n0229_p0239b10║天者，大人造也。造者，至也。至者，仁君至於位也。大
X05n0229_p0239b11║人者，聖人也。聖人與天地合其德，與日月合其明，
X05n0229_p0239b12║與四時合其序，與鬼神合其吉凶，此為仁也。利見
X05n0229_p0239b13║者，仁君至位，敘以聖德，能合異類，濟物理人，利無
X05n0229_p0239b14║不普。蓋及異類交感，位極亨通，人臣之機會也。今
X05n0229_p0239b15║明我佛聖人，功圓德備，體無不周，智無不遍，四心
X05n0229_p0239b16║罔替，唯務益生，有感必通，隨機誘化，知根利鈍，各
X05n0229_p0239b17║稱所求，與利見而賜妙方，物受教而皆得度，則必
X05n0229_p0239b18║無虗設也。故云聖人利見，垂象設教，必有由矣。
X05n0229_p0239b19║△因緣不同略明十義。△一、法爾常規。二、酬昔行願。
X05n0229_p0239b20║三、遂通物感。四、明示真門。五、開物性原。六、宣說勝行。
X05n0229_p0239b21║七、令知位次。八、顯果難思。九、示其終歸。十、廣利今後。
X05n0229_p0239b22║第二、因緣不同下，別釋十門：初列、後釋。
X05n0229_p0239b23║△此初、法爾常規者。一切諸佛，法爾皆現無盡身雲，
X05n0229_p0239b24║說斯圓教故。
X05n0229_p0239c01║釋中一法爾常規下，夫王道坦坦千古同現，一乘
X05n0229_p0239c02║玄門諸佛齊證，所證法性法爾隨緣，緣性融通法
X05n0229_p0239c03║爾無盡。性雖一切齊應，今就說教為門，既舉一全
X05n0229_p0239c04║收即無盡矣。故佛法爾皆於無盡世界常轉無盡
X05n0229_p0239c05║法輪，窮未來際無有休息，斯則處以毛端橫該法
X05n0229_p0239c06║界，時以剎那竪窮劫海，處則頓起、時則常起，不待
X05n0229_p0239c07║別因，如萬籟之聲非關撫擊，日月之照不因川原，
X05n0229_p0239c08║但隨見聞說有初成九會等別。諸慈悲者於無盡
X05n0229_p0239c09║中略此留傳，令尋於此見無邊法，如觀牖隟見無
X05n0229_p0239c10║際空，而此時處即同無盡也。
X05n0229_p0239c11║△二、酬昔行願者。昔在因中，願周法界。依願起行，但
X05n0229_p0239c12║為眾生。故今酬之，徧說徧益。
X05n0229_p0239c13║二、酬昔行願至遍益者，因即願周乎法界，果必遍
X05n0229_p0239c14║說酬之。如源遠，則流長；根深，則果茂。然因雖無量
X05n0229_p0239c15║無邊，統唯此二，故下疏有車輪、鳥翼之況。願周遍
X05n0229_p0239c16║者，現相品云：毗盧遮那佛願力周法界一切國土
X05n0229_p0239c17║中恒轉無上輪。行周遍者，主山神偈云：往修勝行
X05n0229_p0239c18║無有邊今獲神通亦無量法門廣闥如塵數悉使
X05n0229_p0239c19║眾生深悟喜。今說普賢行願，正是此因也。
X05n0229_p0239c20║△三、遂通物感者。謂佛證涅槃，寂然不動，機宜叩聖，
X05n0229_p0239c21║感而遂通。若無感緣，佛說何益？
X05n0229_p0239c22║三、遂通物感至何益者。夫風息浪澄，海現萬像；妄
X05n0229_p0239c23║盡心寂，佛應羣機。然澄海雖常能現，無外器而現
X05n0229_p0239c24║何？佛智雖常能談，無感緣而何說？故大疏云：昔因
X05n0229_p0240a01║法爾，雖能常遍，約可流傳，皆由機感。其猶上有白
X05n0229_p0240a02║月，下資澄潭，潭清影現，機感應生等。其寂然不動，
X05n0229_p0240a03║感而遂通兩句，是周易之文。疏乃巧隨義勢，揀而
X05n0229_p0240a04║用之。然其機感亦有二種：一、通，二、別。通謂凡厥生
X05n0229_p0240a05║靈，皆含佛智，無不被矣。別謂雖皆普被，機有優劣，
X05n0229_p0240a06║故益有淺深。其猶一水，方圓任器。略分五種：一、正
X05n0229_p0240a07║為，謂一乘圓機，宿世曾聞，今能悟解，造觀修行，或
X05n0229_p0240a08║便證入。二、兼為，謂聞雖未悟，而能信向，以成堅種。
X05n0229_p0240a09║如食金剛，終竟不消地獄天子，是此類也。三、引為，
X05n0229_p0240a10║謂權教六度菩薩執定行布之位，不信圓融之法，
X05n0229_p0240a11║故十地中借其次第行布之名而誘引之，終令入
X05n0229_p0240a12║實。如置藥乳中，乳能愈病，以性投相，而相自亡。四、
X05n0229_p0240a13║權為，謂二乘既守自位，不能聞見，故諸菩薩權現
X05n0229_p0240a14║聲聞。或示在座如聾如盲，彰其絕分，警餘忻樂；或
X05n0229_p0240a15║示在道開悟，知可回心。五、遠為，謂外道闡提聞雖
X05n0229_p0240a16║生謗，墮於地獄，一熏耳識，功不唐捐，罪畢終令獲
X05n0229_p0240a17║益，乃至成佛。如狂罵藥，服之病除；如塗毒鼓，聞者
X05n0229_p0240a18║皆死。以斯五類，收無不盡。其通、別機感，具依此品
X05n0229_p0240a19║廣疏也。
X05n0229_p0240a20║△四、明示真門者。眾生流轉，總為迷真。故示真門，令
X05n0229_p0240a21║其返本。真原之要，即下所宗。
X05n0229_p0240a22║四明示真門至下所宗者，諸經就機權引本意欲
X05n0229_p0240a23║令歸真，若無此經稱性極談究竟無所歸處，為談
X05n0229_p0240a24║真實故說斯經。眾生流轉等者，大經云：眾生無始
X05n0229_p0240b01║來，生死久流轉，不了真如義，故諸佛興世。興世本
X05n0229_p0240b02║欲示真門，故法華經云：如來唯為一大事因緣故
X05n0229_p0240b03║出現於世等。即下所宗者，第二辨宗旨中云統唯
X05n0229_p0240b04║一真法界，乃至開為理事法界、無障礙法界也。
X05n0229_p0240b05║△五、開物性原者。良以眾生性含智海，識洞真空，但
X05n0229_p0240b06║衣蔽明珠，室埋祕藏，要假開示，令其悟入。
X05n0229_p0240b07║五、開物性原至令其悟入者，前雖明示真門，尚未
X05n0229_p0240b08║直指自心。若不就心中識悟，依何起於萬行？故大
X05n0229_p0240b09║疏此段名開因性。如何開耶？出現品云：佛子！無一
X05n0229_p0240b10║眾生而不具有如來智慧，但以妄想顛倒執著而
X05n0229_p0240b11║不證得。（凡夫妄想權小，執著顛倒通二。）若離妄想，一切智、自然智、
X05n0229_p0240b12║無礙智則得現前。譬如有大經卷，（喻佛智慧。）量等三千
X05n0229_p0240b13║大千世界，（智體無遍廓周沙界。）書寫三千大千世界中事，一
X05n0229_p0240b14║切皆盡。（喻體上本有恒沙功德、恒沙妙用。）此大經卷雖復量等大
X05n0229_p0240b15║千世界，而全住在一微塵中。（喻佛智全在眾生身中圓滿具足。）如
X05n0229_p0240b16║一微塵，（舉一眾生為例。）一切微塵皆亦如是。時有一人，智
X05n0229_p0240b17║慧明達，（喻佛。）具足成就清淨天眼，見此經卷在微塵
X05n0229_p0240b18║內，（天眼隔礙見色，喻佛智隔煩惱見佛智也。）於諸眾生無少利益，（喻迷時都
X05n0229_p0240b19║不得其用，與無不別。）即起方便，破彼微塵，（喻佛說法除障。）出此大經，
X05n0229_p0240b20║令諸眾生普得饒益。（後合。）佛子！如來智慧亦復如是，
X05n0229_p0240b21║無量無礙，普能利益一切眾生，（合書寫三千世界事。）具足在
X05n0229_p0240b22║於眾生身中，（合微塵也。）但諸凡愚妄想執著，不知不覺，
X05n0229_p0240b23║不得利益。爾時如來以無障礙清淨智眼，普觀法
X05n0229_p0240b24║界一切眾生，而作是言：奇哉，奇哉！此諸眾生云何
X05n0229_p0240c01║具有如來智慧？愚癡迷惑，不知不覺。我當教以聖
X05n0229_p0240c02║道，令其永離妄想，於自身中得見如來廣大智慧，
X05n0229_p0240c03║與佛無異。故此云性含智海也。識洞真空者，幻化
X05n0229_p0240c04║妄識，本來虗無，故即洞徹真空也。故大疏云：眾生
X05n0229_p0240c05║包性德而為體，攬智海以為源。但相變體殊，情生
X05n0229_p0240c06║智隔。今欲令知心合體，達本情忘，故談斯經，以為
X05n0229_p0240c07║顯示。釋曰：此則兼明眾生迷真執妄之由也。如福
X05n0229_p0240c08║德智慧相貌具足之人，忽然夢見貧賤醜陋、病痛
X05n0229_p0240c09║苦惱之身（即是相變），不見本身（即體殊也），執認云是我身（即情
X05n0229_p0240c10║生也），不信自身福德端正（即智隔也。故此有衣蔽明珠、室埋祕藏等喻也）。覺
X05n0229_p0240c11║者警之，令悟惡身便是好身（即合體也），覺即自然不執
X05n0229_p0240c12║惡身（是亡情也）。故此云要假開示，令其悟入。大疏文備，
X05n0229_p0240c13║又是利生之要，故具引釋也。言衣蔽明珠者，法華
X05n0229_p0240c14║第四五百弟子授記品中，憍陳如等諸大聲聞同
X05n0229_p0240c15║時領解得記所說之喻。經云：譬如有人至親友家，
X05n0229_p0240c16║醉酒而臥。是時親友官事當行，以無價寶珠繫其
X05n0229_p0240c17║衣裏，與之而去。其人醉臥，都不覺知。起已遊行，至
X05n0229_p0240c18║於他國，為求食故，勤力求索，甚大艱難。若少有所
X05n0229_p0240c19║得，便以為足。於後親友會遇見之，而作是言：咄哉
X05n0229_p0240c20║丈夫！何為衣食乃至如是？我昔欲令汝得安樂，五
X05n0229_p0240c21║欲自恣，於某年日月以無價寶珠繫汝衣裏，今故
X05n0229_p0240c22║現在。而汝不知，勤苦憂惱，以求自活，甚為癡也。汝
X05n0229_p0240c23║今可以此寶貿易所須，常可如意，無所乏短。然法
X05n0229_p0240c24║合有二意：一、約結緣說，則圓解為珠，與說為繫。煩
X05n0229_p0241a01║惱昏暗，與醉何殊？微有解生，還同繫了。五道求樂，
X05n0229_p0241a02║名曰艱難；證小涅槃，名為得少。說法華會，親友再
X05n0229_p0241a03║逢，知見既開，猶如得寶。以因易果，萬德周圓，何異
X05n0229_p0241a04║貧人所求皆遂？二、約本性說，謂珠雖本具，繫乃有
X05n0229_p0241a05║時。未知令知，乃名為繫。雖聞未悟，猶如醉人。堅種
X05n0229_p0241a06║既成，還同已繫。未合本體，如在衣中。欣善福田，名
X05n0229_p0241a07║求衣食。加之調伏，乃是艱難。再遇本緣，如逢親友。
X05n0229_p0241a08║既悟知見，猶如得寶。證入法界，德用無邊，即無所
X05n0229_p0241a09║乏短，昭然可見矣。言室埋祕藏者，即如來藏。經有
X05n0229_p0241a10║九喻，皆喻佛智蘊在眾生，名如來藏。此當第五喻
X05n0229_p0241a11║也。經云：譬如貧家有珍寶藏，寶不能言：我在於此。
X05n0229_p0241a12║既不自知，又無語者，不能開發此珍寶藏。一切眾
X05n0229_p0241a13║生亦復如是，如來知見大法寶藏在其身內，不聞
X05n0229_p0241a14║不知，躭惑五欲，輪轉生死，受苦無量。是故諸佛出
X05n0229_p0241a15║興於世，為開身內如來法藏。九喻中，餘八取意引
X05n0229_p0241a16║之。一、蓮華萎變，內有化佛結跏趺坐法。合云：我觀
X05n0229_p0241a17║眾生諸煩惱中有如來智，雖在煩惱，常無染污也。
X05n0229_p0241a18║二、蜜在巖樹，羣蜂圍繞，智者方便，除蜂得蜜。蜜喻
X05n0229_p0241a19║智慧，蜂喻煩惱。三、粳米未離皮糩，愚者輕棄，智者
X05n0229_p0241a20║精之，當為御食。四、真金墮不淨處，經歷多載，真金
X05n0229_p0241a21║不壞。五、貧人宅中有珍寶藏，即上所引。六、如菴蘿
X05n0229_p0241a22║果，內實不壞，種之於地，成大樹王。合云：如來智慧
X05n0229_p0241a23║在無明殼內，如果在核內。七、有人持金像往於他
X05n0229_p0241a24║國，途遇險難，懼被劫奪，弊物裹之，令人不識。此人
X05n0229_p0241b01║命終，像棄曠野，行人謂為弊惡之物。得天眼者，去
X05n0229_p0241b02║弊得金。八、有一女人，貧賤醜陋，眾人所惡，而懷貴
X05n0229_p0241b03║子，當為聖王，王四天下。女人不知，自為下劣之想。
X05n0229_p0241b04║九、鑄師鑄真金像，成已置地，外雖燋黑，內象不變，
X05n0229_p0241b05║開模晃耀。九喻一一法合也。下總校量功德云：供
X05n0229_p0241b06║養過去恒河沙佛，乃至造恒河沙七寶臺，高十由
X05n0229_p0241b07║旬，日月如是，乃至五十恒河沙七寶臺，供養恒沙
X05n0229_p0241b08║如來。不如有人樂喜菩提，受持此經。乃至一喻所
X05n0229_p0241b09║得功德，百分不及一，千分不及一，乃至筭數譬喻
X05n0229_p0241b10║所不能及也。
X05n0229_p0241b11║△六、宣說勝行者。欲契真性，非行不階，故說普賢無
X05n0229_p0241b12║方勝行。
X05n0229_p0241b13║六、宣說勝行等者，既頓悟本心圓明，反傷多劫流
X05n0229_p0241b14║浪，故須修習勝行令契本源。還源觀云：如大摩尼
X05n0229_p0241b15║寶體性明淨，久被塵坌而有鑛穢之垢。若人唯念
X05n0229_p0241b16║寶性，不以種種磨治，終不能發光現物。真性亦爾，
X05n0229_p0241b17║久被煩惱垢染。若人唯念真如，不以持戒定慧種
X05n0229_p0241b18║種熏修，終無淨用。故經云：不如說行，於佛菩提則
X05n0229_p0241b19║為永離。又法句經言：雖誦千言不行何益？不如一
X05n0229_p0241b20║聞勤修得益。為明勝行故說此經。然有二種：一、遍
X05n0229_p0241b21║成諸行，二、頓成諸行。且初者，謂次第淺深各各差
X05n0229_p0241b22║別。於中又二：一、行本，二、行相。言行本者，謂菩提心。
X05n0229_p0241b23║大經云：忘失菩提心，修諸善根悉為魔業。故二千
X05n0229_p0241b24║行法冠於最初。善財見諸善友皆先陳已，發表是
X05n0229_p0241c01║修行器故。然菩提心略有三種：一者、心體，二者、心
X05n0229_p0241c02║相，三者、心德。言心體者，廣有無量。海雲比丘說有
X05n0229_p0241c03║十心，要略唯三：一者、直心，一向正念真如法故，即
X05n0229_p0241c04║是大智無所執著。二者、深心，樂修一切諸善行故，
X05n0229_p0241c05║謂發大願即四弘誓願等。三者、大悲心，救護一切
X05n0229_p0241c06║苦眾生故，則前二所作亦為眾生。故慈氏章云：菩
X05n0229_p0241c07║提心為燈，大悲心為油，大願為炷，光照法界。光即
X05n0229_p0241c08║大智。上解心體竟。言心相者，謂要無齊限。若約悲
X05n0229_p0241c09║願，則盡度眾生，盡修諸行。經云：虗空界盡等也。若
X05n0229_p0241c10║約正念真如，則下無眾生可度，上無菩提可求，中
X05n0229_p0241c11║無萬行可修，亦無真如可念。故淨名云：當令此諸
X05n0229_p0241c12║天子，捨於分別菩提之見。菩提者，不可以身得，不
X05n0229_p0241c13║可以心得。寂滅是菩提，滅諸相故等。即斯意也。若
X05n0229_p0241c14║融上三心，則度而無度，修而無修。故經云：若於一
X05n0229_p0241c15║切智，發生回向心，見心無所生，當獲大名稱。言菩
X05n0229_p0241c16║提心德者，依上發心，一念之德過於虗空，諸佛共
X05n0229_p0241c17║讚，多劫不盡。故彌伽反禮於初心，若白月之新吐
X05n0229_p0241c18║海雲，警其能發美青松之萌芽。不有凌雲之心，豈
X05n0229_p0241c19║展昇天之翼？若無等佛之志，豈成妙覺之尊？是故
X05n0229_p0241c20║經云：一切功德，皆於最初菩提心中住。雖終始不
X05n0229_p0241c21║殊，而先心難矣。發菩提心品及慈氏章中，廣說其
X05n0229_p0241c22║體、相、德三，不相捨離。猶如日輪，體是珠寶，其相圓
X05n0229_p0241c23║明，德無不照。成熟苗稼，廓徹虗空，三無離理也。此
X05n0229_p0241c24║是行本廣大妙門，將入行海，故先須發菩提心。發
X05n0229_p0242a01║心品云：欲見十方一切佛，欲施無盡功德藏，欲滅
X05n0229_p0242a02║眾生諸苦惱，宜應速發菩提心。二明行相，謂十度
X05n0229_p0242a03║萬行，廣在經文。上來兩段，總是第一遍成諸行也。
X05n0229_p0242a04║二頓成諸行者，一行即一切行故。此復有二：一約
X05n0229_p0242a05║心觀，謂一念相應，能頓求故。謂此心即是佛智，佛
X05n0229_p0242a06║智即是無念。無念心體，內外無著，（施也。）諸過自止，（戒也。）
X05n0229_p0242a07║忍可諦理，（忍也。）離身心相，（進也。）寂然不動，（禪也。）了見性空，
X05n0229_p0242a08║（般若也。）善達有無，（方便也。）進詣妙覺，（願也。）是真修習，（力也。）決
X05n0229_p0242a09║斷分明，（智也。）十度具矣。餘行例然。故修一行，成一切
X05n0229_p0242a10║行。二約性融，以修一行，故稱法性。性融攝故，令此
X05n0229_p0242a11║一行，如性普收，無行不具。即十玄門中，諸行純雜
X05n0229_p0242a12║具德也。（應云不異理之一行，全攝理性時云云。）然前遍成行布之行，
X05n0229_p0242a13║與此頓成圓融之行，二無障礙。以行布是教相施
X05n0229_p0242a14║設，圓融是理性德用。相是性之相，故行布不礙圓
X05n0229_p0242a15║融。性是相之性，故圓融不礙行布。圓融不礙行布，
X05n0229_p0242a16║故一為無量。行布不礙圓融，故無量為一。無量為
X05n0229_p0242a17║一，故融通隱隱。一為無量，故涉入重重。故世親以
X05n0229_p0242a18║六相圓融，上下之文非一也。
X05n0229_p0242a19║△七、令知位次者。行則頓修，位分因果，因有階降，果
X05n0229_p0242a20║無差別，因果圓融，是此行位。
X05n0229_p0242a21║七、令知位次等者，發意修習，念念在圓（行則頓修），有成
X05n0229_p0242a22║未成，言因言果（位分因果）。未成之中，復以塵習厚薄，業
X05n0229_p0242a23║障淺深，根有利鈍，修有進怠，致令位次階降不同。
X05n0229_p0242a24║若不知之，或叨濫上流，或得少為足（因階降也。學射之喻，於此
X05n0229_p0242b01║說之。言位分不同者，第二會說十信，三說十住，四說十行，五說十回向，六說十地，七會前一半說等覺也）。
X05n0229_p0242b02║若習盡智圓，冥同性海，故得果用，無二無差（果無差者，
X05n0229_p0242b03║即第七會次三品說妙覺位也）。然差與無差，二亦無礙（因果圓融也。此下始
X05n0229_p0242b04║明行布因果與平等因果，二亦無礙）。然對行位，亦有二種：一、行布位，
X05n0229_p0242b05║初淺後深，諸位差別。二、圓融位，一攝一切，一切位
X05n0229_p0242b06║滿，即說成佛，一位之中，具攝諸位功德（妙嚴品有文）。信
X05n0229_p0242b07║該果海，初發心時，便成正覺（梵行品有文）。此二相攝，例
X05n0229_p0242b08║如行說。故第七會說妙覺竟，後有二品，明平等因
X05n0229_p0242b09║果，融前差別因果，總同無礙也。
X05n0229_p0242b10║△八、顯果難思者。既修勝行，必有所趣，頓證法界，成
X05n0229_p0242b11║大菩提，得涅槃故。
X05n0229_p0242b12║八、顯果難思下，言難思者，華嚴所詮佛果，真應相
X05n0229_p0242b13║即分圓全收，凡聖混融因果該徹，十身一一無礙，
X05n0229_p0242b14║十時念念遍周，十蓮華藏相圓明，十出現門法奇
X05n0229_p0242b15║勝，諸教逐機且說三身四智，此經稱性備談十身
X05n0229_p0242b16║威雄，若不讀華嚴經不知佛富貴，為欲顯斯果德
X05n0229_p0242b17║故說華嚴大經，十種因緣皆應一一隨其本因，如
X05n0229_p0242b18║此假為問答之勢。然德雖無窮統唯二種：一、依報
X05n0229_p0242b19║果，謂華藏世界海以十不可說佛剎微塵數世界
X05n0229_p0242b20║為一世界種，十不可說佛剎微塵數世界種為華
X05n0229_p0242b21║藏世界海也。二、正報果，謂如來十身融三世間為
X05n0229_p0242b22║十身也。此二無礙以為佛德。然依正混融有六句，
X05n0229_p0242b23║序中已明。既修已下者，若非稱性圓因，不成融通
X05n0229_p0242b24║滿果，若不頓證法界，非真菩提涅槃，故云爾也。
X05n0229_p0242c01║△九、示其終歸者。終歸法界，若因若果，若境若心，一
X05n0229_p0242c02║以貫之，法界究竟。
X05n0229_p0242c03║九、示其終歸至究竟者，經云：平等真法界無佛無
X05n0229_p0242c04║眾生。但以相待義門，強名因、果、心、境。今既證窮念
X05n0229_p0242c05║絕，何果何因？因、果、心、境，一體無異。故經云：如心佛
X05n0229_p0242c06║亦爾如佛眾生然應知佛與心是三無差別。如金
X05n0229_p0242c07║作器，巧、拙懸殊，一以貫之，唯金究竟。法界義，如下
X05n0229_p0242c08║宗中說。從四至九，次第與大疏一向倒者，彼釋大
X05n0229_p0242c09║部之意，順於根本頓宗，欲明從本起末，故法界居
X05n0229_p0242c10║初，標云教本；此釋入不思議境界一品之意，順於
X05n0229_p0242c11║修證次第，欲明趣入本源，故法界最後，標云終歸。
X05n0229_p0242c12║今且略明此中次第生起之意，不能和會大部之
X05n0229_p0242c13║疏，故云略明也。第一、直明經宗法爾常說、遍說。二
X05n0229_p0242c14║云：何以法爾常遍說耶？酬彼往昔周普之行願故。
X05n0229_p0242c15║三云：說雖常遍，若就益物，須感應道交，故機投即
X05n0229_p0242c16║說，如潭清即影現（針逢芥子，可於此說）。此上通論教因，未據
X05n0229_p0242c17║修入之次，故彼、此疏同也。四、攝三云：感應化物，已
X05n0229_p0242c18║有諸經，何須說此？未示真法，不能究竟解脫故。五
X05n0229_p0242c19║云：雖聞真法，如何令其悟入？為開物性源，令知自
X05n0229_p0242c20║心本有斯法故。六、心開即行起。七、行有漸、頓，須知
X05n0229_p0242c21║次位故。八、位滿成佛故。九、證極契本，還歸法界故。
X05n0229_p0242c22║法界即第四真法也。故知發心、畢竟二不別。普光
X05n0229_p0242c23║重會，再見文殊，有餘力，則更於此說。下第十門亦
X05n0229_p0242c24║是通相結益，故此、彼同。最後明者，流通相也。
X05n0229_p0243a01║△十、廣利今後者。聖人設教，秪在益生。現益當機，流
X05n0229_p0243a02║芳萬古矣。
X05n0229_p0243a03║十、廣利至萬古矣者，夫成佛說教，起即有始、用乃
X05n0229_p0243a04║無終。雨滴滄溟，與海俱竭；一言稱性，與性齊終。法
X05n0229_p0243a05║界無終，斯教何盡？況大慈願力，護令法眼常存，盡
X05n0229_p0243a06║眾生界皆蒙勝益。故賢首品云：彼諸大士威神力，
X05n0229_p0243a07║法眼常全無缺減。又發心品云：我等諸佛護持此
X05n0229_p0243a08║法，令未來世一切菩薩及諸眾生未曾聞者，皆悉
X05n0229_p0243a09║得聞。然益有二：一、令見聞，成堅種故。出現品云：如
X05n0229_p0243a10║人食少金剛，終竟不銷等。二、令起行，成證入故。出
X05n0229_p0243a11║現又云：設有菩薩無量百千億那由他劫（序中文備），乃
X05n0229_p0243a12║至若聞此法，信解、隨順、悟入，當知此人生如來家，
X05n0229_p0243a13║乃至深入如來無量境界。必須聞此，始得生佛家、
X05n0229_p0243a14║入佛境。故須說之，令起行也。
X05n0229_p0243a15║△略此十義，故斯教興，廣說因緣，備於大疏。
X05n0229_p0243a16║略此十義下，第二、總結指廣也。標中應假為問：云
X05n0229_p0243a17║何因緣故，說大華嚴列十因畢？答云：略此十義，故
X05n0229_p0243a18║斯教興也。是故總結。言廣說因緣者，有二意：一、於
X05n0229_p0243a19║上十因中文句繁廣，一一備陳，故言廣也；二、於上
X05n0229_p0243a20║十義外，依大疏更有十緣，故言廣也。十緣者：一、依
X05n0229_p0243a21║時，二、依處，三、依主，四、依三昧，五、依現相，六、依說者，
X05n0229_p0243a22║七、依聽者，八、依德本，九、依請人，十、依加者。且初依
X05n0229_p0243a23║時者，問：此經第幾時教？何時說耶？答：若以通說，謂
X05n0229_p0243a24║念、劫圓融，竪無終、始。若別說者，以無時之時略有
X05n0229_p0243b01║十重：初、唯一念，謂一剎那中遍無盡處，說無邊法；
X05n0229_p0243b02║二、盡七日，謂佛初成道，第二七日普遍時、處，說此
X05n0229_p0243b03║經法；三、遍三際，謂前、後際各無邊劫，說無休息；四、
X05n0229_p0243b04║攝同類劫，謂無邊劫中一一各攝無量同類劫，恒
X05n0229_p0243b05║說此經；五、收異類劫，謂一一劫各攝無邊異類劫
X05n0229_p0243b06║海，如長劫攝短劫等，常說此法；六、以念攝劫，謂於
X05n0229_p0243b07║一念中即攝如上無量前、後、同、異劫海，如是念念
X05n0229_p0243b08║盡前、後際各攝諸劫，常演此經；七、劫念重收，此諸
X05n0229_p0243b09║念所攝劫內亦有諸念復攝諸劫，是則念念既其
X05n0229_p0243b10║不盡，劫劫亦復無窮，因陀羅網重重無盡，於如是
X05n0229_p0243b11║時常說此經；八、異類界時，如樹形等無邊異類世
X05n0229_p0243b12║界，時、劫不同，分齊各別，盡彼時、分，常說此經。九、此
X05n0229_p0243b13║彼相入。即彼異界所有時、劫，各別相收，或互相攝。
X05n0229_p0243b14║若念、若劫，一一無盡，常說斯經。十、以本收末。如華
X05n0229_p0243b15║藏界中，以非劫為劫，劫即非劫。念等亦爾，以時長
X05n0229_p0243b16║短離分限故。又時無別體，依法上立。法既融通，時
X05n0229_p0243b17║亦隨爾。於此時、劫，常說不息。依上十時，恒演此經。
X05n0229_p0243b18║二、依處者。問：於何處說耶？答：總即塵塵遍滿，橫該
X05n0229_p0243b19║十方。若別，從狹至寬，略顯十處。初、此閻浮七處、九
X05n0229_p0243b20║會，說此經法。二、周百億同類界等。謂盡此娑婆百
X05n0229_p0243b21║億閻浮須彌山世界道樹王等，同時俱說。三、遍異
X05n0229_p0243b22║類樹形等剎。異類世界有不可說佛剎微塵等，一
X05n0229_p0243b23║一流類皆遍十方，與前須彌山等互不相礙，各於
X05n0229_p0243b24║其中轉茲法輪。四、遍剎種。謂以十不可說佛剎微
X05n0229_p0243c01║塵數世界為一世界種，如是剎種有不可說數，常
X05n0229_p0243c02║於中說。五、遍華藏。謂諸染界各皆相盡，唯是華藏
X05n0229_p0243c03║數過微塵，塵塵皆遍法界，不相障礙，悉於其中演
X05n0229_p0243c04║說斯經。六、遍剎海。謂於華藏一一塵中，皆攝無邊
X05n0229_p0243c05║諸佛剎海，悉於其中說此經法。七、遍前六類剎塵，
X05n0229_p0243c06║皆有同、異剎，於中常說。八、盡虗空界容一一毛端
X05n0229_p0243c07║之氣，各有無邊剎海，於其中說。九、猶帝網。謂彼一
X05n0229_p0243c08║一微塵既各攝此無盡剎海，即此剎海等復有微
X05n0229_p0243c09║塵，彼諸塵內復有剎海。是則塵塵既其不盡，剎剎
X05n0229_p0243c10║亦復無窮。如因陀羅網，重重不可說分量也。十、餘
X05n0229_p0243c11║佛同然。如此一佛說華嚴處，如是不同，足顯十方
X05n0229_p0243c12║一切餘佛皆各同然。經云：三世諸佛已說、當說、今
X05n0229_p0243c13║說。又云：不見有諸佛世界，彼諸如來不說此經。當
X05n0229_p0243c14║知餘佛無不同說也。此上十類，一一各遍法界，而
X05n0229_p0243c15║前九正是遮那說法之處也。三、依主者。問：說此經
X05n0229_p0243c16║佛，為真？為應？為一？為多？答：通則圓融十身，不分而
X05n0229_p0243c17║遍。若別，則二種十身，十重無礙。言二種十身者：一、
X05n0229_p0243c18║唯約佛身，自有十身：一、菩提身，二、願身，三、化身，四、
X05n0229_p0243c19║力持身，五、莊嚴身，六、威勢身，七、意生身，八、福德身，
X05n0229_p0243c20║九、法身，十、智身。二、融三世間，總有十身：一、眾生身，
X05n0229_p0243c21║二、國土身，三、業報身，四、聲聞身，五、緣覺身，六、菩薩
X05n0229_p0243c22║身，七、如來身，八、法身，九、智身，十、虗空身。是為二種
X05n0229_p0243c23║十身。言十無礙者：一、用周無礙，二、相遍無礙，三、寂
X05n0229_p0243c24║用無礙，四、依起無礙，五、真應無礙，六、分圓無礙，七、
X05n0229_p0244a01║因果無礙，八、依正無礙，九、潛入無礙，十、圓通無礙。
X05n0229_p0244a02║即三身、十身，同一無礙法界身雲。以此身雲，遍前
X05n0229_p0244a03║時、處，常說華嚴。四、依三昧。問：佛欲說經，皆入三昧。
X05n0229_p0244a04║今說此經，依何三昧？答：海印三昧，頓現萬機。何者？
X05n0229_p0244a05║夫動靜唯物，聖豈然乎？示軌後徒，明將有說。必須
X05n0229_p0244a06║靜鑑前理，承諸佛加，從定起而發言，言必真當，故
X05n0229_p0244a07║受者之心自然篤矣。故於諸會，多明入定，為說經
X05n0229_p0244a08║緣。其所入定，皆盡法源，業用難思。五、依現相。問：凡
X05n0229_p0244a09║欲說法，皆現瑞相。如說法華，光照東方等。今依何
X05n0229_p0244a10║相？答：謂身剎容持，光雲炳曜。何者？謂法性寂寥，雖
X05n0229_p0244a11║無諸相，無相之相，不礙繁興。起教多端，相非一準。
X05n0229_p0244a12║或放光動剎，或華雨香雲，皆為發起。故諸會之內，
X05n0229_p0244a13║將欲說法，皆多先放光，通表智光，以被物故。六、依
X05n0229_p0244a14║說者。問：如智度論，說法總有五人。未審此經，是誰
X05n0229_p0244a15║人說耶？答：該於萬類，觸物皆有表彰。所以然者，法
X05n0229_p0244a16║無興廢，弘之由人。故經云：佛法無人說，雖慧莫能
X05n0229_p0244a17║了。今此能說，通三世間，略唯有五，謂佛、菩薩、聲聞、
X05n0229_p0244a18║眾生及器。廣則無量。法界品中，類非一故。如僧祇
X05n0229_p0244a19║隨好，即是佛說。餘會多是菩薩說。法界品初，有聲
X05n0229_p0244a20║聞說。諸善友等，多是菩薩說，亦名眾生說。菩提樹
X05n0229_p0244a21║等，即器界說。其能說人，用法不同。或用音聲，或用
X05n0229_p0244a22║妙色等，皆能說人。七、依聽者。問：如諸會說法，聽眾
X05n0229_p0244a23║頗多。今此會中，其類如何？答：正在當機，傍兼影響。
X05n0229_p0244a24║何者？如子期云喪，伯牙輟弦。若無聽者，終無有說。
X05n0229_p0244b01║即下諸眾，總有十類。除當機眾，餘皆是緣。八、依德
X05n0229_p0244b02║本。川有珠而不枯，山有玉而增潤。內無德本，外豈
X05n0229_p0244b03║能談？然其德本，略有二種：一者、智慧最為上首，二
X05n0229_p0244b04║者、勝行願力。若感者善根，若化主行願，皆屬說因。
X05n0229_p0244b05║九、依請人。問：諸會說經，皆因人請。世尊無問，應機
X05n0229_p0244b06║而自說。今說此經，因誰人請？答：以慈以悲，該於言
X05n0229_p0244b07║念。若慈悲深厚，亦有無問自談；若敬法重人，要須
X05n0229_p0244b08║誠請後說。初心識昧，未解𧫎求；上智慈悲，騰疑啟
X05n0229_p0244b09║請。然有二類：一者、言請，二者、念請。此經法會，有、無
X05n0229_p0244b10║不定。十、依加者。夫聖無常應，應于剋誠；心冥至極，
X05n0229_p0244b11║故得佛加。若佛自說，即不俟加。如第九會，因人有
X05n0229_p0244b12║說，要假上加。其第八會，依行法修，不異於前。又不
X05n0229_p0244b13║入定，故無所加。餘皆具有。所以加者，欲顯諸佛同
X05n0229_p0244b14║加即同說故，一說即一切說故。亦顯果海無言，因
X05n0229_p0244b15║相可說故。然施設不同，不應一準。加有二種：一者、
X05n0229_p0244b16║顯加，具於三業；二者、冥加，但與智令說。唯普光法
X05n0229_p0244b17║界，無顯有冥；餘皆具二，顯必有冥故。具是因緣，故
X05n0229_p0244b18║此教興。問：標云教起因緣，疏何略却此十：一者、依
X05n0229_p0244b19║時，二者、依處，三者、依主，四、依三昧，五、依現相，六、依
X05n0229_p0244b20║說者，七、依聽者，八、依德本，九、依請人，十、依加者？答：
X05n0229_p0244b21║因緣之言，有通有別。通言因是因由，緣是緣由，意
X05n0229_p0244b22║不異也。如云因何說此大經，或云緣何說此大經，
X05n0229_p0244b23║二言總得。雖因親緣疎，語勢同矣。故標云因緣，通
X05n0229_p0244b24║以十義解釋。別者，緣是資緣、事緣。所以大疏先明
X05n0229_p0244c01║十種由致，故說此大經；後明須假十種事緣資具，
X05n0229_p0244c02║方可說經。今雖略此資緣，而前因緣不闕。言大疏
X05n0229_p0244c03║者，釋大經疏及新譯四十卷經之疏，皆廣釋也。
X05n0229_p0244c04║△第二、辨教宗旨者△統論佛教二諦因緣。△隨經
X05n0229_p0244c05║不同所宗各異。
X05n0229_p0244c06║第二、辨教宗旨者，宗者，尊也，即語之所尚，或心之
X05n0229_p0244c07║所尚也。旨者，旨趣，謂宗之所歸也。釋此一段，文分
X05n0229_p0244c08║為三：一、總辨諸教宗旨，二、通難舉益，三、別明此經
X05n0229_p0244c09║宗旨。今初也。二諦者，中論云：諸佛常依二諦，而為
X05n0229_p0244c10║眾生說法。因緣者，即簡外道執其自然也。佛法雖
X05n0229_p0244c11║有無師智、自然智，約其教門，要假緣顯，則亦因緣。
X05n0229_p0244c12║故法華云：諸佛兩足尊，知法常無性，佛種從緣起，
X05n0229_p0244c13║是故說一乘。門論云：因緣有二：一、內，二、外。外謂穀子
X05n0229_p0244c14║為因，水、土、人工、時節等為緣，而芽得生；泥團為因，
X05n0229_p0244c15║輪、繩、陶師等為緣，而器得成。內謂十二因緣等。然
X05n0229_p0244c16║外由內變，本末相收，即總為一大緣起。是故佛教
X05n0229_p0244c17║從淺至深，不出因緣二字也。佛說生、老、病、死、無常、
X05n0229_p0244c18║變易等，皆由因緣。故涅槃云：我觀諸行生滅無常。
X05n0229_p0244c19║云何知耶？以因緣故，說一切法皆空等義，亦由因
X05n0229_p0244c20║緣故即空。不自不他不共生等，故無生也。非色滅
X05n0229_p0244c21║空，色相自空。說一切法假名假相，亦由因緣故即
X05n0229_p0244c22║假。如鏡像水月，體雖全空，因緣會故，不得不現。說
X05n0229_p0244c23║一切法皆是中道，亦由因緣故離二邊。若言諸法
X05n0229_p0244c24║不從因緣，即是定有，定有故著常。若推求定有之
X05n0229_p0245a01║體不得。又不知因緣有，便言定無，定無即著斷。若
X05n0229_p0245a02║解因緣，即契中道。故中論云：因緣所生法，我說即
X05n0229_p0245a03║是空，亦為是假名，亦是中道義。又云：未曾有一法，
X05n0229_p0245a04║不從因緣生，是故一切法，無不是空者。乃至此宗
X05n0229_p0245a05║圓融別教之意，事事重重無盡，亦法界中不思議
X05n0229_p0245a06║大緣起也。涅槃經說十二因緣，下中上上，上智觀
X05n0229_p0245a07║之，如次得聲聞、緣覺、菩薩、佛菩提等。故佛一代之
X05n0229_p0245a08║教，不出因緣也。後別釋諸經宗旨者，言隨經不同，
X05n0229_p0245a09║所宗各異者，如法華經宗一乘，涅槃宗佛性，淨名
X05n0229_p0245a10║宗不思議等。
X05n0229_p0245a11║△雖無生之理實無所宗。無宗之宗，則宗說兼暢。
X05n0229_p0245a12║雖無生之理下，第二、通難舉益。謂有難曰：楞伽云：
X05n0229_p0245a13║一切法不生，不應立是宗。無生之理，何所宗耶？故
X05n0229_p0245a14║今通云：無宗之宗，宗說兼暢。意云：上所舉楞伽文，
X05n0229_p0245a15║蓋遣滯耳。若一向不立宗，何以彼經自立宗通、說
X05n0229_p0245a16║通？經云：宗通自修行，說通示未悟。所以昔人云：說
X05n0229_p0245a17║通宗不通，如日被雲矇；宗通說亦通，如日處虗空。
X05n0229_p0245a18║既有二通，非無宗矣。今云兼暢者，日處空也。
X05n0229_p0245a19║△今此即以入法界緣起、普賢行願為宗。
X05n0229_p0245a20║今此即以下，第三、別明此經宗旨。於中有三：一、指
X05n0229_p0245a21║其所宗，二、釋其義理，三、總結歸宗。今初，如大疏中，
X05n0229_p0245a22║賢首大師總以因果、緣起、理實、法界為宗。若疏主
X05n0229_p0245a23║自判大部，即以法界、緣起、理實、因果、不思議為宗，
X05n0229_p0245a24║即該羅本末究竟之大宗也。今但取一品之意，一
X05n0229_p0245b01║向修證趣入，返本還源，故以入字為首。文闕果者，
X05n0229_p0245b02║能入、所入契合之處，即是果也。
X05n0229_p0245b03║△法界緣起，即所入也。普賢行願，為能入也。入通能
X05n0229_p0245b04║所。
X05n0229_p0245b05║法界下，第二、釋其義理。於中二：初、略配。
X05n0229_p0245b06║△今釋此義，即為三門：一、明所入，二、辨能入，三、能所
X05n0229_p0245b07║契合。
X05n0229_p0245b08║後今釋下廣釋，於中二：初開章。
X05n0229_p0245b09║△今第一、明所入者，統唯一真法界，謂寂寥、虗曠、沖
X05n0229_p0245b10║深、包博。
X05n0229_p0245b11║後今第一下，牒釋。文三：一、明所入，二、辨能入，三、能
X05n0229_p0245b12║所契合。初中又二：初總指一真法界，後別開三重
X05n0229_p0245b13║法界。今初也。一、標指辨相。言統唯一真法界者，標
X05n0229_p0245b14║指也。謂寂寥等，辨其相也。無聲曰寂，無色曰寥。虗
X05n0229_p0245b15║謂虗無，曠謂寬曠。沖即玄奧，深即幽微。包謂普含，
X05n0229_p0245b16║博謂廣遍。
X05n0229_p0245b17║△總該萬有即是一心。
X05n0229_p0245b18║二、釋一心為體。總該萬有即是一心者，直指真界
X05n0229_p0245b19║之體也。然此心非佛非生、非真非妄，雖非一切而
X05n0229_p0245b20║為一切根本，故序云萬法資始。既世出世間之法
X05n0229_p0245b21║不出此心，故云總該萬有。然體非萬有，故云一心，
X05n0229_p0245b22║所以次云體絕有無等。然諸經論俱說萬法一心、
X05n0229_p0245b23║三界唯識，後人不知宗旨各別、權實有殊，違於己
X05n0229_p0245b24║解，則拒而不受。此是一切經論所宗，若不深淺具
X05n0229_p0245c01║彰，寧究一心旨趣？今約五教對顯，令辨此中宗途。
X05n0229_p0245c02║第一、愚法聲聞教假說一心。二乘之人實有外境，
X05n0229_p0245c03║不了唯心，縱聞一心，但謂真諦之一心；縱云外法
X05n0229_p0245c04║由心轉變，亦不得言境即是一心（推之即一心之義不成，故云假
X05n0229_p0245c05║說）。故唯識破云：復有迷謬唯識理者，或執外境如
X05n0229_p0245c06║識非無。釋云：此即有宗，依十二處教，執心境俱有，
X05n0229_p0245c07║故言假說一心也（此下則皆實一心也）。第二、大乘權教明異
X05n0229_p0245c08║熟賴耶名為一心，簡無外境故說一心（雖心心所別、相見不
X05n0229_p0245c09║同，但皆是心，即名一義。如一樹木，雖千枝萬葉，但皆是一木，即言一樹木也）。於中曲分
X05n0229_p0245c10║有三：一、相見俱存，故說一心（相見俱存，唯識正義。雖四師各立，今且從
X05n0229_p0245c11║多，故明相見二分也）。此通八識及諸心所（心及心所皆有相見，當體即見分，次
X05n0229_p0245c12║明相分），并所變相分本影具足（相有二義：一、識所頓變，即是本質；二、識所
X05n0229_p0245c13║緣境，唯變影緣，不得本質）。二、攝相歸見，故說一心亦通王所（此即
X05n0229_p0245c14║安慧所立一分，名自證分。謂多立二分，去相取見，為自證分也）。但所變相無別種
X05n0229_p0245c15║生，能見識生，帶彼影起。故魏譯唯識論云：唯識無
X05n0229_p0245c16║境界，以無塵妄見，如人目有翳，見毛月等事（亦是世親
X05n0229_p0245c17║菩薩造，翳即非虗，如見分也。毛、輪二月等，其體全無，如相分也）。三、攝所歸王，說一
X05n0229_p0245c18║心唯通八識，以彼心所依王無體，亦心變故。大莊
X05n0229_p0245c19║嚴論云（無著菩薩造，有十三卷）：能取及所取，此二唯心光，貪
X05n0229_p0245c20║光與信光，二光無二法。長行釋云：求唯識人，應知
X05n0229_p0245c21║能取、所取唯是心光。釋上半也。如是貪等煩惱光
X05n0229_p0245c22║及信等善法光，如是二光亦無染淨，是故二光亦
X05n0229_p0245c23║無二相也。今解曰：皆云光者，是心之光影也。第三、
X05n0229_p0245c24║大乘實教明如來藏藏識唯是一心（如來藏藏識，即入楞伽經
X05n0229_p0246a01║之文也），理無二故，故說一心。於中二門：一、攝前七識
X05n0229_p0246a02║歸於藏，故說一心。謂前七轉識皆是本識差別功
X05n0229_p0246a03║能，無有別體。故楞伽云：藏識海常住，境界風所動，
X05n0229_p0246a04║種種諸識浪，騰躍而轉生。又云：譬如巨海浪，無有
X05n0229_p0246a05║若干相，諸識心如是，異亦不可得。（既云離水無別波浪，明知離本
X05n0229_p0246a06║識外別無前七。）然此門及前門亦唯識論所破，故論云：或
X05n0229_p0246a07║執諸識用別體同。釋云：即大乘一類菩薩，言八識
X05n0229_p0246a08║體唯是一也。（即此門也。彼意云：體是八。）又云：或執內心無別心
X05n0229_p0246a09║所。（即前門也。彼意云：別有也。）釋云：即覺天所計，以經言士夫六
X05n0229_p0246a10║界染淨由心無心所故。然此二門是無著菩薩建
X05n0229_p0246a11║立，并楞伽經文。護法雖破，豈遵枝末而背大菩薩
X05n0229_p0246a12║耶？故此列於俱存王所之後，用為其次轉深也。二、
X05n0229_p0246a13║總攝染淨歸如來藏，故說一心。謂如來藏舉體隨
X05n0229_p0246a14║緣成辨諸事，而其自性本不生滅，是故一心二諦
X05n0229_p0246a15║皆無障礙。故密嚴經云：佛說如來藏，以為阿賴耶，
X05n0229_p0246a16║惡慧不能知，藏即賴耶識。又勝鬘經云：自性清淨
X05n0229_p0246a17║心，不染而染難可了知，染而不染難可了知。皆明
X05n0229_p0246a18║性淨隨染，舉體成俗即生滅門，染性常淨即真如
X05n0229_p0246a19║門，如起信、一心二門也。第四、大乘頓教泯絕染淨，
X05n0229_p0246a20║故說一心。謂清淨本心本無染淨，對妄想垢假說
X05n0229_p0246a21║為淨，妄既本空淨相亦盡，唯本覺心清淨顯現，為
X05n0229_p0246a22║破諸數假說一心也。故淨名云：一切眾生即涅槃
X05n0229_p0246a23║相，不復更滅。又云：寂滅是菩提，滅諸相故。楞伽云：
X05n0229_p0246a24║不壞相有八，無相亦無相。如是等文，誠證非一也。
X05n0229_p0246b01║第五、總該萬有，即是一心。則唯是法界，性海圓融，
X05n0229_p0246b02║緣起無礙，全真心現也。謂未知心絕諸相，令悟相
X05n0229_p0246b03║盡唯心。然見觸事皆心，方了究竟心性。故梵行品
X05n0229_p0246b04║云：知一切法即心自性，成就慧身，不由他悟。於中
X05n0229_p0246b05║有三：一、融事相入，故說一心。謂一切事法既全是
X05n0229_p0246b06║真心而現（揀法相宗，唯妄識而變也），故全心之事隨心徧一切
X05n0229_p0246b07║中，全心之一切隨心入一事中，隨心回轉，相入無
X05n0229_p0246b08║礙。二、融事相即，故說一心。謂以一事即真心故，心
X05n0229_p0246b09║即一切時；此一事隨心亦即一切，一切即一亦然。
X05n0229_p0246b10║三、帝網無盡，故說一心。謂一切全是心故，能含一
X05n0229_p0246b11║切；所含一切亦唯心故，復含一切。重重無盡，皆由
X05n0229_p0246b12║一一全具真心，隨心無礙，故無盡也。此上五教，總
X05n0229_p0246b13║有十門，後後轉深，門門意別。覽者一一詳審，無令
X05n0229_p0246b14║前後不分。然皆說一心，有斯異者，蓋以經隨機說，
X05n0229_p0246b15║論逐經說，人隨論執，致令末代固守淺權。後之三
X05n0229_p0246b16║門，即別教一乘之意，正當疏文。然以前望此，則前
X05n0229_p0246b17║七不攝後三；以此望前，則十門全統。若直剋論疏
X05n0229_p0246b18║意，但是一真心體，未開收攝之門。為恐外求之故，
X05n0229_p0246b19║說總該萬有，所以指云即是，不云攝歸，故此後方
X05n0229_p0246b20║云強分理、事等也。又一切眾生悉具，亦是該有之
X05n0229_p0246b21║義。
X05n0229_p0246b22║△體絕有無。△相非生滅。△莫尋其始。△寧見中邊。
X05n0229_p0246b23║△迷之則生死無窮解之則廓爾大悟。
X05n0229_p0246b24║三、明體相離過。體絕等者，離過，非也；體者，本覺真
X05n0229_p0246c01║知也。故問明品有佛境界智及佛境界知，疏釋云：
X05n0229_p0246c02║智即能證，知即心體，通於能、所。便引七祖云：知之
X05n0229_p0246c03║一字，眾妙之門。言絕有者，離一切相故；言絕無者，
X05n0229_p0246c04║靈知不昧故。肇公云：知有有壞，知無無敗。其知之
X05n0229_p0246c05║知，有、無不計。又秦主云：若言第一義諦廓爾空寂，
X05n0229_p0246c06║無聖人者，知無者誰？肇公印定云：實如明詔！實如
X05n0229_p0246c07║明詔！又起信論云：真如自體有大智慧光明義故，
X05n0229_p0246c08║真實識知義故。又般若論云：欲言其有，無狀無形；
X05n0229_p0246c09║欲言其無，聖以之靈。以離相釋不有，諸家共明；以
X05n0229_p0246c10║真知釋不無，諸家少說。故廣引證也。言相非生滅
X05n0229_p0246c11║者，相即指前寂寥、虗曠等相也。相有二種：一、狀，二、
X05n0229_p0246c12║性，二、皆名相。今即性也，非青、黃等相。言非生滅者，
X05n0229_p0246c13║直指此心不是生滅之相，不同前後以諸法無性
X05n0229_p0246c14║釋非生，以無性緣起釋非滅等。言莫尋其始者，二
X05n0229_p0246c15║顯分限難籌，竪無初際故。寧見中邊者，橫無縱迹
X05n0229_p0246c16║故。然中邊有二意：一不在內外中間之邊，二不屬
X05n0229_p0246c17║有無即離斷常二邊，無對待故，故亦不言中道。五
X05n0229_p0246c18║彰迷悟損益。迷之等者，正當萬法資始義也。應先
X05n0229_p0246c19║問云：既非一切，何有生死之凡、大覺之佛？故云迷
X05n0229_p0246c20║之等。意云：只由此心不定屬聖，故迷之屬凡；不定
X05n0229_p0246c21║屬凡，故悟之成聖。然即凡聖之時，自體亦非凡聖，
X05n0229_p0246c22║不變易故。如鏡現雜穢之相，鏡非雜穢；現鮮潔華
X05n0229_p0246c23║彩之相，鏡非華彩。故還源觀中顯自性清淨圓明
X05n0229_p0246c24║體云：隨流加染而不垢，返流除染而不淨。在聖體
X05n0229_p0247a01║而不增，處凡流而不減。雖有隱顯之殊，而無差別
X05n0229_p0247a02║之異。煩惱覆之則隱，智慧了之則顯。非生因之所
X05n0229_p0247a03║生，唯了因之所了等。此亦正是體絕有無，相非生
X05n0229_p0247a04║滅之義也。
X05n0229_p0247a05║△諸佛證此妙覺圓明，現成菩提，為物開示。不知何
X05n0229_p0247a06║以名目，強分理事二門。
X05n0229_p0247a07║諸佛證此下，別開三重法界。於中二：初結前生後，
X05n0229_p0247a08║後融而開釋。今初，先結云：諸佛證此心體，故得妙
X05n0229_p0247a09║覺圓明，示現成佛。本意只為欲與眾生開示此心
X05n0229_p0247a10║體也。故法華經云：唯為一大事因緣故出現於世，
X05n0229_p0247a11║欲與眾生開示悟入佛之知見也。准天長疏解云：
X05n0229_p0247a12║佛之知見非三非五，故云一；廣博包含，故云大；諸
X05n0229_p0247a13║佛儀式說此化生，故云事。眾生有此機能感於佛
X05n0229_p0247a14║曰因，佛即應之曰緣故者，所以由此一大事因緣，
X05n0229_p0247a15║所以佛出於世。開示悟入者，此之四句不出於二：
X05n0229_p0247a16║初二句能化，後兩句所化。能化有二，謂大開而曲
X05n0229_p0247a17║示，此屬於佛；所化有二，謂始悟而終入，此屬眾生。
X05n0229_p0247a18║若依法華論釋，開者，雙開菩提、涅槃二無上果；示
X05n0229_p0247a19║者，別示法身，顯三乘同體。悟者，不知義，別指報身，
X05n0229_p0247a20║二乘不知，說令知故；入者，因義，修因契入。華嚴疏
X05n0229_p0247a21║主清凉國師解云：開者，開除惑障；示者，示真實理。
X05n0229_p0247a22║悟者，悟妄本空，了心體寂，只令悟上真理；入者，冥
X05n0229_p0247a23║於心體。又南岳大師釋云：良以佛之知見蘊在眾
X05n0229_p0247a24║生，若眾生無佛知見者，何論開示？但為眾生未能
X05n0229_p0247b01║直入，故方便且說三乘。而其本意唯為如來知見，
X05n0229_p0247b02║知見即此一法界心。故此結前心體，云為物開示。
X05n0229_p0247b03║不知何以下，生後也。心體無名可言，約義強分理
X05n0229_p0247b04║事。此亦老子經云有物渾成，先天地生，吾不知其
X05n0229_p0247b05║名，強名曰道也。
X05n0229_p0247b06║△而理事渾融，無有障礙，略為三門：△第一、事法界，
X05n0229_p0247b07║第二、理法界，第三、無障礙法界。
X05n0229_p0247b08║而理事渾融下，後融而開釋。文二：先開章。事法界
X05n0229_p0247b09║者，界即分義；理法界者，界即性義；無障礙法界者，
X05n0229_p0247b10║即分性相即而無礙也。
X05n0229_p0247b11║△第一、事法界者，不出色心，萬象森羅，依正境智，相
X05n0229_p0247b12║用顯然，皆曰事也。
X05n0229_p0247b13║後牒釋中三：初釋事法界，次釋理法界，後釋無障
X05n0229_p0247b14║礙法界。今初也。事法界者，謂三世差別邊際，意識
X05n0229_p0247b15║所知，並名法界。故十八界攝百法，法界獨攝八十
X05n0229_p0247b16║二也。雖眼等緣境不同，別開五根五塵，然亦是同
X05n0229_p0247b17║時意識所知也。縱八識名界，取其因義，亦事法界
X05n0229_p0247b18║攝。故知事法界攝差別法，無不盡也。故不思議法
X05n0229_p0247b19║品云：諸佛知過去一切法界盡，無有餘等（等取現在未來。
X05n0229_p0247b20║既云一切，明知約事也）。言不出者，然差別種類事法，若一一
X05n0229_p0247b21║列名，千卷不盡。今以色心等統之無餘，故云不出
X05n0229_p0247b22║也。色心即六境之色，六識之心。萬象森羅者，亦即
X05n0229_p0247b23║色也。意顯森然羅列可觀之狀，故再舉之。依者，凡
X05n0229_p0247b24║聖所依之國土，若淨若穢。正者，凡聖能依之身，謂
X05n0229_p0247c01║人天男女、在家出家、外道諸神、菩薩及佛。五十五
X05n0229_p0247c02║善友，不出此十。於中有逆有順，有正有邪，善財見
X05n0229_p0247c03║聞，皆得證入。正表皆事法界也。境者，所知之境，謂
X05n0229_p0247c04║權實差別之教，所詮差別之義。智者，因智差別不
X05n0229_p0247c05║同，果智無量勝解。故釋題云：智分因果。問：境智豈
X05n0229_p0247c06║不即色心耶？答：色通迷悟邪正，境智即一向趣入
X05n0229_p0247c07║諸位修行，決斷邪正。問：豈離邪境而說正耶？答：由
X05n0229_p0247c08║心迷悟之異，境亦成差。如蛇是迷心之境，繩是悟
X05n0229_p0247c09║智之境也。相用顯然者，總結成事法界也。
X05n0229_p0247c10║△第二、理法界者，體性空寂，頓絕百非。△略有二門。
X05n0229_p0247c11║一、性淨門，在纏不染，性恒清淨。△雖徧一切，不同一
X05n0229_p0247c12║切。如溼之性，徧於動靜，凝流不易，清淨恒常。△二、離
X05n0229_p0247c13║垢門。謂由對治障盡淨顯，隨位淺深分十真如。△體
X05n0229_p0247c14║雖湛然，隨緣有異，如陶冶塵滓，鍊磨真金。
X05n0229_p0247c15║第二、理法界至真金者，次釋理法界也。此當界即
X05n0229_p0247c16║性義，故云體性空寂。一、標指辨相中言頓絕百非
X05n0229_p0247c17║者，不待修行，漸漸絕之；性本俱離，故云頓也。百非
X05n0229_p0247c18║即非色、非心，乃至內、外、大、小等。百者，通而言之，非
X05n0229_p0247c19║定從一、二數滿百也。略有二門者，即性淨及離垢
X05n0229_p0247c20║二門也。經云：真如平等無相身離垢光明淨法身
X05n0229_p0247c21║（上句前門，下句後門）。又寶性論云：清淨有二種：一、自性清淨，
X05n0229_p0247c22║謂性淨解脫，無所捨離，以彼自性清淨心體本離
X05n0229_p0247c23║一切客塵煩惱故；二、離垢清淨，謂障盡得解脫故。
X05n0229_p0247c24║又無上依經云：淨有二義：一、自性清淨，是其通相
X05n0229_p0248a01║（凡、聖同淨，故云通相）；二、離垢清淨，是其別相（唯聖有也）。今初，分二：
X05n0229_p0248a02║初、標門略釋。言在纏不染者，勝鬘經云：染而不染，
X05n0229_p0248a03║難可了知。後、通難釋成。雖遍一切，不同一切者，謂
X05n0229_p0248a04║外難云：此性淨門明理法界即是一切染、淨諸法
X05n0229_p0248a05║之至體也。既隨諸緣成於染、淨，即同一切。云何此
X05n0229_p0248a06║云在纏不染等耶？疏釋云：雖遍一切，不同一切。故
X05n0229_p0248a07║經云：譬如法界遍一切不可見取為一切。次、喻顯
X05n0229_p0248a08║凝流不易者，凝流者，凝即冰凍凝結，流即津液流
X05n0229_p0248a09║注；不易者，達水常濕，寧凝波湛之殊。離垢門中云
X05n0229_p0248a10║對治等者，對治者，智也；障盡者，十障也；淨顯者，十
X05n0229_p0248a11║如也；隨位淺深者，十地不同也。分十真如者，正顯
X05n0229_p0248a12║離垢之體也。且初地斷異生性障，證遍行真如，住
X05n0229_p0248a13║歡喜地。唯識第九云：異生性障，是此所斷。謂於二
X05n0229_p0248a14║障分別起者，依彼種立異生性故。異生者，即所招
X05n0229_p0248a15║果，以五蘊為性。性者，因義、體義。是彼因故，或是彼
X05n0229_p0248a16║體，故名異生性。此從果為名，以勝顯劣。異生之性，
X05n0229_p0248a17║依主釋也。又異生性即障，持業釋也。本論名為凡
X05n0229_p0248a18║夫我相障。此障至於初地見道起時，剎那斷盡。由
X05n0229_p0248a19║斷此障，證遍行真如。謂此真如，二空所顯，無有一
X05n0229_p0248a20║法非二空故。梁攝論中名為遍滿，遍滿一切有為
X05n0229_p0248a21║行故。意明無有一法非二空故，此地最初便證遍
X05n0229_p0248a22║滿。由證此聖性故，生如來家，住歡喜地。言歡喜地
X05n0229_p0248a23║者，謂初獲聖性，具證二空，能益自他，生大歡喜。二、
X05n0229_p0248a24║斷邪行障，證最勝真如，住離垢地。言邪行障者，謂
X05n0229_p0248b01║所知障中俱生一分。由此障故，令初地聖者悞犯
X05n0229_p0248b02║尸羅，不稱正理，名為邪行。彼障二地極淨尸羅，入
X05n0229_p0248b03║二地時，此障永斷，由斯證得最勝真如。謂此真如，
X05n0229_p0248b04║戒性所顯，極為勝故。由翻前犯戒垢，成無邊德，是
X05n0229_p0248b05║已成於戒行，得於最勝無礙菩提之道。證此性故，
X05n0229_p0248b06║名住離垢地。唯識論云：具淨尸羅，遠離微細犯戒
X05n0229_p0248b07║垢故。三、斷闇鈍障，證勝流真如，住發光地。言闇鈍
X05n0229_p0248b08║障者，謂所知障中俱生一分。由此障故，令所聞思
X05n0229_p0248b09║修法忘失彼障三地勝定總持，及所發生殊勝三
X05n0229_p0248b10║慧。入三地時，此障永斷，由斯證得勝流真如。謂此
X05n0229_p0248b11║真如所流教法極為勝故，即第三地具聞思修三
X05n0229_p0248b12║慧光明，從此真如之行流出，故名勝流。以證此真
X05n0229_p0248b13║如，名住發光地，謂成就勝定大法總持，能發無邊
X05n0229_p0248b14║妙慧光故。四、斷微細煩惱現行障，證無攝受真如，
X05n0229_p0248b15║住𦦨慧地。言微細煩惱現行障者，謂所知障中俱
X05n0229_p0248b16║生一分，即第六識相應俱生身見等。具三義故，名
X05n0229_p0248b17║為微細：一者、唯下品故。此唯是第九品，以相沉隱，
X05n0229_p0248b18║唯迷理故，故名微細。二者、遠隨現行故。謂此障品
X05n0229_p0248b19║遍於五道，受生死身，與身俱生，與身俱滅，恒常隨
X05n0229_p0248b20║逐，依一切身，此能現起，不曾捨離，故名遠隨現行。
X05n0229_p0248b21║三者、不作意解而亦起故。以此俱生身見極微細
X05n0229_p0248b22║故，起時不覺不知，任運而起故。具此三義，故名微
X05n0229_p0248b23║細。至四地時，便能永斷，由斯證得無攝受真如。謂
X05n0229_p0248b24║此真如若證得已，第六識中俱生身見永伏不行，
X05n0229_p0248c01║故此真如名無攝受，非我等見所攝受故。證此真
X05n0229_p0248c02║如，名住𦦨慧地，謂成就三十七品菩提分法，燒煩
X05n0229_p0248c03║惱薪，慧𦦨增故也。五、斷同下乘般涅槃障，證類無
X05n0229_p0248c04║差別真如，住極難勝地。言同下乘般涅槃障者，謂
X05n0229_p0248c05║所知障中俱生一分。由此障品故，令心厭苦而欣
X05n0229_p0248c06║涅槃。同下二乘，故名為障。彼障五地無差別道，入
X05n0229_p0248c07║五地時此障永斷，由斯證得類無差別真如。此約
X05n0229_p0248c08║生死涅槃本來平等，非如眼等類有異故。證此真
X05n0229_p0248c09║如名住難勝地，謂真俗二智行相互違，合令相應
X05n0229_p0248c10║極難勝故。六、斷麤相現行障，證無染淨真如，住現
X05n0229_p0248c11║前地。言麤相現行者，謂所知障中俱生一分，見有
X05n0229_p0248c12║染淨名為麤相。彼障六地無染淨道，入六地時此
X05n0229_p0248c13║障永斷，由斯證得無染淨真如。謂此真如本性無
X05n0229_p0248c14║染，亦不可說後方淨故，後成般若行亦得自他相
X05n0229_p0248c15║續無染淨果。證此真如名住現前地，觀十二因緣
X05n0229_p0248c16║引無分別最勝般若令現前故。七、斷細相現行障，
X05n0229_p0248c17║證法無差別真如，住遠行地。言細相現行障者，謂
X05n0229_p0248c18║所知障中俱生一分，見有微細生滅現行。彼障七
X05n0229_p0248c19║地純無相觀，入七地時此障永斷，由斯證得法無
X05n0229_p0248c20║差別真如。謂此真如雖種種名無別異故，又能了
X05n0229_p0248c21║知種種教法同真無相故。證此真如名住遠行地，
X05n0229_p0248c22║至無相住功用後邊，出過世間二乘道故。八、斷無
X05n0229_p0248c23║相中作加行障，證不增減真如，住不動地。言無相
X05n0229_p0248c24║中作加行者，所知障中俱生一分，由有此障令無
X05n0229_p0249a01║相觀不任運起。謂初之五地觀心猶劣，有相觀多、
X05n0229_p0249a02║無相觀少；第六地中由觀染淨平等如故，多住無
X05n0229_p0249a03║相；第七地中斷微細生滅相故，無相恒然而有加
X05n0229_p0249a04║行。彼障八地無功用道，未能現相現土，至八地中
X05n0229_p0249a05║此障永斷。由斯證得不增減真如，以住無相不隨
X05n0229_p0249a06║染淨有增減故。即此亦名相土自在真如，現相現
X05n0229_p0249a07║土皆自在故。證此真如名住不動地，無分別智任
X05n0229_p0249a08║運相續，相用煩惱不能動故。以任運故功用不能
X05n0229_p0249a09║動，相續故相不能動也。九、斷於利他門中不欲行
X05n0229_p0249a10║障，證智自在所依真如，住善慧地。言於利他門中
X05n0229_p0249a11║不欲行者，即第六識內俱生所知障一分第九品，
X05n0229_p0249a12║攝貪癡慢三所有種子，能障九地四無礙解。由未
X05n0229_p0249a13║得四無礙解故，於利樂他有情事不欲勤行，至九
X05n0229_p0249a14║地中悉皆斷盡。由斯證得智自在所依真如，謂若
X05n0229_p0249a15║證得此真如已，於無礙解得自在故，便成善達法
X05n0229_p0249a16║器自在說法。謂由證此故名住善慧地，具四無礙
X05n0229_p0249a17║解，能於十方善說法故。十、斷於諸法中不能自在
X05n0229_p0249a18║障，證業自在所依真如，住法雲地。言於諸法中不
X05n0229_p0249a19║自在者，謂所知障中俱生一分，令於諸法不得自
X05n0229_p0249a20║在。彼障十地大法智雲業神通等，至十地中悉皆
X05n0229_p0249a21║斷盡。由斯證得業自在等所依真如，謂由證得此
X05n0229_p0249a22║真如故，於神通作業總持定門皆自在故，便成受
X05n0229_p0249a23║職等行，具智波羅蜜，得自在化身三昧等果。此地
X05n0229_p0249a24║名為法雲地者，法喻雙舉。莊嚴論云：於第十地中，
X05n0229_p0249b01║由三昧門、陀羅尼門，攝一切聞熏習因，遍滿阿棃
X05n0229_p0249b02║耶識中，譬如浮雲遍滿虗空。能以此聞熏習雲，於
X05n0229_p0249b03║一一剎、於一一相、於一一好、一一毛孔，雨無量無
X05n0229_p0249b04║邊法雨，充足一切所化眾生。由能如雲雨法雨故，
X05n0229_p0249b05║名法雲地。此總言地者，借喻顯法。地有生成，依持
X05n0229_p0249b06║義故。真智證如生成果智，及因位勝功德故。若因
X05n0229_p0249b07║若果，皆依此地地能持故，故總名地。通以一切有
X05n0229_p0249b08║為、無為功德而為其體，剋性唯是如智契合。撮其
X05n0229_p0249b09║要解，通於六決定為體，廣如本論等明。上之十障，
X05n0229_p0249b10║各障地地初心，謂地地各有入、住、出三心。此前十
X05n0229_p0249b11║障，地地入心起時斷也。問：無間道正斷惑時，為智
X05n0229_p0249b12║先起、惑後滅耶？為惑先滅、智後起耶？為同時耶？此
X05n0229_p0249b13║三惑智，各有兩失，不成斷義。謂智先起，有自成無
X05n0229_p0249b14║漏過（不因惑滅故），不能滅惑過（智起惑猶在故）；惑有自滅過（前念
X05n0229_p0249b15║智起而惑猶在，故後滅時是自滅也），不障聖道過（令智先起故）。智後及同
X05n0229_p0249b16║時，皆具此四過。還於智上、惑上，各說二過。過名同
X05n0229_p0249b17║前，義則順於智後及同時而說。以意可知，相兼總
X05n0229_p0249b18║成十二過也。若爾，云何斷耶？唯識云：二真見道現
X05n0229_p0249b19║在前時，彼二障種必不成就。釋曰：二真者，即二空。
X05n0229_p0249b20║真見道，謂二障種。真見生時，即永斷滅，猶明與闇，
X05n0229_p0249b21║定不俱生，如秤兩頭低昂時等。諸相違法，理必應
X05n0229_p0249b22║然。是故二性無俱成失。此但舉法相一邊，亦不違
X05n0229_p0249b23║餘緣集斷義。若望此宗，則有所遺。謂秤衡是一，低
X05n0229_p0249b24║昂無妨。解惑不爾，豈得俱時？明闇之喻，雖則相預。
X05n0229_p0249c01║到與不到，俱不破闇。同時則相違，異時不相預。故
X05n0229_p0249c02║中論云：燈中自無暗，住處亦無暗。破暗乃名照，無
X05n0229_p0249c03║暗何所照？乃至已生未生生等，𦦨𦦨不分等。若實
X05n0229_p0249c04║教中斷結，要性相無礙。故十地品云：非初非中後
X05n0229_p0249c05║者，謂顯無性緣成，則說亂結。由能斷無性，方為能
X05n0229_p0249c06║斷。所斷本空，方成所斷。若定有者，則墮於常，常不
X05n0229_p0249c07║可斷。若定無者，則墮於斷，失聖智故。已上皆約惑
X05n0229_p0249c08║智相翻也。若約相續者，不約惑智相對。但就能斷
X05n0229_p0249c09║之智，自有三時。即無間道中，剎那三時。（然無間道通諸位，今
X05n0229_p0249c10║取見道位為最初，至金剛為最後，各有三時。）地論云：此智盡漏，為初智
X05n0229_p0249c11║斷？為中？為後？答云：非初智斷，亦非中後。論釋上所
X05n0229_p0249c12║引非初非中後之經文也。若爾，云何斷耶？論云：如
X05n0229_p0249c13║燈𦦨，非唯初中後，前中後取故。謂實教斷惑，必性
X05n0229_p0249c14║相雙明。經文正顯證智，唯據甚深緣性不可說義。
X05n0229_p0249c15║論文兼明斷惑，性相雙辨。非初中後辨，因緣無性，
X05n0229_p0249c16║是斷之不斷。前中後取，即不壞緣相，是不斷之斷。
X05n0229_p0249c17║故大品經云：須菩提問佛：為用初心得菩提？為用
X05n0229_p0249c18║後心得菩提？佛反問云：如然燈，為用初𦦨然燋炷？
X05n0229_p0249c19║為用後𦦨然燋炷？須菩提言：非初𦦨，不離初𦦨，後
X05n0229_p0249c20║𦦨亦爾。佛問須菩提：炷實燋否？須菩提言：燋。佛合
X05n0229_p0249c21║喻云：菩薩不用初心得菩提，亦不離初心，後心亦
X05n0229_p0249c22║爾。故龍樹判云：佛以甚深因緣答意云：若初心得
X05n0229_p0249c23║菩提，初發心便是佛。若初心不得，二心、三心亦爾。
X05n0229_p0249c24║心心不得，畢竟則不成佛。故云爾也。此中燈喻菩
X05n0229_p0250a01║薩道，炷喻無明煩惱，𦦨如初地相應智慧，乃至金
X05n0229_p0250a02║剛三昧相應智慧。又若斷者，一念便是，何假三心
X05n0229_p0250a03║方斷？既假三心，明智無性。無性故，非初、中、後因緣，
X05n0229_p0250a04║故成初、中、後斷。此上猶通實教。若依圓宗，所斷之
X05n0229_p0250a05║惑，一迷一切迷，一斷一切斷，無斷無不斷。如夢所
X05n0229_p0250a06║見事，一切皆非；剎那覺悟，一切皆是。非待斷却夢
X05n0229_p0250a07║中物，亦非留著夢中物。故云無斷無不斷也。又尚
X05n0229_p0250a08║無有斷，豈可更言無斷？問：夫真如者，是諸法實相，
X05n0229_p0250a09║體性空寂，本自湛然，離諸句數，不可分別。云何此
X05n0229_p0250a10║說分十真如耶？答：疏云：體雖湛然，隨緣有異也。即
X05n0229_p0250a11║真如體，本無有異。但對障染麤相，即證不同，遂說
X05n0229_p0250a12║有異。問：似於何者？答：疏舉喻云：如陶冶塵滓，鍊磨
X05n0229_p0250a13║真金也。陶謂陶汰，冶謂鑄冶。陶沙鑄鑛，而鍊真金。
X05n0229_p0250a14║沙鑛如障，金喻真如。故十地品中，地地以金為喻。
X05n0229_p0250a15║△第三、無障礙法界，略有三門：一、相即無礙門，二、形
X05n0229_p0250a16║奪無寄門，三、雙融俱離性相渾然門。今初，一心法界，
X05n0229_p0250a17║含真如、生滅二門，互相交徹，不壞性相。其猶攝水之
X05n0229_p0250a18║波非靜，攝波之水非動故。
X05n0229_p0250a19║第三、無障礙下，後釋無障礙法界也。文中三：一、相
X05n0229_p0250a20║即無礙門，二、形奪無寄門，三、雙融俱離性相渾然
X05n0229_p0250a21║門。今初，言一心法界含真如、生滅二門者，即起信
X05n0229_p0250a22║論馬鳴菩薩，是佛滅度六百年後出世。故摩訶摩
X05n0229_p0250a23║耶經云：如來滅度六百歲已，諸外道等邪見競興，
X05n0229_p0250a24║毀滅佛法。有一比丘名曰馬鳴，善說法要，降伏一
X05n0229_p0250b01║切諸外道輩。即宗百本大乘經，乃造起信論等也。
X05n0229_p0250b02║論初立義云：摩訶衍者，總說有二種：一者、法，二者、
X05n0229_p0250b03║義。所言法者，謂眾生心，是心則攝一切世間、出世
X05n0229_p0250b04║間法。依於此心，顯示摩訶衍義。後釋云：依一心法
X05n0229_p0250b05║有二種門：一者、心真如門，即約體絕相義也。謂非
X05n0229_p0250b06║染、非淨，非生、非滅，不動、不轉，平等一味，性無差別，
X05n0229_p0250b07║一切眾生即涅槃相等。二者、心生滅門，即隨緣起
X05n0229_p0250b08║滅義也。所以於如來藏心說有生滅者，謂隨熏動
X05n0229_p0250b09║轉成於染淨，染淨雖成，性恒不動。正由不動之性
X05n0229_p0250b10║能成染淨之相，故不動性亦在動門。又云：是二種
X05n0229_p0250b11║門皆各總攝一切諸法。何者？以一心含通別二門，
X05n0229_p0250b12║以真如門是染淨通相，通相之外無別染淨，故真
X05n0229_p0250b13║如門總攝一切。生滅門者別顯染淨，染淨之法無
X05n0229_p0250b14║所不該，故云總攝一切諸法。以此生滅即是真如
X05n0229_p0250b15║隨緣變作諸法，諸法既無異體還攝真如門。又真
X05n0229_p0250b16║如是泯相顯實門，不壞相一切即泯，故得攝於生
X05n0229_p0250b17║滅。又生滅是攬理成事門，不壞理而成事，故得攝
X05n0229_p0250b18║於真如。是故互相交徹不壞性成。何者？以是二門
X05n0229_p0250b19║不相離故，如金與莊嚴具。若以金攝具具無所遺，
X05n0229_p0250b20║以具攝金則金無不盡，良以二門一揆金體遍收，
X05n0229_p0250b21║故得交徹等也。今此用者，先標交徹及不壞性相
X05n0229_p0250b22║之所以也。真如即理、生滅即事，二門若非一心即
X05n0229_p0250b23║不交徹，一心若無二門即壞性相，故次云互相等
X05n0229_p0250b24║也。下喻結可知。
X05n0229_p0250c01║△二、形奪無寄門者。△謂無事非理，故事非事也。無
X05n0229_p0250c02║理非事，故理非理也。
X05n0229_p0250c03║二、形奪無寄門。疏：言無事非理，故事非事者，謂事
X05n0229_p0250c04║既攬理，遂令事相皆盡，唯一真理平等顯現，以離
X05n0229_p0250c05║真理，無事可得故。如以水奪波，波無不盡。言無理
X05n0229_p0250c06║非事等者，謂真理隨緣，成諸事法。然此事法既帀
X05n0229_p0250c07║於理，遂令事顯而理不顯，如水成波，動顯靜隱也。
X05n0229_p0250c08║△三、雙融俱離，性相渾然門者。△曲有十門。
X05n0229_p0250c09║三明雙融俱離性相渾然門，中有二：初標牒，後開
X05n0229_p0250c10║釋。曲有十門乃至不離此門，於中有二：初開釋，後
X05n0229_p0250c11║融結。初中分二：先開曲有十門，後釋於十門。分之
X05n0229_p0250c12║為二：初前之七門明事理無礙，後之三門明事事
X05n0229_p0250c13║無礙。今初文也。
X05n0229_p0250c14║△一、由離相故事壞而即理。△二、由離性故理泯而
X05n0229_p0250c15║即事。
X05n0229_p0250c16║初二門出理、事、相。於中，初門事壞即理。疏云：離相
X05n0229_p0250c17║故者，此標所以也。相即是事，此舉緣起如幻之事，
X05n0229_p0250c18║非妄計定相之事也。事壞而即理者，正顯理、相也。
X05n0229_p0250c19║二、明理泯即事。疏言：由離性故者，舉其所以。此明
X05n0229_p0250c20║無我理，非事外定空之理也。理泯而即事者，正顯
X05n0229_p0250c21║事、相也。
X05n0229_p0250c22║△三、由離相不壞相，故事即理而事存，以非事為事
X05n0229_p0250c23║也。
X05n0229_p0250c24║第三門，舉第一門，收第二門，明理時不失事。疏：言
X05n0229_p0251a01║由離相，即第一門；由離相故，不壞相故，即第二門。
X05n0229_p0251a02║理泯而即事，即是反顯不壞相。此舉所以也。言事
X05n0229_p0251a03║即理等者，正顯理時不失事。言事即理者，意顯非
X05n0229_p0251a04║取理外定相之事。如摩尼珠空淨所現之丹青，非
X05n0229_p0251a05║朱砂藍色之丹青，故於珠全空時，不礙色存也。言
X05n0229_p0251a06║非事為事者，意顯非是妄情所計定相之事，只以
X05n0229_p0251a07║真理隨緣所成之事為事，故約理時不失事也。如
X05n0229_p0251a08║摩尼珠體空淨，能現眾色。摩尼珠體空淨喻理，所
X05n0229_p0251a09║現眾色喻事也。
X05n0229_p0251a10║△四、由離性不泯性，故理即事而理存，以非理為理
X05n0229_p0251a11║也。
X05n0229_p0251a12║第四、以第二門收前第一門，明事時不失理。疏言
X05n0229_p0251a13║由離性不泯性故者，此標其所以也。離性，即第二
X05n0229_p0251a14║門離性故；不泯性者，即第一門性即是理。言以非
X05n0229_p0251a15║理為理者，意取緣起無性之理，非取事外定空之
X05n0229_p0251a16║理。如珠幻色，無體之空，非太虗之空。故於珠全色
X05n0229_p0251a17║之時，不礙空存也。
X05n0229_p0251a18║△五、由離相不異離性，故事理雙奪，迥超言念。
X05n0229_p0251a19║第五、收一、二二門同時，故理、事俱絕。疏言離相，即
X05n0229_p0251a20║第一門明離相故；不異離性者，即第二門明由離
X05n0229_p0251a21║性故。是即舉第一門收第二門同時，是以雙泯。又
X05n0229_p0251a22║亦由前三、四二門既不相失，隨一泯時，即一切泯。
X05n0229_p0251a23║如前珠、色，珠泯，即色亦泯也。
X05n0229_p0251a24║△六、由不壞、不異、不泯，故有初事理二界俱存現前，
X05n0229_p0251b01║爛然可見。
X05n0229_p0251b02║第六、以第三門收第四門，明理、事雙存。疏言不壞，
X05n0229_p0251b03║即第三門中不壞相；不異不泯者，即第四門中明
X05n0229_p0251b04║不泯性。此是舉所以。既不壞相；不異不泯性，即隨
X05n0229_p0251b05║一存時，二皆存也。如珠現，色亦在也。
X05n0229_p0251b06║△七、由不壞、不泯、不異、離相、離性，故為一事理無礙
X05n0229_p0251b07║法界。使超視聽之妙法，無不恒通於見聞。絕思議之
X05n0229_p0251b08║深義，未曾礙於言念。
X05n0229_p0251b09║第七、舉第六門，收第五門，明事、理無礙。疏：七、由下，
X05n0229_p0251b10║此中有三義句：一、標所以，二、正明無礙，三、舉德顯
X05n0229_p0251b11║能。不壞至離性故，此標所以也。不壞不泯即第六
X05n0229_p0251b12║門，明不壞不泯；離相離性即第五門，明離相不異
X05n0229_p0251b13║離性。此中亦明存、泯無礙：第六明存，第五明泯。此
X05n0229_p0251b14║二門既其同時，故無障礙也。亦遠收第三、四及一、
X05n0229_p0251b15║二門。疏：言不壞即第三門，明不壞相故；不泯即第
X05n0229_p0251b16║四門，彼明不泯性故；離相即第一門，離性即第二
X05n0229_p0251b17║門。故總之，一處為一事、理無礙義也。言超視、聽及
X05n0229_p0251b18║絕思議者，即指離相離性也；言恒通見、聞及未曾
X05n0229_p0251b19║礙於言念者，即指不壞不泯也。邐逸有此三重，事、
X05n0229_p0251b20║理無礙之義方備。智者一一審之，令見門門之意，
X05n0229_p0251b21║不得率爾麤心，失其深趣。由上義故，成下三門事
X05n0229_p0251b22║事無礙義也。
X05n0229_p0251b23║△八、由以理融事令無分齊。
X05n0229_p0251b24║八、躡前意，明事事無礙之所以。及總相，明一切諸
X05n0229_p0251c01║法，一一皆能遍能包，各各無盡。言以理融事等者，
X05n0229_p0251c02║以事無別體，全假理成。以諸緣起，皆無自性故。由
X05n0229_p0251c03║無性理，事方成故。事既攬理，即事相全虗。既事理
X05n0229_p0251c04║相即，故能一一包遍。
X05n0229_p0251c05║△如理之徧一入一切。如理之包，一切入一。故緣起
X05n0229_p0251c06║之法，一一各攝法界無盡。
X05n0229_p0251c07║言如理之徧者，謂諸事法與理非異，故事隨理而
X05n0229_p0251c08║圓，遍全一塵，普遍法界。法界全體遍諸法時，此一
X05n0229_p0251c09║微塵亦如理性，全在一切法中。如一塵，一切皆爾。
X05n0229_p0251c10║如理之包者，謂諸事法與理非一，故存本一事而
X05n0229_p0251c11║能廣容。如一微塵其相不大，而能容攝無邊法界。
X05n0229_p0251c12║由剎等諸法既不離法界，故俱在一塵中現。由上
X05n0229_p0251c13║一事含於理故，餘一切事與所含理體不異故，隨
X05n0229_p0251c14║所含理皆於此一事中現。如一塵，一切皆爾也。
X05n0229_p0251c15║△九、由因果法界各全攝故，令普賢身中，佛佛無盡。
X05n0229_p0251c16║佛毛孔內，菩薩重重。
X05n0229_p0251c17║九、又躡前諸法之例，明佛菩薩各相全攝，重重無
X05n0229_p0251c18║盡。
X05n0229_p0251c19║△十、由因果法界差別之法，無不恒攝。法界無遺，故
X05n0229_p0251c20║隨一一門，一一行位，各攝重重。
X05n0229_p0251c21║十、又於前因果中，各自有多多差別，若分若全，乃
X05n0229_p0251c22║至微細，亦各具攝重重無盡，故云剎身塵毛等也。
X05n0229_p0251c23║△故廣剎大身，輕塵毛孔，皆無有盡。
X05n0229_p0251c24║廣剎大身等者，此明依正無礙。今釋此文聊作六
X05n0229_p0252a01║句：一、以輕塵攝廣剎，大經云：佛剎微塵數，如是諸
X05n0229_p0252a02║剎土，能於一念中，一一塵中現。又此經下文云：一
X05n0229_p0252a03║塵中有塵數剎，一一剎有難思佛等。二、以毛孔攝
X05n0229_p0252a04║大身，現相品云：如來於一毛孔中，一切剎塵諸佛
X05n0229_p0252a05║坐等。三、以毛孔攝廣剎，依阿僧祇品云：於一微細
X05n0229_p0252a06║毛孔中，不可說剎次第入，毛孔能受彼諸剎，諸剎
X05n0229_p0252a07║不能遍毛孔等。四、以輕塵攝大身，此經下文云：於
X05n0229_p0252a08║一塵中塵數佛，各處菩薩眾會中，無盡法界塵亦
X05n0229_p0252a09║然，深信諸佛皆充滿等。五、以輕塵攝身剎，大經云：
X05n0229_p0252a10║一一塵中無量身，復現種種莊嚴剎等。六、以毛孔
X05n0229_p0252a11║攝身剎，大經云：一毛孔中難思剎，等微塵數種種
X05n0229_p0252a12║住，一一皆有遍照尊，在眾會中而說法等。此即皆
X05n0229_p0252a13║由一一各攝法界無盡故（此上二句中皆有一多無礙、大小相容）。
X05n0229_p0252a14║△以其後一總融前九，為第三渾融門也。亦融前二，
X05n0229_p0252a15║不離此門。
X05n0229_p0252a16║又此亦者，即是總，總融前故，如文可知。
X05n0229_p0252a17║△第二、明能入者，總即普賢行願。△若別說者，略有
X05n0229_p0252a18║二種：一者身入，二者心入。△身由心證故廣辨心入。
X05n0229_p0252a19║心入有三：一者正信，二者正解，三者正行。此三無礙。
X05n0229_p0252a20║△謂於此行門，深忍樂欲，淨信不逾。於斯行門，曉了
X05n0229_p0252a21║性相，依之起行，一一真修。△解行相扶自然契合
X05n0229_p0252a22║第二、明能入者下，於中二：一、總標行、願能入，二、別
X05n0229_p0252a23║說身、心能入。文中又二：一、略指身、心，二、身由下，廣
X05n0229_p0252a24║釋心入。隨識，則身阻礙；依智，則身融通。先標列。然
X05n0229_p0252b01║從凡至聖，不過信、解、行、證。證是果相，義在契合中
X05n0229_p0252b02║收。今明能入之因，故此但明三也。言此三無礙者，
X05n0229_p0252b03║有信、無解，增長無明；有解、無信，增長邪見。有解、無
X05n0229_p0252b04║行，其解必虗；有行、無解，其行必孤。若稱法界，三必
X05n0229_p0252b05║無礙也。後解釋。疏謂於此至淨信者，釋信也。不逾
X05n0229_p0252b06║至性相，釋解也。依之至真修者，釋行也。親證唯解
X05n0229_p0252b07║行，故但結二。
X05n0229_p0252b08║△第三、能所契合者，正顯入義。入者，了達證悟之名。△
X05n0229_p0252b09║略有二門。一者果海，離於說相。二者因門，可寄言說。
X05n0229_p0252b10║第三能所契合下，文三：初釋入字，次略有下雙指
X05n0229_p0252b11║因果。
X05n0229_p0252b12║△今且略明無分別智，證理法界，以為五門：一、能所
X05n0229_p0252b13║歷然，二、能所無二，三、能所俱泯，四、存亡無礙，五、舉一
X05n0229_p0252b14║全收。
X05n0229_p0252b15║後今且下，寄說因門。於中二：初明入理法界，後明
X05n0229_p0252b16║入無障礙法界。初中三：初、標舉開章；二、第一下，隨
X05n0229_p0252b17║門牒釋；三、結前五門生後文勢。
X05n0229_p0252b18║△第一、能所歷然者，謂以無分別智，證無差別理，心
X05n0229_p0252b19║與境冥，智與神會，成能證智，證所證理。△如日合空，
X05n0229_p0252b20║雖不可分，而日光非空，空非日光。
X05n0229_p0252b21║二中五，如文。一、明能所歷。然第一則法相宗證道，
X05n0229_p0252b22║謂大乘始教也。夫法，約內則分別名識，無分別名
X05n0229_p0252b23║智；約外則差別名境，無差別名理，亦名境也。心與
X05n0229_p0252b24║境冥等者，即唯識見道。偈云：若時於所緣，智都無
X05n0229_p0252c01║所得，與境冥，與神會，爾時住唯識，離二取相故。二
X05n0229_p0252c02║取謂能所，即前加行。推一切法名義，自性差別空，
X05n0229_p0252c03║能緣亦空，然未冥合。故偈云：現前立少物，謂是唯
X05n0229_p0252c04║識性，以有所得故，非實住唯識。少物，謂空相也。有
X05n0229_p0252c05║所得者，未冥合也。日空者，喻理。智但晝明，便是日
X05n0229_p0252c06║光，不必須見日輪之相及照物之相也。
X05n0229_p0252c07║△第二、能所無二者，以知一切法即心自性，以即體
X05n0229_p0252c08║之智，還照心體，舉一全收。舉理收智，智非理外。舉智
X05n0229_p0252c09║收理，智體即寂。△如一明珠。珠自有光，還照珠矣。
X05n0229_p0252c10║二、能所無二；第二、法性宗證道，謂大乘終教也。知
X05n0229_p0252c11║一切法即心自性，是梵行品文。言即體之智等者，
X05n0229_p0252c12║七祖云：只是無念之心，自知無念。文云：即體而用
X05n0229_p0252c13║自知，即用而體自寂。又回向品云：無有如外智能
X05n0229_p0252c14║證於如，亦無智外如為智所證。
X05n0229_p0252c15║△第三、能所俱泯者。由智即理，故智非智。以全同理，
X05n0229_p0252c16║無自體故。由理即智，故理非理。以全同智，無自立故。
X05n0229_p0252c17║△如波即水，動相便虗。水即波故，靜相亦隱。動靜兩
X05n0229_p0252c18║亡，性相齊離。
X05n0229_p0252c19║三、能、所俱泯。第三、即大乘頓教中證道。泯有二意：
X05n0229_p0252c20║一、互奪故，具如疏文；二、本心頓現，故俱泯，謂本覺
X05n0229_p0252c21║心體自知，不可將知更知心體，以照體獨立故，如
X05n0229_p0252c22║眼不自見，刀不自斫等。故七祖云：擬心即差，正證
X05n0229_p0252c23║之時，無別能證。能證既無，即是本心；所證無得，亦
X05n0229_p0252c24║唯本心。故能、所本絕。般若心經云：無智亦無得。又
X05n0229_p0253a01║四祖云：若以知知寂非是無緣知如手執如意非
X05n0229_p0253a02║無如意手若以自知知亦非無緣知如手自作拳
X05n0229_p0253a03║非是不拳手手不執如意亦不自作拳本手自然
X05n0229_p0253a04║在非謂於無手也。若知不知寂亦不自知知本心
X05n0229_p0253a05║宛然在非為於無知也。疏文喻中正喻互奪，亦合
X05n0229_p0253a06║後義。水之動、靜兩亡，即能、所互奪，是前義也。而濕
X05n0229_p0253a07║體顯現，不屬動、靜，即為泯也。靈知本覺顯現，不屬
X05n0229_p0253a08║理、智，亦然。
X05n0229_p0253a09║△第四、存泯無礙者，以前三門說有前後，體無二故。
X05n0229_p0253a10║離相離性，則能所雙泯。不壞性相，則能所歷然。正離
X05n0229_p0253a11║性相，即不壞故，存亡無礙。△如波與水，雖動靜兩亡，
X05n0229_p0253a12║不壞波濕。
X05n0229_p0253a13║第四文相自顯，然必曰能證，方悟心體本絕能所，
X05n0229_p0253a14║故三門無二也。
X05n0229_p0253a15║△第五、舉一全收者。上列四門，欲彰義異，理既融攝，
X05n0229_p0253a16║會何二源？△如海一滴具百川味
X05n0229_p0253a17║第五，總收也。前門但收存、泯，此門又收開、合。以前
X05n0229_p0253a18║三門則存、泯、開，第四門則存、泯、合，此門復收開、合
X05n0229_p0253a19║為一也。故邐迤五門方備也。
X05n0229_p0253a20║△上但約無分別智證於真理，有此五門。
X05n0229_p0253a21║上但約下。三、結前五門生後文勢。言但約者，意表
X05n0229_p0253a22║義理未盡，四法界唯一也。就一之中有此五門法
X05n0229_p0253a23║相，又唯得第一一門義也。故知有云唯識論一部，
X05n0229_p0253a24║一切經論已備者，輕謗佛法之甚也。哀哉！哀哉！
X05n0229_p0253b01║△若以無障礙智證無障礙境，境智圓融，難可言盡，
X05n0229_p0253b02║總為能所契合。
X05n0229_p0253b03║若以無障礙下，後明入無礙境界也。無礙智者，即
X05n0229_p0253b04║如理智、如量智，乃至三智、四智，皆無障礙，以成重
X05n0229_p0253b05║重無盡也。無礙境者，正明事事無礙法界，含攝事
X05n0229_p0253b06║法界，及理事無礙法界，俱無障礙，亦總成重重無
X05n0229_p0253b07║盡也。約能入所入，對前理法界，亦應五門。由非一
X05n0229_p0253b08║向明理，故無第三雙泯。既無泯也，即無第四收存
X05n0229_p0253b09║泯義。既闕二義，但有三門：一、開能所，二、合能所，三、
X05n0229_p0253b10║復收開合同時無二。初中謂智無礙故，一智則一
X05n0229_p0253b11║切智；境無礙故，一境即一切境。境智各有一多無
X05n0229_p0253b12║礙，相對論之，義有四句：一、一智證一切境（無法不通，方成
X05n0229_p0253b13║一智），二、一切智證一境（欲識一塵之義，須圓一切智慧），三、一智證一
X05n0229_p0253b14║境（此即事法界也。不壞一一事，事法歷然），四、一切智證一切境（即重重無
X05n0229_p0253b15║盡也）。二、合能所者，謂一切境皆是自心，謂無心外境，
X05n0229_p0253b16║能與心為緣。何以故？由心不起，外境本空故。出現
X05n0229_p0253b17║品明如來境界云：如是如是思惟，如是如是顯現。
X05n0229_p0253b18║即心見境界之佛，即境見唯心如來。又心中悟無
X05n0229_p0253b19║盡之境，境上了難思之心，心境重重，重重無盡。言
X05n0229_p0253b20║總為能所契合者，都結也。三、收開合者，亦應云：上
X05n0229_p0253b21║列二門，欲彰義異。理既融攝，曾何二源？如海一滴，
X05n0229_p0253b22║具百川味。
X05n0229_p0253b23║△上之三門。以後契合，但合前二，故三門一揆，為入
X05n0229_p0253b24║法界緣起，普賢行願之宗矣。其行願別相，文中具之。
X05n0229_p0253c01║上之三門下，結歸宗。於中二：初結三門無二，後結
X05n0229_p0253c02║行願在經。
X05n0229_p0253c03║△第三、翻譯傳授者。△略有二門：第一徵源，第二翻
X05n0229_p0253c04║譯。△今初。此經即貞元新譯大方廣佛華嚴經第四
X05n0229_p0253c05║十卷別流行也。
X05n0229_p0253c06║第三翻譯傳授者，文分為二：先標牒，後正釋。釋中
X05n0229_p0253c07║又二：先標列，後解釋。釋中又二：先徵源，後翻譯。前
X05n0229_p0253c08║中二：初正指其源。
X05n0229_p0253c09║△故西域相傳云：普賢行願讚為略華嚴經，大方廣
X05n0229_p0253c10║佛華嚴經為廣普賢行願讚。△以今觀之，理實然矣。
X05n0229_p0253c11║△一經之主則是普賢。初會即是普賢所說，窮終亦
X05n0229_p0253c12║是普賢所說。△五周之因皆普賢行。五周之果，即普
X05n0229_p0253c13║賢行之所成，亦是得果不捨因門之果用爾。△復是
X05n0229_p0253c14║四十卷之窮終，徧收玄妙。
X05n0229_p0253c15║後故西域下，以略含廣。文中三：初引西域相傳是
X05n0229_p0253c16║經之偈讚，故云行願讚，非謂讚唄。前譯不知是經，
X05n0229_p0253c17║故謂之讚文也。次以今下，詳理印定。後一經下，釋
X05n0229_p0253c18║其所以。言一經之主即是普賢者，普賢是法界體
X05n0229_p0253c19║（義在歸敬中說），經唯詮法界故。初會等者，初會即菩提道
X05n0229_p0253c20║場，總有三名：約處，名菩提場會；約人，名普賢菩薩
X05n0229_p0253c21║會；約法，名所信因果會。普賢為主者，以此會舉毗
X05n0229_p0253c22║盧遮那曠劫修因，嚴淨剎海，令物信受，知皆有分，
X05n0229_p0253c23║修必契故，表佛所說如所證故。成菩提處即說此
X05n0229_p0253c24║經，唯普賢行方能證入，是故此會普賢為主。疏言
X05n0229_p0254a01║窮終亦是等者，善財求友，遍歷諸位，至於最後因
X05n0229_p0254a02║圓門中，亦是普賢所說也。疏五周等者，即顯大經
X05n0229_p0254a03║一部通有五周因果：初會有六品，十一卷經名所
X05n0229_p0254a04║信因果，謂世界成就品及華藏世界品明其果德，
X05n0229_p0254a05║毗盧遮那品明往因行，是所信故；第二、從第二會
X05n0229_p0254a06║至七會隨好光明功德品，總有二十九品三十七
X05n0229_p0254a07║卷，名差別因、果：二十六品辨因，佛不思議法品下
X05n0229_p0254a08║三品明果。因歷六會，果不該因，故名差別因、果。第
X05n0229_p0254a09║三、普賢行品下二品四卷，名平等因、果：普賢行品
X05n0229_p0254a10║為因，出現品為果；因是得果不捨之因，果是大用
X05n0229_p0254a11║性起之果。因該果海，果徹因源，故云平等。第四、以
X05n0229_p0254a12║第八會一品七卷經文，名成行因、果：具五位行，總
X05n0229_p0254a13║名為因；現八相用，名之為果；沒彼位名，頓彰行法。
X05n0229_p0254a14║故懸河二百問，瓶寫二千酬，皆明圓融普賢行故，
X05n0229_p0254a15║故名成行。第五、以第九會有一品二十一卷經，即
X05n0229_p0254a16║今四十卷，總名證入因、果：初明佛果大用，是證入
X05n0229_p0254a17║果；後明菩薩獲益，是證入因。若漸，若頓，若因，若果，
X05n0229_p0254a18║皆證入故。今言因皆普賢行，果皆普賢行所成者，
X05n0229_p0254a19║明因、果相攝，即位前及當位也。疏言得果不捨等
X05n0229_p0254a20║者，明即果之因，即位後普賢也。言復是四十等者，
X05n0229_p0254a21║謂前明五周，總指大部；此後唯指當品，故
X05n0229_p0254a22║△第二、翻譯者，自古及今，總有三譯。△初即晉朝三
X05n0229_p0254a23║藏佛度䟦陀羅唐言覺賢譯出。一卷，五字成偈。
X05n0229_p0254a24║第二下，翻譯。文三：初、總標三譯；二、會通今昔；三、別
X05n0229_p0254b01║明今經。初中文二：先總標，後別列。列中云初晉朝
X05n0229_p0254b02║等者，即東晉朝時也。佛度䟦陀羅者，此曰覺賢，古
X05n0229_p0254b03║云佛賢。此三藏是北天竺人，五歲而孤，十七出家，
X05n0229_p0254b04║一日誦習可敵一月，及受具戒修業精勤，博學群
X05n0229_p0254b05║經多所通達，儀範率素不同華俗，而至韻清遠雅
X05n0229_p0254b06║有淵致。每與羅什法師共論法理，振發玄緒多有
X05n0229_p0254b07║妙旨。後為郢郡內史孟顗、右衛將軍褚叔度與沙
X05n0229_p0254b08║門慧嚴、慧義等百有餘人，請譯支法領所持來于
X05n0229_p0254b09║闐所得大華嚴等一十二經。中譯此經五言成偈，
X05n0229_p0254b10║故云晉朝等也。
X05n0229_p0254b11║△第二大唐代宗之朝大辯正三藏翻譯。一本七字
X05n0229_p0254b12║成偈。
X05n0229_p0254b13║第二大唐代宗等者，代宗即唐第八帝。言大辯正
X05n0229_p0254b14║等者，此三藏號阿目伽，此云不空，即玄宗、肅宗、代
X05n0229_p0254b15║宗三帝灌頂師也。本名智藏，是北天竺婆羅門族。
X05n0229_p0254b16║先門早逝，育于舅氏，遂隨母姓康。至年十歲，隨舅
X05n0229_p0254b17║氏至武威太原。至十三，事大弘教國師。十五落髮，
X05n0229_p0254b18║二十進具。善一切有部，洞曉聲明。後往五天竺，遍
X05n0229_p0254b19║學顯密。天寶五載，還歸上京。大弘顯密，三帝歸誠，
X05n0229_p0254b20║親受灌頂。至代宗永泰元年十一月一日，制授大
X05n0229_p0254b21║師特進試鴻臚卿，號大廣智三藏。三朝恩澤，倍異
X05n0229_p0254b22║常倫。灌頂度人，數盈億萬。至大曆九年六月十一
X05n0229_p0254b23║日，有詔就加開府儀同三司，封肅國公，食邑三千
X05n0229_p0254b24║戶。弟子因賀，大師不悅，而告之曰：聖眾儼然，垂手
X05n0229_p0254c01║相慰。白月圓滿，吾之去時。奈何臨終，更竊名位。附
X05n0229_p0254c02║表令懇，讓不從。遂更進表辭聖，因茲示疾，壘足而
X05n0229_p0254c03║終。年有七十，僧臘五十一矣。後至七月十六日，就
X05n0229_p0254c04║塔所具荼毗之禮，隨喜者億千萬人。是日有詔，令
X05n0229_p0254c05║高品劉仙鶴就塔所置祭，兼贈司空，諡大辯正廣
X05n0229_p0254c06║智三藏。經歷三朝，所譯教法一百二十餘卷。更有
X05n0229_p0254c07║諸佛示權，摧魔護國，非臣不堪聞者，緘在於天宮。
X05n0229_p0254c08║其餘可聞者，頒宣於天下。於中譯此後偈經文，亦
X05n0229_p0254c09║是七言，故云第二代宗等也。此則唯譯後偈經文
X05n0229_p0254c10║也。以前長行文，秪此一譯故爾。
X05n0229_p0254c11║△第三即今貞元所譯，亦是七言。△而上二本並云
X05n0229_p0254c12║是賢吉祥菩薩所造，而非佛經。△今乃是經普賢菩
X05n0229_p0254c13║薩所說。△良以普賢與賢首名義相濫，又多別行，故
X05n0229_p0254c14║昔三藏謂非佛經。
X05n0229_p0254c15║而上二本下會通今昔，文中有五：一明昔謂非經，
X05n0229_p0254c16║二今乃下以今證昔是經，三良以下辯昔疑所以，
X05n0229_p0254c17║四又前下明昔文含隱，五今有下明今文顯備結
X05n0229_p0254c18║定無疑。明初二竟。問：上二皆同是菩薩說，何得普
X05n0229_p0254c19║賢即同佛說得名為經，賢吉祥即名為造不得名
X05n0229_p0254c20║經？答：賢吉祥雖是菩薩行位，權實不見有說處，例
X05n0229_p0254c21║同馬鳴龍樹等，但得名造，故但名讚不得言經也。
X05n0229_p0254c22║此且據大分說，若據十身中亦有菩薩身，又五人
X05n0229_p0254c23║說法中亦有菩薩說，名經亦無妨，然且依勝說。三
X05n0229_p0254c24║辯昔疑所以中言名義相濫者，以梵云䟦捺囉此
X05n0229_p0255a01║名為賢，若言三曼多䟦捺囉此云普賢，䟦捺囉（二字
X05n0229_p0255a02║合呼）室哩（二字合呼）此云賢首，皆有賢字故相濫也。問：前
X05n0229_p0255a03║言賢吉祥此云賢首，何故不同？答：以梵云室哩，此
X05n0229_p0255a04║有三名：一名德，二名首，三名吉祥。如曼殊室利此
X05n0229_p0255a05║云妙德，或云妙首或云妙吉祥，此中亦爾，故亦無
X05n0229_p0255a06║妨。又以西天頻遭毀滅，致令大部或斷或連，今梵
X05n0229_p0255a07║本昭然文勢連續，故無疑也。余意亦謂實是賢首
X05n0229_p0255a08║菩薩，於經中錄出行願之意述成讚文，即前二譯
X05n0229_p0255a09║文意可爾，然未故指南。
X05n0229_p0255a10║△又前二本並無長行，故十行相不得顯著。
X05n0229_p0255a11║第四可知也。
X05n0229_p0255a12║△今有長行，條流各別，孱然不差，佛經無惑。
X05n0229_p0255a13║第五，今有長行等者，則條然流貫，皆是顯現分別
X05n0229_p0255a14║條貫之義也。
X05n0229_p0255a15║△即貞元十二年歲次丙子詔罽賓三藏沙門般若
X05n0229_p0255a16║於京師大崇福寺譯成四十卷。
X05n0229_p0255a17║後別明今經中二：初明翻譯一品，具諸勝緣；後明
X05n0229_p0255a18║別行一卷，樞要可寶。今初，有四：一、正明翻譯。疏：即
X05n0229_p0255a19║貞元十二年六月五日起首翻譯，至十四年二月
X05n0229_p0255a20║二十四日進上，故云貞元等也。言詔者，天子宣令
X05n0229_p0255a21║曰詔，即宣詔也。言罽賓者，即北天竺界羯濕彌羅
X05n0229_p0255a22║國之別名。三藏般若金剛者，具云般若智，般若云
X05n0229_p0255a23║慧，即三藏名金剛智慧也。於京師者，即西京也。公
X05n0229_p0255a24║羊傳云：京者，大也；師者，眾也。謂天子所居，必以眾
X05n0229_p0255b01║大之辭言之，故曰京師言大。崇福寺，古名西太原
X05n0229_p0255b02║寺，為唐家起自太原，以報地恩，造五所寺，總名太
X05n0229_p0255b03║原寺。後因天后重修，改名崇福，此即翻譯之處。此
X05n0229_p0255b04║三藏自代宗朝來至此國，梵夾既至，遂詔令翻譯
X05n0229_p0255b05║四十卷成部，與義學大德利言、超悟、良秀、良愿、圓
X05n0229_p0255b06║照兼疏主等八人同譯，諫議大夫孟簡等潤色，餘
X05n0229_p0255b07║即可知。
X05n0229_p0255b08║△即舊經入法界一品。
X05n0229_p0255b09║二、會通新舊舊經等者，即古譯兩本皆名入法界
X05n0229_p0255b10║品也。晉本十四卷，唐本二十一卷，今展此文為四
X05n0229_p0255b11║十卷也。
X05n0229_p0255b12║△其經梵本。即南天竺烏茶國王吉祥自在之所進
X05n0229_p0255b13║也。
X05n0229_p0255b14║三、明得梵本之來處者，疏其經梵本下是。言烏茶
X05n0229_p0255b15║等者，即彼表云：南天竺烏茶國深信最勝善逝法
X05n0229_p0255b16║者、修行最勝大乘行者吉祥自在，作清淨師子王，
X05n0229_p0255b17║上獻摩訶支那大唐國大吉祥天子大自在師子
X05n0229_p0255b18║王中大王手自書寫大方廣佛華嚴經百千偈中
X05n0229_p0255b19║所說，善財童子親近承事佛剎極微塵數善知識
X05n0229_p0255b20║行中五十五聖者善知識入不思議解脫境界普
X05n0229_p0255b21║賢行願品，謹奉進上。伏願大國聖王福聚高大，超
X05n0229_p0255b22║須彌山；智慧深廣，過四大海；十方國土，通為一家，
X05n0229_p0255b23║及書此經功德！願集彼無量福聚，等虗空界、一切
X05n0229_p0255b24║世界海、無盡眾生界，一切皆如善財童子，得佛正
X05n0229_p0255c01║見，具足智慧，見不思議真善知識，咸生歡喜，得佛
X05n0229_p0255c02║廣大普光明照，離諸貪著，成就無垢普賢菩薩最
X05n0229_p0255c03║勝行願。伏願書此大乘經典進奉功德！慈氏如來
X05n0229_p0255c04║成佛之時，龍華會中早得奉覲大聖天王，獲宿命
X05n0229_p0255c05║智，瞻見便識，同受佛記，盡虗空遍法界，廣度未來
X05n0229_p0255c06║一切眾生，速得成佛。
X05n0229_p0255c07║△然自古譯經，或三藏持來，或遣使迎請。△未有。如
X05n0229_p0255c08║今彼國帝王，親貢梵文，越十萬之煙波，踰千日之險
X05n0229_p0255c09║阻，紆彼御札，獻我聖君。△若非德合乾坤，道光三古，
X05n0229_p0255c10║威臨八極，化洽萬方，孰能有此光大休烈，難思圓極，
X05n0229_p0255c11║再闡神州。
X05n0229_p0255c12║四、正明勝緣，疏然自古譯經下是。文中分三：初明
X05n0229_p0255c13║得梵本之希奇，次辨翻譯之緣備，後校量今、昔之
X05n0229_p0255c14║具闕。初中分二：初彰昔劣，疏自古至迎請者，言或
X05n0229_p0255c15║三藏持來者，即騰蘭、世高等也；遣使迎請者，如羅
X05n0229_p0255c16║什和尚等。後明今勝，有二：初明彼帝心誠，疏未有
X05n0229_p0255c17║如今下是。言越十萬之煙波者，謂經南海也。言紆
X05n0229_p0255c18║者，迴也，曲也，屈也，亦縈紆也。後明我皇德感，疏若
X05n0229_p0255c19║非德合下是。言乾者，天也；坤者，地也。謂聖人與天、
X05n0229_p0255c20║地合其德也。道光三古者，上古謂三皇，（一、伏羲，二、神農，三、黃
X05n0229_p0255c21║帝。）中古謂五帝，（一、少昊，二、顓頊，三、高辛，四、唐堯，五、虞舜。）下古謂三王，
X05n0229_p0255c22║（一、夏后，二、殷湯，三、周姬。）即帝道光絕前代也。言八極者，亦曰
X05n0229_p0255c23║八宏，或云八荒，即總指方隅也。言化洽者，愜，洽也，
X05n0229_p0255c24║謂皇帝聖化愜洽萬邦也。言孰者，誰也。休烈者，休
X05n0229_p0256a01║者，王也，喜慶之事；烈即是位。又王即是盛也，即廣
X05n0229_p0256a02║大盛事也。神州者，即唐國也；神者，靈也。總指唐國
X05n0229_p0256a03║以為神州也。
X05n0229_p0256a04║△然夫教流非一緣矣。
X05n0229_p0256a05║二、辨翻譯之緣，備有三：初、標也。
X05n0229_p0256a06║△要在時清道泰，正化可行。△大國中華皇城鳳闕。
X05n0229_p0256a07║△明王聖帝崇重法門。△輔佐賢良，翊贊玄化。△人
X05n0229_p0256a08║多聰敏道器可持。△方有聖靈潛運冥衛。△不憚勞
X05n0229_p0256a09║苦，傳譯中華，音善兩方，義兼權實。△明賢高識啟發
X05n0229_p0256a10║讚揚。△內外悉心。△潛顯兼衛。
X05n0229_p0256a11║二、列有十緣也：一、時清；二、處勝，疏大國、中華、皇城、
X05n0229_p0256a12║鳳闕，言中華者，草盛曰華，謂此中國觸事榮盛，故
X05n0229_p0256a13║曰中華；三、君聖；四、臣賢；五、器感，疏人多聰敏，道器
X05n0229_p0256a14║可持者，即譯場諸德及通此方傳持之人；六、聖應，
X05n0229_p0256a15║若無聖力，譯必不成；七、內護，即譯主三藏；八、外護，
X05n0229_p0256a16║即竇、霍二中尉；九、結內、外；十、結隱、顯也。配文，可知。
X05n0229_p0256a17║△方令圓教流通未聞。
X05n0229_p0256a18║三，結也。
X05n0229_p0256a19║△緬想昔傳，事多闕略，具斯勝事，莫盛當朝。
X05n0229_p0256a20║三、校量今昔之具闕。疏：緬想昔傳等。緬者，遠也，即
X05n0229_p0256a21║遠想也。
X05n0229_p0256a22║△今此一經，即彼四十卷中第四十也。
X05n0229_p0256a23║後明別行一卷樞要，可寶分三：一、標經屬當。
X05n0229_p0256a24║△而為華嚴關鍵，修行樞機。文約義豐，功高益廣。能
X05n0229_p0256b01║簡能易，唯遠唯深。可讚可傳，可行可寶。
X05n0229_p0256b02║二、讚重勸修。疏：而為華嚴至可行可寶。言關鍵者，
X05n0229_p0256b03║即門之橫關竪鍵。樞即門樞，機即弩機。故知言語
X05n0229_p0256b04║是君子之樞機。樞機一發，榮辱之主。又有千鈞之
X05n0229_p0256b05║弩，不為鼷鼠發機。君子之談，明人間津要之際也。
X05n0229_p0256b06║此一卷經於大部亦然。約者，少也。豐者，多也。功高
X05n0229_p0256b07║益廣者，如下顯經勝德分中，經文廣明，可取彼文
X05n0229_p0256b08║而於此說。能簡等者，以簡略易入之門，令到至遠
X05n0229_p0256b09║至深之境，豈不妙哉？諸教或有文繁義隱，趣入之
X05n0229_p0256b10║門即難。及乎窮極宗源，法乃未圓妙。其猶棘針頭
X05n0229_p0256b11║上雕刻胡孫，三年方成，雖為難事，成乃無用，則何
X05n0229_p0256b12║益矣？故疏云可讚可傳等也。
X05n0229_p0256b13║△三藏持命△國德專精。△勉竭愚誠，以副詔旨，略
X05n0229_p0256b14║其廣疏，為此別行。
X05n0229_p0256b15║三、應請別行。疏：三藏者，即譯主也。國德者，譯場諸
X05n0229_p0256b16║德也。勉竭愚誠等。疏：主，謙也。
X05n0229_p0256b17║
X05n0229_p0256b18║大方廣佛華嚴經普賢行願品別行疏鈔卷第二