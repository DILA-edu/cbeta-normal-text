X05n0229_p0274b19║
X05n0229_p0274b20║
X05n0229_p0274b21║
X05n0229_p0274b22║大方廣佛華嚴經普賢行願品別行疏鈔卷第四
X05n0229_p0274b23║敕太原府大崇福寺沙門澄觀撰別行疏
X05n0229_p0274b24║圭峯草堂寺沙門宗密述隨疏鈔
X05n0229_p0274c01║△疏第四、懺除業障三：一、牒名。
X05n0229_p0274c02║復次，善男子！言懺除業障者。
X05n0229_p0274c03║懺者，梵音具云懺摩，此云悔過。△若別說者，懺名
X05n0229_p0274c04║陳露先罪，悔名改往修來。○鈔：懺摩，此云悔過者，
X05n0229_p0274c05║據此解，則翻懺為悔也。若別說者下，即同大經疏
X05n0229_p0274c06║鈔中半梵半唐釋也。謂懺摩是梵語，此翻云請忍。
X05n0229_p0274c07║悔是唐言，體即百法中惡作也。厭先過失故，謂請
X05n0229_p0274c08║三寶忍受悔過。然此一向厭罪，定是善法，不同彼
X05n0229_p0274c09║是不定所攝。若準佛名經，則懺是懺謝之名，悔以
X05n0229_p0274c10║悔責為義。若相部律疏解，則興善罰惡為懺，追變
X05n0229_p0274c11║往𠍴為悔也。△疏：除惡業障，成淨戒善。△是故文
X05n0229_p0274c12║中偏名懺業。△實則三障四障無不皆懺。○鈔：除惡
X05n0229_p0274c13║業障至懺業者，此即懺意及懺益也。然準小乘宗
X05n0229_p0274c14║及大乘中事懺，則所造惡業是現、生、後三報中時
X05n0229_p0274c15║定。或報不定，遇緣可轉者，爾乃得除。如造重惡，定
X05n0229_p0274c16║在生報中受，但報是可轉。今懺悔上善之業，必感
X05n0229_p0274c17║善報，亦在生時。但善業強，故奪惡不受，以時定故。
X05n0229_p0274c18║同是一時，故得相排；以報不定，一差永差，終即不
X05n0229_p0274c19║受。若圓宗懺，必須理、事具足，故一時清淨。又懺業
X05n0229_p0274c20║有三：一、伏業懺，伏令不生；二、轉業懺，願於今身常
X05n0229_p0274c21║不入惡道受；三、滅業懺，罪如暗室，懺悔如燈，不以
X05n0229_p0274c22║暗多時能拒燈也。於中，一、二，事也；第三，理也。又懺
X05n0229_p0274c23║除罪與智斷惑對治，品類不同。謂懺與罪遞相抑
X05n0229_p0274c24║伏，要須敵對相當，方能除遣。若上品惡，下品善心，
X05n0229_p0275a01║懺非敵對，強者先牽，故還要上品善，方除上惡。中、
X05n0229_p0275a02║下相對亦然。若智斷惑即不爾，謂下智斷上惑，上
X05n0229_p0275a03║智斷下惑。由麤惑障理淺，還以鑒淺理之智遣之；
X05n0229_p0275a04║微惑障理深，非勝智無以排斷。若就防未起之罪，
X05n0229_p0275a05║則類斷惑，謂下品善心能防上品重罪；若下品惡，
X05n0229_p0275a06║微細難防，須要上品善心也。疏：三障者，佛名經云：
X05n0229_p0275a07║然其罪相雖復無量，大而為語，不出有三：一者、煩
X05n0229_p0275a08║惱，二者、是業，三者、果報。此三種障能障聖道及以
X05n0229_p0275a09║人、天勝妙好事，是故經中目為三障。所以諸佛、菩
X05n0229_p0275a10║薩教作懺悔此三滅者，則六根、十惡乃至八萬四
X05n0229_p0275a11║千塵勞，皆悉清淨。又云：此三障者更相由藉，因煩
X05n0229_p0275a12║惱故以起惡業，惡業因緣故得苦果，是故今日先
X05n0229_p0275a13║懺煩惱。然此煩惱，諸佛菩薩、入理聖人種種呵責，
X05n0229_p0275a14║銘此煩惱以為怨家，能斷眾生慧命根故；亦銘此
X05n0229_p0275a15║煩惱以為劫賊，能劫眾生諸善法故；亦銘此煩惱
X05n0229_p0275a16║以為瀑河，能漂眾生入於生死大苦海故；亦銘此
X05n0229_p0275a17║煩惱以為覊鏁，能繫眾生於生死獄不得出故。所
X05n0229_p0275a18║以六道牽連、四生不絕、惡業無窮、苦果不息，當知
X05n0229_p0275a19║皆是煩惱過患。次懺業障，總云：所以六道感報不
X05n0229_p0275a20║同，當知皆是業力所作。別者，先懺身三，次懺口四，
X05n0229_p0275a21║其餘諸障次第而懺。言者三身，謂殺、盜、婬；言口四
X05n0229_p0275a22║者，謂妄言、兩舌、惡口、綺語及意；業三，謂貪慾、瞋恚、
X05n0229_p0275a23║邪見。此三業十支能感當報。十惡業道教有明文，
X05n0229_p0275a24║若不懺除輪回難止。如十地品云：十不善業道，上
X05n0229_p0275b01║者地獄因，中者畜生因，下者餓鬼因。於中殺生之
X05n0229_p0275b02║罪能令眾生墮於地獄、畜生、餓鬼，若生人中得二
X05n0229_p0275b03║種果報：一者短命，二者多病。偷盜之罪亦令眾生
X05n0229_p0275b04║墮三惡道，若生人中得二種果報：一者貧窮，二者
X05n0229_p0275b05║共財不得自在。邪婬之罪亦令眾生墮三惡道，若
X05n0229_p0275b06║生人中得二種果報：一者妻不貞良，二者不得隨
X05n0229_p0275b07║意眷屬。妄語之罪亦令眾生墮三惡道，若生人中
X05n0229_p0275b08║得二種果報：一者常被誹謗，二者為他所誑。兩舌
X05n0229_p0275b09║之罪亦令眾生墮三惡道；若生人中，得二種果報：
X05n0229_p0275b10║一者、眷屬乖離；二者、親族弊惡。惡口之罪亦令眾
X05n0229_p0275b11║生墮三惡道；若生人中，得二種果報：一者、常聞惡
X05n0229_p0275b12║聲；二者、言多諍訟。綺語之罪亦令眾生墮三惡道；
X05n0229_p0275b13║若生人中，得二種果報：一者、無人信受；二者、語不
X05n0229_p0275b14║明了。貪慾之罪亦令眾生墮三惡道；若生人中，得
X05n0229_p0275b15║二種果報：一者、心不知足；二者、多欲無厭。瞋恚之
X05n0229_p0275b16║罪亦令眾生墮三惡道；若生人中，得二種果報：一
X05n0229_p0275b17║者、常被他人求其長短；二者、恒被他人之所惱害。
X05n0229_p0275b18║邪見之罪亦令眾生墮三惡道；若生人中，得二種
X05n0229_p0275b19║果報：一者、生邪見家；二者、其心諂曲。佛子！十不善
X05n0229_p0275b20║業道能生此等無量無邊眾大苦聚，是故菩薩作
X05n0229_p0275b21║如是念：我當遠離十不善道，以十善道為法園苑，
X05n0229_p0275b22║愛樂安住其中，亦勸他人令住其中。既報應若斯，
X05n0229_p0275b23║皆由業感，欲免所感之果，先須斷却能感之因，是
X05n0229_p0275b24║故須懺也。次懺業報。總云：業報至時，非空非海中，
X05n0229_p0275c01║非入山石間，無有地方所，脫之不受報，唯有懺悔
X05n0229_p0275c02║力，乃能得除滅。何以故然？釋提洹因五衰相現，恐
X05n0229_p0275c03║懼切心，歸誠三寶，五衰相滅，得延天年。善住亦爾。
X05n0229_p0275c04║別者，先懺地獄，次懺餓鬼，後懺畜生。初辯地獄者，
X05n0229_p0275c05║有八熱、八寒、近邊孤獨等。準俱舍論云：等活等上
X05n0229_p0275c06║六那洛迦，其次則八熱地獄，與欲界六天從下向
X05n0229_p0275c07║上歲數壽量亦同。如人間五十年是四天王天一
X05n0229_p0275c08║日夜，彼天還以三十日為月，十二月為年，定壽五
X05n0229_p0275c09║百歲，始比等活地獄一日夜。等活地獄乘此三十
X05n0229_p0275c10║日為月，十二月為年，定壽五百歲。言等活者，生死
X05n0229_p0275c11║等故。彼地獄中業感兩角獄主，以刀劒割為千段
X05n0229_p0275c12║萬段，受苦死已，又撥聚一處，以鐵义按云：活活活，
X05n0229_p0275c13║罪人依前還活，又復治罰，如是受苦定經五百歲。
X05n0229_p0275c14║又人間一百年是忉利天一日夜，彼天還以三十
X05n0229_p0275c15║日為月，十二月為年，定壽一千歲，始等眾合地獄
X05n0229_p0275c16║一日夜。眾合乘此三十日為月，十二月為年，定壽
X05n0229_p0275c17║一千歲。言眾合者，罪人立在中心，四邊有眾山來
X05n0229_p0275c18║合，罪人碎為微塵，如是受苦滿一千歲。又人間二
X05n0229_p0275c19║百年為夜摩天一日夜，彼天還以三十日為月，十
X05n0229_p0275c20║二月為年，定壽二千歲，始等墨繩地獄一日夜。此
X05n0229_p0275c21║地獄乘此三十日為月，十二月為年，定壽二千歲。
X05n0229_p0275c22║言墨繩者，如世間木作人，以墨繩端直此罪人身
X05n0229_p0275c23║上作幾道，然後鐵葉夾以鋸解之。又人間四百年
X05n0229_p0275c24║是兜率天一日夜，彼天以三十日為月，十二月為
X05n0229_p0276a01║年，定壽四千歲，始比號叫地獄一日夜。彼地獄乘
X05n0229_p0276a02║此三十日為月，十二月為年，定壽四千歲。又人間
X05n0229_p0276a03║八百年等化樂天一日夜，化樂天還以三十日為
X05n0229_p0276a04║月，十二月為年，定壽八千歲，始等大號叫地獄一
X05n0229_p0276a05║日夜。彼地獄乘此三十日為月，十二月為年，定壽
X05n0229_p0276a06║八千歲。又人間一千六百年等他化自在天一日
X05n0229_p0276a07║夜，彼天三十日為月，十二月為年，定壽一萬六千
X05n0229_p0276a08║歲，始比炎熱地獄一日夜。彼地獄還以三十日為
X05n0229_p0276a09║月，十二月為年，定壽一萬六千歲。又極炎熱地獄，
X05n0229_p0276a10║壽命半中劫。從人壽八萬四千歲時，百年減一年，
X05n0229_p0276a11║減至十歲時，名半中劫，是極炎熱地獄壽量時也。
X05n0229_p0276a12║余意此取地獄長處，筭半中劫。若取人間半中劫
X05n0229_p0276a13║者，則此地獄壽限劫少，如前炎熱大號叫地獄。思
X05n0229_p0276a14║之！思之！則兼後一中劫亦爾也。阿鼻地獄，壽命一
X05n0229_p0276a15║增減，名一中劫。從十歲、百年增一年，增至八萬四
X05n0229_p0276a16║千歲，却從八萬四千歲、百年減一年，減至十歲，名
X05n0229_p0276a17║一中劫，始是阿鼻地獄壽命也。言阿鼻者，是梵語，
X05n0229_p0276a18║此云無間。有五：一、作業無間，約治罰有情；二、受報
X05n0229_p0276a19║無間，約果說；三、受苦無間，約楚痛說；四、壽命無間，
X05n0229_p0276a20║命不中夭；五、身量無間，以身遍滿獄。此地獄東西
X05n0229_p0276a21║南北上下各二萬由旬，烏門千仞，黑壁萬尋，上火
X05n0229_p0276a22║徹下，下火徹上，造五逆十惡者，墮此地獄。若依普
X05n0229_p0276a23║賢行願力，志誠懺悔，皆得除滅。所以下文云：往昔
X05n0229_p0276a24║由無智慧力，所造極惡五無間，誦此普賢大願王，
X05n0229_p0276b01║一念速疾皆消滅。誦即懺也。次八寒地獄者，壽量
X05n0229_p0276b02║更長。且第一按部陀地獄，壽命不知其數。世尊指
X05n0229_p0276b03║喻，如摩竭提國一婆訶麻，即二十石篅，油麻滿中。
X05n0229_p0276b04║有人百年捻却一顆，捻盡二十石油麻，即是地獄
X05n0229_p0276b05║壽量。餘七地獄，倍倍增數。八寒：一、疱，形如瘡疱也；
X05n0229_p0276b06║二、疱裂（此二約相立名）；三、蠍哳沾；四、唬唬凡；五、嚇嚇凡（此三
X05n0229_p0276b07║地獄約受苦聲立名）；六、青蓮華（此約罪人被大寒，觸身變色，如青蓮華也）；七、紅蓮
X05n0229_p0276b08║華；八、大紅蓮華（罪人被大寒苦，觸身至極，猶如紅赤蓮華色也）。上小乘解。
X05n0229_p0276b09║若準大乘瑜伽論說，八寒壽量校八熱地獄，次第
X05n0229_p0276b10║減一半。謂第一寒校第一熱一半，乃至第八寒校
X05n0229_p0276b11║第八熱一半。準此八寒，却輕於八熱地獄也。三、近
X05n0229_p0276b12║邊地獄者，八熱地獄四門外，各有四箇地獄：一者、
X05n0229_p0276b13║煻煨地獄，灰火齊膝，令罪人履，下脚即爛，舉足還
X05n0229_p0276b14║生。如是多劫，方出地獄。二、屍糞地獄，屍糞為泥，齊
X05n0229_p0276b15║膝已來，泥中有虫，號狼炬吒，長一尺餘，角白頭黑，
X05n0229_p0276b16║口齒如錐，堅硬鋒利。罪人下足，總被食盡，舉足還
X05n0229_p0276b17║生。如是受苦，罪畢方出。三、鋒刃地獄，刀劒等刃以
X05n0229_p0276b18║為道路，下足千段萬段，舉足還生。受苦多劫，罪畢
X05n0229_p0276b19║方出。四、灰河地獄，沸熱灰汁滿河，或煎煑罪人，皮
X05n0229_p0276b20║肉皆爛。更有鐵床、鐵狗、鐵蛇等吞啖。如是無量苦
X05n0229_p0276b21║報，如餘處說。四、孤獨地獄，處所不定，或山間、樹下、
X05n0229_p0276b22║曠野、城隍等處也。準瑜伽論說，近邊地獄及孤獨
X05n0229_p0276b23║地獄，壽命不定，隨業短長也。次辯餓鬼者，輕重不
X05n0229_p0276b24║同，有其九種：一、炬口，謂於口中常出猛炎火炬。二、
X05n0229_p0276c01║針咽，頭腹如山，其咽如針。三、臰口，謂於口中如臰
X05n0229_p0276c02║死屍。此三種永不得食，名無財鬼。四、大癭鬼，項中
X05n0229_p0276c03║有癭，以飢虗苦故，自手決破，取中膿血食啖。五、針
X05n0229_p0276c04║毛鬼，其毛如針，逆風行時，毛刺其身，出血而食。六、
X05n0229_p0276c05║臰毛鬼，嫌毛臰故，以手拔毛，出血自食。此三種少
X05n0229_p0276c06║得飲食，名少財鬼。七、得棄鬼，常得祭祀之食。八、得
X05n0229_p0276c07║失鬼，常得巷陌所遺之食。九、多財鬼，此有三種：一、
X05n0229_p0276c08║夜叉，二、羅剎，三、毗舍闍。此等常得飲食，名曰多財
X05n0229_p0276c09║鬼。或云：雖得飲食，以業力故，化為膿血，常受是苦。
X05n0229_p0276c10║此上諸鬼壽命，以人間三十日為彼一日夜，彼以
X05n0229_p0276c11║三十日為月，十二月為年，具足五百歲。即俱舍論
X05n0229_p0276c12║說也。有處鬼界，壽命不定，極長者壽七萬歲。後辯
X05n0229_p0276c13║畜生者，謂飛者、走者、居空、居地、居水，其類繁廣。於
X05n0229_p0276c14║中最有福德者，即龍王、金翅鳥等。畜趣壽命不等，
X05n0229_p0276c15║有極長者，壽一中劫。如經說：有龍王住世一中劫，
X05n0229_p0276c16║能持大地。如上三惡道報，罪苦無量。既預知者，固
X05n0229_p0276c17║合遠避，志求善本，攝心在道。心若不住，緣諸惡法，
X05n0229_p0276c18║當自責之。念老、病、死甚為切近，苦海波深，都無際
X05n0229_p0276c19║畔。汝無始輪溺，苦惱萬端。今偶獲人身，幸逢佛法，
X05n0229_p0276c20║不修白業，更造惡因，再落三塗，復受諸苦。如是悔
X05n0229_p0276c21║責，攝心不亂，安住於普賢廣大行願，精勤修習，一
X05n0229_p0276c22║切罪報，無不得免。故下經云：悉能破壞一切惡趣
X05n0229_p0276c23║也。疏四、障者，如隨好品所列業障、煩惱障、報障、見
X05n0229_p0276c24║障。業、報二障，約因、果分異；煩惱及見，於煩惱中約
X05n0229_p0277a01║利、鈍分異。故成四也。又所知障，亦名見障也。
X05n0229_p0277a02║△疏二、釋相。然懺有二種：若犯遮罪，先當依教作
X05n0229_p0277a03║法懺之。○鈔：釋相文中二：一、敘義，二、釋文。初中三：
X05n0229_p0277a04║一、明作法事懺，二、明起行理事懺，三、廣明逆、順用
X05n0229_p0277a05║心懺。今初，遮即佛之遮制，違制成罪；性則法爾，犯
X05n0229_p0277a06║之有罪。十重是性，餘皆遮也。準小乘宗，四重、八重
X05n0229_p0277a07║不通懺悔，如斫頭、破石等。僧殘已下，四篇方許。故
X05n0229_p0277a08║此但云遮罪也。相部律疏云：大乘滅重者，一、理深
X05n0229_p0277a09║藥妙，二、對治行勝，三、果勝。小乘理淺行劣，果非是
X05n0229_p0277a10║妙。非是妙者，但滅輕也。作法者，小乘懺，要請大比
X05n0229_p0277a11║丘為證。對大具五：一、偏袒右肩，二、右膝著地，三、合
X05n0229_p0277a12║掌殷重，四、稱名說罪，五、禮足。對小，即闕無禮足也。
X05n0229_p0277a13║若僧殘罪，須請二十僧，令六夜行摩那埵，供給承
X05n0229_p0277a14║事。七日滿，僧為羯磨除罪，還令戒淨，如本所受。尼
X05n0229_p0277a15║則四十。若輕罪，即一日承事，不必集僧也。若大乘
X05n0229_p0277a16║作法，如下所明。△疏：若犯性罪，復須起行。起行有
X05n0229_p0277a17║二種：一、事，二、理。△事如方等。佛名經等，通於萬行。△
X05n0229_p0277a18║理如淨名觀罪性空，不在內外等。○鈔：若犯性罪
X05n0229_p0277a19║下，二、明起行，事、理雙懺也。於中有三：一、雙標事、理，
X05n0229_p0277a20║二、廣釋事、理，三、雙結事、理。二中三：一、引佛名等經釋
X05n0229_p0277a21║事懺，二、引淨名經釋理懺，三、引二經雙明理、事二
X05n0229_p0277a22║懺。今初，方等經令先嚴道場，香泥塗地，及室內作
X05n0229_p0277a23║圓壇，彩畵，懸五色幡，燒海岸香，然燈，敷高座，請二
X05n0229_p0277a24║十四尊像，多亦無妨。設諸餚饍，盡力用心著新淨
X05n0229_p0277b01║衣服、鞋履。若無新淨洗故，亦得出入脫著，令無參
X05n0229_p0277b02║雜。七日長齋，每日三時洗浴。初日供養僧，隨意多
X05n0229_p0277b03║小。別請一明了內、外律者，為受二十四戒及陀羅
X05n0229_p0277b04║尼。對師說罪，要八日至十五日，當以七日為期。此
X05n0229_p0277b05║不可減。若能更延，隨意任情。十日已還，不得出此，
X05n0229_p0277b06║俗人亦得。須辦單縫三幅帔，佛前結界，旋遶一百
X05n0229_p0277b07║二十匝，却坐思惟等。廣如經說。佛名經者，方等多
X05n0229_p0277b08║期作法，亦兼起行，然唯事也。佛名多明起行，少說
X05n0229_p0277b09║作法，又兼理也。經云：夫欲懺悔，必須先敬三寶。所
X05n0229_p0277b10║以然者，三寶即是眾生良友福田。若能歸敬者，滅
X05n0229_p0277b11║無量罪，長無量福，能令行者離生死苦，得解脫樂。
X05n0229_p0277b12║先當興七種心，以為方便：一者、慚愧，二者、恐怖，三
X05n0229_p0277b13║者、厭離，四者、發菩提心，五者、怨親平等，六者、念報
X05n0229_p0277b14║佛恩，七者、觀罪性空。生如是等七種心已，緣想十
X05n0229_p0277b15║方諸佛、聖賢，擎拳合掌，披陳至禱，慚愧改革。疏理
X05n0229_p0277b16║如淨名至內、外等者，二、引淨名釋理懺也。即優波
X05n0229_p0277b17║離章經云：佛告優波離：汝行詣維摩詰問疾。優波
X05n0229_p0277b18║離白佛言：世尊！我不堪任詣彼問疾。所以者何？憶
X05n0229_p0277b19║念昔者有二比丘犯律，行以為耻，不敢問佛，來問
X05n0229_p0277b20║我言云云。願解疑悔，得免斯咎。我即為其如法解
X05n0229_p0277b21║說。時維摩詰來謂我言：唯，優波離！無重增此二比
X05n0229_p0277b22║丘罪。當直除滅，勿擾其心。所以者何？彼罪性不在
X05n0229_p0277b23║內，不在外，不在中間。如佛所說：心垢，故眾生垢；心
X05n0229_p0277b24║淨，故眾生淨。心亦不在內、外、中間。如其心然，罪垢
X05n0229_p0277c01║亦然，諸法亦然，不出於如。如優波離！以心相得解
X05n0229_p0277c02║脫時，寧有垢不？我言：不也。維摩詰言：一切眾生心
X05n0229_p0277c03║相無垢，亦復如是。唯，優波離！妄想是垢，無妄想是
X05n0229_p0277c04║淨；顛倒是垢，無顛倒是淨；取我是垢，不取我是淨。
X05n0229_p0277c05║諸法皆妄見，如夢、如𦦨、如水中月、如鏡中像，以妄
X05n0229_p0277c06║想生。其知此者，是名奉律；其知此者，是名善解。於
X05n0229_p0277c07║是二比丘言：上智哉！是優波離所不能及，持律之
X05n0229_p0277c08║上而不能說云云。時二比丘疑悔即除，發阿耨多
X05n0229_p0277c09║羅三藐三菩提心云云。關中釋云：持律有二：一、法
X05n0229_p0277c10║身性淨之律，二、陰身身口之律。今優波離持身口
X05n0229_p0277c11║之律，見罪生滅，壞法身無相之律，故為呵也。天台
X05n0229_p0277c12║云：菩薩法三：一、戒門，依律法懺是（如前作法）；二、功德門，
X05n0229_p0277c13║謂禮佛、誦經、般舟、方等道場是（如前方等經也）；三、無生門，
X05n0229_p0277c14║令悟罪性空是（即此段也）。問：若見罪無性即罪滅者，亦
X05n0229_p0277c15║可見福無性時福亦應滅。關鍵見實罪滅中答云：
X05n0229_p0277c16║不也。罪違無性，見無性時罪即滅；福順無性，見無
X05n0229_p0277c17║性時福不滅。何者？罪對無性，無性是能治，罪是所
X05n0229_p0277c18║治，故見無性時罪即滅；福對無性，無性是能生，福
X05n0229_p0277c19║是所生，故見無性時福廣大也。以能生見前故。故
X05n0229_p0277c20║金剛經云：無住相布施，福德如虗空等。△普賢觀
X05n0229_p0277c21║經及隨好品具二種懺。△觀經中明晝夜精勤禮
X05n0229_p0277c22║十方佛即是事懺。△觀心無心從顛倒想起。若欲懺
X05n0229_p0277c23║悔者，端坐念實相，斯則理懺。○鈔：普賢觀經下，二、
X05n0229_p0277c24║引二經雙明二懺。於中二：一、雙標二經具二懺，二、
X05n0229_p0278a01║各別引文證成。文中又二：一、引普賢觀經，二、引隨
X05n0229_p0278a02║好品。今初也。此經令晝夜六時對十方佛、普賢菩
X05n0229_p0278a03║薩遍懺六根，即事也。後令觀心，（如疏。）即理也。今常
X05n0229_p0278a04║用者，一切業障海皆從妄想生若欲懺悔者端坐
X05n0229_p0278a05║念實相（理也）眾罪如霜露慧日能消除（通明一懺之功用也）
X05n0229_p0278a06║是故應至心勤懺六根罪（事也）。即此經後總偈也。
X05n0229_p0278a07║皆事、理雙明。△隨好品中，等眾生界善身語意業，
X05n0229_p0278a08║悔除諸障，即是事懺。△觀諸業性，非十方來，止住
X05n0229_p0278a09║於心，從顛倒生，無有住處等，即是理懺。○鈔：隨好
X05n0229_p0278a10║下，引隨好品也。此品經文歎隨好功德，明佛為菩
X05n0229_p0278a11║薩時，足下有隨好放光，照億那由他佛剎微塵數
X05n0229_p0278a12║諸世界。阿鼻眾生遇之，生兜率天。天鼓發聲，令彼
X05n0229_p0278a13║懺悔。文有四段：一、令發阿耨菩提心，為懺行之本；
X05n0229_p0278a14║二、令淨三業，為能懺體；三、明所滅之罪，即列四障，
X05n0229_p0278a15║前已具引；四、正明懺相，即今疏引具足。文云：以盡
X05n0229_p0278a16║法界眾生數等身，以盡法界眾生數等頭，以盡法
X05n0229_p0278a17║界眾生數等舌，以盡法界眾生數等身業、語業、意
X05n0229_p0278a18║業，悔除所有諸障過惡。既運三業而懺，即當事也。
X05n0229_p0278a19║然是全理之事，以皆云盡法界等故。疏觀諸業性
X05n0229_p0278a20║至理懺者，連次經云：時諸天子生大歡喜，而問之
X05n0229_p0278a21║言：云何懺除一切過惡？（先已教懺，而復問者，意明理懺為用心也。）天鼓
X05n0229_p0278a22║告言：菩薩知諸業不從東方來，不從南方來，不從
X05n0229_p0278a23║西方、北方、四維、上、下來，而共積集，止住於心。（非先有體
X05n0229_p0278a24║從十方來，顯空義也。）但從顛倒生，無有住處。（釋空所以。）菩薩如是
X05n0229_p0278b01║決定明見，無有疑惑。（上皆別觀業空也。業為報障親因也。）後有經文
X05n0229_p0278b02║對業觀報云：諸天子！如有頗梨鏡，名為能照，清淨
X05n0229_p0278b03║鑒徹，與十方世界其量正等。諸國土中一切山川、
X05n0229_p0278b04║一切眾生所有影像，皆於中現。彼諸影像可得說
X05n0229_p0278b05║言：來入鏡中，從鏡去否？答言：不也。諸天子！一切諸
X05n0229_p0278b06║業亦復如是，雖能出生諸業果報，無來無去，喻雖
X05n0229_p0278b07║有而無也。謂像依鏡現，像非去、來；報從業生，何有
X05n0229_p0278b08║來、去？△事懺除末，理懺拔根。○鈔：事懺除末等
X05n0229_p0278b09║者。三、雙結事、理也。因迷理而起惑業，故理懺為根
X05n0229_p0278b10║源。雙除之妙，固不在言。若難具者，必須先訪善友，
X05n0229_p0278b11║令解理懺。何者？根拔枝存，容漸枯朽。若枝盡而根
X05n0229_p0278b12║在，千回斫而還生。智者詳焉。△若具足懺，應須善
X05n0229_p0278b13║達逆順十心。○鈔：若具足懺下，三、廣明逆、順用心
X05n0229_p0278b14║懺，即天台止觀第四所說也。於中三：一、總標；二、謂
X05n0229_p0278b15║先下，別釋；三、對別品料簡。△疏謂先懺十種順生
X05n0229_p0278b16║死心以為所治：一、妄計人我，起於身見。二、內具煩
X05n0229_p0278b17║惱，外遇惡緣，我心增盛。三、內外既具，滅善心事，不
X05n0229_p0278b18║喜他善。四、縱恣三業，無惡不為。五、事雖不廣，惡心
X05n0229_p0278b19║徧布。六、惡心相續，晝夜不斷。七、覆諱過失，不欲人
X05n0229_p0278b20║知。八、虜扈抵突，不畏惡道。九、無慚無愧，不懼凡聖。
X05n0229_p0278b21║十、撥無因果，作一闡提。△從無始來。若自及他，無
X05n0229_p0278b22║不皆爾。○鈔：二中二：一、明所治順生死十心，二、明
X05n0229_p0278b23║能治逆生死十心。今初也。一、妄計人我，起於身見
X05n0229_p0278b24║者，從無始來，顛倒昏迷，煩惱所醉，妄計人我，故起
X05n0229_p0278c01║於身見。既執認四大為自身相，即不了是虗幻，常
X05n0229_p0278c02║生愛著，欲以潤之。因茲造諸過失也。二、由內具煩
X05n0229_p0278c03║惱，外值惡友，扇惑我心，倍加隆盛。三、內外惡緣既
X05n0229_p0278c04║具，能內滅善心，外滅善事，故於他善都無隨喜。四、
X05n0229_p0278c05║不喜他善，則樂惡也。五、如好獵者，於萬般禽獸，總
X05n0229_p0278c06║帶殺心。慳貪之者，舉世資財，無一不要。事未必遂，
X05n0229_p0278c07║而心常然也。六、前橫此豎。七、纔修一善，則表白再
X05n0229_p0278c08║三，積歲過非，未曾上紙也。八、虜扈。虜者，掠也，麤也。
X05n0229_p0278c09║扈者，䟦扈。皆是不尊敬之貌也。九、無慚。無愧者，謂
X05n0229_p0278c10║不顧自法，輕拒賢善，目為無慚。謂於自法無所顧
X05n0229_p0278c11║者，輕拒賢善，不耻過惡，能障礙慚，生長諸惡，故以
X05n0229_p0278c12║為名。不顧世間，崇重暴惡，名為無愧。謂於世間無
X05n0229_p0278c13║所顧者，崇重暴惡，不耻過罪，能障礙愧，生長諸惡，
X05n0229_p0278c14║故以為名。十、撥無因果，作一闡提。言一闡提者，是
X05n0229_p0278c15║梵語具足，應云一顛底迦，此云斷善根。莊嚴論說：
X05n0229_p0278c16║闡提有二：一、時邊，即暫時也。以斷善根，故無暫時
X05n0229_p0278c17║入圓寂之法。二、畢竟闡提，即畢竟無有入涅槃法。
X05n0229_p0278c18║斷善根已，久處惡道，若得人身，值遇善友，但以人、
X05n0229_p0278c19║天善根而成熟之。正是五性宗中無種性有情也。
X05n0229_p0278c20║二、從無始下，結。顯生皆具。謂諸有情與此十種順
X05n0229_p0278c21║生死流相應，昏倒造惡，如廁蟲樂廁，不覺不知，積
X05n0229_p0278c22║集重累，不可稱計。四重、五逆極惡闡提，生死浩然
X05n0229_p0278c23║而無際畔，但是凡流，總皆如是。故疏云：若自及他，
X05n0229_p0278c24║無不皆爾。△次起十種逆生死心，從後翻破：一、
X05n0229_p0279a01║明信因果，二、自愧克責，三、怖畏惡道，四、不覆瑕玼，
X05n0229_p0279a02║五、斷相續心，六、發菩提心，七、修功補過，八、守護正
X05n0229_p0279a03║法，九、念十方佛，十、觀罪性空。○鈔：二、次起下，顯能
X05n0229_p0279a04║治逆生死十心也，有二：疏次起下，初、標也。彼云：今
X05n0229_p0279a05║欲懺悔，應當逆此罪流，用十種心翻除惡法。次釋：
X05n0229_p0279a06║一、明信因、果者，謂先須分明信有因、果，決定孱然，
X05n0229_p0279a07║業種雖久，久不敗亡。所以經云：假使滿百劫所作
X05n0229_p0279a08║業不亡因緣會遇時果報還自受。終無自作他人
X05n0229_p0279a09║受果。精識善、惡，不生疑惑，是為深信，翻破第十作
X05n0229_p0279a10║一闡提心也。二、自愧克責者，若欲放逸，當自責之：
X05n0229_p0279a11║鄙惡罪人，無羞無耻，習畜生法，棄捨白淨。天見我，
X05n0229_p0279a12║屏處造罪，是故慚天；人見我，顯處造罪，是故愧人。
X05n0229_p0279a13║以自翻破第九無慚無愧心。三、怖畏惡道者，行者
X05n0229_p0279a14║當自思惟：人命無常，過於轉燭；一息不還，千載長
X05n0229_p0279a15║往。幽途綿邈，無有資糧；苦海波深，船筏安寄？聖賢
X05n0229_p0279a16║呵責，無所恃怙；年事稍去，風力不奢。豈可安然坐
X05n0229_p0279a17║待酸痛？又佛名經云：若不懺悔者，大命將盡，地獄
X05n0229_p0279a18║惡相，皆現在前。當爾之時，悔懼交至；不預修善，悔
X05n0229_p0279a19║何及乎？當爾之時，欲求一禮一懺，豈可更得？眾等
X05n0229_p0279a20║莫自恃盛年財寶勢力，放逸自恣，死苦一至，不令
X05n0229_p0279a21║人知，盛年壯色，無得免者。怖心起時，如履湯火，六
X05n0229_p0279a22║塵五欲，不暇貪染。如佛滅度一百年後，波吒梨城，
X05n0229_p0279a23║有王名阿輸柯（亦名阿育，此云無憂）。此王位當鐵輪，深信佛
X05n0229_p0279a24║法，毀諸外道，集佛舍利，遍閻浮提中，起八萬四千
X05n0229_p0279b01║寶塔，設廣大會，供養阿羅漢三十萬餘，有學聖人，
X05n0229_p0279b02║數復倍此，精進凡夫，無量無數，其諸所作，不可稱
X05n0229_p0279b03║計。其王有弟，名毗多輸（此云除憂），深著邪見，見諸外道
X05n0229_p0279b04║梵志，於山林中，修諸苦行，五熱炙身等，便生仰敬。
X05n0229_p0279b05║復問梵志：汝起煩惱不？梵志答云：我見諸染境時，
X05n0229_p0279b06║內發欲火，燒我身心。王弟聞已，心生疑惑：如此苦
X05n0229_p0279b07║行，尚起情欲，佛之弟子，常修樂行，何能於欲生厭
X05n0229_p0279b08║離耶？又言：釋迦弟子，誑阿育王，令作功德。後王聞
X05n0229_p0279b09║已，為愍弟故，遂設方便，語大臣言：我弟於外道生
X05n0229_p0279b10║信，當以方便，令其得入佛法中。大臣答言：作何方
X05n0229_p0279b11║便？王言：我今洗浴入彼浴室，應脫天冠及衣服等，
X05n0229_p0279b12║汝當以我服飾莊嚴我弟令登王座。臣依王教。王
X05n0229_p0279b13║入浴室已，其大臣等語王弟言：若阿育王無後，汝
X05n0229_p0279b14║當作王。今者試戴天冠被天衣服及登王座。語已
X05n0229_p0279b15║即便與著令登王座。大臣令登王座已，密往白王。
X05n0229_p0279b16║王出見弟戴冠登座，王語弟言：我今未滅，汝已作
X05n0229_p0279b17║王。即命行殺之人，身著青衣被髮執鈴至王。王語
X05n0229_p0279b18║殺者云：我捨此弟，汝可殺之。是時便有多人，執法
X05n0229_p0279b19║器杖而圍繞之。大臣白王言：是王親弟，願王息怒
X05n0229_p0279b20║捨過。王言：緣是我弟，於七日中暫與國事令其作
X05n0229_p0279b21║王，待七日滿即當殺之。即以種種伎樂及諸婇女
X05n0229_p0279b22║供給侍衛，一切臣民皆往問訊。行殺之人執刀門
X05n0229_p0279b23║立，日日白王：今一日已過，六日當死。如是乃至六
X05n0229_p0279b24║日已過，餘一日在。至第七日竟，大臣諸人將王弟
X05n0229_p0279c01║共往阿育王所。王問弟言：汝七日為王，百種伎樂
X05n0229_p0279c02║皆恣汝意，無數眾人日日問訊呪願於汝，汝好見
X05n0229_p0279c03║聞否？弟答云：我為畏死心怖懼故都不見聞。復以
X05n0229_p0279c04║偈答：
X05n0229_p0279c05║我於七日中，不見不聞聲，不𭊴不嘗味，亦不覺諸
X05n0229_p0279c06║觸。我身莊嚴具，及諸婇女等，思惟懼死故，不知如
X05n0229_p0279c07║此事。伎女歌舞聲，宮殿及臥具，大地諸珍寶，初無
X05n0229_p0279c08║歡喜心。以見行殺者，執刀在門立，又聞搖鈴聲，令
X05n0229_p0279c09║我懷死畏。死鐝釘我心，不知妙五欲，既著畏死病，
X05n0229_p0279c10║不得安隱眠，思惟死將至，不覺夜已過。
X05n0229_p0279c11║是時，阿育王語其弟言：汝於七日思畏死苦，雖得
X05n0229_p0279c12║上妙五欲而不生愛。出家之人於十二入思惟無
X05n0229_p0279c13║量生死無常，云何而得起煩惱耶？又復思惟諸地
X05n0229_p0279c14║獄苦及諸畜生更相殘害，餓鬼飢渴眾苦所逼，思
X05n0229_p0279c15║惟人中四方馳走初無安樂，思惟天上壞敗之苦，
X05n0229_p0279c16║如是五道身心之苦無有樂處。觀此五陰無常、苦、
X05n0229_p0279c17║空、無我、不實，譬如空村無有居民，如是五陰皆空、
X05n0229_p0279c18║無我，以無常火燒諸世間。佛諸弟子常作此觀，云
X05n0229_p0279c19║何而得起煩惱耶？復說偈言：
X05n0229_p0279c20║汝於七日中，思惟生死畏，而無有歡樂，不起貪愛
X05n0229_p0279c21║心。佛諸弟子等，日日觀生死，云何觀歡樂，而起煩
X05n0229_p0279c22║惱心？於飲食衣服，及以臥具等，思惟解脫法，而不
X05n0229_p0279c23║起著心。觀身如怨家，三有如火宅，思惟何方便，而
X05n0229_p0279c24║得解脫之？深樂解脫法，不貪於五欲，其心如蓮華，
X05n0229_p0280a01║處水而不著。王以如是善巧方便教化其弟，弟因
X05n0229_p0280a02║回心合掌向王言：我於今者歸敬如來及以法僧。
X05n0229_p0280a03║而說偈言：
X05n0229_p0280a04║我今歸依佛，佛面如蓮華，天人所歸依，無漏法及
X05n0229_p0280a05║僧。時王見弟回心歸向三寶，心大歡喜，種種軟語
X05n0229_p0280a06║安存其弟。其弟因茲供養三寶，聽聞正法。後得悟
X05n0229_p0280a07║已，辭王出家，得羅漢果。謂此王弟於七日中雖有
X05n0229_p0280a08║五欲及諸翫好之事，為怖王故，都不味著，唯專憂
X05n0229_p0280a09║死。是故行者功德資糧未辦，莫著五欲，怖懼當來
X05n0229_p0280a10║惡道。如彼怖王，如是方便調心，進求善本。以此翻
X05n0229_p0280a11║破第八、不畏惡道也。四、不覆瑕玼者，根露枝枯，源
X05n0229_p0280a12║乾流竭。若覆藏罪，是不良人。迦葉頭陀令大眾中
X05n0229_p0280a13║發露，方等令向一人發露。其餘行法，但以實心向
X05n0229_p0280a14║佛像前改革，如隱處有癕。若覆諱不治，則致於死。
X05n0229_p0280a15║以此翻破第七、覆藏罪心。五、斷相續心者，若懺已
X05n0229_p0280a16║更作，如王法初犯得恕，更作則重；初入道場，罪則
X05n0229_p0280a17║易滅，更作難除。已能吐了，云何再啖？以此翻破第
X05n0229_p0280a18║六、惡心相續，晝夜不斷。六、發菩提心者，謂菩提是
X05n0229_p0280a19║所求果德，即無上菩提心，是現在能求之心。以發
X05n0229_p0280a20║是求菩提之心，故名發菩提心也。或可菩提名覺，
X05n0229_p0280a21║即覺察、覺悟也。謂了諸煩惱過患，不起放逸，達本
X05n0229_p0280a22║心源，慧光內燭也。以起是心，故名發菩提心。昔由
X05n0229_p0280a23║不覺惡心遍布，於一切境起貪、瞋、癡。今起覺心照
X05n0229_p0280a24║之，則知一切境本空，即不起過失也。又瑜伽論云：
X05n0229_p0280b01║菩提心者，大悲為體，成佛正因，智慧根本，能破無
X05n0229_p0280b02║明業報等。往昔為無智慧故，遍惱有情；今有慧兼
X05n0229_p0280b03║濟，遍虗空界，利益一切。發此心故，翻破前來第五
X05n0229_p0280b04║一切處起惡心也。七、修功補過者，昔因三業造諸
X05n0229_p0280b05║過罪，不計晝夜；今以善身、口、意策勵不休，匪移山
X05n0229_p0280b06║岳，豈填溝壑？以此翻破第四縱恣三業心也。八、守
X05n0229_p0280b07║護正法者，此中分二：先釋所護，後明能護。言所護
X05n0229_p0280b08║者，即是正法。正法即教、理、行、果，俱名正法。教謂十
X05n0229_p0280b09║二分教，理即二空、真如及三性、三無性等。言行者，
X05n0229_p0280b10║總指萬行。果即三乘聖果、菩提、涅槃。眾生流轉，無
X05n0229_p0280b11║有始終，蓋為不護當來果法。況二轉依果，理極真
X05n0229_p0280b12║常，凡厥修行，必須堅護。將護果法，先須護行，果因
X05n0229_p0280b13║行剋，故須護之。將欲護行，必須護其教理。若迷正
X05n0229_p0280b14║理，其行必邪，理因教顯，故須護教。若存正理，憑教
X05n0229_p0280b15║可尋，教法隳張，都無可託，故須護也。下明能護者，
X05n0229_p0280b16║即守護二字。守即是護，堅守正法，故名守護。然人
X05n0229_p0280b17║能弘道，法假人傳，人在法存，人亡法滅，故須得人
X05n0229_p0280b18║護也。此有其二：一、內護，二、外護。內謂三乘聖賢出
X05n0229_p0280b19║家內眾，皆能弘闡，皆能護持；外謂國王、大臣等。然
X05n0229_p0280b20║內眾但能弘教護行，無力匡持；外有王威，方能護
X05n0229_p0280b21║法。如仁王經說：佛告波斯匿王：我以是經不付比
X05n0229_p0280b22║丘、比丘尼、優婆塞、優婆夷。所以者何？無王威力，不
X05n0229_p0280b23║能建立，是故汝等常當受持。此令守正法者，為昔
X05n0229_p0280b24║自滅善亦滅他善，不自隨喜亦不喜他，令人守護
X05n0229_p0280c01║諸善，方便增廣令不斷絕。勝鬘經云：守護正法攝
X05n0229_p0280c02║受正法最為第一。以此翻破第三無隨喜心也。九
X05n0229_p0280c03║念十方佛者，昔因親狎惡友，信受其言令念十方
X05n0229_p0280c04║佛，念無等慈作不請友，念無等智信大導師，欲違
X05n0229_p0280c05║生死之惡緣，須順菩提之正路，故須念佛。然念佛
X05n0229_p0280c06║一門，修行之要津、攝心之關鍵，因此略明念佛之
X05n0229_p0280c07║義。言念者，明記不忘為義，體即是慧。今名念者，即
X05n0229_p0280c08║隣近彰名也。然念佛不同，總有四種：一稱名念，二
X05n0229_p0280c09║觀像念，三觀想念，四實相念。且稱名念者，如文殊
X05n0229_p0280c10║般若經云：復有一行三昧，若善男子善女人修是
X05n0229_p0280c11║三昧者，速得佛菩提。欲入三昧應處空閑，捨諸亂
X05n0229_p0280c12║意不取相貌，繫心一佛專稱名字，隨佛方所端坐
X05n0229_p0280c13║正向，能於一佛念念相續，即是念中能見去來現
X05n0229_p0280c14║在諸佛，念一佛功德無量無邊，與一切佛功德無
X05n0229_p0280c15║二，如是盡知恒沙諸佛法界無差別相。阿難總持
X05n0229_p0280c16║多聞辯才，百千等分不及其一等。二觀像念，謂觀
X05n0229_p0280c17║如來塑畫等像，如大寶積經說：佛本因中為大精
X05n0229_p0280c18║進菩薩，因見比丘畫佛形像，發心出家持畫㲲像
X05n0229_p0280c19║入山觀察，觀察此畫像不異如來，成就五通得普
X05n0229_p0280c20║光三昧見十方佛等。三觀想念，於中有二：一明一
X05n0229_p0280c21║相，於三十二相中隨觀一相皆滅重罪。如觀佛三
X05n0229_p0280c22║昧海經說：佛為父王說白毫觀，但觀眉間白毫之
X05n0229_p0280c23║相，右旋婉轉，猶如秋月，十稜成就，內外通明，如白
X05n0229_p0280c24║瑠璃筒，亦如暗夜中明星。觀成不成，皆滅九十億
X05n0229_p0281a01║那由他恒河沙微塵數劫生死重罪，常蒙攝授也。
X05n0229_p0281a02║二、明全身者，如坐禪三昧經云：若求佛道入禪，先
X05n0229_p0281a03║當繫心念佛生身，莫念地水火風、山樹草木、天地
X05n0229_p0281a04║萬類及諸餘法。但念佛身處在虗空，如大海清時，
X05n0229_p0281a05║有金山王相好圓滿，出無量清淨光明。於此虗空
X05n0229_p0281a06║青色之中，常念佛身，便得十方三世諸佛悉在目
X05n0229_p0281a07║前。若心餘緣，還攝令住，除無量劫罪。四、實相念，亦
X05n0229_p0281a08║名法身，謂觀自身及一切法真實自性。文殊般若
X05n0229_p0281a09║云：不生不滅，不來不去，非名非相，是名為佛。如自
X05n0229_p0281a10║觀身實相，觀佛亦然等。又云：繫緣法界一相，是名
X05n0229_p0281a11║一行三昧。又智度論云：不以色身及相好念，以佛
X05n0229_p0281a12║身自無所有故。以無憶故，是為念佛。又占察經云：
X05n0229_p0281a13║思惟諸法平等法身，一切善根中，其業最勝。又大
X05n0229_p0281a14║經云：一切諸佛身，唯是一法身。念一佛時，即一切
X05n0229_p0281a15║佛。此之四等，各隨根器，從淺至深，最後為妙。以是
X05n0229_p0281a16║濟要，是故略明於善友中，最勝無過於佛。由是翻
X05n0229_p0281a17║前順生死中第二、外遇惡緣也。十、觀罪性空者，如
X05n0229_p0281a18║前理懺也。若不解此十心，全不識是非，云何懺悔？
X05n0229_p0281a19║設入道場，徒為勞苦。涅槃經云：若言勤修苦行，是
X05n0229_p0281a20║大涅槃因緣者，無有是處。即斯意也。△若具此者，
X05n0229_p0281a21║無罪不滅。△隨好品中具有能治今文之中含有
X05n0229_p0281a22║不具。○鈔隨好下，對他品料簡也。言含有不具者，
X05n0229_p0281a23║缺觀罪性空、發菩提心二也。所以闕此者，以菩提
X05n0229_p0281a24║心是十種行願之本，此修行願菩薩必先已發菩
X05n0229_p0281b01║提心故。性空是緣起之體，行願必是無性之緣起
X05n0229_p0281b02║故。故此經文不更別標也。餘八有者，如下文配。
X05n0229_p0281b03║△文二。一、舉所懺二。一、正舉。
X05n0229_p0281b04║菩薩自念：我於過去，無始劫中，由貪瞋癡。
X05n0229_p0281b05║是惡業因。
X05n0229_p0281b06║△發身口意。
X05n0229_p0281b07║是造業具。三業十支，皆由三毒。
X05n0229_p0281b08║△作諸惡業。
X05n0229_p0281b09║即是業體有二三種：○鈔：發身、口、意是造業具者，
X05n0229_p0281b10║唯識論云：大乘三業，皆思為體。動身之思，發語之
X05n0229_p0281b11║思，及思當體，皆言業也。故知身等非即是業。動身
X05n0229_p0281b12║等思，方名三業。故梵行品云：身，身業；語，語業；意，意
X05n0229_p0281b13║業。行相各別。身即渾濁、臰惡、死屍、蟲聚等也，身業
X05n0229_p0281b14║即行、住、坐、臥、屈、伸、俯、仰等也，語即風息、吐納、高低、
X05n0229_p0281b15║清濁，語業即起居、問訊、讚歎、毀說等，意即覺、觀、思、
X05n0229_p0281b16║惟等，意業即憂、喜等。所以身等但是造業之具，如
X05n0229_p0281b17║工巧之業，而錐、刀等器不是業也。疏有二、三種者，
X05n0229_p0281b18║有兩般、三種也。謂善、惡、不動，是一般也；現報、生報、
X05n0229_p0281b19║後報，是二般也。△一、善惡不動今唯取惡。△二、現
X05n0229_p0281b20║生後今通此三。○鈔：善、惡、不動者，此三即入六地
X05n0229_p0281b21║中罪等三行也。彼經先說凡夫執我，常求有、無；次
X05n0229_p0281b22║明三行之過，云不正思惟，起於妄計；後辯三行體、
X05n0229_p0281b23║相，云罪行、福行、不動行。彼疏釋云：謂由迷異熟果
X05n0229_p0281b24║愚，違正信解，起感三塗惡業及人、天別報苦業，皆
X05n0229_p0281c01║名罪行；由迷真實義愚，不知三界皆苦，妄謂為樂，
X05n0229_p0281c02║起欲界業名福行，四禪淨業名不動行。故論云：真、
X05n0229_p0281c03║樂本有，失而不知也。彼經罪、福之行，即此善、惡之
X05n0229_p0281c04║業。疏今唯取惡者，謂善、不動，但以迷心取相求有
X05n0229_p0281c05║者，故成過患。若離其病，不除其法，故此不懺；若惡
X05n0229_p0281c06║業背理，一向須改，故此懺令滅也。所以超公關鍵
X05n0229_p0281c07║中明性起、緣起不同。緣起法界通於善、惡、染、淨，性
X05n0229_p0281c08║起唯淨。釋性起文云：性者，真如本性；起者，起於諸
X05n0229_p0281c09║法。諸法者，謂善法也。善法順真，所以約性而顯；惡
X05n0229_p0281c10║法違理，是故下明也。問：上言性起，一切皆具，如何
X05n0229_p0281c11║但約善說？答：以違、順不同，親、疎不等，故使言教有
X05n0229_p0281c12║殊。何者？以善調柔，還同於性；以性有力，令所生之
X05n0229_p0281c13║果似因非異。善既親從性生，是故名為性起。惡法
X05n0229_p0281c14║麤獷，既無明所熏，以屬疎故，故名緣起；以緣有力，
X05n0229_p0281c15║能令果法似緣不別。其猶穀芽，假土生已，土肥，芽
X05n0229_p0281c16║肥；土瘦，芽瘦。相狀容儀，隨緣自類，終無改轉。因緣
X05n0229_p0281c17║同時，位別親、疎，懸隔各殊。是故果屬因緣，故有似、
X05n0229_p0281c18║不似也。由此諸義，故此經文但悔惡業。此義亦如
X05n0229_p0281c19║前所引六地中明起三行之過經文意也。疏二、現
X05n0229_p0281c20║生、後有者，第二、三種業也。佛名經云：六道形類不
X05n0229_p0281c21║同，皆是業力所作。凡夫之人多於此中好起疑惑。
X05n0229_p0281c22║何以故？現見世間行善之者觸向轗軻行惡之人，
X05n0229_p0281c23║是事諧偶，致使愚人謂言：善、惡無分。我經中說言：
X05n0229_p0281c24║有三種報：一者、現報，二者、生報，三者、後報。且現報
X05n0229_p0282a01║者，現世作善、惡，即現身受苦、樂報；生報者，今生作
X05n0229_p0282a02║善、惡，次一生受報；後報者，次二、三生，乃至未來多
X05n0229_p0282a03║生受報。疏今通此三者，三報皆懺也。△三、三合九
X05n0229_p0282a04║種，從三煩惱起，即其義也。○鈔：三三至煩惱起者，
X05n0229_p0282a05║三三者，身等三具、善等三業、現等三報也。言合九
X05n0229_p0282a06║者，前後不相捨離也。從三起者，本由貪等三毒起
X05n0229_p0282a07║也。
X05n0229_p0282a08║△二、顯多。
X05n0229_p0282a09║無量無邊。若此惡業有體相者，盡虗空界不能容受。
X05n0229_p0282a10║顯其廣多也。以無形，故不見相貌。有則溢空。○鈔：
X05n0229_p0282a11║無形至溢空者。佛名經云：獨頭無明為煩惱種，無
X05n0229_p0282a12║始受身已來，經無量劫，則劫不可數。一一劫中受
X05n0229_p0282a13║種種身，則身不可數。於一一身造種種業，則業不
X05n0229_p0282a14║可數。故此云若有體相者，盡虗空界不可容受。據
X05n0229_p0282a15║理而言，若懺此業清淨者，所獲功德亦盡虗空界
X05n0229_p0282a16║不能容受。以敵對相翻，一一即真功德故。故婆沙
X05n0229_p0282a17║論說懺悔功德云：此一念善有形色者，大千世界
X05n0229_p0282a18║不能容受。彼論但指一化之境，且以大千為量。量
X05n0229_p0282a19║雖通、局，意不勝此也。故以一念懺悔功德，便與無
X05n0229_p0282a20║量劫所造之業分量齊等。如一暗室中，須臾燈光
X05n0229_p0282a21║之明所遍分量，便與此室千年之暗分量齊等。△
X05n0229_p0282a22║此即通說順流十心。
X05n0229_p0282a23║△二、辯懺相二：一、正釋其相。
X05n0229_p0282a24║我今悉以，清淨三業。
X05n0229_p0282b01║明懺業具也。△昔因三業無惡不為，今以三業一
X05n0229_p0282b02║時齊懺。△謂虔恭胡跪口陳辭句。
X05n0229_p0282b03║△二、明所對境。
X05n0229_p0282b04║徧於法界。
X05n0229_p0282b05║徧者，略有二意：一、昔所造罪，心事徧布，故今懺悔
X05n0229_p0282b06║亦須周徧。△二、稱法性故，何罪不除下，正辯所
X05n0229_p0282b07║對。
X05n0229_p0282b08║△極微塵剎一切諸佛菩薩眾前。
X05n0229_p0282b09║即念十方佛，翻昔惡友。○鈔：即念佛者，指前第九
X05n0229_p0282b10║心也。
X05n0229_p0282b11║△誠心懺悔。
X05n0229_p0282b12║簡不至心，緩縱情慮，罪不滅故。○鈔：緩縱情慮，罪
X05n0229_p0282b13║不滅者。佛名經云：生如是七種心已，緣想十方諸
X05n0229_p0282b14║佛賢聖，擎拳合掌，披陳至到，慚愧改革，舒歷心肝，
X05n0229_p0282b15║洗蕩腸胃。如此懺者，亦何罪而不滅？亦何障而不
X05n0229_p0282b16║除？若復不爾，悠悠緩縱情慮，徒自勞形，事將何益？
X05n0229_p0282b17║△懺悔即含自愧、剋責、怖畏、惡道、不覆、瑕玼。
X05n0229_p0282b18║△後不復造。
X05n0229_p0282b19║即：斷相續心。○鈔：即斷者，指前第五心。
X05n0229_p0282b20║△恒住淨戒一切功德
X05n0229_p0282b21║即修功補過，匪移山岳，豈填溝壑？○鈔：即修功者，
X05n0229_p0282b22║指前第七心。△總此懺者，以明識因果善惡影響
X05n0229_p0282b23║故，亦即守護正法。○鈔：明識因、果者，指前第一心。
X05n0229_p0282b24║疏亦即守護正法者，指前第八心。智度論云：言正
X05n0229_p0282c01║法滅者，謂修行滅。今意云：若不懺悔，即修行滅，是
X05n0229_p0282c02║不護正法。今懺悔業清淨，則修行不滅，為守護正
X05n0229_p0282c03║法也。
X05n0229_p0282c04║△三、總結無盡。
X05n0229_p0282c05║如是虗空界盡、眾生界盡、眾生業盡、眾生煩惱盡，我
X05n0229_p0282c06║懺乃盡；而虗空界乃至眾生煩惱不可盡故，我此懺
X05n0229_p0282c07║悔無有窮盡，念念相續無有間斷，身語意業無有疲
X05n0229_p0282c08║厭。
X05n0229_p0282c09║△第五、隨喜功德三。一、牒名。
X05n0229_p0282c10║復次，善男子！言隨喜功德者。
X05n0229_p0282c11║疏：由昔不喜他善，故今隨喜，為慶悅彼。△除嫉妬
X05n0229_p0282c12║障起平等善○鈔：第五、隨喜行者，隨所見善而歡
X05n0229_p0282c13║喜也。十住婆沙云：所有布施福持戒修禪慧從身
X05n0229_p0282c14║口意生去來今所有習學三乘人具足一乘者無
X05n0229_p0282c15║量人天福皆隨而歡喜。別果報中得大眷屬，翻嫉
X05n0229_p0282c16║妬障故也。△然餘處隨喜在勸請後，謂先滌身器，
X05n0229_p0282c17║次欣法雨，後攝他同己回向三處，故為此次。△今
X05n0229_p0282c18║明隨喜是懺中別義，事勢相連，故先明之。平等廣
X05n0229_p0282c19║大，方堪聞法。○鈔：然餘至聞法者，對十住婆沙料
X05n0229_p0282c20║簡次第不同也。文中二：初舉彼次之意：初兩句標；
X05n0229_p0282c21║次謂先滌下，四句列：一、懺悔，二、勸請，三、隨喜，四、回
X05n0229_p0282c22║向。故為此次者，結成也。後今明下，明此次之意。言
X05n0229_p0282c23║懺中別義者，懺除嫉妬故。廣大者，自、他無二故。
X05n0229_p0282c24║△二、釋相文四：一、喜如來善。
X05n0229_p0283a01║所有盡法界虗空界。十方三世一切佛剎。極微塵數
X05n0229_p0283a02║諸佛如來。△從初發心，為一切智，勤修福聚，不惜身
X05n0229_p0283a03║命。△經不可說。不可說佛剎，極微塵數劫。△一一劫
X05n0229_p0283a04║中，捨不可說不可說佛剎極微塵數頭目手足，如是
X05n0229_p0283a05║一切難行苦行。△圓滿種種波羅蜜門。△證入種種
X05n0229_p0283a06║菩薩智地。△成就諸佛無上菩提。
X05n0229_p0283a07║○鈔：從因至果，為一切智者，為智修福，方是佛因。
X05n0229_p0283a08║捨不可至手、足者，舉內財之難尚捨，則身、外財可
X05n0229_p0283a09║知也。如心地觀經說：佛於往昔行難行苦行，為凡
X05n0229_p0283a10║夫時，作雪山童子；為求半偈，棄捨全身薩埵王子；
X05n0229_p0283a11║捨身救虎，為六牙象王；自投獵者，作圓滿福智王；
X05n0229_p0283a12║施眼、睛，為金色鹿王；捨身求道，作慈力王；施五夜
X05n0229_p0283a13║叉，作莊嚴王；施妻無吝，為最上身菩薩；施頭、目、髓、
X05n0229_p0283a14║腦，如是一切難行苦行等，廣如菩薩本行經等說
X05n0229_p0283a15║也。又法華經云：觀三千大千世界，乃至無有如芥
X05n0229_p0283a16║子許非菩薩捨身命處。言圓滿種種波羅蜜門者，
X05n0229_p0283a17║六度、十度乃至八萬四千波羅蜜門也。諸度尚圓，
X05n0229_p0283a18║況檀那中豈不兼於內身乎？故知上且偏舉難者
X05n0229_p0283a19║也。證入種種菩薩智地者，即十地也。亦前明福，此
X05n0229_p0283a20║明智，二嚴具備也。
X05n0229_p0283a21║△及般涅槃分布舍利。
X05n0229_p0283a22║○鈔：遺形普濟言：般涅槃，古譯云入滅，總有四種，
X05n0229_p0283a23║如下所引。此即應滅，謂眾生無感，應盡還源，大悲
X05n0229_p0283a24║熏修，分布舍利，普使群情滅罪生福也。言分布舍
X05n0229_p0283b01║利者，如西域記說：如來寂滅，人、天悲感，盛七寶棺，
X05n0229_p0283b02║千氎纏身，設香華，建幡蓋。末羅之眾奉轝發引，前
X05n0229_p0283b03║後道從，北度連河，盛滿香油，積多香木，縱火以焚，
X05n0229_p0283b04║二氎不燒。為諸眾生分散舍利，唯有髮、爪，儼然無
X05n0229_p0283b05║損。八國之王備四兵至，遣直性婆羅門謂拘尸力
X05n0229_p0283b06║士曰：天、人導師，此國寂滅，故自遠來，請分舍利。力
X05n0229_p0283b07║士曰：如來涅槃甚為苦事，滅世間明導，喪眾生慈
X05n0229_p0283b08║父。如來舍利自當供養，徒疲道路，終無得獲。時諸
X05n0229_p0283b09║大王遜辭以求，既不相允，重謂之曰：禮請不從，兵
X05n0229_p0283b10║威非遠。直性婆羅門揚言曰：念哉！大悲世尊，忍修
X05n0229_p0283b11║福善，彌歷曠劫，想所具聞。今欲相凌，此非宜也。今
X05n0229_p0283b12║舍利在此，當均八分，各得供養，何至興兵？諸力士
X05n0229_p0283b13║依其言，即時均量，欲作八分。帝釋謂諸王曰：天當
X05n0229_p0283b14║有分，勿得力競。阿那婆答多龍王、文隣龍王、毉那
X05n0229_p0283b15║鉢羅龍王，復作是議言：無遺我曹。若以力者，眾非
X05n0229_p0283b16║敵矣。直性婆羅門曰：勿喧諍也，宜共分之。即作三
X05n0229_p0283b17║分：一、諸天，二、龍王，三、人間，八、國重分。天、龍、人王，莫
X05n0229_p0283b18║不悲感。人間、天上，各將歸於本處，建塔供養。後因
X05n0229_p0283b19║無憂王位當鐵輪，使諸鬼神分之，以為八萬四千
X05n0229_p0283b20║寶塔。大唐國內，除佛牙外，有十九塔。如是分布，皆
X05n0229_p0283b21║為利益一切眾生。如無上依經說：若得如來身分
X05n0229_p0283b22║如芥子許，一瞻一禮，千返生於大梵天上，受諸快
X05n0229_p0283b23║樂。廣如闍維經說，故云分布等也。
X05n0229_p0283b24║△所有善根我皆隨喜。
X05n0229_p0283c01║△二、喜諸趣善。
X05n0229_p0283c02║及彼十方一切世界，六趣四生一切種類，所有功德
X05n0229_p0283c03║我皆隨喜。
X05n0229_p0283c04║○鈔：二、明六趣、四生善中，言六趣者，趣謂趣向，求
X05n0229_p0283c05║生者所趣向處也。言六者，數義：一、地獄，二、畜生，三、
X05n0229_p0283c06║餓鬼，四、修羅，五、人，六、天。言地獄者，以多在下故，故
X05n0229_p0283c07║聖義名為地獄。梵云那落迦。正理論云：那落云人，
X05n0229_p0283c08║迦名為惡。人多造惡，墮落其中，由是之故，名那落
X05n0229_p0283c09║迦。趣即是增上苦處也。言畜生者，正理論云：傍生
X05n0229_p0283c10║以傍行故，故以為名。今言畜者，自人畜養，攝不盡
X05n0229_p0283c11║故。言餓鬼者，多希求故，又性多怯劣，形體瘦悴故。
X05n0229_p0283c12║言阿修羅者，正云阿蘇落。正理釋云：素落名天，是
X05n0229_p0283c13║自在義。無天實德，名阿素落。言人者，心多增上慢，
X05n0229_p0283c14║或多思慮，故名為人。天者，威德尊高，神用自在，名
X05n0229_p0283c15║之為天等也。四生者，如下自明。
X05n0229_p0283c16║△三、喜二乘善
X05n0229_p0283c17║十方三世一切聲聞及辟支佛，有學、無學所有功德，
X05n0229_p0283c18║我皆隨喜。
X05n0229_p0283c19║○鈔：三、明二乘善中，言聲聞者，聲謂聲教。因聞聲
X05n0229_p0283c20║教，悟四諦理，起七方便，謂五停心：觀別相念，觀總
X05n0229_p0283c21║相念，觀燸、頂、忍、世第一，是為七。經說：資加二位，道
X05n0229_p0283c22║火現前，得入見道。斷三界、四諦下八十八使分別
X05n0229_p0283c23║惑盡，得須陀洹果。次斷三界、九地俱生四惑，謂貪、
X05n0229_p0283c24║瞋、癡、慢。上二界除瞋。三界共有十使，分九地斷。每
X05n0229_p0284a01║地九品，共有八十一品。三界共斷欲界九品，斷至
X05n0229_p0284a02║五品，名二果向；第六品盡，名一來果，謂一往天上，
X05n0229_p0284a03║一來人間。或反於此斷下二品，名三果向；斷三品
X05n0229_p0284a04║盡，名不還果，更不來於欲界故。次斷上二界、八地
X05n0229_p0284a05║七十二品修惑，斷至七十一品，名阿羅漢向；斷七
X05n0229_p0284a06║十二品盡，阿羅漢果。此上四果，皆因聞教，故總曰
X05n0229_p0284a07║聲聞。三果、四向，皆名有學；阿羅漢果，名為無學。此
X05n0229_p0284a08║有三種：一、聲聞，聲聞因果俱同故；二、緣覺，聲聞因
X05n0229_p0284a09║是緣覺，果成聲聞；三、菩薩，聲聞因是菩薩，果成聲
X05n0229_p0284a10║聞也。言及辟支佛者，此云獨覺，獨一覺故；亦名緣
X05n0229_p0284a11║覺，從緣生覺故。此有二種：一、麟喻；二、部行。謂觀外
X05n0229_p0284a12║物，因生覺解，自得道果，猶如麒麟獨一角故，故名
X05n0229_p0284a13║麟喻。出無佛世，以神通化物也。若部行者，即因聞
X05n0229_p0284a14║解生，悟解無性，或於十二因緣作四諦觀、四十四
X05n0229_p0284a15║智而得菩提；或因觀老死，推因審因，三世觀之，及
X05n0229_p0284a16║一法住，共成七智，約十一支作七十七智觀而得
X05n0229_p0284a17║菩提，名為緣覺。唯一果向，名為有學；辟支佛果，名
X05n0229_p0284a18║為無學。此有三種：一、緣覺，緣覺因果俱同故；二、聲
X05n0229_p0284a19║聞，緣覺因是聲聞，果成緣覺；三、菩薩，緣覺因是菩
X05n0229_p0284a20║薩，果成緣覺。此上二乘與佛如來同證解脫，有大
X05n0229_p0284a21║功德，能與眾生作大福田，故令隨喜也。
X05n0229_p0284a22║△四、喜菩薩善。
X05n0229_p0284a23║一切菩薩所修無量難行苦行，志求無上正等菩提
X05n0229_p0284a24║廣大功德，我皆隨喜。
X05n0229_p0284b01║△疏：謂隨喜四類，以攝諸善，佛為最勝。所以先明
X05n0229_p0284b02║餘之三類，從劣向勝。○鈔：後校量勝德文中三：一、
X05n0229_p0284b03║會四類次第，勝、劣合宜。佛為下，是華嚴宗中詮法
X05n0229_p0284b04║次第，例多如此。初發心時，便成正覺，直造最勝。然
X05n0229_p0284b05║却從十住乃至十地等覺，即從劣漸勝也。意顯頓
X05n0229_p0284b06║悟漸修之相也。二、顯自益深，引他為證，有二：初、引
X05n0229_p0284b07║大品經。△大品經中隨喜品。明大千海水一毛破
X05n0229_p0284b08║為百分，渧取海水可知其數，隨喜之福不可知數，
X05n0229_p0284b09║故結無盡等虗空界。△法華隨喜，展轉至於第五
X05n0229_p0284b10║十人，尚難校量，何況最初。○鈔：大品下，經云：復次，
X05n0229_p0284b11║憍尸迦！三千大千國土滿中海水，取一髮破為百
X05n0229_p0284b12║分，以一分髮滴取海水，可知滴數。是隨喜福終不
X05n0229_p0284b13║可數知，故結無盡。下指自當，經益深也。二、引法華
X05n0229_p0284b14║證，即第六卷中隨喜功德品第十八也。經云：爾時
X05n0229_p0284b15║彌勒菩薩白佛言：世尊！若有聞是法華隨喜者，得
X05n0229_p0284b16║幾所福？佛答云：從會中聞，隨喜至於餘處，轉說至
X05n0229_p0284b17║第五十人。其第五十人聞已，隨喜功德，今當說之。
X05n0229_p0284b18║若四百萬億阿僧祇世界六趣、四生充滿其中，有
X05n0229_p0284b19║人求福，一一眾生與閻浮提金、銀、七寶乃至象、馬、
X05n0229_p0284b20║車乘、奴婢、人民、宮殿、樓閣等，如是布施經八十年，
X05n0229_p0284b21║後以佛法而訓導之，總令得四沙門果。是大施主
X05n0229_p0284b22║所得功德寧為多不？彌勒云：若是施主，但施眾生
X05n0229_p0284b23║一切樂具，功德無量，何況能令得阿羅漢果！佛答
X05n0229_p0284b24║云：如上功德，不如是第五十人聞法華經一偈，隨
X05n0229_p0284c01║喜功德百分不及一，乃至筭數、譬喻所不能知，何
X05n0229_p0284c02║況最初於會中聞而隨喜者！其福復勝無量無邊
X05n0229_p0284c03║阿僧祇，不可得比。彼既如此，有廣大益。今此隨喜
X05n0229_p0284c04║亦復如是。△此隨喜如來權實功德，故佛最勝。
X05n0229_p0284c05║○鈔：三、彰自所喜，重明佛勝。此隨喜如來等者，即
X05n0229_p0284c06║簡異大品、法華隨喜法也。言權、實者，諸佛功德不
X05n0229_p0284c07║出權、實二位攝盡也。且通途論之，佛身及佛所修
X05n0229_p0284c08║因行，皆有權、實。如佛三身中，法、報二身是實，變化
X05n0229_p0284c09║身是權。又佛所證菩提、涅槃，亦通權、實。法、報二身，
X05n0229_p0284c10║菩提是實；化身，菩提是權。又涅槃有三種：性淨、圓
X05n0229_p0284c11║淨，涅槃是實；方便淨，涅槃權、假。此唯就佛所證果
X05n0229_p0284c12║論。若約佛從凡至聖所起功用，自利、利他門中亦
X05n0229_p0284c13║有權、實。且如凡夫初悟時，始自十信初心，終妙覺
X05n0229_p0284c14║位，於其中間經不可說不可說佛剎極微塵數劫，
X05n0229_p0284c15║施為種種難行苦行，自利、利他等，則權、實俱有。何
X05n0229_p0284c16║以？謂六度、十度、有為萬行，一一真修故，則是其實。
X05n0229_p0284c17║若為度眾生，隨根誘接，亦有權、假也。何以不施方
X05n0229_p0284c18║便？權巧誘之，彼難回故。若約示生王宮，從初發心，
X05n0229_p0284c19║踰城學道，種種苦行，乃至樹下成大菩提，說法利
X05n0229_p0284c20║生等，則是權也。若言分布舍利者，唯是權、假也。此
X05n0229_p0284c21║意說從因至果，始、終相收；該羅本、末，都來總指也。
X05n0229_p0284c22║故經云：從初發心等，斯乃佛之功德。若深，若淺，若
X05n0229_p0284c23║實，若權，凡所施為，皆難可測。唯佛與佛，餘無知也。
X05n0229_p0284c24║又況華嚴經所說真、應相即，分、圓全收，體、用無礙
X05n0229_p0285a01║者也。故宜佛為最勝也。
X05n0229_p0285a02║△三、總結無盡。
X05n0229_p0285a03║如是虗空界盡、眾生界盡、眾生業盡、眾生煩惱盡，我
X05n0229_p0285a04║此隨喜無有窮盡，念念相續無有間斷，身語意業無
X05n0229_p0285a05║有疲厭。
X05n0229_p0285a06║△第六、請轉法輪三。一、牒名。
X05n0229_p0285a07║復次，善男子！言請轉法輪者。
X05n0229_p0285a08║疏：即是勸請除謗法障，起慈善根。○鈔：第六、法輪
X05n0229_p0285a09║行門中分三：先標名中略明轉法輪義，通途要
X05n0229_p0285a10║知。先明所轉法輪，略以八門分別：一、釋名、義，二、辯
X05n0229_p0285a11║體、性，三、種類，四、轉相，五、分齊，六、轉處，七、轉時，八、轉
X05n0229_p0285a12║主。今初，釋名、義者，於中有二：一、約所轉，二、就能轉。
X05n0229_p0285a13║且初言法者，軌持義，通教、理、行、果；輪者，所成義，大、
X05n0229_p0285a14║小乘別。且小乘二部通明五義：一、速疾義，如輪王
X05n0229_p0285a15║輪有速疾轉義，今聖智起時，一剎那間有速疾之
X05n0229_p0285a16║用也；二、有取捨義，如輪王輪捨東洲，取南洲等，聖
X05n0229_p0285a17║智亦爾，捨苦諦，取滅諦等；三、降伏義，如輪王輪若
X05n0229_p0285a18║未伏者，即能伏之，聖智若生，能斷煩惱等；四、鎮已
X05n0229_p0285a19║伏義，如輪王輪盡，皆歸伏輪，亦常行鎮之，今明見
X05n0229_p0285a20║道雖斷盡分別煩惱，更作觀智，令障轉遠，如覆障
X05n0229_p0285a21║法；五、上下轉義，如輪王輪有上下轉義，今明聖智
X05n0229_p0285a22║三界上下斷煩惱也，即苦法智、忍苦法智斷欲界
X05n0229_p0285a23║惑，苦類智、忍苦類智斷上界惑，證無為理。具此五
X05n0229_p0285a24║義，名為法輪。若約大乘，輪有四義：一、圓滿義，具轂、
X05n0229_p0285b01║輻、輞三故；二、摧壞義，螗蜋拒轍，輪能摧之，聖道現
X05n0229_p0285b02║前，能摧煩惱也；三、鎮遏義，即相見道更作觀行，鎮
X05n0229_p0285b03║伏煩惱，倣法假施設也；四、不定義，即從見道入修
X05n0229_p0285b04║道，修道入無學，自既證已，即起慈心，度諸眾生，令
X05n0229_p0285b05║同所證也。二、就能轉，即展轉傳授義，謂過去佛傳
X05n0229_p0285b06║至現在、未來佛等，能、所合故，名轉法輪也。二、明體
X05n0229_p0285b07║性者，大、小乘通以八聖道為體（言八聖道者，一、正見，二、正思惟，三、正
X05n0229_p0285b08║語，四、正業，五、正命，六、正精進，七、正念，八、正定等），具轂、輻、輞三故，而配法即
X05n0229_p0285b09║別。小乘以正語、正業、正命三法為轂（又小乘以戒為先，由持戒
X05n0229_p0285b10║故，能引生善法），即以正見、正思惟、正念、正精進四法為輻，
X05n0229_p0285b11║將正定一法為輞（即定能攝緣諸法故）；大乘即以正見、正思
X05n0229_p0285b12║惟二法為轂（緣大乘以正見為先），即將正語、正業、正命三法
X05n0229_p0285b13║為輻（以有正見故，能持於戒也），即將正念、正定、正精進三法為
X05n0229_p0285b14║輞（念是定學跡，以有正念故，能引生定也；精進即能遍策諸行也。具上功德，故以為輞也）。大、
X05n0229_p0285b15║小乘配屬雖別，然同以八聖道為體也。三、明種類
X05n0229_p0285b16║有三。小乘四諦，若約能知亦四，謂眼、智、明、覺。眼即
X05n0229_p0285b17║總觀，餘三如次別觀過去、未來、現在苦等。又一一
X05n0229_p0285b18║轉中皆生六益，謂眼、智、明、覺，通生慧生。如婆沙云：
X05n0229_p0285b19║一一轉時，各別發生眼、智、明、覺。俱舍疏中引此論
X05n0229_p0285b20║釋。彼以見道十五心中，法忍名眼，法智名智，類忍
X05n0229_p0285b21║名明，類智名覺。如彼疏亦引婆沙，但名義釋。眼是
X05n0229_p0285b22║觀見義，智是決斷義，明者顯了義，覺者警察義。更
X05n0229_p0285b23║加通生、慧生，通是除障義，慧是簡擇義。此即各就
X05n0229_p0285b24║一說也。二、三乘中，三轉、四諦通三機，約初教也。三、
X05n0229_p0285c01║一乘，準下文有十諦差別。然盡總以無盡法界為
X05n0229_p0285c02║一大法輪海，常無休息也。四、明轉相，有二：一、為自
X05n0229_p0285c03║三轉：一、印相，轉在見道。印者，不錯謬義。謂此是苦，
X05n0229_p0285c04║如實了知此苦聖諦，乍可令日輪冷、月輪熱，不可
X05n0229_p0285c05║轉易此苦聖諦，令成於樂，即如實了知是苦不虗
X05n0229_p0285c06║也。餘三準此。二、應作轉，亦名應修，轉在修道。既知
X05n0229_p0285c07║已，即須修也。作法者，謂此是苦，須厭；此是集，須斷；
X05n0229_p0285c08║此是道，須修；此是滅，須證。由未遍知，應遍知苦聖
X05n0229_p0285c09║諦。餘三例然。三、已作，轉在無學道。謂此是苦，我已
X05n0229_p0285c10║厭；此是集，我已斷；此是道，我已修；此是滅，我已證
X05n0229_p0285c11║也。二、為他三轉者：一、示相轉，即指示四諦法相令
X05n0229_p0285c12║知。謂此是苦等，令入見道也。二、勸修轉，亦名勸知
X05n0229_p0285c13║轉。既知已，即勸令修。謂此是苦，汝應知等，令入修
X05n0229_p0285c14║道。三、名引證轉，亦名作證轉。謂此是苦，汝已知等，
X05n0229_p0285c15║令入無學道。故淨名云：三轉法輪於大千，其輪本
X05n0229_p0285c16║來常清淨，天人得道此為證，三寶於是現世間。三
X05n0229_p0285c17║乘皆同此說，但義理差別。準大品經，既言鹿園轉
X05n0229_p0285c18║法輪時，無量眾生發菩提心，無量眾生得初地等，
X05n0229_p0285c19║無量一生菩薩一時成佛，此亦應同彼三轉，是通
X05n0229_p0285c20║非別，不可別配。若依一乘轉無盡，稱法界法輪，與
X05n0229_p0285c21║所被機同一法界，無二無別，法爾常恒，無斷徧益。
X05n0229_p0285c22║五、明法輪分齊。若小乘中佛說四諦名為法輪，若
X05n0229_p0285c23║說世語即非法輪。若三乘中佛一切語及身威儀
X05n0229_p0285c24║皆入法輪，無不益生故。若一乘中通三世間俱入
X05n0229_p0286a01║法輪，一切眾生語言亦如法輪。經云：能令三界所
X05n0229_p0286a02║有聲聞者，皆是如來音。六、轉處，小乘唯一娑婆、百
X05n0229_p0286a03║億、鹿苑等處，三乘或百億、或千百億、或恒沙為一
X05n0229_p0286a04║化境，一乘遍通樹形乃至華藏，及一切塵中帝網
X05n0229_p0286a05║重重具足主伴。七、轉時，小乘三乘或二七、三七、或
X05n0229_p0286a06║六七、或七七、或一年等，此竝是末教隨機見聞耳。
X05n0229_p0286a07║一乘本教要在初時第二七日，更無異說，仍攝前
X05n0229_p0286a08║後。若無量劫念念無間，亦各攝彼前後際劫，重重
X05n0229_p0286a09║無盡。八、轉人，小乘主為釋迦生身及化身佛，伴謂
X05n0229_p0286a10║聲聞弟子，唯益小機等。三乘主即三身伴，聲聞、菩
X05n0229_p0286a11║薩弟子通被三機。一乘主即十身伴，即普賢等亦
X05n0229_p0286a12║重重無盡，唯被圓機或通一切，即五種所為，如前
X05n0229_p0286a13║機感中已辯。△聲聞自度，但懺而已。菩薩愍眾，故
X05n0229_p0286a14║須勸請。請佛普雨，必自他霑洽。
X05n0229_p0286a15║△二、釋相二：一、舉所請境。
X05n0229_p0286a16║所有盡法界、虗空界，十方三世一切佛剎極微塵中，
X05n0229_p0286a17║一一各有不可說不可說佛剎極微塵數廣大佛剎；
X05n0229_p0286a18║一一剎中，念念有不可說不可說佛剎極微塵數一
X05n0229_p0286a19║切諸佛成等正覺，一切菩薩海會圍繞。
X05n0229_p0286a20║○鈔：所請境中，經文分二：先標所遍處，後舉所請
X05n0229_p0286a21║人。處中有兩重無盡。言一一各有不可說等者，此
X05n0229_p0286a22║中具有二種無礙：一一、多無礙，二、小、大無礙。所以
X05n0229_p0286a23║然者，謂以性融相故。爾二人中有果人、因人。諸佛
X05n0229_p0286a24║即果，菩薩即因。言念念有不可說等者，意在境寬，
X05n0229_p0286b01║能請無邊故。其所現身，應如第一門中說。一念尚
X05n0229_p0286b02║然，況經多劫！
X05n0229_p0286b03║△二、正明請法。
X05n0229_p0286b04║而我悉以身、口、意業種種方便，殷勤勸請轉妙法輪。
X05n0229_p0286b05║○鈔：正明請法中，經言種種方便殷勤勸請者，如
X05n0229_p0286b06║我釋迦世尊初成正覺，住多演林，獨坐入定，觀察
X05n0229_p0286b07║世間，思惟：所證甚深難解，唯佛乃知。若為人說，彼
X05n0229_p0286b08║不能達，徒施無益。而默然住。復念：諸佛常得梵王
X05n0229_p0286b09║勸請，方轉法輪。念是事已，放白毫光，遠照三千大
X05n0229_p0286b10║千世界。時娑婆世界主螺髻梵王承佛威神，作念
X05n0229_p0286b11║往請，即告梵眾言：世間有情善減惡增，佛成正覺，
X05n0229_p0286b12║默然無所說故。我宜往請。即與六十八拘胝天眾
X05n0229_p0286b13║往詣佛所，作禮，旋遶，住立，具以損益白佛：唯願哀
X05n0229_p0286b14║愍，為轉法輪！後以偈讚，殷勤勸請。時佛默然。梵供
X05n0229_p0286b15║養已，忽然不現。是時如來欲令世間尊重法故，甚
X05n0229_p0286b16║深妙法得開顯故，思惟：我法深妙，非分別能解，不
X05n0229_p0286b17║如不說。是故默然。梵知聖止，詣憍尸迦，勸令同請。
X05n0229_p0286b18║時梵、釋天眾共至林中，禮已，三遶，住立一面，說偈
X05n0229_p0286b19║重請：世尊降伏諸魔冤。其心清淨如滿月。願為眾
X05n0229_p0286b20║生從定起。以智慧光照世間。如來猶默。時大梵王
X05n0229_p0286b21║即從坐起，偏袒右肩，胡跪，合掌，以偈重請：如來今
X05n0229_p0286b22║已降魔怨。智慧光明照一切。世間根熟有堪度。唯
X05n0229_p0286b23║願世尊從定起。佛告大梵王：我法深妙，窮極寂靜。
X05n0229_p0286b24║若為人說，彼不能解。梵、釋聞已，忽然不現。梵於異
X05n0229_p0286c01║時忽念世間魔界增劇，重詣勸請，即說偈云：摩伽
X05n0229_p0286c02║陀國，多諸異道，因邪見故，種種籌量。唯願牟尼，為
X05n0229_p0286c03║開甘露，最清淨法，令其得聞。佛所證法，清淨離垢，
X05n0229_p0286c04║至於彼岸，無增無減。於三界中，超然特尊，如須彌
X05n0229_p0286c05║山，顯于大海。常於眾生，起哀愍心，而救濟之，云何
X05n0229_p0286c06║棄捨？幸以法光，除諸暗冥。唯佛大慈，不捨本願，如
X05n0229_p0286c07║師子吼，如天雷震，為眾生故，轉於法輪。爾時世尊
X05n0229_p0286c08║以佛眼觀見諸有情上中下根、定不定聚。如來爾
X05n0229_p0286c09║時觀不定聚眾生，起大悲心作如是言：我本欲為
X05n0229_p0286c10║此等眾生轉於法輪故出現於世。又為梵王請故，
X05n0229_p0286c11║即以偈頌告梵王言：我今為汝請，當雨於甘露，一
X05n0229_p0286c12║切諸世間，天人龍神等，若有清淨者，聽受如是法。
X05n0229_p0286c13║梵王聞已歡喜禮足，繞無數匝忽然不現。爾時地
X05n0229_p0286c14║神告空神言：佛受梵請欲轉法輪，哀愍利益安樂
X05n0229_p0286c15║無量諸眾生故，念頃轉至有頂皆知。時有四護菩
X05n0229_p0286c16║提樹神：一名愛法，二名光明，三名樂法，四名法行。
X05n0229_p0286c17║禮足白佛：當於何處轉於法輪？如來告彼言：於波
X05n0229_p0286c18║羅奈仙人墮處鹿野苑中。天白佛言：彼地非勝，何
X05n0229_p0286c19║於彼轉？佛言：舉要言之，往昔九萬一千俱胝諸佛
X05n0229_p0286c20║皆往是處轉正法輪，一切甚深微妙之法皆從中
X05n0229_p0286c21║出，故此常為天龍守護，是故於彼轉正法輪。時佛
X05n0229_p0286c22║作念：誰應先度？即念二仙。彼又已滅，即念五俱輪
X05n0229_p0286c23║合先得度。即入定觀察，乃見此五人在鹿野苑。如
X05n0229_p0286c24║來即往波羅奈城，至鹿野苑，五人共議：悉達狂人，
X05n0229_p0287a01║無有志耐，若來此處，不應興起。及佛至已，奔速來
X05n0229_p0287a02║迎。如來見已，即為說法，轉大法輪。於是三轉、四諦、
X05n0229_p0287a03║十二行法輪。時憍陳如最先領解，相次五人皆得
X05n0229_p0287a04║道果。於是三寶出現世間，皆申勸請，一切諸佛悉
X05n0229_p0287a05║皆如是也。問：既約圓宗，一切無非法輪，念念常轉。
X05n0229_p0287a06║今要請者，蓋以情迷起念，滯於色聲，既五音令人
X05n0229_p0287a07║耳聾，即不聞圓音遍演，故須請也。有隨緣請，有稱
X05n0229_p0287a08║性請。隨緣可知。稱性請者，須恒悟一切聲如空谷
X05n0229_p0287a09║響，緣起無性，非斷非常，一一全真，無非法界。既聞
X05n0229_p0287a10║無所聞，即終日聞法，心觀如此，是請轉法輪。故出
X05n0229_p0287a11║現品法輪章中云：知聲如響而請轉法輪，了於諸
X05n0229_p0287a12║法真實性故，於一音中出一切音而轉法輪，畢竟
X05n0229_p0287a13║無主故。又云：欲知如來所轉法輪，應知如是法輪
X05n0229_p0287a14║所出生處。佛子！如來隨一切眾生心行，欲樂無量，
X05n0229_p0287a15║出若干音聲而轉法輪。釋曰：既隨眾生之心，即知
X05n0229_p0287a16║願請轉法輪，須令自心稱法，心若不稱，亦不聞故。
X05n0229_p0287a17║故藏和尚緣起章第六請轉法輪門中云：由一切
X05n0229_p0287a18║諸佛唯智唯德，菩薩即以窮法界之智而請佛說
X05n0229_p0287a19║法，是故一切諸佛無不雨大法雨。然菩薩唯願唯
X05n0229_p0287a20║行，諸佛即以甚深願力而加所請，是故菩薩無不
X05n0229_p0287a21║獲於大益。當知菩薩常請，諸佛常說，未曾失時也。
X05n0229_p0287a22║△三、總結無盡。
X05n0229_p0287a23║如是虗空界盡、眾生界盡、眾生業盡、眾生煩惱盡，我
X05n0229_p0287a24║常勸請一切諸佛轉正法輪無有窮盡，念念相續無
X05n0229_p0287b01║有間斷，身語意業無有疲厭。
X05n0229_p0287b02║△第七、請佛住世三：一、牒名。
X05n0229_p0287b03║復次，善男子！言請佛住世者。
X05n0229_p0287b04║即是勸請中別義。○鈔：偈云：十方一切佛若欲捨
X05n0229_p0287b05║壽命我今頭面禮勸請令久住。釋曰：眾生心淨，見
X05n0229_p0287b06║佛常住；眾生心垢，見佛捨命。佛無生滅，隨機見殊。
X05n0229_p0287b07║故知心淨觀佛，佛則常住，為真勸也。
X05n0229_p0287b08║△二、釋相。
X05n0229_p0287b09║所有盡法界虗空界。十方三世一切佛剎。極微塵數
X05n0229_p0287b10║諸佛如來。△將欲示現般涅槃者。△及諸菩薩聲聞
X05n0229_p0287b11║緣覺有學無學。△乃至一切諸善知識。△我悉勸請
X05n0229_p0287b12║莫入涅槃。△經於一切佛剎極微塵數劫。為欲利樂
X05n0229_p0287b13║一切眾生。
X05n0229_p0287b14║○鈔：初別標如來中，先釋涅槃，後明示般。言涅槃
X05n0229_p0287b15║者，具云般涅槃那，古譯為入滅息。息即是滅，故但
X05n0229_p0287b16║云入滅。或云滅度，即滅障、度苦也。準涅槃疏中，滅
X05n0229_p0287b17║義有四：一、事滅，二、德滅，二、應滅，四、理滅。言事滅者，
X05n0229_p0287b18║事謂生死、因果、事相。滅生死故，名為事滅。言德滅
X05n0229_p0287b19║者，此有其二：一、若以緣修名德，至果捨修，名為德
X05n0229_p0287b20║滅，滅彼緣、修故；二、真德為德，即無性可取，無相可
X05n0229_p0287b21║捨，以佛真德離性、相故。言應滅者，隨化世間，示滅
X05n0229_p0287b22║有因，現亡身、智，以應盡還源，名為應滅。言理滅者，
X05n0229_p0287b23║此亦有二：一、是相空，妄相諸法空無有實，妄心所
X05n0229_p0287b24║取，體、相俱無；二、是真空，如來藏中恒沙佛法離相
X05n0229_p0287c01║離性，名之為空。此體有相無，真即不空，空即不有，
X05n0229_p0287c02║不空不有即是涅槃，總名理滅。滅義雖眾，要唯此
X05n0229_p0287c03║四。四滅之中，理滅為本。由見相空，成前事滅；由見
X05n0229_p0287c04║真空，成前德滅。依體起用，便有應滅。由此理滅具
X05n0229_p0287c05║二種空，故以理滅為三滅本。具四滅故，名為涅槃。
X05n0229_p0287c06║廣如彼說。新云波利匿嚩喃，翻為圓寂。謂義充法
X05n0229_p0287c07║界，德備塵沙，故稱圓；體窮真性，妙絕相累，故云寂。
X05n0229_p0287c08║又法爾無缺，故稱圓；體自真常，故稱寂。（此約性淨涅槃也。）
X05n0229_p0287c09║又萬德成滿，故稱圓；眾類永寂，故云寂（此約方便淨涅槃）。
X05n0229_p0287c10║又化用周普，故稱圓；用而常寂，故云寂（此約應化涅槃也）。
X05n0229_p0287c11║然此涅槃有其多義：或云一種，謂大般涅槃；或有
X05n0229_p0287c12║其二，謂性淨、方便淨；或有三種，謂性淨、圓淨、方便
X05n0229_p0287c13║淨；又有三種：一、性淨，二、方便淨，三、應化；或說有四，
X05n0229_p0287c14║即前四滅。此上諸義，總曰涅槃。若依唯識論等，通
X05n0229_p0287c15║說涅槃有其四種：一、自性清淨涅槃，謂真如之性，
X05n0229_p0287c16║無始時來本自清淨，雖有客塵而不能染，故曰性
X05n0229_p0287c17║淨。在有情身，即名佛性；在無情界，即名法性。以本
X05n0229_p0287c18║性清淨，故以為名。二、有餘依涅槃，謂諸聖人斷盡
X05n0229_p0287c19║煩惱，止有餘殘，苦依身在，由證無為，煩惱障盡，離
X05n0229_p0287c20║諸囂動，寂靜安樂，故號涅槃。唯識論云：謂即真如
X05n0229_p0287c21║出煩惱障，雖有微細苦依未盡，而障永寂，故名涅
X05n0229_p0287c22║槃。三、無餘依涅槃，謂諸聖人厭苦欣寂，灰身滅智，
X05n0229_p0287c23║餘迹既泯，故名涅槃。唯識論云：謂即真如出生死
X05n0229_p0287c24║苦，煩惱既盡，餘依亦滅，二障永寂，故號涅槃。四、無
X05n0229_p0288a01║住處涅槃，謂即真如出所知障，大悲般若常相輔
X05n0229_p0288a02║翼，由斯不住生死涅槃，利樂有情，窮未來際，用而
X05n0229_p0288a03║常寂，故名涅槃。初一通凡及聖，次二通三乘，後一
X05n0229_p0288a04║局大乘。廣如諸論所說也。後明示般。於中，先解般
X05n0229_p0288a05║字，後明示現。今初，言般者，名入涅槃經。疏：解入義
X05n0229_p0288a06║有三：一、就真以論，息妄歸真，從因趣果，故名為入。
X05n0229_p0288a07║此解通因、果。二、據化辯入，示滅有因，現亡身智，名
X05n0229_p0288a08║之為入。三、就真、應相對以辯入，息化歸真，故名為
X05n0229_p0288a09║入。此解在果也。言示現等者，問：諸佛何故示現入
X05n0229_p0288a10║於涅槃耶？答：如大經？離世間品云：作佛事已，觀十
X05n0229_p0288a11║種義，示般涅槃。所謂：示一切行實無常故；示一切
X05n0229_p0288a12║有非安隱故；示大涅槃是安隱處，無怖畏故；以諸
X05n0229_p0288a13║人、天樂著色身，為現色是無常法，令其願住淨身
X05n0229_p0288a14║故；示無常力不可轉故；示一切有為不隨心住，不
X05n0229_p0288a15║自在故；示一切三有皆如幻化，不堅牢故；示涅槃
X05n0229_p0288a16║性究竟堅牢，不可壞故；示一切法無起，而有聚集、
X05n0229_p0288a17║散壞相故。佛子！諸佛世尊作佛事已，所願滿已，轉
X05n0229_p0288a18║法輪已，應化度者，皆化度已，有諸菩薩應受尊號，
X05n0229_p0288a19║咸記別已，法應如是入於不變大般涅槃。言善知
X05n0229_p0288a20║識者，離世間品中明十種善知識。經言：佛子！菩薩
X05n0229_p0288a21║摩訶薩有十種善知識。何等為十？所謂：令住菩提
X05n0229_p0288a22║心善知識、令生善根善知識、令行諸波羅蜜善知
X05n0229_p0288a23║識、令解說一切法善知識、令成熟一切眾生善知
X05n0229_p0288a24║識、令得決定辯才善知識、令不著一切世間善知
X05n0229_p0288b01║識、令於一切劫修行無厭倦善知識、令安住普賢
X05n0229_p0288b02║行善知識、令入一切佛智所入善知識等也。言我
X05n0229_p0288b03║悉勸請等者，如涅槃經說：我佛世尊臨涅槃時，以
X05n0229_p0288b04║佛神力出大音聲，隨其類音遍告一切：今日如來、
X05n0229_p0288b05║應、正徧知，憐愍眾生，覆護眾生，等視眾生如羅睺
X05n0229_p0288b06║羅，為作歸依、屋舍、室宅。大覺世尊將欲涅槃，一切
X05n0229_p0288b07║眾生若有疑者，今悉可問，為最後問。爾時，世尊於
X05n0229_p0288b08║晨朝時，從其面門放種種光，其光雜色，遍照大千
X05n0229_p0288b09║佛之世界乃至十方。其中眾生遇斯光者，罪垢煩
X05n0229_p0288b10║惱一切消除。是諸眾生見聞是已，心大憂愁，同時
X05n0229_p0288b11║舉聲悲啼號哭：嗚呼慈父！痛哉苦哉！舉手拍頭，搥
X05n0229_p0288b12║胸叫喚，涕泣哽咽，大地山海皆悉震動。時諸眾生
X05n0229_p0288b13║共相謂言：且各裁抑，莫大愁苦。當即往詣拘尸那
X05n0229_p0288b14║城力士生地，到如來所，頭面禮敬，勸請如來莫般
X05n0229_p0288b15║涅槃，住世一劫若減一劫。互相執手，復作是言：世
X05n0229_p0288b16║間空虗，眾生福盡，不善諸業增長出生。仁等今當
X05n0229_p0288b17║速往速往，如來不久必入涅槃。是時便有四十八
X05n0229_p0288b18║眾，各齎供具來詣雙林。時娑羅樹間吉祥福地，縱
X05n0229_p0288b19║廣三十二由旬，大眾充滿無空缺處，作大供養，佛
X05n0229_p0288b20║皆不受，五色口光出已復沒。天人大眾見地大動，
X05n0229_p0288b21║又見光沒，身毛皆豎，同聲哀泣，說偈勸請：
X05n0229_p0288b22║稽首禮調御，我等今勸請，遠離於人僊，故無有救
X05n0229_p0288b23║護。今見佛涅槃，我等沒苦海，愁憂懷悲惱，猶如犢
X05n0229_p0288b24║失母。貧窮無救護，猶如困病人，無醫隨自心，食所
X05n0229_p0288c01║不應食。眾生煩惱病，常為諸見害，遠離法醫師，服
X05n0229_p0288c02║食邪毒藥，是故佛世尊，不應見捨離。如國無君主，
X05n0229_p0288c03║人民皆饑餓，我等亦如是，失陰及法味。今聞佛涅
X05n0229_p0288c04║槃，我等心迷亂，如彼大地動，迷失於法力。大僊入
X05n0229_p0288c05║涅槃，佛日墜於地，法水悉枯涸，我等定當死。如來
X05n0229_p0288c06║般涅槃，眾生極苦惱，譬如長者子，新喪於父母。如
X05n0229_p0288c07║來入涅槃，如其不還者，我等及眾生，悉無有救護。
X05n0229_p0288c08║如來入涅槃，乃至諸眾生，一切皆愁怖，苦惱集其
X05n0229_p0288c09║心。我等於今者，云何不愁惱？如來見放捨，猶如棄
X05n0229_p0288c10║涕唾。譬如日初出，光明甚暉焰，既能還自照，亦滅
X05n0229_p0288c11║一切暗。如來神通光，能除我苦惱，處在大眾中，譬
X05n0229_p0288c12║如須彌山。
X05n0229_p0288c13║復以種種譬喻殷勤勸請，佛亦安慰而為說法，法
X05n0229_p0288c14║應如是也。問：諸佛菩薩利物為心，住世益多故須
X05n0229_p0288c15║勸請。聲聞緣覺不能利他，自求涅槃何須勸請？答：
X05n0229_p0288c16║親斷煩惱證生空如，住持佛法利益彌廣。且聲聞
X05n0229_p0288c17║益物者，如空生鶖子處處請問，大乘思勝滿慈所
X05n0229_p0288c18║在，激揚妙理飲光及與慶喜，結集三藏遺文賓頭
X05n0229_p0288c19║盧等，應真住持能多利物，既有斯勝益故須請也。
X05n0229_p0288c20║又緣覺利物者，出無佛世以神通攝生，供養者現
X05n0229_p0288c21║世他身獲果無盡。且如善住天子昔曾供養辟支
X05n0229_p0288c22║佛，得生忉利天宮，因感空聲來報，由斯得免七返
X05n0229_p0288c23║惡道之身。又金色王十二年大旱，國人罄盡糧儲，
X05n0229_p0288c24║因供養緣覺，一飡現世滿殊常之願，皆能利物盡
X05n0229_p0289a01║有益生，功德尤多故須勸請也。問：二乘聖者斷惑
X05n0229_p0289a02║證如，益物功高故須勸請。諸善知識復是何人，有
X05n0229_p0289a03║何功能亦令勸請？答：如涅槃經德王品說：善知識
X05n0229_p0289a04║者，謂佛辟支佛。聲聞人中信方等者，何故名為善
X05n0229_p0289a05║知識耶？善知識者，能教眾生遠離十惡修行十善，
X05n0229_p0289a06║以是義故名善知識。又復如法而說、如說而行，自
X05n0229_p0289a07║遠十惡亦令他離，自行菩提亦令他行，名善知識。
X05n0229_p0289a08║又自行施戒聞慧亦令他行，名善知識。又不能自
X05n0229_p0289a09║樂，常為眾生不訟他短，常說善事，名善知識。如大
X05n0229_p0289a10║船師善渡人故，諸佛菩薩亦復如是，度盡眾生出
X05n0229_p0289a11║生死海，名善知識，故須勸請。問：諸佛如來法爾常
X05n0229_p0289a12║現無盡身，雲遍說遍益，即佛本住世，云何更言請
X05n0229_p0289a13║佛住世耶？答：然佛出世及般涅槃相對辯者，有其
X05n0229_p0289a14║二意：一、約實義，二、約對機。實義有三，謂圓宗中三
X05n0229_p0289a15║諦釋也。一、緣性即空之真諦，則非出非般，故大品
X05n0229_p0289a16║偈云：如來不出世，亦無有涅槃。二、法界緣起之俗
X05n0229_p0289a17║諦，則念念處處而出現，念念處處而入滅。出現品
X05n0229_p0289a18║成正覺章中云：佛子！應知自心念念常有佛成正
X05n0229_p0289a19║覺。何以故？諸佛如來不離此心成正覺故。如自心，
X05n0229_p0289a20║一切眾生心亦復如是，悉有如來成等正覺。又云：
X05n0229_p0289a21║得一切智，大悲相續，救度眾生。即念念出現也。又
X05n0229_p0289a22║云：當知無有少許處空無佛身。何以故？如來成正
X05n0229_p0289a23║覺，無處不至故。即處處出現也。入滅者，即上遍一
X05n0229_p0289a24║切處出現之佛身。約隨相有為義邊，念念即生即
X05n0229_p0289b01║滅，四相同時。今謂以生即滅為念念處處而入涅
X05n0229_p0289b02║槃也。三、約法界實體第一義諦，即常住世或常涅
X05n0229_p0289b03║槃。寂而常照為住世，照而常寂為涅槃也。二、約對
X05n0229_p0289b04║機者，機緣感，則菩提樹下而出現；機緣盡，則雙林
X05n0229_p0289b05║樹間而入滅。故出現品涅槃章中云：佛子！諸佛如
X05n0229_p0289b06║來為令眾生生欣樂故，出現於世；欲令眾生生戀
X05n0229_p0289b07║慕故，示現涅槃。今既要菩薩行願勸請令住世，即
X05n0229_p0289b08║當第二對機門也。佛本常住而云請住世者，眾生
X05n0229_p0289b09║心垢業惡不見如來，設有心開解發曾得見佛，而
X05n0229_p0289b10║情識昧習氣忽起還不現前。故今勸請者，但依智
X05n0229_p0289b11║離識常作佛觀，心清智明即常見佛不曾涅槃。若
X05n0229_p0289b12║瞥爾起心塵勞相續，觀智間斷即不見佛，名佛滅
X05n0229_p0289b13║度也。故出現品涅槃章中云：如來常住清淨法界，
X05n0229_p0289b14║隨眾生心示現涅槃。佛子！譬如日出普現世間，於
X05n0229_p0289b15║一切淨水器中影無不現，或一處器破則不現影。
X05n0229_p0289b16║佛子！於汝意云何？彼影不現為日咎否？答云：不也。
X05n0229_p0289b17║但由器壞非日有咎。佛子！如來智日亦復如是，普
X05n0229_p0289b18║現法界無前無後，一切眾生淨心器中佛無不現，
X05n0229_p0289b19║心器常淨常見佛身，若心濁器破則不得見。釋曰：
X05n0229_p0289b20║法身無像故無器而不形，聖智無心故無感而不
X05n0229_p0289b21║應，像非我有自彼器之虧盈，心非我生豈普現之
X05n0229_p0289b22║前後？持戒器破定水無依，菩提器破智水寧止？無
X05n0229_p0289b23║信清珠故心水渾濁，何由見佛？又解緣起章中明
X05n0229_p0289b24║佛出世間門中云：非是佛身潛隱而不出現，或無
X05n0229_p0289c01║智者則云佛不出世。當知未曾有世間而佛不現
X05n0229_p0289c02║者，此現與不現由有智與無智，非佛行藏而有出
X05n0229_p0289c03║沒，但常照一真法界，則一切諸佛常現在前。故知
X05n0229_p0289c04║請佛當淨其心也。即同維摩經：欲得淨土當淨其
X05n0229_p0289c05║心，又心淨即佛土淨云云。△標從勝說但請如來。
X05n0229_p0289c06║△釋從通意三乘皆請。
X05n0229_p0289c07║△三、總結無盡。
X05n0229_p0289c08║如是虗空界盡、眾生界盡、眾生業盡、眾生煩惱盡，我
X05n0229_p0289c09║此勸請無有窮盡，念念相續無有間斷，身語意業無
X05n0229_p0289c10║有疲厭。
X05n0229_p0289c11║
X05n0229_p0289c12║大方廣佛華嚴經普賢行願品別行疏鈔卷第四