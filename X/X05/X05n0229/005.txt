X05n0229_p0289c13║
X05n0229_p0289c14║
X05n0229_p0289c15║
X05n0229_p0289c16║大方廣佛華嚴經普賢行願品別行疏鈔卷第五
X05n0229_p0289c17║敕太原府大崇福寺沙門澄觀撰別行疏
X05n0229_p0289c18║圭峯草堂寺沙門宗密述隨疏鈔
X05n0229_p0289c19║△疏：第八、常隨佛學者，此下三段皆是回向。前二
X05n0229_p0289c20║即回向中別義。○鈔：三段皆回向者，如前徵列名
X05n0229_p0289c21║數中，已明開合。△故下偈中第七行竟，便標回向，
X05n0229_p0289c22║欲收此二屬回向故。△若別說者，即是所修二利
X05n0229_p0289c23║行體。△亦是別說所回向善根。○鈔：二、利行體者，
X05n0229_p0289c24║常隨佛學自利，恒順眾生利他也。別說所回善根
X05n0229_p0290a01║者，即第十門將此二利功德及一切福回向三處
X05n0229_p0290a02║也。
X05n0229_p0290a03║△文三一牒名
X05n0229_p0290a04║復次，善男子！言常隨佛學者。
X05n0229_p0290a05║義同等一切佛回向。△亦自利行○鈔：常隨佛學
X05n0229_p0290a06║者，謂托佛從因至果所歷之行、所為之事，以為所
X05n0229_p0290a07║緣之境，引得心智，隨而學之。謂以觀智融己身、心，
X05n0229_p0290a08║令常在如此之境，勿執身、心定相，致令在慳貪、瞋
X05n0229_p0290a09║恚、六塵、五欲顛倒境也。若令佛所歷苦行境常為
X05n0229_p0290a10║自己心觀者，則遇諸苦事，乃稱本願，而無怨惱；遇
X05n0229_p0290a11║諸樂事，自無躭染，以非常時心觀之所願故。智者
X05n0229_p0290a12║善思，勉旃而學！疏義同等一切佛回向者，十回向
X05n0229_p0290a13║中第三回向也。此亦回向中別義，故指同也。第七、
X05n0229_p0290a14║等隨順一切眾生回向，即當下第九、恒順眾生也。
X05n0229_p0290a15║△二、釋相二：一、學本師二：一、明所學二：一、明因行。
X05n0229_p0290a16║如此娑婆世界，毗盧遮那如來。△從初發心精進不
X05n0229_p0290a17║退。△以不可說不可說身命而為布施。△剝皮為紙，
X05n0229_p0290a18║析骨為筆，刺血為墨，書寫經典，積如須彌。△為重法
X05n0229_p0290a19║故不惜身命。△何況王位，城邑聚落，宮殿園林，一切
X05n0229_p0290a20║所有。△及餘種種難行苦行。
X05n0229_p0290a21║○鈔：娑婆世界毗盧等者，雖華藏世界正是十身
X05n0229_p0290a22║之依報，而娑婆界不相離，即最中香水海二十重
X05n0229_p0290a23║中第十三重是此娑婆也。意明即此穢土眾生可
X05n0229_p0290a24║以造觀修習。又佛本不離穢土修證，故界舉娑婆；
X05n0229_p0290b01║而所歸之佛，便須稱實圓見，故佛舉光明遍照。即
X05n0229_p0290b02║依、正中真、應影略耳。言從初發心等者，發心者，所
X05n0229_p0290b03║謂發大菩提心也。瓔珞本業經云：具縛凡夫未識
X05n0229_p0290b04║三寶、善惡、因果，未於佛法起一念信，乃至從此住
X05n0229_p0290b05║佛菩提正教法中發菩提心，起一念信，爾時便名
X05n0229_p0290b06║信相菩薩。瑜伽、唯識要具大乘二種種性：本性住、
X05n0229_p0290b07║種性習、所成種性，方於五位漸次悟入。智度論中
X05n0229_p0290b08║辯發心相云：若有人言：願我當來作佛，度脫一切
X05n0229_p0290b09║眾生苦惱！是名發菩提心。發心住經云：云何為菩
X05n0229_p0290b10║薩發心住？此菩薩見佛世尊形貌端嚴，色相圓滿，
X05n0229_p0290b11║人所樂見，難可值遇，有大威德，或現神足，或聞記
X05n0229_p0290b12║莂，或聽教誡，或見眾生處諸劇苦，或聞如來廣大
X05n0229_p0290b13║佛智，發菩提心，求一切智等。此發心相有其十種：
X05n0229_p0290b14║一、親近善友，二、供養諸佛，三、修習善根，四、志求勝
X05n0229_p0290b15║法，五、心常柔和，六、遭苦能忍，七、慈悲深厚，八、深心
X05n0229_p0290b16║平等，九、愛樂大乘，十、求佛智慧。以此十事，皆是發
X05n0229_p0290b17║心求大菩提之相也。又有十心：一者信心，以心淨
X05n0229_p0290b18║為義。然有四種：一信根本，謂樂念真如法故。二者
X05n0229_p0290b19║信佛有無量功德，常念親近供養恭敬，發起善根
X05n0229_p0290b20║願求一切智故。三者信法有大利益，常念修行諸
X05n0229_p0290b21║波羅蜜行故。四者信僧能正修行自利利他，常樂
X05n0229_p0290b22║親近諸菩薩眾學如實行故。二者進心，謂成前信
X05n0229_p0290b23║心令其堅固，是故勇猛發勤精進遠離眾苦，故云
X05n0229_p0290b24║進心。三者念心，謂由精進力故正念現前，所謂六
X05n0229_p0290c01║念：一念佛，謂三身種智無邊功德。二念法，謂教理
X05n0229_p0290c02║行果能利益故。三念僧，所謂菩薩理事和合。四念
X05n0229_p0290c03║戒，謂諸菩薩三聚淨戒。五念施，財法無畏施眾生
X05n0229_p0290c04║故。六念天，第一義天常樂我淨，是名念天也。四者
X05n0229_p0290c05║慧心，謂由不妄分別開悟決擇唯識道理，慧解現
X05n0229_p0290c06║前正觀諸法故。五者定心，修正行也。起信云：修行
X05n0229_p0290c07║者止一切境界相，隨順奢摩他義攝心定也。六者
X05n0229_p0290c08║戒心，依地持論菩薩住三聚淨戒，是名戒心也。七
X05n0229_p0290c09║者回向心，菩薩所修善根回向大菩提果，名回向
X05n0229_p0290c10║心也。八者說法心，謂於惡世法欲滅時，發心受持
X05n0229_p0290c11║如來正法，策勵修行廣為人說，令法廣布普使人
X05n0229_p0290c12║知，名說法心也。九者捨心，於身命財及煩惱業普
X05n0229_p0290c13║皆捨故，名捨心也。十者願心，謂願求佛果大菩提，
X05n0229_p0290c14║故云願心也。具足十心便入賢位，名發心住也。言
X05n0229_p0290c15║精進不退者，簡非懶惰懈怠，謂勇捍無退名之為
X05n0229_p0290c16║進，萬行無雜目之為精。此亦有三：一被甲精進，二
X05n0229_p0290c17║善法精進，三利樂精進，具如下明也。又言不退者，
X05n0229_p0290c18║謂不退墮即不退轉也。有其四種，謂信、位、證、行。一
X05n0229_p0290c19║信不退者，十信第六名不退心，不退於外道家故。
X05n0229_p0290c20║二位不退者，十住第七名不退住，不退二乘家故。
X05n0229_p0290c21║三證不退，謂初地菩薩出過凡位證聖法故，更不
X05n0229_p0290c22║退轉名證不退，不退於凡位故。四行不退者，第八
X05n0229_p0290c23║地中得無生忍已，必當作佛更不退轉，一切法中
X05n0229_p0290c24║行一切行，不被相用之所動轉，名行不退。故云從
X05n0229_p0291a01║初等也。剝皮為紙等者，有二：一隨相釋，二觀智釋。
X05n0229_p0291a02║且初或諸緣闕，必要記持聖言，故不惜身命剝皮
X05n0229_p0291a03║析骨，或雖竹帛紙墨不少，要須重法苦身以展誠
X05n0229_p0291a04║敬之志，所以如此也。如集一切福德三昧經云：昔
X05n0229_p0291a05║過去久遠阿僧祇劫，有一仙人名曰最勝，住山林
X05n0229_p0291a06║中，見諸神仙常行慈心，復作是念：非但慈心能濟
X05n0229_p0291a07║眾生，唯集多聞滅眾生煩惱邪見，能生正見。念已
X05n0229_p0291a08║便詣城邑聚落，處處推求說法之師。時有天魔來
X05n0229_p0291a09║語仙人言：我今有佛所說一偈，汝今若能剝皮為
X05n0229_p0291a10║紙、刺血為墨、析骨為筆，書寫此偈當為汝說。最勝
X05n0229_p0291a11║仙人聞已念言：我於無量百千劫中，常以無事，為
X05n0229_p0291a12║他割截，受苦無量，都無利益。我今當捨不堅之身，
X05n0229_p0291a13║易得妙法。歡喜踊躍，即以利刀，剝皮為紙，刺血為
X05n0229_p0291a14║墨，析骨為筆，合掌向天，請說佛偈。時魔見已，愁憂
X05n0229_p0291a15║憔悴，即便隱去。仙人見已，作如是言：我今為法，不
X05n0229_p0291a16║惜身命，剝皮為紙，刺血為墨，析骨為筆，為眾生故，
X05n0229_p0291a17║志誠不虗。餘方世界，有大慈悲，能說法者，當現我
X05n0229_p0291a18║前。作是語時，東方去此三十二剎，有佛國土，名普
X05n0229_p0291a19║無垢，國中有佛，號淨名王，忽住其前，放大光明，照
X05n0229_p0291a20║最勝身，苦痛即除，平復如故。佛即廣說集一切福
X05n0229_p0291a21║德三昧。最勝聞法，得無礙辯。佛說法已，還復不現。
X05n0229_p0291a22║最勝仙人，得辯才已，為諸眾生，廣說妙法，令無量
X05n0229_p0291a23║眾生，住三乘道。經千歲後，爾乃命終，生淨名王佛
X05n0229_p0291a24║普無垢國。由敬法故，今得成佛。佛告淨威：昔最勝
X05n0229_p0291b01║者，今我身是。是以當知，若有人能恭敬求法，佛於
X05n0229_p0291b02║其人，不入涅槃，法亦不滅。雖在異土，常面見佛，得
X05n0229_p0291b03║聞正法。故云剝皮為紙等也。二觀智釋者，謂觀察
X05n0229_p0291b04║此身，若皮若骨，都無定實，舉體全空，無我我所。雖
X05n0229_p0291b05║目覩似有之相，而乃如聚沫、如泡、如𦦨、如芭蕉，既
X05n0229_p0291b06║無自體，元同法界。如是一一推徵，三諦具足，成空
X05n0229_p0291b07║假中之三觀。詮此義時，生得此解，契合圓機，便是
X05n0229_p0291b08║寫經。經是詮表生解義，不觀不推，即心迷取相，是
X05n0229_p0291b09║無經也。
X05n0229_p0291b10║△疏：二、辯果用。
X05n0229_p0291b11║乃至樹下，成大菩提。△示種種神通。△起種種變化。
X05n0229_p0291b12║△現種種佛身。△處種種眾會。△或處一切諸大菩
X05n0229_p0291b13║薩眾會道場。△或處聲聞及辟支佛眾會道場。△或
X05n0229_p0291b14║處轉輪聖王小王眷屬眾會道場。△或處剎利，及婆
X05n0229_p0291b15║羅門，長者居士，眾會道場。△乃至或處天龍八部、人
X05n0229_p0291b16║非人等眾會道場。△處於如是種種眾會。△以圓滿
X05n0229_p0291b17║音，如大雷震，隨其樂欲，成熟眾生。△乃至示現入於
X05n0229_p0291b18║涅槃。
X05n0229_p0291b19║○鈔：明果用中，示種種神通者，或云神足，或云神
X05n0229_p0291b20║境具足，應云神境智作證通。或云運身通，謂身輕
X05n0229_p0291b21║舉，自在無壅，故以為名。或曰神足者，陰陽不測，謂
X05n0229_p0291b22║之神足，謂舉動即智能運身。如是名神足通也。言
X05n0229_p0291b23║種種者，或可總舉果中六通也。謂此六種智境無
X05n0229_p0291b24║壅，故名為通。故言種種也。起種種變化者，轉換舊
X05n0229_p0291c01║質名變，無而忽有名化。此變之與化，佛及菩薩皆
X05n0229_p0291c02║能為之，即十八變也。言十八變者：一者、震動，震動
X05n0229_p0291c03║大地。謂佛、菩薩定自在力，普能震動。或動一房、一
X05n0229_p0291c04║院、一寺、一縣、一州、一國、小千界、中千界、大千界，乃
X05n0229_p0291c05║至無數世界，皆令東湧西沒等也。二者、熾然盛，謂
X05n0229_p0291c06║身相明顯也。由佛、菩薩定自在力，於自身上出其
X05n0229_p0291c07║猛𦦨，舉身洞然，出種種光，青、黃、赤、白等，如底沙。如
X05n0229_p0291c08║來入火光定，名熾然也。三者、流布，佛與菩薩定自在
X05n0229_p0291c09║力，令教法施行也。如法華經中，普賢菩薩言：我當
X05n0229_p0291c10║以神通力守護是經，於閻浮提廣宣流布，令無斷
X05n0229_p0291c11║絕。即然燈之義也。四者、示現變，變異類形相。依定
X05n0229_p0291c12║自在力，示現種種身，化一切眾生也。五者、轉變，變
X05n0229_p0291c13║謂大、小不定。由佛、菩薩定自在力，起勝解通，變身
X05n0229_p0291c14║大、小不定。或變大地為黃金，攪長河為酥酪，變磚
X05n0229_p0291c15║瓦為金玉，變草木為飲食，變一切物，皆令隨心轉
X05n0229_p0291c16║於舊質也。六者、往來變，或去或來山河石壁無有
X05n0229_p0291c17║滯礙，上至梵天旁互十方皆隨心便至，如普賢從
X05n0229_p0291c18║寶威德上王佛國來於此土也。七者、卷，由佛菩薩
X05n0229_p0291c19║定自在力，令須彌山入芥子中，無量世界在一塵
X05n0229_p0291c20║內等。八者、舒，展小令大，令一塵一毛皆遍法界也。
X05n0229_p0291c21║九者、眾像入身，身內包容一切形像，如摩耶夫人
X05n0229_p0291c22║含容無邊世界大菩薩眾集會聽法，又普賢身內
X05n0229_p0291c23║佛佛無盡，佛毛孔內菩薩重重也。十者、往同類趣，
X05n0229_p0291c24║由定自在力，能現身於六道受生同其形類，以彼
X05n0229_p0292a01║言音說法教化。十一、隱是從有現無，謂佛菩薩定
X05n0229_p0292a02║自在力，於大眾前忽然不現，如文殊師利於靈山
X05n0229_p0292a03║會上答彌勒了大眾不見，早已隱身到於龍宮。十
X05n0229_p0292a04║二、顯是從無現有，如靈山會上從地湧出無量菩
X05n0229_p0292a05║薩，一一菩薩百福嚴相。十三、所作自在，即無有壅
X05n0229_p0292a06║滯也，由定自在力，於一切世界行住坐臥所作所
X05n0229_p0292a07║為，隨自意樂利益自在。十四、制他神通，謂佛菩薩
X05n0229_p0292a08║定自在力，能制一切邪通也。十五、能施辯才，謂有
X05n0229_p0292a09║志心於佛及菩薩求聰慧者悉能施與，如利涉和
X05n0229_p0292a10║尚求觀音菩薩，乞無礙辯得過人辯。十六、能施憶
X05n0229_p0292a11║念，令知過去事，謂佛菩薩加被有情，令自憶過去
X05n0229_p0292a12║久遠劫事悉得也。十七、能施安樂，名所化離苦，佛
X05n0229_p0292a13║及菩薩大慈悲力拔苦與樂也。十八、放大光明，或
X05n0229_p0292a14║放光明照一切世界，如經言照東方萬八千世界，
X05n0229_p0292a15║乃至遍照十方無數世界皆得也。謂佛變化有此
X05n0229_p0292a16║十八種故，所以言起種種變化也。現種種佛身者，
X05n0229_p0292a17║謂即兩重十身融三世間，十身中有眾生身、國土
X05n0229_p0292a18║身、業報身、聲聞身、緣覺身、菩薩身、如來身、法身、智
X05n0229_p0292a19║身、虗空身，即善財所遇諸善知識皆不離佛身，故
X05n0229_p0292a20║云種種。又統論佛身有其多種：或說一身，即一、法
X05n0229_p0292a21║界身；或說二身，謂真身亦名法界身，二、應身亦名
X05n0229_p0292a22║生身；或說三身，謂法、報、化身；或說四身，開報為二：
X05n0229_p0292a23║一、自受用身，二、他受用身；或說五身：一、堅固自性
X05n0229_p0292a24║身，二、福德莊嚴聚身，三、受用智慧身，四、作變化身，
X05n0229_p0292b01║五、淨法界身；或說十身，如前所明，乃至法界無盡
X05n0229_p0292b02║身雲。若束而言之，不過體、相、用三，體即法身，相即
X05n0229_p0292b03║報身，用即化身。佛身功德雖有無量，攝之不出於
X05n0229_p0292b04║三身。今言種種者，即可知也。或處轉輪聖王等者，
X05n0229_p0292b05║轉輪聖王，人中第一，千子圍繞，七寶隨身，統攝四
X05n0229_p0292b06║洲，大弘十善，相圓百福，足蹈千輪。言七寶者：一、輪
X05n0229_p0292b07║寶，二、珠寶，三、女寶，四、馬寶，五、象寶，六、主藏臣寶，七、
X05n0229_p0292b08║主兵臣寶。淨名經云：王有千子，端正勇健，能伏怨
X05n0229_p0292b09║敵也。餘有銀輪、銅輪、鐵輪等，名為小王。如菩薩瓔
X05n0229_p0292b10║珞本業說：銀輪五百輻，王三洲；銅輪一百輻，王二
X05n0229_p0292b11║洲；鐵輪五十輻，唯王南洲。法華經說：名小轉輪王
X05n0229_p0292b12║也。又諸剎利非輪王者，大粟散等皆名小王。或作
X05n0229_p0292b13║彼王處於眾會化彼眷屬，或現諸身在彼眾中說
X05n0229_p0292b14║法教化，故云處等也。或處剎利婆羅門等者，此舉
X05n0229_p0292b15║四種族姓也。西域記云：若夫族姓殊者有四流焉：
X05n0229_p0292b16║一曰婆羅門，淨行也，守道居貧潔白其操。二曰剎
X05n0229_p0292b17║帝利，王種也，舊云剎利，略也，後人訛也，奕世君臨
X05n0229_p0292b18║仁恕為志。三曰吠奢，舊云毗舍，訛也，商賈也，貨遷
X05n0229_p0292b19║有無逐利遠近。四曰戍陀羅，農人也，舊云首陀，訛
X05n0229_p0292b20║也，肆力疇壠勤身稼穡。凡茲四姓清濁殊流，婚取
X05n0229_p0292b21║通親飛伏異路，內外宗枝姻媾不雜，婦人一娉終
X05n0229_p0292b22║無再醮。自餘雜姓寔繁種族，各隨類聚難以詳載。
X05n0229_p0292b23║君王奕世唯剎帝利，餘文可知。乃至示現入於涅
X05n0229_p0292b24║槃者，後明歸真益物也。如我佛涅槃時，以佛神力
X05n0229_p0292c01║出聲普告：今日如來欲入涅槃，若有疑者今悉可
X05n0229_p0292c02║問，為最後問。即於晨朝面門放於種種色光普照
X05n0229_p0292c03║世界，遇斯光者罪垢消滅。有聞聲者舉聲悲哀：嗚
X05n0229_p0292c04║呼慈父，苦哉痛哉。舉手拍頭搥胸號喚，大地山河
X05n0229_p0292c05║皆悉震動，天人大眾皆來集會娑羅林間，禮佛悶
X05n0229_p0292c06║絕，遍體血現如波羅奢華。爾時世尊出八種聲普
X05n0229_p0292c07║告大眾：莫大號哭猶如嬰兒，各相裁抑勿自亂心。
X05n0229_p0292c08║即為說法：我今於此顯難思議，現方便力入大涅
X05n0229_p0292c09║槃示同世法，欲令眾生知身如電生戀慕善，生死
X05n0229_p0292c10║瀑河漂流速疾，諸行輪轉法應如是。汝等當知，此
X05n0229_p0292c11║大涅槃乃是諸佛金剛寶藏，常樂我淨，周圓無缺。
X05n0229_p0292c12║諸佛於此而般涅槃，最後究竟，理極無遺。諸佛於
X05n0229_p0292c13║此放捨身命，故名涅槃。如是為說略教誡已，告語
X05n0229_p0292c14║阿難：說茶毗法已，以金手却僧伽梨，顯出紫磨黃
X05n0229_p0292c15║金師子之臆，上昇虗空七多羅樹二十四返，告諸
X05n0229_p0292c16║大眾：我欲涅槃，汝等深心看我金剛堅固不壞紫
X05n0229_p0292c17║磨黃金無畏色身，如優曇華，難可值遇。大眾應當
X05n0229_p0292c18║深心瞻仰。我涅槃後，應疾修行，早出三有，勿復懈
X05n0229_p0292c19║怠，散心放逸。說是語已，出入諸禪，三返示誨已，於
X05n0229_p0292c20║七寶床右脅而臥，頭北足南，面西背東，即於中夜
X05n0229_p0292c21║入第四禪，寂然無聲，入於涅槃。佛涅槃已，時娑羅
X05n0229_p0292c22║雙樹，東西二雙合為一樹，南北二雙亦合為一樹，
X05n0229_p0292c23║垂覆寶床，蓋如來身自然變白，枝莖皮幹自然𪹼
X05n0229_p0292c24║裂，摧折無餘。是時大地諸山悉皆崩裂，大海湧沸，
X05n0229_p0293a01║江河枯竭，日月無光，黑風鼓怒，吹扇砂塵，諸樹草
X05n0229_p0293a02║木摧碎墮地，皆各有聲，歎佛入滅，世無依怙。諸天
X05n0229_p0293a03║哀慟，震大千界：哀哉！哀哉！奈何！奈何！何期今日人
X05n0229_p0293a04║天之師為事究竟，無能留者。於是阿難悶絕，遱逗
X05n0229_p0293a05║慰喻，水灑乃蘇。人天悶絕，皆大號哭，不能自制，各
X05n0229_p0293a06║各相抑，互相勸喻。然後各辦廣大供養，依法茶毗，
X05n0229_p0293a07║如轉輪王法，千氎纏身，灌諸香油，多積香木，然後
X05n0229_p0293a08║以火焚而燒之，收拾遺形，起塔安置等，廣如經說。
X05n0229_p0293a09║△疏二辨能學。
X05n0229_p0293a10║如是一切，我皆隨學。
X05n0229_p0293a11║△疏二、例一切。
X05n0229_p0293a12║如今世尊毗盧遮那，如是盡法界、虗空界，十方三世
X05n0229_p0293a13║一切佛剎所有塵中，一切如來皆亦如是，於念念中
X05n0229_p0293a14║我皆隨學。
X05n0229_p0293a15║△疏：三、總結無盡。
X05n0229_p0293a16║如是虗空界盡、眾生界盡、眾生業盡、眾生煩惱盡，我
X05n0229_p0293a17║此隨學無有窮盡，念念相續無有間斷，身語意業無
X05n0229_p0293a18║有疲厭。
X05n0229_p0293a19║△疏：第九、恒順眾生三：一、牒名。
X05n0229_p0293a20║復次，善男子！言恒順眾生者。
X05n0229_p0293a21║謂隨順眾生種類根性饒益成就。△疏：即利他行。
X05n0229_p0293a22║○鈔：第九、恒順眾生行。佛言：隨學生云恒順者，諸
X05n0229_p0293a23║佛因、果之行，可宗可慕，順於真理，故須運心倣學；
X05n0229_p0293a24║眾生善、惡之行，不離迷心，麤獷乖道，非可軌持等，
X05n0229_p0293b01║故不言學。然不壞假名，不滅假相，法無自性，一切
X05n0229_p0293b02║皆如，常以同體大悲融通物、我，故云恒順。如何順
X05n0229_p0293b03║耶？先釋不順，反明順義。若見眾生是定有，定有則
X05n0229_p0293b04║體異，真性則阻隔難化，故名非順也；若見眾生是
X05n0229_p0293b05║定無，定無即斷滅，斷滅亦異，真性還成阻隔，亦非
X05n0229_p0293b06║順也。今以普賢行願力故，普見眾生無非性之緣
X05n0229_p0293b07║起。既託真性而現，故無自體；既云現也，則幻相歷
X05n0229_p0293b08║然，非斷非滅。如鏡現面像，但云面無骨肉之自體，
X05n0229_p0293b09║豈不現面像耶？如此普見眾生，是為恒順也。故緣
X05n0229_p0293b10║起章以普賢行入佛界眾生界門中云：由眾生寂
X05n0229_p0293b11║滅本來自盡時，即是法身界；法身隨緣成有時，即
X05n0229_p0293b12║眾生界。今以寂滅非無之眾生恒不異真而成立，
X05n0229_p0293b13║又以隨緣非有之法身恒不異事而顯現，是故菩
X05n0229_p0293b14║薩入眾生界時，即是入佛界；入佛界時，即是入眾
X05n0229_p0293b15║生界也。問：義理既爾，何得復云眾生乖道，非可學
X05n0229_p0293b16║耶？答：眾生雖舉體全真，且不如是知乖背此理，所
X05n0229_p0293b17║作顛倒不可倣學。故緣起章約眾生門中所見佛
X05n0229_p0293b18║及眾生皆是生滅善惡境界，良以情計不破，故所
X05n0229_p0293b19║見佛亦同情計。當知眾生所見未曾有一佛清淨
X05n0229_p0293b20║解脫者，是故識倒佛亦倒、情迷佛亦迷，故此云不
X05n0229_p0293b21║可學也。問：既爾，何必隨順耶？答：如有賢人具足信
X05n0229_p0293b22║義忠孝，忽然夢見殺害父母造諸非法，眾人聞已
X05n0229_p0293b23║豈以夢造非法而棄之耶？然雖不可棄，豈可復欲
X05n0229_p0293b24║倣其夢事造非法耶？若有棄者効者，二皆癡狂。是
X05n0229_p0293c01║知學眾生迷心之行者，或隔眾生全云是妄者，二
X05n0229_p0293c02║亦皆癡狂。所以不可學，但言順也。然雖不學，必須
X05n0229_p0293c03║曠蕩虗心物我無二，自覺真性凡聖不差，上合十
X05n0229_p0293c04║方如來、下合六道含識，如斯見解、如是用心，方名
X05n0229_p0293c05║普賢行願。故前門令合諸佛，此門令合眾生也。妙
X05n0229_p0293c06║哉必爾，智者詳焉。謂隨順至他行者，順種類根性
X05n0229_p0293c07║者則不壞，隨緣假相饒益成就者則順理觀之，令
X05n0229_p0293c08║其稱真一一離也。如下文中為作光明貧得伏藏
X05n0229_p0293c09║等，此義類例如下七種代眾生苦中六七二義利
X05n0229_p0293c10║他行也。故前隨佛學中標云自利也，亦可前智此
X05n0229_p0293c11║悲也。
X05n0229_p0293c12║△疏：二、釋相二：一、正明二：一、所順眾生。
X05n0229_p0293c13║謂盡法界、虗空界十方剎海，所有眾生種種差別。
X05n0229_p0293c14║○鈔：先標所順眾生，後正明隨順。初中分二：初別
X05n0229_p0293c15║銷經文，後會釋疏意。初中二：初總標方處，可知。後
X05n0229_p0293c16║顯所順生，有二：先總標經。言眾生者，如大法鼓經
X05n0229_p0293c17║云：一切法和合施設，名為眾生。謂以四大、五蘊、十
X05n0229_p0293c18║二處及十八界、十二因緣等合成，假名為人，號曰
X05n0229_p0293c19║眾生。又般若燈論云：謂有情者，數數生故，名為眾
X05n0229_p0293c20║生。又不增不減經云：此法身本性清淨，但為恒沙
X05n0229_p0293c21║煩惱所纏，隨順世間往來生死，即名眾生。
X05n0229_p0293c22║△所謂卵生胎生濕生化生
X05n0229_p0293c23║○鈔：後別釋，有二：先顯四生，後明餘五。初中分二：
X05n0229_p0293c24║先別顯四生，義如下釋。
X05n0229_p0294a01║△或有依於地水火風而生住者。或有依空及諸卉
X05n0229_p0294a02║木而生住者。
X05n0229_p0294a03║○鈔：後依義別顯，又二：先約差別，後攝所餘。前中
X05n0229_p0294a04║三：一、明依止差別，二、明種類差別，三、明受用差別。
X05n0229_p0294a05║初文可知。
X05n0229_p0294a06║△種種生類、種種色身、種種形狀、種種相貌、種種壽
X05n0229_p0294a07║量、種種族類、種種名號、種種心性、種種知見、種種欲
X05n0229_p0294a08║樂、種種意行、種種威儀。
X05n0229_p0294a09║○鈔：次種類中，一一差別，故云種種。言壽量者，謂
X05n0229_p0294a10║短、長不等，分限差殊。如北洲千歲，東、西半減，南洲
X05n0229_p0294a11║不定等。餘文可知。
X05n0229_p0294a12║△種種衣服、種種飲食，處於種種村營、聚落、城邑、宮殿。
X05n0229_p0294a13║○鈔：後種種衣服下，即受用差別也。
X05n0229_p0294a14║△乃至一切天龍八部人非人等無足二足四足多
X05n0229_p0294a15║足。△有色無色有想無想非有想非無想。
X05n0229_p0294a16║四生九類義，見普救夜神。○鈔：乃至下，攝所餘類
X05n0229_p0294a17║中言天、龍等者，具如經末所明。有色、無色下，後
X05n0229_p0294a18║明餘五義，如下辯後會釋疏意。疏四生至夜神者，
X05n0229_p0294a19║四生即卵、胎、濕、化，更加有色、無色、有想、無想、非
X05n0229_p0294a20║有想非無想等，都成九類也。普救夜神，即前寄十
X05n0229_p0294a21║地中之善友也。具足應言普救眾生。妙德主夜神
X05n0229_p0294a22║住菩提場，寄𦦨慧地，得菩薩普現一切世間調伏
X05n0229_p0294a23║眾生解脫門。彼亦有九類之文。疏釋云：九類略有
X05n0229_p0294a24║二種差別：初明四生，則依止差別，報之所託故；餘
X05n0229_p0294b01║三可依。化生依何？依業、染生也。地持論但云業、染，
X05n0229_p0294b02║即俱舍世間品意。偈云：倒心趣欲境濕化染香處
X05n0229_p0294b03║天首上三橫地獄頭歸下。論曰：如是中有往至所
X05n0229_p0294b04║生，先起倒心，馳趣欲境。彼由業力所起眼根，雖住
X05n0229_p0294b05║遠方，能見生處父、母交會，而起倒心。若男緣母，起
X05n0229_p0294b06║於男欲；若女緣父，起於女欲。翻此二緣，俱起瞋心。
X05n0229_p0294b07║若濕生者，染香故生，謂遠齅知生處香氣，便生愛、
X05n0229_p0294b08║染，往彼受生，隨業所應，香有淨、穢；若化生者，染處
X05n0229_p0294b09║故生，謂遠觀知當所生處，便生愛、染，往彼受生，隨
X05n0229_p0294b10║業所應，處有淨、穢。又天中有首正上升，如從座起；
X05n0229_p0294b11║人、鬼、傍生中有行相，還如人等；地獄中有頭下足
X05n0229_p0294b12║上，蹎墜其中。云餘五類，則麤、細差別。此明報相。下
X05n0229_p0294b13║二界有色為麤，無色為細；於有色中有想為麤，無
X05n0229_p0294b14║想為細，非有想非無想。則無色界中唯舉其細，對
X05n0229_p0294b15║餘為麤。以義對之，應云有想、無想為麤，非有想非
X05n0229_p0294b16║無想為細。故此指云義也。然經文所列有多種，統
X05n0229_p0294b17║之不出九類，故疏但指九類。然彼解但配所依及
X05n0229_p0294b18║麤、細，未配五道。今此更明天及地獄、化生、鬼具、胎、
X05n0229_p0294b19║化、人、畜，各通於四。鬼、胎、化者，地行羅剎、夜叉及鬼
X05n0229_p0294b20║母、兒，皆是胎生，餘皆是化。人具四者，卵如毗舍佉
X05n0229_p0294b21║母，卵生三十二子，胎如常人；濕如奈女，從菴蘿樹
X05n0229_p0294b22║濕氣而生，即菴蘿女也；化如劫初之人，從二禪下，
X05n0229_p0294b23║生人間。畜具四者，如龍與金翅鳥，各有四生。故正
X05n0229_p0294b24║法念經云：化生金翅鳥，能食四生龍。如次濕、胎、卵，
X05n0229_p0294c01║能食三、二、一等。餘鳥皆卵，餘獸皆胎。著地飛空，若
X05n0229_p0294c02║水若陸，微細蠢動，或化或濕，或卵或胎，不可具分
X05n0229_p0294c03║品類。又雜心云：謂生攝趣，非趣攝生。以中陰化生，
X05n0229_p0294c04║趣不攝故。問：化生最強，何不為首？答：有二：一、約境
X05n0229_p0294c05║釋，二、約心釋。約境釋者，具緣多者而為首故。如卵
X05n0229_p0294c06║生必具胎、濕、化，胎生但具濕、化，濕生唯兼於化，化
X05n0229_p0294c07║生唯一，更不兼餘。此即前前具後後，後後不具前
X05n0229_p0294c08║前，故為此次也。二、約心釋者，從本至末為次無明。
X05n0229_p0294c09║卵生無明者，取第八識心三細最初業相也。此初
X05n0229_p0294c10║起之念，能所未分，渾沌如卵，既是根本，故首明之。
X05n0229_p0294c11║無明發業，蘊在藏識之中，為胎也。愛水流注潤之，
X05n0229_p0294c12║方能受生，為濕也。化生則無而忽有，為化也。有色
X05n0229_p0294c13║者，下二界皆有色陰，即有漏五根也。無色者，則四
X05n0229_p0294c14║空處但以四蘊為身，無色陰之五根也。有想者，除
X05n0229_p0294c15║無想天及有頂，餘皆此攝。無想者，即無想天；非有
X05n0229_p0294c16║想非無想者，即有頂天也。若以九類配三界，即化
X05n0229_p0294c17║生遍三界，三生唯欲界，有色遍下二界，有想該三
X05n0229_p0294c18║界而不遍餘二天，故無想則色界中一天也，非有
X05n0229_p0294c19║想非無想則無色界中一天也。恐有力者要說，故
X05n0229_p0294c20║具敘之；不說，又慮闕用。
X05n0229_p0294c21║△疏：二、正明隨順。
X05n0229_p0294c22║如是等類，我皆於彼，隨順而轉。△種種承事種種供
X05n0229_p0294c23║養。△如敬父母，如奉師長，及阿羅漢，乃至如來，等無
X05n0229_p0294c24║有異。△於諸病苦，為作良醫。於失道者，示其正路。於
X05n0229_p0295a01║暗夜中，為作光明。於貧窮者，令得伏藏。△菩薩如是
X05n0229_p0295a02║平等饒益一切眾生。
X05n0229_p0295a03║鈔：隨順而轉者，隨如上彼彼眾生生起觀智，故
X05n0229_p0295a04║云轉也。言如敬父母者，如本生心地觀中說：父有
X05n0229_p0295a05║慈恩，母有悲恩。長養之恩，彌於普天；憐愍之德，廣
X05n0229_p0295a06║大無比。世間所高，莫過山岳；悲母之恩，踰於須彌。
X05n0229_p0295a07║世間之重，大地為先；悲母之恩，亦過於彼。若背恩
X05n0229_p0295a08║不順，令其怨念，父母發惡，子即隨墮。世間之疾，莫
X05n0229_p0295a09║過猛風；怨念之徵，復過於彼。以百千種上妙供具
X05n0229_p0295a10║供養一百五通神仙、一百淨行、一百善友，不如以
X05n0229_p0295a11║微少物供養父母。校量其福，不可為比。如須闍提
X05n0229_p0295a12║太子自割身肉供養父母，行菩薩道。涅槃亦云：供
X05n0229_p0295a13║養父母，得無量福。廣如經說。言如奉師長者，生我
X05n0229_p0295a14║者父母，成我者朋友，生我法身，皆由師長，乃至教
X05n0229_p0295a15║誨、引導，直至菩提。阿羅漢者，梵語，翻就唐言，有其
X05n0229_p0295a16║數義。今取三義。真諦三藏解云：阿羅漢者，此云不
X05n0229_p0295a17║生，謂不於三界煩惱之中更受生死之報，故云不
X05n0229_p0295a18║生。二名應教，謂自學已滿，將己所證堪應教人，故
X05n0229_p0295a19║名應教。三名應供，善見律云：是人智斷具足，是勝
X05n0229_p0295a20║福田，堪銷物供，能生大利，故名應供。具此等義，故
X05n0229_p0295a21║以名焉。今言恒順，還同於此也。如來，可知。但以普
X05n0229_p0295a22║賢行願之力，令觀行遍法界，於如上種類眾生中，
X05n0229_p0295a23║念念如此，以彼彼眾生有解會者，自霑如上之益。
X05n0229_p0295a24║言平等者，稱性普觀普益也。
X05n0229_p0295b01║△疏二、徵釋二：一、令佛喜二：一、徵。
X05n0229_p0295b02║何以故？
X05n0229_p0295b03║徵意云：但應順佛，何要順生？△疏二、釋。
X05n0229_p0295b04║菩薩若能隨順眾生，則為隨順供養諸佛。△若於眾
X05n0229_p0295b05║生尊重承事，則為尊重承事如來。△若令眾生生歡
X05n0229_p0295b06║喜者，則令一切如來歡喜。
X05n0229_p0295b07║疏：釋意云：若順眾生，則為順佛；若不順生，佛不歡
X05n0229_p0295b08║喜。○鈔：順生則為順佛者，此文既略，更以海印
X05n0229_p0295b09║之喻以明。如香水海澄淳，須彌、日、月、四天下中種
X05n0229_p0295b10║種眾生、種種國土、居處、屋宅，皆於中現。若執此像
X05n0229_p0295b11║是有命之眾生，有質之世界，是乖像也。非唯乖像，
X05n0229_p0295b12║亦乖海也。必須定知此像一一具鹹、濕之體，及不
X05n0229_p0295b13║宿死屍等十種之德。華嚴經三十九卷說海有十
X05n0229_p0295b14║德，以況十地：一、次第漸深，如初地出生大願漸深
X05n0229_p0295b15║故；二、不受死屍，如二地不受破戒死屍故；三、餘水
X05n0229_p0295b16║入中沒名，如三地離世假名故；四、普同一味，如四
X05n0229_p0295b17║地與佛德同一味故；五、有無量珍寶，如五地出生
X05n0229_p0295b18║方便神通寶故；六、無能至底，如六地觀察緣生甚
X05n0229_p0295b19║深理故；七、廣大無量，如七地廣大覺慧善觀察故；
X05n0229_p0295b20║八、大身所居，如八地示廣大莊嚴事故；九、潮不過
X05n0229_p0295b21║限，如九地深解行世實而不過限故；十、普受大雨，
X05n0229_p0295b22║如十地能受一切如來大法，明雨無厭足故。始名
X05n0229_p0295b23║順像。既順像也，始得名為順海。海即如來，像即眾
X05n0229_p0295b24║生。餘義昭然可見。故出現品云：佛子！譬如大海，普
X05n0229_p0295c01║能印現四天下中一切眾生色身、形像，是故共說
X05n0229_p0295c02║以為大海。諸佛菩提亦復如是，普現一切眾生心
X05n0229_p0295c03║念、根性、欲樂，而無所現。是故經云順生即是順佛，
X05n0229_p0295c04║乃至尊重、承事、歡喜等，是故說名諸佛菩提也。
X05n0229_p0295c05║△疏二、增大悲二：一、徵。
X05n0229_p0295c06║何以故？
X05n0229_p0295c07║疏徵意云：生佛懸隔，何以順生諸佛歡喜？△二、釋意
X05n0229_p0295c08║云：佛以大悲而為體性，若不順生，不合佛體。○鈔：
X05n0229_p0295c09║大悲而為體性者，諸佛從因至果，所作無不為生。
X05n0229_p0295c10║大悲、般若常相輔翼，方名無住涅槃。故悲是體也。
X05n0229_p0295c11║△疏文三。一、法說。
X05n0229_p0295c12║諸佛如來以大悲心而為體故，因於眾生而起大悲，
X05n0229_p0295c13║因於大悲生菩提心，因菩提心成等正覺。
X05n0229_p0295c14║疏：即標示同體大悲。○鈔：因於眾生至成等正覺
X05n0229_p0295c15║者，大悲欲化眾生，須學化生之智。智既圓矣，自名
X05n0229_p0295c16║成佛。而菩提心必具大悲、大願、大智等也。所以言
X05n0229_p0295c17║諸佛如來以大悲而為體也。謂佛普賢攝化門
X05n0229_p0295c18║中普解一切，彌綸而不漏，稱之為大。見諸眾生恒
X05n0229_p0295c19║處生死，五趣輪回，造眾惡因，受諸苦楚，如來愍傷，
X05n0229_p0295c20║深加惻愴，是故名悲也。即世間之悲不得名大，出
X05n0229_p0295c21║世之悲方名為大；出世中二乘之悲不名為大，佛
X05n0229_p0295c22║菩薩悲方名為大也。謂此大悲是眾行之首也。故
X05n0229_p0295c23║理趣六波羅蜜經云：佛告慈氏：菩薩摩訶薩修行
X05n0229_p0295c24║靜慮波羅蜜多，應當修習大悲無量。謂此大悲於
X05n0229_p0296a01║諸善業而為導首。譬如命根，於出、入息而為其先；
X05n0229_p0296a02║輪王，七寶為先；大乘萬行，大悲為先。譬如長者，唯
X05n0229_p0296a03║有一子，父母憐念，徹於骨髓。菩薩大悲亦復如是，
X05n0229_p0296a04║於諸有情住於極愛一子之地。又此大悲能作方
X05n0229_p0296a05║便，成辦一切助菩提法故。又此大悲能悟無師自
X05n0229_p0296a06║然智故。又此大悲能除一切自心熱惱，隨順有情，
X05n0229_p0296a07║為饒益故。是故如來以此為體也。初標指經文中，
X05n0229_p0296a08║疏同體大悲者，如向所引，海中萬像與海同體，佛
X05n0229_p0296a09║菩提中眾生與菩提同體。法、喻備矣。△疏：故出現
X05n0229_p0296a10║品云：如來成正覺時，普見一切眾生成正覺，乃至
X05n0229_p0296a11║普見一切眾生入涅槃，皆同一性。△疏：以了眾生
X05n0229_p0296a12║皆無性故，大悲相續，救護一切。○鈔：二、引教證成，
X05n0229_p0296a13║疏出現品云至一切者，此簡要而引也。具云成正
X05n0229_p0296a14║覺時，於其身中普見等。次則如疏文所引。此但以
X05n0229_p0296a15║佛為門，故云於其身中。若以眾生為門，即佛於眾
X05n0229_p0296a16║生中成。故出現品次下云：菩薩應知自心念念常
X05n0229_p0296a17║有佛成正覺。何以故？諸佛如來不離此心成正覺
X05n0229_p0296a18║故。如自心，一切眾生心亦復如是，悉有如來成等
X05n0229_p0296a19║正覺，廣大周遍，無有休息。更引此文對前者，以此
X05n0229_p0296a20║門意明生、佛交徹之義，故今文具也。
X05n0229_p0296a21║△疏二、喻明。
X05n0229_p0296a22║譬如曠野沙磧之中有大樹王，若根得水，枝、葉、華、果
X05n0229_p0296a23║悉皆繁茂。
X05n0229_p0296a24║疏：生死懸絕，迥無所依，名為曠野；不生善根，喻以
X05n0229_p0296b01║沙磧。佛菩提法如大樹王，智慧、禪定猶如枝葉。菩
X05n0229_p0296b02║薩依學，況之以華！諸佛證此，目之為果。一切眾生
X05n0229_p0296b03║以為其根，以大慈悲而為其水。△疏。水滋樹根，葉果
X05n0229_p0296b04║繁茂。悲念萬類，成佛果因。△疏合文備矣。○鈔譬如
X05n0229_p0296b05║至備矣者，問：經言：譬如曠野法中如何？疏：生死懸絕，
X05n0229_p0296b06║迥無所依，名為曠野。如何是沙磧？疏：不生善根，喻
X05n0229_p0296b07║以沙磧。如何是曠野？沙磧中樹。疏：佛菩提法，如大
X05n0229_p0296b08║樹佛王。言菩提法者，別指一切眾生本覺智體也。
X05n0229_p0296b09║謂以真性隨諸妄緣，成諸染法，被煩惱覆蔽，無佛
X05n0229_p0296b10║菩提之力用，故比沙磧中樹。此乃樹雖未生華果，
X05n0229_p0296b11║而樹身非無；眾生雖未有佛菩提之力用，而本覺
X05n0229_p0296b12║常在也。問：樹若生長，眾生悟、修法中如何？疏：智慧、
X05n0229_p0296b13║禪定，猶如枝、葉。喻則從樹生枝，枝生於葉；法則從
X05n0229_p0296b14║本覺起於始覺，始覺是慧，故如枝。既心初起，心無
X05n0229_p0296b15║初相，則冥合一如；一如是定，故如其葉。則因慧成
X05n0229_p0296b16║定，慧先定後也。此約實教所說，故淨名經云：智慧
X05n0229_p0296b17║是菩薩淨土。菩薩成佛時，正定眾生來生其國，不
X05n0229_p0296b18║同小教權乘先定，然後發慧。然以入道由智，故云
X05n0229_p0296b19║因慧成定。理實定、慧齊修，無前無後，謂定能拔沉
X05n0229_p0296b20║滯，慧能遏囂浮，慧能決斷、簡擇，二法相扶，能持萬
X05n0229_p0296b21║行，最為要極也。所以問明品云：譬如有力王率土
X05n0229_p0296b22║咸戴仰定慧亦如是菩薩所依賴。雖定、慧最妙，要
X05n0229_p0296b23║須頓達本源，方起定、慧也。又須以定、慧運於萬行，
X05n0229_p0296b24║方能證果。問：樹有枝、葉，以況定、慧；於此枝、葉轉生
X05n0229_p0296c01║其華，以況何等？疏：菩薩依學，況之以華，即依於定、
X05n0229_p0296c02║慧而修萬行之華也。謂諸菩薩定、慧既備，洞達本
X05n0229_p0296c03║源，順理益生，須行萬行。所以依其定、慧，運於萬行
X05n0229_p0296c04║之華也。問：樹有華也，後必有果。萬行華敷，以何為
X05n0229_p0296c05║果？疏：諸佛證此，目之為果，即喻如華熟，方能結果；
X05n0229_p0296c06║法中萬行周圓，方可證入，成妙覺之尊也。問：前文
X05n0229_p0296c07║有大樹王，若根得水，枝、葉、華、果，悉皆繁茂。如上所
X05n0229_p0296c08║說，總是枝、葉、華、果。法、喻相對已竟。如何是樹根？何
X05n0229_p0296c09║者為水耶？疏：一切眾生而為樹根，以大慈悲而為
X05n0229_p0296c10║其水，謂諸眾生雖皆各具有菩提樹根，而不能發
X05n0229_p0296c11║生者，但以樹根恒時埋在麤澁生死煩惱砂中，砂
X05n0229_p0296c12║性乾燥，都無沃潤之功，何能令樹根發生滋榮？是
X05n0229_p0296c13║以諸佛、菩薩起種種方便，令諸眾生遠離麤惡煩
X05n0229_p0296c14║惱砂中，安住三寶最勝良田之內，廣興慈悲之密
X05n0229_p0296c15║雲，普雨甘露之法雨，方能滋潤菩提樹根，令漸敷
X05n0229_p0296c16║榮，成熟大果也。問：將眾生以況樹根，指大慈悲猶
X05n0229_p0296c17║如其水。未審水益樹根，有何功用？慈悲攝生，有何
X05n0229_p0296c18║勝能耶？疏：水滋樹根，華果繁茂；悲念萬類，成佛果
X05n0229_p0296c19║因。言成佛果因者，意說慈悲是成佛果之因也，如
X05n0229_p0296c20║水滋樹根是華果之因。故前經云：因於大悲，生菩
X05n0229_p0296c21║提心；因菩提心，成等正覺。此因者，若說因位中所
X05n0229_p0296c22║起悲願，則通與自、他作其果因，具二利故。若於佛
X05n0229_p0296c23║及得果不捨因門菩薩，則但與他為因。何以？自果
X05n0229_p0296c24║已滿，唯利他故。若從喻至法，委細推之者，應當先
X05n0229_p0297a01║須分明見曠野中之樹身，就樹根而灌水；先須分
X05n0229_p0297a02║明悟生死中之覺體，就覺心而起悲。若不見樹也，
X05n0229_p0297a03║遍曠野而虗灌，但益疲勞，畢竟不生華果；若不悟
X05n0229_p0297a04║覺體也，遍生死而起悲，但益愛見，畢竟不證菩提。
X05n0229_p0297a05║或見樹根而不灌，亦華果不生；或悟覺體而不修，
X05n0229_p0297a06║亦菩提不證。勉旃！求悟不得，徒自勞形；努力修行
X05n0229_p0297a07║不得，撥無因果。斯文圓妙，諦而思之！
X05n0229_p0297a08║△疏：三法合四：一、正合法。
X05n0229_p0297a09║生死曠野菩提樹王亦復如是，一切眾生而為樹根，
X05n0229_p0297a10║諸佛菩薩而為華果，以大悲水饒益眾生，則能成就
X05n0229_p0297a11║諸佛菩薩智慧華果。
X05n0229_p0297a12║△疏略不合枝葉。○鈔：一、正合。經云：一切眾生而
X05n0229_p0297a13║為樹根者，一切諸佛無不從迷而悟，從妄而真。淨
X05n0229_p0297a14║名經云：煩惱即菩提。又云：諸佛解脫，當於一切眾
X05n0229_p0297a15║生心行中求。法句經云：塵勞，諸佛種也。
X05n0229_p0297a16║△疏二、重徵釋。
X05n0229_p0297a17║何以故？若諸菩薩以大悲水饒益眾生，則能成就阿
X05n0229_p0297a18║耨多羅三藐三菩提故。
X05n0229_p0297a19║○鈔：重徵釋者，徵意云：何以益生而成佛菩提智？
X05n0229_p0297a20║豈不似與他飲食而自己空口飽耶？無此理也。答
X05n0229_p0297a21║意難見，略更分別。如何難見？以前文云：大悲益生，
X05n0229_p0297a22║成就佛智。此還云：大悲益生，成就菩提。但似結前
X05n0229_p0297a23║義，不似通難。今此再出經意，令其顯然。經意通云：
X05n0229_p0297a24║夫智慧圓滿成就者，必須自、他無異，物、我同如，見
X05n0229_p0297b01║一切眾生皆是我覺心所現故。益他，即是益我生
X05n0229_p0297b02║圓，我智方圓故。却牒前語，生起義勢，云：以大悲水
X05n0229_p0297b03║饒益眾生，即能成就阿耨菩提故也。更詳連次下
X05n0229_p0297b04║兩節經文，斯意轉顯也。上釋同體之文，雖具明此
X05n0229_p0297b05║義，緣要出此節經意，須更用之。言阿耨多羅者，此
X05n0229_p0297b06║云無上也。言三者，此云正，對邪立名。所言藐者，此
X05n0229_p0297b07║云等，齊等義故。又言三者，此亦云正，圓滿義故。言
X05n0229_p0297b08║菩提者，此云覺，可貫上四處，應云：無上覺、正覺、等
X05n0229_p0297b09║覺、正覺，並有所簡。所言正覺者，簡凡夫、外道，彼邪
X05n0229_p0297b10║覺故。言等覺者，簡二乘聖者，彼偏覺生空故。又云
X05n0229_p0297b11║正覺者，簡十地聖人，分覺二空，非正滿覺故。初言
X05n0229_p0297b12║無上覺者，增勝而言，偏在法身。若通相論，三身如
X05n0229_p0297b13║來竝無上覺故。具上四義，故得阿耨多羅三藐三
X05n0229_p0297b14║菩提名也。
X05n0229_p0297b15║△疏：三、反結成。
X05n0229_p0297b16║是故菩提屬於眾生，若無眾生，一切菩薩終不能成
X05n0229_p0297b17║無上正覺。
X05n0229_p0297b18║○鈔：是故至正覺者，意明菩提屬於眾生。傷念滯
X05n0229_p0297b19║權教、執文字之流，皆譏頓宗云：是佛境界，何關汝
X05n0229_p0297b20║事？苦哉！苦哉！今釋此一節，有二義：一、對緣釋，二、觀
X05n0229_p0297b21║心釋。對緣者，如前文云：因於眾生而起大悲，乃至
X05n0229_p0297b22║成正覺等。二、觀心者，自有二意：一、攀緣妄想，即是
X05n0229_p0297b23║眾生。妄起即不覺，覺即無妄，合於本覺，名為成佛。
X05n0229_p0297b24║二、思惟觀察法義，此心念念生起，亦是眾生。必因
X05n0229_p0297c01║此心念念推察，方見正理成智，方證菩提。故云爾
X05n0229_p0297c02║也。
X05n0229_p0297c03║△疏：四、結示令知。
X05n0229_p0297c04║善男子！汝於此義應如是解：以於眾生心平等故，則
X05n0229_p0297c05║能成就圓滿大悲；以大悲心隨眾生故，則能成就供
X05n0229_p0297c06║養如來。
X05n0229_p0297c07║△疏：三、總結無盡。
X05n0229_p0297c08║菩薩如是隨順眾生：虗空界盡、眾生界盡、眾生業盡、
X05n0229_p0297c09║眾生煩惱盡，我此隨順無有窮盡，念念相續無有間
X05n0229_p0297c10║斷，身、語、意業無有疲厭。
X05n0229_p0297c11║△疏第十、普皆回向三：一、牒名。
X05n0229_p0297c12║復次，善男子！言普皆回向者。
X05n0229_p0297c13║△疏：回謂回轉，向謂趣向。回己修善，向於三處，謂
X05n0229_p0297c14║實際、菩提及與眾生。△疏：除狹劣障，生廣大善。○
X05n0229_p0297c15║鈔：回己修善至及與眾生者，然隨所向，義有眾多，
X05n0229_p0297c16║以類通收，不出此三處也。或開為十：一、回自向他；二、
X05n0229_p0297c17║回少向多；三、回自因行向他因行；四、回因向果；五、回
X05n0229_p0297c18║劣向勝；六、回比向證；七、回事向理；八、回行布行向
X05n0229_p0297c19║圓融行；九、回世間向出世間；十、回順理事向理所
X05n0229_p0297c20║成事。十中，初三眾生，次三及第九菩提，七、八實際，
X05n0229_p0297c21║第十通三。雖然開為十，又合為二，謂隨相、離相。眾
X05n0229_p0297c22║生菩提隨相，實際離相；或眾生隨相，菩提離相，實
X05n0229_p0297c23║際非隨非離。然雖開合多端，此二闕一不可。故光
X05n0229_p0297c24║明覺品云：若於一切智發生回向心，隨相也；見心
X05n0229_p0298a01║無所生，離相也；當獲大名稱，回向也。若闕隨相，則
X05n0229_p0298a02║墮二乘；若闕離相，則墮凡夫。隨相護二乘，離相護
X05n0229_p0298a03║煩惱。據十回向品，即有十名：一、救護眾生離眾生
X05n0229_p0298a04║相回向，謂此菩薩修行六波羅蜜、四無量心，以此
X05n0229_p0298a05║善根令一切眾生悉皆除滅三惡道苦，常以慈悲
X05n0229_p0298a06║眼觀諸眾生，以此善根回向菩提、實際、眾生，心無
X05n0229_p0298a07║所著，是名救護眾生離眾生相回向也。二、不壞回
X05n0229_p0298a08║向，謂此菩薩於諸佛法得不壞信，深入實義，集功
X05n0229_p0298a09║德藏，行大惠施，心無所壞，是名不壞回向也。三、等
X05n0229_p0298a10║諸佛回向，謂此菩薩學過去、未來、現在一切諸佛
X05n0229_p0298a11║回向，見好、惡色，心無憎、愛，諸根清淨，此得如是回
X05n0229_p0298a12║向諸佛，故云等諸佛回向也。四、至一切處回向，謂
X05n0229_p0298a13║此菩薩修諸善根，令此善根功德之力遍至三世
X05n0229_p0298a14║諸如來所，及諸大眾以為莊嚴，於一念中充滿無
X05n0229_p0298a15║邊世界，譬如實際遍滿一切，是名至一切處回向
X05n0229_p0298a16║也。五、無盡功德藏回向，謂此菩薩得無盡法善根
X05n0229_p0298a17║力，回趣薩婆若海，心淨如虗空，不動如大地，故云
X05n0229_p0298a18║無盡功德藏回向也。六、隨順大果堅固善根回向，
X05n0229_p0298a19║此菩薩以四攝法、四無量心善化眾生，堅固不退，
X05n0229_p0298a20║以此善根回求大果，是名堅固回向也。七、等心隨
X05n0229_p0298a21║順一切眾生回向，此菩薩增長善根，不可測量，閉
X05n0229_p0298a22║惡趣門，得心自在，以此善根常求惠施，譬如有人
X05n0229_p0298a23║盡未來劫常來求索，菩薩以平等心而惠施之，心
X05n0229_p0298a24║無厭倦，是名等心隨順一切眾生回向也。八、如相
X05n0229_p0298b01║回向者，此菩薩成就念智，安住不動，令諸眾生皆
X05n0229_p0298b02║得安住諸功德法，菩薩如是心無所依，以此善根
X05n0229_p0298b03║同真如相回向利益一切眾生，是名如相回向也。
X05n0229_p0298b04║九、無縛無著回向者，此菩薩不捨一切善根，恭敬，
X05n0229_p0298b05║合掌，禮拜諸佛，請轉法輪，菩薩以此無縛無著心
X05n0229_p0298b06║回向大菩提果，是名無縛無著回向也。十、法界無
X05n0229_p0298b07║盡回向者，此菩薩具足慈悲，能廣惠施，饒益眾生，
X05n0229_p0298b08║未曾休息，以此善根回求法界無量佛剎，是名法
X05n0229_p0298b09║界無盡回向也。此十回向，總以無邊行海隨順大
X05n0229_p0298b10║願為宗，成就普賢法界德用為趣也。疏除狹劣障，
X05n0229_p0298b11║成廣大善者，顯益及所為也。心不回向，即為狹劣；
X05n0229_p0298b12║以回向心，一毫之善皆遍法界，故云廣大。如回聲
X05n0229_p0298b13║入角，則遠聞
X05n0229_p0298b14║△疏二、釋相二：一、明所回善根。
X05n0229_p0298b15║從初禮拜，乃至隨順，所有功德。
X05n0229_p0298b16║即前九門。△疏：二、正明回向。此中正明回向眾生，
X05n0229_p0298b17║令成菩提，即向菩提盡於法界，義同實際。○鈔：正
X05n0229_p0298b18║明回向者，釋此一段，文為二：初廣釋義，後略銷文。
X05n0229_p0298b19║初中二：先配三回向，後出要三所以。今初，疏正明
X05n0229_p0298b20║等者，正明向生，此經文顯也。言令成等者，出經意
X05n0229_p0298b21║含三也。所向眾生必願成菩提，盡法界下，配實際，
X05n0229_p0298b22║疏文亦顯。△疏：所以要此三者，凡是菩薩，必大悲
X05n0229_p0298b23║下化，大智上求，而離眾生及菩提相。○鈔：後所以
X05n0229_p0298b24║下，出要三所以也。於中三：一、具悲、智離相故，二、互
X05n0229_p0298c01║相資故，三、別開十類。初中下化，故向眾生；上求，故
X05n0229_p0298c02║向菩提；離此二種相，故向實際。又以菩薩善根必
X05n0229_p0298c03║由眾生而成，是生之分，故還向彼；善根必是菩提
X05n0229_p0298c04║分法，故亦向彼。二必離相，故向實際也。△疏：又此
X05n0229_p0298c05║三者，其必相資。一即具三，方成其一。謂證實相，須
X05n0229_p0298c06║向眾生以化眾生，成其自利，斷障證真故；亦向菩
X05n0229_p0298c07║提速證菩提，具一切智，斷於二障，方窮實際故。△
X05n0229_p0298c08║疏餘二準思。○鈔：又此下，互相資也。謂證實等者，
X05n0229_p0298c09║離色證空，非真實際，故以化生成自證也。亦向菩
X05n0229_p0298c10║提者，得菩提智，方窮實際，故以展轉相資也。○餘
X05n0229_p0298c11║二準思者，二、為救眾生，須向實際，於惑自在，方能
X05n0229_p0298c12║化故。淨名云：若自有縛，能解彼縛，無有是處。亦向
X05n0229_p0298c13║菩提，有智方能廣利故。故佛地經云：欲度眾生，不
X05n0229_p0298c14║離無障礙解脫智。三、為得菩提故，回向眾生。不向
X05n0229_p0298c15║眾生，不證果故，亦向實際。不證實際，豈得菩提？△
X05n0229_p0298c16║疏：更以類取，略有十意，謂依三法故，滅三道故，淨
X05n0229_p0298c17║三聚故，顯三佛性故，成三寶，會三身，具三德，得三
X05n0229_p0298c18║菩提，證三涅槃，安住三種祕密藏故。△疏：言三法
X05n0229_p0298c19║者，即體、相、用，亦三般若。△疏：謂向實際者，依於體
X05n0229_p0298c20║法。向菩提者，依於相法。向眾生者，依於用法。△疏：
X05n0229_p0298c21║餘九三法，次第準知。○鈔：更以下，別開十類。於中
X05n0229_p0298c22║二：初標列，後牒釋。釋中分二：先會釋初門，後例顯
X05n0229_p0298c23║餘九。初文有二：先標，後釋。且初標。疏：言三法者，即
X05n0229_p0298c24║體、相、用，亦三般若。言三般若者，謂：真性般若、觀照
X05n0229_p0299a01║般若、資成般若。此三名五。般若中，真性即實相，觀
X05n0229_p0299a02║照名同，資成即攝境界、眷屬、文字等三般若。開即
X05n0229_p0299a03║為五，合即成三。後釋。疏謂向實際下，可知。二、例顯
X05n0229_p0299a04║餘九。疏餘九三法，次第準知者，即準初三配向實
X05n0229_p0299a05║際、菩提、眾生也。謂：二、云滅三道故者，見實際，方能
X05n0229_p0299a06║滅苦；照煩惱空，即得菩提；回結縛業，為利生業等。
X05n0229_p0299a07║三、淨三聚者，謂：向實際故，律儀離過；向菩提故，廣
X05n0229_p0299a08║攝眾善；向眾生故，即是饒益有情也。四、顯三佛性
X05n0229_p0299a09║者，謂：向實際正因，向菩提了因，向眾生者即是緣
X05n0229_p0299a10║因。五、成三寶者，向實際成法寶，向菩提成佛寶，向
X05n0229_p0299a11║眾生成同體僧寶。六、會三身者，謂：法、報、化。七、具三
X05n0229_p0299a12║德者，謂：向實際成斷德，向菩提成智德，向眾生成
X05n0229_p0299a13║恩德。八、得三菩提者，謂：向實際得實相菩提，向菩
X05n0229_p0299a14║提得實智菩提，向眾生得方便菩提，菩提樹下示
X05n0229_p0299a15║成佛故。九、證三涅槃者，謂：性淨涅槃、圓淨涅槃、方
X05n0229_p0299a16║便淨涅槃，薪盡火滅是也。十、安住三種祕密藏者，
X05n0229_p0299a17║由向實際，則住法身，佛以法為身，清淨如虗空故；
X05n0229_p0299a18║由向菩提，能成般若，菩提朗鑒，居然照極故；由向
X05n0229_p0299a19║眾生，能成解脫，自既無縛，令他解縛，隨機應現，亦
X05n0229_p0299a20║無礙解脫也。又此十內舉一為首，展轉相由也。
X05n0229_p0299a21║△疏文二：一、離苦成善。
X05n0229_p0299a22║皆悉回向盡法界，虗空界一切眾生。△願令眾生常
X05n0229_p0299a23║得安樂無諸病苦。△欲行惡法皆悉不成。△所修善
X05n0229_p0299a24║業皆速成就。△關閉一切諸惡趣門。△開示人天涅
X05n0229_p0299b01║槃正路。
X05n0229_p0299b02║疏：願離苦成善，乃至涅槃。○鈔：皆悉回向至涅槃
X05n0229_p0299b03║正路等者，既普法界一時皆願，則橫遍十方也。言
X05n0229_p0299b04║常得等者，則豎窮三際也。
X05n0229_p0299b05║△疏二、發心代苦。
X05n0229_p0299b06║若諸眾生，因其集積諸惡業故，所感一切極重苦果。
X05n0229_p0299b07║△我皆代受△令彼眾生悉得解脫。△究竟成就無
X05n0229_p0299b08║上菩提。
X05n0229_p0299b09║△疏：苦由業生，何能代之？△疏略有七意△疏一。
X05n0229_p0299b10║起悲意樂自居，凡境事未必能。△疏：二、修諸苦行，
X05n0229_p0299b11║後能與物為增上緣，即名為代。△疏：三、留惑潤生，
X05n0229_p0299b12║受有苦身，為物說法，令不造惡。因亡果喪，即名
X05n0229_p0299b13║為代。△疏：四、若見眾生造無間業，當受大苦，無異
X05n0229_p0299b14║方便，要須斷命，自墮地獄，令彼脫苦，即名為代。△
X05n0229_p0299b15║疏：五、由初發心，常處惡趣，乃至饑世，身為大魚，即
X05n0229_p0299b16║名為代。△疏：六、大願與苦皆同真性。今以即真之
X05n0229_p0299b17║大願，潛至即真之苦。△疏：七、法界為身，自、他無異。
X05n0229_p0299b18║眾生受苦，即是菩薩。○鈔：若諸下，發心代苦，文
X05n0229_p0299b19║中二：一、正明；二、苦下，徵釋。於中三：一、徵起；二、略有
X05n0229_p0299b20║下，別釋；三、上七下，料簡。二中云：一、起悲等者，瑜伽
X05n0229_p0299b21║四十九云：菩薩於世間修習哀愍意樂及非意樂，
X05n0229_p0299b22║為利惡趣有情，誓處惡道，如己舍宅，願身代受，令
X05n0229_p0299b23║彼惡業永不現行。由此悲願力故，一切惡趣諸煩
X05n0229_p0299b24║惱品所有麤重，於自所依，皆得除遣，入初地故等。
X05n0229_p0299c01║第一回向經云：佛子！菩薩摩訶薩見諸眾生造作
X05n0229_p0299c02║惡業，受諸重苦，以是障故，不見佛，不聞法，不識僧，
X05n0229_p0299c03║便作是念：我當於彼諸惡道中代諸眾生受種種
X05n0229_p0299c04║苦，令其解脫！菩薩如是受苦毒時，轉更精勤，不捨，
X05n0229_p0299c05║不避，不驚，不怖，不退，不怯，無有疲厭。何以故？如其
X05n0229_p0299c06║所願，決欲荷負一切眾生，令解脫故。復作是念：我
X05n0229_p0299c07║所修行，欲令眾生皆悉得成無上智王，不為自身
X05n0229_p0299c08║而求解脫。何以故？我願救度一切眾生，發菩提心，
X05n0229_p0299c09║不為自身求無上道，亦不為求五欲境界及三有
X05n0229_p0299c10║中種種樂故，修菩薩行。何以故？世間之樂，無非是
X05n0229_p0299c11║苦也。二、修諸苦行等者，菩薩本為利生，求法苦行，
X05n0229_p0299c12║已名為代；況因修行獲勝妙三業，與物為增上緣，
X05n0229_p0299c13║故名為代也。三、留惑潤生，受有苦身者，留煩惱種
X05n0229_p0299c14║潤生，令受分段有苦身也。謂二障中分別起者，地
X05n0229_p0299c15║前伏現行，初地剎那斷種子。其俱生中，所知障隨
X05n0229_p0299c16║地分斷；煩惱，則初地已去，自在能斷。留故不斷，潤
X05n0229_p0299c17║生攝化故，不墮二乘故，為斷所知障故，為得大菩
X05n0229_p0299c18║提故。梁攝論云：留惑至惑盡，證佛一切智。然凡夫
X05n0229_p0299c19║即以現惑潤業受生，聖人不爾，但留惑種用以受
X05n0229_p0299c20║生，以智禦用成勝行故不起過患，猶如毒蛇以呪
X05n0229_p0299c21║力禦，既不令死亦不起過而成勝用。然分段、變易
X05n0229_p0299c22║二種身，五教不同，小乘但有分段至究竟位，佛亦
X05n0229_p0299c23║同然，是實非化。始教七地已還有分段，八地已上
X05n0229_p0299c24║有變易，終教則初地永斷一切煩惱，使種少分分
X05n0229_p0300a01║別俱生，於智障中亦從一分地上受變易身。問：若
X05n0229_p0300a02║不留惑，云何大悲同事攝生？答：始教願智劣故留
X05n0229_p0300a03║惑助願，終教菩薩願智勝故分留受生，頓教行位
X05n0229_p0300a04║既不可說，所依身分亦然。若圓教不說變易，但分
X05n0229_p0300a05║段以至於十地，離垢定前至彼位得普見肉眼，故
X05n0229_p0300a06║知是分段也。又善財以分段身窮於因位故也。問：
X05n0229_p0300a07║何故此中不說變易？答：以此教不分生死麤細之
X05n0229_p0300a08║相，總就過患以為一際，若信滿稱性頓翻彼際，即
X05n0229_p0300a09║分段便無障礙，亦不易麤為細，故不說也。故還源
X05n0229_p0300a10║觀云：眾生受執五蘊念念遷流名之為苦，菩薩教
X05n0229_p0300a11║令了蘊空寂業從妄生，止觀二門心無暫捨，因亡
X05n0229_p0300a12║果喪苦無由生，但令不入三塗，名為普代受苦也。
X05n0229_p0300a13║四、若見等者，梁攝論第十一云：若菩薩由如是方
X05n0229_p0300a14║便勝智，行殺生等十事，無染濁過失，生無量福慧，
X05n0229_p0300a15║速得無上菩提勝果。釋論曰：菩薩能知如此事，有
X05n0229_p0300a16║人心應作無間等惡業。菩薩了知其心，無別方便
X05n0229_p0300a17║可令離此惡行，唯有斷命。又知此人捨命，必生善
X05n0229_p0300a18║道。若不捨命，決行此業，長時受苦。菩薩念言：我必
X05n0229_p0300a19║墮地獄，願我為彼受此苦報。當令彼人現世受少
X05n0229_p0300a20║輕苦，於未來世受大樂故。如良醫治病，先加輕苦，
X05n0229_p0300a21║後除重疾。行盜婬等亦然。又報恩經云：菩薩知恩
X05n0229_p0300a22║報恩，修大方便，利益眾生。應識隨宜，顯示方便。說
X05n0229_p0300a23║過去無畏王如來滅後，正法之中有婆羅門子，聰
X05n0229_p0300a24║明黠慧，受持五戒，受持正法。因有緣事，遠行餘國，
X05n0229_p0300b01║五百人伴。前至嶮路，五百群賊欲劫行伴。其中一
X05n0229_p0300b02║人先與婆羅門子親善，先來告語：於初夜時賊發，
X05n0229_p0300b03║汝密捨去，勿令伴知。婆羅門子聞已，譬如人噎，既
X05n0229_p0300b04║不得咽，又不得吐。欲告語伴，懼畏諸伴害此一人，
X05n0229_p0300b05║伴墮惡道。若默然者，賊當害伴，賊墮惡道。思惟是
X05n0229_p0300b06║已，即便持刀斷此賊命：三惡道報，是我所宜。眾伴
X05n0229_p0300b07║皆言：卿是勝人，云何作惡？婆羅門子具說上事，諸
X05n0229_p0300b08║伴發菩提心。群賊亦然。五、由初等者，由菩薩初修
X05n0229_p0300b09║正願，為生受苦，至究竟位，願成自在，常居惡趣，救
X05n0229_p0300b10║苦眾生。如地藏菩薩及現莊嚴王等，乃至饑世，身
X05n0229_p0300b11║為大魚，皆其類也。或放光照燭，神力冥加，類非一
X05n0229_p0300b12║也。△疏：上七義中，初唯意樂，次二為緣，次二實代，
X05n0229_p0300b13║後二理觀。△疏：然約有緣，方能代爾。○鈔：上七義
X05n0229_p0300b14║下，第三、料簡。言然約有緣下，通伏難。為有問云：若
X05n0229_p0300b15║依四、五二義，應能普代，何故猶有眾生受苦耶？故
X05n0229_p0300b16║此答云：然約有緣，方能代耳。準大經，鈔：更有二意：
X05n0229_p0300b17║一、業有定、不定故，不定則可代；二、若受苦有益，菩
X05n0229_p0300b18║薩令受，方能究竟得離故。如父母教子，付嚴師令
X05n0229_p0300b19║治。如是密意，非凡、小能知也。
X05n0229_p0300b20║△疏：三、總結無盡。
X05n0229_p0300b21║菩薩如是所修回向：虗空界盡、眾生界盡、眾生業盡、
X05n0229_p0300b22║眾生煩惱盡，我此回向無有窮盡，念念相續無有間
X05n0229_p0300b23║斷，身、語、意業無有疲厭。
X05n0229_p0300b24║△疏：四、結益令知。
X05n0229_p0300c01║善男子！是為菩薩摩訶薩十種大願具足圓滿。△若
X05n0229_p0300c02║諸菩薩，於此大願，隨順趣入。△則能成熟一切眾生。
X05n0229_p0300c03║△則能隨順阿耨多羅三藐三菩提。△則能成滿普
X05n0229_p0300c04║賢菩薩諸行願海。△是故，善男子，汝於此義應如是知。
X05n0229_p0300c05║△疏二、顯經勝德二：一、校量聞經德。
X05n0229_p0300c06║若有善男子、善女人。
X05n0229_p0300c07║○鈔：第二、顯經勝德分中，言善男子、善女人者，束
X05n0229_p0300c08║而言之有九，律儀言之有七，即男三，女四。男三者，
X05n0229_p0300c09║在家有一，即五戒近事男也；出家有二，即比丘及
X05n0229_p0300c10║沙彌也。女四者，在家有一，即五戒近事女也；出家
X05n0229_p0300c11║有三，即比丘尼、六法尼、沙彌尼。故有七也。更兼有
X05n0229_p0300c12║非受戒男子、女人二般，故成九也。以此等九，攝盡
X05n0229_p0300c13║劫外、劫內一切善男、女也。
X05n0229_p0300c14║△以滿十方無量無邊不可說不可說佛剎極微塵
X05n0229_p0300c15║數一切世界上妙七寶，及諸天人最勝安樂。
X05n0229_p0300c16║○鈔：言七寶者，真諦記中說諸寶類，總有一百八
X05n0229_p0300c17║種。舉勝而言，七寶攝盡：一、金；二、銀；三、珊瑚；四、赤真
X05n0229_p0300c18║珠，赤蟲所出，或體赤色；五、末尼珠，即如意珠也；六、
X05n0229_p0300c19║硨磲，其體如石，青白間色；七、碼碯。此興阿彌陀經
X05n0229_p0300c20║少異，可知。
X05n0229_p0300c21║△布施爾所一切世界所有眾生。△供養爾所一切
X05n0229_p0300c22║世界諸佛菩薩。△經爾所佛剎極微塵數劫相續不
X05n0229_p0300c23║斷所得功德。△若復有人，聞此願王，一經於耳，所有
X05n0229_p0300c24║功德。△比前功德百分不及一，千分不及一，乃至優
X05n0229_p0301a01║波尼沙陀分亦不及一。
X05n0229_p0301a02║△疏：二、顯餘眾行德二：一、總明法行，略說功德。
X05n0229_p0301a03║或復有人以深信心，於此大願受持讀誦，乃至書寫
X05n0229_p0301a04║一四句偈。
X05n0229_p0301a05║疏：總明法行也。總有十種：一、書寫，二、供養，三、轉施，
X05n0229_p0301a06║四、聽聞，五、披讀，六、受持，七、開示，八、諷誦，九、思惟，十、修
X05n0229_p0301a07║習。△疏：今但有四，謂：一、受持，二、讀，三、誦，四、書寫。兼
X05n0229_p0301a08║前聽聞，唯舉五行，乃至二字，義攝所餘。○鈔：言一
X05n0229_p0301a09║四句偈者，梵云鉢陀，正云跛那，此翻為句。準婆沙
X05n0229_p0301a10║論，有其五種。今取五內處中句，即八字為一句也，
X05n0229_p0301a11║即當此間五字或四字句等。言偈者，梵語伽他，此
X05n0229_p0301a12║翻為頌，即四句為頌。言一四句者，取其最少不過
X05n0229_p0301a13║一四句也。又顯義團圓，目之為句；一義圓足，名一
X05n0229_p0301a14║四句也。各是一意。今此意云：若人受持此經一四
X05n0229_p0301a15║句偈，便能除滅五無間業等也。先通明十種法行。
X05n0229_p0301a16║言法行者，總有十種，如疏列名：一、書寫者，有人為
X05n0229_p0301a17║重法故，常自書寫經典。二、供養者，有人常以香華
X05n0229_p0301a18║供養經法。三、轉施者，有自解書寫，施與他人；轉讀，
X05n0229_p0301a19║或自轉念，以此功德回施於他。四、聽聞者，有人常
X05n0229_p0301a20║在法會聽聞教法。五、披讀者，有人常披覽教法，對
X05n0229_p0301a21║文而讀。六、受持者，有人受持經典，恒不忘失。七、開
X05n0229_p0301a22║示者，有人自得義味，恒時開演，曲示他人。八、諷誦
X05n0229_p0301a23║者，有人記憶文句，常自歌諷千遍、萬遍。九、思惟者，
X05n0229_p0301a24║有人聞教已，思惟義理，生得慧解。十、修習者，有人
X05n0229_p0301b01║自達教旨，依法修行。此亦名十法師。於中，一是人
X05n0229_p0301b02║法師，能解義理，故法之師；餘九法即師。此十法行，
X05n0229_p0301b03║辯中邊論。頌云：書寫及供養施他聽披讀受持及
X05n0229_p0301b04║開演諷誦與思修。則通而言之，謂受持大乘教法
X05n0229_p0301b05║入理之方便也。賢首大師所製華嚴三昧觀門第
X05n0229_p0301b06║四簡教門中，假問云：眾生修行，為要受持聖教耶？
X05n0229_p0301b07║為要捨教耶？答：有十類：一者、自有眾生無識，懸捨
X05n0229_p0301b08║聖言，師自愚心，復隨邪友，違教修行，巧偽誑惑，此
X05n0229_p0301b09║為惡人也。二者、又有眾生亦背聖教，以質直心謂
X05n0229_p0301b10║為出要，勤修苦行，竟無所益。此上二人，俱捨聖教，
X05n0229_p0301b11║不依義理。三者、唯誦聖言，不解義意，依傍聖教，求
X05n0229_p0301b12║名求利，違自所誦，亦名惡人。四者、唯逐文句，不知
X05n0229_p0301b13║義理，但以直心讀誦，雖無巧偽，亦無所益。此上二
X05n0229_p0301b14║人，俱不捨教，不得義理。如上四門，皆不可依。五者、
X05n0229_p0301b15║讀誦聖言，分知解行，多讀文句，少有修行。六者、廣
X05n0229_p0301b16║尋聖教，遍知解行，漸略聖言，取意專修。七者、受持
X05n0229_p0301b17║得意，唯在修行，不復尋言。八者、尋教得旨，知一切
X05n0229_p0301b18║法無不稱性，是故於教亦不持捨，即此言教稱性，
X05n0229_p0301b19║約教修行。九者、常持稱性之教，不捨不著，恒觀絕
X05n0229_p0301b20║言之理，不棄不滯。此上五門，猶未究竟。十者、尋教
X05n0229_p0301b21║得實，理教無礙，常觀理而不礙教，常持教而不礙
X05n0229_p0301b22║理，此即理教俱融，合為一觀，方名究竟。此上十門，
X05n0229_p0301b23║前四門全不可依，次五門從淺至深，隨根悟入，然
X05n0229_p0301b24║但是革凡成聖之方便楢未究竟，唯第十門方為
X05n0229_p0301c01║究竟也。又賢首大師云：受持大乘經，須知五法：一、
X05n0229_p0301c02║須明其文，有五，謂善知分段起盡，前後相屬，次第
X05n0229_p0301c03║連合，詮旨圓滿，無增無減。二、解其事，亦五，謂說處、
X05n0229_p0301c04║說主、徒眾、請儀，及知圓音所說。三、達其義，亦五，謂
X05n0229_p0301c05║略標綱要，廣釋除疑，譬喻令解，引事證成，舉益勸
X05n0229_p0301c06║學。四、得其意，亦五，謂令發大心，觀真理，伏煩惱，慈
X05n0229_p0301c07║悲救物，勤修萬行。五、順其行，自有五種：一、於前四
X05n0229_p0301c08║門法行，在身在心，未曾暫息。二、歷前四門以起勝
X05n0229_p0301c09║心，謂於前文教起難遭想，於前事相起尊重心，念
X05n0229_p0301c10║佛難逢，傷己薄祐，於前義理起愛樂心，於前意旨
X05n0229_p0301c11║悲喜交集。三、受持正法，謂於前文教書寫流通，圖
X05n0229_p0301c12║畫形相，表佛法會，撮略意旨，曲示行人。四、自行增，
X05n0229_p0301c13║謂親近善友，繫念思惟。五、成無礙行，謂得旨亡詮，
X05n0229_p0301c14║故不可守，亡詮由教，故不可捨，是故於教生無守
X05n0229_p0301c15║無捨行。今此雖開為十法行，但是眾緣資成，正助
X05n0229_p0301c16║相兼，總曰受持修習。全依此者，可為圓因，精勤不
X05n0229_p0301c17║退，皆證滿果。自教至大唐，古今有依法修學者，靈
X05n0229_p0301c18║通感瑞，其類實繁，具如華嚴傳五卷、纂靈記兩卷
X05n0229_p0301c19║所說。略而言之，謂：一、書寫經輝五色，即後魏王延
X05n0229_p0301c20║明、王元熈，英明博達，甞以香和金寫經一百部，每
X05n0229_p0301c21║部五香為藏，七寶函盛，日夜清齋行道，即放神光
X05n0229_p0301c22║五色，照燭庭宇，眾所咸覩。因而發心者，不可計數
X05n0229_p0301c23║也。楮香四達。僧德圓，妙統宗極。修一淨園，種楮鮮
X05n0229_p0301c24║華，香草雜之。每洗浴，方入園，溉以香水。楮生三載，
X05n0229_p0302a01║香氣四達。後以為紙，寫經纔書數行，每字皆放光
X05n0229_p0302a02║明也。二、供養瑞鳥㘅華。僧法誠，於蓋谷造華嚴堂，
X05n0229_p0302a03║畫七處九會變相，兼寫此經，專精供養。每有瑞鳥，
X05n0229_p0302a04║形色非常，㘅華入室，旋遶供養也。三、轉施灌掌之
X05n0229_p0302a05║水，尚拯生靈。僧彌伽多羅，師子國第三果人。因至
X05n0229_p0302a06║西太原寺，遇諸僧轉華嚴經，忽然改容云：不知此
X05n0229_p0302a07║處亦有此經。合掌歡喜，讚歎言曰：此大方廣經，功
X05n0229_p0302a08║德難思。西域相傳，有人稱讚此經，以水灌掌，水沾
X05n0229_p0302a09║蟲蟻而捨命者，皆得生天。何況受持、讀誦、思惟、觀
X05n0229_p0302a10║察等。四、聽聞功齊種智。金剛菩薩云：聞此法門，如
X05n0229_p0302a11║一切智行所集福德。五、披讀眇然履空。隋朝禪定
X05n0229_p0302a12║寺僧慧悟，持華嚴經。與持涅槃經僧，同隱終南，巖
X05n0229_p0302a13║棲木食，各專其業。後有一人請齋，二人相讓。請者
X05n0229_p0302a14║云：請華嚴。悟尚即便隨往，乃是山神。千羅漢皆推之，
X05n0229_p0302a15║令於上坐。齋畢，神呼一童令侍，乃入悟口，便得神
X05n0229_p0302a16║通。却歸取經，辭涅槃僧，眇然履空而去，莫知所往。
X05n0229_p0302a17║六、受持煥若臨境。僧辯才，事裕法師，學華嚴經，久
X05n0229_p0302a18║而不悟。淨室專精三年，乃夢普賢指授。覺後悉通，
X05n0229_p0302a19║煥然猶如臨鏡也。七、開示華梵通韻。宋朝三藏求
X05n0229_p0302a20║那䟦陀羅，天竺人，精華嚴。來至此土，七百餘人請
X05n0229_p0302a21║講。恨以華言未通，禮懺虔請。乃夢一人執劒，持一
X05n0229_p0302a22║人頭，刎却䟦陀羅頭，安提來者。遂通唐言，講數十
X05n0229_p0302a23║遍，故云通韻。人天共遵。魏朝勒那三藏，中天竺人。
X05n0229_p0302a24║既至此土，華音又通。講華嚴經次，忽有一人執笏，
X05n0229_p0302b01║形如天官，云：天帝令請師講華嚴經。都講、維那、梵
X05n0229_p0302b02║唄，咸須同去。勒那曰：待講畢去得否？使云：可爾。及
X05n0229_p0302b03║講終，即與都講等奄然卒於法座之上，人皆歎仰。
X05n0229_p0302b04║神光入宇。法藏和尚，字賢首。十七辭親，求法於太
X05n0229_p0302b05║白山。後母病歸覲。時儼和尚於雲華寺講華嚴經，
X05n0229_p0302b06║至中夜，忽見神光照燭庭宇，知有異人。及明過，儼
X05n0229_p0302b07║和尚即敬事之，深入華嚴旨趣也。良以一文之妙，
X05n0229_p0302b08║攝義無遺。故一偈之功，能破地獄也。京兆人姓王，
X05n0229_p0302b09║不得名。死被二人引至地獄，見一僧云：是地藏。令
X05n0229_p0302b10║誦偈云：若人欲了知，三世一切佛。應觀法界性，一
X05n0229_p0302b11║切唯心造。遂得解脫。聲所至處，有受苦者，悉脫其
X05n0229_p0302b12║苦。後一日却蘇，憶持此偈，向道俗說。諸德尋經，方
X05n0229_p0302b13║得知是華嚴經夜摩天偈也。八、諷誦每含舍利。安
X05n0229_p0302b14║定郡樊玄智，依順和尚誦華嚴經。每因誦經，口中
X05n0229_p0302b15║頻獲舍利，前後數百粒也。適會神僧京兆苑律師，
X05n0229_p0302b16║貞觀年初，宿㶚橋店。有一僧同主人別房安下，飲
X05n0229_p0302b17║酒噉肉。律師持戒精潔，勃然戒之。其僧餐了，以灰
X05n0229_p0302b18║水嗽口，誦華嚴經。俄終一軸，未滿五更，一部都畢。
X05n0229_p0302b19║其律師入房，悲泣懺謝訖。至明，便乃分袂，不告名
X05n0229_p0302b20║字，不知所至。九、思惟則無生入證偈讚。排空即解
X05n0229_p0302b21║脫和尚，臺山佛光寺立精舍，讀華嚴經，依經作佛
X05n0229_p0302b22║光觀。又求文殊得見，云：何須禮我，可自悔責。後因
X05n0229_p0302b23║自求，乃悟無生。遂欲廣禮諸佛，證此因緣。感諸佛
X05n0229_p0302b24║現，與說偈言：諸佛寂滅甚深法，曠劫修行今乃得。
X05n0229_p0302c01║若能開曉此法眼，一切諸佛皆隨喜。又問：寂滅之
X05n0229_p0302c02║法，若為可說教人？佛即隱身，但有聲曰：方便智為
X05n0229_p0302c03║燈，照見心境界。欲究真實法，一切無所見。十、修習。
X05n0229_p0302c04║海神聽而時雨霶𩃰。僧道英，亳州人。年至十二，親
X05n0229_p0302c05║為之娶。五年同居，全無世事。後因聽講華嚴經，乃
X05n0229_p0302c06║出家，入太行山栢梯寺修止觀。時年天旱，唯講華
X05n0229_p0302c07║嚴。感二人云：是海神來聽講經。遂令下雨，須臾霶
X05n0229_p0302c08║𩃰也。天童迎而大水瀰漫。隋朝靈幹，講華嚴經，住
X05n0229_p0302c09║興善寺，常作兜率及華嚴觀。臨終之日，有天童來
X05n0229_p0302c10║迎，而不隨去，云：吾志在華藏矣。尋見大水瀰漫，蓮
X05n0229_p0302c11║華滿中。乃忻然曰：此果吾願。遂與同住僧童真相
X05n0229_p0302c12║別。別訖，奄然而逝也。
X05n0229_p0302c13║△速能除滅五無間業。△所有世間身心等病，種種
X05n0229_p0302c14║苦惱，乃至佛剎極微塵數一切惡業，皆得消除。
X05n0229_p0302c15║○鈔：言五無間業者，梵云半左阿難他哩（丁也反）哩
X05n0229_p0302c16║野尼迦，云五無間。或云阿鼻旨，或云阿毗古，譯云
X05n0229_p0302c17║無擇，或云無間。具其四義，或五義也：一、受生無間；
X05n0229_p0302c18║二、壽命無間，以無中夭者；三、身量無間，以身遍滿
X05n0229_p0302c19║故；四、受苦無間，無等流處所故；五、受報無間，以決
X05n0229_p0302c20║定順生故。由具上五義，故名無間。隨造一業，便招
X05n0229_p0302c21║此報。所言五者，即五逆罪，謂：殺父，害母，出佛身血，
X05n0229_p0302c22║殺阿羅漢，破和合僧。此五隨犯一件，皆得逆罪，墮
X05n0229_p0302c23║阿鼻獄。經一中劫，受無間苦。故名五無間業。又此
X05n0229_p0302c24║五逆，有小、大之異。上說五逆，猶是小逆。佛月藏經
X05n0229_p0303a01║等，名為大逆。故彼第八云：但出一佛身血，得無間
X05n0229_p0303a02║罪，尚不可筭墮阿鼻獄，況出萬億佛身血者！終無
X05n0229_p0303a03║有人說彼罪報。若有惱亂、罵辱、打縛、為我剃髮、著
X05n0229_p0303a04║袈裟片縷、不受禁戒及破戒者，得罪多彼，況持戒
X05n0229_p0303a05║者？故名為大。下偈中云極惡五無間也。又四重罪
X05n0229_p0303a06║名近無間，其罪亦重，故名為近。除普賢願王及陀
X05n0229_p0303a07║羅尼法威德力，無能除滅也。言所有世間身心等
X05n0229_p0303a08║病者，依涅槃經說有二種：一者、身病，二者、心病。身
X05n0229_p0303a09║病有五：一者、因水，二者、因風，三者、因熱，四者、雜病，
X05n0229_p0303a10║五者、客病。客病有四：一者、非分強作，二者、忘誤墮
X05n0229_p0303a11║落，三者、刀杖瓦石，四者、鬼魅所著。二者、心病亦有
X05n0229_p0303a12║四種：一者、踴躍，二者、恐怖，三者、憂愁，四者、愚癡。復
X05n0229_p0303a13║次，善男子！身心之病凡有三種：一者、業報，二者、不
X05n0229_p0303a14║得遠離怨對，三者、時節代謝。生如是等因緣、名字、
X05n0229_p0303a15║受分別痛。因緣者，風等諸病；名字者，心悶、肺脹、上
X05n0229_p0303a16║氣、咳逆、心驚、下痢；受分別者，頭痛、目痛、手足等痛。
X05n0229_p0303a17║是名為病受所分別也。言種種苦惱者，此有二種：
X05n0229_p0303a18║一即直指諸病有種種苦惱，二即兼攝餘諸苦惱，
X05n0229_p0303a19║謂諸所有逼迫等事也。
X05n0229_p0303a20║△一切魔軍、夜叉、羅剎，若鳩槃茶、若毗舍闍、若部多等，
X05n0229_p0303a21║飲血噉肉諸惡鬼神，皆悉遠離。△或時發心親近守護。
X05n0229_p0303a22║疏：略說功德也。唯說離惡，亦即現報。○鈔：明魔、
X05n0229_p0303a23║鬼潛護中二義句：初明魔、鬼遠離，後顯發心守護。
X05n0229_p0303a24║初言魔者，梵語具云魔羅；此云殺者，殺修行人智
X05n0229_p0303b01║慧命故。此為生死之根本也。略說有四：一、煩惱魔，
X05n0229_p0303b02║是生死因；二、天魔，是生死緣；三、蘊魔；四、死魔，是生
X05n0229_p0303b03║死果。今言魔軍者，即天魔也。軍者，眾也。即下鬼神，
X05n0229_p0303b04║皆魔軍眾也。言夜叉者，此云猛捷，即捷疾也。羅剎
X05n0229_p0303b05║者，即食血肉之鬼類也。海中有羅剎城，人落其中，
X05n0229_p0303b06║多遭食啗也。鳩槃茶者，此云守宮神，亦云冬瓜鬼，
X05n0229_p0303b07║以其陰囊似冬瓜也。毗舍闍者，噉精氣鬼。餓鬼中，
X05n0229_p0303b08║此稍勝也。部多者，此云大身鬼，亦云自生鬼。此類
X05n0229_p0303b09║若從父母生者，名曰夜叉；若自生者，名曰部多。飲
X05n0229_p0303b10║血等者，總舉諸類也。皆悉遠離者，後結遠離也。亦
X05n0229_p0303b11║即現報者，對生報、後報以滿三也。
X05n0229_p0303b12║△疏：二、偏舉一行，廣顯眾德二：一、舉一行。
X05n0229_p0303b13║是故若人，誦此願者。
X05n0229_p0303b14║疏舉一例，餘。
X05n0229_p0303b15║△疏：二、廣辯德。具多勝德，不出五果。○鈔：不出五
X05n0229_p0303b16║果者，俱舍顯相云：異熟無記法有情有記生。但是
X05n0229_p0303b17║無覆無記，故不通餘。從善、惡因所感，名有情有記
X05n0229_p0303b18║生。又瑜伽云：諸不善法於諸惡趣受異熟果，善、有
X05n0229_p0303b19║漏法於諸善趣受異熟果。等流似自因，相似、同類，
X05n0229_p0303b20║兼說自因。又瑜伽三十八云：習不善故，樂住不善，
X05n0229_p0303b21║則不善法增長；習善法故，樂住善法，則善法增長。
X05n0229_p0303b22║為等流果。或似先業，後果隨轉。此有二義：後義果
X05n0229_p0303b23║似於因，即此意也，如殺生短命等；前義即後果之
X05n0229_p0303b24║報，如前世樂於殺生，今還好殺等也。離繫由慧盡，
X05n0229_p0303c01║離諸結縛，名離繫果。慧者，擇也；盡者，滅也。謂此擇
X05n0229_p0303c02║滅，離繫所顯，故將擇滅釋離繫果。瑜伽論云：以道
X05n0229_p0303c03║滅惑，名離繫果。又諸異生以世俗道滅諸煩惱，不
X05n0229_p0303c04║究竟故，非離繫果。若因彼力生是果名士用。若法
X05n0229_p0303c05║因彼力生，如因下地加行力，上地有漏定生。然離
X05n0229_p0303c06║繫名為不生，由道力證得，亦得名為不生士用果
X05n0229_p0303c07║也。除前有為法，有為增上果。謂有為法生，餘法不
X05n0229_p0303c08║障，是增上果，故增上果唯有為法。除前已生有為
X05n0229_p0303c09║之法，非增上果。謂果望因，或俱或後，必無前果後
X05n0229_p0303c10║因，故云除也。除此前後，餘諸有為，為增上果。論云：
X05n0229_p0303c11║增上之果也。又瑜伽云：若眼識等，是眼根增上果；
X05n0229_p0303c12║乃至意識，是意根增上果；眾生身分不散不壞，是
X05n0229_p0303c13║命根增上果。解云：眼等諸根不障識生，身分不壞
X05n0229_p0303c14║不散，令不斷命根，皆以不障義邊，名增上果也。仔
X05n0229_p0303c15║細詳意用之。問：士用、增上何別？答：士用唯對作者，
X05n0229_p0303c16║增上通對所餘。如匠所成，對能成匠，具得士用增
X05n0229_p0303c17║上果名。對餘非匠，非匠非造，故非士用也。然上所
X05n0229_p0303c18║引，是俱舍根品。彼以六因成斯五果，非今所要。今
X05n0229_p0303c19║但以誦普賢行願，一因自然具斯五果。此與諸宗，
X05n0229_p0303c20║有因同果異，如十地中同修五種十善，感果各殊；
X05n0229_p0303c21║有因異果同，如此因及六因也。因果俱異，可以意
X05n0229_p0303c22║得也。
X05n0229_p0303c23║△疏文三：一、通明五果。一，增上果。
X05n0229_p0303c24║行於世間，無有障礙，如空中月，出於雲翳。△諸佛菩
X05n0229_p0304a01║薩之所稱讚。△一切人天皆應禮敬。△一切眾生悉
X05n0229_p0304a02║應供養。
X05n0229_p0304a03║疏：增上果有增上用故。△疏二等流果。
X05n0229_p0304a04║此善男子善得人身，圓滿普賢所有功德。△不久當如
X05n0229_p0304a05║普賢菩薩，速得成就微妙色身，具三十二大丈夫相。
X05n0229_p0304a06║疏：等流果，亦滿普賢功德行故。○鈔：言三十二
X05n0229_p0304a07║相者，一、足下平如奩底，二、足下千輻輪，三、足跟梵
X05n0229_p0304a08║王頂，四、手指纖長，五、其身方直，六、手足網縵，七、手
X05n0229_p0304a09║足柔軟，八、節踝𦟛滿，九、身毛上靡，十、鹿王腨，十一、
X05n0229_p0304a10║其身圓滿，十二、垂手過膝，十三、頂有肉髻，十四、無
X05n0229_p0304a11║見頂，十五、馬陰藏，十六、皮膚細滑，十七、身毛右旋，
X05n0229_p0304a12║十八、身紫金色，十九、七處平滿，二十、柔軟聲，二十
X05n0229_p0304a13║一、缺骨充滿，二十二、師子上身，二十三、臂肘𦟛纖，
X05n0229_p0304a14║二十四、齒白齊密，二十五、四十齒，二十六、得二牙，
X05n0229_p0304a15║二十七、師子頰，二十八、口中上味，二十九、廣長舌，
X05n0229_p0304a16║三十、梵螺聲，三十一、目睫紺青，三十二、眉間白毫
X05n0229_p0304a17║相等。如是諸相，下自三賢菩薩作轉輪王，雖圓明
X05n0229_p0304a18║已有此相，乃至等覺，猶經百劫修佛相好。應知皆
X05n0229_p0304a19║自十善為因，百福莊嚴，方得成滿。言百福者，謂十
X05n0229_p0304a20║善法具起百思。如一不殺有五思，謂：離殺思、勸導
X05n0229_p0304a21║思、讚美思、隨喜思、回向思。如是乃至不邪見亦爾。
X05n0229_p0304a22║於一一相引布自身，必須前起五十思，乃引一相；
X05n0229_p0304a23║後起五十思，以覆之。前後合為百思，名為百福。百
X05n0229_p0304a24║福具足，方成一相。此名共因。如涅槃經師子吼品。
X05n0229_p0304b01║如是三十二相，一一皆有別因。如彼經云：若有菩
X05n0229_p0304b02║薩摩訶薩持戒不動，施心不移，安住實語，如須彌
X05n0229_p0304b03║山，以是業緣得足下平如奩底相。若於父母、師長
X05n0229_p0304b04║乃至畜生，以如法財供養、供給，以是業緣得足下
X05n0229_p0304b05║千輻輪相。若不殺不盜，於父母師長常生歡喜，以
X05n0229_p0304b06║是業緣得成三相：一手指纖長、二足跟長、三身方
X05n0229_p0304b07║直等。若修四攝法攝取有情，得網縵指如白鵝王。
X05n0229_p0304b08║父母師長若病疾時，自手洗拭捉持按摩，得手足
X05n0229_p0304b09║柔軟。若持戒聞法惠施無厭，得二相：一節踝𦟛滿、
X05n0229_p0304b10║二身毛上靡。若專心聽法演說正教，得鹿王腨相。
X05n0229_p0304b11║於諸有情不生害心，飲食知足常樂惠施瞻病給
X05n0229_p0304b12║藥，得身圓滿如尼俱律陀樹。立手過膝頂有肉髻
X05n0229_p0304b13║及無見頂，見怖畏者為作救護，見裸跣者施與衣
X05n0229_p0304b14║服，得馬陰藏相。親近智者遠離愚人，善喜問答掃
X05n0229_p0304b15║治行路，得皮膚細軟身毛右旋。若以衣服飲食臥
X05n0229_p0304b16║具醫藥香華燈明施人，得身金色常光照耀。若行
X05n0229_p0304b17║施時所珍之物能捨不吝，不觀福田及非福田，得
X05n0229_p0304b18║七處滿。於布施之時心不生疑，得柔軟聲。若如法
X05n0229_p0304b19║求財以用布施，得缺骨平滿師子上身臂肘𦟛纖。
X05n0229_p0304b20║遠離兩舌惡口恚心，得四十齒白齊密。於諸眾生
X05n0229_p0304b21║修大慈悲，得二牙相。常作是願，有來求者隨意給
X05n0229_p0304b22║與，得師子頰。隨諸所須之食悉皆與之，得味中上
X05n0229_p0304b23║味。自修十善兼以化人，得廣長舌。不頌彼短不謗
X05n0229_p0304b24║正法，得梵音聲。見彼怨憎生於喜心，得目紺色。不
X05n0229_p0304c01║隱他德稱揚其善，得白毫相。如斯一一各別修之，
X05n0229_p0304c02║方能滿足三十二相。今以普賢行願一因，即能感
X05n0229_p0304c03║此三十二相也。
X05n0229_p0304c04║△疏三、異熟果。
X05n0229_p0304c05║若生人天，所在之處，常居勝族。
X05n0229_p0304c06║疏：異熟果，乘因感果故。
X05n0229_p0304c07║△疏四士用果。
X05n0229_p0304c08║悉能破壞，一切惡趣。△悉能遠離一切惡友。△悉能
X05n0229_p0304c09║制伏一切外道
X05n0229_p0304c10║疏：士用果，有善菩薩用故。
X05n0229_p0304c11║△疏：五、離繫果。
X05n0229_p0304c12║悉能解脫，一切煩惱，如師子王，摧伏群獸。△堪受一
X05n0229_p0304c13║切眾生供養。
X05n0229_p0304c14║疏：離繫果，八支聖道滅煩惱故。○鈔：言一切煩
X05n0229_p0304c15║惱者，謂根隨煩惱也。根本有六：一、貪，二、瞋，三、無明，
X05n0229_p0304c16║四、慢，五、疑，六、不正見。開即為十。開不正見為五：一、
X05n0229_p0304c17║身見，二、邊見，三、邪見，四、見取，五、戒禁取。故開為十。
X05n0229_p0304c18║即六通俱生、十分別起，是惑之根本，故名根本煩
X05n0229_p0304c19║惱。二、隨煩惱有二十：一、忿，二、恨，三、惱，四、覆，五、誑，六、
X05n0229_p0304c20║諂，七、憍，八、害，九、嫉，十、慳，十一、無慚，十二、無愧，十三、
X05n0229_p0304c21║不信，十四、懈怠，十五、放逸，十六、昏沉，十七、掉舉，十
X05n0229_p0304c22║八、失念，十九、不正知，二十、散亂。於中忿等十箇名
X05n0229_p0304c23║小隨，無慚、愧二名中隨，不信等八名為大隨。以隨
X05n0229_p0304c24║根本惑勢力而起，故名隨煩惱也。亦通俱生、分別。
X05n0229_p0305a01║分別起者，行相麤淺，入見即除。俱生起者，行相微
X05n0229_p0305a02║細，至果方盡。總舉諸惑，故云一切也。如師子王等
X05n0229_p0305a03║者，師子，獸中之王，一吼之時，眾獸潛伏。行願威神
X05n0229_p0305a04║亦復如是。由茲行願，正念現前，乃至成佛，永斷諸
X05n0229_p0305a05║惡，故云如等。言八支聖道者，即八正道也。謂：正見，
X05n0229_p0305a06║正思惟，正語，正業，正命，正精進，正念，正定等八也。
X05n0229_p0305a07║鑒理無邪曰正見，籌慮正義名正思惟，無漏語業
X05n0229_p0305a08║名正語，無漏身業名正業，身、語無邪為正命，如理
X05n0229_p0305a09║策勤名正精進，順法錄心名正念，無漏三昧名正
X05n0229_p0305a10║定。八中正見是道亦支，餘之七法唯支非道。所以
X05n0229_p0305a11║通云正道者，一則解翻八邪，二則體是聖道故也。
X05n0229_p0305a12║△疏：二、別明淨土果二：一、顯法功能。
X05n0229_p0305a13║又復是人臨命終時，最後剎那，一切諸根悉皆散壞，
X05n0229_p0305a14║一切親屬悉皆捨離，一切威勢悉皆退失，輔相大臣、
X05n0229_p0305a15║宮城內外、象馬車乘、珍寶伏藏，如是一切無復相隨。
X05n0229_p0305a16║○鈔：淨土果中，釋文分二：先顯法功能，後別明勝
X05n0229_p0305a17║果。前中經文，義分為三：先世果終失，次此願不離，
X05n0229_p0305a18║後引生淨土。今初，如俱舍論通說：臨終之時，有多
X05n0229_p0305a19║般事，或惡業緣厚者，有斷末摩苦。然於身中有極
X05n0229_p0305a20║少節解，便致死，是為末摩苦。地、水、火、風隨一增減，
X05n0229_p0305a21║如利刀刃觸彼末摩，因此便生增上苦受。業斯不
X05n0229_p0305a22║久，遂致命終。又復人間復有多種死相：或中他毒
X05n0229_p0305a23║藥，或風病失音，或鬼神所錄，或懷胎㛯難，或大水
X05n0229_p0305a24║漂溺，或野火所燒，或惡獸傷殘，或無辜誅戮，或雷
X05n0229_p0305b01║電霹靂，或戰陣敗亡，或王法臨刑，或冤家鋒刃。諸
X05n0229_p0305b02║般捨壽，難可具名。乃至諸天命將終位，亦先有五
X05n0229_p0305b03║種小衰相現：一者、衣服出非法聲；二者、自身光明，
X05n0229_p0305b04║忽然昧劣；三者、於沐浴位，水滯著身；四者、本性囂
X05n0229_p0305b05║馳，今滯一境；五者、眼本凝寂，今數瞬動。此五相現，
X05n0229_p0305b06║定死不疑也。復有五種大衰相：一、衣染塵垢，二、華
X05n0229_p0305b07║鬘萎萃，三、兩腋汗出，四、臰氣入身，五、不樂本座。此
X05n0229_p0305b08║五相現，必定應死。金光明經說人死之相云：兩眼
X05n0229_p0305b09║白色變，舌黑，鼻梁欹，耳豎，項筋垂下，脣垂向下。又
X05n0229_p0305b10║涅槃云：於醫人所，不生恭敬心；於諸親友，生荊棘
X05n0229_p0305b11║心。此是死相。如寶積經說：最後捨壽之際，心極明
X05n0229_p0305b12║了，一切善、惡，皆悉現前。畏喜心生，即便往趣也。此
X05n0229_p0305b13║即通說一切死相。今誦持人即不為彼如是惡相
X05n0229_p0305b14║之所逼迫也。二、諸根散壞，三、親屬捨離，四、威勢退
X05n0229_p0305b15║失，五、一切不隨。文顯，可知。
X05n0229_p0305b16║△唯此願王不相捨離。△於一切時引導其前。△一
X05n0229_p0305b17║剎那中即得往生極樂世界。
X05n0229_p0305b18║○鈔：此願不離，義分為三：一、願王不離，二、引導長
X05n0229_p0305b19║時，三、得生極樂。言極樂世界者，謂其國眾生無有
X05n0229_p0305b20║眾苦，但受諸樂，故名極樂。或名安樂，亦名安養，即
X05n0229_p0305b21║阿彌陀佛所依之國土。其國乃地瑩七珍，池通八
X05n0229_p0305b22║德。風搖樹響，與天樂以齊鳴；水激清波，將法音而
X05n0229_p0305b23║同韻。是以六方調御，金口稱揚；三世如來，致心護
X05n0229_p0305b24║念。總斯多義，故以為名也。
X05n0229_p0305c01║△疏：謂報盡捨命，一切不隨。唯此願王，引生淨土。
X05n0229_p0305c02║△同無常經。眷屬皆捨去，財貨任他將。但持自善
X05n0229_p0305c03║根，險道充食糧。
X05n0229_p0305c04║△疏：二、別明勝果二：一、正明化生。
X05n0229_p0305c05║到已，即見阿彌陀佛、文殊師利菩薩、普賢菩薩、觀自
X05n0229_p0305c06║在菩薩、彌勒菩薩等。△此諸菩薩，色相端嚴，功德具
X05n0229_p0305c07║足，所共圍繞。△其人自見生蓮華中，蒙佛授記。
X05n0229_p0305c08║疏：亦異熟果，乘此善因，淨土生故。○鈔：後別明
X05n0229_p0305c09║勝果，分二：先正明化生；後得授記下，顯利生大用。
X05n0229_p0305c10║初中經文分三：一、得見聖眾，二、顯聖德相，三、見生
X05n0229_p0305c11║蒙記。初中言阿彌陀佛者，此云無量壽。由二義故，
X05n0229_p0305c12║名阿彌陀：一、光明無量故，二、壽命無量故。故阿彌
X05n0229_p0305c13║陀經云：彼佛何故號阿彌陀？彼佛光明無量無邊，
X05n0229_p0305c14║照十方國，無所障礙，是故號為阿彌陀。彼佛壽命
X05n0229_p0305c15║及其人民無量無邊阿僧祇劫，故名阿彌陀。由昔
X05n0229_p0305c16║因中大願，光明與壽俱無量故，故以名焉。故大無
X05n0229_p0305c17║量壽經云：設我得佛，光明有限，下至不照百千億
X05n0229_p0305c18║那由他諸佛國者，不取正覺。又云：若我成佛，壽量
X05n0229_p0305c19║有限，下至億那由他百千及算數劫者，不取菩提。
X05n0229_p0305c20║璘云：阿彌陀者，六十萬億那庾多恒河沙由旬是
X05n0229_p0305c21║其身，無量無邊不可思議阿僧祇劫是其壽。目澄
X05n0229_p0305c22║四海，毫暎五山。光明無有涯，眷屬不知數。足不行
X05n0229_p0305c23║而十方遍，口不言而萬類聞。左侍觀音，右翼勢至。
X05n0229_p0305c24║國有十善，土無三惡。一稱名字，滅殃罪八十億劫；
X05n0229_p0306a01║一禮形像，獲相好八萬四千。舉手低頭，無非是益
X05n0229_p0306a02║也。文殊師利者，總有四翻：正法華名溥首，有經名
X05n0229_p0306a03║濡首，正云妙德，或云妙吉祥。以其降生時有十種
X05n0229_p0306a04║奇瑞故：一、光明滿室，二、甘露盈庭，三、地湧七珍，四、
X05n0229_p0306a05║神開伏藏，五、鷄生鳳子，六、豬誕龍肫，七、馬產騏驎，
X05n0229_p0306a06║八、牛生白澤，九、倉盈金粟，十、象生六牙。有斯徵瑞，
X05n0229_p0306a07║名妙吉祥也。又悲華經說：過去寶藏佛時，為無諍
X05n0229_p0306a08║念王第三子，名曰帝眾，佛前願取妙淨土。佛言：汝
X05n0229_p0306a09║自發願取妙淨土，我今號汝為文殊師利。此表淨
X05n0229_p0306a10║土諸吉祥事，其來久矣。今助佛導化，示生舍衛多
X05n0229_p0306a11║羅聚落，為梵德婆羅門子。香山云：德妙而十方普
X05n0229_p0306a12║現，道尊為諸佛所師。昔度五百仙人韜光雪嶺，今
X05n0229_p0306a13║與一萬菩薩見住涼山。廣如大經等說也。普賢可
X05n0229_p0306a14║知。言觀自在菩薩者，解釋絕多。嘉祥云：謂於六根
X05n0229_p0306a15║門中而得自在，故以名焉。慈恩就三業解，三業歸
X05n0229_p0306a16║向，必六通赴緣，攝利難思，名觀自在也。賢首就悲
X05n0229_p0306a17║智解，謂於理事無礙之境觀達自在，又觀機往救
X05n0229_p0306a18║自在無礙，故以名焉。又諸菩薩至八地中得十自
X05n0229_p0306a19║在：一、命自在，於不可說劫住壽命故；二、心自在，智
X05n0229_p0306a20║慧能入無數三昧故；三、資具自在，能以無量莊嚴
X05n0229_p0306a21║一切世界故；四、業自在，隨時受報故；五、受生自在，
X05n0229_p0306a22║於一切世界示現受生故；六、緣自在，於一切世界
X05n0229_p0306a23║見佛充滿故；七、願自在，隨欲隨時受報故，於諸剎
X05n0229_p0306a24║中成正覺故；八、神力自在，示現一切大神變故；九、
X05n0229_p0306b01║法自在，示現無邊諸法門故；十、智自在，於念念中
X05n0229_p0306b02║示現如來十力無畏成正覺故。第五十五說：得是
X05n0229_p0306b03║自在，故以為名。言彌勒者，此云慈氏。如慈心因緣
X05n0229_p0306b04║經說：乃往過去無量無邊阿僧祇時，有世界名勝
X05n0229_p0306b05║華敷，佛號彌勒，恒以慈心四無量法教化一切。時
X05n0229_p0306b06║有婆羅門，名一切智光，具六十四能，多知博達。聞
X05n0229_p0306b07║佛說經，即生難詰，不能屈伏，便發信心，而發願言：
X05n0229_p0306b08║願持此經，必得成佛，號曰彌勒。即捨家入山，經八
X05n0229_p0306b09║千歲，常持彼經，常習慈行。又於過去，與釋迦同，於
X05n0229_p0306b10║弗沙佛所，發菩提心，常習慈定。自是已來，常號彌
X05n0229_p0306b11║勒，亦名阿逸多，此曰無能勝。大慈善根，無能勝故。
X05n0229_p0306b12║為波羅奈國輔相之子，身紫金色，有三十二相。香
X05n0229_p0306b13║山云：莊嚴淨國，而度有情。起道乃先於釋迦，降跡
X05n0229_p0306b14║猶當於補處。哀吾師遺法弟子，恐更沉輪龍華，三
X05n0229_p0306b15║會之時，皆垂度脫。今即示居覩史，引導閻浮，深慈
X05n0229_p0306b16║重恩，永劫寧報。善財遇之，得解脫門，名曰入三世
X05n0229_p0306b17║一切境界不忘念智莊嚴藏也。問：生極樂國，得見
X05n0229_p0306b18║阿彌陀佛、觀自在菩薩，其事必爾。又普賢身，即淨
X05n0229_p0306b19║法界身，一切佛體，得見無妨。其文殊、彌勒，在此娑
X05n0229_p0306b20║婆，今言往彼，又云得見，為同異耶？答：此有二義：一、
X05n0229_p0306b21║即體異名同。如說壽經時，西方亦有無量壽佛等
X05n0229_p0306b22║同讚，故知但是名同，體別異也。二、云是同非異。何
X05n0229_p0306b23║以？如文殊師利，佛道父母，大權應現，助佛揚化，遍
X05n0229_p0306b24║周法界，現種種身，利樂群品。如彌勒為善財說文
X05n0229_p0306c01║殊師利最勝大願，非餘無量百千那由他等菩薩
X05n0229_p0306c02║之所能有。又言：文殊師利！其行廣大，無量無邊，其
X05n0229_p0306c03║願無際，相續不斷，常能出生一切菩薩最勝功德，
X05n0229_p0306c04║常為無量菩薩之師，令其勤修深證入故，普於十
X05n0229_p0306c05║方常轉法輪，教化成熟一切眾生，常於十方一切
X05n0229_p0306c06║世界為說法師，常為不可說不可說一切諸佛大
X05n0229_p0306c07║會眾中之所讚歎也。彌勒菩薩，如大經說云：成就
X05n0229_p0306c08║一切遍趣行故，於諸生處而得自在。又言：我身普
X05n0229_p0306c09║生一切法界一切眾生，顯示道相殊異言音、種種
X05n0229_p0306c10║名號、種種欲樂、種種威儀，隨順世間教化調伏，顯
X05n0229_p0306c11║示眾生清淨受生，隨順趣入一切眾生甚深勝解，
X05n0229_p0306c12║一切菩薩大願受化。如是等無量所顯，而現其身
X05n0229_p0306c13║種種相貌、種種威德，充滿法界。為欲成熟往昔同
X05n0229_p0306c14║行退失菩提者，示現於此閻浮提中；又為成熟兜
X05n0229_p0306c15║率天中同行天故，令知諸天盛必衰故；為欲示現
X05n0229_p0306c16║降生瑞相，教化成熟釋迦如來所遺來者，令如蓮
X05n0229_p0306c17║華悉開悟故，於此處沒，生兜率天等。故知是同非
X05n0229_p0306c18║異也。或可名同體異，亦無妨也。言等者，等取諸餘
X05n0229_p0306c19║新賢舊聖，及常隨侍諸菩薩等。故阿彌陀經云：其
X05n0229_p0306c20║國中多有一生補處，其數甚多，非是筭數所能知
X05n0229_p0306c21║之。但可以無量無邊阿僧祇劫說等，但生彼國，無
X05n0229_p0306c22║不皆見也。二、顯聖德相，三、見生蒙記，可知。
X05n0229_p0306c23║△疏：二、利生大用。
X05n0229_p0306c24║得授記已。△經於無數百千萬億那由他劫。△普於
X05n0229_p0307a01║十方不可說不可說世界。△以智慧力隨眾生心而
X05n0229_p0307a02║為利益。
X05n0229_p0307a03║疏亦士用果。○鈔：後明利生大用中二：先明得記，
X05n0229_p0307a04║後顯利生。利生文中分三：初標利生時，次顯利生
X05n0229_p0307a05║處，後正明利生。上來有二：先正明化生，後顯利生
X05n0229_p0307a06║大用。總是別明勝果。前來有二：先顯法功能，後別
X05n0229_p0307a07║明勝果。總是明淨土果訖。△疏三、究竟成佛果。
X05n0229_p0307a08║不久當坐菩提道場，降伏魔軍，成等正覺。△轉妙法輪，
X05n0229_p0307a09║能令佛剎極微塵數世界眾生發菩提心，隨其根性
X05n0229_p0307a10║教化成熟，乃至盡於未來劫海，廣能利益一切眾生。
X05n0229_p0307a11║△疏：亦離繫果，究竟離故。△然前段中，初一現報果，
X05n0229_p0307a12║今此成佛即後報果，中間諸果皆是生報。△唯誦一
X05n0229_p0307a13║行，五果具足，三報昭彰，終至菩提，于何不習？○鈔：
X05n0229_p0307a14║自下第三、究竟成佛果，有二：先銷經文，後釋疏文。
X05n0229_p0307a15║前文六：一、身坐道場，二、降魔成佛，三、傳法利生，四、
X05n0229_p0307a16║令眾發心，五、隨機成熟，六、廣益無盡。初中坐者，如
X05n0229_p0307a17║大經說：菩薩摩訶薩有十種坐，所謂：轉輪王坐，興
X05n0229_p0307a18║十善道故；四天王坐，於一切世間自在安立佛法
X05n0229_p0307a19║故；帝釋坐，與一切眾生為勝主故；梵天坐，於自、他
X05n0229_p0307a20║心得自在故；師子坐，能說法故；正法坐，以總持、辯
X05n0229_p0307a21║才力而開示故；堅固坐，誓願究竟故；大慈坐，令惡
X05n0229_p0307a22║眾生悉歡喜故；大悲坐，忍一切苦，不疲厭故；金剛
X05n0229_p0307a23║坐，降伏眾魔及外道故。是為十坐。若諸菩薩安住
X05n0229_p0307a24║此法，則得如來無上正覺坐。餘如下偈中述。
X05n0229_p0307b01║△疏：三、結勸受持三：一、結前勝德。
X05n0229_p0307b02║善男子！彼諸眾生若聞、若信此大願王，受持、讀誦、廣
X05n0229_p0307b03║為人說所有功德，除佛、世尊，餘無知者。
X05n0229_p0307b04║疏：上猶略歎今說無盡。
X05n0229_p0307b05║△疏：二、正明勸持。
X05n0229_p0307b06║是故汝等聞此願王，莫生疑念，應當諦受，受已能讀，
X05n0229_p0307b07║讀已能誦，誦已能持，乃至書寫，廣為人說。
X05n0229_p0307b08║疏通十法行。
X05n0229_p0307b09║△疏：三、重舉勝德。
X05n0229_p0307b10║是諸人等於一念中，所有行願皆得成就。△所獲福
X05n0229_p0307b11║聚無量無邊。△能於煩惱大苦海中，拔濟眾生，令其
X05n0229_p0307b12║出離，皆得往生阿彌陀佛極樂世界。
X05n0229_p0307b13║△疏：殷勤頌德，意在勸持。△然此經一卷，文少義
X05n0229_p0307b14║豐，實修行之玄樞，乃華嚴之幽鍵。功高德遠，何不修
X05n0229_p0307b15║持？西域王臣，未有不習。○鈔：大文第三、善男子！彼
X05n0229_p0307b16║諸眾生下，結勸受持，分文二：先標分，後釋解。三段
X05n0229_p0307b17║如疏，文顯，可知。重舉德中，經言皆得往生等者，自
X05n0229_p0307b18║此詣彼，名之為往也。準十六觀經說：往生之人總
X05n0229_p0307b19║有九品，隨其品類，隨其行業，方得往生。言九品者，
X05n0229_p0307b20║一、上品上生，發三種心，謂菩提心等。又有三種：一
X05n0229_p0307b21║者、慈心不殺，具諸戒行；二者、讀誦大乘方等經典；
X05n0229_p0307b22║三者、修行六念，回向發願。具此一日乃至七日，壽
X05n0229_p0307b23║尊與二菩薩、無數化佛、聲聞大眾執金剛臺至行
X05n0229_p0307b24║者前，授手迎接。纔生彼國，即悟無生。須臾，至十方
X05n0229_p0307c01║界。名上品上生。二、上品中生，謂於第一義，心不驚
X05n0229_p0307c02║動，深信因、果，不謗大乘。壽尊與二菩薩持紫金臺
X05n0229_p0307c03║至行者前，與千化佛一時授手，一念生彼大寶華
X05n0229_p0307c04║中。經宿，即開。七日，便得菩提不退，飛行十方。名上
X05n0229_p0307c05║品中生。三、上品下生，亦信，不謗，但發大菩提心。臨
X05n0229_p0307c06║終，見佛與二菩薩持金蓮華，五百化佛一時授手，
X05n0229_p0307c07║一日一夜，蓮華乃開。至七日後，即得見佛。三、七日
X05n0229_p0307c08║後，遊歷十方，蒙佛授記。名上品下生。四、中品上生，
X05n0229_p0307c09║不造五逆，持五、八戒。臨終，見佛，讚歎出家，得離眾
X05n0229_p0307c10║苦，便坐華臺。未舉頭頃，即生淨土。蓮華尋開，得阿
X05n0229_p0307c11║羅漢果。名中品上生。五、中品中生，受持八戒。若一
X05n0229_p0307c12║晝夜持沙彌戒，若具足戒，威儀無缺，臨終見佛，慰
X05n0229_p0307c13║喻往生，七日華開，得預流果。六、中品下生，孝養父
X05n0229_p0307c14║母，行世仁慈，遇人為說佛土功德，及法藏比丘四
X05n0229_p0307c15║十八願，雖不見佛，命終亦生，七日華開，亦得預流
X05n0229_p0307c16║果。七、下品上生，雖不謗經，如此愚人，多造惡業，無
X05n0229_p0307c17║有慚愧，臨終聞讚大乘十二部經文，復稱佛號，化
X05n0229_p0307c18║佛慰喻，即得往生，經七七日，華開見聖，聞甚深法。
X05n0229_p0307c19║八、下品中生，毀犯眾戒，偷僧祗物，不淨說法，無有
X05n0229_p0307c20║慚愧，諸惡嚴身，臨命終時，獄火俱至，遇善知識，為
X05n0229_p0307c21║說如來十力威德、光明神力，及戒、定、慧、解脫、解脫
X05n0229_p0307c22║知見，聞已除滅八十億劫生死重罪，火變涼風，化
X05n0229_p0307c23║佛迎接，一念往生，六劫華開，發無上道意。九、下品
X05n0229_p0307c24║下生，五逆十惡，具諸不善，應墮惡道，受苦無窮，臨
X05n0229_p0308a01║終苦逼，不遑念佛，但稱名號，令聲不絕，具足十念，
X05n0229_p0308a02║命終之後，見金蓮華，一念往生，滿十二劫，華開得
X05n0229_p0308a03║聞諸法實相，除滅罪行，發無上道意。是即九品往
X05n0229_p0308a04║生，各各須具多種功德，方得往生也。又如大藏中
X05n0229_p0308a05║有百餘本，或經或論，說修彼因，莫非勤積，方得生
X05n0229_p0308a06║彼。今唯誦經一行，一剎那中，便得往生，蒙佛授記，
X05n0229_p0308a07║甚為奇妙也。疏：言豐者，多也。樞謂樞機，鍵即關鍵。
X05n0229_p0308a08║餘文可知也。
X05n0229_p0308a09║大方廣佛華嚴經普賢行願品別行疏鈔卷第五