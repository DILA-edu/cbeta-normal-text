X05n0229_p0308a10║
X05n0229_p0308a11║
X05n0229_p0308a12║
X05n0229_p0308a13║大方廣佛華嚴經普賢行願品別行疏鈔卷第六
X05n0229_p0308a14║敕太原府大崇福寺沙門澄觀撰別行疏
X05n0229_p0308a15║圭峯草堂寺沙門宗密述隨疏鈔
X05n0229_p0308a16║△疏二、偈頌二：一、標舉。
X05n0229_p0308a17║爾時，普賢菩薩摩訶薩欲重宣此義，普觀十方而說
X05n0229_p0308a18║偈言：
X05n0229_p0308a19║○鈔：自下第二、爾時普賢下，後彰頌偈。於中，初言
X05n0229_p0308a20║重宣者，重頌之意，總有其四：一、為後來不聞，欲令
X05n0229_p0308a21║得聞故；二、為未悟之者重聞，令悟解故；三、為長行
X05n0229_p0308a22║文略，以偈廣之，令易曉會故；四、為結句受持，文稍
X05n0229_p0308a23║易故。有斯四意，故重頌之。
X05n0229_p0308a24║△疏：二、正頌三：一、頌正示普因，二、一、別頌前十門。
X05n0229_p0308b01║文但有七，後三合故。文八：一、頌禮敬諸佛。
X05n0229_p0308b02║所有十方世界中，三世一切人師子，我以清淨身語
X05n0229_p0308b03║意，一切徧禮盡無餘。普賢行願威神力，普現一切如
X05n0229_p0308b04║來前，一身復現剎塵身，一一徧禮剎塵佛。
X05n0229_p0308b05║○鈔：初二句頌所禮，次一句頌能禮，次句明周徧，
X05n0229_p0308b06║次句辯徧因，後三句別顯禮相。謂一一佛所，各有
X05n0229_p0308b07║多身；一一己身，能起多禮。故晉經云：一一如來所
X05n0229_p0308b08║一切剎塵禮。
X05n0229_p0308b09║△疏：二、頌稱讚如來。
X05n0229_p0308b10║於一塵中塵數佛，各處菩薩眾會中，無盡法界塵亦
X05n0229_p0308b11║然，深信諸佛皆充滿。各以一切音聲海，普出無盡妙
X05n0229_p0308b12║言辭，盡於未來一切劫，讚佛甚深功德海。
X05n0229_p0308b13║○鈔：稱讚二偈中，前偈明所讚，唯深信二字屬能
X05n0229_p0308b14║讚因；後偈全顯能讚。於中，前半偈明讚相，次一句
X05n0229_p0308b15║明讚時，末後一句正明稱讚。
X05n0229_p0308b16║△疏：三、頌廣修供養。
X05n0229_p0308b17║以諸最勝妙華鬘，妓樂塗香及傘蓋，如是最勝莊嚴
X05n0229_p0308b18║具，我以供養諸如來。最勝衣服最勝香，末香燒香與
X05n0229_p0308b19║燈燭，一一皆如妙高聚，我悉供養諸如來。我以廣大
X05n0229_p0308b20║勝解心，深信一切三世佛，悉以普賢行願力，普徧供
X05n0229_p0308b21║養諸如來。
X05n0229_p0308b22║疏：此中唯說本行供養，不頌校量法供養勝，豈得
X05n0229_p0308b23║唯舉劣供養耶？明知長行校量本行。○鈔：供養中
X05n0229_p0308b24║三偈：初二偈前三句標所供具，後一句正申供養。
X05n0229_p0308c01║後偈中除一切三世佛五字是所供境，末後一句
X05n0229_p0308c02║正申供養，餘皆能供因。
X05n0229_p0308c03║△疏：四、頌懺除業障。
X05n0229_p0308c04║我昔所造諸惡業，皆由無始貪恚癡，從身語意之所
X05n0229_p0308c05║生，一切我今皆懺悔。
X05n0229_p0308c06║○鈔：四、懺悔偈中，初句標所懺業，次句明造業因，
X05n0229_p0308c07║次句指造業具，末後句正申懺悔。
X05n0229_p0308c08║△疏：五、頌隨喜功德。
X05n0229_p0308c09║十方一切諸眾生，二乘有學及無學，一切如來與菩
X05n0229_p0308c10║薩，所有功德皆隨喜。
X05n0229_p0308c11║○鈔：次隨喜偈中，前三句，餘四字明所隨喜，後三
X05n0229_p0308c12║字明能隨喜。前中，初句有情，次句二乘，後句大乘。
X05n0229_p0308c13║就初句中，前四字通標一切，後三字正顯有情。
X05n0229_p0308c14║△疏六頌請轉法輪。
X05n0229_p0308c15║十方所有世間燈，最初成就菩提者，我今一切皆勸
X05n0229_p0308c16║請，轉於無上妙法輪。
X05n0229_p0308c17║○鈔：次請轉法輪偈中，前二句標所勸請，次一句
X05n0229_p0308c18║正明勸請，後一句明所請事。
X05n0229_p0308c19║△疏七、頌請佛住世。
X05n0229_p0308c20║諸佛若欲示涅槃，我悉至誠而勸請，惟願久住剎塵
X05n0229_p0308c21║劫，利樂一切諸眾生。
X05n0229_p0308c22║○鈔：請佛住世偈中，初句標所請，次句正明勸請，
X05n0229_p0308c23║下二句申勸請意。於中，初句明住所經時，下句述
X05n0229_p0308c24║所為事。
X05n0229_p0309a01║△疏：八、合頌後三。△以後三行皆回向，故八、九但
X05n0229_p0309a02║是回向別義。△八、隨佛學，是向菩提通於二利。九、
X05n0229_p0309a03║順眾生，是向眾生一向利他。△故此三門不相捨
X05n0229_p0309a04║離。△文二：一、合頌三門，二、頌願生淨土。初中三：一、
X05n0229_p0309a05║總標回向，二、別頌三門，三、結歸回向。彌顯三門皆
X05n0229_p0309a06║回向也。△今初。以該八九，故不依前次。
X05n0229_p0309a07║△疏文三：一、總標回向。
X05n0229_p0309a08║所有禮讚供養佛，請佛住世轉法輪，隨喜懺悔諸善
X05n0229_p0309a09║根。
X05n0229_p0309a10║△疏：牒前所回善根也。八、九二門屬回向，故但牒
X05n0229_p0309a11║前七。
X05n0229_p0309a12║△回向眾生及佛道
X05n0229_p0309a13║疏：正明迴向也。△略舉二處，實際離相，徧該於二，
X05n0229_p0309a14║在無盡中。
X05n0229_p0309a15║△疏：二、別頌三門，即分為三。雖同回向，長行既開，
X05n0229_p0309a16║故略標別義。△文三一頌隨如來學。
X05n0229_p0309a17║我隨一切如來學，修習普賢圓滿行，供養過去諸如
X05n0229_p0309a18║來，及與現在十方佛。未來一切天人師，一切意樂皆
X05n0229_p0309a19║圓滿，我願普隨三世學，速得成就大菩提。
X05n0229_p0309a20║○鈔：頌隨佛學中，初句標示，次四句正明隨學，次
X05n0229_p0309a21║一句示隨學所因，次一句結成隨學，後一句隨學
X05n0229_p0309a22║意。言天人師者，天者，名晝，天上晝長夜短，是故名
X05n0229_p0309a23║天；又天者，名無愁惱，常受快樂，是故名天；又天者，
X05n0229_p0309a24║名為燈明，能破黑暗，而為大明，是故名天；亦以能
X05n0229_p0309b01║破惡業黑暗，得於善業，而生天上，是故名天；又天
X05n0229_p0309b02║者，名吉，以吉祥故，得名為天；又天者，名日，日有光
X05n0229_p0309b03║明，故名曰為天。以是義故，名為天也。人者，名曰能
X05n0229_p0309b04║多思慮；又人者，身、口柔軟；又人者，名有慢；又人者，
X05n0229_p0309b05║能破慢。善男子！諸佛雖為一切眾生無上大師，然
X05n0229_p0309b06║經中說為天人師。何以故？善男子！諸眾生中唯天
X05n0229_p0309b07║與人能發阿耨多羅三藐三菩提心，能修十善業
X05n0229_p0309b08║道，能得須陀洹果、斯陀含果、阿那含果、阿羅漢果、
X05n0229_p0309b09║辟支佛道，得阿耨多羅三藐三菩提等，故號佛為
X05n0229_p0309b10║天人師也。
X05n0229_p0309b11║△疏：二、頌恒順眾生。
X05n0229_p0309b12║所有十方一切剎，廣大清淨妙莊嚴，眾會圍繞諸如
X05n0229_p0309b13║來，悉在菩提樹王下。十方所有諸眾生，願離憂患常
X05n0229_p0309b14║安樂，獲得甚深正法利，滅除煩惱盡無餘。
X05n0229_p0309b15║疏：以順眾生，即順諸佛，故先舉諸佛。○鈔：頌順生
X05n0229_p0309b16║行中，先經文，後疏釋。前中，初偈標能益之尊，後偈
X05n0229_p0309b17║顯為生啟願。前中，初二句標所依淨剎，下二句顯
X05n0229_p0309b18║能依眾會。後偈中，初句所順生，下三句申願意。於
X05n0229_p0309b19║中，初句離憂常安，次句獲深法利，後句滅除煩惱
X05n0229_p0309b20║也。△疏：又佛坐樹下，為化眾生。△故晉譯云：如來
X05n0229_p0309b21║坐道場，菩薩眾充滿，令十方眾生，除滅諸煩惱，明
X05n0229_p0309b22║知不相違。○鈔：疏文有二：先釋通外難，後結歸本
X05n0229_p0309b23║意。前中，先釋通，後引證。前中以有外難云：本明順
X05n0229_p0309b24║生，何先舉佛？故疏釋云：以順眾生，即順諸佛等。
X05n0229_p0309c01║△疏：三、頌前回向。前略，今廣。△此下大願亦是伽陀。
X05n0229_p0309c02║△回向與願大同小異。異者，謂回向要有所回善根
X05n0229_p0309c03║發願，無善亦可要誓。言大同者，十回向位，大願為
X05n0229_p0309c04║體，總願、別願皆回向故。△今此即是回向大願。○
X05n0229_p0309c05║鈔：三、頌前回向者，即我為菩提修行時下，三十偈。於
X05n0229_p0309c06║中三：一、會通長行，二、會通初地，三、解釋本文。今初，
X05n0229_p0309c07║疏亦是伽陀者，梵云祇夜，此云重頌，謂頌長行也，
X05n0229_p0309c08║如前偈等。梵云伽陀，此云諷誦，謂孤起諷讚，非頌
X05n0229_p0309c09║前文。然此十願，若以頌前回向，則是祇夜；若以長
X05n0229_p0309c10║行文中無別十大願之文，即是伽陀。故云亦也。亦
X05n0229_p0309c11║者，非全一向。疏總願、別願者，如願成就佛菩提，為
X05n0229_p0309c12║總願也；於中自利、利他不同，為別願也。是回向大
X05n0229_p0309c13║願者，十回向既是大願之回向，故知大願是回向
X05n0229_p0309c14║之大願。△疏：文有十願，全同初地，但次不同。彼中
X05n0229_p0309c15║次者：一、供養願，二、受持願，三、轉法輪願，四、修行二
X05n0229_p0309c16║利，五、成熟眾生，六、承事，七、淨土，八、不離，九、利益，十、
X05n0229_p0309c17║成正覺。今次如經。○鈔文有十願下，二、會通初地
X05n0229_p0309c18║也。即初地中金剛藏菩薩為解脫月菩薩說初地
X05n0229_p0309c19║十願第四校量勝德分三門之第一勝願也。今依
X05n0229_p0309c20║彼疏文，前以五對十門釋之：一、名體對：名者，是總；
X05n0229_p0309c21║云願者，是希求義。別有十名，依經，依梁攝論列，與
X05n0229_p0309c22║此名同，但次第異。今依彼，次標列，後釋。即依當文
X05n0229_p0309c23║瑜伽及諸攝論，名雖小異，義亦全同。體者，剋性，即
X05n0229_p0309c24║以信、欲、勝解三為自性。若取所依，悲、智相導，即後
X05n0229_p0310a01║得智為體。二、修證對：修者，初七修始，次二修熟，後
X05n0229_p0310a02║一修成也。證者，地前引發，初地齊證。三、行位對：行
X05n0229_p0310a03║者，初二自利，次五利他，八自利滿，九利他滿，十二
X05n0229_p0310a04║利果。若約通論，十皆二利位者，通論即初地所得
X05n0229_p0310a05║也。彼是初地之文，故作此配。若就此中，十願即初、
X05n0229_p0310a06║後圓融，不局定位。四、因果對：前九求因，後一求果。
X05n0229_p0310a07║五、立意圓融對：立意者，所以但說十者，以攝二嚴、
X05n0229_p0310a08║二利，因、果、行、位無不周故，又表無盡故。故云一一
X05n0229_p0310a09║皆攝阿僧祇願。圓融者，以稱性故。一願之中具一
X05n0229_p0310a10║切願，即入重重，如常所辨。六相圓融，正在此文也。
X05n0229_p0310a11║故世親菩薩言：六相者，總相、別相、同相、異相、成相、
X05n0229_p0310a12║壞相。總者，是根本法，以初一法無不攝故。別者，餘
X05n0229_p0310a13║九法別依止本，滿彼本故。同者，斯法同名法故。異
X05n0229_p0310a14║者，增相故，諸法漸增故。成者，略說故，攬九緣以成
X05n0229_p0310a15║一略也。壞者，廣說故，分一作九，九外無一。此九因
X05n0229_p0310a16║緣各住自相，不相成也，猶如梁柱等共成一舍。總
X05n0229_p0310a17║則一舍，別則諸緣；同則互不相違，異則諸緣不同；
X05n0229_p0310a18║成則諸緣辦果，壞則各住自法。凡舉一法，皆六相
X05n0229_p0310a19║圓融。又華嚴第三祖康藏國師為則天皇帝指金
X05n0229_p0310a20║師子說六相圓融，如彼金師子章也。彼經文有二
X05n0229_p0310a21║別：一、正顯十願，彰自勤行；二、明十盡句，與眾生共。
X05n0229_p0310a22║初中四：一、總標，二、別列，三、總結，四、攝眷屬。初中地
X05n0229_p0310a23║經云：佛子！菩薩住此歡喜地，能成就如是大誓願、
X05n0229_p0310a24║如是大勇猛、如是大作用。釋曰：能成就言，該下三
X05n0229_p0310b01║句：初句始起要期；次句方便起行，謂成彼一一願
X05n0229_p0310b02║中所作方便皆勇猛故；後句願道行成，謂如供養
X05n0229_p0310b03║佛便能供故。餘九例知。此願亦即行，稱願行故，非
X05n0229_p0310b04║如凡夫空、有要期，是以總言能成就也。以總該別，
X05n0229_p0310b05║十願皆有此三也。二、別列十願者，一一願中，文各
X05n0229_p0310b06║有四，皆初四字總標起願，云：又發大願。此四字，九
X05n0229_p0310b07║願皆有，唯初供養一願，以近標文，故無也。二、顯願
X05n0229_p0310b08║行相，十願各別，然與此經文異義同，下隨文引之
X05n0229_p0310b09║會釋。三、彰願德能，十願皆云：廣大徧法界，究竟如
X05n0229_p0310b10║虗空。四、明願分齊，十願皆云：一切劫數，無有休息。
X05n0229_p0310b11║此段雖十願文同，而所作各異，應云供養，無有休
X05n0229_p0310b12║息等，不似第三段文、義皆同也。就初、後二段，文通
X05n0229_p0310b13║義局；第三德能，文、義俱通，十願皆有廣大等德故。
X05n0229_p0310b14║三、總結云：佛子！住此歡喜地，發如是大誓願等三
X05n0229_p0310b15║句，全同標文也。四、攝眷屬云：以此十願為首，滿足
X05n0229_p0310b16║百萬阿僧祇大願。然此經但有第二別願中之行
X05n0229_p0310b17║相，文、義無餘三段。以此須知彼經中願與此大同
X05n0229_p0310b18║小異之意。故略標釋，勿厭異端。疏今次如經者，依
X05n0229_p0310b19║此經次第解釋本文也。但隨義便，會於彼經。
X05n0229_p0310b20║△疏文二：一、別發大願，十一、受持願。
X05n0229_p0310b21║我為菩提修行時，一切趣中成宿命，常得出家修淨
X05n0229_p0310b22║戒，無垢無破無穿漏。天龍夜叉鳩槃茶，乃至人與非
X05n0229_p0310b23║人等，所有一切眾生語，悉以諸音而說法。
X05n0229_p0310b24║疏：亦名護法願。故十地經云：願受一切佛法輪願
X05n0229_p0310c01║攝一切佛菩提願護一切諸佛教願持一切諸佛法。
X05n0229_p0310c02║△今文初句攝菩提。△次句持佛法△次二句護佛
X05n0229_p0310c03║教。修行戒行，為護行故。△破穿之義，已見上文妙住
X05n0229_p0310c04║章中。○鈔：第一、我為下，二偈明受持願，即彼第二
X05n0229_p0310c05║願也。疏故十地云至一切諸佛法者，此四句全寫
X05n0229_p0310c06║彼行相之文也。彼釋云：但言釋云，即彼疏引論釋
X05n0229_p0310c07║也。下皆準此四句，皆通二利。然若約能受持等說，
X05n0229_p0310c08║受謂領受，攝謂攝屬，護謂防護，持謂住持。故勝鬘
X05n0229_p0310c09║經云：攝受正法，護持正法。若約所受持等，即一、教，
X05n0229_p0310c10║二、果，三、行，四、理。三、云護教判為行法者，論云：謂修
X05n0229_p0310c11║行教法，於修行時有諸障難，攝護救濟。故能受等，
X05n0229_p0310c12║文雖互舉，義實皆通。言常得出家修淨戒者，家謂
X05n0229_p0310c13║家宅，以拘繫為義。離煩惱縛，名曰出家。又在家迫
X05n0229_p0310c14║窄，猶如牢獄；出家寬曠，猶如虗空。又智度論云：孔
X05n0229_p0310c15║雀雖有色嚴身不如鴻鶴能遠飛在家雖有五欲
X05n0229_p0310c16║樂不如出家功德深。又如心地觀經：佛為智光長
X05n0229_p0310c17║者說出家、在家二種勝、劣。佛言：出家菩薩勝於在
X05n0229_p0310c18║家，無量無邊，不可為比。何以故？出家菩薩以正慧
X05n0229_p0310c19║力微細觀察在家所有種種過失，所謂：世間一切
X05n0229_p0310c20║舍宅積聚其中，不知滿足；猶如大海容受一切大、
X05n0229_p0310c21║小河水，不知滿足。又云：在家之人，心恒起妄想，執
X05n0229_p0310c22║著外境，不能了真；無明昏醉，顛倒觸境，亦常不住。
X05n0229_p0310c23║惡覺易起，善心難生。由妄想緣，起諸煩惱；因眾煩
X05n0229_p0310c24║惱，造善、惡業；依善、惡業，感五趣果。如是，如是，生死
X05n0229_p0311a01║不斷。出家菩薩能如是觀，厭離世間，名真出家。偈
X05n0229_p0311a02║云：出家菩薩勝在家筭分喻分莫能比在家迫窄
X05n0229_p0311a03║如牢獄欲求解脫甚為難出家閉曠若虗空自在
X05n0229_p0311a04║無為離繫著等。又云：若有男子、女人，一日一夜出
X05n0229_p0311a05║家受戒，二百萬劫不隨惡道。以是因緣，故願常得
X05n0229_p0311a06║也。疏破、穿之義至妙住章中者，即善財第四善友
X05n0229_p0311a07║妙住比丘大經，則名善住也。此善友寄第三修行
X05n0229_p0311a08║住也。此章中說二十種戒，彼疏將配回向品二十
X05n0229_p0311a09║梵行。於中，第十二名不缺漏戒，配第二不缺梵行；
X05n0229_p0311a10║又第二十無垢戒，配第一不破梵行。彼釋云：若破
X05n0229_p0311a11║四重、十重，猶如破器，無所復用，最麤重故。今經云：
X05n0229_p0311a12║無垢，即無垢戒。又云：無破，即不破梵行；無穿漏，即
X05n0229_p0311a13║不缺漏戒。雖加穿字，無缺字，而穿與缺，義亦不殊。
X05n0229_p0311a14║故指彼釋此意，亦同涅槃經愛見羅剎乞浮囊之
X05n0229_p0311a15║喻也。△疏：後偈願受一切佛法輪，即是如來以一
X05n0229_p0311a16║切音而說諸法，令能徧受持。△故上經云：能令三
X05n0229_p0311a17║界所有聲，聞者皆是如來音。
X05n0229_p0311a18║△疏：二、修行二利願。
X05n0229_p0311a19║勤修清淨波羅蜜，恒不忘失菩提心，滅除障垢無有
X05n0229_p0311a20║餘，一切妙行皆成就。於諸惑業及魔境，世間道中得
X05n0229_p0311a21║解脫，猶如蓮華不著水，亦如日月不住空。
X05n0229_p0311a22║疏於中一切妙行皆成就者，此是總句，謂廣大
X05n0229_p0311a23║無量世、出世間種種行故，亦行方便。○鈔：第二、勤
X05n0229_p0311a24║修下，二偈修行二利願，即彼第四也。疏此是總句
X05n0229_p0311b01║者，文云一切，故是總也。以隨義便，故不依次釋之。
X05n0229_p0311b02║下多倣此。地謂廣大無量至種種行故者，彼經云：
X05n0229_p0311b03║願一切菩薩行廣大無量，不壞不雜。論釋云：廣大
X05n0229_p0311b04║無量是世間行，意明俗智之行，廣從初地乃至六
X05n0229_p0311b05║地，大者七地，無量者八地已上。不壞不雜是出世
X05n0229_p0311b06║間行，不雜世間有漏法故，不壞者冥同真性故。疏
X05n0229_p0311b07║亦行方便者，彼經行中有四位：行相、行體、行業、行
X05n0229_p0311b08║方便。行方便中以六相圓融，令一行具一切行為
X05n0229_p0311b09║方便。經云：攝諸波羅蜜，淨治諸地總相、別相、同相、
X05n0229_p0311b10║異相、成相、壞相，所有菩薩行皆如實說，教化一切，
X05n0229_p0311b11║令其受行，心得增長。今云一切妙行皆成就者，文
X05n0229_p0311b12║含彼意，故指云行方便也。餘三，此配之，在疏可見。
X05n0229_p0311b13║△疏：餘句為別。初句行體，即十波羅蜜，除蔽清淨。
X05n0229_p0311b14║○鈔：初句行體者，前云廣大無量者，世、出世間等，
X05n0229_p0311b15║正辯此十波羅蜜之相，故此云體也。明此十波羅
X05n0229_p0311b16║蜜義，略以三門分別：一、釋名、義，二、明體、性，三、問答
X05n0229_p0311b17║廣、略。初中又二：先釋總名，後釋別名。今初，十即是
X05n0229_p0311b18║數。波羅蜜者，此云到彼岸也。以生死為此岸，煩惱、
X05n0229_p0311b19║妄念為中流，真空之際為彼岸也。故賁疏云：由無
X05n0229_p0311b20║正智，住生死岸，溺煩惱流，起惑造業，輪回無極。但
X05n0229_p0311b21║令修無相慧，照五蘊空，名離此岸；妄念永寂，是越
X05n0229_p0311b22║中流；證法性如，是到彼岸。又唯識論以現起苦、集
X05n0229_p0311b23║為此岸，未起苦、集為河流，菩提、涅槃為彼岸，六度
X05n0229_p0311b24║為船筏，以行人五蘊假者為所度。又智度論中有
X05n0229_p0311c01║三義：一、以生死為此岸，菩提為彼岸。一切如來皆
X05n0229_p0311c02║從生死此岸越四流之大河，到菩提之彼岸。此約
X05n0229_p0311c03║果解。二、以有相為此岸，無相為彼岸。此約心釋。三、
X05n0229_p0311c04║以六蔽為此岸，六度為彼岸。此約行釋。唯識第九：
X05n0229_p0311c05║要七最勝之所攝受，方可建立波羅蜜名：一、安住
X05n0229_p0311c06║最勝，謂要安住菩薩種性；二、依止最勝，謂要依止
X05n0229_p0311c07║大菩提心；三、意樂最勝，謂要悲愍一切有情；四、事
X05n0229_p0311c08║業最勝，謂要具行一切事業；五、巧便最勝，謂要無
X05n0229_p0311c09║相智所攝受；六、回向最勝，謂要回向無上菩提；七、
X05n0229_p0311c10║清淨最勝，謂要不為二障間雜。若非此七所攝受
X05n0229_p0311c11║者，不得名為到彼岸也。後釋別名。一布施者，運心
X05n0229_p0311c12║廣大，名之為布。輟己惠人，名之為施。施有三種：一
X05n0229_p0311c13║財施，二法施，三無畏施。財施者，瑜伽論云：又諸菩
X05n0229_p0311c14║薩所有財物，若多若少，無不運心先施一切。後來
X05n0229_p0311c15║求者，如取自財。菩薩與時，還如彼物。見來求者，終
X05n0229_p0311c16║不嗤笑，亦不輕弄，亦不令其心生赧愧，亦不嚬蹙，
X05n0229_p0311c17║舒顏平施，前笑先言，終不稽留，疾疾而施。不積聚
X05n0229_p0311c18║施，謂諸菩薩不於長時，漸漸積集聚多財物，然後
X05n0229_p0311c19║頓施。見積集施，其施有罪。見隨得施，其施無罪。無
X05n0229_p0311c20║畏施者，謂他有恐怖種種難事，菩薩方便救脫，令
X05n0229_p0311c21║離怖畏。或於禽獸等諸有情所，不為惱害，令離怖
X05n0229_p0311c22║畏。如是種種，名無畏施。言法施者，謂以正法為人
X05n0229_p0311c23║演說，於諸施中，法施為最也。二淨戒者，防非止惡，
X05n0229_p0311c24║名之為戒。於戒不犯，名之為淨。此亦三種：一攝律
X05n0229_p0312a01║儀戒，謂斷一切惡法也。二攝善法戒，謂修一切善
X05n0229_p0312a02║法也。三饒益有情戒，以無罪樂普利眾生也。如攝
X05n0229_p0312a03║論說：由攝律儀戒，能建立菩薩行。由攝善法戒，能
X05n0229_p0312a04║廣集佛法。由饒益有情戒，能無罪利益也。三忍辱
X05n0229_p0312a05║者，他人加惡，名之為辱。能安受之，名之為忍。此亦
X05n0229_p0312a06║三種：一耐怨害忍，由大悲心，不捨有情，於怨害等，
X05n0229_p0312a07║忍受不恚。二安受苦忍，謂修行時，若遇寒熱饑渴
X05n0229_p0312a08║等苦，安住忍受，不生退轉。三諦察法忍，謂審諦觀
X05n0229_p0312a09║察一切諸法無滅無生而忍證也。當知此忍能與
X05n0229_p0312a10║前二為依止處，由達諸法無生滅等，方能堪忍怨
X05n0229_p0312a11║害等苦也。四精進者，勇捍無退名之為進，萬行不
X05n0229_p0312a12║雜名之為精。此亦三種：一被甲精進，猶如猛將身
X05n0229_p0312a13║被甲冑，能摧怨敵無退屈心。菩薩亦爾，被精進甲，
X05n0229_p0312a14║積集萬行降四魔怨。二攝善精進，謂修習善法進
X05n0229_p0312a15║取無倦。三利樂有情精進，於饒益有情事不生疲
X05n0229_p0312a16║厭。五禪定者，新譯云靜慮。專注一境名禪，攝心不
X05n0229_p0312a17║亂名定，念慮澄寂故名靜慮。亦有三種：一安住靜
X05n0229_p0312a18║慮，謂心住現法樂也。安住此中輕安適悅，受用法
X05n0229_p0312a19║樂無厭倦故。二引發靜慮，謂依此定引發六通，諸
X05n0229_p0312a20║所思事悉皆成滿。三辦事靜慮，謂依此定成辦利
X05n0229_p0312a21║樂有情之事，如以定力止息饑饉等。六智慧者，決
X05n0229_p0312a22║斷名智，揀擇名慧。此亦三種：一生空無分別慧，謂
X05n0229_p0312a23║證生空人無我理。二法空無分別慧，謂證法空法
X05n0229_p0312a24║無我理也。三俱空無分別慧，謂證二空空無我理。
X05n0229_p0312b01║七方便者，攝化自在，應變隨時，善離過非，名為方
X05n0229_p0312b02║便。此有二種：一回向方便善巧，以前六度所集善
X05n0229_p0312b03║根，共諸有情回求無上正等菩提。二拔濟方便善
X05n0229_p0312b04║巧，謂一一皆為拔濟諸有情故。前般若德，後大悲
X05n0229_p0312b05║德。八願者，專心向樂，樂求不退名願。此亦二種：一、
X05n0229_p0312b06║求菩提願；二、利樂他願。九、力者，有勝堪能，不可屈
X05n0229_p0312b07║伏名力。此亦二種：一、思擇力，可作、不可作等；二、修
X05n0229_p0312b08║習力，謂修萬行時，不退、不屈。由此二力，令前六度
X05n0229_p0312b09║無間無斷，長時現行。十、智者，決斷諸法，能善了知，
X05n0229_p0312b10║名之為智。此亦二種：一、受用法樂智，由施等度成
X05n0229_p0312b11║立此智，後由此智成立施等，如是自在，名受用法
X05n0229_p0312b12║樂。二、成就有情智，由此妙智，能正了知施、戒、忍等，
X05n0229_p0312b13║饒益有情也。故攝論云：由施能攝受有情；由戒能
X05n0229_p0312b14║不害有情，不生瞋故；由忍遭苦能受；由勤能助他
X05n0229_p0312b15║有情所作善事；由定未定者令定也，為未得定諸
X05n0229_p0312b16║有情說行相方便，令彼有情成辦此定；由慧為已
X05n0229_p0312b17║得定者令解脫等，為菩薩自己得出世間慧，斷障
X05n0229_p0312b18║得解脫已，廣為一切已得定者，說遠離世間解脫
X05n0229_p0312b19║功德，不令依定求有忻上，令依已得上地勝定，遠
X05n0229_p0312b20║起加行，引出世間慧，即斷障解脫，故名成熟有情
X05n0229_p0312b21║也。上來略釋十度別名竟。二、出十度體者，初、施，以
X05n0229_p0312b22║善十一中無貪及助成無貪者同時二十一法并
X05n0229_p0312b23║三業，總為施度體，此即總相出體也。若以剋性相
X05n0229_p0312b24║應眷屬等，子細出體，廣如論中也。二、戒度，以遍行
X05n0229_p0312c01║中善性無表思在大乘者為體，若約同時相應者，
X05n0229_p0312c02║總二十一法及所起三業，總為戒度體也。三、忍辱，
X05n0229_p0312c03║以無瞋、精進、審慧及同時二十一法、三業為忍度
X05n0229_p0312c04║體也。若不得無瞋，即遇怨害等時，即便退屈，不能
X05n0229_p0312c05║忍也。若無審慧，遇諸境界，不能忍可，即便退屈。故
X05n0229_p0312c06║以審慧為體，即三慧中思、修二慧也。聞慧行相麤
X05n0229_p0312c07║劣，無忍義故，不取之也。又若無精進在懷，即遇寒
X05n0229_p0312c08║熱等苦，亦不能忍受。故忍約勝，以無瞋、審慧、精進
X05n0229_p0312c09║為其自體也。四、精進，即以自名、相應二十一法、同
X05n0229_p0312c10║時三業為體也。五、靜慮，即以別境中定數內等引
X05n0229_p0312c11║定及同時二十一法為體，此定及第六慧不通三
X05n0229_p0312c12║業體也。六、後五度，皆以本、後二智及相應二十一
X05n0229_p0312c13║法為體。故唯識論云：後五皆以擇法為體，說是本、
X05n0229_p0312c14║後智故。問：五中幾是根本？幾是後得？答：第六唯根
X05n0229_p0312c15║本攝，後四皆後得智收。此約十度解。若說六度者，
X05n0229_p0312c16║即第六慧度通根本、後得智也。上來總是出十度
X05n0229_p0312c17║體竟。三、明問答廣略。問：有何所以但說十度，不增
X05n0229_p0312c18║不減耶？答：有三因也：一者、以菩薩所住地有十故；
X05n0229_p0312c19║二者、以菩薩於十地中所對治重障有十種故，所
X05n0229_p0312c20║以能對治度亦有十也。故此疏云：以十度行，淨十
X05n0229_p0312c21║種蔽。蔽即障也。三者、菩薩所證有十真如，故度亦
X05n0229_p0312c22║有十也。問：諸教多說六度，今此說十，何故相違？答：
X05n0229_p0312c23║亦不相違。何以？謂開合不同，更無別義也。若開，即
X05n0229_p0312c24║別說後四，便成其十；若合之，即但有前六，不說後
X05n0229_p0313a01║四。問：若不說後四，莫攝義不盡。答：以後四度助成
X05n0229_p0313a02║前六故，即攝在前六中，亦攝法盡也。故論云：方便
X05n0229_p0313a03║善巧助施等三，願助精進，力助靜慮，智助般若，令
X05n0229_p0313a04║修滿故。言方便善巧助施等三者，解深密經云：於
X05n0229_p0313a05║前三種波羅蜜多所攝有情，以諸攝事方便善巧
X05n0229_p0313a06║而攝受之，安置善品，是故我說方便善巧為施等
X05n0229_p0313a07║助。願助精進者，彼云：若諸菩薩於現法中煩惱多
X05n0229_p0313a08║故，元於修習無間無有堪能，由劣意樂故，下界殊
X05n0229_p0313a09║勝故，於內心住無有堪能，乃至未來輕微心生故，
X05n0229_p0313a10║正願如是。由此願故，微薄能進，故願助精進也。力
X05n0229_p0313a11║助靜慮者，解深密經云：若諸菩薩親近善士，聽聞
X05n0229_p0313a12║正法，如理作意，為因緣故，轉劣意樂，得勝意樂，亦
X05n0229_p0313a13║名上界勝解，名力波羅蜜多。由此力故，於內心住
X05n0229_p0313a14║有所堪能，故說力度為定度助。智助般若者，經云：
X05n0229_p0313a15║若諸菩薩以能聞緣，善修習故，能發靜慮，如是名
X05n0229_p0313a16║智。由能聞故，堪能引發出世間慧，故說後智是慧
X05n0229_p0313a17║度助。問：何以唯具六耶？答：如世舟船，有六法故。此
X05n0229_p0313a18║略明問答也。更有餘義，恐繁不述。上來三段，總是
X05n0229_p0313a19║第一、明行體中略說十度義竟也。△疏：第三句是
X05n0229_p0313a20║行業。以十度行淨十種蔽，助真如觀淨十種障故。
X05n0229_p0313a21║○鈔：第三句是行業下，至十種障，故言十度行，可
X05n0229_p0313a22║知也。十種蔽者，謂：一、慳貪，二、毀禁，三、瞋恚，四、懈怠，
X05n0229_p0313a23║五、散亂，六、愚癡，七、躭滯，八、退屈，九、怯劣，十、昧事。此
X05n0229_p0313a24║十隱蔽妙行，故以十度如次除之。疏助真如觀者，
X05n0229_p0313b01║智觀真如為正道，十波羅蜜為助道也。故云助觀，
X05n0229_p0313b02║以淨十障。十障、十如，義在玄談鈔中明也。△疏：後偈
X05n0229_p0313b03║行相，於諸惑業得解脫者，即出世間行。△及魔境界。
X05n0229_p0313b04║世間道中得解脫者，即世間行。△猶如蓮華及日
X05n0229_p0313b05║月喻。雙喻二行，處於世界，猶如虗空。亦如蓮華，不
X05n0229_p0313b06║著水故。身心清淨，超彼岸故。○鈔：後偈行相至超
X05n0229_p0313b07║彼岸故者，地經行相之文，即前所引廣大無量世、
X05n0229_p0313b08║出世間等也。今此一偈，前半法，後半喻。法中上句
X05n0229_p0313b09║即出世間行，下句即世間行。解脫之言，意兼上句
X05n0229_p0313b10║出世解脫。出世解脫即全超世間，世間解脫即處
X05n0229_p0313b11║之不染。下半偈喻，雙喻二行也。亦可日月喻出世
X05n0229_p0313b12║解脫，不住空故；蓮華喻世間解脫，在水中故。△疏：
X05n0229_p0313b13║上之七句，皆是能增長行。△第二句是所增長心。
X05n0229_p0313b14║由依此義，此行亦名心增長行。△故十地云：令其
X05n0229_p0313b15║受行，心得增長。○鈔：上之七句至心得增長者，以
X05n0229_p0313b16║地經於此願相中科為兩段：一、能增長行，即前行
X05n0229_p0313b17║相等；四、二、所增長心，即此全引也。以有如上諸行
X05n0229_p0313b18║相資，故增菩提心，令不忘失也。以取地經、地論文
X05n0229_p0313b19║勢，故以諸行增長菩提心。若直據此文，亦可由菩
X05n0229_p0313b20║提心而增長諸行，即心是能增長，行是所增長。故
X05n0229_p0313b21║離世間品云：若忘失菩提心而修行諸善根者，是
X05n0229_p0313b22║為魔業。又標在二千之行，最初況此。次云出魔境
X05n0229_p0313b23║等，義亦相扶彼文。此一段文，請以疏中所引地經
X05n0229_p0313b24║及此經偈相對詳之。
X05n0229_p0313c01║△疏：三、成熟眾生願。
X05n0229_p0313c02║悉除一切惡道苦，等與一切羣生樂，如是經於剎塵
X05n0229_p0313c03║劫，十方利益恒無盡。我常隨順諸眾生，盡於未來一
X05n0229_p0313c04║切劫，恒修普賢廣大行，圓滿無上大菩提。
X05n0229_p0313c05║疏：第五句為總，餘句為別。初句離苦，因、果皆離；次
X05n0229_p0313c06║句得樂，乃至涅槃；第三豎長；第四橫徧；後三句總
X05n0229_p0313c07║結長時所成因、果。△即十地經令其安住一切智
X05n0229_p0313c08║智道。○鈔：第三、悉除下，二偈成熟眾生願，即彼第
X05n0229_p0313c09║五也。疏初句離苦至涅槃者，地經先舉所化四生、
X05n0229_p0313c10║九類眾生，後明所為，云：如是等類，我皆教化，令入
X05n0229_p0313c11║佛法，令斷一切世間惡趣，令安住一切智智道。文
X05n0229_p0313c12║勢全似金剛經也。斷世間趣，即上句；令入佛法，即
X05n0229_p0313c13║此下句也。
X05n0229_p0313c14║△疏：四、不離願。
X05n0229_p0313c15║所有與我同行者，於一切處同集會，身口意業皆同
X05n0229_p0313c16║等，一切行願同修學。所有益我善知識，為我顯示普
X05n0229_p0313c17║賢行，常願與我同集會，於我常生歡喜心。
X05n0229_p0313c18║疏：謂願於一切生處恒不離佛及諸菩薩，得同
X05n0229_p0313c19║意行故；亦名心行願，願不離一乘故。○：鈔：第四、所
X05n0229_p0313c20║有下，二偈明不離願，即彼第八也。疏於一切生處
X05n0229_p0313c21║恒不離佛及諸菩薩等者，如不動優婆夷章中云：
X05n0229_p0313c22║其有修行善知識教，諸佛、世尊悉皆歡喜；其有隨
X05n0229_p0313c23║順善知識語，則得近於一切智地；其有能於善知
X05n0229_p0313c24║識語無疑惑者，則常值遇一切善友；其有發心願
X05n0229_p0314a01║常不離善知識者，則得具足一切義利也。如德生
X05n0229_p0314a02║童子、有德童女章中有其十喻顯善知識，彼云：復
X05n0229_p0314a03║次善男子！善知識者長諸善根，譬如雪山長諸藥
X05n0229_p0314a04║草；善知識者是佛法器，譬如大海吞納眾流；善知
X05n0229_p0314a05║識者是功德淨法生處，譬如大海出生眾寶；善知
X05n0229_p0314a06║識者能淨菩提心，譬如猛火能煉真金；善知識者
X05n0229_p0314a07║出過世法，如須彌山出於大海；善知識者不染世
X05n0229_p0314a08║法，譬如蓮華不著於水；善知識者不受諸惡，譬如
X05n0229_p0314a09║大海不宿死屍；善知識者、增長白法，譬如白月，色
X05n0229_p0314a10║光圓明；善知識者、照明法界，譬如盛日照四天下；
X05n0229_p0314a11║善知識者、長菩薩身，譬如父母養育兒子。善男子！
X05n0229_p0314a12║以要言之，菩薩摩訶薩若能隨順善知識教，得十
X05n0229_p0314a13║不可說百千億那由他功德等。是故願面常同會
X05n0229_p0314a14║總。又如智度論三十二云：如以少湯投冰池上，雖
X05n0229_p0314a15║消少處，返更成冰。菩薩未入法位，若遠離諸佛，以
X05n0229_p0314a16║少功德、無方便力欲化眾生，雖小利益，返更墮落。
X05n0229_p0314a17║以是新學菩薩不應遠離諸佛也。又念：我未得佛
X05n0229_p0314a18║眼，如盲無異。若不為佛所引導，即無所趣。菩薩見
X05n0229_p0314a19║佛，得種種利，得大智慧，隨法修行，而得解脫等。又
X05n0229_p0314a20║大品云：菩薩漸近薩婆若，漸得身清淨、心清淨、相
X05n0229_p0314a21║清淨，是故不生貪、瞋、癡、慢乃至邪見心，故終不生
X05n0229_p0314a22║母胎、腹中，常得化生，從一佛國至於佛國，成就眾
X05n0229_p0314a23║生，乃至菩提，不離見佛等。疏亦名心行願者，以同
X05n0229_p0314a24║心志在於一乘故，即為心行願也。△疏：初句為總
X05n0229_p0314b01║同志一乘故。△餘句為別。於中，先三句自分行同。意
X05n0229_p0314b02║業同者，平等一緣故。身業同者，同得如意神通故。
X05n0229_p0314b03║語業同者，同說一味法故。上即三輪同。△一切行願
X05n0229_p0314b04║同者。若福若智，萬行皆同。△後一偈勝進同，以更成
X05n0229_p0314b05║益復顯示故。○鈔：初句為總，同志一乘故者，地經
X05n0229_p0314b06║總相標云：願與一切菩薩同一志行。釋云：同志一
X05n0229_p0314b07║乘，同修萬行。以此經但云同行，故疏引彼文簡之，
X05n0229_p0314b08║屬一乘也。一乘之義，佛法大綱。依香山、勝鬘疏中，
X05n0229_p0314b09║聊為解釋。言一乘者，統收不異謂之一，運載含容
X05n0229_p0314b10║謂之乘，故名一乘即一佛乘。謂教、理、行、果，總名為
X05n0229_p0314b11║乘，皆有運載義故。彼明一義，有其十門。今明前七：
X05n0229_p0314b12║一、簡二名一，佛乘第一，非同餘二。二、廢二名一，如
X05n0229_p0314b13║法華經云：正直捨方便但說無上道。三、破二名一，
X05n0229_p0314b14║謂破二乘執實之情，為說究竟一乘之法。四、會二
X05n0229_p0314b15║名一，指小即大故。如云：汝等所行是菩薩道等。又
X05n0229_p0314b16║如大乘為本故。五、無二名一，如說香積，彼土無有
X05n0229_p0314b17║二乘名字，但有清淨大菩薩眾。六、不二名一，不二
X05n0229_p0314b18║法門泯絕無寄。如無言世界，外即無說無示，內即
X05n0229_p0314b19║無慮無思，以為佛事一相平等。寄理絕言，故亦名
X05n0229_p0314b20║一。七、不一名一，謂一切即一，一即一切；一切非一
X05n0229_p0314b21║切，一亦非一。一切諸法互相涉入，事事無礙；相入
X05n0229_p0314b22║相即，無不鎔融；同一法界，皆如幻故。故大經云一
X05n0229_p0314b23║即是多，多即一等。總一切法，都是一乘。然此七義，
X05n0229_p0314b24║前前淺，後後深。今此所取，即第七稱經宗故。平等
X05n0229_p0314c01║一緣故者，地經云：一切菩薩平等一緣。釋曰：亡緣
X05n0229_p0314c02║照境也。疏得如意神通者，彼經云：隨意能現種種
X05n0229_p0314c03║佛身故。言同得如意神通者，此即神境通具足，應
X05n0229_p0314c04║云神境智作證通也。大論第六云：如意通有三：一、
X05n0229_p0314c05║能到，二、轉變，三、聖如意。能到有四：一、身能飛行，如
X05n0229_p0314c06║鳥無礙；二、移遠令近，不往而到；三、此沒彼現；四、一
X05n0229_p0314c07║念能至。轉變者，大能作小，一作多等；改變外物，自
X05n0229_p0314c08║在能變。聖如意者，於不可愛不淨等物，觀令可愛
X05n0229_p0314c09║等；自在通達，唯佛獨有。今此即是一念能至。瑜伽
X05n0229_p0314c10║論說：此通有二：一、能變，二、能化。變謂十八變等；化
X05n0229_p0314c11║謂無而忽有，謂化身、化語、化境等。疏一味法者，唯
X05n0229_p0314c12║說一乘，無二，亦無三也。疏後一偈勝進者，前云同
X05n0229_p0314c13║行，故名自分；此云益我，故名勝進也。
X05n0229_p0314c14║△疏：五、供養願。
X05n0229_p0314c15║願常面見諸如來，及諸佛子眾圍繞，於彼皆興廣大
X05n0229_p0314c16║供，盡未來劫無疲厭。願持諸佛微妙法，光顯一切菩
X05n0229_p0314c17║提行，究竟清淨普賢道，盡未來劫常修習。
X05n0229_p0314c18║疏：願供勝田故。○鈔：第五、願常下，二偈供養，願彼
X05n0229_p0314c19║第一也。△疏：第三句為總興廣大供故。△大有六
X05n0229_p0314c20║種△一、心大，無疲厭故。二、供具大，財、法、正行皆具足
X05n0229_p0314c21║故。財、供攝在總句，正行即第五、六句。三、福田大，即
X05n0229_p0314c22║初二句。四、攝功德大，即第七句中，究竟普賢道是
X05n0229_p0314c23║勝功德故。五、因大，即第七句中，清淨二字如空清
X05n0229_p0314c24║淨，為無常愛果及常果之因故。六、時大，即第八句。
X05n0229_p0315a01║○鈔：大有六種者，彼經行相及德能中各有三義，
X05n0229_p0315a02║通成六大，顯初供養大願之義。行相中三大者，經
X05n0229_p0315a03║云：所謂生廣大清淨決定勝解，以一切供養具恭
X05n0229_p0315a04║敬供養一切諸佛，令無有餘。一、心大，二、供具大，三、
X05n0229_p0315a05║福田大。然俱舍偈云：由財田主異故施果差別今
X05n0229_p0315a06║財田主三一切皆勝果，即不差別也。審詳德能中
X05n0229_p0315a07║三大者，經云：廣大遍法界究竟如虗空盡未來際。
X05n0229_p0315a08║一、攝功德大；二、因大，無常愛果無量因故；三、時大，
X05n0229_p0315a09║此因得涅槃常果故。以如上六大，一一對今疏文，
X05n0229_p0315a10║六義即顯也。疏如虗空清淨為無常愛果及常果
X05n0229_p0315a11║之因故者，即十地經六決定中第四因善決定也。
X05n0229_p0315a12║經云：究竟如虗空盡未來際。論云：是因善決定。此
X05n0229_p0315a13║有二種：一、成無常愛果因，如虗空依，是生諸色，色
X05n0229_p0315a14║不盡故；二、常果因，得涅槃道故。故經云：盡未來際。
X05n0229_p0315a15║上皆論文。彼疏釋云：今明此智有其二能：一、寂而
X05n0229_p0315a16║常用，故為無常果因。用雖虧盈，智無起滅，如所依
X05n0229_p0315a17║空，非無常故。經明此智究竟如虗空。二、用而常寂，
X05n0229_p0315a18║故為常果因。雖涅槃永寂，而智體不無。若不爾，將
X05n0229_p0315a19║何窮未來際？若會三身者，即用為化身，寂為法身，
X05n0229_p0315a20║智為報身，非無常矣。不同法相宗報身是有為無
X05n0229_p0315a21║漏。論云：無常愛果者，用適機故。此上皆十地地體
X05n0229_p0315a22║中經文、疏文也。彼常果因，在時大中已辯也。
X05n0229_p0315a23║△疏：六、利益願。
X05n0229_p0315a24║我於一切諸有中，所修福智恒無盡，定慧方便及解
X05n0229_p0315b01║脫，獲諸無盡功德藏。一塵中有塵數剎，一一剎有難
X05n0229_p0315b02║思佛，一一佛處眾會中，我見恒演菩提行。
X05n0229_p0315b03║疏：願於一切時恒作利益眾生事業，無空過故。亦
X05n0229_p0315b04║名三業不空願。○鈔：第六、我於下，二偈明利益，願
X05n0229_p0315b05║彼第九也。疏三、業不空者，彼經總相標云：願乘不
X05n0229_p0315b06║退輪，四不退中念不退也。行菩薩行，身、語、意業，悉
X05n0229_p0315b07║不唐捐。△疏：前偈修福智等為不空因，獲無盡藏
X05n0229_p0315b08║是不空果。○鈔：前偈至不空果者，此一偈中三句
X05n0229_p0315b09║是因，一句是果。△疏：謂暫見身，則必定佛法。暫聞
X05n0229_p0315b10║音聲，則得實智慧。纔生淨信，則永斷煩惱。△得如
X05n0229_p0315b11║大藥王樹身。得如如意寶身，名功德藏。○鈔：謂暫
X05n0229_p0315b12║見身至如意寶身者，除謂一字，全是彼經文也。論
X05n0229_p0315b13║科為二：一、從見身至斷煩惱，名作業不空，三業能
X05n0229_p0315b14║安樂故。謂見身行行，知佛法真實，故云：必定聞口
X05n0229_p0315b15║說法，能生智慧；念意實德，諸惑不生。此但增勝，而
X05n0229_p0315b16║說三業成益不同，實則互有。二、謂得如大下，名利
X05n0229_p0315b17║益不空，二喻皆喻拔苦也。一切眾生有二種苦：一、
X05n0229_p0315b18║種種諸苦，謂逼迫等，若身，若心，藥王治之。出現品
X05n0229_p0315b19║云：譬如雪山有藥王樹，名曰善見。若有見者，眼得
X05n0229_p0315b20║清淨；若有聞者，耳得清淨；若有齅者，鼻得清淨；若
X05n0229_p0315b21║有嘗者，舌得清淨；若有觸者，身得清淨。若有眾生
X05n0229_p0315b22║取彼地土，亦能為作除病利益。佛子！如來、應、正等
X05n0229_p0315b23║覺無上藥王亦復如是，能作一切饒益眾生。若有
X05n0229_p0315b24║得見如來色身，眼得清淨；若有得聞如來名號，耳
X05n0229_p0315c01║得清淨；若有得齅如來戒香，鼻得清淨；若有得嘗
X05n0229_p0315c02║如來法味，舌得清淨，具廣長舌，解語言法；若有得
X05n0229_p0315c03║觸如來光者，身得清淨，究竟獲得無上法身；若於
X05n0229_p0315c04║如來生憶念者，則得念佛三昧清淨；若有眾生供
X05n0229_p0315c05║養如來所經土地及塔廟者，亦具善根，滅除一切
X05n0229_p0315c06║諸煩惱患，得賢聖樂。佛子！我今告汝：設有眾生見、
X05n0229_p0315c07║聞於佛，業障纏覆，不生信樂，亦種善根，無空過者，
X05n0229_p0315c08║乃至究竟入於涅槃也。二、貧窮苦，世財、法財，如意
X05n0229_p0315c09║治之。言得如意寶身者，此即出現品明十身相中
X05n0229_p0315c10║第十相，名如如意寶身。故彼經云：復次佛子！譬如
X05n0229_p0315c11║大海有大如意摩尼寶王，名一切世間莊嚴藏，具
X05n0229_p0315c12║足成就百萬功德，隨所住處，令諸眾生災患消除，
X05n0229_p0315c13║所願滿足。然此如意摩尼寶王非少福眾生所能
X05n0229_p0315c14║得見如來身；如意寶王亦復如是，名為能令一切
X05n0229_p0315c15║眾生皆悉歡喜，若有見身、聞名、讚德，悉令永離生
X05n0229_p0315c16║死苦患，假使一切世界一切眾生一時等心欲見
X05n0229_p0315c17║如來，悉令得見，所願皆滿。佛子！佛身非是少福眾
X05n0229_p0315c18║生所能得見，唯除如來自在神力所應調伏。若有
X05n0229_p0315c19║眾生因見佛身，便種善根，乃至成熟；為成熟故，乃
X05n0229_p0315c20║至得見如來身耳。佛子！是為如來身第十相，即兼
X05n0229_p0315c21║前如大藥王樹身，竝喻佛身。以塵沙功德積集成，
X05n0229_p0315c22║故名功德藏。論主對前安樂，此為利益，故作此釋
X05n0229_p0315c23║也。實則藥王喻三業捨惡離苦，如意喻三業進善
X05n0229_p0315c24║得樂。疏名功德藏者，疏和上經文，結成此經獲諸
X05n0229_p0316a01║無盡功德藏之句也。△疏：後偈利益時處，謂徧於
X05n0229_p0316a02║時處，求能益法，利眾生故。△十地經云：願乘不退
X05n0229_p0316a03║輪，修菩薩行，令見諸佛，演菩提行。即乘教誡輪，修
X05n0229_p0316a04║菩薩行故。
X05n0229_p0316a05║△疏：七、轉法輪願。
X05n0229_p0316a06║普盡十方諸剎海，一一毛端三世海，佛海及與國土
X05n0229_p0316a07║海，我徧修行經劫海。一切如來語清淨，一言具眾音
X05n0229_p0316a08║聲海，隨諸眾生意樂音，一一流佛辯才海。三世一切
X05n0229_p0316a09║諸如來，於彼無盡語言海，恒轉理趣妙法輪，我深智
X05n0229_p0316a10║力普能入。
X05n0229_p0316a11║疏：亦名攝法上首願，謂轉佛法輪，願皆攝取而轉
X05n0229_p0316a12║授故。○鈔：第七、普盡下，三偈轉法輪願，彼第三願
X05n0229_p0316a13║也。△疏：文中初偈轉法輪處，若據有修行之言者，
X05n0229_p0316a14║合屬前段為修行處。△前已有處。此中晉譯及興
X05n0229_p0316a15║善本皆無修行，故屬此段。○鈔：轉法輪處者，彼經
X05n0229_p0316a16║有四節：一、轉處，二、轉時，三、攝法方便，四、轉法頓周。
X05n0229_p0316a17║今即初也。彼經云：願一切世界，佛興於世。佛應現
X05n0229_p0316a18║之世界，則是轉法輪處。疏若據有修行至故屬此
X05n0229_p0316a19║段者，通伏難也。難云：此偈雖標剎海，而結云我遍
X05n0229_p0316a20║修行，應屬前段，云何判屬法輪？願中通釋，如疏也。
X05n0229_p0316a21║△疏：次一偈能轉圓音。○鈔：次一偈能轉圓音者，
X05n0229_p0316a22║如香山國師通敘十解：一云：如來在日，一音演暢，
X05n0229_p0316a23║隨類解生。二云：或以隨一方之音，皆謂世尊同其
X05n0229_p0316a24║己語。三、或云：唯出隨根一音，聞者各聞稱根別法。
X05n0229_p0316b01║四、或云：唯出隨法一音，聞者各得所聞別法。五、或
X05n0229_p0316b02║云：於佛胸中有淨大種功德最勝，能發清淨梵音
X05n0229_p0316b03║聲相。六、或云：有一無心之音。若佛有心，其音即定，
X05n0229_p0316b04║不能遍應一切眾音，如凡夫等。以佛無心，定出一
X05n0229_p0316b05║音，故能普應一切眾音。其猶谷響及眾樂器，但有
X05n0229_p0316b06║心者出種種聲。七、或云：唯一圓遍之音，都無宮、商、
X05n0229_p0316b07║平上之異，增上緣力隨感成多。其猶滿月，流影非
X05n0229_p0316b08║一。八、或云：佛有眾多音聲，一切眾生所有言音，莫
X05n0229_p0316b09║非如來法輪聲攝。但以無礙，一即一切，一切即一。
X05n0229_p0316b10║故大經云：一切眾生語言法一音演說盡無餘。九、
X05n0229_p0316b11║大師云：言一音者，乃無音也。有即非一，諸有體法
X05n0229_p0316b12║皆非一故。由佛無音，乃曰一音。佛若有音，有音已
X05n0229_p0316b13║定，何能應一切音耶？良為無音，故能隨感出種種
X05n0229_p0316b14║音，如鐘聲等，隨擊大、小。佛音自一，聽者聞多，隨類
X05n0229_p0316b15║各各自心現故，無有自心親取他境。經說自心還
X05n0229_p0316b16║取自心，處處皆說唯有義故。以此無音之音普應
X05n0229_p0316b17║皆一色、聲功能，於理無違。十、又一音即一切音，一
X05n0229_p0316b18║切音即一音。若非一即一切者，佛演一音，眾生不
X05n0229_p0316b19║能各各領解。又若非一切即一音者，如來一音即
X05n0229_p0316b20║不能普備也。良以一、多相即，故佛演一音即普備
X05n0229_p0316b21║也，一切眾生皆有領解。△疏：次二句轉法輪時，第
X05n0229_p0316b22║十一一句所轉法輪，末後一句能攝方便。○鈔：次
X05n0229_p0316b23║二句轉時者，文有三世之言，故判為時，意在會地
X05n0229_p0316b24║經第三節。彼經即以八相成道為轉法輪時。疏能
X05n0229_p0316c01║攝方便者，彼經第三節也。彼於八相文次後云：皆
X05n0229_p0316c02║悉往詣，親近，供養，為眾上首，受行正法。釋曰：供養，
X05n0229_p0316c03║則集功德方便；上首下，則集智慧方便。此二助菩
X05n0229_p0316c04║提法，故云方便也。今云我深智力普能入，正同彼
X05n0229_p0316c05║也。普入，即皆悉往詣也。若不以深智，即不能悉往
X05n0229_p0316c06║普入，故云深智力也。
X05n0229_p0316c07║△疏八淨土願。
X05n0229_p0316c08║我能深入於未來，盡一切劫為一念，三世所有一切
X05n0229_p0316c09║劫，為一念際我皆入。我於一念見三世，所有一切人
X05n0229_p0316c10║師子，亦常入佛境界中，如幻解脫及威力。
X05n0229_p0316c11║疏：願清淨自土安立正法及能修行諸眾生。○鈔：
X05n0229_p0316c12║第八、我能下，二偈淨土，願彼第七也。疏文分二：
X05n0229_p0316c13║先標釋願名，後隨文配釋。前中又二：先正釋願名，
X05n0229_p0316c14║後會通具闕。今初，文中由有清淨自土等言，此須
X05n0229_p0316c15║明三土。今依諸論，略釋名、義。於中有二：先釋總名，
X05n0229_p0316c16║後明差別。初中總言淨土者，世界皎潔名淨，即淨
X05n0229_p0316c17║可居名土；又體離障染名淨，依止義邊名土。言差
X05n0229_p0316c18║別者，通論淨土有其三種：一、常寂光土，二、常受用
X05n0229_p0316c19║土，三、常變化土。言常寂光土者，亦名法性土，即法
X05n0229_p0316c20║身佛所依土也。普賢觀經云：釋迦牟尼佛名毗盧
X05n0229_p0316c21║遮那，其佛住處號常寂光。謂法界真理不生不滅，
X05n0229_p0316c22║故名常；無相無為，故名寂；性離垢染，體常明照，故
X05n0229_p0316c23║名光；依止義邊，名之為土，故名常寂光土。問：法身
X05n0229_p0316c24║如來遍一切處，何有所依土耶？答：唯識論云：雖此
X05n0229_p0317a01║身、土體無差別，而屬佛法，相、性異故。此但約義強
X05n0229_p0317a02║分，以法界理有二種義：一者、覺照義，即名為佛；二
X05n0229_p0317a03║者、與塵沙萬德為依止義，即名為土。屬佛之處，相
X05n0229_p0317a04║義名身，謂實相之相也；屬法之處，性義名土，即自
X05n0229_p0317a05║性身假分身、土也。二、常受用土者，有二：一、自受用，
X05n0229_p0317a06║二、他受用。言自受用者，謂大圓鏡智淨識所現，周
X05n0229_p0317a07║圓無際，眾寶莊嚴，自受用身常依而住，名自受用
X05n0229_p0317a08║土。問：何以鏡智現此土耶？答：以因中有漏第八識，
X05n0229_p0317a09║能變山河、大地、器世間等佛位，無漏轉成大圓鏡
X05n0229_p0317a10║智，還能變起自受用土，與自受用佛為依止，故云
X05n0229_p0317a11║鏡智所現也。言他受用土者，由平等性智為他所
X05n0229_p0317a12║變，或小或大，展轉精嚴，他受用身依止而住。問：由
X05n0229_p0317a13║平等性智現他受土者，何故佛地論說鏡智所現
X05n0229_p0317a14║耶？彼論云：諸佛為令地上菩薩受大法樂，精進修
X05n0229_p0317a15║行，於後得智，以大悲心鏡智相應淨識之上，依菩
X05n0229_p0317a16║薩業力，如來與作增上緣，隨其根宜，現清淨土，改
X05n0229_p0317a17║轉不定。據此，即由鏡智所現，即二論相違也。答：定
X05n0229_p0317a18║不相違。所以然者，謂他受用佛身之與土，皆是無
X05n0229_p0317a19║垢第八識自證分中實定果色種子生起，蓋以平
X05n0229_p0317a20║等性智起大悲心，擊發圓鏡智中無漏定果色種
X05n0229_p0317a21║子而起。十重他受用身土，亦須由菩薩善業力感
X05n0229_p0317a22║佛現身，如來與作增上緣，變起身土，令十地菩薩
X05n0229_p0317a23║受用。即二論竝不相違也。言變化土者，由成事智
X05n0229_p0317a24║大悲願力，為未登地菩薩、二乘、異生所變。或淨，或
X05n0229_p0317b01║穢，大、小不同，三類化身依之而住。問：何故化土有
X05n0229_p0317b02║淨、穢耶？答：此有二說：一、由佛本願，二、由生感變。由
X05n0229_p0317b03║佛願者，如阿彌陀佛往昔曾為轉輪聖王，名無諍
X05n0229_p0317b04║念，於寶藏佛所發菩提心，願取淨土，利樂有情。今
X05n0229_p0317b05║既果滿，亦現淨土。釋迦牟尼如來時為大臣，名曰
X05n0229_p0317b06║寶海，願攝穢土，成熟有情。故今果中亦處穢土。言
X05n0229_p0317b07║由生感變者，由生心淨，感變淨土。故淨名云：欲得
X05n0229_p0317b08║淨土，當淨其心等。由生心濁，故感變穢土。如釋迦
X05n0229_p0317b09║本願：十方佛土所不容受，惡業眾生悉生我國。又
X05n0229_p0317b10║心垢，故眾生垢；心淨，故眾生淨。即其義也。餘義極
X05n0229_p0317b11║多，緣疏文窄，不敢繁敘也。疏言清淨自土者，即自
X05n0229_p0317b12║受用土。如淨名云：欲得淨土，當淨其心等也。安立
X05n0229_p0317b13║下，即他受用土。如淨名云：直心是菩薩淨土，菩薩
X05n0229_p0317b14║成佛時，不諂眾生來生其國等也。△疏略無淨土
X05n0229_p0317b15║之言，以影在後段故。△而具淨土七種淨義。○鈔：七
X05n0229_p0317b16║種淨義者，論判彼淨土願中為七種淨。今疏全依，
X05n0229_p0317b17║但次第少差耳。亦不須會之。△疏：初偈即同體淨。
X05n0229_p0317b18║以同法性，故令一、多互相即、入。○鈔：同體淨至即、
X05n0229_p0317b19║入者，彼經云：願一切國土入一國土，一國土入一切
X05n0229_p0317b20║國土。彼釋全是此疏文也。既同法性，性則融之，故
X05n0229_p0317b21║使一、多相即相入。相即者，約體以明一即一切，一
X05n0229_p0317b22║切即一，則諸法相即自在門也。相入者，約用以明
X05n0229_p0317b23║一入一切，一切入一，則一、多相容不同門也。疏：即、
X05n0229_p0317b24║入二字，以攝十玄門之一門也。言十玄門者，準清
X05n0229_p0317c01║涼國師四十二策問中，具以法、喻明之。問云：竊聞
X05n0229_p0317c02║華嚴深義，謂之十玄。請列其名，略申其義。答云：十
X05n0229_p0317c03║表無盡，一一造玄。隨舉一法，即具斯十。謂：一、同時
X05n0229_p0317c04║具足相應門，如大海一滴，含百川味；二、廣、狹自在
X05n0229_p0317c05║無礙門，如經尺之鏡，見千里之影；三、一、多相容不
X05n0229_p0317c06║同門，若一室千燈，光光涉入；四、諸法相即自在門，
X05n0229_p0317c07║如金與金色，二不相離；五、祕密隱、顯俱成門，如片
X05n0229_p0317c08║月澄空，晦、明相竝；六、微細相容安立門，如瑠璃瓶
X05n0229_p0317c09║盛多芥子；七、因陀羅網境界門，若兩鏡互照，傳耀
X05n0229_p0317c10║相寫，遞出無窮；八、託事顯法生解門，如立象豎臂，
X05n0229_p0317c11║觸目皆道；九、十世隔法異成門，如一夕之夢，翔飛
X05n0229_p0317c12║百年；十、主、伴圓明具德門，如北辰所居，眾星同拱。
X05n0229_p0317c13║十無前後，舉一全收，斯為華嚴不共玄旨。餘義如
X05n0229_p0317c14║大疏明，與金師子章具列也。△疏：今文雖辯念劫
X05n0229_p0317c15║圓融，意取時中圓融之剎。△二、有半偈明自在淨。
X05n0229_p0317c16║如摩尼珠，美惡斯現，自在圓通。△是故文云：於一念
X05n0229_p0317c17║見舉其佛者，顯是佛土。○鈔：自在淨者，彼經云：無
X05n0229_p0317c18║量佛土，普皆清淨。彼釋全同此疏，但加淨、穢圓通，
X05n0229_p0317c19║故云普皆。疏舉其佛者，人師子即佛也，佛是人中
X05n0229_p0317c20║之師子故。△疏：三、有一句亦常入佛境界中者，即
X05n0229_p0317c21║是因淨。○鈔：因淨者，彼經云：普入廣大諸佛境界。
X05n0229_p0317c22║彼釋亦同此疏也。△疏：因有二種：一者、生因，謂六
X05n0229_p0317c23║度等，如淨名說。○鈔謂六度等，如淨名說者，即佛
X05n0229_p0317c24║國品初標云：寶積！眾生之類是菩薩佛土。所以者
X05n0229_p0318a01║何？菩薩隨所化眾生而取佛土。乃至云：布施是菩
X05n0229_p0318a02║薩淨土，菩薩成佛時，一切能捨眾生來生其國，一
X05n0229_p0318a03║也。持戒是菩薩淨土，菩薩成佛時，行十善道滿願
X05n0229_p0318a04║眾生來生其國，二也。忍辱是菩薩淨土，菩薩成佛
X05n0229_p0318a05║時，三十二相莊嚴眾生來生其國，三也。精進是菩
X05n0229_p0318a06║薩淨土，菩薩成佛時，勤修一切功德眾生來生其
X05n0229_p0318a07║國，四也。禪定是菩薩淨土，菩薩成佛時，攝心不亂
X05n0229_p0318a08║眾生來生其國，五也。智慧是菩薩淨土，菩薩成佛
X05n0229_p0318a09║時，正定眾生來生其國，六也。△疏：二者、依因。此復
X05n0229_p0318a10║有二：一、鏡智淨識為土所依，二、後智通慧為土所
X05n0229_p0318a11║依。○鈔：鏡智淨識，為土所依者，總論佛智，有其四
X05n0229_p0318a12║種：一、大圓鏡智，二、平等性智，三、妙觀察智，四、成所
X05n0229_p0318a13║作智。問：何名大圓鏡智？答：從喻為名。謂此智性淨
X05n0229_p0318a14║圓明，能鑒照萬物，故名大圓鏡智。即一切有情心
X05n0229_p0318a15║行差別，品類各異，及菩薩影像，三世諸佛之影像，
X05n0229_p0318a16║乃至五趣影像，若事，若理，及有為、無為萬德，無不
X05n0229_p0318a17║朗鑒，悉於中現，故名大圓鏡智。即猶如大圓鏡能
X05n0229_p0318a18║照萬物也。故唯識論云：大圓鏡智相應心品，純淨
X05n0229_p0318a19║圓德，現種依持，能現能生身、土智影，無間無斷，窮
X05n0229_p0318a20║未來際，如大圓鏡現眾色像。通持業及分，取他名
X05n0229_p0318a21║有財。二、釋也。言平等性智者，平謂均平，等即齊等。
X05n0229_p0318a22║謂緣一切境時，自、他平等。以第七識在因位時，執
X05n0229_p0318a23║我執法，有高有下，起不平等。今成無漏，二執已除，
X05n0229_p0318a24║自、他平等，即約境得名也。故唯識論云：二、平等性
X05n0229_p0318b01║智相應心品，謂此心品觀一切法，自、他有情，悉皆
X05n0229_p0318b02║平等也。言妙觀察智者，謂神用無方，稱之為妙；具
X05n0229_p0318b03║緣諸法自相、共相等，名為觀察；決斷無礙，名之為
X05n0229_p0318b04║智。謂此心品現通朗鑒，說法利樂，故名妙觀察智。
X05n0229_p0318b05║即從用得名也。故唯識論云：妙觀察智相應心品，
X05n0229_p0318b06║謂此心品善觀諸法自相、共相，無礙而轉，於大眾
X05n0229_p0318b07║會能現無邊作用差別，皆得自在，雨大法雨，斷一
X05n0229_p0318b08║切疑網，令諸有情皆獲利樂也。言成所作智者，亦
X05n0229_p0318b09║名成事智，謂能成辦所作利樂有情之事，名成所
X05n0229_p0318b10║作智。即從境及用得名也。故唯識論云：成所作智
X05n0229_p0318b11║相應心品，謂此心品為欲利樂諸有情故，普於十
X05n0229_p0318b12║方示現種種變化三業，成本願力所應作事也。此
X05n0229_p0318b13║之四智，唯佛具有，轉八識而成，即轉第八識成大
X05n0229_p0318b14║圓鏡智，轉第七識成平等性智，轉第六識成妙觀
X05n0229_p0318b15║察智，轉前五識成成所作智。問：既有八識，如何轉
X05n0229_p0318b16║成四智等？答：理實合轉成八智，以前五名同，故但
X05n0229_p0318b17║立四，開亦無失，皆是決斷為義，總取別境慧及同
X05n0229_p0318b18║時意二十一法為體也。問：八識是心王，慧是心所，
X05n0229_p0318b19║如何轉心王却為心所耶？答：言轉者，但轉心所中
X05n0229_p0318b20║慧成智，非轉識體也。謂因中識強智劣，但言八識，
X05n0229_p0318b21║即攝諸心所皆在其中；若至果中，即智強識劣，但
X05n0229_p0318b22║言四智，即總攝八識皆在其中也，即各轉自識相
X05n0229_p0318b23║應之慧也。問：若因中前七識有相應慧，至果可言
X05n0229_p0318b24║轉；第八既因中無，至果如何轉？答：第八因中雖無
X05n0229_p0318c01║有漏慧相應，至果即從無漏鏡智種子中生現行，
X05n0229_p0318c02║亦無過失也。因疏中云鏡智淨識為土所依，鏡智
X05n0229_p0318c03║即四智中大圓鏡智，因茲略釋四智也。此疏中言
X05n0229_p0318c04║鏡智淨識為土所依者，唯識論云：大圓鏡智相應
X05n0229_p0318c05║心品，謂此心品離諸分別所緣行相，微細難知，不
X05n0229_p0318c06║忘不愚，一切境相性相清淨，離諸障染，純淨圓明，
X05n0229_p0318c07║現種依持，能現能生身土智影，無間無斷，窮未來
X05n0229_p0318c08║際，如大圓鏡現眾色像。言離諸分別者，準佛地論
X05n0229_p0318c09║云：離我、我所執，一切所取、能取分別所緣行相。微
X05n0229_p0318c10║細難知者，說境及行相二皆叵測。微細不忘者，恒
X05n0229_p0318c11║現前義，由此故如來成就無忘失法。不愚者，不迷
X05n0229_p0318c12║昧義，由此故如來名一切種智及一切種妙智。性
X05n0229_p0318c13║相清淨者，自性增明名性相清淨。純淨圓明者，無
X05n0229_p0318c14║雜名約，離過名淨，圓者滿也。又純簡因中劣無漏，
X05n0229_p0318c15║淨簡一切有漏，圓簡二乘無學功德。現種依持者，
X05n0229_p0318c16║與純淨等現行功德作所依止，起功德故；與純淨
X05n0229_p0318c17║等種子作能持，持功能種故。能現能生身土智影
X05n0229_p0318c18║者，即能現身土三智之影無間無斷。盡未來際者，
X05n0229_p0318c19║於一切時能現一切處影故不斷絕，於一身上現
X05n0229_p0318c20║一切影也。如大圓鏡現眾色像者，佛地經云：如來
X05n0229_p0318c21║圓鏡眾像影現，依佛智鏡諸處境現，眾像影現皆
X05n0229_p0318c22║平等故，故以為喻。今言為土所依者，即說鏡智淨
X05n0229_p0318c23║識與現行功德為依止也。據此且約攝境從心，明
X05n0229_p0318c24║受用變化二土所依，若攝相歸性即須以真如為
X05n0229_p0319a01║所依也。言後智通慧等者，後智即後得智也，簡非
X05n0229_p0319a02║根本智也，以根本智唯內證故。若現身現土皆是
X05n0229_p0319a03║後得智也。然此通說三土所依，雖身土種子在第
X05n0229_p0319a04║八識中，而現身現土要假諸智為能擊發，自受用
X05n0229_p0319a05║土鏡智後得，他受用土平等後得，變化土者即成
X05n0229_p0319a06║所作，此唯後得，各由後智擊發鏡智淨識內種子
X05n0229_p0319a07║發生現行故也。言通慧者，即神通智慧也。依此通
X05n0229_p0319a08║慧現身現土，故以此為身土所依。佛地唯識據本
X05n0229_p0319a09║末說別，佛地論中三土皆從鏡智現，唯識論中諸
X05n0229_p0319a10║智不同，若作此和會即不相異也。△疏：此二皆是
X05n0229_p0319a11║諸佛境界。△又境界者，即是相淨，謂七珍等。△第
X05n0229_p0319a12║八，一句攝於三淨。△謂四、以如幻二字即是果淨。
X05n0229_p0319a13║果亦有二：△一、所生果即是相淨，略在境界，廣則
X05n0229_p0319a14║影在後承事中。△二、示現果。臨機示現，故云如幻。
X05n0229_p0319a15║△五、解脫威力，即受用淨。謂受用淨土，離過成德，
X05n0229_p0319a16║如用香飯得三昧等。今解脫煩惱，即是離過；道力
X05n0229_p0319a17║之能，即是成德。○鈔：如用香飯，得三昧等者，淨名
X05n0229_p0319a18║經香積品：因日時欲至，舍利弗念食。時維摩詰令
X05n0229_p0319a19║化菩薩往眾香國香積如來所，取佛所食之餘來。
X05n0229_p0319a20║維摩詰告舍利弗云云。大眾食已，至菩薩行品：維
X05n0229_p0319a21║摩詰、文殊及諸大眾共詣佛所。阿難聞諸菩薩毛
X05n0229_p0319a22║孔之香，問佛。佛語阿難：從眾香國取食食者，一切
X05n0229_p0319a23║毛孔皆香若此。阿難問維摩詰：香氣久如？維摩詰
X05n0229_p0319a24║言：若聲聞人未入正位，食此飯者，得入正位，然後
X05n0229_p0319b01║乃消，乃至得無生忍、一生補處等。釋曰：入正位，得
X05n0229_p0319b02║無生忍等，即三昧也。△疏：故十地經云：成就清淨
X05n0229_p0319b03║道。△六、梵本此句無及威力字，有眷屬字，即住處
X05n0229_p0319b04║眾生淨，人寶為嚴故。○鈔：無及威字，有眷屬字者，
X05n0229_p0319b05║此句應云：如幻解脫眷屬力故，判為住處眾生淨
X05n0229_p0319b06║也。△疏：七者、相淨，已如前說。○鈔：相淨已如前說
X05n0229_p0319b07║者，即第三因淨句中，指境界二字為相淨也。
X05n0229_p0319b08║△疏九承事願。
X05n0229_p0319b09║於一毛端極微中，出現三世莊嚴剎，十方塵剎諸毛
X05n0229_p0319b10║端，我皆深入而嚴淨。所有未來照世燈，成道轉法悟
X05n0229_p0319b11║群有，究竟佛事示涅槃，我皆往詣而親近。
X05n0229_p0319b12║疏：願往諸佛土，常見諸佛，恒時敬事，聽受法故。○
X05n0229_p0319b13║鈔：第九、於一毛下，二偈承事願。彼第六也。△疏：第
X05n0229_p0319b14║八句為總，餘皆是別。○鈔：第八句為總者，往詣親
X05n0229_p0319b15║近，正是承事故。△疏：初之一偈，即承事處。△初二
X05n0229_p0319b16║句通是真實義相，互相涉入，如帝網故。○鈔：真實
X05n0229_p0319b17║義相者，彼經有三種相：一、一切相，二、真實義相，三、
X05n0229_p0319b18║無量相。今即第二也。彼經云：如帝網差別。釋云：土
X05n0229_p0319b19║土同體，不守自性，互相涉入，故名真實。△疏：就
X05n0229_p0319b20║中，三世莊嚴剎即一切相，淨土體、相有差別故。○
X05n0229_p0319b21║鈔：就中至差別故者，就上兩句中，取不守自性為
X05n0229_p0319b22║一切相淨也。彼經云：廣、大、無量、麤、細、亂住、倒住、正
X05n0229_p0319b23║住、若入、若行、若去。彼釋後三句云：入者，攝他入己；
X05n0229_p0319b24║去，則遍於他中；行，則往來不住。△疏：第三句即無
X05n0229_p0319c01║量相，謂前二相遍十方故。○鈔：第三句即無量相
X05n0229_p0319c02║者，彼經云：十方無量，種種不同。彼引菩薩藏經云：
X05n0229_p0319c03║虗空中世界重數多於大千所有微塵，但由業力，
X05n0229_p0319c04║不相障礙。一處重重尚爾，況復橫周！△疏：其第四
X05n0229_p0319c05║句辯能知、見。故地經云：智皆明了，現前知、見。明為
X05n0229_p0319c06║智知，非識境故。○鈔：辯能知見者，以彼科為兩段：
X05n0229_p0319c07║一、所知，即前三種相；二、能知，即此所引兩句是也。
X05n0229_p0319c08║彼釋云：真實義相，但可智知；餘一切相，可現眼見。
X05n0229_p0319c09║△疏：梵本云：我甚深入莊嚴剎。△深入有二：一、智
X05n0229_p0319c10║深入，二、身深入。△入彼莊嚴剎中承事如來非嚴
X05n0229_p0319c11║淨彼。△若去而字，下加剎字，理無違矣。○鈔：若去
X05n0229_p0319c12║而字，上加剎字者，此句應云：我皆深入嚴淨剎也。
X05n0229_p0319c13║△疏：第五、一句所承事佛，所有佛故。△六、七二句，
X05n0229_p0319c14║即承事時八相故。△地經中但列土相殊闕此經。
X05n0229_p0319c15║△疏十、成正覺願。
X05n0229_p0319c16║速疾周徧神通力，普門徧入大乘力，智行普修功德
X05n0229_p0319c17║力，威神普覆大慈力，徧淨莊嚴勝福力，無著無依智
X05n0229_p0319c18║慧力，定慧方便諸威力，普能積集菩提力，清淨一切
X05n0229_p0319c19║善業力，摧滅一切煩惱力，降伏一切諸魔力，圓滿普
X05n0229_p0319c20║賢諸行力。
X05n0229_p0319c21║疏：願與一切眾生同時皆得無上菩提，恒作佛事
X05n0229_p0319c22║故。△文有十二力△前九明業用，後三結因成果。前
X05n0229_p0319c23║中九句，有其七業。前之六句，力字居中。○鈔：第十、
X05n0229_p0319c24║速疾周徧下，三偈成正覺願。彼亦第十也。文分為
X05n0229_p0320a01║二：先、標釋願名，二、隨文配釋。於中二：先、標舉料，二、
X05n0229_p0320a02║依次解釋。於中有二：先明業用，後結因成果。初中
X05n0229_p0320a03║又二：先標指料簡，後隨文解釋。今初，疏有七業者，
X05n0229_p0320a04║以彼經有兩段：一、成菩提體，即自分已圓。經云：於
X05n0229_p0320a05║一切世界成阿耨多羅三藐三菩提。二、作業，即運
X05n0229_p0320a06║他不息。文有七業。今疏全依彼，但不次耳。故云有
X05n0229_p0320a07║其七業也。次第不同，亦不須會。力字居中者，以隨
X05n0229_p0320a08║義便，且回經文，釋之令顯。如初，應云：神通力速疾
X05n0229_p0320a09║周徧。意云：由神力，故得速遍。力字在中，義則易見。
X05n0229_p0320a10║下五句準知。△疏：初一句即自在業，以神通力普
X05n0229_p0320a11║周徧故。○鈔：自在業者，彼經云：以法智通、神足通、
X05n0229_p0320a12║幻通，自在變化，充滿一切法界。△疏：二、一句示正覺
X05n0229_p0320a13║業。△不離一毛端處，而於一切處八相成道，故名
X05n0229_p0320a14║普門。○鈔：示正覺業至八相成道者，彼經云：不離
X05n0229_p0320a15║一毛端處，於一切毛端處，悉皆示現初生、出家、往
X05n0229_p0320a16║詣道場、成正覺、轉法輪、入涅槃。一切諸佛示化門
X05n0229_p0320a17║中多現八相，但名目前後稍別，義意大同。或一、昇
X05n0229_p0320a18║天相，二、降母胎，三、初生，四、出家，五、破魔，六、成正覺，
X05n0229_p0320a19║七、轉法輪，八、入涅槃相。此是大莊嚴經中說也。一、
X05n0229_p0320a20║昇天相者，一切諸佛將欲示生、說法、利物，皆須先
X05n0229_p0320a21║往兜率天。於彼天中壽四千歲，為十種自在業：一、
X05n0229_p0320a22║為欲界諸天子說厭離法；二、為色界諸天說入、出
X05n0229_p0320a23║諸禪解脫三昧；三、入三昧，名光明莊嚴，常照三千，
X05n0229_p0320a24║隨機說法。眾生聞已，生兜率天，勤發覺心。乃至第
X05n0229_p0320b01║十說無量無邊如幻法門，遍十方界，示現種種形
X05n0229_p0320b02║儀事業，隨機令喜。又為成熟彼天、同行天故，令其
X05n0229_p0320b03║聞法，發菩提心。是昇天相也。二、降母胎者，四千年
X05n0229_p0320b04║滿，將欲下生，現十種事：一、足下放安樂莊嚴光，普
X05n0229_p0320b05║照惡趣，遇者獲安，皆知菩薩將欲出宮；二者、毫相
X05n0229_p0320b06║中放覺悟普照光，普照宿世同行菩薩，令知下生，
X05n0229_p0320b07║各興供養；乃至第十於隨好中放日明莊嚴光，示
X05n0229_p0320b08║現菩薩種種諸業。菩薩如是放百萬阿僧祇光明
X05n0229_p0320b09║已，從兜率天沒，下生人間。十方菩薩咨嗟相送，化
X05n0229_p0320b10║作白象，降神母胎。如大經說：處母胎時，住離垢藏
X05n0229_p0320b11║三昧，以三昧力於母胎中現大宮殿種種莊嚴，兜
X05n0229_p0320b12║率天宮不可為比，而令母胎安隱無患。菩薩放光，
X05n0229_p0320b13║如明鏡中見其面像也。三、初生者，先辯初生時，後
X05n0229_p0320b14║明童子時。如大莊嚴經說：菩薩處胎滿足十月，將
X05n0229_p0320b15║欲生時，王宮先現三十二瑞。爾時聖后以菩薩力
X05n0229_p0320b16║知欲誕生，初夜詣王說自所願：我今欲往龍毗尼
X05n0229_p0320b17║園，節物芳春林木榮茂堪可遊翫，願王排比。王聞
X05n0229_p0320b18║即許，嚴妙寶轝莊嚴園內，廣備受用令稱所須，龍
X05n0229_p0320b19║天歌讚四兵防衛，與眾婇女同至園中。見波叉樹
X05n0229_p0320b20║蓊鬱敷榮，眾寶嚴持妙香芬馥，百千諸天伎樂圍
X05n0229_p0320b21║繞，即以右手攀樹東枝，嚬呻欠呿，欲天扶持梵釋
X05n0229_p0320b22║捧承，即於右脇安庠而誕。如涅槃說：於十方面各
X05n0229_p0320b23║行七步，步步生華垂光普照，地六震動，唱言：我於
X05n0229_p0320b24║一切最為尊貴，釋梵諸天咸來親奉。又現微笑放
X05n0229_p0320c01║百千光。事畢還宮，父王歡喜，多令婇女給侍承奉。
X05n0229_p0320c02║後明童子時，如無量壽經說：又現習學書計、筭數、
X05n0229_p0320c03║聲明、伎巧、醫方、養生符印及餘博戲，擅美過人。如
X05n0229_p0320c04║莊嚴等說：父王令於頞順那邊學書筭等，太子發
X05n0229_p0320c05║問，彼不能酬。乃至與難陀、調達擲象射鼓及餘博
X05n0229_p0320c06║戲，無能及者。與執仗大臣等，一一此試無不過人。
X05n0229_p0320c07║廣如本行、莊嚴等說。此初生竟。四、明出家中，先明
X05n0229_p0320c08║出家緣，後正明出家。且初謂如悉達太子年十七
X05n0229_p0320c09║時，父王為納三妃：一、耶輸多羅，二、瞿夷，三、瞿比迦，
X05n0229_p0320c10║并嬪、婇八萬人。菩薩見諸婇女如白骨宮殿，如丘
X05n0229_p0320c11║塚塌。後因四門遊觀，見老、病、死，悟世非常，捐捨國
X05n0229_p0320c12║位，踰城學道。下正明出家者，菩薩將欲出家，先以
X05n0229_p0320c13║七夢令父王知。耶輸夢中見二十種可畏之事，菩
X05n0229_p0320c14║薩得不忘念，自憶：阿私陀仙當相我時，言：若作輪
X05n0229_p0320c15║王，王四天下，出家為道，作三界尊。菩薩自思：煩惱
X05n0229_p0320c16║曠野，生死河中，若不修行，終難出離。於眾睡後，即
X05n0229_p0320c17║呼車匿：被馬去來。車匿聞之，徬徨不已。諸天摧促，
X05n0229_p0320c18║帝釋開門，四王捧足，釋、梵引路，光照無邊，遇者解
X05n0229_p0320c19║脫。漸去宮遠，詣大仙林。諸女覺來，不見太子，悲號
X05n0229_p0320c20║悶絕，水洒乃甦，即奏王知。聞已大怒：何不謹之，失
X05n0229_p0320c21║我愛子！即遣五族大臣，各令一子尋之承事。尋之
X05n0229_p0320c22║不獲，山中而住。菩薩即詣二仙，學求真道。彼仙被
X05n0229_p0320c23║問，墮質歸成，取劒自落，紺髮以衣，貿易袈裟，遣車
X05n0229_p0320c24║匿將馬却回，令白父王知委。然後六年苦行，為破
X05n0229_p0321a01║邪見，制伏多心；為降外道，常為諸天、龍、鬼、神供養；
X05n0229_p0321a02║令十二洛叉、天、人住三乘路。廣如經說。五、破魔，六、
X05n0229_p0321a03║成道，此二相如下究竟果中明。七、轉法輪，八、入涅
X05n0229_p0321a04║槃，此二相如前勸請隨喜中已明也。以八相異，教
X05n0229_p0321a05║文繁廣，今緣疏中舉著，故略明之。△疏：合云以大
X05n0229_p0321a06║乘力徧普門，謂大乘稱理，互相即、入而普徧故。△
X05n0229_p0321a07║三、次三句即說實諦業。謂說實諦，令物悟故。△文
X05n0229_p0321a08║中通舉說德及益，謂：一、以智行力內滿功德。二、以
X05n0229_p0321a09║大慈力普覆而說。△故梵本云：以智行力功德滿，
X05n0229_p0321a10║以大慈力覆一切。△後句以福德力徧清淨，即是
X05n0229_p0321a11║自他離障，亦說之益。○鈔：說實諦業至亦說之益
X05n0229_p0321a12║者，以彼經此一業中，文有兩段：一、明能說。經云：得
X05n0229_p0321a13║佛境界大智慧力，念念隨眾生心，示現成佛。二、明
X05n0229_p0321a14║說益。經云：令得寂滅故。此云通舉說德及益，意配
X05n0229_p0321a15║彼文全備也。說德者，即彼能說。此中初句即彼佛
X05n0229_p0321a16║境界智力，次句即彼隨機示現成佛，後句疏云自、
X05n0229_p0321a17║他離障，即彼令得寂滅之意也。△疏：四、以第六句
X05n0229_p0321a18║即證教化業，說自所證，以化物故。△謂以菩提智
X05n0229_p0321a19║契涅槃理，故無所依。○鈔：證教化業至無所依者，
X05n0229_p0321a20║彼經云：以一三菩提知一切法界即涅槃相。釋云：
X05n0229_p0321a21║以一極無二之菩提契無差別之性淨涅槃，則不
X05n0229_p0321a22║復更滅。說此令物生信，名教化業也。今云智慧力，
X05n0229_p0321a23║即彼一三菩提；云無著無依，即彼涅槃相。△疏：梵
X05n0229_p0321a24║本云：以智慧力無所依。△五、一句種種說法業，具
X05n0229_p0321b01║足定慧方便等故。○鈔：種種說法業者，彼經云：以
X05n0229_p0321b02║一音說法，令一切眾生心皆歡喜，即定慧方便也。
X05n0229_p0321b03║△疏：六、一句不斷佛種業。積集菩提，佛種豈斷？○
X05n0229_p0321b04║鈔：不斷佛種業者，彼經云：示入涅槃，而不斷菩薩
X05n0229_p0321b05║行。△疏：七、一句法輪復住業，依大智慧能淨一切
X05n0229_p0321b06║諸善根故。○鈔：法輪復住業者，彼經云：示大智慧
X05n0229_p0321b07║地安立一切法。釋曰：唯一事實，即是佛智。能生萬
X05n0229_p0321b08║物，故名為地。而智慧門隨機萬差，名安立一切。前
X05n0229_p0321b09║即涅槃能建大事，此即於一佛乘分別說三。對實
X05n0229_p0321b10║施權，故名復住。△疏：後三句結因成果。△由內伏
X05n0229_p0321b11║煩惱，外降諸魔，普賢行圓，故成菩提。△亦可後三
X05n0229_p0321b12║復為三業，以成圓十：八、摧滅煩惱業，九、降伏魔冤
X05n0229_p0321b13║業，十、普圓勝因業。上已別說十願竟。
X05n0229_p0321b14║△疏：二、總結大願二：一、總結十願。
X05n0229_p0321b15║普能嚴淨諸剎海，解脫一切眾生海，善能分別諸法
X05n0229_p0321b16║海，能甚深入智慧海。普能清淨諸行海，圓滿一切諸
X05n0229_p0321b17║願海，親近供養諸佛海，修行無倦經劫海。三世一切
X05n0229_p0321b18║諸如來，最勝菩提諸行願，我皆供養圓滿修，以普賢
X05n0229_p0321b19║行悟菩提。
X05n0229_p0321b20║疏：前之八海，結前九願。△謂一、淨土願。二、成熟眾
X05n0229_p0321b21║生願。三、轉法輪願。四、受持願。五、修行二利願。六、利
X05n0229_p0321b22║益願，由願圓故。七、有二願：親近二字，即承事願。供
X05n0229_p0321b23║養二字，即供養願。諸佛海言，通上二願。八、即不離
X05n0229_p0321b24║願，同志行故，長時無倦。○鈔：不離至無倦者。若離
X05n0229_p0321c01║同見、同志、法緣、眷屬修行，即厭倦也。△疏：後之一
X05n0229_p0321c02║偈，成正覺願。以三世因圓，正覺果滿故。△疏：二、結
X05n0229_p0321c03║歸二聖及攝所餘。△歸二聖者，謂普賢、文殊，彰行
X05n0229_p0321c04║所屬，亦即十成普賢行，名法門主故。△言攝所餘
X05n0229_p0321c05║者。謂餘不說一切大願，是故文云一切願海。△即
X05n0229_p0321c06║同地經如是無量百千萬億阿僧祇大願。
X05n0229_p0321c07║△疏文二。一、偏同普賢。
X05n0229_p0321c08║一切如來有長子，彼名號曰普賢尊。△我今回向諸
X05n0229_p0321c09║善根。△願諸智行悉同彼。△願身口意恒清淨。△諸行
X05n0229_p0321c10║剎土亦復然。△如是智慧號普賢，願我與彼皆同等。
X05n0229_p0321c11║△疏：偏同普賢也。所以同者，普賢行故，稱法界故。
X05n0229_p0321c12║△言長子者，最尊勝故。△出現品亦云：誰是如來？法
X05n0229_p0321c13║長子故。○鈔：出現品云長子者，即此品初如來放出
X05n0229_p0321c14║現光，遶世界已，入如來性，起妙德菩薩頂，便請出
X05n0229_p0321c15║現之法。末偈云：誰是大仙深境界而能真實具開
X05n0229_p0321c16║演誰是如來法長子世間尊導願顯示。△疏：若表
X05n0229_p0321c17║法界者，既表法界，先萬物生，無過此故。△如有偈云：
X05n0229_p0321c18║普賢真身徧法界，能為世間自在主。無始無終無
X05n0229_p0321c19║生滅，性相常住等虗空。△既無有始，即是長義。不捨
X05n0229_p0321c20║因行，故為佛子。○鈔：既表法界至故為佛子者，三
X05n0229_p0321c21║聖觀中，先明二聖，三重表法。初重普賢，表所信法
X05n0229_p0321c22║界即能生如來藏。此是緣起法界，非直指一真法
X05n0229_p0321c23║界也。以真法界但是根本，於真界中就能起諸法
X05n0229_p0321c24║義邊為普賢，能照法界義邊為文殊。其所信法界
X05n0229_p0322a01║帶能、所，故亦屬緣起。第二重理、智契合者，即會緣
X05n0229_p0322a02║釋歸一真法界也。故諸法相生，千差萬別，莫不皆
X05n0229_p0322a03║在能生普賢之後。故知能生之主，最初全以真界
X05n0229_p0322a04║為體。以合體故，生即無生。由是下偈云：遍法界為
X05n0229_p0322a05║世間主無始無終等。此偈即金剛瑜伽頂經偈也。
X05n0229_p0322a06║所遍，即一真法界也；能遍，即普賢也；世間，即一切
X05n0229_p0322a07║緣起諸法也；主，即最初能生也；無始終者，全同真
X05n0229_p0322a08║界也。△疏：但云同等，非但無量阿僧祇願，如法界
X05n0229_p0322a09║量無盡願行，皆悉願同。
X05n0229_p0322a10║△疏二、雙同二聖。
X05n0229_p0322a11║我為徧淨普賢行，文殊師利諸大願，滿彼事業盡無
X05n0229_p0322a12║餘，未來際劫恒無倦。△我所修行無有量。△獲得無
X05n0229_p0322a13║量諸功德安住無量諸行中了達一切神通力。△文
X05n0229_p0322a14║殊師利勇猛智，普賢慧行亦復然。△我今回向諸善
X05n0229_p0322a15║根，隨彼一切常修學。
X05n0229_p0322a16║疏：雙同二聖也。△文殊表解，解發願故。普賢表行，
X05n0229_p0322a17║解起行故。故願與行，分屬二聖，理實皆通。△又表
X05n0229_p0322a18║理智一相契合△行願相扶所以雙同。○鈔：故願
X05n0229_p0322a19║與行分屬二聖者，此意以解為願，而對行也。餘表
X05n0229_p0322a20║法等義，兼前段普賢等義，廣如歸敬請加中具明。
X05n0229_p0322a21║△疏：三、結歸回向。
X05n0229_p0322a22║三世諸佛所稱歎，如是最勝諸大願，我今回向諸善
X05n0229_p0322a23║根，為得普賢殊勝行。
X05n0229_p0322a24║疏：上來諸願皆屬回向，彌顯三段皆屬回向。
X05n0229_p0322b01║△疏：二、頌願生淨土。
X05n0229_p0322b02║願我臨欲命終時，盡除一切諸障礙。△面見彼佛阿
X05n0229_p0322b03║彌陀即得往生安樂剎。△我既往生彼國已，現前成
X05n0229_p0322b04║就此大願，一切圓滿盡無餘。△利樂一切眾生界。△
X05n0229_p0322b05║彼佛眾會咸清淨，我時於勝蓮華生。△親覩如來無
X05n0229_p0322b06║量光，現前授我菩提記。△蒙彼如來授記已，化身無
X05n0229_p0322b07║數百俱胝，智力廣大徧十方，普利一切眾生界。
X05n0229_p0322b08║△疏：全同長行，顯經勝德轉生之益。△此令起願，彼
X05n0229_p0322b09║約說益，為意不同。△然準興善三藏所譯，從文殊師
X05n0229_p0322b10║利勇猛智下，兼此四，竝在顯經勝德之末。末後三
X05n0229_p0322b11║偈之前，即頌長行。△則此下十二偈，皆頌顯經勝德，
X05n0229_p0322b12║應分為四：初五偈頌生淨土，次二偈頌校量聞經
X05n0229_p0322b13║功德，次四偈頌通顯五果，後一偈頌究竟果。○鈔：
X05n0229_p0322b14║應分為四者，且依興善科之，以順重頌長行，成顯
X05n0229_p0322b15║經勝德之段，故如此科。至鋪文處，即不用之。△疏：
X05n0229_p0322b16║即應改於願我二字為是人二字，則無惑矣。△今且
X05n0229_p0322b17║依文，文則可知。△不生華藏而生極樂。略有四意：一、
X05n0229_p0322b18║有緣故，二、欲使眾生歸憑情一故，三、不離華藏故，
X05n0229_p0322b19║四、即本師故。○鈔：略有四意者，一、彌陀願重，偏接
X05n0229_p0322b20║娑婆界人；二、但聞十方皆妙，此、彼融通，初心忙忙，
X05n0229_p0322b21║無所依託，故方便引之；三、極樂去此，但有十萬億
X05n0229_p0322b22║佛土，華藏中所有佛剎皆微塵數，故不離也。如大
X05n0229_p0322b23║疏說：華藏世界底布風輪，須彌塵數普光摩尼海
X05n0229_p0322b24║中出大蓮華，名種種光明蕊香幢，不言其數，安測
X05n0229_p0322c01║其量。華藏剎海處在蓮臺，臺面純以金剛為座，四
X05n0229_p0322c02║周輪圍金剛雜寶，有十不可說佛剎微塵數香水
X05n0229_p0322c03║海列在其中，如天帝網安布而住。一一香水海各
X05n0229_p0322c04║以四天下微塵數香水河右旋圍繞一海，一種種
X05n0229_p0322c05║所持剎各有不可說佛剎塵數，自下而上，列二十
X05n0229_p0322c06║重，一一相去各有佛剎塵數之剎，一一種剎各有
X05n0229_p0322c07║剎繞，如經所引重數，繞數漸增。準其一一剎各有
X05n0229_p0322c08║十剎微塵之剎而為圍繞，各攝眷屬，橫竪交絡，一
X05n0229_p0322c09║一相當，遞相連接，成世界網。故知阿彌陀佛國不
X05n0229_p0322c10║離華藏界中也。四、即此第三十九偈讚品云：或有
X05n0229_p0322c11║見佛無量壽觀自在等共圍繞乃至賢首如來、阿
X05n0229_p0322c12║閦、釋迦等。彼竝判云：讚本尊遮那之德也。
X05n0229_p0322c13║△疏：二、總頌結十門無盡。
X05n0229_p0322c14║乃至虗空世界盡，眾生及業煩惱盡，如是一切無盡
X05n0229_p0322c15║時，我願究竟恒無盡。
X05n0229_p0322c16║疏：總頌十門，總結無盡也。亦別屬十願、十無盡
X05n0229_p0322c17║句。○鈔：亦別屬十願、十無盡句者，具如禮敬諸佛
X05n0229_p0322c18║門中所引。今將此偈正則總結十門，亦兼同十無
X05n0229_p0322c19║盡句，以結回向一門中之十願也。以偈文如世界
X05n0229_p0322c20║之言，不全依長行，長行但有虗空、煩惱及業等三，
X05n0229_p0322c21║故此總、別皆取也。
X05n0229_p0322c22║△疏：二、頌顯經勝德二：一、頌校量聞經益。
X05n0229_p0322c23║十方所有無邊剎，莊嚴眾寶供如來，最勝安樂施天
X05n0229_p0322c24║人，經一切剎微塵劫。若人於此勝願王，一經於耳能
X05n0229_p0323a01║生信，求勝菩提心渴仰，獲勝功德過於彼。
X05n0229_p0323a02║△疏：二、通頌顯眾行益。長行有三：一、通明五果，二、
X05n0229_p0323a03║別明淨土果，三、究竟成佛果。其生淨土，在前願中
X05n0229_p0323a04║但頌初，後文一一通頌五果。
X05n0229_p0323a05║即常遠離惡知識，永離一切諸惡道，速見如來無量
X05n0229_p0323a06║光，具此普賢最勝願。此人善得勝壽命，此人善來人
X05n0229_p0323a07║中生，此人不久當成就，如彼普賢菩薩行。往昔由無
X05n0229_p0323a08║智慧力，所造極惡五無間，誦此普賢大願王，一念速
X05n0229_p0323a09║疾皆消滅。族姓種類及容色，相好智慧咸圓滿，諸魔
X05n0229_p0323a10║外道不能摧，堪為三界所應供。
X05n0229_p0323a11║疏：初偈增上果，次偈等流果，次偈離繫果，次半
X05n0229_p0323a12║偈異熟果，後半偈士用果。○鈔：惡知識者，如涅槃
X05n0229_p0323a13║經德王品云：菩薩摩訶薩觀於惡象及惡知識，等
X05n0229_p0323a14║無有二。何以故？俱壞身故。菩薩摩訶薩於惡象等，
X05n0229_p0323a15║心無恐怖；於惡知識，生畏懼心。何以故？是惡象等，
X05n0229_p0323a16║唯能壞身，不能壞心；惡知識者，二俱壞故。是惡象
X05n0229_p0323a17║等，唯壞一身；惡知識者，壞無量善身、無量善心。是
X05n0229_p0323a18║惡象等，唯能破壞不淨臰身；惡知識者，能壞淨身
X05n0229_p0323a19║及以淨心。是惡象等，能壞肉身；惡知識者，壞於法
X05n0229_p0323a20║身。為惡象等殺，不至三惡趣；為惡友殺，必至三惡
X05n0229_p0323a21║趣。是惡象等，但為身怨；惡知識者，為善法怨。是故
X05n0229_p0323a22║菩薩常當遠離諸惡知識也。言無量光者，即阿彌
X05n0229_p0323a23║陀佛名也。言無量者，超諸數量，謂一一光各有眷
X05n0229_p0323a24║屬，一一眷屬有若干色，不可數量也。十六觀經云：
X05n0229_p0323b01║無量壽佛有八萬四千相，一一相各有八萬四千
X05n0229_p0323b02║隨形好，一一好復有八萬四千光明，一一光明遍
X05n0229_p0323b03║照十方世界，念佛眾生攝取不捨。又阿彌陀經云：
X05n0229_p0323b04║彼佛光明無量，照十方國，無所障礙，是故號為阿
X05n0229_p0323b05║彌陀。此皆由彼國中大願之所致也。無量壽經云：
X05n0229_p0323b06║若我成佛，光明有限，下至不照億那由他百千及
X05n0229_p0323b07║筭數佛剎者，不取菩提。而諸佛行化，莫先光明，可
X05n0229_p0323b08║以反愚成智，拔苦與樂，不言而化，是故願求也。是
X05n0229_p0323b09║故彼佛復有異名，謂無邊光等，即十二光也。十二
X05n0229_p0323b10║光者，無量無邊，無礙無對，焰王清淨歡喜，智慧難
X05n0229_p0323b11║思，不斷無稱，超日月等。二、明等流果者，此人善得
X05n0229_p0323b12║勝。壽命者，謂隨前業力所感異熟一期壽限，有短
X05n0229_p0323b13║有長，謂之壽命。此壽命者，若小乘有宗解云：謂壽、
X05n0229_p0323b14║煗、識三和合（三中壽、煗體是假），命根異色心外別有實體
X05n0229_p0323b15║性。若大乘宗，取第八識種子上建立命根，不取現
X05n0229_p0323b16║行。謂種子是本，能生現行，復能持彼。約斯勝義，偏
X05n0229_p0323b17║取種子。故唯識論云：然依親生此識種子，由業所
X05n0229_p0323b18║引差別功能，任持決定，假立命根。言依親生者，簡
X05n0229_p0323b19║業種也。彼非親故，但依親生本識內三分因緣名
X05n0229_p0323b20║言種上立，不依能感業增上緣種立。謂業種既疎
X05n0229_p0323b21║為緣，非親生種，無力連持，故非命根體也。言生者，
X05n0229_p0323b22║簡餘不生現行之因緣種子，彼未生現，非命根體。
X05n0229_p0323b23║此者，簡餘識也。識者，簡彼相應五心所法。種子者，
X05n0229_p0323b24║簡此識現行劣於種子故。以現行雖以能持種子，
X05n0229_p0323c01║然不能生於種子，故不依現行而立命根也。然此
X05n0229_p0323c02║種子有二功能：一謂總功能，為能生現行用。此用
X05n0229_p0323c03║是實，貫通諸法，種子上皆有此用，故名總也。二差
X05n0229_p0323c04║別功能，為能連持色心不令斷絕。以此連持，唯此
X05n0229_p0323c05║有之，名差別功能。若命根唯依別功能上立，不共
X05n0229_p0323c06║餘故，體即是假有，此所以唯約別功能立也。此中
X05n0229_p0323c07║意說，依普賢行願修行者，各隨前業住壽短長，盡
X05n0229_p0323c08║一報之身修習勝行，不虗度時，名勝壽命。則反顯
X05n0229_p0323c09║縱恣不善三業之者，靡惡不為，不任調伏。設住世
X05n0229_p0323c10║間，報命經劫，轉使惡因彌廣，苦果無窮，善滅惡增，
X05n0229_p0323c11║非勝壽命。故法句經云：人壽百歲，慳貪逾盛，不如
X05n0229_p0323c12║一日割捨財色。人壽百歲，樂不持戒，不如一日淨
X05n0229_p0323c13║心守戒。人壽百歲，多忿不忍，不如一日含喜不瞋。
X05n0229_p0323c14║人壽百歲，怠惰不勤，不如一日策勵身心。人壽百
X05n0229_p0323c15║歲，拙禦身心，不如一日巧便運致。人壽百歲，常懷
X05n0229_p0323c16║怯弱，不如一日勇猛慧力。人壽百歲，不起善願，不
X05n0229_p0323c17║如一日發行四弘。人壽百歲，不生一智，不如一日
X05n0229_p0323c18║慧性聰利。釋曰：百年縱恣過罪逾深，一日修持便
X05n0229_p0323c19║獲大益，所以不如也。△疏二、頌究竟果。
X05n0229_p0323c20║速詣菩提大樹王，坐已降伏諸魔眾，成等正覺轉法
X05n0229_p0323c21║輪，普利一切諸含識。
X05n0229_p0323c22║○鈔：後究竟果者，速詣菩提大樹王等者，謂諸佛
X05n0229_p0323c23║示化，臨成正覺時，皆坐菩提樹也。且如釋迦因中，
X05n0229_p0323c24║未成佛前，苦行六年，知不究竟，即思：過去諸佛皆
X05n0229_p0324a01║詣菩提樹下，降伏魔軍，成等正覺。即離其處，詣尼
X05n0229_p0324a02║連河邊，將欲剃髮沐浴。時優婁頻蠡聚落主，名斯
X05n0229_p0324a03║那鉢底，有十童女，昔與五䟦陀羅常以麻、麥供養
X05n0229_p0324a04║菩薩。其最小者，名曰善生，於菩薩苦行之時，常以
X05n0229_p0324a05║飲食供養八百梵志，願資菩薩速成菩提。菩薩以
X05n0229_p0324a06║知自餓，非真道故，於無光太子邊換得袈裟。至於
X05n0229_p0324a07║晨朝，入村乞食。其聚落神告善生女：汝之所為清
X05n0229_p0324a08║淨人者，欲來乞食。汝欲供養，宜速辦之！善生聞已，
X05n0229_p0324a09║心大歡喜，取十牛乳，極令精純，煑以為糜，欲將供
X05n0229_p0324a10║養。菩薩知已，即於糜上現吉祥相。善生極怪，有仙
X05n0229_p0324a11║語之：若有食此糜者，必成正覺。即敷妙座，令優多
X05n0229_p0324a12║羅女如常先請。諸梵志等奉教，四望都不見之，唯
X05n0229_p0324a13║見菩薩却來歸報。善生告云：此為最勝，我本為彼，
X05n0229_p0324a14║宜速請之。菩薩受請，即詣其座。善生歡喜，以金鉢
X05n0229_p0324a15║盛粥，授於菩薩。菩薩思惟：我食糜已，定證菩提。此
X05n0229_p0324a16║鉢付誰？善生白言：隨意受用。菩薩受已，至泥連河，
X05n0229_p0324a17║置鉢岸上，剃髮沐浴。諸天以香華遍散河中。浴已，
X05n0229_p0324a18║收水，還天供養。善生收髮，起窣堵波，大備香華，而
X05n0229_p0324a19║申供養。出岸思惟：坐何坐食？龍妃持座，湧出供養。
X05n0229_p0324a20║菩薩坐已，取食乳糜，身體平復，致鉢河中。龍收供
X05n0229_p0324a21║養。帝釋化為金翅，奪將歸天，起塔供養。經說：我佛
X05n0229_p0324a22║世尊詣道樹時，無量菩薩并諸天眾，各各嚴飾菩
X05n0229_p0324a23║提之樹，或有高顯百千由旬，純華所成，或純旃檀，
X05n0229_p0324a24║或純繒綵所成，或純珠寶所成，或七寶成，如是計
X05n0229_p0324b01║有八萬四千。一一樹下各隨色類敷師子座，其座
X05n0229_p0324b02║或以純華莊嚴，或香或寶，或純或雜，一一皆願菩
X05n0229_p0324b03║薩坐於樹下得無上覺。爾時菩薩澡浴身體，復食
X05n0229_p0324b04║乳糜，氣力平全，欲往詣十六功德之地菩提樹下，
X05n0229_p0324b05║為欲降伏諸魔怨故，以大人相四面而行，振動大
X05n0229_p0324b06║地，出大音聲，足下放光，隨所踐處皆生蓮華，正念
X05n0229_p0324b07║向彼菩提之樹，直視行時便有無量威儀。時風天
X05n0229_p0324b08║雨天，從泥連河至菩提樹，周遍掃洒盡令嚴淨。又
X05n0229_p0324b09║雨無量殊勝香華遍覆其地，三千界內大小諸樹，
X05n0229_p0324b10║皆悉低垂向菩提樹，大小諸山皆悉低垂向菩提
X05n0229_p0324b11║樹。欲天散華，一一華等一俱盧舍以為其臺。復現
X05n0229_p0324b12║廣路，於路左右七寶欄楯，量如七多羅樹，眾寶幡
X05n0229_p0324b13║蓋處處莊嚴。又化七寶多羅之樹，絡以金繩，繩上
X05n0229_p0324b14║皆懸珍鐸明珠，琉璃間廁。其樹兩間有七寶池，金
X05n0229_p0324b15║沙遍布，香水盈滿，四華芬馥，四面寶階周帀莊嚴。
X05n0229_p0324b16║迦陵等鳥出和雅音，有八萬四千諸天婇女，以眾
X05n0229_p0324b17║香水用洒於路。復有上類散眾天華，一一樹下復
X05n0229_p0324b18║有眾寶妙臺，其上各有八萬四千天諸婇女，皆捧
X05n0229_p0324b19║寶器盛眾妙香。復有五千天諸婇女，奏天妓樂歌
X05n0229_p0324b20║舞頌歎出和雅音，菩薩其身普放光明照諸佛剎。
X05n0229_p0324b21║復有無量百千諸天奏天妓樂，於虗空中雨眾天
X05n0229_p0324b22║華，又雨無量百千天妙衣服，復有無量象馬牛等
X05n0229_p0324b23║圍繞菩薩，發聲哮吼其音和暢，無量眾鳥翱翔圍
X05n0229_p0324b24║繞，出和雅音。菩薩往詣菩提場時，有如是等無量
X05n0229_p0324c01║希有吉祥之相，令無邊界有情皆得安樂離苦惱
X05n0229_p0324c02║等。菩薩爾時放大光明照無邊界，遇光之者苦惱
X05n0229_p0324c03║皆除。迦利龍王說偈讚歎，龍妃金光圍繞供養。既
X05n0229_p0324c04║到樹下復自思惟：往昔諸佛坐何等座證成菩提？
X05n0229_p0324c05║念昔諸佛皆坐淨草。時天帝釋化為刈草之人，於
X05n0229_p0324c06║菩薩邊持草而立。菩薩徐問：汝名字誰？其人答言：
X05n0229_p0324c07║我名吉祥。菩薩心喜：我今必證無上菩提。即以妙
X05n0229_p0324c08║音從乞其草，化人心喜持以上之。菩薩受已以手
X05n0229_p0324c09║自敷，結跏趺坐立大誓言：若不成佛終不起此也。
X05n0229_p0324c10║言坐等者，即降魔相也。菩薩既坐已思惟：欲界波
X05n0229_p0324c11║旬最尊最勝，應召來此而降伏之。即放白毫光照
X05n0229_p0324c12║三千界。波旬遇已，夢三十二不吉祥事。寤已心驚，
X05n0229_p0324c13║告諸臣佐云：我聞空聲，悉達太子苦行圓滿必成
X05n0229_p0324c14║菩提。空我境界，如何摧伏？大臣等及其千子皆共
X05n0229_p0324c15║諫之。波旬轉怒，即召諸女詣菩薩前，各騁妖姦欲
X05n0229_p0324c16║壞其淨行。菩薩哀念說偈化之，令諸魔女皆知欲
X05n0229_p0324c17║過，而復報言：汝等有福今得生天身，不念無常造
X05n0229_p0324c18║諸幻惑，當墮惡道欲脫甚難。是時諸女散以天華，
X05n0229_p0324c19║右旋菩薩却歸天上，於波旬所具述其由，諫波旬
X05n0229_p0324c20║言：願不為患。時白部魔子，名曰導師，啟父王言：菩
X05n0229_p0324c21║薩清淨，超過三界。神通道力，無有能當。諸天龍神，
X05n0229_p0324c22║咸共稱讚。必非大王，所能摧屈。不須造惡，自招過
X05n0229_p0324c23║患。波旬不受，自往遣之。不受輪王，山間獨處。欲望
X05n0229_p0324c24║佛道，徒自勞形。菩薩語言：我今坐此，決取菩提。日
X05n0229_p0325a01║月墮地，須彌傾倒。寧有是事，我志不移。波旬轉怒，
X05n0229_p0325a02║吼聲如雷。喚諸夜叉，率自徒屬，鄙惡醜形，百千異
X05n0229_p0325a03║類。或布黑雲，雷電霹靂。或雨砂石，或擎大山。或口
X05n0229_p0325a04║吐毒蛇，或身出猛𦦨。彎弓揮劒，舞矟盤槍。無量億
X05n0229_p0325a05║魔軍，廣為驚怖。菩薩以慈定力，砂石箭鏃，悉變成
X05n0229_p0325a06║華。惡龍吐毒，皆為香氣。波旬執劒，自欲害之。魔子
X05n0229_p0325a07║抱而諫之，勿招罪咎。菩提樹神，無量天眾，言詞毀
X05n0229_p0325a08║責，讚菩薩德。爾時菩薩，語魔王言：我今於此，斷汝
X05n0229_p0325a09║怨讐，滅汝惡業，除汝嫉妬。汝宜回心，生大歡喜。汝
X05n0229_p0325a10║以微善，今得天身。我從無量劫來，修習聖道。魔言：
X05n0229_p0325a11║有何證據？菩薩即以右手指地，而說偈言：諸物依
X05n0229_p0325a12║何得生長，大地能為平等因。此應與我作證明，汝
X05n0229_p0325a13║今當觀如實說。時地神持華鬘，湧現供養言：我能
X05n0229_p0325a14║證菩薩往昔多劫修行，今得菩提，酬前因行也。然
X05n0229_p0325a15║我此地，是金剛臍。餘方悉轉，此地不動。作是語已，
X05n0229_p0325a16║大千世界，六種震動，搖出大音聲，有十八相。魔眾
X05n0229_p0325a17║見已，憒亂身心，顛倒狼籍，縱橫而走。波旬驚怖，悶
X05n0229_p0325a18║絕頓躃。有一地神，以水洒之。告言：速去，此有兵眾，
X05n0229_p0325a19║欲來害汝。是時魔眾，退散而走。降魔相竟也。言成
X05n0229_p0325a20║等正覺者，即成道相也。隨學果用中已說也。
X05n0229_p0325a21║△疏：三、頌結勸受持三：一、結前諸行。
X05n0229_p0325a22║若人於此普賢願，讀誦受持及演說。
X05n0229_p0325a23║△疏：二、重顯勝益。
X05n0229_p0325a24║果報唯佛能證知，決定獲勝菩提道。若人誦此普賢
X05n0229_p0325b01║願，我說少分之善根，一念一切悉圓滿，成就眾生清
X05n0229_p0325b02║淨願。
X05n0229_p0325b03║△疏：三、結成回向。
X05n0229_p0325b04║我此普賢殊勝行，無邊勝福皆回向，普願沉溺諸眾
X05n0229_p0325b05║生，速往無量光佛剎。
X05n0229_p0325b06║△疏：二、結說讚善。
X05n0229_p0325b07║爾時，普賢菩薩摩訶薩於如來前，說此普賢廣大願
X05n0229_p0325b08║王清淨偈已：△善財童子踊躍無量。△一切菩薩皆
X05n0229_p0325b09║大歡喜。△如來讚言。善哉！善哉！
X05n0229_p0325b10║疏：結說讚善，乃是義生。此會入定，未有佛說。古德
X05n0229_p0325b11║共立，令眾頓證。○鈔：此會入定，未有佛說者，會初，
X05n0229_p0325b12║世尊入師子頻申三昧，便令逝多林忽然廣博，現
X05n0229_p0325b13║種種莊嚴之事。普賢開發，文殊讚述，大眾頓證。後
X05n0229_p0325b14║文殊出，至福城東，教示善財展轉求道，乃至品末，
X05n0229_p0325b15║佛無自說之處。故此云如來讚言者，乃是義生也。
X05n0229_p0325b16║△疏二、流通，分二：一、指所說法。
X05n0229_p0325b17║爾時，世尊與諸聖者菩薩摩訶薩，演說如是不可思
X05n0229_p0325b18║議解脫境界勝法門時。
X05n0229_p0325b19║疏：向普賢說，已是結義；今云佛說，亦是義生。意
X05n0229_p0325b20║欲總該，亦有二意：△一。此之一會，佛為會主，雖諸善
X05n0229_p0325b21║友以總該別，亦屬佛說。△二、徧該九會。以皆不起菩
X05n0229_p0325b22║提樹王，徧一切處，一時頓說。○鈔：此之一會至亦
X05n0229_p0325b23║屬佛說者，謂初會來，皆菩薩為主，欲有所表。謂初
X05n0229_p0325b24║會普賢為主，初會是九會之總，表佛依、正二果，體
X05n0229_p0325c01║是法界，普賢主法界故；二、文殊為主，主十信，故足
X05n0229_p0325c02║下放光；三、法慧為主，十住是解位，足指放光；四、功
X05n0229_p0325c03║德林為主，十行森聳如林，故足趺放光；五、金剛幢
X05n0229_p0325c04║為主，回向高出，故兩膝放光；六、金剛藏為主，入地
X05n0229_p0325c05║能生無盡之功德，故眉間放光；七、普賢為主，位滿
X05n0229_p0325c06║還同法界，故於一會中隨品別有所表，故有餘菩
X05n0229_p0325c07║薩等說者也；八、普慧、普賢等為主，託法進修，慧能
X05n0229_p0325c08║引行，故普賢主行故；九、至此會初，方是佛自為主，
X05n0229_p0325c09║表證入因、果，若不冥合佛心，無由證入，故此云佛
X05n0229_p0325c10║為會主也。則諸善友皆佛十身中餘類身，故以總
X05n0229_p0325c11║該別。縱前八會說主，亦佛十身中菩薩身也。故一
X05n0229_p0325c12║一會初，皆先標佛。淺識不曉此意，云華嚴多分非
X05n0229_p0325c13║佛親說，未為極妙者，渾是街巷之談也。疏：二、通該
X05n0229_p0325c14║九會至一時頓說者，謂不起菩提樹，而昇忉利天
X05n0229_p0325c15║等三天也。皆不起而昇之，如昇須彌品云：爾時世
X05n0229_p0325c16║尊不離一切菩提樹下，而昇須彌，向帝釋殿。法慧
X05n0229_p0325c17║菩薩偈云：佛子汝應觀，如來自在力，一切閻浮提，
X05n0229_p0325c18║皆言佛在中。我等今見佛，住於須彌頂，十方悉亦
X05n0229_p0325c19║然，如來自在力。既三天皆爾，故成四句：一、不起一
X05n0229_p0325c20║切菩提樹而昇一天，如前經文；二、不起一處而昇
X05n0229_p0325c21║一切處；三、不起一處而昇一處；四、不起一切處而
X05n0229_p0325c22║昇一切處。二、四兩句取其結例之文。謂十方悉亦
X05n0229_p0325c23║然，取前一切閻浮提對忉利悉亦然，則是第四句；
X05n0229_p0325c24║但取一閻浮提對一切忉利，是第二句。其第三句
X05n0229_p0326a01║易知，故無文義。必合有是，則不起法界菩提樹，遍
X05n0229_p0326a02║昇法界七處，即第四句。問：動靜相違，去住懸隔，既
X05n0229_p0326a03║云不離，何得言昇？答：然佛得菩提，智無不周，體無
X05n0229_p0326a04║不在，無依無住，無去無來。然以自在即體之應，應
X05n0229_p0326a05║隨體遍，緣感前後，有住有昇。閻浮有感，見在道樹；
X05n0229_p0326a06║天宮有感，見昇天上。非移覺樹之佛而昇天宮，故
X05n0229_p0326a07║云不離覺樹而昇釋殿。故法慧云佛子汝應觀等，
X05n0229_p0326a08║文理有據，今更以喻顯。譬如朗月，流影遍應。且澄
X05n0229_p0326a09║江一月，三舟共觀，一舟停住，二舟南北。南者見月，
X05n0229_p0326a10║千里隨南；北者見月，千里隨北。停舟之者，見月不
X05n0229_p0326a11║移，是謂此月不離中流而往南北。設百千共觀，八
X05n0229_p0326a12║方各去，則百千月各隨其去。諸有識者，曉斯旨焉。
X05n0229_p0326a13║△疏：向見普賢在菩提場，攝末歸本，以本該末，並
X05n0229_p0326a14║為佛說。○鈔：向見普賢至佛說者，然第一會初是
X05n0229_p0326a15║菩提場證道。佛既不離菩提樹，而在逝多林。文殊
X05n0229_p0326a16║從佛會而出，乃至福城東開發善財，是從本起末。
X05n0229_p0326a17║善財求友，展轉南行，並是末也。從寄登地已後，多
X05n0229_p0326a18║不指方。最後見普賢時，在菩提場內，是攝末歸本
X05n0229_p0326a19║也。故云以本該末，竝為佛說也。
X05n0229_p0326a20║△疏：二、時眾受持二：一、列能持眾，三、一菩薩眾。
X05n0229_p0326a21║文殊師利菩薩而為上首；諸大菩薩及所成熟六千
X05n0229_p0326a22║比丘，彌勒菩薩而為上首；賢劫一切諸大菩薩，無垢
X05n0229_p0326a23║普賢菩薩而為上首；一生補處住灌頂位諸大菩薩，
X05n0229_p0326a24║及餘十方種種世界普來集會一切剎海極微塵數
X05n0229_p0326b01║諸菩薩摩訶薩眾。
X05n0229_p0326b02║疏：文有四類，前之二類多在此會。第三、普賢，義
X05n0229_p0326b03║通常、隨，則徧該九會。第四、種種世界普來集會，亦
X05n0229_p0326b04║通二義，亦是前來遠集新眾。二、通九會，集有遠、近，
X05n0229_p0326b05║而梵本無文。○鈔：及所成熟六千比丘者，即文殊
X05n0229_p0326b06║辭佛，往於南方。舍利弗亦辭佛，領自徒眾六千比
X05n0229_p0326b07║丘，海覺比丘而為上首。至於中路，舍利弗勸令歸
X05n0229_p0326b08║依文殊。文殊如象王回旋，觀諸比丘，為說十種無
X05n0229_p0326b09║疲厭心，謂：積集一切善根，心無疲厭；見一切佛，承
X05n0229_p0326b10║事供養，心無疲厭；求一切佛法，心無疲厭；行一切
X05n0229_p0326b11║波羅蜜，心無疲厭；成就一切菩薩三昧，心無疲厭；
X05n0229_p0326b12║次第入一切三世，心無疲厭；普嚴淨十方佛剎，心
X05n0229_p0326b13║無疲厭；教化、調伏一切眾生，心無疲厭；修一切劫
X05n0229_p0326b14║中成就菩薩，心無疲厭；為成就一切眾生故，修行
X05n0229_p0326b15║一切佛剎微塵數波羅蜜，成就如來十力。如是次
X05n0229_p0326b16║第為成熟一切眾生界，成就如來一切力，心無疲
X05n0229_p0326b17║厭，諸比丘得普照法界。故大疏序云：象王回旋，六
X05n0229_p0326b18║千道成。於言下，故此列之也。言比丘者，新云苾蒭，
X05n0229_p0326b19║唐言具淨。西天有苾蒭草，有其五德，以況佛弟子
X05n0229_p0326b20║有其五種德也：一、體性柔軟，如比丘調伏三業，制
X05n0229_p0326b21║伏煩惱，不起卒暴，柔和善語，不觸於人。二、引蔓傍
X05n0229_p0326b22║布，此況比丘須傳佛教，勸化一切，互相接引，展轉
X05n0229_p0326b23║相化，如一燈然百千燈。三、香氣遠騰，覺香氣者，悅
X05n0229_p0326b24║樂身心，此況比丘戒香芬馥，眾人聞者，皆生歡喜，
X05n0229_p0326c01║發其道意。四、觸身安樂，有患者，此草拂著，皆悉平
X05n0229_p0326c02║復，以況比丘自斷煩惱，以求無上菩提；外則教化
X05n0229_p0326c03║眾生，皆令斷惡，滅煩惱惑，安住善品。五、不背日光，
X05n0229_p0326c04║猶如葵藿，常隨向日，此況比丘行、住、坐、臥四威儀
X05n0229_p0326c05║中常向如來，不曾外緣邪見。是為五德也。復有五
X05n0229_p0326c06║義：一曰怖魔，初出家時魔宮震動，此約淨心出家
X05n0229_p0326c07║者說。二曰乞士，謂上從諸佛乞法以資慧命，下從
X05n0229_p0326c08║檀越乞衣食以濟色身，求無上菩提。三曰淨持戒，
X05n0229_p0326c09║佛地論及婆沙論說具足六義名淨持戒：一具住
X05n0229_p0326c10║淨尸羅，二能自防非別解脫戒，三具足三千威儀
X05n0229_p0326c11║八萬細行，四所行具足離五處不應行，即處女寡
X05n0229_p0326c12║女沽酒屠兒惡黨等，五於微細罪生廣大怖。故世
X05n0229_p0326c13║尊言：莫輕小罪以為無殃，水滴雖微漸盈大器，慎
X05n0229_p0326c14║之妙矣。六受之處須依勝師不現邪見。如是六義
X05n0229_p0326c15║名淨持戒也。四曰淨命，離四邪命及五邪命。四邪
X05n0229_p0326c16║命者：一下口食，謂種植樹木耕田墾土。二仰口食，
X05n0229_p0326c17║謂觀瞻星象以求衣食。三方口食，謂四方通耗等
X05n0229_p0326c18║及媒嫁事。四維口食，謂呪術推筭祿命決疑，用怖
X05n0229_p0326c19║於人以求衣食。五邪命者：一為利養故詐現希奇，
X05n0229_p0326c20║二為利養故自說功德，三為利養故占相吉凶為
X05n0229_p0326c21║說令怖以求衣食，四為利養故稱得供養激動人
X05n0229_p0326c22║心，五為利養故廣置徒弟高聲現威令人怕怖恐
X05n0229_p0326c23║動求財也。若能離得四邪五邪，所獲資身名為淨
X05n0229_p0326c24║命食，得名比丘也。五曰破惡，謂能降四魔也。賢劫
X05n0229_p0327a01║一切諸大菩薩者，今此住劫應名善賢，得名所因
X05n0229_p0327a02║如大悲經說：此三千大千世界初欲成時有大水
X05n0229_p0327a03║聚，淨居天子觀此大水，見有千莖諸妙蓮華，各有
X05n0229_p0327a04║千葉金色金光，知有賢人一千同劫成佛，故名賢
X05n0229_p0327a05║劫。則住二十介劫中，今當第九。彌勒於第十劫中
X05n0229_p0327a06║成佛，如餘處說也。言一生補處者，謂唯有人中一
X05n0229_p0327a07║遍受生，名為一生；當紹前佛之位，名為補處。此約
X05n0229_p0327a08║化身成道也。唯慈恩解：一生補處，總有三位：一者、
X05n0229_p0327a09║一生所繫，二者、最後之身，三者、坐道場身。上生則
X05n0229_p0327a10║一生所繫，唯有當來一遍受生為能繫；下生則局
X05n0229_p0327a11║後二身。如釋迦初生時，於東、西、南、北各行七步，說
X05n0229_p0327a12║一偈云：我生胎分盡，是最末後身；我已得漏盡，當
X05n0229_p0327a13║廣度眾生。即名最後身也。後於菩提樹下坐時，名
X05n0229_p0327a14║坐道場身。若成佛了，非三位攝，即名佛身也。此化
X05n0229_p0327a15║身未成佛前，有三位身；若自受用身及他受用身
X05n0229_p0327a16║未成佛前，亦有此三生身。如彌勒疏述也。又諸菩
X05n0229_p0327a17║薩有五種生，方便攝化，導利群品：一者、除灾生。由
X05n0229_p0327a18║願自在力，為大魚等，濟諸飢乏；為大醫王，救諸疾
X05n0229_p0327a19║病；為大善巧，善和鬪諍；為大國王，如法息苦；為大
X05n0229_p0327a20║天神，斷邪見行。為火、為水、為車、為舟、為種種物，息
X05n0229_p0327a21║除灾患。故維摩經云：或作日、月、天、梵王、世界主，或
X05n0229_p0327a22║時作地、水，或復作火、風。劫中有疾病，現身作藥草；
X05n0229_p0327a23║劫中有饑饉，現身作飲食；劫中有刀兵，為之起慈
X05n0229_p0327a24║悲等。二者、隨類生。以願自在力，於旁生等惡趣中
X05n0229_p0327b01║生，彼所行惡而自不行，彼不行善而自行之，如入
X05n0229_p0327b02║諸酒肆能立其志，入諸婬舍示欲之過，為說正法
X05n0229_p0327b03║除彼過失。三者大勢生，稟性生時，壽量、形色、種性、
X05n0229_p0327b04║富貴最為殊勝，能斷眾生輕慢等過。四者增上生，
X05n0229_p0327b05║受十王果，自在化導隨所應生。五者最勝生，此生
X05n0229_p0327b06║資糧以極圓滿，如釋迦等生剎帝利大國王家，能
X05n0229_p0327b07║現等覺作諸佛事。今言一生補處者，於五種生中
X05n0229_p0327b08║通攝後四，若下生已住最後身，即第五生攝是一
X05n0229_p0327b09║生補處也。言住灌頂位等者，亦名受職位。大經第
X05n0229_p0327b10║三十九說：十地滿心名受職位。菩薩至此位末，心
X05n0229_p0327b11║得百萬阿僧祇三昧，其最後三昧名受一切智勝
X05n0229_p0327b12║職位。住此三昧已，有大寶蓮華忽然出生，其華廣
X05n0229_p0327b13║大量等百千三千大千世界，以眾妙寶間錯莊嚴，
X05n0229_p0327b14║超過一切世間境界，出世善根之所生起，微塵數
X05n0229_p0327b15║蓮華以為眷屬。爾時菩薩坐此華座，身相大小正
X05n0229_p0327b16║相稱可，無量菩薩以為眷屬，各坐其餘蓮華之上
X05n0229_p0327b17║周帀圍繞，一一各得百萬三昧，向大菩薩一心瞻
X05n0229_p0327b18║仰。此大菩薩坐華座時，光明言音皆遍法界，一切
X05n0229_p0327b19║世界咸悉震動，惡趣休息國土嚴淨，同行菩薩靡
X05n0229_p0327b20║不來集，人天音樂同時發聲，所有眾生悉得安樂。
X05n0229_p0327b21║從兩足下放百萬億阿僧祇光明，普照十方諸大
X05n0229_p0327b22║地獄，滅眾生苦；於兩膝輪放光，滅畜生苦；於臍輪
X05n0229_p0327b23║放光，照閻浮提界，滅餓鬼苦；兩脅放光，滅人間苦；
X05n0229_p0327b24║兩手放光，普照天宮、阿脩羅宮；兩眉放光，普照聲
X05n0229_p0327c01║聞；項背放光，普照緣覺；口中放光，照初發心乃至
X05n0229_p0327c02║九地菩薩；眉間放光，普照十地菩薩，令魔宮殿悉
X05n0229_p0327c03║皆不現；頂上放光，普照諸佛道場眾會；右遶十帀，
X05n0229_p0327c04║住虗空中，成光明網，名熾然光明，發起種種諸供
X05n0229_p0327c05║養事，供養於佛。餘諸菩薩從初發心乃至九地所
X05n0229_p0327c06║有供養，欲比於此，筭數譬喻不及其一。若有眾生
X05n0229_p0327c07║見如此事，皆悉於菩提得不退轉。此大光明作供
X05n0229_p0327c08║養已，復遶十方一一諸佛道場眾會；遶十帀已，從
X05n0229_p0327c09║諸如來足下而入。爾時諸佛、菩薩知某世界某菩
X05n0229_p0327c10║薩行廣大行，到受職位，乃至九地菩薩，眾皆圍繞，
X05n0229_p0327c11║恭敬觀察。正觀察時，其諸菩薩即各獲得十千三
X05n0229_p0327c12║昧。十方所有受職菩薩皆於金剛莊嚴臆德相中
X05n0229_p0327c13║出大光明，名能壞魔怨，普照十方；現神變已，而來
X05n0229_p0327c14║入此菩薩臆德相中。其光入已，令此菩薩智慧、勢
X05n0229_p0327c15║力增長過百千倍。爾時十方一切諸佛從眉間出
X05n0229_p0327c16║清淨光明，無數光明以為眷屬，名增益一切智神
X05n0229_p0327c17║通，普照法界；作佛事已，而來至此菩薩會上，周帀
X05n0229_p0327c18║圍繞；示現種種莊嚴事已，從大菩薩頂上而入。其
X05n0229_p0327c19║眷屬光明亦各入此諸菩薩頂。當入之時，此菩薩
X05n0229_p0327c20║得先所未得百萬三昧，名為已得受職之位，入佛
X05n0229_p0327c21║境界，具足十力，墮在佛數也。疏前來遠集新眾者，
X05n0229_p0327c22║即此會列五百菩薩及聲聞眾。世尊入定現相，然
X05n0229_p0327c23║後有十方菩薩雲集，故云新眾也。
X05n0229_p0327c24║△疏：二、聲聞眾。
X05n0229_p0328a01║大智舍利弗、摩訶目犍連等，而為上首。諸大聲聞。
X05n0229_p0328a02║疏：唯局此會。○鈔：言大智舍利弗等者，舍利弗，本
X05n0229_p0328a03║行名舍利弗多，亦曰舍利子，即鶖鷺子，蓋從母以
X05n0229_p0328a04║呼也。姓拘栗氏，號優波提舍，即王城提舍論師
X05n0229_p0328a05║之子。年纔八歲，名振四方，與大目連少而為友。形
X05n0229_p0328a06║容短小，事山闍耶外道，知不究竟，將期明脫。後遇
X05n0229_p0328a07║馬勝，聞法得初果，與其徒眾二百五十人投佛出
X05n0229_p0328a08║家。半月後，得無學果。阿含第三云：我聲聞中第一
X05n0229_p0328a09║比丘，智慧無窮，舍利弗是。雜阿含二十三云：舍利
X05n0229_p0328a10║弗是第二法王。廣如中阿含自果第四、西域記第
X05n0229_p0328a11║九等敘也。言摩訶目犍連者，新云摩訶沒特伽羅
X05n0229_p0328a12║子，目犍連姓。大般若四百七十八翻為大採菽氏。
X05n0229_p0328a13║瑜伽第四云：菉豆子，神仙之後，名拘律陀，或拘梨
X05n0229_p0328a14║多，王舍拘哩伽邑人，大婆羅門種。後因鶖子說偈
X05n0229_p0328a15║悟道，詣佛出家。七日後，得無學果，常在佛左邊，鶖
X05n0229_p0328a16║子在右邊，號雙賢弟子。增一云：我聲聞中第一比
X05n0229_p0328a17║丘，神足輕舉，飛到十方，是大目連。南山記說目連
X05n0229_p0328a18║同名者有六人，今言大者，揀小濫也。廣如本行四
X05n0229_p0328a19║十八、第九、西域記等敘也。諸大聲聞者，聲者，所謂
X05n0229_p0328a20║諸佛教聲聞聲悟道，名聲聞也。通即大乘，亦曰聲
X05n0229_p0328a21║聞，以佛道聲令一切聞故。又言大者，共有六義：一、
X05n0229_p0328a22║智大，盡無生故；二、斷大，見修盡故；三、相大，佛威儀
X05n0229_p0328a23║故；四、利大，世應供故；五、用大，具通明故；六、記大，當
X05n0229_p0328a24║作佛故。
X05n0229_p0328b01║△疏：三、雜類眾。
X05n0229_p0328b02║并諸人天一切世主。天、龍、夜叉、乾闥婆、阿修羅、迦樓
X05n0229_p0328b03║羅、緊那羅、摩睺羅伽、人非人等一切大眾。
X05n0229_p0328b04║○鈔：言天、龍等者，總舉八部眾也。一、天者，有四：一、
X05n0229_p0328b05║名天，如世國王，名為天子，緣有福諸天減一分福
X05n0229_p0328b06║與今天子；二、生天，名天，下從四天王天上至非想
X05n0229_p0328b07║非非想天中有情；三、淨天，但於人中得聖果者，名
X05n0229_p0328b08║為淨天，有自在義故；四、生淨天，謂二十八天中諸
X05n0229_p0328b09║聖人是也。今言天者，四中多取第二生天也。二、龍
X05n0229_p0328b10║有四種：一、天龍，持天宮殿，不教墮落者；二、人龍，人
X05n0229_p0328b11║間興雲致雨者；三、地龍，能持山、河、大地；四、王龍，守
X05n0229_p0328b12║護王之庫藏等者。復有四種：一者、虬龍，虬龍有角；
X05n0229_p0328b13║二者、鷹龍，鷹龍有翼；三者、驪龍，驪龍有珠；四者、蛟
X05n0229_p0328b14║龍，蛟龍有鱗。又龍離五般障難，方能降雨：一、火大
X05n0229_p0328b15║增盛，二、風吹雲散，三、阿修羅收雲入海，四、風伯、雨
X05n0229_p0328b16║師放逸懈怠，五者、眾生造諸惡業。龍、天瞋責，雨亦
X05n0229_p0328b17║不下。五中隨有一障，雨即不下也。三、夜叉者，新云
X05n0229_p0328b18║藥叉，此云輕捷鬼，唐三藏翻為暴惡神，亦名勇徤
X05n0229_p0328b19║神。雌者名可畏，攝地行，食啖生類；雄者名藥叉，有
X05n0229_p0328b20║翅而能飛空，唯喫孩兒，居下天，守天城門也。四、乾
X05n0229_p0328b21║闥婆者，正云徤闥嚩，此云尋香行，亦云食香神，謂
X05n0229_p0328b22║食氣作樂求乞天帝，須樂體有異相便往奏之。西
X05n0229_p0328b23║天呼一類音聲人名徤闥嚩，謂不作生計尋食香
X05n0229_p0328b24║氣作樂求之。五阿脩羅者，古翻不飲酒神，謂海水
X05n0229_p0328c01║鹹苦釀酒不成，因茲不得喫，名不飲酒神。新云阿
X05n0229_p0328c02║素落，此云非天，謂無天實德故云非天也。六迦樓
X05n0229_p0328c03║羅，此云金翅鳥，正云羯路荼，此云妙翅鳥。身有四
X05n0229_p0328c04║色：黃金色、白銀色、瑠璃色、頗胝迦色。以有四般寶
X05n0229_p0328c05║色翅羽嚴麗，故名妙翅鳥。此具四生，如前已辯也。
X05n0229_p0328c06║七緊那羅者，正云緊捺洛，此云歌神。有其四類，法
X05n0229_p0328c07║華經中呼為清歌雅樂眾。此樂神體是畜生，形狀
X05n0229_p0328c08║似人，面貌端正，頭上有一角，人見生疑，不委是人
X05n0229_p0328c09║是畜，亦名疑人也。八摩睺羅伽，正云莫呼洛迦，此
X05n0229_p0328c10║云大腹。莫呼云大，洛迦云腹，即莽蛇蝦䗫之類也。
X05n0229_p0328c11║此之八類於一一類中各有無量，總在會中。問：此
X05n0229_p0328c12║等何緣得至佛會？答：慈恩和尚云：由佛慈悲廣為
X05n0229_p0328c13║引他，有靈之類皆悉奔波，希法雨以潤萌芽，冀智
X05n0229_p0328c14║藥而除眾苦，如歸慈父若趣醫王，但由平等慈悲
X05n0229_p0328c15║恩霑動植者也。動者有情，植者無情，草木等類如
X05n0229_p0328c16║來行處，有情遇之便得超昇，無情枯木再生華結
X05n0229_p0328c17║果也。
X05n0229_p0328c18║△疏：二、總顯受持。
X05n0229_p0328c19║聞佛所說，皆大歡喜，信受奉行。
X05n0229_p0328c20║疏：總顯受持通前諸眾。然此流通偏通第九。若
X05n0229_p0328c21║通九會，於理無違，何必將斯要該九會？又準前例，
X05n0229_p0328c22║說法之後尚闕現瑞及證成等。但案梵文，足有始
X05n0229_p0328c23║終。○鈔：聞佛所說至信受奉行者，慈恩圓覺疏引
X05n0229_p0328c24║文殊所問經說有三種義，歡喜奉行：一、說者清淨，
X05n0229_p0329a01║不為取著名利所染故；二、所說清淨，以如實知法
X05n0229_p0329a02║體故；三者、得果清淨，即說益也。亦陳事既周，時眾
X05n0229_p0329a03║獲益。聞法者，積善於胸懷；受導者，奉言以行學。即
X05n0229_p0329a04║各稟教習學，流通未聞也。疏何必將斯等者，古德
X05n0229_p0329a05║多云：經來未盡，故無流通。即意懸指此文，通於九
X05n0229_p0329a06║會。今不用之，故云何必也。尚闕現瑞等者，諸會說
X05n0229_p0329a07║竟，皆有之也。即知各自流通也。
X05n0229_p0329a08║△疏四、偈辭述意回向。
X05n0229_p0329a09║我佛昔於大劫海，修行苦行為眾生。△證此難思解
X05n0229_p0329a10║脫門。△何幸得聞能讚演。△願此勝因皆上薦，寶祚
X05n0229_p0329a11║長安帝道昌。四恩百辟。△及含生△同證玄門齊智
X05n0229_p0329a12║海。
X05n0229_p0329a13║○鈔：第四、慶讚回向，文有二偈：初偈慶遇申讚，後
X05n0229_p0329a14║偈舉益回向。前中，初三句述所證難思，後一句慶
X05n0229_p0329a15║聞讚演。於初中，初二句標佛悲願，後一句顯證難
X05n0229_p0329a16║思。初中，上句標行願時長，下句正明行願。於中，上
X05n0229_p0329a17║四字正舉修行，下三字標行所為。下一句顯證難
X05n0229_p0329a18║思中言難思等者，即所入不思議解脫境界也；門
X05n0229_p0329a19║者，即能入普賢行願也。此正舉所讚也。後偈中，初
X05n0229_p0329a20║四字舉所回善根，下三字等正申回向。於中，初即
X05n0229_p0329a21║回向有情，末後一句回餘二處。初中，先明上報四
X05n0229_p0329a22║恩，下三字明下及含識。上四恩中，初別顯王恩；疏
X05n0229_p0329a23║皆上薦寶祚等下，通舉四恩，謂：一、王恩；二、三寶恩；
X05n0229_p0329a24║三、父母恩；四、眾生恩，古云施主恩。此上一一有大
X05n0229_p0329b01║恩德，故回向上報也。廣如本生心地觀經所明。言
X05n0229_p0329b02║百辟者，總舉臣寮，同上王恩也。及含生者，即有情
X05n0229_p0329b03║之異名，總有十種：一、名類生，二、名膚生，三、名群生，
X05n0229_p0329b04║四、名懷生，五、名蒼生，六、名眾生，七、名含生，八、名異
X05n0229_p0329b05║生，九、名緣生，十、名有情。今即一數也。末後一句回
X05n0229_p0329b06║餘二處者，玄門二字即真如實際，智海二字即無
X05n0229_p0329b07║上菩提，願四恩三有同證斯道也。此中及含生等
X05n0229_p0329b08║是向眾生，即隨相行；齊智海是向菩提，即離相行；
X05n0229_p0329b09║玄門是向實際，實際即非隨非離。隨相行是大悲
X05n0229_p0329b10║下化，離相行是大智上求，即隨相與離相二行闕
X05n0229_p0329b11║一不可也。何以？隨相若闕離相，則成有漏；離相若
X05n0229_p0329b12║闕隨相，即墮偏空。以離相得隨相，故觀空而萬行
X05n0229_p0329b13║沸騰；隨相得離相，故涉有而一道清淨。如此二行
X05n0229_p0329b14║不闕，方可觀空不礙有，涉有不礙空。所以然者，謂
X05n0229_p0329b15║事即理故，色即空故，理由事顯，事藉理空，理空即
X05n0229_p0329b16║觸目全真，事顯乃無非是佛。又空即色而萬別事
X05n0229_p0329b17║事皆真，色即空而一如相無不寂。若如是解者，無
X05n0229_p0329b18║一心而不證，念念道成；無一事而非真，塵塵佛土。
X05n0229_p0329b19║此乃圓宗所詮也。所以此教圓無不妙，廣無不周，
X05n0229_p0329b20║玄而復深，普而能遍，迥異諸教凡小權乘之行，成
X05n0229_p0329b21║普賢圓融稱性之行也。良以根機有異，性欲不同，
X05n0229_p0329b22║上哲之流叵成比況也。
X05n0229_p0329b23║
X05n0229_p0329b24║大方廣佛華嚴經普賢行願品別行疏鈔卷第六