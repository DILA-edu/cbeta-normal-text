X05n0232_p0686a01║
X05n0232_p0686a02║No. 232
X05n0232_p0686a03║大方廣佛華嚴經疏演義鈔
X05n0232_p0686a04║
X05n0232_p0686a05║大方廣佛華嚴經疏演義鈔序釋文
X05n0232_p0686a06║將釋此序，大文分三：初明題目，次辨撰人，後解本
X05n0232_p0686a07║文。初中，經疏鈔題，具如下釋。序者，由也，始也。陳教
X05n0232_p0686a08║起之因由，作法興之漸始，故名為序。又序因鈔起，
X05n0232_p0686a09║鈔因疏起，疏因經起，三重次第，展轉相由。疏主仰
X05n0232_p0686a10║遵聖德，而有述作，故通序之，冠於鈔首，故名序也。
X05n0232_p0686a11║▲清涼山大華嚴寺沙門澄觀述。
X05n0232_p0686a12║次撰人者，清涼山大華嚴寺。寺者，即所依處也。清
X05n0232_p0686a13║涼者，瑞靉凝空，茂林森聳，夏仍飛雪，冬積堅氷，曾
X05n0232_p0686a14║無炎暑，故曰清涼。山者，峙也。地踴層巒，眾峯齊峙，
X05n0232_p0686a15║岷峨拂漢，峭嶺倚天，故名山也。大華嚴寺者，一藍
X05n0232_p0686a16║之局號，亦名華園寺。寺前有園，地方數頃，名華間
X05n0232_p0686a17║發，瑞草時敷，有異常境，故名華園寺。沙門者，正舉
X05n0232_p0686a18║能述人也。梵語具云室囉末拏，此云懃息。經云：息
X05n0232_p0686a19║心達本源，故號為沙門。然有勝義、世俗、示道、污道
X05n0232_p0686a20║之異，如十輪經。次二字即疏主號也。唐歷九宗聖
X05n0232_p0686a21║世，而為七帝門師，特賜清涼之號，廣如碑傳。述者，
X05n0232_p0686a22║疏主自謙，言不作也。意云：我但撰述古人之義，為
X05n0232_p0686a23║此鈔文，非新製作也。
X05n0232_p0686a24║▲至聖垂誥，鏡一心之玄極；大士弘闡，燭微言之幽
X05n0232_p0686b01║致。
X05n0232_p0686b02║至聖下，三、本文中二：初教起源流，後鈔興本末。初
X05n0232_p0686b03║中二：初通明諸教，後別指當經。又初中四：一、明如
X05n0232_p0686b04║來說經，二、明菩薩造論，三、縱奪遣妨，四、出示經意。
X05n0232_p0686b05║今初，明如來說經。就二段中，具彰三寶：至聖，佛也；
X05n0232_p0686b06║垂誥，法也；大士，僧也。三寶最吉祥，故我經初說。至
X05n0232_p0686b07║者，極也；聖者，正也。為如來能以正智證窮法界，更
X05n0232_p0686b08║無過者，故名至聖。又至揀因位，聖揀凡夫。集玄記
X05n0232_p0686b09║云：聖者，生也。視物之生，知其終始，智通乎大道，應
X05n0232_p0686b10║變而無窮，故名至聖。然諸教不同，略分為五：初、小
X05n0232_p0686b11║乘教，以五分身為法身，丈六身為報身，隨類為化
X05n0232_p0686b12║身，名至聖。二、大乘始教，中有二宗：一、破相宗中，以
X05n0232_p0686b13║勝義諦中離一切相，非蘊、界、處為法身，智隨物現
X05n0232_p0686b14║為報、化身，名至聖。二、立相宗中，以清淨法界為法
X05n0232_p0686b15║身，四智相應心品所現為報、化身，為至聖。三、終教，
X05n0232_p0686b16║依起信論，以體大為法身，相大為受用身，用大為
X05n0232_p0686b17║他報、化身，為至聖。四、頓教中，不分三異，絕待離言，
X05n0232_p0686b18║一實之性，為至聖。五、圓教，即以法界無盡身雲真、
X05n0232_p0686b19║應相融，一、多無礙，圓滿十身，為至聖。若具實為論，
X05n0232_p0686b20║唯圓教佛，方名至聖。垂誥者，即所說之教也。垂者，
X05n0232_p0686b21║布也。垂布典誥，宣揚法化，利益眾生，故云垂誥。又
X05n0232_p0686b22║尚書有大誥、康誥等篇，告上曰告，發下曰誥。有云：
X05n0232_p0686b23║王言為誥，皆不定也。今謂如來演說三乘十二部
X05n0232_p0686b24║經，利益有情，故云垂誥。鏡一心等者，鏡者，喻也。鏡
X05n0232_p0686c01║有照鑑之功，喻能詮教法。鏡中之像，喻一心玄極，
X05n0232_p0686c02║即所詮之法也。清涼云：以聖教為明鏡，照見自心；
X05n0232_p0686c03║以自心為智燈，照經幽旨。即斯意也。今依五教，略
X05n0232_p0686c04║明一心：初、小乘教中，實有外境，假立一心，由心造
X05n0232_p0686c05║業，所感異故；二、大乘始教中，以異熟賴耶為一心，
X05n0232_p0686c06║遮無外境；三、終教，以如來藏性具諸功德，故說一
X05n0232_p0686c07║心；四、頓教，以泯絕無寄，故說一心；五、圓教中，總該
X05n0232_p0686c08║萬有，事事無礙，故說一心。良以如來隨機設教，故
X05n0232_p0686c09║有千差，殊途同歸，皆一致也。玄極者，深妙也。又玄
X05n0232_p0686c10║者，幽也，遠也；極者，盡也。謂至理幽奧，深遠難測。故
X05n0232_p0686c11║老子云：杳冥之內，眾妙存焉，皆不思議之境也。又
X05n0232_p0686c12║海慧禪師云：森羅萬象，至空而極；百川眾派，至海
X05n0232_p0686c13║而極；一切聖賢，至佛而極；一切教法，至圓而極。故
X05n0232_p0686c14║云玄極。▲大士下，菩薩造論。筆削記云：發大心，信
X05n0232_p0686c15║大法，解大教，修大行，證大果，故名大士。又大士者，
X05n0232_p0686c16║有德之稱也。此通凡、聖。若論弘闡，亦兼餘疏。鈔，主
X05n0232_p0686c17║也。是以西域、東夏造論釋經，或則地上菩薩，或則
X05n0232_p0686c18║當代英賢，皆思拔群位，智出眾情，弘道利生，故名大
X05n0232_p0686c19║士。弘闡者，弘者，大也；闡者，開也。或分宗立教，或顯
X05n0232_p0686c20║正推邪，或高建法幢，或廣揚聖化，皆為弘闡也。燭
X05n0232_p0686c21║謂燈燭，有照了之義。故下經云：譬如暗中寶無燭不
X05n0232_p0686c22║可見佛法無人說雖慧莫能了。然上云鏡者，在明
X05n0232_p0686c23║即見，如對上根見經生解也。言燭者，在暗即見，如
X05n0232_p0686c24║諸下根覩疏鈔文，方乃生解。亦如起信之說四根，
X05n0232_p0687a01║法華之明三品，皆其意也。微言者，微妙之法，故名
X05n0232_p0687a02║微言。唯識云：激河辯而贊微言等。孝經序云：夫子
X05n0232_p0687a03║沒而微言絕。皆以聖教為微言也。幽致者，幽者，遠
X05n0232_p0687a04║也；致者，趣也。即上玄極之理，幽遠深邃，故云幽致。
X05n0232_p0687a05║▲雖忘懷於詮旨之域，而浩汗於文義之海。
X05n0232_p0687a06║雖忘懷下，次、縱奪遣妨二：初、縱法本離言；後、奪不
X05n0232_p0687a07║礙言說。今初。雖者，縱其無言。應有問云：上言理趣
X05n0232_p0687a08║玄極，微言幽隱，忘懷絕慮，方可契會，何用廣陳言
X05n0232_p0687a09║教，翻欲擾人耶？故縱云雖忘懷於詮旨之域。忘懷
X05n0232_p0687a10║者，忘情絕慮，謂之忘懷。詮旨者，所詮理也。域者，疆
X05n0232_p0687a11║域，謂能詮三藏，有包含義故。今皆超之，故云爾也。
X05n0232_p0687a12║▲而浩汗下，奪其無言，不碍言也。謂諸佛菩薩有
X05n0232_p0687a13║大智故，上契無為；有大悲故，下垂言教。浩汗者，大
X05n0232_p0687a14║水之貌。疏序云：湛湛忘言，而教海之波瀾浩汗。謂
X05n0232_p0687a15║此大經文廣理深，故喻如海。
X05n0232_p0687a16║▲蓋欲寄象繫之迹，窮無盡之趣矣。
X05n0232_p0687a17║蓋欲下。四、出示經意二：初、舉例設教，後、因言悟入。
X05n0232_p0687a18║今初，舉例設教。蓋者，承前起後，發語之端。欲者，將
X05n0232_p0687a19║也。寄者，託也。象繫者，象謂爻象，繫者繫辭，即周易
X05n0232_p0687a20║十翼之文，謂：一、上彖，下彖；二、上象；三、下象；四、上繫；
X05n0232_p0687a21║五、下繫；六、文言；七、說卦；八、序卦；九、雜卦；十、鄭學之
X05n0232_p0687a22║徒，並同此說，皆孔子所作，讚明易道，發揮至頤，有
X05n0232_p0687a23║類菩薩造論釋經之意。跡者，蹤跡，如尋其兔，先尋
X05n0232_p0687a24║其跡，得兔忘跡，得象忘言，謂假託言象之跡，以契
X05n0232_p0687b01║言絕之理。下經云：了法不在言，善入無言際，而能
X05n0232_p0687b02║示言說，如響遍世間。即其意也。▲窮無盡下。因言
X05n0232_p0687b03║悟入。窮者，盡也。易云：窮理盡性以至於命。無盡之
X05n0232_p0687b04║趣者，即上一心玄極之理，謂假託言象以契無言，
X05n0232_p0687b05║非有無言可為棲託。下經云：雖復不依言語道，亦
X05n0232_p0687b06║復不著無言說也。故知文字性離，雖終日言而無
X05n0232_p0687b07║言，豈可緘言而守默哉。
X05n0232_p0687b08║▲斯經文理不可得而稱也。
X05n0232_p0687b09║斯經下別顯當經以伸旨趣，分二：初標指，後嘆勝。
X05n0232_p0687b10║初也。謂此大經文言廣博非心可測，就言象中略
X05n0232_p0687b11║標三本：上本經有十三千大千世界微塵數偈，一
X05n0232_p0687b12║四天下微塵數品；中本經有四十九萬八千八百
X05n0232_p0687b13║偈，一千二百品；下本經有十萬偈，四十八品。今所
X05n0232_p0687b14║傳者是略本經，有四萬五千偈，豈況此經一字法
X05n0232_p0687b15║門海墨書而不盡也。理者所詮義也，橫該三藏竪
X05n0232_p0687b16║貫十宗，六相十玄重重妙用，無盡教體海印發揮，
X05n0232_p0687b17║菩薩猶迷聲聞不測，豈非斯經文理不可得而思
X05n0232_p0687b18║議矣。▲不可得而稱也者，後歎勝也。
X05n0232_p0687b19║▲晉譯幽祕，賢首頗得其門。
X05n0232_p0687b20║後晉譯下，鈔：興本末二：初、依經製疏，後、請集鈔文。
X05n0232_p0687b21║初文分三：初、晉譯先彰，二、唐翻後闡，三、疏成廣播。
X05n0232_p0687b22║初中二：初、旨趣玄微，後、賢首得旨。且初旨趣玄微。
X05n0232_p0687b23║晉譯者，東晉安帝義熈十四年覺賢三藏所譯六
X05n0232_p0687b24║十卷經。譯者，傳也。傳梵為華，故言翻譯。幽者，隱也。
X05n0232_p0687c01║祕者，密也。晉經文多隱奧，取悟無由，故云幽祕。▲
X05n0232_p0687c02║賢首下。後賢首得旨，纂靈記云：僧法藏，字賢首，洞
X05n0232_p0687c03║悟真宗，深窮法界，造探玄記，解釋晉經。雖有古德
X05n0232_p0687c04║多家疏文，唯賢首一人多得其妙，故云頗得其門。
X05n0232_p0687c05║▲唐翻靈篇，後哲未窺其奧。
X05n0232_p0687c06║唐翻下。唐翻後闡二：初新經罔傳，後刊定迷宗。今
X05n0232_p0687c07║初也。唐翻靈篇者，正譯時即當則天設正改唐為
X05n0232_p0687c08║周，至中宗立却復舊號為大唐。今云唐翻者，據復
X05n0232_p0687c09║號為言。靈篇者，靈妙篇章又多靈感，故云靈篇。▲
X05n0232_p0687c10║後哲下。刊定迷宗。哲者，智也，即指淨法苑。公造刊
X05n0232_p0687c11║定記二十卷，以解唐經未窺者。窺者，視也。未窺者，
X05n0232_p0687c12║不見也。刊定釋義，多失經旨，所以未見經中之玄
X05n0232_p0687c13║奧也。論語云：叔孫武叔語大夫於朝曰：子貢賢於
X05n0232_p0687c14║仲尼。子服景伯以告子貢。子貢曰：譬如宮墻，賜之
X05n0232_p0687c15║墻也及肩，闚見室家之好。夫子之墻數仞，不得其
X05n0232_p0687c16║門而入，不見室家之美。百官之富，得其門者寡矣。
X05n0232_p0687c17║今借其文，以喻華嚴之室深奧，而刊定未達，故云
X05n0232_p0687c18║未窺玄奧。故清涼嘆曰：大哉新經，而無得意之疏，
X05n0232_p0687c19║安可指南。乃興述作之意也。
X05n0232_p0687c20║▲不揆膚受，輙闡玄微。
X05n0232_p0687c21║不揆膚受下，三，疏成廣播二：初陳謙述，後疏遠流
X05n0232_p0687c22║通。今初，陳謙述也。揆者，度也。膚者，皮也。皮膚之受，
X05n0232_p0687c23║故云膚受。論語云：膚受之愬。馬融曰：膚，外語。受，非
X05n0232_p0687c24║內實也。東京賦云：末學膚受，貴耳而賤目也。濟曰：
X05n0232_p0688a01║所受膚薄，貴於耳而賤於目。意云我不自度膚淺
X05n0232_p0688a02║之學，輙便解釋此經，是自專也。
X05n0232_p0688a03║▲偶溢九州，遐飛四海。
X05n0232_p0688a04║偶溢九州下，疏遠流通。偶者，不期而會。溢者，盈滿
X05n0232_p0688a05║之義。九州者，通典云：雍、荊、青、豫、冀、幽、兗、楊、徐，是為
X05n0232_p0688a06║九州。遐飛者，遐者，遠也。飛，揚也。四海者，東夷、西戎、
X05n0232_p0688a07║南蠻、北狄，為之四海。疏主謙云：我所造疏，自備遺
X05n0232_p0688a08║忘，教示童蒙，非敢望於遠布，怱然盈溢於九州，遠
X05n0232_p0688a09║揚於四海之內也。觀其噬像之夢，而飛龍之瑞，實
X05n0232_p0688a10║乃洞契佛心，使之然也。
X05n0232_p0688a11║▲講者盈百，咸叩余曰：大教趣深，疏文致遠，親承指
X05n0232_p0688a12║訓，髣髴近宗。
X05n0232_p0688a13║講者下，後請集鈔。文四：初、學徒咨請；二、冀遠重宣；
X05n0232_p0688a14║三、法師承領；四、述作體式。且初中四：初、標眾；二、陳
X05n0232_p0688a15║詞；三、按定；四、謙承。且初標眾。講者，解也，論也。解釋
X05n0232_p0688a16║文義，論量邪正，教示學徒，名為講者。或則當代英
X05n0232_p0688a17║賢，或則聽習之者，盈滿百人，同時伸請。▲咸叩下。
X05n0232_p0688a18║二、陳詞。咸者，皆也。叩者，擊也。余者，我也。意云講者
X05n0232_p0688a19║百人皆詣我所，用言擊勵勸造鈔也。▲大教下。三、
X05n0232_p0688a20║按定大教。揀非泛常之典，乃如來不思議大威德
X05n0232_p0688a21║法門，故云大教。趣者，旨也，深也。既所釋之經洪深，
X05n0232_p0688a22║故能釋之疏幽遠。▲親承下。四、謙。承即當時聽習
X05n0232_p0688a23║之者，口傳心授，啟悟真宗。髣髴者，相似之義。唯識
X05n0232_p0688a24║疏云：雖則髣髴糟粕，未能曲盡幽玄。意云：我等非
X05n0232_p0688b01║敢洞明幽趣，親蒙指訓。相似，近宗也。
X05n0232_p0688b02║▲垂範千古，慮惑高悟。希垂重剖，得覩光輝。
X05n0232_p0688b03║垂範下。二、冀遠重宣二：初、慜後；後、正請。且初慜後。
X05n0232_p0688b04║垂者布也，範者儀範，千口所傳為古今，云千古者
X05n0232_p0688b05║乃萬世之津粮矣。慮者思慮，惑者疑也，慮恐傳之
X05n0232_p0688b06║後世，疑惑高遠之悟。▲希垂下，二、正請。希望再作
X05n0232_p0688b07║鈔文，剖拆疏義，燦然明白，故云得覩光輝。
X05n0232_p0688b08║▲順斯雅懷，再此條治，名為隨疏演義。昔人云：人在
X05n0232_p0688b09║則易，人亡則難。今為此釋，冀遐方終古，皆若面會。
X05n0232_p0688b10║順斯下。三、法師承領三：初、明製鈔意，次、引古釋成，
X05n0232_p0688b11║後、出製鈔意。且初明製鈔意。雅者，正也。懷者，情懷。
X05n0232_p0688b12║順斯雅正之懷，重啟利生之念。再謂條貫義理，令
X05n0232_p0688b13║無盡法門宛如在目。尚書云：如網在綱，有條而弗
X05n0232_p0688b14║紊。注云：如網在綱，有條而不亂也。故名隨疏演義。
X05n0232_p0688b15║鈔：▲昔人下，引古釋成、纂玄等述楊子書造船之
X05n0232_p0688b16║事，而未見文，不敢依憑。今依楊子法言問經之難
X05n0232_p0688b17║易，曰：存亡。或不敏者請益，則曰：人在則易，有所請
X05n0232_p0688b18║益；人亡則難，無所請益。▲今為下，出製鈔意。今為
X05n0232_p0688b19║順請，重釋此疏，冀望遠方流通於後世。凡有覩斯
X05n0232_p0688b20║鈔文，皆如與我面對，即疏主普現色身三昧之謂
X05n0232_p0688b21║也。
X05n0232_p0688b22║▲然繁則倦於章句，簡則昧其源流，顧此才難，有慚
X05n0232_p0688b23║折衷，意夫後學，其辭不枝矣。
X05n0232_p0688b24║然繁則下。四、述作體式三：初正顯，次謙陳，後出理。
X05n0232_p0688c01║且初正顯，為離廣、略二過。疏云：文華尚然翳理，繁
X05n0232_p0688c02║言豈不亂心？故知所作則不易也。▲顧此下，次謙
X05n0232_p0688c03║陳才難。論語泰伯篇：孔子曰：才難，不其然乎？唐、虞
X05n0232_p0688c04║之際，於斯為盛。有婦人焉，九人而已。注云：國才難
X05n0232_p0688c05║得，當唐、虞盛世，欲十人內有婦人，只九人矣。所以
X05n0232_p0688c06║折衷之才難得，故疏主謙云：我無折衷之才。輙述
X05n0232_p0688c07║鈔文，實為慚愧。▲意夫下，後出理。若離繁簡二失，
X05n0232_p0688c08║注述鈔文，庶使學者其詞無枝蔓矣。釋鈔序竟。
X05n0232_p0688c09║
X05n0232_p0688c10║
X05n0232_p0688c11║
X05n0232_p0688c12║
X05n0232_p0688c13║
X05n0232_p0688c14║
X05n0232_p0688c15║大方廣佛華嚴經疏序演義鈔卷第一
X05n0232_p0688c16║清涼山大華嚴寺沙門澄觀撰述
X05n0232_p0688c17║題目並撰人亦如前釋。▲隨疏演義鈔云：將釋此
X05n0232_p0688c18║疏，大分為四：一、總序名意，二、歸敬請加，三、開章釋
X05n0232_p0688c19║文，四、謙讚迴向。為順經文，有四分故。若順序、正、流
X05n0232_p0688c20║通，則合前二為序分，開章為正宗，謙讚為流通，為
X05n0232_p0688c21║疏三分。今初，總序名意，即是疏序，亦云教迹。麤分
X05n0232_p0688c22║有四，細科為十。言有四者，初、通序法界，為佛法大
X05n0232_p0688c23║宗。▲二、剖裂下，別敘此經，以申旨趣。▲是以菩薩
X05n0232_p0688c24║搜祕下慶遇，由致激物發心。▲四、題稱大方廣下，
X05n0232_p0689a01║略釋題目，令知綱要，亦為順經四分故。
X05n0232_p0689a02║▲往復無際，動靜一源，含眾妙而有餘，超言思而迥
X05n0232_p0689a03║出者，其唯法界歟？
X05n0232_p0689a04║往復下，言細科為十者，為順無盡故：一、標舉宗體，
X05n0232_p0689a05║二、別歎能詮，三、教主難思，四、說儀周普，五、言該本
X05n0232_p0689a06║末，六、旨趣玄微，七、盛益頓超，八、結歎宏遠，九、感慶
X05n0232_p0689a07║逢遇，十、略釋名題。今初，往復無際至其唯法界歟，
X05n0232_p0689a08║文有五句，言意多含。略為四意：一、約三大釋，二、約
X05n0232_p0689a09║本末釋，三、明法界類別，四、總彰立意。今初，約三大
X05n0232_p0689a10║釋者，意明法界具三大故。初句明用，次句明體，次
X05n0232_p0689a11║句明相，次句融拂，末句結屬。今初，用大，即往復無
X05n0232_p0689a12║際是也。往者，去也，起也，動也。復者，來也，滅也，靜也。
X05n0232_p0689a13║無際有二：一、約廣多，無有際畔，此就事用；二、約絕
X05n0232_p0689a14║於邊際，據即事同真。何法往復？略有三義：一、雙約
X05n0232_p0689a15║迷悟說，二、唯約就妄說，三、返本還源說。今初，謂迷
X05n0232_p0689a16║法界而往六趣，去也，動也；悟法界而復一心，來也，
X05n0232_p0689a17║靜也。皆法界用也。迷則妄生，悟則妄滅。然真有二
X05n0232_p0689a18║義：一、約隨緣，迷則真隨於妄，則真滅妄生；悟則妄
X05n0232_p0689a19║滅歸真，則真生妄滅。二、約不變，迷悟生滅，來往紛
X05n0232_p0689a20║然，真界湛若虗空，體無生滅。此義在下體中。言無
X05n0232_p0689a21║際者，迷來無始，故無初際；悟絕始終，際即無際。二、
X05n0232_p0689a22║唯約就妄說。復有二義：一、竪論去來。過去無始，未
X05n0232_p0689a23║來無終，無初後際。二、約橫說。妄念攀緣，浩無邊際。
X05n0232_p0689a24║上二皆約廣多無際。若約絕際，妄無妄源，竪無初
X05n0232_p0689b01║際。既無有始，豈得有終？故絕初後際。中論云：大聖
X05n0232_p0689b02║之所說，本際不可得。生死無有始，亦復無有終。若
X05n0232_p0689b03║無有始終，中當云何有？是故於此中，先後共亦無。
X05n0232_p0689b04║橫尋妄心，不在內外，故亦無際。是以遠公云：本端
X05n0232_p0689b05║竟何從？起滅有無際。一毫涉動境，成此隤山勢。惑
X05n0232_p0689b06║相更相承，觸理自生滯。因緣雖無生，開途非一世。
X05n0232_p0689b07║即其義也。三、約返本還源說。對其初義，初義是總。
X05n0232_p0689b08║第二、約妄，唯往非來。今此唯復，復本源故，斯即靜
X05n0232_p0689b09║義。故易復卦云：復，其見天地之心乎？然往者必復。
X05n0232_p0689b10║故泰卦云：無往不復，天地際也。然此一義，自有往
X05n0232_p0689b11║復。故文殊師利所說不思議佛境界經中，善勝天
X05n0232_p0689b12║子問文殊云：云何名修菩薩道？文殊初說雙行之
X05n0232_p0689b13║行。次云：復次，天子！有往有復，名修菩薩道。云何名
X05n0232_p0689b14║為有往有復？觀諸眾生心所樂欲，名之為往；隨其
X05n0232_p0689b15║所應而為說法，名之為復。自入三昧，名之為往；令
X05n0232_p0689b16║諸眾生得於三昧，名之為復。自行聖道，名之為往；
X05n0232_p0689b17║而能教化一切凡夫，名之為復。自得無生忍，名之
X05n0232_p0689b18║為往；令諸眾生皆得此忍，名之為復。自以方便出
X05n0232_p0689b19║於生死，名之為往；又令眾生而得出離，名之為復。
X05n0232_p0689b20║心樂寂靜，名之為往；常在生死教化眾生，名之為
X05n0232_p0689b21║復。自勤觀察往復之行，名之為往；為諸眾生說如
X05n0232_p0689b22║斯法，名之為復。修空、無相、無願解脫，名之為往；為
X05n0232_p0689b23║令眾生斷於三種覺觀心故而為說法，名之為復。
X05n0232_p0689b24║竪發誓願，名之為往；隨其誓願拯濟眾生，名之為
X05n0232_p0689c01║復。發菩提心願座道場，名之為往；具修菩薩所行
X05n0232_p0689c02║之行，名之為復。是名菩薩往復之道。釋曰：上來十
X05n0232_p0689c03║對，皆上句自利為往，往涅槃故；下句利他為復，復
X05n0232_p0689c04║於生死化眾生故。雖有往復，總為返本還源，復本
X05n0232_p0689c05║心矣。此中無際亦有二義：一、菩薩行海，廣無際也；
X05n0232_p0689c06║二、一一稱真，深無際也。然上三義，皆法界用矣。▲
X05n0232_p0689c07║二、動靜一源者，法界體也。對上三義，約迷悟者，動
X05n0232_p0689c08║即往也，靜即復也。動靜迷悟，雖有二門，所迷真性，
X05n0232_p0689c09║一源莫二。莫二之源，即是一體也。二、對唯妄者，動
X05n0232_p0689c10║即往復，有去來故；靜即體虗，相待寂故。不釋動以
X05n0232_p0689c11║求靜，必求靜於諸動，必求靜於諸動，故雖動而常
X05n0232_p0689c12║靜。則動靜名殊，其源莫二。莫二之源，即一體也。三、
X05n0232_p0689c13║對返本還源者，自利，靜也；利他，動也。二利相導，化
X05n0232_p0689c14║而無化，則不失一源，為法界體也。若對上二種，無
X05n0232_p0689c15║際廣多。無際，動也；際即無際，靜也。動靜無礙，為一
X05n0232_p0689c16║源也。際與無際，當體寂也。▲三、含眾妙而有餘者，
X05n0232_p0689c17║法界相大也。謂杳冥之內，眾妙存焉。清淨法界，杳
X05n0232_p0689c18║杳冥冥，以為能含。恒沙性德，微妙相大，以為所含。
X05n0232_p0689c19║相依乎性，性無不包，故稱為含。性體無外，相德有
X05n0232_p0689c20║名。有名之數，不能遍無外之體，故云有餘。則恢恢
X05n0232_p0689c21║焉，猶有餘地矣。下阿僧祇品云：於一微細毛孔中，
X05n0232_p0689c22║不可說剎次第入。毛孔能受彼諸剎，諸剎不能遍
X05n0232_p0689c23║毛孔。即斯義也。以毛約稱性，剎約不壞相，故廣相
X05n0232_p0689c24║不能遍小性也。然此相大，略有二義：一、約不空恒
X05n0232_p0690a01║沙性德，即同教意。二、約事事無礙，十玄之相，本自
X05n0232_p0690a02║具足，即是別教之意也。然眾妙兩字，亦老子意。彼
X05n0232_p0690a03║道經云：道可道，非常道。名可名，非常名。無名，天地
X05n0232_p0690a04║之始。有名，萬物之母。常無，欲以觀其妙。常有，欲以
X05n0232_p0690a05║觀其徼。此兩者，同出而異名，同謂之玄。玄之又玄，
X05n0232_p0690a06║眾妙之門。釋曰：然彼意以虗無自然以為玄妙，復
X05n0232_p0690a07║拂其迹，故云又玄。此則無欲於無欲，萬物由之生，
X05n0232_p0690a08║故云眾妙之門。今借其言而不取其義，意以一真
X05n0232_p0690a09║法界為玄妙體，即體之相為眾妙矣。▲四、超言思
X05n0232_p0690a10║而逈出者，融拂上三也。融則三一互收，拂則三一
X05n0232_p0690a11║雙寂。云何超耶？謂理圓言偏，言生理喪，法無相想，
X05n0232_p0690a12║思則亂生，並皆超之，故云逈出。故肇公云：口欲辨
X05n0232_p0690a13║而詞喪，心將緣而慮息。則逈出於言象之表矣。何
X05n0232_p0690a14║者？欲言相用，即同體寂；欲謂之寂，相用紛然。即一
X05n0232_p0690a15║而三相不同，即三而一體無二，三一無礙，互奪雙
X05n0232_p0690a16║亡，存泯莫覊，豈言象之能到？故云逈出。又借斯亡
X05n0232_p0690a17║絕以遣言思，非有無言可為棲託，故下經云：雖復
X05n0232_p0690a18║不依言語道，亦復不著無言說。況言相本寂，亡絕
X05n0232_p0690a19║亦亡，斯則言與亡言相待亦寂，故遐逈出之稱，以
X05n0232_p0690a20║拂言亡之迹矣。▲五、其唯法界歟者，結法所屬，屬
X05n0232_p0690a21║法界也。謂具上諸德，獨在於法界矣。▲第二、約本
X05n0232_p0690a22║末釋者，此上五句，初句從本起末，即不動真際，建
X05n0232_p0690a23║立諸法。▲次句攝末歸本，即不壞假名而說實相。
X05n0232_p0690a24║▲第三句本末無礙，則性相歷然。▲第四句本末
X05n0232_p0690b01║雙寂，則言思無寄。▲末句結屬，通四義焉。▲第三、
X05n0232_p0690b02║明法界類別者，略有三意：一者、會三法界：初句、事
X05n0232_p0690b03║法界。▲次句理法界。▲第三句，無障礙法界。▲第
X05n0232_p0690b04║四句，融拂上三。▲第五句，結屬，屬上三法界也。▲
X05n0232_p0690b05║二者、會四法界往復無際事也。▲動靜一源。具三
X05n0232_p0690b06║義也。動即是事，靜即是理，理事一源，即事理無礙
X05n0232_p0690b07║法界也。▲含眾妙而有餘，事事無礙法界也。▲超
X05n0232_p0690b08║言思而逈出，融拂四法界。▲其唯法界歟，亦結屬
X05n0232_p0690b09║四法界也。▲三者、會五法界，往復與動皆有為也。
X05n0232_p0690b10║▲靜，無為也。▲一源有二。若互奪雙亡為一源，則
X05n0232_p0690b11║非有為非無為法界。▲若互融雙照為一源，則亦
X05n0232_p0690b12║有為亦無為法界。▲含眾妙而有餘，即無障礙法
X05n0232_p0690b13║界。▲超言思而逈出，總融五法界。▲其唯法界歟，
X05n0232_p0690b14║結屬五法界。▲第四、總彰立意者，所以最初敘法
X05n0232_p0690b15║界者，應有問言：諸家章疏多先敘如來為物示生，
X05n0232_p0690b16║先小後大，或無像現像，無言示言。今何最初便敘
X05n0232_p0690b17║法界？故今答云：以是此經之所宗故，又是諸經之
X05n0232_p0690b18║通體故，又是諸法之通依故，一切眾生迷悟本故，
X05n0232_p0690b19║一切諸佛所證窮故，諸菩薩行自此生故。初成頓
X05n0232_p0690b20║說，不同餘經有漸次故。然最後一意正答初問，而
X05n0232_p0690b21║前諸意共成後意耳。
X05n0232_p0690b22║▲剖裂玄微，昭廓心境，窮理盡性，徹果該因，汪洋冲
X05n0232_p0690b23║融，廣大悉備者，其唯大方廣佛華嚴經焉。
X05n0232_p0690b24║第二剖裂玄微下，別歎能詮。意明此經詮於法界，
X05n0232_p0690c01║故難思議。文有七句，於中分四：初二句總明能詮。
X05n0232_p0690c02║言玄微者，即指前法界多義為幽玄微妙之旨，剖
X05n0232_p0690c03║判分裂在乎此經。謂於無障礙法界剖為心境二
X05n0232_p0690c04║門，故下句云昭廓心境。云何部裂？謂一真法界本
X05n0232_p0690c05║無內外，不屬一多。佛自證窮，知物等有，欲令物悟，
X05n0232_p0690c06║義分心境。境為所證，心為能證。故下引裕公云：心
X05n0232_p0690c07║則諸佛證之以為法身，境則諸佛證之以為淨土。
X05n0232_p0690c08║則二皆所證，智為能證。所證之境即大方廣，能證
X05n0232_p0690c09║之心即佛華嚴也。文中廣說，故云剖裂。言昭廓心
X05n0232_p0690c10║境者，心境即上所開，昭廓即是此經。昭者，明也，照
X05n0232_p0690c11║也。廓者，空也，張小使大也。云何明心境耶？謂此經
X05n0232_p0690c12║中昭明顯著，若凡若聖、若因若果，能觀之心、所觀
X05n0232_p0690c13║之境無不畢備。故如出現品云：說佛境界即佛境
X05n0232_p0690c14║也，說如來心即佛心也。諸位心境例此可知。云何
X05n0232_p0690c15║照心境耶？謂此經中教人觀察若心若境，如云：欲
X05n0232_p0690c16║知諸佛心，當觀佛智慧，佛智無依處，如空無所依。
X05n0232_p0690c17║此令觀佛心也。又云：若有欲知佛境界，當淨其意
X05n0232_p0690c18║如虗空。此教觀佛境也。菩薩凡夫所有心境，觀照
X05n0232_p0690c19║例知。云何空廓心境耶？如云：法性本空寂，無取亦
X05n0232_p0690c20║無見，性空即是佛，不可得思量。即空心境也。無取
X05n0232_p0690c21║即無境，無見即無心。又云：若有欲知佛境界，當淨
X05n0232_p0690c22║其意如虗空，遠離妄想及諸取，令心所向皆無礙。
X05n0232_p0690c23║亦空心境也。又云：若有欲得如來智，應離一切妄
X05n0232_p0690c24║分別，有無通達皆平等，疾作人天大導師。亦空心
X05n0232_p0691a01║境義也。云何張小使大？謂張心則無心外之境，張
X05n0232_p0691a02║境則無境外之心，以隨舉其一，攝法無遺，即無涯
X05n0232_p0691a03║故。故下經云：無有智外如為智所入，亦無如外智
X05n0232_p0691a04║能證於如。上句張心，下句張境也。真心真境，本自
X05n0232_p0691a05║無涯，即妄同真，則張小使大矣。經云：如來深境界，
X05n0232_p0691a06║其量等虗空。佛境大也。又云：佛智廣大同虗空。真
X05n0232_p0691a07║心大也。知妄本自真，見佛則清淨，心佛與眾生，是
X05n0232_p0691a08║三無差別。皆張妄心，即無際也。因果萬法，心境普
X05n0232_p0691a09║收，隨一一事，皆可張廓。▲窮理盡性，徹果該因者
X05n0232_p0691a10║二。有二句，別顯深廣也。理謂理趣，道理廣也。性謂
X05n0232_p0691a11║法性，心性深也。若極其理趣，則盡其體性。今此經
X05n0232_p0691a12║中，意趣體性，皆窮究也。此借周易說卦之言。彼云：
X05n0232_p0691a13║窮理盡性，以至於命。昔者聖人之作易也，將以順
X05n0232_p0691a14║性命之理。注云：命者生之極，窮理則盡其能。即以
X05n0232_p0691a15║能字解性。性者能也，各任性能。若窮其理數，盡其
X05n0232_p0691a16║性能，則順於天命。故次云以順性命之理。今語則
X05n0232_p0691a17║用之，取意則別。言徹果該因者，兼於深廣。徹究五
X05n0232_p0691a18║周之果，該羅六位之因，則廣也。故廣說地位因果，
X05n0232_p0691a19║莫逾此經。若云因該果海，果徹因源，二互交徹，則
X05n0232_p0691a20║顯深也。初發心時，便成正覺，因該果也。雖得佛道，
X05n0232_p0691a21║不捨因門，果徹因也。上約廣義，徹果屬果，該因屬
X05n0232_p0691a22║因。即明能詮之教，該徹彼因果也。今約深釋，徹果
X05n0232_p0691a23║屬因，以因徹彼果故。該因屬果，以果徹彼因故。即
X05n0232_p0691a24║因果自相該徹，唯屬所詮而能詮，具明斯義。然因
X05n0232_p0691b01║該果海，果徹因源，是古人之言。今欲其含深廣之
X05n0232_p0691b02║義，云徹果該因耳。▲汪洋冲融，廣大悉備者，三有
X05n0232_p0691b03║二句，結歎深廣也。上句明深廣之相，下句出深廣
X05n0232_p0691b04║之由。汪汪，深貌也。洋洋，廣貌也。冲亦深也，亦云中
X05n0232_p0691b05║也，亦曰冲和。故老子云：道冲而用之，或似不盈。融
X05n0232_p0691b06║者，融通兼深廣也。故肇公云：汪哉洋哉，何莫由之
X05n0232_p0691b07║哉。八師經中梵志闍旬云：吾聞佛道，厥義弘深，汪
X05n0232_p0691b08║洋無涯，無不成就，靡不度生等，即深廣義也。亦如
X05n0232_p0691b09║冲和之氣，生成萬物而不盈滿，融通萬法令無障
X05n0232_p0691b10║礙。言廣大悉備者，即出深廣之由，以無不備故。此
X05n0232_p0691b11║言亦出周易？繫辭。彼云：易之為書也，廣大悉備。有
X05n0232_p0691b12║天道焉，有人道焉，有地道焉。兼三才而兩之，故六。
X05n0232_p0691b13║六者非他也，三才之道也。今若取意就經，亦可喻
X05n0232_p0691b14║三世間。天道，智正覺也。人道，有情也。地道，器世間
X05n0232_p0691b15║也。此經廣說三世間故。亦可天道，深理也。地道，事
X05n0232_p0691b16║相也。人道，諸佛菩薩修行者也。此強配之本意，但
X05n0232_p0691b17║取包含而已。謂此根本法輪之內，何法不備？未有
X05n0232_p0691b18║一事一理而不極，一因一果而不備。五周因果，則
X05n0232_p0691b19║五十二位之昭彰。九會玄文，則難思教海而可覩。
X05n0232_p0691b20║說真妄，則凡聖昭昭而交徹。語法界，則事理歷歷
X05n0232_p0691b21║而相收。佛知見一偈，開示而無遺。大涅槃一章，必
X05n0232_p0691b22║盡其體用。六百卷般若，不出於三天偈文。一大藏
X05n0232_p0691b23║契經，並攝於七字之內。是謂罄諸佛之智海，竭性
X05n0232_p0691b24║相之洪源。故云廣大悉備矣。▲其唯大方廣佛華
X05n0232_p0691c01║嚴經焉者，四、結法所屬也。上之勝事，唯我華嚴。
X05n0232_p0691c02║▲故我世尊，十身初滿，正覺始成。乘願行以彌綸，混
X05n0232_p0691c03║虗空為體性。富有萬德，蕩無纖塵。
X05n0232_p0691c04║第三、故我世尊下，教主難思。文有六句，義分為四：
X05n0232_p0691c05║初、二句標果滿，二、一句語因深，三、一句明體玄，四、
X05n0232_p0691c06║二句彰德備。初云我故世尊十身初滿者，總標十
X05n0232_p0691c07║身，該下兩段正明難思，以是十身無礙佛說非三
X05n0232_p0691c08║身故。而言故我者，由上所詮能詮深廣玄妙為諸
X05n0232_p0691c09║教本，故我世尊始成正覺頓說此經。言十身者，次
X05n0232_p0691c10║下當列。言初滿者，成正覺時身方滿故，故下經云
X05n0232_p0691c11║爾時世尊處於此座，於一切法成最正覺，智入三
X05n0232_p0691c12║世悉皆平等，其身充滿一切世間，其音普順十方
X05n0232_p0691c13║國土等，是初滿也。正覺始成者，別語菩提之身，以
X05n0232_p0691c14║是總故始覺同本，無復始本之異，名曰始成，下當
X05n0232_p0691c15║廣釋。▲乘願行以彌綸者，二語因深。此有二因：一、
X05n0232_p0691c16║乘願因，經云：毗盧遮那佛願力周法界。二、乘行因，
X05n0232_p0691c17║主山神偈云：往修勝行無有邊等。乘昔願因，彌綸
X05n0232_p0691c18║果用，即是願身。言彌綸者，周遍包羅之義，亦出周
X05n0232_p0691c19║易。易繫辭云：易與天地準，故能彌綸天地之道。釋
X05n0232_p0691c20║曰：既準天地而作易，易中所說與天地理同，故能
X05n0232_p0691c21║彌綸天地之道。以況如來本起行願，意欲周遍利
X05n0232_p0691c22║物，今得如其願行，故周遍法界，是曰彌綸。▲混虗
X05n0232_p0691c23║空為體性者，三有一句，明體玄也。云有二義：一、約
X05n0232_p0691c24║世尊身上自具十身，即法身也，以法性身為法身
X05n0232_p0692a01║故。故下經云：性空即是佛，不可得思量。又云：佛以
X05n0232_p0692a02║法為身，清淨如虗空。二者、約外虗空以融三世間
X05n0232_p0692a03║而為佛身，則外虗空是虗空身，故云混虗空為體
X05n0232_p0692a04║性，混融無礙故。▲富有萬德，蕩無纖塵者，四有二
X05n0232_p0692a05║句，彰德備也。上句德無不備，下句障無不寂。萬者，
X05n0232_p0692a06║總相之大數也，實具無盡之德。故下經云：剎塵心
X05n0232_p0692a07║念可數知，大海中水可飲盡，虗空可量風可繫，無
X05n0232_p0692a08║能盡說佛功德。無盡之德，總名萬德。塵沙無明，無
X05n0232_p0692a09║餘習氣，故云蕩無纖塵。總即二障。二障有三：一、現
X05n0232_p0692a10║行，二、種子，三、習氣。習氣微細，況之纖塵。細中之細
X05n0232_p0692a11║尚無，況餘麤中之細等。若總配三德，萬德含於智
X05n0232_p0692a12║恩。下句即是斷德。又混空為體，即法身德。萬德即
X05n0232_p0692a13║般若德，無塵即解脫德。萬德之句為總，上下諸句
X05n0232_p0692a14║皆是別德。上之二句並福德身，十身已具四矣。餘
X05n0232_p0692a15║六在後段中。
X05n0232_p0692a16║▲湛智海之澄波，虗含萬象；皎性空之萬月，頓落百
X05n0232_p0692a17║川。不起樹王，羅七處於法界；無違後際，暢九會於初
X05n0232_p0692a18║成。盡宏廓之幽宗，被難思之海會。圓音落落，該十剎
X05n0232_p0692a19║而頓周；主伴重重，極十方而齊唱。
X05n0232_p0692a20║第四、湛智海之澄波，虗含萬象下，說儀周普。文有
X05n0232_p0692a21║七對，即為七義：一、明所依定，二、明能說身，三、說經
X05n0232_p0692a22║處，四、說經時，五、所被眾，六、說經本，七、別敘說儀。今
X05n0232_p0692a23║初，說經所依三昧，如說法華依無量義處三昧，說
X05n0232_p0692a24║般若經依等持王三昧，說涅槃經依不動三昧，故
X05n0232_p0692b01║說諸經多依三昧。今說此經依何三昧？即海印三
X05n0232_p0692b02║昧。海印是喻，從喻受名，賢首品疏當廣說之。今略
X05n0232_p0692b03║示其相，謂香海澄停，湛然不動，四天下中色身形
X05n0232_p0692b04║像皆於其中而有印文，如印印物。亦猶澄波萬頃，
X05n0232_p0692b05║晴天無雲，列宿星月炳然齊現，無來無去，非有非
X05n0232_p0692b06║無，不一不異。如來智海，識浪不生，澄停清淨，至明
X05n0232_p0692b07║至靜，無心頓現一切眾生心念、根欲。心念、根欲並
X05n0232_p0692b08║在智中，如海含像。故下經云：如海普現眾生身，以
X05n0232_p0692b09║此說名為大海，菩提普應諸心行，是故正覺名無
X05n0232_p0692b10║量。非唯智現物心，亦依此智頓現萬形，普應諸類。
X05n0232_p0692b11║賢首品云：或現童男童女形，天龍及以阿修羅，乃
X05n0232_p0692b12║至摩睺羅伽等，隨其所樂悉令見。眾生形相各不
X05n0232_p0692b13║同，行業音聲亦無量，如是一切皆能現，海印三昧
X05n0232_p0692b14║威神力。然此文中言含法、喻，智即是法，海即是喻。
X05n0232_p0692b15║識浪已停，云湛智海；無心頓現，故云虗含。能應、所
X05n0232_p0692b16║應，皆為萬像。▲皎性空之滿月，頓落百川者，第二、
X05n0232_p0692b17║對明能應之身。此之兩句，唯性字是法，餘皆是喻。
X05n0232_p0692b18║以性該之，皆含法喻。謂若秋空朗月，皎淨無瑕，萬
X05n0232_p0692b19║器百川，不分而遍。性空即所依法性，滿月即實報
X05n0232_p0692b20║智圓，百川即喻物機影落，便為變化。故佛之智月，
X05n0232_p0692b21║全依性空，惑盡德圓，無心頓應。故出現品云：譬如
X05n0232_p0692b22║淨月在虗空能蔽眾星示盈缺一切水中皆現影
X05n0232_p0692b23║諸有觀瞻悉對前如來身月亦復然能蔽餘乘示
X05n0232_p0692b24║修短普現人天淨心水一切皆謂對其前。智幢菩
X05n0232_p0692c01║薩偈云：譬如淨滿月普現一切水影像雖無量本
X05n0232_p0692c02║月未曾二如是無礙智成就等正覺普現一切剎
X05n0232_p0692c03║佛體亦無二。則水亦喻剎。若準離世間品，亦喻菩
X05n0232_p0692c04║薩偈云：譬如淨日月皎鏡在虗空影現於眾水不
X05n0232_p0692c05║為水所雜菩薩淨法輪當知亦如是現世間心水
X05n0232_p0692c06║不為世所雜。則亦以月喻所說法。上皆空、月不同，
X05n0232_p0692c07║若以相歸性，則空亦名佛。故一切慧菩薩云：法性
X05n0232_p0692c08║本空寂無取亦無見性空即是佛不可得思量。則
X05n0232_p0692c09║空色照水，影落晴天，天猶空也。▲不起樹王，羅七
X05n0232_p0692c10║處於法界者，第三、明說經之處，意取七處故。言樹
X05n0232_p0692c11║王者，即菩提樹，謂畢鉢羅樹。此樹高聳，特出眾樹，
X05n0232_p0692c12║故稱為王。言不起者，謂不起菩提樹而昇忉利天
X05n0232_p0692c13║等。故下經云：爾時，世尊不離一切菩提樹下，而上
X05n0232_p0692c14║昇須彌，向帝釋殿。法慧菩薩云：佛子汝應觀，如來
X05n0232_p0692c15║自在力，一切閻浮提，皆言佛在中。我等今見佛，住
X05n0232_p0692c16║於須彌頂，十方悉亦然，如來自在力。三天皆有不
X05n0232_p0692c17║起而昇之言，故成四句：一、不起一切菩提樹而昇
X05n0232_p0692c18║一天，如前經文；二、不起一處而昇一切處；三、不起
X05n0232_p0692c19║一處而昇一處；四、不起一切處而昇一切處。二、四
X05n0232_p0692c20║兩句取其結例之文。謂十方悉亦然，取前一切閻
X05n0232_p0692c21║浮提對一切忉利亦然，則是第四句；但取一閻浮
X05n0232_p0692c22║對一切忉利，是第二句。其第三句易故文無，義必
X05n0232_p0692c23║合有，是則不起法界菩提樹，遍昇法界七處。今言
X05n0232_p0692c24║羅七處於法界者，略有二意：一、令遍法界中皆有
X05n0232_p0693a01║七處，二、令一一處皆遍法界。且初義者，若約自狹
X05n0232_p0693a02║之寬說遍，應如下說處中十重之內遍於中八，以
X05n0232_p0693a03║初一是能遍七處，第十是例餘佛故。然下十重是
X05n0232_p0693a04║約佛遍於處。今明處遍於處，自有二義耳。所依之
X05n0232_p0693a05║處既遍法界，能依之身居然遍也。今直就遍法界
X05n0232_p0693a06║言，略有五重：一、遍法界同類剎中亦有七處，二、遍
X05n0232_p0693a07║法界異類剎中亦有七處，三、遍法界微塵剎中亦
X05n0232_p0693a08║有七處，四、遍法界虗空容塵之處剎亦有七處，五、
X05n0232_p0693a09║遍法界帝網剎中亦有七處。二、令一一處遍者，如
X05n0232_p0693a10║菩提場遍法界，則普光中亦有菩提場，忉利中亦
X05n0232_p0693a11║有菩提場，夜摩、兜率等七處一一皆有菩提場。如
X05n0232_p0693a12║遍七處，亦遍非七處之處，如化樂四王、色界十八
X05n0232_p0693a13║等，非說經處。今菩提場亦皆遍滿，如菩提場既遍
X05n0232_p0693a14║法界，其餘六處一一皆遍七處乃至法界。此亦有
X05n0232_p0693a15║五：一、遍一一同類剎，二、遍異類剎，三、遍法界塵，四、
X05n0232_p0693a16║遍法界虗空容塵之處，五、遍法界帝網之剎。更細
X05n0232_p0693a17║而論，非但一一處遍，隨一一塵皆遍法界五重之
X05n0232_p0693a18║處，是則一處中有一切處。上二重釋遍，皆遍五類。
X05n0232_p0693a19║五類之中，前三約事、法界；次一通事、理，理空、事空
X05n0232_p0693a20║故；後一事、事無礙法界，由事即理，事、理無礙故。以
X05n0232_p0693a21║理融事，遍於重重，皆是如來說經之處。▲無違後
X05n0232_p0693a22║際，暢九會於初成者，四、明說經時即始成正覺時。
X05n0232_p0693a23║然有兩說，各是一師之義，故以無違兩字會通。謂
X05n0232_p0693a24║菩提、留支，則以前五會是初成即說，以經初云始
X05n0232_p0693b01║成正覺故，三天皆云不起前故。第六會已下，是第
X05n0232_p0693b02║二七日後說，以別行十地經初云婆伽婆成道未
X05n0232_p0693b03║久，第二七日故。例此，則第九一會在後時說，以有
X05n0232_p0693b04║身子、祇園等故。賢首則以初成頓說九會之文。今
X05n0232_p0693b05║疏會云：賢首既旨歸云常、恒之說，前、後際而無涯，
X05n0232_p0693b06║則在後時無過，故云無違後際。後際即通第九會
X05n0232_p0693b07║在後時說，故不妨後際而宣暢九會在於初成。上
X05n0232_p0693b08║來分於三時，約所表故；初成頓說，約圓融故。又分
X05n0232_p0693b09║三時者，法就機故；能頓說者，約佛德能，能頓演故。
X05n0232_p0693b10║以初、後相即，故無違後際，不妨初成頓彰九會。經
X05n0232_p0693b11║云：一念即無量劫，無量劫即一念。故晉經？十住品
X05n0232_p0693b12║云：過去無量劫安置未來今未來無量劫迴置過
X05n0232_p0693b13║去世非長亦非短解脫人所行。多劫不乖剎那，初
X05n0232_p0693b14║成豈妨後際？上之二段，廣如教緣中辨。▲盡宏廓
X05n0232_p0693b15║之幽宗，被難思之海會者，五、明所被眾也。然上句
X05n0232_p0693b16║略明經義，以為能被，義在旨趣之中。今為成所被，
X05n0232_p0693b17║故略舉耳。宏者，大也。廓者，空也。幽者，深也。下句難
X05n0232_p0693b18║思海會，即是所被。言海會者，以深廣故。謂普賢等
X05n0232_p0693b19║眾，德深齊佛，數廣剎塵，故稱為海。深超情表，是不
X05n0232_p0693b20║可思。數廣難量，亦不可思。即深而廣，不可作深思。
X05n0232_p0693b21║即廣而深，不可為廣思。真應權實，類例多端，又不
X05n0232_p0693b22║可思。該徹果海，尤不可思。故初會云：有十佛剎微
X05n0232_p0693b23║塵數菩薩所共圍遶，略列四十二眾，皆以剎塵無
X05n0232_p0693b24║量而為其量。況口光所召，一一菩薩各領世界海
X05n0232_p0693c01║微塵數菩薩以為眷屬，來至此會。毛光重現，周入
X05n0232_p0693c02║剎塵，依正作用，該攝三際。諸大菩薩尚不能思，豈
X05n0232_p0693c03║況凡情測其涯際？故云難思海會。▲圓音落落，該
X05n0232_p0693c04║十剎而頓周者，六、明說經本也。本即圓音也。落落
X05n0232_p0693c05║者，疎遠之聲也。十剎者，謂樹形等異類之剎。經列
X05n0232_p0693c06║二十，結有十佛剎塵，舉十以彰無盡，故云十剎。圓
X05n0232_p0693c07║音之義，下當廣說。略而言之，一音之中，具一切音，
X05n0232_p0693c08║名曰圓音。一切音聲，即是一音，亦名一音。一多無
X05n0232_p0693c09║礙，總曰圓音。經云：佛演一妙音，周聞十方剎，眾音
X05n0232_p0693c10║悉具足，法雨皆充遍。一切言詞海，一切隨類音，一
X05n0232_p0693c11║切佛剎中，轉於淨法輪。皆圓音義也。十剎齊聞，無
X05n0232_p0693c12║有前後，故名為頓。法界十剎，無所不聞，故名曰周。
X05n0232_p0693c13║▲主伴重重，極十方而齊唱者，七、別敘說儀也。謂
X05n0232_p0693c14║是通方之說，舉一為主，十方為伴。諸佛菩薩皆有
X05n0232_p0693c15║主伴，遞互相望，盡於十方。隨一為主，十方為伴，隣
X05n0232_p0693c16║次相押，故曰重重。然相猶難明，重復略示。言諸佛
X05n0232_p0693c17║菩薩皆有主伴者，略有三句：一、果主果伴，謂遮那
X05n0232_p0693c18║為主，十方佛為伴；十方佛為主，遮那為伴。二、因主
X05n0232_p0693c19║因伴，謂如法慧菩薩為主，十方法慧為伴；十方菩
X05n0232_p0693c20║薩為主，此方菩薩為伴等。三、果主因伴，謂如來為
X05n0232_p0693c21║主，普賢等為伴。此一亦名輔翼，亦得稱伴。彼佛為
X05n0232_p0693c22║主，此方菩薩為伴。如法慧說法，十方佛證，但名證
X05n0232_p0693c23║法諸佛，不名因主果伴。設爾為伴，自望本佛而為
X05n0232_p0693c24║主也。言隣次相狎，故曰重重者，略有二義：一、此彼
X05n0232_p0694a01║互望，如遮那為主，十方諸佛為伴；此界之東阿閦
X05n0232_p0694a02║如來為主，此遮那與十方諸佛為伴；次東第二佛
X05n0232_p0694a03║為主，遮那與東第一佛及十方佛為伴。則隨一佛
X05n0232_p0694a04║有法界諸佛重數，如十人為主伴，遞互相望，便為
X05n0232_p0694a05║十重。主伴如佛，佛既爾，佛主、菩薩伴亦然，因主、因
X05n0232_p0694a06║伴亦然。故此一義，自有三義矣。二者、如遮那，一佛
X05n0232_p0694a07║為主，十方菩薩為伴。主佛既遍，伴亦隨遍。謂遮那
X05n0232_p0694a08║處普光堂，東方十佛剎塵數界外，有金色世界文
X05n0232_p0694a09║殊而來為伴，十方菩薩皆去十剎而來。若此主佛
X05n0232_p0694a10║向東一界，座蓮華座，金色文殊來亦不相近，還去
X05n0232_p0694a11║十佛剎塵數界外。如長空明月，列宿圍遶，萬器百
X05n0232_p0694a12║川，星月炳現。月如主佛，列宿如伴，一一水中遠近
X05n0232_p0694a13║皆現也。義當金色近東一界，其西蓮華色世界財
X05n0232_p0694a14║首菩薩亦移近東一界，如是餘八方皆移近東一
X05n0232_p0694a15║界。如是主佛至東一佛剎塵數界外，座蓮華藏師
X05n0232_p0694a16║子之座，正當本金色界處。由主佛至彼，其金色界
X05n0232_p0694a17║亦近東十佛剎塵數界外，其西方蓮華色世界則
X05n0232_p0694a18║正當娑婆之處。如是主佛極於東方，金色等伴剎
X05n0232_p0694a19║亦極東方，終不見文殊師利從西向東來近主佛，
X05n0232_p0694a20║亦不見文殊從佛前過向西近佛。如是主佛極於
X05n0232_p0694a21║西方，亦不見西方菩薩從東向西來近主佛，亦不
X05n0232_p0694a22║見西方菩薩從佛前過向東近佛。十方亦爾。如人
X05n0232_p0694a23║以十錢布地，錢心為主，錢緣為伴。若第一錢當中，
X05n0232_p0694a24║則以第二錢押第一錢上近東一緣之地，則開元、
X05n0232_p0694b01║通寶等皆亦近東一緣之地。如是錢錢重重相押，
X05n0232_p0694b02║皆漸近東。如近東既爾，更十錢近西亦然。說一十
X05n0232_p0694b03║信，則已重重周於十方。如是第三會說十住時，亦
X05n0232_p0694b04║如說信重重遍於十方，行、向、地等皆然，則九會為
X05n0232_p0694b05║九重重。如第一會重重遍法界，第二會重重還在
X05n0232_p0694b06║第一會重重之上，則九會自為九箇重重。若四十
X05n0232_p0694b07║八會，為四十八重重；若無盡會，有無盡重重。此一
X05n0232_p0694b08║佛為主，餘菩薩為伴，重重如是；十方佛為主，菩薩
X05n0232_p0694b09║為伴，重重亦然。如是諸佛重重復互相遍，故云主、
X05n0232_p0694b10║伴重重，極十方而齊唱。餘義至下教緣中辨。然上
X05n0232_p0694b11║七對有其六身所依：海印三昧即是智身，湛智海
X05n0232_p0694b12║故；二、說法之身為化身，如水分千月故；三、說經處
X05n0232_p0694b13║是意生身，隨意遍於法界處故；四、說經時即力持
X05n0232_p0694b14║身，持令永久故；五、被海會即威勢身，菩薩眾中威
X05n0232_p0694b15║光赫弈故；六、圓音，七、主、伴，皆相好莊嚴身。圓音即
X05n0232_p0694b16║一相，主、伴即座，蓮華藏師子之座具相好故。此段
X05n0232_p0694b17║有六，教主難思。已有四身，則十身具矣。意云：十身
X05n0232_p0694b18║初滿，即說此經故。然疏本意正示說儀等異，含具
X05n0232_p0694b19║十身，故有三兩身名，不全昭著。
X05n0232_p0694b20║▲雖空空絕迹，而義天之星象燦然；湛湛亡言，而教
X05n0232_p0694b21║海之波瀾浩汗。若乃千門潛注，與眾典為洪源；萬德
X05n0232_p0694b22║交歸，攝群經為眷屬。
X05n0232_p0694b23║第五、雖空空絕迹下，言該本末也。文有兩重本末：
X05n0232_p0694b24║一、事理相望，二、諸教相望。今初也。亦是遮於伏難。
X05n0232_p0694c01║恐有難言：夫大象無形，大音無聲，希微絕朕難思
X05n0232_p0694c02║之境，豈有形言者哉？則心絕動搖，言亡戲論，自入
X05n0232_p0694c03║真趣，何用廣陳言相，翻欲擾人？故今釋云：非言何
X05n0232_p0694c04║以知乎無言？非相何能顯乎無相？十忍品云：了法
X05n0232_p0694c05║不在言，善入無言際，而能示言說，如響遍世間。斯
X05n0232_p0694c06║即以言顯無言也。又云：佛以法為身，清淨如虗空，
X05n0232_p0694c07║所現眾色形，令入此法中。斯即以相顯無相也。又
X05n0232_p0694c08║云：色身非是佛，音聲亦復然，亦不離色聲，見佛神
X05n0232_p0694c09║通力。具上三也。法華亦云：諸法寂滅相，不可以言
X05n0232_p0694c10║宣，以方便力故，為五比丘說。斯則以言顯無言也。
X05n0232_p0694c11║金剛經云：若見諸相非相，則見如來。亦以相顯無
X05n0232_p0694c12║相也。淨名云：夫說法者，無說無示。又云：夫說法者，
X05n0232_p0694c13║當如法說。又云：無離文字說解脫也。又云：雖知諸
X05n0232_p0694c14║法不生不滅，而以相好莊嚴其身；雖知諸佛國及
X05n0232_p0694c15║與眾生空，而常修淨土教化於群生等。皆言與無
X05n0232_p0694c16║言，相與無相，不相離也。十住品云：欲以寂靜一妙
X05n0232_p0694c17║音普應十方隨類演如是皆令淨明了菩薩以此
X05n0232_p0694c18║初發心一切眾生語言法一言演說無不盡悉欲
X05n0232_p0694c19║了知其自性菩薩以此初發心世間言音靡不作
X05n0232_p0694c20║悉令其解證寂滅欲得如是妙舌根菩薩以此初
X05n0232_p0694c21║發心。皆即言無言，其文非一。今疏文中但略明無
X05n0232_p0694c22║礙之義，文有二對：初對無相不礙相，後對無言不
X05n0232_p0694c23║礙言。今初對也。雖空空絕迹者，法性本空，空無諸
X05n0232_p0694c24║相。緣生之法，無性故空，復有何相？借空遣有，有去
X05n0232_p0695a01║空亡，故曰空空。淨名云：唯有空病，空病亦空。中論
X05n0232_p0695a02║云：諸佛說空法為離於有見若復見有空諸佛所
X05n0232_p0695a03║不化。故知非有非無。非有即空，非無即空空也。經
X05n0232_p0695a04║云：無中無有二無二亦復無三界一切空是則諸
X05n0232_p0695a05║佛見。此即空也。次云：凡夫無覺解佛令住正法諸
X05n0232_p0695a06║法無所住悟此見自身。則空亦無所住矣。又上無
X05n0232_p0695a07║中無有二，空也；無二亦復無，空空也；三界一切空，
X05n0232_p0695a08║成真空也。又迴向品云諸法無二無不二故等，皆
X05n0232_p0695a09║空空也。言絕迹者，空有斯絕，心行處滅；絕滅絕滅，
X05n0232_p0695a10║故迹不可尋。謂若有有可有，則有無可無；今無有
X05n0232_p0695a11║可有，亦無無可無。以無遣有，無即是迹；以空空遣
X05n0232_p0695a12║空，空空亦迹。以有遣故，遣之又遣之，以至於無遣。
X05n0232_p0695a13║若以無遣遣遣，無遣亦迹。有所得故，如鳥履沙。若
X05n0232_p0695a14║無所得，當句即絕。故出現品云：了知諸法性寂滅，
X05n0232_p0695a15║如鳥飛空無有迹。故云空空絕迹。以空空不礙於
X05n0232_p0695a16║相，故致雖言雖字，生下義天之星象燦然也。謂依
X05n0232_p0695a17║於晴空，不礙星象。燦爛晴空，即是義天。依第一義
X05n0232_p0695a18║天，不礙法門星象。又以不礙星象，方知是空。不礙
X05n0232_p0695a19║法門，為真第一義空矣。上即以空為本，法門為末。
X05n0232_p0695a20║言湛湛亡言，而教海之波瀾浩汗者，二、約無言不
X05n0232_p0695a21║礙言也。則以無言為本，言即為末。湛湛者，海澄之
X05n0232_p0695a22║相。意明動依於靜，無言不礙於言。下經云：雖復不
X05n0232_p0695a23║依言語道，亦復不著無言說。若礙於言，則身子被
X05n0232_p0695a24║訶。不礙於言，則文殊所讚。況文字性離，即言亡言。
X05n0232_p0695b01║故雖無言，而教海之中，波瀾浩汗。大波曰瀾。是以
X05n0232_p0695b02║佛證離言，流八音於聽表。法本非說，演大藏於龍
X05n0232_p0695b03║宮。故知至趣非遠，心行得之則甚深。言象非近，虗
X05n0232_p0695b04║懷體之而目擊。言絕之理而非絕，繁興之籍而非
X05n0232_p0695b05║興。故即言亡言也。融常心言，無所遣矣。▲若乃千
X05n0232_p0695b06║門下，第二、諸教相對而論本末，即以華嚴為根本
X05n0232_p0695b07║法輪。文有二對：上對為開漸本，謂千門異義潛注
X05n0232_p0695b08║眾經，如海潛流，四天下地有穿鑿者無不得水，則
X05n0232_p0695b09║皆海水。故海為眾水之源，華嚴為諸教之本源矣。下
X05n0232_p0695b10║對為攝末本，則萬德交歸，若百川歸海，海能普收
X05n0232_p0695b11║即為其本。故古人云：九流於是乎交歸，眾聖於是
X05n0232_p0695b12║乎冥會。彼約會歸涅槃，此約會歸法界。故論云：無
X05n0232_p0695b13║不從此法界流，無不還歸此法界故。故法華云：於
X05n0232_p0695b14║一佛乘分別說三。一乘即三乘之本，一佛乘者即
X05n0232_p0695b15║華嚴也。會三歸一即攝末歸本。故第五經云：始見
X05n0232_p0695b16║我身，聞我所說，即皆信受，入如來慧。即指華嚴為
X05n0232_p0695b17║根本也。除先修習學小乘者，即所流也。我今亦令
X05n0232_p0695b18║得聞是經，入於佛慧。即攝末歸本也。是經即是法
X05n0232_p0695b19║華，法華攝於餘經，歸華嚴矣。是則法華指華嚴為
X05n0232_p0695b20║根本，其義分明。餘如下說。
X05n0232_p0695b21║▲其為旨也，冥真體於萬化之域，顯德相於重玄之
X05n0232_p0695b22║門，用繁興以恒如，智周鑒而常靜。
X05n0232_p0695b23║第六其為旨也，旨趣玄微，此句標舉；後冥真體下，
X05n0232_p0695b24║正顯。於中二：先明事理無礙，後顯事事無礙。雖此
X05n0232_p0695c01║經中廣說於事及與於理，而皆無礙，故以無障礙
X05n0232_p0695c02║法界而為旨趣。總此一門，即義分齊中意。就初事
X05n0232_p0695c03║理無礙中亦二：先示三大，後融真妄。前中問：初往
X05n0232_p0695c04║復無際等已明三大，今何重說？答：略有三義不同：
X05n0232_p0695c05║一、前直就法界宗上約義以明三大，今約能詮經
X05n0232_p0695c06║中具說三大，故不同也。二、前辨三大之相，今明三
X05n0232_p0695c07║大所在，謂體大在何、在萬化等。三、前明三大融拂
X05n0232_p0695c08║為成己宗，此明三大互即為遮異釋，辨不相捨離
X05n0232_p0695c09║為無礙義。如昔人云：其為體也，則不生不滅，無去
X05n0232_p0695c10║無來，以不滅為無生，以不生為無滅等。其為相也，
X05n0232_p0695c11║則同異類之殊體，則微細容持；同異類之別軀，則
X05n0232_p0695c12║展轉重現。微細之理難見，況之以芥缾；重現之理
X05n0232_p0695c13║易疑，喻之以帝網等。其為用也，則不分而遍，不去
X05n0232_p0695c14║而臻，一多大小而互為，延促靜亂而無礙等。斯即
X05n0232_p0695c15║別顯三大之相。今但明其不離即是，故玄名事理
X05n0232_p0695c16║無礙。初句明體，體在萬化之中，非事外也。故云冥
X05n0232_p0695c17║真體於萬化之域。冥謂冥契，亦是冥寂。萬化乃事
X05n0232_p0695c18║法之總名。欲識真體所在，秪在萬化之中。故曉公
X05n0232_p0695c19║起信疏序云：原夫大乘之為體也，蕭焉空寂，湛爾
X05n0232_p0695c20║冲玄。玄之又玄，豈出萬象之表？寂之又寂，猶在百
X05n0232_p0695c21║家之談。非象表也。五、目不能覩其容。在言裏也。四、
X05n0232_p0695c22║辯莫能談其狀。釋曰：此明真體與一切法非一非
X05n0232_p0695c23║異。今疏但辨無礙，無礙則與諸法非一非異矣。肇
X05n0232_p0695c24║公云：道遠乎哉？觸事而真。亦體即萬化矣。言顯德
X05n0232_p0696a01║相於重玄之門者，明相相不礙體也。重玄即是理
X05n0232_p0696a02║體，明德相秪在體上。若離體有相，相非玄微勝德
X05n0232_p0696a03║之相，名為德相。言重玄者，亦即空空，語借老子。老
X05n0232_p0696a04║子云：玄之又玄，眾妙之門。彼以有名無名，同謂之
X05n0232_p0696a05║玄。河上公云：玄者，天也。天中復有天。莊子云：天即
X05n0232_p0696a06║自然。則自然亦自然也。御注云：玄，深妙也。猶恐執
X05n0232_p0696a07║玄為滯，不至兼忘，故寄又玄以遣玄耳。明無欲於
X05n0232_p0696a08║無欲，依此而生萬物，故云眾妙之門。今以空空之
X05n0232_p0696a09║中，無德不備耳。言用繁興以恒如者，明用用不離
X05n0232_p0696a10║於體相，故繁多興起，而常即如。上體相用三，不相
X05n0232_p0696a11║捨離，皆是所證所觀。言智周鑒而常靜者，即能證
X05n0232_p0696a12║能觀。若當句明，即止觀無礙。周鑒，觀也。事理遍觀，
X05n0232_p0696a13║常靜，止也。惑相皆寂，亦權實無礙。周鑒，權也。常靜，
X05n0232_p0696a14║實也。若對上三句，即為境智無礙。由所觀境，既體
X05n0232_p0696a15║用無礙，故能觀智，亦寂照雙流。若別對三大，則各
X05n0232_p0696a16║具體用，皆生止觀如體。上明真體，體也，止也。萬化
X05n0232_p0696a17║之域，用也，觀也。顯德相，觀也。重玄門，止也。用繁興，
X05n0232_p0696a18║觀也。以恒如，止也。若作三觀釋者，以智鑒體，空觀
X05n0232_p0696a19║也。鑒用，假觀也。鑒相，中觀也。三諦齊觀，故云周鑒。
X05n0232_p0696a20║對此三觀常靜之止，亦有其三：一、體真故靜，即於
X05n0232_p0696a21║空觀成體真止。二、隨緣無取故靜，即於假觀有方
X05n0232_p0696a22║便隨緣止。三、離二邊分別故靜，即於中道觀有離
X05n0232_p0696a23║二邊分別止。三止三觀，融為一心，契同三諦無礙
X05n0232_p0696a24║之理，則心境融即，而常歷然。
X05n0232_p0696b01║▲真妄交徹，即凡心而見佛心；事理雙修，依本智而
X05n0232_p0696b02║求佛智。真妄交徹下，融真妄也。文有二對：初對正
X05n0232_p0696b03║明雙融，後對不礙兩存。今初真謂理也、佛也，妄謂
X05n0232_p0696b04║惑也、生也，亦生死涅槃。言交徹者，謂真該妄末、妄
X05n0232_p0696b05║徹真源，故云交徹。如波與濕此二交徹，謂無有不
X05n0232_p0696b06║濕之波、無有不波之濕。若依交徹，亦合言即聖心
X05n0232_p0696b07║而見凡心，如濕中見波，故如來不斷性惡，又佛心
X05n0232_p0696b08║中有眾生等。若依此義，合云真妄交徹、凡聖互收。
X05n0232_p0696b09║今云爾者，若約理融，實即真妄互有。今約有不壞
X05n0232_p0696b10║相，但明凡即同聖，以即真故而聖不同凡，無煩惱
X05n0232_p0696b11║故。如波即濕，而濕未必即波，有靜水故。故靜水說
X05n0232_p0696b12║波，有動之性、無動之事；波中說濕，動濕俱有。又凡
X05n0232_p0696b13║即見佛，於凡有益，佛即是凡，令人妄解，是故但云
X05n0232_p0696b14║即凡心而見佛心耳。然其真妄所以交徹者，不離
X05n0232_p0696b15║一心故。妄攬真成，無別妄故；真隨妄顯，無別真故；
X05n0232_p0696b16║真妄名異，無二體故；真外有妄，理不遍故；妄外有
X05n0232_p0696b17║真，事無依故。然或說妄空真有，或說妄有真空，俱
X05n0232_p0696b18║空俱有、雙非兩是，雖有多端並皆交徹。此義云何？
X05n0232_p0696b19║且說真妄自有二義：一約三性，圓成是真、遍計為
X05n0232_p0696b20║妄，依起他性通真通妄，淨分同真、染分為妄。二者
X05n0232_p0696b21║約二諦說，真諦為真、俗諦為妄。二諦多門，下當廣
X05n0232_p0696b22║說。今且約事理二門，理為真諦為真？事為俗諦為
X05n0232_p0696b23║妄？設淨分之事，妄未盡故。如唯識論，約遍計為妄，
X05n0232_p0696b24║則妄空真有；若染分為妄，則真妄俱有。若涅槃說
X05n0232_p0696c01║空者，所謂生死；不空者，所謂大涅槃。則依他染分
X05n0232_p0696c02║為空，淨分圓成皆有。若依三論，以世諦故有，真諦
X05n0232_p0696c03║故空。若以妄為俗諦，以真為真諦，則妄有真空。若
X05n0232_p0696c04║隨俗說二諦，則真妄俱空。若約真妄通二諦，則真
X05n0232_p0696c05║妄俱通空有。若約觸物皆中，則真妄俱非空有。言
X05n0232_p0696c06║並皆交徹者，約宗以明，唯識等宗不得交徹。今就
X05n0232_p0696c07║華嚴，則前諸義皆得交徹，以具前即一心等義故。
X05n0232_p0696c08║如約遍計為妄者，情有即是理無，妄徹真也；理無
X05n0232_p0696c09║即是情有，真徹妄也。若染分依他為妄者，緣生無
X05n0232_p0696c10║性，妄徹真也；無性緣生，真徹妄也。若約生死涅槃
X05n0232_p0696c11║說，生死即涅槃，妄徹真也；涅槃即生死，真徹妄也。
X05n0232_p0696c12║故中論云：生死之實際，即是涅槃際；涅槃之實際，
X05n0232_p0696c13║即是生死際。如是二際者，無毫釐差別。即交徹也。
X05n0232_p0696c14║此經云：有諍說生死，無諍說涅槃；生死及涅槃，二
X05n0232_p0696c15║俱不可得。亦俱空俱有，交徹義也。若依三論，以妄
X05n0232_p0696c16║為俗諦，以真為真諦。言交徹者，即俗而真，即真而
X05n0232_p0696c17║俗故。故影公云：然統其要歸，則會通二諦。以真諦
X05n0232_p0696c18║故無有，俗諦故無無。真故無有，則雖無而有；俗故
X05n0232_p0696c19║無無，則雖有而無。雖有而無，則不累於有；雖無而
X05n0232_p0696c20║有，則不滯於無。乃至云：寂此諸邊，故名曰中。即真
X05n0232_p0696c21║妄交徹義也。真故無有，則雖無而有，則真徹妄也。
X05n0232_p0696c22║俗故無無，則雖有而無，則妄徹真也。餘可思準。若
X05n0232_p0696c23║約隨俗說真妄者，真妄本虗，居然交徹。真妄皆真，
X05n0232_p0696c24║則本末一味，居然交徹。若觸物皆中，居然交徹。問：
X05n0232_p0697a01║真妄二法，其猶水火，何得交徹？答：此有多義：一、真
X05n0232_p0697a02║妄二法，同一心故。以一貫之，故得交徹。故起信論
X05n0232_p0697a03║云：依一心法，有二種門：一、心真如門，二、心生滅門。
X05n0232_p0697a04║然此二門，皆各總攝一切法。以此二門，不相離故。
X05n0232_p0697a05║故云不離一心，故得交徹。二云妄攬真成，無別妄
X05n0232_p0697a06║故者，亦起信論、勝鬘等意。真如隨緣，成一切法，故
X05n0232_p0697a07║真徹妄也。言真隨妄顯，無別真故者，妄徹真也。若
X05n0232_p0697a08║無有妄，對何說真？如無緣生，則無無性故。三、真妄
X05n0232_p0697a09║名異，體無二故者，如向所引，有諍說生死，無諍說
X05n0232_p0697a10║涅槃等，俱不可得，則體無二也。故彼次下文云：若
X05n0232_p0697a11║逐假名字，取著此二法，顛倒非實義，不能見正覺。
X05n0232_p0697a12║明以無二為實也。豈非交徹？四云真外有妄，理不
X05n0232_p0697a13║遍故下，反成二義。此句真徹妄。下云妄外有真，事
X05n0232_p0697a14║無依故者，即妄徹真。此亦法性宗。一切法皆如，豈
X05n0232_p0697a15║妄外有真？真如遍一切，豈真外有妄？是知真妄常
X05n0232_p0697a16║徹，亦不壞真妄之相。則該妄之真，真非真而湛寂；
X05n0232_p0697a17║徹真之妄，妄非妄而雲興。▲事理雙修等者，即第
X05n0232_p0697a18║二，對不礙兩存也。上來交徹，即不礙之義。恐人誤
X05n0232_p0697a19║執，謂泯二相，故舉此言。亦由惑者執禪，則依本智
X05n0232_p0697a20║性，無作無修，境本自明，不拂不瑩；執法，則須起事
X05n0232_p0697a21║行，當求如來，依他勝緣，以成己德，並為偏執故。此
X05n0232_p0697a22║辨雙行。依本智者，約理而說，無漏智性，本具足故。
X05n0232_p0697a23║而求佛智者，約事無所求中，吾故求之。心鏡本淨，
X05n0232_p0697a24║久翳塵勞，恒沙性德，並埋塵沙煩惱。是故須以隨
X05n0232_p0697b01║順法性，無慳貪等，修檀等故；諸佛已證，我未證故。
X05n0232_p0697b02║又理不礙事，不妨求故；事不礙理，求即無求故。若
X05n0232_p0697b03║此之修，無修之修，修即無修，為真修矣。
X05n0232_p0697b04║▲理隨事變，則一多緣起之無邊；事得理融，則千差
X05n0232_p0697b05║涉入而無礙。
X05n0232_p0697b06║理隨事變下，第二、明事事無礙。法界為經旨趣，義
X05n0232_p0697b07║分齊中當廣分別，今但略明亦分為二：初一、對明
X05n0232_p0697b08║無礙所由。所以事事不同而得無礙者，以理融事
X05n0232_p0697b09║故。於中初句明依理成事，故一與多互為緣起，此
X05n0232_p0697b10║猶是事理無礙，躡前起後故舉之耳。由事理無礙
X05n0232_p0697b11║方得事事無礙，若事不即理、事非理成則互相礙。
X05n0232_p0697b12║今由即理故得下句以理融事，故云事得理融則
X05n0232_p0697b13║千差涉入而無礙。此正辨事事無礙所由。上事攬
X05n0232_p0697b14║理成則無事非理，故以理融事，理既融通事亦隨
X05n0232_p0697b15║爾，故得千差涉入而無礙。由即事故而有千差，為
X05n0232_p0697b16║理融故重重涉入，即十所以中理性融通門也。餘
X05n0232_p0697b17║至下，明
X05n0232_p0697b18║▲故得十身歷然而相作，六位不亂而更收。廣大即
X05n0232_p0697b19║入於無間，塵毛包納而無外。炳然齊現，猶彼芥缾；具
X05n0232_p0697b20║足同時，方之海滴。一多無礙，等虗室之千光；隱顯俱
X05n0232_p0697b21║成，似秋空之片月。重重交暎，若帝網之垂珠；念念圓
X05n0232_p0697b22║融，類夕夢之經世。法門重疊，若雲起長空；萬行芬披，
X05n0232_p0697b23║比華開錦上。
X05n0232_p0697b24║故得十身等者，正顯無礙之相，具十玄門。以隨文
X05n0232_p0697c01║語便，故小不次。如下次第者：一、同時具足相應門，
X05n0232_p0697c02║二、廣狹自在無礙門，三、一多相容不同門，四、諸法
X05n0232_p0697c03║相即自在門，五、祕密隱顯俱成門，六、微細相容安
X05n0232_p0697c04║立門，七、因陀羅網境界門，八、託事顯法生解門，九、
X05n0232_p0697c05║十世隔法異成門，十、主伴圓明具德門。今文之次，
X05n0232_p0697c06║在文可知。唯主伴一門，說儀已具，故不重出。諸藏
X05n0232_p0697c07║純雜，今古名異。今文重出，故亦有十門。今初，即諸
X05n0232_p0697c08║法相即自在門。文有兩句：上句總明三世間相即，
X05n0232_p0697c09║故云故得十身，歷然而相作。言故得者，由前事得
X05n0232_p0697c10║理融之故，便得具下十種玄門。故得二字，文雖在
X05n0232_p0697c11║初，義貫下十。言十身者，即第八地云：此菩薩遠離
X05n0232_p0697c12║一切身想分別，住於平等。此菩薩知眾生身、國土
X05n0232_p0697c13║身、業報身、聲聞身、獨覺身、菩薩身、如來身、智身、法
X05n0232_p0697c14║身、虗空身。言相作者，次經云：此菩薩知諸眾生心
X05n0232_p0697c15║之所樂，能以眾生身作自身，亦作國土身、業報身，
X05n0232_p0697c16║乃至虗空身。又知眾生心之所樂，能以國土身作
X05n0232_p0697c17║自身，亦作眾生身、業報身，乃至虗空身。又知眾生
X05n0232_p0697c18║心之所樂，能以業報身作自身，亦作眾生身、國土
X05n0232_p0697c19║身乃至虗空身。又知眾生心之所樂，能以自身作
X05n0232_p0697c20║眾生身、國土身乃至虗空身。隨諸眾生所樂不同，
X05n0232_p0697c21║則於此身現如是形。釋曰：上之四番別顯，末後結
X05n0232_p0697c22║例，即十身相作也。言歷然者，不壞相故。壞相而作，
X05n0232_p0697c23║非不思議，其猶芥納須彌，本相如故。七十七經云：
X05n0232_p0697c24║是以一剎入一切剎，而不壞其相者之所住處。又
X05n0232_p0698a01║云：是以一佛入一切佛，而不壞其相者之所住處
X05n0232_p0698a02║等。五十六經云：所謂以眾生身作剎身，而亦不壞
X05n0232_p0698a03║眾生身，是菩薩遊戲；以剎身作眾生身，而亦不壞
X05n0232_p0698a04║於剎身，是菩薩遊戲。如是佛身與二乘身相作，菩
X05n0232_p0698a05║薩身與成正覺身相作，於涅槃、示生死等皆不壞
X05n0232_p0698a06║其相，故云歷然而相作。六位不亂而更收者，六位
X05n0232_p0698a07║即三賢、十聖、等妙二覺，則因果、因因皆悉相攝。如
X05n0232_p0698a08║初發心便成正覺，不壞初心之相。若無初心，何名
X05n0232_p0698a09║初心成正覺？故十信攝於諸位，諸位十信歷然；十
X05n0232_p0698a10║住攝於諸位，諸位十住不亂。不亂即行布，更收即
X05n0232_p0698a11║圓融，如下說因中辨。此句亦是相入門，以下有相
X05n0232_p0698a12║入故。此一句但為相即，如乳投水，癈己同他，故名
X05n0232_p0698a13║相即。▲廣大即入等者，第二、廣狹自在無礙門。上
X05n0232_p0698a14║句大能入於小，下句小能容大。雖有即入，意取廣
X05n0232_p0698a15║狹。無間謂小，小之則無內，故無有中間。無外謂大，
X05n0232_p0698a16║大之則無外，無外廣大之身剎，即入無內之塵毛，
X05n0232_p0698a17║故名廣狹無礙。若即若入，皆得廣狹無礙。晉經十
X05n0232_p0698a18║住品云：金剛圍山數無量悉能安置一毛端欲知
X05n0232_p0698a19║至大有小相菩薩以是初發心。至大有小相，即是
X05n0232_p0698a20║廣狹無礙也。又云：能以小世界作大世界，以大世
X05n0232_p0698a21║界作小世界等。▲炳然齊現等者，第三、微細相容
X05n0232_p0698a22║安立門。一、能含多，即曰相容。一、多不雜，故云安立。
X05n0232_p0698a23║炳者，明也。微細有三：一、所含微細。知瑠璃缾盛多
X05n0232_p0698a24║芥子，炳然齊現，不相妨礙，非前非後，此即如來不
X05n0232_p0698b01║思議境界經說。然有兩本：一本云白芥子，一本則
X05n0232_p0698b02║但云芥子。今依此本，謂一法稱性，含性皆盡，故一
X05n0232_p0698b03║切法隨所依理現在一中，亦緣起實德無礙自在，
X05n0232_p0698b04║致使相容非天人所作，乃實德安立。如八相中，一
X05n0232_p0698b05║一相內即具八相，名為微細。二、約能含微細。三、約
X05n0232_p0698b06║難知微細。▲具足同時等者，第四、同時具足相應
X05n0232_p0698b07║門。如大海一滴，即具百川之味、十種之德，故隨一
X05n0232_p0698b08║法攝無盡法及下九門。以此門總，故同時明無先
X05n0232_p0698b09║後，具足明無所遺。言十德者，十地經云：一、次第漸
X05n0232_p0698b10║深，二、不宿死屍，三、餘水入中皆失本名，四、普同一
X05n0232_p0698b11║味，五、無量珍寶，六、深難得底，七、廣大無量，八、大身
X05n0232_p0698b12║所居，九、潮不過限，十、普受大雨。又經云：如人入大
X05n0232_p0698b13║海浴，則為己用。諸河之水稱此而修，一行之內德
X05n0232_p0698b14║不可盡。▲一、多無礙等者，第五，一、多相容不同門。
X05n0232_p0698b15║由一與多互為緣起，力用交徹，故得互相涉入，是
X05n0232_p0698b16║曰相容。不壞其相，故云不同。如一室內，千燈並照，
X05n0232_p0698b17║燈隨盞異，一一不同。燈隨光通，光光涉入，常別常
X05n0232_p0698b18║入。經云：一中解無量無量中解一了彼互生起當
X05n0232_p0698b19║成無所畏。此之燈喻，亦可喻於相即。直就光看，不
X05n0232_p0698b20║見別相，唯一光故。▲隱顯俱成等者，第六、祕密隱
X05n0232_p0698b21║顯俱成門。如八九日夜月，半顯半隱，正顯即隱，正
X05n0232_p0698b22║隱即顯。不同晦日，隱時無顯。不同望日，顯時無隱。
X05n0232_p0698b23║以一攝多，則一顯多隱。以多攝一，則多顯一隱。一
X05n0232_p0698b24║毛攝法界，則餘毛法界皆隱。餘一一毛，互相攝入，
X05n0232_p0698c01║隱顯亦然。然其半月，非但明與晦俱，而明下有晦，
X05n0232_p0698c02║晦下有明。如東方入正定，為一半明。西方從定起，
X05n0232_p0698c03║為一半晦。而東入處，即於東起，如明下有暗。西方
X05n0232_p0698c04║起處，即於西方入，如暗下有明。故稱祕密俱成。▲
X05n0232_p0698c05║重重交暎等者，第七，因陀羅網境界門。如天帝殿，
X05n0232_p0698c06║珠網覆上，一明珠內，萬像俱現，諸珠盡然。又互相
X05n0232_p0698c07║現影，影復現影，重重無盡。故千光萬色，雖重重交
X05n0232_p0698c08║暎，而歷歷區分。亦如兩鏡互照，重重涉入，傳耀相
X05n0232_p0698c09║寫，遞出無窮。▲念念圓融等者，第八十，世隔法異
X05n0232_p0698c10║成門。即離世間品：菩薩有十種說三世，謂過去說
X05n0232_p0698c11║過去，過去說現在，過去說未來，現在說過去，現在
X05n0232_p0698c12║說平等，現在說未來，未來說過去，未來說現在，未
X05n0232_p0698c13║來說無盡，三世說一念。前九為別，一念為總，故云
X05n0232_p0698c14║十世。以三世相因，互相攝故。一念具十，舉十以顯
X05n0232_p0698c15║無盡故。一念即無量劫，無量劫即一念。普賢行品
X05n0232_p0698c16║云：無量無數劫解之即一念知念亦無念如是見
X05n0232_p0698c17║世間。如一夕之夢，經於數世。攝論云：處夢謂經年
X05n0232_p0698c18║覺乃須臾頃故時雖無量攝在一剎那。離世間品
X05n0232_p0698c19║云：如人睡夢中造作種種事雖經億千歲一夜未
X05n0232_p0698c20║終盡。故莊生一夢，身為蝴蝶。注云：世有假寐而夢
X05n0232_p0698c21║經百年者，然事類廣矣。▲法門重疊等者，第九、託
X05n0232_p0698c22║事顯法生解門。言重疊者，意顯多不相礙，故隨一
X05n0232_p0698c23║事，名多法門。以隨一事即是無盡法界，法界無盡，
X05n0232_p0698c24║故法亦無盡。如下經云此華蓋等，從無生法忍之
X05n0232_p0699a01║所生起等，意明一切因生一果，一果即具一切，故
X05n0232_p0699a02║非是託此別有所表也。▲萬行芬披等者，第十、諸
X05n0232_p0699a03║藏純雜具德門。此門至相，十玄中有此名也。然有
X05n0232_p0699a04║二意，故賢首改為廣狹自在無礙門：一者、若以契
X05n0232_p0699a05║理為純，萬行為雜，則是事理無礙，非事事無礙。設
X05n0232_p0699a06║如菩薩大悲為純，盡未來際，唯見行悲，餘行如虗
X05n0232_p0699a07║空。若約雜門，即萬行俱修者，此二門異，亦不成事
X05n0232_p0699a08║事無礙。二者、如一施門，一切萬法皆悉名施，所以
X05n0232_p0699a09║名純。而此施門即具諸度行，故名為雜。如是純之
X05n0232_p0699a10║與雜，不相障礙，故名具德者，則事事無礙義成。而
X05n0232_p0699a11║復一中具諸度，諸度存，即相入門。若一即諸度，復
X05n0232_p0699a12║似相即門，故不存之，改為廣狹。今以至但，但約行
X05n0232_p0699a13║為小異。此段略無主伴，故復出之，以成十義耳。言
X05n0232_p0699a14║比華開錦上者，意取五綵相宣，華色雖異，一一之
X05n0232_p0699a15║線，皆悉通過。通喻於純，異喻於雜，故常通常異，名
X05n0232_p0699a16║為無礙。不同繡畫，但異不通。上之十玄，略陳大格，
X05n0232_p0699a17║廣如下義分齊中。
X05n0232_p0699a18║▲若夫高不可仰，則積行菩薩曝鰓鱗於龍門；深不
X05n0232_p0699a19║可窺，則上德聲聞杜視聽於嘉會。
X05n0232_p0699a20║若夫下，第七、成益頓起。文有十義：初有二義總顯
X05n0232_p0699a21║高深，明權小莫測；後八正明成益，遍益頓圓。又前
X05n0232_p0699a22║二高深反顯成益，明權小莫測，由昔無因，反勸眾
X05n0232_p0699a23║生令信仰故；後入順顯成益，謂能頓能圓，令必受
X05n0232_p0699a24║故。今初，即第一、明高遠。若泰華倚天，岷峨拂漢，難
X05n0232_p0699b01║仰其頂。故論語云：仰之彌高，鑽之彌堅。積行菩薩
X05n0232_p0699b02║者，出現品云：設有菩薩於無量百千億那由他劫
X05n0232_p0699b03║行六波羅蜜，修集種種菩提分法，若未聞此如來
X05n0232_p0699b04║不思議大威德法門，或時聞已，不信不解，不順不
X05n0232_p0699b05║入，不得名為真實菩薩，以不能生如來家故。若得
X05n0232_p0699b06║聞此如來無量不可思議無障無礙智慧法門，聞
X05n0232_p0699b07║已信解，隨順悟入，當知此人生如來家等，如魚登
X05n0232_p0699b08║龍門。若得登者，即化為龍，如入華嚴之機也。若登
X05n0232_p0699b09║不過者，曝鰓於龍門之下，如彼假名菩薩，即權教
X05n0232_p0699b10║次第修者。▲深不可窺下，第二、彰深妙也。即法界
X05n0232_p0699b11║品初舍利弗等五百聲聞，彼歎德云：悉覺真諦，皆
X05n0232_p0699b12║證實際。深入法性，永出有海。依佛功德，離結、使、縛，
X05n0232_p0699b13║住無礙處。其心寂靜，猶如虗空。於諸佛所，永斷疑
X05n0232_p0699b14║惑。於佛智海，深信趣入。釋曰：即上德也。在逝多林
X05n0232_p0699b15║如來嘉會而不見聞，名杜視聽。杜，塞也。在目曰視，
X05n0232_p0699b16║在耳曰聽。雖在會下，如聾如盲，故云杜塞。故經云：
X05n0232_p0699b17║于時上首諸大聲聞：舍利弗、大目揵連、摩訶迦葉、
X05n0232_p0699b18║離波多、須菩提、阿㝹樓䭾、難陀、劫賓那、迦旃延、富
X05n0232_p0699b19║樓那等諸大聲聞，在逝多林皆悉不見如來神力、
X05n0232_p0699b20║如來嚴好、如來境界、如來遊戲、如來神變、如來尊
X05n0232_p0699b21║勝、如來妙行、如來威德、如來住持、如來淨剎，亦復
X05n0232_p0699b22║不見不可思議菩薩境界、菩薩大會、菩薩普入、菩
X05n0232_p0699b23║薩普至、菩薩普詣、菩薩神變、菩薩遊戲、菩薩眷屬、
X05n0232_p0699b24║菩薩方所、菩薩莊嚴師子座、菩薩宮殿、菩薩住處、
X05n0232_p0699c01║菩薩所入三昧自在、菩薩觀察、菩薩頻申、菩薩勇
X05n0232_p0699c02║猛、菩薩供養、菩薩受記、菩薩成熟、菩薩勇徤、菩薩
X05n0232_p0699c03║法身清淨、菩薩智身圓滿、菩薩願身示現、菩薩色
X05n0232_p0699c04║身成就、菩薩諸相具足清淨、菩薩常光眾色莊嚴、
X05n0232_p0699c05║菩薩放大光網、菩薩起變化雲、菩薩身遍十方、菩
X05n0232_p0699c06║薩諸行圓滿，如是等事悉皆不見。何以故？以善根
X05n0232_p0699c07║不同故，本不修集見佛自在善根故，本不讚說十
X05n0232_p0699c08║方世界一切佛剎清淨功德故，本不稱歎諸佛世
X05n0232_p0699c09║尊種種神變故，本不於生死流轉之中發阿耨多
X05n0232_p0699c10║羅三藐三菩提心故，本不令他住菩提心故，本不
X05n0232_p0699c11║能令如來種性不斷絕故等。上來先列人，即是上
X05n0232_p0699c12║德聲聞。次明不見等，即杜視聽也。何以故下，釋不
X05n0232_p0699c13║見因。劣者不見，猶未為深；上德不知，方知玄妙。
X05n0232_p0699c14║▲見聞為種，八難超十地之階；解行在躬，一生圓曠
X05n0232_p0699c15║劫之果。師子奮迅，眾海頓證於林中；象王迴旋，六子
X05n0232_p0699c16║道成於言下。啟明東廟，智滿不異於初心；寄位南求，
X05n0232_p0699c17║因圓不逾於毛孔。剖微塵之經卷，則念念果成；盡眾
X05n0232_p0699c18║生之願門，則塵塵行滿。
X05n0232_p0699c19║見聞為種下，文有八段，正顯成益圓遍之相。此第
X05n0232_p0699c20║一段，明見聞益，亦名為種益，即隨好品地獄天子
X05n0232_p0699c21║三重頓圓，及初地云：雖住海水劫火中，堪受此法
X05n0232_p0699c22║必得聞，其有生疑不信者，永不得聞如是義。不信
X05n0232_p0699c23║不聞，翻顯信則成益。海水是龍、畜生趣攝，劫火是
X05n0232_p0699c24║天火災，及初禪生在二禪，光音等天、長壽天難於
X05n0232_p0700a01║此得聞，兼上地獄天子已有三難，佛會神鬼得聞
X05n0232_p0700a02║三途足矣。火災之時，兼佛前佛後，人天異道已兼
X05n0232_p0700a03║辨聰，亦不揀北洲，聾者目視，盲者耳聞，故八難具
X05n0232_p0700a04║矣，皆容見聞為種之義。超十地之階，正在地獄天
X05n0232_p0700a05║子舉重攝輕，阿鼻地獄尚得頓圓，忝在人流，豈不
X05n0232_p0700a06║留所？故隨好光明功德品佛告寶手菩薩言：佛子！
X05n0232_p0700a07║菩薩足下千輻輪，名光明普照王，此有隨好，名圓
X05n0232_p0700a08║滿王，常放四十種光明，中有一光，名清淨功德，能
X05n0232_p0700a09║照億那由他佛剎微塵數世界，隨諸眾生種種業
X05n0232_p0700a10║行、種種欲樂皆令成熟。阿鼻地獄極苦眾生遇斯
X05n0232_p0700a11║光者，皆悉命終生兜率天。既生天已，天鼓廣為說
X05n0232_p0700a12║法。乃至云：爾時，諸天子聞說普賢廣大迴向，得十
X05n0232_p0700a13║地故，獲諸力莊嚴三昧故，以眾生數等清淨三業
X05n0232_p0700a14║悔除一切諸重障故，即見百千億那由他佛剎微
X05n0232_p0700a15║塵數七寶蓮華，一一華上皆有菩薩結跏趺座，放
X05n0232_p0700a16║大光明，乃至以華散於佛上。又云：其諸香雲普雨
X05n0232_p0700a17║無量佛剎微塵數世界，若有眾生身蒙香者，其身
X05n0232_p0700a18║安樂，乃至八萬四千煩惱，了知如是悉是虗妄。如
X05n0232_p0700a19║是知已，成就香幢雲自在光明清淨善根。釋曰：此
X05n0232_p0700a20║即第一重得十地。次云：若有眾生見其蓋者，種清
X05n0232_p0700a21║淨金網轉輪王一恒河沙善根。釋曰：此即第二重
X05n0232_p0700a22║得十地。後文復云：是菩薩摩訶薩住清淨金網轉
X05n0232_p0700a23║輪王位，放摩尼髻清淨光明。若有眾生遇斯光者，
X05n0232_p0700a24║皆得菩薩第十地位，成就無量智慧光明，得十種
X05n0232_p0700b01║清淨眼，乃至十種清淨意，具足無量甚深三昧。釋
X05n0232_p0700b02║曰：此即第三重得十地也。▲解行在躬等者，第二、
X05n0232_p0700b03║解行益。七十八經慈氏讚善財云：餘諸菩薩經於
X05n0232_p0700b04║無量百千萬億那由他劫，乃能滿足菩薩願行，乃
X05n0232_p0700b05║能親近諸佛菩提。此長者子於一生內，則能淨佛
X05n0232_p0700b06║剎，則能化眾生，則能以智慧深入法界，則能成就
X05n0232_p0700b07║諸波羅蜜，則能增廣一切諸行，則能圓滿一切大
X05n0232_p0700b08║願，則能超出一切魔業，則能承事一切善友，則能
X05n0232_p0700b09║清淨諸菩薩道，則能具足普賢諸行及威光太子，
X05n0232_p0700b10║亦是一生圓多劫之果。上二皆明證速。又此經宗
X05n0232_p0700b11║明三生圓滿：一、見聞生，二、解行生，即上二句；三、證
X05n0232_p0700b12║入生，即下二句。▲師子奮迅等者，第三、頓證益也。
X05n0232_p0700b13║謂第六十經初爾時世尊知諸菩薩心之所念，大
X05n0232_p0700b14║悲為身，大悲為門，大悲為首，以大悲法而為方便，
X05n0232_p0700b15║充遍虗空，入師子頻申三昧。舊經云奮迅。奮迅之
X05n0232_p0700b16║義，就師子說，其義便故。至第六十一中普賢開發
X05n0232_p0700b17║後，如來眉間放光照故，時逝多林菩薩大眾悉見
X05n0232_p0700b18║一切盡法界、虗空界一切佛剎，一一微塵中各有
X05n0232_p0700b19║一切佛剎微塵數諸佛國土，種種名、種種色、種種
X05n0232_p0700b20║清淨、種種住處、種種形相，如是一切諸國土中皆
X05n0232_p0700b21║有大菩薩座，於道場師子座上成等正覺，菩薩大
X05n0232_p0700b22║眾前後圍遶，諸世間主而為供養等，乃至云是故
X05n0232_p0700b23║皆得入於如來不可思議甚深三昧，盡法界、虗空
X05n0232_p0700b24║界大神通力，或入法身，或入色身，或入往昔所成
X05n0232_p0700c01║就行，或入圓滿諸波羅蜜，或入莊嚴清淨行輪，或
X05n0232_p0700c02║入菩薩諸地，或入成正覺力，或入佛所住三昧無
X05n0232_p0700c03║差別大神變，或入如來力、無畏智，或入佛無礙辨
X05n0232_p0700c04║才海，即頓證林中也。廣說以十能入入此所入。▲
X05n0232_p0700c05║象王迴旋等者，第四、超權益。即六十一經末會之
X05n0232_p0700c06║初，六千比丘會，身子令六千比丘觀文殊十德。六
X05n0232_p0700c07║千請往奉覲文殊，身子令見。爾時文殊師利童子、
X05n0232_p0700c08║無量自在菩薩圍遶，并其大眾，如象王迴觀諸比
X05n0232_p0700c09║丘，故云象王迴旋。言六千道成於言下者，比丘興
X05n0232_p0700c10║願，文殊令發十種無疲厭心。時諸比丘聞此法已，
X05n0232_p0700c11║則得三昧，名無礙眼見一切佛境界。得此三昧故，
X05n0232_p0700c12║悉見十方無量無邊一切世界諸佛如來，及其所
X05n0232_p0700c13║有道場眾會；亦悉見彼十方世界一切諸趣所有
X05n0232_p0700c14║眾生；亦悉見彼一切世界種種差別；亦悉見彼一
X05n0232_p0700c15║切世界所有微塵；亦悉見彼諸世界中一切眾生
X05n0232_p0700c16║所住宮殿，以種種寶而為莊嚴；及亦聞彼諸佛如
X05n0232_p0700c17║來種種言音演說諸法，文詞訓釋悉皆解了；亦能
X05n0232_p0700c18║觀察彼世界中一切眾生諸根心欲；亦能憶念彼
X05n0232_p0700c19║世界中一切眾生前後十生；亦能憶念彼世界中
X05n0232_p0700c20║過去、未來各十劫事；亦能憶念彼諸如來十本生
X05n0232_p0700c21║事、十成正覺、十轉法輪、十種神通、十種說法、十種
X05n0232_p0700c22║教誠、十種辯才；又即成就十千菩提心、十千三昧、
X05n0232_p0700c23║十千波羅蜜，悉皆清淨，得大智慧圓滿光明，得菩
X05n0232_p0700c24║薩十神通柔軟微妙，住菩薩心堅固不動。爾時，文
X05n0232_p0701a01║殊師利菩薩勸諸比丘住普賢行；住普賢行已，入
X05n0232_p0701a02║大願海；入大願海已，成就大願海；以成就大願海
X05n0232_p0701a03║故，心清淨；心清淨故，身清淨；身清淨故，身輕利；身
X05n0232_p0701a04║輕利故，得大神通，無有退轉；得此神通故，不離文
X05n0232_p0701a05║殊師利足下，普於十方一切佛所悉現其身，具足
X05n0232_p0701a06║成就一切佛法。釋曰：此即道成也。一三昧中有十
X05n0232_p0701a07║通用，皆圓益也。▲啟明東廟等者，第五、成智益。啟
X05n0232_p0701a08║明東廟者，即第六十二經云：爾時文殊師利菩薩
X05n0232_p0701a09║勸諸比丘發阿耨多羅三藐三菩提心已，漸次南
X05n0232_p0701a10║行，至福城東，住莊嚴幢娑羅林中往昔諸佛教化
X05n0232_p0701a11║眾生大塔廟處。釋曰：此即東廟。時福城人聞文殊
X05n0232_p0701a12║師利童子在莊嚴幢娑羅林中大塔廟處，無量大
X05n0232_p0701a13║眾從其城出，來詣其所。下別列。中有五百優婆塞、
X05n0232_p0701a14║優婆夷、五百童男、五百童女，善財是一。下文殊師
X05n0232_p0701a15║利別觀。善財觀察已，安慰開喻，而為演說一切佛
X05n0232_p0701a16║法。乃至說此法已，慇懃勸喻，增長勢力，令其歡喜，
X05n0232_p0701a17║發阿耨多羅三藐三菩提心。又令憶念過去善根。
X05n0232_p0701a18║作是事已，即於其處復為眾生隨宜說法，然後而
X05n0232_p0701a19║去。爾時善財童子從文殊師利所聞佛如是種種
X05n0232_p0701a20║功德，一心勤求阿耨多羅三藐三菩提，隨文殊師
X05n0232_p0701a21║利而說偈言等，即啟智明也。言智滿不異於初心
X05n0232_p0701a22║者，即第八十經初智照無二相。經云：是時，文殊師
X05n0232_p0701a23║利遙申右手，過一百一千由旬，按善財項，作如是
X05n0232_p0701a24║言：善哉！善哉！善男子！若離信根，心劣憂悔，功行不
X05n0232_p0701b01║具，退失精勤，於一善根心生住著，於少功德便以
X05n0232_p0701b02║為足，不能善巧發起行願，不為善知識之所攝護，
X05n0232_p0701b03║不為如來之所憶念，不能了知如是法性、如是理
X05n0232_p0701b04║趣、如是法門、如是所行、如是所住、如是境界，若周
X05n0232_p0701b05║遍知、若種種知、若盡源底、若解了、若趣入、若解說、
X05n0232_p0701b06║若分別、若證知、若獲得，皆悉不能。釋曰：了知法性
X05n0232_p0701b07║下，即是智滿。若離信心，則不能得。反顯由信心故，
X05n0232_p0701b08║得不離初心，則信、智無二。若約不動智為初，即前、
X05n0232_p0701b09║後二智無二也。▲寄位南求等者，第六、成位益。謂
X05n0232_p0701b10║善財初見文殊，寄十信位；德雲至瞿波，寄三賢、十
X05n0232_p0701b11║聖位；摩耶已下，兼寄等覺。至見普賢，便得因圓，不
X05n0232_p0701b12║踰毛孔。文云：時善財童子又見自身在普賢身內，
X05n0232_p0701b13║十方一切諸世界中教化眾生。又云：是善財童子
X05n0232_p0701b14║從初發心乃至得見普賢菩薩，於其中間所入一
X05n0232_p0701b15║切諸佛剎海。今於普賢一毛孔中，一念所入諸佛
X05n0232_p0701b16║剎海，過前不可說不可說佛剎微塵數倍。如一毛
X05n0232_p0701b17║孔，一切毛孔悉亦如是。又云：善財童子於普賢菩
X05n0232_p0701b18║薩毛孔剎中，或於一剎經於一劫如是而行，乃至
X05n0232_p0701b19║或有經不可說不可說佛剎微塵數劫如是而行，
X05n0232_p0701b20║亦不於此剎沒、於彼剎現，念念周遍無邊剎海，教
X05n0232_p0701b21║化眾生，令向阿耨多羅三藐三菩提。當是之時，善
X05n0232_p0701b22║財童子則次第得普賢菩薩諸行願海，與普賢等，
X05n0232_p0701b23║與諸佛等，一身充滿一切世界，剎等，行等，正覺等，
X05n0232_p0701b24║神通等，法輪等，辨才等，言詞等，音聲等，力、無畏等，
X05n0232_p0701c01║佛所住等，大慈悲等，不可思議解脫自在悉皆同
X05n0232_p0701c02║等。釋曰：此即毛孔中因圓也。▲剖微塵之經卷等
X05n0232_p0701c03║者，第七、顯因成果益。即出現品大經潛塵喻。經云：
X05n0232_p0701c04║如有大經卷，量等三千界，在於一塵內，一切塵悉
X05n0232_p0701c05║然。有一聰慧人，淨眼悉明見，破塵出經卷，普饒益
X05n0232_p0701c06║眾生。佛智亦如是，遍在眾生心，妄想之所纏，不覺
X05n0232_p0701c07║亦不知。諸佛大慈悲，令其除妄想，如是乃出現，饒
X05n0232_p0701c08║益諸菩薩。又經云：菩薩應知自心念念常有佛成
X05n0232_p0701c09║正覺。何以故？諸佛如來不離此心成正覺故。故念
X05n0232_p0701c10║念相應，則念念成矣。▲盡眾生之願門等者，第八、
X05n0232_p0701c11║成就行願益。謂菩薩發心，化盡生界。生界若盡，大
X05n0232_p0701c12║願方終。生界無窮，大願無盡。故十地品云：若眾生
X05n0232_p0701c13║界盡，我願乃盡。而眾生界不可盡故，我此大願善
X05n0232_p0701c14║根無有窮盡。今生界雖無有盡，而等有經卷，故普
X05n0232_p0701c15║開之，要令盡無盡之眾生為大願矣。言塵塵行滿
X05n0232_p0701c16║者，菩薩大悲不可盡故，心量難思。為一眾生，於一
X05n0232_p0701c17║塵中，經無量劫，修行萬行，而心不疲倦。塵塵皆爾，
X05n0232_p0701c18║生生盡然，方顯願行無窮盡也。故文殊讚善財云：
X05n0232_p0701c19║汝遍一切剎，微塵等諸劫，修行普賢行，成就菩提
X05n0232_p0701c20║道。
X05n0232_p0701c21║▲真可謂常恒之妙說，通方之洪規，稱性之極談，一
X05n0232_p0701c22║乘之要軌也。
X05n0232_p0701c23║第八、真可謂下，結歎宏遠。於中二：先當相顯勝，後
X05n0232_p0701c24║對他顯勝。今初四句：初句明常，常恒之說前後際
X05n0232_p0702a01║而無涯故。二、通方之洪規者，明遍，無有一國不說
X05n0232_p0702a02║此法故，明是通方不同隨宜之教有說不說。三、稱
X05n0232_p0702a03║性之極談者，顯深，一一稱理故，一文一句即不可
X05n0232_p0702a04║盡。故普賢語善財云：我法海中無有一文、無有一
X05n0232_p0702a05║句非是捨施無量轉輪王位而求得者等。四、一乘
X05n0232_p0702a06║之要軌者，明要，謂於一乘中是別教一乘不共之
X05n0232_p0702a07║旨、圓因之門、成佛之妙故。
X05n0232_p0702a08║▲尋斯玄旨，却覽餘經，其猶杲日麗天，奪眾景之耀；
X05n0232_p0702a09║須彌橫海，落群峯之高。
X05n0232_p0702a10║尋斯玄旨下，二、對他顯勝。先法、後喻。▲文有二喻。
X05n0232_p0702a11║初其猶杲日麗天，奪眾景之耀者，智明暎奪，喻初
X05n0232_p0702a12║昇之日，謂之杲日。麗者，著明也。此經猶如杲日，杲
X05n0232_p0702a13║日既昇，眾景奪耀。景，明也。謂星月等光，即大明流
X05n0232_p0702a14║空，繁星奪曜。斯經大闡，眾典無耀。▲後須彌橫海，
X05n0232_p0702a15║落群峯之高者，即高勝難齊喻。須彌即是此經，群
X05n0232_p0702a16║峯即是餘經。設有七金鐵圍，方餘高廣，比妙高之
X05n0232_p0702a17║出海，並落其高，以俯望群峯，如培塿故。
X05n0232_p0702a18║▲是以菩薩搜祕於龍宮，大賢闡揚於東夏。顧惟正
X05n0232_p0702a19║法之代，尚匿清輝；幸哉像季之時，偶斯玄化。況逢聖
X05n0232_p0702a20║主，得在靈山，竭思幽宗，豈無慶躍？
X05n0232_p0702a21║第九、是以菩薩下，感慶逢遇。於中二：一、弘闡源由；
X05n0232_p0702a22║二、正明感遇。今初，謂龍樹菩薩五百年外方入龍
X05n0232_p0702a23║宮，搜求得斯奧典，事如別傳及纂靈記。言大賢闡
X05n0232_p0702a24║揚於東夏者，正取覺賢兼餘大德，謂智嚴、法業、日
X05n0232_p0702b01║照、實叉等闡揚斯典。言於東夏者，謂蔥嶺之東地
X05n0232_p0702b02║方數千里，謂之神洲大夏。而上云是以者，由上深
X05n0232_p0702b03║妙故搜之闡之，故龍樹入於龍宮，廣見無數偏誦
X05n0232_p0702b04║此經者，以玄妙故，故智論詺為大不思議經，而諸
X05n0232_p0702b05║大德皆見此經一文一句竭海墨而莫盡，一偈一
X05n0232_p0702b06║光破地獄之劇苦，故盡命弘傳耳。▲顧惟正法之
X05n0232_p0702b07║代等者，二、正明感遇。於中亦二：先對昔自慶，後對
X05n0232_p0702b08║今自慶。今即初也。謂五百年前即當正法，斯經清
X05n0232_p0702b09║輝，隱匿龍宮之內，時人不聞。何幸像法垂末之年，
X05n0232_p0702b10║遇斯玄微之化，生居像末，應合悲傷。反顧前不聞
X05n0232_p0702b11║經，未慚正法之代，故自慶也。此依不減正法一千
X05n0232_p0702b12║年故，今為像末，以今去大師涅槃一千八百六十
X05n0232_p0702b13║年故。又案大集月藏分：第一五百年解脫牢固，第
X05n0232_p0702b14║二五百年禪定牢固，第三五百年多聞牢固，第四
X05n0232_p0702b15║五百年塔寺牢固，第五五百年鬪諍牢固。今居塔
X05n0232_p0702b16║寺之末，將隣鬪諍之時，翻聞難思之經，碎身莫酬
X05n0232_p0702b17║其慶。▲況逢聖主。下等二對，今自慶此。慶此有三：
X05n0232_p0702b18║一、慶時；二、慶處；三、慶修。初即況逢聖主，謂明時難
X05n0232_p0702b19║遇。今值聖明天子，敷陳五教，高闡一乘，列剎相望，
X05n0232_p0702b20║鐘梵交響，使得閑居學肆，探賾玄門，斯一幸也。二、
X05n0232_p0702b21║得在靈山者，慶處也。清涼靈山，三千之最，文殊大
X05n0232_p0702b22║聖，諸佛祖師。金色雖在東方，住處即為金色；大聖
X05n0232_p0702b23║雖周法界，攝機長在此山。應感普周，若百川影落；
X05n0232_p0702b24║清涼長在，猶素月燈空。萬聖幽贊於五峯，百祇傳
X05n0232_p0702c01║慶於千古。況大孚靈鷲，標乎聖寺之名；一介微僧，
X05n0232_p0702c02║得在居人之數。此之慶幸，爰媿多生，斯再幸也。三、
X05n0232_p0702c03║竭思幽宗者，慶所修也。大方廣佛華嚴經，即毗盧
X05n0232_p0702c04║遮那之淵府，普賢菩薩之心胷，一切諸佛之所證，
X05n0232_p0702c05║一切菩薩之所持，包性相之無遺，圓理智而特出，
X05n0232_p0702c06║不入餘人之手，何幸捧而持之？積行菩薩猶迷，何
X05n0232_p0702c07║幸探乎幽邃？亡軀得其死所，竭思有其所歸，幸之
X05n0232_p0702c08║三也。豈無慶躍？結上三也。其猶溺巨海而遇芳舟，
X05n0232_p0702c09║墜長空而乘靈鶴，慶躍之至，手舞何階？故感之慶
X05n0232_p0702c10║之，唯聖賢之知我也。
X05n0232_p0702c11║▲題稱大方廣佛華嚴經者，即無盡修多羅之總名。
X05n0232_p0702c12║世主妙嚴品第一者，即眾篇義類之別目。
X05n0232_p0702c13║第十、題稱大方廣佛華嚴經者下，略釋名題。以下
X05n0232_p0702c14║第九門廣釋，故此云略。於中三：先、雙標經品；二、雙
X05n0232_p0702c15║釋；二、目；三、雙結。今初，上標經目，謂從略至廣展演
X05n0232_p0702c16║無窮，難思教海不離七字，故云無盡修多羅之總
X05n0232_p0702c17║名。後世主妙嚴品第一、即眾篇義類之別目者，標
X05n0232_p0702c18║品目也。眾篇即三十九品，品者義類不同，今當其
X05n0232_p0702c19║一，故云別目。
X05n0232_p0702c20║▲大以曠兼無際，方以正法自持。廣則稱體而周，佛
X05n0232_p0702c21║謂覺斯玄妙。華喻功德萬行，嚴謂飾法成人。經乃注
X05n0232_p0702c22║無竭之涌泉，貫玄凝之妙義。攝無邊之海會，作終古
X05n0232_p0702c23║之常規。
X05n0232_p0702c24║大以曠兼下，二、雙釋二目：先釋總題，後釋品目。今
X05n0232_p0703a01║初。下有十門釋其七字，字各十義，今但略舉當字
X05n0232_p0703a02║釋之。然此七字略有六對：一、經字是教，上六是義，
X05n0232_p0703a03║即教、義一對；二、嚴字是總，上五是別，即總、別一對；
X05n0232_p0703a04║三、華為能嚴，上四皆所嚴，即能、所一對；四、佛是所
X05n0232_p0703a05║嚴成人，上三是所嚴之法，即人、法一對；五、廣者是
X05n0232_p0703a06║用，上二是體，即體、用一對；六、方者是相，大者是性，
X05n0232_p0703a07║即性、相一對。故此七字即七大性：大者體大，方者
X05n0232_p0703a08║相大，廣者用大，佛者果大，華者因大，嚴者智大，經
X05n0232_p0703a09║者教大。則七字皆大，七字皆相等。今各以二義釋
X05n0232_p0703a10║之。大以曠兼無際者，曠兼明其包含，約廣遍釋大。
X05n0232_p0703a11║故涅槃云：所言大者，其性廣博，猶如虗空。下經云：
X05n0232_p0703a12║法性遍在一切處一切眾生及國土三世悉在無
X05n0232_p0703a13║有餘亦無形相而可得也。二、無際者，約其竪論則
X05n0232_p0703a14║常，故名大。涅槃云：所言大者，名之為常。下經云：法
X05n0232_p0703a15║性無作無變易猶如虗空本清淨諸佛境界亦如
X05n0232_p0703a16║是體性非性離有無。然淵府不可以擬其深妙，故
X05n0232_p0703a17║寄大以目之，實則言慮斯絕。下經云：法性不在於
X05n0232_p0703a18║言論，無說離說恒寂滅，諸佛境界不可量。為悟眾
X05n0232_p0703a19║生，今略說耳。方以正法自持者，亦有二義：一、方者，
X05n0232_p0703a20║正也；二、方者，法也。並持自性，通上二義。謂恒沙性
X05n0232_p0703a21║德，即是相大，並無偏偽，故稱為正；皆可軌持，目之
X05n0232_p0703a22║為法。下經云：凡夫無覺解，佛令住正法，諸法無所
X05n0232_p0703a23║住，悟此見自身。廣則稱體而周者，此即用大。用如
X05n0232_p0703a24║體故，無不周遍。然亦二義，由體有二義故：一者、能
X05n0232_p0703b01║包；二者、能遍。猶如虗空包含萬象，遍至一切色、非
X05n0232_p0703b02║色處。今用稱體：一、稱體之包，則一塵受世界之無
X05n0232_p0703b03║邊；二、稱體之遍，則剎那彌綸法界而無盡。上之三
X05n0232_p0703b04║字，即體、相、用，無有障碍，為所證之法界也。佛謂覺
X05n0232_p0703b05║斯玄妙者，亦有二義：一者、能覺，佛陀梵言，此云覺
X05n0232_p0703b06║者故；二者、所覺，即大方廣，斯為玄妙之境，故云覺
X05n0232_p0703b07║斯玄妙。斯，即此也，即此上大方廣耳。若別說者，覺
X05n0232_p0703b08║上用者，覺世諦也；覺上體者，覺真諦也；覺上相者，
X05n0232_p0703b09║覺中道也。三諦相融，三覺無礙，為妙覺也。華喻功
X05n0232_p0703b10║德萬行者，此亦二義：一、感果華，喻於萬行成佛果
X05n0232_p0703b11║故，或與果俱，或不與俱。俱如蓮華，表因果交徹故；
X05n0232_p0703b12║不俱如桃李華，不壞先因後果故。二、嚴身華，喻諸
X05n0232_p0703b13║位功德，必與修果俱故。下經云：神通等法如華，開
X05n0232_p0703b14║敷眾相如華。具三十二。嚴謂飾法成人者，嚴亦二
X05n0232_p0703b15║義：一、以萬行飾其本體，即嚴上大方廣，如瑩明鏡，
X05n0232_p0703b16║鏡雖本淨，非瑩不明。二、以萬行功德成佛果之人，
X05n0232_p0703b17║若琢玉成像；又飾本體，如鑄金成像；以行成人，如
X05n0232_p0703b18║巧匠成像。經乃注無竭之湧泉，下唯經舉四義，然
X05n0232_p0703b19║亦唯二，謂貫與攝。涌泉即是所攝義味，常乃通於
X05n0232_p0703b20║上三：一、注無竭之涌泉，此言猶通諸教。二、貫玄凝
X05n0232_p0703b21║之妙義，以總就別，別貫華嚴玄妙義故。凝謂凝湛，
X05n0232_p0703b22║嚴整之貌也。三、攝無邊之海會者，即是攝義。無邊
X05n0232_p0703b23║海會，局此經眾，揀餘眾故。四、作終古之常規者，即
X05n0232_p0703b24║是常義。餘處釋云：常乃道軌百王。今亦以通就別，
X05n0232_p0703c01║別屬此經，法眼常全，無缺減故。常恒之說，非隨宜
X05n0232_p0703c02║故，終古無忒，可得稱常。釋總題竟。
X05n0232_p0703c03║▲佛及諸王，並稱世主；法門依正，俱曰妙嚴。分義類
X05n0232_p0703c04║以彰品名，冠群篇而稱第一。
X05n0232_p0703c05║佛及諸王並稱世主，下釋品名，此釋世主。世謂世
X05n0232_p0703c06║間，即三世間，謂眾生世間、器世間、智正覺世間。主
X05n0232_p0703c07║謂君主，即諸王及佛。地神、水神、主林、主山等神，即
X05n0232_p0703c08║器世間主。天王、龍王、夜叉王等，即眾生世間主。如
X05n0232_p0703c09║來即是智正覺世間主。亦總化上二遍統前三，故
X05n0232_p0703c10║云並稱世主。法門依正俱曰妙嚴者，此嚴亦說三
X05n0232_p0703c11║世間嚴，法門為能嚴唯局於主，依正所嚴通三世
X05n0232_p0703c12║間，眾生及佛俱稱正故。謂諸世間主得別法門自
X05n0232_p0703c13║嚴己眾，即眾生世間嚴。並用嚴佛亦智正覺嚴，佛
X05n0232_p0703c14║成正覺是自法門，是故能令其身充滿一切世間，
X05n0232_p0703c15║其音普順十方國土，菩薩眾中威光赫奕等，即智
X05n0232_p0703c16║正覺世間嚴。其地堅固金剛所成，上妙寶輪及眾
X05n0232_p0703c17║妙華，清淨摩尼以為嚴飾等，即器世間嚴。器世間
X05n0232_p0703c18║嚴通二法門：一、佛力令嚴，是佛自嚴；二、感者觀見，
X05n0232_p0703c19║是眾海法門嚴。是故總云法門依正俱曰妙嚴。三
X05n0232_p0703c20║世間嚴並勝餘教，故標妙嚴以為品目，用當諸經
X05n0232_p0703c21║之序分也。餘如下說。
X05n0232_p0703c22║▲斯經有三十九品，此品建初，故云大方廣佛華嚴
X05n0232_p0703c23║經。世主妙嚴品第一。
X05n0232_p0703c24║後斯經下，雙結二目，用當諸經序分。餘如下說。
X05n0232_p0704a01║上來大分中，初總序名意已竟。
X05n0232_p0704a02║自下第二、歸敬請加。
X05n0232_p0704a03║
X05n0232_p0704a04║大方廣佛華嚴經疏演義鈔卷第一