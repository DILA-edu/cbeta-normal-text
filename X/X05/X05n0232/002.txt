X05n0232_p0704a05║
X05n0232_p0704a06║
X05n0232_p0704a07║
X05n0232_p0704a08║大方廣佛華嚴經疏演義鈔卷第二
X05n0232_p0704a09║清涼山大華嚴寺沙門澄觀撰述
X05n0232_p0704a10║▲歸命十方極三際，塵剎圓明調御師。法界功德大
X05n0232_p0704a11║悲雲，毗盧遮那大智海。所住甚深真法性，所流圓滿
X05n0232_p0704a12║修多羅。一一塵方佛會中，普賢文殊諸大士。我今欲
X05n0232_p0704a13║以一毛智，測量無邊法界空。願承三寶同體慈，句句
X05n0232_p0704a14║冥符諸佛意。俾令法眼常無缺，盡眾生界如普賢。迴
X05n0232_p0704a15║茲勝善洽群生，速證菩提常樂果。
X05n0232_p0704a16║自下第二、歸敬三寶，請威加護。有十六句，大分為
X05n0232_p0704a17║三：初有八句，正歸敬三寶；次有六句，請威加護；後
X05n0232_p0704a18║有二句，迴施眾生。初中，初句總明，餘皆別顯。今初，
X05n0232_p0704a19║歸命二字，顯能歸相。三業普周，歸向依托無盡三
X05n0232_p0704a20║寶。但云命者，以人所寶重，莫過身命。今將仰投十
X05n0232_p0704a21║方已下，所歸分齊。十方橫遍，三際竪窮，極通橫竪。
X05n0232_p0704a22║▲塵剎圓明下，就別顯中三寶，即為三別：初三句
X05n0232_p0704a23║歸佛，次二句歸法，後二句歸僧。初中又二：二句總
X05n0232_p0704a24║歸諸佛，一句別歸本師。初中塵剎有二義：一、所依
X05n0232_p0704b01║處，謂一一塵中諸剎土故，佛所嚴剎等塵數故。又
X05n0232_p0704b02║塵約微細，剎通麤細。二、即塵數。如來圓謂圓寂，明
X05n0232_p0704b03║謂智明，即菩提、涅槃，亦無德不圓、無法不照故。上
X05n0232_p0704b04║二自利調御師者，通利自他十號之一。法界亦二
X05n0232_p0704b05║義：一、成上依處。上云塵剎，似當約事；今云法界，義
X05n0232_p0704b06║兼事理，佛身充滿於法界故，又充滿法界無窮盡
X05n0232_p0704b07║故。二者、該後稱法界之功德，大悲雲故。功德者，亦
X05n0232_p0704b08║圓明中別義，即十力、無畏、百四十不共無盡之德。
X05n0232_p0704b09║大悲普覆，無心含潤，故喻於雲。毗盧一句別歸本
X05n0232_p0704b10║師，承恩重故。四字標名，三字讚德。上云功德，總該
X05n0232_p0704b11║無盡；今云大智，別語最勝，順於光明遍照義故。大
X05n0232_p0704b12║智深廣，故喻於海。又諸佛舉悲，本師語智，影略以
X05n0232_p0704b13║明悲、智廣深，故悲亦稱海；大悲深廣，故智亦如雲，
X05n0232_p0704b14║含潤雨法故。又前云功德，此云大智，成二嚴故，無
X05n0232_p0704b15║盡功德不出二故。▲二、所住下，二句歸法。言所住
X05n0232_p0704b16║者，躡前起後。所以躡者，顯同體故。但歸別相，不會
X05n0232_p0704b17║理故。然三寶有三：一、同相，二、別相，三、住持相。今通
X05n0232_p0704b18║依之。且別相者，即如前科，佛則橫該一切，竪徹十
X05n0232_p0704b19║身；法則通四，略舉理、教；僧雖該攝，偏語大乘法性
X05n0232_p0704b20║是理，修多羅是教。言同相者，此有三義：一、約以事。
X05n0232_p0704b21║就義門，則別相之上各有三寶：佛體之上有覺照
X05n0232_p0704b22║義，名為佛寶；軌持義邊，名為法寶；違諍過盡，是名
X05n0232_p0704b23║僧寶，即以無漏界功德為體。二、法上三者，法有性
X05n0232_p0704b24║覺，即是佛寶；軌持，即是法寶；法體無違，即是僧寶。
X05n0232_p0704c01║三、僧上三者，觀智為佛寶，軌持為法寶；在眾無違，
X05n0232_p0704c02║又不違眾生，故名為僧寶。今舉佛所住以明法者，
X05n0232_p0704c03║即約佛上德同體也。理是佛所住，教從佛所流，兩
X05n0232_p0704c04║重相依。二、約會事從理門，三寶皆依真故。今舉佛
X05n0232_p0704c05║法皆歸真性，略不言僧。三、約理義融現門，心性本
X05n0232_p0704c06║覺即是佛法，恒沙性德皆可軌持即是法寶。此恒
X05n0232_p0704c07║沙德性相不二，冥合無違，名為僧寶。由此一門，故
X05n0232_p0704c08║令如來住真法性。若無此者，何所住耶？三門雖異，
X05n0232_p0704c09║並稱同體。淨名云：佛即是法，法即是眾。是三寶皆
X05n0232_p0704c10║無為相，與虗空等。是故若就覺義，並稱佛寶。軌持
X05n0232_p0704c11║而言，無非法寶。冥符和合，莫不皆僧。義說有三，不
X05n0232_p0704c12║可為一。然無別體，豈為異耶？故云同相。三、住持三
X05n0232_p0704c13║寶者，十身之中，有力持身及形像等即住持佛，其
X05n0232_p0704c14║修多羅即住持法，住持之僧含菩薩中。然三三寶
X05n0232_p0704c15║通於諸乘，含有勝劣。以義料揀，歸勝非劣。一理統
X05n0232_p0704c16║之，三三無異。故並歸敬，顯敬無遺。▲三、一一下，二
X05n0232_p0704c17║句歸僧。初句明處。一一微塵中，有一切諸佛菩薩
X05n0232_p0704c18║眾圍違故，況一一佛所難思。普賢住普賢位，莫不
X05n0232_p0704c19║皆爾。下句舉人。偏舉二者，以是海會之上首故，表
X05n0232_p0704c20║理智故。諸言不一，則無所不該。▲第二、我今下，請
X05n0232_p0704c21║威加護，六句分三：初二句請歸之意，意欲釋經故。
X05n0232_p0704c22║然通顯歸意，乃有眾多。總相言者，三寶吉祥，一切
X05n0232_p0704c23║眾生最勝良田，有歸依者，能辨大事，生諸善根，離
X05n0232_p0704c24║生死苦，得涅槃樂故。又一切經初有六成就，令物
X05n0232_p0705a01║信故。佛滅度後，凡諸弟子所有著述，皆歸三寶，示
X05n0232_p0705a02║學有宗，不自專己，離過失故。請威加護，令契合故。
X05n0232_p0705a03║上句自謙智劣，等彼一毛。下句讚法廣深，同真法
X05n0232_p0705a04║界。一毛度空，乍可知量，凡知測法，何能盡窮？▲次
X05n0232_p0705a05║願承下二句，願加護相。上句明加，下句辨益。今初，
X05n0232_p0705a06║未能深入三昧，外感佛加，但請同體之慈，希霑勝
X05n0232_p0705a07║益。下句益中，句句冥符，願始末無違。而言冥者，亦
X05n0232_p0705a08║謙詞也。未得顯加，且希冥契，使凡心凡筆，暗合聖
X05n0232_p0705a09║心。▲三、俾令下二句，著述所為，使令法眼圓滿，化
X05n0232_p0705a10║盡含生。故賢首品云：彼諸大士威神力法眼常全
X05n0232_p0705a11║無缺減也。第九迴向，不願成佛，唯願等於普賢者，
X05n0232_p0705a12║良以普賢該因徹果，佛前佛後，皆悉有故。普賢即
X05n0232_p0705a13║是諸佛根本故，法界體故。故金剛頂經十方諸佛
X05n0232_p0705a14║禮普賢者，亦斯義矣。然著述所為，但願大法弘通，
X05n0232_p0705a15║眾生利樂，即悲智大意。曲論別為，乃有多緣。以斯
X05n0232_p0705a16║經乃諸佛所證根本法輪，諸教標準，此方西域，無
X05n0232_p0705a17║不仰遵。而聖后所翻，文詞富博。賢首將解，大願不
X05n0232_p0705a18║終，方至第十九經，奄歸寂滅。苑公言續，而前疏亦
X05n0232_p0705a19║刊之。筆格文詞，不繼先古，致令後學輕夫大經。使
X05n0232_p0705a20║遮那心源，道流莫挹；普賢行海，後進望涯。將欲弘
X05n0232_p0705a21║揚，遂發慨然之歎。若有過不說，是非混同，豈唯掩
X05n0232_p0705a22║傳者之明，實乃擁學者之路。若指其瑕纇，出彼乖
X05n0232_p0705a23║差，豈唯益是非之情，寔乃黷心智之境。故撫心五
X05n0232_p0705a24║頂，仰託三尊，不獲已而為也。以斯別意，略有十焉：
X05n0232_p0705b01║一、聖旨深遠故，二、顯示心觀故，三、扶昔大義故，四、
X05n0232_p0705b02║剪截浮詞故，五、善自他宗故，六、辨折古今故，七、明
X05n0232_p0705b03║示法相故，八、廣演玄言故，九、泯絕是非故，十、均融
X05n0232_p0705b04║始末故。初一為總，後九為別，意指昔瑕。然疏中欲
X05n0232_p0705b05║掩是非，傳者須知得失。諸徒誠請，難以違之。長時
X05n0232_p0705b06║弘宣，不繁數述。恐迷宗滯迹，競作是非耳。第一、聖
X05n0232_p0705b07║旨深遠者，此為總意，謂佛法冲深，隨人智慧有淺
X05n0232_p0705b08║深故。斯亦為遮外難。恐有難言：世路以多岐亡羊，
X05n0232_p0705b09║學者以多途喪真。淳源莫二，枝派轉多。舊疏新章，
X05n0232_p0705b10║益汩真性。何以屋上架屋，牀上安牀？昔已有之，何
X05n0232_p0705b11║要改作？故下十意，皆通此疑。今之初意，正答斯難。
X05n0232_p0705b12║特由聖旨深遠，隨見不同，各呈其能，以光法施。昔
X05n0232_p0705b13║可尚也，安更有詞？故五百比丘各說身因，佛許無
X05n0232_p0705b14║非正說；三十二菩薩共談不二，異見同歸。下經之
X05n0232_p0705b15║中，無邊海會，各入解脫之門；境界萬差，同趣如來
X05n0232_p0705b16║智海。故海慧菩薩云：如來境界無有邊，各隨解脫
X05n0232_p0705b17║能觀見。是以西域、東夏，釋論、釋經。經有多家論文，
X05n0232_p0705b18║論有多師解釋。如折金杖，金體不殊；總收百川，溟
X05n0232_p0705b19║渤彌大。故或登地菩薩，或加行賢人，或當代時英，
X05n0232_p0705b20║或如來懸記，皆思拔群位，智出眾情。而所見不同，
X05n0232_p0705b21║並傳於世。各申其美，共讚大猷。依之修行，無不獲
X05n0232_p0705b22║益。今亦仰攀勝德，用盡專精。以管窺天，滴流足海，
X05n0232_p0705b23║復何恠焉！●第二、顯示心觀者。以經雖通詮三學，
X05n0232_p0705b24║正詮於定，皆是如來定心所演。故經云：汝所說者，
X05n0232_p0705c01║文語非義。我所說者，義語非文。況華嚴性海，不離
X05n0232_p0705c02║覺場，說佛所證。海印三昧，親所發揮。諸大菩薩，定
X05n0232_p0705c03║心所受。昔人不參善友，但尚尋文。不貴宗通，唯攻
X05n0232_p0705c04║言說。不能以聖教為明鏡，照見自心。不能以自心
X05n0232_p0705c05║為智燈，照經幽旨。玄言理說，並謂雷同。虗己求宗，
X05n0232_p0705c06║詺為臆斷。不知萬行，令了自心。一生驅驅，但數他
X05n0232_p0705c07║寶。或年事衰邁，方欲癈教求禪。豈唯抑乎佛心，亦
X05n0232_p0705c08║實翻誤後學。今皆反此，故製茲疏。使造解成觀，即
X05n0232_p0705c09║事即行。口談其言，心詣其理。用以心傳心之旨，開
X05n0232_p0705c10║示佛所證之門。陶南北二宗之禪門，撮台衡三觀
X05n0232_p0705c11║之玄趣。使教合亡言之旨，心同諸佛之心。無違教
X05n0232_p0705c12║理之規，暗蹈忘心之域。不假更看他面，謂別有忘
X05n0232_p0705c13║機之門，使彰乎大理之言。疏文懸解，更無所隱，難
X05n0232_p0705c14║可具陳。●第三、扶昔大義者，謂晉譯微言，幽旨包
X05n0232_p0705c15║博，玄義全盛，賢首方周。故講得五雲凝空，六種震
X05n0232_p0705c16║地，而刊定記主，師承在茲。雖入先生之門，不曉亡
X05n0232_p0705c17║羊之趣，徒過善友之舍，猶迷衣內之珠。故大義屢
X05n0232_p0705c18║乖，微言將隱。破五教而立四教，雜以邪宗，使圓寶
X05n0232_p0705c19║不分，漸頓安辨？折十玄之妙旨，分成兩重，徒益繁
X05n0232_p0705c20║多，別無異轍。使德相而無相入相作，即用之體不
X05n0232_p0705c21║成；德相不通染門，交轍之旨寧就？出玄門之所以，
X05n0232_p0705c22║但就如明，却令相用二門，無由成異。以緣起相由
X05n0232_p0705c23║之玄旨，同理性融通之一門，遂令法界大緣起之
X05n0232_p0705c24║法門，一多交轍而微隱。如斯等類，其途寔繁，非是
X05n0232_p0706a01║重古輕今，不欲欺誣亡歿。今申上古之義，新疏翻
X05n0232_p0706a02║多，有同刊定之文，皆是古義，今同用耳。●第四、剪
X05n0232_p0706a03║截浮詞者。且文華尚猶翳理，繁言豈不亂心？科文
X05n0232_p0706a04║過碎，已雜塵飛；重疊經句，但盈紙墨。等閑會於梵
X05n0232_p0706a05║語，無益經文；次第數於經文，更無理觀。如煙鬱於
X05n0232_p0706a06║火，雲翳長空。今並裁而削之，若長風捲霧。然經多
X05n0232_p0706a07║十句，若過半已上難者，則具釋之。難則曲盡而非
X05n0232_p0706a08║繁，易則略陳而不闕。若五六句已下難者，則摘句
X05n0232_p0706a09║而釋之，易則不釋。若文義全易者，大科而已。若文
X05n0232_p0706a10║易意難者，總相收束。文難意易者，但細消文。若文
X05n0232_p0706a11║義俱難者，出意而後釋。使質而不野，簡而必詣，是
X05n0232_p0706a12║本心也。●第五、善自他宗者，謂昔人所引經論及
X05n0232_p0706a13║破他義，無問性相，多不窮始末，輙引輙破。或多用
X05n0232_p0706a14║法相，而復盡呼為權。引權釋實，又不分通局，疑誤
X05n0232_p0706a15║後學。或以昔正為非，或復以權為實。今亦反此，若
X05n0232_p0706a16║破若別。先示彼宗，使性相無虧，盡其意態。後申此
X05n0232_p0706a17║理，對決分明，使學者不滯迹迷宗，不謬非古義，亦
X05n0232_p0706a18║無勞周覽，更復傍求。●第六、辨折今古者，謂探玄
X05n0232_p0706a19║本記但釋晉經，大旨雖同，在言有異。但引彼疏，須
X05n0232_p0706a20║觀所釋。如發心品，晉經云：以是發心即是佛故。唐
X05n0232_p0706a21║經云：以是發心當得佛故。即、當既別，豈得引昔之
X05n0232_p0706a22║即，釋今之當？觸類皆爾。然昔人十行已前，多依賢
X05n0232_p0706a23║首新修略疏；迴向已下，並用探玄；三地已下，多唯
X05n0232_p0706a24║錄古。二經小異，升互相參，文亦非一。●第七、明示
X05n0232_p0706b01║法相者。然性之與相，若天之日月，易之乾坤。東夏
X05n0232_p0706b02║西方，分宗開教。學兼兩轍，方曰通人。是以釋經，事
X05n0232_p0706b03║須明示。然此經法相，名義兼廣。或有名無義，或有
X05n0232_p0706b04║義無名。昔人苟見一名，廣引論釋。隨名解義，義乃
X05n0232_p0706b05║無窮。如釋淨行品百四十一願，以諸門料揀。釋梵
X05n0232_p0706b06║行品四果，廣引婆沙。問明品貪瞋之名，全抄唯識。
X05n0232_p0706b07║十向品三倒，廣據諸宗。雖則皆是法門，而甚深觀
X05n0232_p0706b08║行，翳於名相。今皆略陳而已。古人若有義無名，則
X05n0232_p0706b09║莫知所以。今則引諸經論，以名管之。使經中法相，
X05n0232_p0706b10║昭彰於眾論。至如昇兜率品二十一種功德，則有
X05n0232_p0706b11║義無名。離世間品初，則有名無義。今於兜率品，廣
X05n0232_p0706b12║引經論而委釋之。至離世間品，略陳而已。又如離
X05n0232_p0706b13║世間品，具含諸位。一一位內，攝義無遺。或名異義
X05n0232_p0706b14║同，或前後廣略。然於四十二位，次第無差。今並具
X05n0232_p0706b15║引六會經文，對而釋之，昭然可見。使七卷之經，句
X05n0232_p0706b16║句有據。翻驗昔解，臆說尤多。然性相二宗，法相有
X05n0232_p0706b17║同有異。如五眼、十眼、六通、十通等，並各示之，使無
X05n0232_p0706b18║餘惑。如初卷歎德，釋以十身，則法性宗之法相也。
X05n0232_p0706b19║釋智入三世，廣引四智，即法相宗之法相也。以眾
X05n0232_p0706b20║海解脫之門，釋眾海之名，則法性宗之法相也。以
X05n0232_p0706b21║九門六度，釋經十度，即法相宗之法相也。如十通、
X05n0232_p0706b22║十忍會六通與五忍，十身、十智融三身與三智，十
X05n0232_p0706b23║門涅槃以會通四種涅槃、十種佛智，而一智融於
X05n0232_p0706b24║四智，即性、相二宗無違之法相也。觸類非一。又諸
X05n0232_p0706c01║經疏所明法相，多是傍來。如法華經但云：如來知
X05n0232_p0706c02║見、力、無所畏、禪、定、解脫、三昧，深入無際。斯乃通讚
X05n0232_p0706c03║佛智深遠。逢一力字立十力章，無所畏字立四無
X05n0232_p0706c04║所畏章，禪立四禪，定立八定，解脫、三昧各立章門。
X05n0232_p0706c05║若此之流，千章、萬章釋一卷經，亦不得盡。若為成
X05n0232_p0706c06║種智之境，應須更學多聞。若取法華玄宗，但示等
X05n0232_p0706c07║有知見，先所出內是子所知，非是十章、五章能盡
X05n0232_p0706c08║其妙。若華嚴經有異於此，如十度、十力，一經數十
X05n0232_p0706c09║處明，故須總撮一章，頓曉其旨。如十地品內以法
X05n0232_p0706c10║相為觀門，不了三聚，豈知離垢之名？不曉八禪，寧
X05n0232_p0706c11║知發光之行？四地道品成無生之慧光，五地諸諦
X05n0232_p0706c12║窮真俗以化物，六地般若要觀緣生。星羅十門，月
X05n0232_p0706c13║滿三觀，研窮性相，般若現前，非是懸指昔三中乘
X05n0232_p0706c14║所見。七地窮一切菩提分法，權實雙行。八地七勸
X05n0232_p0706c15║該羅，方見無功之道。九地居法師之位，藥病須知。
X05n0232_p0706c16║不將四十辯才，何以廣能化物？得第十地，方盡種
X05n0232_p0706c17║智之深玄。四十二位之昭彰，並稱觀行；九會五周
X05n0232_p0706c18║之因果，佛道方圓。故若相、若性、若因、若果，無不成
X05n0232_p0706c19║觀，無不契真。依經修行，並是聖意。若不了法相，豈
X05n0232_p0706c20║唯不知聖旨，亦非弘闡之人。尋文自知。●第八、廣
X05n0232_p0706c21║演玄言者，謂經多有玄言妙旨，昔不廣明，或指在
X05n0232_p0706c22║別章，或略陳不具。今應具者，畢在疏文。文易意深，
X05n0232_p0706c23║廣申體勢。如始成正覺，以諸宗始成以會之。智人
X05n0232_p0706c24║三世，以二智、三智、四智而釋之。如幻喻中，具引兔
X05n0232_p0707a01║章以盡之。如影之喻，分三影以別之。第七迴向，剎
X05n0232_p0707a02║平等等，出諸句以揀之。第八迴向，歷境起願，以橫
X05n0232_p0707a03║竪次位而彰之。三天偈讚，離相迴向，以般若等深
X05n0232_p0707a04║經，中百等論，玄妙而通之。九會五周，皆以性相而
X05n0232_p0707a05║廣之。普賢三昧，窮妙中之妙。出現一品，盡玄中之
X05n0232_p0707a06║玄。至如法界華藏之深觀，旨歸關脈之妙章，盡關
X05n0232_p0707a07║鍵之幽微，窮義理之分齊。如關中繫表，三玄格言，
X05n0232_p0707a08║有美斯經，必盡其奧。亦有指別章者，皆非正要。知
X05n0232_p0707a09║與不知，無乖弘讚耳。●第九、泯絕是非者。昔人勝負
X05n0232_p0707a10║氣高，是非情厚。上古妙義，用而不言。先賢小瑕，廣
X05n0232_p0707a11║申破斥。如破娑婆，形如虗空，便云：良由譯人不閑
X05n0232_p0707a12║經論，謬預譯場，誤累聖教，一朝至此。先師在其譯
X05n0232_p0707a13║內，斧鑿大深；纖芥在於珠中，何須擊破？又如十行
X05n0232_p0707a14║品釋，不住中流，廣申異釋。晉經失旨，致古釋詞枝。
X05n0232_p0707a15║今文分明，何須敘昔？若斯之類，其事頗多。終日是
X05n0232_p0707a16║非，豈合大道？凡破義者，其猶毒蛇螫手，不得不斬；
X05n0232_p0707a17║毒樹生庭，不得不伐。若邪解亂轍，事須決之。若易
X05n0232_p0707a18║知其非，略而不述。若似正不正，則並決使明。如欲
X05n0232_p0707a19║識真金，須知鍮石。蓋不獲已，情忘是非。設有破斥，
X05n0232_p0707a20║須存禮樂，不得自尊己德，下視先賢。須知草剏者
X05n0232_p0707a21║難，因修者易。縱有舉非，顯是不是，自衒自媒。故今
X05n0232_p0707a22║疏文，是非全少。●第十、均融始末者。然造疏大體，皆
X05n0232_p0707a23║初重後輕。若更廣開門庭，消文疎略。至於弘闡，聖
X05n0232_p0707a24║旨多沈。今以大經九會，始末深玄，逢義即明，不揀
X05n0232_p0707b01║初後。但初已釋，不後重明。故義科章門，落落星布。
X05n0232_p0707b02║使初中後善，始末可觀也。略述製疏，有斯十意。故
X05n0232_p0707b03║忘軀靈境，仰述玄猷。本意皆為眾生，得同普賢諸
X05n0232_p0707b04║佛耳。▲迴茲勝善下，第三、二句迴施眾生者，前之
X05n0232_p0707b05║二句作疏所為、為於眾生，此段通迴歸依之益及
X05n0232_p0707b06║所成德、製疏之功。儻一句冥合聖心，盡為眾生得
X05n0232_p0707b07║大覺圓明、涅槃常樂耳。
X05n0232_p0707b08║▲將釋經義，總啟十門：一、教起因緣，二、藏教所攝，三、
X05n0232_p0707b09║義理分齊，四、教所被機，五、教體淺深，六、宗趣通局，七、
X05n0232_p0707b10║部類品會，八、傳譯感通，九、總釋經題，十、別解文義。
X05n0232_p0707b11║將釋已下，第三、開章釋文。十門之內，前八義門，後
X05n0232_p0707b12║二正釋，以經題目即是文故。亦可九皆義門題目，
X05n0232_p0707b13║通一部故。十門生起者，夫聖人設教，言不虗發，動
X05n0232_p0707b14║必有由，非大因緣莫宣斯典，故受之以教起因緣。
X05n0232_p0707b15║二者、因緣既興，有所起教。佛教雖廣，不出三藏十
X05n0232_p0707b16║二分教，未委此經三藏教等何藏教攝？故舉藏教
X05n0232_p0707b17║之總名，含攝華嚴之別教，故受之以藏教所攝。三、
X05n0232_p0707b18║已知此經修多羅攝具十二分，然其藏教皆通權
X05n0232_p0707b19║實，揀權取實唯圓教收，未知圓義深淺寬狹，故受
X05n0232_p0707b20║之以義理分齊。四、既知圓義包博冲深，未審此深
X05n0232_p0707b21║被何根器，故受之以教所被機。五、既知深義正被
X05n0232_p0707b22║圓機，未知其詮何為體性，故受之以教體淺深。六、
X05n0232_p0707b23║能所文義已知該羅，未審所宗尊崇何義，故受之
X05n0232_p0707b24║以宗趣通局。七、既知旨趣冲深，未委能詮文言廣
X05n0232_p0707c01║狹，故受之以部類品會。八、既知部類廣則無盡、略
X05n0232_p0707c02║乃百千，未知傳譯何年、有何感應，使宗承有緒，知
X05n0232_p0707c03║勝益可歸，故受之以傳譯感通。九、大旨既陳，隨文
X05n0232_p0707c04║解釋，先明總目包盡難思，故受之以總釋經題。十、
X05n0232_p0707c05║總意雖知，在文難曉，使沈隱之義彰乎翰墨，宗通
X05n0232_p0707c06║之理見乎百千，故受之以別解文義。
X05n0232_p0707c07║▲初、因緣者。夫聖人設教，必有由致。若須彌巨海，大
X05n0232_p0707c08║因緣為搖動。今搖如來融金之德山，動深廣之知海，
X05n0232_p0707c09║非小緣矣。故下經云：非以一緣，非以一事，如來出現
X05n0232_p0707c10║而得成就。出現本為大華嚴故。
X05n0232_p0707c11║初因緣者下，疏文有二：一、生起大意；二、先因下，開
X05n0232_p0707c12║章別釋。前中有三：一、正釋，二、引證，三、解妨。初中又
X05n0232_p0707c13║三：初法。▲次若須彌下，喻。▲後今搖如來下，合。如
X05n0232_p0707c14║來合山，智慧合海。此文意出智論，今轉勢用之。智
X05n0232_p0707c15║論中問曰：佛以何因緣故，說般若波羅蜜經？諸佛
X05n0232_p0707c16║不以無事及小事、小因緣而自發言，譬如須彌山
X05n0232_p0707c17║王不以無事及小事、小因緣故動。今以何等大因
X05n0232_p0707c18║緣故，說般若波羅蜜經？此中論意，即以說般若為
X05n0232_p0707c19║動須彌。今開須彌，約能說人，智海通能、所說。動能
X05n0232_p0707c20║說之佛智，說如來之智海，並即不共般若。又於經
X05n0232_p0707c21║中廣說佛身及與佛智，故佛及智並通所說。▲言
X05n0232_p0707c22║故下經下。二、引證也。▲言出現本為下。三、解妨也。
X05n0232_p0707c23║有伏難云：非一緣等乃明出現之緣，今證說經豈
X05n0232_p0707c24║為愜當？故今通云出現本為一大事因緣，一大事
X05n0232_p0708a01║因緣即華嚴佛智，明知出現之緣即華嚴緣也。
X05n0232_p0708a02║▲先因後緣，各開十義，以顯無盡。
X05n0232_p0708a03║先因後緣各開十義者，此下第二開章別釋。於中
X05n0232_p0708a04║三：謂標、釋、結。標可知。
X05n0232_p0708a05║▲因十義者：一、法應爾故，二、酬宿因故，三、順機感故，
X05n0232_p0708a06║四、為教本故，五、顯果德故，六、彰地位故，七、說勝行故，
X05n0232_p0708a07║八、示真法故，九、開因性故，十、利今後故。
X05n0232_p0708a08║因十義下雙釋。先因中三：初列，次釋，後因上十義
X05n0232_p0708a09║下結屬會釋。
X05n0232_p0708a10║▲言法爾者，夫王道坦坦，千古同規；一乘玄門，諸佛
X05n0232_p0708a11║齊證。故一切佛法爾皆於無盡世界常轉如是無盡
X05n0232_p0708a12║法輪，令諸眾生返本還源，窮未來際，無有休息。
X05n0232_p0708a13║言法爾者下，釋也，即為十段。今初，法爾，疏文分四：
X05n0232_p0708a14║一、正釋，二、引證，三、結釋，四、解妨。初文可知。
X05n0232_p0708a15║▲故不思議品中明一切諸佛能於一身化現不可
X05n0232_p0708a16║說不可說佛剎微塵數頭，一一頭化爾所舌，一一舌
X05n0232_p0708a17║出爾所音聲乃至文字句義，一一充滿一切法界無
X05n0232_p0708a18║有窮盡。
X05n0232_p0708a19║故。不思議下，引證。此即第四十七經第五大那羅
X05n0232_p0708a20║延幢勇健法，云：佛子！一切諸佛能於一身等，乃至
X05n0232_p0708a21║已下，中間應云：法界眾生，靡不皆聞。一一音聲演
X05n0232_p0708a22║爾所修多羅藏，一一修多羅藏演爾所法，一一法
X05n0232_p0708a23║有爾所文字、句義。如是演說，盡爾所劫。盡是劫已，
X05n0232_p0708a24║復更演說，盡爾所劫。如是次第，乃至盡於一切世
X05n0232_p0708b01║界微塵數，盡一切眾生心念數。未來際劫猶可窮
X05n0232_p0708b02║盡，如來化身所轉法輪無有窮盡，所謂：智慧演說
X05n0232_p0708b03║法輪、斷諸疑惑法輪、照一切法法輪、開無礙藏法
X05n0232_p0708b04║輪、令無量眾生歡喜調伏法輪、開示一切諸菩薩
X05n0232_p0708b05║行法輪、高昇圓滿大智慧日法輪、普然照世智慧
X05n0232_p0708b06║明燈法輪、辯才無畏種種莊嚴法輪。如一佛身以
X05n0232_p0708b07║神通力轉如是等差別法輪，一切世法無能為喻。
X05n0232_p0708b08║如是盡虗空界一一毛端分量之處有不可說不
X05n0232_p0708b09║可說佛剎微塵數世界，一一世界中念念現不可
X05n0232_p0708b10║說不可說佛剎微塵數化身，一一化身皆亦如是，
X05n0232_p0708b11║所說音聲、文字、句義一一充滿一切法界，其中眾
X05n0232_p0708b12║生皆得解了，而佛言音無變，無斷，無有窮盡。是為
X05n0232_p0708b13║諸佛第五大那羅延幢勇健法。今疏略引耳。上鈔
X05n0232_p0708b14║中爾所字，經中皆是不可說不可說佛剎微塵數
X05n0232_p0708b15║字。
X05n0232_p0708b16║▲斯則處以毛端橫該法界，時以剎那竪窮劫海，處
X05n0232_p0708b17║則頓起，時則常起，不待別因。
X05n0232_p0708b18║斯則下。三、結釋也。結釋經文，成初正說。於中初二
X05n0232_p0708b19║句正結，後處則下覆釋。法界齊起為頓，如月入百
X05n0232_p0708b20║川，非從東向西等故。長時不斷曰常，無暫間斷故。
X05n0232_p0708b21║既常既遍，故不待別因也。
X05n0232_p0708b22║▲但隨見聞，說有初成九會之別。諸慈悲者，於無盡
X05n0232_p0708b23║中略此流傳。
X05n0232_p0708b24║但隨見聞下。四、釋妨。謂有伏難云：既橫竪該羅說
X05n0232_p0708c01║窮時處，何有初成之始、九會之終？故為此通。於中
X05n0232_p0708c02║二：先、正解妨，可知。
X05n0232_p0708c03║▲令尋於此見無邊法。
X05n0232_p0708c04║後令尋於此下，重通再難。難云：略本至少，安窮無
X05n0232_p0708c05║盡之理？故為此通。以見理圓融，故見少能窮無盡。
X05n0232_p0708c06║有法、喻、合。
X05n0232_p0708c07║▲如觀牗隙，見無際空。
X05n0232_p0708c08║▲而此時處即同無盡。
X05n0232_p0708c09║▲以一處即一切處，一時即一切時故。
X05n0232_p0708c10║以一處下。釋成上義。時處既一多相即，法豈一不
X05n0232_p0708c11║含多？
X05n0232_p0708c12║▲二、酬宿因者。
X05n0232_p0708c13║二、酬宿因等者，疏文分五：一、標舉章門。
X05n0232_p0708c14║▲何以法爾如是轉耶？宿因深故。
X05n0232_p0708c15║二、何以下，攝前起後。
X05n0232_p0708c16║▲夫根深則果茂，源遠則流長。宿因既深，教起亦大。
X05n0232_p0708c17║三、夫根深下，標因深廣。
X05n0232_p0708c18║▲深大云何？我佛世尊，創躡玄蹤，棲神妙寂，悲智雙
X05n0232_p0708c19║運，行願齊周。是以妄想弗剪，而廓徹性空；靈鑑匪磨，
X05n0232_p0708c20║而頓朗萬法。乃以無障礙解脫，闡斯妙門。
X05n0232_p0708c21║四、深大云何下，釋成深廣。
X05n0232_p0708c22║▲宿因雖多，略有二種：
X05n0232_p0708c23║五、宿因雖多下，開章別釋。於中，先標章。
X05n0232_p0708c24║▲一者、大願力。故現相品云：毗盧遮那佛，願力周法
X05n0232_p0709a01║界，一切國土中，恒轉無上輪。兜率偈云：如來不出世，
X05n0232_p0709a02║亦無有涅槃，以本大願力，示現自在法。諸會佛加，皆
X05n0232_p0709a03║言願力，及餘諸文，誠證非一。
X05n0232_p0709a04║▲二者、昔行力故。謂無量劫依願起行，行成得果，方
X05n0232_p0709a05║能頓演。故主山神偈曰：往修勝行無有邊，今獲神通
X05n0232_p0709a06║亦無量，法門廣闢如塵數，悉使眾生深悟喜。
X05n0232_p0709a07║後別釋可知。
X05n0232_p0709a08║▲三、順機感者。
X05n0232_p0709a09║三、順機感者，文中分六：一、標章。
X05n0232_p0709a10║▲謂昔因法爾，雖能常遍，約可流傳，皆由機感，離機
X05n0232_p0709a11║說法，無所用故。
X05n0232_p0709a12║二、躡前起後
X05n0232_p0709a13║▲其猶上有白日，下資澄潭。潭清影現，機感應生。
X05n0232_p0709a14║二、其猶下，約喻顯相。
X05n0232_p0709a15║▲故兜率偈云：見佛亦復然，必假眾善業。十方諸佛
X05n0232_p0709a16║告功德林言及諸菩薩眾善根力故，解脫月云此眾
X05n0232_p0709a17║無諸垢，志解悉明深等，皆是機感。
X05n0232_p0709a18║四、故兜率下，引經證成。
X05n0232_p0709a19║▲廣顯機感，如第四所被機中。
X05n0232_p0709a20║五、廣顯下，指略在廣。
X05n0232_p0709a21║▲然此機感通於現未諸會，當機即是現在，今之聞
X05n0232_p0709a22║者是未來機。
X05n0232_p0709a23║六、然此下，揀定於機。言今之聞者是未來機者，望
X05n0232_p0709a24║說經時是未來故。故發心品中十方法慧白佛言：
X05n0232_p0709b01║我等悉當護持此法，令未來世一切菩薩未曾聞
X05n0232_p0709b02║者皆悉得聞。亦是未來機也。
X05n0232_p0709b03║▲四、為教本者。
X05n0232_p0709b04║四為教本者，文三：初標章，次總彰大意，三然亦有
X05n0232_p0709b05║二下開章別釋。
X05n0232_p0709b06║▲謂非海無以潛流，非本無以垂末。
X05n0232_p0709b07║大意中初二句立理，故出現品云：譬如大海潛流
X05n0232_p0709b08║四天下，地有穿鑿者，無不得水。彼喻佛智普入眾
X05n0232_p0709b09║生身心，今借用之，斯即喻也。非本無以垂末者，法
X05n0232_p0709b10║說如無海，本不能流。末無其本，月無影入於百川；
X05n0232_p0709b11║無有法身，豈能垂於應化？故無有根本之法，何有
X05n0232_p0709b12║隨宜之談？
X05n0232_p0709b13║▲將欲逐機，漸施末教。先示本法，頓演此經。
X05n0232_p0709b14║後將欲下兩句，正釋為本之義，故天台指為乳教，
X05n0232_p0709b15║乳是酪等諸味本故。
X05n0232_p0709b16║▲然亦有二：一為開漸之本。出現品云：如日初出，先
X05n0232_p0709b17║照高山故。
X05n0232_p0709b18║出現品云等者，彼文云：譬如日出，先照須彌山等
X05n0232_p0709b19║諸大高山，次照黑山，次照高原，然後普照一切大
X05n0232_p0709b20║地。日不作念：我先照此，後照於彼。但以山地有高
X05n0232_p0709b21║下故，照有先後。如來、應、正等覺亦復如是，成就無
X05n0232_p0709b22║邊法界智輪，常放無礙智慧光明，先照菩薩摩訶
X05n0232_p0709b23║薩等諸大山王，次照緣覺，次照聲聞，次照決定善
X05n0232_p0709b24║根眾生，隨其心器，示廣大智，然後普照一切眾生，
X05n0232_p0709c01║乃至邪定亦皆普及，為作未來利益因緣，令成熟
X05n0232_p0709c02║故。而彼如來大智日光不作是念：我當先照菩薩
X05n0232_p0709c03║大行，乃至後照邪定眾生。但放光明，平等普照，無
X05n0232_p0709c04║礙無障，無所分別。釋曰：始成便說華嚴是照菩薩
X05n0232_p0709c05║山王，此明先大後小。
X05n0232_p0709c06║▲二為攝末之本。
X05n0232_p0709c07║二、為攝末之本者，於中二：初、標名。華嚴未有末之
X05n0232_p0709c08║可攝，以法華攝末歸本，歸華嚴故，故為本也。
X05n0232_p0709c09║▲如日沒時，還照高山故。
X05n0232_p0709c10║言如日等者，二義取出現經意以證，而無此文，即
X05n0232_p0709c11║是法華所明先小後大及三時五時之教，後後勝
X05n0232_p0709c12║於前前。法華涅槃唯明一極，為照菩薩。
X05n0232_p0709c13║▲無不從此法界流，無不還歸此法界故。
X05n0232_p0709c14║無不從此下，三、雙證上二：先引攝論，後引法華。初
X05n0232_p0709c15║引攝論。從法界流，即證開漸之本；無不還歸此法
X05n0232_p0709c16║界故，即證攝末之本。此以義證教，謂論所明報化
X05n0232_p0709c17║身等皆從法身生，還歸於法身，法身等即義，今以
X05n0232_p0709c18║法身類於華嚴，故云義證教也。
X05n0232_p0709c19║▲法華亦云：始見我身，聞我所說，即皆信受，入如來
X05n0232_p0709c20║慧。此漸本也。次云：除先修習學小乘者。即開漸也。又
X05n0232_p0709c21║云：我今亦令得聞是經，入於佛慧。即攝末歸本也。
X05n0232_p0709c22║法華亦云下。引法華證。故下。吉藏引此立三種法
X05n0232_p0709c23║輪：第一、名根本法輪；第二、名枝末法輪；第三、名攝
X05n0232_p0709c24║末歸本法輪。文中便引便釋，三節具也。
X05n0232_p0710a01║▲斯則法華亦指此經以為本矣。
X05n0232_p0710a02║言斯則下。結成本義。若自立為本恐義未明，法華
X05n0232_p0710a03║指此為本本義方顯，始見入於佛慧，既即華嚴亦
X05n0232_p0710a04║令得聞，法華入於佛慧豈非指初為本？又法華第
X05n0232_p0710a05║一云於一佛乘分別說三，亦是從本流末，即指華
X05n0232_p0710a06║嚴為一佛乘分別說昔之三，三即鹿野、四諦等，既
X05n0232_p0710a07║不指華嚴為本，鹿野之前以何為一乘耶？
X05n0232_p0710a08║▲五、顯果德者，謂此本法中顯佛勝德，令諸菩薩信
X05n0232_p0710a09║向證故。
X05n0232_p0710a10║▲不識寶玉，不得其用。
X05n0232_p0710a11║▲不知此德，安能仰求。
X05n0232_p0710a12║五、顯果德者，疏文分二：初、總明大意，有法、喻、合，可
X05n0232_p0710a13║知。
X05n0232_p0710a14║▲然果德有二：一、依果，謂華藏世界海等；二、正果，如
X05n0232_p0710a15║來十身等。此二無礙，以為佛德。
X05n0232_p0710a16║後然果德有二下，開章別釋。於中亦二：先正釋，可
X05n0232_p0710a17║知。
X05n0232_p0710a18║▲然依正無礙，通有六句：一、依內現依，如塵中剎海；
X05n0232_p0710a19║二、正內現正，如毛孔現佛；三、正內現依；四、依內現正；
X05n0232_p0710a20║五、依內現依正；六、正內現正依。其文非一。
X05n0232_p0710a21║後然依正無礙下融通。於中三：初約用互在以明
X05n0232_p0710a22║六句，次約體相即以明四句，後隨舉一門下雙結
X05n0232_p0710a23║體用。言然依正無礙通有六句至其文非一者，初
X05n0232_p0710a24║約用也。初二指事令曉，餘但列名。然即相入相在
X05n0232_p0710b01║之義，義分齊中廣明，而相入各有分圓。若約圓說，
X05n0232_p0710b02║應言剎中有剎。今欲顯勝，舉塵毛之分以攝剎身
X05n0232_p0710b03║之總也。言其文非一者，謂第六經法界普明慧菩
X05n0232_p0710b04║薩偈云：佛剎微塵數，如是諸國土，能令一念中，一
X05n0232_p0710b05║一塵中現。即第一句依中現依也。成就品云：一微
X05n0232_p0710b06║塵中多剎海，處所各別悉嚴淨，如是無量入一中，
X05n0232_p0710b07║一一區分無雜越。亦第一句也。現相品云：如來一
X05n0232_p0710b08║一毛孔中，一切剎塵諸佛座，菩薩眾會共圍遶，演
X05n0232_p0710b09║說普賢之勝行。即第二句正內現正也。迴向品云：
X05n0232_p0710b10║一毛孔中悉明見，不思議數無量佛，一切毛孔皆
X05n0232_p0710b11║如是，普禮一切世間燈。僧祇品云：於一微細毛端
X05n0232_p0710b12║處，有不可說諸普賢，如一毛端一切爾，如是乃至
X05n0232_p0710b13║遍法界。皆第二句也。又云：於一微細毛孔中，不可
X05n0232_p0710b14║說剎次第入，毛孔能受彼諸剎，諸剎不能通毛孔。
X05n0232_p0710b15║即第三句正內現依也。現相品云：如來安坐菩提
X05n0232_p0710b16║座，一毛示現多剎海，一一毛現悉亦然，如是普周
X05n0232_p0710b17║於法界。亦第三句也。第五經普賢偈云：如於此會
X05n0232_p0710b18║見佛座，一切塵中悉如是，佛身無去亦無來，所有
X05n0232_p0710b19║國土皆明現。即第四句依內現正也。現相品云：一
X05n0232_p0710b20║切剎土微塵數，常現身雲悉充滿，普為眾生放大
X05n0232_p0710b21║光，各雨法雨稱其心。亦第四句也。又云：一一塵中
X05n0232_p0710b22║無量身，復現種種莊嚴剎，一念沒生普令見，獲無
X05n0232_p0710b23║礙意莊嚴者。即第五句依內現依正也。僧祇品云：
X05n0232_p0710b24║一微塵中能悉有，不可言說蓮華界，一一蓮華世
X05n0232_p0710c01║界中，賢首如來不可說。亦第五句也。世界成就品
X05n0232_p0710c02║云：一毛孔內難思剎，等微塵數種種住，一一皆有
X05n0232_p0710c03║遍照尊，在眾會中宣妙法。即第六正內現正依也。
X05n0232_p0710c04║現相品云：一切諸佛土，一一諸菩薩，普入於佛身，
X05n0232_p0710c05║無邊亦無盡。成就品云：一切剎土入我身，所住諸
X05n0232_p0710c06║佛亦復然，汝應觀我諸毛孔，我今示汝佛境界。皆
X05n0232_p0710c07║第六句也。
X05n0232_p0710c08║▲又有四句：一、或唯依佛，即剎故；二、或唯正剎，即佛
X05n0232_p0710c09║身故；三、俱；四、泯。思之可知。
X05n0232_p0710c10║又有四句等者，第二、約體四句也。相即互亡，故無
X05n0232_p0710c11║有六：一、佛即剎者，佛體即是法性土。癈己從他，佛
X05n0232_p0710c12║體虗故；土外無佛，性無二故。二、剎即佛者，剎體即
X05n0232_p0710c13║是法性身故。癈他從己，剎體虗故；佛外無剎，性無
X05n0232_p0710c14║二故。由性無二，以性融相故，身剎相即。三、俱者，謂
X05n0232_p0710c15║有身有土，不壞相故；若無身土，無可相即故。四、泯
X05n0232_p0710c16║者，諸佛即剎故非佛，剎即佛故非剎，以互奪故。
X05n0232_p0710c17║▲隨舉一門，即攝一切，並如下說。
X05n0232_p0710c18║隨舉一門者，三、雙結體用，以即入二門無二體故，
X05n0232_p0710c19║體外無用唯相即故，用外無體唯相入故，如無鏡
X05n0232_p0710c20║外之明、明外之鏡故。言並如下說者，即指義分齊中。
X05n0232_p0710c21║▲六、彰地位者，為顯菩薩修行佛因，一道至果有階
X05n0232_p0710c22║差故。
X05n0232_p0710c23║六、彰地位者，疏文二：初總彰大意，後開章別釋。前
X05n0232_p0710c24║中二：先順明來意。
X05n0232_p0711a01║▲夫聖人之大寶曰位，若無此位，行無成故。
X05n0232_p0711a02║後夫聖人下，立理反成。聖人之大寶曰位者，即周
X05n0232_p0711a03║易下繫云：天地之大德曰生，聖人之大寶曰位。注
X05n0232_p0711a04║云：夫無用則無所寶，有用則有所寶也。無用而常
X05n0232_p0711a05║足者，莫大乎道；有用而弘道者，莫大乎位。故云聖
X05n0232_p0711a06║人之大寶曰位也。言若無此位，行無成者，即反成
X05n0232_p0711a07║須位也。
X05n0232_p0711a08║▲此亦二種：一、行布門，立位差別故。
X05n0232_p0711a09║此亦二種下，二、開章別釋也。於中三：一、正釋；二、會
X05n0232_p0711a10║融；三、引證。初中先釋行布。言行布者，行列分布階
X05n0232_p0711a11║降淺深，如第二會明信，三、明住，四、明行，五、明向，六、
X05n0232_p0711a12║明地，七、明等妙。前非是後、後非是前，故言行布。
X05n0232_p0711a13║▲二、圓融門。一位即攝一切位故。
X05n0232_p0711a14║▲一一位滿，即至佛故。
X05n0232_p0711a15║後釋圓融。言圓融者，圓滿融通。疏釋有二：初、正釋，
X05n0232_p0711a16║二、引證。前中自有二義：一者、疏云一位即攝一切
X05n0232_p0711a17║位故者，此總辨相攝。謂四十二位之中隨舉一位，
X05n0232_p0711a18║即攝一切。如初發心住，即攝餘九住及行、向、地等。
X05n0232_p0711a19║二者、疏云一一位滿，即至佛故者，此別明五位互
X05n0232_p0711a20║攝。如初住攝於初行、初迴向、初地，第二住攝第二
X05n0232_p0711a21║行、第二迴向、第二地等，第十住滿則攝十行滿、十
X05n0232_p0711a22║向滿、十地滿。第十住滿稱灌頂位，第十地滿亦灌
X05n0232_p0711a23║頂成佛。十行智度圓，十地智度滿，海幢比丘頂出
X05n0232_p0711a24║諸佛說法。灌頂住後即明佛者，即其事也。前唯約
X05n0232_p0711b01║理、行圓融，此兼明行、證相似。
X05n0232_p0711b02║▲初地云：一地之中具攝一切諸地功德，信該果海，
X05n0232_p0711b03║初發心時便成正覺等。
X05n0232_p0711b04║初地云下。二、引證也。文有三節：一云一地之中具
X05n0232_p0711b05║攝一切諸地功德者，此約當位之中自一攝十也。
X05n0232_p0711b06║以一例諸，位位皆然。上正引文。▲二、云信該果海
X05n0232_p0711b07║者，此明五位互攝，如賢首品中乃至則得灌頂而
X05n0232_p0711b08║昇位等，此即義引為證。▲三、初發心時，便成正覺
X05n0232_p0711b09║者，正明以初攝後，通於二義。若住滿成佛，即是當
X05n0232_p0711b10║位，以初攝後。若究竟成佛，即異位相望，以初攝後。
X05n0232_p0711b11║如四十二字門，初阿具，後荼也。上來總有三義：一、
X05n0232_p0711b12║舉一總攝五十二位，二、舉一位攝五位，三、舉初攝
X05n0232_p0711b13║後。復應有以後攝初初，後攝中，中攝初後，一攝一
X05n0232_p0711b14║切，一切攝一，一攝一，一切攝一切。如理思之。上云
X05n0232_p0711b15║初發心時，便成正覺，即是正引經文。梵行品云：若
X05n0232_p0711b16║諸菩薩能與如是觀行相應，於諸法中不生二解，
X05n0232_p0711b17║一切佛法疾得現前。初發心時，即得阿耨多羅三
X05n0232_p0711b18║藐三菩提，知一切法即心自性，成就慧身，不由他
X05n0232_p0711b19║悟。今略引耳。
X05n0232_p0711b20║▲然此二無礙，以行布是教相施設，圓融是理性德
X05n0232_p0711b21║用。
X05n0232_p0711b22║然此二無礙下，會融也。於中二：初、辨定其相，二、正
X05n0232_p0711b23║明會融。前中有二對：行布、圓融，以教對理，以相對
X05n0232_p0711b24║性。下正圓融，但融性相。初對謂約能詮教道，則行
X05n0232_p0711c01║布不同；約所詮之理，則圓融無礙。第二對就所詮
X05n0232_p0711c02║中，約相則深淺不同，約性則融通無二。言德用者，
X05n0232_p0711c03║即德相、業用也。
X05n0232_p0711c04║▲相是即性之相，故行布不礙圓融；性是即相之性，
X05n0232_p0711c05║故圓融不礙行布。
X05n0232_p0711c06║▲圓融不礙行布，故一為無量；行布不礙圓融，故無
X05n0232_p0711c07║量為一。
X05n0232_p0711c08║▲無量為一，故融通隱隱；一為無量，故涉入重重。
X05n0232_p0711c09║相是即性之相，故下正明會融。文有三番：第一番
X05n0232_p0711c10║直明無礙。第二番更互相成，謂無量本是約相行
X05n0232_p0711c11║布，圓融本是一理平等，今圓融既不礙行布，故成
X05n0232_p0711c12║無量之德。下句反此可知。第三番從無量為一，故
X05n0232_p0711c13║融通隱隱下，明相成而不失本相。無量為一，故融
X05n0232_p0711c14║通而不失本相，故隱隱然似有；一為無量，故重重
X05n0232_p0711c15║不失一相，故能涉入。
X05n0232_p0711c16║▲故世親以六相圓融，上下之文非一。
X05n0232_p0711c17║故世親下，第三、引證。此引論證，即總同、成別、異壞，
X05n0232_p0711c18║由此故得舉一全收，至下廣明。次云上下之文非
X05n0232_p0711c19║一者，雙引經疏。若望經，則唯是下文；若望疏文，通
X05n0232_p0711c20║指一經上下耳。
X05n0232_p0711c21║▲七、說勝行者欲登妙位，非行不階。故君子不患無
X05n0232_p0711c22║位，患己不立。
X05n0232_p0711c23║七、說勝行者，疏文亦二：先明大意，後開章解釋。前
X05n0232_p0711c24║中，初二句依內教正釋，後二句引外事證成，即論
X05n0232_p0712a01║語第二。彼下二句云：不患莫己知，求為可知也。包
X05n0232_p0712a02║氏注曰：求善道而學行之，則人知已。今引證此求
X05n0232_p0712a03║為可知及所能立，皆是行也。上兩句行成得位，下
X05n0232_p0712a04║兩句行成得名。今為證位，故但引前耳。
X05n0232_p0712a05║▲行亦二種：一、頓成諸行，一、行一切行。
X05n0232_p0712a06║行亦二種下，開章釋也。先釋後融。前中明頓成中，
X05n0232_p0712a07║先正明。
X05n0232_p0712a08║▲故十住品云：一即是多，多即一等。普賢行品說：一
X05n0232_p0712a09║斷一切斷等故。
X05n0232_p0712a10║故。十住下。後引證。言一斷一切斷等者。等取一障
X05n0232_p0712a11║一切障，一修一切修，一證一切證。故普賢行品初
X05n0232_p0712a12║說十句，若成此十，則頓成五十種行，一念嗔心起，
X05n0232_p0712a13║百萬障門生。故偈中云：不可說諸劫，即是須臾頃，
X05n0232_p0712a14║莫見修與短，究竟剎那法。皆以圓融。故妙嚴品云：
X05n0232_p0712a15║一法門中無量門，無量千劫如是說，所演法門廣
X05n0232_p0712a16║大義，普運光天之所了。
X05n0232_p0712a17║▲二、遍成諸行。此即行布，謂自大菩提心體相功德，
X05n0232_p0712a18║乃至等覺中行。
X05n0232_p0712a19║二、遍成諸行下，釋行布。從始迄終，故云乃至。則五
X05n0232_p0712a20║位所行，皆此攝也。菩提心為始，體即三心，謂：一、直
X05n0232_p0712a21║心，正念真如法故；二、深心，樂修一切諸善行故；三、
X05n0232_p0712a22║大悲心，救護一切苦眾生故。七十八經云：菩提心
X05n0232_p0712a23║燈，大悲為油，大願為炷，光照法界。光即直心，炷即
X05n0232_p0712a24║深心，多以三心為體。上求下化，照理起行，不出此
X05n0232_p0712b01║故。言相者，即無相為相，同法界相，無分量相，無齊
X05n0232_p0712b02║限相也。言功德者，無德不收，故發心品十種大喻，
X05n0232_p0712b03║百門校量，亦不及少分。七十八一卷，廣以喻歎，亦
X05n0232_p0712b04║不能盡。賢首品云：若有菩薩初發心，誓求當證佛
X05n0232_p0712b05║菩提，彼諸功德無邊量，不可稱量無與等。發心品
X05n0232_p0712b06║云：發心功德不可量，眾智共說無能盡。又云：菩薩
X05n0232_p0712b07║發心功德量，億劫稱揚不可盡，以出一切諸如來，
X05n0232_p0712b08║獨覺聲聞安樂故。等皆發心功德也。又云：欲見十
X05n0232_p0712b09║方一切佛，欲施無量功德藏，欲滅眾生諸苦惱，宜
X05n0232_p0712b10║應速發菩提心。此上三事，皆是菩提心，為萬行之
X05n0232_p0712b11║本，故首明之。即此發心，便名為行。
X05n0232_p0712b12║▲此二無礙，例如位說。
X05n0232_p0712b13║此二礙下，第二、融通，可知。
X05n0232_p0712b14║▲八、示真法故者，欲成行位，須解法、理。不體理、事，行
X05n0232_p0712b15║亦非真。故兜率偈云：不了法真實，故諸佛興世。
X05n0232_p0712b16║▲此亦二種：一、顯事理無礙法，二、顯事事無礙法。並
X05n0232_p0712b17║如義分齊說。
X05n0232_p0712b18║八、示真法下，文亦有二：先總明，後開釋。文含多義
X05n0232_p0712b19║不異，義分齊中教因總該故此略舉，義深理要故
X05n0232_p0712b20║別為一門。
X05n0232_p0712b21║▲九、開因性者。謂上因果理事，皆由眾生性有。若性
X05n0232_p0712b22║非金玉，雖琢不成寶器。
X05n0232_p0712b23║九、開因性者，文亦二：先總，後別。總中，先躡前起後。
X05n0232_p0712b24║▲良以眾生包性德而為體，依智海以為源。
X05n0232_p0712c01║▲但相變體殊，情生智隔。
X05n0232_p0712c02║▲今令知心合體，達本情亡，故談斯經，以為顯示。
X05n0232_p0712c03║後良以下，總相解釋。於中有三：初、明因義。本有恒
X05n0232_p0712c04║沙性德，本覺佛智，無二體故，以此為因。二、但相變
X05n0232_p0712c05║下，覆彼因義，是須開示。所以相變體殊者，迷真如
X05n0232_p0712c06║以成名相故；情生智隔者，失正智而成妄想故。上
X05n0232_p0712c07║對約境，下對約心，五法具矣。三、今令下，正明開義。
X05n0232_p0712c08║知心空寂，則即名相而合如體；達本無住，則妄想
X05n0232_p0712c09║亡而正智生。真本不可以功成，要亡功而本就；深
X05n0232_p0712c10║源不可以行得，必行盡而源成。若寂照雙流，則因
X05n0232_p0712c11║性開矣。性即知見，知見性相並皆顯現。故談已下，
X05n0232_p0712c12║結成開義。
X05n0232_p0712c13║▲亦有二種：一、以言顯示，令其知有；二、使其修行，悟
X05n0232_p0712c14║入顯現。
X05n0232_p0712c15║亦有二下。別釋。以言顯示令其知有者。唯明示義。
X05n0232_p0712c16║如示貪女宅中寶藏，未見未證使其修行，義通開
X05n0232_p0712c17║示。不知令知名之為性，未證能證稱之為入，顯現
X05n0232_p0712c18║之言對於開義。
X05n0232_p0712c19║▲如下破塵出經卷等。
X05n0232_p0712c20║如下。破塵下。引證。下經云：如有大經卷，量等三千
X05n0232_p0712c21║界，在於一塵內，一切塵悉然。有一聰慧人，淨眼悉
X05n0232_p0712c22║明見，破塵出經卷，廣饒益眾生。佛智亦如是，遍在
X05n0232_p0712c23║眾生心，妄想之所纏，不覺亦不知。諸佛大慈悲，令
X05n0232_p0712c24║其除妄想，如是乃出現，饒益諸菩薩等。即其義也。
X05n0232_p0713a01║▲亦如法華經云：唯以一大事因緣故出現於世，所
X05n0232_p0713a02║謂開示悟入佛之知見，眾生等有，故言唯一。
X05n0232_p0713a03║言唯以一大事因緣故者，即引他經。大乘法師但
X05n0232_p0713a04║云事物體事，事義道理隨應皆得，今略釋之。無二
X05n0232_p0713a05║無三故名為一，佛因佛果故稱為大，因果幹能令
X05n0232_p0713a06║物解脫並稱為事。言因緣者，如來因此緣此故出
X05n0232_p0713a07║現耳。又因緣者屬於大事，正因佛性為因、緣因佛
X05n0232_p0713a08║性為緣、了因所了為因、生因所生為緣，斯則大事
X05n0232_p0713a09║通因通果。因緣但語於因，因即種性之義，故彼經
X05n0232_p0713a10║云：佛種從緣起，萬行為緣起，斯佛種成菩提故。言
X05n0232_p0713a11║所謂開示下，義引彼經，具云：舍利弗！云何名諸佛
X05n0232_p0713a12║世尊唯以一大事因緣故出現於世？舍利弗！諸佛
X05n0232_p0713a13║世尊欲令眾生開佛知見使得清淨故出現於世，
X05n0232_p0713a14║欲示眾生佛之知見故出現於世，欲令眾生悟佛
X05n0232_p0713a15║知見故出現於世，欲令眾生入佛知見道故出現
X05n0232_p0713a16║於世。廣釋如別，略釋如下。言眾生等有故言唯一
X05n0232_p0713a17║者，隨難唯解一字耳。
X05n0232_p0713a18║▲十利今後者，既等有其分，故廣利無邊。
X05n0232_p0713a19║十利今後者，文中亦二：先躡前總辨。
X05n0232_p0713a20║▲此亦二種：一、利今，即佛在當機；二、利後，即今之聞
X05n0232_p0713a21║見。發心品云：我等諸佛護持此法，令未來世一切菩
X05n0232_p0713a22║薩未曾聞者，皆悉得聞。
X05n0232_p0713a23║後此亦下開章別明，文分為三：初約時分二可知，
X05n0232_p0713a24║次此益復二下約行分二，後又此利益下對前辨
X05n0232_p0713b01║異。
X05n0232_p0713b02║▲此益復二：一、令得見聞，為堅種故。出現品云：如人
X05n0232_p0713b03║食少金剛，終竟不銷等。
X05n0232_p0713b04║二中，疏云終竟不銷等者，等取餘經。餘經云：要穿
X05n0232_p0713b05║其身，出在於外。何以故？金剛不與肉身雜穢而同
X05n0232_p0713b06║止故。於如來所種少善根亦復如是，要穿一切有
X05n0232_p0713b07║為諸行煩惱身過，到於無為究竟智處。何以故？此
X05n0232_p0713b08║少善根不與有為諸行煩惱而共住故。
X05n0232_p0713b09║▲二、令起行成證入故。出現又云：設有菩薩無量百
X05n0232_p0713b10║千億那由他劫行六波羅蜜，修習種種菩提分法，若
X05n0232_p0713b11║未聞此如來不思議大威德法門，或時聞已，不信、不
X05n0232_p0713b12║解、不順、不入，不得名為真實菩薩，以不能生如來家
X05n0232_p0713b13║故。若聞此法，信、解、隨順、悟、入，當知此人生如來家，乃
X05n0232_p0713b14║至深入如來無礙境界。
X05n0232_p0713b15║▲良以有作之修，多劫終成敗壞，無心體極，一念便
X05n0232_p0713b16║契佛家。賢首品云：十剎塵數如來所，悉皆承事盡一
X05n0232_p0713b17║劫，若於此品能誦持，其福最勝過於彼等。
X05n0232_p0713b18║二、令起行成證入故下，文二：初正釋；後良以有作
X05n0232_p0713b19║下，釋成。今初，疏云乃至深入如來等者，中間經云：
X05n0232_p0713b20║隨順一切如來境界，具足一切諸菩薩法，安住一
X05n0232_p0713b21║切種知境界，遠離一切諸世間法，出生一切如來
X05n0232_p0713b22║所行，通達一切菩薩法性，於佛自在，心無疑惑，住
X05n0232_p0713b23║無師法，深入如來無礙境界。故云乃至。
X05n0232_p0713b24║▲又此利益，別對前九，成十種益。謂：一、聞法爾，則知
X05n0232_p0713c01║常遍，成見聞益。二、聞本行願，學佛發興，成發心益。三、
X05n0232_p0713c02║聞機感知，法由善起，成造修益。四、聞為本，知其義圓，
X05n0232_p0713c03║成頓得益。五、聞果德，則信樂願齊，成滅障益。六、聞位
X05n0232_p0713c04║期心證入，成攝位益。七、聞行發意修行，成起行益。八、
X05n0232_p0713c05║聞法決須解了，成稱性益。九、聞因知一切皆同，成轉
X05n0232_p0713c06║利益。十、總具前九，成速證益。故前九因，皆為今益。
X05n0232_p0713c07║又此利益下，對前辨異。所以辨異者，亦為揀濫故。
X05n0232_p0713c08║以利今後義，似順機感，機感亦有二世機故。故上
X05n0232_p0713c09║又明約行分二，已是異前，但約時故。又順機多約
X05n0232_p0713c10║於所，利益多約於能。又順機但是別義，利益通於
X05n0232_p0713c11║十義，即總、別之異。故對前九別，成斯十益也。於中
X05n0232_p0713c12║二：先別對前；後亦可已下，通申本義。今初，此十種
X05n0232_p0713c13║益出於旨歸，但次第不同耳。彼次第云：一、見、聞益，
X05n0232_p0713c14║二、發心益，三、起行益，四、攝位益，五、速證益，六、滅障
X05n0232_p0713c15║益，七、轉利益，八、造修益，九、頓得益，十、稱性益。此依
X05n0232_p0713c16║從淺至深，自利自、他等而為其次。今疏順前九門，
X05n0232_p0713c17║展轉相生，後能成前，以為次第耳。然見、聞等實通
X05n0232_p0713c18║十因，欲顯別義，隨便逐勝，以別配耳。一、以法爾常
X05n0232_p0713c19║說、遍說，便能觸目對境，一切時中常如法見。所引
X05n0232_p0713c20║經文，如前總中。又出現品云：佛子！譬如雪山有藥
X05n0232_p0713c21║王樹，名曰善見。若有見者，眼得清淨；若有聞者，耳
X05n0232_p0713c22║得清淨等。佛子！如來、應、正等覺無上藥王亦復如
X05n0232_p0713c23║是，能作一切饒益眾生。若有得見如來色身，眼得
X05n0232_p0713c24║清淨；若有得聞如來名號，耳得清淨等。又云：佛子！
X05n0232_p0714a01║我今告汝：設有眾生見、聞於佛，業障纏覆，不生信
X05n0232_p0714a02║樂，亦種善根，無空過者，乃至究竟入於涅槃。上雖
X05n0232_p0714a03║明見佛，佛是華嚴佛故，舌根嘗法味故。賢首品云：
X05n0232_p0714a04║此法希有甚奇特，若人聞已能忍可，能信能受能
X05n0232_p0714a05║讚說，如是所作甚為難等。兜率偈讚品云：設於念
X05n0232_p0714a06║念中，供養無量佛，未知真實法，不名為供養。若聞
X05n0232_p0714a07║如是法，諸佛從此生，雖經無量苦，不捨菩提行。一
X05n0232_p0714a08║聞大智慧，諸佛所入法，普於法界中，成三世導師。
X05n0232_p0714a09║明知見聞，其益深矣。言發心益者，若不聞此，不能
X05n0232_p0714a10║發心；設有發心，不得尊勝。以初發心時，便成正覺
X05n0232_p0714a11║等故。義如前引。言造修益者，謂聞此普法，便能造
X05n0232_p0714a12║修一行一切行故。如前引。出現品云：多劫修行，不
X05n0232_p0714a13║聞此法，非真修故。言頓行益者，如下六千比丘言
X05n0232_p0714a14║下獲於十眼，善財童子一生能圓諸位，法界品初
X05n0232_p0714a15║菩薩頓證等，並如教迹中引。言滅障益者，即一斷
X05n0232_p0714a16║一切斷。如隨好品天皷教以等。法界三業悔過結
X05n0232_p0714a17║云：若如是知是真實懺悔，一切罪惡悉得清淨。說
X05n0232_p0714a18║此法時，百千億那由他佛剎微塵數世界中，兜率
X05n0232_p0714a19║陀諸天子得無生法忍。又諸天子以香華等供佛
X05n0232_p0714a20║而成大益。又云：其諸香雲普雨無量佛剎微塵數
X05n0232_p0714a21║世界，若有眾生身蒙香者，其身安樂，譬如比丘入
X05n0232_p0714a22║第四禪，一切業障皆得消滅。若有聞者，彼諸眾生
X05n0232_p0714a23║於色、聲、香、味、觸，其內具有五百煩惱，其外亦有五
X05n0232_p0714a24║百煩惱，貪行多者二萬一千，瞋、癡等分亦然。了知
X05n0232_p0714b01║如是悉是虗妄，如是知已，成就香幢雲自在光明
X05n0232_p0714b02║清淨善根等，皆滅障益也。言攝位益者，如前位中
X05n0232_p0714b03║具明。言起行益者，如普賢行品云：菩薩摩訶薩得
X05n0232_p0714b04║聞此法，少作方便，疾得阿耨多羅三藐三菩提，以
X05n0232_p0714b05║一行一切行故。如前行中具引。言稱性益者，謂依
X05n0232_p0714b06║此普法，一切眾生無不皆悉稱其本性，佛果海中
X05n0232_p0714b07║舊來益竟。故出現品云：如來成正覺時，於其身中
X05n0232_p0714b08║普見一切眾生成正覺，乃至普見一切眾生入涅
X05n0232_p0714b09║槃，皆同一性，所謂無性。若不稱性，豈得然耶？言轉
X05n0232_p0714b10║利益者，如第一重地獄天子得益竟，展轉成三重
X05n0232_p0714b11║之益，後二即轉利益也。如上滅障，即第二重亦是
X05n0232_p0714b12║轉利益，所望處別，故為滅障。第三重云：若有眾生
X05n0232_p0714b13║見其蓋者，種清淨金網轉輪王位一恒河沙善根。
X05n0232_p0714b14║佛子！菩薩住此轉輪王位，於百千億那由他佛剎
X05n0232_p0714b15║微塵數世界中教化眾生。乃至云：若有蹔得遇斯
X05n0232_p0714b16║光明，必獲菩薩第十地位。以先修行善根力故，皆
X05n0232_p0714b17║轉利益。言速證益者，如前教迹中一生圓曠劫之
X05n0232_p0714b18║果中辨。言故前九因皆為今益者，結也。
X05n0232_p0714b19║▲亦可前一一門皆成十益，可以意得。
X05n0232_p0714b20║亦可前一一門皆成十益者，此第二意，却是正意，
X05n0232_p0714b21║上但隨宜耳。
X05n0232_p0714b22║▲因上十義故，此教興發心品中有十所因，彼云：以
X05n0232_p0714b23║佛神力故，世尊本願力故等，因緣相參，對會因緣，可
X05n0232_p0714b24║以意得。
X05n0232_p0714c01║因上十義，故此教興下，第三、結屬會釋也。此上結
X05n0232_p0714c02║屬下，會釋經文。彼經具云：其說法者，同名法慧，悉
X05n0232_p0714c03║以佛神力故，世尊本願力故，為欲顯示佛法故，為
X05n0232_p0714c04║以智光普照故，為欲開闡實義故，為令證得法性
X05n0232_p0714c05║故，為令眾會悉歡喜故，為欲開示佛法因故，為得
X05n0232_p0714c06║一切佛平等故，為了法界無有二故，說如是法。十
X05n0232_p0714c07║因舉二，故有等言。言因、緣相參者，神力是緣，餘皆
X05n0232_p0714c08║是因，故云相參。今略舉二，即有因、緣。以疏對彼，因、
X05n0232_p0714c09║緣易知，故云可以意得。
X05n0232_p0714c10║▲第二、明說經緣者，一切經首說時、方、人等，皆是緣
X05n0232_p0714c11║起。
X05n0232_p0714c12║第二、明說經緣等者，疏文分二：先引例總明；後今
X05n0232_p0714c13║有十緣下，開章別釋。前中謂六成就中信、聞二種
X05n0232_p0714c14║屬於阿難，在佛滅後結集時安，不為經緣？餘四成
X05n0232_p0714c15║就為經緣起。說必依時，要有方、處，人通說、聽，即佛
X05n0232_p0714c16║及眾四義足矣。問：智論云：說時、方、人，令生信故。何
X05n0232_p0714c17║以今言為緣起耶？答：六中，初二唯屬證信，後四義
X05n0232_p0714c18║有兩兼。阿難引之為生物信，當時無此，教不得興，
X05n0232_p0714c19║故為緣起。今十緣中具有此四。
X05n0232_p0714c20║▲今有十緣：一、依時，二、依處，三、依主，四、依三昧，五、依
X05n0232_p0714c21║現相，六、依說者，七、依聽者，八、依德本，九、依請者，十、依
X05n0232_p0714c22║加者。
X05n0232_p0714c23║今有十緣下，開章別釋，中二：先列，後釋。今初，依時
X05n0232_p0714c24║下，釋。疏文分四：一、大意，二、開章，三、融會，四、廣如旨
X05n0232_p0715a01║歸。一、句出法源。
X05n0232_p0715a02║▲今初，依時。夫心冥至道，則渾一古今，法界無生，本
X05n0232_p0715a03║亡時分。經偈云：如來得菩提，實不繫於日。
X05n0232_p0715a04║今初，分二：先拂迹顯實，後就德顯圓。前中言夫心
X05n0232_p0715a05║冥至道，則混一古今者，此約人顯實。法界下，約法
X05n0232_p0715a06║顯實。心與理冥契，則無今古之相。故肇公云：古今
X05n0232_p0715a07║通，始終同，窮本極末，浩然大均。生公法華疏云：古
X05n0232_p0715a08║亦今也，今亦古矣。言法界無生等者，就法顯實也。
X05n0232_p0715a09║有生則屬三世，便即有時；無生則無三世剎那，安
X05n0232_p0715a10║有時分？故出現品云：真如離妄恒寂靜，無生無滅
X05n0232_p0715a11║普周遍等。言下經偈云下，引經證，略舉人證耳，即
X05n0232_p0715a12║兜率實幢偈也。彼具云：眾生如是說，某日佛成道，
X05n0232_p0715a13║如來得菩提，實不繫於日。法界品云：菩薩智輪遠
X05n0232_p0715a14║離一切分別網，起一切障礙山，不可以生死中長
X05n0232_p0715a15║短、染淨、劫數顯示等。其文非一。
X05n0232_p0715a16║▲況無涯之說，念劫圓融哉！
X05n0232_p0715a17║況無涯之說等者，第二、就德顯圓。無涯之說竪約
X05n0232_p0715a18║長時，故旨歸云常恒之說前後際而無涯。念劫圓
X05n0232_p0715a19║融者，約一念即不可盡，一念即無量劫，無量劫即
X05n0232_p0715a20║一念等，故云爾也。一念即多劫，何定時之長短哉？
X05n0232_p0715a21║▲今以無時之時，略顯十重時別。
X05n0232_p0715a22║今以無時之時略顯十重時別者，此下第二開章
X05n0232_p0715a23║解釋也。就中三：初上二句標，次初唯下釋，後於前
X05n0232_p0715a24║下結。
X05n0232_p0715b01║▲初、唯一念；二、盡七日；三、遍三際；四、攝同類劫；五、收
X05n0232_p0715b02║異類劫；六、以念攝劫；七、劫念重收；八、異類界時；九、彼
X05n0232_p0715b03║此相入；十、以本收末，謂以非劫為劫故。
X05n0232_p0715b04║二、釋中，初、唯一念者，謂於一剎那頓遍無盡之處
X05n0232_p0715b05║說無邊法；二、盡七日者，謂初成道，一七日中自受
X05n0232_p0715b06║法樂，第二七日頓說此經；言三、遍三際者，謂盡前、
X05n0232_p0715b07║後際各無邊劫，常恒周遍演說此經。初無暫息，上
X05n0232_p0715b08║三易故，疏但列名而已。言四、攝同類劫下，以義稍
X05n0232_p0715b09║隱，故並加字。旨歸但云：四、攝同類，五、收異劫，六、念
X05n0232_p0715b10║攝劫，七、復重收，八、異界時，九、彼、此相入，十、以本收
X05n0232_p0715b11║末。今加一字，義則易見，故並不釋，唯釋第十耳。言
X05n0232_p0715b12║攝同類劫者，於前無邊劫各攝同類，如長劫唯攝
X05n0232_p0715b13║長劫，短劫唯攝短劫等。言五、收異類劫者，謂長劫
X05n0232_p0715b14║攝短劫等。言六、以念攝劫者，於一念中即攝無邊
X05n0232_p0715b15║同、異類劫，念念皆爾。言七、劫念重收者，此上念念
X05n0232_p0715b16║所攝劫中各以念成，彼一一念亦各攝諸劫。是則
X05n0232_p0715b17║念念既其不盡，劫劫亦復無窮，如因陀羅網重重
X05n0232_p0715b18║無盡也。言八、異類界時者，上之七重且約一類世
X05n0232_p0715b19║界，如今娑婆一類。今辨樹形、江河形等無邊異類
X05n0232_p0715b20║之剎，剎既同處而有不同，時亦同時而各別分齊，
X05n0232_p0715b21║盡彼時分常說此經。言九、彼此相入者，即彼異類
X05n0232_p0715b22║界所有時劫亦各別相收，或同異類界時互相攝
X05n0232_p0715b23║入，若念若劫重重無盡，同前四、五、六、七於彼諸時
X05n0232_p0715b24║常說此經。言謂以非劫為劫者，第十、難見，故以此
X05n0232_p0715c01║句釋之。以非劫為本，劫即為末。言非劫者，離分限
X05n0232_p0715c02║故，如華藏世界以非劫為劫，劫即非劫。念等亦爾，
X05n0232_p0715c03║以時無長短，離分限故，以染時分說彼劫故。以時
X05n0232_p0715c04║無別體，依法上立，法既融通，時亦隨爾。故離世間
X05n0232_p0715c05║品云：菩薩摩訶薩知一切劫即是非劫，而真實說
X05n0232_p0715c06║一切劫數。是為第六、無等住，故云非劫為劫。
X05n0232_p0715c07║▲於前十時恒演此經。
X05n0232_p0715c08║於此無量時，劫常說華嚴。
X05n0232_p0715c09║▲又此十種隨一圓收。
X05n0232_p0715c10║又此十種者，此下第三融會也。於中三：初此上二
X05n0232_p0715c11║句正融會也。
X05n0232_p0715c12║▲依此說時，則無始終。
X05n0232_p0715c13║二、依此說時下，通妨難。此上牒疑情。既無始終，何
X05n0232_p0715c14║有初成之始、九會之終？
X05n0232_p0715c15║▲亦隨見聞說初成等，如前法爾中辨。
X05n0232_p0715c16║亦隨見、聞下，會釋也。疏指前通。又此一部即是無
X05n0232_p0715c17║邊法海以下，皆結通，無分齊故；一部即是一切說
X05n0232_p0715c18║故。
X05n0232_p0715c19║▲若依此時，則逈異餘教。
X05n0232_p0715c20║▲而餘教時不出於此。
X05n0232_p0715c21║▲或說三七、六七等，隨見聞故。
X05n0232_p0715c22║若依此時下，三顯勝能。於中又三：初揀他顯勝，次
X05n0232_p0715c23║而餘教下會他顯勝，後或說下再通妨難。難云：彼
X05n0232_p0715c24║有三七等殊，云何不出於此？故今通云：皆是此經
X05n0232_p0716a01║之時隨見聞故。
X05n0232_p0716a02║▲廣如旨歸。
X05n0232_p0716a03║廣如下：四、出法之源。
X05n0232_p0716a04║▲第二、依處者，夫智窮真際，能所兩忘，假說依真，而
X05n0232_p0716a05║非國土。
X05n0232_p0716a06║第二、說經處，疏文有四：第一、總彰大意，第二、敘昔
X05n0232_p0716a07║順違，第三、句數圓融，第四、別明處異。初中有三：初、
X05n0232_p0716a08║拂迹顯實，二、融通顯圓，三、依義建立。今初至而非
X05n0232_p0716a09║國土，即拂迹顯實。謂既亡能、所，何有能依之佛、所
X05n0232_p0716a10║依之處？普賢三昧品云：普賢身相如虗空，依真而
X05n0232_p0716a11║住非國土。猶是假說，以真無能、所，無可依故。
X05n0232_p0716a12║▲況剎塵即入，染淨參融。圓滿教之普周，難以分其
X05n0232_p0716a13║處別。
X05n0232_p0716a14║況剎塵即入下，第二、融通顯圓。無能所依尚通實
X05n0232_p0716a15║頓二教，實教頓教尚離處所，況於圓教耶？剎塵即
X05n0232_p0716a16║入即下，通局交徹。二、四句。染淨參融即下，淨穢無
X05n0232_p0716a17║礙。二、四句。圓滿教下，總結難思。
X05n0232_p0716a18║▲然真非事外，不壞所依。以上無時之時，遍此非處
X05n0232_p0716a19║之處。
X05n0232_p0716a20║然真非下，第三、依義建立。不壞相故不妨立時，然
X05n0232_p0716a21║旨歸約處先已有處，依此說經後辨其時，疏家欲
X05n0232_p0716a22║順六成就之次第，故先明時耳。
X05n0232_p0716a23║▲然有言此經在穢土，說居摩竭等故。有云處淨土，
X05n0232_p0716a24║說在華藏故。有云如實義者，二種身土無定異處，即
X05n0232_p0716b01║於一處見聞異故。
X05n0232_p0716b02║然有言下，第二、敘昔順違。於中二：先正敘，後上之
X05n0232_p0716b03║下決斷。前中第一、師云：既七處九會人三天四並
X05n0232_p0716b04║居娑婆欲界之中，明是穢也。第二、師云：說此經時
X05n0232_p0716b05║華藏世界六種震動。又言：其地堅固金剛所成，娑
X05n0232_p0716b06║婆土石諸山豈得將此為穢？第三、師但合上無礙，
X05n0232_p0716b07║謂感娑婆者對華藏而見娑婆，感華藏者對娑婆
X05n0232_p0716b08║而見華藏，亦如螺髻所見自在天宮，身子所見丘
X05n0232_p0716b09║陵坑坎。華藏品云：譬如見導師，種種色差別，隨眾
X05n0232_p0716b10║生心行，見諸剎亦然。
X05n0232_p0716b11║▲上之三義後一近宗。
X05n0232_p0716b12║後決斷。言後一近宗者，且知剎該淨穢，即二四句
X05n0232_p0716b13║中之一句，未窮玄妙，故云近宗。
X05n0232_p0716b14║▲然說此經處，淨穢無礙，通局交徹，各二四句。
X05n0232_p0716b15║然說此經處下，第三、句數圓融。於中有三：一、雙標，
X05n0232_p0716b16║二、雙釋，三、以麤例細。初標可知。
X05n0232_p0716b17║▲初、淨穢中，謂或唯染，或唯淨，如前二義。或俱華藏，
X05n0232_p0716b18║內娑婆故；或俱泯，染淨相盡，同一法界故。
X05n0232_p0716b19║初淨穢中下，雙釋。先釋染淨二四句。前一四句，以
X05n0232_p0716b20║本剎末剎相望成四句。華藏為本剎，世尊修因所
X05n0232_p0716b21║嚴淨故；剎種所持世界為末剎，應眾生有故。然末
X05n0232_p0716b22║剎則狹，本剎則寬；末通淨穢，本剎唯淨。若寬狹相
X05n0232_p0716b23║望，自屬通局。今論淨穢，故但取末中染剎。前二句
X05n0232_p0716b24║可知。第三句雙明本末，故得稱俱，不同前二。說華
X05n0232_p0716c01║藏即不言娑婆，說娑婆即不論華藏。今要明華藏
X05n0232_p0716c02║之內娑婆，如一莊嚴城中舉一小室耳。上三皆約
X05n0232_p0716c03║事明，第四句唯約理說。若理事相望，則前三句皆
X05n0232_p0716c04║末，第四句獨為其本。故華藏品云華藏世界海，法
X05n0232_p0716c05║界等無別，莊嚴極清淨，安住於虗空等。
X05n0232_p0716c06║▲又或唯染摩竭等，覆淨相故；或唯淨其地金剛，染
X05n0232_p0716c07║相盡故；或俱隱，顯無礙故；或俱非各相形，奪二相盡
X05n0232_p0716c08║故。
X05n0232_p0716c09║又或唯染下，第二、四句。隨取一剎即有四句，不論
X05n0232_p0716c10║本末染淨，今正約娑婆染剎上論四句也。即前三
X05n0232_p0716c11║約淨穢虧盈，後一約相盡理現。若約機說者，染就
X05n0232_p0716c12║劣機見故，淨就勝機見故，俱約二人同見故，剎體
X05n0232_p0716c13║自在故，俱非約頓機故，亦唯約體故。
X05n0232_p0716c14║▲次明通局交徹二四句者。
X05n0232_p0716c15║次明通局二四句等者，先標後釋。
X05n0232_p0716c16║▲謂或局此一界故，或通該十方故，或俱即此即遍
X05n0232_p0716c17║故，或泯二相盡故。
X05n0232_p0716c18║釋中，前四句約一重平漫以論，後四句約重重相
X05n0232_p0716c19║攝以說。又前四約以人望處論通局，後四唯約說
X05n0232_p0716c20║處論通局。前中，初二句唯約相說：一、謂此界七處
X05n0232_p0716c21║說經；二、謂十方諸剎齊說；三、以相隨性故，即一能
X05n0232_p0716c22║遍，如光明覺品，彼云：如此處見佛世尊座、蓮華藏
X05n0232_p0716c23║師子之座，一方一切諸世界中各有百億閻浮提、
X05n0232_p0716c24║百億如來亦如是座。此明一會即遍一切，非是彼
X05n0232_p0717a01║處各別有佛。四、即歸理平等。
X05n0232_p0717a02║▲又或局此界，攝一切故。或通此，入一切故。或俱即，
X05n0232_p0717a03║攝即入故。或泯形，奪相盡故。
X05n0232_p0717a04║後四句中，初一、約廣容門，事含於理無礙，故令一
X05n0232_p0717a05║界即理能攝一切；二、約普遍門，事如理遍，令此一
X05n0232_p0717a06║界隨所依理入一切剎；三、廣容即普遍故，正攝之
X05n0232_p0717a07║時便能遍入，以此二門無異體故；四、泯同平等門，
X05n0232_p0717a08║法界之中俱不可得故。
X05n0232_p0717a09║▲又以一塵例剎，亦有四句可知。
X05n0232_p0717a10║又以一塵下。三、以麤例細也。引文如前依正融通
X05n0232_p0717a11║中說。
X05n0232_p0717a12║▲若從狹至寬，略顯十處。
X05n0232_p0717a13║若從狹至寬略顯十處下，第四、別明處異中，文分
X05n0232_p0717a14║為六：一、標數；二、初此下，別釋；三、然上下，總結；四、然
X05n0232_p0717a15║說十住下，釋妨；五、十餘佛同者下，隨難重釋；六、又
X05n0232_p0717a16║上十處下，總融十義。
X05n0232_p0717a17║▲初、此閻浮七處九會而周法界，如昇須彌品。二、周
X05n0232_p0717a18║百億同類一界亦遍法界，如光明覺品。三、遍異類樹
X05n0232_p0717a19║形等剎。四、遍剎種。五、遍華藏。六、遍餘剎海若種若剎。
X05n0232_p0717a20║七、遍前六類剎塵皆有同異類剎。八、盡虗空界容一
X05n0232_p0717a21║一毛端之處各有無邊剎海。九、猶帝網。十、餘佛同。
X05n0232_p0717a22║二中。然其十名與旨歸小有不同。旨歸云：初、此閻
X05n0232_p0717a23║浮，二、周百億，三、盡十方，四、遍塵道，五、通異界，六、該
X05n0232_p0717a24║剎塵，七、歸華藏，八、重攝剎，九、猶帝網，十、餘佛同。今
X05n0232_p0717b01║疏所以不同彼者，以歸華藏即前染、淨無礙，故不
X05n0232_p0717b02║立之。故旨歸文云：事盡理現，染相盡故。其該剎塵
X05n0232_p0717b03║與遍塵道，並皆是塵，故第七中攝。八重攝剎者，亦
X05n0232_p0717b04║明華藏中塵一一攝餘剎海，亦不異於第一剎塵。
X05n0232_p0717b05║故並略之，而加四、五、六，以成十義。彼三即此八，彼
X05n0232_p0717b06║五即此三。此亦賢首略疏之中光明覺品中意，參
X05n0232_p0717b07║而用之耳。言如昇須彌品者，此文為證七處而周
X05n0232_p0717b08║法界之言。文云：爾時世尊不離一切菩提樹下，而
X05n0232_p0717b09║上昇須彌，向帝釋殿下云：十方世界，悉亦如是。法
X05n0232_p0717b10║慧偈云：一切閻浮提皆言佛在中我等今見佛住
X05n0232_p0717b11║於須彌頂十方悉亦然如來自在力。皆遍法界之
X05n0232_p0717b12║文也。七處皆爾。文中但三賢、三天言不起而遍，義
X05n0232_p0717b13║如下疏。言如光明覺品者，此證百億遍法界。法界
X05n0232_p0717b14║皆有同類一界。言同類者，同有須彌大海、鐵圍四
X05n0232_p0717b15║洲、二十八天，各有百億，故名同也。故彼經云：如是
X05n0232_p0717b16║無數、無量、無邊、無等、不可數、不可稱、不可思、不可
X05n0232_p0717b17║量、不可說盡法界、虗空界所有世界，南、西、北方，四
X05n0232_p0717b18║維，上、下，亦復如是。彼一一世界中，皆有百億閻浮
X05n0232_p0717b19║提，乃至百億色究竟天，其中所有，悉皆明現。彼一
X05n0232_p0717b20║一閻浮提中，悉見如來座蓮華藏師子之座，十佛
X05n0232_p0717b21║剎微塵數菩薩所共圍繞。揀唯閻浮，故云百億；揀
X05n0232_p0717b22║下異類，故云同類一界。言三、遍異類樹形等剎者，
X05n0232_p0717b23║上二皆略釋，下八唯列名而已。而言等者，等取江
X05n0232_p0717b24║河迴轉形等。經列二十形，結有不可說不可說佛
X05n0232_p0717c01║剎微塵數異類，一一流類皆遍十方虗空法界，與
X05n0232_p0717c02║前須彌界等互不相礙，各於其中轉斯法輪。言四、
X05n0232_p0717c03║遍剎種者，向明異類，且舉百億中異類，故今方明
X05n0232_p0717c04║剎種。然異類言雖通華藏，言總意別。言遍剎種者，
X05n0232_p0717c05║即取最中無邊妙華光香水海中普照十方熾然
X05n0232_p0717c06║寶光明世界種，其中攝二十重佛剎微塵數，結有
X05n0232_p0717c07║不可說佛剎微塵數世界於中布列，今遮那亦遍
X05n0232_p0717c08║其中。言五、遍華藏者，謂遍華藏一界有前十不可
X05n0232_p0717c09║說佛剎微塵數世界種，既皆如來修因之所嚴淨，
X05n0232_p0717c10║故常處其中而演說法。言六、遍餘剎海若種若剎
X05n0232_p0717c11║者，即華藏之外十方無間窮盡法界之剎海，例如
X05n0232_p0717c12║華藏也。如第六卷現相品說：華藏世界海，東有世
X05n0232_p0717c13║界海，名清淨光蓮華莊嚴，南名一切寶月光明莊
X05n0232_p0717c14║嚴藏，西名可愛樂寶光明，北名毗瑠璃蓮華光圓
X05n0232_p0717c15║滿藏，東北名閻浮檀金玻璃色幢，東南名金莊嚴
X05n0232_p0717c16║瑠璃光普照，西南名日光遍照，西北名寶光照曜，
X05n0232_p0717c17║下方名蓮華香妙德藏，上方名摩尼寶照曜莊嚴。
X05n0232_p0717c18║結云十億佛剎塵數等是也。言七、遍前六類剎塵
X05n0232_p0717c19║者，前之六段各是一類，此上諸剎皆以塵成，一一
X05n0232_p0717c20║塵中皆有佛剎，如來於彼塵內剎中說經。故華藏
X05n0232_p0717c21║品云：華藏世界所有塵，一一塵中見法界。法界尚
X05n0232_p0717c22║見，何況剎耶？又云：一一塵內難思剎，隨眾生心各
X05n0232_p0717c23║別住。又云：如於此會見佛座，一切塵中悉如是。其
X05n0232_p0717c24║文非一。言八、盡虗空界容一一毛端之處，各有無
X05n0232_p0718a01║邊剎海者，此不論成剎之塵，但取容塵之處遍於
X05n0232_p0718a02║空矣。如二界中間空無有物，亦是容塵之處。今取
X05n0232_p0718a03║遍法界、虗空界，有剎無剎、有塵無塵，但可容塵之
X05n0232_p0718a04║處，即有無邊同類異類一切剎等，如來於此常轉
X05n0232_p0718a05║法輪。阿僧祇品云：一毛端處所有剎，其數無量不
X05n0232_p0718a06║可說，盡虗空量諸毛端，一一處剎悉如是。彼毛端
X05n0232_p0718a07║處諸國土，無量種類差別住，有不可說異類剎，有
X05n0232_p0718a08║不可說同類剎。不可言說毛端處，皆有淨剎不可
X05n0232_p0718a09║說，種種莊嚴不可說，種種奇妙不可說。如是等文，
X05n0232_p0718a10║其證非一。而言於中說法者，彼次頌云：於彼一一
X05n0232_p0718a11║毛端處，演不可說諸佛名，出妙音聲不可說，轉正
X05n0232_p0718a12║法輪不可說。於彼一一法輪中，演修多羅不可說，
X05n0232_p0718a13║於彼一一修多羅，分別法門不可說。於彼一一法
X05n0232_p0718a14║門中，又說諸法不可說，於彼一一諸法中，調伏眾
X05n0232_p0718a15║生不可說等。言九、猶帝網者，彼一一微塵既各攝
X05n0232_p0718a16║無邊剎海，即此剎等復有微塵，彼諸塵內復有剎
X05n0232_p0718a17║海，是則塵塵不盡、剎剎無窮。如帝釋殿網，重重重
X05n0232_p0718a18║重，不可說其分量；而毗盧遮那，亦重重重重，無盡
X05n0232_p0718a19║無盡，常演說法。言十、餘佛同，下文自釋。
X05n0232_p0718a20║▲然上十類，一一各遍法界，而前九正是遮那說法
X05n0232_p0718a21║之處。
X05n0232_p0718a22║然上十類等者，第三、總結也。由上十門初二有遍
X05n0232_p0718a23║法界之言，從三至十皆略此言，故今總結皆遍。
X05n0232_p0718a24║▲然說十住等處，雖復各遍法界，乃至塵毛為門不
X05n0232_p0718b01║同，亦無雜亂。
X05n0232_p0718b02║然說十住下，第四、釋妨。謂有問言：若忉利天說十
X05n0232_p0718b03║住法，既遍虗空，周於毛道，未知夜摩天等亦說十
X05n0232_p0718b04║住不？設爾，何失？二俱有過。若彼不說，則說處不遍；
X05n0232_p0718b05║若彼亦說，處則雜亂。何以經中唯云忉利說十住
X05n0232_p0718b06║法，夜摩天處說十行等耶？故為此通。於中三：初總
X05n0232_p0718b07║答前問，次重通再難，後一一會下，以一例餘。初中，
X05n0232_p0718b08║即隱、顯門。一門顯時，餘門則隱。如以十住為門，唯
X05n0232_p0718b09║言十住遍；十行為門，唯明十行遍等。故云為門不
X05n0232_p0718b10║同，亦無雜亂。
X05n0232_p0718b11║▲若約十住與十行等全位相攝，則彼此互無，各遍
X05n0232_p0718b12║法界。若約諸位相資，則後此互有，同遍法界。
X05n0232_p0718b13║若約十住至彼此互有同遍法界者，即第二重通
X05n0232_p0718b14║再難。謂更有問言：若約為門不同？為互相見不？若
X05n0232_p0718b15║相見者，還成雜亂；若不相見，何以知遍？今答此問，
X05n0232_p0718b16║明有見、不見。謂若約相即，則不相見；若約相入，則
X05n0232_p0718b17║許互見。言若約十住與十行等全位相攝，則彼此
X05n0232_p0718b18║互無各遍法界者，是相即門。謂若以十住攝於餘
X05n0232_p0718b19║位，則唯有十住，餘位如虗空，以餘位癈已，同十住
X05n0232_p0718b20║故。餘位亦爾，十住遍時，非十行等遍，故云各遍法
X05n0232_p0718b21║界。言若約諸位相資，則彼此互有同遍法界者，是
X05n0232_p0718b22║相入門。以約力用互資，不壞自他，如兩鏡相照故。
X05n0232_p0718b23║東鏡動時，鏡中之影亦動，故得同遍法界，而有主
X05n0232_p0718b24║伴，故非雜亂。如十住為門，帶十行等同遍法界時，
X05n0232_p0718c01║但名十住遍，不名十行等遍。若十行等為門亦然，
X05n0232_p0718c02║則有力能攝者為主，無力被攝者為伴。前相即門
X05n0232_p0718c03║中，正十住遍時，不妨餘遍，但隱顯不同耳。十住遍
X05n0232_p0718c04║時，十行等即隱；十行遍時，餘隱亦然。依相即門亦
X05n0232_p0718c05║名為純，遍周法界，塵毛唯有十住等故。後相入門
X05n0232_p0718c06║亦名雜門，以諸位一時相資遍故，則十住中有十
X05n0232_p0718c07║行等。餘義至義分齊中廣辨。
X05n0232_p0718c08║▲一一會品，准此知之。
X05n0232_p0718c09║▲十、餘佛同者。此佛既爾，餘佛例然。故諸會結通皆
X05n0232_p0718c10║云：我等諸佛亦如是說。
X05n0232_p0718c11║十、餘佛同者下，第五、隨難重釋。中二：先正顯同遍；
X05n0232_p0718c12║後然主主下，釋通妨難。前中以竪窮三際、橫遍十
X05n0232_p0718c13║方，佛佛德用說法皆同故。故經云：三世諸佛已說、
X05n0232_p0718c14║今說、當說。疏中引經我等諸佛亦如是說，即橫論
X05n0232_p0718c15║也，即證法佛言也。十地經云：我不見有諸佛世界，
X05n0232_p0718c16║彼諸如來不說此法。即金剛藏說法菩薩言也。
X05n0232_p0718c17║▲然主、主不相見，伴、伴不相見，主、伴、伴主則互相見。
X05n0232_p0718c18║若互不相見，即各遍法界。互相見故，同遍法界，亦無
X05n0232_p0718c19║雜亂，亦無障礙。
X05n0232_p0718c20║然主主下，二、通難中，謂有問言：餘佛說處與遮那
X05n0232_p0718c21║佛為相見不？設爾何失？二俱有過，謂若相見即乖
X05n0232_p0718c22║相遍，若不相見即乖主伴，故為此通。謂見與不見
X05n0232_p0718c23║二義俱成，二互相見主伴義成，見與不見遍義皆
X05n0232_p0718c24║成，但各遍同遍以為異耳。文具四句。言主主不相
X05n0232_p0719a01║見者，遮那為主時，十方餘佛但得為伴不得為主；
X05n0232_p0719a02║若餘佛為主，遮那亦即為伴不得為主，故云主主
X05n0232_p0719a03║不相見。二、伴伴不相見者，如諸佛為遮那伴時，遮
X05n0232_p0719a04║那更不得為伴，故云伴伴不相見，非謂彼諸伴佛
X05n0232_p0719a05║自不相見。言主伴伴主則互相見者，即第三第四
X05n0232_p0719a06║句也。三、主伴得相見者，如遮那為主見餘伴佛，伴
X05n0232_p0719a07║佛亦見遮那故。四、伴主相見者，如遮那為伴、餘佛
X05n0232_p0719a08║為主則得相見。然三四二句義則不異，但約一人
X05n0232_p0719a09║互通主伴故成四耳。言無雜亂者，結為門別故。言
X05n0232_p0719a10║無障礙者，約常融攝故。
X05n0232_p0719a11║▲又上十處共為緣起，舉一全收，以一一稱法性故。
X05n0232_p0719a12║▲而隨前一一時，皆遍此諸處，又隨一一處，皆具前
X05n0232_p0719a13║時頓說此經。
X05n0232_p0719a14║▲此猶約器世間說。若約智正覺及眾生世間，即一
X05n0232_p0719a15║一佛身肢節毛孔皆攝無盡重重之剎，普賢眾生一
X05n0232_p0719a16║一皆爾，並是遮那說經之處。
X05n0232_p0719a17║又上十處下，第六、總融十義。於中分三：初、正顯十
X05n0232_p0719a18║義融通；次、而隨下，對時顯處；後、此猶約下，通顯甚
X05n0232_p0719a19║深。謂上十重但是器世間耳，未說佛毛及眾生毛
X05n0232_p0719a20║孔中事，一一皆悉重重無盡。言普賢、眾生一一皆
X05n0232_p0719a21║爾者，普賢若望如來，亦名眾生世間；若望眾生，亦
X05n0232_p0719a22║名智正覺世間。又舉普賢，則攝一切菩薩也。
X05n0232_p0719a23║
X05n0232_p0719a24║大方廣佛華嚴經疏演義鈔卷第二