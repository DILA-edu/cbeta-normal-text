X05n0232_p0719b01║
X05n0232_p0719b02║
X05n0232_p0719b03║
X05n0232_p0719b04║大方廣佛華嚴經疏演義鈔卷第三
X05n0232_p0719b05║清涼山大華嚴寺沙門澄觀撰述
X05n0232_p0719b06║▲第三、依主者。夫真身寥廓，與法界合其體；包羅無
X05n0232_p0719b07║外，與萬化齊其用。窮源莫二，執迹多端，一身多身，經
X05n0232_p0719b08║論異說。
X05n0232_p0719b09║第三、依主者，疏文分五：一、總彰大意；二、今說此經
X05n0232_p0719b10║下，假問徵起；三、故說此經下，總相會通；四、今先明
X05n0232_p0719b11║下，開章別釋；五、是知或說下，會通餘教。今初，謂如
X05n0232_p0719b12║來唯一無障礙身，隨機教異耳。言夫真身寥廓，與
X05n0232_p0719b13║法界合其體者，若以法界為身，法界即身，不言合
X05n0232_p0719b14║體。今以無障礙智與如冥一，故言合體。故金光明
X05n0232_p0719b15║云：唯如如及如如智獨存，則以如智共為真身。既
X05n0232_p0719b16║智合如，則令色相佛身功德無不合如。言包羅無
X05n0232_p0719b17║外，與萬化齊其用者，體既合如，如無不在，如無不
X05n0232_p0719b18║包，故令佛身亦無不包矣。萬化云云，即是法身大
X05n0232_p0719b19║用。而言齊者，以如來得一切法量等身，故假言齊
X05n0232_p0719b20║耳。上二義明佛之體、用同法界體、用，故混萬化即
X05n0232_p0719b21║真，會精、麤一致，圓融無礙也。故次疏云窮源莫二，
X05n0232_p0719b22║謂若據本以適末，則萬流有異派；若尋流以討源，
X05n0232_p0719b23║則千途無異轍。若三江之浩淼，並源出於岷山也。
X05n0232_p0719b24║執迹多端者，即據本適末，不知多端是應迹耳。言
X05n0232_p0719c01║一身、多身，經、論異說者，出執迹之由也。由經、論中
X05n0232_p0719c02║一、多異說，故經隨物異，論逐經通，人隨教執。若識
X05n0232_p0719c03║其源，一、多無礙。故光明覺品云：一身為無量，無量
X05n0232_p0719c04║復為一，了知諸世間，現形遍一切。此身無所從，亦
X05n0232_p0719c05║無所積聚，眾生分別故，見佛種種身。即其義也。言
X05n0232_p0719c06║異說者，或說唯一，如此經云：十方諸如來，同共一
X05n0232_p0719c07║法界，一心一智慧，力無畏亦然等。或說二身，佛地
X05n0232_p0719c08║論說：一、生身，二、法身。謂法身、實報皆名法身，實功
X05n0232_p0719c09║德法故；他報、化身俱名生身，為物生故。智度論中
X05n0232_p0719c10║意亦同此。又般若論說有二佛：一、真佛，二、非真佛。
X05n0232_p0719c11║初是法身，後是報、化。下經之中亦多說二，文云：諸
X05n0232_p0719c12║佛真身本無二，應物分形滿世間。又云：佛以法為
X05n0232_p0719c13║身，清淨如虗空，所現眾色形，令入此法中等。或分
X05n0232_p0719c14║為三，即法、報、化。亦言法、報、應，應即化也。或說四種，
X05n0232_p0719c15║楞伽經說：一、應化佛，二、功德佛，三、智慧佛，四、如如
X05n0232_p0719c16║佛。初是化身，中二是報身，後一是法身。金光明經
X05n0232_p0719c17║又說四種：一、化身非應，謂為物所現龍、鬼等形，不
X05n0232_p0719c18║為佛身，名化非應。二、應身非化，謂地前菩薩所見
X05n0232_p0719c19║佛身，依定而現，非五趣攝，名應非化，即四善根所
X05n0232_p0719c20║見一大千界一應身也。三、亦應亦化，謂諸聲聞所
X05n0232_p0719c21║見佛身，見相修成，故名為應；人見同類，故名為
X05n0232_p0719c22║化。四、非應非化，謂佛真身。前三並是化身，後一法、
X05n0232_p0719c23║報二身。佛地論中亦說有四：一、受用非變化，謂自
X05n0232_p0719c24║受用身；二、變化非受用，謂變化身，化地前類；三、亦
X05n0232_p0720a01║受用亦變化，謂他受用身，化十地菩薩；四、非受用
X05n0232_p0720a02║非變化，所謂法身。是則前金光明約三身上論四，
X05n0232_p0720a03║合法、報而開化身。今約三身論四，三身俱開，復重
X05n0232_p0720a04║開於報故。故雖有四，義理全異。或說五身，如大通
X05n0232_p0720a05║經說。然叡公維摩疏釋云：所謂法性生身，亦言功
X05n0232_p0720a06║德法身、變化法身、實相法身、虗空法身。詳而辨之，
X05n0232_p0720a07║一法身也。何者？言其生，則本之法性，故曰法性生
X05n0232_p0720a08║身；推其因，則是功德所成，故言功德法身；就其應，
X05n0232_p0720a09║則無感不形，是則變化法身；稱其大，則彌綸虗空，
X05n0232_p0720a10║所謂虗空法身；語其妙，則無相無為，故曰實相法
X05n0232_p0720a11║身。所以能妙極無相，大包虗空，遍應萬化，無感不
X05n0232_p0720a12║形者，可擬議而明。何者？三有之形，隨業而化，故有
X05n0232_p0720a13║精麤、大小萬殊之差。如來法身是妙功德果，功德
X05n0232_p0720a14║無邊，果亦無邊；功德無相，果亦無相；功德方便，果
X05n0232_p0720a15║亦方便。無邊故，量齊虗空；無相故，妙同實相；方便
X05n0232_p0720a16║故，無感不形。是為如來真妙法身。陰果不攝，非有
X05n0232_p0720a17║非無，以有此身為萬化之本，故得於中無感不應。
X05n0232_p0720a18║如冥室曦光，隨孔而照，光雖萬殊，而本之者一，所
X05n0232_p0720a19║謂真法身也。若直指功德實相名為法身，此乃以
X05n0232_p0720a20║法之謂假名為身，非色像之謂也。上皆五身義。若
X05n0232_p0720a21║以三身攝之，初二是報，次一是化，後二是法。又有
X05n0232_p0720a22║義說：有於九身，以三身各三故。法身三者：一、真法
X05n0232_p0720a23║界以為法身，本有三大，故為三耳。修成為報身，同
X05n0232_p0720a24║體大用名為化身。報身三者：真智所證，故名法身；
X05n0232_p0720b01║智德圓滿，即是報身；為十地所現，故曰化身。是為
X05n0232_p0720b02║報身三也。應身三者：化必有體，即是法身。故經云：
X05n0232_p0720b03║吾今此身，即是常身。法身三十二相、八十種好等，
X05n0232_p0720b04║修因所成，即是報身；感而必形，即是化身。故為化
X05n0232_p0720b05║身三耳。或說有十，自有二義：一、約十地所得十身，
X05n0232_p0720b06║如勝天王經說：一、平等身，二、清淨身，三、無盡身，四、
X05n0232_p0720b07║善修身，五、法性身，六、離尋伺身，七、不思議身，八、寂
X05n0232_p0720b08║靜身，九、虗空身，十、妙智身。二、約佛身之上自具十
X05n0232_p0720b09║身，即如下明。故疏云：一身、多身，經、論異說，略示異
X05n0232_p0720b10║義，無厭繁文。
X05n0232_p0720b11║▲今說此經，佛為真為應，為一為多？
X05n0232_p0720b12║今說此經下，第二、假問徵起。於中二：先問起；後若
X05n0232_p0720b13║言真者下，徵難。今初但有兩對，已含前後諸義。
X05n0232_p0720b14║▲若言真者，何名釋迦居娑婆界，人天同見？若云應
X05n0232_p0720b15║者，那言遮那處蓮華藏大菩薩見，見佛法身？
X05n0232_p0720b16║徵難中二：先難真應，後難一多。初中有三：一、約名，
X05n0232_p0720b17║二、約處，三、約機。
X05n0232_p0720b18║▲若云一者，何以多處別現？若云異者，何以復言而
X05n0232_p0720b19║不分身？
X05n0232_p0720b20║若云一者下，二、難一多。言多處別現者，如光明覺
X05n0232_p0720b21║品云：如此處見佛世尊座，蓮華藏師子之座，十佛
X05n0232_p0720b22║剎微塵數菩薩所共圍遶，彼一一世界中皆有百
X05n0232_p0720b23║億閻浮提，百億如來亦如是座等是也。又云：如於
X05n0232_p0720b24║此處見佛座，一切塵中悉如是，佛身無去亦無來，
X05n0232_p0720c01║所有國土皆明現等。何以復言而不分身者，出現
X05n0232_p0720c02║品云：譬如梵王住自宮，普現三千諸梵處，一切人
X05n0232_p0720c03║天咸得見，實不分身向於彼。諸佛現身亦如是，一
X05n0232_p0720c04║切十方無不遍，其身無數不可稱，亦不分身不分
X05n0232_p0720c05║別。
X05n0232_p0720c06║▲故說此經，佛並非前說。
X05n0232_p0720c07║故說此經下，三、總相會通也。於中二：上即遮非。
X05n0232_p0720c08║▲即是法界無盡身雲。
X05n0232_p0720c09║後即是法界下，顯正。於中三：初總相顯示，次對難
X05n0232_p0720c10║會融，後結成難思。
X05n0232_p0720c11║▲真應相融，一多無礙。
X05n0232_p0720c12║身應相融下，第二、對難會融。於中分二：先此二句
X05n0232_p0720c13║雙標。
X05n0232_p0720c14║▲即盧遮那是釋迦故。
X05n0232_p0720c15║後即盧遮那下雙釋，亦二：先釋真應，後釋一多。前
X05n0232_p0720c16║中先此兩句唯釋真應，通前約名為難，謂餘教遮
X05n0232_p0720c17║那是真、釋迦是應，故經云：清淨法身毗盧遮那佛，
X05n0232_p0720c18║千百億化身釋迦牟尼佛。今既相即，明是真應相
X05n0232_p0720c19║融，故名號品云：或名毗盧遮那，或名釋迦牟尼，但
X05n0232_p0720c20║名異耳。又華藏品中明第十三重有世界名娑婆，
X05n0232_p0720c21║其佛即是毗盧遮那，故知相融也。
X05n0232_p0720c22║▲常在此處，即他處故；遠在他方，恒住此故。
X05n0232_p0720c23║言常在此處等者，二有二對，正明真應，兼顯一多，
X05n0232_p0720c24║而含有身土，對前約處為難。初真應者，以約應故
X05n0232_p0721a01║在此，約真故周遍法界。故經云：佛身充滿於法界，
X05n0232_p0721a02║普現一切眾生前，隨緣赴感靡不周，而恒處此菩
X05n0232_p0721a03║提座。初句即真，餘三皆應。第四句常在此處，餘三
X05n0232_p0721a04║句即他處也。言兼顯一多者，在此處即一，在他處
X05n0232_p0721a05║即多，如不起一處，遍一切處處。此菩提座一也，普
X05n0232_p0721a06║現眾生前多也。言含土者，此處即娑婆，他即遍華
X05n0232_p0721a07║藏也。
X05n0232_p0721a08║▲身不分異，亦非一故。
X05n0232_p0721a09║身不分異下。二、釋一多也。不分異故非多，多不礙
X05n0232_p0721a10║一也。亦非一故離一，一不礙多也。上唯釋一多。
X05n0232_p0721a11║▲同時異處，一身圓滿，皆全現故。
X05n0232_p0721a12║言同時異處等者，二、正釋一、多，兼該真、應。言一、多
X05n0232_p0721a13║者，以一身全現，故非一非多也。一身現多，故一不
X05n0232_p0721a14║礙多；多現而常一，故多不礙一。如上已引一身為
X05n0232_p0721a15║無量，無量復為一，了知諸世間，現形遍一切等。又
X05n0232_p0721a16║云唯一堅密身，一切塵中見等。出現品云如來於
X05n0232_p0721a17║一成正覺身，普現一切眾生數等身成正覺等。而
X05n0232_p0721a18║言同時異處者，若異時異處，容許一身次第遍遊。
X05n0232_p0721a19║今明同時異處，決是多身，而是一身全現，故非多
X05n0232_p0721a20║矣。其猶一月，一剎那中百川齊現，即一即多。又普
X05n0232_p0721a21║現故非一，一月故非多。故智幢菩薩偈云譬如淨
X05n0232_p0721a22║滿月，普現一切水，影像雖無量，本月未曾二是也。
X05n0232_p0721a23║故下光明覺品疏中明有同時同處見、異時異處
X05n0232_p0721a24║見、同時異處見、異時同處見、同異時處一人頓見
X05n0232_p0721b01║等。言兼該真、應者，一身圓滿，即是真身；皆全現故，
X05n0232_p0721b02║即是應身。又言全現者，非分現也。言分現者，如一
X05n0232_p0721b03║身中現多頭，頭中有佛，腰現僊人等，即分現也。今
X05n0232_p0721b04║言全現者，即此佛身，即一切身，即諸類身，全菩薩
X05n0232_p0721b05║身是佛身等。
X05n0232_p0721b06║▲一切菩薩不能思故。
X05n0232_p0721b07║一切菩薩下。結難思也。兼對前約人為難。菩薩尚
X05n0232_p0721b08║不能思，況人天能見耶？以離心緣相故。故二十二
X05n0232_p0721b09║種功德中有無能測身第八十。經云：如來清淨妙
X05n0232_p0721b10║法身，一切三界無倫疋，以出世間言語道，其性非
X05n0232_p0721b11║有非無故。雖無所依無不住，雖無不至而不去，如
X05n0232_p0721b12║空中畫夢所見，當於佛體如是觀。由非真非應非
X05n0232_p0721b13║一非多故，不可作真應一多等思也。故光明覺品
X05n0232_p0721b14║云：佛身無生超戲論，非是蘊聚差別法。故難思也。
X05n0232_p0721b15║又云：無染無所著，無想無依止，體性不可量，見者
X05n0232_p0721b16║咸稱歎。其文非一。既云菩薩不思，明唯佛境。
X05n0232_p0721b17║▲今先明十身，後彰無礙。
X05n0232_p0721b18║今先明十身下，第四、開章解釋也。於中三：初上二
X05n0232_p0721b19║句標，次言十下釋，後以此身雲下總結周遍。
X05n0232_p0721b20║▲言十身者，自有二義：一、約融三世間為十身者：一、
X05n0232_p0721b21║眾生身，二、國土身，三、業報身，四、聲聞身，五、緣覺身，六、
X05n0232_p0721b22║菩薩身，七、如來身，八、智身，九、法身，十、虗空身。
X05n0232_p0721b23║▲二、就佛上自有十身：一、菩提身，二、願身，三、化身，四、
X05n0232_p0721b24║力持身，五、相好莊嚴身，六、威勢身，七、意生身，八、福德
X05n0232_p0721c01║身，九、法身，十、智身。廣顯其相，如第八地及離世間品
X05n0232_p0721c02║辨。
X05n0232_p0721c03║廣顯其相等者，第八地中明前十身各有十相，第
X05n0232_p0721c04║二十身即是前十中第七如來身之十相。又明前
X05n0232_p0721c05║十身相作，謂隨眾生心樂，能以眾生身作自身、國
X05n0232_p0721c06║土身、業報身、聲聞身、獨覺身、菩薩身、如來身、智身、
X05n0232_p0721c07║法身、虗空身。如上教迹中引及一一釋相，並在下
X05n0232_p0721c08║文。言離世間品者，彼五十三中有十佛，即前第二
X05n0232_p0721c09║十身，而名小異，彼亦會釋。言十佛者，所謂成正覺
X05n0232_p0721c10║佛、願佛、業報佛、住持佛、涅槃佛、法界佛、心佛、三昧
X05n0232_p0721c11║佛、本性佛、隨樂佛。第五十八中又明十種見佛，即
X05n0232_p0721c12║見前十佛。文云：所謂安住世間成正覺佛無著見、
X05n0232_p0721c13║願佛出生見、業報佛深信見、住持佛隨順見、涅槃
X05n0232_p0721c14║佛深入見、法界佛普至見、心佛安住見、三昧佛無
X05n0232_p0721c15║量無依見、本性佛明了見、隨樂佛普受見。然無著
X05n0232_p0721c16║等復各十義，並至下當明。
X05n0232_p0721c17║▲言無礙者，略有十義。
X05n0232_p0721c18║言無礙下，後彰無礙二：初標數，後列釋。今初，標也。
X05n0232_p0721c19║▲一、用周無礙。謂於上念劫剎塵等處，遮那佛現法
X05n0232_p0721c20║界身雲：業用無邊，悉周遍故。經云：如於此處見佛座，
X05n0232_p0721c21║一切塵中亦如是等。其文非一。
X05n0232_p0721c22║一切塵中等者，等取下半，云佛身無去亦無來，所
X05n0232_p0721c23║有國土皆明現，此即第五經普賢菩薩偈也。言其
X05n0232_p0721c24║文非一者，遍於一經，如第六經云：毗盧遮那佛，願
X05n0232_p0722a01║力周法界，一切國土中，恒轉無上輪。又云：一一微
X05n0232_p0722a02║塵中，能證一切法，如是無所礙，周行十方國。又云：
X05n0232_p0722a03║佛演一妙音，周聞十方國，眾音悉具足，法雨皆充
X05n0232_p0722a04║遍等。如是等用無量無邊，謂或現攝生威儀，或現
X05n0232_p0722a05║八相，或三乘形，或五趣形，或六塵境，差別名號業
X05n0232_p0722a06║用多端不可稱說，法界微塵無不皆遍，故云用周
X05n0232_p0722a07║也。
X05n0232_p0722a08║▲二、相遍無礙。謂於上差別用中各攝一切業用故。
X05n0232_p0722a09║二、相遍無礙等者，如上所明攝生威儀行、住、座、臥，
X05n0232_p0722a10║如不思議品云：如來一座食已，結跏不動，遍於十
X05n0232_p0722a11║方，經一切劫。今明即此座中便具行、住及臥也。又
X05n0232_p0722a12║如前現八相遍者，嵐毗尼林神說如來受生云：善
X05n0232_p0722a13║男子！當我見佛於此四天下閻浮提內嵐毗尼園
X05n0232_p0722a14║中示現初生種種神變時，亦見如來於三千大千
X05n0232_p0722a15║世界百億四天下閻浮提內嵐毗尼園中示現初
X05n0232_p0722a16║生種種神變，亦見三千大千世界一一塵中無量
X05n0232_p0722a17║佛剎，亦見百佛世界、千佛世界乃至十方一切世
X05n0232_p0722a18║界一一塵中無量佛剎，如是一切諸佛剎中皆有
X05n0232_p0722a19║如來示現受生種種神變。如是念念常無間斷者，
X05n0232_p0722a20║但是一重之遍。今此明一一相中皆具八相，如三
X05n0232_p0722a21║十一經云：菩薩在母胎中自在示現一切法界道
X05n0232_p0722a22║場眾會甚微細，菩薩在母胎中示現一切佛神力
X05n0232_p0722a23║甚微細。又離世間品云：佛子！菩薩摩訶薩有十種
X05n0232_p0722a24║甚微細趣。何等為十？所謂：在母胎中示現初發菩
X05n0232_p0722b01║提心乃至灌頂地，在母胎中示現住兜率天，在母
X05n0232_p0722b02║胎中示現初生，在母胎中示現童子地，在母胎中
X05n0232_p0722b03║示現處王宮，在母胎中示現出家，在母胎中示現
X05n0232_p0722b04║苦行，在母胎中示現詣道場、成等正覺，在母胎中
X05n0232_p0722b05║示現轉法輪，在母胎中示現般涅槃，在母胎中示
X05n0232_p0722b06║現大微細，謂一切菩薩行、一切如來自在神力無
X05n0232_p0722b07║量差別門。佛子！是為菩薩摩訶薩在母胎中十種
X05n0232_p0722b08║微細趣。釋曰：母胎一相，八相皆具，萬德斯圓，故云
X05n0232_p0722b09║相遍也。又上示三乘，今一乘具三；上示五道，今一
X05n0232_p0722b10║道具五。例可知也。
X05n0232_p0722b11║▲三、寂用無礙，無私成故。
X05n0232_p0722b12║三、寂用等者，若取義顯，應作思惟之思。今用無私
X05n0232_p0722b13║隱之私，不偏為故，亦以無心於物故。謂常在三昧
X05n0232_p0722b14║為寂，無方利物為用，即定即用，故云無礙。如摩尼
X05n0232_p0722b15║天鼓無心雨寶，反出聲故。不思議品云：一切諸佛
X05n0232_p0722b16║於一念中悉能示現一切三世諸佛，教化一切眾
X05n0232_p0722b17║生而不捨離諸佛寂滅三昧，是為諸佛不可思議
X05n0232_p0722b18║境界。又第一經云：身遍十方而無來往。第三經云：
X05n0232_p0722b19║如來境界不可量，寂而能演遍十方。第四經云：廣
X05n0232_p0722b20║大寂靜三摩地，不生不滅無來去，嚴淨國土示眾
X05n0232_p0722b21║生，此樹華神之解脫等。
X05n0232_p0722b22║▲四、依起無礙無心頓現海印力故。
X05n0232_p0722b23║四、依起等者。謂雖寂用無心，不妨皆依海印之力
X05n0232_p0722b24║故。又正依定，即起用故。賢首品云：或現童男童女
X05n0232_p0722c01║形，天龍及以阿修羅，乃至摩睺羅伽等，隨其所樂
X05n0232_p0722c02║悉令見。眾生形相各不同，行業音聲亦無量，如是
X05n0232_p0722c03║一切皆能現，海印三昧神通力等。
X05n0232_p0722c04║▲五、真應無礙。應即同法，一味平等故。
X05n0232_p0722c05║五真應等者，釋迦遮那無二佛故，吾今此身即法
X05n0232_p0722c06║身故。第五經云：真如平等無相身，離垢光明淨法
X05n0232_p0722c07║身，智慧寂靜身無量，普應十方而演法。又云：如來
X05n0232_p0722c08║真身本無二，應物分形滿世間。光明覺品云：如來
X05n0232_p0722c09║非以相為體，但是無相寂滅法，身相威儀悉具足，
X05n0232_p0722c10║世間隨樂皆得見等。
X05n0232_p0722c11║▲六、分圓無礙，一一身分即具全身故。
X05n0232_p0722c12║六、分圓無礙者，支分不礙全身，全身不礙支分，謂
X05n0232_p0722c13║遮那一一身分手、足、眼、耳，乃至一毛皆有遮那全
X05n0232_p0722c14║身。法界品云：如來一一毛孔中，一切剎塵諸佛座。
X05n0232_p0722c15║妙嚴品云：佛身一切相，悉現無量佛，普入十方界，
X05n0232_p0722c16║一一微塵中。以一毛之性不異全身故。故出現品
X05n0232_p0722c17║云：佛子！菩薩摩訶薩應知如來一毛孔中有一切
X05n0232_p0722c18║眾生數等諸佛身。何以故？如來成正覺身，究竟無
X05n0232_p0722c19║生滅故。如一毛孔遍法界，一切毛孔悉亦如是等。
X05n0232_p0722c20║又如來眼等皆遍法界，若分與圓異，分既有多，應
X05n0232_p0722c21║有多箇法界合成一身，以分圓無礙故，一遍一切
X05n0232_p0722c22║遍也。又法界品中普賢毛孔支節亦然。
X05n0232_p0722c23║▲七、因果無礙，不礙現因故。
X05n0232_p0722c24║七、因果等者，謂一一毛孔現自遮那往昔本生行
X05n0232_p0723a01║菩薩行所受之身及所成事，亦現十方一切菩薩
X05n0232_p0723a02║身雲，及下經中眉間出勝音等塵數菩薩等。又第
X05n0232_p0723a03║一經云：三世諸佛所有神變，於光明中靡不咸覩。
X05n0232_p0723a04║第五經云：佛以本願現神通，一切十方無不照，如
X05n0232_p0723a05║佛往昔修治行，光明網中皆演說。第六經云：一一
X05n0232_p0723a06║佛身中，億劫不思議，修習波羅蜜，及嚴淨國土。如
X05n0232_p0723a07║是等文其處甚多。
X05n0232_p0723a08║▲八、依正無礙，不礙現依故。
X05n0232_p0723a09║八、依正無礙等者，如上說因中釋。又此身雲：即作
X05n0232_p0723a10║一切器世間。故經云：或作日月遊虗空，或作河池
X05n0232_p0723a11║井泉水。又或時作地水，或復作風火相入相。即六
X05n0232_p0723a12║句四句，並如前釋。
X05n0232_p0723a13║▲九、潛入無礙。
X05n0232_p0723a14║九潛入無礙等者，文中二：先標章，後入眾生界下
X05n0232_p0723a15║解釋。
X05n0232_p0723a16║▲入眾生界。
X05n0232_p0723a17║釋有二義：一、明佛入眾生；二、又亦攝下，明眾生入
X05n0232_p0723a18║佛。皆眾生不知，故云潛入。今初，有三：初一句正釋；
X05n0232_p0723a19║次如如來藏下，引喻；後故出現下，引證。
X05n0232_p0723a20║▲如如來藏，雖作眾生，不失自性故。
X05n0232_p0723a21║喻中，眾生真心名如來藏，隨無明等緣作諸眾生
X05n0232_p0723a22║流轉三界，而此真心自性不失。故勝鬘經云：不染
X05n0232_p0723a23║而染難可了知，染而不染難可了知。若轉以喻顯
X05n0232_p0723a24║者，如大海水因風成波而不失濕性。佛亦如是，隨
X05n0232_p0723b01║眾生感萬類殊形，而如來身不失自性。此以眾生
X05n0232_p0723b02║自法身作自眾生喻，如來真身入一切眾生
X05n0232_p0723b03║▲故出現品云：佛智潛入眾生心。又云：眾生心中有
X05n0232_p0723b04║佛成正等覺。
X05n0232_p0723b05║故出現下，引證。引其二文：初佛智潛入者，此以智
X05n0232_p0723b06║身通證佛身，佛身隨化文處蓋多，今取潛入之義
X05n0232_p0723b07║故引出現耳。彼經云：譬如大海其水潛流四天下
X05n0232_p0723b08║地及八十億諸小州中，有穿鑿者無不得水，而彼
X05n0232_p0723b09║大海不作分別我出於水。佛智海水亦復如是，流
X05n0232_p0723b10║入一切眾生心中，若諸眾生觀察境界修習法門，
X05n0232_p0723b11║則得智慧清淨明了，而如來智平等無二無有分
X05n0232_p0723b12║別，但隨眾生心行異故，所得智慧各各不同。今所
X05n0232_p0723b13║引者正取潛入之義耳。又云眾生心中等者，亦是
X05n0232_p0723b14║彼品前文已引。
X05n0232_p0723b15║▲又亦攝一切眾生在一毛孔。善化天王云：汝應觀
X05n0232_p0723b16║佛一毛孔，一切眾生悉在中等。
X05n0232_p0723b17║又亦攝下，上辨潛入，今明攝他。正攝他時不礙入
X05n0232_p0723b18║他，故稱無礙。
X05n0232_p0723b19║▲十、圓通無礙。謂此佛身即理即事，即一即多，即依
X05n0232_p0723b20║即正，即人即法，即此即彼，即情即非情，即深即廣，即
X05n0232_p0723b21║因即果，即三身即十身。
X05n0232_p0723b22║十、圓通等者，文中二：先別明，後總結。今初，以遮那
X05n0232_p0723b23║佛融大法界而為其身，故無不即；不待現身，方名
X05n0232_p0723b24║即事等。以法界之體無不包故，無不即故，令身亦
X05n0232_p0723c01║然。若指相別說者，佛身色相，即事也；全同法身，即
X05n0232_p0723c02║理也。即一即多，乃有二義：一、法身為一，應化為多，
X05n0232_p0723c03║真應既融，故相即也；二、此一處應即多處應，亦以
X05n0232_p0723c04║體融。又即此一應為多應故，故光明覺品云：一身
X05n0232_p0723c05║為無量，無量復為一，了知諸世間，現形遍一切。此
X05n0232_p0723c06║身無所從，亦無所積聚，眾生分別故，見佛種種身
X05n0232_p0723c07║等。即依即正，亦有二義：一、以法性身土融無二故；
X05n0232_p0723c08║二者、有國土身故即依，有智、正覺等身故即正。即
X05n0232_p0723c09║人者，證法成人故；即法者，佛以法為身故。即此即
X05n0232_p0723c10║彼者，不離菩提樹而遍一切處故。既亦不離一切
X05n0232_p0723c11║處而坐菩提樹，可言即彼即此也。二義小異，彼此
X05n0232_p0723c12║相即是同。又即此佛是他佛故，他亦是此。即情者，
X05n0232_p0723c13║異本石故；即非情者，同色性故，作河池等故。非情
X05n0232_p0723c14║即佛體故，蘊、界、入等若虗空故。即深即廣者，無形
X05n0232_p0723c15║絕相故深，量無不包故廣。又量同空故廣，離空相
X05n0232_p0723c16║故深。故問明品云：如來深境界，其量等虗空，一切
X05n0232_p0723c17║眾生入，而實無所入。出現品云：譬如虗空遍至一
X05n0232_p0723c18║切色非色處，如來亦如是等，廣也；非至非不至，深
X05n0232_p0723c19║也。又如虗空寬廣非色，而能顯現一切諸色等，皆
X05n0232_p0723c20║廣深也。又妙嚴品云：佛身普遍諸大會，充滿法界
X05n0232_p0723c21║無窮盡，廣也；寂滅無性不可取，深也；為救世間而
X05n0232_p0723c22║出現，具深廣也。即因即果者，因無異果之因，果無
X05n0232_p0723c23║異因之果，故十身之中有如來身，有菩薩身，故即
X05n0232_p0723c24║三身。即十身者，若以佛身上十身者，菩提身、願身、
X05n0232_p0724a01║化身、力持身、意生身，即三身中化身攝也；相好身、
X05n0232_p0724a02║威勢身、福德身，義通報、化；法身即法身；智身義通
X05n0232_p0724a03║三身，局唯法、報。故即三是十，即十是三。若約融三，
X05n0232_p0724a04║世間十身即三者，如來身通三身，智身亦通三身，
X05n0232_p0724a05║法身、虗空身即法身，餘六通法、化。法身體故，隨物
X05n0232_p0724a06║應國土等故。
X05n0232_p0724a07║▲同一無礙法界身雲：
X05n0232_p0724a08║同一無礙等者，二、總結也。即以無障礙法界為體，
X05n0232_p0724a09║含四法界何所不具？故無不即耳，則未有一法非
X05n0232_p0724a10║佛身也。
X05n0232_p0724a11║▲以此身雲，遍前時處，常說華嚴。
X05n0232_p0724a12║以此身雲下，第三、總結周遍也。
X05n0232_p0724a13║▲是知或說報身在色，究竟約攝報說。
X05n0232_p0724a14║是知等者，第五、會釋餘教也。文中三：初、別會，二、總
X05n0232_p0724a15║非，三、揀濫。今初，略會五文：一、會起信、唯識等文。起
X05n0232_p0724a16║信論云：又是菩薩功德成滿，於色究竟處示一切
X05n0232_p0724a17║世間最高大身，謂以一念相應慧，無明頓盡，名一
X05n0232_p0724a18║切種智，自然而有不思議業，能現十方利益眾生。
X05n0232_p0724a19║藏和尚疏引地論釋云：故地論云：一者、現報利益，
X05n0232_p0724a20║受佛位也；二者、後報利益，摩醯首羅智處生故。自
X05n0232_p0724a21║問云：何故他受用報身在此天者，一義云：以寄報
X05n0232_p0724a22║十王，顯別十地。然第十地寄當此天王，即於彼身
X05n0232_p0724a23║示成菩提，故在彼天。餘義如別說。天宮抄釋餘義
X05n0232_p0724a24║云云。二、即四智圓滿唯識，即實報成佛。此示高大
X05n0232_p0724b01║身，即他受用唯識。為引二乘，令知菩提樹下非是
X05n0232_p0724b02║報身，且指彼為實報也。疏今亦據二文之意及十
X05n0232_p0724b03║地經文通之，故云約攝報說。
X05n0232_p0724b04║▲或說報身在餘淨土，約引攝說。
X05n0232_p0724b05║或說報身等者，即第二、通涅槃、央崛等經也。涅槃
X05n0232_p0724b06║二十四高貴德王菩薩品明十功德中第四功德
X05n0232_p0724b07║末，高貴德王難云：若有菩薩修大涅槃，悉作如是
X05n0232_p0724b08║十事功德。如來何故唯作九事，不修淨土？佛答：具
X05n0232_p0724b09║修。末云：善男子！西方去此娑婆世界，度三十二恒
X05n0232_p0724b10║河沙等諸佛國土。彼有世界，名曰無勝。彼土何故
X05n0232_p0724b11║名曰無勝？其土所有嚴麗之事，悉皆平等，無有差
X05n0232_p0724b12║別，猶如西方安樂世界，亦如東方滿月世界。我於
X05n0232_p0724b13║彼土出現於世，為化眾生，故於此界閻浮提中現
X05n0232_p0724b14║轉法輪。非但我身獨於此中現轉法輪，一切諸佛
X05n0232_p0724b15║亦於此中而轉法輪。以是義故，諸佛世尊非不修
X05n0232_p0724b16║行如是十事。善男子！慈氏菩薩以誓願故，當來之
X05n0232_p0724b17║世令此世界清淨莊嚴。以是義故，一切諸佛所有
X05n0232_p0724b18║世界無不嚴淨。釋曰：既言為化眾生居此閻浮無
X05n0232_p0724b19║勝國土，是我嚴淨，明指報身在餘淨土。言央崛經
X05n0232_p0724b20║者，經文稍廣，今略義引。謂佛答央崛云我住無生
X05n0232_p0724b21║際而汝不覺知等，央崛難云：若住無生際，何以生
X05n0232_p0724b22║於此土？佛答云：東方有佛，汝往問之，當為汝說。央
X05n0232_p0724b23║崛、文殊同往問佛。彼佛答言：彼釋迦者，即是我身。
X05n0232_p0724b24║大意明餘淨土中佛是證無生際者，今生娑婆是
X05n0232_p0724c01║化現耳。故言在餘淨土。而疏言約引攝說者，不言
X05n0232_p0724c02║嚴淨華藏及周法界帝網之剎，不言此身周滿法
X05n0232_p0724c03║界，而言在於東方等，明是隨宜引攝娑婆雜惡眾
X05n0232_p0724c04║生，令修淨土之行耳。
X05n0232_p0724c05║▲或說舍那座千葉華攝二地說：
X05n0232_p0724c06║或說舍那下，第三、通梵網等經。彼云我今盧舍那，
X05n0232_p0724c07║方座蓮華臺，周帀千華上，復現千釋迦，一華百億
X05n0232_p0724c08║國，一國一釋迦等者，即以蓮華臺上為本源。盧舍
X05n0232_p0724c09║那千葉釋迦復是大化，一釋迦更有百億方為小
X05n0232_p0724c10║化者，亦不言其身充滿一切世間。普賢蓮華有不
X05n0232_p0724c11║可說葉，量周法界。十地菩薩之華尚量等百萬三
X05n0232_p0724c12║千大千世界，況如來耶？明知亦是他受用身攝二
X05n0232_p0724c13║地耳。以二地戒度圓滿，故為說戒。以初地化百佛
X05n0232_p0724c14║剎，則有百葉之華；二地化千佛剎，故華有千葉；若
X05n0232_p0724c15║至三地，應見萬葉；四地億葉；五地千億；六地百千
X05n0232_p0724c16║億；七地百千億那由他；八地百千萬三千大千世
X05n0232_p0724c17║界微塵數；九地百千萬億阿僧祇國土微塵數；十
X05n0232_p0724c18║地十不可說百千億那由他佛剎微塵數。據上十
X05n0232_p0724c19║地百萬三千尚猶略說，故知非顯真極之身。
X05n0232_p0724c20║▲或說：登地方見，約勝機說。
X05n0232_p0724c21║或說登地下，第四、通他受用身。登地之機為勝機
X05n0232_p0724c22║耳，前別約二地，今通約十地。
X05n0232_p0724c23║▲或分三異，從體、相、用說。
X05n0232_p0724c24║或分三異下，第五、通三身也。若直說者，法身約體，
X05n0232_p0725a01║報身約相，化身約用。然起信立義分云：所言義者，
X05n0232_p0725a02║則有三種：一者、體大，謂一切法真如平等，不增減
X05n0232_p0725a03║故；二者、相大，謂如來藏具足無量性功德故；三者、
X05n0232_p0725a04║用大，能生一切世間、出世間善因果故。藏和尚釋
X05n0232_p0725a05║相大云：二種藏中，唯取不空如來藏。用大者，謂隨
X05n0232_p0725a06║勝業，約自體大，用報、化二身麤細之用，令諸眾生
X05n0232_p0725a07║始成世善，終成出世善也。釋曰：依此解者，以不空
X05n0232_p0725a08║之藏修成，方顯為真報故。用大中報他受用故，顯
X05n0232_p0725a09║勝名報。
X05n0232_p0725a10║▲俱非此經真實之義。
X05n0232_p0725a11║俱非等者，第二、總非也，以十身圓融為實義故。
X05n0232_p0725a12║▲設分三十不同，亦權實對說。若不融前義，亦失經
X05n0232_p0725a13║宗。
X05n0232_p0725a14║設分等者，第三、揀濫也。云何揀耶？麤相約教而說，
X05n0232_p0725a15║三身為權、十身為實。若不知三身即是十身，為不
X05n0232_p0725a16║融前權外立實，故失經宗。
X05n0232_p0725a17║▲第四、依三昧者。夫動靜唯物，聖豈然乎？示軌後徒，
X05n0232_p0725a18║明將有說，必須靜鑒前理，受諸佛加。從定起而發言，
X05n0232_p0725a19║言必真當，故受者之心，自然篤矣。
X05n0232_p0725a20║第四、依三昧，疏文分二：先立理正明，後對文略釋。
X05n0232_p0725a21║今初，有二：先別顯，後結成。初中下，十住疏明入定
X05n0232_p0725a22║意，總有六義：一、此三昧是法體故，即十地論意；二、
X05n0232_p0725a23║非證不說故，若不證而說，則是生滅心行說實相
X05n0232_p0725a24║法；三、顯法非思量境故，明要亡心，方契上義。前約
X05n0232_p0725b01║顯實，此約遮過。然上三義，後後釋於前前，大同小
X05n0232_p0725b02║異。四、觀機審法故，要須藥、病相當，方可說故；五、為
X05n0232_p0725b03║受佛加故，上四內因，此一外緣，因、緣和合，方能說
X05n0232_p0725b04║故；六、成軌儀故，即一向為生，上五自利，此一利他。
X05n0232_p0725b05║今疏含具初之二句，總相立理。非唯入定為物，出
X05n0232_p0725b06║定亦然。宜見出者，則出；宜見入者，便入。故云唯物。
X05n0232_p0725b07║聖無定、亂，故云聖豈然乎。故淨名云：不定不亂，示
X05n0232_p0725b08║軌。後徒下，別顯入意也。此即第六意，明將有說。必
X05n0232_p0725b09║須靜鑒前理者，含前四意：靜者，離思量也；靜鑒者，
X05n0232_p0725b10║證法體也；靜鑒前理者，觀機審法也。前字兼機故。
X05n0232_p0725b11║佛加，可知。從定起而發言下，明非證不說，亦總顯
X05n0232_p0725b12║前六之勝用也。
X05n0232_p0725b13║▲故於諸會多明八定，為說經緣。
X05n0232_p0725b14║故於諸會下，總結成也。九會說經，八入三昧，第二、
X05n0232_p0725b15║不入，故名為多。第一會，普賢入毗盧遮那如來藏
X05n0232_p0725b16║身三昧；第三會，法慧菩薩入菩薩無量方便三昧；
X05n0232_p0725b17║第四會，功德林菩薩入菩薩善思惟三昧；第五會，
X05n0232_p0725b18║金剛幢菩薩入智光三昧；第六會，金剛藏菩薩入
X05n0232_p0725b19║菩薩智慧光明三昧；第七會，如來自住剎那際三
X05n0232_p0725b20║昧；第八會，普賢菩薩入佛華嚴三昧；第九會，如來
X05n0232_p0725b21║自入師子頻申三昧。二、不入者，未入位故。有云：蓋
X05n0232_p0725b22║文漏耳。說世間法尚須入定，況十信耶？若約所表，
X05n0232_p0725b23║前義無失。
X05n0232_p0725b24║▲有不入者，至文當說。其所入定，皆盡法源，業用難
X05n0232_p0725c01║思。
X05n0232_p0725c02║有不入者下，第二、對文略釋。不入之義已如向說。
X05n0232_p0725c03║其所入下，顯勝超劣，寄位優劣所入不同人法俱
X05n0232_p0725c04║勝，故一一三昧皆盡法源底，非如入初禪時不入
X05n0232_p0725c05║二三等故，以盡法源故並感諸佛三業加等。
X05n0232_p0725c06║▲第五、依現相者，謂法性寂寥，雖無諸相，無相之相，
X05n0232_p0725c07║不礙繁興。
X05n0232_p0725c08║第五、依現相，疏文分四：一、總明大意，二、顯相不同，
X05n0232_p0725c09║三、別明放光，四、料揀同、異。今初，應有四句：一者、隨
X05n0232_p0725c10║相，二者、無相，三者、無相不礙相，四者、相即無相。法
X05n0232_p0725c11║性寂寥即第二句，無相之相即三、四句。下別明中
X05n0232_p0725c12║有初一句，故應莫執無相以斥諸相也。故下經云：
X05n0232_p0725c13║如來非以相為體但是無相寂滅法身相威儀悉
X05n0232_p0725c14║具足世間隨樂皆得見。十地云：佛住甚深真法性
X05n0232_p0725c15║寂滅無相同虗空而於第一實義中示現種種所
X05n0232_p0725c16║行事所作利益眾生事皆依法性而得有相與無
X05n0232_p0725c17║相無差別入於究竟皆無相等，即其義也。
X05n0232_p0725c18║▲起教多端，相非一准，或放光動剎，或華雨香雲，皆
X05n0232_p0725c19║為發起。
X05n0232_p0725c20║起教多端下，第二、顯相不同也。由所起教異故能
X05n0232_p0725c21║起相殊，如說法華以放光動地雨華為相，將說涅
X05n0232_p0725c22║槃以聲光遍告為相，如說般若以散金華為相。今
X05n0232_p0725c23║經具有諸相，華藏世界六種震動，雨於華雲、香雲、
X05n0232_p0725c24║蓋雲、鬘雲、瓔珞雲等，皆其相也。
X05n0232_p0726a01║▲故諸會之內將欲說法，多先放光，通表智光以被
X05n0232_p0726a02║物故。
X05n0232_p0726a03║▲然有二種：一、不壞次第光，隨位增微故；二、圓通無
X05n0232_p0726a04║礙光，隨一一光皆結通故。
X05n0232_p0726a05║▲隨處放異，總有十光，各有所表，至文當知。
X05n0232_p0726a06║故諸會下，第三、別明放光。於中文三：初總明；次然
X05n0232_p0726a07║有下，別顯；後隨處放異下，重釋隨相。言十光者，第
X05n0232_p0726a08║一會放於二光，謂現相品初於如來眾齒之間放
X05n0232_p0726a09║種種光，二亦於此品放眉間光，第二會放足輪光，
X05n0232_p0726a10║第三會足指放光，第四會足上放光，第五會膝輪
X05n0232_p0726a11║放光，第六會亦眉間放光，第七會初不放光。而出
X05n0232_p0726a12║現品放二種光，謂：放眉間光，加於妙德；放於口光，
X05n0232_p0726a13║加於普賢。第八會總不放光。第九會亦放眉間白
X05n0232_p0726a14║毫光明。初、七各二、八不放，故九會有十。言各有所
X05n0232_p0726a15║表者，初面門眾齒放者，表教道遐舒，金口所流，從
X05n0232_p0726a16║佛口生，是真佛子故。以是光初，故於總處放也。又
X05n0232_p0726a17║表咀嚼法味，滋法身故等。眉間放者，通表一乘中
X05n0232_p0726a18║正之道。足輪最下，表信四義：一、自下而上，信最初
X05n0232_p0726a19║故；二、最卑微故；三、為行本故；四、信該果海，已滿足
X05n0232_p0726a20║故；足指安住故；足上依行故；膝輪屈伸，可迴向故；
X05n0232_p0726a21║十地眉間，表所證十如之中道故；出現眉間，表出
X05n0232_p0726a22║現中道，不住生死、涅槃之二邊故；口放，表佛口生
X05n0232_p0726a23║真長子故；第八會不放，行依解發，依解光故，或略
X05n0232_p0726a24║無故；第九會眉間，表證窮法界之中道故。廣如下
X05n0232_p0726b01║疏，故云至文當知。
X05n0232_p0726b02║▲其動地等，多在說後，則但是慶聞。如十地中，雖是
X05n0232_p0726b03║慶前，義兼起後，則是教緣。
X05n0232_p0726b04║其動地等下，第四、料揀同異。慶前起後二義不同，
X05n0232_p0726b05║故取起後不取慶前。言如十地等者，九地初云說
X05n0232_p0726b06║此菩薩八地時，如來現大神通力，震動十方諸國
X05n0232_p0726b07║土，無量億數難思議等，既牒八地明是慶前，讚竟
X05n0232_p0726b08║便請九地，故義兼起後。
X05n0232_p0726b09║▲第六、依說人者，法無廢興，弘之由人。
X05n0232_p0726b10║第六、依說人，疏文分二：先總顯來意，後開章別釋。
X05n0232_p0726b11║今初，先立理。然法有四種：教、理、行、果。理、法湛然，故
X05n0232_p0726b12║無廢興。龍宮教海，亦多長在；修行尅果，則在於人。
X05n0232_p0726b13║故般若論云：法欲滅者，修行滅故。然弘有二義：一
X05n0232_p0726b14║者、自行，二者、傳化。今取傳化。
X05n0232_p0726b15║▲下文云：佛法無人說，雖慧莫能了。
X05n0232_p0726b16║下文云下。二、引證也。即第十六勝慧菩薩偈，具云：
X05n0232_p0726b17║譬如闇中寶，無燈不可見，佛法無人說，雖慧莫能
X05n0232_p0726b18║了。故說者如燈，能照眾生心寶。
X05n0232_p0726b19║▲今此能說通三世間。
X05n0232_p0726b20║今此能說下，開章別釋。於中三：初總明說人，次指
X05n0232_p0726b21║文顯說，後說儀不同。今初，總有四重：一、明有三，二、
X05n0232_p0726b22║開為五，三、開五為十，四、開十為無量。
X05n0232_p0726b23║▲開即為五，謂佛、菩薩、聲聞、眾生及器。
X05n0232_p0726b24║開即為五者，開三世間中，智正覺一為三乘故，眾
X05n0232_p0726c01║生世間及器世間仍舊不開，故為五也。
X05n0232_p0726c02║▲更開為十，謂加三世、微塵、毛孔。器及有情各有分
X05n0232_p0726c03║圓，故毛孔、微塵即是分說。此上諸說通三世故。故普
X05n0232_p0726c04║賢行品云：佛說眾生說，及以國土說，三世如是說等。
X05n0232_p0726c05║更開為十等者，以三世為三、微塵說為四、毛孔說
X05n0232_p0726c06║為五，器及有情各有分圓下出為十。所以直語世
X05n0232_p0726c07║界說是器家之圓，若言微塵說即器家之分，但言
X05n0232_p0726c08║有情說是有情家圓，若云毛孔說即有情家分。言
X05n0232_p0726c09║有情者，即含前佛菩薩聲聞眾生也。此上諸說通
X05n0232_p0726c10║三世故者，上之七說並通三世，謂過去佛說、現在
X05n0232_p0726c11║佛說、未來佛說等故。普賢下引證。言如是說等者，
X05n0232_p0726c12║等取下句種種悉了知也，亦等餘文。
X05n0232_p0726c13║▲廣即無量法界品中，類非一故。
X05n0232_p0726c14║廣即無量等者，法界品中略明五類法界皆有說
X05n0232_p0726c15║義，五類之內一一復多，故云無量。言五類者：一、法
X05n0232_p0726c16║法界；二、人法界；三、俱融；四、俱泯；五、無障礙。初中有
X05n0232_p0726c17║十門：一、事法界；二、理法界；三、境；四、行；五、體；六、用；七、
X05n0232_p0726c18║順；八、逆；九、教；十、義。二、人法界亦有十門：一、人；二、天；
X05n0232_p0726c19║三、男；四、女；五、在家；六、出家；七、外道；八、諸神；九、菩薩；
X05n0232_p0726c20║十、佛。又事有多事、天有多天、神有多神、百一十城、
X05n0232_p0726c21║三千知識等，故云類非一也。
X05n0232_p0726c22║▲如僧祗隨好即是佛說，餘會多菩薩說，法界品初
X05n0232_p0726c23║有聲聞說，諸善友等多菩薩說，亦名眾生說，菩提樹
X05n0232_p0726c24║等即器界說，至文當知。
X05n0232_p0727a01║如僧祗下，指文顯說。言菩提樹等即器界說，至文
X05n0232_p0727a02║當知者，經云：其菩提樹恒出妙音，說種種法無有
X05n0232_p0727a03║盡極。而言等者，等取餘文師子座說等，又等取塵
X05n0232_p0727a04║毛之文。如善慧地云：或時心欲放大光明演說法
X05n0232_p0727a05║門，或時心欲於其身上一一毛孔皆演法音，或時
X05n0232_p0727a06║心欲乃至三千大千世界所有一切形無形物皆
X05n0232_p0727a07║悉演出妙法言音。乃至云：或時心欲令不可說無
X05n0232_p0727a08║量世界地水火風四大聚中所有微塵，一一塵中
X05n0232_p0727a09║皆悉演出不可說法門。如是所念一切隨心無不
X05n0232_p0727a10║得者。上之所引即器界塵毛等說也。
X05n0232_p0727a11║▲其能說人用法不同，或用音聲，或用妙色等，如教
X05n0232_p0727a12║體中辨。
X05n0232_p0727a13║其能說下，三、明說儀不同，但指下文耳。
X05n0232_p0727a14║▲第七、依聽人者，子期云：喪伯牙，輟絃。若無聽者，終
X05n0232_p0727a15║無有說。
X05n0232_p0727a16║第七、依聽人，疏文有二：先明大意。
X05n0232_p0727a17║▲即下諸眾，略有十類，至文當明。除當機眾，餘皆是
X05n0232_p0727a18║緣。
X05n0232_p0727a19║後即下，略指類別。子期云喪等者，列子云：伯牙善
X05n0232_p0727a20║鼓琴，鍾子期善聽。伯牙鼓琴，志在高山。子期曰：善
X05n0232_p0727a21║哉！峨峨兮若泰山。志在流水，子期云：善哉！洋洋兮
X05n0232_p0727a22║若江河。伯牙所念，鍾子期必善得其意。伯牙遊於
X05n0232_p0727a23║泰山之陰，卒逢暴雨，止於巖下，心悲，乃援琴而鼓
X05n0232_p0727a24║之。初為霖雨之操，更造崩山之音。音曲每奏，鍾子
X05n0232_p0727b01║期輙窮其趣。伯牙乃捨琴而歎曰：善哉！子之聽。夫
X05n0232_p0727b02║志想像，猶於吾心也。吾於何以逃聲哉？莊子加云：
X05n0232_p0727b03║鍾子期死，伯牙終身不復鼓琴。文選云：士為知己
X05n0232_p0727b04║者用，女為悅己者容。明人之道術，在遇知音。知音
X05n0232_p0727b05║即聽者。
X05n0232_p0727b06║▲第八、依德本者，川有珠而不枯，山有玉而增潤，內
X05n0232_p0727b07║無德本，外豈能談？然唯約說者，前人此法故。
X05n0232_p0727b08║第八、依德本，文三：初標大意；次略有二類下，正顯
X05n0232_p0727b09║示；後若感者下，揀疑濫。初中，疏川有珠下二句，喻；
X05n0232_p0727b10║次內無下，合；後然唯約說者下，揀定。劉子云：山抱
X05n0232_p0727b11║玉而草木潤焉，川貯珠而岸不枯焉，口納滋味而
X05n0232_p0727b12║百節肥焉，心受典誥而五性通焉。紫玉精歌曰：風
X05n0232_p0727b13║凄凄，雲容容，水潺潺兮不息，山蒼蒼兮萬重。
X05n0232_p0727b14║▲略有二類：一者、智慧最為首故，十方諸佛告金剛
X05n0232_p0727b15║幢言：及由汝智慧清淨故，告金剛藏言：亦是汝勝智
X05n0232_p0727b16║力故。二者、餘行願力故，十方諸佛告普賢言：亦以汝
X05n0232_p0727b17║修一切諸行願力故，十方諸佛告法慧言：及汝所修
X05n0232_p0727b18║諸善根力，令汝入是三昧而演說法。
X05n0232_p0727b19║次略有二類下，正顯示也。
X05n0232_p0727b20║▲若感者善根，若化主行願，皆屬說因。
X05n0232_p0727b21║後若感者下，揀疑濫。
X05n0232_p0727b22║▲第九、依請人者。若約慈悲深厚，亦有無問自談。若
X05n0232_p0727b23║約敬法重人，要順誠請後說。初心識昧，未解諮求。上
X05n0232_p0727b24║智慈悲，騰疑啟請。
X05n0232_p0727c01║第九、依請者，文二：先舉無顯有。
X05n0232_p0727c02║▲然有二類：一者言請，二者念請。諸會有無現相品
X05n0232_p0727c03║當辨。
X05n0232_p0727c04║後然有二下，別示請儀。
X05n0232_p0727c05║▲第十、依能加者。夫聖無常應，應於克誠。
X05n0232_p0727c06║第十、依能加，亦二：先總明大意；後然若佛下，別釋
X05n0232_p0727c07║所以。今初，先立理，後指陳。前中借尚書意，故彼第
X05n0232_p0727c08║四云：民罔常懷，懷于有仁；鬼神無常享，享于克誠。
X05n0232_p0727c09║▲心冥至極，故得佛加。
X05n0232_p0727c10║心冥至極下。指陳也。以入定契理故佛加耳。故下
X05n0232_p0727c11║文中以三昧力感十方諸佛現前等。
X05n0232_p0727c12║▲然若佛自說，則不俟加。如第七會，因人有說，要假
X05n0232_p0727c13║上加。其第八會，行依法修，不異前故，略無有加。又不
X05n0232_p0727c14║入定，故無有加。餘皆具有。
X05n0232_p0727c15║別釋中四：一、總彰有無；二、所以加者下，出加所以；
X05n0232_p0727c16║三、若爾，僧祗隨好下，釋通妨難；四、加有下，就類彰
X05n0232_p0727c17║別。
X05n0232_p0727c18║▲所以加者。
X05n0232_p0727c19║二中，先徵，後釋。
X05n0232_p0727c20║▲欲顯諸佛同加即同說故，一說一切說故。亦顯果
X05n0232_p0727c21║海無言故，因相可說故。
X05n0232_p0727c22║釋有三意：言欲顯諸佛同加，即同說故者，即第一
X05n0232_p0727c23║意。若佛自說，不可言加，則但名自說耳。今由同加，
X05n0232_p0727c24║皆與智勸說，即顯同說也。一說一切說故者，第二
X05n0232_p0728a01║意也。上顯通方之法，此顯圓融之教。然一經中總
X05n0232_p0728a02║具四句，今但舉一，以順同加義故。言四句者，一者、
X05n0232_p0728a03║一說是一說，如僧祗等；二、一說一切說，如向所明；
X05n0232_p0728a04║三、一切說是一說，如一切處文殊同遍法界，同聲
X05n0232_p0728a05║說偈，顯法無異故；四者、一切說是一切說，如十方
X05n0232_p0728a06║來證。皆自敘云：我等諸佛亦如是說。餘三不順同
X05n0232_p0728a07║加，故疏不明耳。亦顯果海下，第三意也。佛表果海，
X05n0232_p0728a08║菩薩表因故。故十地經云：此處難宣示我今說少
X05n0232_p0728a09║分。論經云：一分。論釋云：果分不可說，但說因分，因
X05n0232_p0728a10║分於果為一分耳。
X05n0232_p0728a11║▲若爾，僧祗隨好，應非一切。
X05n0232_p0728a12║疏若爾，僧祗下，三、釋通妨難。於中三：初、設難，二、釋
X05n0232_p0728a13║難，三、遮難。今初也。
X05n0232_p0728a14║▲表微細難知故，超出因果故。
X05n0232_p0728a15║疏表微細下。二、釋難也。略舉二意，對前三意。言微
X05n0232_p0728a16║細難知者，對前同說及一切說。前菩薩說，以受加
X05n0232_p0728a17║故，表佛同說。今以僧祗數量重重微細，唯佛能知。
X05n0232_p0728a18║隨好光明功德，一好一光能破地獄三重頓圓，故
X05n0232_p0728a19║亦難知。唯佛能了，故佛自說。言超出因果故者，對
X05n0232_p0728a20║前果海不可說也。前難中意云：若以菩薩表因，今
X05n0232_p0728a21║佛自說，應可表果可說。故今答云：對果說因，言因
X05n0232_p0728a22║可說。因無果外之因，沒同果海，故因亦叵說。如鳥
X05n0232_p0728a23║跡同空，跡亦叵說。因既非因，果亦非果，欲拂前因
X05n0232_p0728a24║果之相，故佛自說。
X05n0232_p0728b01║▲然施設不同，不應一准。
X05n0232_p0728b02║然施設等者。三、遮難也。恐有難言：若今佛說，即表
X05n0232_p0728b03║微細，餘應是麤。此言超出，前應繫著。故此遮云：聖
X05n0232_p0728b04║教施設，千差萬別，各取一表，不應尅定受加。表於
X05n0232_p0728b05║同說，亦非麤非著。佛說表細顯超，亦不礙於同說。
X05n0232_p0728b06║約表小異，大旨全同，何不亡言觸途生滯？故云不
X05n0232_p0728b07║應一准。
X05n0232_p0728b08║▲加有二種：一者、顯加，具於三業；二者、冥加，但與智
X05n0232_p0728b09║令說。
X05n0232_p0728b10║加有二種下，第四、就類彰別。於中二：先顯別，後指
X05n0232_p0728b11║文。前中顯加具於三業者，口業勸說以益辯，意業
X05n0232_p0728b12║與智以益智，身業摩頂以增威。然意與智雖則是
X05n0232_p0728b13║冥，以與身語同時，此二顯彰。以少從多故三皆稱
X05n0232_p0728b14║顯，冥唯與智故有不同。
X05n0232_p0728b15║▲普光法界無顯有冥，餘皆具二，顯必有冥故。餘至
X05n0232_p0728b16║下，明。
X05n0232_p0728b17║普光法界等者，後指文也。普光攝三會，謂二七八
X05n0232_p0728b18║也。法界即是第九，故此四會並唯有冥。由二七兩
X05n0232_p0728b19║會不入定故故無顯加，而文殊師利普賢菩薩皆
X05n0232_p0728b20║言承佛神力故是冥加。第八會普賢雖入三昧無
X05n0232_p0728b21║有加分，但有作用發起故無顯加，亦言承佛神力
X05n0232_p0728b22║故有冥加。法界品如來自入三昧不可有加，第七
X05n0232_p0728b23║普賢第二文殊有說無定故闕顯加，皆承佛力能
X05n0232_p0728b24║說能證故有冥加。言餘皆具二者，即餘五會。顯必
X05n0232_p0728c01║有冥者，釋具所以。冥即未必有顯，顯即必有於冥，
X05n0232_p0728c02║以如來有力有慈常冥加故，未定緣闕不容有顯
X05n0232_p0728c03║故唯有冥，顯加之時冥常不捨，又有意加故言必
X05n0232_p0728c04║有。言餘至下明者，謂冥顯加相有多義門，隨文具
X05n0232_p0728c05║顯也。
X05n0232_p0728c06║▲教起因緣竟。
X05n0232_p0728c07║結前十因十緣也。
X05n0232_p0728c08║▲第二、藏教所攝中二：先藏攝，後教攝。前中亦二：先
X05n0232_p0728c09║藏，後攝。今初，藏謂三藏、二藏。通稱藏者，以含攝故。世
X05n0232_p0728c10║親攝論第一、莊嚴論第四皆云：彼三及二，云何名藏？
X05n0232_p0728c11║答云：由攝故，謂攝一切所應知義。攝即包含。
X05n0232_p0728c12║第二、藏教所攝。今初下，疏文分二：先總，後別。總中
X05n0232_p0728c13║亦二：先總科；後通稱藏者下，牒釋總名。引世親攝
X05n0232_p0728c14║論者，然攝大乘論本，論即無著菩薩所造。釋有多
X05n0232_p0728c15║家，此方有二，即世親、無性二菩薩也。大唐三藏俱
X05n0232_p0728c16║譯二本，各有十卷。梁朝真諦譯世親釋，有十五卷。
X05n0232_p0728c17║今稱梁攝論，是釋義大同小異，疏家隨便引之。恐
X05n0232_p0728c18║濫三本，故各以異名揀之。然依古德，多引梁論；若
X05n0232_p0728c19║今自取，多引無性、世親。言謂攝一切所應知義者，
X05n0232_p0728c20║即彼論自釋攝義所應知者。然論無別釋，下廣顯。
X05n0232_p0728c21║論所明即十勝相，謂：一、應知依止勝相，二、應知相
X05n0232_p0728c22║勝相，三、應知入勝相等。十相皆言應知，即理、事等
X05n0232_p0728c23║法皆應知也。攝即包含者，疏家轉將攝義復釋於
X05n0232_p0728c24║含，以前標云以含攝故，故牒釋也。
X05n0232_p0729a01║▲言三藏者：一、修多羅藏，二、毗奈耶藏，三、阿毗達麼
X05n0232_p0729a02║藏。言三藏下，第二、別釋。分二：先三藏，後二藏。前中三：
X05n0232_p0729a03║初總列；次初中下，別釋；後然此三藏下，總顯所詮。
X05n0232_p0729a04║▲初中，先辨名，後顯相。今初，亦名修妬路，亦名素呾
X05n0232_p0729a05║䌫，此皆梵音楚夏。
X05n0232_p0729a06║二中三藏即為三別，皆先標後釋。今初亦名下釋
X05n0232_p0729a07║也。於中四：一會梵音，二敘古譯，三敘古破，四會順
X05n0232_p0729a08║違。今初言梵音楚夏者，秦洛謂之中華，亦云華夏，
X05n0232_p0729a09║亦云中夏。淮南楚地非是中方，楚洛言音呼召輕
X05n0232_p0729a10║重，今西域梵語有似於斯。中天如中夏，餘四如楚
X05n0232_p0729a11║蜀。西來三藏或有南天，或有北天，或有中天，東西
X05n0232_p0729a12║各異。素呾纜者，唐三藏譯云是中天，什公多譯為
X05n0232_p0729a13║修多羅，亦云修妬路，多通諸天。什公是龜茲人，近
X05n0232_p0729a14║於東天。實叉三藏于闐國人，多近東北。然什公亦
X05n0232_p0729a15║遊五天，隨時所受小有輕重，語其大旨理則無乖，
X05n0232_p0729a16║然前後三藏多云修多羅也。
X05n0232_p0729a17║▲古譯為契經。
X05n0232_p0729a18║古譯等者，第二、敘古譯也。於中五：一、標名。
X05n0232_p0729a19║▲智論之中名為經藏。
X05n0232_p0729a20║二、智論下，引證。
X05n0232_p0729a21║▲契，謂契理、契機。經，謂貫穿、攝化。
X05n0232_p0729a22║三、契謂契理下，釋義。
X05n0232_p0729a23║▲即契理合機之經。依主受名契經，即藏持業釋也。
X05n0232_p0729a24║四、即契理合機下，會。六、釋。以契對經即名依主，以
X05n0232_p0729b01║契經對藏便名持業。
X05n0232_p0729b02║▲復云：正翻為線，線能貫華，經能持緯，此方不貴線
X05n0232_p0729b03║稱，故存於經。
X05n0232_p0729b04║五、復云下，會傍正。
X05n0232_p0729b05║▲有云：案五印度呼線、席、經、井、索，聖教皆曰修多羅，
X05n0232_p0729b06║則經正是敵對。斥於古德，經非敵對。
X05n0232_p0729b07║有云等者，第三、敘古破。此古即是靜法苑公刊定
X05n0232_p0729b08║記中義也。但言有云，即是刊定記主。若云古德多
X05n0232_p0729b09║是藏，和尚亦有此前諸德。此中總舉先古諸德，又
X05n0232_p0729b10║此中疏撮略刊定之意耳。刊定記敘古義竟，便云：
X05n0232_p0729b11║今詳諸論及以梵言，良恐不爾。所以者何？此中通
X05n0232_p0729b12║辨有三失故：一、敵對翻名失，二、以義為名失，三、總、
X05n0232_p0729b13║別不分失。今疏所明，即第一失。謂修多羅一名既
X05n0232_p0729b14║含四實線，既敵對經，何得非經是敵對？言非敵對，
X05n0232_p0729b15║故云敵對翻名失。故疏云：斥於古德經非敵對。二、
X05n0232_p0729b16║以義為名失者，意云：經字是名，契字是義。以經有
X05n0232_p0729b17║契理合機之義，故借契義以助經名。而呼契、經兩
X05n0232_p0729b18║字全作名者，即是以義為名失也。若全名者，應云
X05n0232_p0729b19║欲底修多羅。欲底之言有其三義：一者、契義，二、順
X05n0232_p0729b20║古所行，三、依正道理。今取契義，既無欲底之言，明
X05n0232_p0729b21║知名無契字也。又舉例云：如質多名心，集起為義。
X05n0232_p0729b22║詎翻集起亦作名耶？意云：集起既非心名，契理豈
X05n0232_p0729b23║是經目也？三、總、別不分失者，彼云：但藏部立名，各
X05n0232_p0729b24║有兩重總、別：一、謂三藏十二部為總名，修多羅等
X05n0232_p0729c01║為別稱；二、謂修多羅為總號，毗奈耶、應頌等為別
X05n0232_p0729c02║目。古來相傳，唯辨前門，不論於後。今修多羅依藏
X05n0232_p0729c03║部中總相業用而立其名，餘藏部名依藏部中別
X05n0232_p0729c04║相業用。所以者何？修多羅業能貫攝故。餘藏、餘部
X05n0232_p0729c05║所詮所化，由此貫攝，彼方成故。故涅槃十五云：始
X05n0232_p0729c06║從如是我聞，終至歡喜奉行，一切皆名修多羅故。
X05n0232_p0729c07║釋曰：刊定記文猶似難見，今更為釋。言各有兩重
X05n0232_p0729c08║總、別者，如三藏中兩重者，一云：三藏是總，經、律、論
X05n0232_p0729c09║為別。二云：修多羅是總稱，調伏、對法為別稱。故三
X05n0232_p0729c10║藏中修多羅即是總名，雖標總稱，即受別名，故云
X05n0232_p0729c11║今修多羅依三藏中總相業用。古人不知此從總
X05n0232_p0729c12║相得名，但謂為別，故云總、別，不分失也。如十二部
X05n0232_p0729c13║亦有兩重總、別者，一云：十二部經總也，謂修多羅、
X05n0232_p0729c14║祗夜等即為別稱。二云：修多羅是總名，祇夜等十
X05n0232_p0729c15║一為別稱，不取修多羅，以修多羅為總故。亦雖標
X05n0232_p0729c16║總稱，即受別名。是則三藏中修多羅通於二藏，十
X05n0232_p0729c17║二分中修多羅通餘十一故。若不通者，修多羅既
X05n0232_p0729c18║稱契理合機，餘無此名，應不契理合機。既俱契理
X05n0232_p0729c19║合機，明知修多羅是從總相立名耳。三藏、十二部
X05n0232_p0729c20║皆有兩重總、別，故云各有也。刊定之意亦有理在。
X05n0232_p0729c21║今謂若十二部中修多羅，則通十一及於三藏；若
X05n0232_p0729c22║三藏中修多羅，名唯通十二，不通二藏。二藏之中
X05n0232_p0729c23║有契合者，自屬十二分中修多羅耳。思之，以非至
X05n0232_p0729c24║要，故疏略不敘，唯明初一。恐欲知根本，故鈔具敘
X05n0232_p0730a01║耳。彼復破於遠公三修多羅，至十藏品當說。
X05n0232_p0730a02║▲今更詳之。若一名四實皆為敵對，則古如所破。
X05n0232_p0730a03║今更詳之者，第四、會順違也。於中三：初、全縱，次、半
X05n0232_p0730a04║奪，後、出古意。今初，言古如所破者，經、線俱為敵對
X05n0232_p0730a05║而言，線是經非，故如所破。
X05n0232_p0730a06║▲若兼順義經，自屬於席經敵對，應名聖教。故梁攝
X05n0232_p0730a07║論譯為聖教。彼論云：有阿毗達磨，非是聖教。為成聖
X05n0232_p0730a08║教故，加修多羅名。
X05n0232_p0730a09║若兼順義下，二半奪也。縱其經是敵對，奪其不名
X05n0232_p0730a10║聖教，故一名含於多實，應須順義立名。如僊陀婆，
X05n0232_p0730a11║一名四實。若譯經中五味之處，應譯為鹽；若譯經
X05n0232_p0730a12║中王之所乘僊陀婆者，應譯為馬，不可言水言器。
X05n0232_p0730a13║今譯佛經云修多羅，合名聖教也。言線言索，非全
X05n0232_p0730a14║愜當，故云經自屬於席經，敵對應名聖教。梁攝已
X05n0232_p0730a15║下，引文為證，即第一論。然此所引上兩句，全是論
X05n0232_p0730a16║文。為成聖教下，乃取義釋。以彼本論云攝大乘論，
X05n0232_p0730a17║即阿毗達磨教及修多羅。釋論云：此言大乘者，欲
X05n0232_p0730a18║揀小乘阿毗達磨，何不但說阿毗達磨名，復說修
X05n0232_p0730a19║多羅名？有阿毗達磨非是聖教故。此中意云：若但
X05n0232_p0730a20║言阿毗達磨，揀濫不盡，故加修多羅言，揀異凡夫
X05n0232_p0730a21║所造之論，明是聖教之論故。今引意者，本論牒修
X05n0232_p0730a22║多羅，釋論之中乃云聖教，明是譯修多羅為聖教
X05n0232_p0730a23║也。
X05n0232_p0730a24║▲古德見此儒、墨皆稱為經，遂借彼席經以目聖教，
X05n0232_p0730b01║則雙含二義，俱順兩方，借義助名，更加契字，揀異席
X05n0232_p0730b02║經，甚為允當。
X05n0232_p0730b03║古德見此下出古意也。席經不順本義，是故借耳。
X05n0232_p0730b04║儒即儒教，夫子為主。墨即墨教，墨翟為主。以忘身
X05n0232_p0730b05║益物，是其所宗，如夏禹之勤用斯意也。儒有九經
X05n0232_p0730b06║五經等，皆稱為經。經者，常也，典也。聖人之言，方得
X05n0232_p0730b07║稱經。此方既以聖人之言為經，故譯聖教亦名經
X05n0232_p0730b08║也。言雙含二義者，即聖教及經緯義也。俱順兩方
X05n0232_p0730b09║者，順此方夫子等經，順西域經緯聖教之經也。恐
X05n0232_p0730b10║濫席經，故加契字以揀之耳。古人既以敵對為線，
X05n0232_p0730b11║明知言契經半從義耳，故為允當。
X05n0232_p0730b12║▲二、顯相者。西域四名，所目雖殊，意義相似，故同稱
X05n0232_p0730b13║修多羅。而聖教多含，具上三義。
X05n0232_p0730b14║二、顯相下，此中大意，取其一名四實，以會雜心五
X05n0232_p0730b15║義，便是顯修多羅之相。文中三：初、舉總包含；二、故
X05n0232_p0730b16║雜心下，正會五義；二、總上五義下，以義貫通。
X05n0232_p0730b17║▲故雜心云：經有五義：一曰涌泉，二曰出生，三曰顯
X05n0232_p0730b18║示，四曰繩墨，五曰結鬘。涌泉則注而無竭。出生則展
X05n0232_p0730b19║轉滋多，義同井索，有汲引故。顯示正是聖教，顯事理
X05n0232_p0730b20║故。繩墨則楷定正邪，亦是繩之為經，能持於緯，同席
X05n0232_p0730b21║經義。結鬘同線，線能貫華，結成鬘故。
X05n0232_p0730b22║二中即雜心第八修多羅品云：修多羅者，凡有五
X05n0232_p0730b23║義：一曰、出生，出生諸義故；二曰、涌泉，義味無盡故；
X05n0232_p0730b24║三曰、顯示，顯示諸義故；四曰、繩墨，辨諸邪、正故；五
X05n0232_p0730c01║曰、結鬘，貫穿諸法故。如是五義是修多羅義。今疏
X05n0232_p0730c02║引初二義不次者，依古疏引，取義便耳。
X05n0232_p0730c03║▲總上五義，不出貫攝。
X05n0232_p0730c04║總上五義，下三以義貫通。於中二：先總釋貫攝，後
X05n0232_p0730c05║彰所貫攝。前中有三：初標義，二引證，三釋所引。
X05n0232_p0730c06║▲故佛地論第一云：能貫能攝，故名為經。以佛聖教
X05n0232_p0730c07║貫穿攝持所應說義所化生故。
X05n0232_p0730c08║故佛地下。二、引證也。全引論文更無所少，而次下
X05n0232_p0730c09║對所詮云應知此中宣說佛地饒益有情，依所詮
X05n0232_p0730c10║義名佛地經，如緣起經、如集寶論，意云皆從所詮
X05n0232_p0730c11║也。
X05n0232_p0730c12║▲此或貫攝通所攝所化，或貫穿法相攝持所化。
X05n0232_p0730c13║此或貫攝下。三、釋所引論也。釋有二義：一、通，二、局。
X05n0232_p0730c14║上即通也。言二義通所說者，謂貫穿所說之法攝
X05n0232_p0730c15║令不散故。故下引瑜伽云攝取聖語。言二義通所
X05n0232_p0730c16║化者，貫穿所化眾生心行攝取不捨故。局義可知。
X05n0232_p0730c17║▲又世親攝論釋貫穿云：謂能貫穿依故、相故、法故、
X05n0232_p0730c18║義故。
X05n0232_p0730c19║又世親攝論下，第二、彰所貫攝之法。於中二：初、引
X05n0232_p0730c20║攝論正釋；後、例同指餘。前中即彼論第一，文中亦
X05n0232_p0730c21║二：先、引論總標。
X05n0232_p0730c22║▲依者，謂依於是處、由此、為此而有所說。相者，謂世
X05n0232_p0730c23║俗諦相、勝義諦相。法者，謂蘊、界、處、緣起、諦、食、諍、盧、無
X05n0232_p0730c24║量、無色、解脫、勝處、遍處、菩提分、無礙解、無諍等。義者，
X05n0232_p0731a01║隨順密意說等。
X05n0232_p0731a02║後依者下引論別釋，釋標四義則分為四。初釋依
X05n0232_p0731a03║中舉其三事：一於是處者即說經處，如佛在摩竭
X05n0232_p0731a04║提國等。二由此者即說經因緣，即所被機等，如十
X05n0232_p0731a05║地經由十方佛加解脫月請等。三為此者即說經
X05n0232_p0731a06║意，如發心品云為欲顯示佛法故、為以智光普照
X05n0232_p0731a07║故、為欲開闡實義故等，故梁論云是處是人是用。
X05n0232_p0731a08║言相者諸世俗諦相勝義諦相者，謂世尊說法有
X05n0232_p0731a09║何相貌，諸佛唯依二諦為眾生說，更無餘相。言法
X05n0232_p0731a10║者謂蘊界處等者，即所詮法門軌持之法，一一皆
X05n0232_p0731a11║通二諦。蘊即五蘊，界即十八界，處即十二處，緣起
X05n0232_p0731a12║即十二因緣，諦即四諦，食即四食，如世親論第十
X05n0232_p0731a13║初說。靜慮即四靜慮，無量即四無量，無色即四無
X05n0232_p0731a14║色，解脫即八解脫，勝處即八勝處，遍處即十遍處，
X05n0232_p0731a15║菩提分即三十七品等，無礙解即四辯才，無諍即
X05n0232_p0731a16║無諍三昧。等者，等餘法數，並下經文廣有其相。言
X05n0232_p0731a17║義者隨順密意說等者，義名所以，世尊說法或顯
X05n0232_p0731a18║了說或密意說，如說一切皆空，此就第一義說，凡
X05n0232_p0731a19║夫不解謂無俗諦等，亦如四意趣四隨等。梁論釋
X05n0232_p0731a20║義云：義者所作事故名義，生道滅惑是事。此意云：
X05n0232_p0731a21║佛所說經但令眾生生道滅惑以為其義耳，亦佛
X05n0232_p0731a22║之意趣也。
X05n0232_p0731a23║▲瑜伽二十五、顯揚二十大同此說。餘義至十二分
X05n0232_p0731a24║中當明。
X05n0232_p0731b01║瑜伽二十五下。二、例同指餘。先、例同諸彼。二論皆
X05n0232_p0731b02║云素怛纜者，謂佛世尊於彼方所，為彼有情，依彼
X05n0232_p0731b03║所作諸行差別，演說無量蘊相應語，乃至廣說。結
X05n0232_p0731b04║集法者，攝取聖語，為法久住，以美妙言次第結集，
X05n0232_p0731b05║貫穿縫綴，能引義利，能引梵行真妙實義，是名素
X05n0232_p0731b06║怛纜。餘義至十二分中當明者，下有異名。異名有
X05n0232_p0731b07║四：一、依仁王二諦品，名為法本；二、依梁論，名為聖
X05n0232_p0731b08║教；三、依成論，名直說語言；四、依智論第二，但名為
X05n0232_p0731b09║經。四中疏文已有二、四：初、三二名在十藏品，文局
X05n0232_p0731b10║十二分中修多羅，故此不釋。又遠公立三修多羅：
X05n0232_p0731b11║一、總相，二、別相，三、略相。刊定記破於後二，並在十
X05n0232_p0731b12║藏品中救之，云餘義等。
X05n0232_p0731b13║▲第二毗奈耶藏，初名後相。
X05n0232_p0731b14║第二、毗奈耶藏，疏文分二：初總科；後前中下，別釋。
X05n0232_p0731b15║▲前中亦名毗尼，梵語之略耳。此翻為調伏，謂調練
X05n0232_p0731b16║三業，制伏過非。調練通於止作，制伏唯明止惡。就所
X05n0232_p0731b17║詮之行彰名，即調伏之藏或能詮藏。有調伏之能，即
X05n0232_p0731b18║有財釋。契經藏中，類有此釋。
X05n0232_p0731b19║後前中下，別釋。於釋名中二：先正釋，後辨異名。今
X05n0232_p0731b20║初，疏此翻為調伏者，准刊定記云：義翻為調伏。若
X05n0232_p0731b21║敵對翻，正稱為律。若素律師疏云：梵曰毗尼，或云
X05n0232_p0731b22║鞞泥迦、毗那耶、鼻那夜。此等皆由梵音輕重不同，
X05n0232_p0731b23║傳有訛略，不得正名。正曰毗奈耶，此云調伏。
X05n0232_p0731b24║▲毗尼或翻為滅。滅有三義：一、滅業非，二、滅煩惱，三、
X05n0232_p0731c01║得滅果。
X05n0232_p0731c02║毗尼或翻下，二、辨異名。於中有四。今初，名滅者，東
X05n0232_p0731c03║塔又云：毗膩多，此云已調伏，當其滅義。故母論第
X05n0232_p0731c04║一云：滅諸惡法，故名毗尼。釋曰：若依此釋，則毗尼
X05n0232_p0731c05║是毗膩多之言略耳，則與毗奈耶調伏之義有乖。
X05n0232_p0731c06║而上又云毗尼、鞞泥迦等，皆梵音輕重，則毗尼亦
X05n0232_p0731c07║是毗奈耶略稱，含其調伏與滅二義耳。故疏云：毗
X05n0232_p0731c08║尼或翻為滅。滅有三義等者，釋義：一、滅業非者，不
X05n0232_p0731c09║殺、盜等。故律中有犯毗尼，有諍毗尼。二、滅煩惱者，
X05n0232_p0731c10║是發業之本。故律云：為調伏貪等令盡，是故世尊
X05n0232_p0731c11║制增戒學。三、得滅果者，即無為果。故戒經云：戒淨
X05n0232_p0731c12║有智慧，便得第一道。
X05n0232_p0731c13║▲或名尸羅，具云翅怛羅，此云清涼，離熱惱因得清
X05n0232_p0731c14║涼果故。
X05n0232_p0731c15║或名尸羅等者，第二名也，即雙從因果得名。
X05n0232_p0731c16║▲亦名波羅提木叉，此云別解脫，此說因得名。然有
X05n0232_p0731c17║二義：一、揀異定道，名之為別；二、三業七支，各各防非，
X05n0232_p0731c18║故名為別。亦翻為隨順解脫，此據果立，隨順有為、無
X05n0232_p0731c19║為二種解脫果故。
X05n0232_p0731c20║亦名波羅提木叉等者，第三名也。言揀異定道者，
X05n0232_p0731c21║非是定共道共二戒，是遠離覊縛業緣，名為解脫。
X05n0232_p0731c22║亦翻為隨順解脫者，即第三名中別義也。故遺教
X05n0232_p0731c23║經云：戒是正順解脫之本，故名波羅提木叉。又相
X05n0232_p0731c24║續解脫經云：五分法身名解脫，梵云毗木叉。若涅
X05n0232_p0732a01║槃解脫，梵云木叉。依此亦可雙從因果得名，隨順
X05n0232_p0732a02║是因故。又刊定記云：離過無障名為木叉，業用無
X05n0232_p0732a03║礙名毗木叉。又云：復有異名，名優波羅叉，此西域
X05n0232_p0732a04║外道律名。亦名縵叉，亦名刺闍你地（地音田夷反），此西
X05n0232_p0732a05║域王法律名。
X05n0232_p0732a06║▲亦名性善，如十誦律。亦名守信，如昔所受，實能持
X05n0232_p0732a07║故。
X05n0232_p0732a08║▲後顯相者，前名之中已含止作，即毗尼相。
X05n0232_p0732a09║後顯相者下，顯相。文二：先指前總說。謂制伏過非
X05n0232_p0732a10║及滅惡等，即是止行；調練三業性善守信等，通於
X05n0232_p0732a11║止作。毗尼以止善為宗，律宗其唯持犯，故以止作
X05n0232_p0732a12║總為顯相。
X05n0232_p0732a13║▲若別說者，世親攝論云：毗奈耶有四義，謂犯罪故、
X05n0232_p0732a14║等起故、還淨故、出離故。廣如彼論。
X05n0232_p0732a15║若別說者下，二、引論別釋。言廣如彼論者，論云：犯
X05n0232_p0732a16║罪者，謂五眾罪。等起者，謂無知故、放逸故、煩惱盛
X05n0232_p0732a17║故、不尊敬故，而犯諸罪。還淨者，謂由意樂，不由治
X05n0232_p0732a18║罰，如受律儀。出離者，有七種：一、各各相對，說悔所
X05n0232_p0732a19║犯；二、誓受治罰，謂受學等；三、等有妨害，先制學處，
X05n0232_p0732a20║後由異門，還復開許；四、別立止息，謂僧和合，還捨
X05n0232_p0732a21║所制；五、轉根，謂苾蒭、苾蒭尼轉男女形故，捨不共
X05n0232_p0732a22║罪；六、由真實觀，謂作殊勝法，[阿-可+(日/皿)]陀南諸行相觀；七、
X05n0232_p0732a23║由法爾得，謂由見諦，法爾得無小隨小罪。應知毗
X05n0232_p0732a24║奈耶復有四義：一、補特伽羅故，世尊依彼制所學
X05n0232_p0732b01║處；一、制立故，謂告白彼補特伽羅所犯過已，大師
X05n0232_p0732b02║集僧，制所學處；三、分別故，謂制學所已，更廣解釋
X05n0232_p0732b03║先所略說；四、決擇故，謂於此中決判所犯，云何有
X05n0232_p0732b04║罪？云何無罪？然明了論釋無小隨少罪，自有二說：
X05n0232_p0732b05║一云：小謂第二篇罪，隨小謂二種方便罪；一云：小
X05n0232_p0732b06║謂性罪，隨小謂諸戒中制罪。問：今明大乘，那引小
X05n0232_p0732b07║教？有答云：理實三藏，大小不同。今且就引接教說，
X05n0232_p0732b08║古來同此。今更一解，謂持心雖異，名意大同，故得
X05n0232_p0732b09║引小。又上所引論名，分明易曉故。又上云如受律
X05n0232_p0732b10║儀者，梁論云：如本受持，對治
X05n0232_p0732b11║▲第三，阿毗達磨藏。
X05n0232_p0732b12║▲阿毗名對。達磨云法，法有二種：一、勝義法，謂即涅
X05n0232_p0732b13║槃，是善是常，故名為勝。二、法相法，通四聖諦。相者，性
X05n0232_p0732b14║也，狀也，二俱名相。
X05n0232_p0732b15║第三阿毗達磨藏，文中三：初名，次相，後異名。初中
X05n0232_p0732b16║二：先得名，後釋名。前中先釋法，後釋對。前中即取
X05n0232_p0732b17║俱舍意釋，故論云能持自性故名為法，若勝義法
X05n0232_p0732b18║唯是涅槃，若法相法通四聖諦，是善是常故名為
X05n0232_p0732b19║勝者，即釋彼論也。相者性也狀也，二俱名相者，亦
X05n0232_p0732b20║釋彼論也。以四聖諦中滅諦是理而皆云相者，滅
X05n0232_p0732b21║諦之相即體相也，餘三約相即相狀也。
X05n0232_p0732b22║▲法既有二，對亦二義：一者、對向，謂向前涅槃。二者、
X05n0232_p0732b23║對觀，觀前四諦。
X05n0232_p0732b24║法既有二下，二、釋對，亦二：初、釋對義，亦取論意。彼
X05n0232_p0732c01║論云：此能對向，或能對觀，故為此屬之。
X05n0232_p0732c02║▲其能對者，皆無漏淨慧及相應心所等，由對果、對
X05n0232_p0732c03║境分二對名故。慧但是對而非是法，非所對故。
X05n0232_p0732c04║其能對者下。出對法體，亦取論意。故論頌云：淨慧
X05n0232_p0732c05║隨行名對法。論曰：慧謂擇法，淨謂無漏，淨慧眷屬
X05n0232_p0732c06║名曰隨行。如是總說無漏五蘊，名為對法。由對果
X05n0232_p0732c07║對境分二對名等者。釋疑。疑云：唯一淨慧，何有二
X05n0232_p0732c08║對之名？故為此通。慧但是對而非是法非所對故
X05n0232_p0732c09║者。揀濫。此是古德解釋意云：為分能所，故言慧但
X05n0232_p0732c10║是對。若據法持自性，慧何非法？故下揀云非所對
X05n0232_p0732c11║故。
X05n0232_p0732c12║▲言對法者，法之對故。故對法藏特名慧論，舊譯為
X05n0232_p0732c13║無比法，以詮慧勝故。
X05n0232_p0732c14║言對法者下。二、釋名也。即會六釋。法之對者，依主
X05n0232_p0732c15║釋也。故對法藏特名慧論者，若據所對所依應名
X05n0232_p0732c16║法論，慧依於法慧為其主故名慧論，故所詮中詮
X05n0232_p0732c17║於慧學。舊譯已下出其異名兼成上慧義。
X05n0232_p0732c18║▲世親攝論云：阿毗達磨有四義，謂對故、數故、伏故、
X05n0232_p0732c19║通故。
X05n0232_p0732c20║世親攝論云下，第二、辨相。於中二：先總標。
X05n0232_p0732c21║▲對義同前。數者，於一一法數數宣說，訓釋言詞自
X05n0232_p0732c22║共相等無量差別故。伏者，由此具足論處所等，能勝
X05n0232_p0732c23║伏他論故。通者，此能通釋素怛纜義故。
X05n0232_p0732c24║後對義同。前下，別。數者，數字通去、入二聲，此取去
X05n0232_p0733a01║聲。數數宣說者，數即入聲。自相者，如色變礙為相，
X05n0232_p0733a02║受以領納為相等。共相者，共有無常、苦、空等，廣如
X05n0232_p0733a03║十地疏明。論處所等者，即瑜伽論說。論有七例，頌
X05n0232_p0733a04║云：論體論處所論據論莊嚴論負論出離論多所
X05n0232_p0733a05║作法。亦如初地中辨。言勝伏他論者，勝約能立，伏
X05n0232_p0733a06║約能破。故梁論云：伏者，此法能伏諸說。立、破二能，
X05n0232_p0733a07║由正說依止等方便故。通者，梁論名解，由阿毗達
X05n0232_p0733a08║磨修多羅義易解了故。
X05n0232_p0733a09║▲亦名優波提舍，此云論議。亦名磨怛理迦，此云本
X05n0232_p0733a10║母，謂以教與義為本為母。亦云依藏生解，藏為解母，
X05n0232_p0733a11║本即是母。亦名磨夷，此云行母，依藏成行故，行之母
X05n0232_p0733a12║故。
X05n0232_p0733a13║異名可知也。問曰：三藏前二是佛所說，後一論藏
X05n0232_p0733a14║是菩薩說，是則如來不說三藏耶？答：婆沙最初即
X05n0232_p0733a15║有此問。問曰：誰造此論？答：佛世尊。誰問？誰答？或云
X05n0232_p0733a16║舍利弗問，或云諸天問，乃至或云化比丘問。佛答：
X05n0232_p0733a17║若爾，何以云迦多演尼子造？答：彼諷誦耳。有云亦
X05n0232_p0733a18║是彼說，是則論藏有是佛說，有是菩薩說。取經中
X05n0232_p0733a19║義，廣以釋之。以本統末，亦佛說三藏耳。
X05n0232_p0733a20║▲然此三藏，約其所詮，略有二門：一者剋性，則經詮
X05n0232_p0733a21║三學，律唯戒、心二學，論唯慧學，如攝論說。二約兼正，
X05n0232_p0733a22║則三藏之中，經正詮定，毗尼詮戒，論詮於慧，兼各通
X05n0232_p0733a23║三。
X05n0232_p0733a24║然此三藏下，第三、總顯所詮也。如攝論說者，亦是
X05n0232_p0733b01║世親攝論第一。論云：又能說三學故，立素怛纜藏；
X05n0232_p0733b02║能成辨增上戒、增上心學故，立毗奈耶藏，謂具尸
X05n0232_p0733b03║羅，即無悔等，漸次能得三摩地故；能成辨增上慧
X05n0232_p0733b04║故，立阿毗達磨藏，謂能決擇無倒義故。梁論亦同。
X05n0232_p0733b05║言兼各通三者，經中戒、慧，其文非一。毗尼增三文
X05n0232_p0733b06║云：云何增戒學？所謂增心學、增慧學，是名增戒學
X05n0232_p0733b07║等。
X05n0232_p0733b08║▲第二、明二藏者，一、聲聞藏，二、菩薩藏。
X05n0232_p0733b09║第二、明二藏等者，疏文有四：一、標。
X05n0232_p0733b10║▲即由前三藏，詮示聲聞理行果故，名聲聞藏。詮示
X05n0232_p0733b11║菩薩理行果故，名菩薩藏。
X05n0232_p0733b12║二、即由前下，釋。
X05n0232_p0733b13║▲故莊嚴論第四云：此三藏由上下乘差別故，復為
X05n0232_p0733b14║聲聞藏及菩薩藏。攝大乘同此。
X05n0232_p0733b15║三、故莊嚴下，引證。
X05n0232_p0733b16║▲此就二乘，理果同，故合之。
X05n0232_p0733b17║四、此就二乘下，出所以。於中分三：初、正出，為二所
X05n0232_p0733b18║以。
X05n0232_p0733b19║▲若約教、行別故，即開三乘以為三藏，如普超等經。
X05n0232_p0733b20║次若約教下，出三乘、三藏不同。
X05n0232_p0733b21║▲又由緣覺多不藉教出無佛世，佛在世時攝屬聲
X05n0232_p0733b22║聞，故但分為二，即是大、小、半、滿不同。
X05n0232_p0733b23║後又由緣覺下，重成二藏之義。言即是大小、半滿
X05n0232_p0733b24║不同者，諸經論中多以大小相對故分。大藏之中，
X05n0232_p0733c01║大乘經律論、小乘經律論別。華嚴、般若等為大乘
X05n0232_p0733c02║經藏，菩薩戒、善戒經等為律，瑜伽、智度等為論；小
X05n0232_p0733c03║乘四阿含等為經，五部律為戒，婆沙等為論。故大
X05n0232_p0733c04║小三藏迢然不同。言半滿者，即出涅槃。北經第四
X05n0232_p0733c05║如來性品文云：善男子！譬如長者，唯有一子，心常
X05n0232_p0733c06║憶念，憐愛無已。將詣師所，欲令受學，懼不速成，尋
X05n0232_p0733c07║便將還。以愛念故，晝夜慇懃教其半字，而不教誨
X05n0232_p0733c08║毗伽羅論。何以故？以其幼稚，力未堪故等。下合云：
X05n0232_p0733c09║所言一子者，謂一切眾生，如來視於一切眾生猶
X05n0232_p0733c10║如一子。教一子者，謂聲聞弟子。半字者，謂九部經。
X05n0232_p0733c11║毗伽羅論者，所謂方等大乘經典。以諸聲聞無有
X05n0232_p0733c12║慧力，是故如來為說半字九部經典，而不為說毗
X05n0232_p0733c13║伽羅論、方等大乘。善男子！如彼長者，子既長大，堪
X05n0232_p0733c14║任讀學，若不為說毗伽羅論，可名為藏。乃至云：我
X05n0232_p0733c15║今亦爾，為諸弟子說於半字九部經已，次為演說
X05n0232_p0733c16║毗伽羅論，所謂如來常存不變。上即經文，半滿是
X05n0232_p0733c17║喻，大小是法，餘可知矣。又西方三藏之外加一雜
X05n0232_p0733c18║藏，謂陀羅尼、五明論等為四藏，大小俱有則有八
X05n0232_p0733c19║藏。若六波羅蜜經說有五藏，小乘三藏及雜藏，菩
X05n0232_p0733c20║薩、大乘為一藏故。若大開為三，則有七藏；三乘各
X05n0232_p0733c21║三，便是九藏。加一雜藏，便為十藏；三乘各四，應十
X05n0232_p0733c22║二藏。
X05n0232_p0733c23║▲第二、明所攝者，此經三藏之中，正唯修多羅攝，兼
X05n0232_p0733c24║詮餘二。十藏等品，廣顯戒故；問明等品，顯論議故。若
X05n0232_p0734a01║就修多羅中以義揀教，則唯十藏攝，具足主伴，顯無
X05n0232_p0734a02║盡故，教義融故。二藏之中，唯菩薩藏若分權實，但菩
X05n0232_p0734a03║薩藏一分所攝，權不攝故。
X05n0232_p0734a04║第二明所攝下，文中有二：初明彼攝此經。
X05n0232_p0734a05║▲若約此攝，乃至聲聞亦此經攝，此能包含無量乘
X05n0232_p0734a06║故。揀於權實，至下立教中明。已辨藏所攝竟。
X05n0232_p0734a07║後若約下，明此攝彼藏，文並可知。
X05n0232_p0734a08║
X05n0232_p0734a09║大方廣佛華嚴經疏演義鈔卷第三