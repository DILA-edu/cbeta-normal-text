X05n0232_p0752b02║
X05n0232_p0752b03║
X05n0232_p0752b04║
X05n0232_p0752b05║大方廣佛華嚴經疏演義鈔卷第五
X05n0232_p0752b06║清涼山大華嚴寺沙門澄觀撰述
X05n0232_p0752b07║▲第二、明西域者，即今性、相二宗，元出彼方，故名西
X05n0232_p0752b08║域。謂那爛陀寺同時有二大德：一名戒賢，二名智光。
X05n0232_p0752b09║第二、敘西域中，文分為二：先正敘，後順違。前中即
X05n0232_p0752b10║賢首起信論疏初義理分齊中敘之。於中二：一、總
X05n0232_p0752b11║敘源由，二、雙釋所立。今初。然真諦、笈多、波頗三藏皆
X05n0232_p0752b12║是西域，而躬親在斯分教，故屬此方所收。下二大
X05n0232_p0752b13║德本是西方分教，故云西域耳。那爛陀者，此云施
X05n0232_p0752b14║無厭。然案唐三藏傳，似智光乃戒賢弟子，而今云
X05n0232_p0752b15║同時者，或恐名同人異，或是師資，不妨立義，所宗
X05n0232_p0752b16║復異。又准無行禪師書亦云：西方有二宗並行：一
X05n0232_p0752b17║宗無著、天親，一宗龍樹、提婆。龍樹之宗，玄颷纔舉，
X05n0232_p0752b18║則無著牽羊；翊羽蹔騰，則陳那亂轍。則同時定有
X05n0232_p0752b19║二宗。又案西域記：唐三藏初遇龍樹宗師，欲從學
X05n0232_p0752b20║法。師令服藥，求得長生，方能窮究。三藏自思：本欲
X05n0232_p0752b21║求經，恐僊術不成，辜我夙願。遂不學此宗，乃學法
X05n0232_p0752b22║相之宗。若藏和尚義分齊云：法藏於文明年中，幸
X05n0232_p0752b23║遇中天竺國三藏法師地婆阿羅，唐言日照，於西
X05n0232_p0752b24║太原寺翻譯經論。躬親問之，故有憑矣。
X05n0232_p0752c01║▲戒賢遠承彌勒、無著，近踵護法、難陀。
X05n0232_p0752c02║戒賢遠承下，第二、雙釋所立，即為二別。二中文皆
X05n0232_p0752c03║有五：一、師資相承，二、所憑經論，三、正顯所立，四、彰
X05n0232_p0752c04║了不了，五、結成所憑。今初戒賢中，初師資中，彌勒
X05n0232_p0752c05║位極此為上古，無著初地此為中古，護法難陀未
X05n0232_p0752c06║有得聖之文，但是當時英彥化世未久，故曰近踵。
X05n0232_p0752c07║▲依深密等經瑜伽等論。
X05n0232_p0752c08║依深密等者，二所憑經論，深密等經等取佛地等
X05n0232_p0752c09║經，瑜伽等論等取對法顯揚等法相之論，餘並可
X05n0232_p0752c10║知。
X05n0232_p0752c11║▲立三種教，以法相大乘而為了義，即唐三藏之所
X05n0232_p0752c12║師宗。
X05n0232_p0752c13║立三種教下，正顯所立。於中先總後別。總中以法
X05n0232_p0752c14║相大乘為了，則顯法性為不了。唐三藏師宗者，具
X05n0232_p0752c15║如西域記及三藏傳廣說。
X05n0232_p0752c16║▲謂佛初於鹿苑轉四諦小乘法輪，說諸有為法皆
X05n0232_p0752c17║從緣生，以破外道自性因等。又緣生無我，翻外有我，
X05n0232_p0752c18║然猶未說法無我理，即四阿含等是。第二時中，雖依
X05n0232_p0752c19║遍計所執，而說諸法自性皆空，翻彼小乘，然依他圓
X05n0232_p0752c20║成，猶未說有，即諸部般若等經。第三時中，就大乘正
X05n0232_p0752c21║理，具說三性、三無性等，方為盡理，即解深密經等。
X05n0232_p0752c22║謂佛初下，別顯三教，即為三別。一一教中各有三
X05n0232_p0752c23║定：一、時定，謂初、時等故；二、法定，謂有、空等故；三、經
X05n0232_p0752c24║定，謂指阿含等故。三性等義，至下當辨。言具說三
X05n0232_p0753a01║性、三無性等者，此有兩重：一、約三性，則初時約依
X05n0232_p0753a02║他說有；二、約遍計說空；三、具說三性，則遍計是空，
X05n0232_p0753a03║依、圓是有，以為中道。二者、約三性皆有，約三無性
X05n0232_p0753a04║皆空。第一時中說三性皆有，第二時中總說諸法
X05n0232_p0753a05║皆悉無性者，約三無性密意說耳。故唯識云：即依
X05n0232_p0753a06║此三性立彼三無性初即相無性次無自然性後
X05n0232_p0753a07║由遠離前所執我法性故佛密意說一切法無性。
X05n0232_p0753a08║謂若顯了說，則雙明三性、三無性，方是中道，故為
X05n0232_p0753a09║盡理。
X05n0232_p0753a10║▲是故於彼三時，初墮有邊，次墮空邊，俱非了義。後
X05n0232_p0753a11║時具說遍計性空，餘二為有，契會中道方為了義。
X05n0232_p0753a12║是故於彼下，第四、明了不了。然二宗義別，下說十
X05n0232_p0753a13║重，且就深密略有四義：一、約三性三無性；二、約心
X05n0232_p0753a14║境空有；三、約一乘三乘；四、約成佛不成佛，即五性
X05n0232_p0753a15║一性義。此中且約三性空有論了不了，前第三時
X05n0232_p0753a16║含約五性三無性論，餘二門略不明之，下別會中
X05n0232_p0753a17║隱顯而出。
X05n0232_p0753a18║▲此依深密所判。
X05n0232_p0753a19║此依深密下，第五、結成所憑。
X05n0232_p0753a20║▲二、智光論師遠承文殊、龍樹，近稟青目、清辨。
X05n0232_p0753a21║二、智光下，疏文亦五，同前：初、師宗。文殊對彌勒，龍
X05n0232_p0753a22║樹對無著，青目、清辨對護法難陀。護法難陀注唯
X05n0232_p0753a23║識論，青目注中論，清辨亦注中論，造掌珍論。
X05n0232_p0753a24║▲依般若等經中觀等論。
X05n0232_p0753b01║依般若等下。二、所憑經論。般若等經等取涅槃法
X05n0232_p0753b02║華等，中觀等論等取門百智論等。
X05n0232_p0753b03║▲亦立三時教，以明無相大乘為真了義。
X05n0232_p0753b04║亦立三下，第三、正立，可知。
X05n0232_p0753b05║▲謂佛初鹿苑說小，明心、境俱有。次於中時，為彼中
X05n0232_p0753b06║根說法相大乘境空心有唯識道理，以根猶劣，未能
X05n0232_p0753b07║全入平等真空故。後第三時，為上根說無相大乘，辨
X05n0232_p0753b08║心、境俱空，平等一味，為真了義。
X05n0232_p0753b09║▲又初漸破外道自性等，故說因緣生發決定是有。
X05n0232_p0753b10║次漸破小乘緣生實有之執，故說依他似有。以彼怖
X05n0232_p0753b11║畏此真空故，猶存假名而接引之。後時方就究竟而
X05n0232_p0753b12║說，緣生即空，平等一味。
X05n0232_p0753b13║又初漸下，第四、明了不了。上約心境空有以立三
X05n0232_p0753b14║時之教，今約三性空有以明了不了義，蓋影略耳。
X05n0232_p0753b15║言以彼怖畏此真空者，小乘聞空謂無物為空，如
X05n0232_p0753b16║空澤之空則畢竟都無，恐成斷滅。若必無者，何有
X05n0232_p0753b17║因果生死涅槃？徒事勤修復何所益？故經云：寧起
X05n0232_p0753b18║有見如須彌山，不起空見如芥子許。故生驚怖。今
X05n0232_p0753b19║存假名，但除其病而不除法，故存依他之假有以
X05n0232_p0753b20║接小心之劣機。後時下，第三、時教。緣生即空者，緣
X05n0232_p0753b21║生即依他、依他即空，不存依他空遍計也。平等一
X05n0232_p0753b22║味者，空有一味，非空外說有、有外說空，空有相即
X05n0232_p0753b23║故無異味。見空即是見有、見有即是見空，空有二
X05n0232_p0753b24║體既同，何要偏留依他但空遍計？
X05n0232_p0753c01║▲此三次第，如智光論師般若燈論釋中引大乘妙
X05n0232_p0753c02║智經說。
X05n0232_p0753c03║此三、次第下，結成所憑。般若燈論本頌，即中論五
X05n0232_p0753c04║百偈，題云分別明菩薩釋。分別即智，明即是光，人
X05n0232_p0753c05║譯異耳。釋論稱為般若燈者，照了般若，般若無此，
X05n0232_p0753c06║不可見故。又體即般若，照物如燈。大乘妙智經未
X05n0232_p0753c07║見經本，但依賢首引耳。或云即般若經，般若是智，
X05n0232_p0753c08║摩訶是大，亦可妙故。
X05n0232_p0753c09║▲然此二三時，並不能斷一代時教，以各有據乎相
X05n0232_p0753c10║違故，各別為於一類機故。
X05n0232_p0753c11║然此二、三時下，第二、辨順、違。然藏和尚起信疏：問
X05n0232_p0753c12║云：此二、三時可和會不？自答云：無會，無不會。言不
X05n0232_p0753c13║會者，各各為人悉檀，並是聖教，隨緣益物，何須會
X05n0232_p0753c14║之？故云無會。言無不會者，即可會也。今會此義，有
X05n0232_p0753c15║其二門：一、約攝生寬、狹，言教具闕，以明了、不了；二、
X05n0232_p0753c16║約益物漸次，顯理增微，以明了、不了。初門有二：一、
X05n0232_p0753c17║約攝生寬、狹者，深密宗中，初唯為小，次唯為大，此
X05n0232_p0753c18║二時中狹，故非了；第三時中普為發趣一切乘者，
X05n0232_p0753c19║寬，故為了。二、約言教具、缺者，初唯說小，次唯說大，
X05n0232_p0753c20║各有所闕，故非了義；於第三時具說三乘，具，故為
X05n0232_p0753c21║了。第二門內亦二：初、約益物漸次者，謂妙智經意，
X05n0232_p0753c22║初唯益小，故非了義；次雖益通大、小，不能令趣寂
X05n0232_p0753c23║二乘得大菩提，故非了義；第三時中普得大益，方
X05n0232_p0753c24║為了義。二、顯理增微者，初說緣生實有，次說假有，
X05n0232_p0754a01║故非了義；第三時中顯理至空，會緣相盡，故為了
X05n0232_p0754a02║義。依此會釋，二宗各有了、不了義。此賢首意，謂約
X05n0232_p0754a03║初門，則法相宗為了，法性宗非了；若約後門，則法
X05n0232_p0754a04║性宗為了，法相宗非了。既皆二義了、二義不了，於
X05n0232_p0754a05║理則齊。今觀賢首之意，多明法性。何者？有二義故：
X05n0232_p0754a06║一、以攝生寬、狹對益物漸次，則攝生寬為了，不及
X05n0232_p0754a07║益物唯大為了；以言教具、闕對顯理增微，則言教
X05n0232_p0754a08║具為了，不及顯理盡為了。思之，可知。二者、言中雖
X05n0232_p0754a09║云各有二了，有二不了，深密宗中二種了義亦成
X05n0232_p0754a10║不了。何者？如攝生中以第二時唯攝大為不了，第
X05n0232_p0754a11║三時具攝為了者，則得純金，何如雜鐵？純菩薩眾，
X05n0232_p0754a12║何如凡、小同居？法華唯為菩薩，如何昔日被三？是
X05n0232_p0754a13║故應云：唯攝大機為了，總攝三根為不了。又如言
X05n0232_p0754a14║教具、闕中以第二時不具為不了，第三具說三乘
X05n0232_p0754a15║為了者，言皆關典，應為不了；雜以無稽，應當是了。
X05n0232_p0754a16║純賣真金，應為貧士；兀木雜貨，應為富商。法華唯
X05n0232_p0754a17║說一乘，何如昔開三異？是故應云：唯說一極，方為
X05n0232_p0754a18║了義；雜說三乘，即為不了。上二本是法相為了，今
X05n0232_p0754a19║皆成不了；後二又成法性是了。則四不了皆屬前
X05n0232_p0754a20║宗，四種了義皆在法性。恐法相者是非心生，故疏
X05n0232_p0754a21║不引之，乃別為和會耳。疏：文分二：先總明順、違，後
X05n0232_p0754a22║各別會釋。今初，分三：初、總非前立，謂既俱聖教，不
X05n0232_p0754a23║可受一非餘；二、互相違，不可二文雙取。故云並不
X05n0232_p0754a24║能斷。
X05n0232_p0754b01║▲深密經意為於一類飡般若者，聞平等空，撥無因
X05n0232_p0754b02║果，不了空有無二，故第三時為其分析於一法上空
X05n0232_p0754b03║有之義。其妙智經則以一類聞說三性，迷唯識者未
X05n0232_p0754b04║能忘心，觀緣起者定謂似有，故令總忘心境，即事而
X05n0232_p0754b05║真。
X05n0232_p0754b06║二、深密經意下，會釋二經。恐有問云：若並不許，其
X05n0232_p0754b07║如二經有文，如何會釋？故今為顯二經之意，各有
X05n0232_p0754b08║所為，不可偏執，偏執則互相違。
X05n0232_p0754b09║▲得斯意者，則不相違。
X05n0232_p0754b10║三得斯意下，結成和會。若得經意二家俱得，受一
X05n0232_p0754b11║非餘則二家俱非，故離之則兩傷，合之則雙美。
X05n0232_p0754b12║▲然欲會二家，須知二宗立義，有多差別。略敘數條：
X05n0232_p0754b13║一者、一乘三乘別，二、一性五性別，三、唯心真妄別，四、
X05n0232_p0754b14║真如隨緣凝然別，五、三性空有即離別，六、生佛不增
X05n0232_p0754b15║不減別，七、二諦空有即離別，八、四相一時前後別，九、
X05n0232_p0754b16║能所斷證即離別，十、佛身無為有為別。
X05n0232_p0754b17║然欲會二宗下，第二、各別會釋。於中三：初、標列章
X05n0232_p0754b18║門，次、廣會初二，後、通略會釋。今初十對，句各一對，
X05n0232_p0754b19║皆先明法性，後辨法相。如云一乘、三乘別，則一乘
X05n0232_p0754b20║是法性，三乘是法相。餘九例知。初二次下，廣明；後
X05n0232_p0754b21║八義分齊中具顯。
X05n0232_p0754b22║▲且初二義者，由性有五一不同故，令乘有三一權
X05n0232_p0754b23║實。
X05n0232_p0754b24║且初二義下，第二、廣會初二也。於中二：初、雙標二
X05n0232_p0754c01║義；後、別顯二相。所以雙明者，以初二義互相成故。
X05n0232_p0754c02║謂若立五性為了，則三乘為了之義自彰，以有聲
X05n0232_p0754c03║聞、緣覺二定性故則成二乘，有菩薩性成菩薩乘，
X05n0232_p0754c04║不定性人通成三乘，無種性人三所不攝，則人天
X05n0232_p0754c05║乘收則五乘亦具。若以一性為了則一乘義成，等
X05n0232_p0754c06║有佛性故名一乘，無不成佛故。故涅槃云：佛性者
X05n0232_p0754c07║名為一乘。
X05n0232_p0754c08║▲如法相宗意，以一乘為權，三乘為實。
X05n0232_p0754c09║如法相下，第二、別顯二相者，先法相宗中二：先標
X05n0232_p0754c10║所宗。
X05n0232_p0754c11║▲故深密三時教中，初皆不成，次一向成，是為若過
X05n0232_p0754c12║若不及，皆非了義。第三時中，有性者成，無性不成，方
X05n0232_p0754c13║為了義。故云普為發趣一切乘者。又初二卷中，皆云
X05n0232_p0754c14║一乘是密意說，故知是權。
X05n0232_p0754c15║後故深密三時教下引文成立，總為二段：一名三
X05n0232_p0754c16║乘為了一乘不了，後明五性為了成前三乘。前中
X05n0232_p0754c17║引其二經，初引深密雖明有性無性意成三乘。言
X05n0232_p0754c18║初皆不成者，小乘中說獨佛一人有大覺性，餘不
X05n0232_p0754c19║說有，故皆不成佛。次一向成者，是第二時中唯說
X05n0232_p0754c20║一乘一切眾生皆得成佛為一向成，盡成則大過，
X05n0232_p0754c21║盡不成則不及，故皆方便並為不了。以初未堪聞
X05n0232_p0754c22║大一向抑故，第二時中觀令欣佛一向揚故，第三
X05n0232_p0754c23║時中依理正說有性皆成佛非不及也，無性不成
X05n0232_p0754c24║佛非大過也，故稱實為了。上明三乘是了之證。又
X05n0232_p0755a01║初二卷下證一乘是權。
X05n0232_p0755a02║▲又勝鬘經以一乘為方便故。
X05n0232_p0755a03║後引勝鬘，亦但證一乘是權耳。
X05n0232_p0755a04║▲大般若五百九十三中，善勇猛菩薩言：唯願世尊
X05n0232_p0755a05║哀愍我等，為具宣說如來境智。若有類情於聲聞乘
X05n0232_p0755a06║性決定者，聞此法已，速能證得自無漏地；於獨覺乘
X05n0232_p0755a07║性決定者，聞此法已，速依自乘而得出離；於無上乘
X05n0232_p0755a08║性決定者，聞此法已，速證無上正等菩提。若有情類
X05n0232_p0755a09║雖未已入正性離生，而於三乘性不定者，聞此法已，
X05n0232_p0755a10║皆發無上正等覺心。
X05n0232_p0755a11║大般若下，第二、明五性為了成前三乘，則顯一性
X05n0232_p0755a12║一乘皆非了也。於中總有五段引經，而三論附出
X05n0232_p0755a13║即分為五：一、引般若說有五性，雖無第五，前四既
X05n0232_p0755a14║有無性必然，前三可知。第四云雖未已入正性離
X05n0232_p0755a15║生者，謂不定性人未入見道則容不定，若入見道
X05n0232_p0755a16║則名正定聚不容不定，如入聲聞見道終無迴心
X05n0232_p0755a17║作菩薩人。言離生者，見惑過患如生食在腹，若入
X05n0232_p0755a18║見道能離彼生，故云離生。至下更釋。
X05n0232_p0755a19║▲深密第二大意同此。
X05n0232_p0755a20║深密第二下。引深密經。於中二：初、指同前文。
X05n0232_p0755a21║▲又云：一切趣寂聲聞種性補恃伽羅，雖蒙諸佛施
X05n0232_p0755a22║設種種勇猛加行，方便化導，終不能令當坐道場，證
X05n0232_p0755a23║阿耨多羅三藐三菩提。
X05n0232_p0755a24║後又云一切趣寂下，證有趣寂。若有趣寂，則五性
X05n0232_p0755b01║義成。
X05n0232_p0755b02║▲又十輪第九亦說三乘各定差別，皆以性定五故。
X05n0232_p0755b03║又十輪下，第三、引十輪，明定有三乘以成五性，若
X05n0232_p0755b04║無五性無三乘故。
X05n0232_p0755b05║▲故楞伽中，佛告大慧：有五種種性：一、聲聞乘性，二、
X05n0232_p0755b06║辟支佛乘性，三、如來乘性，四、不定乘性，五者、無性。大
X05n0232_p0755b07║莊嚴論及瑜伽論皆同此說。
X05n0232_p0755b08║故楞伽下，第四、正明五性。莊嚴、瑜伽二論例同。
X05n0232_p0755b09║▲善戒地持雖但說二種性：一、有種性，二、無種性，亦
X05n0232_p0755b10║云無種性。人無種性故，雖復勤行精進，終不能得無
X05n0232_p0755b11║上菩提，但以人天善根而成熟之。無性瑜伽亦同此
X05n0232_p0755b12║說。
X05n0232_p0755b13║善戒下，第五、引善戒。地持立有二性，以成前無性。
X05n0232_p0755b14║故彼論云：種性有二：一、有種性；二、無種性。彼論釋
X05n0232_p0755b15║云：種性者，無始法爾、六處殊勝、展轉相續等。而言
X05n0232_p0755b16║亦云者，全同楞伽。以前不引彼經所釋，故今例釋，
X05n0232_p0755b17║不欲繁文耳。
X05n0232_p0755b18║▲若法性宗意，則以三乘是權，一乘為實。
X05n0232_p0755b19║若法性宗下，疏文亦二：先標所宗。
X05n0232_p0755b20║▲法華經云：十方佛土中，唯有一乘法，無二亦無三，
X05n0232_p0755b21║除佛方便說。又云：初以三乘引導眾生，然後但以大
X05n0232_p0755b22║乘而度脫之。
X05n0232_p0755b23║後法華下引證成立，長分十段：一引法華雙立一
X05n0232_p0755b24║乘一性，二引涅槃明乘性相成，三重引法華明無
X05n0232_p0755c01║趣寂，四引涅槃第九明無無性，五釋引經論結成
X05n0232_p0755c02║正義，六廣引諸經遮救定性，七引涅槃遮救無性，
X05n0232_p0755c03║八引法華遮救趣寂，九釋勝鬘會一乘方便，十以
X05n0232_p0755c04║法華結成破立。今初分二：先正立一乘，後立一性
X05n0232_p0755c05║釋成一乘。今初十方佛土中等者，即第一方便品
X05n0232_p0755c06║偈，上三句正立，第四句釋疑。言無二亦無三者，古
X05n0232_p0755c07║有多說。大乘師云：二即第二，三即第三，以菩薩乘
X05n0232_p0755c08║勝故為第一。此即生公意而未盡其旨。生公云：二
X05n0232_p0755c09║者第二乘，三者第三乘，亦應無第一。第一不乖所
X05n0232_p0755c10║以大故不無之，既無二三一亦去矣。意云：今日一
X05n0232_p0755c11║乘深有玄致，稱所以大。所以大者，義理深也。昔三
X05n0232_p0755c12║乘中大乘據未融，餘二則立為權。若約悲智萬行，
X05n0232_p0755c13║不乖今日之一，故云不乖所以大故不無之。言既
X05n0232_p0755c14║無二三一亦去者，昔說有三，二既不立，大豈獨存？
X05n0232_p0755c15║以不收二乘。又權指故，亦同羊鹿俱不得故，如光
X05n0232_p0755c16║宅四乘中說。若天台等意，無二者，無有聲聞、緣覺
X05n0232_p0755c17║之二乘；無三者，總無昔日三乘。以皆非實故，宗說
X05n0232_p0755c18║不同，任情去取。若望經意，但立一實為真，趣舉二
X05n0232_p0755c19║三，皆悉不許，不論大小。如說世中，此人獨立，更無
X05n0232_p0755c20║與比，非要別指張、王二人。下句釋疑。疑云：若唯有
X05n0232_p0755c21║一，昔何說三？又華嚴經云：或有國土說一乘，或二
X05n0232_p0755c22║或三或四五，如是乃至無有量。故今釋云：若如來
X05n0232_p0755c23║方便，則多少皆得。十方國土及昔說有三，是方便
X05n0232_p0755c24║耳，非真實也。又次下經云：但以假名字，引導於眾
X05n0232_p0756a01║生。又云：初以三乘等者，此引第二經重成，三皆是
X05n0232_p0756a02║權。若具引者，經云：如彼長者，初以三車誘引諸子，
X05n0232_p0756a03║然後但與大車寶物莊嚴安穩第一，然彼長者無
X05n0232_p0756a04║虗妄之咎。如來亦復如是，無有虗妄，初說三乘引
X05n0232_p0756a05║導眾生，然後但以大乘而度脫之。釋曰：此文皆明
X05n0232_p0756a06║先三是權，後一為實。縱饒會三歸一，亦是三為方
X05n0232_p0756a07║便，唯一為實耳。
X05n0232_p0756a08║▲以性惟一故，故云：諸佛兩足尊，知法常無性。又第
X05n0232_p0756a09║三云：一相一味，究竟涅槃，常寂滅相。
X05n0232_p0756a10║以性唯一下，引其二文，明唯一性證成一乘。此句
X05n0232_p0756a11║總以一性成一乘，若有多性容有多乘，既惟一性
X05n0232_p0756a12║並同作佛，故唯一乘耳。故云諸佛兩足尊下，引證。
X05n0232_p0756a13║初引第一未來佛章，故彼偈云：未來世諸佛，雖說
X05n0232_p0756a14║百千億，無數諸法門，其實為一乘。諸佛兩足尊，知
X05n0232_p0756a15║法常無性，佛種從緣起，是故說一乘。是法住法位，
X05n0232_p0756a16║世間相常住，於道場知已，導師方便說。今但引兩
X05n0232_p0756a17║句，顯諸法無性成一性義耳。然上三偈諸釋不同，
X05n0232_p0756a18║今直解經文。初一偈明當佛開權終歸一實，故云
X05n0232_p0756a19║其實為一乘。次偈釋說一乘所以，以唯一性故。謂
X05n0232_p0756a20║若有二性容有兩乘，既唯一性故說一乘耳。知法
X05n0232_p0756a21║常無性者，知即證知，法謂所證，知法即色心等一
X05n0232_p0756a22║切法也。常無性者，所證理也，即如無性理覺諸法
X05n0232_p0756a23║故。云何無性？謂色心等從本已來性相空寂，非自
X05n0232_p0756a24║非他非共非離，湛然常寂故曰無性。而言常者，謂
X05n0232_p0756b01║有來即無，非推之使無，故曰常無性耳。佛種從緣
X05n0232_p0756b02║起者，然有二義：一約因種，因種即正因佛性，故涅
X05n0232_p0756b03║槃云：佛性者，即是無上菩提中道種子。此種即前
X05n0232_p0756b04║常無性理，故涅槃云：佛性者，即是第一義空。無性
X05n0232_p0756b05║即空義也。緣即六度萬行，是緣因佛性起彼正因
X05n0232_p0756b06║令得成佛。是故說一乘者，唯以佛性起於佛性，更
X05n0232_p0756b07║無餘性故說一乘，稱理說也。體同曰性、相似名種，
X05n0232_p0756b08║故關中云：如稻自生稻不生餘穀，此屬性也。萌幹
X05n0232_p0756b09║華粒其類無差，此屬種也。二果種性，關中云：佛報
X05n0232_p0756b10║唯佛其理不差，即性義也。說法度人類皆相似，此
X05n0232_p0756b11║種義也。果之種性緣真理生，故云從緣起。釋此偈
X05n0232_p0756b12║云：佛緣理生，理既無二，是故說一乘耳。意云：證理
X05n0232_p0756b13║成佛稱理說一，此中知法常無性偈全同出現。出
X05n0232_p0756b14║現品云：如來成正覺時，於其身中普見一切眾生
X05n0232_p0756b15║成正覺，乃至普見一切眾生入涅槃，皆同一性所
X05n0232_p0756b16║謂無性。乃至云：知一切法皆無性故，得一切智大
X05n0232_p0756b17║悲相續救度眾生。謂知無性佛性同故。准於下經，
X05n0232_p0756b18║以知無性尚得一成一切皆成，況不說一乘而度
X05n0232_p0756b19║脫之。後偈云：是法住法位等者，重釋前偈。言是法
X05n0232_p0756b20║者，即前所知之法。所以常無性者，由住真如正位
X05n0232_p0756b21║故。由緣無性緣起即真，由即真故上云無性。言法
X05n0232_p0756b22║位者，即真如正位。故智論說：法性、法界、法住、法位，
X05n0232_p0756b23║皆真如異名也。世法即如，故皆常住。謂因乖常理，
X05n0232_p0756b24║成三界無常。若解無常之實，即無常而成常矣。則
X05n0232_p0756c01║常與無常，二理不偏，故涅槃經況之二鳥。今於道
X05n0232_p0756c02║場證知一切世間無常即真常理，猶懸鏡高堂，萬
X05n0232_p0756c03║像斯鑒。二而不二，不可言宣；以方便力，假以言說。
X05n0232_p0756c04║一尚假說，況有二、三？故知前偈即一性之文。疏中
X05n0232_p0756c05║略要，但引一句耳。又第三下，此引藥草喻品證一
X05n0232_p0756c06║性義。彼經云：眾生住於種種之地，唯有如來如實
X05n0232_p0756c07║見之，明了無礙，如彼卉木、藂林、諸藥草等，而不自
X05n0232_p0756c08║知上、中、下性。如來知是一相一味之法，所謂解脫
X05n0232_p0756c09║相、離相、滅相、究竟涅槃常寂滅相，終歸於空。今但
X05n0232_p0756c10║略引二句，以此證知，則明三乘之人不知差別即
X05n0232_p0756c11║一，唯佛究之，三即無二。言一解脫者，真解脫也。故
X05n0232_p0756c12║第二經偈云：為滅諦故，修行於道，離諸苦縛，名得
X05n0232_p0756c13║解脫。是人於何而得解脫？但離虗妄，名為解脫，其
X05n0232_p0756c14║實未得一切解脫。釋曰：一切解脫即真解脫，真解
X05n0232_p0756c15║脫者即是一解脫味。故無二味，安有三乘？又云：常
X05n0232_p0756c16║寂滅相即性淨涅槃，是上世間相常住也，故皆一
X05n0232_p0756c17║性。
X05n0232_p0756c18║▲涅槃亦云：佛性者，名為一乘。師子吼者，名決定說。
X05n0232_p0756c19║決定宣說一切眾生皆有佛性，凡是有心，定當作佛。
X05n0232_p0756c20║三十三又云：一切眾生同有佛性，皆同一乘，同一解
X05n0232_p0756c21║脫，一因一果，同一甘露，一切當得常樂我淨，是名一
X05n0232_p0756c22║味。
X05n0232_p0756c23║涅槃亦云下，第二、引涅槃明乘性相成。非但由唯
X05n0232_p0756c24║一性故說一乘，經明一性即一乘也。即第二十七
X05n0232_p0757a01║經云：善男子！畢竟有二種：一者、莊嚴畢竟，二者、究
X05n0232_p0757a02║竟畢竟。一者、世間畢竟，二者、出世間畢竟。莊嚴畢
X05n0232_p0757a03║竟者，六波羅蜜；究竟畢竟者，一切眾生所得一乘。
X05n0232_p0757a04║一乘者，名為佛性。以是義故，我說一切眾生悉有
X05n0232_p0757a05║佛性。一切眾生悉有一乘，以無明覆故，不能得見。
X05n0232_p0757a06║釋曰：以皆有佛性，故唯一乘。又佛性者，即是第一
X05n0232_p0757a07║義空之理。理運彌載，即是乘義耳。言師子吼者，名
X05n0232_p0757a08║決定說者，亦即第二十七經師子吼品。釋曰：若不
X05n0232_p0757a09║宣說一切眾生皆有佛性，則是野干設千萬年在
X05n0232_p0757a10║於佛法，終不能作師子吼也。三十三、又云下，引證
X05n0232_p0757a11║佛性即是一乘。非但因同，果亦同也。亦師子吼品。
X05n0232_p0757a12║彼明海有八德下，具合之。此合第三一味義。經中
X05n0232_p0757a13║但加標云：三者、一味。餘如疏文。一、甘露者，正顯一
X05n0232_p0757a14║味甘露以喻涅槃。
X05n0232_p0757a15║▲又法華第三云：我滅度後，復有弟子不聞是經，不
X05n0232_p0757a16║知不覺菩薩所行，自於所得功德生滅度想，當入涅
X05n0232_p0757a17║槃。我於餘國作佛，更有異名。是人雖生滅度之想，入
X05n0232_p0757a18║於涅槃，而於彼土求佛智慧，得聞是經，唯以佛乘而
X05n0232_p0757a19║得滅度等。
X05n0232_p0757a20║又法華第三云下，第三、明無趣寂。既無趣寂，則無
X05n0232_p0757a21║定性，二乘、一乘之義亦已顯矣。疏引三文，謂法華、
X05n0232_p0757a22║智論及法華論。今初，即化城喻品結會世尊所化
X05n0232_p0757a23║弟子。經云：爾時所化無量恒河沙等眾生者，汝等
X05n0232_p0757a24║諸比丘及我滅度後未來世中聲聞弟子是也。我
X05n0232_p0757b01║滅度後，下疏全同。言餘國者，有云：隨舉娑婆之外
X05n0232_p0757b02║一國即是。若天台云餘國者，方便有餘土也。彼立
X05n0232_p0757b03║四土：一、凡聖同居土，即法相中變化土也；二、方便
X05n0232_p0757b04║有餘土；三、實報無障礙土，即是法相中報土，通自、
X05n0232_p0757b05║他受用；四、常寂光土，即法性土。方便一土，法相所
X05n0232_p0757b06║無。天台依憑智論而立，即下所引九十五文。論云：
X05n0232_p0757b07║阿羅漢先世因緣所受身，必應當滅。住在何處而
X05n0232_p0757b08║具足佛道？答：得阿羅漢，更不復生三界。有淨佛土
X05n0232_p0757b09║出於三界，乃至無煩惱之名。於是國土佛所聞法
X05n0232_p0757b10║華經，具足佛道。如法華經說：有阿羅漢，我於餘國
X05n0232_p0757b11║等。引文全同前疏。又云：若爾，羅漢受法性身，應疾
X05n0232_p0757b12║得菩提，何以稽留？答云：以捨眾生、捨佛道故。又復
X05n0232_p0757b13║虗言：得道雖不受生死，於菩提根鈍，不能疾得。不
X05n0232_p0757b14║如直往菩薩
X05n0232_p0757b15║▲智論九十五亦同此說，明知趣寂，決定迴心。
X05n0232_p0757b16║釋曰：智論之文，昭然與法華符會，定知雖出三界，
X05n0232_p0757b17║不趣寂也。故疏結云決定迴心。
X05n0232_p0757b18║▲法華論中，四聲聞內：決定及增上慢，此二根未熟，
X05n0232_p0757b19║故菩薩與記，方便令發心。
X05n0232_p0757b20║法華論中下，引論成上無趣寂義。先引，後釋。今初。
X05n0232_p0757b21║然論云：言聲聞授記者，聲聞有四種：一者、決定聲
X05n0232_p0757b22║聞，二者、增上慢聲聞，三者、退菩提心聲聞，四者、應
X05n0232_p0757b23║化聲聞。二種聲聞，如來與授記，謂應化聲聞退已，
X05n0232_p0757b24║還發菩提心者。若決定者、增上慢者，二種聲聞根
X05n0232_p0757c01║未熟故，如來不與授記，菩薩與授記。菩薩與授記
X05n0232_p0757c02║者，方便令發心，故疏文略引耳。言退菩提心得記
X05n0232_p0757c03║者，即如身子，二萬佛所已曾教化。又次下云：我今
X05n0232_p0757c04║還欲令汝等憶念本願所行道故。則非獨身子。又
X05n0232_p0757c05║四大聲聞自陳捨父逃逝，明已先化。第三周中引
X05n0232_p0757c06║大通智勝佛所曾已廣化，皆是退菩提心。言應化
X05n0232_p0757c07║者，如富樓那內祕菩薩行，外現是聲聞。又言：是故
X05n0232_p0757c08║諸菩薩作聲聞、緣覺。又阿難自憶本願偈云：方便
X05n0232_p0757c09║為侍者。羅睺羅偈云：羅睺羅密行唯我能知之現
X05n0232_p0757c10║為我長子。皆是應化聲聞也。故知夫能對揚聖教，
X05n0232_p0757c11║影響其迹，靡不是權。而獨言富樓那是應化者，亦
X05n0232_p0757c12║抑法華諸羅漢耳。言菩薩與記者，論主次前自云：
X05n0232_p0757c13║如不輕品中示現禮拜、讚歎，作如是言：我不輕於
X05n0232_p0757c14║汝，汝等皆當作佛者，示諸眾生皆有佛性故。此上
X05n0232_p0757c15║皆論，而安國法師不許。其義云何？有昔時菩薩預
X05n0232_p0757c16║記今日會上聲聞，即諸弘法菩薩，謂樂王等，當與
X05n0232_p0757c17║記也。釋曰：既是論主自言，菩薩與記亦論自釋，何
X05n0232_p0757c18║得不依
X05n0232_p0757c19║▲既云未熟，明必當熟，方便令發即菩提心，不可不
X05n0232_p0757c20║順己宗，判為論錯。
X05n0232_p0757c21║既云未熟下，釋上所引論文。若決定聲聞定不成
X05n0232_p0757c22║佛，則應言餘二聲聞根不熟故，佛不與記。既言未
X05n0232_p0757c23║熟，非永不熟也。若大乘云合言不熟，譯者之誤，言
X05n0232_p0757c24║未熟耳。故疏結彈云：未可未字不順己宗，定有趣
X05n0232_p0758a01║寂。便判論文錯耶？又上言方便令發心者，彼論次
X05n0232_p0758a02║前有問曰：彼聲聞等為實成佛故與授記，為不成
X05n0232_p0758a03║佛與授記耶？若實成佛者，菩薩何故於無量劫修
X05n0232_p0758a04║習無量種種功德？若不成佛者，云何與之虗妄授
X05n0232_p0758a05║記？答曰：彼聲聞授記者，得決定心，非諸聲聞成就
X05n0232_p0758a06║法性故，如來依三平等說一乘法故。以如來法身
X05n0232_p0758a07║與彼聲聞法身平等無異，故與授記，非即具修功
X05n0232_p0758a08║德行故。是故菩薩功德具足，諸聲聞人功德未具
X05n0232_p0758a09║足。釋曰：由此論文，故上云方便令發心耳。言三平
X05n0232_p0758a10║等者，一、乘平等，無二乘故；二、生死、涅槃平等；三、法
X05n0232_p0758a11║身平等。今即第三平等。
X05n0232_p0758a12║▲入楞伽第二、第四、第七皆同說二乘無實涅槃，但
X05n0232_p0758a13║是三昧力故，後必當得無上菩提。法華論中意亦同
X05n0232_p0758a14║此，皆是假說涅槃，故云三昧。勝鬘亦云：言諸二乘得
X05n0232_p0758a15║涅槃者，是佛方便。又無上依經、寶性、佛性二論，皆說
X05n0232_p0758a16║入寂二乘於三界外更受變易。密嚴經中，二乘必無
X05n0232_p0758a17║灰斷永滅。
X05n0232_p0758a18║入楞伽下，亦成無趣寂義。言入楞伽者，即後魏菩
X05n0232_p0758a19║提留支所譯十卷世尊入楞伽王城，故云入也。同
X05n0232_p0758a20║引三卷經文，皆說無實涅槃，明知定無起寂。若爾，
X05n0232_p0758a21║何以言得涅槃？望其當分，謂是無餘涅槃。以大乘
X05n0232_p0758a22║望之，但是三昧。深入三昧，沉空多時，假云涅槃，以
X05n0232_p0758a23║引劣器耳。法華論中意亦同此者，同無實涅槃也。
X05n0232_p0758a24║論釋七譬喻中，第四為有定人說化城喻。論云：四
X05n0232_p0758b01║者實無而有增上慢人，以有世間有漏三昧三摩
X05n0232_p0758b02║䟦提，實無涅槃而生涅槃想，如是顛倒取。對治此
X05n0232_p0758b03║故，為說化城譬喻應知。釋曰：既言無實涅槃，明知
X05n0232_p0758b04║是假說耳，故與前同。次引勝鬘，亦成上來涅槃不
X05n0232_p0758b05║實耳。又無上依經等者，無上依經第一說云：阿難！
X05n0232_p0758b06║一切阿羅漢、辟支佛、大地菩薩為四種障，不得如
X05n0232_p0758b07║來法身四德：一者生緣惑、二者生因惑、三者有有、
X05n0232_p0758b08║四者無有。何者是生緣惑？即是無明住地生一切
X05n0232_p0758b09║行，如無明生業。何者是生因惑？是無明住地所生
X05n0232_p0758b10║諸行，譬如無明所生諸業。何者有有？緣無明住地，
X05n0232_p0758b11║因無明住地所起無漏行，起三種意生身，譬如四
X05n0232_p0758b12║取為緣、三有漏業為因，起三種有。何者無有？緣三
X05n0232_p0758b13║種意生身，不可覺知微細生滅，譬如緣三有中生
X05n0232_p0758b14║念念老死。無明住地一切煩惱是其依處，未斷除
X05n0232_p0758b15║故，諸阿羅漢及辟支佛、自在菩薩不得至見煩惱
X05n0232_p0758b16║垢濁、習氣臰穢究竟滅盡大淨波羅蜜。因無明住
X05n0232_p0758b17║地起輕相惑，有虗妄行未滅除故，不得至見無作
X05n0232_p0758b18║無行極寂大我波羅蜜。緣無明住地因微細虗妄
X05n0232_p0758b19║起無漏業，意生諸陰未除盡故，不得至見極滅遠
X05n0232_p0758b20║離大樂波羅蜜。若未能得一切煩惱，諸業生難永
X05n0232_p0758b21║盡無餘，是諸如來為甘露界，則變易生死斷續、流
X05n0232_p0758b22║滅無量，不得至見極無變易大常波羅蜜。阿難！於
X05n0232_p0758b23║三界中有四種難：一者、煩惱難，二者、業難，三者、生
X05n0232_p0758b24║報難，四者、過失難。無明住地所起方便生死，如三
X05n0232_p0758c01║界內煩惱難；無明住地所起因緣生死，如三界內
X05n0232_p0758c02║業難；無明住地所起有有生死，如三界內生報難；
X05n0232_p0758c03║無明住地所起無有生死，如三界內過失難。應如
X05n0232_p0758c04║是知。阿難！四種生死未除滅故，三種意生身無有
X05n0232_p0758c05║常、樂、我、淨波羅蜜果，唯佛法身是常，是樂，是我，是
X05n0232_p0758c06║淨波羅蜜。汝應知。釋曰：據上經文，明於二乘及自
X05n0232_p0758c07║在菩薩皆受變易。三界之外有業、惑、苦，甚為昭著。
X05n0232_p0758c08║如何斷言永滅無餘？下疏明四種生死，可撿於此
X05n0232_p0758c09║論。下文又廣說常、樂、我、淨之相，亦可知所歸。下言
X05n0232_p0758c10║寶性、佛性二論者，大意同無上依經。寶性論當第
X05n0232_p0758c11║三，佛性論當第二。此卷亦廣說四種生死。
X05n0232_p0758c12║▲如是經論，其文非一，永寂聲聞，必無明矣。
X05n0232_p0758c13║如是經論下。結成無定性聲聞也。
X05n0232_p0758c14║▲涅槃第九菩薩品中，廣明闡提斷善不能發心。當
X05n0232_p0758c15║文即云：彼一闡提雖有佛性，而為無量罪垢所纏，不
X05n0232_p0758c16║能得出，如蚕處蠒。此則有而非無。又云：或有佛性，闡
X05n0232_p0758c17║提人有，善根人無等。即知無有無種性人。
X05n0232_p0758c18║涅槃第九下，第四、明無無性。彼經廣說闡提無善
X05n0232_p0758c19║根竟，即云：復次善男子！譬如蓮華，為日所照，無不
X05n0232_p0758c20║開敷。一切眾生亦復如是，若得見、聞大涅槃日，未
X05n0232_p0758c21║發心者，皆悉發心為菩提因。是故雖說大涅槃光
X05n0232_p0758c22║所入毛孔，必為妙因。彼一闡提雖有佛性，而為無
X05n0232_p0758c23║量罪垢所纏，不能得出，如蠶處蠒。以是業緣，不能
X05n0232_p0758c24║生於菩提妙因，流轉生死，無有窮已。上皆經文。今
X05n0232_p0759a01║疏但取中間，意在雖有佛性之言。既言雖有，則非
X05n0232_p0759a02║無也，但未得其用耳。故疏結云：此則有而非無。言
X05n0232_p0759a03║又云或有佛性，闡提人有等者，即涅槃第三十六、
X05n0232_p0759a04║南經三十二，皆迦葉菩薩品，具有四句。今但引第
X05n0232_p0759a05║一句者，是證闡提有佛性。經云：善男子！或有佛性，
X05n0232_p0759a06║一闡提有，善根人無；或有佛性，善根人有，一闡提
X05n0232_p0759a07║無；或有佛性，二人俱有；或有佛性，二人俱無。善男
X05n0232_p0759a08║子！我諸弟子若解如是四句義者，不應難言：一闡
X05n0232_p0759a09║提人定有佛性，定無佛性。若言眾生悉有佛性，是
X05n0232_p0759a10║名如來隨自意語。如來如是隨自意語，眾生云何
X05n0232_p0759a11║一向作解？此一段經延遣皆釋，大同小異。今依薦
X05n0232_p0759a12║福，彼疏云：今准經明佛性，略有五種，謂：善、不善、無
X05n0232_p0759a13║記及理、果等。今言一闡提有，善根人無者，此是不
X05n0232_p0759a14║善佛性也。然善根人有其二種：一、是離欲，善根人
X05n0232_p0759a15║離欲，斷一切不善故；二、是五住已上，五住已上無
X05n0232_p0759a16║不善性故。此之二人俱無不善性也。善根人有，闡
X05n0232_p0759a17║提人無者，此是善佛性也。闡提斷一切善，故云無
X05n0232_p0759a18║也。二人俱有者，理及無記性也。二人俱無者，俱無
X05n0232_p0759a19║果性也。此中有者，是現有，非曾當也。然有人執此
X05n0232_p0759a20║經文，謂一分善根人及一分闡提無有佛性，以經
X05n0232_p0759a21║說有善根人及一闡提無故。善根人無者，是無性，
X05n0232_p0759a22║不斷善人；闡提人無者，是斷善無性；二人俱有者，
X05n0232_p0759a23║俱是有性；二人俱無者，俱是無性。此釋違經。故涅
X05n0232_p0759a24║槃上文云：如來佛性則有二種：一、有，二、無。有者，所
X05n0232_p0759b01║謂三十二相乃至無量三昧，是名為有；無者，所謂
X05n0232_p0759b02║如來過去諸善、不善、無記業、因果報、煩惱、五陰、十
X05n0232_p0759b03║二因緣，是名為無。乃至一闡提佛性亦爾。是則上
X05n0232_p0759b04║從乎佛，下至闡提，皆有有無二性，無全無性。由善
X05n0232_p0759b05║根人與一闡提有無二性異故，得有四句。此中明
X05n0232_p0759b06║佛性多種有無不同，不明眾生多種有性無性。所
X05n0232_p0759b07║以得知，經云或有佛性，善根人有，闡提人無等，故
X05n0232_p0759b08║不言或有善根人有佛性，闡提人無佛性故。談文
X05n0232_p0759b09║尚不識顛倒，何能解義？今此善不善因果理性，無
X05n0232_p0759b10║一眾生悉具一切，無一眾生悉無一切，始末以明
X05n0232_p0759b11║一切眾生具一切也。佛與闡提亦有四句：佛有非
X05n0232_p0759b12║闡提者，謂果性；闡提有非佛者，謂無明諸結性；二
X05n0232_p0759b13║人俱有者，是理性；二人俱無者，善因性。故闡提決
X05n0232_p0759b14║有佛性。又上經云：若言眾生中別有佛性者，是義
X05n0232_p0759b15║不然。何以故？眾生即佛性，佛性即眾生，直以時異，
X05n0232_p0759b16║有淨不淨。解曰：生之與性既二互相即，明有眾生
X05n0232_p0759b17║即有佛性矣。
X05n0232_p0759b18║▲況前引楞伽五性，自迷其文。彼經第五性云：五者
X05n0232_p0759b19║無性，謂一闡提。此有二種：一者、焚燒一切善根，即謗
X05n0232_p0759b20║菩薩藏；二者、憐愍一切眾生界，即是菩薩。若有眾生
X05n0232_p0759b21║不入涅槃，我亦不入。大慧白言：此二何者常不入涅
X05n0232_p0759b22║槃？佛言：菩薩常不入涅槃，非焚燒一切善根者，以知
X05n0232_p0759b23║諸法本來涅槃，不捨一切諸眾生故。
X05n0232_p0759b24║況前引楞伽五性自迷其文等者，破其所引不曉
X05n0232_p0759c01║經意，彼之所引證無性義，今釋其所引還成有性
X05n0232_p0759c02║非無性也。何者？以彼經言非焚燒一切善根者常
X05n0232_p0759c03║不入涅槃，則有入義也。
X05n0232_p0759c04║▲此意則明菩薩入而不入。既云菩薩常不入，非闡
X05n0232_p0759c05║提者，則明闡提後必入矣。
X05n0232_p0759c06║此意則明下。疏釋經意。
X05n0232_p0759c07║▲況經自云：復以如來神力故，或時善根生耶？
X05n0232_p0759c08║況經自下。引經結成。
X05n0232_p0759c09║▲莊嚴第五。無性亦有二種：一是時邊，二者畢竟。時
X05n0232_p0759c10║邊謂暫時之無，即前闡提。畢竟謂永無，即大悲菩薩。
X05n0232_p0759c11║莊嚴下。引論重成，同前楞伽非畢竟無性。
X05n0232_p0759c12║▲是知前來所引大般若、深密等經，皆是未說法華
X05n0232_p0759c13║之前說。其長時云：定性無性，非永定永無。
X05n0232_p0759c14║是知前來下，第五、釋引經論結成正義。於中有二：
X05n0232_p0759c15║初、釋般若深密經意。意明長時定性、長時無性，多
X05n0232_p0759c16║劫之外定性迴心，多劫之外無性說有，故云非永
X05n0232_p0759c17║定永無。非永定者結上聲聞，非永無者結闡提也。
X05n0232_p0759c18║▲諸論隨佛方便成立，故云定無耳。故寶性、佛性等
X05n0232_p0759c19║論，皆說以一闡提謗大乘因，依無量時說無佛性，非
X05n0232_p0759c20║謂究竟無清淨性。
X05n0232_p0759c21║諸論隨佛下。二、通妨難。謂有難言：諸大菩薩造論
X05n0232_p0759c22║釋義，言永定永無，豈是菩薩不了佛意？故今釋云：
X05n0232_p0759c23║菩薩能知，隨教弘闡耳。故世親造於小論，則無預
X05n0232_p0759c24║大乘；說般若宗，則性空寂滅；建立唯識，則性相歷
X05n0232_p0760a01║然；及釋法華，一乘昭著；解十地論，則六相圓融。餘
X05n0232_p0760a02║諸菩薩，例此可知。佛隨眾生機緣立教，菩薩隨佛
X05n0232_p0760a03║亦顯淺深。故次下。引寶性、佛性，則符一性。
X05n0232_p0760a04║▲若謂法華是第二時教，為引不定二乘，故說一切
X05n0232_p0760a05║悉皆成佛，而猶未說定性不成，故名密意，非了義者。
X05n0232_p0760a06║若謂法華是第二時下，第六、引諸經論遮救定性。
X05n0232_p0760a07║於中二：先正牒破，後結成前非。今初，又二：先牒救
X05n0232_p0760a08║詞；後何以下，正難。今初，言是第二時者，彼不立為
X05n0232_p0760a09║第二時教，由謂一乘是密意說，義當深密第二時
X05n0232_p0760a10║故。又以法華盛破三乘，說於一乘，故當第二時耳。
X05n0232_p0760a11║言為引不定者，彼引攝論第十偈云為引攝一類，
X05n0232_p0760a12║及任持所餘，由不定種性，諸佛說一乘等者，彼有
X05n0232_p0760a13║十意，此偈有二：一、為引攝一類不定性聲聞故；二、
X05n0232_p0760a14║為任持不定性菩薩，恐退精進故。今但取初意，故
X05n0232_p0760a15║云為引不定性故，一切悉成，即一乘義。既未說定
X05n0232_p0760a16║性不成，故是密意。若作此說者。
X05n0232_p0760a17║▲何以自判法華為第三時教？
X05n0232_p0760a18║何以自判法華為第三時教者，彼法華疏引經云：
X05n0232_p0760a19║我等今日得未曾有，非先所望而今自得。即第三
X05n0232_p0760a20║時教也。又下結云：為顯第三時真實之教故說此
X05n0232_p0760a21║經。據上二文則判法華為第三時，約明一乘是密
X05n0232_p0760a22║意說，則成法華復屬第二，一宗自立義語相違。
X05n0232_p0760a23║▲誰敢判於法華為不了耶？
X05n0232_p0760a24║誰敢下。即遮救也。恐彼救言：設依密意為不了者，
X05n0232_p0760b01║復有何過？故便難云：誰敢判為不了？以判不了即
X05n0232_p0760b02║是謗經，謗經即恐招極苦報，但由不信皆當作佛
X05n0232_p0760b03║即是謗經，豈要不信文字經卷？故謗不輕，但由不
X05n0232_p0760b04║信汝等皆當作佛言耳。
X05n0232_p0760b05║▲妙智經中及梁攝論成立正法中，皆以一乘居三
X05n0232_p0760b06║乘後。故真諦三藏部異執記云：三十八年後說解節
X05n0232_p0760b07║經等。無量義云：四十年後說法華經。明知法華居後，
X05n0232_p0760b08║故經云：臨欲終時。
X05n0232_p0760b09║妙智經等者，此雙引經論。妙智經者，即上西域三
X05n0232_p0760b10║時教中，第二時中明於三乘，第三時中即明一乘，
X05n0232_p0760b11║故言一乘居三乘後。次引梁論成立正法中者，即
X05n0232_p0760b12║第八卷末論曰：佛說正法善成立釋。論釋曰：一切
X05n0232_p0760b13║三世諸佛共說此法，所說理同不相違背，故名正
X05n0232_p0760b14║法。又欲顯說者勝，故言佛說。由所說道理勝及所
X05n0232_p0760b15║得果勝，故名正法。如來成立正法有三種：一立小
X05n0232_p0760b16║乘、二立大乘、三立一乘。於此三中第三最勝，故名
X05n0232_p0760b17║善成立。解曰：既彼論亦云第三最勝居三乘後，則
X05n0232_p0760b18║三非子矣。言真諦三藏部異執記者，即宗論之異
X05n0232_p0760b19║名耳。言故經云臨欲終時者，即引法華第二信解
X05n0232_p0760b20║品文。經云：復經少時，父知了意漸以通泰，成就大
X05n0232_p0760b21║志自鄙先心，臨欲終時而命其子，并會親族國王
X05n0232_p0760b22║大臣剎利居士皆悉已集，即自宣言：諸君當知，此
X05n0232_p0760b23║實我子我之所生，乃至我今所有一切財物皆是
X05n0232_p0760b24║子有，先所出內是子所知。斯即會無性定性。父知
X05n0232_p0760c01║子意，明法華會中一切聲聞皆佛真子。臨欲終時
X05n0232_p0760c02║者，喻臨涅槃時也。第三經末亦云若如來自知涅
X05n0232_p0760c03║槃時到等，明皆臨涅槃時也。
X05n0232_p0760c04║▲若不信法華居後，涅槃臨終，居然可信，豈不亦以
X05n0232_p0760c05║一乘一性破三五耶？
X05n0232_p0760c06║若不信下。又遮其救。恐彼救言雖言臨終說於法
X05n0232_p0760c07║華，臨終言寬，容後更說其餘經故。若作此救，且置
X05n0232_p0760c08║法華。涅槃既云二月十五日臨涅槃時，晨朝唱滅，
X05n0232_p0760c09║中夜涅槃，斯為最後，居然可信。此後必定不說別
X05n0232_p0760c10║經，而涅槃亦說一乘以破三，乘一性破五，則一乘
X05n0232_p0760c11║一性亦居最後矣，那言居第二時為不了耶？
X05n0232_p0760c12║▲若以般若為第二時，法華為第三時，於理即通，復
X05n0232_p0760c13║自為深淺。第三時中普為發趣一切乘者，以法華破
X05n0232_p0760c14║三故。
X05n0232_p0760c15║若以般若為第二時下，復重遮救。恐其救云：我對
X05n0232_p0760c16║般若為第二時，故立法華為第三時。以般若但明
X05n0232_p0760c17║於空，法華顯中道故。若作此救，且縱可爾，以從多
X05n0232_p0760c18║分一義說故，即自違於深密三時。深密三時，三乘
X05n0232_p0760c19║為了，破第二時說，皆成不了故。今說法華，以一破
X05n0232_p0760c20║三，豈得同於第三時教？
X05n0232_p0760c21║▲明知深密三時，不能定斷一切聖教，以未居最後
X05n0232_p0760c22║故。且約顯一類義，故分三耳。義如前說。若將法華望
X05n0232_p0760c23║之，應有四時，以一乘教破前三乘故。
X05n0232_p0760c24║明知深密下，第二、結成前非。欲將深密三時定斷，
X05n0232_p0761a01║一切佛法理不盡故。言以未居最後故者，以約時
X05n0232_p0761a02║判，未是窮終之極唱故，如世後敕破於前敕，涅槃、
X05n0232_p0761a03║法華居於最後，故能決了有餘義耳。若爾，不信深
X05n0232_p0761a04║密，豈不謗於深密經耶？故下釋云：深密別為一類
X05n0232_p0761a05║之機，故非無理。以諸餘經雖未終極，各隨一類皆
X05n0232_p0761a06║不相違。義如前說者，如前敘西域中最後會通也。
X05n0232_p0761a07║▲若謂佛性有二：一者、理性，二者、行性。理性定有，行
X05n0232_p0761a08║性或無。斯言可爾。故涅槃云：或有佛性，善根人有，闡
X05n0232_p0761a09║提人無，即是行性。或有佛性，二人俱有，即是理性。
X05n0232_p0761a10║若謂佛性有二下，第七、遮救無性。於中二：先牒救
X05n0232_p0761a11║詞，後辨差當。今初。彼法華疏云：然性有二種：一者、
X05n0232_p0761a12║理性，勝鬘所說如來藏是；二者、行性，楞伽所說如
X05n0232_p0761a13║來藏是。前皆有之，後性或無。故今許云：斯言可爾。
X05n0232_p0761a14║故涅槃云下，引經為證。
X05n0232_p0761a15║▲然涅槃依於理性，明其等有。故云凡是有心，定當
X05n0232_p0761a16║作佛。不言凡是有行，定當作佛。若謂理性定有，容趣
X05n0232_p0761a17║寂不成，則違教理。
X05n0232_p0761a18║然涅槃依於理性下，第二、辨其差。當涅槃明有心
X05n0232_p0761a19║作佛，有心未必有行；既皆作佛，明約理性。若有理
X05n0232_p0761a20║性，何以趣寂定不成佛？有心定當作佛，豈得相成？
X05n0232_p0761a21║▲是知闡提不作佛者，以作佛非闡提故，乃抑揚當
X05n0232_p0761a22║時耳。
X05n0232_p0761a23║是知下。結示正義。謂闡提實不作佛，今言闡提作
X05n0232_p0761a24║佛者，以發心之後方能作佛，從其未發心前名闡
X05n0232_p0761b01║提耳，故云以作佛非闡提故。亦如女身不得成佛，
X05n0232_p0761b02║今言龍女作佛者，龍女能作當佛，正作佛時忽然
X05n0232_p0761b03║之間變成男子，豈是女身作耶？闡提成佛亦復如
X05n0232_p0761b04║是。此約成佛。若約佛性，理本有之。抑揚當時者，言
X05n0232_p0761b05║闡提無者，抑挫令其發心，未作闡提令其莫作。若
X05n0232_p0761b06║言闡提有者，顯揚理性令不自欺，若已作闡提令
X05n0232_p0761b07║速回心，若速發心得佛無異。是故言有未必總有
X05n0232_p0761b08║果行，言無未必總無理等。故生公云：抑揚當時誘
X05n0232_p0761b09║物之妙，豈可守文哉？以釋法顯翻六卷泥洹經云：
X05n0232_p0761b10║除一闡提皆有佛性。生公云：夫稟質二儀皆是涅
X05n0232_p0761b11║槃正因，闡提含生之類，何得獨無佛性？蓋是此經
X05n0232_p0761b12║來未盡耳。由唱此言被擯武丘。後大經既至，聖行
X05n0232_p0761b13║已下果云：一闡提人雖復斷善猶有佛性。於是諸
X05n0232_p0761b14║公輕舟迎接請唱斯經，每至闡提有佛性之文，諸
X05n0232_p0761b15║德莫不扼腕，何以至今猶存無義？
X05n0232_p0761b16║▲若謂法華入滅後，信一乘即是變化權聲聞者。
X05n0232_p0761b17║若謂法華入滅下，第八、遮救趣寂。於中，先牒救詞。
X05n0232_p0761b18║謂彼救云：上法華第三云：我於餘國作佛，更有異
X05n0232_p0761b19║名。是人雖生滅度之想，入於涅槃，而於彼土得聞
X05n0232_p0761b20║是經，入於佛慧者，是應化聲聞，非定性入滅聲聞
X05n0232_p0761b21║者。
X05n0232_p0761b22║▲權必化實，無實化誰？
X05n0232_p0761b23║權必化實下，後正破也。於中二：先總奪化有無用
X05n0232_p0761b24║之失。如有不定性聲聞，故菩薩化為聲聞，誘令回
X05n0232_p0761c01║心，此則化而有益。今汝宗中定性決不迴心，何用
X05n0232_p0761c02║化為定性受一乘耶？故無所化之機，能化便成無
X05n0232_p0761c03║用。
X05n0232_p0761c04║▲又豈不悞於一類怯弱，好滅眾生？
X05n0232_p0761c05║又豈不悞下，縱有其化，化翻成損。言悞於一類怯
X05n0232_p0761c06║弱等者，謂一類人厭生死苦，又聞佛道長遠，心生
X05n0232_p0761c07║怯弱，常欲且趣寂滅。若知一滅永沉，彼則不敢趣
X05n0232_p0761c08║滅。今見變化之者從滅得起，此怯弱人便謂有真
X05n0232_p0761c09║趣滅得起，即便趣滅，希後得起。汝宗一滅決定不
X05n0232_p0761c10║起，便成悞彼，令其永沉，故云爾耳。
X05n0232_p0761c11║▲是知趣寂皆是法華前意耳。
X05n0232_p0761c12║是知趣寂下。結成正義。法華已前有二意故說有
X05n0232_p0761c13║趣寂：一、為好滅之者且順其心，謂彼念言：大患莫
X05n0232_p0761c14║若於有身，故滅身以歸無；勞勤莫先於有智，故絕
X05n0232_p0761c15║智以淪虗。智以形患、形以智勞，輪轉修途疲而弗
X05n0232_p0761c16║已，不如寂滅諸患永亡。故順彼機言有永寂。二者、
X05n0232_p0761c17║為欲恐怖不定怯弱菩薩，謂有菩薩倦於廣利且
X05n0232_p0761c18║欲息心，既聞永寂聲聞一沉涅槃永不復起，便生
X05n0232_p0761c19║怖畏懼見小乘，由此策心還行大道。有斯二益權
X05n0232_p0761c20║說有之，不曉隨宜執為究竟。故法華之會廣破昔
X05n0232_p0761c21║非，三根聲聞皆與記別，不在此會亦為宣陳。若實
X05n0232_p0761c22║是聲聞，必信一乘之說；若不信者，增上慢人第一
X05n0232_p0761c23║周中猶云除佛滅後現前無佛，以佛滅後解一乘
X05n0232_p0761c24║義者難得其人，故許不信。及第三周即言餘國決
X05n0232_p0762a01║定受化。明文若此，何用偏執？故言皆是法華前意
X05n0232_p0762a02║耳。
X05n0232_p0762a03║▲又勝鬘經云：若如來隨彼所欲而方便說，即是一
X05n0232_p0762a04║乘，無有二乘。二乘入於一乘，一乘者即第一義乘。
X05n0232_p0762a05║▲此意明隨欲方便而說二乘，明知即是一乘，無有
X05n0232_p0762a06║二矣。
X05n0232_p0762a07║▲不曉此意，將上方便連下一乘而讀之，輙斷一乘
X05n0232_p0762a08║以為方便，惑之甚矣。
X05n0232_p0762a09║又勝鬘經云下，第九、會一乘方便之言。意云：若隨
X05n0232_p0762a10║欲說，不是方便，是真實者，即定有三乘。既隨欲說，
X05n0232_p0762a11║是方便說，非真實者，則明唯有一乘，故云即是一
X05n0232_p0762a12║乘。即是隨彼所欲而方便說，便為一句。此是一乘，
X05n0232_p0762a13║所以下云即是一乘，無有二乘，正顯一乘之義。諸
X05n0232_p0762a14║公錯讀，乃云而方便說即是一乘，故謂一乘而為
X05n0232_p0762a15║方便，斯定悞矣。若以名中一乘大方便者，此是巧
X05n0232_p0762a16║化攝物運濟方便，非是無實假說方便。故生公云：
X05n0232_p0762a17║理本無言，假言而言，即是方便。
X05n0232_p0762a18║▲又彼經中廣破二乘，云無涅槃。又云：此經斷一切
X05n0232_p0762a19║疑，決定了義，入一乘道。
X05n0232_p0762a20║▲豈說一乘以為方便？
X05n0232_p0762a21║又彼經中下，更引勝鬘餘文證成一乘真實，可知。
X05n0232_p0762a22║▲設有方便之言，尚在法華之前，況復無耶？
X05n0232_p0762a23║設有方便之言者，復縱破之。莫論勝鬘無一乘方
X05n0232_p0762a24║便之言，設縱有一乘是方便之言者，亦是法華之
X05n0232_p0762b01║前方便說耳。及至法華，亦須破三歸一也。況復經
X05n0232_p0762b02║無此言，何須強執。
X05n0232_p0762b03║▲法華云：此經難信難解，佛現在世猶多怨嫉，況滅
X05n0232_p0762b04║度後？誠哉斯言！若保執三乘五性，不信一乘五性者，
X05n0232_p0762b05║深為可愍。
X05n0232_p0762b06║法華云：此經難信難解下，第十、結成破立。意云：以
X05n0232_p0762b07║四十餘年皆說三乘，唯至法華獨說一乘，故難信
X05n0232_p0762b08║解。此即法師品文。文云：佛告藥王：我所說經典無
X05n0232_p0762b09║量千萬億已說、今說、當說，而於其中，此法華經最
X05n0232_p0762b10║為難信難解。藥王！此經是諸佛祕要之藏，不可分
X05n0232_p0762b11║布，妄授與人。諸佛世尊之所守護，從昔已來未曾
X05n0232_p0762b12║顯說。而此經者，如來現在猶多怨嫉，況滅度後！今
X05n0232_p0762b13║疏略引。言已說者，法華之前，謂般若等；言今說者，
X05n0232_p0762b14║即無量義經；言當說者，即涅槃等。所以方知諸經
X05n0232_p0762b15║不及法華難信解者，以法華是會三之始，歸一之
X05n0232_p0762b16║初，信解者難耳。昔經雖妙，猶帶三乘，曾未明言說
X05n0232_p0762b17║唯一實；涅槃之中雖明一極，法華在前已破三故。
X05n0232_p0762b18║彼說一極，便易信受。法華猶如先鋒，涅槃同於大
X05n0232_p0762b19║軍；先鋒已破於賊，後軍用力不多耳。又破三顯一，
X05n0232_p0762b20║法華如收穫，涅槃如拾穟。故涅槃三十六云：昔於
X05n0232_p0762b21║靈山說法華經，八千聲聞得授記別。如秋收冬藏，
X05n0232_p0762b22║更無所為。即其義耳。若依難信之義，設將己說該
X05n0232_p0762b23║著華嚴，若比法華，亦為易信。始成正覺，便說一極，
X05n0232_p0762b24║上根所受，不對昔權。故比法華，誠易信耳。誠哉斯
X05n0232_p0762c01║言者，結定前經。若保執下，結成破立。三乘五性即
X05n0232_p0762c02║是所破，一乘一性以為所立。
X05n0232_p0762c03║▲故百喻經第二中，王改聚落五由旬為三由旬喻，
X05n0232_p0762c04║以喻方便於一說三。後人但信於三，不信於一，即其
X05n0232_p0762c05║事也。
X05n0232_p0762c06║故百喻經下更引他經證成一義。彼經第二云：昔
X05n0232_p0762c07║有一聚落去王城五由旬，村中有好美水，王敕村
X05n0232_p0762c08║人常使日日送其美水，村人疲苦悉欲移避遠此
X05n0232_p0762c09║村去。時彼村主語諸人言：汝等莫去，我當為汝白
X05n0232_p0762c10║王，改五由旬作三由旬，使汝得近往來不疲。即往
X05n0232_p0762c11║白王，王為改之作三由旬。眾人聞已便大歡喜。有
X05n0232_p0762c12║人語言：此故是本五由旬，更無有異。雖聞此言，信
X05n0232_p0762c13║王語故終不肯捨。世間之人亦復如是，修行正法
X05n0232_p0762c14║度於五道向涅槃城，心生厭倦更欲捨離，頓駕生
X05n0232_p0762c15║死不能復進。如來法王有大方便，於一乘法分別
X05n0232_p0762c16║說三，小乘之人聞之歡喜以為易行，修善進德求
X05n0232_p0762c17║度生死。後聞人說無有三乘故是一道，以信佛語
X05n0232_p0762c18║終不肯捨。如彼村人亦復如是。此經即是金口良
X05n0232_p0762c19║斷，權實顯然，可息諸說耳。
X05n0232_p0762c20║▲上約二宗，各別所據，則互相違反。若會釋者，亦不
X05n0232_p0762c21║相違。
X05n0232_p0762c22║上約二宗下，第三、通會二宗令不相違。然此會者，
X05n0232_p0762c23║恐於後學宗計是非以生過患，故復會通。雖復會
X05n0232_p0762c24║通，權實不失。於中先總標。
X05n0232_p0763a01║▲謂就機則三，約法則一，新薰則五，本有無二。若入
X05n0232_p0763a02║理雙拂，則三一兩亡。若約佛化儀，則能三能一。
X05n0232_p0763a03║後謂就機下，正會。言約法則一者，非佛化法，化法
X05n0232_p0763a04║亦有權說三乘故。今言法者，佛之知見，一乘可軌
X05n0232_p0763a05║之法耳。言新薰則五，本有無二者，然准法相，立新
X05n0232_p0763a06║薰者，亦說有五；立本有者，亦說有五。今借其言，不
X05n0232_p0763a07║依其義，謂眾生遇緣薰習三乘種性及不定無性，
X05n0232_p0763a08║故有五耳。何者？唯習近聲聞，成聲聞定性；習近緣
X05n0232_p0763a09║覺，成緣覺定性。故法華？安樂行中不許親近聲聞
X05n0232_p0763a10║者，恐被薰習成其性故。若唯近菩薩，則成菩薩性；
X05n0232_p0763a11║若俱習近三乘，則成不定性。人亦如今人偏習禪
X05n0232_p0763a12║戒等，即成定性；三學俱習，成不定性，不定偏執故。
X05n0232_p0763a13║若都不習近三乘，則成無性，卒難教化。故知薰習
X05n0232_p0763a14║成五種性，依其長時，故說各別。言本有無二者，本
X05n0232_p0763a15║有佛性，理不容差，故說有心定當作佛，非是本有
X05n0232_p0763a16║五種性也。言若入理等者，真理寂寥，不屬諸數，借
X05n0232_p0763a17║一以遺三，三亡而一遣。言窮慮絕，何實何權？體本
X05n0232_p0763a18║寂寥，孰三孰一？故法句經云：森羅及萬像，一法之
X05n0232_p0763a19║所印。此以一遣多也。又云：一亦不為一，為欲破諸
X05n0232_p0763a20║數，淺智著諸法，計一以為一。此以非一遣一也，故
X05n0232_p0763a21║須三一兩亡。若約佛化儀，則能三能一者，隨物機
X05n0232_p0763a22║宜，則說三乘；陶練已久，則便說一。故下經云：或有
X05n0232_p0763a23║國土說一乘，或二或三或四五，如是乃至無有量。
X05n0232_p0763a24║釋曰：尚有無量，況三一耶？
X05n0232_p0763b01║▲是故競執是非，達無違諍。大集五部雖異，不離法
X05n0232_p0763b02║界、涅槃，各說身因，佛許無非。正說餘義，次下當會。古
X05n0232_p0763b03║今違順竟。
X05n0232_p0763b04║是故下。令物除執。常說權實，亦莫執之。此即求那
X05n0232_p0763b05║䟦摩遺文偈也。謂有偈云：諸論各異宗，修行理無
X05n0232_p0763b06║二。競執有是非，達者無違諍。亦如脇尊者對迦膩
X05n0232_p0763b07║色迦王云：如析金杖，況以爭衣？爭衣則衣終不破，
X05n0232_p0763b08║析杖則金體無殊。是故依之修行，無不獲益耳。言
X05n0232_p0763b09║大集五部雖異者，謂五部僧。故涅槃三十二亦云：
X05n0232_p0763b10║五部僧互生是非，沒三惡道。涅槃各說身因者，即
X05n0232_p0763b11║第三十五經云：善男子！如我所說十二部經，或隨
X05n0232_p0763b12║自意說，或隨他意說，或隨自他意說。云何名為隨
X05n0232_p0763b13║自意說？如五百比丘問舍利弗：大德！佛說身因，何
X05n0232_p0763b14║者是耶？舍利弗言：諸大德！汝等亦各得正解脫，自
X05n0232_p0763b15║應識之。何緣方作如是問耶？有比丘言：大德！我未
X05n0232_p0763b16║獲得正解脫時，意謂無明即是身因。作是觀時，得
X05n0232_p0763b17║阿羅漢果。復有說言：大德！我未獲得正解脫時，謂
X05n0232_p0763b18║受無明即是身因。作是觀時，得阿羅漢果。或有說
X05n0232_p0763b19║言：行、識、名色、六入、觸、受、受、取、有、生、飲食、五欲即是
X05n0232_p0763b20║身因。爾時五百比丘各各自說己所解已，共往佛
X05n0232_p0763b21║所，稽首佛足，右遶三帀，禮拜畢已，却坐一面，各以
X05n0232_p0763b22║如上己所解義向佛說之。舍利弗白佛言：世尊！如
X05n0232_p0763b23║是諸人，誰是正說？誰不正說？佛告舍利弗：善哉！善
X05n0232_p0763b24║哉！一一比丘無非正說。舍利弗言：世尊！佛意云何？
X05n0232_p0763c01║佛言：舍利弗！我為欲界眾生說言：父母即是身因。
X05n0232_p0763c02║如是等經，名隨自意說云云。釋曰：意取各隨自說
X05n0232_p0763c03║者，為隨自意。今疏所引，不取隨自意義，但取皆正
X05n0232_p0763c04║說言。五百雖異，皆為正說。二宗小別，並合佛教，故
X05n0232_p0763c05║不應是非。故海東曉公云：如言而取，所說皆非；得
X05n0232_p0763c06║意而談，所說皆是。則貴在得意亡言耳。餘可知矣。
X05n0232_p0763c07║▲第三、立教開宗，分二：一、以義分教，二、依教分宗。
X05n0232_p0763c08║第三、立教開宗中，疏文分二：先標章。
X05n0232_p0763c09║▲今初。以義分教，教類有五，即賢首所立，廣有別章，
X05n0232_p0763c10║大同天台，但加頓教。今先用之，後總會通，有不安者，
X05n0232_p0763c11║頗為改易。
X05n0232_p0763c12║後今初下，別釋分教。於中三：初總辨源由；次言五
X05n0232_p0763c13║教下，正立五教；後若約所說下，約詮辨異。
X05n0232_p0763c14║▲言五教者：一、小乘教，二、大乘始教，三、終教，四、頓教，
X05n0232_p0763c15║五、圓教。二中二：先列名。
X05n0232_p0763c16║▲初即天台藏教。
X05n0232_p0763c17║後初即天台下，解釋。初小乘教易故不釋，以見天
X05n0232_p0763c18║台立名招難故改名小乘，所攝法門不異於彼故
X05n0232_p0763c19║指同也。
X05n0232_p0763c20║▲二、始教者，亦名分教。以深密第二、第三時教，同許
X05n0232_p0763c21║定性二乘，俱不成佛，故今合之，總為一教。
X05n0232_p0763c22║二、始教等者，文二：先正立，後釋名。今初，言二乘俱
X05n0232_p0763c23║不成佛者，其言猶略，應云闡提、二乘皆不成佛，故
X05n0232_p0763c24║下終教有二乘、闡提皆成佛言，以趣寂難成故偏
X05n0232_p0764a01║舉耳。
X05n0232_p0764a02║▲此既未盡大乘法理，故立為初；有不成佛，故名為
X05n0232_p0764a03║分。
X05n0232_p0764a04║此既未盡下，二、釋名也。謂何名初教復稱分耶？由
X05n0232_p0764a05║合二三兩時皆未盡理故。言未盡者，第二時中但
X05n0232_p0764a06║明於空，空是初門；第三時中定有三乘隱於一極，
X05n0232_p0764a07║故初教名並從深密二時以得。云何空為初門？法
X05n0232_p0764a08║鼓經中以空門為始，以不空門為終，故彼經云：迦
X05n0232_p0764a09║葉白佛言：諸摩訶衍經多說空義。佛告迦葉：一切
X05n0232_p0764a10║空經是有餘說，唯有此經是無上說，非有餘說故。
X05n0232_p0764a11║若爾，彼第三時既不明空，何得名初？以未顯一極
X05n0232_p0764a12║故。特由此義加分教名，故云有不成佛，故名為分。
X05n0232_p0764a13║▲三、終教者，亦名實教。
X05n0232_p0764a14║三、終教等者，疏文有三：初立名；次定性；二乘下，立
X05n0232_p0764a15║理釋名；後上二下，結前生後。
X05n0232_p0764a16║▲定性二乘、無性闡提悉當成佛，方盡大乘至極之
X05n0232_p0764a17║說，故立為終。以稱實理，故名為實。
X05n0232_p0764a18║二中亦對第二教二義，由前定性二乘及一闡提
X05n0232_p0764a19║皆不成佛，故名為分，亦名為始；今既盡理，所以名
X05n0232_p0764a20║終。立實教名雙對前二，非唯說空，復說中道妙有，
X05n0232_p0764a21║故稱實理；既非分成，亦名稱實。
X05n0232_p0764a22║▲上二教並依地位漸次修成，故總名漸。
X05n0232_p0764a23║▲四頓教者，但一念不生，即名為佛。
X05n0232_p0764a24║四、頓教等者，初正立，次釋名，後解妨。今初。言一念
X05n0232_p0764b01║不生即名為佛者，即心本是佛體，妄起故為眾生。
X05n0232_p0764b02║一念妄心不生，何為不得名佛？故達磨碑云：心有
X05n0232_p0764b03║也，曠劫而滯凡夫；心無也，剎那而登正覺。下經云：
X05n0232_p0764b04║法性本空寂，無取亦無見，性空即是佛，不可得思
X05n0232_p0764b05║量。
X05n0232_p0764b06║▲不依地位漸次而說，故立為頓。
X05n0232_p0764b07║不依地位下。二、釋名。先正釋。
X05n0232_p0764b08║▲如思益云：得諸法正性者，不從一地至於一地。楞
X05n0232_p0764b09║伽云：初地即為八，乃至無所有，何次等？
X05n0232_p0764b10║後引二經，思益經文，文顯易了；楞伽經語，略而未
X05n0232_p0764b11║周。謂彼經第四先長行云：大慧！於第一義無次第
X05n0232_p0764b12║相續，說無所有妄想寂滅法。頌中有七偈。後二偈
X05n0232_p0764b13║明不立地位，云：十地則為初初則為八地第九則
X05n0232_p0764b14║為七七亦復為八第二為第三第四為第五第三
X05n0232_p0764b15║為第六無所有何次。解曰：初之七句，約義配同；次
X05n0232_p0764b16║後一句，據理都泯。十地則為初者，同證如矣。初則
X05n0232_p0764b17║為八地者，初地不為煩惱所動，同不動矣。第九則
X05n0232_p0764b18║為七者，第九同第七，無生忍矣。七亦復為八者，純
X05n0232_p0764b19║無相觀，與八同矣。第二為第三者，同信忍矣。第四
X05n0232_p0764b20║為第五者，同順忍矣。第三為第六者，第三地中獲
X05n0232_p0764b21║三慧光，第六地中得勝般若，同慧義矣。無所有何
X05n0232_p0764b22║次者，頌上經文於第一義無次第相續等。今疏上
X05n0232_p0764b23║句略舉約義同中一句之要，下句即據理都泯。義
X05n0232_p0764b24║已略周，正意在於下句。而言等者，等餘經文。
X05n0232_p0764c01║▲不同前漸次位修行，不同於後圓融具德，故立名
X05n0232_p0764c02║頓。
X05n0232_p0764c03║不同前漸下，上約當法立名，此下對他受稱。不同
X05n0232_p0764c04║二三之漸，不同第五之圓，故立此名，則圓頓義異。
X05n0232_p0764c05║不同天台，圓即是頓。
X05n0232_p0764c06║▲頓詮此理，故名頓教。
X05n0232_p0764c07║頓詮此理下，解妨難。此有二難：一者、刊定記難和
X05n0232_p0764c08║尚云：上所引經，當知此並亡詮顯理，復何將此立
X05n0232_p0764c09║為能詮？若此是教，更何是理？今為通此，故云頓詮
X05n0232_p0764c10║此理，故名頓教。謂所詮是理，今頓說理，豈非能詮？
X05n0232_p0764c11║夫能詮教，皆從所詮以立。若詮三乘，則是漸教；若
X05n0232_p0764c12║詮事事無礙，即是圓教。豈以所詮是理，不許能詮
X05n0232_p0764c13║為教耶？何得難言：更何是理？迷之甚矣！又復難言：
X05n0232_p0764c14║若言以教離言故，與理不別者，終、圓二教豈不離
X05n0232_p0764c15║言？若許離言，總應名頓，何有五教？若謂雖說離言，
X05n0232_p0764c16║不礙言說者，終、圓二教亦應名頓，以皆離言，不礙
X05n0232_p0764c17║言故。今疏不救者，以賢首不如此立，何用救耶？但
X05n0232_p0764c18║用一句之言，諸難皆破。故知形雖入室，智未昇堂，
X05n0232_p0764c19║亦由曾不參禪，致使全迷頓旨。
X05n0232_p0764c20║▲天台所以不立者，以四教中皆有一絕言故。今乃
X05n0232_p0764c21║開者，頓顯絕言別為一類，離念機故，即順禪宗。
X05n0232_p0764c22║天台所以不立下，通第二難。謂有問言：此之五教
X05n0232_p0764c23║摸搭天台，初即藏教，二即通教，三即別教，第五名
X05n0232_p0764c24║同天台。既不立頓，何用此中別立？故今釋云：若全
X05n0232_p0765a01║同天台，何以別立？有少異故，所以加之。天台四教
X05n0232_p0765a02║皆有絕言，四教分之，教不立頓。賢首意云：天台四
X05n0232_p0765a03║教絕言，並令亡詮會旨。今欲頓詮言絕之理，別為
X05n0232_p0765a04║一類之機，不有此門，逗機不足。即順禪宗者，達磨
X05n0232_p0765a05║以心傳心，正是斯教。若不指一言以直說，即心是
X05n0232_p0765a06║佛，心要何由可傳？故寄無言之言，直詮言絕之理，
X05n0232_p0765a07║教亦明矣。故南北宗禪不出頓教也。
X05n0232_p0765a08║▲五、圓教者，明一位即一切位，一切位即一位，是故
X05n0232_p0765a09║十信滿心，即攝五位成正覺等。依普賢法界，帝網重
X05n0232_p0765a10║重，主伴具足，故名圓教。
X05n0232_p0765a11║▲如此經等說。
X05n0232_p0765a12║五、圓教下，先正立，後指經。既是當經義理分齊一
X05n0232_p0765a13║門廣說，故不釋耳。又亦大同諸師圓教故。
X05n0232_p0765a14║▲若約所說法相者。
X05n0232_p0765a15║若約所說法相者下，第三、約所詮辨異。然賢首義
X05n0232_p0765a16║分齊內第二卷廣明，今但略說。於中上一句標，下
X05n0232_p0765a17║皆別釋。
X05n0232_p0765a18║▲初小乘中但說七十五法。
X05n0232_p0765a19║初小乘中四：一、約法數多少，二、約二空差別，三、約
X05n0232_p0765a20║所依根本，四、結成有餘。今初。言七十五法者，謂五
X05n0232_p0765a21║類法中有多少故。謂色法十一，俱舍頌云：色者唯
X05n0232_p0765a22║五根，五境及無表。二、心法：一、即是意識，三、心所有
X05n0232_p0765a23║法。四十六，謂大地法有十，俱舍頌云：受想思觸欲，
X05n0232_p0765a24║慧念與作意，勝解三摩地，遍於一切心。大善地法
X05n0232_p0765b01║有十，頌云：信及不放逸，輕安捨慚愧，二根及不害，
X05n0232_p0765b02║勤唯遍善心。大煩惱有六：痴逸怠不信，昏掉恒唯
X05n0232_p0765b03║染。大不善有二，謂無慚及無愧。小煩惱法有十，頌
X05n0232_p0765b04║云：忿覆慳嫉惱，害恨諂誑憍，如是類名為，小煩惱
X05n0232_p0765b05║地法。不定有八，謂悔眠尋伺，貪瞋並慢疑。上之六
X05n0232_p0765b06║類，有四十六。四者，不相應行法有十四：一、得，二、非
X05n0232_p0765b07║得，三、同分，四、無想異熟，五、無想定，六、滅盡定，七、命
X05n0232_p0765b08║根，八、生，九、住，十、異，十一、滅，十二、名，十三、句，十四、文。
X05n0232_p0765b09║故頌云：得非得同分，無想二定命，及生住異滅，並
X05n0232_p0765b10║名句文身。五者，無為有三：一、擇滅，一、非擇滅，三、虗
X05n0232_p0765b11║空。總上五類之法，合七十五法，比於大乘，欠二十
X05n0232_p0765b12║五。次下當明。
X05n0232_p0765b13║▲但說人空，縱少說法空，亦不明顯。
X05n0232_p0765b14║但說人空下。明二空差別。以其根劣，未堪聞說二
X05n0232_p0765b15║空真理故。故智論三十一云：小乘弟子鈍根故，為
X05n0232_p0765b16║說眾生空。起信云：法我見者，依一乘根鈍故，如來
X05n0232_p0765b17║但為說人無我等。縱說二空，少未明顯。
X05n0232_p0765b18║▲但依六識、三毒建立染、淨根本，故阿含云貪、恚、愚
X05n0232_p0765b19║癡是世間根本等。
X05n0232_p0765b20║但依六識三毒下，明所依根本。然小乘計生死根
X05n0232_p0765b21║本雖有多義，略舉其三：一、計識心，如順正理論第
X05n0232_p0765b22║八說，經部師計以現在色心等為染淨因，意云如
X05n0232_p0765b23║大乘中第八為所熏故。二者、三毒為因義，如大乘
X05n0232_p0765b24║能薰故。今引阿含但證三毒耳。而云等者，謂以三
X05n0232_p0765c01║毒為因緣故起於三業，三業因緣故起於三界，是
X05n0232_p0765c02║故有一切法。中論十二因緣品云眾生痴所覆，為
X05n0232_p0765c03║後起三行，以有此行故，識受六道身等，即其義也。三
X05n0232_p0765c04║者、合取上二義同，有能所熏方流轉故。若爾，焉異
X05n0232_p0765c05║大乘？然似參經意而不同者，但六識非第八為所
X05n0232_p0765c06║熏，縱說賴耶但有名字能熏，又非七識，故全不同。
X05n0232_p0765c07║▲未盡法源，故多諍論，部執不同。
X05n0232_p0765c08║未盡法源下，第四、結成不了，可知。
X05n0232_p0765c09║▲二、始教中，廣說法相，少說法性。所說法性，即法相
X05n0232_p0765c10║數。
X05n0232_p0765c11║二、始教中下，疏文分三：初總，次別，後結。今初，分二：
X05n0232_p0765c12║先對後彰劣，後對前顯勝。前中以相多性少，故言
X05n0232_p0765c13║法相宗。言所說法性即法相數者，說真如法性，乃
X05n0232_p0765c14║是百法之中六無為數。
X05n0232_p0765c15║▲說有百法，決擇分明，故少諍論。
X05n0232_p0765c16║後說有百法下，對前顯勝。言百法者，謂色有十一、
X05n0232_p0765c17║心法有八、心所有五十一、心不相應行有二十四、
X05n0232_p0765c18║無為有六，故成百數。於前七十五中加二十五，謂
X05n0232_p0765c19║心法加七，小乘唯一意識故。心所加五、不相應行
X05n0232_p0765c20║加十、無為加三，並如彼說。
X05n0232_p0765c21║▲說有八識唯是生滅，依生滅識建立生死及涅槃
X05n0232_p0765c22║因。
X05n0232_p0765c23║說有八識下，第二、別明。文有九節，即前會二宗中
X05n0232_p0765c24║十對之內、法相宗中十義，而皆如次對前。唯第一
X05n0232_p0766a01║當第三、第二當第一及第二者，以第三唯心真妄
X05n0232_p0766a02║為對，六識、三毒為所依故。今初，第一、云何對前說
X05n0232_p0766a03║有八識為所依，故說八過？前唯是生滅明其劣，後
X05n0232_p0766a04║依生滅識建立生死及涅槃因者，不同前教以三
X05n0232_p0766a05║毒、六識為因，不同終教生滅與不生滅和合。故攝
X05n0232_p0766a06║論第一云：無始時來界，一切法等依，由此有諸趣，
X05n0232_p0766a07║及涅槃證得。界即因義，謂種子識等，下文廣說。
X05n0232_p0766a08║▲法爾種子有無永別，是故五性決定不同。
X05n0232_p0766a09║法爾種子下，即第二、對一性五性別中五性之義，
X05n0232_p0766a10║含前第一、對一乘三乘別中三乘之義，以乘性相
X05n0232_p0766a11║成故。但明五性則有三乘，而三乘但是化法，非所
X05n0232_p0766a12║詮中別義，故略不明含在五性之中。言法爾者，此
X05n0232_p0766a13║明本有，揀異新熏。故瑜伽云：種性略有二種：一、本
X05n0232_p0766a14║性住，二、習所成。本性住者，謂諸菩薩六處殊勝有
X05n0232_p0766a15║如是相，從無始世展轉傳來法爾所得等。習所成
X05n0232_p0766a16║者，謂先慣習善根所得。顯揚論云：云何種性差別？
X05n0232_p0766a17║五種道理一切界差別可得故。五中前四為有，後
X05n0232_p0766a18║一為無，故云有無永別。
X05n0232_p0766a19║▲既所立識唯業惑生，故所立真如常恒不變，不許
X05n0232_p0766a20║隨緣。
X05n0232_p0766a21║既所立識等者，第三、明真如隨緣凝然別中凝然
X05n0232_p0766a22║義。上一句躡前生滅識起。言業惑者，以現行第八
X05n0232_p0766a23║名異熟識，由過去煩惱及業熏習成種，招此識果
X05n0232_p0766a24║酬引業故。其前六識酬滿業者，從異熟起名異熟
X05n0232_p0766b01║生，不名異熟有間斷故，故其八識皆業惑生。故所
X05n0232_p0766b02║立真如下，正明不變之義。若識從真如如來藏起，
X05n0232_p0766b03║則有隨緣之義。識既業惑辨生，明知真如不變，故
X05n0232_p0766b04║唯識釋真如名云：真謂真實，表無虗妄；如謂如常，
X05n0232_p0766b05║表無變易。若隨緣變，豈得稱如？
X05n0232_p0766b06║▲依他起性，似有不無，非即無性，真空圓成。說經空
X05n0232_p0766b07║義，但約所執。
X05n0232_p0766b08║依他起性下，第四、三性空有，即離別中不即之義。
X05n0232_p0766b09║言三性者：一、遍計所執性，二、依他起性，三、圓成實
X05n0232_p0766b10║性。故唯識論第八云：由彼彼遍計，遍計種種物，此
X05n0232_p0766b11║遍計所執，自性無所有。依他起自性，分別緣所生，
X05n0232_p0766b12║圓成實於彼，常遠離前性。此中二頌：初一釋遍計，
X05n0232_p0766b13║次二句辨依他，後二句明圓成。初中有多師義，今
X05n0232_p0766b14║從識法：初句能遍計，次句所遍計，後二句明所執。
X05n0232_p0766b15║其能遍計正義，唯六七識所計有多，故云彼彼。其所
X05n0232_p0766b16║遍計正唯依他，為親所緣；依展轉說，亦通圓成，為
X05n0232_p0766b17║疎所緣故。此非凡境，故非親緣。其所執性，若安慧
X05n0232_p0766b18║師，三界心及心所，由無始來虗妄熏習，雖各體一
X05n0232_p0766b19║而似二生，謂見相分即能所取，如是二分情有理
X05n0232_p0766b20║無，此相說為遍計所執。二所依體實托緣生，此性
X05n0232_p0766b21║非無，名依他起。若護法師，一切心及心所，由熏習
X05n0232_p0766b22║力所變二分，從緣生故亦依他起。遍計依斯妄執
X05n0232_p0766b23║定實，有無、一異、俱不俱等，此二方名遍計所執。二
X05n0232_p0766b24║句依他起性者，眾緣所生心心所體，及相見分、有
X05n0232_p0766c01║漏無漏皆依他起，依他眾緣而得起故。頌言分別
X05n0232_p0766c02║緣所生者，應知且說染分依他，淨分依他亦圓成
X05n0232_p0766c03║故。或諸染淨心心所法，皆明分別能緣慮故，是則
X05n0232_p0766c04║一切染淨依他，皆是此中依他起攝。二句圓成者，
X05n0232_p0766c05║二空所顯圓滿成就諸法實性，名圓成實。顯此遍
X05n0232_p0766c06║常，體非虗謬，揀自、共相、虗空、我等。釋曰：遍釋圓滿，
X05n0232_p0766c07║常釋成就，體非虗謬釋實性義。此一體言貫通三
X05n0232_p0766c08║處：遍揀自相，常揀共相，非虗謬言揀於空、我。若爾，
X05n0232_p0766c09║淨分依他體非常、遍，如何亦是圓成實耶？故次論
X05n0232_p0766c10║云：無漏有為離倒究竟勝用周遍，亦得此名。然今
X05n0232_p0766c11║頌中說初非後。釋曰：此中離倒名實，究竟為成，勝
X05n0232_p0766c12║用周遍以釋圓義。是則圓成有其二種：一、約理說，
X05n0232_p0766c13║二、約果德。故論揀云：今此頌中說初非後，以約三
X05n0232_p0766c14║性通一切故。上來論文方釋圓成實言。次釋餘文
X05n0232_p0766c15║云：此即於彼依他起上常遠離前遍計所執二空
X05n0232_p0766c16║所顯真如為性。說於彼言，顯圓成實與依他起不
X05n0232_p0766c17║即不離。常遠離言，顯妄所執能、所取性，理恒非有。
X05n0232_p0766c18║前言為顯不空依他，性顯二空非圓成實，真如離
X05n0232_p0766c19║有離無性故。上來所釋，一依唯識。今疏語意揀法
X05n0232_p0766c20║性宗。法性宗中依他無性即是圓成，則依他無性，
X05n0232_p0766c21║無性即空，空即圓成。今言似有不無，非即空也。語
X05n0232_p0766c22║則但釋依他，影出圓成名耳。說經空義但約所執
X05n0232_p0766c23║者，三性之中遍計所執，此一則空，二性不空，故云
X05n0232_p0766c24║但約
X05n0232_p0767a01║▲既言三性、五性不同，故說一分眾生決不成佛，名
X05n0232_p0767a02║生界不減。
X05n0232_p0767a03║既言三性下，第五、生佛不增不減別中之義。此但
X05n0232_p0767a04║義別而言全同，不同前後一乘三乘，但取三乘之
X05n0232_p0767a05║義等，謂五性之中無種性人決不成佛，故有此眾
X05n0232_p0767a06║生守眾生界，如何可減？
X05n0232_p0767a07║▲真俗二諦迢然不同。
X05n0232_p0767a08║▲非斷非常，果生因滅。
X05n0232_p0767a09║真俗二諦下，第六、對二諦空有，即離別中離義。於
X05n0232_p0767a10║中含有二義：一、但明二諦別；二、兼明中道別。言二
X05n0232_p0767a11║諦別者，依唯識第九，有四種勝義：一、世間勝義，謂
X05n0232_p0767a12║蘊處界等；二、道理勝義，謂苦等四諦；三、證得勝義，
X05n0232_p0767a13║謂二空真如；四、勝義勝義，謂一真法界。依瑜伽六
X05n0232_p0767a14║十四，有四世俗：一、世間世俗，謂軍林等；二、道理世
X05n0232_p0767a15║俗，謂蘊處界等；三、證得世俗，謂預流等；四、安立世
X05n0232_p0767a16║俗，即安立真如。以四世俗對前四種勝義，則有四
X05n0232_p0767a17║重二諦：一、世俗世間二諦，謂軍林為世俗、蘊等為
X05n0232_p0767a18║勝義；二、事理二諦，謂蘊等即為世俗、苦等為勝義；
X05n0232_p0767a19║三、四諦勝義二諦，苦等為世俗、安立真如為勝義；
X05n0232_p0767a20║四、安立非安立二諦，謂安立真如為世俗、非安立
X05n0232_p0767a21║真如為勝義。又真俗各四，便成八諦。世俗四者：一、
X05n0232_p0767a22║假名無實諦；二、隨事差別諦；三、方便安立諦；四、假
X05n0232_p0767a23║名非安立諦，謂二空理依詮而說，但有假名不得
X05n0232_p0767a24║體故。勝義四者，一體用顯現諦、二因果差別諦、三
X05n0232_p0767b01║依門顯實諦、四廢詮談旨諦。然上八諦名則小異，
X05n0232_p0767b02║義不殊前。又四重中，初一世俗唯局世俗，後一勝
X05n0232_p0767b03║義唯局勝義，中間六諦各通世俗、勝義。如第一勝
X05n0232_p0767b04║義，望前為勝義，望第二為世俗故。既四重二諦一
X05n0232_p0767b05║一差別，故云迢然不同，不同法性二諦相即。言非
X05n0232_p0767b06║斷非常果生因滅者，於二諦門中曲開此義，此則
X05n0232_p0767b07║於俗諦中明非斷常，不同法性二諦互融明非斷
X05n0232_p0767b08║常。言果生因滅者，因滅故不常，果生故不斷。故成
X05n0232_p0767b09║唯識第三解阿賴耶識恒轉如瀑流云：恒言遮斷，
X05n0232_p0767b10║轉表非常等。意云：若因不滅，遷至於果，則名為常。
X05n0232_p0767b11║若果不續，因無所生，則墮斷滅。今常相續，故無斷
X05n0232_p0767b12║常。廣如唯識。
X05n0232_p0767b13║▲同時四相滅表後無。
X05n0232_p0767b14║同時四相下，第七、四相一時前後別中前後義也。
X05n0232_p0767b15║成唯識第二云：然有為法因緣力故，本無今有，蹔
X05n0232_p0767b16║有還無，表異無為，假立四相。（標也。）本無今有，有位名
X05n0232_p0767b17║生；生位蹔停，即說為住；住別前後，復立異名；蹔有
X05n0232_p0767b18║還無，無時名滅。（別明。）前三有故，同在現在；後一是無，
X05n0232_p0767b19║故在過去。（揀異小乘，生在未來，餘三現在。）如何無法與有為相？（難也。）
X05n0232_p0767b20║表此後無，為相何失？（總答。）生表有法先非有，滅表有
X05n0232_p0767b21║法後是無，異表此法非凝然，住表此法蹔有用。（別釋
X05n0232_p0767b22║表義。）故此四相於有為法雖俱名表，而表有異。此依
X05n0232_p0767b23║剎那，假立四相。（結也。）今疏但舉滅者，唯此一句異於
X05n0232_p0767b24║法性，不計同時故。
X05n0232_p0767c01║▲根本後得，緣境斷惑，義說雙觀，決定別照。以有為
X05n0232_p0767c02║智，證無為理，義說不異，而實非一。
X05n0232_p0767c03║根本後得下，第八、能所斷證，即離別中不即義也。
X05n0232_p0767c04║因明斷證，復說緣境，根本緣真，後得緣俗。義說雙
X05n0232_p0767c05║觀者，亦言了俗。由於證真二智雙觀真俗，以其宗
X05n0232_p0767c06║中二智不融、二境不即，故正雙觀時而常別照。言
X05n0232_p0767c07║斷惑別者，根本智斷迷理隨眠，後得不斷。護法云：
X05n0232_p0767c08║不親證故，無力能斷迷理隨眠；而於安立、非安立
X05n0232_p0767c09║相無倒證故，亦能永斷迷事隨眠。故瑜伽說於修
X05n0232_p0767c10║道位中有出世斷道、世出世斷道。相傳釋云：正體
X05n0232_p0767c11║能斷迷理、迷事二種隨眠，後得但斷迷事隨眠。斷
X05n0232_p0767c12║迷理時即觀理境，斷迷事時即觀事境，故不即也。
X05n0232_p0767c13║既云根本有雙斷義，故說雙觀；後得既不斷於迷
X05n0232_p0767c14║理，還成別照，不同法性一斷一切斷也。此中疏文
X05n0232_p0767c15║影略，若約斷惑，應云義說雙斷，而實別斷。言以有
X05n0232_p0767c16║為智證無為理者，唯約根本斷惑而說。上明斷惑，
X05n0232_p0767c17║此辨證理。前緣境斷惑，但就所觀以論不即；今此
X05n0232_p0767c18║證理，就能、所證心境相對，明不即義。能證之智則
X05n0232_p0767c19║是有為，所證之理即是無為，故不即也。
X05n0232_p0767c20║▲既出世智依生滅識種故，四智心品為相所遷，佛
X05n0232_p0767c21║果報身有為無漏。
X05n0232_p0767c22║既出世智下，第九、明佛身無為、有為別中有為義
X05n0232_p0767c23║也。佛地論第三云：大覺地中無邊功德略有二種：
X05n0232_p0767c24║一者、有為，二者、無為。無為功德，淨法界攝。淨法界
X05n0232_p0768a01║者，即是真如。無為功德，皆是真如體、相差別。有為
X05n0232_p0768a02║功德，四智所攝。無漏位中智用強故，以智名顯一
X05n0232_p0768a03║切種心、心所有法及彼品類。若就實義，一一智品
X05n0232_p0768a04║具攝一切功德法門；若就麤相，妙觀察智攝四念
X05n0232_p0768a05║住等。明知四智皆有為也。唯識第十云：四、所轉得，
X05n0232_p0768a06║此復有二：一、所顯得，謂大涅槃。又云：二、所生得，謂
X05n0232_p0768a07║大菩提。此雖本來有能生種，而所知障礙，故不生。
X05n0232_p0768a08║由聖道力斷彼障故，令從種起，名得菩提。起已相
X05n0232_p0768a09║續，窮未來際。此即四智相應心品。乃至云：故此四
X05n0232_p0768a10║品總攝佛地一切有為功德皆盡。以斯二論明皆
X05n0232_p0768a11║有為。今疏：初兩句出有為所以。以從種生，生則有
X05n0232_p0768a12║為，況能生識體是生、滅，所生之智安非有為？既是
X05n0232_p0768a13║修生有為，必有有為之相，謂生、住、異、滅，故云為相。
X05n0232_p0768a14║所遷四智攝於三身，大圓鏡智成自受用，故說報
X05n0232_p0768a15║身有為無漏。
X05n0232_p0768a16║▲如是義類廣有眾多，具如瑜伽雜集等說。
X05n0232_p0768a17║如是義類下。結也。
X05n0232_p0768a18║▲三、終教中少說法相，多說法性。所說法相，亦會歸
X05n0232_p0768a19║性。
X05n0232_p0768a20║三、終教中等者，疏亦有三：初總，次別，後結。今初，對
X05n0232_p0768a21║前始教，互有少、多，可知。言所說法相亦會歸性者，
X05n0232_p0768a22║如說五蘊，五蘊即空，空即法性。下文云：三世五蘊
X05n0232_p0768a23║法說名為世間彼滅非世間如是但假名。又云：有
X05n0232_p0768a24║諍說生死無諍說涅槃生死及涅槃二俱不可得
X05n0232_p0768b01║等。又如說心，心即離念，法界一相；華藏世界海，法
X05n0232_p0768b02║界無差別等。其文非一，故此宗中非不有相。宗意
X05n0232_p0768b03║顯性以為玄妙，令物達此，速證菩提故。
X05n0232_p0768b04║▲所立八識通如來藏，隨緣成立，生滅與不生滅和
X05n0232_p0768b05║合而成，非一非異。
X05n0232_p0768b06║所立八識下，別明。文亦九段，如次對前，成十對義，
X05n0232_p0768b07║亦第一當其第三，以對前次故。今初即唯心真妄
X05n0232_p0768b08║別中明，具分唯識真心成故。然法性宗十義即此
X05n0232_p0768b09║經同教中義，至下廣引本文釋之，今且略引他經
X05n0232_p0768b10║釋耳。通如來藏者，如來藏即不生滅，揀異前教唯
X05n0232_p0768b11║生滅識。故楞伽第一云：譬如巨海浪，斯由猛風起，
X05n0232_p0768b12║洪波鼓溟壑，無有斷絕期。藏識海常住，境界風所
X05n0232_p0768b13║動，種種諸識浪，騰躍而轉生。既言體即常住，明非
X05n0232_p0768b14║唯生滅，常住即如來藏。言生滅與不生滅和合者，
X05n0232_p0768b15║即起信論文。彼論具云：不生不滅與生滅和合，非
X05n0232_p0768b16║一非異，名阿黎耶識。既二和合名阿黎耶，則知黎
X05n0232_p0768b17║耶非獨生滅，謂唯真不生，純妄不成，真妄和合，方
X05n0232_p0768b18║成藏識。廣如問明品辨。
X05n0232_p0768b19║▲一切眾生平等一性。
X05n0232_p0768b20║一切眾生下，即第二、明一性。五性別中，一性義兼
X05n0232_p0768b21║一乘義，對前五性、三乘，廣如前說。
X05n0232_p0768b22║▲但是真如，隨緣成立。
X05n0232_p0768b23║但是真如下，第三、真如隨緣。不變別中通隨緣義
X05n0232_p0768b24║也。楞伽經云：如來藏為無始惡習所熏，名為識藏。
X05n0232_p0768c01║又云：如來藏受苦樂與因俱，若生若滅。皆明隨緣
X05n0232_p0768c02║成一切法也。起信亦云：自性清淨心，因無明風動，
X05n0232_p0768c03║成其染心等。而疏云但是者，躡上而起，謂上眾生
X05n0232_p0768c04║但是真如隨緣成也。由此成立，不失一性。對上始
X05n0232_p0768c05║教，但說凝然，故云隨緣。非謂此宗無不變義。由不
X05n0232_p0768c06║變故，始能隨緣；由隨緣故，方能不變。何者？謂若變
X05n0232_p0768c07║自體，將何隨緣？如失濕性，將何隨風而成波浪？即
X05n0232_p0768c08║由此義，經中說言真如隨緣。若不能隨緣體，則不
X05n0232_p0768c09║遍緣中。緣中既無，何成不變？是以二義反覆相成。
X05n0232_p0768c10║故勝鬘經云：不染而染，難可了知；染而不染，難可
X05n0232_p0768c11║了知。此經二對：上對即不變隨緣，下對即隨緣不
X05n0232_p0768c12║失自性也。
X05n0232_p0768c13║▲依他無性即是圓成。
X05n0232_p0768c14║依他無性下，第四、明三性空有即離別中相即之
X05n0232_p0768c15║義。謂依他是因緣生法，緣生無性，無性故空，空即
X05n0232_p0768c16║圓成更無二體。此中無性即無遍計之性，法相宗
X05n0232_p0768c17║中無餘遍計，無即是空，故但空遍計。法性宗中則
X05n0232_p0768c18║依他性上無遍計性，故依他即空，空即無性之理，
X05n0232_p0768c19║無性之性即是實性。故密嚴經云：名為遍計性，相
X05n0232_p0768c20║是依他起，名相二俱遣，是為第一義。中論云：因緣
X05n0232_p0768c21║所生法，我說即是空，亦為是假名，亦是中道義。一
X05n0232_p0768c22║因緣上三義具足無前無後，故即有即空不相捨
X05n0232_p0768c23║離。若釋三性之名，大意不殊前教，但融不融故分
X05n0232_p0768c24║性相之二宗耳。
X05n0232_p0769a01║▲一理齊平，故說生界、佛界不增不減。
X05n0232_p0769a02║一、理齊平等者，第五、生佛不增不減別。此但義異，
X05n0232_p0769a03║名乃不殊。謂法性既同，設一切眾生一時成佛，生
X05n0232_p0769a04║界不減、佛界不增，以生佛界即是法性，不可以法
X05n0232_p0769a05║性增法性。喻如東方虗空是眾生，西方虗空是佛，
X05n0232_p0769a06║不可以東方虗空添西方虗空，令東減西增。不增
X05n0232_p0769a07║不減經、大般若等經，皆約一性平等而說。
X05n0232_p0769a08║▲第一義空，該通真妄。真非俗外，即俗而真故。
X05n0232_p0769a09║第一義空下，第六、明二諦空有即離別中相即義
X05n0232_p0769a10║也。雖有不即不離，對前成即。故仁王二諦品云：波
X05n0232_p0769a11║斯匿王言：第一義諦中有世諦不？若言無者，智不
X05n0232_p0769a12║應二；若言有者，智不應一。一二之義，其事云何？佛
X05n0232_p0769a13║云：汝今無聽，我今無說。無聽無說，即為一義二義。
X05n0232_p0769a14║七佛偈云：無相第一義，無自無他作。因緣本自有，
X05n0232_p0769a15║無自無他作。法性本無性，第一義空如。諸有本有
X05n0232_p0769a16║法，三假集假有。有無本自二，譬如牛二角。照解見
X05n0232_p0769a17║無二，二諦常不即。於解常自一，於諦常自二。通達
X05n0232_p0769a18║此無二，真入第一義。涅槃十三云：文殊師利白佛
X05n0232_p0769a19║言：所說世諦、第一義諦，其義云何？世尊！第一義中
X05n0232_p0769a20║有世諦不？世諦之中有第一義不？如其有者，即是
X05n0232_p0769a21║一諦；如其無者，將非如來虗妄說耶？善男子！世諦
X05n0232_p0769a22║者，即第一義諦。世尊！若爾，則無二諦。佛言：有善方
X05n0232_p0769a23║便，隨順眾生，說有二諦。善男子！若隨言說，則有二
X05n0232_p0769a24║種：一者、世法，二、出世法。善男子！如出世人之所知
X05n0232_p0769b01║者，名第一義諦；世人知者，名為世諦。善男子！五陰
X05n0232_p0769b02║和合，稱言某甲，凡夫眾生隨其所稱，是名世諦。解
X05n0232_p0769b03║陰無有某甲名字，離陰亦無某甲名字，出世之人，
X05n0232_p0769b04║如其性相，而能知之，名第一義諦。以上二經，對前
X05n0232_p0769b05║二論，二宗有殊。前教則八諦區分，初一唯世俗，後
X05n0232_p0769b06║一唯勝義，中間六諦，上下相望，各通二義，而皆約
X05n0232_p0769b07║事，令第八諦獨居事外。今此二經，仁王則雖有二
X05n0232_p0769b08║諦，知照無二；涅槃則本唯一諦，解惑分二。斯則二
X05n0232_p0769b09║而不二，不二而二，一二自正，為真二諦。故昔人云：
X05n0232_p0769b10║二諦並非雙，恒乖未曾各。即其義也。生公云：是非
X05n0232_p0769b11║相待故，有真俗名生。一諦為真，二言成權矣。即涅
X05n0232_p0769b12║槃經意也。梁論亦云：智障甚盲瞑，為真俗別執。然
X05n0232_p0769b13║法相務欲分折，法性務在融通，各據一門，勿生偏
X05n0232_p0769b14║滯。然疏云第一義空，該通真妄者，真妄俱空，非獨
X05n0232_p0769b15║真空妄有，妄空真有也。而言第一義空者，非無物
X05n0232_p0769b16║為空，乃即妙有之空也。真非俗外者，明不異也。影
X05n0232_p0769b17║取俗非真外，即俗而真者，明相即也。影取即真而
X05n0232_p0769b18║俗，而不云俗非真外，即真而俗者，一則影取如上
X05n0232_p0769b19║所明，二則以妄必是真，亦有真非妄故。如波即濕，
X05n0232_p0769b20║有濕非波，即靜水故，即佛已證故。但言隨順觀察
X05n0232_p0769b21║世諦，即入第一義諦，無有隨順觀察第一義，却入
X05n0232_p0769b22║世俗故。故上涅槃中，文殊雙徵如來，但云世諦即
X05n0232_p0769b23║第一義。
X05n0232_p0769b24║▲雖空不斷，雖有不常。
X05n0232_p0769c01║言雖空不斷等者，由上二諦既融令不斷常，中道
X05n0232_p0769c02║妙旨不唯約事，此即中論及智論文。且約空為真
X05n0232_p0769c03║諦、有為俗諦者，空是即有之空，故雖空不斷，斯則
X05n0232_p0769c04║即俗之真也。不同始教，如龜毛兔角方說名空。雖
X05n0232_p0769c05║有不常者，有是即空之有，故此有非常，斯則即真
X05n0232_p0769c06║之俗也。若有定是有，便墮常見。故中論云：定有則
X05n0232_p0769c07║著常，定無則著斷，是故有智者，不應著有無。非斷
X05n0232_p0769c08║非常即是中道，若滅故不常、續故不斷，但俗中一
X05n0232_p0769c09║義耳。上則不壞有無而離有無，有之與無非一非
X05n0232_p0769c10║異，故成中道。若其一者，有無之義俱壞；若其異者，
X05n0232_p0769c11║便墮斷常。何者？若法定有有相，則終無無相。如說
X05n0232_p0769c12║三世有者，未來中有遷至現在，轉入過去不捨本
X05n0232_p0769c13║相，是則為常。又定有者應不從緣，不從緣者墮無
X05n0232_p0769c14║因常。若法定無，先有今無，是則為斷。若不融二諦
X05n0232_p0769c15║明空有者，決不能袪斷常之見。
X05n0232_p0769c16║▲四相同時，體性即滅。
X05n0232_p0769c17║四相同時下，第七、四相一時，前後別中一時義也。
X05n0232_p0769c18║以性滅為滅故得同時，故楞伽云：初生則有滅，不
X05n0232_p0769c19║為愚者說，一切法無生，我說剎那義。淨名云：汝今
X05n0232_p0769c20║即時亦生亦老亦滅。故又云：過去已滅、未來未至、
X05n0232_p0769c21║現在無住，三世皆空。故體性即滅，乃會相歸性也。
X05n0232_p0769c22║故起信論云：若得無念者，則知心相生住異滅，以
X05n0232_p0769c23║無念等故，而實無有始覺之異。以四相俱時而有，
X05n0232_p0769c24║皆無自立，本來平等同一覺故。前教假立四相，故
X05n0232_p0770a01║一不同時；此教以所相法體隨法性而融通，故能
X05n0232_p0770a02║相之相亦生滅而無礙。
X05n0232_p0770a03║▲緣境斷惑不二而二，有能、所斷二而不二，說為內
X05n0232_p0770a04║證。
X05n0232_p0770a05║▲照惑無本，即是智體；照體無自，即是證如。非智外
X05n0232_p0770a06║如為智所證，非如外智能證於如。
X05n0232_p0770a07║緣境斷惑下，第八、能、所斷。證即離別，中即義故。十
X05n0232_p0770a08║地經云：非初非中後。論云：是斷結相，此智盡漏，為
X05n0232_p0770a09║初智斷？為中？為後？答云：非初智斷，亦非中後。偈云：
X05n0232_p0770a10║非初非中後故。若爾，云何斷耶？論云：如燈焰非唯
X05n0232_p0770a11║初中後前中後取故。謂唯取一時，則不能斷；三時
X05n0232_p0770a12║總取，方說能斷。假三時斷，則無定性。何者？初若能
X05n0232_p0770a13║斷，不假中、後；後若能斷，不假初、中。既假三時，故知
X05n0232_p0770a14║無性。一一推徵，三皆不斷。是故經言：非初非中後。
X05n0232_p0770a15║由三時無斷，方能斷結。是故論云：前中後取。故論
X05n0232_p0770a16║主總取三時，方顯三時無斷。經、論言反，意乃相成。
X05n0232_p0770a17║經則約性，論則約相，性、相無礙，方能斷結。大意如
X05n0232_p0770a18║此。而疏有二節：初總明無斷之斷，後別明內證之
X05n0232_p0770a19║相。今初，文亦影略。若約緣境，應云：不二而二，有能、
X05n0232_p0770a20║所照；二而不二，即智、證、如。今且約斷惑。不二而二，
X05n0232_p0770a21║有能、所斷者，以能斷是智，所斷是惑，惑體、智體無
X05n0232_p0770a22║二體故，故名不二。故涅槃云：明與無明，其性無二。
X05n0232_p0770a23║愚者謂二，智者了達，知其無二。無二之性即是實
X05n0232_p0770a24║性，不壞相故。有能、所斷，即名為二。二而不二，說為
X05n0232_p0770b01║內證者，以能合所故，惑即如故。●照惑無本下，別
X05n0232_p0770b02║明內證之相。謂二智各有二能：一、能斷惑，二、能證
X05n0232_p0770b03║理。上說斷惑，今明證理。言照惑無本，即是智體者。
X05n0232_p0770b04║尋此妄惑，都無根本。非內非外，亦非中間。三世推
X05n0232_p0770b05║求，都不可得。從無住本，顛倒妄生。既以無住而為
X05n0232_p0770b06║其本，則無本矣。無住之本，即實相異名。故此惑本，
X05n0232_p0770b07║便是智體。智體惑體，無二體也。言照體無自，即是
X05n0232_p0770b08║證如者。即此智體，本唯無念，不能自立。因惑說智，
X05n0232_p0770b09║智不自名。智無自性，即是如體。無心存智，是曰證
X05n0232_p0770b10║如。若以智會如，非證如矣。非智外如，為智所證下，
X05n0232_p0770b11║反成上義。智即是如，如即是智。法界寂然曰如，寂
X05n0232_p0770b12║而常照曰智。豈離寂外，別有智耶？上二句舉智收
X05n0232_p0770b13║如，智外更無如矣。下二句舉如收智，如外豈有智
X05n0232_p0770b14║耶？若智外有如，智則收法不盡。若如外有智，如則
X05n0232_p0770b15║不遍。智中舉一全收，不容相並。此即迴向經文。更
X05n0232_p0770b16║有文云：無有少法，與法同住。則顯法性，無容並真。
X05n0232_p0770b17║二既不存，一亦奚立？如斯斷證，唯實教宗。不同前
X05n0232_p0770b18║宗，決有斷證。
X05n0232_p0770b19║▲世出世智。依如來藏，始本不二，則有為無為，非一
X05n0232_p0770b20║非異。故佛化身，即常即法，不墮諸數，況於報體。即體
X05n0232_p0770b21║之智，非相所遷。
X05n0232_p0770b22║世出世智下，第九、佛身無為有為別中無為義也。
X05n0232_p0770b23║文中先出所以，若法相宗從生滅識生則是有為，
X05n0232_p0770b24║今依如來藏，斯依常故能依亦常。始謂始覺、本謂
X05n0232_p0770c01║本覺，本覺理有眾許是常，始覺修生義同無常。今
X05n0232_p0770c02║以始同本無，復始本之異，豈無常耶？若是無常，何
X05n0232_p0770c03║得而言無有始本之異？以一常一無常故。今言不
X05n0232_p0770c04║異，明即是常。言則有為無為非一非異者，以約依
X05n0232_p0770c05║生義同有為，全同藏性故即無為；本覺義同無為，
X05n0232_p0770c06║始覺即是有為。今說始本明其不一，始本無二明
X05n0232_p0770c07║其非異。故佛化身已下正顯無為，化身最劣尚是
X05n0232_p0770c08║常住，報身更勝安得無常？化身即常，涅槃經文，故
X05n0232_p0770c09║彼經云：吾今此身即是常身法身。恐人謂言但是
X05n0232_p0770c10║不斷之常非凝然常，凝然常者即是法身。今云即
X05n0232_p0770c11║是常身法身，明知化身即是法身凝然常也。不墮
X05n0232_p0770c12║諸數，即淨名經？弟子品云：佛身無為不墮諸數，以
X05n0232_p0770c13║訶阿難謂佛化身有小疾故。上舉二經明化身常，
X05n0232_p0770c14║下況報體安得不常？言即體之智者，若體外有智、
X05n0232_p0770c15║體常智無常，即體之智體既四相不遷，智亦無能
X05n0232_p0770c16║遷矣。智若可遷體亦可遷，以相即故。故涅槃第二
X05n0232_p0770c17║云：若善男子欲護正法，勿說如來同於諸行、不同
X05n0232_p0770c18║諸行，唯當自責：我今愚癡，未有智眼。如來正法不
X05n0232_p0770c19║可思議，是故不應宣說如來定是有為、定是無為。
X05n0232_p0770c20║若正見者，應說如來定是無為。何以故？能令眾生
X05n0232_p0770c21║生善法故、生憐愍故。如彼貧女在於恒河，為愛念
X05n0232_p0770c22║子而捨身命。善男子！護法菩薩亦應如是，寧捨身
X05n0232_p0770c23║命，不說如來同於有為，當言如來同於無為。以說
X05n0232_p0770c24║如來同無為故，得阿耨多羅三藐三菩提，如彼女
X05n0232_p0771a01║人得生梵天。何以故？以護法故。云何護法？所謂說
X05n0232_p0771a02║言如來同於無為。善男子！如是之人雖不求解脫，
X05n0232_p0771a03║解脫自至，如彼貧女不求梵天，梵天自至。乃至云：
X05n0232_p0771a04║文殊師利！外道邪見可說如來同於有為，持戒比
X05n0232_p0771a05║丘不應如是於如來所生有為想。若言如來是有
X05n0232_p0771a06║為者，即是妄語，當知是人死入地獄，如人自處於
X05n0232_p0771a07║己舍宅。文殊師利！如來真實是無為法，不應復言
X05n0232_p0771a08║是有為也。如是等文，諸經皆有。涅槃中意，初則為
X05n0232_p0771a09║與無為二俱雙遣，後於此二中寧說無為，不應宣
X05n0232_p0771a10║說是有為也。今明三身既得相即，為與無為本融
X05n0232_p0771a11║如是，解於如來是為真實。觀佛餘義，至下當明。
X05n0232_p0771a12║▲如是類義亦有眾多，次第對上，如楞伽等經、起信
X05n0232_p0771a13║等論。若會上二宗，廣如別說。
X05n0232_p0771a14║如是義類下，結廣從略，兼示法源，令知有據。
X05n0232_p0771a15║▲四、頓教中總不說法相，唯辨真性，亦無八識差別
X05n0232_p0771a16║之相。一切所有，唯是妄想。一切法界，唯是絕言。五法
X05n0232_p0771a17║與三自性俱空，八識及二無我雙遣。訶教勸離，毀相
X05n0232_p0771a18║泯心。生心即妄，不生即佛。亦無佛無不佛，無生無不
X05n0232_p0771a19║生。如淨名默住顯不二等，是其意也。
X05n0232_p0771a20║四、頓教中總不說法相，唯辨真性等者，意云：但諸
X05n0232_p0771a21║經中一向辨真性處，即屬頓教。言亦無八識差別
X05n0232_p0771a22║之相等者，八識心王尚無差別，況心所變，豈當有
X05n0232_p0771a23║耶？心生，則種種法生；心滅，則種種法滅。故起信論
X05n0232_p0771a24║云：一切諸法唯依妄念而有差別。若離妄念，則無
X05n0232_p0771b01║一切境界之相。是故一切法從本已來，離言說相，
X05n0232_p0771b02║離名字相，離心緣相，畢竟平等，無有變異，不可破
X05n0232_p0771b03║壞，唯是一心，故名真如。以一切言說假名無實，但
X05n0232_p0771b04║隨妄念，不可得故。故疏云：一切所有唯是妄想。言
X05n0232_p0771b05║一切法界唯是絕言者，又拂前真性，辨離言真如。
X05n0232_p0771b06║故起信論次文即云：言真如者，亦無有相，謂言說
X05n0232_p0771b07║之極，因言遣言。此真如體無有可遣，以一切法悉
X05n0232_p0771b08║皆真故；亦無可立，以一切法皆同如故。當知一切
X05n0232_p0771b09║法不可說、不可念，故名為真如。故疏云：皆是絕言
X05n0232_p0771b10║也。言一切法界者，界者，性義，以一切法性皆離言
X05n0232_p0771b11║故。亦通四種法界，皆不可說故。名無得物之功，物
X05n0232_p0771b12║無當名之實故；理本無言故；事、理交徹，不可作事、
X05n0232_p0771b13║理說故；事、事相即，不可作一、多等說故；說名、名不
X05n0232_p0771b14║盡，不可以一名詺故；理圓言偏，言不及故；無有一
X05n0232_p0771b15║法非實相故。言五法至雙遣者，皆如楞伽雖明五
X05n0232_p0771b16║法名相妄想，正智如如，五皆空寂。何者？謂迷如以
X05n0232_p0771b17║成名相，妄想是生；悟名相之本如，妄便稱智。則無
X05n0232_p0771b18║名相妄想，唯如智矣。智因如立，智體亦空。如假智
X05n0232_p0771b19║明，本來常寂，故並空矣。況八識約事，皆緣生性空。
X05n0232_p0771b20║因有我法，說二無我。我尚叵得，無我寧存？故中論
X05n0232_p0771b21║云：諸佛或說我，或說於無我，諸法實相中，無我無
X05n0232_p0771b22║非我。故雙遣也。言呵教者，謂以心傳心，不在文字。
X05n0232_p0771b23║故勸離者，乃有二義：一令離教，成上呵教；二令離
X05n0232_p0771b24║法，法雖無量，不出色心。離心心如，離色色如，故令
X05n0232_p0771c01║皆離，則契心體離念矣。毀相約境，凡所有相，皆是
X05n0232_p0771c02║虗妄。故泯心約智，了境相空，假稱為智。相既不有，
X05n0232_p0771c03║智豈有真？心境兩忘，則皆泯絕。心無心相，即是安
X05n0232_p0771c04║心。故說生心即妄，不生即佛。言生心者，非但生於
X05n0232_p0771c05║餘心，縱生菩提涅槃，觀心見性，亦曰生心，並為妄
X05n0232_p0771c06║想。念相都盡，方曰不生。寂照現前，豈不名佛？故達
X05n0232_p0771c07║磨碑云：心有也，曠劫而滯凡夫；心無也，剎那而登
X05n0232_p0771c08║正覺。言心無者，非了心空，不生於了耳。故下經云：
X05n0232_p0771c09║一切法無生，一切法無滅，若能如是解，諸佛常現
X05n0232_p0771c10║前。言如是解者，如不生解而無解相，非謂空解於
X05n0232_p0771c11║不生耳。言亦無佛無不佛，無生無不生者，重拂前
X05n0232_p0771c12║迹，為迷眾生。言即心即佛，既無眾生，何曾有佛？故
X05n0232_p0771c13║經云：平等真法界，無佛無眾生。執佛言無佛，非謂
X05n0232_p0771c14║是無佛，故云無不佛矣。則遣之又遣之，若少所得，
X05n0232_p0771c15║皆是妄想。故佛藏經第一云：舍利弗！乃至於法少
X05n0232_p0771c16║有所得者，則與佛諍。與佛諍者，皆入邪道，非我弟
X05n0232_p0771c17║子。又只詺無佛以為真佛，故言無不佛耳。故下經
X05n0232_p0771c18║云：性空即是佛，不可得思量。若有生心，生心是妄，
X05n0232_p0771c19║故說不生。佛尚不有，何有無生？作無生解，還被無
X05n0232_p0771c20║生之所纏縛，故云無不生矣。又一切法不生，則般
X05n0232_p0771c21║若生，故云無不生矣。則生與不生，反覆相遣，亦反
X05n0232_p0771c22║覆相成。唯忘言者可與道合，虗懷者可與理通，冥
X05n0232_p0771c23║心者可與真一，遣智者可與聖同。故引淨名嘿住
X05n0232_p0771c24║以顯不二是也。然淨名第二入不二法門品，前有
X05n0232_p0772a01║三十二菩薩，各說不二法門。後問文殊言：何等是
X05n0232_p0772a02║入不二法門？文殊師利曰：如我意者，於一切法無
X05n0232_p0772a03║言、無說、無示、無識，離諸問答，是為入不二法門。於
X05n0232_p0772a04║是文殊師利問維摩詰言：我等各自說已，仁者當
X05n0232_p0772a05║說何等是入不二法門？時維摩詰嘿然無言。文殊
X05n0232_p0772a06║師利歎曰：善哉！善哉！乃至無有文字語言，是為真
X05n0232_p0772a07║入不二法門。然此經意，前後相成，共顯深意。若辨
X05n0232_p0772a08║優劣，或三重、四重。言三重者：一、諸菩薩以無二遣
X05n0232_p0772a09║二，則是以言顯法，似有不二可說，便是對二明不
X05n0232_p0772a10║二，非絕待也；二、文殊以言遣言，明無不二可說，今
X05n0232_p0772a11║忘言會旨；三、維摩詰以無言顯理，謂本自無言，不
X05n0232_p0772a12║須更遣，故為三也。而言四者，文殊師利以言印彼，
X05n0232_p0772a13║又明言即無言，非要離耳。若欲合者，然後三段反
X05n0232_p0772a14║覆相成，但為一義：初文殊以言顯無言，次淨名以
X05n0232_p0772a15║無言印無言，後文殊以言印無言。三段二人共顯
X05n0232_p0772a16║言絕之理，故前三十二菩薩以無二遣二，彼二大
X05n0232_p0772a17║士以無言遣言，則但有二節。若更合者，若無諸菩
X05n0232_p0772a18║薩以言遣二，空有絕言，何由顯理？是則前諸菩薩
X05n0232_p0772a19║假言顯理，後二大士以無言顯理，言與無言雙亡，
X05n0232_p0772a20║皆真不二矣。故雖三節，一致無違。今取最後，故云
X05n0232_p0772a21║如淨名嘿住也。
X05n0232_p0772a22║▲五、圓教中所說，唯是無盡法界，性海圓融，緣起無
X05n0232_p0772a23║礙，相即相入。如因陀羅網，重重無際，微細相容，主伴
X05n0232_p0772a24║無盡。十十法門，各攝法界，義分齊中，當具宣說。
X05n0232_p0772b01║五、圓教等者，義廣理深非略可盡，故彰其宏奧別
X05n0232_p0772b02║立一門，然在立教之終故須略舉。言十、十法門者，
X05n0232_p0772b03║一一法中多明十故，十身、十忍、十眼、十通、十種玄
X05n0232_p0772b04║門出十所以，表義無盡彰異餘宗，故文文之中多
X05n0232_p0772b05║皆十句，一一十句六相圓融方顯教圓，廣如下辨。
X05n0232_p0772b06║▲二、依教開宗。宗乃有十，如經宗中辨。
X05n0232_p0772b07║▲第四、總相會通曲，分為二：先通會諸教，後會化儀
X05n0232_p0772b08║前後。
X05n0232_p0772b09║第四、總相會通中，文多易了，隨難則釋。
X05n0232_p0772b10║▲今初。諸德立教，各自所據。今雖立五，亦會取諸說，
X05n0232_p0772b11║略有五重。
X05n0232_p0772b12║▲一或總為一。謂唯是如來一大善巧攝生方便一
X05n0232_p0772b13║音所演，則前之二師立一音者，不失道理。
X05n0232_p0772b14║▲二、或開為二。此更有三：一、對小顯大。初是半字，後
X05n0232_p0772b15║四皆滿，則無違二藏等言。
X05n0232_p0772b16║▲二、對權顯實，則前二是三乘，後三為一乘，則不違
X05n0232_p0772b17║法華四乘。
X05n0232_p0772b18║▲三者、三四二教，雖則泯二異前，而對三顯一，曲巧
X05n0232_p0772b19║順機，後一直顯本法一向不共。如智論說，此同印公
X05n0232_p0772b20║平道屈曲。
X05n0232_p0772b21║言三者，又三四二教雖則泯二異前者，三即終教，
X05n0232_p0772b22║四即頓教，此之二教俱明一乘，故云泯二則異前，
X05n0232_p0772b23║始教存三乘也。而言雖者，雖明一乘，由是對三顯
X05n0232_p0772b24║故，同前二教亦入屈曲之數，則前四教皆屈曲收，
X05n0232_p0772c01║後之一教方是平道，故順印公。
X05n0232_p0772c02║▲三、或分為三：初一小乘，次一三乘，後三一乘。或唯
X05n0232_p0772c03║後一是不共一乘，智論指此以為不共。大品等經共
X05n0232_p0772c04║二乘說，故此三亦順四乘。又梁論第八云：如來成立
X05n0232_p0772c05║正法有三種：一、立小乘，二、立三乘，三、立一乘。第三最
X05n0232_p0772c06║勝，故名善成立。此亦同妙智經。真諦三藏部異執記
X05n0232_p0772c07║第二卷中亦同此說。
X05n0232_p0772c08║此三亦順四乘者，初一小乘，次一三乘，此二皆是
X05n0232_p0772c09║三乘教攝，以初小乘即三乘中之小乘故，後三是
X05n0232_p0772c10║一乘故為四乘也。又梁論下證成三一之義，前會
X05n0232_p0772c11║三乘一乘中已引，及妙智部異執並如前引。
X05n0232_p0772c12║▲四、或分為四。此亦二明：一、中間三教存三泯二別，
X05n0232_p0772c13║故開之為四：一、別教小乘，如四阿含等；二、同教三乘，
X05n0232_p0772c14║如深密等；三、同教一乘，如法華等；四、別教一乘，如華
X05n0232_p0772c15║嚴經。
X05n0232_p0772c16║一中間三教存三泯二別者，始終頓三名為中間，
X05n0232_p0772c17║以初有小乘後有圓教故曰中間，而始教存三故
X05n0232_p0772c18║別為一教，終頓二教泯二是同故合為一教。下列
X05n0232_p0772c19║四中云三同教一乘，即合終頓二教也。
X05n0232_p0772c20║▲二、約歷位、無位，開漸及頓，故分為四，總合二、三以
X05n0232_p0772c21║為漸教，餘皆如名。
X05n0232_p0772c22║二、約歷位無位等者，始終二教皆悉歷位，頓教不
X05n0232_p0772c23║歷，故合始終以為漸教。餘皆如名者，一、小乘教；二、
X05n0232_p0772c24║漸教；三、頓教；四、圓教。則漸是新加，餘三如來名也。
X05n0232_p0773a01║▲五。或分為五，如前所立，以漸中有始終故。
X05n0232_p0773a02║▲然取多分，略指數經，實非局判，以一經中容多教
X05n0232_p0773a03║故。
X05n0232_p0773a04║然取多分下，遮外難。恐有難云：既破昔人不許指
X05n0232_p0773a05║於一經以為一教，如何前立教中亦云如法華等？
X05n0232_p0773a06║故今通云從多分說。所以略指實，不局判一經以
X05n0232_p0773a07║為一教。故下，出所以云：以一經中容多教故。上來
X05n0232_p0773a08║開、合遍故，理無不盡。依此，亦可總判教言。若唯為
X05n0232_p0773a09║一，難見淺、深，非判教也。若欲判者，當漸開之。且分
X05n0232_p0773a10║為二：一、方便教，二、真實教。故法華云：開方便門，示
X05n0232_p0773a11║真實相。亦即半、滿。又方便即隨他意語，真實即隨
X05n0232_p0773a12║自意語。又方便是三乘，真實是一乘。然諸經中對
X05n0232_p0773a13║小顯大，即以二乘為方便，大乘為真實。若對權顯
X05n0232_p0773a14║實，則以三乘為方便，一乘為真實。則於方便之中
X05n0232_p0773a15║更分為二：一、小乘，二、大乘。就真實中亦分為二：一、
X05n0232_p0773a16║行布，二、圓融。行布即始、終之教，圓融即是圓教。又
X05n0232_p0773a17║小乘居然易別，大乘之中有多差別：一、直顯一乘，
X05n0232_p0773a18║如華嚴；二、開權顯實，如法華；三、會權歸實，如涅槃；
X05n0232_p0773a19║四、斥權讚實，如淨名、思益；五、權、實雙明，如諸般若；
X05n0232_p0773a20║六、帶權說實，亦如般若；七、帶實明權，亦如般若。勝
X05n0232_p0773a21║鬘小似法華，央崛小似涅槃。於上七中有似其類
X05n0232_p0773a22║之經，各以類攝。若就大乘分宗，亦可有四：一、法相
X05n0232_p0773a23║差別宗，多說相故；二、相、想俱絕宗，多約性故；三、性、
X05n0232_p0773a24║相無礙宗，事、理相即故；四、圓融具德宗，以理融事
X05n0232_p0773b01║故。故如來聖教意趣無邊，不可局執。今且依古勢，
X05n0232_p0773b02║故如疏明耳。
X05n0232_p0773b03║▲第二、化儀前後者，今辨如來一代時教，略啟十門：
X05n0232_p0773b04║一、本末差別門，二、依本啟末門，三、攝末歸本門，四、本
X05n0232_p0773b05║末無礙門，五、隨機不定門，六、顯密同時門，七、一時頓
X05n0232_p0773b06║演門，八、寂寞無言門，九、該通三際門，十、重重無盡門。
X05n0232_p0773b07║▲初中本末同時，始終一類，各無異說。
X05n0232_p0773b08║本末同時下，本是一乘，末即小乘，三乘然非前後，
X05n0232_p0773b09║從初得道迄至涅槃，此三類教同時並行，故云本
X05n0232_p0773b10║末同時。言始終一類者，若小始終俱小，若三始終
X05n0232_p0773b11║俱三，若一則始終俱一，故云始終一類各無異說。
X05n0232_p0773b12║▲然有三位：一、若小乘中，則初度陳如，後度須䟦，中
X05n0232_p0773b13║間亦唯說小益小，如四阿含經及五部律。二、若約三
X05n0232_p0773b14║乘，則始終說三，通益三機，如密迹經等。三、若約一乘，
X05n0232_p0773b15║則始終唯為圓機說於圓極，如華嚴經等。其中不通
X05n0232_p0773b16║小乘，復攝九世，該於前後，更無異說。
X05n0232_p0773b17║次然有三位下，別出其相。
X05n0232_p0773b18║▲然此三類，依於此世根性定者，常開如上一類之
X05n0232_p0773b19║法。故佛所演，各通終始，更無前後。
X05n0232_p0773b20║然此三類下。揀濫。謂恐有執言小乘始終定者，豈
X05n0232_p0773b21║非定性聲聞？故揀之云：謂非一人多世同聞一類，
X05n0232_p0773b22║以容轉根器故非定性，亦非通取不定性人，要約
X05n0232_p0773b23║一世一類定者。
X05n0232_p0773b24║▲二、依本起末門。此有五類，謂：初、為菩薩說大，二、為
X05n0232_p0773c01║緣覺，三、為聲聞，四、為善根眾生，五、為邪定。如出現品
X05n0232_p0773c02║日照高山及三千初成喻中廣辨其相，皆明先大後
X05n0232_p0773c03║小。
X05n0232_p0773c04║如出現品下，文甚分明，此應廣引。
X05n0232_p0773c05║▲約法名從本起末，以於一佛乘分別說三故，十八
X05n0232_p0773c06║本二皆大乘出故。約機各是一類之機，非約一機前
X05n0232_p0773c07║後大小。
X05n0232_p0773c08║約機等者，揀濫也。非是一人先大後小故，若一人
X05n0232_p0773c09║身則明先小後大，乃攝末歸本門中有之，故攝末
X05n0232_p0773c10║歸本門中有二類人：一者一人備歷小大，如四大
X05n0232_p0773c11║聲聞等；二者先稟小人未必後時稟大，以小性定
X05n0232_p0773c12║故，而聞後時說大，故異前始終俱小；後稟大人未
X05n0232_p0773c13║必要從小來，以有頓悟機故，而知先來說小，故非
X05n0232_p0773c14║始終俱大。
X05n0232_p0773c15║▲三、攝末歸本門者，依無量義，初時說小，次說中乘，
X05n0232_p0773c16║後時說大。故法華亦云：初轉四諦深密妙智，雖後二
X05n0232_p0773c17║時三一不同，皆先小後大。
X05n0232_p0773c18║法華亦云等者，即第二經諸天說偈，偈云昔於波
X05n0232_p0773c19║羅奈，轉四諦法輪，分別說諸法，五眾之生滅，今復
X05n0232_p0773c20║轉最妙，無上大法輪，此法甚深奧，少有能信者等。
X05n0232_p0773c21║▲四、本末無礙門者，謂初舉照山主之極說，明非本
X05n0232_p0773c22║無以垂末。後顯歸大海之異流，明非末無以歸本。故
X05n0232_p0773c23║本末交暎，與奪相資，方為攝生之善巧矣。是故通論
X05n0232_p0773c24║總有五位：一、根本一乘，如華嚴經。二、密意小乘。三、密
X05n0232_p0774a01║意大乘。四、顯了三乘，上三如深密。五、破異一乘，如法
X05n0232_p0774a02║華。
X05n0232_p0774a03║▲上之四門圓通無礙，是則前後即無前後，無前後
X05n0232_p0774a04║之前後耳。
X05n0232_p0774a05║上之四門者，通結上也。所以此中結者，前之四門，
X05n0232_p0774a06║義已略周，藏和尚立，但有前四。今疏順彼，且將略
X05n0232_p0774a07║畢，故此結之。下之六門，復傍收異義，以顯玄奧。
X05n0232_p0774a08║▲五、隨機不定門者，此上四門，初門明三類機，始末
X05n0232_p0774a09║常定。次門明五類機，異時常定。第三門明一類機，自
X05n0232_p0774a10║淺之深。第四門明二類機，初機聞頓，後機從淺至深。
X05n0232_p0774a11║更有一類不定之機，或從小乘，次入三乘，後入一乘，
X05n0232_p0774a12║亦有從小直入一乘。或多類機，隨聞一句，異解不同。
X05n0232_p0774a13║更有一類機下，上來條例，前之四門生起第五，明
X05n0232_p0774a14║第五門非前四攝也。
X05n0232_p0774a15║▲六、顯密同時者，若異聞互知，是顯不定。
X05n0232_p0774a16║六、顯密同時者，是天台八教中祕密不定之二教
X05n0232_p0774a17║也。
X05n0232_p0774a18║▲若互不相知，即是祕密。
X05n0232_p0774a19║▲祕密同時亦無前後。
X05n0232_p0774a20║▲七、上來諸門，一時頓演。
X05n0232_p0774a21║一時頓演者，如來於一語言中，演說無邊契經海，
X05n0232_p0774a22║無論大小，三一顯密，一剎那中，皆具演耳。
X05n0232_p0774a23║▲八、從初得道乃至涅槃不說一句。
X05n0232_p0774a24║八從初得道等者，即寂寞無言門，謂涅槃楞伽等
X05n0232_p0774b01║經皆有此說。涅槃二十六云：若知如來常不說法，
X05n0232_p0774b02║是名具足多聞。大般若四百二十五云：我從成道
X05n0232_p0774b03║已來不說一字，汝亦不聞。五百六十七云：眾生各
X05n0232_p0774b04║各謂佛獨為說法，而佛本來無說無示。淨名第一
X05n0232_p0774b05║云：其說法者無說無示，其聽法者無聞無得。佛藏
X05n0232_p0774b06║經第一念佛品云：佛告舍利弗：不能通達一切法
X05n0232_p0774b07║者，皆為言說所覆。是故如來知諸語言皆為是邪，
X05n0232_p0774b08║乃至少有語言不得真實。上所引經但明不說，未
X05n0232_p0774b09║出不說所以。若楞伽經兼出所以，故第三云：大慧
X05n0232_p0774b10║復白佛言：如世尊所說，我從某夜得最正覺，乃至
X05n0232_p0774b11║某夜入般涅槃，於其中間不說一字，亦不已說當
X05n0232_p0774b12║說，不說是佛說。大慧白佛言：世尊！如來應正等覺
X05n0232_p0774b13║何由說言不說是佛說？佛告大慧：我因二法故作
X05n0232_p0774b14║是說。云何二法？謂緣自得法及本住法，是名二法。
X05n0232_p0774b15║因此二法故，我作如是說。云何緣自得法？若彼如
X05n0232_p0774b16║來所得，我亦得之，無增無減。緣自得法，究竟境界，
X05n0232_p0774b17║離言說妄想，離文字二趣。云何本住法？謂古先聖
X05n0232_p0774b18║道，如金銀等性，法界常住。若如來出世若不出世，
X05n0232_p0774b19║法界常住，如趣彼城道。譬如士夫行曠野中，見向
X05n0232_p0774b20║古城平坦正道，即隨入城，受如意樂。偈云：我某夜
X05n0232_p0774b21║得道，至某夜涅槃，於此二中間，我都無所說。緣自
X05n0232_p0774b22║本住故，我作如是說，彼佛及於我，悉無有差別。有
X05n0232_p0774b23║云：佛無色聲，總有五義：一、遮過顯德，二、真俗二諦，
X05n0232_p0774b24║三、傳古非作，四、悲願所成，五、本質影像。初者，為遮
X05n0232_p0774c01║過患，故云不說；非顯實德，故說非無。如十卷楞伽
X05n0232_p0774c02║第八云：如來不說墮文字法。若人言如來說墮文
X05n0232_p0774c03║字法者，此即妄語。佛性論第二云：如來無有色聲
X05n0232_p0774c04║麤相功德可得。兜率偈云：色身非是佛，聲音亦復
X05n0232_p0774c05║然，亦不離色聲，見佛神通力。此上皆顯有過失之
X05n0232_p0774c06║色聲，則佛非有；無過失之色聲，則佛非無。二、真俗
X05n0232_p0774c07║二諦者，真諦離相，故明無說；俗諦隨機，故非無說。
X05n0232_p0774c08║仁王觀空品云：若有修習說聽，即無聽無說如虗
X05n0232_p0774c09║空。法同法性，一切法皆如也。三、傳古非作者，謂佛
X05n0232_p0774c10║所說，但是傳述古佛之教，非自製作。般若論云：須
X05n0232_p0774c11║菩提言：如來無所說。此義云何？無有一法，唯獨如
X05n0232_p0774c12║來說，餘佛不說故。四、悲願所成者，謂佛所有無盡
X05n0232_p0774c13║三業應眾生者，皆是曠劫悲願為因，順眾生感，非
X05n0232_p0774c14║自所有，故說佛果無有色聲。然即以此為他為自，
X05n0232_p0774c15║故亦有說。下文云：如來不出世，亦無有涅槃，以本
X05n0232_p0774c16║大願力，顯現自在法。亦此意也。五、本質影像者，謂
X05n0232_p0774c17║佛三業平等普應，無彼差別影像色、聲，故說非有。
X05n0232_p0774c18║然即與彼差別聞、見為增上緣，因質有影，故說非
X05n0232_p0774c19║無。下經云：諸佛無有法佛於何有說但隨其自心
X05n0232_p0774c20║謂說如是法。由上五義，會諸聖教，說、默無礙，皆悉
X05n0232_p0774c21║有理。然上五義，刊定記有，而引文雜亂。今上所引，
X05n0232_p0774c22║頗為改易。所以疏不引者，以不出楞伽二因故，謂：
X05n0232_p0774c23║初一即緣自得法，自所得法即是證道。證法在己，
X05n0232_p0774c24║離過顯德。次三即緣本住法，本住即古先聖道。二
X05n0232_p0775a01║即所證。三、四即教道，傳古非作，即古先聖道；悲願
X05n0232_p0775a02║所成，即兼因、果耳。其本質影像，但通相說。本質無
X05n0232_p0775a03║者，順自所證故；影像有者，順古聖人，即體、用故。故
X05n0232_p0775a04║云宗通自修行，說通示未悟。不出此二，故略不明。
X05n0232_p0775a05║但引不說之文，即知有不說之義耳。小有異相，故
X05n0232_p0775a06║今敘之。上雖說、默之由，皆兼有說之意。故思益第
X05n0232_p0775a07║三云：如佛所說：汝等集會，當行二事：若聖說法，若
X05n0232_p0775a08║聖默然。何謂說法？何謂默然？答云：若說法不違佛，
X05n0232_p0775a09║不違法，不違僧，是名說法；若知法即是佛，離相即
X05n0232_p0775a10║是法，無為即是僧，是名聖默然。又善男子！因四念
X05n0232_p0775a11║處而有所說，名聖說法；於一切法無所憶念，名聖
X05n0232_p0775a12║默然。斯皆正說之時，心契法、理，即不說耳；明非緘
X05n0232_p0775a13║口，名不說耳。餘門可知。
X05n0232_p0775a14║▲九、此上諸門盡通三際。
X05n0232_p0775a15║▲十上之九門，隨處隨時，重重無盡，皆無前後。
X05n0232_p0775a16║▲後之二門，正是華嚴境界。融取前八，亦不離華嚴
X05n0232_p0775a17║之用。
X05n0232_p0775a18║上來藏教所攝竟。
X05n0232_p0775a19║
X05n0232_p0775a20║大方廣佛華嚴經疏演義鈔卷第五