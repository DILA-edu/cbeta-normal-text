X05n0232_p0775b01║大方廣佛華嚴經疏演義鈔卷第六
X05n0232_p0775b02║清涼山大華嚴寺沙門澄觀撰述
X05n0232_p0775b03║▲第三、義理分齊。已知此經總屬圓教，未知圓義分
X05n0232_p0775b04║齊云何？
X05n0232_p0775b05║第三、義理分齊中，疏文分二：先總明大意；後今顯
X05n0232_p0775b06║別教下，開章別釋。前中分三：初、結前生後，二、總顯
X05n0232_p0775b07║深、廣，三、結屬所攝。今初兩句：前句結前，謂前教攝
X05n0232_p0775b08║中不別明攝者，以五教第五指於此經，義當已攝；
X05n0232_p0775b09║況諸師立教，皆以華嚴為圓，故知圓攝。後未知下，
X05n0232_p0775b10║一句生後。
X05n0232_p0775b11║▲然此教海宏深，包含無外，色空交暎，德用重重。語
X05n0232_p0775b12║其橫收、全收五教，乃至人天，總無不包，方顯深廣。
X05n0232_p0775b13║然此教海下，第二、總明深廣，有法、喻、合。今初至方
X05n0232_p0775b14║顯深廣法說也。初二句，總標宏大也，即是廣義。色
X05n0232_p0775b15║空交暎德用重重，釋深也。然言含法喻，如海傍無
X05n0232_p0775b16║邊涯連天一色，空徹海底海暎空天，即下四門之
X05n0232_p0775b17║二，總攝歸真並皆空淨，事理無礙即交暎色空，色
X05n0232_p0775b18║不礙空空不礙色也。德用重重即唯明深，具十玄
X05n0232_p0775b19║門重重無盡，即事事無礙，如海十德互相周遍語。
X05n0232_p0775b20║其橫收下，釋上廣也。如下二地中說人天十善等，
X05n0232_p0775b21║即其文也。總無下，雙結深廣。
X05n0232_p0775b22║▲其猶百川不攝大海，大海必攝百川。雖攝百川，同
X05n0232_p0775b23║一醎味，故隨一滴，逈異百川。
X05n0232_p0775b24║其猶下，喻明可知。
X05n0232_p0775c01║▲前之四教不攝於圓，圓必攝四。雖攝於四，圓以貫
X05n0232_p0775c02║之。故十善、五戒亦圓教攝，尚非三、四，況初、二耶？
X05n0232_p0775c03║前之四教下，法合。以四教合於百川，圓教合於大
X05n0232_p0775c04║海。於中先正合，後解妨。今初言尚非三四況初二
X05n0232_p0775c05║耶者，合前故隨一滴逈異百川，即舉勝顯劣。三即
X05n0232_p0775c06║終教，四即頓教。初二即小乘及與始教，雖有戒善
X05n0232_p0775c07║是圓教戒善，尚不同終頓之勝，以彼不能事事無
X05n0232_p0775c08║礙故，況初二之劣？以彼尚不得二空及事理無礙
X05n0232_p0775c09║等故，其猶大海尚異江河，況於溝洫？
X05n0232_p0775c10║▲斯則有其所通，無其所局。
X05n0232_p0775c11║斯則等者，二、釋妨也。謂有難言：先則總收，後則總
X05n0232_p0775c12║揀，二義天隔，何以會通？故為此釋。總收者，約其所
X05n0232_p0775c13║通，如圓教中有小乘戒善、四諦、因緣，有始教十地、
X05n0232_p0775c14║十如、八識、四智，有終教中事理無礙，有頓教中言
X05n0232_p0775c15║思斯絕等。如海有百川之水，水義同也。後總揀者，
X05n0232_p0775c16║約無其所局，如小乘唯人空自利，始教五性三乘，
X05n0232_p0775c17║終教不說德用該收，頓教一向事理雙絕等。如彼
X05n0232_p0775c18║百川不同鹹味，不具十德，海則無之。
X05n0232_p0775c19║▲故此圓教，語廣明無量乘，語深唯顯一乘。
X05n0232_p0775c20║故此圓教下結屬所攝。於中三：初總顯深廣，次一
X05n0232_p0775c21║乘有二下別釋深義，後通妨難。
X05n0232_p0775c22║▲一乘有二：一、同教一乘，同頓同實故。二、別教一乘，
X05n0232_p0775c23║唯同融具德故。
X05n0232_p0775c24║二中言同教者，謂終頓二教雖說一性一相無二
X05n0232_p0776a01║無三，不辨圓融具德事事無礙，故非別教。而別教
X05n0232_p0776a02║中有一性一相事理無礙，言思斯絕同彼二故。
X05n0232_p0776a03║▲以別該同，皆圓教攝。
X05n0232_p0776a04║以別該同下。三、通妨難。謂有難言：既同頓同實，何
X05n0232_p0776a05║異頓實？故此通云：即此同中必有別義，如事理無
X05n0232_p0776a06║礙必即事事無礙耳，猶彼江水入海亦鹹。
X05n0232_p0776a07║▲今顯別教一乘，略顯四門：一、明所依體事，二、總攝
X05n0232_p0776a08║歸真實，三、彰其無礙，四、周遍含容。各有十門，以顯無
X05n0232_p0776a09║盡。
X05n0232_p0776a10║今顯別教下，第二開章別釋，中二：先標章。
X05n0232_p0776a11║▲初中十者：一、教義，二、理事，三、境智，四、行位，五、因果，
X05n0232_p0776a12║六、依正，七、體用，八、人法，九、逆順，十、應感。
X05n0232_p0776a13║後初中下，依章別釋。釋初章中三：初具列，次略釋，
X05n0232_p0776a14║後結廣從略。
X05n0232_p0776a15║▲教即能詮，即前五教，乃至光、香等。義即所詮，即五
X05n0232_p0776a16║教等一切義理。理即生空所顯、二空所顯、無性真如
X05n0232_p0776a17║等理。事即色、心、身、方等事。
X05n0232_p0776a18║言教即能詮下，二、略釋也。但釋二對。言乃至光香
X05n0232_p0776a19║等者，謂諸法顯義但能詮理並為教體，如下教體
X05n0232_p0776a20║中明有以光明而為佛事等是也。義即所詮一切
X05n0232_p0776a21║義理者，如前立教中約所詮教別七十五法、八識
X05n0232_p0776a22║等義、十對法等，皆是義也。言理即生空等者，具五
X05n0232_p0776a23║教理，生空所顯是小乘教理，二空所顯是始教理，
X05n0232_p0776a24║無性真如是終教理。而言等者，等餘二教之理，謂
X05n0232_p0776b01║頓教理亦即無性真如，體絕安立如性雙遣，亦不
X05n0232_p0776b02║離如圓教之理，總融諸法無有障礙耳。言事即色
X05n0232_p0776b03║心等者，等取其餘事類，如身廣有多身，謂六道四
X05n0232_p0776b04║聖等，若事門中無不此攝。
X05n0232_p0776b05║▲餘可思准。
X05n0232_p0776b06║餘可思准者，即餘八門。謂三、境智者，即五教所觀
X05n0232_p0776b07║之境、能觀之智，總收不出二諦、二智。別即初小乘
X05n0232_p0776b08║四諦，涅槃為境，無漏淨慧為智，及他心等十智。始
X05n0232_p0776b09║教亦通四諦、二諦等為境，加行、根本、後得等智。終
X05n0232_p0776b10║教則是三諦等境，權實無礙等智。頓教則無境為
X05n0232_p0776b11║境，絕智為智。圓教則無盡之境，無盡之智。四、行位
X05n0232_p0776b12║者，五教修行不同，得位差別，位通因果，因果自互
X05n0232_p0776b13║不通。如七方便等為因，須陀洹等為果。等覺已下
X05n0232_p0776b14║皆因，妙覺為果。等依即國土，正即佛身等。體則法
X05n0232_p0776b15║報等，用則應化等。人則覺者等，法則菩提等。逆則
X05n0232_p0776b16║婆須無厭等，順則觀音正趣等。應即赴感佛及菩
X05n0232_p0776b17║薩等，感即當機菩薩眾生等。各隨五教以辨差別，
X05n0232_p0776b18║諸教具有，故云可思。又此十對，初一為總，後後漸
X05n0232_p0776b19║略。若辨次第者，如來說能詮之教，詮所詮之理，則
X05n0232_p0776b20║無法不盡。法有教理行果，行果並在所詮理中故。
X05n0232_p0776b21║二、就所詮理，雖復眾多，不出事之與理，即性及相，
X05n0232_p0776b22║無法不攝。三、理該下八，且置而勿論，就其事中，不
X05n0232_p0776b23║出境、智。四、智觀於境，便有造修之行、所成之位。五、
X05n0232_p0776b24║行位未極，總屬因收，極則為果。六、果中多法，不出
X05n0232_p0776c01║依、正，因亦有之。七、隨依、正中，皆有體、用。如正中，體
X05n0232_p0776c02║者法報，用者應化；依中，體者法性等利，用者應物
X05n0232_p0776c03║隨現，交入無礙。因門例然。八、正中自有人、法不同，
X05n0232_p0776c04║以法成人，以人知法。九、於人中逆化、順化。十、人之
X05n0232_p0776c05║逆、順，必有感、應。宜逆化之感，則婆須等應之；宜順
X05n0232_p0776c06║化之感，則文殊等應之。若依後後開一成二，則法
X05n0232_p0776c07║彌多矣。謂如果分依、正為二，因亦如之，則有四矣；
X05n0232_p0776c08║正有體、用，依亦如之，則成八矣。如是相望，展轉成
X05n0232_p0776c09║多，不必全爾，故不為此釋耳。又此十對，就其正意，
X05n0232_p0776c10║總相該收，以為十玄所依體、事。若以義取，隨一事
X05n0232_p0776c11║上，即有十對，如下勝音蓮華處說。故下但約一塵，
X05n0232_p0776c12║即具十對。
X05n0232_p0776c13║▲第二、總攝歸真實者。
X05n0232_p0776c14║▲即真空絕相。
X05n0232_p0776c15║▲經云：法性本空寂，無取亦無見。性空即是佛，不可
X05n0232_p0776c16║得思量。亦有十義，如法界觀。
X05n0232_p0776c17║第二、攝歸真實者，疏文有三：初標章；次即真空絕
X05n0232_p0776c18║相者，即指法之本；後經云下，引文證成。二中杜順
X05n0232_p0776c19║和尚法界觀中總有三觀：一、真空絕相觀，二、事理
X05n0232_p0776c20║無礙觀，三、周遍含容觀。即今疏後之三門總攝歸
X05n0232_p0776c21║真，即真空絕相。於中自有四句十門：一、會色歸空
X05n0232_p0776c22║觀，二、明空即色觀，三、色空無礙觀，四、泯絕無寄觀。
X05n0232_p0776c23║此為四句。前二各四，故為十門。初句四門者，前三
X05n0232_p0776c24║同言色不即空，以即空故，釋則不同：一、明不即斷
X05n0232_p0777a01║空，以即真空故；二、明青、黃不即真空，以青、黃無體
X05n0232_p0777a02║故，即是真空；三、空中無色可即空，故云不即空，以
X05n0232_p0777a03║會色歸空，無有體故，即是真空；上三以法揀情；四、
X05n0232_p0777a04║色即是空，以無性故。如色既然，萬法皆爾。第二、明
X05n0232_p0777a05║空即色觀，亦有四門。前三門准前，言同釋別，但翻
X05n0232_p0777a06║云空不即色。以即色故，亦有三義：一、斷空不即色，
X05n0232_p0777a07║以真空必不異色故；二、以空理非青、黃，故非色，非
X05n0232_p0777a08║青、黃之真空必不異青、黃，故云即色；三、空是所依，
X05n0232_p0777a09║故不即色，必與能依為所依，故云即色也。上三揀
X05n0232_p0777a10║情。四、空即是色，凡是真空，必不異色故。第三、色空
X05n0232_p0777a11║無礙觀者，謂色舉體是真空，故色不盡而空現；空
X05n0232_p0777a12║舉體不異色，故空即色而空不隱，故無礙一味。第
X05n0232_p0777a13║四、泯絕無寄觀者，謂此真空不可言即色不即色
X05n0232_p0777a14║即空不即空一切皆不可不可亦不可此語亦不
X05n0232_p0777a15║受，逈絕無寄。言解不及，以生心動念乖法體故。以
X05n0232_p0777a16║前八門揀情顯解，第三門解終趣行，第四門正成
X05n0232_p0777a17║行體。由解成行，行起解絕。上皆法界觀義。所以疏
X05n0232_p0777a18║中不廣引者，以第三色空無礙濫於第二事、理無
X05n0232_p0777a19║礙觀故。彼所以立者，以第四泯絕無寄，泯前三故，
X05n0232_p0777a20║故名真空絕相。今但取一門總意，亦即泯絕無寄。
X05n0232_p0777a21║又欲令四門成四種法界故：初門即事，此門即理，
X05n0232_p0777a22║三、即事、理無礙，四、即事、事無礙故。
X05n0232_p0777a23║▲第三、彰其無礙。然上十對皆悉無礙，今且約事理
X05n0232_p0777a24║以顯無礙，亦有十門：
X05n0232_p0777b01║第三、事、理無礙觀中，疏文分三：初、總標；二、一、理遍
X05n0232_p0777b02║於事下，別釋；三、上之十事下，總結。今初，言十對皆
X05n0232_p0777b03║悉無礙者，謂：一、教、義無礙，二、理、事無礙，三、境、智無
X05n0232_p0777b04║礙，乃至十、應、感無礙。今且約事、理無礙者，事、理是
X05n0232_p0777b05║所詮法中之總故。又諸處多明理、事無礙故，為成
X05n0232_p0777b06║四法界故。
X05n0232_p0777b07║▲一、理遍於事門。
X05n0232_p0777b08║▲謂無分限之理全遍有分限事中。
X05n0232_p0777b09║▲故一一纖塵，理皆圓足。
X05n0232_p0777b10║一、理遍於事下，第二、別釋十門，即為十別。一一門
X05n0232_p0777b11║中多：先正釋，後會前義。即前性、相不同中十對之
X05n0232_p0777b12║義，或一門會一義，或二門同會一義，或一門以會
X05n0232_p0777b13║多義。至文當知。又十對中唯會法性，以是同教一
X05n0232_p0777b14║乘，義分齊故。如前云：三乘、一乘別，今但會一乘；五
X05n0232_p0777b15║性、一性別，但會一性。十對皆然。今初，第一門不會，
X05n0232_p0777b16║至第二門一時會故。疏中三：初、標門。●次謂無分
X05n0232_p0777b17║限下，正釋。謂理不可分，故無分限。事隨緣別，故分
X05n0232_p0777b18║位歷。然而不相離，故得相遍。今明理不異事，故遍
X05n0232_p0777b19║事中。●後故一一纖塵下，結成遍義。若不全遍，則
X05n0232_p0777b20║理可分。事不全攝，亦不即理。如一纖塵，事事皆爾。
X05n0232_p0777b21║正遍此時，不妨餘遍。故亦非餘處無理。全此全彼，
X05n0232_p0777b22║亦非二理。
X05n0232_p0777b23║▲二、事遍於理門。謂有分之事全同無分之理，故一
X05n0232_p0777b24║小塵即遍法界。
X05n0232_p0777c01║二、事遍於理門者，文中二：先正明，後會前。前中所
X05n0232_p0777c02║以要全同者，以事無別體，還如理故。若不全同，則
X05n0232_p0777c03║不如理，色不異空，義不極成。然相遍二門，超情難
X05n0232_p0777c04║見。何者？謂事既有分，理即無分，如何得遍？若塵遍
X05n0232_p0777c05║法界，塵應非小；理遍同事，應如小塵。今明由事與
X05n0232_p0777c06║理有非一非異義故，以非異故全同，以非一故不
X05n0232_p0777c07║壞。分無分別，則事理兩分。如海與波，一波全遍大
X05n0232_p0777c08║海，以同海故；大海全在小波，以海無二故；全在一
X05n0232_p0777c09║波，亦全在諸波，同一海故。
X05n0232_p0777c10║▲由上二義互該徹故，皆同一性。
X05n0232_p0777c11║由上二義下，二、會前義。於中分二：先會一性，後會
X05n0232_p0777c12║一乘。前中三：初、明一性無性；二、明成佛不成佛；三、
X05n0232_p0777c13║明無性即佛性。初中，先正明，後引證。前中，謂事有
X05n0232_p0777c14║分限，理無分限。五性約事，一性約理。今理遍於事，
X05n0232_p0777c15║則一性之理全在五性之中；事遍於理，五性即是
X05n0232_p0777c16║一性。故云互該徹故，皆同一性。
X05n0232_p0777c17║▲故出現品云：如來成正覺時，於其身中普見一切
X05n0232_p0777c18║眾生成正覺，乃至普見一切眾生入涅槃，皆同一性，
X05n0232_p0777c19║所謂無性。
X05n0232_p0777c20║故出現下。二、引證。此文釋通二義：一、正是事事無
X05n0232_p0777c21║礙義，以眾生及佛皆是事故。今取釋文皆同一性
X05n0232_p0777c22║之義，故證事理無礙。由理遍事，故生隨理而在佛
X05n0232_p0777c23║中。
X05n0232_p0777c24║▲理遍事故，一成一切成。事遍同理故，說都無所成。
X05n0232_p0778a01║理遍事故下，第二、明成佛不成佛義。謂理無二實
X05n0232_p0778a02║故該多事而皆成也，理如虗空故事同理而無成
X05n0232_p0778a03║矣。
X05n0232_p0778a04║▲經云：譬如虗空，無成無壞。
X05n0232_p0778a05║經云：譬如下。引證。亦出現品成正覺中義引之耳。
X05n0232_p0778a06║文云：佛子！譬如虗空，一切世界若成若壞，常無增
X05n0232_p0778a07║減。何以故？虗空無生故。諸佛菩提亦復如是，若成
X05n0232_p0778a08║正覺、不成正覺，亦無增減。何以故？菩提無相無非
X05n0232_p0778a09║相，無一無種種故，即無所成義。由上二義，欲成則
X05n0232_p0778a10║念念常成，欲不成則十方三際無成佛者。故成與
X05n0232_p0778a11║不成，自在無礙。
X05n0232_p0778a12║▲一、性無性即是佛性。
X05n0232_p0778a13║▲故涅槃云：佛性名第一義空，第一義空名為智慧。
X05n0232_p0778a14║一性無性即是佛性者，第三、會佛性義。先正會。●
X05n0232_p0778a15║後故涅槃下，引證。以第一義空，即無性故。大意秪
X05n0232_p0778a16║爾，欲窮法源，故復略引。然北經二十七師子吼品，
X05n0232_p0778a17║問於佛性，總有六問。經云：何為佛性？（一、問體相。）以何義
X05n0232_p0778a18║故，名為佛性？（二、問名義。）何故復名常樂我淨？（三、問性德。）若一
X05n0232_p0778a19║切眾生有佛性者，何故不見一切眾生所有佛性？
X05n0232_p0778a20║（四、問眾生不見所以。）十住菩薩住何等法不了了見？佛住何
X05n0232_p0778a21║法而了了見？（五、問住住法別。）十住菩薩以何等眼不了了
X05n0232_p0778a22║見？佛以何眼而了了見？（六、問用眼不同。）答中，答第一問。經
X05n0232_p0778a23║云：佛性者，名第一義空。第一義空，名為智慧。所言
X05n0232_p0778a24║空者，不見空與不空。智者，見空及與不空、常與無
X05n0232_p0778b01║常、苦之與樂、我與無我。空者，一切生死。不空者，謂
X05n0232_p0778b02║大涅槃。乃至云：無我者，即是生死。我者，謂大涅槃。
X05n0232_p0778b03║見一切空，不見不空，不名中道。乃至見一切無我，
X05n0232_p0778b04║不見我者，不名中道。中道者，名為佛性。以是義故，
X05n0232_p0778b05║佛性常恒，無有變易。無明覆故，令諸眾生不能得
X05n0232_p0778b06║見。薦福釋云：然佛性有二：一、性得，二、修得。佛性，名
X05n0232_p0778b07║第一義空。第一義空，名為智慧者，即性得中道智
X05n0232_p0778b08║慧覺性。如密嚴云：如來清淨藏，亦名無垢智，常住
X05n0232_p0778b09║無始終，離四句言說。亦如華嚴經：無相智、無礙智，
X05n0232_p0778b10║具足在於眾生身中等。非是從緣智慧名智慧也。
X05n0232_p0778b11║有自性遍照法界光明義，故名智慧也。從所言空
X05n0232_p0778b12║下，明修得性。修得覺性，觀第一義空，不見空與不
X05n0232_p0778b13║空，離有無相故。從智者見空下，明見中道人。智者，
X05n0232_p0778b14║即佛菩薩也。從空者下，明空有等法也。空即遍計
X05n0232_p0778b15║依他，不空即圓成實性。下文云：一切諸法皆是虗
X05n0232_p0778b16║假，隨其滅處，即是第一義空等。故知第一義空是
X05n0232_p0778b17║不空如來藏、非空如來藏。諸佛菩薩真俗雙觀，有
X05n0232_p0778b18║無齊照，故名中道。又准下文云：佛性云何為空？第
X05n0232_p0778b19║一義空故。云何非空？以其常故。云何非空非非空？
X05n0232_p0778b20║能與善法作種子故。准此經文，第一義空不是空
X05n0232_p0778b21║如來藏。上即薦福意，亦有深理。今正釋者，與上少
X05n0232_p0778b22║異。初云佛性者名第一義空，第一義空名為智慧
X05n0232_p0778b23║者，即雙標空智。以第一義空該通心境，故明即是
X05n0232_p0778b24║智慧，揀異瓦礫非情。從所言空者下，經自雙釋二
X05n0232_p0778c01║義。所言空者，牒上第一義空。以空有雙絕，方名第
X05n0232_p0778c02║一義空，故云不見空與不空。智者見空及與不空
X05n0232_p0778c03║下，釋上智慧，經文稍略。若具，應云：所言智慧者，能
X05n0232_p0778c04║見於空及與不空故。此中者字，非是人也，秪是牒
X05n0232_p0778c05║詞。此中言見，非約修見，但明性見本有智性，能了
X05n0232_p0778c06║空、不空故。若無本智，誰知空、不空耶？我、無我等亦
X05n0232_p0778c07║爾。約修見者，自在下，經答第五、六問中；及無明覆
X05n0232_p0778c08║下，方論見、不見耳。今以即智明空，故名第一義空。
X05n0232_p0778c09║即空之智，方是常、恒智性。不生，故常；不滅，故恒。古
X05n0232_p0778c10║德引下經空等二文，證成第一義空，非空如來藏。
X05n0232_p0778c11║今觀所引，正證是空如來藏義。云何非空已下，方
X05n0232_p0778c12║證名為智慧義；空、智相成，方為真佛性義。則知二
X05n0232_p0778c13║藏亦不相離。以佛性妄法不染，故名為空；具恒沙
X05n0232_p0778c14║德，故名不空。要空諸妄，方顯不空之德，故不相離。
X05n0232_p0778c15║思之。又言第一義空者，第一義諦上論空故，明知
X05n0232_p0778c16║空性、智性無二性也。故初言即是第一義空。又云：
X05n0232_p0778c17║見一切空，不見不空，不名中道。中道者，名為佛性。
X05n0232_p0778c18║若爾，雙見，方有佛性；不雙見時，應無佛性。故知一
X05n0232_p0778c19║切空、不空等言，含於能、所。約其所見，空與不空即
X05n0232_p0778c20║是中道佛性；約其能見，若不雙見，不識佛性。若見
X05n0232_p0778c21║中道，名見佛性。餘如彼經及疏。
X05n0232_p0778c22║▲又出現云：無一眾生不具如來智慧。無不有者，即
X05n0232_p0778c23║一乘義也。
X05n0232_p0778c24║又出現云下，第二、會一乘無不有者，釋成一乘義。
X05n0232_p0779a01║若有一人無智慧性，即有二乘、三乘耳。
X05n0232_p0779a02║▲三、依理成事門。謂事無別體，要因理成，如攬水成
X05n0232_p0779a03║波故。
X05n0232_p0779a04║三、依理成事門中二：先總釋，後會前。前中言要因
X05n0232_p0779a05║理成者，以諸緣起皆無自性故。由無性理，事方成
X05n0232_p0779a06║故。故中論云：以有空義故，一切法得成。又離真心
X05n0232_p0779a07║無別體故。
X05n0232_p0779a08║▲於中又二：一、明具分唯識變。故覺林菩薩偈云：心
X05n0232_p0779a09║如工畫師，能畫諸世間，五陰悉從生，無法而不造。此
X05n0232_p0779a10║明唯心義也。何以得知是具分耶？次頌云：如心佛亦
X05n0232_p0779a11║爾，如佛眾生然，應知佛與心，體性皆無盡。既是即佛
X05n0232_p0779a12║之心，明非獨妄心而已。
X05n0232_p0779a13║於中又二下，第二、會前會上二義。由前離真心無
X05n0232_p0779a14║別體，故成初具分唯識；由前無性理成，故成真如
X05n0232_p0779a15║隨緣義。今初，言具分者，以不生滅與生滅和合，非
X05n0232_p0779a16║一非異，名阿黎耶識，即是具分，以具有生滅、不生
X05n0232_p0779a17║滅故。不生滅即如來藏，即會前唯心真、妄別中通
X05n0232_p0779a18║真心也。若不全依真心，事不依理，故唯約生滅，便
X05n0232_p0779a19║非具分。有云：影外有質為半頭唯識，質、影俱影為
X05n0232_p0779a20║具分者，此乃唯識宗中之具分耳。次引證。言覺林
X05n0232_p0779a21║偈，即夜摩宮中偈讚品。先有喻云：譬如工畫師分
X05n0232_p0779a22║布諸彩色虗妄取異色大種無差別等。疏所引偈，
X05n0232_p0779a23║即合上半。初句合譬如工畫師，下三句皆合分布
X05n0232_p0779a24║諸彩色。次引證具分偈，亦合分布彩色。並如夜摩
X05n0232_p0779b01║偈讚品釋。
X05n0232_p0779b02║▲二、明真如隨緣成故。問明品文殊難云：心性是一，
X05n0232_p0779b03║云何見有種種差別？即緣性相違難。覺首答云：法性
X05n0232_p0779b04║本無生，示現而有生，即真如隨緣答。又云：諸法無作
X05n0232_p0779b05║用，亦無有體性。明隨緣不失自性，即同勝鬘依如來
X05n0232_p0779b06║藏有生死，依如來藏有涅槃。
X05n0232_p0779b07║二明真如等者，即會前真如隨緣凝然別中隨緣
X05n0232_p0779b08║義也。緣從真起故依理成，離如來藏一切諸法不
X05n0232_p0779b09║可得故，如問明品釋。
X05n0232_p0779b10║▲四、事能顯理門。謂由事攬理成，故事虗而理實。
X05n0232_p0779b11║四明事能顯理門中分二：先正明，後引證。前中謂
X05n0232_p0779b12║由攬理成者，躡前第三門也。故事虗而理實者，由
X05n0232_p0779b13║攬理成，離理無體，故事却虗，理則實也。以事虗故，
X05n0232_p0779b14║能顯實理。事若有實，實理則隱。以事虗故，全事中
X05n0232_p0779b15║之理挺然露現，如波相虗，令水現也。以波攬水成，
X05n0232_p0779b16║故波虗水實，故波能顯水。若離波說水，即有外明
X05n0232_p0779b17║空。
X05n0232_p0779b18║▲依他無性即是圓成，如波相虗，令水現故。
X05n0232_p0779b19║依他無性等者。釋成上義，即是會前依他空有即
X05n0232_p0779b20║離別中即義。既云依他無性即是圓成，明非但無
X05n0232_p0779b21║遍計性別有圓成，是所顯理。
X05n0232_p0779b22║▲夜摩偈云：云何說諸蘊？諸蘊有何性？蘊性不可滅，
X05n0232_p0779b23║是故說無生。分別此諸蘊，其性本空寂，空故不可滅，
X05n0232_p0779b24║此是無生義。眾生既如是，諸佛亦復然，佛及諸佛法，
X05n0232_p0779c01║自性無所有。又十忍品云：譬如谷響，從緣所起，而與
X05n0232_p0779c02║法性無有相違。須彌頂偈云：了知一切法，自性無所
X05n0232_p0779c03║有。如是等文，遍於九會。
X05n0232_p0779c04║後夜摩下，引證。總引三文：初、夜摩偈，即力林菩薩
X05n0232_p0779c05║偈，三偈連綿；二、引十忍品，即如響忍；三、引須彌偈，
X05n0232_p0779c06║即勝慧菩薩偈。下半云：如是解法性，則見盧舍那。
X05n0232_p0779c07║此前有一偈反釋云：迷惑無知者，妄取五蘊相，不
X05n0232_p0779c08║了彼真性，是人不見佛。其中深旨，如隨經疏文。
X05n0232_p0779c09║▲五、以理奪事門，謂事既全理，則事盡無遺，如水奪
X05n0232_p0779c10║波，波相全盡。
X05n0232_p0779c11║五、以理奪事門等者，於中分二：先正釋，後會前。今
X05n0232_p0779c12║初。言事既全理則事盡無遺者，以離真理外無片
X05n0232_p0779c13║事可得故，斯則水存以壞波矣。
X05n0232_p0779c14║▲故說生佛不增不減。
X05n0232_p0779c15║故說生佛下，二、會前也。於中三：初、正會；次、引證；後、
X05n0232_p0779c16║非約一分眾生下，揀異權宗。
X05n0232_p0779c17║▲出現品云：譬如虗空，一切世界若成若壞常無增
X05n0232_p0779c18║減。何以故？虗空無生故。諸佛菩提亦復如是，若成正
X05n0232_p0779c19║覺、不成正覺亦無增減。何以故？菩提無相故。乃至云：
X05n0232_p0779c20║設一切眾生於一念中悉成正覺，與不成正覺亦無
X05n0232_p0779c21║有異，皆以無相平等故。
X05n0232_p0779c22║出現品云下，引證，略引二經。初引出現。言乃至云
X05n0232_p0779c23║設一切等者，其乃至中合云：菩提無相，無非相，無
X05n0232_p0779c24║一，無種種故。佛子！假使有人能化作恒河沙等心，
X05n0232_p0780a01║一一心復化作恒河沙等佛，皆無色，無形，無相，如
X05n0232_p0780a02║是盡恒河沙等劫，無有休息。佛子！於汝意云何？彼
X05n0232_p0780a03║人化心化作如來，凡有幾何？如來性起妙德菩薩
X05n0232_p0780a04║言：如我解於仁所說義，化與不化，等無有別。云何
X05n0232_p0780a05║問言凡有幾何？普賢菩薩言：善哉，善哉，佛子！如汝
X05n0232_p0780a06║所說。設一切眾生下，同。疏末後云皆以無相平等
X05n0232_p0780a07║故者，義引合云等無有異。何以故？菩提無相故。若
X05n0232_p0780a08║無有相，則無增減。
X05n0232_p0780a09║▲不增不減經亦同此說。
X05n0232_p0780a10║▲非約一分眾生不成佛者，說無增減耳。
X05n0232_p0780a11║不增不減經下。二、引他經。雖言小異而文義多同。
X05n0232_p0780a12║▲六、事能隱理門。謂真理隨緣而成事法，遂令事顯
X05n0232_p0780a13║理不現也。如水成波，動顯靜隱。
X05n0232_p0780a14║六、事能隱理門者，隨緣之中別義。以隨緣成事，此
X05n0232_p0780a15║事遍於真理，故事顯理隱也。
X05n0232_p0780a16║▲故法身流轉五道，名曰眾生。財首偈云：世間所言
X05n0232_p0780a17║論，一切是分別，未曾有一法，得入於法性等。
X05n0232_p0780a18║故法身下，引證，即法身經。言財首偈云者，即問明
X05n0232_p0780a19║品。
X05n0232_p0780a20║▲七、真理即事門。謂凡是真理，必非事外，以是法無
X05n0232_p0780a21║我理故，空即色故，理即是事，方為真理。
X05n0232_p0780a22║七、真理即事門者，以事必依理，虗無體故。是故此
X05n0232_p0780a23║理舉體皆事，方為真理。如水即波，無動而非濕，故
X05n0232_p0780a24║水即波也。
X05n0232_p0780b01║▲第七迴向云：法性不違法相等故。
X05n0232_p0780b02║法性不違法相等故者，等字等於餘文，具云：法性
X05n0232_p0780b03║不違相，法相不違性，法生不違性，法性不違生。此
X05n0232_p0780b04║兩對明事、理無違。相不違性，生不違性，自屬事能
X05n0232_p0780b05║顯理及第八事，法即理門，故但略引性不違相一
X05n0232_p0780b06║句，即第二十九經。
X05n0232_p0780b07║▲八、事法即理門。謂緣集必無自性，舉體即真故。
X05n0232_p0780b08║▲上之二門，正明二諦不相違義。如濕不違波，波不
X05n0232_p0780b09║違濕，舉體相即。故夜摩偈云：如金與金色，其性無差
X05n0232_p0780b10║別。法非法亦然，體性無有異。
X05n0232_p0780b11║上之二門下，並將七、八二門會前五義：一、會二諦
X05n0232_p0780b12║空有，即離別中相即義也。濕喻真諦，波喻俗諦。夜
X05n0232_p0780b13║摩偈者，即精進林菩薩偈。彼初偈云：諸法無差別，
X05n0232_p0780b14║無有能知者，唯佛與佛知，智慧究竟故。次文即云：
X05n0232_p0780b15║如金與金色，其性無差別，法非法亦然，體性無有
X05n0232_p0780b16║異。然法非法有其二義：一、善法為法，惡法為非法，
X05n0232_p0780b17║此順標中諸法無差故；二者、法相為法，法性為非
X05n0232_p0780b18║法，即金喻法性，色喻法相。今文正用後意，故證事、
X05n0232_p0780b19║法即理，二諦相即。
X05n0232_p0780b20║▲此亦喻於如來之藏與阿賴耶展轉無別。
X05n0232_p0780b21║此亦喻於下。二、重會前唯心真妄別中通真心義，
X05n0232_p0780b22║即金喻如來藏，色喻生死等。故密嚴云：如來清淨
X05n0232_p0780b23║藏，世間阿賴耶，如金與指環，展轉無差別。由前第
X05n0232_p0780b24║三門中已會，故致亦言。
X05n0232_p0780c01║▲又由事即理故，雖有不常；理即事故，雖空不斷。
X05n0232_p0780c02║又由事即理下，會不斷常，亦是二諦門中開出。
X05n0232_p0780c03║▲又由事理相即，故起滅同時。須彌偈云：一切凡夫
X05n0232_p0780c04║行，莫不速歸盡，其性如虗空，故說無有盡。智者說無
X05n0232_p0780c05║盡，此亦無所說，自性無盡故，得有難思盡等。則同時
X05n0232_p0780c06║四相，不待後無。
X05n0232_p0780c07║又由事理相即等者，會四相前後一時，別中一時
X05n0232_p0780c08║之義，事全同理，故事即滅也。以事虗無體，故引偈
X05n0232_p0780c09║即善慧菩薩。
X05n0232_p0780c10║▲亦令究竟斷證離於能所。十地品云：非初非中後，
X05n0232_p0780c11║非言詞所及。迴向品云：無有智外如為智所入，亦無
X05n0232_p0780c12║如外智能證於如等。
X05n0232_p0780c13║亦令究竟下，會能所斷證，即離別中即義。然引十
X05n0232_p0780c14║地斷惑經文，但初一句是斷惑相，三時無斷方說
X05n0232_p0780c15║斷故；後一句是般若相，今以般若亦為能斷，故因
X05n0232_p0780c16║便引之。故論釋此句云即是觀行相，謂無分別智
X05n0232_p0780c17║體絕名言，真智內發，不同聲聞依聲而悟故。既為
X05n0232_p0780c18║真智，故可斷惑。迴向品云無有智外如等者，亦證
X05n0232_p0780c19║斷惑能所不二，義如前說。上所引經，皆至下本文
X05n0232_p0780c20║自當曉了。
X05n0232_p0780c21║▲九、真理非事門。即妄之真，異於妄故，如濕非動。
X05n0232_p0780c22║九、真理非事門者，謂即事之理而非是事，以真妄
X05n0232_p0780c23║異故，實非虗故，所依非能依故。如即波之水非波，
X05n0232_p0780c24║以濕非動故。是則不異有之真空空存也。
X05n0232_p0781a01║▲十、事法非理門。即真之妄，異於真故，如動非濕。故
X05n0232_p0781a02║慚愧林偈云：如色與非色，此二不為一。又云：如相與
X05n0232_p0781a03║無相，生死及涅槃，分別各不同等。
X05n0232_p0781a04║十、事法非理門者，謂全理之事而恒非理，以性相
X05n0232_p0781a05║異故，能依非所依故。是故舉體全理，而事相宛然。
X05n0232_p0781a06║如全水之波，波恒非水，以動非濕故。是則不異空
X05n0232_p0781a07║之幻，事事存也。
X05n0232_p0781a08║▲上七、八二門明事、理非異，九、十二門明事、理非一，
X05n0232_p0781a09║故為、無為非一非異。第四迴向云：於有為界示無為
X05n0232_p0781a10║法而不滅壞有為之相，於無為界示有為法而不分
X05n0232_p0781a11║別無為之性。
X05n0232_p0781a12║上七、八二門下，用前四門，會前佛身無為、有為，別
X05n0232_p0781a13║中無為義也。然大品亦云：須菩提白佛：若是法平
X05n0232_p0781a14║等，無有高下，為是有為？為是無為？佛答：非有為法，
X05n0232_p0781a15║非無為法。何以故？離有為法，無為法不可得；離無
X05n0232_p0781a16║為法，有為法不可得。須菩提！有為、無為，不合、不散，
X05n0232_p0781a17║皆其義也。
X05n0232_p0781a18║▲上之十事同一緣起，故云無礙。
X05n0232_p0781a19║▲約理望事，則有成有壞，有即有離。事望於理，有顯
X05n0232_p0781a20║有隱，有一有異，逆順自在，無障無礙。同時頓起深思，
X05n0232_p0781a21║令觀明現，以成理事圓融無礙觀也。
X05n0232_p0781a22║上之十事下，第三、總結，即結釋十門。於中二：先結
X05n0232_p0781a23║指；後約理望事下，別束十門以成八字。理望於事，
X05n0232_p0781a24║有其四義：一、有成者，即第三、依理成事門；二、有壞
X05n0232_p0781b01║者，即第五、以理奪事門，既奪彼事，事則壞也；三、有
X05n0232_p0781b02║即者，即第七、真理即事門；四、有離者，即第九、真理
X05n0232_p0781b03║非事門。言事望於理，有顯有隱，有一有異者，亦有
X05n0232_p0781b04║四門：一、有顯者，即第四、事能顯理門；二、有隱者，即
X05n0232_p0781b05║第六、事能隱理門；三、有一者，即第八、事法即理門；
X05n0232_p0781b06║四、有異者，即第十、事法非理門。此上言成壞等者，
X05n0232_p0781b07║就功能說，如有成者，是理成事，非理自成，則一一
X05n0232_p0781b08║門皆有事理無礙，故云約理望事，約事望理。餘可
X05n0232_p0781b09║思之。上來相參，故有四對八義，而初相遍二門，今
X05n0232_p0781b10║不會者，以相遍之義，義皆相似，非如一成一壞等
X05n0232_p0781b11║故，故不顯之。又相遍者，即後八門之所以故，謂由
X05n0232_p0781b12║相遍，方有成壞等耳。若欲攝者，即事理、相即二義
X05n0232_p0781b13║所收，後之不即二門，即不壞能所，方有相遍，有相
X05n0232_p0781b14║遍故，方論不即。言逆順自在等者，事理相望各四
X05n0232_p0781b15║義中，皆二義逆、二義順，謂依理成事，真理即事，順
X05n0232_p0781b16║也；以理奪事，真理非事，逆也；事能顯理，事法即理，
X05n0232_p0781b17║順也；事能隱理，事法非理，逆也。欲成即成，欲壞即
X05n0232_p0781b18║壞，故云自在。成不礙壞，壞不礙成，顯不礙隱，隱不
X05n0232_p0781b19║礙顯，故云無礙。正當成時，即是壞等，故得同時。四
X05n0232_p0781b20║對皆無前後，故云頓起。又上四對，何以約理望事，
X05n0232_p0781b21║但云成等，不云顯等？約事望理，但云顯等，不云成
X05n0232_p0781b22║等？深有所以。何者？事從理生，可許云成；理非新有，
X05n0232_p0781b23║但可言顯；事成必滅，故得云壞；真理常住，故但云
X05n0232_p0781b24║隱。其即之與一，離之與異，大旨則同，細明亦異。理
X05n0232_p0781c01║無形相，但可即事；而事有萬差，故可言與理冥一；
X05n0232_p0781c02║理絕諸相，故云離事；事有差異，故云異理。上約義
X05n0232_p0781c03║別，有此不同。若統收者，應成五對無礙之義：一、相
X05n0232_p0781c04║遍對；二、相成對；三、相害對；四、相即對；五、不即對。五
X05n0232_p0781c05║中，前四明事理不離，後一明事理不即。又五對之
X05n0232_p0781c06║中共有三義：成、顯一對，是事理相作義；奪、隱及不
X05n0232_p0781c07║即二對，是事理相違義；相遍及相即二對，是事理
X05n0232_p0781c08║不相礙義。又由第二相作，故有第四相即；由相即，
X05n0232_p0781c09║故相遍；由有第三相違，故有第五不即。又若無不
X05n0232_p0781c10║即，無可相遍，故說真空、妙有各有四義。初約理望
X05n0232_p0781c11║事，即真空四義：一、廢己成他義，即依理成事門；二、
X05n0232_p0781c12║泯他顯己義，即真理奪事門；三、自他俱存義，即真
X05n0232_p0781c13║理非事門；四、自他俱泯義，即真理即事門。由其即
X05n0232_p0781c14║故，而互泯也。又初及三即理遍於事門，以自存故，
X05n0232_p0781c15║舉體成他，故遍他也。後約事望理，即妙有四義：一、
X05n0232_p0781c16║顯他自盡義，即事能顯理門；二、自顯隱他義，即事
X05n0232_p0781c17║能隱理門；三、自他俱存義，即事法非理門；四、自他
X05n0232_p0781c18║俱泯義，即事法即理門。又初及三即事遍於理門，
X05n0232_p0781c19║以自存故，而能顯他，故遍他也。故說幻有存亡無
X05n0232_p0781c20║礙，真空隱顯自在。
X05n0232_p0781c21║▲第四、周遍含容，即事事無礙。且依古德，顯十玄門。
X05n0232_p0781c22║於中文二：先、正辨玄門，第二、明其所以。
X05n0232_p0781c23║第四、周遍含容者，即周遍含容觀。於中二：先標舉
X05n0232_p0781c24║開章，後依章別釋。今初。然此觀名即法界觀中之
X05n0232_p0782a01║名，以當事事無礙。以理有普遍、廣容二義，融於諸
X05n0232_p0782a02║事，皆能周遍含容。眾多義門，皆悉由此二義而有。
X05n0232_p0782a03║然法界觀立十觀名，與十玄不同。故今疏云且依
X05n0232_p0782a04║古德顯十玄門，即依藏和尚也。至相已有，而小有
X05n0232_p0782a05║不同。於中文二：下開章，可知。
X05n0232_p0782a06║▲今初。一、同時具足相應門，二、廣狹自在無礙門，三、
X05n0232_p0782a07║一多相容不同門，四、諸法相即自在門，五、祕密隱顯
X05n0232_p0782a08║俱成門，六、微細相容安立門，七、因陀羅網境界門，八、
X05n0232_p0782a09║託事顯法生解門，九、十世隔法異成門，十、主伴圓明
X05n0232_p0782a10║具德門。此之十門，同一緣起，無礙圓融。隨其一門，即
X05n0232_p0782a11║具一切。
X05n0232_p0782a12║今初，一、同時下，二、依章別釋。釋其二章，即為二、別。
X05n0232_p0782a13║今釋初章，疏文有三：初、列名總顯，二、指事別明，三、
X05n0232_p0782a14║結例成益。今初，十名全依賢首，是故上云互依古
X05n0232_p0782a15║德。就列名中，其第二廣、狹自在門，同法界觀中廣
X05n0232_p0782a16║容普遍之義，而名小異。此門賢首新立，以替至相。
X05n0232_p0782a17║十、玄諸藏純、雜具德門，意云：一行為純，萬行為雜
X05n0232_p0782a18║等，即事事無礙義。若一理為純，萬行等為雜，即事、
X05n0232_p0782a19║理無礙。恐濫事、理無礙，所以改之。主、伴一門，至相
X05n0232_p0782a20║所無，而有唯心迴轉善成門。今為玄門所以，故不
X05n0232_p0782a21║立之。而列名次亦異於彼，彼云：一、同時具足相應
X05n0232_p0782a22║門，二、因陀羅網境界門，三、祕密隱、顯俱成門，四、微
X05n0232_p0782a23║細相容安立門，五、十世隔法異成門，六、諸藏純、雜
X05n0232_p0782a24║具德門，七、一、多相容不同門，八、諸法相即自在門，
X05n0232_p0782b01║九、唯心迴轉善成門，十、託事顯法生解門。今不依
X05n0232_p0782b02║至相者，以賢首所立有次第故。一、同相具足相應
X05n0232_p0782b03║門，以是總故，冠於九門之初。二、廣、狹門別中，先辨
X05n0232_p0782b04║此者，是別門之由。由上事、理無礙中事、理相遍，故
X05n0232_p0782b05║生下諸門。且約事如理遍，故廣；不壞事相，故狹。故
X05n0232_p0782b06║為事事無礙之始。三、由廣、狹無礙，所遍有多。以己
X05n0232_p0782b07║望多，故有一、多相容。相、容，則二體俱存，但力、用交
X05n0232_p0782b08║徹耳。四、由此容彼，彼便即此；由此遍彼，此便即彼
X05n0232_p0782b09║等。故有相即門。五、由互相攝，則互有隱、顯。理攝他，
X05n0232_p0782b10║他可見，故有相入門；攝他，他無體，故有相如門；攝
X05n0232_p0782b11║他，他雖存而不可見，故有隱顯門，以為門別故。故
X05n0232_p0782b12║此三門皆由相攝而有，相入則如二鏡互照，相即
X05n0232_p0782b13║則如波水相收，隱顯則如片月相暎。六、由此攝他，
X05n0232_p0782b14║一切齊攝，彼攝亦然，故有微細相容。七、由互攝重
X05n0232_p0782b15║重，故有帝網無盡。八、由既如帝網，隨一即是一切
X05n0232_p0782b16║無盡，故有託事顯法。九、由上八皆是所依，所依之
X05n0232_p0782b17║法既融，次辨能依，能依之時亦爾。十、由法法皆然，
X05n0232_p0782b18║故隨舉其一，則便為主；連帶緣起，便有伴生。廣如
X05n0232_p0782b19║下釋。然刊定記則分德、相、業用，各有十玄。德相十
X05n0232_p0782b20║者：一、同時具足相應德；二、相即德；三、相在德；四、隱
X05n0232_p0782b21║顯德；五、主伴德；六、同體即成德；七、具足無盡德；八、
X05n0232_p0782b22║純雜德；九、微細德；十、因陀羅網德。二、業用十者：一、
X05n0232_p0782b23║同時具足相應用；二、相即用；三、相在用；四、相入用；
X05n0232_p0782b24║五、相作用；六、純雜用；七、隱顯用；八、主伴用；九、微細
X05n0232_p0782c01║用；十、因陀羅網用。其德相門中無業用門中四、五，
X05n0232_p0782c02║業用中無德相六、七。彼師意云：業用是應機施設，
X05n0232_p0782c03║故有相入、相作。以本不入，令見入故；本來眾生非
X05n0232_p0782c04║佛，令生作佛故，故是業用。德相不爾，故無相作、相
X05n0232_p0782c05║入。其德相本具，故有同體，即一切法德及具足無
X05n0232_p0782c06║盡德。業用不爾，故無此二。此四互出，故各有十。歷
X05n0232_p0782c07║門備舉，便成十二。今明德用雖異，不妨同一十玄，
X05n0232_p0782c08║無不該攝。德相亦有常入、作故，故彼相在，即相入
X05n0232_p0782c09║也；彼相作者，乃相即也。名異義同，令見出入，即業
X05n0232_p0782c10║用門；常相涉入，如鏡互照，即德相門。以眾生為佛，
X05n0232_p0782c11║生即佛也；以佛作眾生，佛即生也。故知相作即是
X05n0232_p0782c12║相即。若約對機而作，名業用門；本來即是，名德相
X05n0232_p0782c13║門。依此而分，非無小異；統其體事，更無別也。是知
X05n0232_p0782c14║相即、相作二名雖異，而無兩門；入在小殊，始終一
X05n0232_p0782c15║致。又德相不能入作，真如則闕。此德不應有普攝
X05n0232_p0782c16║諸法之德及遍一切法德，亦應無有能安立德及
X05n0232_p0782c17║能持世間、成就一切諸佛菩薩之德，故常作入於
X05n0232_p0782c18║理無違。如有經言：諸佛猶如淨明鏡，我身一似摩
X05n0232_p0782c19║尼珠；諸佛常來入我體，我身遍入諸佛軀。即常入
X05n0232_p0782c20║也。又真如隨緣成一切法，何無作耶？若隨情見作
X05n0232_p0782c21║入，則但有業用義也。其同體成即德，乃此中託事
X05n0232_p0782c22║顯法生解門，但名異耳。故彼自釋云：一一即是一
X05n0232_p0782c23║切諸法。故與下釋託事義同。其具足無盡德，即帝
X05n0232_p0782c24║網門，亦微細門攝，並如下會。又彼不存廣狹而存
X05n0232_p0783a01║純雜，亦如下會。而彼無十世門，彼以時為所依體
X05n0232_p0783a02║事故。故彼體事亦有十種，謂色、心、時、處、身、方、教、義、
X05n0232_p0783a03║行、位，則攝法無遺，斯亦有理。今明時無別體，故不
X05n0232_p0783a04║為所依；但依法立，故入玄門耳，亦如下會。
X05n0232_p0783a05║▲今且於前十中取一，事法明具後十門。
X05n0232_p0783a06║今且於前十中下，第二、指事別明。分二：先總也。
X05n0232_p0783a07║▲如下文中，一蓮華葉或一微塵，則具教等十對同
X05n0232_p0783a08║時相應具足圓滿。
X05n0232_p0783a09║後如下文中下，別顯十門，即為十別。初即同時具
X05n0232_p0783a10║足相應門，以近初列，故不標。次文中，先正明，後引
X05n0232_p0783a11║證。前中又二：初明當門中具，後明具餘九門。疏言
X05n0232_p0783a12║則具教等十對同時相應具足圓滿者，初當門中
X05n0232_p0783a13║具也。此中正意即明具前教、義、理、事、境、智、行、位、因、
X05n0232_p0783a14║果等十對之法。前十對法，無法不包故；此頓具，則
X05n0232_p0783a15║無所不具。所以具者，廣有十因；略而言之，法界融
X05n0232_p0783a16║故。然古德就一華之上，義有此十。探玄記云：此一
X05n0232_p0783a17║蓮華表令生解為教，則是所詮為義，如下勝音菩
X05n0232_p0783a18║薩蓮華處說。二、華相為事，華體為理，下云法界不
X05n0232_p0783a19║可壞蓮華世界海。三、華是所觀，亦即是能觀，以此
X05n0232_p0783a20║經中可以內行為外事故。四、行事之華，結成位故。
X05n0232_p0783a21║五、因事之華，攬成果故。六、華臺所依，亦入正故，如
X05n0232_p0783a22║國土身等。七、華體同真，用應機故。八、全攬為人，恒
X05n0232_p0783a23║是法故。九、逆同五熱，順十度故。十、應赴羣機，亦能
X05n0232_p0783a24║感故。如一華事既爾，餘一切事准以知之。如事法
X05n0232_p0783b01║既爾，餘教義等一切皆然。準思，可見。如具自十對
X05n0232_p0783b02║既爾，彼一華葉具前十門亦然。釋曰：若依古德此
X05n0232_p0783b03║義，則一事華上已有此十，前十對上復各有十。令
X05n0232_p0783b04║一事華頓具十十，亦有斯理。今此疏意但令頓具
X05n0232_p0783b05║前十，已無不收耳。
X05n0232_p0783b06║▲亦具後之九門及彼門中所具教等，以是總故。
X05n0232_p0783b07║亦具後之九門下，此第二、明具餘門，亦釋成總義。
X05n0232_p0783b08║若唯具當門，不成總故。而言所具教等者，下九門
X05n0232_p0783b09║各有教、義、理、事、境、智等故。今能具門既全在初門，
X05n0232_p0783b10║門門所具居然在此。然九門具，教等雖同於義各
X05n0232_p0783b11║別，謂廣狹門則十皆廣狹，謂教廣狹、義廣狹、理廣
X05n0232_p0783b12║狹、事廣狹等。若相入門則十皆相入，下七例然。
X05n0232_p0783b13║▲故下文云：一切法門無盡海，同會一法道場中。
X05n0232_p0783b14║故下文云下，第二、引證。於中先引妙嚴品，即普智
X05n0232_p0783b15║眼廣果天王偈。彼偈下半云：如是法性佛所說，智
X05n0232_p0783b16║眼能明此方便。此明一門中具無盡，則無不具足
X05n0232_p0783b17║也。
X05n0232_p0783b18║▲華藏頌云：華藏世界所有塵，一一塵中見法界。
X05n0232_p0783b19║▲一塵尚具，況一葉耶？
X05n0232_p0783b20║後引華藏偈下半云：寶光現佛如雲集，此是如來
X05n0232_p0783b21║剎自在。今但引塵含法界便是總義，以教義理事
X05n0232_p0783b22║境智及廣狹相入等即法界故。問：但言法界，寧知
X05n0232_p0783b23║非是理法界耶？答曰：以下半云寶光現佛如雲集，
X05n0232_p0783b24║此是如來剎自在，明知是含事法界耳。●一塵尚
X05n0232_p0783c01║具，況一葉耶者，舉細況麤，釋成玄妙耳。又妙嚴品
X05n0232_p0783c02║喻佛身云：譬如虗空，具含眾像。此舉佛身具足諸
X05n0232_p0783c03║法也。又晉經性起品云：三世一切劫，佛剎及諸法，
X05n0232_p0783c04║諸根心心法，一切虗妄法，於一佛身中，此法皆悉
X05n0232_p0783c05║現，是故說菩提，無量無有邊。亦約佛身心具也。又
X05n0232_p0783c06║普賢三昧品云：能令一切國土所有微塵，普能容
X05n0232_p0783c07║受無邊法界。據能令之言，但似業用，總由德相。本
X05n0232_p0783c08║自具足，即是德相；令物見之，即為業用。下德相、業
X05n0232_p0783c09║用准之。第十行云：此菩薩於其身中，現一切剎、一
X05n0232_p0783c10║切眾生、一切諸佛。八十云：善財見普賢一一身分、
X05n0232_p0783c11║一一毛孔，皆有十方一切世界、三千界中地水等
X05n0232_p0783c12║輪、諸山河海、人天宮殿、種種時劫、諸佛菩薩。如見
X05n0232_p0783c13║現在世界，如是前際、後際一切世界中，悉爾明見。
X05n0232_p0783c14║乃至十方剎塵中，現三世一切境界、一切佛剎、一
X05n0232_p0783c15║切眾生、一切佛出興、一切菩薩，及聞佛菩薩眾會
X05n0232_p0783c16║言音，斯並同時具足相應門也。
X05n0232_p0783c17║▲二、即彼華葉普周法界而不壞本位。以分即無分，
X05n0232_p0783c18║無分即分，廣狹自在，無障無礙。
X05n0232_p0783c19║二、即彼華葉下，廣狹自在無礙門。於中二：先明廣
X05n0232_p0783c20║狹，後會通純雜。前中三：初正明，次引證，後句數。今
X05n0232_p0783c21║初，上二句出廣狹相，以分即無分。無分即分者，出
X05n0232_p0783c22║其所以。由華是事，分限歷然，而即同真性故。無分
X05n0232_p0783c23║限便廣無際，以事如理故。無分即分者，明廣即狹，
X05n0232_p0783c24║以不壞相故。
X05n0232_p0784a01║▲十定云：有一蓮華，盡十方際而不妨，外有可見。
X05n0232_p0784a02║十定下。二、引證，即第十無礙輪三昧之文。當四十
X05n0232_p0784a03║三有一蓮華盡十方際，即是經文，然其猶略。具云：
X05n0232_p0784a04║佛子！此菩薩摩訶薩有一蓮華，其華廣大盡十方
X05n0232_p0784a05║際，以不可說葉、不可說寶、不可說香而為莊嚴等。
X05n0232_p0784a06║次云而不妨外有可見者，乃是義引。彼經云：眾生
X05n0232_p0784a07║見者無不禮敬。故知亦有外相可見也。七十七善
X05n0232_p0784a08║財歎樓閣云：不動本處而能普詣一切佛剎而莊
X05n0232_p0784a09║嚴者之所住處。七十六摩耶夫人云：又善男子！彼
X05n0232_p0784a10║妙光明入我身時，我身形量雖不踰本，然其實已
X05n0232_p0784a11║超諸世間。所以者何？我身爾時量同虗空，悉能容
X05n0232_p0784a12║受十方菩薩受生莊嚴諸宮殿故。如是等文皆廣
X05n0232_p0784a13║狹自在也。
X05n0232_p0784a14║▲是故或唯廣無際，或分限歷然，或即廣即狹，或廣
X05n0232_p0784a15║狹俱泯。或具前四，以是解境故；或絕前五，以是行境
X05n0232_p0784a16║故。下皆准此。
X05n0232_p0784a17║是故或唯廣下，三句數分別。初事如理故廣，不壞
X05n0232_p0784a18║本相故狹。此二同時故有即廣即狹，同時互奪故
X05n0232_p0784a19║有俱泯。五具前四，一時照了故云解境，行起解絕
X05n0232_p0784a20║故有。第六總絕前五，誰復以廣狹存泯當其方寸？
X05n0232_p0784a21║▲然此廣狹，亦名純雜義。普周法界，故純一無二；不
X05n0232_p0784a22║壞本位，則不妨於雜。萬行例然。
X05n0232_p0784a23║然此廣狹下，二、會純雜門。以古十玄有名，賢首意
X05n0232_p0784a24║云：萬行純雜，有通事理無礙，及單約事說，故廢之
X05n0232_p0784b01║耳。謂同一法界故純，不壞事相故雜，此即事理無
X05n0232_p0784b02║礙也。一行長行故純，不妨餘行故雜，此但約事也。
X05n0232_p0784b03║故昔廢之而立廣狹。今欲會取，即事同理而遍故
X05n0232_p0784b04║純，不壞一多故雜，則亦有事事無礙義耳。如以入
X05n0232_p0784b05║門取之，則一切皆入，故名為純；入中有多法門，故
X05n0232_p0784b06║名為雜。如妙嚴品說：諸眾海各各唯得一解脫門，
X05n0232_p0784b07║純也；普賢菩薩得不思議解脫門，雜也。六十五慈
X05n0232_p0784b08║行童女云：我於三十六恒河沙佛所求得此法，彼
X05n0232_p0784b09║諸如來各以異門令我入此般若波羅蜜普莊嚴
X05n0232_p0784b10║門。即純雜無礙也。又善財童子所求諸善知識，各
X05n0232_p0784b11║言我唯知此法門，又云多劫唯修此法門者，即純
X05n0232_p0784b12║門也。諸善知識皆推進云如諸菩薩種種知見、種
X05n0232_p0784b13║種修行、種種證得者，此雜門也。自言知一，推他有
X05n0232_p0784b14║多，自他雖異，然屬一身，此亦純雜無礙門也。又善
X05n0232_p0784b15║財普獲諸善知識解行德證，亦雜門也。然上所引
X05n0232_p0784b16║數處經文，多皆約行，一行、多行為純雜，故並通。單
X05n0232_p0784b17║約事明，然通德相。若准無著無縛解脫迴向云：以
X05n0232_p0784b18║無著無縛解脫心成就普賢佛自在力，於一門中
X05n0232_p0784b19║示現，經不可說不可說劫，無有窮盡，令一切眾生
X05n0232_p0784b20║皆得悟入；以無著無縛解脫心成就普賢佛自在
X05n0232_p0784b21║力，於種種門中示現，經不可說不可說劫，無有窮
X05n0232_p0784b22║盡，令一切眾生皆得悟入。其身普現一切佛前者，
X05n0232_p0784b23║即約用純雜也。萬行例然者，即約行說純雜，通於
X05n0232_p0784b24║事理，事事無得，及單約事行也。約事事無礙者，如
X05n0232_p0784c01║一施行，一切皆施，名純；施中具於諸行，名雜。
X05n0232_p0784c02║▲三、即此華葉舒己遍入一切法中，即攝一切令入
X05n0232_p0784c03║己內。
X05n0232_p0784c04║▲舒攝同時，既無障礙，是故鎔融。或有四句、六句，思
X05n0232_p0784c05║之。
X05n0232_p0784c06║第三、一多相容不同門。於中三：初正明，次引證，後
X05n0232_p0784c07║重科揀。初中二：先正釋，即如理之遍、如理之包。●
X05n0232_p0784c08║後舒攝同時下，句數料揀，例上廣狹，故云思之。若
X05n0232_p0784c09║具作者：一、或唯入，以一入一切故；二、或唯攝，以一
X05n0232_p0784c10║攝一切故；三、即入即攝，同時無礙故；四、非入非攝，
X05n0232_p0784c11║以入即攝故非入，攝即入故非攝；五、或具前四，以
X05n0232_p0784c12║是解境故；六、或絕前五，以是行境故，行起解絕故。
X05n0232_p0784c13║▲下云：以一佛土滿十方，十方入一亦無餘。
X05n0232_p0784c14║下云以一佛土等者，引證，即德相之門文。其下半
X05n0232_p0784c15║云：世界本相亦不壞，無比功德故能爾。土即晉經。
X05n0232_p0784c16║依賢首引，即當華藏偈云：以一剎種入一切，一切
X05n0232_p0784c17║入一亦無餘，體相如本無差別，無等無量悉周遍。
X05n0232_p0784c18║第八迴向云：此菩薩於一毛孔中普能容納一切
X05n0232_p0784c19║國土。第九迴向云：於一身中悉能包納盡法界不
X05n0232_p0784c20║可說不可說身，而眾生界無所增減。如一身，乃至
X05n0232_p0784c21║周遍法界一切身悉亦如是。十定品第二定云：三
X05n0232_p0784c22║千大千世界微塵數三千大千世界悉入是菩薩
X05n0232_p0784c23║身，是菩薩身亦入是諸世界。第七定云：菩薩自見
X05n0232_p0784c24║其身往彼眾會，亦自見身普入諸地。普賢行品有
X05n0232_p0785a01║十種普入，謂一切世界入一毛道，一毛道入一切
X05n0232_p0785a02║世界等。上來經文並通德相、業用。離世間品十種
X05n0232_p0785a03║無礙用中亦說眾生一多相入。六十云：十方菩薩
X05n0232_p0785a04║以自在力令一切世界展轉相入。六十一云：此諸
X05n0232_p0785a05║菩薩入一切無諍境界，乃至能令大小相入，以一
X05n0232_p0785a06║切方普入一方等。十行品云：能於一一三昧中普
X05n0232_p0785a07║入無數諸三昧，無量無邊諸國土悉令共入一塵
X05n0232_p0785a08║中。如是等文多約業用明相入義，或通德用，或各
X05n0232_p0785a09║局一，可以意得。
X05n0232_p0785a10║▲若一與一切對辨，則攝入各具四句，謂一入一切、
X05n0232_p0785a11║一入一一、切入一一、切入一切。
X05n0232_p0785a12║▲互攝亦然。
X05n0232_p0785a13║若一與一切對辨下，三、重料揀。謂上來約一華葉
X05n0232_p0785a14║望餘，但有一入一攝、多入多攝之義，故今更對餘
X05n0232_p0785a15║一多等皆有攝入。於中先明相入，後辨相攝。初中
X05n0232_p0785a16║言一入一切者，如前初句。第二一入一者，即以一
X05n0232_p0785a17║華隨對一法，如一華葉入一佛身等。第三一切入
X05n0232_p0785a18║一者，即以多法來入此一華等。第四一切入一切
X05n0232_p0785a19║者，獨用一華此句不成，即將多華及諸佛諸菩薩
X05n0232_p0785a20║等別入餘華餘諸佛等也。●互攝亦然者。後例辨
X05n0232_p0785a21║相攝也。上之四句，但明入義。今攝亦四：第一句一
X05n0232_p0785a22║攝一切者，謂以一華普攝一切諸法；第二句一攝
X05n0232_p0785a23║一者，謂以一華但攝一佛等；第三句一切攝一者，
X05n0232_p0785a24║即以餘一切法攝此一華等；第四句一切攝一切
X05n0232_p0785b01║者，即以多華、多佛等攝餘多華、多佛等也。此二四
X05n0232_p0785b02║句相隱，故疏說之。隨一四句中，復應有具四、絕五
X05n0232_p0785b03║以成六句。例前可思，故略不顯。然相入門刊定記
X05n0232_p0785b04║德相不立，謂業用則有，德相之中即有相在。此公
X05n0232_p0785b05║意謂相入、相在二相別故。今明入即在義，如一鏡
X05n0232_p0785b06║影在多鏡中，豈非入耶？若常相入，即屬德相；今見
X05n0232_p0785b07║相入，即是業用。曾何大殊？
X05n0232_p0785b08║▲四、此一華葉，廢己同他，舉體全是彼一切法，而恒
X05n0232_p0785b09║攝他同己，令彼一切即是己體。
X05n0232_p0785b10║第四、諸法相即自在門。於中三：初正釋，次句數，後
X05n0232_p0785b11║引證。初中言廢己同他者，是相即義。以上相入，則
X05n0232_p0785b12║此彼互存，如兩鏡相照，但約力用交徹明耳。今此
X05n0232_p0785b13║約有體無體，故言廢己。廢己，即己無體也；同他，他
X05n0232_p0785b14║有體也。亦如事理無礙文中廢波同濕等，攝他同
X05n0232_p0785b15║己，則他無體，己有體也。
X05n0232_p0785b16║▲一多相即，混無障礙，解行境別，六句同前。
X05n0232_p0785b17║一、多相即等者，二、句數料揀也。於中，初句結前，含
X05n0232_p0785b18║於四句，應云：一者、一即多；二者、多即一；三者、亦一
X05n0232_p0785b19║即多，亦多即一。合上二故。此之三句，皆是一、多相
X05n0232_p0785b20║即。四、非一即多，非多即一，亦由一、多相即，互相奪
X05n0232_p0785b21║故。謂由一即多，故非多即一；由多即一，故非一即
X05n0232_p0785b22║多，成俱泯句。五、或具前四，以是解境，並明照故。六、
X05n0232_p0785b23║或絕前五，以是行境，言忘慮絕故。故疏云解、行境
X05n0232_p0785b24║別，即下二句。然約同一類法，即有一、多相望，如一
X05n0232_p0785c01║華葉望諸葉等；若約異類，謂華望剎等。例此，可知。
X05n0232_p0785c02║復應例前，亦有四句，謂：一者、一即一；二者、一即一
X05n0232_p0785c03║切；三、一切即一；四、一切即一切。以今但約一華，故
X05n0232_p0785c04║略不言。故下結例。該一切法，明具四也。或應有六，
X05n0232_p0785c05║此四句後有解、行境故。或復有六，謂前四句後加
X05n0232_p0785c06║一即多，一多即一多故。復應成八，加多一即一，一
X05n0232_p0785c07║多即多。以並不出前四句故，故不例耳。多、一既爾，
X05n0232_p0785c08║大、小、長、短等一、一相即例知。然刊定記將相即門
X05n0232_p0785c09║揀異、同體成即。德云：相即，據此、彼相望；同體成即，
X05n0232_p0785c10║約此體即，是一切法故。若爾，則是託事顯法門。今
X05n0232_p0785c11║疏正意，但以相即門攝同體成即，同體成即但是
X05n0232_p0785c12║一即多耳。
X05n0232_p0785c13║▲下云知一即多，多即一等。
X05n0232_p0785c14║下云下。引證。即十住品長行文。若偈云：一即是多
X05n0232_p0785c15║多即一，文隨於義義隨文，如是一切展轉成，此不
X05n0232_p0785c16║退人應為說。既言展轉成，即異體異類相望也。不
X05n0232_p0785c17║思議法品云：諸佛知一切佛語即一佛語。此同類
X05n0232_p0785c18║相即也。初發心品云：以發心故，即與三世一切諸
X05n0232_p0785c19║佛體性平等。乃至云：真實智慧等者。此則顯位上
X05n0232_p0785c20║下相即也。七十八彌勒告大眾言：餘諸菩薩經於
X05n0232_p0785c21║無量百千萬億那由他劫，乃能滿足菩薩願行，乃
X05n0232_p0785c22║能親近諸佛菩提。此長者子於一生內，則能淨佛
X05n0232_p0785c23║剎，則能化眾生，則能以智慧深入法界，則能成就
X05n0232_p0785c24║諸波羅蜜，則能增廣一切諸行，則能圓滿一切大
X05n0232_p0786a01║願，則能超出一切魔業，則能承事一切善友，則能
X05n0232_p0786a02║清淨諸菩薩道，則能具足普賢諸行。此則行位皆
X05n0232_p0786a03║相即也。又如菩薩曾不分身即遍一切，亦一即多
X05n0232_p0786a04║也。
X05n0232_p0786a05║▲五。華能攝彼，則一顯多隱；一切攝華，則一隱多顯。
X05n0232_p0786a06║顯顯不俱，隱隱不並，隱顯顯隱，同時無礙。
X05n0232_p0786a07║第五、祕密隱顯俱成門中，疏文分四：一、正釋，二、句
X05n0232_p0786a08║數，三、引證，四、喻顯。初中華能攝彼等者，亦躡前起，
X05n0232_p0786a09║由上言攝他同己故。若攝他，他現，即相入門；若攝
X05n0232_p0786a10║他，他盡，乃相即門；若攝他，他不盡、不現，即隱、顯門。
X05n0232_p0786a11║如前列名中已會。故至相十玄云：猶如十錢，一即
X05n0232_p0786a12║十時，一即顯，二、三至十即名為隱。亦如見此不見
X05n0232_p0786a13║彼，彼名隱，此名顯。亦如一人身上，六親所望，雖各
X05n0232_p0786a14║不同，然各全得，亦不雜亂。由此隱、顯，體無前、後，不
X05n0232_p0786a15║相妨礙，名祕密俱成。言顯、顯不俱等者，以顯俱，則
X05n0232_p0786a16║無隱；隱俱，則無顯，故不得俱。然隱、顯同時，故得俱
X05n0232_p0786a17║成；隱、顯無礙，故云祕密。
X05n0232_p0786a18║▲全攝俱泯，存忘俱成，句數同前。
X05n0232_p0786a19║全攝俱泯等者，二句數料揀。全攝，即初二句。此全
X05n0232_p0786a20║攝彼，即此顯彼隱，為第一句。彼全攝此，即彼顯此
X05n0232_p0786a21║隱，為第二句。俱者，第三句。謂此正攝彼時，不妨彼
X05n0232_p0786a22║攝此故，則亦隱亦顯。泯者，即第四句。此攝彼為顯
X05n0232_p0786a23║時，即是彼攝此故，非顯則顯泯也。彼為此攝為隱
X05n0232_p0786a24║時，即能攝此故，非隱則隱泯也。故是非隱非顯。存
X05n0232_p0786b01║者，四句皆成，即是解境。亡者，五句並絕，即是行境。
X05n0232_p0786b02║言俱成者，總結上六句也。
X05n0232_p0786b03║▲下云東方入正受，西方從定起等。
X05n0232_p0786b04║下云東方入正受下，引證。東方入正受為顯，西方
X05n0232_p0786b05║從定起為隱，以此但見入定不見起故。古十玄亦
X05n0232_p0786b06║云：於眼根中入正受即是顯，於色塵中三昧起即
X05n0232_p0786b07║是隱。例上可知。
X05n0232_p0786b08║▲如八日月，隱顯同時。
X05n0232_p0786b09║如八日月等者，四、以喻明。即取明處為顯，暗處為
X05n0232_p0786b10║隱，而必同時，故云俱成。不同十五日唯顯，月晦日
X05n0232_p0786b11║唯隱。又暗處非無明，明處非無暗，但明顯處暗隱，
X05n0232_p0786b12║暗顯處明隱，亦得云隱顯俱成。亦如夜摩偈云：十
X05n0232_p0786b13║方一切處，皆謂佛在此，或見在人間，或見住天宮。
X05n0232_p0786b14║則見處為顯，不具處為隱，非佛不遍。十定品云：或
X05n0232_p0786b15║見佛身，其量七肘；或見佛身，其量八肘；或見佛身，
X05n0232_p0786b16║其量九肘；乃至或見佛身，不可說不可說大千世
X05n0232_p0786b17║界量。則見七肘時，七肘為顯，餘量皆隱也。餘類例
X05n0232_p0786b18║然。故彼喻云：譬如月輪，閻浮提人見其形小，而亦
X05n0232_p0786b19║不減；月中住者，見其形大，而亦不增。釋曰：見大則
X05n0232_p0786b20║大顯小隱，見小則小顯大隱，而不增減，則是祕密
X05n0232_p0786b21║俱成。餘一切法，類可知也。摩耶夫人於此一處為
X05n0232_p0786b22║菩薩母，三千世界為母亦然。然我此身非一處住，
X05n0232_p0786b23║非多處住，亦隱顯義。此處為母，此顯彼隱等。非一
X05n0232_p0786b24║處住即是一隱，例有多顯；非多處住即是多隱，例
X05n0232_p0786c01║有一顯。亦是雙奪俱泯之句，非隱非顯祕密之義。
X05n0232_p0786c02║然若約智幻，即業用門；約極位成，即德相門。
X05n0232_p0786c03║▲六、此華葉中微細剎等一切諸法炳然齊現。
X05n0232_p0786c04║第六、微細相容安立門，分二：先正明，後引證。前中
X05n0232_p0786c05║炳然齊現者，炳者，明也。如瑠璃缾盛多芥子，隔缾
X05n0232_p0786c06║頓見。然微細言總有三義：一、所含微細，猶如芥缾，
X05n0232_p0786c07║以毛孔能受彼諸剎，諸剎不能遍毛孔故。以毛據
X05n0232_p0786c08║稱性，却如瑠璃之缾；剎約存相，故如芥子在內。二、
X05n0232_p0786c09║約能含微細，以一毛一塵即能含故。如下，引證。三、
X05n0232_p0786c10║約難知微細，微塵不大而剎不小，而能廣容，即難
X05n0232_p0786c11║知義。一能含多，即曰相容。又法法皆爾，故云相容。
X05n0232_p0786c12║一多不壞，故云安立。
X05n0232_p0786c13║▲下云於一塵中一切國土曠然安住，又於一毛端
X05n0232_p0786c14║處有不可說諸如來，及第九迴向微細中說。
X05n0232_p0786c15║●下云：於一塵中下，引證。略引二文。初即晉經。又
X05n0232_p0786c16║於一毛端處，有不可說諸如來者，第十迴向云：一
X05n0232_p0786c17║毛孔中悉明見，不思議數無量佛，一切毛孔皆如
X05n0232_p0786c18║是，普禮一切世間燈。即其文也。然此二文，正唯德
X05n0232_p0786c19║相。六十八云：一一毛孔內，各現無數剎等。即業用
X05n0232_p0786c20║門。又德雲比丘云：住微細念佛門，於一毛端，有不
X05n0232_p0786c21║可說如來出現，悉至其所而承事故。通於德相、業
X05n0232_p0786c22║用。第九迴向云：彼菩薩於一念心中，現一切眾生
X05n0232_p0786c23║各不可說不可說劫念心。即業用門。十、微細趣中，
X05n0232_p0786c24║通於德相、業用。然刊定記，開此微細，以成二門。第
X05n0232_p0787a01║三名相在德，第九名微細德。而自揀云：此不同前
X05n0232_p0787a02║相在之義。彼約別體別德，相望相在。此但當法，即
X05n0232_p0787a03║具一切，炳然齊著。若爾，此一切法，為是法界中有
X05n0232_p0787a04║法耶？為一法中別自有耶？若是法界中法，則同相
X05n0232_p0787a05║在；若是別有，為示？為真？示則復是業用門收，德相
X05n0232_p0787a06║之中則無微細；若是真者，何異同時具足相應門
X05n0232_p0787a07║耶？故彼自釋微細門云：此門亦可名為普門。七十
X05n0232_p0787a08║一中寂靜音海夜神謂善財言：此解脫者即是普
X05n0232_p0787a09║門，於一事中普見一切諸神變故。既言普門，即同
X05n0232_p0787a10║同時具足相應門也。若言唯攝同類一切法者，如
X05n0232_p0787a11║十微細中八相之內一一各具，餘之七相豈要同
X05n0232_p0787a12║類？況一塵中一切諸法曠然安住。明知相在即是
X05n0232_p0787a13║微細，是故古德有相容言。設此不攝，即是相入門
X05n0232_p0787a14║中所收，如前已會。故知新立多有相濫，設有小異，
X05n0232_p0787a15║皆本門收之，十門即足。
X05n0232_p0787a16║▲七、此華葉二微塵中各現無邊剎海，剎海之中復
X05n0232_p0787a17║有微塵，彼諸塵內復有剎海，如是重重不可窮盡，非
X05n0232_p0787a18║是心識思量境界。
X05n0232_p0787a19║第七、因陀羅網境界門，疏文分四：一、正釋其相，二、
X05n0232_p0787a20║以喻釋名，三、引文證成，四、重以喻顯。今初，一華、一
X05n0232_p0787a21║塵以稱性故，能攝一切；餘塵、餘法亦皆稱性，何有
X05n0232_p0787a22║一法而不攝耶？應以塵對餘，以辨重重。欲令易見，
X05n0232_p0787a23║且以一塵望餘塵說。謂一塵之內所含諸剎，彼所
X05n0232_p0787a24║含剎亦攬塵成，此能成塵亦須稱性；塵既稱性，亦
X05n0232_p0787b01║須含剎。第二重內所含諸剎亦攬塵成，塵復稱性，
X05n0232_p0787b02║亦須含剎。第三重塵含第四重剎，第四重塵含第
X05n0232_p0787b03║五重剎，重重塵成，重重稱性，無窮無盡，猶如鏡燈。
X05n0232_p0787b04║故下疏文重舉鏡燈以喻帝網，令於常情見近知
X05n0232_p0787b05║遠。
X05n0232_p0787b06║▲如天帝殿珠網覆上，一明珠內萬像俱現，珠珠皆
X05n0232_p0787b07║爾。此珠明徹互相現影，影復現影而無窮盡。
X05n0232_p0787b08║如天帝下。以喻釋名。十門唯此從喻受名。若就法
X05n0232_p0787b09║立，應名重現無盡門。一珠之內頓現萬像，如一塵
X05n0232_p0787b10║內頓現諸法，但是一重。一珠現於諸珠，方成重重
X05n0232_p0787b11║之義。珠皆明淨，如淨稱性。一珠現於多珠，猶如一
X05n0232_p0787b12║塵現多剎塵。所現珠影復能現影，如塵內剎塵復
X05n0232_p0787b13║能現剎。重重影明，重重互現，故至無盡。
X05n0232_p0787b14║▲下云如因陀羅網世界等。
X05n0232_p0787b15║下文云等者，三、引證，即是初地承事願中文云：又
X05n0232_p0787b16║發大願，願一切世界廣大、無量、麤細、亂住、倒住、正
X05n0232_p0787b17║住、若入、若行、若去，如帝網差別，十方無量種種不
X05n0232_p0787b18║同，智皆明了，現前知見。論釋云：如帝網差別者，即
X05n0232_p0787b19║真實義相，意明常稱實理，故不可盡。又阿僧祇品
X05n0232_p0787b20║云：一塵中剎不可說如一一切皆如是此不可說
X05n0232_p0787b21║諸佛剎一念碎塵不可說念念所碎悉亦然盡不
X05n0232_p0787b22║可說劫恒爾此塵有剎不可說此剎為塵說更難
X05n0232_p0787b23║等。不思議法品云：諸佛有十種知一切法盡無有
X05n0232_p0787b24║餘等。十云：諸佛知一切法界中如因陀羅網諸差
X05n0232_p0787c01║別事盡無有餘等。此約德相。若約業用，普賢三昧
X05n0232_p0787c02║品云：佛身所現一切國土及此國土所有微塵，一
X05n0232_p0787c03║一塵中有世界海微塵數佛剎，一一剎中有世界
X05n0232_p0787c04║海微塵數諸佛，一一佛前有世界海微塵數普賢
X05n0232_p0787c05║菩薩，亦重重義。然刊定記於此開出：第七、具足無
X05n0232_p0787c06║盡德，謂一一自體皆無窮盡，如水中文。此不同帝
X05n0232_p0787c07║網互在重重，但就當體即具無盡耳。又亦不同微
X05n0232_p0787c08║細，微細但約一中多法齊現，此約一一無窮盡。妙
X05n0232_p0787c09║嚴品云：佛身普遍諸大會，充滿法界無窮盡。又云：
X05n0232_p0787c10║其菩提樹恒出妙音，說種種法無有盡極。十住頌
X05n0232_p0787c11║云：欲具演說一句法，阿僧祇劫無有盡，而令文義
X05n0232_p0787c12║各不同，菩薩以此初發心。六十五說：具足優婆夷
X05n0232_p0787c13║於一小器中出一切資具、飲食等，畢竟無盡，然不
X05n0232_p0787c14║減少。彼自釋云：此體德自在，非約解脫等業用。古
X05n0232_p0787c15║德所以不開者，一重無盡與重重互望無盡，同無
X05n0232_p0787c16║盡故。若微細頓現，現於法界；法界無盡故，微細亦
X05n0232_p0787c17║無盡。縱出生無盡，亦不出法界。若細分別，非無小
X05n0232_p0787c18║異；統其大意，但取無盡。故依古德，不分為二。
X05n0232_p0787c19║▲亦如鏡燈，重重交光，佛佛無盡。
X05n0232_p0787c20║亦如下。四、重以喻顯。以重現之理深遠難測，帝網
X05n0232_p0787c21║之喻世不見形，故以近事以況遠旨。
X05n0232_p0787c22║▲八、見此華葉，即是見於無盡法界。
X05n0232_p0787c23║第八、託事顯法生解門，疏文有三：初、正釋，次、揀濫，
X05n0232_p0787c24║三、引證。今初，既言即是無盡法界，明知即是事事
X05n0232_p0788a01║無礙。古立具足無盡，不異於此。
X05n0232_p0788a02║▲非是託此別有所表。
X05n0232_p0788a03║非是等者，二、揀濫，謂揀餘教以事表義，但是一事
X05n0232_p0788a04║以表一法，如衣表忍辱、室表慈悲等。今明一事即
X05n0232_p0788a05║法即人、即依即正，具無盡德，從無盡因之所生故。
X05n0232_p0788a06║▲下云此華蓋等從無生法忍之所起等。
X05n0232_p0788a07║下文云等者，三、引證也，即昇兜率天宮品。彼有三
X05n0232_p0788a08║段，文含四義，謂初一段文有十句，明於多因以成
X05n0232_p0788a09║多果，謂併列多因，後說多果。故經云：百千億那由
X05n0232_p0788a10║他不可說先住兜率宮諸菩薩眾，以從超過三界
X05n0232_p0788a11║法所生，離諸煩惱行所生，周遍無礙心所生，甚深
X05n0232_p0788a12║方便法所生，無量廣大智所生，堅固清淨信所增
X05n0232_p0788a13║長，不思議善根所生起，阿僧祇善巧變化所成就，
X05n0232_p0788a14║供養佛心之所現，無作法門之所印。釋曰：此上併
X05n0232_p0788a15║出因也。下云出過諸天諸供養具供養於佛者，即
X05n0232_p0788a16║說多果也。次八句，一因成一果。經云：以從波羅蜜
X05n0232_p0788a17║所生一切寶蓋，於一切佛境界清淨解所生一切
X05n0232_p0788a18║華帳，無生法忍所生一切衣，乃至解諸法如夢歡
X05n0232_p0788a19║喜心所生佛所住一切寶宮殿。既以無生忍唯生
X05n0232_p0788a20║於衣等，故云一因一果。後有九句，一因成多果，謂
X05n0232_p0788a21║但舉無生為因，總生諸果。故經云：無著善根、無生
X05n0232_p0788a22║善根所生一切寶蓮華雲、一切堅固香雲、一切無
X05n0232_p0788a23║邊色華雲等九雲。故應有多因成一果，攝在初段，
X05n0232_p0788a24║謂以多因一一成故，謂共成一蓋、共成一衣等。今
X05n0232_p0788b01║約多因成一果時，則隨一衣則是蓋等，以其多因
X05n0232_p0788b02║別別所成，並在一衣上故。故隨一事即是無盡，況
X05n0232_p0788b03║此一事皆是稱性，故皆即是無盡法界。但隨一義
X05n0232_p0788b04║以名目之，如顯可重圓明即名為寶，若云自在即
X05n0232_p0788b05║稱為王，若為潤益即名雲等。故金色世界即是本
X05n0232_p0788b06║性，彌勒樓閣即是法門，勝熱婆羅門火聚刀山即
X05n0232_p0788b07║是般若無分別智等，皆其事也。故一一事即具無
X05n0232_p0788b08║盡之法，故立具足無盡之德不出於此。
X05n0232_p0788b09║▲九、即此一華，既具遍一切處，亦復該一切時。謂三
X05n0232_p0788b10║世各三，攝為一念，故為十世。以時無別體，依華以立。
X05n0232_p0788b11║華既無礙，時亦如是。
X05n0232_p0788b12║第九、十世隔法異成門，疏中三：初正釋，次引證，後
X05n0232_p0788b13║揀濫。今初，三世區分，名為隔法；而互相在，即是異
X05n0232_p0788b14║成。而疏文中但作十世。言三世各三等者，取意以
X05n0232_p0788b15║立，即離世間品意。文云：菩薩有十種說三世。何等
X05n0232_p0788b16║為十？所謂：過去說過去世，過去說現在，過去說未
X05n0232_p0788b17║來，現在說過去，現在說平等，現在說未來，未來說
X05n0232_p0788b18║過去，未來說現在，未來說無盡。又三世說一念，上
X05n0232_p0788b19║言無盡即未來，未來欲彰無窮，故云無盡；現在平
X05n0232_p0788b20║等即是現在，現在以可目覩，例同過、未，故云平等。
X05n0232_p0788b21║不言一念亦名九世，攝歸一念，故云十世。然依舊
X05n0232_p0788b22║解，如以五日而為九世：初一、二、三為過去三世，中
X05n0232_p0788b23║二、三、四為現在三世，後三、四、五為未來三世。義當
X05n0232_p0788b24║正在第三日。前望取二，後望取二，故有五日成三
X05n0232_p0788c01║三世。義似進無九世之體，退過三世之數。今但用
X05n0232_p0788c02║三世互為緣起，便成九世；不離一念，故為十世。謂
X05n0232_p0788c03║如因過、未而有現在，則現在中已有過、未。法從因
X05n0232_p0788c04║出，不異因故。餘二因二，例此，可知。即中論時品破
X05n0232_p0788c05║於執時，立無窮過。今無所執，故以其過成稱性緣
X05n0232_p0788c06║起。廣如離世間品疏文釋之。以時無別體下，出十
X05n0232_p0788c07║世融通所以。如見華開，知是芳春；茂盛結果，知是
X05n0232_p0788c08║朱夏；凋零為秋，收藏為冬。皆因於物知四時也。
X05n0232_p0788c09║▲故晉經云：過去無量劫，安置未來今。未來無量劫，
X05n0232_p0788c10║迴置過去世等。普賢行云：過去中未來，未來中現在
X05n0232_p0788c11║等。又云：無量劫即一念，一念即無量劫等。
X05n0232_p0788c12║故晉經云下，引證。引晉經者，以文顯故，等取次半
X05n0232_p0788c13║云非長亦非短，解脫人所行，即當今經？普賢行品
X05n0232_p0788c14║次下所引。言普賢行云過去中未來，未來中現在
X05n0232_p0788c15║等者，等取下半云三世互相見，一一皆明了，即同
X05n0232_p0788c16║向引晉經偈也。此偈前文復有偈云：無量無數劫，
X05n0232_p0788c17║解之即一念，知念亦無念，如是見世間。言又云無
X05n0232_p0788c18║量劫即一念，一念即無量劫等者，即晉經？初發心
X05n0232_p0788c19║功德品。今經云不可說劫與一念平等，一念與不
X05n0232_p0788c20║可說劫平等，而言等者，等取餘經。若此之類，皆可
X05n0232_p0788c21║引證，如十地品。第十地云：菩薩知種種入劫智，所
X05n0232_p0788c22║謂一劫入多劫，多劫入一劫，乃至云長劫入短劫，
X05n0232_p0788c23║短劫入長劫等。
X05n0232_p0788c24║▲時無別體，故不別立以為所依。
X05n0232_p0789a01║時無別體等者，三、揀濫也。以刊定記不取十世以
X05n0232_p0789a02║為玄門，意云：以時是所依體事十中之一，若長劫
X05n0232_p0789a03║入短劫等即相入門耳，若云長劫即短劫即相即
X05n0232_p0789a04║門，故知十世非別玄門。斯亦有理，古意以餘十對
X05n0232_p0789a05║有體可得得為所依，時依法有無別自體，何能與
X05n0232_p0789a06║他為所依耶？又緣外道計時為常，故不存之以為
X05n0232_p0789a07║體事，是故依古別立玄門。
X05n0232_p0789a08║▲十、此圓教法，理無孤起，必攝眷屬隨生。
X05n0232_p0789a09║第十、主、伴圓明具德門，疏文分三：初、正明，二、引證，
X05n0232_p0789a10║三、重以例釋。今初，理無孤起者，即主、伴所由。
X05n0232_p0789a11║▲下云：此華即有十世界微塵數華以為眷屬。又如
X05n0232_p0789a12║一方為主，十方為伴，餘方亦爾。
X05n0232_p0789a13║下云此華即有下，二、引證，即十地受位處文。文云：
X05n0232_p0789a14║其最後三昧名受一切智勝職位。此三昧現前時，
X05n0232_p0789a15║有大寶蓮華忽然出現，其華廣大量等百萬三千
X05n0232_p0789a16║大千世界。下廣歎德竟，云十三千大千世界微塵
X05n0232_p0789a17║數蓮華以為眷屬。又現相品中佛眉間出勝音菩
X05n0232_p0789a18║薩，與無量諸眷屬俱出，即人眷屬。佛放眉間光明，
X05n0232_p0789a19║無量百千億光明以為眷屬，即光明眷屬。又法界
X05n0232_p0789a20║修多羅以佛剎微塵數修多羅而為眷屬，即法眷
X05n0232_p0789a21║屬。故隨一一皆有眷屬。若以餘經望此，但為眷屬
X05n0232_p0789a22║不為主伴。今言眷屬者，約當經中事以為眷屬，眷
X05n0232_p0789a23║屬即伴，故證主伴。又如一方為主下，亦是義引經
X05n0232_p0789a24║文，約方明主伴。謂如此方法慧說十住時，餘方菩
X05n0232_p0789b01║薩皆悉來證，言我等佛所亦說此法，文句義理與
X05n0232_p0789b02║此無別，即主伴義。
X05n0232_p0789b03║▲是故主主、伴伴各不相見，主伴、伴主圓明具德。
X05n0232_p0789b04║是故主主下，三、重以例釋。謂此方法慧為主時，不
X05n0232_p0789b05║得為伴；十方法慧為伴時，不得為主。故此為主時，
X05n0232_p0789b06║不得與彼為主相見；彼為主時，此須為伴，故亦不
X05n0232_p0789b07║得見此為主。故云主主、伴伴各不相見。言主伴、伴
X05n0232_p0789b08║主圓明具德者，此方為主，與彼方為伴相見；此方
X05n0232_p0789b09║為伴，即與彼方為主相見。若主、伴義成，則圓明具
X05n0232_p0789b10║德。餘如教迹鈔說。
X05n0232_p0789b11║▲舉華既爾，一塵等事亦然。
X05n0232_p0789b12║舉華既爾下，第三、結例成益。於中二：先舉一例餘，
X05n0232_p0789b13║後結勸修益。前中文有四節：初、以華例事，二、以事
X05n0232_p0789b14║例餘所依，三、以所依例能依門，四、結成重重以至
X05n0232_p0789b15║無盡。今初，又二：先正以華事例於餘事，故云舉華
X05n0232_p0789b16║既爾。一塵等事亦然。
X05n0232_p0789b17║▲如此事華既帶同事等十義，具此十門，而此事等
X05n0232_p0789b18║具餘教等十門，則為百門。
X05n0232_p0789b19║後如此事華下類結成門，謂上廣說十門唯約事
X05n0232_p0789b20║說，謂華事上一切事同時具足、事廣狹無礙、事一
X05n0232_p0789b21║多事相即，乃至事主伴，故云如此事華。既帶同時
X05n0232_p0789b22║等十義，言而此事等具餘教等十門者，謂事上有
X05n0232_p0789b23║教義同時具足、教義廣狹、教義一多、教義相即，乃
X05n0232_p0789b24║至教義主伴為二十二境智，同時具足廣狹相容
X05n0232_p0789c01║乃至主伴為三十三行位，同時具足廣狹乃至主
X05n0232_p0789c02║伴為四十四因果，同時具足等為五十五依正、六
X05n0232_p0789c03║體用、七人法、八逆順、九感應，各有同時等添為百
X05n0232_p0789c04║門，故云而此事等具餘教等十門則為百門。
X05n0232_p0789c05║▲事法既爾，餘教義等具百亦然，則為千門。
X05n0232_p0789c06║事法既爾下，第二、以事所依例餘所依。謂事法既
X05n0232_p0789c07║有百門，二教義為百門，三境智為百門，乃至感應
X05n0232_p0789c08║具百門，故有千門。
X05n0232_p0789c09║▲如教義等有此千門，彼同時門中亦具百門，餘廣
X05n0232_p0789c10║狹等例爾，亦有千門。
X05n0232_p0789c11║如教義等下，第三、以所依法例能依門亦成千門。
X05n0232_p0789c12║謂前以所依體事為首，今以能依玄門為首。謂同
X05n0232_p0789c13║時門中具教義同時、事理同時、境智同時，乃至感
X05n0232_p0789c14║應同時，故有十門。同時門中具廣狹等，其廣狹等
X05n0232_p0789c15║有教義廣狹等，故成百門。二、廣狹具百，例同時門。
X05n0232_p0789c16║三、相入門具百，四、相即門具百，乃至第十主伴門
X05n0232_p0789c17║具百，故成千門。然其後千不異前千，但互舉為首
X05n0232_p0789c18║而成異耳。又前分總別，則同時門中具下九門，下
X05n0232_p0789c19║之九門不具同時。今約不相離故得九門，例於同
X05n0232_p0789c20║時亦具九門。
X05n0232_p0789c21║▲若重重取之，亦至無盡。
X05n0232_p0789c22║若重重下。四、結成無盡。言重重取者，謂如初一門
X05n0232_p0789c23║中具千，十中取一，此一亦須具十、具百、具千，以不
X05n0232_p0789c24║相離故。如一既爾，千門各十亦然，則具十千，十千
X05n0232_p0790a01║之中隨取其一亦具十千。如一千錢共為緣起，一
X05n0232_p0790a02║錢為首則具一千，餘亦如是，則有千千，千千之中
X05n0232_p0790a03║隨取其一亦具千千，故至無盡。又重重者，一事之
X05n0232_p0790a04║中有多事故，一境之中亦有多境，一智之中復有
X05n0232_p0790a05║多智等，更相涉入亦無盡也。
X05n0232_p0790a06║▲於此十門圓明顯了，則常入法界重重之境。
X05n0232_p0790a07║於此十門下，第二、結勸修益。以是具德無盡法門，
X05n0232_p0790a08║唯普眼境界上智能入，故當勤修必成大益。
X05n0232_p0790a09║▲第二明德用所由
X05n0232_p0790a10║第二、德用所因，疏文分三：初、問答總明；二、初、唯心
X05n0232_p0790a11║下，隨門別釋；三、由上十因下，總結所屬。初中四：一、
X05n0232_p0790a12║標舉章門。
X05n0232_p0790a13║▲問：有何因緣，令此諸法得有如是混融無礙？
X05n0232_p0790a14║二、問有何因緣下，假問生起。
X05n0232_p0790a15║▲答：因廣難陳，略提十類：一、唯心所現故，二、法無定
X05n0232_p0790a16║性故，三、緣起相由故，四、法性融通故，五、如幻夢故，六、
X05n0232_p0790a17║如影像故，七、因無限故，八、佛證窮故，九、深定用故，十、
X05n0232_p0790a18║神通解脫故。
X05n0232_p0790a19║三、答因廣難。陳下，列數總答。
X05n0232_p0790a20║▲十中隨一，即能令彼諸法混融無礙。
X05n0232_p0790a21║四十中，隨一下，總相會通。於中三：初、總標功能。
X05n0232_p0790a22║▲十中，前六通約法性，為德相因，法爾如是。後二者
X05n0232_p0790a23║是業用，義通因果。七、約起修，義通德相、業用。八、約果
X05n0232_p0790a24║德，唯是德相故。
X05n0232_p0790b01║次十中，前六下，料揀差別。謂前十玄門則通德相
X05n0232_p0790b02║業用，今出所以則有通有局耳。
X05n0232_p0790b03║▲前之十門，通德、相、業、用。
X05n0232_p0790b04║▲約佛則用亦德相，德上用故。約機則相亦稱用，令
X05n0232_p0790b05║知相故。
X05n0232_p0790b06║三、從前之十門下，會通德用，遮其異釋。謂由刊定
X05n0232_p0790b07║記別立德相、業用二種十玄，故今通之，明但一重，
X05n0232_p0790b08║自含德用，不須分二。於中有二：先別明，後結成。前
X05n0232_p0790b09║中亦二：先以互通釋非兩別，後通染淨辨二雙融。
X05n0232_p0790b10║今初，先兩句標。●後約佛下，釋。謂佛體上之用，即
X05n0232_p0790b11║德相故。如有音聲詞辯之用，即德者相故。若令眾
X05n0232_p0790b12║生見於即入，無有障礙，故相名用。
X05n0232_p0790b13║▲即用之相，染淨雙融。即相之用，能染能淨。
X05n0232_p0790b14║即用之相下，第二、會通染淨，辨二雙融。亦由刊定
X05n0232_p0790b15║記立二別，云德相純淨業用通染，即令眾生作佛
X05n0232_p0790b16║身等，故通染也。今明在佛德相染淨相盡而現染
X05n0232_p0790b17║用，舉用同體，故師子座中頓現眾生居處屋宅，德
X05n0232_p0790b18║相豈不能現染眾生耶？相若不現，何有微細門耶？
X05n0232_p0790b19║微細頓現一切染淨，但現而常虗如鏡中像，故云
X05n0232_p0790b20║雙融耳。又相作相入彼德相所無，今明法爾常入
X05n0232_p0790b21║常能作故，如十定品山間山上日影喻中雖能互
X05n0232_p0790b22║照，或說日影出七山間，或說日影入七山間，如此
X05n0232_p0790b23║出入則湛然不動常入出矣，豈要對機方有入耶？
X05n0232_p0790b24║相作即是相即之義，義如前會。
X05n0232_p0790c01║▲故相及用不分兩別。
X05n0232_p0790c02║故相及用下，第二、結成也。非是德用二義不分，但
X05n0232_p0790c03║不別立二種一玄，唯一十玄通德用耳。
X05n0232_p0790c04║▲初、唯心現者，一切諸法真心所現，如大海水舉體
X05n0232_p0790c05║成波。以一切法無非一心，故大小等相隨心迴轉，即
X05n0232_p0790c06║入無礙。
X05n0232_p0790c07║一如大海水，舉體成波者，心能變境，境須似心，心
X05n0232_p0790c08║既無礙，境亦無礙。況真心所現，揀異妄心，真法具
X05n0232_p0790c09║德，故能即入重重無礙。言舉體者，全真成妄也。
X05n0232_p0790c10║▲二、法無定性者。既唯心現，從緣而生，無有定性，性
X05n0232_p0790c11║相俱離。小非定小，故能容太虗而有餘，以同大之無
X05n0232_p0790c12║外故。大非定大，故能入小塵而無間，以同小之無內
X05n0232_p0790c13║故。是則等太虗之微塵，含如塵之廣剎，有何難哉？
X05n0232_p0790c14║二無定性等者，文中三：初約大小正釋，次引證，三
X05n0232_p0790c15║例釋餘法。今初也。言有何難哉者，以小塵有大却
X05n0232_p0790c16║如太虗，廣剎有小却如小塵，乃成大塵含於小剎，
X05n0232_p0790c17║故無難也。
X05n0232_p0790c18║▲舊經十住品云：金剛圍山數無量，悉能安置一毛
X05n0232_p0790c19║端，欲知至大有小相，菩薩以是初發心。
X05n0232_p0790c20║舊經十住品者，二、引證也。所以引舊經者，以文顯
X05n0232_p0790c21║故。今經云：無量無數輪圍山，欲悉令入毛孔中，如
X05n0232_p0790c22║其大小皆得知，菩薩以此初發心。則無定性義，理
X05n0232_p0790c23║非顯著，豈如至大有小相耶？
X05n0232_p0790c24║▲一非定一，故能是一切。多非定多，故能是一。邊非
X05n0232_p0791a01║定邊，故能即中。中非定中，故能即邊。延、促、靜、亂等，一
X05n0232_p0791a02║一皆然。
X05n0232_p0791a03║一、非定一下，三、例釋餘法。言中邊者，乃有二義：一、
X05n0232_p0791a04║邊方中土，此則事事無礙。如名號品極輪圍邊，有
X05n0232_p0791a05║四天下，亦有十方，則邊非邊矣。遞相圍遶，故中亦
X05n0232_p0791a06║是邊，明是事事無礙也。若云中道者，二行不同，中
X05n0232_p0791a07║邊相即，亦是事事無礙，亦通事理無礙耳。延促者，
X05n0232_p0791a08║一念為促，長劫為延，即念劫融也。靜亂者，入定、出
X05n0232_p0791a09║定二行別故。由無定相，亦得相即，亦如東方入正
X05n0232_p0791a10║定，西方從定起等，尤是事事無礙也。
X05n0232_p0791a11║▲三、緣起相由者，謂大法界中緣起法海義門無量。
X05n0232_p0791a12║三、緣起相由中，疏文有三：初總，次別，後結。今初，又
X05n0232_p0791a13║三：初、總彰多門。謂大法界中緣起者，揀於內、外、染、
X05n0232_p0791a14║淨一事緣起也。如外水、土、人功、時節為緣，則有芽
X05n0232_p0791a15║起；內無明、行等為緣，有識等起。今則不然，總收法
X05n0232_p0791a16║界為一緣起，故云大也。又即一緣起具多義門，全
X05n0232_p0791a17║同法界；即大緣起不同三乘，但明因緣生法無性
X05n0232_p0791a18║而已。
X05n0232_p0791a19║▲約就圓宗，略舉十門，以釋前義。
X05n0232_p0791a20║約就圓宗下，二、標舉章門。
X05n0232_p0791a21║▲謂緣起法要具此十義，緣方起故，闕則不成。
X05n0232_p0791a22║謂緣起法下。三、彰十所以。
X05n0232_p0791a23║▲一、諸緣各異義。謂大緣起中，諸緣相望，要須體用
X05n0232_p0791a24║各別，不相雜亂，方成緣起。
X05n0232_p0791b01║▲若雜亂者，失本緣法，緣起不成。
X05n0232_p0791b02║▲此則諸緣各各守自一位。
X05n0232_p0791b03║▲文云：多中無一性，一亦無有多。
X05n0232_p0791b04║一諸緣各異義下，第二別釋也。十門之中初三是
X05n0232_p0791b05║本，後七從生，謂四、五、六從初門生，七、八及九從第
X05n0232_p0791b06║二生，其第十門從第三生。第三但合前二門，故唯
X05n0232_p0791b07║生一門。就初三門，初一是異體門，二即同體門，三
X05n0232_p0791b08║即同異合明。所以有同異體者，以諸緣起門內有
X05n0232_p0791b09║二義故：一不相由義，謂自具德故，如因中不待緣
X05n0232_p0791b10║是；二相由義，如待緣等是也。初即同體門，後即異
X05n0232_p0791b11║體門。若爾，何以初異體門中云諸緣各別不相雜
X05n0232_p0791b12║亂，第二同體門中云互相遍應方成緣起？釋曰：謂
X05n0232_p0791b13║要由各異方得待緣，要由遍應方自具德耳。所以
X05n0232_p0791b14║前之二門各生三者：一互相依持，有力無力故；二
X05n0232_p0791b15║互相形奪，有體無體故；三體用雙融，無前後故。已
X05n0232_p0791b16║知大意。次正釋文。第一門即異體門，於中有四：初
X05n0232_p0791b17║正釋；次若雜亂下反成；三此則諸緣下結示；四文
X05n0232_p0791b18║云下引證，即是光明覺品。更下半云：如是二俱捨，
X05n0232_p0791b19║普入佛功德。上半即相成並立義，下半形奪兩亡
X05n0232_p0791b20║義。今非下半之義，故不引之。然由相成方各有體。
X05n0232_p0791b21║▲二、互遍相資義。謂此諸緣要互相遍應，方成緣起。
X05n0232_p0791b22║如一緣遍應多緣，各與彼多全為一故。此一即具多
X05n0232_p0791b23║箇一也。
X05n0232_p0791b24║▲若此一緣不具多一，即資應不遍，不成緣起。
X05n0232_p0791c01║▲此則一一各具一切。
X05n0232_p0791c02║▲下文云：知以一故眾，知以眾故一。
X05n0232_p0791c03║二互遍相資義者，即同體門。文中亦四：初正釋。言
X05n0232_p0791c04║此一即具多箇一者，如十錢為緣、一錢當體，自是
X05n0232_p0791c05║本一應二之時，乃詺初一以為二一、應三為三一，
X05n0232_p0791c06║乃至應十為十一，故有多一。●若此一緣下，第二、
X05n0232_p0791c07║反成也。若無十一，本一不能應餘九故。●此則一
X05n0232_p0791c08║一下，第三，例餘也。如一既有十，二、三、四等亦各有
X05n0232_p0791c09║十，故云一一各具如十錢為喻。其法界差別無盡
X05n0232_p0791c10║法中，各各遍應，故隨一一各具法界差別法也。●
X05n0232_p0791c11║下文云下，第四，引證。即忉利天宮偈讚品真實慧
X05n0232_p0791c12║菩薩偈文。下半云：諸法無所依，但從和合起。此證
X05n0232_p0791c13║第三門義，故今但引上半。
X05n0232_p0791c14║▲三、俱存無礙義。謂凡是一緣，要具前二，方成緣起。
X05n0232_p0791c15║以要住自一，方能遍應。遍應多緣，方是一故。
X05n0232_p0791c16║三、俱存無礙義等者，雙融同異也。文中亦四：一、正
X05n0232_p0791c17║釋。
X05n0232_p0791c18║▲是故唯一、多一、自在、無礙、鎔融，有其六句：
X05n0232_p0791c19║二、是故下，句數料揀。於中，先總明欲多常多、欲一
X05n0232_p0791c20║常一，故云自在。
X05n0232_p0791c21║▲一。或舉體全住，是唯一也。或舉體遍應，是多一也。
X05n0232_p0791c22║或俱存，或雙泯，或總合，或全離，皆思之可見。
X05n0232_p0791c23║二、一或下，別釋。初二句可知。二、或俱存者，俱存住
X05n0232_p0791c24║自及遍應也，亦俱存唯一及多一也。四、雙泯者，即
X05n0232_p0792a01║第四句，由俱存則相即奪故。住一即遍應非住一
X05n0232_p0792a02║也，遍應即住一非遍應也。五、或總合者，合前四句
X05n0232_p0792a03║為解境故。六、或全離者，全離前五成行境故。
X05n0232_p0792a04║▲文云：諸法無所依，但從和合起。
X05n0232_p0792a05║三、文云下，引證。如前已引，意取和合起義。
X05n0232_p0792a06║▲此上三門總明緣起本法竟。
X05n0232_p0792a07║四、此上下，總結三門大旨。
X05n0232_p0792a08║▲四、異體相入義。謂諸門力用，遞相依持，互形奪故，
X05n0232_p0792a09║各有全有力、全無力義，緣起方成。
X05n0232_p0792a10║四、異體相入義等者，疏文有五：一、總釋，二、引證，三、
X05n0232_p0792a11║反成，四、結成正義，五、別示其相。今初，遞相依持者，
X05n0232_p0792a12║以是緣起一、多等，非定性一、多等故。
X05n0232_p0792a13║▲如論云：因不生，緣生故；緣不生，自因生故。
X05n0232_p0792a14║如論云等者，二、引證也。然論有二意：一、顯無生之
X05n0232_p0792a15║義，則上句以緣破自。如中論云：如諸法自性，不在
X05n0232_p0792a16║於緣中，以若有自性，不合假眾緣。既假眾緣，則自
X05n0232_p0792a17║性應在緣中，緣中求自性不可得，故無自性生。下
X05n0232_p0792a18║句以自破緣，故云緣不生，自因生故。謂若他生，則
X05n0232_p0792a19║但有緣，即應能生，不合假於自因。今假於因，明非
X05n0232_p0792a20║他生也。上來顯無生之義耳。二者、顯緣起義。因不
X05n0232_p0792a21║生者，因全無力；緣生故者，緣全有力。下句例知。今
X05n0232_p0792a22║正用此意，證成上義。
X05n0232_p0792a23║▲若各唯有力無無力，則有多果過，一一各生故。若
X05n0232_p0792a24║各唯無力無有力，即有無果過，以同非緣，俱不生故。
X05n0232_p0792b01║若各唯下。三、反成上義，亦是解妨。謂有問言：因緣
X05n0232_p0792b02║各自不生，和合共力有生，復有何過？斯即立共生
X05n0232_p0792b03║義，故先通云：若爾，則有多果過。釋云：一一各生故，
X05n0232_p0792b04║如穀子為因，水、土、人功、時節是緣，應生五果，謂穀
X05n0232_p0792b05║芽、水芽、土芽等，故云多果。次有問言：若爾，總皆無
X05n0232_p0792b06║力，合而能生，復有何過？此亦立共生義，故復通云：
X05n0232_p0792b07║有無果過。謂金、石、火等，於芽無力，不能生芽；水、土、
X05n0232_p0792b08║穀等，於芽無力，安能生芽？故同火等非緣，不能生
X05n0232_p0792b09║果，云無果過也。
X05n0232_p0792b10║▲是故緣起要互相依，具力、無力。如闕一緣，一切不
X05n0232_p0792b11║成。餘亦如是。
X05n0232_p0792b12║是故緣起下，四、結成正義。謂既全有力全無力緣
X05n0232_p0792b13║起不成，要一有力一無力緣起方成。如闕一緣下，
X05n0232_p0792b14║指事明也。如無一即無二無三等，亦如無柱即無
X05n0232_p0792b15║梁無椽等，以闕一事餘皆不成，舍等緣故。言餘亦
X05n0232_p0792b16║如是者，若無二亦無一無三等，若無三亦無一二
X05n0232_p0792b17║等，乃至若無十亦無一二等，若無梁亦無柱等，隨
X05n0232_p0792b18║舉一法闕緣不成。今法界中隨闕一事，一切法界
X05n0232_p0792b19║不成緣起也。
X05n0232_p0792b20║▲是故，一能持多，一是有力能持於多；多依於一，多
X05n0232_p0792b21║是無力潛入一內。
X05n0232_p0792b22║是故一能持多下，第五、別示其相。於中三：初、明一
X05n0232_p0792b23║望多，二、例多望一，三、結成句數。初中二：先明一持
X05n0232_p0792b24║多依，後例多持一依。今初，又二：先明依持之義。
X05n0232_p0792c01║▲由一有力必不與多有力俱，是故無有一而不攝
X05n0232_p0792c02║多也。由多無力必不與一無力俱，是故無有多而不
X05n0232_p0792c03║入一也。
X05n0232_p0792c04║後由一有力下釋成，亦通妨難。恐有難云：一之與
X05n0232_p0792c05║多俱有有力無力。二義云何？一能攝多。故此通云：
X05n0232_p0792c06║由二有力與二無力必不俱故，以能為緣邊即是
X05n0232_p0792c07║有力，要對所起是無力故。思之。
X05n0232_p0792c08║▲如一持多依，既爾多持，一依亦然，反上思之。
X05n0232_p0792c09║如一持多依下，二、例多持一依也。是則多是能起，
X05n0232_p0792c10║能為緣故；一是所起，多所成故。
X05n0232_p0792c11║▲如一望多，有依有持，全力無力常含，多在己中潛
X05n0232_p0792c12║入，己在多中同時無礙。
X05n0232_p0792c13║如一望多，有依有持下，第二、例多望一也。於中二：
X05n0232_p0792c14║先、結前，即是舉於能例；二、多望下，生後，即是正釋。
X05n0232_p0792c15║問：前門之中，先明一持多依，後例多持一依，義已
X05n0232_p0792c16║圓足，何得更有此多望一耶？答：此有深旨，謂前一
X05n0232_p0792c17║望多中，一為持邊，一能攝多；一為依邊，一能入多。
X05n0232_p0792c18║雖復多上有持，但取一為能入，故並屬一望於多。
X05n0232_p0792c19║所以疏文欲釋多望於一，先結前段，云如一望多，
X05n0232_p0792c20║有依有持等。有依者，即前多持，故一成依也；有持
X05n0232_p0792c21║者，即前一有力為多依故。言全力者，成上一持；言
X05n0232_p0792c22║無力者，成上一依。言常含多在己中者，一有力為
X05n0232_p0792c23║持，能攝多故；言潛入己在多中者，一無力為依，便
X05n0232_p0792c24║入多故。故此二句皆屬一望多也。
X05n0232_p0793a01║▲多望於一，當知亦爾。
X05n0232_p0793a02║多望於一等者，二、生後正釋也。若總釋者，但改前
X05n0232_p0793a03║一字為多字，多字為一字，則義自現。如恐不曉，更
X05n0232_p0793a04║為具作，應云：多能持一，多是有力能持於一；一依
X05n0232_p0793a05║於多，一是無力潛入多內。由多有力，必不與一有
X05n0232_p0793a06║力俱，是故無有多而不攝一也；由一無力，必不與
X05n0232_p0793a07║多無力俱，是故無有一而不入多也。如多持一依
X05n0232_p0793a08║既爾，一持多依亦然。反上思之，是則能攝亦是多，
X05n0232_p0793a09║能入亦是多。雖多攝一，即是一入多，然名多攝；雖
X05n0232_p0793a10║多入一，即是一攝多，而名多入耳。則前之二門攝
X05n0232_p0793a11║入皆屬一，後之二門攝入皆屬多，則二義天隔，非
X05n0232_p0793a12║繁重也。
X05n0232_p0793a13║▲俱存、雙泯二句無礙，思之。
X05n0232_p0793a14║俱存雙泯下，三、結成句數。謂上一攝多是第一句，
X05n0232_p0793a15║多攝一是第二句。俱存即第三句，謂即一攝一入
X05n0232_p0793a16║時，即多攝多入故。雙泯者即第四句，一攝一入即
X05n0232_p0793a17║多攝多入故，便一攝一入泯；多攝多入即一攝一
X05n0232_p0793a18║入故，則多攝多入泯，故云雙泯。對前別明二句，則
X05n0232_p0793a19║有四句亦可成五、六：五俱照前四，成解境故；六頓
X05n0232_p0793a20║絕前五，成行境故。
X05n0232_p0793a21║▲五、異體相即義。謂諸緣相望，全體形奪，有有體無
X05n0232_p0793a22║體義，緣起方成。
X05n0232_p0793a23║五、異體相即等者，此中但即與前入異文勢大同，
X05n0232_p0793a24║五段之文唯闕引證耳。於中四：一、立理略明；二、反
X05n0232_p0793b01║顯前理；三、結成正義；四、別示其相。今初，為能起邊
X05n0232_p0793b02║即有體，為所起邊即無體。如云從緣生法，是法即
X05n0232_p0793b03║空，意取所生空也。空即無體義。言形奪者，以能起
X05n0232_p0793b04║之緣形對所起，奪彼所起令無體也。
X05n0232_p0793b05║▲若闕一緣，餘不成起，故緣義則壞。
X05n0232_p0793b06║若闕一緣等者，二、反顯前理成有體義也。如無一
X05n0232_p0793b07║緣，二三四等皆不成故，則知一有體也。
X05n0232_p0793b08║▲得此一緣，令一切成起，所起成故，緣義方立。
X05n0232_p0793b09║得此一緣下。三、結成正義。既一切由一，故一有體
X05n0232_p0793b10║也。
X05n0232_p0793b11║▲是故一緣是能起、能成故有體，多緣是所起、所成
X05n0232_p0793b12║故無體。
X05n0232_p0793b13║是故一緣下，四、別示其相。於中三：初明一望多，次
X05n0232_p0793b14║例多望一，後結成句數。今初，亦二：先明一有體，後
X05n0232_p0793b15║例多有體。前中文二：先正明，可知。
X05n0232_p0793b16║▲由一有體不得與多有體俱，多無體必不得與一
X05n0232_p0793b17║無體俱，是故無有不多之一，無有不一之多。
X05n0232_p0793b18║後由一有體下，釋成，亦是解妨。謂有難言：一之與
X05n0232_p0793b19║多，俱有有體、無體二義，云何獨言一有體耶？故今
X05n0232_p0793b20║通云：由有、無義不得並故。今一為能起邊，多必是
X05n0232_p0793b21║所起故。若不爾者，能、所不成，緣起亦壞。言是故無
X05n0232_p0793b22║有不多之一者，此一即是多故；無有不一之多者，
X05n0232_p0793b23║此多即是一故。問：一不即多，有何過耶？答：有二過
X05n0232_p0793b24║故：一、不成多過，謂一既不成多，餘亦不成多故。如
X05n0232_p0793c01║一不成十，二、三、四等亦不成十，故無十過。二、不成
X05n0232_p0793c02║一過，謂若一不成十，此十即不成；由十不成故，一
X05n0232_p0793c03║義亦不成。以無於十，是誰一故？一不即多，成過既
X05n0232_p0793c04║爾；多不即一，成過亦然。又若不相即，緣起門中空、
X05n0232_p0793c05║有二義則不成立，便有自性、斷滅等過故。
X05n0232_p0793c06║▲一多既爾，多一亦然，反上思之。
X05n0232_p0793c07║一多既爾等者，反上一有體却為一無體，多無體
X05n0232_p0793c08║却為多有體，更無別義。
X05n0232_p0793c09║▲如一望多有有體無體，故能攝他同己，廢己同他，
X05n0232_p0793c10║同時無礙。
X05n0232_p0793c11║如一望多下，第二、例多望一也。於中亦二：先、結前，
X05n0232_p0793c12║即是舉於能例，大意全同前相入門也，但即入別
X05n0232_p0793c13║耳。言有有體、無體者，有體即前一是能起，故有體
X05n0232_p0793c14║也。無體者，即前舉例中多一亦然，明一無體也。故
X05n0232_p0793c15║能攝他同己者，成上一有體攝他多也，即前無有
X05n0232_p0793c16║不多之一耳。廢己同他者，成前一無體也，故廢一
X05n0232_p0793c17║己同他多也。雖有有體、無體二義，皆屬一望於多，
X05n0232_p0793c18║故云攝多同多。
X05n0232_p0793c19║▲多望於一，當知亦爾，准前思之。
X05n0232_p0793c20║多望於一下。二、生後正例。全同前門，但改一為多，
X05n0232_p0793c21║改多為一耳。若結，應云攝他一同多己，廢多己同
X05n0232_p0793c22║一他耳。前一望於多，攝廢皆是一；此中多望於一，
X05n0232_p0793c23║攝廢皆是多，則義懸隔矣。餘如相入門，思之。
X05n0232_p0793c24║▲俱存、雙泯二句無礙，亦思之可見。
X05n0232_p0794a01║俱存雙泯者，第三、結成句數。俱存，謂正一攝他同
X05n0232_p0794a02║己、廢己同他時，即是多攝一同己、廢己同一也。雙
X05n0232_p0794a03║泯者，以一望於多二義，即是多望於一二義故，則
X05n0232_p0794a04║一望於多二義泯矣。多望於一二義，即是一望於
X05n0232_p0794a05║多二義故，則多望於一二義泯也。旨不異前，故令
X05n0232_p0794a06║思之。
X05n0232_p0794a07║▲六、體用雙融義。謂諸緣法，要力用交涉，全體融合，
X05n0232_p0794a08║方成緣起。
X05n0232_p0794a09║六、體用雙融義等者，文中三：初、立理略釋。
X05n0232_p0794a10║▲是故圓通亦有六句：一、以體無不用故，舉體全用，
X05n0232_p0794a11║則唯有相入，無相即義。二、以用無不體故，舉用全體，
X05n0232_p0794a12║則唯有相即，無相入也。三、歸體之用不礙用，全用之
X05n0232_p0794a13║體不失體，是則無礙雙存，亦入亦即，自在俱現。四、全
X05n0232_p0794a14║用之體體泯，全體之用用亡，非即非入，圓融一味。五、
X05n0232_p0794a15║合前四句，同一緣起，無礙俱存。六、泯前五句，絕待離
X05n0232_p0794a16║言，冥同性海。
X05n0232_p0794a17║次是故圓通下，開章別釋，成六句故。初一以體就
X05n0232_p0794a18║用，二以用就體，三體用雙存，四體用雙泯。以體用
X05n0232_p0794a19║交徹形奪兩亡，即入同源故圓融一味。五成解境，
X05n0232_p0794a20║六成行境，並顯可知。
X05n0232_p0794a21║▲此上三門於初異體門中顯義理竟。
X05n0232_p0794a22║此上三門等者，後結所屬也。
X05n0232_p0794a23║▲七、同體相入義。謂前一緣所有多一，與彼一緣體
X05n0232_p0794a24║無別故，名為同體。
X05n0232_p0794b01║七、同體相入義等者，釋中有三：初、別釋同體義；二、
X05n0232_p0794b02║雙釋即入所以；三、正解此門。今初，言謂前一緣等
X05n0232_p0794b03║者，即指前第二門，以第二是本同體門故。如一本
X05n0232_p0794b04║自是一為本，一應二為二，一應三為三，一等只是
X05n0232_p0794b05║一箇一，對他成多。亦如一人望父名子，望子名父，
X05n0232_p0794b06║望兄為弟，望弟為兄等，同一人體而有多名。今本
X05n0232_p0794b07║一如一人，多一如諸名也。
X05n0232_p0794b08║▲又由此一緣應多緣故，有此多一所應多緣既相
X05n0232_p0794b09║即入，令此多一亦有即入也。
X05n0232_p0794b10║又由此一緣下，二、雙釋即、入二義所以。謂同體即、
X05n0232_p0794b11║入，由異體成。異體相入，故令同體相入；異體相即，
X05n0232_p0794b12║故令同體相即。此有二義：一、若直說者，如異體二
X05n0232_p0794b13║即是本一，其同體二豈非即本一耶？異體三即本
X05n0232_p0794b14║一，則同體上三亦本一矣。正是今意。二者、本一自
X05n0232_p0794b15║與多一互為緣起，例同、異體相由故耳。次疏具之。
X05n0232_p0794b16║▲先明相入。謂一緣有力，能持多一；多一無力，依彼
X05n0232_p0794b17║一緣。是故一能攝多，多便入一。
X05n0232_p0794b18║▲一、入多攝，反上應知。
X05n0232_p0794b19║先明相入者，三、正釋此門也。此亦有二：初明一望
X05n0232_p0794b20║於多，後餘義下例多望於一。前中亦二：先明一有
X05n0232_p0794b21║力、多無力。言一能攝多多便入一者，多即餘九一，
X05n0232_p0794b22║一即本一也。一入多攝反上應知者，二、例多一有
X05n0232_p0794b23║力、本一無力也。以由我多一方詺本一為本一故，
X05n0232_p0794b24║故多一有力便攝本一，本一入多一也。
X05n0232_p0794c01║▲餘義餘句，准前思之。
X05n0232_p0794c02║餘義餘句下。二、例多望於一也。亦全同前異體相
X05n0232_p0794c03║入門中。言餘義者，謂上明本一望多一，有持有依，
X05n0232_p0794c04║全力無力，故能常含多一在己一中，潛入本一在
X05n0232_p0794c05║多一中，無有障礙。今多一望本一，亦有全力無力，
X05n0232_p0794c06║故能常含本一在多一中，潛入多一在本一內，亦
X05n0232_p0794c07║無障礙，故云餘義也。言餘句者，即俱存雙泯四句
X05n0232_p0794c08║六句，例前異體，故不繁說。
X05n0232_p0794c09║▲八、同體相即義。謂前一緣所具多一，亦有有體無
X05n0232_p0794c10║體之義，故亦相即。
X05n0232_p0794c11║▲以多一無體，由本一成多，即一也。由本一有體，能
X05n0232_p0794c12║作多一，令一攝多。
X05n0232_p0794c13║八、同體相即義等者，疏文亦二：先明以一望多；後
X05n0232_p0794c14║餘義下，例多望一。前中亦二：先明本一有體，後例
X05n0232_p0794c15║多一有體。今初，又二：先言亦有有體、無體之義者，
X05n0232_p0794c16║總出所以，亦同、異體門中能成有體，所成無體也。
X05n0232_p0794c17║●後以多一無體下，正釋本一有體，在文可知，思
X05n0232_p0794c18║之。
X05n0232_p0794c19║▲如一有多空，既爾多有，一空亦然。
X05n0232_p0794c20║如一有多下，二、例多一有體也。由有多一方詺本
X05n0232_p0794c21║一為本一，故多一有體、本一無體也。多一有體故
X05n0232_p0794c22║能攝本一，本一無體潛入多一也。
X05n0232_p0794c23║▲餘義餘句並准前思之。
X05n0232_p0794c24║餘義下，笫二、例多一望本一也。謂上本一有有體
X05n0232_p0795a01║無體，故能攝多一同己，廢本一同他，同時無礙。今
X05n0232_p0795a02║多一望本一，亦有有體無體，能攝本一同己，廢多
X05n0232_p0795a03║一同他，同時無礙。全例前異體中，故云餘義也。餘
X05n0232_p0795a04║句者，亦即俱存雙泯四句六句耳。
X05n0232_p0795a05║▲九、俱融無礙義。謂亦同前，全體用雙融，即入自在。
X05n0232_p0795a06║亦有六句，准前應知。
X05n0232_p0795a07║九、俱融無礙等者，疏文亦二：先正釋本門；後此上
X05n0232_p0795a08║下，結前三門所出。前中言亦同前者，同前異體門
X05n0232_p0795a09║也，即前第六門也。尋前第六，於義分明，但有同體
X05n0232_p0795a10║與前別耳。恐不曉者，今當具說。謂同體緣起法中，
X05n0232_p0795a11║力、用交涉，全體融合，方成緣起。是故圓融亦有六
X05n0232_p0795a12║句：一、以體無不用，故舉體全用，則唯有同體相入，
X05n0232_p0795a13║無相即義；二、以用無不體，故舉用全體，則唯有同
X05n0232_p0795a14║體相即，無相入義；三、歸體之用不礙用，全用之體
X05n0232_p0795a15║不失體，是則無礙雙存，亦入亦即，自在俱現；四、全
X05n0232_p0795a16║用之體體泯，全體之用用亡，非即非入，圓融一味；
X05n0232_p0795a17║五、合前四句，同一同體緣起，無礙俱存；六、泯前五
X05n0232_p0795a18║句，絕待離言，冥同性海。故云准前應知。
X05n0232_p0795a19║▲此上三門於前第二同體門中辨義理竟。
X05n0232_p0795a20║▲十、同異圓滿義。
X05n0232_p0795a21║十、同、異圓滿等者，疏文有三：此上一句標名；次謂
X05n0232_p0795a22║以前下，別釋；後此第十下，結屬引證。今初，謂前來
X05n0232_p0795a23║異體四門、同體四門及第三同、異俱存，竝不出同、
X05n0232_p0795a24║異，合居一處，不偏一門，故云圓滿。
X05n0232_p0795b01║▲謂以前九門總合為一大緣起，令多種義門同時
X05n0232_p0795b02║具足也。●由住一遍應故，有廣狹自在門。●由就體
X05n0232_p0795b03║就用，故有相即相入門。●由異體相，容具微細門。●
X05n0232_p0795b04║異體相即具隱顯門。●又就用相入為顯，令就體相
X05n0232_p0795b05║即為隱，即顯入隱亦然。●又由異門即入為顯，令同
X05n0232_p0795b06║體即入為隱，同顯異隱亦然。●又由異體相入，帶同
X05n0232_p0795b07║體相入，具帝網門。由此大緣起，即無礙法界，故有託
X05n0232_p0795b08║事顯法門。顯於時中，故有十世門。相關互攝，故有主
X05n0232_p0795b09║伴門。
X05n0232_p0795b10║二、別釋中具足十玄。今初，從以前九至具足也，即
X05n0232_p0795b11║同時具足相應門。言多種義門者，有本有末，有同
X05n0232_p0795b12║有異，有入有，即四句、六句等，合前九門為同時門
X05n0232_p0795b13║也。以是總故，隨闕一義，緣起不成。故下之九門，各
X05n0232_p0795b14║先釋義，後結屬。●言由住一遍應，故有廣狹自在
X05n0232_p0795b15║門者，即前本門第二門也。住一故狹，遍應故廣。●
X05n0232_p0795b16║言就體就用者，就體故相即，就用故相入，並通同
X05n0232_p0795b17║體異體。●由異體相容者，即別取前第四異體相
X05n0232_p0795b18║入門中一半之義。然入通能入、所入，多就能說。容
X05n0232_p0795b19║亦有能容、所容，亦就能說。然所入即是能容，所容
X05n0232_p0795b20║即是能入。今微細門，但取容義，不取入義，故云一
X05n0232_p0795b21║半。●異體相即，具隱顯門等者。釋此隱顯，疏有三
X05n0232_p0795b22║重，此即初也。若爾，相即應同隱顯耶？答：上來九門，
X05n0232_p0795b23║但有即、入、同、異四義。用斯四義，以成十玄，故一義
X05n0232_p0795b24║中容有多義。此中由此即彼，故此隱彼顯；由彼即
X05n0232_p0795c01║此，故彼隱此顯。由相即故，成隱顯義。成門已竟，義
X05n0232_p0795c02║則不同。謂相即要此彼合一，隱顯則彼此皆存。如
X05n0232_p0795c03║東方入定，定身在東；西方定起，起身在西。故二不
X05n0232_p0795c04║泯。況具下二義，尤異相即也。●又就用下，第二番，
X05n0232_p0795c05║釋隱顯也。謂正論入門即義如虗空故，謂若更存
X05n0232_p0795c06║即則入義不成，謂即則泯一入則二義不壞，故正
X05n0232_p0795c07║即無入例上可知。●又由異門下，第三番，釋隱顯
X05n0232_p0795c08║義。由同異二體義乖，故二門不得並立，事須隱顯
X05n0232_p0795c09║可知。●又由異體相入，帶同體相入，具帝網門者。
X05n0232_p0795c10║同體相入，一中已含於多，更入異體，故有重重之
X05n0232_p0795c11║義。同體相入，如鏡已含多影，更入異體，如含影之
X05n0232_p0795c12║鏡，更入餘鏡，故有重重無盡義也。餘門可知。
X05n0232_p0795c13║▲此第十圓滿一門，就前第三門中以辨義理。
X05n0232_p0795c14║此第十下，三、結屬引證。先結屬，後引證。今初。由第
X05n0232_p0795c15║三本門之中融同異故，今則近融前六門，則異體
X05n0232_p0795c16║中三門與同體三門相成，無異體同體不成，無同
X05n0232_p0795c17║體異體不成，故六門相成。後之七門從前三生，前
X05n0232_p0795c18║三融故，後七必融，故十門一揆也。例前第三融通，
X05n0232_p0795c19║亦有六句：一、或舉體全異，具入即俱；二、或舉體全
X05n0232_p0795c20║同，亦具入即俱；三、或具同異，雙現無二體故；四、或
X05n0232_p0795c21║雙非同異，以相奪俱盡故，謂同即異故非同，異即
X05n0232_p0795c22║同故非異；五、或具四，為解境故；六、或絕前五，成行
X05n0232_p0795c23║境故。故約智顯理，諸門不同；廢智忘筌，一切叵說。
X05n0232_p0795c24║說與不說，無礙難思，沒同果海，唯亡言遣照，庶幾
X05n0232_p0796a01║玄趣耳。
X05n0232_p0796a02║▲故下文云菩薩善觀緣起法，於一法中解眾多，眾
X05n0232_p0796a03║多法中解了一，又云一中解無量，無量中解一，了彼
X05n0232_p0796a04║互生起，當成無所畏等，皆其義也。
X05n0232_p0796a05║故下文云下引證。略引二文：一即十忍品，二又云
X05n0232_p0796a06║下光明覺品。然所引文乃是總意，由第十門義是
X05n0232_p0796a07║總故。
X05n0232_p0796a08║▲疏上來緣起相由門竟。
X05n0232_p0796a09║上來緣起下，第三、總結。
X05n0232_p0796a10║
X05n0232_p0796a11║大方廣佛華嚴經疏演義鈔卷第六