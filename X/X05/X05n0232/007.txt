X05n0232_p0796a12║
X05n0232_p0796a13║
X05n0232_p0796a14║
X05n0232_p0796a15║大方廣佛華嚴經疏演義鈔卷第七
X05n0232_p0796a16║清涼山大華嚴寺沙門澄觀撰述
X05n0232_p0796a17║▲第四、法性融通門者，謂若唯約事，則互相礙，不可
X05n0232_p0796a18║即入。若唯約理，則唯一味，無可即入。
X05n0232_p0796a19║第四、法性融通門者，謂真如既具過恒沙德，如所
X05n0232_p0796a20║起事亦具德無盡，以真法性融通諸事，故無礙也。
X05n0232_p0796a21║文中二：先總、後別。總中亦二：一、揀非。謂理事抗行，
X05n0232_p0796a22║不得事事無礙故。是知有言須彌本不有，芥子舊
X05n0232_p0796a23║來空，將空納不有，何物不相容者，斯言未當耳。
X05n0232_p0796a24║▲今則理事融通，具斯無礙。
X05n0232_p0796b01║今則理事下，第二、顯正。於中亦二：先標舉。
X05n0232_p0796b02║▲謂不異理之一事具攝理性時，令彼不異理之多
X05n0232_p0796b03║事隨所依理皆於一中現。
X05n0232_p0796b04║後謂不異理之一事下，別示其相。於中四：一、順明。
X05n0232_p0796b05║以一切諸法皆依於理，無離理者。今一事全攝於
X05n0232_p0796b06║理，故帶一切事入一事中。
X05n0232_p0796b07║▲若一中攝理不盡，則真理有分限失。若一中攝理
X05n0232_p0796b08║盡，多事不隨理現，則事在理外失。
X05n0232_p0796b09║二、若一中下，反立。謂若攝理不盡，則真理可分，有
X05n0232_p0796b10║一理、二理乃至多理之失。今真理湛然，故不可分；
X05n0232_p0796b11║一味平等，故無二理。若遮此過，云攝理盡，而其多
X05n0232_p0796b12║事不入一事者，則不入之事在於理外，便令理離
X05n0232_p0796b13║於事，而自入一事之中；事離於理，不來一事之內。
X05n0232_p0796b14║然離理有事，事成定性；離事有理，理同斷故。過尤
X05n0232_p0796b15║深矣。
X05n0232_p0796b16║▲今既一事之中全攝理盡，多事豈不一中現？
X05n0232_p0796b17║三、今既下，結成正義。既離可分之過，故全攝理盡；
X05n0232_p0796b18║又無事理相離之過，故事隨理而頓現一事之中。
X05n0232_p0796b19║▲華藏品云：華藏世界所有塵，一一塵中見法界。法
X05n0232_p0796b20║界即事法界矣。
X05n0232_p0796b21║四、華藏下，引證，可知。
X05n0232_p0796b22║▲斯即總意別，亦具十玄門。
X05n0232_p0796b23║斯即等者，第二、別明也。於中二：先、結前生後。
X05n0232_p0796b24║▲一、既真理與一切法而共相應，攝理無違，即是諸
X05n0232_p0796c01║門諸法同時具足。
X05n0232_p0796c02║後一、既真理下，正顯別相。十門之義皆依真如別
X05n0232_p0796c03║德而立下，第八、迴向明真如具百門之德。今略舉
X05n0232_p0796c04║十四種德成十玄門：一、譬如真如與一切法而共
X05n0232_p0796c05║相應及不相捨離二德，成第一、同時具足相應門。
X05n0232_p0796c06║▲二、事既如理能包，亦如理應遍，而不壞狹相，故有
X05n0232_p0796c07║廣、狹、純、雜無礙門。又性常平等故純，普攝諸法故雜。
X05n0232_p0796c08║二、譬如真如性常平等，及譬如真如普攝諸法。二、
X05n0232_p0796c09║德成廣狹門。
X05n0232_p0796c10║▲三、理既遍在一切多事，故令一事隨理遍一切中。
X05n0232_p0796c11║遍理全在一事，則一切隨理在一事中，故有一多相
X05n0232_p0796c12║容門。
X05n0232_p0796c13║三無所不在，德成相入門。
X05n0232_p0796c14║▲四、真理既不離諸法，則一事即是真理，真理即是
X05n0232_p0796c15║一切事故。是故此一即彼一切事，一切即一，反上可
X05n0232_p0796c16║知。故有相即自在門。
X05n0232_p0796c17║四、不離諸法及與一切法同其體性。二、德成相即
X05n0232_p0796c18║門。
X05n0232_p0796c19║▲五、由真理在事，各全非分故。正在此時，彼說為隱。
X05n0232_p0796c20║正在彼時，此即為隱。故有隱顯門。
X05n0232_p0796c21║五、無有分限及恒守本性二德成隱顯門。
X05n0232_p0796c22║▲六、真理既普攝諸法，帶彼能依之事頓在一中，故
X05n0232_p0796c23║有微細門。
X05n0232_p0796c24║六、普攝諸法德成微細門。
X05n0232_p0797a01║▲七、此全攝理故，能現一切。彼全攝理，同此頓現。此
X05n0232_p0797a02║現彼時，彼能現所現俱現此中。彼現此時，此能現所
X05n0232_p0797a03║現亦現彼中。如是重重無盡故，有帝網門，以真如畢
X05n0232_p0797a04║竟無盡故。
X05n0232_p0797a05║七畢竟無盡，德成帝網門。
X05n0232_p0797a06║▲八、即事即理故。隨舉一事，即真法門，故有託事門。
X05n0232_p0797a07║八、與一切法同其體性德成託事門。
X05n0232_p0797a08║▲九、以真如遍在晝夜，日月年劫皆全在故。在日之
X05n0232_p0797a09║時不異在劫，故有十世異成門。況時因法有，法融時
X05n0232_p0797a10║不融耶？
X05n0232_p0797a11║九、遍在晝夜，及遍在年劫二德，成十世門。
X05n0232_p0797a12║▲十、此事即理時不礙，與餘一切恒相應，滅有主伴
X05n0232_p0797a13║門。
X05n0232_p0797a14║十、性常隨順及與一切法恒共相應。二、德成主伴
X05n0232_p0797a15║門。疏中密用經文，以經對疏，一無差失。設有不具
X05n0232_p0797a16║經文，意亦有之。文中先別明十門。
X05n0232_p0797a17║▲故一理融通，十門具矣。
X05n0232_p0797a18║後故一理下，結也。文並可知。
X05n0232_p0797a19║▲五、如幻夢者，猶如幻師能幻一物以為種種，幻種
X05n0232_p0797a20║種物以為一物等。
X05n0232_p0797a21║五、如幻夢中二：先幻、後夢。前中，先喻、後合。前中，正
X05n0232_p0797a22║釋。
X05n0232_p0797a23║▲經云或現須臾作百年等。
X05n0232_p0797a24║後經云下。引證。此即晉經？賢首品文等，取下句云：
X05n0232_p0797b01║幻力自在悅世間。若唐經云：譬如幻師知幻法，能
X05n0232_p0797b02║現種種無量事，須臾示作日月歲，城邑豐饒大安
X05n0232_p0797b03║樂等。普賢行品云：譬如工幻師，示現種種事，其來
X05n0232_p0797b04║無所從，去亦無所至。幻性非有量，亦復非無量，於
X05n0232_p0797b05║彼大眾中，示現量無量等。四十二經云：佛子！譬如
X05n0232_p0797b06║幻師持呪得成，能現種種差別形相，呪與幻別而
X05n0232_p0797b07║能作幻，呪唯是聲而能幻作眼識所知種種諸色
X05n0232_p0797b08║等。十忍品云：譬如幻非象、非馬、非車、非步、非男、非
X05n0232_p0797b09║女、非童男、非童女，乃至云非一、非異、非廣、非狹、非
X05n0232_p0797b10║多、非少、非量、非無量、非麤、非細、非是一切種種眾
X05n0232_p0797b11║物，種種非幻，幻非種種，然由幻故示現種種差別
X05n0232_p0797b12║之事。如是等文其處非一。
X05n0232_p0797b13║▲一切諸法業幻所作故，一異無礙。
X05n0232_p0797b14║一切諸法等者。合也。華藏品云：如幻師呪彼，能現
X05n0232_p0797b15║種種事，眾生業力故，國土不思議。明知業即幻師。
X05n0232_p0797b16║又如中論偈云：譬如幻化人，復作幻化人，如初幻
X05n0232_p0797b17║化人，是則名為業，幻化人所作，是名為業果等。又
X05n0232_p0797b18║十忍品云：佛子！此菩薩摩訶薩知一切法皆悉如
X05n0232_p0797b19║幻，從因緣起，於一法中解多法，於多法中解一法
X05n0232_p0797b20║等。偈中云：眾生及國土，種種業所造，入於如幻際，
X05n0232_p0797b21║於彼無依著。又偈云：諸業從心生，故說心如幻，若
X05n0232_p0797b22║離此分別，普滅諸有趣。斯則顯業自如幻矣。又云：
X05n0232_p0797b23║度脫諸眾生，令知法如幻，眾生不異幻，了幻無眾
X05n0232_p0797b24║生等。其文非一。
X05n0232_p0797c01║▲言如夢者，如夢中所見廣大，未離枕上，歷時久遠，
X05n0232_p0797c02║未經斯須。
X05n0232_p0797c03║言如夢等者，疏文分二：先喻，後引論證，便當於合。
X05n0232_p0797c04║初中言所見廣大，未離枕上者，第六十經夢遊天
X05n0232_p0797c05║宮喻云：譬如有人於大會中昏睡安寢，忽然夢見
X05n0232_p0797c06║須彌山頂帝釋所住善見大城。乃至云：其人自見
X05n0232_p0797c07║著天衣服，普於其處住止周旋。其大會中一切諸
X05n0232_p0797c08║人雖同一處，不知不見。何以故？夢中所見，非彼大
X05n0232_p0797c09║眾所能見故。釋曰：天宮廣大，豈離枕上？餘類此知。
X05n0232_p0797c10║昔人云：枕上片時春夢中行盡江南數千里等，亦
X05n0232_p0797c11║時非離須臾也。普賢行品云：了達諸世間假名無
X05n0232_p0797c12║有實眾生及世界如夢如光影於諸世間法不生
X05n0232_p0797c13║分別見善離分別者亦不見分別無量無數劫解
X05n0232_p0797c14║之即一念知念亦無念如是見世間無量諸國土
X05n0232_p0797c15║一念悉超越經於無量劫不動於本處等。如是自
X05n0232_p0797c16║在，皆由如夢。故十忍品云：譬如夢中見種種諸異
X05n0232_p0797c17║相世間亦如是與夢無差別。又云：譬如夢所見長
X05n0232_p0797c18║短等諸色。如是等文，其處非一，皆以如夢長短，即
X05n0232_p0797c19║無長短，故不礙長短也。
X05n0232_p0797c20║▲故論云：處夢謂經年，覺乃須臾項，故時雖無量，攝
X05n0232_p0797c21║在一剎那。
X05n0232_p0797c22║故論云處夢謂經年等者，二、引證便合。即無性攝
X05n0232_p0797c23║論第六所引，但言如有頌云，斯即引經耳。案西域
X05n0232_p0797c24║傳云：昔有隱士，結廬屏跡，博習伎術，究極神理，能
X05n0232_p0798a01║使瓦礫為寶，人畜易形，但未能馭風雲，陪仙駕，閱
X05n0232_p0798a02║圖考古，更求仙術。其方曰：夫神仙者，長生之術也。
X05n0232_p0798a03║將欲求學，先定其志，築建壇場，命一烈士，執長刀，
X05n0232_p0798a04║立壇隅，屏息絕言，自昏達曙。求仙者中壇而坐，手
X05n0232_p0798a05║按長刀，口誦神呪，收視返聽，達明登仙。是人既得
X05n0232_p0798a06║仙方，而訪列士，營求曠歲，未諧心願。後得烈士，先
X05n0232_p0798a07║與人傭力，難辛五年，一旦違失，遂被笞辱，又無所
X05n0232_p0798a08║得，悲號巡路。隱士既見，命以同遊，來至茅廬，以術
X05n0232_p0798a09║力故，化具餚饌。已而令入池浴，服以新衣，又以五
X05n0232_p0798a10║百金錢遺之，曰：盡當來求，幸勿外也。自時厥後，數
X05n0232_p0798a11║加重賂，潛行陰德，感激其心。烈士囑求効命，以報
X05n0232_p0798a12║知己。隱士曰：我求烈士，彌歷歲時，幸而會遇，奇貌
X05n0232_p0798a13║應圖，非有他故，願一夕不聲耳。烈士曰：死尚不辭，
X05n0232_p0798a14║豈徒屏息。於是設壇場，受仙法，依方行事，坐待日
X05n0232_p0798a15║曛。曛暮之後，各司其務。隱士誦神呪，烈士按銛刀，
X05n0232_p0798a16║殆將曉矣，忽發聲叫。是時空中火下，烟𦦨雲蒸，隱
X05n0232_p0798a17║士疾引此人，入池避難。已而問曰：誡子無聲，何以
X05n0232_p0798a18║驚叫？烈士曰：受命後，至夜分，惛然若夢，變異更起。
X05n0232_p0798a19║見昔事主，躬來慰謝，感荷厚恩，忍不報語。彼人震
X05n0232_p0798a20║怒，遂見煞害。受中陰身，顧屍歎惜，猶願歷世不言，
X05n0232_p0798a21║以報厚德。遂見託生南印土大婆羅門家，乃至受
X05n0232_p0798a22║胎出胎，備經苦厄，荷恩負德，忍而不言。暨乎受業
X05n0232_p0798a23║冠婚，喪親生子，每念前恩，忍而不語。宗親戚屬，咸
X05n0232_p0798a24║見怪異。年過六十，而有一子，妻謂曰：汝可言矣，若
X05n0232_p0798b01║不語者，當煞汝子。我時惟念，已隔生世，自顧衰老，
X05n0232_p0798b02║唯此稚子，因止其妻，令無煞害，遂發此聲耳。隱士
X05n0232_p0798b03║曰：我之過也，此魔嬈耳。烈士感恩，悲事不成，憤恚
X05n0232_p0798b04║而死。此即未經半宵，已歷二生，況年月耶？此類甚
X05n0232_p0798b05║多，故知時處等，皆如夢自在。
X05n0232_p0798b06║▲六、如影像者，一切萬法略有二義：一、皆如明鏡，含
X05n0232_p0798b07║明了性，一心所成故；二、分別所現，如影像故。由初義
X05n0232_p0798b08║故為能現，由後義故為所現。故一切法互為鏡像，如
X05n0232_p0798b09║鏡互照而不壞本相。
X05n0232_p0798b10║▲下經云遠物近物雖皆影現，影不隨物而有遠近
X05n0232_p0798b11║等。
X05n0232_p0798b12║六、如影像等者，文亦有二：先正釋，後引證。前中然
X05n0232_p0798b13║約鏡像喻，鏡不是像、像不是鏡，故無鏡之能。此但
X05n0232_p0798b14║取像以況性空虗無之義，今取即入自在，故明一
X05n0232_p0798b15║切具於鏡像二義。故疏結云如鏡互照，則一一法
X05n0232_p0798b16║上有鏡有像也。●下經云下。即十忍品。彼云：然諸
X05n0232_p0798b17║眾生，知於此處有是影現，亦知彼處無如是影。遠
X05n0232_p0798b18║物近物，雖皆影現，影不隨物而有遠近。菩薩摩訶
X05n0232_p0798b19║薩亦復如是，能知自身及以他身，一切皆是智之
X05n0232_p0798b20║境界。不作二解，謂自他別，而於自國土，於他國土，
X05n0232_p0798b21║各各差別，一時普現。釋曰：若不如影，何得諸處一
X05n0232_p0798b22║時頓現？故引遠近之言，意取自在。偈中云：譬如水
X05n0232_p0798b23║中影，非內亦非外。菩薩求菩提，了世非世間。不於
X05n0232_p0798b24║世住出，如影現世間。入此甚深義，離垢悉明徹。不
X05n0232_p0798c01║捨本誓心，普照智慧燈。世間無邊際，智入悉齊等。
X05n0232_p0798c02║普化諸羣生，令其捨眾著。釋曰：不了如影，安能普
X05n0232_p0798c03║入無邊之世？
X05n0232_p0798c04║▲七、因無限者，謂諸佛菩薩昔在因中，常修緣起、無
X05n0232_p0798c05║性、等觀、大願、回向、等稱、法界修，及餘無量殊勝因故。
X05n0232_p0798c06║今如所起果，具斯無礙。
X05n0232_p0798c07║七因無限者，謂因多德遠、因果相稱，故但修一緣
X05n0232_p0798c08║起之因，則果中尚如緣起無礙，況有無限之因，無
X05n0232_p0798c09║邊行海皆備修耶？況一一行自復無盡，如一慈門
X05n0232_p0798c10║即有佛剎塵數，況於餘門？而云無性等觀者，近等
X05n0232_p0798c11║上四，謂唯心所現觀、法性融通觀、如幻夢觀、如影
X05n0232_p0798c12║像觀，兼緣起無性觀故。總收前六因中，皆為此觀
X05n0232_p0798c13║觀法唯心，乃至觀法如影像故。用此六觀該一切
X05n0232_p0798c14║法，謂若染若淨、若依若正、若因若果、同類異類，是
X05n0232_p0798c15║法所攝，皆用六觀貫之。故今成果，如於六觀自在
X05n0232_p0798c16║無礙。二者等餘諸因，齊佛所知、普賢所行、十方三
X05n0232_p0798c17║世無盡無盡，所有因門皆此門攝，故云及餘無量
X05n0232_p0798c18║殊勝因耳。其大願迴向稱法界修，亦該通法界諸
X05n0232_p0798c19║因。言如所起果者，如於昔因所得果故。
X05n0232_p0798c20║▲八、證窮者由冥真性得如性用。
X05n0232_p0798c21║▲故經云：無比功德故能爾。
X05n0232_p0798c22║八佛證窮者，文中二：先正釋，但得成佛法爾能爾。
X05n0232_p0798c23║●經云下。引證。無比功德，即佛德也。普賢行品云：
X05n0232_p0798c24║世界及如來，種種諸名號，經於無量劫，說之不可
X05n0232_p0799a01║盡。何況最勝智，三世諸佛法，從於法界生，充滿如
X05n0232_p0799a02║來地。明佛地德用不可說也。又下偈云：其中人師
X05n0232_p0799a03║子，修佛種種行，成於等正覺，示現諸自在。此亦明
X05n0232_p0799a04║因圓果滿，故有大用耳。前即德相，此即業用。
X05n0232_p0799a05║▲九、深定用故者，謂海印定等諸三時力故。
X05n0232_p0799a06║▲賢首品云：入微塵數諸三昧，一一出生塵等定，而
X05n0232_p0799a07║彼微塵亦不增等。
X05n0232_p0799a08║九深定用中，先正釋。言海印定等者，如下第六十
X05n0232_p0799a09║一經，略說一百門三昧及智論五百三昧等。●賢
X05n0232_p0799a10║首品下。引證。而云等者，有二義：一、只等此偈餘文。
X05n0232_p0799a11║文云：於一普現難思剎，彼一塵內眾多剎，或有有
X05n0232_p0799a12║佛或無佛，或有雜染或清淨，或有廣大或狹小等，
X05n0232_p0799a13║即是三昧現自在也。二、等餘經。即彼次前偈云：眾
X05n0232_p0799a14║生形相各不同，行業音聲亦無量，如是一切皆能
X05n0232_p0799a15║現，海印三昧威神力。如是等文，其處非一。
X05n0232_p0799a16║▲十、神通解脫故者，謂由十通及不思議等解脫故。
X05n0232_p0799a17║▲不思議法品十種解脫中云：於一塵中建立三世
X05n0232_p0799a18║一切佛法等。
X05n0232_p0799a19║▲由上十因，令前教義等十對，具上同時等十門，以
X05n0232_p0799a20║為別教一乘義之分齊。
X05n0232_p0799a21║由上十因下，第三、總結所屬。正結周遍含容，以事
X05n0232_p0799a22║事無礙故。該取前三，故皆別教分齊。
X05n0232_p0799a23║▲第四、教所被機者。夫教因機顯，離機無言。上說義
X05n0232_p0799a24║深弘深，未委被何根器？
X05n0232_p0799b01║▲若明能應者，十身圓音，今直彰所被。
X05n0232_p0799b02║第四、教所被機中二：先總，後別。前中，初躡前起後。
X05n0232_p0799b03║●後若明下，約法揀定。
X05n0232_p0799b04║▲通有十類，前五揀非器，後五彰所為。
X05n0232_p0799b05║通有十類下，第二、別也。於中先標二門，後前中下
X05n0232_p0799b06║別釋其相。
X05n0232_p0799b07║▲前中，一、無信非器，以聞生誹謗，墮惡道故。二、違真
X05n0232_p0799b08║非器，依謗此經，以求名利，不淨說法，集邪善故。下經
X05n0232_p0799b09║云：忘失菩提心，修諸善根，是為魔業。三、乖實非器，謂
X05n0232_p0799b10║如言取文，超情至理，不入心故。論云：隨聲取義，有五
X05n0232_p0799b11║過失：
X05n0232_p0799b12║隨聲取義有五過失者，即十地論釋示說分齊中
X05n0232_p0799b13║文。論云：一、不正信，二、退勇猛，三者、誑他，四者、謗佛，
X05n0232_p0799b14║五者、輕法。下文具釋。
X05n0232_p0799b15║▲上三皆是凡愚，故下文云：此經不入餘眾生手。
X05n0232_p0799b16║▲四、狹劣非器，謂一切二乘出現品云：一切二乘不
X05n0232_p0799b17║聞此經，何況受持？故雖在坐，如聾如瞽。五、守權非器，
X05n0232_p0799b18║謂三乘共教諸菩薩等，隨宗所修行布行位，不信圓
X05n0232_p0799b19║融具德之法故。●下經云：設有菩薩，無量億那由他
X05n0232_p0799b20║劫行六波羅蜜，不聞此經，或時聞已，不信不解，不順
X05n0232_p0799b21║不入，不得名為真實菩薩故。
X05n0232_p0799b22║下經云設有菩薩等者，即出現品，如前已引。
X05n0232_p0799b23║▲後五顯所為中，一、正為，謂是一乘圓機。故出現品
X05n0232_p0799b24║云此經不為餘眾生說，即通指前五。唯為大乘不思
X05n0232_p0799c01║議乘菩薩說，即正為之機。謂一運一切運，圓融行位，
X05n0232_p0799c02║即深不思議。又能遍達諸教，即廣不思議。故文云非
X05n0232_p0799c03║餘境界之所知，普賢行人方得入等。
X05n0232_p0799c04║▲二、兼為。謂即時雖未悟入，而能信向成種，如出現
X05n0232_p0799c05║品食金剛喻。故地獄天子十地頓超，大海劫火不能
X05n0232_p0799c06║為障。
X05n0232_p0799c07║▲約未悟入，故名為兼。
X05n0232_p0799c08║地獄天子即隨好品，大海劫火即十地品，故彼偈
X05n0232_p0799c09║云雖在海水劫火中，堪受此法必得聞是也。言約
X05n0232_p0799c10║未悟入故名為兼者，通外難也。恐有難云：既有頓
X05n0232_p0799c11║超之益，即是當機，何名為兼？通意可知。
X05n0232_p0799c12║▲三、引為即前權教菩薩不受圓融之法故。十地之
X05n0232_p0799c13║中，寄位顯勝，借其三乘行布之名。彼謂同於我法，後
X05n0232_p0799c14║因熏習，方信入圓融。以離此普法，無所歸故。權教極
X05n0232_p0799c15║果，無實事故。
X05n0232_p0799c16║權教極果無實事故者，如有五教，唯圓教因果俱
X05n0232_p0799c17║有實事，前四因中則有，至果皆無，由修權因，若入
X05n0232_p0799c18║地後即入實故。猶如百川浩蕩千里，亦無究竟歸
X05n0232_p0799c19║處，究竟歸處即是海故。
X05n0232_p0799c20║▲四者、權為即是二乘。謂既不聞，況於受持？故諸菩
X05n0232_p0799c21║薩權示聲聞，或在法會而聾盲，彰其絕分；或示在道
X05n0232_p0799c22║而啟悟，知可迴心。
X05n0232_p0799c23║或在法會而聾盲等者，釋其示相，略有二類：上即
X05n0232_p0799c24║五百在本會中，或示在道下即末會初六千比丘
X05n0232_p0800a01║也。
X05n0232_p0800a02║▲五、遠為。謂諸凡夫、外道、闡提悉有佛性，今雖不信，
X05n0232_p0800a03║後必當入。
X05n0232_p0800a04║五、遠為中，疏文有四：一、立理正明；二、出現品下，引
X05n0232_p0800a05║證；三、前三非器下，會釋；四、又彼品下，明惡是所為。
X05n0232_p0800a06║初一，可知。
X05n0232_p0800a07║▲故出現品云：如來智慧大藥王樹，唯除二處不能
X05n0232_p0800a08║為作生長利益，所謂二乘墮無為坑及壞善根，非器
X05n0232_p0800a09║眾生溺大邪見貪愛之水。然亦於彼曾無厭捨。
X05n0232_p0800a10║二、即彼品見聞利益中文。
X05n0232_p0800a11║▲前三非器是溺邪見，第四非器是隨深坑，故皆揀
X05n0232_p0800a12║之。今四及五明佛無厭捨，故示而誘之，熏其成種。
X05n0232_p0800a13║前三非器下，三、會釋也。一、不信；二、違真；三、乖實。然
X05n0232_p0800a14║初一正是邪見，二三非是邪見，而皆配入邪見者，
X05n0232_p0800a15║然邪見有二：一、輕；二、重。初一深重邪見，二三即輕
X05n0232_p0800a16║淺邪見，謂但違真乖實皆邪見故。又以經中但揀
X05n0232_p0800a17║二處，欲配前非器令盡，故合入邪見之中。第四非
X05n0232_p0800a18║器，即前狹劣二乘。今四及五者，即所為中四權為、
X05n0232_p0800a19║五遠為，此二即曾無厭捨。
X05n0232_p0800a20║▲又彼品中明不信毀謗亦種善根，謂謗雖墮惡，由
X05n0232_p0800a21║聞歷耳，終省悟故。又云：如日亦與生盲作利益故。
X05n0232_p0800a22║又彼品中下，第四、明惡是所為。於中二：初正明為
X05n0232_p0800a23║惡，後況出圓融。前中亦二：先引二經明其為惡，後
X05n0232_p0800a24║引二經明等有性。前中初云彼品，亦即第十見聞
X05n0232_p0800b01║利益中經云：佛子！我今告汝，設有眾生見聞於佛，
X05n0232_p0800b02║業障纏覆不生信樂，亦種善根無空過者，乃至究
X05n0232_p0800b03║竟入於涅槃。謂謗雖墮惡下，釋成上義。謗既有益，
X05n0232_p0800b04║應可謗耶？釋云：為遠益故，非無罪也。故地獄天子
X05n0232_p0800b05║或由謗故墮於地獄。法華謗常不輕菩薩千劫於
X05n0232_p0800b06║阿鼻地獄受大苦惱，畢是罪已方受不輕教化，故
X05n0232_p0800b07║勿見謗有益便生誹謗。又大般若中廣說謗法之
X05n0232_p0800b08║罪，謂此方墮阿鼻地獄，此土劫壞罪猶未畢，移置
X05n0232_p0800b09║他方阿鼻地獄中，他方復經劫壞罪亦未盡，復移
X05n0232_p0800b10║他方，如是巡歷十方，十方各經劫盡，還生此土阿
X05n0232_p0800b11║鼻地獄中，千佛出世救之猶難，若欲說其所受之
X05n0232_p0800b12║身，聞者當吐血而死。故善現請說所受之身，佛竟
X05n0232_p0800b13║不說。是知謗方等經非可輕也。又入大乘論第一
X05n0232_p0800b14║偈云：誹謗大乘法，決定趣惡道，此人受業報，實智
X05n0232_p0800b15║之所說。生墮地獄中，大火熾然身，焚燒甚苦痛，業
X05n0232_p0800b16║報罪信爾。熾然大鐵犂，具滿五百數，而耕其舌上，
X05n0232_p0800b17║遍碎身苦惱。故疏云：謗雖墮惡。言由聞歷耳者，謂
X05n0232_p0800b18║惡道罪畢，由音謗時，經目歷耳，熏其成種，故得益
X05n0232_p0800b19║耳。言終醒悟者，即五十八經云：但以曾發菩提心
X05n0232_p0800b20║故，終自醒悟。言又云如日亦與等者，出現身業中，
X05n0232_p0800b21║長行文廣，今當引偈。偈云譬如生盲不見日，日光
X05n0232_p0800b22║亦為作饒益，令知時節受飲食，永離眾患身安穩。
X05n0232_p0800b23║無信眾生不見佛，而佛亦為興義利，聞名及以觸
X05n0232_p0800b24║光明，因此乃至得菩提是也。
X05n0232_p0800c01║▲又如大海潛流喻中，明無不具有如來智慧故。又
X05n0232_p0800c02║破塵出經卷喻中，若除妄想，皆見佛智故。
X05n0232_p0800c03║又如大海潛流下，引二經明性等有。初明具有，後
X05n0232_p0800c04║明皆見。二經皆是出現意業之中，前亦已引。
X05n0232_p0800c05║▲此皆明有自性，住性即是所為。況法性圓融，感應
X05n0232_p0800c06║交徹，無有一法非所被。
X05n0232_p0800c07║此皆明有等者，二、正立理顯被圓融，即舉況以釋。
X05n0232_p0800c08║然有二意：一、舉前況後，明法普被。謂但依生等有
X05n0232_p0800c09║佛性尚皆普為，況事事無礙，何有非所被耶？二者、
X05n0232_p0800c10║舉後況前，謂約圓融，一即一切，則無情之境亦是
X05n0232_p0800c11║所被，況前等有佛性而揀之耶？言被非情者，以所
X05n0232_p0800c12║被情即非情故。一即一切，無情豈非情耶？況色性、
X05n0232_p0800c13║智性本無二體，無有情外之非情故。思之。
X05n0232_p0800c14║▲第五、教體淺深者。無盡教海，體性難思，從淺至深，
X05n0232_p0800c15║略明十體。
X05n0232_p0800c16║第五、教體淺深中，疏文分三：初總，次別，後結。總中
X05n0232_p0800c17║亦三：初標舉。言淺深者，十體之中，前前淺，後後深。
X05n0232_p0800c18║故下釋云：從淺至深，雖有淺深，融通並為無盡教
X05n0232_p0800c19║體。
X05n0232_p0800c20║▲一、音聲言語體。二、名句文身體。三、通取四法體。上
X05n0232_p0800c21║三皆能詮體。四、通攝所詮體。五、諸法顯義體。六、攝境
X05n0232_p0800c22║唯心體。七、會緣入實體。八、理事無礙體。九、事事無礙
X05n0232_p0800c23║體。十、海印炳現體。
X05n0232_p0800c24║一一音聲下，列名，至文自顯。
X05n0232_p0801a01║▲十中前五唯體，後五亦體亦性。
X05n0232_p0801a02║十中，前五下，三、料揀。總有四重：一、體性料揀。相舉
X05n0232_p0801a03║於外，性主於內。體者，性相之通稱故。若言體者，通
X05n0232_p0801a04║事通理；若云性者，唯約於理。由後五中攝境唯心，
X05n0232_p0801a05║若約真心，即通性故；七、所入實體即是性故；八、中
X05n0232_p0801a06║理是性故；九、中必有理融事故；十、中無不具故。是
X05n0232_p0801a07║則約性亦體，亦性約事，但可稱體。
X05n0232_p0801a08║▲又前四通小，後六唯大。
X05n0232_p0801a09║二、又前四下，大、小乘料揀可知。
X05n0232_p0801a10║▲前七通三乘，後三唯一乘。
X05n0232_p0801a11║三、前七下，三乘。一乘料揀，以會緣入實，歸一實理，
X05n0232_p0801a12║即一乘故。下三皆是一乘，於義可知。
X05n0232_p0801a13║▲前八約同教，後二唯別教。
X05n0232_p0801a14║四、前八約同教下，同教、別教料揀。謂七、八雖一乘，
X05n0232_p0801a15║七多頓教中義，八是終教中義，故屬同教。前八皆
X05n0232_p0801a16║同，於義可知。同教皆有，故事事無礙，海印炳現。若
X05n0232_p0801a17║非別教，一乘無此義也。於後三重料揀，則前前無
X05n0232_p0801a18║後後，後後兼前前，可知。
X05n0232_p0801a19║▲就前三中，大小乘中通用四法：一、聲，二、名，三、句，四、
X05n0232_p0801a20║文。取捨不同，各有三說。
X05n0232_p0801a21║就前三中下，第二、別釋。於中二：先合釋前三，後別
X05n0232_p0801a22║釋後七。今初。以大小共同，故合釋之。於中三：初雙
X05n0232_p0801a23║標，次雙釋，後然大小諸宗下雙會。
X05n0232_p0801a24║▲小乘三者，婆沙一百二十六云：如是佛教，以何為
X05n0232_p0801b01║體？
X05n0232_p0801b02║小乘三者下，第二雙釋。先釋小乘中二：先總徵。
X05n0232_p0801b03║▲一云：應作是說：語業為體，謂佛語言、詞唱、評論、語
X05n0232_p0801b04║音、語路、語業、語表，是謂佛教。
X05n0232_p0801b05║一云下後別釋，三釋即為三別。今初語業為體者
X05n0232_p0801b06║是標，語即聲也。謂佛語言下別顯其相，謂言詞唱
X05n0232_p0801b07║號評量論說。言語音者，謂如宮商角徵羽等，亦如
X05n0232_p0801b08║西方十四音，即阿（上）阿（長）等。言語路者，言所行處。
X05n0232_p0801b09║瑜伽九十三云：有情增語即是語路。然瑜伽釋增
X05n0232_p0801b10║語有二義：一云增語是名，名能詮表增勝於語。二
X05n0232_p0801b11║云有說意識名為增語，今小乘不取於名，正用意
X05n0232_p0801b12║識是語行處，亦是唇舌等。言語業者即有業用，如
X05n0232_p0801b13║惡言既為惡業用，佛之善言即善業用。故梵行品
X05n0232_p0801b14║云：若語是梵行者，梵行則是音聲風息、唇舌喉吻、
X05n0232_p0801b15║吐納抑縱、高低清濁，此即語音語路。又云：若語業
X05n0232_p0801b16║是梵行者，梵行則是起居問訊、略說廣說、喻說直
X05n0232_p0801b17║說、讚說毀說、安立說、隨俗說、顯了說，斯即語業。言
X05n0232_p0801b18║語表者，表亦是業。然業有表無表別，今但云表者，
X05n0232_p0801b19║婆沙一百二十六云：但是語表而非無表者，令他
X05n0232_p0801b20║生正解故耳，識所取故。又二識所取無表，唯一取
X05n0232_p0801b21║故。又三無數劫求此表故。是謂佛教者，結也。正出
X05n0232_p0801b22║今之教體而云佛教者，一依根本故、二依相似故、
X05n0232_p0801b23║三依隨順故。佛依如是名句文身而說，今亦隨之
X05n0232_p0801b24║故。
X05n0232_p0801c01║▲其名句文但顯佛教作用，不欲開示佛教自體。發
X05n0232_p0801c02║智論中亦同此說。
X05n0232_p0801c03║其名句下。揀法，亦通妨難。故彼論自有難云：若爾，
X05n0232_p0801c04║次後所說，當云何通？謂如說佛教，名為何法？答：謂
X05n0232_p0801c05║名、句、文、身，次第行列，次第安布，次第連合等。為答
X05n0232_p0801c06║此難，故論有此通。此難但牒後段之文，故疏略耳。
X05n0232_p0801c07║▲二云名等為體，謂名身、句身、文身，次第行列，次第
X05n0232_p0801c08║安布，次第連合故。
X05n0232_p0801c09║二名等為體等者，此句標。謂名身下列名，次第下
X05n0232_p0801c10║釋相。次第釋上三名，謂行列於名安布成句，文為
X05n0232_p0801c11║二依故云連合。名等別相次下當釋。
X05n0232_p0801c12║▲聲但依於展轉因故，謂語起名，名能顯義。
X05n0232_p0801c13║聲但下，揀法，亦通妨難。謂論有問言：若爾，此文所
X05n0232_p0801c14║說當云何通？如說：佛教云何？答：謂佛語言詞唱評，
X05n0232_p0801c15║論語音、語路、語業、語表，是謂佛教。為答此難，故論
X05n0232_p0801c16║有此通。亦以此難但牒前文，故疏略耳。聲但依於
X05n0232_p0801c17║展轉因故，下論有喻云：如世子孫展轉生法。意云：
X05n0232_p0801c18║從父生子，子言是其父之子，雖語父名，意在子體。
X05n0232_p0801c19║又子生孫，孫是某孫，雖舉其翁，意在於孫。孫如於
X05n0232_p0801c20║義，子如於名，聲如於父，則有三重，中是教體。故下
X05n0232_p0801c21║合云：謂語起名，名能詮義，即名展轉因也。
X05n0232_p0801c22║▲評家意取語業為體。
X05n0232_p0801c23║評家意取等者，論評家釋云：如是說者，語業為體，
X05n0232_p0801c24║佛音所說，他所聞故。言評家者，婆沙是諸羅漢同
X05n0232_p0802a01║集，而有四大羅漢為評家正義：一、世友，二、妙音，三、
X05n0232_p0802a02║法救，四、覺天。
X05n0232_p0802a03║▲雜心論同。俱舍論云：牟尼說法蘊，數有八十千，彼
X05n0232_p0802a04║體語或名，此色行蘊攝。謂若語為教體，即色蘊攝；
X05n0232_p0802a05║名為教體，即行蘊攝。此乃雙存前二，情無去取，故致
X05n0232_p0802a06║或言。
X05n0232_p0802a07║雜心論同俱舍者，以彼論第一亦有此偈，而文小
X05n0232_p0802a08║異耳。論偈云：廣說諸法蘊，其數有八萬，戒等及餘
X05n0232_p0802a09║法，悉是五蘊攝。長行釋云：八萬法陰皆色陰攝，以
X05n0232_p0802a10║佛語語業性故。有說名性者，行陰攝。又戒陰色陰
X05n0232_p0802a11║攝，定慧等行陰攝，故與俱舍同也。論云下，引俱舍
X05n0232_p0802a12║文。阿以當於名等教中而引，以其情無去取，二義
X05n0232_p0802a13║隨用，故於此引雙證前二。既許俱通，故下第三、為
X05n0232_p0802a14║取四法之體，在文易了。
X05n0232_p0802a15║▲正理論中意符名等，故彼第三釋前頌竟。又云：詮
X05n0232_p0802a16║義如實，故名佛教。名能詮義，故教是名。由是佛教定
X05n0232_p0802a17║名為體，舉名為首，以攝句文。顯宗即第三亦同此說。
X05n0232_p0802a18║正理論中意符名等者，正成第二義也。故彼論第
X05n0232_p0802a19║三釋前頌意者，以正理論總釋俱舍、六百行頌，俱
X05n0232_p0802a20║義順婆沙正理，故立順正理名。然正釋上頌，無異
X05n0232_p0802a21║俱舍。俱舍則情無去取，正理則斷屬於名。此中疏
X05n0232_p0802a22║略。彼有問曰：語、教異名，教容是語；名、教別體，教何
X05n0232_p0802a23║是名？此問意云：教是言教，語為教體，則異汝名，別
X05n0232_p0802a24║有其體。若以名為體，名是不相應行，非言教體，何
X05n0232_p0802b01║得以名等為教體耶？論自答云：彼作是釋：要由有
X05n0232_p0802b02║名，乃說為教。是故佛教，體即是名。所以者何？詮義
X05n0232_p0802b03║如實，故名佛教。下與疏全同。此答意云：雖名聲教，
X05n0232_p0802b04║若無名等詮其自性差別，獨用於聲，豈成於教？故
X05n0232_p0802b05║定用名等。疏家存略，但申正意，足顯論旨。
X05n0232_p0802b06║▲三者、然俱舍意，情無去取。若取其雙存，即合四法
X05n0232_p0802b07║以為教體。若經部意，亦唯取聲。故正理十四破彼師
X05n0232_p0802b08║云：汝不應立名句文身，即聲為體。
X05n0232_p0802b09║故正理十四破彼師云等者，引此為成。上來經部
X05n0232_p0802b10║立聲為體，論文繁廣，今當略引，令知其源。論云：此
X05n0232_p0802b11║中經主作如是言：豈不此三語為性故，用聲為體，
X05n0232_p0802b12║色自性攝，如何乃說為心不相應行？此責非理。所
X05n0232_p0802b13║以者何？由教及理知別有故。教謂經言：語身、文身。
X05n0232_p0802b14║若文即語，別說何為？又說應持正法文句，又言依
X05n0232_p0802b15║義不依於文。釋曰：下廣引教證，大意則同。故論結
X05n0232_p0802b16║云：由此等教，證知別有能詮諸義、名、句、文身，猶如
X05n0232_p0802b17║語聲，實而非假。理謂現見有時得聲而不得字，有
X05n0232_p0802b18║時得字而不得聲，故知體別。有時得聲不得字者，
X05n0232_p0802b19║謂雖聞聲而不了義。現見有人粗聞他語，而復審
X05n0232_p0802b20║問：汝何所言此聞語聲不了義者，都由未達所發
X05n0232_p0802b21║文故，如何乃執文不異聲？有時得字不得聲者，謂
X05n0232_p0802b22║不聞聲而得了義。現見有人不聞他語，覩唇等動，
X05n0232_p0802b23║知其所說。此不聞聲得了義者，都由己達所發文
X05n0232_p0802b24║故。由斯理證，文必異聲。（不更廣說，大意同也。）論下又云：隨思
X05n0232_p0802c01║發語，因語發字，字復發名，名方顯義。由依如是展
X05n0232_p0802c02║轉理門，說語發名，多能顯義。如斯安立，其理必然。
X05n0232_p0802c03║又次下云：或如樹等，大造合成，非不緣斯別生於
X05n0232_p0802c04║影。影由假發，而體非假。如是諸文，亦應總集別生
X05n0232_p0802c05║名、句。而彼名、句雖由假發，而體非假。此為善說，理
X05n0232_p0802c06║極成故。又下結云：故知離聲別有名等。又下云：故
X05n0232_p0802c07║不應立名、句、文身即聲為體。是故於我所說離聲
X05n0232_p0802c08║有名等三，能現義、理。今疏但引後結，已顯正義耳。
X05n0232_p0802c09║▲大乘有三，大意同前。
X05n0232_p0802c10║大乘有三下，疏文分三：初標；次釋；後以余下，料揀。
X05n0232_p0802c11║▲一云：攝假從實，以聲為體，離聲無別名句等故。深
X05n0232_p0802c12║密第五云：如來言音，略有三種：一、契經等。既云言音
X05n0232_p0802c13║有三，明以聲為教體。雜集論云：成所引聲，謂諸聖說。
X05n0232_p0802c14║一云攝假下，第二、釋也。大乘通意，以聲為實。名、句、
X05n0232_p0802c15║文三，聲上假立，經部師義參大乘故。亦謂名等依
X05n0232_p0802c16║聲假立。言一、契經等者，此引稍略，具云：佛告曼殊
X05n0232_p0802c17║室利菩薩曰：善男子！如來言音略有三種：一者、契
X05n0232_p0802c18║經，二者、調伏，三者、本母。下廣釋其相。今疏所引，但
X05n0232_p0802c19║意在言、音兩字耳。雜集論云成所引聲，謂諸聖所
X05n0232_p0802c20║說者，亦證唯聲為教體也。既言聖說是聲，明非名
X05n0232_p0802c21║等為教體也。即彼論第一釋外六界聲塵界云：聲
X05n0232_p0802c22║者，四大種所造，耳根所取義。若可意，若不可意，若
X05n0232_p0802c23║俱相違，若因受大種，若因不受大種，若因俱大種，
X05n0232_p0802c24║若世所共成，若成所引，若遍計所執，若聖言所攝，
X05n0232_p0803a01║若非聖言所攝。如是十一種聲，由五種因之所建
X05n0232_p0803a02║立，謂：相故，損益故，因差別故，說差別故。言差別故
X05n0232_p0803a03║相者，謂耳根所取義。說差別者，謂世所共成等。餘
X05n0232_p0803a04║三如其所應。因受大種者，謂語等聲。因不受大種
X05n0232_p0803a05║者，謂樹等聲。因俱者，謂手、皷等聲。世所共成者，謂
X05n0232_p0803a06║世俗語所攝。成所引者，謂諸聖所說。遍計所執者，
X05n0232_p0803a07║謂外道所說。聖言、非聖言所攝者，謂依見等八種
X05n0232_p0803a08║言說。今疏但引成所引聲，以證聲為教體耳。然上
X05n0232_p0803a09║五因攝十一者，初一是總，餘四是別。損益立初三：
X05n0232_p0803a10║可意是益，不可意是損。俱相違通二：因差別攝次
X05n0232_p0803a11║三，說差別攝次三，言差別攝後二。思之，可知。言八
X05n0232_p0803a12║種言說者，即八種聖語：一、見言見，二、不見言不見，
X05n0232_p0803a13║三、聞言聞，四、不聞言不聞，五、覺言覺，六、不覺言不
X05n0232_p0803a14║覺，七、知言知，八、不知言不知。斯即為聖言所攝。若
X05n0232_p0803a15║見言不見等，則非聖言。
X05n0232_p0803a16║▲二云：以體從用，名等為體，能詮諸法自性、差別二
X05n0232_p0803a17║所依故。故無性論破經部云：諸契經句，語為自性，不
X05n0232_p0803a18║應理故。成唯識第二亦破彼云：若名、句、文不異聲者，
X05n0232_p0803a19║法、詞無礙，境應無別。唯識云：此三離聲，雖無別體，而
X05n0232_p0803a20║假實異，亦不即聲。
X05n0232_p0803a21║二、云以體等者，義引論文。然唯識第二破於小乘
X05n0232_p0803a22║名等實有。故彼論云：復如何知異色、心等有實詮
X05n0232_p0803a23║表名、句、文身？（論主問也。）契經說故。如契經說：佛得希有
X05n0232_p0803a24║名、句、文身。（外人答也。）此經不說異色、心等有實名等，為
X05n0232_p0803b01║證不成。（論主總非。）下廣破竟。論主結云：語不異能詮，人、
X05n0232_p0803b02║天共了；執能詮異語，天愛非餘。下申正義云：然依
X05n0232_p0803b03║語、聲分位差別，而假建立名、句、文身。名詮自性，句
X05n0232_p0803b04║詮差別，文即是字，為二所依。此三離聲，雖無別體，
X05n0232_p0803b05║而假、實異，亦不即聲。由此法、詞二無礙解境有差
X05n0232_p0803b06║別，聲與名等蘊、界、處攝，亦各有異。上即論文。准彼
X05n0232_p0803b07║論，疏：薩婆多雖有名，由聲顯生。二義論主取生破
X05n0232_p0803b08║顯。正理師救云：聲上屈曲是名、句、文，體異於聲，而
X05n0232_p0803b09║定實有。故上論文廣破異聲實有名等。故彼疏破
X05n0232_p0803b10║竟，結云：故知但由無始慣習前語之聲分位力故，
X05n0232_p0803b11║後生解時，謂聞名等。其實耳等但能取得聲之自
X05n0232_p0803b12║性，剎那便謝。意識於中詮解究竟，名為名等，非別
X05n0232_p0803b13║實有。是故汝等寧知異語別有能詮？次假外問云：
X05n0232_p0803b14║既聲體即能詮，如何有名等三種差別？故論下申
X05n0232_p0803b15║正義云：然依語、聲分位差別等，於中有四：一、從初
X05n0232_p0803b16║至假建立名、句、文身，顯假差別。此論主解：依聲假
X05n0232_p0803b17║立名、句、文身，如梵音斫蒭，但言斫，唯言蒭，未有所
X05n0232_p0803b18║目，說為字分位。若二連合，能詮法體詮於眼體，說
X05n0232_p0803b19║為名分位。然未有句位，更添言阿薩利縛名，為眼
X05n0232_p0803b20║有漏，說為句位。故依分位以立名等，依一切立，非
X05n0232_p0803b21║自在故。外又問曰：雖言分位差別，何者是也？論云：
X05n0232_p0803b22║從名詮自性至為二所依。述曰：二、顯二用殊。名詮
X05n0232_p0803b23║法自性，句詮法差別。文體是字，為名、句之所依，不
X05n0232_p0803b24║能詮自性及差別故。文者，彰義，與二為依，彰表二
X05n0232_p0803c01║故。又曰：為顯，與二為依，能顯義故，而體非顯。字者，
X05n0232_p0803c02║無改轉義，是其字體；文是功能，功能即體。故言文
X05n0232_p0803c03║即是字等。或字為初首，即多剎那聲集成一字，集
X05n0232_p0803c04║多字為所依。次能成名，詮諸法體；集多名已，復成
X05n0232_p0803c05║句身，詮法差別。即雜集云：自性、差別及此二言，如
X05n0232_p0803c06║是三法總攝一切。彼二言者，即是字也。字即語故，
X05n0232_p0803c07║說之為言。名、句二種所依止之言也。瑜伽言：名於
X05n0232_p0803c08║自性施設，句於差別施設，名、句所依止性，說之為
X05n0232_p0803c09║字。又顯揚言：句必有名，名不必有句；名必有字，字
X05n0232_p0803c10║不必有名。如樞要說。此下廣論自共相，略不錄之。
X05n0232_p0803c11║論：此三離聲至亦不即聲。述曰：三、明不即不離。論
X05n0232_p0803c12║主答難，謂先有問言：上來雖言名等即聲，若名等
X05n0232_p0803c13║是不相應行者，色上曲屈，非不相應，聲何故爾？故
X05n0232_p0803c14║此答曰：此三離聲雖無別體，名等是假，聲是實有，
X05n0232_p0803c15║假實異故。故名等三非即是聲，非聲處攝，但是差
X05n0232_p0803c16║別之聲。義說名等，以詮義故，是不相應，無別種子
X05n0232_p0803c17║生，故言即聲。論：由此法、詞至亦各有異。述曰：外人
X05n0232_p0803c18║問言：若名等即聲、法、詞二無礙解，境有何別？答曰：
X05n0232_p0803c19║即此緣故，二境有異：法無礙解緣假名等，詞無礙
X05n0232_p0803c20║解緣實聲等。故說境差別，非二俱緣實。雖二自性，
X05n0232_p0803c21║互不相離。法對所詮，故但取名；詞多對機，故但說
X05n0232_p0803c22║聲。耳聞聲已，意了義故。以所對不同，說二有異，非
X05n0232_p0803c23║體有異也。又此二境及名等三與聲別者，蘊、處、界
X05n0232_p0803c24║攝，亦有異故。色蘊、行蘊，聲處、法處，聲界、法界，如其
X05n0232_p0804a01║次第，攝聲、名等。問曰：聲上屈曲假，即言不相應；色
X05n0232_p0804a02║上屈曲假，應非色處攝？答：聲上有教，名等不相應；
X05n0232_p0804a03║色上無教，故是色處攝。問曰：聲上屈曲，即以為教；
X05n0232_p0804a04║色上有屈曲，亦應得為教故。論曰：且依此土說名、
X05n0232_p0804a05║句、文，依聲假立，非謂一切諸餘佛土亦依光明、妙
X05n0232_p0804a06║香、味等假立三故。述曰：四會相違，釋義可知。所引
X05n0232_p0804a07║即淨名經。而言等者，等取觸、思、數等上，皆得假立。
X05n0232_p0804a08║名等三種亦是不相應，攝此三法故，以眾生機欲
X05n0232_p0804a09║對待故假。又梵云便善那，此有四義：一者、扇，二、相
X05n0232_p0804a10║好，三、根形，四、味。此即是鹽，能顯諸物中味故。味即
X05n0232_p0804a11║是文，如言文、義巧妙等，目之為便善那。此中四義
X05n0232_p0804a12║總是一顯義，故古德說名為味。對法云：此文名顯，
X05n0232_p0804a13║能顯彼義故；為名、句所依，能顯義故。惡察那是字，
X05n0232_p0804a14║是無改轉義，如對法說。鉢陀是迹，如尋象迹以覓
X05n0232_p0804a15║象等。此名為句，理應名迹，義之迹故。尋此知義也。
X05n0232_p0804a16║順古所翻，稱之為句。今疏總略，以疏對論，於義分
X05n0232_p0804a17║明。
X05n0232_p0804a18║▲三云：聲、名、句、文合為其體，由前二說皆有教理為
X05n0232_p0804a19║定量故。深密第四云：不可捨於言說文字而能宣說。
X05n0232_p0804a20║故淨名云：有以音聲、語言、文字而作佛事。故十地論
X05n0232_p0804a21║云：說者以二事說，聽者以二事聞，謂善聲、善字故。
X05n0232_p0804a22║深密第四至而能宣說等者，彼無故字，其說字下
X05n0232_p0804a23║云：是故我依般若波羅蜜多，能取諸法無自性性。
X05n0232_p0804a24║意云：由文字般若能顯實相。般若既雙牒言說，文
X05n0232_p0804b01║字明通用四法。下引淨名，准之亦是第三香積品
X05n0232_p0804b02║文。十地論中善聲即聲，善字即名句文。故下引風
X05n0232_p0804b03║畫二喻，風喻音聲，畫喻名句文，並如下釋。
X05n0232_p0804b04║▲以余之意，亦應雙取。
X05n0232_p0804b05║以余之意下，第三、料揀。於中分二：初、直出正意，意
X05n0232_p0804b06║在雙取。
X05n0232_p0804b07║▲若就前二有去取者，寧依名等。
X05n0232_p0804b08║二、若就下，會通前二。於中五：一、正明去取。
X05n0232_p0804b09║▲良以音聲一種，正就佛說，容為教體，流傳後代，書
X05n0232_p0804b10║之竹帛，曾何有聲？豈無教體？
X05n0232_p0804b11║二良以下，出所以。
X05n0232_p0804b12║▲書雖是色，亦與名等，為所依故，亦色蘊攝。
X05n0232_p0804b13║三、書雖是色下，遮妨難。恐有難云：疏：不善法相，書
X05n0232_p0804b14║之以竹帛，非名、句、文。名、句、文身是不相應翰墨、簡
X05n0232_p0804b15║牘，但是色法，何得為體？故此救云：色與名等亦為
X05n0232_p0804b16║所依，何異聲為名等所依？聲是色蘊所攝，書字之
X05n0232_p0804b17║色豈非色攝耶？故前唯識之中例於餘方，亦依色
X05n0232_p0804b18║等有名、句、文，亦同諸法顯義之體。顯無方理，故不
X05n0232_p0804b19║取常規。
X05n0232_p0804b20║▲前淨名十地通取四者，但言所用，非正顯體。
X05n0232_p0804b21║四、前淨名下，會通前文。但言所用者，用此四法何
X05n0232_p0804b22║必要四？問曰：若四中隨取但取名等，豈不違於唯
X05n0232_p0804b23║識離聲別有非正義耶？答：彼不離聲者假實合說，
X05n0232_p0804b24║今不離色假實亦存，未爽通理。
X05n0232_p0804c01║▲仁王云：是名句味，諸佛所說故。
X05n0232_p0804c02║仁王云下。五、引證成立。既但言名句味，不云聲音，
X05n0232_p0804c03║明唯取名等。此即仁王觀空品，而文少略，具云：大
X05n0232_p0804c04║王！是經名句味，百佛千佛百千億佛說名句味，於
X05n0232_p0804c05║恒河沙三千大千國中成無量七寶，施三千大千
X05n0232_p0804c06║國土中眾生，皆得七賢四果，不如於此經起一念
X05n0232_p0804c07║信，何況解一句者，句非句非非句故。今但意在有
X05n0232_p0804c08║名句味，無聲之言，故不全引。
X05n0232_p0804c09║▲然大小諸宗，雖通用四法，而理不同。謂薩婆多宗，
X05n0232_p0804c10║四法皆有實體。經部聲有實體，名等是假。若大乘中，
X05n0232_p0804c11║或有四皆非實，或有四皆如空，俱不立故。淨名云：文
X05n0232_p0804c12║字性離，無有文字，是則解脫。十地論釋空中風相等
X05n0232_p0804c13║云：風喻音聲，畫喻名字，皆不可取。佛藏經云：諸法如
X05n0232_p0804c14║毫釐不空者，則諸佛不出世。有說四皆事理無礙，或
X05n0232_p0804c15║說四皆圓融，故宗不同也。
X05n0232_p0804c16║然大小諸宗下，第三、雙會，謂會通四法大小不同。
X05n0232_p0804c17║或有四皆非實者，即初教義，名等假有，聲是心變
X05n0232_p0804c18║故。或有四皆如空者，然有二意：一、空為初門，即屬
X05n0232_p0804c19║初教；二、頓寂諸相，即屬頓教。今正當頓，而引三經
X05n0232_p0804c20║皆成頓義。初、引淨名，即弟子品須菩提章，以其被
X05n0232_p0804c21║呵置鉢欲出，維摩詰言：唯！須菩提！取鉢勿懼。於意
X05n0232_p0804c22║云何？如來所作化人，若以是事詰，寧有懼不？我言：
X05n0232_p0804c23║不也。維摩詰言：一切諸法如幻化相，汝今不應有
X05n0232_p0804c24║所懼也。所以者何？一切言說不離是相，至於智者
X05n0232_p0805a01║不著文字，故無所懼。何以故？文字性離，無有文字，
X05n0232_p0805a02║是則解脫。解脫相者，即諸法也。此明即言、忘言通
X05n0232_p0805a03║圓頓意。二、引十地經論，以風畫合空皆不可取，以
X05n0232_p0805a04║此言教皆與證智而相應故，不同風在樹葉、畫在
X05n0232_p0805a05║於壁，但就教道則可見聞。三、引佛藏經，亦證頓義，
X05n0232_p0805a06║即彼經第一念佛品中取意引耳。經云：舍利弗！諸
X05n0232_p0805a07║法若有決定體性，如折毛髮百分一分者，是則諸
X05n0232_p0805a08║佛不出於世，亦終不說諸法性空。舍利弗！諸法實
X05n0232_p0805a09║空無性一相，所謂無相，如來悉知悉見，如來以是
X05n0232_p0805a10║說有念處。舍利弗！念處名為無處無非處、無念無
X05n0232_p0805a11║念業、無想無分別、無意無意業、無思無思業、無法
X05n0232_p0805a12║無法相，皆無合散，是故賢聖名為無分別者，是名
X05n0232_p0805a13║念處。上顯無念，承便故來耳。又下經云：何等名為
X05n0232_p0805a14║諸法實相？所謂諸法畢竟空無所有，以是畢竟空
X05n0232_p0805a15║無所有法念佛。復次如是法中乃至小念尚不可
X05n0232_p0805a16║得，是名念佛。即其義也。有說四皆事理無礙，即終
X05n0232_p0805a17║教意；下即圓教意。
X05n0232_p0805a18║▲第四、通攝所詮體者。
X05n0232_p0805a19║▲瑜伽八十一云：謂契經體略有二種：一文，二義。文
X05n0232_p0805a20║是所依，義是能依。如是二種，總名一切所知境界。即
X05n0232_p0805a21║依於六文，顯於十義。
X05n0232_p0805a22║依於六文，顯於十義者，瑜伽云：六文者，謂：一、名，二、
X05n0232_p0805a23║句，三、字，四、語，五、行相，六、機請。十義者：一、地義，二、相，
X05n0232_p0805a24║三、作意，四、依處，五、過患，六、勝利，七、所對，八、能治，九、
X05n0232_p0805b01║略，十、廣。可知。上正辨通所詮。
X05n0232_p0805b02║▲此明教義相成。若不詮義，教文何用？故通取所詮，
X05n0232_p0805b03║成契經體。又十住品云：文隨於義，義隨於文，文義相
X05n0232_p0805b04║隨，理無舛謬，方為真教。
X05n0232_p0805b05║此明下，出通所詮所以。
X05n0232_p0805b06║▲又瑜伽云：佛菩薩等是能說者，相語是能說相，名
X05n0232_p0805b07║句文身是所說相，故皆通取，不同前義尅取所說。
X05n0232_p0805b08║又瑜伽下又通収能所，則有三重能所：一以佛為
X05n0232_p0805b09║能說人，則聲等皆所說；二唯語為能說，則名等為
X05n0232_p0805b10║所說，以依語言顯屈曲故；三四法皆能詮，則前義
X05n0232_p0805b11║為所詮故。皆通取下對前揀別，此中有二義：第一
X05n0232_p0805b12║通所詮，則向下取；第二通說者，則向上取。故說皆
X05n0232_p0805b13║通，不同前義尅取名等，故云所說。
X05n0232_p0805b14║▲第五、諸法顯義體者，謂但能顯義理，一切諸法皆
X05n0232_p0805b15║為教體。
X05n0232_p0805b16║第五諸法顯義體中三：初標舉，次引證，三結釋。今
X05n0232_p0805b17║初標舉略釋。聲能顯義，聲名為教。六塵顯義，六塵
X05n0232_p0805b18║皆教。
X05n0232_p0805b19║▲淨名第三云：有以光明而作佛事，有以諸菩薩而
X05n0232_p0805b20║作佛事，有以佛所化人而作佛事，有以佛菩提樹衣
X05n0232_p0805b21║服臥具乃至八萬四千諸塵勞門，眾生為之疲勞，諸
X05n0232_p0805b22║佛即以此法而作佛事。
X05n0232_p0805b23║淨名第三下。二、引證。略引二經。淨名即第三卷菩
X05n0232_p0805b24║薩行品。因阿難聞香，自昔未有，便問世尊。世尊為
X05n0232_p0805c01║說。是淨名取於香積佛飯，因問：久如當消？淨名為
X05n0232_p0805c02║廣說，乃至滅除一切諸煩惱毒，然後乃消。阿難白
X05n0232_p0805c03║佛言：未曾有也！世尊！如此香飯能作佛事。佛言：如
X05n0232_p0805c04║是，阿難！或有佛土以佛光明而作佛事，有以諸菩
X05n0232_p0805c05║薩而作佛事，有以佛所化人而作佛事，有以菩提
X05n0232_p0805c06║樹而作佛事，有以佛衣服、臥具而作佛事，有以飯
X05n0232_p0805c07║食而作佛事，有以園林、臺觀而作佛事，有以三十
X05n0232_p0805c08║二相、八十隨形好而作佛事，有以佛身而作佛事，
X05n0232_p0805c09║有以虗空而作佛事，眾生應以此緣得入律行。有
X05n0232_p0805c10║以夢、幻、影、響、鏡中像、水中月、熱時𦦨，如是等喻而
X05n0232_p0805c11║作佛事；有以音聲、語言、文字而作佛事；或有清淨
X05n0232_p0805c12║佛土寂寞，無言、無說、無示、無識、無作、無為而作佛
X05n0232_p0805c13║事。如是，阿難！諸佛威儀進止，諸所施為，無非佛事。
X05n0232_p0805c14║阿難！有此四魔、八萬四千諸煩惱門，而諸眾生為
X05n0232_p0805c15║之疲勞，諸佛即以此法而作佛事。是名入一切諸
X05n0232_p0805c16║佛法門。菩薩入此門者，若見一切淨好佛土，不以
X05n0232_p0805c17║為喜，不貪，不高；若見一切不淨佛土，不以為憂，不
X05n0232_p0805c18║礙，不沒。今疏但撮略引耳。然生公云：若投藥失所，
X05n0232_p0805c19║則藥反為毒矣。苟日得會，毒為藥也。是以大聖之
X05n0232_p0805c20║為心病醫王，觸事皆是法之良藥也。苟達其會，眾
X05n0232_p0805c21║事皆畢矣。菩薩既入此門，便知佛土本是就應之
X05n0232_p0805c22║義。好惡者在彼，於我豈有異哉？所貴唯應，但歎應
X05n0232_p0805c23║生之奇耳。
X05n0232_p0805c24║▲又十卷楞伽第四云：大慧！非一切佛土言語說法
X05n0232_p0806a01║故。有佛國土，直視不瞬，口無言說，名為說法。乃至云：
X05n0232_p0806a02║有佛國土，動身名說。
X05n0232_p0806a03║又十卷楞伽者，文言稍博大旨無殊四卷，若四卷
X05n0232_p0806a04║經當其第二。大慧白佛言：世尊！非言說有性有一
X05n0232_p0806a05║切性耶？世尊！若無性者言說不生。世尊！是故言說
X05n0232_p0806a06║有性有一切性。佛告大慧：無性而作言說，謂兔角
X05n0232_p0806a07║龜毛等世間現言說。又云：大慧！非一切剎土有言
X05n0232_p0806a08║說，言說者是作相耳。或有佛剎瞻視顯法，或有作
X05n0232_p0806a09║相、或有揚眉、或有動睛、或歎或欠、或謦咳、或念剎
X05n0232_p0806a10║土、或動搖。大慧！如瞻視及香積世界普賢如來國
X05n0232_p0806a11║土，但以瞻視令諸菩薩得無生法忍及殊勝三昧，
X05n0232_p0806a12║是故非言說有性有一切性。大慧！見此世界蚊蚋
X05n0232_p0806a13║蟲蟻，是等眾生無有言說而各辨事。釋曰：以上所
X05n0232_p0806a14║引證知皆教，然楞伽意兼欲遣言，反遣諸法思之
X05n0232_p0806a15║可知，十卷經中大同於此。
X05n0232_p0806a16║▲又。香積世界，飡香飯而三昧顯；極樂佛國，聽風柯
X05n0232_p0806a17║而正念成。絲竹可以傳心，目擊以之存道。
X05n0232_p0806a18║又香積下，第二、結釋大意。於中三：初、引例總收，次、
X05n0232_p0806a19║結成說、聽，後、況出一乘。今初，含有內、外。言香積世
X05n0232_p0806a20║界飡香飯而三昧顯者，亦是淨名經意，而是香積
X05n0232_p0806a21║品中又與前文影略。前說色、觸等，今辨香之與味。
X05n0232_p0806a22║欲、今六塵，皆作佛事。故經云：爾時維摩詰問眾香
X05n0232_p0806a23║菩薩：香積如來以何說法？彼菩薩曰：我土如來無
X05n0232_p0806a24║文字說，但以眾香令諸天、人得入律行。菩薩各各
X05n0232_p0806b01║坐香樹下，聞斯妙香，即獲一切德藏三昧。得是三
X05n0232_p0806b02║昧者，菩薩所有功德，皆悉具足。釋曰：此即以香顯
X05n0232_p0806b03║三昧也。又前文云：與諸菩薩方共坐食，有諸天子，
X05n0232_p0806b04║皆號香嚴，悉發阿耨多羅三藐三菩提心。即食味
X05n0232_p0806b05║之益也。又下菩薩品中明飯久如當消，云：未入正
X05n0232_p0806b06║位，食此飯者，得入正位，然後乃消。又云：已發大乘
X05n0232_p0806b07║意，食此飯者，得無生忍，然後乃消。釋曰：此即味為
X05n0232_p0806b08║佛事，故疏統收經意，合二處經文也。言極樂國土
X05n0232_p0806b09║聽風柯而正念成者，即阿彌陀經。經云：舍利弗！極
X05n0232_p0806b10║樂國土微風吹動諸寶行樹及寶羅網，出微妙音，
X05n0232_p0806b11║譬如百千種樂同時俱作。聞是音者，皆自然生念
X05n0232_p0806b12║佛、念法、念僧之心。舍利弗！極樂國土成就如是功
X05n0232_p0806b13║德莊嚴。以經對疏，文義可知。言絲竹可以傳心者，
X05n0232_p0806b14║即史記中事。含其多事，謂漏月傳意於秦王，脫荊
X05n0232_p0806b15║軻之手；相如調文君之女，終獲隨車。況帝釋有法
X05n0232_p0806b16║樂之臣，馬鳴有和羅之伎，皆絲竹傳心也。言目擊
X05n0232_p0806b17║以之存道者，即莊子中事。夫子欲見溫伯雪子，久
X05n0232_p0806b18║而不見。及見，寂無一言。及出，子路恠而問曰：吾子
X05n0232_p0806b19║欲見溫伯雪子久矣，何以寂無一言？子曰：若斯人
X05n0232_p0806b20║者，目擊而道存，亦不可以容聲者矣。
X05n0232_p0806b21║▲既語默視瞬皆說，則見聞覺知盡聽。苟能得法契
X05n0232_p0806b22║神，何必要因言說？
X05n0232_p0806b23║既語默下，第二、結成說聽。語默視瞬皆說，結前也。
X05n0232_p0806b24║見聞覺知盡聽，顯後義也。覺収鼻舌身之三根，上
X05n0232_p0806c01║既六塵皆說，今則六根皆聽。苟能下，釋其聽義。上
X05n0232_p0806c02║則但能顯法為說，此則但能得法為聽也。
X05n0232_p0806c03║▲況華嚴性海，雲臺寶網，同演妙音，毛孔光明，皆能
X05n0232_p0806c04║說法。
X05n0232_p0806c05║況華嚴下，第三、況出一乘。上通三乘內外皆有此
X05n0232_p0806c06║理，況復華嚴一乘圓宗何法非教？於中四節：一、明
X05n0232_p0806c07║事物說法。言雲臺寶網者，即十地經爾時世尊從
X05n0232_p0806c08║眉間出清淨光明，乃至云又亦照此娑婆世界佛
X05n0232_p0806c09║及大眾並金剛藏菩薩身師子座已，於上虗空中
X05n0232_p0806c10║成大光明雲網臺。時光臺中以諸佛威神力故而
X05n0232_p0806c11║說頌言：佛無等等如虗空，十方無量勝功德，人間
X05n0232_p0806c12║最勝世中上。釋師子法加於彼等，即其文也。又寶
X05n0232_p0806c13║網者，第一經云：其師子座，摩尼為臺，蓮華為網。下
X05n0232_p0806c14║云：復以諸佛威神所持，演說如來廣大境界。亦其
X05n0232_p0806c15║文也。又言雲者，第六經初於一切供養具雲中自
X05n0232_p0806c16║然出聲說等。言毛孔光明皆能說法者，即上十地
X05n0232_p0806c17║經亦光明說。又第九地云：或時心欲放大光明演
X05n0232_p0806c18║說法門，或時心欲於其身上一一毛孔皆演法音。
X05n0232_p0806c19║又現相品云：爾時諸菩薩光明中同時發聲說此
X05n0232_p0806c20║頌言：諸光明中出妙音，普遍十方一切國，演說佛
X05n0232_p0806c21║子諸功德，能入菩提之妙道等。又法界品初諸來
X05n0232_p0806c22║菩薩、下方菩薩名破一切障勇猛智王，與世界海
X05n0232_p0806c23║微塵數菩薩俱來向佛所，於一切毛孔中出說一
X05n0232_p0806c24║切眾生語言海音聲雲，出說一切三世菩薩修行
X05n0232_p0807a01║方便海音聲雲等。其文非一。
X05n0232_p0807a02║▲華香雲樹，即法界之法門。
X05n0232_p0807a03║華香雲樹等者，第二、明即事是法，更何論說？以有
X05n0232_p0807a04║託事顯法生解門故。
X05n0232_p0807a05║▲剎土眾生本十身之正體，于何非教耶？
X05n0232_p0807a06║剎土眾生者，第三、明即事是能說人，何但顯法？剎
X05n0232_p0807a07║土即國土身，眾生即眾生身，十身略舉其二，以二
X05n0232_p0807a08║是劣尚即十身，況餘勝者？於何非教者，結成尚即
X05n0232_p0807a09║能說，況非教體？
X05n0232_p0807a10║▲下云剎說、眾生說、三世一切說，又云一切世間諸
X05n0232_p0807a11║境界，皆悉能令轉法輪等，其文非一。
X05n0232_p0807a12║下云下，第四、引證。初、引普賢行品，如前教緣中釋。
X05n0232_p0807a13║▲第六、攝境唯心體者。總収前五，並不離識。
X05n0232_p0807a14║第六、攝境唯心體等者，疏文分二：先總明；後然有
X05n0232_p0807a15║下，開章別釋。前中亦二：先正明，後引證。今初，前之
X05n0232_p0807a16║五體皆心所變，心外無法，如聲是色，即二所現影，
X05n0232_p0807a17║況依聲上假立名等！其教所詮及諸法顯義，並離
X05n0232_p0807a18║心無體。
X05n0232_p0807a19║▲唯識等云：一切所有唯心現故。起信亦云：依一心
X05n0232_p0807a20║法有二種門：一、心真如門，二、心生滅門。然此二門皆
X05n0232_p0807a21║各總攝一切法，以此二門不相離故。梵行品云：知一
X05n0232_p0807a22║切法即心自性，故唯心現。
X05n0232_p0807a23║唯識等云下，第二、引證。此引三文含於四教。初引
X05n0232_p0807a24║唯識即是初教，故彼論名成唯識者，唯遮外境，識
X05n0232_p0807b01║表內心，離識之外更無別法。彼引多教成立唯識，
X05n0232_p0807b02║亦引華嚴，廣如彼論。而言等者，等有二意：一、等餘
X05n0232_p0807b03║論，二、等餘經。今初，謂瑜伽、雜集、攝大乘等。故無性
X05n0232_p0807b04║攝論第四云：論曰：其有未得真智覺者，於唯識中
X05n0232_p0807b05║云何比知？由教及理應可比知。此中教者，如十地
X05n0232_p0807b06║經，薄伽梵說：如是三界皆唯有心。又薄伽梵解深
X05n0232_p0807b07║密經亦如是說。釋論中云：十地經者，於彼經中宣
X05n0232_p0807b08║說菩薩十種地義。此即安立十地行相名句文身，
X05n0232_p0807b09║識所變現聚集為體，謂彼聖者金剛藏識所變影
X05n0232_p0807b10║像為增上緣，聞者身中識上影現似彼法門。如是
X05n0232_p0807b11║展轉傳來于今，說名為教。故諸論皆引華嚴成立
X05n0232_p0807b12║唯識，即是第六地中一心所攝門。經云：佛子！三界
X05n0232_p0807b13║所有，唯是一心。如來於此分別演說十二有支，皆
X05n0232_p0807b14║依一心，如是而立。今由諸論，皆已引之，故疏下引，
X05n0232_p0807b15║但引梵行。二、又此等者，等取楞伽等經頓教中義。
X05n0232_p0807b16║八識雖空，而說唯識。起信亦云下，即終教中證。此
X05n0232_p0807b17║即彼論解釋分中顯示正義之文。然其立義分中
X05n0232_p0807b18║云：摩訶衍者，總說有二種。云何為二？一者、法，二者、
X05n0232_p0807b19║義。所言法者，謂眾生心。是心即攝一切世間、出世
X05n0232_p0807b20║間法。依於此心，顯示摩訶衍義。此即已明唯心義
X05n0232_p0807b21║訖。今取解釋分顯心性、相，真、妄交徹，知是終教。按
X05n0232_p0807b22║彼論賢首疏云：一心者，即如來藏心，含於二義：一、
X05n0232_p0807b23║約體絕相，即真如門；二、隨緣起滅，即生滅門。此義
X05n0232_p0807b24║至問明品當廣分別。今但略證教體是心耳。梵行
X05n0232_p0807c01║品下，即引當經以證圓教唯心，知一切法即心自
X05n0232_p0807c02║性，非但心變而已。
X05n0232_p0807c03║▲然有二門：一、本影相對，二、說聽全収。
X05n0232_p0807c04║然有下，開章別釋中，先開章，後別釋。
X05n0232_p0807c05║▲前中通就諸教，以成四句。
X05n0232_p0807c06║▲一、唯本無影，謂即小乘不知唯識故。
X05n0232_p0807c07║釋中，初釋本影中四句為四。
X05n0232_p0807c08║▲二、亦本亦影。謂大乘初教，謂佛自宣說，若文若義，
X05n0232_p0807c09║皆是如來妙觀察智相應淨識之所顯現，名本質
X05n0232_p0807c10║教。
X05n0232_p0807c11║第二句中分二：先正明俱有，後明聚集顯現。前中
X05n0232_p0807c12║亦二：先引佛地論各別成立，後引二十唯識雙證
X05n0232_p0807c13║前義。前中，初即如來實有說法，故名本質。文通六
X05n0232_p0807c14║文，義通十義。皆是已下，顯文義本。因位說、聽由於
X05n0232_p0807c15║意識，故果位中亦唯意識，故云妙觀察智相應淨
X05n0232_p0807c16║識。以果位中智強識劣，故說此識與智相應。此智
X05n0232_p0807c17║能於大眾會中雨大法雨，故能說法。智所依王即
X05n0232_p0807c18║是第六，故云淨識之所顯現。而言淨者，純無漏故。
X05n0232_p0807c19║唯識疏云：既無漏心現，即真無漏文義為體，是故
X05n0232_p0807c20║世尊實有說法。言不說者，是密意說。
X05n0232_p0807c21║▲故佛地論第一云：有義聞者，善根本願增上緣力，
X05n0232_p0807c22║如來識上文義相生。此文義相是佛利他善根所起，
X05n0232_p0807c23║名為佛說。
X05n0232_p0807c24║故佛地論第一云：有義下，引證，可知。
X05n0232_p0808a01║▲若聞者識上所變文義，名為影像。
X05n0232_p0808a02║▲佛地論云：如來慈悲本願增上緣力，聞者識上文
X05n0232_p0808a03║義相生。
X05n0232_p0808a04║▲此文義相，雖親依自善根力起，而就強緣，名為佛
X05n0232_p0808a05║說。
X05n0232_p0808a06║若聞者識上下，明影像教，託佛本質自心變故，有
X05n0232_p0808a07║漏心變則名等有漏。佛地論下，引證有影，亦是前
X05n0232_p0808a08║卷以佛為緣，自心影像文義為果。此文義相下，釋
X05n0232_p0808a09║妨。若爾，是自心變，何名佛說？故彼釋云：自善為因，
X05n0232_p0808a10║佛力為緣，影像為果。今從於緣，名佛說耳。
X05n0232_p0808a11║▲故二十唯識論云：展轉增上力，二識成決定。
X05n0232_p0808a12║▲護法論師等皆立此義。
X05n0232_p0808a13║故二十唯識下，第二、引二十唯識論雙證前二，則
X05n0232_p0808a14║本質、影像二教齊有。謂若聞者為增上緣則佛心
X05n0232_p0808a15║相生，若像為增上緣則聞者相生，故云展轉增上
X05n0232_p0808a16║力。如來之識及聞者識名為二識，決定成立本影
X05n0232_p0808a17║之教。言護法論師等者，唯識諸師皆同此立，故大
X05n0232_p0808a18║乘疏云然此論主無不說法，故取此解。
X05n0232_p0808a19║▲然云文義相生，復說五心集現。謂如說諸行無常，
X05n0232_p0808a20║即有四聲、四字、四名、一句及所詮義。此十四相，於聞
X05n0232_p0808a21║者識上聚集顯現。
X05n0232_p0808a22║▲然西方多釋，今略舉其一。謂如說諸字，有率爾、尋
X05n0232_p0808a23║求二心，然未定知諸事所屬，無決定心。次說行字，由
X05n0232_p0808a24║先熏習連帶解生，有三心起，謂率爾、尋求、決定，以決
X05n0232_p0808b01║定知諸字所屬一切行故。聞諸行字雖知自性，然未
X05n0232_p0808b02║知義。為令知義，復說無字但有二心，謂率爾、尋求、未
X05n0232_p0808b03║有決定，以未定知無字所屬。後說常字，由前字力展
X05n0232_p0808b04║轉熏習連後字生，具起五心，謂率爾、尋求、決定、染淨
X05n0232_p0808b05║等流，於最後時四字周圓方能解義。總十二心，初二、
X05n0232_p0808b06║次三、次二、後五，故有十四相。義如前說，餘如別章。
X05n0232_p0808b07║然云文、義等者，第二、明聚集顯現。於中二：先總明
X05n0232_p0808b08║聚集之相；後然西方下，別釋五心多、少。言然西方
X05n0232_p0808b09║多釋者，相傳略有四解。今疏即是第一、唯識，疏中
X05n0232_p0808b10║亦唯此解。斯乃總意，故疏存之。別有三師：一云：說
X05n0232_p0808b11║諸字時，率爾耳識、同時意識但緣其聲，是現量故；
X05n0232_p0808b12║尋求心中唯尋耳識所緣境故，亦但緣聲，不緣字、
X05n0232_p0808b13║名。此之一心所變聲上雖有字、名，如生等相，而不
X05n0232_p0808b14║緣之。至決定心緣聲、字、名，有三相現。說行字時，率
X05n0232_p0808b15║爾耳識、同時意識及尋求心亦但緣聲；至決定心
X05n0232_p0808b16║緣聲、字、名，有六相現，謂前二字各有三故。說無字
X05n0232_p0808b17║時，率爾耳識、同時意識及尋求心亦但緣聲；至決
X05n0232_p0808b18║定心緣聲、字、名，有九相現，前之三字皆有聲、字、名
X05n0232_p0808b19║故。說常字時，率爾耳識、同時意識及尋求心亦但
X05n0232_p0808b20║緣聲；至決定心緣聲、字、名，經十二心，有十四相，謂
X05n0232_p0808b21║四聲、四字、四名並句及義，名為聚集。若不散亂，起
X05n0232_p0808b22║染、淨心及等流心；若散亂時，生心不定。一云：率爾
X05n0232_p0808b23║耳識、同時意識但緣於聲，是現量故；尋求心中緣
X05n0232_p0808b24║聲、字、名，非現量故。由此極少經十二心，有三、六、九、
X05n0232_p0808c01║十四相現，名為聚集。若不散亂，決定心生；若散亂
X05n0232_p0808c02║時，心生不定。一云：率爾耳識但緣於聲，同時意識
X05n0232_p0808c03║緣聲、字、名。若爾者，尋求意識尋何等名？此中曲有
X05n0232_p0808c04║二解：一云：四、率爾耳識先緣其聲；四、同時意識緣
X05n0232_p0808c05║聲、字、名，是其現量，以緣常聲時不緣諸等聲及字、
X05n0232_p0808c06║名故。五識同時意識，隨聲等皆現量故，四尋求心
X05n0232_p0808c07║方得圓滿。經十二心，有三、六、九、十四相現，名為聚
X05n0232_p0808c08║集。一云：同時意識容非現量，得緣過去。經於八心，
X05n0232_p0808c09║四率爾耳識、四同時意識，有三、六、九、十四相現，名
X05n0232_p0808c10║為聚集。問：同時意識既是現量，何得緣字、名耶？答：
X05n0232_p0808c11║現量亦緣名等自相，如理門論說。不緣者，不緣名、
X05n0232_p0808c12║義，相繫屬故。上約諸行無常說。若法華中約諸惡
X05n0232_p0808c13║者莫作，然五字一句則具一百五相，謂諸字有二
X05n0232_p0808c14║相，謂字及名、惡。字時七相者，字時十六相，莫字時
X05n0232_p0808c15║三十相，作字時五十相，故成一百五相。百法疏亦
X05n0232_p0808c16║說此義，言其五心初、後通六識，中三唯意識。又前
X05n0232_p0808c17║三是無記，後二通善、惡。又率爾五識後必有尋求，
X05n0232_p0808c18║尋求心後或散，或不散，散即復起率爾識，不散即
X05n0232_p0808c19║起第三決定乃至等流。又意識率爾自有二種：一、
X05n0232_p0808c20║五識同時率爾意識，緣現在境；二、獨頭率爾意識，
X05n0232_p0808c21║唯緣過去。此中且說同時，餘義廣如別章。然此皆
X05n0232_p0808c22║約未自在位以顯五心聚集顯現。若自在位於一
X05n0232_p0808c23║念中具足顯現，如理思之。言次說行字時，由先熏
X05n0232_p0808c24║習字時，無常二字亦在未來，其諸一字雖流過去，
X05n0232_p0809a01║現無本質，由薰習力、唯識變力，仍於此念說行字
X05n0232_p0809a02║時心上顯現。下言連帶，准此，可思。
X05n0232_p0809a03║▲三、唯影無本。謂大乘實教離眾生心，佛果無有色
X05n0232_p0809a04║聲功德，唯有如如及如如智獨存。大悲大智為增上
X05n0232_p0809a05║緣，令彼所化根熟眾生心中現佛色聲說法。是故聖
X05n0232_p0809a06║教唯是眾生心中影像。夜摩偈云：諸佛無有法，佛於
X05n0232_p0809a07║何有說？但隨其自心，謂說如是法。龍軍、堅慧諸論師
X05n0232_p0809a08║等並立此義。
X05n0232_p0809a09║三、唯影無本者，唯識論疏指無性論作如是說，不
X05n0232_p0809a10║取為正。
X05n0232_p0809a11║▲四、非本非影。如頓教說，非直心外無佛，色、聲、眾生
X05n0232_p0809a12║心內影像亦空，性本離故。亡言絕慮，即無教之教耳。
X05n0232_p0809a13║須彌偈云：法性本空寂，無取亦無見。性空即是佛，不
X05n0232_p0809a14║可得思量。淨名云：夫說法者，無說無示。其聽法者，無
X05n0232_p0809a15║聞無得。龍樹等宗，多立此義。
X05n0232_p0809a16║龍樹等宗多立此義者，等取頓教般若。言多立者，
X05n0232_p0809a17║不必全爾，有三觀故，此但明空之一義故。
X05n0232_p0809a18║▲此前四說，總合為一，圓融無礙，自淺至深，攝眾生
X05n0232_p0809a19║故。
X05n0232_p0809a20║此前四說下，融為一味，方順圓宗。若約攝生，則淺
X05n0232_p0809a21║深有異。
X05n0232_p0809a22║▲第二、說聽全收中，成二四句。
X05n0232_p0809a23║第二說聽全收等者，文中有三：初標，次釋，後結融
X05n0232_p0809a24║通。今初標中所以成二四句者，以真心融三，則似
X05n0232_p0809b01║事理無礙，故須分之。
X05n0232_p0809b02║▲一、約同教以成四句。謂：一、佛真心外，無別眾生。以
X05n0232_p0809b03║眾生真心即佛真心故，則唯說無聽。故所說教，唯佛
X05n0232_p0809b04║所現。二、眾生心外，更無別佛。以佛真心即眾生真心
X05n0232_p0809b05║故，則唯聽無說。故所說教，即眾生自現。梵行品云：知
X05n0232_p0809b06║一切法即心自性等。三、佛真心現時，不礙眾生真心
X05n0232_p0809b07║現。故說、聽雙存，二教齊立。四、佛即眾生，故非佛。眾生
X05n0232_p0809b08║即佛，故非眾生。互奪雙亡，則聽、說斯寂。故淨名云：夫
X05n0232_p0809b09║說法者，無說無示。其聽法者，無聞無得。
X05n0232_p0809b10║初同教中，初二句但以生佛同一真心，故互相收；
X05n0232_p0809b11║三即互不相礙，故得雙存；四乃互相即故，所以相
X05n0232_p0809b12║泯。並易可知。
X05n0232_p0809b13║▲二、約別教以明四句，謂由不壞相，生佛互在故。
X05n0232_p0809b14║二、約別教等者，別教四句則唯約事事無礙，由生
X05n0232_p0809b15║佛兩相宛然互相在故。亦可前是相即門，後是相
X05n0232_p0809b16║入門，以前相即門中含事理無礙故，且名同教耳。
X05n0232_p0809b17║▲一、眾生全在佛中故，則果門攝法無遺。生尚在佛
X05n0232_p0809b18║心中，況所說教不唯佛現？
X05n0232_p0809b19║一、眾生等者，第一句有二：先正立，後引證。今初。此
X05n0232_p0809b20║以佛果稱性故攝法無遺，無有一法出法性故，全
X05n0232_p0809b21║性為佛故無法不攝。
X05n0232_p0809b22║▲故出現品云：如來成正覺時，於其身中普見一切
X05n0232_p0809b23║眾生成正覺，乃至普見一切眾生入涅槃。
X05n0232_p0809b24║故出現下，後引證也。初引當經，如前已解，至下本
X05n0232_p0809c01║文重明。
X05n0232_p0809c02║▲又佛性論第二如來藏品云：一切眾生悉在如來
X05n0232_p0809c03║智內，故名為藏，以如如智稱如如境故。一切眾生決
X05n0232_p0809c04║定無有出如如境者，並為如來之所攝持，故名所藏
X05n0232_p0809c05║眾生為如來藏。
X05n0232_p0809c06║次又佛性下，引論。然此品中說如來藏乃有三義，
X05n0232_p0809c07║今是其一。言三義者，論云：復次如來藏義有三種，
X05n0232_p0809c08║應知。何者為三？一、所攝藏，二、隱覆藏，三、能攝藏。此
X05n0232_p0809c09║即第一所攝藏也。以為如來之所攝，故名如來藏。
X05n0232_p0809c10║故彼論云：一、所攝名藏者，佛說約住自性如如一
X05n0232_p0809c11║切眾生是如來藏。言如如者，有二義：一、如如智，二、
X05n0232_p0809c12║如如境。並不倒，故名如如。言如來者，約從自性來
X05n0232_p0809c13║至至得，是名如來。故如來性雖因名應得，果名至
X05n0232_p0809c14║得，其體不二，但由清、濁有異。在因時，為違二空，故
X05n0232_p0809c15║起無明，而為煩惱所雜，故名為染；濁雖未即顯，必
X05n0232_p0809c16║當可現，故名應得。若至果時，與二空合，無復惑累，
X05n0232_p0809c17║煩惱不染，說名為清；果已顯現，故名至得。譬如水
X05n0232_p0809c18║性，體非清、濁，但由穢、不穢，故有清、濁名。應得、至得
X05n0232_p0809c19║二種亦爾云云。所言藏者，一切眾生等，與疏全同。
X05n0232_p0809c20║次下論即云：復次藏有三種：一、顯正境無比，離如
X05n0232_p0809c21║如境，無別一境出此境故；二、顯正行無比，離此智
X05n0232_p0809c22║外，無別勝智過此智故；三、為現正果無比，無別一
X05n0232_p0809c23║果過此果故，故曰無此。由此果能攝藏一切眾生，
X05n0232_p0809c24║故說眾生為如來藏。疏中所引，但取佛含眾生之
X05n0232_p0810a01║義，故略引其中間耳。下略引二藏：二、隱覆為藏者，
X05n0232_p0810a02║道前為煩惱覆，眾生不見故；三、能攝為藏者，果地
X05n0232_p0810a03║一切功德應得性時，攝之已盡故。今取果攝，故亦
X05n0232_p0810a04║不引後之二藏。
X05n0232_p0810a05║▲又下出現品中，明三世劫剎眾生所有心念根欲，
X05n0232_p0810a06║尚皆一身頓現。
X05n0232_p0810a07║▲況佛智廣大同虗空耶？
X05n0232_p0810a08║又下，出現下，三、又引當經況出攝聽。諸法皆攝，何
X05n0232_p0810a09║獨聽法眾生？於中又二重舉況：一、明一身頓攝，況
X05n0232_p0810a10║於眾生；二、明智廣同空，一切本居智內，何用攝耶？
X05n0232_p0810a11║然第一文即出現偈云：如三世劫剎眾生所有心
X05n0232_p0810a12║念及根欲如是數等身皆現是故正覺名無量。今
X05n0232_p0810a13║疏上二句但略如及二字耳。言尚皆一身頓現者，
X05n0232_p0810a14║即長行中意。經云：如來成正覺時，以一相方便入
X05n0232_p0810a15║善覺智三昧。入已，於一成正覺廣大身現一切眾
X05n0232_p0810a16║生數等身，住於身中。如一成正覺廣大身，一切成
X05n0232_p0810a17║正覺廣大身，悉亦如是。然彼經長行以身攝身偈
X05n0232_p0810a18║頌明其總攝。今取長行之一身對偈中之廣攝，以
X05n0232_p0810a19║顯難思耳。故言尚皆一身頓現。此一尚字即是舉
X05n0232_p0810a20║況，一身總攝，況聽法人。況佛智下，復舉況更彰廣
X05n0232_p0810a21║大，即第八十經普賢讚佛偈。初經云：佛智廣大同
X05n0232_p0810a22║虗空普遍一切眾生心悉了世間諸妄想不起種
X05n0232_p0810a23║種異分別。今疏引者，意通前半，正取大智以況一
X05n0232_p0810a24║身，故但引初一句而已。
X05n0232_p0810b01║▲二、佛在眾生心中故，則因門攝法無遺。佛尚在於
X05n0232_p0810b02║心中，況所說教非眾生心現？
X05n0232_p0810b03║二、佛在眾生等者，眾生即因，因稱法界，法界攝法
X05n0232_p0810b04║無遺，故眾生亦攝無遺矣。
X05n0232_p0810b05║▲故出現品云：菩薩摩訶薩應智自心念念常有佛
X05n0232_p0810b06║成正覺。何以故？諸佛如來不離此心成正覺故。如自
X05n0232_p0810b07║心，一切眾生心亦復如是，悉有佛正覺。
X05n0232_p0810b08║次故出現下，引證。
X05n0232_p0810b09║▲此明佛證眾生心中真如成佛，故本覺無異。以始
X05n0232_p0810b10║同本，總在眾生心中從體起用。應化身時，即是眾生
X05n0232_p0810b11║心中真如用大，更無別佛。如起信中多明此義，而是
X05n0232_p0810b12║自心體用。今以此經心、佛、眾生無差別，故佛證眾生
X05n0232_p0810b13║之體用、眾生之用。
X05n0232_p0810b14║後此明佛證下，解釋。謂如來何以不離生心？釋云：
X05n0232_p0810b15║眾生心真如是佛所證故。若爾，但是平等之理，何
X05n0232_p0810b16║足為玄？故復次云本覺無異故，謂佛本覺與眾生
X05n0232_p0810b17║本覺無有二體，同一覺故，本覺即法身故，法身同
X05n0232_p0810b18║故。若爾，法身體同，眾生未證；佛證法身，復何相預？
X05n0232_p0810b19║故次云以始同本，總在眾生心中，謂起信既言始
X05n0232_p0810b20║覺同本覺，無復始、本之異；生、佛本覺既同今佛，始
X05n0232_p0810b21║同本時全同眾生本覺，故全在眾生心中矣。復有
X05n0232_p0810b22║問云：約體雖同，相明自別，豈得全同？故次云從體
X05n0232_p0810b23║起用，用不異體。體既眾生之體，用豈離於眾生？故
X05n0232_p0810b24║依體起用，即是眾生心中真如用大，更無別佛。若
X05n0232_p0810c01║爾，起信論中已有此義，何以獨名華嚴為別教耶？
X05n0232_p0810c02║故次釋言：起信雖明始、本不二，三大攸同，而是自
X05n0232_p0810c03║心各各修證，不言生、佛二互全收。是則用起信之
X05n0232_p0810c04║文成華嚴之義，妙之至也。疏文可知。
X05n0232_p0810c05║▲三、由前生佛互相在時，各實非虗，則因果交徹，隨
X05n0232_p0810c06║一聖教，全在二心。
X05n0232_p0810c07║三、由前生佛互相在下，但合前二並實非虗成此
X05n0232_p0810c08║句耳。謂初佛攝時，生即全攝，無前無後，故實非虗。
X05n0232_p0810c09║生攝非虗教在生心，佛攝非虗教在佛心耳。
X05n0232_p0810c10║▲故眾生心中佛為佛心中眾生說法，佛心中眾生
X05n0232_p0810c11║聽眾生心中佛說法。
X05n0232_p0810c12║故。眾生心中佛下，顯雙存相。謂雖雙互相攝，不妨
X05n0232_p0810c13║說、聽宛然。在文似隱，義極分明。請以喻況，略舉二
X05n0232_p0810c14║喻：一者、如一明鏡，師、弟同對說、聽。以師取之，即是
X05n0232_p0810c15║師鏡；弟子取之，是弟子鏡。鏡喻一心，師、弟喻生佛。
X05n0232_p0810c16║是謂弟子鏡中和尚，為和尚鏡中弟子說法；和尚
X05n0232_p0810c17║鏡中弟子聽，弟子鏡中和尚說法。諸有智識，請詳
X05n0232_p0810c18║斯喻。此喻猶恐未曉。又如水、乳和同一處，而互為
X05n0232_p0810c19║能和、所和。且順說、聽，以能和為說，所和為聽。且將
X05n0232_p0810c20║水喻於佛，乳喻眾生。應言：乳中之水和水中之乳，
X05n0232_p0810c21║水中之乳受乳中之水。雖同一味，能、所宛然；雖能、
X05n0232_p0810c22║所宛然，而互相在，相遍，相攝。思以准之，更消疏文。
X05n0232_p0810c23║眾生心中佛者，此明眾生稱性普周，而佛不壞，相
X05n0232_p0810c24║在眾生心內。言為佛心中眾生說法者，此明佛心
X05n0232_p0811a01║稱性普周，而眾生不壞，相在佛心內也。但明能說
X05n0232_p0811a02║之佛，即是眾生心中佛；但語聽法眾生，即是佛心
X05n0232_p0811a03║中眾生。下對反上，更無別理，但說、聽之異耳。
X05n0232_p0811a04║▲四、由生全在佛，則同佛非生；佛全在生，則同生非
X05n0232_p0811a05║佛。兩相形奪，二位齊融，則隨一聖教，俱非二心，則佛
X05n0232_p0811a06║心中眾生生無聽，眾生心中佛無說。
X05n0232_p0811a07║▲是以賢首品云：因緣所生無有生，諸佛法身非是
X05n0232_p0811a08║身。又偈讚品云：如來不說法，亦不度眾生。大般若四
X05n0232_p0811a09║百二十五云：我從得道來，不說一字，汝亦不聞等。
X05n0232_p0811a10║四由生全在等者，此句雙泯，義更易了。於中先正
X05n0232_p0811a11║明，是以賢首下引證，即第十五經但證第四雙非
X05n0232_p0811a12║之義。因緣所生無有生，生泯也；諸佛法身非是身，
X05n0232_p0811a13║佛泯也。下半云：法性常住如虗空，以說其義光如
X05n0232_p0811a14║是。正要前二句，故不引此耳。又偈讚品亦證雙非，
X05n0232_p0811a15║大般若文前已釋竟。
X05n0232_p0811a16║▲是故，此四於一聖教圓融無礙，方為究竟甚深唯
X05n0232_p0811a17║識道理。
X05n0232_p0811a18║是故此四下。總結融通。隨舉一句即須具四，故隨
X05n0232_p0811a19║一文一句若大若小必具此四，攝理周圓。
X05n0232_p0811a20║▲第七、會緣入實體者，前來六門同入一實故。
X05n0232_p0811a21║第七、會緣入實體等者，疏文分二：初總明；後亦有
X05n0232_p0811a22║下，開釋。
X05n0232_p0811a23║▲亦有二義：一、以本收末，二、會相顯性。前中以諸聖
X05n0232_p0811a24║教從真流，故不異於真。
X05n0232_p0811b01║▲故攝論中名為真如所流十二分教。唯識第十釋
X05n0232_p0811b02║勝流真如云：謂此真如所流教法，於餘教法最為勝
X05n0232_p0811b03║故。
X05n0232_p0811b04║攝論中下，引證。此引無性攝論第七、梁攝論第十。
X05n0232_p0811b05║次引唯識第十。彼論釋十真如中第三地如。彼疏
X05n0232_p0811b06║釋云：由此地中得於三慧照大乘法，觀此法教根
X05n0232_p0811b07║本真如，名勝流真如。或證此如，說法勝故。
X05n0232_p0811b08║▲彼宗雖不立真如，隨緣而說佛正體智，證最清淨
X05n0232_p0811b09║法界，而於後得安立教法，名為如流。以本收末，亦名
X05n0232_p0811b10║如為教體。
X05n0232_p0811b11║彼宗雖不立下，釋妨。謂有問言：彼宗真如凝然，何
X05n0232_p0811b12║有流義？故疏通云而說佛正體等。此中逆、順總有
X05n0232_p0811b13║四法，展轉相依。若逆推者，此之教法從何而立？答：
X05n0232_p0811b14║從佛後得智立。此後得智復依何生？由根本智。故
X05n0232_p0811b15║論云：了俗由證真，故說為後得。此根本智從何而
X05n0232_p0811b16║立？由冥真如，故名真如最為根本。若順說者，梁論
X05n0232_p0811b17║第十釋云：真如於一切法中最勝，由緣真如起無
X05n0232_p0811b18║分別智，無分別智是真如所流。此智於諸智中最
X05n0232_p0811b19║勝，由此智流出後得智，後得智所生大悲，此大悲
X05n0232_p0811b20║於一切定中最勝。因此大悲，如來欲安立正法，教
X05n0232_p0811b21║濟眾生，說大乘十二部經，此法是大悲所流。此法
X05n0232_p0811b22║於一切法中最勝，菩薩為得此法，一切難行能行，
X05n0232_p0811b23║難忍能忍。由觀此法，得入三地。在文，可知。
X05n0232_p0811b24║▲二、會相顯性者，謂彼一切差別教法，從緣無性，即
X05n0232_p0811c01║是真如。是故虗相本盡，真性本現。
X05n0232_p0811c02║二、會相顯性者，上說如為教本，而教非即如。今說
X05n0232_p0811c03║教即是如，則攝十二分教之相，歸即如之性也。
X05n0232_p0811c04║▲如來言說，皆順於如。故金剛三昧經云：如我說者，
X05n0232_p0811c05║義語非文。眾生說者，文語非義。
X05n0232_p0811c06║▲仁王二諦品云：大王！法輪者，法本如，應頌如，乃至
X05n0232_p0811c07║論議如等。
X05n0232_p0811c08║如來言說下，重釋教即如義。上明教從緣生，無有
X05n0232_p0811c09║自性，故教即如；今明說主稱如，故言教皆如。金剛
X05n0232_p0811c10║三昧經證成此義。言義語者，皆契如故。下引仁王
X05n0232_p0811c11║證成前義。言乃至者，文中略故。若具經云：波斯匿
X05n0232_p0811c12║王白佛言：云何十方諸如來、一切菩薩不離文字
X05n0232_p0811c13║而行諸法相？大王！法輪者，法本如、重頌如、授記如、
X05n0232_p0811c14║不頌偈如、無問而自說如、戒經如、譬喻如、法界如、
X05n0232_p0811c15║本事如、方廣如、未曾有如、論議如，是名、句、味、音聲、
X05n0232_p0811c16║果、文字、記、句一切如。若取文字者，不行空也。大王！
X05n0232_p0811c17║如如文字，修諸佛智母。上即經文，其中云戒經者，
X05n0232_p0811c18║即因緣經，因事制戒故，乃因緣經中一義。又言法
X05n0232_p0811c19║界如者，即本生經，界即因義故。餘文可知。十二分
X05n0232_p0811c20║名義，十藏品說。
X05n0232_p0811c21║▲此經明教即是如，不說如皆是教。若取說法顯義
X05n0232_p0811c22║皆為教體，一切法皆如也，則無如非教。
X05n0232_p0811c23║此經明教即是如下，復辨通、局。謂但言十二分教
X05n0232_p0811c24║即如，此局在十二。若云如即佛教，則一切法皆如
X05n0232_p0812a01║也。則一切皆佛教，斯義則通。故次疏云：若取諸法
X05n0232_p0812a02║顯義體，即明一切皆教。既一切皆如，如皆佛教也。
X05n0232_p0812a03║▲第八、理事無礙體者，謂一切教法雖舉體即真，不
X05n0232_p0812a04║礙十二分等事相宛然顯現。雖真如舉體為一切，不
X05n0232_p0812a05║礙一味湛然平等。由如無礙，佛之音聲亦順如無礙，
X05n0232_p0812a06║皆與如智而相應故。如前義分齊中廣明。
X05n0232_p0812a07║第八、理事無礙體等者，在文可見。
X05n0232_p0812a08║▲第九、事事無礙體者，文義皆圓。
X05n0232_p0812a09║第九、事事下，疏文分三：初雙標，次正顯文，後例釋
X05n0232_p0812a10║義。今初，雙標文、義，揀義取文耳。
X05n0232_p0812a11║▲文即圓音。此中亦具十種玄門。現相品云：佛演一
X05n0232_p0812a12║妙音，周聞十方國，眾音悉具足，法雨皆充遍。即同時
X05n0232_p0812a13║具足相應體。十住品云：欲具演說一句法，阿僧祇劫
X05n0232_p0812a14║無有盡，而令文義各不同，菩薩以此初發必。即廣狹
X05n0232_p0812a15║無礙體，亦名純離教。一句不壞，狹也，純也。文義不同，
X05n0232_p0812a16║廣也，雜也。又云：於一法中解眾多，眾多法中解了一
X05n0232_p0812a17║等。皆一多相容教也。出現品云：如來音聲普入一切，
X05n0232_p0812a18║譬如書字等。此亦相入即相容也。十住又云：一即是
X05n0232_p0812a19║多，多即一。文隨於義，義隨文。即相即教體。出現品云：
X05n0232_p0812a20║道場皆聞，不出眾外，各各隨解。即隱顯教體也。又云：
X05n0232_p0812a21║如來言音唯是一味，隨諸眾生心器異故，無量差
X05n0232_p0812a22║別。亦隱顯教體，亦純雜教也。又云：如來於一語言中，
X05n0232_p0812a23║演說無邊契經海，如善口女等。即微細教也。阿僧祇
X05n0232_p0812a24║品云：於彼一一修多羅，分別諸法不可說。於彼一一
X05n0232_p0812b01║諸法中，又說諸法不可說等。一法既爾，餘法亦然。交
X05n0232_p0812b02║暎重重，無盡無盡。即帝網教也。觸事即法，即託事生
X05n0232_p0812b03║解教也。一念頓演，即十世教也。如諸會中，此方所說
X05n0232_p0812b04║十住等，十方亦爾。即主伴教也。若隨說一法門，皆有
X05n0232_p0812b05║無量修多羅為眷屬等。即眷屬教。雖不得為主，亦是
X05n0232_p0812b06║伴類。
X05n0232_p0812b07║次文即下，正顯文。圓文即名、句文。而言圓音者，有
X05n0232_p0812b08║二義故：一、例上名等，離聲無體；今圓音體，文亦依
X05n0232_p0812b09║之。二者、既言圓音，則文、句皆足，方稱圓耳。若一直
X05n0232_p0812b10║聲，音義非正。下引諸經，成斯教體，具十玄門。言佛
X05n0232_p0812b11║演一妙音等者，經文略有三節：初則一音周聞，但
X05n0232_p0812b12║彰其遍；次云眾音悉具者，即前一音頓具多音理，
X05n0232_p0812b13║萬類殊音，如善口天女；三、法雨皆遍者，則隨一一
X05n0232_p0812b14║音具說一切大、小、權、實無盡法門，又一一門皆充
X05n0232_p0812b15║法界。三節已含四義：一、則展一普周；二、則一收一
X05n0232_p0812b16║切，展卷無礙。皆悉同時，何音何法而不具足？彼經
X05n0232_p0812b17║次下云一切言詞海一切隨類音一切國土中恒
X05n0232_p0812b18║轉無上輪等，則重數更多。今但引其一偈，足顯同
X05n0232_p0812b19║時具足。言譬如書字等者，即如來轉法輪中取意
X05n0232_p0812b20║略引，故有等言。若具引者，經云：佛子！如來法輪悉
X05n0232_p0812b21║入一切語言、文字，而無所住。譬如書字，普入一切
X05n0232_p0812b22║事、一切語、一切等數、一切世間、出世間處，而無所
X05n0232_p0812b23║住。如來音聲亦復如是，普入一切處、一切眾生、一
X05n0232_p0812b24║切法、一切業、一切報中，而無所住。一切眾生種種
X05n0232_p0812c01║語言，皆悉不離如來法輪。何以故？言音實相即法
X05n0232_p0812c02║輪故。佛子！菩薩摩訶薩於如來轉法輪，應如是知。
X05n0232_p0812c03║即此經文。法、喻之中亦自影略，故疏取意略引耳。
X05n0232_p0812c04║言此亦相入，即相容也者，據所引文，即相入義，即
X05n0232_p0812c05║此相入是一、多相容不同門。能入名入，所入名容，
X05n0232_p0812c06║能容即所入，所容即能入，隨義名異，容、入一義耳。
X05n0232_p0812c07║言道場皆聞，不出眾外者，即出現音聲中梵王及
X05n0232_p0812c08║眾喻。若具引者，復次佛子！譬如大梵天王住於梵
X05n0232_p0812c09║宮，出梵音聲，一切梵眾靡不皆聞，而彼音聲不出
X05n0232_p0812c10║眾外。諸梵天眾咸生是念：大梵天王獨與我語。如
X05n0232_p0812c11║來妙音亦復如是，道場眾會靡不皆聞，而其音聲
X05n0232_p0812c12║不出眾外。何以故？根未熟者，不應聞故。其聞音者，
X05n0232_p0812c13║皆作是念：如來世尊獨為我說。佛子！如來音聲無
X05n0232_p0812c14║出無住，而能成就一切事業。是為如來音聲第五
X05n0232_p0812c15║相。釋曰：眾會聞者，即以根熟為眾內，未熟為眾外
X05n0232_p0812c16║耳。餘則可知。應者得聞，此即顯也；不應不聞，斯即
X05n0232_p0812c17║隱也。各各隨解者，聞中復有差別：若聞大乘，大乘
X05n0232_p0812c18║則顯；不聞二乘，二乘即隱。小顯、大隱等，可知。又云
X05n0232_p0812c19║如來言音等者，即彼次下第六相也。經云：佛子！譬
X05n0232_p0812c20║如眾水皆同一味，隨器異故，水有差別，水無念慮，
X05n0232_p0812c21║亦無分別。如來言音亦復如是，唯是一味，謂解脫
X05n0232_p0812c22║味，隨諸眾生心、器異故，無量差別，而無念慮，亦無
X05n0232_p0812c23║分別。然此一文證其兩義：若取諸器各受，互不相
X05n0232_p0812c24║知，即是隱、顯；若取一味隨器，即是純、雜。善口天女，
X05n0232_p0813a01║亦即彼品經云：復次佛子！譬如自在天王有天婇
X05n0232_p0813a02║女，名曰善口，於其口中出一音聲，其聲則與百千
X05n0232_p0813a03║種樂而共相應，一一樂中復有百千差別音聲。佛
X05n0232_p0813a04║子！彼善口女從口一聲出於如是無量音聲。當知
X05n0232_p0813a05║如來亦復如是，於一音中出無量聲，隨諸眾生心
X05n0232_p0813a06║樂差別，皆悉遍至，悉令得解，即第四相。一中頓具，
X05n0232_p0813a07║即微細也。言阿僧祇品至不可說等者，等餘經文。
X05n0232_p0813a08║經云：一一佛法不可說，種種清淨不可說，出妙音
X05n0232_p0813a09║聲不可說，轉正法輪不可說，於彼一一法輪中，演
X05n0232_p0813a10║修多羅不可說，於彼一一修多羅，分別法門不可
X05n0232_p0813a11║說，於彼一一法門中，又說諸法不可說，於彼一一
X05n0232_p0813a12║諸法中，調伏眾生不可說。此上經文已有數重，而
X05n0232_p0813a13║但說一法，法法皆爾，互入重重，故成無盡。又彼中
X05n0232_p0813a14║云：清淨實相不可說，說修多羅不可說，於彼一一
X05n0232_p0813a15║修多羅，演說法門不可說，於彼一一法門中，又說
X05n0232_p0813a16║諸法不可說，於彼一一諸法中，所有決定不可說，
X05n0232_p0813a17║於彼一一決定中，調伏眾生不可說，不可言說同
X05n0232_p0813a18║類法，不可言說同類心，不可言說異類法，不可言
X05n0232_p0813a19║說異類心，不可言說異類根，不可言說異類語，念
X05n0232_p0813a20║念於諸所行處，調伏眾生不可說等，亦是其類也。
X05n0232_p0813a21║言一念頓演者，一念頓演無量劫法，何有十世不
X05n0232_p0813a22║互相融？第五經云：樹下諸神剎塵數，悉共依於此
X05n0232_p0813a23║道場，各各如來道樹前，念念宣揚解脫門等。
X05n0232_p0813a24║▲此且約言說。若類通諸法，皆為教體，即所論義。義
X05n0232_p0813b01║即普法，具十玄門，如義分齊。
X05n0232_p0813b02║此且約下，例文釋義。初句結前，餘皆釋後。
X05n0232_p0813b03║▲第十、海印炳現體者，如前差別無盡教法，皆是如
X05n0232_p0813b04║來海印定中同時炳現，設所化機亦同緣起炳現定
X05n0232_p0813b05║中，是故唯以三昧為斯教體。如出現品云：此約果位，
X05n0232_p0813b06║若約因位，圓信亦得印現。賢首品云：如是一切皆能
X05n0232_p0813b07║現，海印三昧威神力。
X05n0232_p0813b08║▲以上十門，該羅收攝，未有一法而非教體，然後二
X05n0232_p0813b09║門正是經宗，融取前八，無所遺矣。
X05n0232_p0813b10║以上十門下，第二、總結，可知。教體門竟。
X05n0232_p0813b11║
X05n0232_p0813b12║大方廣佛華嚴經疏演義鈔卷第七