X05n0232_p0813b13║
X05n0232_p0813b14║
X05n0232_p0813b15║大方廣佛華嚴經疏演義鈔卷第八
X05n0232_p0813b16║清涼山大華嚴寺沙門澄觀述
X05n0232_p0813b17║▲第六，宗趣通局者，語之所尚曰宗，宗之所歸曰趣。
X05n0232_p0813b18║先明其通，後顯於別。
X05n0232_p0813b19║第六、宗趣通局中，疏文分二：先釋名標章；後前中
X05n0232_p0813b20║下，依章別釋。初中，宗者宗崇，故云所尚，亦云尊也，
X05n0232_p0813b21║主也，多也。
X05n0232_p0813b22║▲前中通論一代佛教，諸部異計，各是一宗。謂十八
X05n0232_p0813b23║本，二各不同，故以義相從，更復合之。
X05n0232_p0813b24║前中通論下，第二、依章別釋。於中二：先釋通宗，後
X05n0232_p0813c01║釋別宗。前中三：初、總標大意；二、敘昔辨違；三、申今
X05n0232_p0813c02║正解。今初，言諸部異計，即二十部。言十八、本二者，
X05n0232_p0813c03║十八部名，次下當列。本二者，即上座部及大眾部。
X05n0232_p0813c04║故文殊問經云：十八及本二，皆從大乘出，無是亦
X05n0232_p0813c05║無非，我說未來起。言以義相從者，合二十部，兼諸
X05n0232_p0813c06║大乘為十宗故。
X05n0232_p0813c07║▲然隋朝大衍法師總立四宗：一、因緣宗，謂薩婆多。
X05n0232_p0813c08║二、假名宗，謂即經部。三、不真宗，謂諸般若。四、真實宗，
X05n0232_p0813c09║謂法性、真理、佛性等教。
X05n0232_p0813c10║然隋朝下，第二、敘昔辨違。於中二：先敘昔，後辨順
X05n0232_p0813c11║違。前中又二：先正立，後異名。前中各從所立得名。
X05n0232_p0813c12║四中各有二句：上句立義，下句指教。
X05n0232_p0813c13║▲又此四宗，初名立性，二名破性，三名破相，四名顯
X05n0232_p0813c14║實。
X05n0232_p0813c15║又此四宗下，辨異名。四名不出性相，而前三從所
X05n0232_p0813c16║破，後一就所顯。
X05n0232_p0813c17║▲初二小乘，後二大乘，各初淺後深，此亦有理。
X05n0232_p0813c18║初二、小乘下，辨順違。於中二：先略釋明順理，後約
X05n0232_p0813c19║局明違文。今初，言各初淺後深者，以初顯正因緣，
X05n0232_p0813c20║立有緣果之性，故為淺；二、破於定性，但從緣有，故
X05n0232_p0813c21║為深也。萬法從緣，故無定實，如鐵之堅，遇火則鎔；
X05n0232_p0813c22║如水之濕，遇寒則堅。明知從緣則無定性，假名而
X05n0232_p0813c23║已，故為小深。早欲參涉大乘，故云經部三是大乘
X05n0232_p0813c24║之淺。望其第二，亦是次深，以二但破性而有其相，
X05n0232_p0814a01║如會指成拳，雖無定性，非無拳相。今復破之，明性
X05n0232_p0814a02║相俱空，為法空矣。而言淺者，但除妄計以顯空義，
X05n0232_p0814a03║未彰妙有不空真性，故名為淺。第四方顯妙有真
X05n0232_p0814a04║性，故四為深。言此亦有理者，自淺之深，先小後大，
X05n0232_p0814a05║一代佛教大意耳。故又第一宗是因緣所生法，第
X05n0232_p0814a06║三宗則我說即是空，第二宗亦為是假名，第四宗
X05n0232_p0814a07║亦是中道義，故無大違。
X05n0232_p0814a08║▲但収義不盡，以十八部中但判二故。
X05n0232_p0814a09║但収義不盡下，第二、約局明違。言但判二者，唯明
X05n0232_p0814a10║有部及經部故，除本二部故云十八部中。
X05n0232_p0814a11║▲今總収一代時教，以為十宗。
X05n0232_p0814a12║今總収等者，第三、申今正解。於中三：初、總標；二、別
X05n0232_p0814a13║釋；三、料揀。
X05n0232_p0814a14║▲第一、我法俱有宗，謂犢子部等。彼立三聚：一、有為，
X05n0232_p0814a15║二、無為，三、非二聚。非二即我。又立五法藏，謂三世為
X05n0232_p0814a16║三，無為為四。第五、不可說藏，我在其中，以不可說為
X05n0232_p0814a17║有為、無為故。
X05n0232_p0814a18║第一我法俱有宗等者，第二別釋也。釋第一宗中
X05n0232_p0814a19║先立理，謂犢子部等者，等取餘四部，謂此計中總
X05n0232_p0814a20║有五部全或一少分。言五部全者，一犢子部、二法
X05n0232_p0814a21║上、三賢胃、四正量、五密林山，故總為五部同計。言
X05n0232_p0814a22║一少分者，泰法師云：更等取經部中根本經部，不
X05n0232_p0814a23║等末經部，以本經部亦執有勝義我非即非離，即
X05n0232_p0814a24║計菩薩出離生死，故名勝義。
X05n0232_p0814b01║▲然此一部，諸部論師共推不受，呼為附佛法外道。
X05n0232_p0814b02║以諸外道所計雖殊，皆立我故。
X05n0232_p0814b03║▲二、法有我無宗。謂薩婆多等。彼立諸法不離色、心，
X05n0232_p0814b04║或立三世無為，或分五類，皆無有我。以無我故，異外
X05n0232_p0814b05║道計。
X05n0232_p0814b06║二、法有我無宗等者，疏文有二：先正立，後顯功能。
X05n0232_p0814b07║今初，言等者，等取餘二半，謂此計都有三全：一、少
X05n0232_p0814b08║分，謂：一、一切有部；二、雪山部，此即上座部，宗輪論
X05n0232_p0814b09║云：多同說一切有，故亦等取也；三、多聞部，宗輪敘
X05n0232_p0814b10║多聞部云：餘義多同一切有部，並不立我，計法有
X05n0232_p0814b11║實故。言一、少分者，化地部末計，彼云：過去、未來並
X05n0232_p0814b12║皆實有，亦有中有一切法所知所識，故名有法無
X05n0232_p0814b13║我。
X05n0232_p0814b14║▲又於有為之中立正因緣，以破外道邪因、無因。
X05n0232_p0814b15║又於有為下，第二、辨教功能。於中有五：一、總顯功
X05n0232_p0814b16║能；二、廣顯所破；三、舉正折邪；四、指廣從略；五、結功
X05n0232_p0814b17║超勝。今初。因緣能破無因，正因以破邪因。
X05n0232_p0814b18║▲然西域邪見雖九十五種，或計二十五諦從冥生
X05n0232_p0814b19║等，或計六句和合生等，或謂自在梵天等生，或謂時、
X05n0232_p0814b20║方、微塵、虗空、宿作等，而為世間及涅槃本。
X05n0232_p0814b21║然西域邪見下，二、廣顯所破。於中三：初、敘西域，二、
X05n0232_p0814b22║敘此方，三、雙就結過。初中亦三：初、束九十五種為
X05n0232_p0814b23║十一宗，二、束十一以成四計，三、結諸計以歸二因。
X05n0232_p0814b24║今初。九十五種，如第六迴向引。然至妙虗通，目之
X05n0232_p0814c01║曰道。心遊道外，即稱外道。故唯佛正道，餘悉名外
X05n0232_p0814c02║道。故此總非。所以成十一者，以約現有教文傳習
X05n0232_p0814c03║西域故。言或計二十五諦從冥生等者，即十一中
X05n0232_p0814c04║之一計也。此即數論師計。案金七十論中，謂有外
X05n0232_p0814c05║道名劫毗羅，此云黃赤。𩯭髮面色皆黃赤故，時世
X05n0232_p0814c06║號為黃赤色仙人。其人從空而生自然四德：一、法，
X05n0232_p0814c07║二、智，三、離欲，四、自在。得此智已，依大悲說。先為阿
X05n0232_p0814c08║修和仙人說，次阿修和傳與般尸訶，般尸訶傳與
X05n0232_p0814c09║褐伽，褐伽傳與優樓佉，優樓佉傳與䟦婆和，䟦婆
X05n0232_p0814c10║和傳與自在黑。般尸訶廣說此智有六十千偈。其
X05n0232_p0814c11║自在黑姓拘式，見大論難受，略抄七十偈。此婆羅
X05n0232_p0814c12║門初入金耳國，以鐵葉腹，頭戴火盆，擊王論鼓，求
X05n0232_p0814c13║僧論議。因諍世界初後有無，謗僧不如，遂造此七
X05n0232_p0814c14║十論，申數論宗。王意朋彼，以金賜之。外道欲彰己
X05n0232_p0814c15║令譽，遂以金七十標名。唯識疏云：其後弟子之中，
X05n0232_p0814c16║上首如十八部中之部主者，名伐理沙，此翻為雨。
X05n0232_p0814c17║雨時生故，即以為名。其雨徒黨名雨眾者，即義當
X05n0232_p0814c18║自在黑所受。䟦婆和梵，音不同耳。梵云僧佉，此翻
X05n0232_p0814c19║為數。數即慧數，數度諸法，根本立名。從數起論，名
X05n0232_p0814c20║為數論。論能生數，亦名數論。其造數論及學數論
X05n0232_p0814c21║者，皆名數論。師本源即是迦毗羅造，金七十論即
X05n0232_p0814c22║自在黑造，偈長行即天親菩薩解釋。言二十五諦
X05n0232_p0814c23║者，准百論云：從冥生覺，從覺生我心，從我心生五
X05n0232_p0814c24║微塵，從五微塵生五大，從五大生十一根。神為主，
X05n0232_p0815a01║常覺相處中，不壞不敗，攝受諸法。斯則五大亦為
X05n0232_p0815a02║能生。今依金七十論釋二十五諦，總略為三，處中
X05n0232_p0815a03║為四，廣為二十五。言略為三者，謂：一、自性，二、我知，
X05n0232_p0815a04║三、變異。自性是第一諦，古稱冥性，亦名勝性。未生
X05n0232_p0815a05║大等，但住自分，名為自性。若生大等，便名勝性，用
X05n0232_p0815a06║增勝故。智論云：謂外道通力至八萬劫，八萬劫外
X05n0232_p0815a07║冥然不知，謂為冥諦。從此覺知初立，故名冥諦。二、
X05n0232_p0815a08║言我知者，即第二十五諦，即神我也。三、變異者，中
X05n0232_p0815a09║間二十三諦自性所依，名為變異，故有三位。言中
X05n0232_p0815a10║為四者，彼論云：外曰：云何分別本性變異及知者？
X05n0232_p0815a11║答曰：本性無變異（一也），大等亦本變（二也），十六但變異
X05n0232_p0815a12║（三也），知者非本變（四也）。謂本性能生大等，故名為本；不
X05n0232_p0815a13║從他生，故非變異。二、大我慢，五唯此七，亦本亦變
X05n0232_p0815a14║異。大從本性生，故變異；能生我慢，故為本。慢生五
X05n0232_p0815a15║唯五，唯生五大、五根，故皆亦變亦本。三、五大、五知、
X05n0232_p0815a16║五業及心平等根，但從他生，故唯變異；不能生他，
X05n0232_p0815a17║故不名本。四、知者，即我知為體，故不從他生，亦不
X05n0232_p0815a18║生他，故非本非變。若准百論，五大生十一根，則五
X05n0232_p0815a19║大亦本亦異；唯變異中，則唯十一根。言廣有二十
X05n0232_p0815a20║五者，如上引百論，然都有九位。就其中，二十三諦
X05n0232_p0815a21║自有七位：一、大，二、我心，三、五唯量，四、五大，五、五知
X05n0232_p0815a22║根，六、五作業根，七、心平等根。兼其初後，故二十五。
X05n0232_p0815a23║問曰：自性不可見，云何知有？答：有法有微細，故不
X05n0232_p0815a24║可見。如熱氣散空，豈得言無？若不見，云何知有？答：
X05n0232_p0815b01║因大等事從自性生，有三德故。問：自性云何能與
X05n0232_p0815b02║諸法為生因？答：三德合故。其三德在冥性中眠伏
X05n0232_p0815b03║不起，在大等二十三位便有覺悟，故二十三一一
X05n0232_p0815b04║皆以三德合成。言三德者，梵云薩埵、剌闍、答摩。薩
X05n0232_p0815b05║埵，此云有情，亦云勇猛，今取勇義。剌闍，此為微牛
X05n0232_p0815b06║毛塵等，皆名剌闍，亦名塵坌，今取塵義。答摩，此云
X05n0232_p0815b07║闇，即闇鈍之闇。三德應名勇塵闇。若傍義翻，舊云
X05n0232_p0815b08║染麤黑，新云黃赤黑；舊名喜憂闇，新云貪嗔癡；舊
X05n0232_p0815b09║名苦樂癡，新云苦樂捨。敵體而言，即是三毒，能生
X05n0232_p0815b10║三受，名苦樂捨。黃赤黑者，是其色德。貪多輕光，故
X05n0232_p0815b11║色黃；嗔多動躁，故色赤；癡則重覆，故其色黑。由此
X05n0232_p0815b12║自性合三德故，能生諸法。故自性是作者，我非作
X05n0232_p0815b13║者。若非作者，何用我為？答：為證義故。義之言境，證
X05n0232_p0815b14║於境故。謂二十四諦是我所知，故我是見者，而非
X05n0232_p0815b15║作者，餘不能知。問：自性是作，我非作者，何因和合？
X05n0232_p0815b16║偈答云：我求見三德，自性為獨存，如跛盲人合，由
X05n0232_p0815b17║義生世間。謂我有如是意：我今當見三德自性，故
X05n0232_p0815b18║我與自性合。自性為獨存者，我是困苦人，唯有能
X05n0232_p0815b19║見知，今當為彼令得獨存。以是義故，自性與我合，
X05n0232_p0815b20║如人與王合，亦如盲與跛合。則以我為跛，不能作
X05n0232_p0815b21║故；自性為盲，不能見故。此二合故，能生世間，與我
X05n0232_p0815b22║受用盲跛，達其所在，各得分立。我見自性時，即得
X05n0232_p0815b23║解脫，令我獨存。問曰：已說和合能生世間，是生次
X05n0232_p0815b24║第云何？答曰：自性次第生，大我慢十六，十六內有五，
X05n0232_p0815c01║從此生五大。謂自性先生大。大者，增長之義。自性
X05n0232_p0815c02║相增，故或名覺，或名想，或名遍滿，或名智，或名慧，
X05n0232_p0815c03║或大即是智，故大得智名大。次生我執。我執者，自
X05n0232_p0815c04║性起用，觀察於我，知我須境，故亦名我慢，亦名五
X05n0232_p0815c05║大。初或名轉異，或名炎熾。次慢生十六者，即五唯
X05n0232_p0815c06║量、五知根、五作業根及心平等根。此意總明皆從
X05n0232_p0815c07║慢生。就十六中，應先生五唯，五唯生十六，故云十
X05n0232_p0815c08║六內有五，從此生五大。即百論從我心生五微塵，
X05n0232_p0815c09║從五微塵生五大，從五大生十一根。初生五唯量
X05n0232_p0815c10║者，一、聲，二、觸，三、色，四、味，五、香。五各有體、有能、有緣
X05n0232_p0815c11║量故。唯亦定義，唯定用此成五大故。五唯無差別，
X05n0232_p0815c12║以微細寂靜故。從此生五大，大塵有差別。五唯無
X05n0232_p0815c13║差別，即是大塵。大無憂癡，唯以喜樂故。五大具三
X05n0232_p0815c14║毒，故差別。從聲唯生空大，別有一物名之為空，非
X05n0232_p0815c15║空無為。觸唯生風大，色唯生火大，味唯生水大，香
X05n0232_p0815c16║唯生地大。金七十論但各一生。有說：藉塵有多少，
X05n0232_p0815c17║從聲一塵成空大，聲、觸二塵生風大，色、聲、觸三生
X05n0232_p0815c18║火大，色、聲、觸、味生水大。總用五塵生地大，藉塵多
X05n0232_p0815c19║者力弱，藉塵少者力強，故四輪成世間，空輪最下。
X05n0232_p0815c20║次五大生十一根者，先生五知根，次生五作業根，
X05n0232_p0815c21║後生心平等根。云何五大生五知根？謂聲唯生空
X05n0232_p0815c22║大，空大成耳根，是故耳根還聞聲。觸唯生風大，風
X05n0232_p0815c23║大成身根，是故身根還受觸。色唯生火大，火大成
X05n0232_p0815c24║眼根，是故眼根還見色。味唯生水大，水大成舌根，
X05n0232_p0816a01║是故舌根還知味。香唯生地大，地大成鼻根，是故
X05n0232_p0816a02║鼻根不聞地而聞於香。而金七十論但云：耳根唯
X05n0232_p0816a03║從聲唯生，與空大同類，是故能取聲。若優樓迦仙
X05n0232_p0816a04║人則計遍造義，謂五大造眼根，而火大偏多。色是
X05n0232_p0816a05║火家求那，故眼根唯能見色。餘四例知，皆用五大
X05n0232_p0816a06║成，各一偏多耳。次生五業根者，金七十論即總用
X05n0232_p0816a07║五大成，謂：一、語具，二、手，三、足，四、小便處，五、大便處。
X05n0232_p0816a08║此中語具謂口、舌等，手、足即分皮根、少分，彼謂身
X05n0232_p0816a09║根為皮根。又男、女、大、遣等各有用故。故偈云：唯見
X05n0232_p0816a10║色等塵，是五知根事，言執步戲除，是五業根事。心
X05n0232_p0816a11║平等根者，金七十論分別為體，故論云：分別為心
X05n0232_p0816a12║相，是相即心事，亦具五唯成，通緣諸境故。又論云：
X05n0232_p0816a13║大我慢心事，三自相為事，心能遍取差、無差境。有
X05n0232_p0816a14║說：以肉團心為體。二十五我知者，以思唯我，唯識、
X05n0232_p0816a15║因明皆云數論執我是思。若金七十云：云何知有
X05n0232_p0816a16║我？頌曰：聚集為他故（一），異三德（二），依故（三），食者（四），
X05n0232_p0816a17║獨離故（五）。五因立有我：一、如有人聚牀席等必為
X05n0232_p0816a18║於人，如是大等聚集即知有我。二、異三德者，前二
X05n0232_p0816a19║十四皆有三德故。三、依故者，如人依身，身則有用
X05n0232_p0816a20║故。四、食者者，如人見味，如有別味，人見大等所知
X05n0232_p0816a21║必知有能知。五、獨離故者，若唯有身，聖人所說解
X05n0232_p0816a22║脫則無所用，故知有我。我有何相？然金七十論將
X05n0232_p0816a23║自性望變異，有九不似、有六相似，我翻似不似。言
X05n0232_p0816a24║九不似者：一、無因，二、常，三、多人共一，四、遍一切，五、
X05n0232_p0816b01║無事，六、不沒，七、無分，八、不依他，九、不屬他。自性有
X05n0232_p0816b02║此九德不似變異，變異則有因等。我有八義同自
X05n0232_p0816b03║性不似變異，但多人共一義不同自性，謂人人各
X05n0232_p0816b04║有我故。自性有六義似變異，謂：一、同有三德；二、不
X05n0232_p0816b05║相離，謂三德不可分三，皆為我所受用之塵；四、平
X05n0232_p0816b06║等，俱為一切我受用，如一婢多主使；五、無知者，本、
X05n0232_p0816b07║末同無知，唯我知故；六、能生，自性能生，而大等亦
X05n0232_p0816b08║能生故，而我知亦無。此六相似，故總云我翻似不
X05n0232_p0816b09║似，謂亦無三德不能生等故。我有八不似變異，乃
X05n0232_p0816b10║成八德；無六似於變異，但成二德，謂：一、無三德，二、
X05n0232_p0816b11║是知者，餘之四似是自性變異之德，非我之德。餘
X05n0232_p0816b12║義可知。有云：由三德是生死因，由所轉變擾亂我
X05n0232_p0816b13║故，不得解脫。知二十三諦轉變無常，生厭修道，自
X05n0232_p0816b14║性隱迹，不生諸諦，我便解脫。金七十云：人無縛無
X05n0232_p0816b15║脫無轉轉生死以無三德故無變異故無作者故。
X05n0232_p0816b16║若爾，誰得解脫？答：輪轉及繫縛解脫唯自性由自
X05n0232_p0816b17║性變異故縛若得正遍知即得解脫。意明知二十
X05n0232_p0816b18║五諦為正遍知，明縛與脫不由於我。言我解脫者，
X05n0232_p0816b19║約自然脫耳。論總結云：此祕密智應施五德婆羅
X05n0232_p0816b20║門：一、生好地，二、好姓族，三、行，四、有能，五、欲得。上依
X05n0232_p0816b21║金七十論略敘其計。其間不同，兼智論意，並已具
X05n0232_p0816b22║釋。若廣破者，如唯識中百等論，下疏略總破耳。或
X05n0232_p0816b23║計六句者，即衛世師計，新云吠世史迦薩多羅，此云
X05n0232_p0816b24║勝論吠世，亦云鞞世吠世。為正立六句義，最為勝
X05n0232_p0816c01║故，或勝人所造故。其能造人，即成劫之末人壽無
X05n0232_p0816c02║量。外道出世名嗢露迦，此云鵂𪅳，晝避聲色匿迹
X05n0232_p0816c03║山藪，夜絕視聽方行乞食，時人以為似鵂𪅳鳥，故
X05n0232_p0816c04║名鵂𪅳仙人，即百論優樓佉也。或名羯挐僕，羯挐
X05n0232_p0816c05║云米齋，僕翻為食。先為夜遊驚他稚婦，乃不夜乞，
X05n0232_p0816c06║遂收場碾糖粃之中米齋而食，故時號為食米齋
X05n0232_p0816c07║仙人。多年修道遂獲五通，謂證菩提便欣入滅，但
X05n0232_p0816c08║嗟所悟未有傳人，愍世有情癡無慧目，乃觀七德
X05n0232_p0816c09║授法令傳：一生中國，二父母俱是婆羅門姓，三有
X05n0232_p0816c10║般涅槃性，四身相具足，五聰明辨捷，六性行柔和，
X05n0232_p0816c11║七有大悲心。經無量時無具七德。後經多劫，婆羅
X05n0232_p0816c12║痆斯國有婆羅門，名摩納縛迦，此云儒童。其儒童
X05n0232_p0816c13║子名般遮尸棄，此云五頂，頂髮五旋頭有五角。其
X05n0232_p0816c14║人七德雖具根熟稍遲，既染妻孥卒難化導，經無
X05n0232_p0816c15║量歲伺其根熟。後三千歲因入園遊，與其妻室競
X05n0232_p0816c16║華相忿，鵂𪅳因此乘神通化之。五頂不從，仙人且
X05n0232_p0816c17║返。又三千歲化又不得，更三千歲兩競尤甚。相厭
X05n0232_p0816c18║既切仰念空仙，仙人應時神力化引，騰空迎往所
X05n0232_p0816c19║住山中，與說所悟六句義法：一實，二德，三業，四大
X05n0232_p0816c20║有，五同異，六和合。實者說法體實，德業所依名之
X05n0232_p0816c21║為實，德業不依有性等故。德者道德，業者作用動
X05n0232_p0816c22║作義也。實有九種：一、地，二、水，三、火，四、風，五、空，六、時，
X05n0232_p0816c23║七、方，八、我，九、意。德有二十四：一、色，二、香，三、味，四、觸，
X05n0232_p0816c24║五、數，六、量，七、別性，八、合，九、離，十、彼性，十一、此性，十
X05n0232_p0817a01║二、覺，十三、樂，十四、苦，十五、欲，十六、嗔，十七、勤勇，十
X05n0232_p0817a02║八、重性，十九、液性，二十、潤，二十一、行（去聲呼），二十二、
X05n0232_p0817a03║法，二十三、非法，二十四、聲。業有五種：一、取，二、捨，三、
X05n0232_p0817a04║屈，四、申，五、行。大有唯一，實、德、業三同一有故。離實、
X05n0232_p0817a05║德、業外，別有一法為體。由此大有有實等故，同、異
X05n0232_p0817a06║亦一也。如地望地，有其同義；望於水等，即有異義。
X05n0232_p0817a07║地之同、異，是地非水。水等亦然。亦離實等，有別實
X05n0232_p0817a08║體。和合句者，謂法和聚。由和合句，如鳥飛空，忽至
X05n0232_p0817a09║樹枝，住而不去；由和合句，故令有住等。上已略敘。
X05n0232_p0817a10║廣出體相及廣破斥，並如唯識及疏并百論等。或
X05n0232_p0817a11║謂自在梵天等生者，此有三計：一、即塗灰外道并
X05n0232_p0817a12║諸婆羅門共計自在天是萬物因。故唯識第一云：
X05n0232_p0817a13║有執有一大自在天，體實、遍、常，能生諸法。謂彼計
X05n0232_p0817a14║此天有其四德：一、體實，二、遍，三、常，四、能生諸法。又
X05n0232_p0817a15║計有三身：一者、法身，體常、周遍，量同虗空，能生萬
X05n0232_p0817a16║物；二、受用身，在色天之上；三、變化身，隨形六道，教
X05n0232_p0817a17║化眾生。復計彼天有二住處：一、在雪山，二、在南海
X05n0232_p0817a18║末剌耶山。昔摩竭國有兄弟二人事自在天，同往
X05n0232_p0817a19║雪山求見彼天。至山忽見一婆羅門云：大自在天
X05n0232_p0817a20║是汝國釋迦牟尼佛，何不禮事？兄弟報云：我先承
X05n0232_p0817a21║習，但事天神。時婆羅門變為天形，面上三目，復現
X05n0232_p0817a22║四臂，或現八臂，告兄弟曰：汝可還國，菩提樹東造
X05n0232_p0817a23║釋迦降魔之像，菩提樹後穿一池濟渴乏者。彼宗
X05n0232_p0817a24║因此計二住處以為不謬。瑜伽第七云：彼作是思：
X05n0232_p0817b01║世間諸物必應別有作者、生者及變化者，為彼物
X05n0232_p0817b02║父，謂自在天。或復其餘如論廣破。顯揚第十亦同
X05n0232_p0817b03║此說，十二門論亦廣破之。二、言梵天等生者，即第四
X05n0232_p0817b04║圍陀論師計及第五安茶論師。圍陀云：明此師計
X05n0232_p0817b05║那羅延天能生四姓，此計梵天能生萬物。提婆菩
X05n0232_p0817b06║薩破外道小乘涅槃論云：從那羅延天齊中生大
X05n0232_p0817b07║蓮華，蓮華之上有梵天祖翁，謂梵天為萬物之祖。
X05n0232_p0817b08║彼梵天作一切命無命物，從梵天口生婆羅門，兩
X05n0232_p0817b09║臂生剎利，兩䏶生毗舍，兩脚生首陀。故瑜伽第七
X05n0232_p0817b10║云：婆羅門是最勝種類，剎帝利等是下劣種類。婆
X05n0232_p0817b11║羅門是白淨色類，餘種是黑穢色類。婆羅門種得
X05n0232_p0817b12║清淨，非餘種類。婆羅門是梵王子，從大梵王腹口
X05n0232_p0817b13║所生，從梵所出，梵所變化，梵王體胤。廣破如彼，顯
X05n0232_p0817b14║揚亦同。故上等言等取那羅延天，以那羅生梵，梵
X05n0232_p0817b15║為物祖，故正云梵天生等取那羅延。又等梵王是
X05n0232_p0817b16║第五計安茶，論師計本際也。言本際者，即過去之
X05n0232_p0817b17║初首，謂計世間最初唯有大水，時有大安茶出生，
X05n0232_p0817b18║形如鷄卵，金色。後為兩段，上為天，下為地，中生一梵
X05n0232_p0817b19║天，能作一切有命、無命物，是故梵天是萬物因。以
X05n0232_p0817b20║四、五兩計，一計那羅延為始，一計安荼為始，並次
X05n0232_p0817b21║生梵王，梵王生萬物。故疏云：梵天等生，即等取安
X05n0232_p0817b22║茶及那羅也。其安茶計亦似此方。有計天地之初，
X05n0232_p0817b23║形如鷄子，渾沌未分，即從此生天地萬物。或謂時、
X05n0232_p0817b24║方、微塵、虗空、宿作等，而為世間及涅槃本者，此有
X05n0232_p0817c01║六計：一、時者，即時散。外道執一切物皆從時生，是
X05n0232_p0817c02║故時是常、是一，是萬物因，是涅槃因。廣百論云：復
X05n0232_p0817c03║次，或有執時是真實常，以見種等眾緣和合，有時
X05n0232_p0817c04║生果，有時不生。時有作用，或舒或卷，令彼條等隨
X05n0232_p0817c05║其榮華。此所說因具有離合，由是決定知實有時。
X05n0232_p0817c06║廣破如彼。百論亦云：如是時雖微細不可見，以節
X05n0232_p0817c07║氣華實等，故知有時。此則見果知因。次言方者，即
X05n0232_p0817c08║第七方。論師計計方生人，人生天地，滅後還入於
X05n0232_p0817c09║方，故方是常、是一，是萬物因，是涅槃因。故百論云：外
X05n0232_p0817c10║曰：實有方，常相有。故日合處是方相等。言微塵者，
X05n0232_p0817c11║即第八路迦耶。論師計色心等法皆極微所作。路
X05n0232_p0817c12║迦耶，此云順世。外道計一切色心等法，皆用四大
X05n0232_p0817c13║極微為因。然四大中最精靈者，能有緣慮，即為心
X05n0232_p0817c14║法。如色雖皆是大，而燈發光，餘則不爾。故四大中
X05n0232_p0817c15║有能緣慮，其必無失。故唯識云：有外道執地水火
X05n0232_p0817c16║風極微實常，能生麤色。所生麤色，不越因量，雖是
X05n0232_p0817c17║無常，而體實有。釋曰：謂從四大生，後還歸大。言麤
X05n0232_p0817c18║色者，即是子微。不越因量者，因者，父母微。最初極
X05n0232_p0817c19║微，名為父母，聚生諸色，故所生者，名曰子微。子微
X05n0232_p0817c20║雖是無常，不越父母，故是實有。亦廣如彼破，但是
X05n0232_p0817c21║隨情虗妄計度。顯揚第九云：又計極微是常住者，
X05n0232_p0817c22║以依世間靜慮，起如是見。由不如實知緣起故，計
X05n0232_p0817c23║有為先有果集起，離散為先有果壞滅。由此因緣，
X05n0232_p0817c24║彼謂從眾微性，麤物果生，漸析麤物，乃至極微住。
X05n0232_p0818a01║是故麤物無常，極微常住。瑜伽同此。言虗空者，即
X05n0232_p0818a02║第九口力論師，謂虗空為萬物因，別有一法是實、
X05n0232_p0818a03║是常、是一、是萬物因。從空生風，從風生火，火生煖，
X05n0232_p0818a04║煖生水，水生涷堅作地，地生五糓，五糓生命，命沒
X05n0232_p0818a05║還歸空。是故虗空為一切萬物因，是涅槃因。百論
X05n0232_p0818a06║亦云：外曰：定有虗空法常，亦遍亦無，分一切處、一
X05n0232_p0818a07║切時，信有故等。廣如彼破。言宿作者，即第十宿作
X05n0232_p0818a08║論師。計一切眾生受苦樂報，皆隨往日本業因緣。
X05n0232_p0818a09║是故若有持戒精進受身心苦，能壞本業。本業既
X05n0232_p0818a10║盡，眾苦盡滅。眾苦盡滅，即得涅槃。是故宿作為一
X05n0232_p0818a11║切因。瑜伽云：何因緣故，彼外道作如是見，立如是
X05n0232_p0818a12║論？答：彼見世間雖具正方便而招於苦，雖具邪方
X05n0232_p0818a13║便而致於樂。彼如是思：若由現法士夫作用為彼
X05n0232_p0818a14║因者，彼應顛倒。由彼所見非顛倒故。是故彼皆以
X05n0232_p0818a15║宿作為因。由此理故，起如是見，立如是論。涅槃三
X05n0232_p0818a16║十五廣破此見。而疏云等者，等取第十一無因論
X05n0232_p0818a17║師。計一切萬物無因無緣，自然生，自然滅。故此自
X05n0232_p0818a18║然是常，是萬物因，是涅槃因。此計一切無染淨因，
X05n0232_p0818a19║如棘刺自纖，烏色非染，鶴色自白。大乘法師云：別
X05n0232_p0818a20║有一法是實是常，號曰自然，能生萬物。與下此方
X05n0232_p0818a21║計有同義。瑜伽第七云：何因緣故，彼諸外道起
X05n0232_p0818a22║如是見，立如是論？答：謂見世間無有因緣。或時歘
X05n0232_p0818a23║爾大風卒起，於一時間寂然止息。或時忽爾暴河
X05n0232_p0818a24║瀰漫，於一時間頓即空竭。或時鬱爾果木敷榮，於
X05n0232_p0818b01║一時間颯然衰萃。由如是故，起無因見，立無因論。
X05n0232_p0818b02║顯揚亦同。此則無因為自然，非別有物。若廣分別
X05n0232_p0818b03║上諸異計，如瑜伽六七、顯揚九十、婆沙十一二及
X05n0232_p0818b04║金七十、廣百論等。
X05n0232_p0818b05║▲統收所計，不出四見，謂數論計一，勝論計異，勒沙
X05n0232_p0818b06║婆計亦一亦異，若提子計一異。
X05n0232_p0818b07║統收所計不出四，見下第二束十一為四計，即百
X05n0232_p0818b08║論意。於中二：先正明計。
X05n0232_p0818b09║▲若計一者，則謂因中有果。若計異者，則謂因中無
X05n0232_p0818b10║果。三則亦有亦無。四則非有非無。餘諸異計，皆不出
X05n0232_p0818b11║此。
X05n0232_p0818b12║後若計一下，對因果明，皆廣如百論。
X05n0232_p0818b13║▲雖多不同，就其結過，不出二種：從虗空生即是無
X05n0232_p0818b14║因，餘皆邪因。
X05n0232_p0818b15║離多不同下，第三、結歸二因。即收上十一宗計乃
X05n0232_p0818b16║至九十五種，皆不出二因。無而忽有是曰無因，所
X05n0232_p0818b17║計虗謬是曰邪因。如乳生酪乳曰正因，令乳生席
X05n0232_p0818b18║即曰邪因。從無明行而生此身是曰正因，從冥生
X05n0232_p0818b19║等皆曰邪因。一切諸法緣會而生、緣離則滅，未有
X05n0232_p0818b20║一法不從因生，情非情境並從因生，而言無因乃
X05n0232_p0818b21║成大過。謂不應生物則合常生，石女則生兒，龜毛
X05n0232_p0818b22║亦應生物，不修萬行應得涅槃，則世出世法一時
X05n0232_p0818b23║俱壞，故無因過過莫大焉，配屬可見。離佛法外非
X05n0232_p0818b24║唯九十五種，設千般異說皆不出於邪因無因，故
X05n0232_p0818c01║說一正因緣無計不破。
X05n0232_p0818c02║▲此方儒、道二教亦不出此。
X05n0232_p0818c03║此方儒道下，第二、敘此方。疏文分二：初指同二因，
X05n0232_p0818c04║後如此下略出諸計。然此方儒道玄妙不越三玄：
X05n0232_p0818c05║周易為真玄，老子為虗玄，莊子為談玄。
X05n0232_p0818c06║▲如此莊、老皆計自然，謂人法地，地法天，天法道，道
X05n0232_p0818c07║法自然。
X05n0232_p0818c08║如此。莊老下文有二：先合引老莊，後別引周易。前
X05n0232_p0818c09║中亦二：先引文，後斷義。今初正引老子，義引莊子，
X05n0232_p0818c10║故云皆立自然。此句標也。故莊子云：不知所以然
X05n0232_p0818c11║而然，故曰自然。謂人法地下，即老子道經有物混
X05n0232_p0818c12║成章。此先有言云：有物混成，先天地生。寂兮寥兮，
X05n0232_p0818c13║獨立而不改，周行而不殆，可以為天下母。吾不知
X05n0232_p0818c14║其名，字之曰道，強為之名曰大。大曰逝，逝曰遠，遠
X05n0232_p0818c15║曰反。故道大，天大，地大，王亦大。注云：因其所大而
X05n0232_p0818c16║明之，得一者，天地王也。天大能覆，地大能載，王大
X05n0232_p0818c17║能法地，則天行道，故云亦大。又云：域中有四大，而
X05n0232_p0818c18║王居其一焉。注云：王者，人靈之主，萬物繫其興亡，
X05n0232_p0818c19║將欲申其鑒誡，故云而王居其一，欲警王令有所
X05n0232_p0818c20║法也。次文云：人法地，地法天，天法道，道法自然。注
X05n0232_p0818c21║云：人謂王也。為王者，先當法地安靜。既爾，又當法
X05n0232_p0818c22║天運用生成。既生成已，又當法道清淨無為，令物
X05n0232_p0818c23║自化。人君能爾者，即合道法自然之性也。又上釋
X05n0232_p0818c24║道大云：以通生表其德，字之曰道。以包含目其體，
X05n0232_p0819a01║強名曰大。此文相躡，故委引之，意在道法自然耳。
X05n0232_p0819a02║德經又云：道生一，一生二，二生三，三生萬物。前即
X05n0232_p0819a03║逆推，此則順辨。注云：一者，冲氣也。言道動出冲和
X05n0232_p0819a04║妙氣，於生物之理未足，又生陽氣。陽氣不能獨生，
X05n0232_p0819a05║又生陰氣。積冲氣之一，故云一生二。積陽氣之二，
X05n0232_p0819a06║故云二生三。陰陽合孕，冲氣調和，然後萬物阜成，
X05n0232_p0819a07║故云三生萬物。次下又云：萬物負陰而抱陽，冲氣
X05n0232_p0819a08║以為和。上來皆明萬物自然生也，即老子之言。若
X05n0232_p0819a09║正引莊子者，莊子太宗師篇云：夫道有情有信，無
X05n0232_p0819a10║為無形。注云：有無情之情，故無為也。有常無之信，
X05n0232_p0819a11║故無形也。又云：可傳而不可受。注云：古今傳而宅
X05n0232_p0819a12║之，莫能受而有之也。又云：可得而不可見。注云：咸
X05n0232_p0819a13║得自容，而莫見其狀也。又云：自本自根，未有天地，
X05n0232_p0819a14║自古以固存。注云：明無不待有而無也。又云：神鬼
X05n0232_p0819a15║神帝，生天生地。注云：夫無也，豈能生神哉？不神鬼
X05n0232_p0819a16║神帝，而鬼帝自神，斯乃不神之神也。不生天地，而
X05n0232_p0819a17║天地自生，斯乃不生之生也。故夫神之果不足以
X05n0232_p0819a18║神，而不神則神矣，功何足有，事何足特哉？又云：在
X05n0232_p0819a19║大極之先而不為高，在六極之下而不為深，先天
X05n0232_p0819a20║地生而不為久，長於上古而不為老。注云：言道之
X05n0232_p0819a21║無所不在也。故在高為無高，有深為無深，在久為
X05n0232_p0819a22║無久，在老為無老，無所不在，而所在皆無也。又云：
X05n0232_p0819a23║狶韋氏得之以挈天地，伏犧得之以襲氣母，維斗
X05n0232_p0819a24║得之終古不忒，日月得之終古不息，堪坯得之以
X05n0232_p0819b01║襲崑崙，馮夷得之以遊大川，肩吾得之以處大山，
X05n0232_p0819b02║黃帝得之以登雲天等。注云：道無能也。此言得之
X05n0232_p0819b03║於道，乃所以明其自得耳。又云：知天之所為，知人
X05n0232_p0819b04║之所為者，至矣。注云：知天人之所為者，皆自然也。
X05n0232_p0819b05║則內放其身，而外冥於物，與眾玄同，任之而無不
X05n0232_p0819b06║至也。意云：但有知有為，皆不為而為，故自然也。
X05n0232_p0819b07║▲若以自然為因，能生萬物，即是邪因。若謂萬物自
X05n0232_p0819b08║然而生，如鶴之白，如烏之黑，即是無因。
X05n0232_p0819b09║若以自然為因等者，斷義也。通其兩勢，初即老子
X05n0232_p0819b10║意，由道生一，道是自然，故以道為因，是邪因也。若
X05n0232_p0819b11║謂萬物自然而生下，出莊子意，則萬物自然無使
X05n0232_p0819b12║之然，故曰自然，即無因也。如烏之黑等者，即莊子
X05n0232_p0819b13║文，亦涅槃經意。
X05n0232_p0819b14║▲周易云：易有大極，是生兩儀，兩儀生四象，四象生
X05n0232_p0819b15║八卦，八卦定吉凶，吉凶生大業者。
X05n0232_p0819b16║周易云下，二、引周易等者，文中亦二：先引文，後斷
X05n0232_p0819b17║義。今初，即繫辭言。言繫者，繫，屬也，亦綱系也。此上
X05n0232_p0819b18║應加是故二字，注云：夫有必始於無，故太極生兩
X05n0232_p0819b19║儀也。太極者，無稱之稱，不可得而名，取其有之所
X05n0232_p0819b20║極，況之太極者也。孔云：太極謂天地未分之前，混
X05n0232_p0819b21║而為一，即是太初、太一也。老子云：道生一。即此太
X05n0232_p0819b22║極，謂混元既分，即有天地，故云太極生兩儀，即老
X05n0232_p0819b23║子一生二也。不言天地者，指其物體，下與四象相
X05n0232_p0819b24║對，故云兩儀，謂兩體容儀也。釋曰：若准列子，有太
X05n0232_p0819c01║易、太初、太始、太素。太易者，未見氣也。太初者，氣之
X05n0232_p0819c02║始也。太始者，形之始也。太素者，質之始也。彼注云：
X05n0232_p0819c03║質，性也。又釋太易指周易太極，此則太初非太易，
X05n0232_p0819c04║便成太極在初。若准易鈎命訣說有五運，前四同
X05n0232_p0819c05║列子，第五名太極，則太極非初，釋與列子大同。運
X05n0232_p0819c06║即運數，易謂改易。元氣始散，謂之太初。氣形之端，
X05n0232_p0819c07║謂之太始。形變有質，謂之太素。質形已具，謂之太
X05n0232_p0819c08║極。雖小異同，皆是元氣生天地耳。言兩儀生四象
X05n0232_p0819c09║等者，孔云：謂木、金、水、火，稟天地而有，故云兩儀生
X05n0232_p0819c10║四象。土則分王四時，又地之別，故唯四象。四象生
X05n0232_p0819c11║八卦者，謂震木、離火、兌金、坎水，各主一時。又巽同
X05n0232_p0819c12║震木，乾同兌金，加之以坤、艮之土，為八卦也。八卦
X05n0232_p0819c13║定吉凶者，八卦既立，爻象相推，有吉凶故。吉凶生
X05n0232_p0819c14║大業者，萬事各有吉凶，廣大悉備，故能生天下大
X05n0232_p0819c15║事業也。
X05n0232_p0819c16║▲太極為因即是邪因。若謂一陰一陽之為道，即計
X05n0232_p0819c17║陰陽變易能生萬物，亦是邪因。若計一為虗無自然，
X05n0232_p0819c18║則亦無因。
X05n0232_p0819c19║太極為因等者，二、斷義也。謂若用太極為因，故是
X05n0232_p0819c20║計無為有，亦是邪因。若謂一陰下，通顯邪因無因。
X05n0232_p0819c21║易云一陰一陽之謂道，陰陽不測之謂神。一陰一
X05n0232_p0819c22║陽之謂道者，注云：道者何？無之稱也，無不通也，無
X05n0232_p0819c23║不由也。況之曰道，寂然無體，不可為象，必有之用
X05n0232_p0819c24║極，而無之功顯。故至乎神無方，而易無體，而道可
X05n0232_p0820a01║見矣。故窮變以盡神，因神以明道。陰陽雖殊，無一
X05n0232_p0820a02║以待之。在陰為無陰，陰以之生；在陽為無陽，陽以
X05n0232_p0820a03║之成。故曰一陰一陽之為道。孔疏云：一謂無也。無
X05n0232_p0820a04║陰無陽，乃謂之道。一得無名者，無是虗無。虗空不
X05n0232_p0820a05║可分別，唯一而已，故以一為無也。若有境，則有彼
X05n0232_p0820a06║此相形，有二有三，不得為一。故在陰之時，而不見
X05n0232_p0820a07║為陰之功；在陽之時，而不見為陽之力。自然而有
X05n0232_p0820a08║陰陽，自然無所營為，此則道之謂也，故云之謂道。
X05n0232_p0820a09║以數言之謂之一，以體言之謂之無，以物得開遍
X05n0232_p0820a10║謂之道，以微妙不測謂之神，以應機變化謂之易。
X05n0232_p0820a11║總而言之，皆虗無之謂也。聖人以事名之，隨其義
X05n0232_p0820a12║理，以立稱號。釋曰：若以陰陽變易能生，即是邪因。
X05n0232_p0820a13║而注及疏皆云：一者，無也。故是無因。故云若計一
X05n0232_p0820a14║為虗無，自然則亦無因也。以虗無亦通邪因，故致
X05n0232_p0820a15║亦言
X05n0232_p0820a16║▲然無因邪因乃成大過，謂自然虗空等生應常生
X05n0232_p0820a17║故。
X05n0232_p0820a18║然無因邪因下，第三、雙就結過。言應常生者人自
X05n0232_p0820a19║然生，應常生人不待父母等，眾生菩提亦自然生，
X05n0232_p0820a20║則一切果報不由修得，此正顯無因之過。若以虗
X05n0232_p0820a21║空為因亦邪因過，隨計各異略不言之。上來廣破
X05n0232_p0820a22║異計竟。
X05n0232_p0820a23║▲以不知三界由乎我心，從癡有愛，流轉無極，迷正
X05n0232_p0820a24║因緣，故異計紛然。
X05n0232_p0820b01║以不知三界由乎我心下，第三、舉正折邪。於中三：
X05n0232_p0820b02║初、總明迷倒因緣，次、況出深旨，後、揀濫顯邪。初中
X05n0232_p0820b03║三界由乎我心即唯大乘下，十地有文，唯識等論
X05n0232_p0820b04║皆引成立，謂心法剎那自類相續，無始時界展轉
X05n0232_p0820b05║流來，不斷不常，憑緣憑對，非氣非稟，唯識唯心，豈
X05n0232_p0820b06║同儒道氣變為神？神由氣就，氣非緣就，出於自然，
X05n0232_p0820b07║自然而成，其性自化，非由修習耶？豈况心外別有
X05n0232_p0820b08║冥性微塵等耶？况梵天等為能生耶？言從癡有愛
X05n0232_p0820b09║流轉無極者，即淨名經，義通大小。大乘有二義：一、
X05n0232_p0820b10║無明發業，愛能潤業；二、過去無明，現在愛取。小乘
X05n0232_p0820b11║則唯有後義，雖由三毒，此二勝故。涅槃亦說生死
X05n0232_p0820b12║本際凡有二種：一者、無明，二者、有愛。此二中間即
X05n0232_p0820b13║有生老病死，其文非一。小乘立三毒為生死根本
X05n0232_p0820b14║者，中論？染淨品云：經說貪欲、嗔恚、愚癡是世間根
X05n0232_p0820b15║本。乃至云：三毒因緣起於三業，三業因緣起於三
X05n0232_p0820b16║界，是故有一切法。十二因緣品云：眾生癡所覆，為
X05n0232_p0820b17║後起三行，以有此行故，識受六道身。皆是三毒為
X05n0232_p0820b18║根本義。然外道雖立三德，不知是心之所有故，又
X05n0232_p0820b19║計從冥而起用故，故為邪見。言迷正因緣等者，唯
X05n0232_p0820b20║心癡愛即正因緣。若大乘說唯心為因、癡愛為緣，
X05n0232_p0820b21║小乘亦以癡愛為因、業等為緣，大乘亦以業種為
X05n0232_p0820b22║緣故。
X05n0232_p0820b23║▲安知因緣性空，真如妙有？
X05n0232_p0820b24║安知等者，第二、況出深旨。因緣有相淺義尚迷，性
X05n0232_p0820c01║空真理安測涯分？性空通於初頓終教，真如妙有
X05n0232_p0820c02║即是實教；若通於空有，交徹具德即是圓教。
X05n0232_p0820c03║▲言有濫同釋教者，皆是佛法之餘，同於涅槃盜牛
X05n0232_p0820c04║之喻。乳色雖同，不能善取醍醐，況抨驢乳，安成酥酪？
X05n0232_p0820c05║言有濫同下，三、揀濫顯邪。謂易云：寂然不動，感而
X05n0232_p0820c06║遂通天下之故。禮云：人生而靜，天之性也；感物而
X05n0232_p0820c07║動，性之欲也。老子云：杳兮冥兮，其中有精，其精甚
X05n0232_p0820c08║真。莊子云：有真君存焉。如是等文，後儒皆以言詞
X05n0232_p0820c09║小同，不觀前後本所建立，致欲混和三教。現如今
X05n0232_p0820c10║時成英尊師作莊老疏，廣引釋教以參彼典，但見
X05n0232_p0820c11║言有小同，豈知義有大異？後來淺識，彌復惑焉。言
X05n0232_p0820c12║同於涅槃盜牛之喻者，即涅槃第三答迦棄問經
X05n0232_p0820c13║云：爾時迦葉菩薩白佛言：世尊！出世之法與世間
X05n0232_p0820c14║法有何差別？如佛言曰：佛是常法，不變易法。世間
X05n0232_p0820c15║亦說：梵天是常，自在天常，無有變易。我常，性常，微
X05n0232_p0820c16║塵亦常。若言如來是常法者，如來何故不常現耶？
X05n0232_p0820c17║若不常現，有何差別？何以故？梵天乃至微塵、世性
X05n0232_p0820c18║亦不現故。佛告迦葉：譬如長者多有諸牛，色雖種
X05n0232_p0820c19║種，同其一群，付放牧人，令逐水草，但為醍醐，不求
X05n0232_p0820c20║乳酪。彼牧牛者搆已自食。長者命終，所有諸牛悉
X05n0232_p0820c21║為群賊之所抄掠。賊得牛已，無有婦女，即自搆將
X05n0232_p0820c22║得已而食。爾時，群賊各自謂言：彼大長者畜養此
X05n0232_p0820c23║牛，不期乳、酪，但為醍醐。我等今者當設何方而得
X05n0232_p0820c24║之耶？夫醍醐者，名為世間第一上味。我等無器，設
X05n0232_p0821a01║使得乳，無安置處。復共相謂：唯有皮囊可以盛之。
X05n0232_p0821a02║雖有盛處，不知鑽搖，漿猶難得，況復生酥？爾時，諸
X05n0232_p0821a03║賊以醍醐故，加之以水。以水多故，乳、酪、醍醐一切
X05n0232_p0821a04║俱失。凡夫亦爾，雖有善法，皆是如來正法之餘。何
X05n0232_p0821a05║以故？如來世尊入涅槃後，盜竊如來遺餘善法，若
X05n0232_p0821a06║戒、定、慧，如彼諸賊劫掠群牛。諸凡夫人雖復得是
X05n0232_p0821a07║戒、定、智慧，無有方便，不能解說。以是義故，不能獲
X05n0232_p0821a08║得常戒、常定、常慧、解脫，如彼群賊不知方便，喪失
X05n0232_p0821a09║醍醐。亦如群賊為醍醐故，加之以水。凡夫亦爾，為
X05n0232_p0821a10║解脫故，說我、眾生、壽命、士夫、梵天、自在天、微塵、世
X05n0232_p0821a11║性、戒、定、智慧及與解脫、非想非非想天即是涅槃，
X05n0232_p0821a12║實亦不得解脫、涅槃，如彼群賊不得醍醐。是諸凡
X05n0232_p0821a13║夫有少梵行，供養父母，以是因緣，得生天上，受少
X05n0232_p0821a14║安樂，如彼群賊加水之乳。而是凡夫實不知因修
X05n0232_p0821a15║少梵行，供養父母，得生天上，又不能知戒、定、智慧、
X05n0232_p0821a16║歸依三寶，以不知故說常、樂、我、淨。雖復說之而實
X05n0232_p0821a17║不知，是故如來出世之後乃為演說常、樂、我、淨。如
X05n0232_p0821a18║轉輪王出現於世，福德力故，群賊退散，牛無損命。
X05n0232_p0821a19║時轉輪王即以諸牛付一牧人多巧便者，是人方
X05n0232_p0821a20║便即得醍醐，以醍醐故一切眾生無有患苦。法輪
X05n0232_p0821a21║聖王出現世時，諸凡夫人不能演說戒、定、慧者，即
X05n0232_p0821a22║便退散，如賊退散。爾時如來善說世法及出世法，
X05n0232_p0821a23║為眾生故令諸菩薩隨而演說。菩薩摩訶薩既得
X05n0232_p0821a24║醍醐，復令無量無邊眾生獲得無上甘露法味，所
X05n0232_p0821b01║謂如來常、樂、我、淨。以是義故，善男子！如來是常不
X05n0232_p0821b02║變異法，非如世間凡夫愚人謂梵天等是常法也。
X05n0232_p0821b03║此常法稱要是如來，非是餘法。迦葉！應當如是知
X05n0232_p0821b04║如來身。釋曰：以法對喻，文相可了。是知儒、道言同，
X05n0232_p0821b05║皆佛法出。況抨驢乳下，即智論第三文意，謂佛教
X05n0232_p0821b06║如牛乳，修得解脫如抨得酪、生熟酥等。不解修行
X05n0232_p0821b07║尚不得樂，況外道教猶彼驢乳？佛喻於牛，外道如
X05n0232_p0821b08║驢，驢乳本非出酪之物，外道之教無解脫味，故抨
X05n0232_p0821b09║驢乳但成屎尿，依外教行但招苦果無所成益。
X05n0232_p0821b10║▲廣明異計。如喻伽第六，顯揚第九、第十，婆沙十一、
X05n0232_p0821b11║十二，及金七十論說。中、百等論亦廣破之。
X05n0232_p0821b12║廣明異計下，第四、指廣從略。恐繁故略，恐欲知源
X05n0232_p0821b13║故指所出耳。
X05n0232_p0821b14║▲今但說正因緣已，總破諸計。是知佛法之淺淺，已
X05n0232_p0821b15║勝外道之深深。
X05n0232_p0821b16║今但下，第五、結功超勝。言佛法之淺淺者，以其十
X05n0232_p0821b17║宗前前淺於後後，後後深於前前，二望第十有八
X05n0232_p0821b18║重之淺，已能總破一切外道，況第三宗，況第四宗，
X05n0232_p0821b19║乃至第十展轉深妙。然上所引皆是外宗甚深玄
X05n0232_p0821b20║妙，今以第二並能超之，故云佛法之淺淺已勝外
X05n0232_p0821b21║道之深深。然西方外道明說三世多信因果，知厭
X05n0232_p0821b22║生死欣求涅槃，但真源小差致去道懸遠，況此方
X05n0232_p0821b23║儒道善止一身，縱有終身之喪而無他世之慮，雖
X05n0232_p0821b24║齊生死強一枯榮，但以生死自天枯榮任分，天乃
X05n0232_p0821c01║自然之理，分乃稟之虗無，聚散氣為死生，歸無物
X05n0232_p0821c02║為至道，方之釋氏不合同年，略辨釋道之殊以舉
X05n0232_p0821c03║十條之異。●一、始無始別。謂釋立生滅因緣，無定
X05n0232_p0821c04║初始；儒道有太初元始，為物之先。太初為萬物之
X05n0232_p0821c05║先，物自造化；因緣為萬法之本，興滅由人。●二、氣
X05n0232_p0821c06║非氣異。謂釋以心為法本，憑對憑緣。儒道以氣變
X05n0232_p0821c07║為神，無為自化。自化則無修無習，棄智絕聰。憑緣
X05n0232_p0821c08║則必假修成，萬行會本。●三、三世無三世異。釋以
X05n0232_p0821c09║稟質色心，靈爽相續，隨緣起滅，三世遷流。儒道以
X05n0232_p0821c10║聚氣為生，散氣為死，死則歸夫天地，不續不存。既
X05n0232_p0821c11║止一身，寧知三世？●四、習非習。別釋以善惡由業，
X05n0232_p0821c12║愚智習生，故積劫熏修，靈識玄妙。儒道以善惡由
X05n0232_p0821c13║分，愚智自天，稟純和則至聖至神，稟渾濁則為愚
X05n0232_p0821c14║為暗。縱言慎習，止在一身，豈說積功，能資化世。●
X05n0232_p0821c15║五、稟緣稟氣。異釋以森羅萬象，並由緣生。儒道以
X05n0232_p0821c16║富貴吉凶，皆由氣命。稟氣者不可改易，稟緣者則
X05n0232_p0821c17║可增修。●六、內非內別。釋以天地萬物，內識變生。
X05n0232_p0821c18║儒道以人物蠕飛，皆由天地。所變在我，可變染令
X05n0232_p0821c19║淨。所變在天，則任彼高低。●七，緣非緣別釋。以四
X05n0232_p0821c20║相遷流，浮虗變滅，皆由緣力，非日月然。儒道以日
X05n0232_p0821c21║化月，移趣新更，故力負自爾，非由我心。●八、天非
X05n0232_p0821c22║天別。儒道以禍福吉凶，派流為二：一者天，二者地。
X05n0232_p0821c23║地而所為，可得閇絕，故謀未兆而散脆微。天之所
X05n0232_p0821c24║為，不可逃避，故受而喜之，忘而復之。是以安乎天
X05n0232_p0822a01║者棄於人，絕於聖者從乎道，斯老氏之旨。釋以果
X05n0232_p0822a02║報因緣，宗源斯二：一者苦集，二者滅道。滅道者，不
X05n0232_p0822a03║住不染，離斷離常，高出空有之巔，逈超生死之外。
X05n0232_p0822a04║苦集者，因心迴轉，逐業高低，往來六趣之中，留連
X05n0232_p0822a05║三有之內。是以厭乎苦者斷於集，證乎滅者修於
X05n0232_p0822a06║道，此釋氏之旨也。二家之理，皎若掌中，戶則千門，
X05n0232_p0822a07║殊歸異貫，較言於一，其可得乎？●九、染非染別。老
X05n0232_p0822a08║以仁毀於道，絕仁而道自停，不在於為也；欲害於
X05n0232_p0822a09║性，去欲而性自得，不在於修也；利累於生，屏利而
X05n0232_p0822a10║生自成，不在於益也；禮出於亂，棄禮而亂自除，不
X05n0232_p0822a11║在於作也；理由於道，有道而理自至，不在於聖也；
X05n0232_p0822a12║得在於時，時來而位自成，不在於事也。是以不求
X05n0232_p0822a13║而自得，不為而自成，為之者必敗，求之者必失，此
X05n0232_p0822a14║老君之教也。釋以善為福道之本，修善而受福人
X05n0232_p0822a15║天；不善為惡道之根，積不善而沉淪三惡。慈為無
X05n0232_p0822a16║害之徑，欲為生死之源，絕欲而生死必除，修慈而
X05n0232_p0822a17║壽命長遠。是以為善者必得，不為善者必失，離欲
X05n0232_p0822a18║者必超，不離欲者必陷，此釋迦之教也。教方既辨，
X05n0232_p0822a19║異乃皎然，譬彼寒溫，理難併合。●十、歸異歸別。釋
X05n0232_p0822a20║以生死苦也，從妄想而形；貪愛垢也，因無明而起。
X05n0232_p0822a21║因無明而起，可剪可除；從妄想而生，可塞可拔。塞
X05n0232_p0822a22║拔緣乎性假，除剪由乎體妄。知體妄者，息妄而證
X05n0232_p0822a23║涅槃；達性假者，棄假而歸寂滅。於是控御一乘，浮
X05n0232_p0822a24║航六度，出生死苦海，越火宅樊籠，逈登般若之臺，
X05n0232_p0822b01║妙入涅槃之苑。湛然常樂，與虗空而並存；嶷爾圓
X05n0232_p0822b02║明，混境智而雙寂。此乃釋教之所歸也。老以生與
X05n0232_p0822b03║死，命也，悉是道之所為；聖與不肖，性也，但是天之
X05n0232_p0822b04║所與。天與不可逃，道為不可捍。知天道不可逃捍
X05n0232_p0822b05║者，則能安處生死而守全性情。情性全而天不壞，
X05n0232_p0822b06║死生處而道不虧。道不虧則悅惡之慮消，天不壞
X05n0232_p0822b07║則喜怒之心滅。於是出囂塵之域，遊道德之鄉，理
X05n0232_p0822b08║孤劭於眾中，神獨凝於方外。澹然玄寂而累害不
X05n0232_p0822b09║能干，泊爾無為而邪氣不能襲，可以長生，可以盡
X05n0232_p0822b10║年。此老教之所歸也。所歸既異，發軫復殊，相去渺
X05n0232_p0822b11║然，千里非遠。此上十異，即冀審思，慎之深衷，多以
X05n0232_p0822b12║大乘因緣，以破外宗玄妙。況乎真空妙有，事理圓
X05n0232_p0822b13║融，染淨該羅，一多無礙，重重交映，念念圓融者哉！
X05n0232_p0822b14║無得求一時之小名，混三教之一致，習邪見之毒
X05n0232_p0822b15║種，為地獄之深因，開無明之源，遏種智之路。誡之！
X05n0232_p0822b16║誡之！傳授之人，善須揀擇。
X05n0232_p0822b17║▲三、法無去來宗。謂大眾部等，說有現在及無為耳。
X05n0232_p0822b18║其過未之法，體用俱無。
X05n0232_p0822b19║三法無去來宗謂大眾部等者，先標宗說，有現在
X05n0232_p0822b20║下釋。而云等者，等取六全一少分，謂都七全一少
X05n0232_p0822b21║分，同有此計：一大眾部、二鷄胤部、三制多山部、四
X05n0232_p0822b22║西山住部、五北山住部、六法藏部、七飲光部。宗輪
X05n0232_p0822b23║論敘制多、西山、北山云：餘義多同大眾。敘法藏亦
X05n0232_p0822b24║然。敘飲光云：餘義多同法藏。故上七部類同此計。
X05n0232_p0822c01║言一少分者，取根本化地部，彼云：去來世無，現在
X05n0232_p0822c02║無為是有。北京素公云：以前義故。四分律法藏部
X05n0232_p0822c03║義及四阿含、僧祇律大眾部義，並是第三法無去
X05n0232_p0822c04║來宗也。
X05n0232_p0822c05║▲四、現通假實宗。謂說假部，就前現在之中，法在蘊
X05n0232_p0822c06║為實，在界、處為假。其成實論經部師，即是此類。
X05n0232_p0822c07║四、現通假實宗等者，一全、一少分。一全即說假部，
X05n0232_p0822c08║一少分即末經部，以根本經部是第一宗攝故。其
X05n0232_p0822c09║成實論，先是數論弟子以所造為能造，後出家入
X05n0232_p0822c10║佛法時，經部攝故。三藏云：經部細實而麤假，實義
X05n0232_p0822c11║同故，現通假實攝。此說假與一說說出世別，此謂
X05n0232_p0822c12║俗真諦中皆有假實。蘊門明義是實者，實即積聚
X05n0232_p0822c13║故；界、處門明義是假者，體假積聚故。今疏云：其成
X05n0232_p0822c14║實論即是少分末經部也。
X05n0232_p0822c15║▲五、俗妄真實宗，即說出世部等。謂世俗是假，以虗
X05n0232_p0822c16║妄故，出世反上。
X05n0232_p0822c17║五、俗妄真實宗等者。以世俗是假，假故妄也。出世
X05n0232_p0822c18║為真，真非是假，故是實也。少似中論，一半向前。
X05n0232_p0822c19║▲六、諸法但名宗。謂一說部等一切我法，但有假名，
X05n0232_p0822c20║無實體故。
X05n0232_p0822c21║六、諸法但名宗等者，則顯出世亦假名耳，故云一
X05n0232_p0822c22║切我法。亦如中論若有世間則有出世間，既無世
X05n0232_p0822c23║間何有出世間等。
X05n0232_p0822c24║▲七三、性空有宗。謂遍計是空，依圓有故。
X05n0232_p0823a01║七、三性空有宗者，即是大乘法師所立應理圓實
X05n0232_p0823a02║宗。
X05n0232_p0823a03║▲八、真空絕相宗。謂心境兩亡，直顯體故。
X05n0232_p0823a04║八、真空絕相宗，即是大乘法師勝義俱空宗。
X05n0232_p0823a05║▲九、空有無礙宗。謂互融雙絕，而不礙兩存，真如隨
X05n0232_p0823a06║緣，具恒沙德故。
X05n0232_p0823a07║九、空有無礙宗等者，謂互融故。有是即空之有，空
X05n0232_p0823a08║是即有之空。語空必攝有，言有必攝空，故曰互融。
X05n0232_p0823a09║言雙絕者，有即空故有絕，空即有故空絕。言不礙
X05n0232_p0823a10║兩存者，不壞相故。有即空而有不泯，空即有而空
X05n0232_p0823a11║不亡。真如隨緣者，上言空有，容濫但空，故說真如
X05n0232_p0823a12║即空，空即真如。又異但凝然，故云隨緣，非無不變。
X05n0232_p0823a13║具恒沙德者，唯法性宗，非唯空寂而已。上皆實教
X05n0232_p0823a14║中義，如前立教中辨。
X05n0232_p0823a15║▲十、圓融具。德宗謂事事無礙，主伴具足，無盡自在
X05n0232_p0823a16║故。
X05n0232_p0823a17║十。圓融具德宗，廣如義分齊。
X05n0232_p0823a18║▲然此十宗，後後深於前前。
X05n0232_p0823a19║然此十宗下，第三、斷揀。於中二：先通料揀十宗，後
X05n0232_p0823a20║會通妨難。前中有五：一、通明淺深，故後後深於前
X05n0232_p0823a21║前。然此十宗，前六全同大乘法師。大乘則有八宗，
X05n0232_p0823a22║七名勝義俱空，八名應理圓實，即以法相為應理
X05n0232_p0823a23║圓實，法性為勝義俱空。今迴七為第八，八為第七。
X05n0232_p0823a24║如前西域中二宗不同，今符法性，又加後二以顯
X05n0232_p0823b01║甚深。
X05n0232_p0823b02║▲前四唯小。五、六通小、大，後四唯大乘。
X05n0232_p0823b03║前四唯小下，二、大小乘料揀。然五、六立在小乘，義
X05n0232_p0823b04║通大乘，故云通小大。
X05n0232_p0823b05║▲七即法相宗，八即無相宗，後二即法性宗。
X05n0232_p0823b06║七、即法相下。二、權實料揀。
X05n0232_p0823b07║▲又七即始教，八即頓教，九即終教，十即圓教。
X05n0232_p0823b08║又七即始教下，四、以五教料揀。但舉四教，前六小
X05n0232_p0823b09║乘即當第一小乘教，以前已大小料揀，故略不言。
X05n0232_p0823b10║▲又第七亦名二諦俱有宗，謂勝義真實故不無，世
X05n0232_p0823b11║俗因果不失故是有，如深密、瑜伽等。第八亦名二諦
X05n0232_p0823b12║雙絕宗，謂勝義離相故非有，世俗緣生如幻故是無，
X05n0232_p0823b13║如掌珍頌云真性有為空，如幻緣生故，無為無有實，
X05n0232_p0823b14║不起似空華等，即般若三論中一分之義。九、二諦無
X05n0232_p0823b15║礙宗，如維摩、法華等，義如前顯。
X05n0232_p0823b16║又第七亦名二諦俱有宗下，五、二諦料揀，亦是隨
X05n0232_p0823b17║難別釋，唯料揀三宗，以含異義，故重釋之。初宗二
X05n0232_p0823b18║諦俱有可知。二中云如掌珍頌者，即清辯菩薩所
X05n0232_p0823b19║造一論，唯釋此偈。此中有兩重比量：前半有為法
X05n0232_p0823b20║比量，謂立量云：有為是有法，定空無性。是宗法因，
X05n0232_p0823b21║云從緣生，故同喻云如幻。幻法從緣生，幻法空無
X05n0232_p0823b22║性；有為從緣生，有為空無性。此中因喻前却，或迴
X05n0232_p0823b23║文不盡。而言真性者，即有為性亦合云有為真性
X05n0232_p0823b24║空。二、無為比量云：無為是有法，定無實故。是宗法
X05n0232_p0823c01║因，云不起故，同喻云如空華。空華無有起，空華無
X05n0232_p0823c02║有實；無為無有起，無為亦無實。故中論云：若有有
X05n0232_p0823c03║為法，則有無為法；既無有有為，何得有無為？廣如
X05n0232_p0823c04║彼論。言即般若三論中一分之義者，以三論中四
X05n0232_p0823c05║諦品前以空遣有，四諦品中以空立有，故偈云：以
X05n0232_p0823c06║有空義故，一切法得成；若無空義者，一切則不成。
X05n0232_p0823c07║又標名以中論意，顯不滯空有，非但明空。又偈云：
X05n0232_p0823c08║因緣所生法，我說即是空，亦為是假名，亦是中道
X05n0232_p0823c09║義。則三觀齊驅，三諦無礙，豈獨空耶？故有言：學龍
X05n0232_p0823c10║猛宗，墮惡取空。斯言可怖，故云一分之義，即三觀
X05n0232_p0823c11║中一空觀義。言九二諦無礙宗者，即真不礙俗，俗
X05n0232_p0823c12║不礙真，於諦常自二，於解常自一，通達此無二，真
X05n0232_p0823c13║入第一義。二諦並非雙，恒乖未曾各，亦其義耳。今
X05n0232_p0823c14║略其旨，故指前文。所以不會第十宗者，第十亦可
X05n0232_p0823c15║名二諦無盡宗，然必融於前，故不別立耳。又上三
X05n0232_p0823c16║宗，諸師各立，故今敘之。其第十一宗，非彼所競，故
X05n0232_p0823c17║不言耳。
X05n0232_p0823c18║▲然十宗五教，互有寬狹。
X05n0232_p0823c19║▲教則一經容有多教，宗則一宗容具多經。隨何經
X05n0232_p0823c20║中，皆此宗故。局判一經以為一教，則抑諸大乘。
X05n0232_p0823c21║然十宗五教下，第二、釋通妨難。謂有難云：十宗何
X05n0232_p0823c22║異五教而重辨耶？故為此通。然有二義：一、則通局
X05n0232_p0823c23║不同；二、乃體式有異。今初，先雙標；後教則下，雙釋
X05n0232_p0823c24║顯明二通、影出二局二句。言教則一經容有多教
X05n0232_p0824a01║者，顯明教通，如一維摩則具五教，涅槃、般若等亦
X05n0232_p0824a02║具五教，而影出宗局。維摩但是事理無礙宗，不通
X05n0232_p0824a03║三性、空、有等宗故。言宗則一宗容具多經者，顯明
X05n0232_p0824a04║宗通，以一事理無礙宗內該法華、維摩、涅槃等故，
X05n0232_p0824a05║而影出教局也。如一經中具有五教，不相通故。
X05n0232_p0824a06║▲又夫立教必須斷、證階位等殊，立宗但明所尚差
X05n0232_p0824a07║別。前之六宗，執法有異，故分六宗斷、證次位，不離八
X05n0232_p0824a08║輩，合為一教。餘義如前立教中辨。
X05n0232_p0824a09║又夫立教等者，二、明體式有異也。亦重通妨難。難
X05n0232_p0824a10║云：若各有通局，何以不得以宗為教、以教為宗？故
X05n0232_p0824a11║為此通教有斷證等，宗不約此，位等無多故但有
X05n0232_p0824a12║五，所尚各別故有十宗，故前六所尚不同而成六
X05n0232_p0824a13║宗，而斷證等齊但為小教，則教宗無違也。
X05n0232_p0824a14║▲第二、顯別宗者，一切諸經各自有宗，今此別明此
X05n0232_p0824a15║經宗趣。
X05n0232_p0824a16║第二、顯別宗下，二、釋別宗。疏中分二：先、總明立意，
X05n0232_p0824a17║二、開章別釋。今初，又二：先正立諸經各自有宗，故
X05n0232_p0824a18║此別明斯經宗也。如法華以一乘為宗，涅槃以佛
X05n0232_p0824a19║性常住等，各自有宗。雖互有兼通，就其偏重，故標
X05n0232_p0824a20║為別。
X05n0232_p0824a21║▲然楞伽云一切法不生，不應立是宗者，斯言遣滯。
X05n0232_p0824a22║若無宗之宗，則宗說兼暢。
X05n0232_p0824a23║然楞伽云下。二、解妨。謂有難云：楞伽第二云：大慧！
X05n0232_p0824a24║一切法不生，不應立是宗。故今通云：斯言遣滯耳。
X05n0232_p0824b01║若一向不立宗者，何以彼立宗通、說通？故經云：宗
X05n0232_p0824b02║通自修行，說通示未悟。昔人云：說通宗不通，如日
X05n0232_p0824b03║被雲朦；宗通說亦通，如日處虗空。既有二通，則非
X05n0232_p0824b04║無宗矣。是為無宗之宗，立而無立，為宗說兼暢，是
X05n0232_p0824b05║日處空耳。
X05n0232_p0824b06║▲略以二門分別，先敘異解，後申今義。
X05n0232_p0824b07║▲前中略舉十說。一、衍法師以無障礙法界為宗。
X05n0232_p0824b08║略以二門分別下，第二、開章別釋。於中亦二：先標
X05n0232_p0824b09║章；後前中下，依章別釋。
X05n0232_p0824b10║▲二、裕法師以甚深法界心境為宗。謂法界門中義
X05n0232_p0824b11║分為境，諸佛證之以成淨土。法界即是一心，諸佛證
X05n0232_p0824b12║之以成法身。是故初品中云：無盡平等妙法界，皆悉
X05n0232_p0824b13║充滿如來身。末後明入法界品，故知唯以法界為宗。
X05n0232_p0824b14║初品中無盡平等等者，即是晉經第一善光海大
X05n0232_p0824b15║自在天王偈，下半云：無取無起亦寂滅，為一切歸
X05n0232_p0824b16║故出世。即今經妙𦦨海天王偈云：佛身普遍諸大
X05n0232_p0824b17║會，充滿法界無窮盡等。
X05n0232_p0824b18║▲三、有說以緣起為宗，法界緣起相即、入故。
X05n0232_p0824b19║法界緣起相即入故者，即緣起相由門意。
X05n0232_p0824b20║▲四、有云：以唯識為宗，經說三界唯一心現，心如工
X05n0232_p0824b21║畫師故。
X05n0232_p0824b22║▲五、敏、印二師同以因果為宗，謂此經廣明菩薩行
X05n0232_p0824b23║位之因，及顯所成果德，下文不離此故。
X05n0232_p0824b24║▲六遠法師以華嚴三昧為宗，謂因行之華能嚴佛
X05n0232_p0824c01║果故。
X05n0232_p0824c02║▲七、笈多三藏以四十二賢聖觀行為宗，說其行位，
X05n0232_p0824c03║令成觀故。
X05n0232_p0824c04║▲八、有說言：以海印三昧為宗，逆順理事，乃至帝網，
X05n0232_p0824c05║如海波澄，一時現故。
X05n0232_p0824c06║▲九、光統律師以因果理實為宗。以因果是所成行
X05n0232_p0824c07║位，理實是所依法界。
X05n0232_p0824c08║▲十、賢首以前各互闕故，總以因果、緣起、理實、法界
X05n0232_p0824c09║以為宗趣。
X05n0232_p0824c10║十、賢首以前下，就此一師，疏文有二：先出意總立。
X05n0232_p0824c11║▲謂前之二師但得所依法界，三、四二師但明緣起，
X05n0232_p0824c12║五、六唯明因果，七唯因修，八唯果用，並皆互闕。
X05n0232_p0824c13║後謂前之二師下，為其解釋，即釋互闕之言，出其
X05n0232_p0824c14║新立之意。於中又二：先出互闕。
X05n0232_p0824c15║▲故賢首意取光統而加緣起法界之言。
X05n0232_p0824c16║後故賢首意下，彰其立由，雖依光師而更添之。於
X05n0232_p0824c17║中三：初標。
X05n0232_p0824c18║▲由光律師以因果即緣起，理實即法界，故不開之。
X05n0232_p0824c19║二、由光律師下，出光師意不安緣起法界之由。
X05n0232_p0824c20║▲賢首！以因果是緣起中別義，理實是法界中別義，
X05n0232_p0824c21║故加總名。
X05n0232_p0824c22║三、賢首下，出賢首加之所以。於中二：先總明所以，
X05n0232_p0824c23║以彼得別而闕總故。
X05n0232_p0824c24║▲以法界有事理故，及無礙故，緣起體上之用故，所
X05n0232_p0825a01║以加之。
X05n0232_p0825a02║後以法界下，出總別之相。法界有四，理實是一，故
X05n0232_p0825a03║云別也。緣起是總而有二義：一、本有緣起，如大方
X05n0232_p0825a04║廣，方廣是業用，周遍是本有故。佛華嚴是因果，即
X05n0232_p0825a05║修成緣起故。又緣起是義，因果是位故。
X05n0232_p0825a06║▲二、申今解者，依後二師而頗為改易。若取言略，攝
X05n0232_p0825a07║盡應言法界緣起不思議為宗。若取言具，於第十師
X05n0232_p0825a08║加不思議。
X05n0232_p0825a09║二、申今解下，疏文有二：先總明建立；後今釋前義
X05n0232_p0825a10║下，開章別解。前中五：一、總相標立，二、顯其包含，三、
X05n0232_p0825a11║彰加所以，四、釋通妨難，五、重顯異門。今初，意云：略
X05n0232_p0825a12║則第十師，其言則多。既光統別，不攝總。若言法界
X05n0232_p0825a13║緣起，總則攝別，不應復存因果、理實之言。若取廣
X05n0232_p0825a14║說，又闕不思議故。故若取前，應言因果、緣起、理實、
X05n0232_p0825a15║法界不思議為宗；若取次第，應言法界、理實、緣起、
X05n0232_p0825a16║因果不思議為宗。
X05n0232_p0825a17║▲此則攝一總題，理實即大方，緣起即方廣法界，總
X05n0232_p0825a18║該前二因果即佛華嚴。觀其總題，已知別義。
X05n0232_p0825a19║此則攝一總題下，第二、顯其包含方字兩用。向上
X05n0232_p0825a20║則大方無隅，即法界故；向下方廣業用，是緣起法
X05n0232_p0825a21║界故。故言法界總該前二。
X05n0232_p0825a22║▲而法界等言，諸經容有，未顯特異，故以不思議貫
X05n0232_p0825a23║之。則法界等皆不思議，故為經宗。所以龍樹指此為
X05n0232_p0825a24║大不思議經，斯良證也。
X05n0232_p0825b01║而法界等言下，第三、彰加不思議之所以，揀異餘
X05n0232_p0825b02║經故兼引文證。
X05n0232_p0825b03║▲淨名但明作用不思議解脫，蓋是一分之義，未顯
X05n0232_p0825b04║法界融通等不思議，故不用也。
X05n0232_p0825b05║淨名但明下，第四、釋通妨難。即躡迹為難，謂若加
X05n0232_p0825b06║不思議欲異餘經，此同淨名曾何成異？故為此通，
X05n0232_p0825b07║彼得業用不得德相故。故彼經云有解脫名不思
X05n0232_p0825b08║議，菩薩住是解脫，能以須彌之高廣內芥子中等，
X05n0232_p0825b09║曾不說言真如具無盡德，佛身不分而遍塵毛德
X05n0232_p0825b10║不可盡等，故為一分。故龍樹呼此經為大不思議，
X05n0232_p0825b11║經則顯彼為小不思議，不思議雖無大小，教中彰
X05n0232_p0825b12║之有廣狹故。
X05n0232_p0825b13║▲若就題中分體、宗、用，則以理實為體，緣起為用，因
X05n0232_p0825b14║果為宗。尋宗令趣理實體，故法界總攝上三。
X05n0232_p0825b15║若就題中下，第五、重顯異門。上來所辨但明題中
X05n0232_p0825b16║已具經宗，若准天台智者釋法華經，於一題中有
X05n0232_p0825b17║體宗用，今取例釋故有三也。
X05n0232_p0825b18║▲今釋前義，略分為二：一、釋名，二、顯義。今初，法界名
X05n0232_p0825b19║體，廣如本品。今略申其二：一、事法界，二、理法界。二法
X05n0232_p0825b20║俱含持、軌二界，則性分不同，互用皆通。
X05n0232_p0825b21║互用皆通者，謂不壞性相，則理法界性義名界，若
X05n0232_p0825b22║事法界分義名界。若性相交徹，相既即性、分即名
X05n0232_p0825b23║性，理即是事、性可名分，故言互通。
X05n0232_p0825b24║▲二、顯義中，曲有四門：
X05n0232_p0825c01║二顯義中曲有四門等者，此中有三：初總標，二別
X05n0232_p0825c02║釋，三總結。初標可知。
X05n0232_p0825c03║▲第一、別開法界以成因果。謂普賢法界為因，遮那
X05n0232_p0825c04║法界為果，是故因果不離理實法界。
X05n0232_p0825c05║二、別釋四章，即為四別：第一、別開法界等者，此疏
X05n0232_p0825c06║一段，文有四別：一、標章略明。
X05n0232_p0825c07║▲於中十事五對，即五周因果：一、所信因果，二、差別
X05n0232_p0825c08║因果，三、平等因果，四、成行因果，五、證入因果。下當指
X05n0232_p0825c09║文。
X05n0232_p0825c10║二、於中十事下，開章別釋。
X05n0232_p0825c11║▲而此因果，互為宗趣。
X05n0232_p0825c12║三、而此等者，會通宗趣。然有二意：一者、五周皆以
X05n0232_p0825c13║因果為其宗趣。若以修因為宗，得果為趣；舉果為
X05n0232_p0825c14║宗，令修因為趣。二者、所信因果為宗，令得差別因
X05n0232_p0825c15║果為趣；舉差別為宗，成所信為趣；舉差別為宗，令
X05n0232_p0825c16║得平等為趣；平等為宗，融差別為趣；舉平等為宗，
X05n0232_p0825c17║令成行為趣；舉頓成諸行為宗，令信平等為趣；舉
X05n0232_p0825c18║成行為宗，令證入為趣；舉證入為宗，令望證修行
X05n0232_p0825c19║為趣。故云互為。
X05n0232_p0825c20║▲一、經始終不離因果，故但因果為宗，不違所依法
X05n0232_p0825c21║界。
X05n0232_p0825c22║一、經始終下，第四、結成因果。收前五、六、七、八四師
X05n0232_p0825c23║之義，彼皆不出因果故，故此因果不違法界，以是
X05n0232_p0825c24║法界成因果故。
X05n0232_p0826a01║▲第二、會融因果以同法界。
X05n0232_p0826a02║第二、會融下，疏亦有四：一、標章。
X05n0232_p0826a03║▲法界門中亦有十事、五對，互為宗、趣。一、教、義相對，
X05n0232_p0826a04║謂舉教為宗，顯義為趣。或以顯宗為義，教為趣。以辨
X05n0232_p0826a05║義深，令教勝故。二、人、法相對，舉人為宗，令知法為趣。
X05n0232_p0826a06║舉法為宗，令得人為趣。三、理、事相對，舉事意，令趣理
X05n0232_p0826a07║故。舉理意，在融事故。四、境、智相對，舉所觀境，令成觀
X05n0232_p0826a08║智故。舉修成智，令證同真境故。五、因、果相對，舉彼因
X05n0232_p0826a09║修，令證果故。舉其勝果，勸修因故。
X05n0232_p0826a10║二、法界門中下，開章解釋。
X05n0232_p0826a11║▲五對別明是宗之趣。五對相即，為宗即趣。
X05n0232_p0826a12║三、五對別明下，會通六釋，謂不壞因果及交徹故。
X05n0232_p0826a13║▲上五周因果，不離此五對之法，即事、理、法界。況因
X05n0232_p0826a14║果無性，當體同真，所以但用法界為宗，亦不違因果。
X05n0232_p0826a15║四、上五周因果下，結歸法界，收前衍、裕二師。就結
X05n0232_p0826a16║歸法界中有二意：一、歸事理法界，謂第五因果，即
X05n0232_p0826a17║前因果。前之四對皆通因果，因果皆有境智等故。
X05n0232_p0826a18║第三對中一種是理，餘之九事皆是事攝，故五周
X05n0232_p0826a19║因果不出此十二。況因果無性下，會上歸於理法
X05n0232_p0826a20║界也。
X05n0232_p0826a21║▲第三、法界因果分明顯示。
X05n0232_p0826a22║第三、法界下，文亦有四：一、總標。
X05n0232_p0826a23║▲亦有十義五對。一、無等境，此有二位：一、在纏性淨
X05n0232_p0826a24║法界，為所信境；二、出纏最淨法界，為所證境。二、無等
X05n0232_p0826b01║心，此亦二義：一、大菩提心，為普賢行本故；二、信、悲、智
X05n0232_p0826b02║等，隨行起故。三、無等行，此亦二義：一、差別行，各別
X05n0232_p0826b03║修故；二、普賢行，一即一切故。四、無等位，此亦二義：一、
X05n0232_p0826b04║行布位，比證別故；二、圓融位，一證一切證故。五、無等
X05n0232_p0826b05║果，此亦二義：一、修生果，今始成故；二、修顯果，本自具
X05n0232_p0826b06║故。
X05n0232_p0826b07║二、亦有十義下，別釋。
X05n0232_p0826b08║▲此上五對，各初句為宗，後句為趣。
X05n0232_p0826b09║三、此上五對下，會宗趣。如舉在纏法界為宗，令得
X05n0232_p0826b10║出纏清淨為趣。餘四例知。
X05n0232_p0826b11║▲又上五中，初一真法界，二即緣起。又二、三、四皆緣
X05n0232_p0826b12║起因，後一緣起果。故光統具用二義為宗，無所違矣。
X05n0232_p0826b13║四、又上五中下，結示法界因果之相。收前光師唯
X05n0232_p0826b14║初一對是法界理實，餘皆緣起因果。
X05n0232_p0826b15║▲第四、法界因果雙融俱離，性相混然，無礙自在，亦
X05n0232_p0826b16║有十義：
X05n0232_p0826b17║第四、法界因果雙融下，此門但二：一、標，二、別釋。今
X05n0232_p0826b18║初。由雙融故俱離，由雙融故混然。離不礙存，故云
X05n0232_p0826b19║無礙；能存能離，故云自在。法界雖通事理，今取理
X05n0232_p0826b20║實，故法界為性，因果為相。
X05n0232_p0826b21║▲一、由離相故，因果不異。法界即因果，非因果也。此
X05n0232_p0826b22║即相為宗，離相為趣；或離相為宗，令亡因果為趣。下
X05n0232_p0826b23║九准思。
X05n0232_p0826b24║一、由離相下，別釋中，初、二一對但明俱離，三、四一
X05n0232_p0826c01║對不礙兩存。然性則叵壞，但云不泯；相則可壞，故
X05n0232_p0826c02║言不壞。五即合其初、二，六即合其四、三，皆由性、相
X05n0232_p0826c03║相即，故二對皆不相異。七復合其五、六，謂六是相
X05n0232_p0826c04║存，五是相泯，正存即泯，故復不異。八即融前因果，
X05n0232_p0826c05║令同法界。九由同法界，因果互攝。十令因果差別
X05n0232_p0826c06║之法一一別攝。已知大意，次隨難釋。言此即相為
X05n0232_p0826c07║宗等者，舉相意，欲令亡不在相故。後對合上相離，
X05n0232_p0826c08║並為其宗。令亡因果者，前離於相，明因果之相本
X05n0232_p0826c09║離；今亡因果，令離取相之心。
X05n0232_p0826c10║●二，由離性故，法界不異因果，即法界非法界也。
X05n0232_p0826c11║言下。九、准思者，二中應云：舉性為宗，令離為趣；離
X05n0232_p0826c12║性為宗，令亡法界為趣。
X05n0232_p0826c13║●三、由離性不泯性，故法界即因果。時法界寂然，則
X05n0232_p0826c14║以非法界為法界也。
X05n0232_p0826c15║三即離性為宗，不泯性為趣。以性本自離，不待泯
X05n0232_p0826c16║故。又離性、不泯性為宗，令亡法界、不礙法界為趣。
X05n0232_p0826c17║●四、由離相不壞相，故因果即法界時，因果歷然，則
X05n0232_p0826c18║以非因果為因果也。
X05n0232_p0826c19║四、以離相為宗，不壞相為趣。相本自離，不待壞故。
X05n0232_p0826c20║又離相、不壞相為宗，令亡因果、不壞因果為趣。
X05n0232_p0826c21║●五。離相不異離性，故因果法界，雙泯俱融，逈超言
X05n0232_p0826c22║慮。
X05n0232_p0826c23║五、離相為宗，不異離性為趣，由性相不異故。若異
X05n0232_p0826c24║離性，非真離相故。若離相不異離性為宗，令雙融
X05n0232_p0827a01║性相俱泯為趣。
X05n0232_p0827a02║●六，由不壞，不異，不泯，故因果法界，俱存現前，爛然
X05n0232_p0827a03║可見。
X05n0232_p0827a04║六、不壞相為宗，不異不泯性為趣。若離不泯有不
X05n0232_p0827a05║壞者，是定有故。又不壞不異不泯為宗，令俱存現
X05n0232_p0827a06║前為趣。
X05n0232_p0827a07║●七。由五六存泯復不異，故超視聽之妙法，無不恒
X05n0232_p0827a08║通見聞。絕思議之深義，未嘗礙於言念。
X05n0232_p0827a09║七、雙存為宗，不異雙泯為趣，以即泯而存，方是存
X05n0232_p0827a10║故。又雙存不異雙泯為宗，令超視聽思議，不礙見
X05n0232_p0827a11║聞言念為趣。然超視聽之妙法約相說，絕思議之
X05n0232_p0827a12║深義約性說。
X05n0232_p0827a13║●八，由法界性融不可分故，即法界之因果，各同時
X05n0232_p0827a14║全攝法界，無不皆盡。
X05n0232_p0827a15║八、法界為宗，性融不可分為趣。又法界性融不可
X05n0232_p0827a16║分為宗，令因果各攝法界為趣。
X05n0232_p0827a17║●九，因果各全。攝法界時，因果隨法界，各互於因果
X05n0232_p0827a18║中現。是故佛中有菩薩，普賢中有佛也。
X05n0232_p0827a19║九、因果各全，攝法界為宗，令因果互在為趣。
X05n0232_p0827a20║●十，因果二位，各隨差別之法，無不該攝法界。故一
X05n0232_p0827a21║一法，一一行，一一位，一一德，皆各總攝無盡無盡。帝
X05n0232_p0827a22║網重重，諸法門海，是謂華嚴無盡宗趣。
X05n0232_p0827a23║十二位差別，皆攝法界為宗，一一行位無盡為趣。
X05n0232_p0827a24║▲上之四門，初一即體之用，次一即用之體，三即體
X05n0232_p0827b01║用雙顯，四即體用鎔融。
X05n0232_p0827b02║上之四門下，第三、總結。於中四：初、以體用收之。體
X05n0232_p0827b03║即前性，用即前相。
X05n0232_p0827b04║▲又初一即因、果、緣起，次一即理、實、法界，三即雙明，
X05n0232_p0827b05║後一即不思議。
X05n0232_p0827b06║二、又初一即因果下，以宗中十一字收之。
X05n0232_p0827b07║▲既以第四融前，則四門一揆。
X05n0232_p0827b08║三、既以下，總融四門。
X05n0232_p0827b09║▲故即照而遮，即遮而照，雙照雙遮，圓明一觀，契斯
X05n0232_p0827b10║宗趣矣。
X05n0232_p0827b11║四、故即照下，會歸心觀。在法為離，在心為遮；在法
X05n0232_p0827b12║不壞，在心為照。遮即初之二門，照即三四二門。然
X05n0232_p0827b13║初遮是即照之遮，次照是即遮之照，五即雙遮，六
X05n0232_p0827b14║即雙照，七即正雙遮而雙照，八即四門一揆圓明
X05n0232_p0827b15║一觀，九十隨一句中具攝於四，亦一觀攝。又十門
X05n0232_p0827b16║齊鑒曰照，無心於十曰遮，雙照照前照遮，雙遮遮
X05n0232_p0827b17║前遮照，言亡慮絕了了分明。故上十門圓明一觀，
X05n0232_p0827b18║方契十門之旨，合上四門之宗，希領文繫之表也。
X05n0232_p0827b19║▲第七，部類品。會者既知旨趣冲深，未審能詮文言
X05n0232_p0827b20║廣狹。
X05n0232_p0827b21║第七部類品會下，此章有二：先辨來意。
X05n0232_p0827b22║▲於中有四：一、彰本部，二、顯品會，三、明支類，四、辨論
X05n0232_p0827b23║釋。
X05n0232_p0827b24║後於中有四下，初、開章，二、解釋。今初也。
X05n0232_p0827c01║▲初中性海之詮，常說遍說，言窮法界，難可限量。今
X05n0232_p0827c02║自狹之寬，略為十類。
X05n0232_p0827c03║初中下，二、解釋，有四：初、彰本部，二、顯品會，三、明支
X05n0232_p0827c04║類，四、辨論釋。初中又二：初、總明，二、別釋。今初，總也。
X05n0232_p0827c05║▲一、略本經。即今所傳八十卷本，及舊譯六十卷，皆
X05n0232_p0827c06║是十萬偈中之略譯，未盡故。
X05n0232_p0827c07║一、略本下，二、別釋，分十。今初，可知。
X05n0232_p0827c08║▲二、下本經，謂摩訶衍藏是。文殊師利於阿難海，於
X05n0232_p0827c09║鐵圍山間，結集此經，收入龍宮。龍樹菩薩往龍宮，見
X05n0232_p0827c10║此大不思議經，有其三本。下本有十萬偈，四十八品，
X05n0232_p0827c11║龍樹誦得，流傳於世。故智度論詺此為不思議經，有
X05n0232_p0827c12║十萬偈。梁攝論中名百千經。西域記說遮俱盤國有
X05n0232_p0827c13║此具本。
X05n0232_p0827c14║摩訶衍藏是文殊等者，即集法經說有三阿難：一
X05n0232_p0827c15║阿難，此云慶喜，持聲聞藏；二阿難䟦陀，此云喜賢，
X05n0232_p0827c16║持獨覺藏；三阿難伽羅，此云喜海，持菩薩藏。但是
X05n0232_p0827c17║一人隨德名別，由此阿難多聞聞持，其聞積集三
X05n0232_p0827c18║慧齊備文義並持，於三藏教總持自在。言鐵圍山
X05n0232_p0827c19║間者，纂靈記說。然此記本是藏和尚製，後經修飾，
X05n0232_p0827c20║其間經論所無，皆問日照三藏，乃西域相傳耳。而
X05n0232_p0827c21║纂靈記及刊定記皆言智度論說，未見其文。金剛
X05n0232_p0827c22║仙論亦同此說，云佛記鐵圍山外二界中間，召集
X05n0232_p0827c23║阿羅漢八十億那由他菩薩，無量無邊恒河沙等
X05n0232_p0827c24║結集。言龍樹菩薩往龍宮見此大不思議經有其
X05n0232_p0828a01║三本等者，纂靈記引真諦三藏西域記說，龍樹別
X05n0232_p0828a02║傳亦說入龍宮見經之緣，廣如別說。然龍樹案七
X05n0232_p0828a03║卷楞伽經如來記云：大慧汝應知，善逝涅槃後，未
X05n0232_p0828a04║來世當有，持於我法者。南天竺國中，大名德比丘，
X05n0232_p0828a05║厥號為龍樹，能破有無宗。世間中顯我，無上大乘
X05n0232_p0828a06║法，得初歡喜地，往生安樂國。唐三藏西域記亦廣
X05n0232_p0828a07║說其行跡。言遮拘盤國有其具本者，案隋開皇三
X05n0232_p0828a08║寶錄，其于闐東南二千餘里有遮拘盤國，彼國君
X05n0232_p0828a09║王歷業相傳，敬重大乘，諸國名僧入其境者，並皆
X05n0232_p0828a10║試練，若小乘學者，即遣而不留。摩訶衍入，請留供
X05n0232_p0828a11║養。王宮內有華嚴、摩訶般若、大集等經，並十萬偈，
X05n0232_p0828a12║王躬受持，親執戶鑰，香華供養，種種莊嚴，懸諸綵
X05n0232_p0828a13║幡，間以時菓，誘諸王子，使入禮拜，令其迴向。又此
X05n0232_p0828a14║國東南可二十里，有山甚險，其內置華嚴、大集、方
X05n0232_p0828a15║等、寶積、楞伽、方廣、舍利弗陀羅尼、華聚陀羅尼、都
X05n0232_p0828a16║薩羅藏、摩訶般若、大雲等經，凡一十二部，皆十萬
X05n0232_p0828a17║偈，國法相承，傳寶守護。初，東晉有沙門支法領，志
X05n0232_p0828a18║樂大乘，損軀求法，裹粮抗策，至拘盤國，竭誠請禱，
X05n0232_p0828a19║遂得華嚴前分三萬六千偈，賷來至此，即東晉朝
X05n0232_p0828a20║所譯是也。然而龍樹具本，以從上昇，法領半珠，遂
X05n0232_p0828a21║行東土，聖凡證異，華梵音隔，脩途阻絕，妙旨淪湑，
X05n0232_p0828a22║落簡遺編，僅傳兼半。又案今于闐所進，蓋逾四萬
X05n0232_p0828a23║偈，其晉經第一會所說華藏世界，文多闕略，取悟
X05n0232_p0828a24║無由，至八十卷，爛然可見，雖十萬之未全，已四萬
X05n0232_p0828b01║之多具，即上略本也。
X05n0232_p0828b02║▲三中本經。即彼所見，有四十九萬八千八百偈，一
X05n0232_p0828b03║千二百品。
X05n0232_p0828b04║▲四、上本經即彼所見有十三千大千世界微塵數
X05n0232_p0828b05║偈。一、四天下微塵數品。此上二本非閻浮提人心力
X05n0232_p0828b06║能持，故不傳之。
X05n0232_p0828b07║▲五、普眼經，即海雲所持。以大海量墨，須彌聚筆，書
X05n0232_p0828b08║此普眼法門。一品中一門，一門中一法，一法中一義，
X05n0232_p0828b09║一義中一句，不得少分，何況能盡。但是入法界菩薩
X05n0232_p0828b10║陀羅尼力之所能持。已下諸經，並非凡力能受。
X05n0232_p0828b11║即海雲所持等者，是善財第三善友。如六十二經：
X05n0232_p0828b12║▲六、同說經。謂約一類須彌山形世界，遍於虗空容
X05n0232_p0828b13║毛端處，以言聲說，無有窮盡。如不思議法品云：如一
X05n0232_p0828b14║佛身，以神通力，轉如是等差別法輪，一切世法無能
X05n0232_p0828b15║為喻。如是盡虗空界，一一毛端分量之處，乃至一一
X05n0232_p0828b16║化身，皆如是說。音聲文字句義，一一充滿法界等。又
X05n0232_p0828b17║阿僧祇品云：光中現佛不可說，佛所說法不可說，乃
X05n0232_p0828b18║至於彼一一修多羅，分別法門不可說等。此意但約
X05n0232_p0828b19║一類音聲說法已，不可結集，豈下位能持？
X05n0232_p0828b20║不思議法品者，教起因緣、法爾因中已引。又阿僧
X05n0232_p0828b21║祇品者，教體中、帝網體中已引。
X05n0232_p0828b22║▲七、異說。經謂樹形等世界既異，其中眾生報類亦
X05n0232_p0828b23║別。如來於彼現身立教，施設不同。不可定其色與非
X05n0232_p0828b24║色、言非言等，則部類難量。
X05n0232_p0828c01║色與非色言非言等者，色與非色對聲名等為體
X05n0232_p0828c02║中，以聲為體即色蘊攝，名等為體即非色蘊，故今
X05n0232_p0828c03║並不可定之。言非言等兼對諸法顯義體，聲名句
X05n0232_p0828c04║文並屬於言，諸法顯義即非言等，今異界類別故
X05n0232_p0828c05║不可定。
X05n0232_p0828c06║▲八、主伴經。謂遮那所說，雖遍法界，然與諸佛互為
X05n0232_p0828c07║主伴。如說十住時，十方來證，皆言我國皆說等，則前
X05n0232_p0828c08║七經皆有主伴。
X05n0232_p0828c09║▲九、眷屬經。謂餘根器不能聞此通方之說，隨宜說
X05n0232_p0828c10║教，令入此門，皆為此經勝方便故，名為眷屬。故下云
X05n0232_p0828c11║普眼修多羅以佛剎微塵數修多羅為眷屬等，則前
X05n0232_p0828c12║八皆有眷屬。
X05n0232_p0828c13║▲十、圓滿經。謂此上諸本總融為一無盡大修多羅
X05n0232_p0828c14║海，隨一會、一品、一句、一文皆攝一切，無有分限。故現
X05n0232_p0828c15║相品云：毗盧遮那佛，願力周法界，一切國土中，恒轉
X05n0232_p0828c16║無上輪等。故七十三中名圓滿因輪，此之謂也。
X05n0232_p0828c17║七十三中名圓滿因輪者，晉經但名圓滿修多羅，
X05n0232_p0828c18║此是大願精進力夜神，敘昔為善伏太子救於獄
X05n0232_p0828c19║囚，半月行施就戮時臨，如來入會為說此經。
X05n0232_p0828c20║▲第二、品會差別者，即顯今經與晉譯同異。
X05n0232_p0828c21║第二品會差別中二：初總明。
X05n0232_p0828c22║▲今經九會以晉經第七會初闕十定品，重會普光，
X05n0232_p0828c23║故唯八會。
X05n0232_p0828c24║後今經九會下，別辨。於中，先明會差別；後今有三
X05n0232_p0829a01║十九品下，彰品不同。今初，言九會者下，隨文釋中
X05n0232_p0829a02║具列，今當略示。謂：初三會各有六品，四有四品，五
X05n0232_p0829a03║有三品，六有一品，七有十一品，八、九各唯一品，故
X05n0232_p0829a04║三十九。言九會者，第一、菩提場會（從第一經至第十一），第二、
X05n0232_p0829a05║普光法堂會（從第十二至第十五），第三、忉利天宮會（從第十六至第
X05n0232_p0829a06║十八），第四、夜摩天宮會（從第十九至二十一），第五、兜率天宮會
X05n0232_p0829a07║（從第二十二至三十三），第六、他化自在天宮會（從第三十四至三十九），
X05n0232_p0829a08║第七、重會普光法堂會（從第四十至五十二），第八、三重普光
X05n0232_p0829a09║法堂會（從第五十三至五十九），第九、逝多園林會（從第六十盡第八十）。
X05n0232_p0829a10║其九會名，至下疏辨。
X05n0232_p0829a11║▲今經有三十九品初會有六品，彼經唯三十四。由
X05n0232_p0829a12║初會中唯有二品：一、世間淨眼品，即今世主品；二、盧
X05n0232_p0829a13║舍那品，即今現相。已下五品，初會闕四，兼闕十定，故
X05n0232_p0829a14║唯三十四品。餘諸品會大同，名有小異，至文當顯。
X05n0232_p0829a15║言今有三十九品者，以會會之中各有序正等故。
X05n0232_p0829a16║次第云何？第一會有六品者，一世主妙嚴品、二現
X05n0232_p0829a17║相品、三普賢三昧品、四世界成就品、五華藏世界
X05n0232_p0829a18║品、六毗盧遮那品。第二會六品者，七名號品、八四
X05n0232_p0829a19║諦品、九光明覺品、十菩薩問明品、十一淨行品、十
X05n0232_p0829a20║二賢首品。第三會六品者，第十三昇須彌山頂品、
X05n0232_p0829a21║十四須彌頂上偈讚品、十五十住品、十六梵行品、
X05n0232_p0829a22║十七初發心功德品、十八明法品。第四會四品者，
X05n0232_p0829a23║第十九昇夜摩天宮品、二十夜摩宮中偈讚品、二
X05n0232_p0829a24║十一十行品、二十二十無盡藏品。第五會三品者，
X05n0232_p0829b01║第二十三昇兜率天宮品、二十四兜率宮中偈讚
X05n0232_p0829b02║品、二十五十迴向品。第六會一品，即第二十六十
X05n0232_p0829b03║地品。第七會十一品者，第二十七十定品、二十八
X05n0232_p0829b04║十通品、二十九十忍品、三十阿僧祇品、三十一如
X05n0232_p0829b05║來壽量品、三十二諸菩薩住處品、三十三佛不思
X05n0232_p0829b06║議法品、三十四如來十身相海品、三十五隨好光
X05n0232_p0829b07║明功德品、三十六普賢行品、三十七如來出現品。
X05n0232_p0829b08║第八會一品，即第三十八離世間品。第九會一品，
X05n0232_p0829b09║即第三十九入法界品。所以次第爾者，夫聖人設
X05n0232_p0829b10║教必有其漸，將欲命乎微言，先說三種世間嚴事，
X05n0232_p0829b11║為九會之都序，起大法之源由，故受之以世主妙
X05n0232_p0829b12║嚴品，同諸經之序分。二、由致既彰，將陳正說，海眾
X05n0232_p0829b13║興念，舉其問端，如來將酬，先現瑞相，口光遠召，菩
X05n0232_p0829b14║薩來儀，毫光普矚，示說法主，震動剎網，以警群機，
X05n0232_p0829b15║佛前現花，表說依果，白毫出眾，彰教從佛流，總為
X05n0232_p0829b16║說法之端倪，故受之以如來現相品。三、瑞相既著，
X05n0232_p0829b17║法主將宣，如來長子，即普賢菩薩，毫光既示，懸解
X05n0232_p0829b18║聖心，欲顯難思，先明入定，內觀事理，外鑒根宜，上
X05n0232_p0829b19║感佛加，下為物軌，故受之以普賢三昧品。四、既入
X05n0232_p0829b20║至定，諸佛讚揚，定起發言，言必真當，先陳如來依
X05n0232_p0829b21║報，總說剎海源由，故受之以世界成就品。五、成就
X05n0232_p0829b22║乃總名剎海，次別彰本師首所嚴淨，安布成立無
X05n0232_p0829b23║盡莊嚴，量等虗空，塵含法界，故受之以華藏世界
X05n0232_p0829b24║品。六、依報殊勝，必有所因，其猶源遠流長，根深果
X05n0232_p0829c01║茂，故說昔為太子，歷事難思，備修勝因，嚴淨剎海，
X05n0232_p0829c02║即舉人顯法，故受之以毗盧遮那品。上之六品，總
X05n0232_p0829c03║明所信因果，為第一會，亦名舉果勸樂生信分也。
X05n0232_p0829c04║次第二會，有六品者。七、由上所信，方舉依果，欲起
X05n0232_p0829c05║深信，復須識正，故先明如來三業正報，謂身語意，
X05n0232_p0829c06║身是其總，故先明之，應物成身，隨宜立號，故受之
X05n0232_p0829c07║以名號品。八、言隨物欲，廣說法輪，展四諦之法門，
X05n0232_p0829c08║名周法界，一一世界，各有四百億十千之名，故受
X05n0232_p0829c09║之以四聖諦品。九、身語既彰，意業將顯，意玄叵測，
X05n0232_p0829c10║仍帶身明，故足輪放光，照事警物，文殊普遍，說智
X05n0232_p0829c11║光明，雙照事理，警令悟入，身智二照，合為一光，令
X05n0232_p0829c12║二覺齊圓，故受之以光明覺品十。上之三品復為
X05n0232_p0829c13║所信正報之果，次當正說十信法門有解行德，先
X05n0232_p0829c14║明解窮玄致謂十甚深，十首菩薩互相激揚，故受
X05n0232_p0829c15║之以菩薩問明品十一。既有正解復須正行，歷境
X05n0232_p0829c16║造修悲智雙運無障不寂，故受之以淨行品十二。
X05n0232_p0829c17║解行既圓便成勝德住於圓位，以圓功德而自莊
X05n0232_p0829c18║嚴，以圓力用建立眾生，賢首說此，故受之以賢首
X05n0232_p0829c19║品。上之三品明十信法。第三會六品者，第十三由
X05n0232_p0829c20║上十信已周，將說住故不動覺樹而昇釋天，體用
X05n0232_p0829c21║無方赴於物欲，其猶澄江一月三舟共觀，一舟停
X05n0232_p0829c22║住二舟南北，南者見月千里隨南，北者見月千里
X05n0232_p0829c23║隨北，停舟之者見月不移，是為此月不離中流而
X05n0232_p0829c24║往南北，如來應現類此可知，即體之用無不普周，
X05n0232_p0830a01║去住在緣佛無動靜，不動而遍以赴彼機，故受之
X05n0232_p0830a02║以昇須彌山頂品十四。既至彼天菩薩雲集，讚揚
X05n0232_p0830a03║佛德顯住體深玄，故受之以須彌頂上偈讚品十
X05n0232_p0830a04║五。感應已交正陳所說，明信滿入位得正定心，以
X05n0232_p0830a05║深般若住於真理，故受之以十住品第十六。十住
X05n0232_p0830a06║是位別行不同，若欲通修皆須淨行，故觀十種境
X05n0232_p0830a07║入甚深觀，觀法盡也正法當興，惑智亡也真智方
X05n0232_p0830a08║起，修佛十力起四等心悲智雙流，初發心時便成
X05n0232_p0830a09║正覺，故受之以梵行品。十七、行位既具，次彰勝德。
X05n0232_p0830a10║十住之德後後過前，但明初住以況於後。初發心
X05n0232_p0830a11║住德已難量，由無分齊等虗空界，舉斯勝德勸物
X05n0232_p0830a12║發心，故受之以初發心功德品。十八、自分已圓，將
X05n0232_p0830a13║趣十行說於明門以為勝進，故受之以明法品。第
X05n0232_p0830a14║四會四品者，第十九。上之六品十住已圓，將欲說
X05n0232_p0830a15║行亦須赴感，故受之以昇夜摩天宮品。二十、佛既
X05n0232_p0830a16║赴感助化讚揚，顯十行體皆依佛智，故受之以夜
X05n0232_p0830a17║摩宮中偈讚品。二十一、由致既彰，正說中賢十行
X05n0232_p0830a18║之位，故受之以十行品。二十二、自分已終，欲階後
X05n0232_p0830a19║位蘊積眾行擬將迴向，故受之以十無盡藏品。第
X05n0232_p0830a20║五會三品者，二十三。前第四會行德既具，將說迴
X05n0232_p0830a21║向說主赴感，故受之以昇兜率天宮品。二十四、十
X05n0232_p0830a22║方雲集助化讚揚，顯迴向願皆依佛智，故受之以
X05n0232_p0830a23║兜率宮中偈讚品。二十五、由致既彰，正說上賢十
X05n0232_p0830a24║向之行，謂迴向三處而無障礙，大悲普覆迴向眾
X05n0232_p0830b01║生，大智上求故迴向菩提，入理雙寂故迴向實際，
X05n0232_p0830b02║三無前後大願普周，故受之以十迴向品。上之三
X05n0232_p0830b03║品已周上賢，離進趣相更無勝進。第六會一品者，
X05n0232_p0830b04║即第二十六十地一品。謂上之三會三賢既具，解
X05n0232_p0830b05║行願周親證真如，有十重勝德，如地普載生成萬
X05n0232_p0830b06║物，若四河入海同趣佛智，寶珠十德漸漸增修，大
X05n0232_p0830b07║地十山嶷然高出，大海十德德德該通，為諸如來
X05n0232_p0830b08║微妙智業，故受之以十地品。第七、會十一品者，第
X05n0232_p0830b09║二十七、十定品，謂十地既滿，將成正覺，十地勝進，
X05n0232_p0830b10║立等覺名。等覺法門，量同法界，略申數義，以顯深
X05n0232_p0830b11║玄。先明十定窮盡法源，能為通用智慧之本，故受
X05n0232_p0830b12║之以十定品。二十八、依定之用，量周法界，故受之
X05n0232_p0830b13║以十通品。二十九、定通難思，特由智極，故終明智
X05n0232_p0830b14║慧玄奧宏廣，故受之以十忍品，忍即智也。三十、上
X05n0232_p0830b15║定通智用，一一難量，若欲校量，非數能數，故須歷
X05n0232_p0830b16║數至不可說，積不可說以至十重，校量等覺功德
X05n0232_p0830b17║難知，以況妙覺位德微細，阿僧祇為大數之首，故
X05n0232_p0830b18║受之以阿僧祇品。三十一、僧祇所說，微細難知，念
X05n0232_p0830b19║劫圓融，剎那莫窮，其際塵剎該攝，一塵有無盡普。
X05n0232_p0830b20║賢今略陳指事，明窮一切時，故受之以如來壽量
X05n0232_p0830b21║品，以劫為日，後後倍前，剎劫難窮，佛壽亦爾，故云
X05n0232_p0830b22║壽量。三十二、復明遍一切處，上就實說，塵塵皆是
X05n0232_p0830b23║諸佛菩薩所居，今指事就麤，令歸心有在，故受之
X05n0232_p0830b24║以菩薩住處品。三十三、佛不思議法品者，上之六
X05n0232_p0830c01║品，只辨等覺法門，等覺義周，終明妙覺。妙覺之果，
X05n0232_p0830c02║略有二義：一、不可說；二、可寄言。寄言之中，復有二
X05n0232_p0830c03║義：一、差別說；二、平等說。差別說者，即次下三品，酬
X05n0232_p0830c04║前諸因，因果別故。初總明佛德，逈超言念，故受之
X05n0232_p0830c05║以佛不思議法品。三十四、次辨身相普周，總有十
X05n0232_p0830c06║蓮華藏世界海微塵數相，一一相用，遍周法界，深
X05n0232_p0830c07║廣難陳，故受之以如來十身相。海品三十五。大相
X05n0232_p0830c08║既爾，隨好更多，一一好中，有多光明，一一光明，用
X05n0232_p0830c09║周法界，破地獄苦，生兜率天，三重頓圓，十地速滿，
X05n0232_p0830c10║彰於此用，故受之以隨好光明。功德品三十六。上
X05n0232_p0830c11║皆差別因果，次有二品，明平等因果，謂因無異果
X05n0232_p0830c12║之因，果無異因之果，因果交徹，平等不二，不二而
X05n0232_p0830c13║二，因果歷然，因即普賢行門，故受之以普賢行品
X05n0232_p0830c14║三十七。明果即十門出現，性起圓融，故受之以如
X05n0232_p0830c15║來出現品。上之六會，總辨修因契果生解分竟。第
X05n0232_p0830c16║八，一會唯一品者，即離世間品。由上差別平等因
X05n0232_p0830c17║果生解既終，今攝解成行，六位頓修，辨二千行門，
X05n0232_p0830c18║一時齊起，而處世無染，故受之以離世間品。第九
X05n0232_p0830c19║會唯一品者，即入法界品。近望上文，大行既具，則
X05n0232_p0830c20║證法界，遠取諸會，信解行圓，本在於證，依人證入，
X05n0232_p0830c21║故次辨之。如來自入師子頻申三昧，即果法界，令
X05n0232_p0830c22║諸大眾，頓證法界，善財歷位，漸證法界，頓漸該羅，
X05n0232_p0830c23║本末融會，皆證法界，故受之以入法界品。是知無
X05n0232_p0830c24║盡教海，唯證相應，無盡法門，自此略畢，故末偈云：
X05n0232_p0831a01║剎塵心念可數知，大海中水可飲盡，虗空可量風
X05n0232_p0831a02║可繫，無能盡說佛功德。則言思道斷矣。故三十九
X05n0232_p0831a03║品，條貫真詮，令無盡法門，宛如在目，故云今經有
X05n0232_p0831a04║三十九品。彼經唯三十四下，辨晉經有闕，開合可
X05n0232_p0831a05║知。
X05n0232_p0831a06║▲第三、明支類者。
X05n0232_p0831a07║第三、明支類等者，分二：初、標，二、釋。今初。支即支流。
X05n0232_p0831a08║支者，分也。亦如樹枝從一樹身分出支分，本即華
X05n0232_p0831a09║嚴故。此中言流，如從一池流出諸派故；大部如池，
X05n0232_p0831a10║別行如派故。類即流類。此中言流，取相似流類之
X05n0232_p0831a11║義，謂餘別經不從大部出，義勢相似，即今經流類
X05n0232_p0831a12║故。
X05n0232_p0831a13║▲於中復二：先顯支流，即別行經。藏中兜沙經一卷
X05n0232_p0831a14║是名號品，菩薩本業經一卷是淨行品，小十住經一
X05n0232_p0831a15║卷是十住品，大十住經四卷及漸備一切智德經四
X05n0232_p0831a16║卷並是十地品，等目菩薩所問三昧經二卷是十定
X05n0232_p0831a17║品，無邊功德經一卷是壽量品，如來性起微密藏經
X05n0232_p0831a18║兩卷是出現品，度世經六卷是離世間品，羅摩伽經
X05n0232_p0831a19║三卷是入法界品。此等並是隨器受持，大本流出。
X05n0232_p0831a20║於中復二下，二、釋，分二：今初、顯支流也。小十住經
X05n0232_p0831a21║者，以古德譯十地，亦云十住或云十住地。今言小
X05n0232_p0831a22║者即地前十住，今言大者即十地經，非以卷少為
X05n0232_p0831a23║小等。言漸備一切智德者，一切智即佛智，十地即
X05n0232_p0831a24║佛智中十德，如海十德以十地之法後後深於前
X05n0232_p0831b01║前，故云漸備。故地影像中明十地行相次第現前，
X05n0232_p0831b02║則能趣入一切智智，即漸備義。又如阿耨達池流
X05n0232_p0831b03║出四河，復更增長乃至入海。又如寶珠十德後後
X05n0232_p0831b04║過前，皆漸備義。言無邊功德經者，以前剎之劫為
X05n0232_p0831b05║後剎之日，後後勝前明功德無邊矣。言羅摩伽者，
X05n0232_p0831b06║即入法界之梵語也。羅者離垢染義，摩者轉義，伽
X05n0232_p0831b07║者一合義。謂離垢染轉即淨法界，一合即入義。
X05n0232_p0831b08║▲二、明流類。謂修慈經一卷、金剛鬘經一卷、如來不
X05n0232_p0831b09║思議境界經一卷，並是華嚴流類，而非本部別行。
X05n0232_p0831b10║▲或是別行來未盡者，未敢詳定。餘如纂靈記辯。
X05n0232_p0831b11║二、明流類等者，疏文有二：先正明是類非本部之
X05n0232_p0831b12║支；後或是別行下，彰有支義。古德見今經所無，將
X05n0232_p0831b13║為流類。本部來既未盡，是此別行復何可定？多聞
X05n0232_p0831b14║闕疑，故云未敢詳定。
X05n0232_p0831b15║▲第四、論釋者，略舉其四。
X05n0232_p0831b16║第四、論釋者下，分二：初、總標舉，二、別釋。今初，標也。
X05n0232_p0831b17║▲一、龍樹既得下本，遂造大不思議論，亦十萬頌，備
X05n0232_p0831b18║傳西域。此方十住毗婆沙論十六卷，即是彼論釋十
X05n0232_p0831b19║地中初之二地。
X05n0232_p0831b20║一、龍樹下，二、別釋，有四。今初，可知。
X05n0232_p0831b21║▲二、世親菩薩造十地論，釋十地品。魏朝勒那三藏
X05n0232_p0831b22║及菩提流支各翻一本。光統奏請令二三藏參成一
X05n0232_p0831b23║本，為十二卷，即今現傳。
X05n0232_p0831b24║▲三、北齊劉謙之於清涼山感通造論六百卷，備釋
X05n0232_p0831c01║一經。
X05n0232_p0831c02║▲四、後魏僧靈辨於五臺山頂載此經，行道一載，遂
X05n0232_p0831c03║悟玄旨。造論一百卷，亦傳於世。
X05n0232_p0831c04║三、北齊劉謙之等者，及與靈辨，並如纂靈記，下當
X05n0232_p0831c05║重出。但今云行道一載，即是傳文，若准論序，不言
X05n0232_p0831c06║年數。又但云於懸瓮山嵩巖寺頂戴華嚴經，勇猛
X05n0232_p0831c07║行道，足破血流，膝步慇懃，精誠感悟，不言清涼，多
X05n0232_p0831c08║是隨方之人欲美其處，故取太原當處明之。傳既
X05n0232_p0831c09║云在清涼，必託勝境，況傳中所明經歷數處，造論
X05n0232_p0831c10║方終百軸。
X05n0232_p0831c11║▲第八、傳譯感通，分二：先明翻譯年代，後明傳通感
X05n0232_p0831c12║應。
X05n0232_p0831c13║第八、傳譯下，分二：初、標章，二、別釋。今初也。
X05n0232_p0831c14║▲前中此經前後通唯二譯，並其補闕，四本不同。
X05n0232_p0831c15║前中下，第二、別釋，分二：初、明翻譯年代，亦分為二：
X05n0232_p0831c16║初、略明；一、晉義熈下，二、別釋，分四：
X05n0232_p0831c17║▲一、晉義熈十四年，北天竺三藏佛度䟦陀羅，此云
X05n0232_p0831c18║覺賢，於楊州謝司空寺翻梵本三萬六千頌，成晉經
X05n0232_p0831c19║五十卷或六十卷，沙門法業筆受，慧嚴、慧觀潤色。謝
X05n0232_p0831c20║司空寺者，即今潤州興嚴寺是，由興華嚴故。
X05n0232_p0831c21║佛度䟦陀羅，此云覺賢等者，案纂靈記，本姓釋氏，
X05n0232_p0831c22║迦維羅衛國人，甘露飯王之苗裔。賢三歲而孤，八
X05n0232_p0831c23║歲喪母，為外氏所鞠。從袒鳩摩利聞其聰敏，乃度
X05n0232_p0831c24║為沙彌。同學一月誦習，賢乃一日當之。及受具戒，
X05n0232_p0832a01║博覽群經，多所綜達，少以禪律馳名。嘗與同學僧
X05n0232_p0832a02║伽達多遊處積年，知其已證不還果，嘗願遊方以
X05n0232_p0832a03║弘至化。會秦沙門智嚴至罽賓國，問彼國僧誰可
X05n0232_p0832a04║流化東土，咸云賢可。賢本受禪業於佛大仙，佛大
X05n0232_p0832a05║仙時亦在罽賓國，知嚴求人東化，亦謂嚴曰：可以
X05n0232_p0832a06║振維僧徒，宣授正法，即賢其人也。嚴即投誠至請，
X05n0232_p0832a07║賢遂默而許焉。於是辭師東邁，涉路三載，寒暑備
X05n0232_p0832a08║受，艱危罄盡。或層巖四合，鳥道躋雲；或連氷千里，
X05n0232_p0832a09║風行雪臥。每清暉啟曙，即潛伏幽林；皓月淪霄，乃
X05n0232_p0832a10║崩波未路。飛梯架逈，捫索憑虗，危懼日尋，資粮時
X05n0232_p0832a11║絕。至於交阯，方漸夷途，附舶海行，備經危險。方達
X05n0232_p0832a12║青州東萊郡，聞羅什在長安，欣然而來。後遊東晉，
X05n0232_p0832a13║至安帝義熈十四年，吳郡內史孟顗、右衛將軍褚
X05n0232_p0832a14║叔度請譯此經，別造淨室。其年三月十日起首，賢
X05n0232_p0832a15║乃手執梵文，共沙門法業、慧嚴等百有餘人，於道
X05n0232_p0832a16║場寺詮譯。指文會理，通言適妙，故道場寺猶有華
X05n0232_p0832a17║嚴堂焉。永嘉六年卒，時春秋七十有一。手屈三指，
X05n0232_p0832a18║明得阿那含果。餘廣如傳。業公，未詳氏族。風格秀
X05n0232_p0832a19║整，學無常師。遍閱群教，每以為未能探微照極，常
X05n0232_p0832a20║快然不足。後遇覺賢，請譯華嚴，籌諮義理。數歲之
X05n0232_p0832a21║後，廓然有所通悟。因顧其友人曰：聖教司南，於是
X05n0232_p0832a22║乎在。遂敷弘幽旨，鬱為宗首。著旨歸兩卷，言行於
X05n0232_p0832a23║世。今少見本者，以希聲初啟，未遑曲盡，時月淹久，
X05n0232_p0832a24║故多廢替。慧嚴、慧觀，即什公八俊之二，筆格高簡，
X05n0232_p0832b01║經論深博，備於僧史。謝司空寺者，即道場寺，從檀
X05n0232_p0832b02║越呼之嚴觀，並此寺僧言。今潤州興嚴寺者，晉時
X05n0232_p0832b03║稱南楊州，其境則濶，今分出為潤州耳。
X05n0232_p0832b04║▲二、大唐永隆元年，中天竺三藏地婆訶羅，此云日
X05n0232_p0832b05║照，於西京太原寺譯。出入法界品內兩處說文：一、從
X05n0232_p0832b06║摩耶夫人後，至彌勒菩薩前，中間天主光等十善知
X05n0232_p0832b07║識。二、從彌勒菩薩後，至三千大千世界微塵數善知
X05n0232_p0832b08║識前，中間文殊申手，過一百一十由旬。案善財頂十
X05n0232_p0832b09║五行經，大德道成律師、薄塵法師、大乘基法師等同
X05n0232_p0832b10║譯，復禮法師潤文，依六十卷本為定。
X05n0232_p0832b11║日照三藏者，住摩訶菩提及那爛陀寺。風儀溫雅，
X05n0232_p0832b12║神機朗逸，負笈研精，琢玉成器。屬玄奘三藏傳教
X05n0232_p0832b13║東歸，占風聖代，以永隆初至於京師。高宗弘顯釋
X05n0232_p0832b14║門，詔會龍象道成律師、薄塵法師等十大德，於魏
X05n0232_p0832b15║國西寺翻譯經論。時有賢首法師，先以華嚴為業，
X05n0232_p0832b16║每嘆大教闕而未圓，往就問之，云：晉第八會文來
X05n0232_p0832b17║至此。賢首遂與三藏對校，果獲善財，求善知識天
X05n0232_p0832b18║主光等十善友。文乃請譯補闕，復譯密嚴等經十
X05n0232_p0832b19║有餘部，合二十四卷。垂拱年中，右脇而臥，無疾而
X05n0232_p0832b20║終。門人等建塔於龍門山伊水之右。後梁王武三
X05n0232_p0832b21║思奏請置伽監，制以香山為名。月殿凌煙，波涵倒
X05n0232_p0832b22║景；珠幡散逈，影入飛雲。功不日成，乃迴天眷，法門
X05n0232_p0832b23║盛事，今古莫儔。
X05n0232_p0832b24║▲三、證聖元年，于闐三藏實叉難陀，此云喜學，於東
X05n0232_p0832c01║都佛授記寺再譯舊文，兼補諸闕，計益九千頌。通舊
X05n0232_p0832c02║總四萬五千頌，合成唐本八十卷。大德義淨三藏弘
X05n0232_p0832c03║景律師、圓測法師、神英法師、法寶法師、賢首法師等
X05n0232_p0832c04║同譯，復禮法師綴文。
X05n0232_p0832c05║三、證聖元年等者，具如開元釋教錄第九證義。譯
X05n0232_p0832c06║文僧總一十三人，俗官五人。弘景禪師有表。案經
X05n0232_p0832c07║序中本於大遍空寺親受筆削，故表云：階下又親
X05n0232_p0832c08║臨法座，煥發序文，自運仙毫，首題名品。七曜垂象，
X05n0232_p0832c09║景麗於三明；八體成文，光敷於五義。法寶分行而
X05n0232_p0832c10║錯落，淨花入貫而昭彰。九會真詮，詞中悉現；百城
X05n0232_p0832c11║奧旨，字下皆明。
X05n0232_p0832c12║▲四則於前第三本中雖益數處，却脫日照三藏所
X05n0232_p0832c13║補文殊。案善財頂之文，即賢首師以新舊兩經勘以
X05n0232_p0832c14║梵本，將日照補文安喜學脫處，遂得文續義連。其文
X05n0232_p0832c15║之要，至下當辨。今之所傳，即第四本。
X05n0232_p0832c16║其文之要，至下當辯者，八十卷初，疏中具明。意云：
X05n0232_p0832c17║前七十七末，善財自云：我以文殊故見諸難見者
X05n0232_p0832c18║彼大功德尊願速還瞻覲。七十九末，彌勒廣示後
X05n0232_p0832c19║友，讚文殊德，令往問文殊。又云：善男子！汝當往詣
X05n0232_p0832c20║文殊師利善知識所，而問之言：菩薩云何學菩薩
X05n0232_p0832c21║行？云何入普賢行門？云何成就？云何廣大？云何隨
X05n0232_p0832c22║順？云何清淨？云何圓滿？善男子！彼當為汝分別演
X05n0232_p0832c23║說。何以故？文殊師利所有大願，非餘無量百千億
X05n0232_p0832c24║那由他菩薩之所能有等。廣讚竟，結云：善男子！汝
X05n0232_p0833a01║應往詣文殊之所，莫生疲厭。今無文殊。案頂十五
X05n0232_p0833a02║行經，令彌勒記言為虗。善財不依彌勒之教，先來
X05n0232_p0833a03║擬往，復違昔心，又闕智照無二之相，令後見普賢
X05n0232_p0833a04║亦無因起。故今有之，諸過皆離。故云其文之要。上
X05n0232_p0833a05║言文續義連。
X05n0232_p0833a06║▲其第三本先已流傳，故今世上之經猶多脫者。即
X05n0232_p0833a07║第三本，願諸達識見闕而續之。
X05n0232_p0833a08║▲二、明傳通感應者。自晉譯微言，雙童現瑞；唐翻至
X05n0232_p0833a09║教，則甘露呈祥。冥衛昭然，親紆御筆。
X05n0232_p0833a10║二、明傳通感應下，疏文分三：初、正辯感應，二、出感
X05n0232_p0833a11║應所以，三、感慶逢遇。初中有六：一、翻譯，二、造論，三、
X05n0232_p0833a12║書寫，四、讀誦，五、觀行，六、講說。今初，晉譯微言，雙童
X05n0232_p0833a13║現瑞者，謂初於道場寺譯堂前池中，每二青衣童
X05n0232_p0833a14║子從池中出遊，捧以香花，舉眾皆見。以此經久在
X05n0232_p0833a15║龍宮，龍王慶此傳通，故令龍王給侍。亦有善神護
X05n0232_p0833a16║諸左右，故下云冥衛昭然。言唐翻至教，甘露呈祥，
X05n0232_p0833a17║即則天夢普天降甘露。故經序云：甘露流津，預夢
X05n0232_p0833a18║庚申之夕；膏雨灑潤，後覃壬戌之辰。以十四日辛
X05n0232_p0833a19║酉初譯，前後各一日，有感徵也。冥衛昭然下，成上
X05n0232_p0833a20║二譯。此句成上晉譯，如上已引。亦有善神護諸左
X05n0232_p0833a21║右，故言新紆御筆者，即成上唐翻然事，即因講以
X05n0232_p0833a22║則天。言初譯之日，夢甘露以呈祥，又是講新譯經，
X05n0232_p0833a23║故入譯經之中。傳云：新經初譯之後，佛授記寺諸
X05n0232_p0833a24║大德請藏和尚講，敕令十月十五日開講，便即入
X05n0232_p0833b01║文。至十二月十二日晚上，講至華藏世界海震動
X05n0232_p0833b02║之文，講堂內及寺院中忽然震動。于時道俗數千
X05n0232_p0833b03║共覩，歎未曾有。三藏法師實叉難陀，及當寺大德
X05n0232_p0833b04║明詮律師、德感法師，述茲靈應，具以表聞。都維那
X05n0232_p0833b05║慧表署狀為首。以聖曆三年臘月十九日，則天大
X05n0232_p0833b06║聖皇后親運御筆批云：省狀具云：皆因敷演微言，
X05n0232_p0833b07║弘揚祕賾。初譯之日，夢甘露以呈祥；開譯之辰，感
X05n0232_p0833b08║地動而標異。斯乃如來降跡，用符九會之文；豈朕
X05n0232_p0833b09║庸虗，敢當六種之應。披覽來狀，欣暢盈懷。此批及
X05n0232_p0833b10║狀，具如別錄。故云親紆御筆。
X05n0232_p0833b11║▲論成西域，則地震光流；志徹清涼，則感通玄悟。
X05n0232_p0833b12║論成西域等者，即世親菩薩。西域記云：世親菩薩是
X05n0232_p0833b13║無著之昆弟也。性有聰敏，良緣未具，乃以小乘為
X05n0232_p0833b14║業。三端妙聳，峻若霜峯；四辯橫分，利如星劒。無著
X05n0232_p0833b15║知小乘權教，接引下機，慰疲俗而置化城，誘窮子
X05n0232_p0833b16║而持糞器。遂設方便，託病在牀，令喚世親，示將去
X05n0232_p0833b17║世。世親聞已，不日至焉。無著見之，廣說病源，因開
X05n0232_p0833b18║大教云：及吾未死之間，讀吾所習經典。世親即讀
X05n0232_p0833b19║華嚴，乃見毗盧法界、普賢行海，如日光而總照，若
X05n0232_p0833b20║帝網之相含。因生信悟，歎曰：可取利劒，斷吾舌根，
X05n0232_p0833b21║用明已讚小乘之失。兄止之曰：如人因地而倒，亦
X05n0232_p0833b22║因地而起。昔日以舌毀於大乘，今可將舌以讚大
X05n0232_p0833b23║乘。遂入山披覽大乘，造十地論。論成之日，大地遍
X05n0232_p0833b24║震，光明洞然。國主自謁曰：得阿羅漢等果耶？答曰：
X05n0232_p0833c01║皆不得。既未得聖果，何以地動？答曰：貧道小年不
X05n0232_p0833c02║信大乘，今者良為造大乘論而得地動，故云地震
X05n0232_p0833c03║光流。言志徹清涼，感通玄悟者，此有二人：一、劉謙
X05n0232_p0833c04║之；二、靈辯法師。初傳云：北齊大和中，第三王子於
X05n0232_p0833c05║清涼山求文殊師利菩薩，燒身供養。其王子下有
X05n0232_p0833c06║閹官劉謙之，自歎形殘，又覩王子焚軀之事，乃奏
X05n0232_p0833c07║乞入山修道。遂賚此經一部，晝夜精勤，禮懺讀誦，
X05n0232_p0833c08║心祈妙德，以希冥祐。絕粒飲水，垂三七日，形氣雖
X05n0232_p0833c09║微，而丹懇彌勁。忽感髭鬚盡生，復丈夫相，神彩通
X05n0232_p0833c10║悟，洞曉幽旨。覃思精修，爰造斯經之論，始終綸綜，
X05n0232_p0833c11║凡六百卷，遂以奏聞。高祖敬信，有倍常日，華嚴一
X05n0232_p0833c12║教，於斯轉盛。言靈辯法師者，傳云：後魏沙門靈辯，
X05n0232_p0833c13║太原普陽人，宿殖勝善，常讚大乘。及見華嚴，偏加
X05n0232_p0833c14║鑽仰，乃頂戴此經，入清涼山寺，求文殊師利潛護。
X05n0232_p0833c15║凡歷一歲，足破血流，肉盡骨穿。怱聞空中謂之曰：
X05n0232_p0833c16║汝止之，但思惟此經。於是披卷，豁然大悟。後熙平
X05n0232_p0833c17║元年歲次大梁正月，於清涼寺敬造華嚴論，演義
X05n0232_p0833c18║釋文，窮微洞奧。至二年初，徙居懸瓮山嵩巖寺造。
X05n0232_p0833c19║餘具如傳。若准論序，但在懸瓮感通，今據傳文，故
X05n0232_p0833c20║亦清涼感通玄悟也。
X05n0232_p0833c21║▲其書寫也，則經輝五彩，楮香四達，冬葵發艶，瑞鳥
X05n0232_p0833c22║銜華。
X05n0232_p0833c23║其書寫下，後魏安豐郡王延明、中山王元熙，並以
X05n0232_p0833c24║宗室英靈，博通歸一，處心無上，稽首圓宗。嘗以香
X05n0232_p0834a01║和墨，寫華嚴經一百部、金字華嚴經一部，皆五香為
X05n0232_p0834a02║藏，七寶為函。靜夜良辰，清齋行道，即放神光五色，
X05n0232_p0834a03║照耀臺宇，眾所咸覩。因而發心，不可勝記。楮香四
X05n0232_p0834a04║達者，即僧德圓，不知氏族，天水人也。常以華嚴為
X05n0232_p0834a05║業，讀誦受持，妙統宗極。遂修一淨園，樹諸糓楮，并
X05n0232_p0834a06║種以香草，雜以鮮華。每一入園，必加洗灌，身著淨
X05n0232_p0834a07║衣，溉以香水。楮生三載，香氣四達。後別立淨室寫
X05n0232_p0834a08║經，纔書數行，每字光發，照明院宇。又神人執戟，現
X05n0232_p0834a09║形警衛。又有青衣梵童，無何而至，手執天華，忽申
X05n0232_p0834a10║供養。餘如傳說。冬葵發艶者，即鄧元爽，華陰人。證
X05n0232_p0834a11║聖年中，爽有親故暴死，經七日却甦。說冥中欲追
X05n0232_p0834a12║爽，爽懼彼，令寫華嚴經。寫竟，爽母墳側，先種蜀葵，
X05n0232_p0834a13║至冬已萃。一朝華發，燦然榮茂。鄉閭異之，乃為奏
X05n0232_p0834a14║聞。則天皇后，為立孝門。瑞鳥銜華者，僧法誠，隱居
X05n0232_p0834a15║藍谷。後於南嶺造華嚴堂，澡潔中外。莊嚴既畢，乃
X05n0232_p0834a16║圖畫七處九會之像，及屈弘文舘工書張靜敬寫
X05n0232_p0834a17║之。誠亦親執香爐，專精供養。後感瑞鳥，形色非常，
X05n0232_p0834a18║銜華入室，旋遶供養，再三往復。經成之後，精心轉
X05n0232_p0834a19║讀者，多蒙感祐。
X05n0232_p0834a20║▲讀誦則渺然履空，煥若臨鏡。每含舍利，適會神僧。
X05n0232_p0834a21║涌地現金色之身，昇天止修羅之陣。
X05n0232_p0834a22║讀誦則渺然履空者，隋禪定道場僧慧悟，京兆人。
X05n0232_p0834a23║嘗與一僧同在終南栖隱，悟受華嚴，一持涅槃，木
X05n0232_p0834a24║食巖栖，各專其業。忽有一人無因而至，拜訊既訖，
X05n0232_p0834b01║云：請一師就宅赴齋。二人相推，彼曰：請讀華嚴法
X05n0232_p0834b02║師。悟因隨往，乃是山神請千羅漢，皆推之於上。食
X05n0232_p0834b03║訖，皆飛空而去。神呼一童子令侍，乃入師口中，因
X05n0232_p0834b04║便得仙。還歸取經，辭其友僧，渺然而去。廣如傳說。
X05n0232_p0834b05║煥若臨鏡者，即僧辨才，不知何許人。幼事裕法師，
X05n0232_p0834b06║以華嚴為業。久而不悟，乃別護淨，造香函盛經，頂
X05n0232_p0834b07║戴行道。凡經三載，遂夢普賢指授玄義，因忽成誦，
X05n0232_p0834b08║煥如臨鏡。每含舍利者，即樊玄智，安定人也。弱歲
X05n0232_p0834b09║修道於京城南，投杜順和尚。順令誦華嚴為業，勸
X05n0232_p0834b10║依此經修普賢行。每誦經，口中頻獲舍利，前後數
X05n0232_p0834b11║百粒。●適會神僧者，即苑律師，京兆延興寺僧。以
X05n0232_p0834b12║貞觀年初，途經㶚橋，舍於逆旅。日既將夕，因而寓
X05n0232_p0834b13║宿。俄有異僧，儀服麤弊，同至主人別房而止。遂命
X05n0232_p0834b14║淳醪良肉，快意飲噉。律師持潔，勃然穢之。其僧食
X05n0232_p0834b15║已，乃漱以灰水，閇戶而誦華嚴，俄終一軸。苑乃束
X05n0232_p0834b16║身抱愧，側聽玄音，未至五更，便終六帙。苑深自悔
X05n0232_p0834b17║責，悲泣交懷，入房禮懺，因而分袂，不告名字，莫知
X05n0232_p0834b18║所之。●踊地現金色之身者，即慧祐法師，京崇福寺
X05n0232_p0834b19║僧。戒行精苦，事儼和尚，專以華嚴為業。每清晨良
X05n0232_p0834b20║霄，焚香專誦出現品。後時忽見十餘菩薩，從地踊
X05n0232_p0834b21║出，現身金色，皆放光明，坐蓮華座，合掌聽誦此品
X05n0232_p0834b22║經了，便隱。●昇天止修羅之陣者，即般若彌伽薄，
X05n0232_p0834b23║于闐國沙彌也。甚有戒行，每誦華嚴為華。忽有人
X05n0232_p0834b24║合掌竊謂曰：諸天令弟子奉請法師。請師閇目，遂
X05n0232_p0834c01║至天上。天主跪而請曰：諸天今與修羅戰，屢被摧
X05n0232_p0834c02║衂，今屈法師誦華嚴經，望法力加。如其所請，乘天
X05n0232_p0834c03║寶輅，執天幢幡，心念華嚴，以諸天眾對彼勍敵。修
X05n0232_p0834c04║羅見之，忽然潰散，須臾送歸，身染天香，終身不滅。
X05n0232_p0834c05║▲觀行則無生入證，偈讚排空。海神聽而時雨滂流，
X05n0232_p0834c06║天童迎而大水瀰漫。
X05n0232_p0834c07║觀行，則無生入證。偈讚排空者，即解脫和尚，姓邢
X05n0232_p0834c08║氏，代州五臺縣人也。七歲出家，志業弘遠。初從介
X05n0232_p0834c09║山抱腹巖慧超禪師處詢求定捨。超有知人之鑒，
X05n0232_p0834c10║識其成器，告眾曰：解脫禪習融明，非爾輩所隣。未
X05n0232_p0834c11║幾而大啟悟。後於五臺西南佛光寺立精舍，讀華
X05n0232_p0834c12║嚴，復依經作佛光觀。屢往中臺東南華園北古大
X05n0232_p0834c13║孚寺求文殊師利，親承言誨云：汝今何須親禮於
X05n0232_p0834c14║我，可自誨責，必當大悟。後因自求，乃悟無生，兼得
X05n0232_p0834c15║法喜。遂慨茲獨善，思惟廣濟，祈誠大覺，請證此心。
X05n0232_p0834c16║乃感諸佛現說偈曰：諸佛寂滅甚深法，曠劫修行
X05n0232_p0834c17║今乃得。若能開曉此法眼，一切諸佛皆隨喜。解脫
X05n0232_p0834c18║更問：空中寂滅之法，若為可說，得教人耶？諸佛即
X05n0232_p0834c19║隱，但有聲告曰：方便智為燈，照見心境界。欲究真
X05n0232_p0834c20║實法，一切無所見。又嘗本州都督請傳香受戒，法
X05n0232_p0834c21║化既畢，將事東歸。都督及眾送至城東，日云暮矣，
X05n0232_p0834c22║思欲焚香，乃聞城上空中聲曰：合掌以為華，身為
X05n0232_p0834c23║供養具。善心真實香，讚歎香煙布。諸佛聞此香，尋
X05n0232_p0834c24║聲來相度。眾等勤精進，終不相疑誤。故云謁讚排
X05n0232_p0835a01║空。餘廣如傳。然或即大聖化身，事難詳究，德廣化
X05n0232_p0835a02║博，未之有也。●海神聽而時雨滂流者，即僧道英，
X05n0232_p0835a03║姓陳氏，蒲州人。年十八，二親為之娶，五載同居，誓
X05n0232_p0835a04║不相觸。後於并州炬法師下聽華嚴經，便落髮入
X05n0232_p0835a05║大行山栢梯寺修行止觀。曾屬亢旱，講華嚴經以
X05n0232_p0835a06║祈甘澤。有二老翁各二童侍悟來在聽，英每異之。
X05n0232_p0835a07║後因問由緒，答云：弟子並是海神，愛此經，故來聽。
X05n0232_p0835a08║英曰：今為檀越講經，請下微雨。神乃勅二童，童便
X05n0232_p0835a09║從牕孔中出，須臾滂霈，遠近咸賴焉。二翁拜謝，倐
X05n0232_p0835a10║然而滅。故云海神聽而時雨滂流。其行迹亦如傳
X05n0232_p0835a11║說。●天童迎而大水瀰漫者，即隨朝僧靈幹，姓李
X05n0232_p0835a12║氏，狄道人，依衍法師出家。年十八，能講華嚴，住興
X05n0232_p0835a13║善寺，為譯經證義沙門。後遇疾而死，數日乃甦。云
X05n0232_p0835a14║性兜率見休、遠二法師，並坐華臺，光暉絕世。謂幹
X05n0232_p0835a15║曰：與我報諸弟子，後皆生此。幹志奉華嚴，常依經
X05n0232_p0835a16║作華藏觀，及彌勒天宮觀。至于疾甚，目睛上視，若
X05n0232_p0835a17║有所見。沙門童真問之，答曰：向見青衣童子，引至
X05n0232_p0835a18║兜率天宮，而天樂非久，終墜輪迴，蓮華藏是所圖
X05n0232_p0835a19║也。言終氣絕，須臾復甦。真問何所見，幹曰：見大水
X05n0232_p0835a20║遍滿，華如車輪，而坐其上，所願足矣。言終而逝，故
X05n0232_p0835a21║云爾也。
X05n0232_p0835a22║▲講說則華梵通韻，人天共遵。洪水斷流，神光入宇。
X05n0232_p0835a23║講說則下，即宋求那䟦陀羅，唐言功德賢，中天竺
X05n0232_p0835a24║人。初學五明諸論，靡不該通。後崇佛法，深入三藏，
X05n0232_p0835b01║進學大乘。大乘師試令探取經匣，即得華嚴。師嘉
X05n0232_p0835b02║之，令其講說。元嘉十二年至廣州，刺史車朗奏聞
X05n0232_p0835b03║太祖，遣使迎接。南譙王義宣等並師事之，集義學
X05n0232_p0835b04║沙門七百餘眾。譙王欲請講華嚴經，以華言未通，
X05n0232_p0835b05║有懷愧歎。即朝夕禮懺，虔請觀音，以求冥應。遂夢
X05n0232_p0835b06║有人執劒，持一人首，來至其前，曰：何憂？於是具陳
X05n0232_p0835b07║上事。即刎却陀首，便置新頭，語令迴轉：得無痛耶？
X05n0232_p0835b08║答曰：不痛。豁然便覺，備悟華言。遂講華嚴，至數十
X05n0232_p0835b09║遍。餘如傳說。人天共遵者，即魏勒那摩提，此言寶
X05n0232_p0835b10║意，中天竺人。博聞贍學，通誦一億偈經，尤明禪性。
X05n0232_p0835b11║以正始五年初至洛陽，譯十地等論二十四卷。意
X05n0232_p0835b12║神理標峻，慧悟絕倫，領受華音，妙窮清切。帝每令
X05n0232_p0835b13║講華嚴，精義頴發。嘗處高座，忽有持笏執名者，形
X05n0232_p0835b14║如大官，云：天帝令來請法師講華嚴。法事所資，獨
X05n0232_p0835b15║不能建。都講焚香，維那梵唄，咸亦須之。講席眾僧，
X05n0232_p0835b16║悉皆同見。意熈怡微笑，告眾辭訣，奄然卒於法座。
X05n0232_p0835b17║都講等僧，亦同時殞。故云人天共遵。洪水斷流者，
X05n0232_p0835b18║即僧法順，俗姓杜氏，京兆杜陵人也。操行高潔，學
X05n0232_p0835b19║無常師，以華嚴為業。嘗居山將種發，地多蟲蟻，乃
X05n0232_p0835b20║巡彊定封，蟲便外徙。盡力耕墾，一無所損。三原縣
X05n0232_p0835b21║人，自生聾瘂，順乃召之與語，應言便愈。因詣南山，
X05n0232_p0835b22║屬橫渠汎溢，止之斷流，徐步而過。將終之日，普會
X05n0232_p0835b23║有緣，聲色不渝，言終而逝。葬焚川北原。今全身塔
X05n0232_p0835b24║在長安南華嚴寺。事跡頗多，別傳云是文殊化身。
X05n0232_p0835c01║神光入宇者，即藏和尚。僧法藏，字賢首，俗姓康氏，
X05n0232_p0835c02║康居國人。初賢首母夢異光而孕，此為一光。及生
X05n0232_p0835c03║而慕無上。年十七，辭親求法於太白山。後慈親不
X05n0232_p0835c04║愈，歸奉庭闈，綿歷歲時，能竭其力。時儼法師於雲
X05n0232_p0835c05║華寺講華嚴，賢首至中夜，忽見神光來燭庭宇。賢
X05n0232_p0835c06║首歎曰：當有異人，發弘大教。及明，乃遇儼和尚。自
X05n0232_p0835c07║是伏膺，深入無盡。此為二度神光入宇。又後於雲
X05n0232_p0835c08║華寺講，有光明現從口出，須臾成蓋，眾所知見。又
X05n0232_p0835c09║是神光，正取言同，即第二節。神光入宇，取其講時，
X05n0232_p0835c10║即第三節。語其生瑞，兼第一節。故云神光入宇。餘
X05n0232_p0835c11║如別傳。
X05n0232_p0835c12║▲良以一文之妙，攝義無遺，故一偈之功，能破地獄。
X05n0232_p0835c13║盥掌之水，尚拯生靈，故讀誦思修，功齊種智。
X05n0232_p0835c14║良以一文之妙下，第二、明感應所以。於中四句：初、
X05n0232_p0835c15║上一句正辨所以，以一文一偈攝義無遺，極圓妙
X05n0232_p0835c16║故。故普賢菩薩告善財言：我此法海中無有一文、
X05n0232_p0835c17║無有一句非是捨施轉輪王位而求得者，非是捨
X05n0232_p0835c18║施一切所有而求得者。釋曰：以一是一切之一，故
X05n0232_p0835c19║稱性之一故。故一偈之功下，三句、辨其功能，亦是
X05n0232_p0835c20║感通之事。初、一偈之功能破地獄者，纂靈記云：京
X05n0232_p0835c21║兆人，姓王，名明幹。本無戒行，曾不修善，因患致死，
X05n0232_p0835c22║被二人引至地獄。地獄門前見一僧，云是地藏菩
X05n0232_p0835c23║薩，乃教誦偈云：若人欲了知，三世一切佛，應當如
X05n0232_p0835c24║是說，心造諸如來。菩薩授經已，謂之曰：誦得此偈，
X05n0232_p0836a01║得排地獄苦。其人誦已，遂入見王。王問：此人有何
X05n0232_p0836a02║功德？答云：唯受持一四句偈。具如上說，王遂放免。
X05n0232_p0836a03║當誦此偈時，聲所至處，受苦之人皆得解脫。後三
X05n0232_p0836a04║日方蘇，憶持此偈，向諸道俗說之。參驗偈文，方知
X05n0232_p0836a05║是華嚴經夜摩天宮無量菩薩雲集所說，即覺林
X05n0232_p0836a06║菩薩偈。今經偈云：若人欲了知，三世一切佛，應觀
X05n0232_p0836a07║法界性，一切唯心造。大意是同意，明地獄心造。了
X05n0232_p0836a08║心造佛，地獄自空耳。既一偈之功能破地獄，何況
X05n0232_p0836a09║一卷、一品、一部之玄微？願思此言，勉共傳誦。盥掌
X05n0232_p0836a10║之水，尚拯生靈者，即僧伽彌多羅，本師子國第三
X05n0232_p0836a11║果人也。麟德初，來儀震旦，高宗大帝甚加尊重，處
X05n0232_p0836a12║於禁中，歲餘供養。多羅請尋聖迹，往清涼山敬禮
X05n0232_p0836a13║文殊，因出至西太原寺。時屬諸僧轉華嚴經，乃問
X05n0232_p0836a14║曰：此是何經？答：是華嚴。多羅肅然改容曰：不知此
X05n0232_p0836a15║處亦有是經耶？合掌歡喜，讚歎久之，曰：此大方廣，
X05n0232_p0836a16║功德難思。西國相傳，有人讀此經，以水盥掌，水霑
X05n0232_p0836a17║蟲蟻而捨命者，皆得生天。何況受持、讀誦、觀察、思
X05n0232_p0836a18║惟者歟？故云爾也。讀、誦、思、修，功齊種智者，上辨盥
X05n0232_p0836a19║掌之水，今明讀、誦、思、修，功至齊佛，即十地經解脫
X05n0232_p0836a20║月問也。初金剛藏云：佛子！此集一切種一切智功
X05n0232_p0836a21║德菩薩法門品，若諸眾生不種善根，不可得聞。解
X05n0232_p0836a22║脫月菩薩言：聞此法門，得幾所福？金剛菩藏菩薩
X05n0232_p0836a23║言：如一切智所集福德，聞此法門，福德如是。何以
X05n0232_p0836a24║故？非不聞此功德法門而能信解、受持、讀誦，何況
X05n0232_p0836b01║精進、如說修行？是故當知，要得聞此集一切智功
X05n0232_p0836b02║德法門，乃能信解、受持、修習，然後至於一切智地。
X05n0232_p0836b03║釋曰：聞尚齊於種智，何況讀、誦、思、修不可量也？經
X05n0232_p0836b04║雖舉聞，為顯勝故，意通思、修。故疏云：讀、誦、思、修，功
X05n0232_p0836b05║齊種智耳。
X05n0232_p0836b06║▲宿生何幸，感遇斯文，其事跡昭彰，備於記傳。
X05n0232_p0836b07║宿生何幸下，第三、感慶逢遇可知。餘諸感通具於
X05n0232_p0836b08║傳記，上來所引粗舉數條耳。傳譯感通竟。
X05n0232_p0836b09║大方廣佛華嚴經疏演義鈔卷第八