X05n0232_p0836b10║
X05n0232_p0836b11║
X05n0232_p0836b12║
X05n0232_p0836b13║大方廣佛華嚴經疏演義鈔卷第九
X05n0232_p0836b14║清涼山大華嚴寺沙門澄觀撰述
X05n0232_p0836b15║▲第九、總釋名題中，先解經題，後明品稱。
X05n0232_p0836b16║第九、總釋經題中，初總標章。
X05n0232_p0836b17║▲今初。總題包於別義，該難思之法門。無名之中，強
X05n0232_p0836b18║以十門分別。
X05n0232_p0836b19║今初總題下別釋，於中二：先釋總題中三：初標舉。
X05n0232_p0836b20║▲一、通顯得名，二、對辨開合，三、具彰義類，四、別釋得
X05n0232_p0836b21║名，五、展演無窮，六、卷攝相盡，七、展卷無礙，八、以義圓
X05n0232_p0836b22║收，九、攝在一心，十、泯同平等。
X05n0232_p0836b23║二一、通顯下，列章名。
X05n0232_p0836b24║▲今初。諸經得名，有其多種：或以人為目，或以法為
X05n0232_p0836c01║名。人有請、說等殊，法有法、喻等別。或體或用，或果或
X05n0232_p0836c02║因，乍複乍單，其類繁廣。
X05n0232_p0836c03║三、今初，諸經下，別釋。於初章中有二：先、總舉諸經
X05n0232_p0836c04║體式，二、別明今經。前中或以人為目，或以法為名
X05n0232_p0836c05║者，總說也。以人為目，多辨法之所由；以法為名，乃
X05n0232_p0836c06║略經之大體。人有請、說等殊下，別釋。人中舉其二
X05n0232_p0836c07║類，等取所為、所說。言請者，一、從請人得名，如思益
X05n0232_p0836c08║梵天所問經、賢護經等；二、就能說人，如無盡意菩
X05n0232_p0836c09║薩經等；三、依所為人，如須達、優填王等；四、依所說
X05n0232_p0836c10║人，如金色童子經等。法有法、喻等別者，所言等者，
X05n0232_p0836c11║等取法中有多義故。法之多義，次下當說。喻者，如
X05n0232_p0836c12║大雲經、大寶積經等。或體，或用，或果，或因者，即法
X05n0232_p0836c13║中別義也。體者，如般若經等；用者，如神足經等；果
X05n0232_p0836c14║者，如涅槃經等。因復多義：一者、因行，如正恭敬經
X05n0232_p0836c15║等；二者、因位，如十住經等。乍複乍單者，複中略有
X05n0232_p0836c16║四雙：一、法、喻雙題，如妙法蓮華經等；二、人、法雙舉，
X05n0232_p0836c17║如勝天王般若經等；三、體、用雙明，如十住斷結經
X05n0232_p0836c18║等；四、因、果雙舉，如漸備一切智德經等。言乍單者，
X05n0232_p0836c19║通上諸義，謂法單、喻單、體單、用單、因單、果單等。言
X05n0232_p0836c20║其類繁廣者，即上所明已是繁廣。更有從所說時
X05n0232_p0836c21║為名，如時、非時經；或從所說處為名，如密嚴經等。
X05n0232_p0836c22║結上收餘，故云其類繁廣。並非正要，故疏略言。
X05n0232_p0836c23║▲今經受稱亦多種不同：一、從數彰名，如梁攝論第
X05n0232_p0836c24║十勝相中云百千經者，華嚴經有十萬頌是也。二、從
X05n0232_p0837a01║喻受名，如涅槃及觀佛三昧經，詺此經為雜華經，以
X05n0232_p0837a02║萬行交雜緣起集成故。三、從法彰名，如智論釋囑累
X05n0232_p0837a03║品，詺此經為不思議解脫經。四、從義用受名，如下離
X05n0232_p0837a04║世間品及出現品各有十名者是。
X05n0232_p0837a05║今經受稱下，第二別明今經得名。於中復二：先舉
X05n0232_p0837a06║異名，後彰今稱。前中四義：一數、二喻、三法、四義。用
X05n0232_p0837a07║並可知。言梁攝論第十勝相者，論曰：謂依大乘諸
X05n0232_p0837a08║佛世尊有十相殊勝殊勝語：一者所知依殊勝殊
X05n0232_p0837a09║勝語、二者所知相殊勝殊勝語、三者入所知相殊
X05n0232_p0837a10║勝殊勝語、四者彼人因果殊勝殊勝語、五者彼因
X05n0232_p0837a11║果修差別殊勝殊勝語、六者即於如是修差別中
X05n0232_p0837a12║增上戒殊勝殊勝語、七者即於此中增上心殊勝
X05n0232_p0837a13║殊勝語、八者即於此中增上慧殊勝殊勝語、九者
X05n0232_p0837a14║彼果斷殊勝殊勝語、十者彼果智殊勝殊勝語。由
X05n0232_p0837a15║此所說諸佛世尊契經諸句，顯於大乘真是佛語。
X05n0232_p0837a16║今當第十相中。言如下離世間品及出現品各有
X05n0232_p0837a17║十名者，離世間品十名經云：佛子！此一切菩薩功
X05n0232_p0837a18║德行處：一決定義果、二普入一切法、三普生一切
X05n0232_p0837a19║智、四超諸世間、五離二乘道、六不與一切諸眾生
X05n0232_p0837a20║共、七悉能照了一切法門、八增長眾生出世善根、
X05n0232_p0837a21║九離世間法門品、十應尊重、應聽受、應誦持、應思
X05n0232_p0837a22║惟、應願樂、應修行者。能如是，當知是人疾得阿耨
X05n0232_p0837a23║多羅三藐三菩提。言出現品十名者，經云：佛子！此
X05n0232_p0837a24║法門名為如來祕密之處、名一切世間所不能知、
X05n0232_p0837b01║名入如來印、名開大智門、名示現如來種性、名成
X05n0232_p0837b02║就一切菩薩、名一切世間所不能壞、名一向隨順
X05n0232_p0837b03║如來境界、名能淨一切諸眾生界、名演說如來根
X05n0232_p0837b04║本實性不思議究竟法。即十名也。
X05n0232_p0837b05║▲依今梵本云摩訶毗佛，略勃陀健拏驃訶修多羅，
X05n0232_p0837b06║此云大方廣佛雜華嚴飾經，今略雜飾字耳。
X05n0232_p0837b07║依今梵本下，第二、彰今目也。於中三：初、正釋今名，
X05n0232_p0837b08║二、揀前說，三、結成今義。疏中一時併舉梵言，一時
X05n0232_p0837b09║說就此語。若別對者，摩訶言大毗佛，略云方廣，勃
X05n0232_p0837b10║陀云覺者，即是佛字。佛字略存梵音，故健拏云雜
X05n0232_p0837b11║華，驃訶云嚴飾，修多羅云經。
X05n0232_p0837b12║▲前三異名，義多總略，二品十目，多從別名，又局當品。
X05n0232_p0837b13║前三異名下。二、揀前說。言二品十目多從別名者，
X05n0232_p0837b14║不得總該，不可具舉故。又局當品者，出現十名局
X05n0232_p0837b15║於出現，離世間十名局離世間，豈得通為一部總
X05n0232_p0837b16║稱？
X05n0232_p0837b17║▲故今譯者具以六字為名，則人、法雙題，法、喻齊舉，
X05n0232_p0837b18║具體具用，有果有因，理盡義圓，故標經首。
X05n0232_p0837b19║故今譯者下。結成今義，明其具足。前通辨類中即
X05n0232_p0837b20║是複義，而具前四對之複，故理盡義圓也。
X05n0232_p0837b21║▲二、對辨開合者。題中七字，有十事五對：一、教、義相
X05n0232_p0837b22║對。謂經之一字是能詮教，大等六字是所詮義。二、就
X05n0232_p0837b23║義中，法、喻一對。謂大等是法，華嚴是喻。三、就法中，人、
X05n0232_p0837b24║法一對。謂大、方廣是所證無障礙法，佛是能證之人，
X05n0232_p0837c01║亦名境、智一對。四、就法中，揀、持一對。大之一字是揀，
X05n0232_p0837c02║方廣是持，即揀大異小，揀實異權，揀果異因，亦是體、
X05n0232_p0837c03║用一對。●大方是體，大方無隅，故廣即是用。五、就人
X05n0232_p0837c04║中，借下華字以喻其因，即因果一對，佛是果故。是以
X05n0232_p0837c05║單用華字，則但舉喻因。若合以華嚴，則亦喻上之四
X05n0232_p0837c06║字，至下當明。
X05n0232_p0837c07║大方是體，大方無隅故者，然大方廣三字總有三
X05n0232_p0837c08║義：一、三字別釋，配體相用，如下廣說；二、方廣兩字
X05n0232_p0837c09║合之為用，對上大字為體；三者、大方為體，方字屬
X05n0232_p0837c10║大，便成無方。言大方無隅者，語出老子。德經云：上
X05n0232_p0837c11║德若谷，大白若辱，廣德若不足，建德若偷，質真若
X05n0232_p0837c12║渝，大方無隅，大器晚成，大音希聲，大象無形，道隱
X05n0232_p0837c13║無名。夫唯道，善貸且成。意云：小則有其圭角，大即
X05n0232_p0837c14║絕其方隅。隅即角也，借其言用。今大方即法界，等
X05n0232_p0837c15║於虗空，何有隅角？言若合以華嚴，則亦喻上之四
X05n0232_p0837c16║字者，即是上文二就義中法喻一對，以嚴通能所。
X05n0232_p0837c17║華為能嚴，大方廣即所嚴，佛是嚴成之果。又以因
X05n0232_p0837c18║望果，佛亦所嚴，故華嚴兩字通喻大方廣佛之四
X05n0232_p0837c19║字也。言至下當明者，即釋嚴中
X05n0232_p0837c20║▲三、具彰義類者，謂大等七字，義皆無量，並略以十
X05n0232_p0837c21║義釋之。
X05n0232_p0837c22║▲初、明大十義者。
X05n0232_p0837c23║▲一、體大。謂若相若用等，皆同真性而常遍故，即是
X05n0232_p0837c24║大字。●涅槃云：所言大者，名之為常。此明體不變易。
X05n0232_p0838a01║●如人最長，故名為大。●又云：大者，其性廣博，猶如
X05n0232_p0838a02║虗空。此明體遍。
X05n0232_p0838a03║一、體大下，別釋十大。初、體大中二：先總、後別。以二
X05n0232_p0838a04║義釋大，而云即經大字者，古人亦各十義釋其七
X05n0232_p0838a05║字，不知以七字互相釋。今明大義，則七字皆大，方
X05n0232_p0838a06║則七字皆方，廣則七字皆廣，佛則七字皆佛等，故
X05n0232_p0838a07║以體大配於大字。若總舉七字，大者，體也；方者，相
X05n0232_p0838a08║也；廣者，用也；佛者，果也；華者，因也；嚴者，智也；經者，
X05n0232_p0838a09║教也。●涅槃云：所言大者下，證上二義。先證常義，
X05n0232_p0838a10║即涅槃第三名字功德品云：佛告迦葉：是經名為
X05n0232_p0838a11║大般涅槃。上語亦善，中語亦善，下語亦善。義味深
X05n0232_p0838a12║邃，其文亦善。純備具足，清淨梵行，金剛寶藏，滿足
X05n0232_p0838a13║無缺。汝今善聽，我今當說。善男子，所言大者，名之
X05n0232_p0838a14║為常。如入大河，悉歸大海。此經如是降伏一切諸
X05n0232_p0838a15║結煩惱，又諸魔性，然後要於大般涅槃放捨身命，
X05n0232_p0838a16║是故名曰大般涅槃。釋曰：彼經具釋大般涅槃，今
X05n0232_p0838a17║但取其大字。約體不變，故名為常。以性出自古，非
X05n0232_p0838a18║造成故。故生公序云：夫真理自然，悟亦冥符。真則
X05n0232_p0838a19║無差，悟豈容易？不易之體，為湛然常照。但從迷乖
X05n0232_p0838a20║之，事未在我。苟能涉求，便返迷歸極。歸極得本，而
X05n0232_p0838a21║似始起。始則必終，常以之昧。若尋其趣，乃是我始
X05n0232_p0838a22║會之，非照今有。照不在今，即是莫先為大。既云大
X05n0232_p0838a23║矣，所以稱常。常必滅累，復曰般泥洹也。正順今意。
X05n0232_p0838a24║涅槃第二十五亦云：所言大者，名不可思議，以體
X05n0232_p0838b01║絕常境故。言如人最長者，謂無一法，先法界故。故
X05n0232_p0838b02║老子云：有物混成，先天地生。寂兮寥兮，獨立而不
X05n0232_p0838b03║改，周行而不殆，可以為天下母。吾不知其名，字之
X05n0232_p0838b04║曰道，強為之名曰大。釋曰：彼以虗無為道，理異釋
X05n0232_p0838b05║門，言可證此。●又云：大者，其性廣博下，二、證上遍
X05n0232_p0838b06║義。即涅槃第五如來性品。南經四相品文云：佛告
X05n0232_p0838b07║迦葉：所言大者，其性廣博。猶如有人，壽命無量，名
X05n0232_p0838b08║大丈夫。是人若能安住正法，名人中勝。故遠公分
X05n0232_p0838b09║此一文，成二種大：一、廣故名大，二、勝故名大。今但
X05n0232_p0838b10║取廣遍之義，義便引來。彼更有多故名大，如藏多
X05n0232_p0838b11║珍寶。復有高故名大，如大高山，難至其頂。復有深
X05n0232_p0838b12║故名大，猶如大海，即上不思議義。今以多即約用，
X05n0232_p0838b13║高即約果，故但用二義。於常義中，已含深勝。如人
X05n0232_p0838b14║最長，即是勝故。又言猶如虗空，復是別文。第二十
X05n0232_p0838b15║三云：又不逼者，譬如虗空，解脫亦爾。彼虗空者，喻
X05n0232_p0838b16║真解脫。真解脫者，即是涅槃。
X05n0232_p0838b17║▲二者相大，謂恒沙性德無不具故，互相即入微細
X05n0232_p0838b18║重重等，具十玄門皆其相故。即經方字，方者法也。
X05n0232_p0838b19║二、相大等者，有二意：恒沙性德與起信同，互相即
X05n0232_p0838b20║入。下即顯圓教事事無礙，亦性具矣。然遠公釋涅
X05n0232_p0838b21║槃，亦明體、相、用。體約性淨涅槃，相約方便淨涅槃，
X05n0232_p0838b22║用約應化涅槃。此通因、果。今明所證法中有三，故
X05n0232_p0838b23║不同彼。
X05n0232_p0838b24║▲三、用大。謂業用普周，如體遍故，即經廣字。
X05n0232_p0838c01║三、用大等者，文中三：初、正釋用大。
X05n0232_p0838c02║▲涅槃云：又大者，能建大義。即是約用。
X05n0232_p0838c03║二、涅槃云又大下，引證，即第四經。南經？四相品：以
X05n0232_p0838c04║迦葉復問：如佛言曰：我已久渡煩惱大海。若佛已
X05n0232_p0838c05║渡煩惱海者，何緣復納耶輸陀羅生羅睺羅？以是
X05n0232_p0838c06║因緣，當知如來未渡煩惱諸結大海。唯願如來說
X05n0232_p0838c07║其因緣。佛告迦葉：汝不應言：如來久渡煩惱大海，
X05n0232_p0838c08║何緣復納耶輸陀羅生羅睺羅？以是因緣，如來未
X05n0232_p0838c09║渡煩惱大海。善男子！是大涅槃能建大義，汝等今
X05n0232_p0838c10║當至心諦聽，廣為人說，莫生驚疑。若有菩薩摩訶
X05n0232_p0838c11║薩住大涅槃，須彌山王如是高廣，悉能取令人入
X05n0232_p0838c12║於芥子。其諸眾生依須彌者，亦不迫近，無往來想，
X05n0232_p0838c13║如本無異。唯應度者，見是菩薩以須彌山內芥子
X05n0232_p0838c14║中，復還安止本所住處。下廣說作用竟，結云：善男
X05n0232_p0838c15║子！是菩薩摩訶薩住大涅槃，則能示現種種無量
X05n0232_p0838c16║神通變化，是故名曰大般涅槃。是菩薩摩訶薩所
X05n0232_p0838c17║可示現如是無量神通變化，一切眾生無能測量。
X05n0232_p0838c18║汝今云何能知如來習近婬欲生羅睺羅？善男子！
X05n0232_p0838c19║我已久住是大涅槃，種種示現神通變化。彼經即
X05n0232_p0838c20║約果用，今意明是即體之用、本有之用。下佛果有
X05n0232_p0838c21║相、用者，皆由本自有故。
X05n0232_p0838c22║▲良以涅槃無廣，廣與大同，故以廣釋大。方廣無大，
X05n0232_p0838c23║大與廣合，故以大釋廣。今經具有，故名配之。
X05n0232_p0838c24║三、良以涅槃下，釋妨。謂有問言：涅槃此義本釋大
X05n0232_p0839a01║字，何得以廣配之？故今通云涅槃，但言大般涅槃，
X05n0232_p0839a02║無有廣字，故大字含廣，故以能建大義、廣家之義
X05n0232_p0839a03║以釋大字。今經大字對體，廣字對用，故自別釋因
X05n0232_p0839a04║便，便通方廣之經。謂十二分教中有方廣經，無有
X05n0232_p0839a05║大字，而用大字釋方廣言。即如下，合釋方廣云：宣
X05n0232_p0839a06║說廣大甚深法故，能生無量廣大果故。皆以大釋
X05n0232_p0839a07║廣也。
X05n0232_p0839a08║▲四、果大，謂智、斷、依、正，普周法界故，即經佛字。
X05n0232_p0839a09║▲五因大，謂發菩提心，起解行願，證精勤匪懈，成諸
X05n0232_p0839a10║位故，即經華字。
X05n0232_p0839a11║五因大等者，謂發菩提心即十信，發心起解即十
X05n0232_p0839a12║住，行即十行，願即十向，證即十地，精勤匪懈通策
X05n0232_p0839a13║於前以成諸位。所以廣說因中差別者，欲收攝論
X05n0232_p0839a14║七大性故。次文當知。
X05n0232_p0839a15║▲六、智大。謂大智為主，運諸萬行，遍嚴一切，無所遺
X05n0232_p0839a16║故，即經嚴字。
X05n0232_p0839a17║▲七者、教大，謂一文一句無不結通，遍於一切十方
X05n0232_p0839a18║三際，重重無盡故，即是經字。
X05n0232_p0839a19║▲八者義大，謂所詮法盡窮法界，乃至帝網無所遺
X05n0232_p0839a20║故，即總是六字。
X05n0232_p0839a21║▲九者、境大。以上法門，普以無盡眾生為化境故。
X05n0232_p0839a22║▲十者、業大，謂盡三際時，窮法界處，常將此法利益
X05n0232_p0839a23║眾生，無休息故。
X05n0232_p0839a24║▲如攝大乘等七種大性不離於此。
X05n0232_p0839b01║如攝大乘等者，二結會他文。而言等者，等取雜集
X05n0232_p0839b02║瑜伽般若大同小異。攝大乘第一釋大乘云：若廣
X05n0232_p0839b03║釋者，七種大性共相應故，不廣說之。瑜伽四十六
X05n0232_p0839b04║云：一法大性，二發心大性，三勝解大性，四增上意
X05n0232_p0839b05║樂大性，五資粮大性，六時大性，七圓證大性。雜集
X05n0232_p0839b06║十一說：七大性者，一者境大性，二者行大性，三智，
X05n0232_p0839b07║四精進，五方便善巧，六證得，七業。彼論云：何等名
X05n0232_p0839b08║為七種大性？一者境大性，以菩薩道緣百千等無
X05n0232_p0839b09║量諸經廣大教法為境界故。二行大性，正行一切
X05n0232_p0839b10║自利利他廣大行故。三智大性，了知廣大補特伽
X05n0232_p0839b11║羅法無我故。四精進大性，於三大劫阿僧企耶方
X05n0232_p0839b12║便勤修無量百千難行行故。五方便善巧大性，不
X05n0232_p0839b13║住生死及涅槃故。六證得大性，證得如來諸力無
X05n0232_p0839b14║畏不共佛法等無量無數大功德故。七業大性，窮
X05n0232_p0839b15║生死際示現一切成菩提等，建立廣大諸佛事故。
X05n0232_p0839b16║若般若無著論：七大性者，一法，二心，三信解，四淨
X05n0232_p0839b17║心，五資粮，六時，七果。此與瑜伽大同。若與對法會
X05n0232_p0839b18║者，一法即雜集境大性，緣大教法而為境故。二心
X05n0232_p0839b19║即是行大性，即由發心行二利行故。三信解即智
X05n0232_p0839b20║大性，信解與智於境印持於境決斷大意同故。四
X05n0232_p0839b21║淨心即精進，由精進練磨，令心淨故。五、資粮即方
X05n0232_p0839b22║便善巧，由大悲、般若而為方便，與無住涅槃為資
X05n0232_p0839b23║粮故。六、時即第七業大性，窮生死際，盡未來時，建
X05n0232_p0839b24║立佛事而為業故。七、果即雜集第六證得大性，謂
X05n0232_p0839c01║證佛功德而為果故。雜集依體起用，得果不捨，因、
X05n0232_p0839c02║證居其先；般若論中約時通因、果，故果居時後。餘
X05n0232_p0839c03║之次第，二論意同，謂依教起行，達甚深理，精進長
X05n0232_p0839c04║時，不滯二邊，證大勝果，窮生死際，建立佛事，故名
X05n0232_p0839c05║為大。雜集即是對法，瑜伽大同般若。今疏體大即
X05n0232_p0839c06║第三智大之中所知無我之理。二、相大，亦所知攝，
X05n0232_p0839c07║亦法大性，即境攝故。三、用大，即方便大，而是即體
X05n0232_p0839c08║之用，亦境攝故。四、果大全同。五、因大攝。其五大性：
X05n0232_p0839c09║一、發菩提心，即是心大；二、起解者，攝勝解大；三、行、
X05n0232_p0839c10║願、證，並是行大，是十地因證，非果證故；四、精勤匪
X05n0232_p0839c11║懈，即淨心、精進大；五、成就諸位，即攝資粮大。六、智
X05n0232_p0839c12║大全同，而義小異，通了性、相、因、果等故。七、教大即
X05n0232_p0839c13║是境、法大性。八、義通前六，但除教故。九、名同雜集
X05n0232_p0839c14║初一，而義同時大及與方便善巧。十同第六，而具
X05n0232_p0839c15║含二論。時、業二名為對題中七字攝十，故有開、合
X05n0232_p0839c16║及次不同，而義無違，故云七種大性不離於此。或
X05n0232_p0839c17║相大一種，二論略無，理亦無失。又通約十大，教旨
X05n0232_p0839c18║小殊，不妨有異。
X05n0232_p0839c19║▲二、方十義者。方者，法也。即前十大，皆名為法，謂體
X05n0232_p0839c20║法、相法等。
X05n0232_p0839c21║謂體法、相法。等者，等取下八，謂用法、果法等。法是
X05n0232_p0839c22║軌持，能持自性，故十皆法。
X05n0232_p0839c23║▲三、廣十義者，廣者，多也。用多繁興，包無不盡故，則
X05n0232_p0839c24║前十皆多。即明一遍一切，名之為大，一攝一切，名之
X05n0232_p0840a01║為廣，亦可及此。此約離釋。
X05n0232_p0840a02║三、廣十義等者，疏文有二：先離釋廣字。
X05n0232_p0840a03║▲若合釋方廣二字，亦有十義：一、廣依義，謂言教繁
X05n0232_p0840a04║廣為生依故。二、廣說義，宣說廣大甚深法故。三、廣破
X05n0232_p0840a05║義，破一切障無有餘故。四、廣超義，無有諸法能比類
X05n0232_p0840a06║故。五、廣治義，具攝無邊對治之法為能治故。六、廣攝
X05n0232_p0840a07║義，通攝無邊異類法故。七、廣德義，具攝二嚴諸勝德
X05n0232_p0840a08║故。八、廣生義，能生無量廣大果海故。九、廣絕義，非是
X05n0232_p0840a09║心識稱量所能知故。十、廣知義，具足種智破邪見障
X05n0232_p0840a10║無有餘故。
X05n0232_p0840a11║後合釋順諸經論釋方廣經，於中二：先正釋十義
X05n0232_p0840a12║也。
X05n0232_p0840a13║▲此之十義，前四即雜集第十一中四義，後六即入
X05n0232_p0840a14║大乘論第一中六義。
X05n0232_p0840a15║後此之十義下，結示本源。言前四即雜集第十一
X05n0232_p0840a16║中四義者，彼論云：方廣者，謂菩薩藏相應言說，如
X05n0232_p0840a17║名方廣，亦名廣破，亦名無比。為何義故名為方廣？
X05n0232_p0840a18║一切有情利益安樂所依處故，宣說廣大甚深法
X05n0232_p0840a19║故。為何義故名為廣破？以能廣破一切障故。為何
X05n0232_p0840a20║義故名為無比？無有諸法能比類故。此方廣等，皆
X05n0232_p0840a21║是大乘義差別名。釋曰：此論標以三名，釋成四義。
X05n0232_p0840a22║以方廣中有二義故，次第無差。言後六即入大乘
X05n0232_p0840a23║論第一中六義者，彼論云：毗佛略者，是摩訶衍。何
X05n0232_p0840a24║以故名毗佛略？經：為諸眾生說對治法，名毗佛略；
X05n0232_p0840b01║亦有眾多乘故，名毗佛略；亦以多莊嚴具故，名毗
X05n0232_p0840b02║佛略；亦能出生無量大果報故，名毗佛略；非是稱
X05n0232_p0840b03║量所能知故，名毗佛略；斷除一切諸邪見故，名毗
X05n0232_p0840b04║佛略。釋曰：次第與疏全同，但以毗佛略隔之，以成
X05n0232_p0840b05║六義。然其第一說對治法，似雜集論第三廣破。集
X05n0232_p0840b06║約所破，此約能破，故亦不同。五非是稱量，似於集
X05n0232_p0840b07║論第四無比。集約法不可類，此約心不能知，故並
X05n0232_p0840b08║不同。而刊定記云：以對治與破障是同，乃除入論
X05n0232_p0840b09║第一。加起論菩薩藏相應言說為五者，殊失論意。
X05n0232_p0840b10║以菩薩藏相應言說是總揀小故，總揀已竟，方標
X05n0232_p0840b11║三名，釋成四義耳。若欲以集論之四攝入論之六
X05n0232_p0840b12║者，一即第二廣攝；二即三四，廣德、廣生皆深法故；
X05n0232_p0840b13║三即一六，對治、破見皆破義故；四即第五，廣超、廣
X05n0232_p0840b14║絕大意同故。今取小異，並開為十，則二論不同。謂
X05n0232_p0840b15║集論一約言教，入論二約所攝；集論二約通辨甚
X05n0232_p0840b16║深，入論別開；三約二嚴通因，四約能生唯果；集論
X05n0232_p0840b17║三約合明對治，入論別分。一治煩惱，六破智障。雜
X05n0232_p0840b18║集第四似入論第五，已如前會，故成十義。然為順
X05n0232_p0840b19║二論之次，故不依題之次。若欲配經者，一廣絕是
X05n0232_p0840b20║大，體絕眾相不思議故；二廣超是方，妙法無類故；
X05n0232_p0840b21║三廣攝是廣，攝無邊故；四廣知是佛，具種智故；五
X05n0232_p0840b22║廣破、六廣治、七廣生，三皆華字，並是因故；八廣德
X05n0232_p0840b23║是嚴，具二嚴故；九廣依是經，依言教故；十廣說是
X05n0232_p0840b24║義，說甚深法是所說故。即總上六字，亦可通七。
X05n0232_p0840c01║▲四、解佛十義者，即是十佛：大即法界佛，方即本性
X05n0232_p0840c02║佛，廣即涅槃佛及隨樂佛，佛即成正覺佛，華即願佛
X05n0232_p0840c03║及三昧佛，嚴即業報佛，經即住持佛。總不離心七字，
X05n0232_p0840c04║皆是心佛。釋十佛義，如八地中及離世間品辨。
X05n0232_p0840c05║四、解佛十義等者，文有三解：初、依本經。言如八地
X05n0232_p0840c06║中及離世間品辨者，上教緣中已廣其義，今更略
X05n0232_p0840c07║明。八地明十身，即離世間品十佛。八地云：知如來
X05n0232_p0840c08║身有菩提身、願身、化身、力持身、相好莊嚴身、威勢
X05n0232_p0840c09║身、意生身、福德身、法身、智身。離世間品五十三中
X05n0232_p0840c10║說十種佛，所謂：成正覺佛、願佛、業報佛、住持佛、涅
X05n0232_p0840c11║槃佛、法界佛、心佛、三昧佛、本性佛、隨樂佛。十佛即
X05n0232_p0840c12║是十身。若欲會者，正覺是菩提身，願佛即願身，業
X05n0232_p0840c13║報佛即相好莊嚴身，住持佛即力持身，涅槃佛即
X05n0232_p0840c14║化身，法界佛即法身，心佛即威勢身，三昧佛即福
X05n0232_p0840c15║德身，本性佛即智身，隨樂佛即意生身。今疏為順
X05n0232_p0840c16║經題，故不依彼二經之次。言大即法界佛者，大即
X05n0232_p0840c17║法界體故；方即是本性智故；廣即涅槃佛者，化周
X05n0232_p0840c18║遍故；亦隨樂佛者，隨自、他意，無不生故；佛是梵言，
X05n0232_p0840c19║此即覺故；華即願佛及三昧佛者，並是因故；嚴謂
X05n0232_p0840c20║萬行之因，嚴成相好莊嚴身故；經教住持，法不墜
X05n0232_p0840c21║故；總不離心即心佛者，是威勢身，心伏勝故。
X05n0232_p0840c22║▲又佛地論第一說：佛亦具十義，謂具一切智、一切
X05n0232_p0840c23║種智，離煩惱障及所知障，於一切法、一切種相能自
X05n0232_p0840c24║開覺，亦能開覺一切有情，如睡夢覺，如蓮華開，故名
X05n0232_p0841a01║為佛。
X05n0232_p0841a02║又佛地論第一下，第二、引佛地論。論無別釋，今當
X05n0232_p0841a03║略辨。攝此十句以為五對：一、能證智；二、所斷障；三、
X05n0232_p0841a04║所證理；四、所成益；五、顯覺相。前四法說，後一喻明。
X05n0232_p0841a05║然此五對一一相屬：一、能證智，即具一切智是根
X05n0232_p0841a06║本智，一切種智是後得智。二、所斷中，以一切智斷
X05n0232_p0841a07║煩惱障，一切種智斷所知障，種類而知故。三、所證
X05n0232_p0841a08║理中，一切法者即真諦法也，一切種相者俗諦法
X05n0232_p0841a09║也。以一切智總相觀法之性，以一切種智別相觀
X05n0232_p0841a10║法之相，由證法性除煩惱障，由達法相斷所知障。
X05n0232_p0841a11║四、所成益者，一則自利，二者利他。上之三對俱通
X05n0232_p0841a12║二利。若取別義，以一切智自證法性便是自覺，以
X05n0232_p0841a13║一切種智覺法之相故能覺他。五、顯覺相中，如睡
X05n0232_p0841a14║夢覺者，以一切智覺法之性，頓破無明煩惱睡故。
X05n0232_p0841a15║如蓮華開者，以於種智覺法之相開悟法門，如於
X05n0232_p0841a16║華開得見蓮故。前即覺察後即覺悟，亦可前是覺
X05n0232_p0841a17║悟後為覺察，此五無缺方稱覺滿，名曰妙覺，離覺
X05n0232_p0841a18║所覺而盡覺故。上之解釋未見經論，理必應然。
X05n0232_p0841a19║▲又真諦引真實論亦有十義，恐繁不引。
X05n0232_p0841a20║又真諦引不引者，即真諦三藏七事記中引。言十
X05n0232_p0841a21║義者，謂覺勝天皷：一、不由他悟；二、斷二無知；三、已
X05n0232_p0841a22║過睡夢；四、譬如蓮華；五、性淨無染；六、具足三義；七、
X05n0232_p0841a23║具足三德；八、具三寶性；九、自知令他知；十、初言覺
X05n0232_p0841a24║勝天皷者，天鼓有四德，今並過之：一、能覺諸天，賊
X05n0232_p0841b01║來云賊來、賊去云賊去；佛即不爾，能令眾生覺三
X05n0232_p0841b02║煩惱，若生知生、若滅知滅。二、天鼓能護天眾、能破
X05n0232_p0841b03║修羅；佛亦不爾，能救三苦、能破四魔。三、天鼓能令
X05n0232_p0841b04║諸天受五欲樂；佛亦不爾，能令眾生受出世樂。四、
X05n0232_p0841b05║天鼓能令諸天生貪著心；佛亦不爾，能令眾生生
X05n0232_p0841b06║出世心。具此四過，故云覺勝天鼓。二、不由他悟者，
X05n0232_p0841b07║無師自然智故。三、斷二無知者，即是煩惱無知、所
X05n0232_p0841b08║知無知。四、已過睡夢者，凡夫睡而不夢，唯煩惱故；
X05n0232_p0841b09║二乘亦睡亦夢，以有無明及妄智故；佛不睡不夢，
X05n0232_p0841b10║無有無明，捨妄解故。五、譬如蓮華者，日光照觸蓮
X05n0232_p0841b11║華即開，十地行成佛智自發。六、性淨無染者，因時
X05n0232_p0841b12║雖有煩惱，五義不染：一、佛無相故，譬如煙霧不能
X05n0232_p0841b13║染空；二、是對治故，譬如鎔鐵不停蚊蚋；三、非處所
X05n0232_p0841b14║故，譬如大石不能住空；四、無轉異故，譬如白玉涅
X05n0232_p0841b15║而不緇；五、妄不染真，譬如幻刀不能斫石。因時有
X05n0232_p0841b16║惑尚不能染，果時惑盡豈當有染？七、具足三義者，
X05n0232_p0841b17║即是三佛：一、假名佛，謂六神通；二、寂靜佛，謂惑不
X05n0232_p0841b18║生；三、真實佛，謂即真如。八、具足三德者，謂摩訶般
X05n0232_p0841b19║若、解脫、法身。九、具三寶性者，謂同體三寶。十、自知
X05n0232_p0841b20║令他知者，即是二利，謂佛智慧力照真如境名曰
X05n0232_p0841b21║自知，復以慈悲力說十二部經令他知也。釋曰：以
X05n0232_p0841b22║此十義有同佛地，故恐繁文。
X05n0232_p0841b23║▲五、釋華十義者，一、含實義，表於法界含性德故。二、
X05n0232_p0841b24║光淨義，本智明顯故。三、微妙義，一一諸行同法界故。
X05n0232_p0841c01║四、適悅義，順物機故。五、引果義，行為生因，起正覺故。
X05n0232_p0841c02║六、端正義，行與願俱，無所缺故。七、無染義，一一行門
X05n0232_p0841c03║三昧俱故。八、功成義，所修德業善巧成故。九、芬馥義，
X05n0232_p0841c04║眾德住持，流馨彌遠故。十、開敷義，眾行敷榮，念心開
X05n0232_p0841c05║覺故。
X05n0232_p0841c06║五、釋華十義下，疏文有二：第一、別釋十華，第二、總
X05n0232_p0841c07║相料揀。前中即如次配於十佛。如一含實義，表法
X05n0232_p0841c08║界佛含性、德故。為對十佛，故為此次。亦可配於十
X05n0232_p0841c09║度之因，而不依次，為順題故。一即般若，二即智度，
X05n0232_p0841c10║三即方便，四即尸羅，五即忍辱，六即是願，七即禪
X05n0232_p0841c11║定，八即是檀，九即是力，十即精進。此意如下普眼
X05n0232_p0841c12║長者，以十度因成十身果。故彼經云：為欲令其具
X05n0232_p0841c13║佛相好，稱揚、讚歎檀波羅蜜，即成相好莊嚴身故。
X05n0232_p0841c14║二云：為欲令其得佛淨身，悉能遍至一切處故，稱
X05n0232_p0841c15║揚、讚歎尸波羅蜜，即意生身。三、為欲令其得佛清
X05n0232_p0841c16║淨不思議身，稱揚、讚歎忍波羅蜜，即菩提身。四、為
X05n0232_p0841c17║欲令其獲於如來無能勝身，稱揚、讚歎精進波羅
X05n0232_p0841c18║蜜，即威勢身。五、為欲令其得於清淨無與等身，稱
X05n0232_p0841c19║揚讚歎禪波羅蜜，即福德身；六、為欲令其顯現如
X05n0232_p0841c20║來清淨法身，稱揚讚歎般若波羅蜜，即是法身；七、
X05n0232_p0841c21║為欲令其現佛世尊清淨色身，稱揚讚歎方便波
X05n0232_p0841c22║羅蜜，即是化身；八、為欲令其為諸眾生住一切劫，
X05n0232_p0841c23║稱揚讚歎願波羅蜜，即是願身；九、為欲令其現清
X05n0232_p0841c24║淨身，悉過一切諸佛剎土，稱揚讚歎力波羅蜜，即
X05n0232_p0842a01║力持身；十、為欲令其現清淨身，隨眾生心悉使歡
X05n0232_p0842a02║喜，稱揚讚歎智波羅蜜，即是智身。末云：為欲令其
X05n0232_p0842a03║獲於究竟淨妙之身，稱揚讚歎永離一切諸不善
X05n0232_p0842a04║法，即圓淨十度八萬四千波羅蜜門。萬德頓具，該
X05n0232_p0842a05║上十華，是故梵本名為離華。上約相顯，別配十度；
X05n0232_p0842a06║若約圓融，一一行門皆具十義，可以意得。
X05n0232_p0842a07║▲然華有二種：一、草木華，喻萬行因，然或與果俱，或
X05n0232_p0842a08║不與俱；二、嚴身華，通金、玉等，喻於神通、眾相等，唯與
X05n0232_p0842a09║果俱。前十義中，一、五、九、十局於草、木，餘通二華。
X05n0232_p0842a10║然華有二種下，第二、總相料揀。其引果華亦喻生
X05n0232_p0842a11║因，其嚴身華亦喻了因，此二無礙。言或與果俱者，
X05n0232_p0842a12║如蓮華等因該果海，果徹因源圓融行故。或不與
X05n0232_p0842a13║俱者，杏奈等華因果區分，行布行位不相雜故。此
X05n0232_p0842a14║二無礙是此中華。言神通眾相等者，淨行品云：若
X05n0232_p0842a15║見華開當願眾生，神通等法如華開敷。若見樹華
X05n0232_p0842a16║當願眾生，眾相如華具三十二。神通眾相果上用
X05n0232_p0842a17║故，云與果俱。然神通雖乃通因，且就金玉之華與
X05n0232_p0842a18║身俱說。
X05n0232_p0842a19║▲六、釋嚴者，即上十華同嚴一佛，為嚴不同，亦是十
X05n0232_p0842a20║義。
X05n0232_p0842a21║六、釋嚴者下，疏文有三十八義，且為三節：初十總
X05n0232_p0842a22║釋，次十別釋，後十八句互嚴。今初，言為嚴不同者，
X05n0232_p0842a23║如以十寶嚴，一、金佛，一、真珠嚴，二、珊瑚嚴等。一佛
X05n0232_p0842a24║十嚴，歷於十佛，便成百嚴，約圓融修故。
X05n0232_p0842b01║▲又上十華如次嚴前十佛，即是十義，而總別無礙。
X05n0232_p0842b02║又上十華等者，第二、別釋，義同一度成一佛故。總
X05n0232_p0842b03║別無礙者，總融上二，行布、圓融二無礙故。
X05n0232_p0842b04║▲更有十義：一、用因嚴果以成人故，是佛華嚴果，由
X05n0232_p0842b05║因得故。二、以果嚴因以顯勝，成果之後，令一一因行
X05n0232_p0842b06║皆無際故。三、以人嚴法而顯用，謂佛曠劫修因，方顯
X05n0232_p0842b07║法之體用故。四、以法嚴人以顯圓，若不得法之體用，
X05n0232_p0842b08║因果不能圓妙故。五、以體嚴用以令周，謂用不得體，
X05n0232_p0842b09║不周遍故。六、以用嚴體而知本，若無大用，不顯體本
X05n0232_p0842b10║之廣故。七、以體嚴相而知妙，謂相若有體，便即入重
X05n0232_p0842b11║重故。八、以相嚴體以明玄，體如無相，不顯體深玄故。
X05n0232_p0842b12║九、以義嚴教超言念，由所詮難思，能詮言離故。十、諸
X05n0232_p0842b13║因互嚴以融攝，如禪非智無以窮其寂，智非禪無以
X05n0232_p0842b14║深其照等。
X05n0232_p0842b15║更有十義下，第三、約互嚴說。於中有二：一、別約十
X05n0232_p0842b16║義，五、對以互相嚴，二、收成四句以顯互嚴。今初，十
X05n0232_p0842b17║義在文可知，然亦是於別釋得名中釋名之義。若
X05n0232_p0842b18║約相融，皆持業釋；若約當相，皆依主釋。如第一、用
X05n0232_p0842b19║因嚴果，是華嚴之佛故；二、即佛之華故；三、即佛華
X05n0232_p0842b20║嚴之大方廣；四、即大方廣之佛華嚴；五、即大之方
X05n0232_p0842b21║廣；六、即方廣之大；七、即大之方；八、即方之大；九、即
X05n0232_p0842b22║大方廣佛華嚴之經；十、諸因互嚴，乃含多義，謂施
X05n0232_p0842b23║之戒、戒之施、定之慧、慧之定等。前四成對，後一非
X05n0232_p0842b24║對。但可大等嚴經，不可以經嚴大等，故不成對。又
X05n0232_p0842c01║為欲顯因互嚴故。言禪非智，無以窮其寂等者，舉
X05n0232_p0842c02║一為式，餘可類取。謂禪無智，但是事定，若得智慧，
X05n0232_p0842c03║觀於心性，為上定故；智不得禪，乃為散善，分別慧
X05n0232_p0842c04║故；慧若有定，如密室燈，寂而能照，離動分別，成實
X05n0232_p0842c05║慧故。所言等者，等餘萬行。如施不得戒，非是真施，
X05n0232_p0842c06║破戒行施，非真福故；戒不得施，亦非真戒，慳貪不
X05n0232_p0842c07║息，非真戒故；不捨財法，正犯戒故。餘並可思。
X05n0232_p0842c08║▲又上來互嚴皆有相資、相即四句，今且約理、行互
X05n0232_p0842c09║嚴以明。
X05n0232_p0842c10║又上來互嚴下，第二、收成四句。於中二：先總標；後
X05n0232_p0842c11║初相資四句下，別釋。
X05n0232_p0842c12║▲初、相資四句者，一、理由修顯，故以行華嚴理。二、行
X05n0232_p0842c13║從理發，則以理華嚴行。梁攝論云：無不從此法界流，
X05n0232_p0842c14║無不還證此法身故。
X05n0232_p0842c15║無不從此法界流者，即從本起末，證行從理發。無
X05n0232_p0842c16║不還證此法身者，攝末歸本，證理由修顯。
X05n0232_p0842c17║▲三、理行俱融不二而二。
X05n0232_p0842c18║▲非真流之行，無以契真；非起行之真，不從行顯。
X05n0232_p0842c19║▲良以體融行而因圓，行該真而果滿，是故標為佛
X05n0232_p0842c20║華嚴也。
X05n0232_p0842c21║三、理行俱融不二而二下，此句有三節：一、此上正
X05n0232_p0842c22║釋，以互融故不二，不壞兩相故而二。非真流之行
X05n0232_p0842c23║下，第二、反成上義。上句反成行融理，次非起行之
X05n0232_p0842c24║真不從行顯者，反成上理融行。良以體融行下，三、
X05n0232_p0843a01║正成前義。言體融行而因圓者，行即是因，以體融
X05n0232_p0843a02║行故因行圓滿。行該真而果滿者，正成上行融理
X05n0232_p0843a03║也。行不該真何由得果耶？
X05n0232_p0843a04║▲四、理行俱泯，二而不二。以理之行故非行，行之理
X05n0232_p0843a05║故非理，是則能所兩亡，超情絕想，非嚴非不嚴，是謂
X05n0232_p0843a06║華嚴。
X05n0232_p0843a07║四、理行俱泯，此句易了。然上互融，行融理而行在，
X05n0232_p0843a08║理融行而理存，故不二而二。今理行相奪，故云二
X05n0232_p0843a09║而不二。
X05n0232_p0843a10║▲相即四句，理行全收，准思可見，則法喻交暎，昭然
X05n0232_p0843a11║有在。
X05n0232_p0843a12║相即四句下，但例前釋。若力用交徹即說相資，有
X05n0232_p0843a13║體無體即言相即。若具作者：一者、唯理，無不真故；
X05n0232_p0843a14║二者、唯行，理廢己故；三者、俱融，即行即理為一味
X05n0232_p0843a15║故；四者、俱泯，理即行故非理，行即理故非行，故雙
X05n0232_p0843a16║絕也。言法喻交暎者，以華嚴像為喻，喻以因行嚴
X05n0232_p0843a17║佛故。
X05n0232_p0843a18║▲七、華經十義。雜心五義，已見上文。佛地論有二義：
X05n0232_p0843a19║一、貫穿所說，二、攝持所化。即雜心結鬘一義含之。應
X05n0232_p0843a20║除結鬘，開成六義，依此方訓。復有四義：一、常，二、法，並
X05n0232_p0843a21║如前辨。三、經義，即眾生逕路。四、典義，令見聞正故。寶
X05n0232_p0843a22║雲經中亦有十義，恐繁不引。
X05n0232_p0843a23║七、釋經十義。雜心五義已見上文者，即藏攝中，謂：
X05n0232_p0843a24║一、出生；二、顯示；三、湧泉；四、繩墨；五、結鬘。餘則可知。
X05n0232_p0843b01║▲第四、別釋得名者，先得後釋。先得名者，大以當體
X05n0232_p0843b02║受名，常遍為義。常即竪無初際，遍則橫該無外。方以
X05n0232_p0843b03║就法得名，軌持為義。雙持體相，軌生物解故。廣以從
X05n0232_p0843b04║用得名，包博為義。包則廣容，博則廣遍。佛以就人得
X05n0232_p0843b05║名，覺照為義。照則朗萬法之幽邃，覺則悟大夜之重
X05n0232_p0843b06║昏。華以從喻得名，感果嚴身為義。感果則萬行圓成，
X05n0232_p0843b07║嚴身則眾德備體。嚴以功用受名，資莊為義。謂資廣
X05n0232_p0843b08║大之體用，莊真應之佛身。經以能詮得名，攝持為義。
X05n0232_p0843b09║持性相之無盡，攝眾生之無邊。
X05n0232_p0843b10║第四、別釋得名等者，此中得名各取前七字別義，
X05n0232_p0843b11║例皆二義釋之，類前可知。
X05n0232_p0843b12║▲後釋名者，一、就法中體、用相對，大之方廣謂有體
X05n0232_p0843b13║之相、用故，方廣之大有相、用之體故，皆依主釋。若相
X05n0232_p0843b14║即者，即持業釋。二、就人中果、行相望，佛之華非因位
X05n0232_p0843b15║之行故，華之佛非餘行之佛故，亦通相即。三、以人、法
X05n0232_p0843b16║相對，大方廣之佛華嚴非小權乘之佛等故，佛華嚴
X05n0232_p0843b17║之大方廣非因位所得法故，相即可知。四、教、義相對，
X05n0232_p0843b18║亦通二釋。教望於義，及前人望於法，兼通有財，並可
X05n0232_p0843b19║思准。
X05n0232_p0843b20║此中釋名即前對辨開合中，五對之中俱除法喻
X05n0232_p0843b21║一對，用餘四對以法喻一對，華之一字已屬因門
X05n0232_p0843b22║故略無之。四對之中望前有二異：一前則從寬至
X05n0232_p0843b23║狹故先明教義，今從狹至寬故先明體用。又前從
X05n0232_p0843b24║下釋上故先明教義，今從上釋下故後明教義。而
X05n0232_p0843c01║前五對中後明人中因果者，以因是華字，借喻中
X05n0232_p0843c02║華故在後明前，從寬至狹義已盡故。四教義相對
X05n0232_p0843c03║亦通二釋者，以易知故不出。若具釋者，應云大方
X05n0232_p0843c04║廣佛華嚴之經揀非涅槃等經故，經之大方廣佛
X05n0232_p0843c05║華嚴揀非論中之所明故。而四對皆具二釋者，約
X05n0232_p0843c06║行布則依主，約圓融則持業教。望於義下，謂四對
X05n0232_p0843c07║之中後二對中通於三釋，謂經中有大方廣佛華
X05n0232_p0843c08║嚴故，如對法藏論全取他名以目經故，佛華嚴有
X05n0232_p0843c09║大方廣故，故云可思。
X05n0232_p0843c10║▲第五、展演無窮者，謂初於最清淨法界開為理、智
X05n0232_p0843c11║兩門，即涅槃、菩提之異。
X05n0232_p0843c12║第五展演無窮等者，然此一四門皆關脉中，意此
X05n0232_p0843c13║門中彼有二義：一展一為多，二類結成本。類結成
X05n0232_p0843c14║本不異前第七部類品會中本部，故此不明。又此
X05n0232_p0843c15║展中並皆略示而有十重：一展法界為理智二門，
X05n0232_p0843c16║理即大方廣是所證，法界為涅槃，智即佛華嚴為
X05n0232_p0843c17║能證。菩提雖有六字，但是二法。
X05n0232_p0843c18║▲又理開體用，即大方廣。智開因果，即佛華嚴。總連
X05n0232_p0843c19║合成詮，即題中經字。
X05n0232_p0843c20║二、又展理智為題目，即大是體性包含，方廣是業
X05n0232_p0843c21║用周遍，故云理開體用。佛即是果，華嚴是因，故云
X05n0232_p0843c22║智開因果。
X05n0232_p0843c23║▲又展此目以為初會。初會總故，十海是理，十智是
X05n0232_p0843c24║智。十海之中含於體用，十智之中亦含因果。又華藏
X05n0232_p0844a01║世界及遮那遍中即依正二果，皆是佛字。大威光太
X05n0232_p0844a02║子略示因華。彼二所證所觀即大方廣，即總成一會
X05n0232_p0844a03║所信因果體用。
X05n0232_p0844a04║三、又展此目為初會。於中自有二重：一、但世界成
X05n0232_p0844a05║就品初牒問許說中已具題目；二、通就一會以示
X05n0232_p0844a06║品目。言十海之中含於體用者，即初也。十海者：一、
X05n0232_p0844a07║一切世界海，二、一切眾生海，三、一切諸佛海，四、一
X05n0232_p0844a08║切法界海，五、一切眾生業海，六、一切眾生根欲海，
X05n0232_p0844a09║七、一切諸佛法輪海，八、一切三世海，九、一切如來
X05n0232_p0844a10║願力海，十、一切如來神變海。七、九與十，此三是用，
X05n0232_p0844a11║餘皆是體。此十本具，皆是所證，故名為理。十之相
X05n0232_p0844a12║差，是事法界；十之真性，是理法界。理、事相融，並為
X05n0232_p0844a13║所證之理，故云十海是理。言智含因果者，上言十
X05n0232_p0844a14║智者，知上十海即是十智，而名小開合。經云：佛子！
X05n0232_p0844a15║諸佛世尊知一切世界海成壞清淨智不可思議：
X05n0232_p0844a16║一、知一切眾生業海智不可思議，二、知一切法界
X05n0232_p0844a17║安立海智，三、說一切無邊佛海智，四、入一切欲解
X05n0232_p0844a18║根海智，五、一念普知一切三世海智，六、顯示一切
X05n0232_p0844a19║如來無量願海智七、示現一切佛神變海智八、轉
X05n0232_p0844a20║法輪智九、建立演說海智十。此上皆有不可思議
X05n0232_p0844a21║之言，唯願海是因，餘皆是果。若約所知，一、三、四、八、
X05n0232_p0844a22║九、十皆果，餘四為因，三世通因果。又華藏世界下，
X05n0232_p0844a23║二、通就一會以示品目，則題目該於一會。言遮那
X05n0232_p0844a24║遍中者，非唯遍於華藏，亦遍法界，以世界成就品
X05n0232_p0844b01║亦說毗盧遍嚴淨故。彼偈云：所說無邊眾剎海毗
X05n0232_p0844b02║盧遮那悉嚴淨世尊境界不思議智慧神通亦如
X05n0232_p0844b03║是。況第六經云：毗盧遮那佛願力周法界一切國
X05n0232_p0844b04║土中恒轉無上輪。第五經云：佛所莊嚴廣大剎等
X05n0232_p0844b05║於一切微塵數清淨佛子悉滿中雨不思議最妙
X05n0232_p0844b06║法。又華藏品云：華藏世界海法界等無別。又一一
X05n0232_p0844b07║塵中見法界皆普遍義，故遮那遍中之言亦已攝
X05n0232_p0844b08║於世界成就品矣。言彼二所證所觀即大方廣者，
X05n0232_p0844b09║果證法界大方廣，因觀法界大方廣。
X05n0232_p0844b10║▲又展此會，以成後八四周因果。各因是華，果即是
X05n0232_p0844b11║佛。其所修所證之體用，即大方廣。
X05n0232_p0844b12║又展此會以成後八者，即第四節展成一部。
X05n0232_p0844b13║▲又展此九會周遍十方。謂如第二會光明覺品，辨
X05n0232_p0844b14║一類之會已遍十方，餘會亦爾。
X05n0232_p0844b15║又展此九會周遍十方者，即第五節。言如第二會
X05n0232_p0844b16║光明覺品者，舉一會又以為體式，謂光明覺品總
X05n0232_p0844b17║有二十六節，故光最後遍周法界、虗空界，皆云：彼
X05n0232_p0844b18║一一世界皆有百億閻浮提，乃至百億色究竟天，
X05n0232_p0844b19║其中所有悉皆明現。彼一一閻浮提中悉見如來
X05n0232_p0844b20║坐蓮華藏師子之座，十佛剎微塵數菩薩所共圍
X05n0232_p0844b21║繞，悉以佛神力故，十方各有一大菩薩，一一各與
X05n0232_p0844b22║十佛剎微塵數諸菩薩俱來諸佛所等。釋曰：此即
X05n0232_p0844b23║遍十方文。既同百億閻浮提等，故是同類世界。言
X05n0232_p0844b24║餘會亦爾者，下之七會及第一會皆遍十方，如第
X05n0232_p0844c01║二會，故諸會末多結周遍。
X05n0232_p0844c02║▲又展此諸會，各有主伴。如說十住十方菩薩證云：
X05n0232_p0844c03║十方國土皆說此法，則前遍法界之會，各有重重主
X05n0232_p0844c04║伴。
X05n0232_p0844c05║又展此諸會各有主伴者，即第六節也。上來但明
X05n0232_p0844c06║主經之遍，今辨伴經之遍，而引第三會文，則前遍
X05n0232_p0844c07║法界之會各有重重主伴者，此言例上遍法界之
X05n0232_p0844c08║九會也。
X05n0232_p0844c09║▲乃至遍於塵剎。
X05n0232_p0844c10║乃至遍於塵剎者，第七節也。上但遍國，今則遍塵。
X05n0232_p0844c11║▲異類界等。
X05n0232_p0844c12║異類界等者，即第八、第九節也。上來七節，但遍同
X05n0232_p0844c13║類，八遍異類樹形等剎。而疏言等者，等取第九節
X05n0232_p0844c14║異類剎塵。謂具類之剎，亦以塵成，塵亦有剎。於中
X05n0232_p0844c15║說經，經尤多矣。
X05n0232_p0844c16║▲無盡時會。
X05n0232_p0844c17║無盡時會者，即第十節，謂上同類異類若剎若塵，
X05n0232_p0844c18║皆悉重重猶如帝網，時會與法皆無盡也。
X05n0232_p0844c19║▲皆不出大方廣佛華嚴清淨法界。
X05n0232_p0844c20║皆不出等者，舉題總收也。清淨法界者，舉本總收，
X05n0232_p0844c21║明從一法界無名無相之中，展成無盡。
X05n0232_p0844c22║▲第六卷，攝相盡。謂從後漸卷，乃至不出九會，九會
X05n0232_p0844c23║不離初會，初會不離總題，總題不出理智。非理不智
X05n0232_p0844c24║故，理外無智。非智不理故，智外無理。則理智不二，亦
X05n0232_p0845a01║攝智從理。離體無用，攝用歸體。體性自離故，體即非
X05n0232_p0845a02║體。本來清淨，強名之清淨法界。是以極從無盡，乃至
X05n0232_p0845a03║一字無字，皆攝華嚴性海，無有遺餘。
X05n0232_p0845a04║第六卷攝相盡者，相字去聲，乃至無字法界之相
X05n0232_p0845a05║亦不存故。然但解上展則解此卷，故云後後漸卷。
X05n0232_p0845a06║言乃至不出九會者，乃至二字略後五重不出九
X05n0232_p0845a07║會，是第四節耳。若具應云：一卷無盡時處歸異類
X05n0232_p0845a08║界塵，二卷異類界塵歸異類界，三卷異類界不出
X05n0232_p0845a09║同類界塵，四卷同類界塵不出同類剎主伴經，五
X05n0232_p0845a10║卷主伴不出主經結遍十方，六卷遍十方不出九
X05n0232_p0845a11║會，七歸初會，八歸總題，九歸理智，十歸清淨法界。
X05n0232_p0845a12║非理不智下是第十節卷。理智歸法界而有二意：
X05n0232_p0845a13║一者理智之中隨舉其一，即攝於二但成一味；二
X05n0232_p0845a14║者以智為用、以理為體，但攝智歸理、不攝理歸智。
X05n0232_p0845a15║初攝二為一唯一理字，理體性離一亦不存，故云
X05n0232_p0845a16║無字。又准前展亦合云總題，不出體用因果。因果
X05n0232_p0845a17║雖殊不出一智，體用雖異不出一理，然後方融理
X05n0232_p0845a18║智，但不異前故略示耳。若從七字倒收者，攝教從
X05n0232_p0845a19║義但有大方廣佛華嚴，攝人從法但有大方廣，攝
X05n0232_p0845a20║用歸體不離於大。古人云：一言無不略盡，殊說更
X05n0232_p0845a21║無異盈。又大體性離言思斯絕，唯證相應耳。
X05n0232_p0845a22║▲第七、展卷無礙者，謂正前展時，即後常卷；正後卷
X05n0232_p0845a23║時，即前常展。展時即卷故，無量無邊法門海，一言演
X05n0232_p0845a24║說盡無餘；卷時即展故，如來於一語言中，演說無邊
X05n0232_p0845b01║契經海。
X05n0232_p0845b02║第七、展卷無礙者，謂說有前、後，實在一時；隨門不
X05n0232_p0845b03║同，故有三門耳。疏：無量無邊法門海，即展時也；一
X05n0232_p0845b04║言演說盡無餘，即卷時也；如來於一語言中，即卷
X05n0232_p0845b05║時也；演說無邊契經海，即展時也。
X05n0232_p0845b06║▲第八、以義圓收者。上來諸門，或以七字攝盡，如前
X05n0232_p0845b07║已辨。
X05n0232_p0845b08║第八、以義圓收者，疏文有二：先以法攝，後以人攝。
X05n0232_p0845b09║前中又二：先指前，不出總題。
X05n0232_p0845b10║▲或以教義攝盡，或以理智攝盡，或人法攝盡，或解
X05n0232_p0845b11║行證攝盡。
X05n0232_p0845b12║後或以教、義下，重釋攝義，疏文略舉。若具說者，應
X05n0232_p0845b13║增數明，謂：或於無字中一字攝盡，謂：或教，或義，或
X05n0232_p0845b14║性，或心。二、或二字攝盡，疏有三節，亦更應言：或法
X05n0232_p0845b15║界字攝盡。三、或三字攝盡，疏文有一義，順後表三
X05n0232_p0845b16║聖，故亦應云：人、法界攝盡，理、行、果攝盡，從所詮故。
X05n0232_p0845b17║四、或四字攝盡，謂：教、理、行、果，教即經字，理即大方
X05n0232_p0845b18║廣，行即華嚴，果即佛也。或教、義、成、處攝盡：一、謂文
X05n0232_p0845b19║雖浩汗，唯一教字，即題中經字；二、謂義雖無量，但
X05n0232_p0845b20║一緣起義攝，即題中大方廣也。三、成，謂：行、解、因、果、
X05n0232_p0845b21║德、相、用等，雖各緣起不同，據其成立，唯一成字攝
X05n0232_p0845b22║盡，即題中佛、華嚴也。四、處，謂：一切重重無盡，同類、
X05n0232_p0845b23║異類重重塵剎，唯一處字。故總卷之，義唯一性，教
X05n0232_p0845b24║唯一文，成唯一念，處唯一塵，此一即是一切一故。
X05n0232_p0845c01║或信、解、行、證攝盡，經有四分：初會是信，次六明解，
X05n0232_p0845c02║八約成行，九唯證故。如下當知。五、或五字攝盡，謂：
X05n0232_p0845c03║加一教字，或理、信、解、行、證，理是所信、所解、所行、所
X05n0232_p0845c04║證故。或六字攝盡，即題中除經上之六字，是所詮
X05n0232_p0845c05║故；或理、信、解、行、願、證，理即所信等解、行、願；三即是
X05n0232_p0845c06║三賢，證通地上及極果故。或七字攝盡，即全取一
X05n0232_p0845c07║題，一題通目無盡法故。或八字攝盡，即法界緣起
X05n0232_p0845c08║理實因、果故。或九字攝盡，謂無障礙法界緣起因、
X05n0232_p0845c09║果故。或十字攝盡，謂：體、相、智、用、因、果、教、義及境、業
X05n0232_p0845c10║故。
X05n0232_p0845c11║▲或唯普賢、文殊、毗盧遮那三聖攝盡。謂大方廣即
X05n0232_p0845c12║普賢，普賢表所證法界故。華嚴即文殊，文殊表能證
X05n0232_p0845c13║故。佛即遮那，具能、所故。
X05n0232_p0845c14║▲又大即普賢，普賢菩薩自體遍故。方廣即文殊，文
X05n0232_p0845c15║殊表即體之智故。華即普賢，普賢行故。嚴即文殊，文
X05n0232_p0845c16║殊以解起行故。佛即圓解行之普賢文殊，證法界體
X05n0232_p0845c17║用之普賢文殊，成毗盧遮那光明遍照。
X05n0232_p0845c18║或唯普賢、文殊下，第二、以人攝也。然有兩重：先約
X05n0232_p0845c19║人、法對辨二聖，後於人、法中各有二聖。佛字當中
X05n0232_p0845c20║兩重總收，可思。
X05n0232_p0845c21║▲第九、攝歸一心者，上來諸門，乃至無盡，不離一心，
X05n0232_p0845c22║一心即法界。故起信云：所言法者，謂眾生心。
X05n0232_p0845c23║▲心體即大心之本，智即方廣，觀心起行即華嚴，覺
X05n0232_p0845c24║心性相即是佛。覺非外來，全同所覺，故理智不殊。理
X05n0232_p0846a01║智形奪，雙亡寂照，則念念皆是華嚴性海。
X05n0232_p0846a02║第九、攝歸一心者，於中二：先指前總明，謂上八門
X05n0232_p0846a03║已是一心上說，故云上來諸門不離一心。而修行
X05n0232_p0846a04║禪流皆欲棄文而修觀行，故復接之以辨此門。心
X05n0232_p0846a05║體即大下，後正約觀心以釋，謂心體離念。離念相
X05n0232_p0846a06║者，等虗空界，豈非大耶？心之本智即方廣者，上大
X05n0232_p0846a07║是即智之寂，方廣乃即寂之智，故云寂寂運無涯
X05n0232_p0846a08║之照，即心體、相、用三融為所觀也。觀心起行即華
X05n0232_p0846a09║嚴者，觀體照而即寂止也，觀用寂而常照觀也，一
X05n0232_p0846a10║心六度萬行皆起。覺心性相即是佛者，一念相應
X05n0232_p0846a11║之覺也。故經云：佛心豈有他，正覺覺世間。覺性無
X05n0232_p0846a12║覺即根本智，覺相歷然即後得智，此二不二是無
X05n0232_p0846a13║障礙智，覺非外來全同所覺。下上明安立六字，今
X05n0232_p0846a14║明卷攝相空。此上融成一味，此下互奪雙寂，則一
X05n0232_p0846a15║不為一。如斯觀行，未曾一念不契華嚴。
X05n0232_p0846a16║▲第十、泯同平等者，為未了者令了自心。若知觸物
X05n0232_p0846a17║皆心，方了心性。故梵行品云：知一切法即心自性，則
X05n0232_p0846a18║成就慧身，不由他悟。然今法學之者，多棄內而外求。
X05n0232_p0846a19║習禪之者，好亡緣而內照。並為佛執，俱滯二邊。既心
X05n0232_p0846a20║境如如，則平等無礙。
X05n0232_p0846a21║第十、泯同平等者，此一門總融前九。前八法匪所
X05n0232_p0846a22║知，第九禪師所尚，故今會之。於中三：初、法說；二、余
X05n0232_p0846a23║曾瑩兩面鏡下，喻明，即借帝網之喻以喻心境；三、
X05n0232_p0846a24║見夫心境互照下，合喻。意唯一而文有四節：
X05n0232_p0846b01║▲余曾瑩兩面鏡，鑑一盞燈，置一尊容，而重重交光，
X05n0232_p0846b02║佛佛無盡。
X05n0232_p0846b03║第一節，取兩鏡及燈合之。一鏡喻境，一鏡喻心，燈
X05n0232_p0846b04║喻本智，但取明了之義。
X05n0232_p0846b05║▲見夫心境互照，本智雙入。心中悟無盡之境，境上
X05n0232_p0846b06║了難思之心。心境重重，智照斯在。
X05n0232_p0846b07║言本智雙入者，智性色性本無二故，知一切法即
X05n0232_p0846b08║心自性故，故此智性入心入境。言心境重重者，合
X05n0232_p0846b09║兩鏡互照。智照斯在者，合一燈雙入。是則以本智
X05n0232_p0846b10║為能照，心境皆所照，由斯本智令心境互融。
X05n0232_p0846b11║▲又即心了境界之佛，即境見唯心如來。心佛重重，
X05n0232_p0846b12║而本覺性一。
X05n0232_p0846b13║又即心了境界之佛下，第二、取兩鏡及一尊容以
X05n0232_p0846b14║合。尊容喻真佛，故今人只解即心即佛是心作佛，
X05n0232_p0846b15║不知即境即佛是境作佛。今明以如為佛，心境皆
X05n0232_p0846b16║如，心如即佛，境如焉非？又心有心性，心能作佛；境
X05n0232_p0846b17║有心性，安不作佛？以心收境，則心中見佛是境界
X05n0232_p0846b18║之佛；以境收心，則境中見佛是唯心如來。心佛重
X05n0232_p0846b19║重者，即兩鏡之重重；而本覺性一者，即尊容之雙
X05n0232_p0846b20║入。
X05n0232_p0846b21║▲皆取之不可得，則心境兩亡；照之不可窮，則理智
X05n0232_p0846b22║交徹。
X05n0232_p0846b23║皆取之不可得下，第三、雙融前二以成止觀。心境
X05n0232_p0846b24║兩亡即止，理智交徹即觀。
X05n0232_p0846c01║▲心境既爾，境境相望，心心互研，萬化紛綸，皆一致
X05n0232_p0846c02║也。唯證相應，名佛華嚴矣。
X05n0232_p0846c03║心境既爾下，第四、結例。一切境有多境、心有多心，
X05n0232_p0846c04║各自相對一一互相融也。萬化皆然即總結例，唯
X05n0232_p0846c05║證相應則泯同果海也。
X05n0232_p0846c06║▲第二、釋品名者，梵云薩婆嚕鷄印拏（上呼）倈（良遐反）驃
X05n0232_p0846c07║訶奈耶鉢攞叵婆娜忙鉢里勿多，此云一切世間主
X05n0232_p0846c08║莊嚴法門威德名品。今文存略。
X05n0232_p0846c09║第二、釋品名。疏文有四：一、會梵音，二、釋義理，三、立
X05n0232_p0846c10║名所以，四、會釋晉經。今初，疏中一時總對。若別對
X05n0232_p0846c11║者，薩婆，一切也。魯鷄，世間也。印拏倈，主也。驃訶，莊
X05n0232_p0846c12║嚴也。奈耶，法門也。鉢攞叵婆，威德也。娜忙，名也。鉢
X05n0232_p0846c13║里勿多，品也。
X05n0232_p0846c14║▲世者，時也，即是世間。主者，君也，謂即諸王及佛。然
X05n0232_p0846c15║世間有三：一、器世間，即是化處；二、眾生世間，即所化
X05n0232_p0846c16║機；三、智正覺世間，即能化主。主則唯二：諸王及佛，主
X05n0232_p0846c17║於器界及眾生故。佛非世間，從所統受，稱
X05n0232_p0846c18║世者時也下，第二、釋義理也。於中二：先、釋世主。
X05n0232_p0846c19║▲妙謂法門體用，深廣難思，即主之所得。嚴謂莊嚴，
X05n0232_p0846c20║乃有多義：一、器世間嚴，謂其地堅固等。二、眾生世間
X05n0232_p0846c21║嚴，謂眾海各具法門威德故。三、智正覺世間嚴，謂於
X05n0232_p0846c22║一切法成最正覺，三業普周，法門無盡故。所以長行
X05n0232_p0846c23║諸王之嚴，偈頌讚德，皆顯嚴佛。
X05n0232_p0846c24║後妙謂下，釋妙嚴。於中三：初、正明三世間嚴。
X05n0232_p0847a01║▲眾生不嚴，不感佛興。正覺不嚴，不能為主。器界不
X05n0232_p0847a02║嚴，非真佛處。
X05n0232_p0847a03║次眾生不嚴下，出嚴所以。
X05n0232_p0847a04║▲復由佛嚴，顯遇者有德。眾生嚴輔，顯佛之超勝。如
X05n0232_p0847a05║是互嚴，亦為妙嚴。
X05n0232_p0847a06║後復由佛嚴下，明三嚴相成。
X05n0232_p0847a07║▲諸經無此廣嚴，故但初名序品。今明序已兼正，故
X05n0232_p0847a08║廣讚諸嚴，以為華嚴之由序。
X05n0232_p0847a09║諸經無此下，第三、顯立名所以，彰異餘宗不名序
X05n0232_p0847a10║品。
X05n0232_p0847a11║▲舊云世間淨眼品者，謂所得法眼，能淨世間故。餘
X05n0232_p0847a12║如前說。
X05n0232_p0847a13║舊云世間品下，第四、會釋晉經所得法眼，即今法
X05n0232_p0847a14║門威德也。
X05n0232_p0847a15║▲第十、別解文義。文分為二：初、總釋經序，二、別解文
X05n0232_p0847a16║義。初中分三：大方下，初、明題目；天冊下，二、明造序；人
X05n0232_p0847a17║蓋聞下，三、直解序文。今初，即經序題目也。
X05n0232_p0847a18║大方廣佛華嚴經序。　序如前釋。
X05n0232_p0847a19║▲天冊金輪聖神皇帝製。
X05n0232_p0847a20║第二，明造序人。音義云：冊，測革反。說文曰：冊，符命
X05n0232_p0847a21║也。謂上聖符信教命，以授帝位。字或從竹，或古為
X05n0232_p0847a22║圓形也。
X05n0232_p0847a23║▲蓋聞造化權輿之首，天道未分。
X05n0232_p0847a24║演義云：蓋聞下三直解序文，分為六段：初明佛日
X05n0232_p0847b01║未興群生沉溺，二及夫下明如來出世德用難思，
X05n0232_p0847b02║三朕曩下自慶逢時聞斯聲教，四大方下別彰此
X05n0232_p0847b03║典旨趣玄微，五緬惟下傳譯古今感慶逢遇，六一
X05n0232_p0847b04║窺下總釋序意歎理自謙。初中分三：初明化法舛
X05n0232_p0847b05║異，二明能化淺近，三明所化迷淪。初中亦二：初辨
X05n0232_p0847b06║淳元之始，二明三才已著。今初蓋聞者，發語之端
X05n0232_p0847b07║也。造化者，造作變化。易繫辭云：剛柔相推而成變
X05n0232_p0847b08║化。又云：變化者進退之象也。權輿者，爾雅云：初哉
X05n0232_p0847b09║首基肇祖元胎俶落，權輿始也。二皆是始。言天道
X05n0232_p0847b10║未分者，謂元氣混沌未分天地。下云人文始著，即
X05n0232_p0847b11║有三才始分天道。今云未分，即五運之時也。故易
X05n0232_p0847b12║鈎命決云：天地未分之前謂之一氣，於中有太易、
X05n0232_p0847b13║太初、太始、太素、太極為五運。運者，數也。謂時改易，
X05n0232_p0847b14║初取易義。元氣始散，謂之太初。氣形之端，謂之太
X05n0232_p0847b15║始。形變有質，謂之太素。質形已具，謂之太極。轉變
X05n0232_p0847b16║五氣，故稱五運。皆是天道未分也。言天道者，易繫
X05n0232_p0847b17║辭云：易之為書也，廣大悉備。有天道焉，有人道焉，
X05n0232_p0847b18║有地道焉。說卦云：昔者聖人之作易也，將以順性
X05n0232_p0847b19║命之理。是以立天之道，曰陰與陽。立地之道，曰柔
X05n0232_p0847b20║與剛。立人之道，曰仁與義。兼三才而兩之，故易六
X05n0232_p0847b21║畫而成卦。又云：在天成象，在地成形，變化見矣。注
X05n0232_p0847b22║云：象況日月星辰，形況山川草木。又云：易與天地
X05n0232_p0847b23║準，故能彌綸天地之道。仰以觀於天文，俯以察於
X05n0232_p0847b24║地理，是故知幽明之故。原始反終，故知生死之說。
X05n0232_p0847c01║注云：幽明者，有形無形之象。死生者，始終之數也。
X05n0232_p0847c02║周易疏云：天有玄象，而成天文也。地有山川原濕，
X05n0232_p0847c03║各有條理，故云地理。此上皆是已分之相，因釋天
X05n0232_p0847c04║道，故便舉之。此對正在未分之前耳。
X05n0232_p0847c05║▲龜龍繫象之初，人文始著。
X05n0232_p0847c06║龜龍繫象之初下，第二、對明三才已著之相，略如
X05n0232_p0847c07║向說。易繫辭云：是故天生神物，聖人則之；天地變
X05n0232_p0847c08║化，聖人効之；天垂象，見吉凶，聖人象之；河出圖，洛
X05n0232_p0847c09║出書，聖人則之。孔疏云：如鄭康成之義，則依春秋
X05n0232_p0847c10║緯云：河以通乾出天包，洛以流坤吐地符。河龍圖
X05n0232_p0847c11║發，洛龜書感。河圖有九篇，洛書有六篇。孔安國以
X05n0232_p0847c12║為河圖則八卦是也，洛書則九疇是也。音義云：堯
X05n0232_p0847c13║有神龜負圖而出，舜感黃龍負圖而現。人文始著
X05n0232_p0847c14║者，繫辭云：古者庖犧氏之王天下也，仰則觀象於
X05n0232_p0847c15║天，俯則觀法於地，觀鳥獸之文與地之宜。孔疏云：
X05n0232_p0847c16║此下明聖人法自然之理而作易象。次易又云：近
X05n0232_p0847c17║取諸身，遠取諸物，於是始作八卦，以通神明之德，
X05n0232_p0847c18║以類萬物之情。釋曰：上云圖出八卦，今云觀乎天
X05n0232_p0847c19║地者，或見龜復象天地等，於理無違。音義云：觀乎
X05n0232_p0847c20║天文以察人變，觀乎人文以化成天下。此非正意，
X05n0232_p0847c21║後人用之耳。君臣、父子、尊卑、上下謂之人文。象龍
X05n0232_p0847c22║舉三皇之時，斯為上古；繫象舉於夫子，即是下古。
X05n0232_p0847c23║然其文王為中古，既有卦爻之辭，已有象矣，則總
X05n0232_p0847c24║該三古。又上云天道，即言未分；今云人文，則言始
X05n0232_p0848a01║著。二言影略，則初分之時亦皆未著，直至繫象已
X05n0232_p0848a02║具方曰著。故先有者，即易有太極，是生兩儀，兩儀
X05n0232_p0848a03║生四象，四象生八卦，八卦定吉凶，吉凶生大業，即
X05n0232_p0848a04║三才具矣。
X05n0232_p0848a05║▲雖萬八千歲，同臨有截之區；七十二君，詎識無邊
X05n0232_p0848a06║之義。
X05n0232_p0848a07║雖萬八千歲下，第二、明能化淺近。按帝王甲子記
X05n0232_p0848a08║云：天皇氏治一萬八千年，地皇氏治九千年，人皇
X05n0232_p0848a09║氏治四千五百年。有本云：三皇皆治一萬八千年，
X05n0232_p0848a10║故云萬八千歲。言同臨有截之區者，詩注云：截者，
X05n0232_p0848a11║齊也。區者，域也。謂四海域內，率服齊整。言七十二
X05n0232_p0848a12║君，詎識無邊之義者，司馬相如封禪書云：繼昭穆，
X05n0232_p0848a13║受諡號，略可道者，七十有二君。故管子云：昔者封
X05n0232_p0848a14║太山，禪梁父者，有七十二家。梁父，即太山下小山
X05n0232_p0848a15║名也。詎者，何也。明上七十二家賢明之君，何能識
X05n0232_p0848a16║於稱性玄理無邊之義。
X05n0232_p0848a17║▲由是人迷四忍，輪迴於六趣之中；家纏五蓋，沒溺
X05n0232_p0848a18║於三途之下。
X05n0232_p0848a19║由是人迷四忍下，第三、明所化迷淪。言由是者，上
X05n0232_p0848a20║明化主化法二皆淺近，蓋是域中一身之作，不令
X05n0232_p0848a21║所化免沉苦海。於中上對迷理輪迴六趣，下對纏
X05n0232_p0848a22║妄沒溺三途。言四忍者，即思益經第四法品中佛
X05n0232_p0848a23║言：梵天！菩薩有四法善出毀禁之罪。何等為四？一
X05n0232_p0848a24║者、得無生忍，以諸法無來故；二者、得無滅忍，以諸
X05n0232_p0848b01║法無去故；三者、得因緣忍，知諸法因緣生故；四者、
X05n0232_p0848b02║得無住忍，無異心相續故。是為四忍。言人迷者，人
X05n0232_p0848b03║人皆迷故，但迷四忍容漂人天，故云輪迴於六趣
X05n0232_p0848b04║之中。家纏五蓋則溺三途矣。五蓋者：一、貪欲，二、瞋
X05n0232_p0848b05║恚，三、昏沉，四、掉舉，五、疑也。言家纏者，家家纏也。上
X05n0232_p0848b06║三皆明佛未興世。
X05n0232_p0848b07║▲及夫鷲巖西峙，象駕東驅。
X05n0232_p0848b08║及夫鷲巖下，二、明如來出世德用難思。於中四：一、
X05n0232_p0848b09║總歎化主高深；二、明能化時處長廣；三、別歎如來
X05n0232_p0848b10║勝德；四、結德歸於如來。初中四句分二：前二句總
X05n0232_p0848b11║序佛教興流，後二句寄對顯勝。今初上句明主出
X05n0232_p0848b12║西天，故云鷲巖西峙。峙者立也，此約處歎人。後句
X05n0232_p0848b13║即化法東被也，故云象駕東驅。言象駕者，略有二
X05n0232_p0848b14║義：一、一千年後像法之時佛教方被故；二者、象䭾
X05n0232_p0848b15║經故。初雖白馬來儀本用象故，為對鷲巖故用象
X05n0232_p0848b16║駕。宋公題安國寺詩云：為龍太子去，駕象法王歸。
X05n0232_p0848b17║▲慧日法王，超四大而高視；中天調御，越十地以居
X05n0232_p0848b18║尊。
X05n0232_p0848b19║慧日法王下，第二、寄對顯勝。初句出域，後句超因。
X05n0232_p0848b20║今初，慧日法王超四大而高視者，出域中也，則異
X05n0232_p0848b21║前化在域中。慧日者，以佛為日，略為四義：一、破闇
X05n0232_p0848b22║如慧，二、照現如智，三、輪淨如解脫，四、上三不相離
X05n0232_p0848b23║如同法界。於法自在，故稱法王。言超四大而高視
X05n0232_p0848b24║者，即老子道經云：道大，天大，地大，王亦大。域中有
X05n0232_p0848c01║四大，而王居其一焉。人法地，地法天，天法道，道法
X05n0232_p0848c02║自然。釋曰：然其說道乃是清淨虗通，故云道法自
X05n0232_p0848c03║然。自然者，不知其所以然而然故，即世界始成域
X05n0232_p0848c04║中近事，不達業因故曰自然。今佛出現善證真常，
X05n0232_p0848c05║妙窮二諦天地造化，乃俗諦業因域中之事耳。後
X05n0232_p0848c06║句超因。言中天調御越十地以居尊者，十地菩薩
X05n0232_p0848c07║時經三祇，已斷十障，已證十如，成十勝行，化周十
X05n0232_p0848c08║方。今比世尊猶一塊土以方大地，況於四大何足
X05n0232_p0848c09║越哉？
X05n0232_p0848c10║▲包括鐵圍，延促沙劫。
X05n0232_p0848c11║包括鐵圍下，第二、明時處長廣。初句約處，略舉三
X05n0232_p0848c12║千大鐵圍內以為化境，豈同上說有截之區？後句
X05n0232_p0848c13║約時，多劫促為一念，一念延為多劫，豈同上說萬
X05n0232_p0848c14║八千歲？
X05n0232_p0848c15║▲其為體也，則不生不滅。
X05n0232_p0848c16║其為體下，第三、別歎如來勝德中，即雙明化主、化
X05n0232_p0848c17║法。就三大歎之：初、歎體大。經云：佛身無生超戲論，
X05n0232_p0848c18║非是蘊聚差別法。又云：佛以法為身，清淨如虗空。
X05n0232_p0848c19║又云：一切法無生，一切法無滅，若能如是解，斯人
X05n0232_p0848c20║見如來。
X05n0232_p0848c21║▲其為相也，則無去無來。
X05n0232_p0848c22║其為相下，第二、歎相。大經云：如來非以相為體，但
X05n0232_p0848c23║是無相寂滅法，身相威儀悉具足，世間隨樂皆得
X05n0232_p0848c24║見。既無相為相故湛無去來，德周法界亦無來去。
X05n0232_p0849a01║▲念處正勤，三十七品為其行；慈悲喜捨，四無量法
X05n0232_p0849a02║運其心。方便之力難思，圓對之機多緒。
X05n0232_p0849a03║念處正勤下，第三、歎用。大初、約化法。化法玄妙異
X05n0232_p0849a04║前域中，即行唯道品、心唯四等，方便多門圓應難
X05n0232_p0849a05║測，並如經說。言圓對者，身則圓迴普應若月落百
X05n0232_p0849a06║川，音則稱物普聞若風吹萬籟，意則剎那頓覺若
X05n0232_p0849a07║海印炳然，故云多緒。
X05n0232_p0849a08║▲混太空而為量，豈筭數之能窮。入纖芥之微區，匪
X05n0232_p0849a09║名言之可述。
X05n0232_p0849a10║混太空下。二、約化體明用。謂大之則無外，細之則
X05n0232_p0849a11║無內。經云：譬如虗空徧至一切色非色處，亦如虗
X05n0232_p0849a12║空具含眾象。剎塵為量，不可數知，故云豈筭數之
X05n0232_p0849a13║能窮。後句細入無間，即入纖芥之微區。故下經云：
X05n0232_p0849a14║如於此會見佛坐，一切塵中亦如是。塵中有剎，剎
X05n0232_p0849a15║復有塵，塵復有剎，重重無盡，非心識思量之境，故
X05n0232_p0849a16║絕名言。表義名言難述，即言語道斷；顯境名言不
X05n0232_p0849a17║知，即心行處滅。亦是明化處周細。前句化周法界，
X05n0232_p0849a18║後句細無不入。經云：一一毛端悉能容受無邊世
X05n0232_p0849a19║界而無障礙，示現調伏無量眾生。
X05n0232_p0849a20║▲無德而稱者其唯大覺歟。
X05n0232_p0849a21║無德而稱下。四、結德歸於如來。謂上之三段皆屬
X05n0232_p0849a22║如來，則歎不可盡。論語云：泰伯其可謂至德矣。三、
X05n0232_p0849a23║以天下讓民，無德而稱焉。故經云：剎塵心念可數
X05n0232_p0849a24║知，大海中水可飲盡，虗空可量風可繫，無能盡說
X05n0232_p0849b01║佛功德。即其事也。
X05n0232_p0849b02║▲朕曩劫植因，叨承佛記。金仙降旨，大雲之偈先彰；
X05n0232_p0849b03║玉扆披祥，寶雨之文後及。
X05n0232_p0849b04║朕曩下，三、自慶逢時。中分三：初、遠蒙佛記，二、彌荷
X05n0232_p0849b05║太平，三、萬國朝宗。今初。朕曩劫植因者，久遠種因，
X05n0232_p0849b06║故得大覺親記。叨者，忝也。從金仙下，別明記相。初
X05n0232_p0849b07║明大雲經，或有疑偽。後玉扆下，明寶雨經。鄭氏注
X05n0232_p0849b08║周禮云：房，屏風也。天子屏風以玉為飾。寶雨經有
X05n0232_p0849b09║十卷。又開元正緣第一卷中云：爾時東方有一天
X05n0232_p0849b10║子，名日月淨光，乘五色雲來詣佛所，右繞三帀，頂
X05n0232_p0849b11║禮佛足，退坐一面。佛告天子：汝之光明甚為稀有。
X05n0232_p0849b12║天子！汝於過去無量佛所，曾以種種香華、珍寶嚴
X05n0232_p0849b13║身之物，衣服、臥具、飲食、湯藥，恭敬供養，種諸善根。
X05n0232_p0849b14║天子！由汝夙種無量善根因緣，今得如是光明顯
X05n0232_p0849b15║耀。天子！是因緣故，我涅槃後第四五百年，法欲滅
X05n0232_p0849b16║時，汝於此贍部洲東北方摩訶支那國，位居阿鞞
X05n0232_p0849b17║䟦致，實是菩薩，故現女身為自在主，經於多歲，正
X05n0232_p0849b18║法理化，養育眾生，猶如赤子，令修十善，能於我法
X05n0232_p0849b19║廣大住持，建立塔寺。又以衣服、飲食、臥具、湯藥供
X05n0232_p0849b20║養沙門，於一切時常修梵行，名日月淨光。餘如彼
X05n0232_p0849b21║經。釋曰：此時更無女主弘建若是，斯言不虗。
X05n0232_p0849b22║▲加以積善餘慶，俯集微躬，遂得地平天成，河清海
X05n0232_p0849b23║晏。
X05n0232_p0849b24║加以積善下，二荷太平。易云：積善之家，必有餘慶；
X05n0232_p0849c01║積不善之家，必有餘殃。今由積善，故得地平天成，
X05n0232_p0849c02║河清海晏。晏，猶安也。
X05n0232_p0849c03║▲殊禎絕瑞，既日至而月書；貝牒靈文，亦時臻而歲
X05n0232_p0849c04║洽。踰海越漠，獻賝之禮備焉；架險航深，重譯之詞罄
X05n0232_p0849c05║矣。
X05n0232_p0849c06║殊禎絕瑞下，第三、萬國朝宗，重譯來貢。初兩對標，
X05n0232_p0849c07║謂萬方仰德，殊異禎祥，奇絕瑞應，日日而至，月月
X05n0232_p0849c08║而書，書之史冊也。貝牒靈文，亦時時而至，歲歲沾
X05n0232_p0849c09║洽也。二、踰海下，兩對釋成。初成上禎瑞而至，後架
X05n0232_p0849c10║險下成上貝牒臻洽。踰海航深，皆水行也。越漠架
X05n0232_p0849c11║險，皆陸路也。
X05n0232_p0849c12║▲大方廣佛華嚴經者，斯乃諸佛之密藏，如來之性
X05n0232_p0849c13║海。視之者莫識其指歸，挹之者罕測其涯際。
X05n0232_p0849c14║大方廣下，第四、別歎此典旨趣玄微。於中二：初、總
X05n0232_p0849c15║歎；次、別歎。今初，先二句標其深廣；後視之者下，成
X05n0232_p0849c16║上二句。既為祕藏故視之不見，稱為性海安測邊
X05n0232_p0849c17║涯？挹者，珠叢云：以器斟酌於水也。故文選？頭陀寺
X05n0232_p0849c18║碑云：蓋聞挹朝夕之池者，無以測其淺深；仰蒼蒼
X05n0232_p0849c19║之色者，難以知其遠近。故今測量，若以管窺天、用
X05n0232_p0849c20║蠡測海也。
X05n0232_p0849c21║▲有學無學，志絕窺覦。二乘三乘，寧希聽受。
X05n0232_p0849c22║有學無學下，第二、別歎。於中三：初、約人歎，二、約法
X05n0232_p0849c23║歎，三、約處歎。初中二：先對劣顯勝，後當體顯勝。前
X05n0232_p0849c24║中初句通說三乘，後句別說三乘。然二乘在座如
X05n0232_p0850a01║聾如盲，三乘菩薩積行多劫不能測故。窺者，左傳
X05n0232_p0850a02║云：謂舉足而視。覦者，珠叢云：有所冀望。
X05n0232_p0850a03║▲最勝種智，莊嚴之跡既隆；普賢文殊，願行之因斯
X05n0232_p0850a04║滿。
X05n0232_p0850a05║最勝種智下。二、當體顯勝。上句約果滿，以滿二嚴
X05n0232_p0850a06║成種智也。下句約因圓，普賢之行、文殊之願二皆
X05n0232_p0850a07║圓也，亦得行願通上二聖。
X05n0232_p0850a08║▲一句之內，包法界之無邊；一毫之中，置剎土而非
X05n0232_p0850a09║隘。
X05n0232_p0850a10║一句之內，下二句約法歎。於中，上句約能詮深廣，
X05n0232_p0850a11║故一句之義竭海墨而不盡；下句約所詮事事無
X05n0232_p0850a12║礙，故一毫之中置剎土而非隘也。
X05n0232_p0850a13║▲摩竭陀國，肇興妙會之緣；普光法堂，爰敷寂滅之
X05n0232_p0850a14║理。
X05n0232_p0850a15║摩竭陀國下，第三、約處歎。舉摩竭者九會本故，不
X05n0232_p0850a16║起覺場而周徧故。舉普光者近菩提場，又說信門
X05n0232_p0850a17║該於果海，故云爰敷寂滅之理。
X05n0232_p0850a18║▲緬惟奧義，譯在晉朝，時踰六代，年將四百。然一部
X05n0232_p0850a19║之典，纔獲三萬餘言，唯啟半珠，未窮全寶。
X05n0232_p0850a20║緬惟奧義下，第五、傳譯古今感慶逢遇。於中二：初、
X05n0232_p0850a21║明前譯多闕；二、明今譯多具。今初。緬者，遠也。惟者，
X05n0232_p0850a22║思也。六代，即晉、宋、齊、梁、陳、隋也。言唯啟半珠未窺
X05n0232_p0850a23║全寶者，即涅槃？聖行品：雪山童子聞化羅剎云：諸
X05n0232_p0850a24║行無常，是生滅法。驚而顧視，唯見羅剎。問羅剎云：
X05n0232_p0850b01║大士！汝於何處得是過去離怖畏者所說半偈？大
X05n0232_p0850b02║士！汝於何處而得如是半如意珠？釋曰：欠下偈義
X05n0232_p0850b03║未全故。若得聞下，生滅滅已，寂滅為樂，即全寶也。
X05n0232_p0850b04║今明先譯既闕，即為半珠也。
X05n0232_p0850b05║▲朕聞其梵本先在于闐國中，遣使奉迎，近方至此。
X05n0232_p0850b06║既覩百千之妙頌，乃披十萬之正文。
X05n0232_p0850b07║朕聞其梵本下，第二、明今譯多具，即全寶也。文中
X05n0232_p0850b08║有六：一、邀迎；二、正譯；三、感徵；四、事畢；五、讚益；六、慶
X05n0232_p0850b09║遇。今初。邀迎事如玄談。
X05n0232_p0850b10║▲粵以證聖元年，歲次乙未，月旅沽洗，朔惟戊申，以
X05n0232_p0850b11║其十四日辛酉，於大遍空等親受筆削，敬譯斯經。
X05n0232_p0850b12║粵以證聖下第二，正譯也。月旅沽洗者，正當三月。
X05n0232_p0850b13║言親受筆削者，則天躬自刊削。言筆削者，漢書衛
X05n0232_p0850b14║青傳云：削則削，筆則筆。削謂刪去，筆謂增益。有云：
X05n0232_p0850b15║理書勘受，削而注之。良以古人書木竹簡，以刀削
X05n0232_p0850b16║故。
X05n0232_p0850b17║▲遂得甘露流津，預夢庚申之夕；膏雨灑潤，後覃壬
X05n0232_p0850b18║戌之辰。式開實之門，還符一味之澤。
X05n0232_p0850b19║遂得下，第三、感徵也。十四日是辛酉，庚申即十三
X05n0232_p0850b20║日，壬戌即十五日，前後一日各有感徵。謂則天於
X05n0232_p0850b21║十三日夜夢見徧天之內皆降甘露，十四日覃開
X05n0232_p0850b22║譯經，十五日天降甘雨。覃者，爾雅云：及，延也。郭璞
X05n0232_p0850b23║注云：謂蔓延相被及也。式開下，成上徵祥。此二句
X05n0232_p0850b24║亦可通上二瑞，謂皆一味之澤，亦可式開實相，成
X05n0232_p0850c01║上甘露。甘露不死之藥，況實相之常住，故一味之
X05n0232_p0850c02║澤成上膏雨。一雲一雨無異味故。式者，用也。
X05n0232_p0850c03║▲以聖曆二年歲次己亥十月壬午朔八日己丑繕
X05n0232_p0850c04║寫畢功。
X05n0232_p0850c05║以聖曆二年下第四，事畢己亥，取於乙未，首涉五
X05n0232_p0850c06║年，繕寫方畢。繕者，說文云：補也。珠叢云：治故造新，
X05n0232_p0850c07║皆謂之繕。
X05n0232_p0850c08║▲添性海之波瀾，廓法界之彊域。
X05n0232_p0850c09║添性海下，第五、讚益，有二：先明益教理。大波曰爛。
X05n0232_p0850c10║方言曰：廓者張小使大。鄭玄注禮云：彊者界也。說
X05n0232_p0850c11║文云：域者封也。謂玄言既加添定性海開廓法界
X05n0232_p0850c12║矣。
X05n0232_p0850c13║▲大乘頓教，普被於無窮；方廣真筌，遐該於有識。
X05n0232_p0850c14║大乘頓教下，第二、辨益物機。
X05n0232_p0850c15║▲豈謂後五百歲，忽奉金口之言；娑婆境中，俄啟珠
X05n0232_p0850c16║函之祕。
X05n0232_p0850c17║豈謂下，第六、慶遇也。於中有二：初、明慶遇。前句約
X05n0232_p0850c18║惡時得聞，是一幸也；後一句約惡處得聞，此二幸
X05n0232_p0850c19║也。初言後五百者，如來滅後有五五百年，第一五
X05n0232_p0850c20║百年解脫堅固，今當第四五百年，故云後也。在三
X05n0232_p0850c21║五之後，故金剛經中於後五百歲信受者難得。言
X05n0232_p0850c22║俄啟珠函之祕者，即智論第六十四云：般若是如
X05n0232_p0850c23║意，舍利如函篋。舍利中雖無般若，而為般若之所
X05n0232_p0850c24║熏，故得一興供養千反生天。今用此事，則如來如
X05n0232_p0851a01║函，華嚴經是如意珠也。
X05n0232_p0851a02║▲所冀闡揚沙界，宣暢塵區。竝兩曜而長懸，彌十方
X05n0232_p0851a03║而永布。
X05n0232_p0851a04║所冀闡揚沙界下，二、發願。於中二：先兩句橫徧沙
X05n0232_p0851a05║界，麤相徧也。言塵區者，明微細徧，徧微塵中之區
X05n0232_p0851a06║域故。後並兩曜而長懸下，明竪窮，長懸永布故。兩
X05n0232_p0851a07║曜即日月，喻如來根本後得智也。
X05n0232_p0851a08║▲一窺寶偈，慶溢心靈。三復幽宗，喜盈身意。
X05n0232_p0851a09║一窺寶偈下，第六、總彰序意，讚理自謙。有三：先兩
X05n0232_p0851a10║句正製序，由以披尋翫味慶喜深故。鄭箋詩云：復
X05n0232_p0851a11║謂反復。珠叢云：復謂重審察。即是南容三復白珪。
X05n0232_p0851a12║疏中已引。
X05n0232_p0851a13║▲雖則無說無示，理符不二之門；然因言顯言，方闡
X05n0232_p0851a14║大千之義。
X05n0232_p0851a15║雖則無說下，讚理離言必假言顯。無說無示即淨
X05n0232_p0851a16║名目連章之文。不二之門即淨名不二法門品。因
X05n0232_p0851a17║言顯言者，若無文殊讚默之言，安知無言之為妙？
X05n0232_p0851a18║故寂滅之相假以言詮。言大千之義者，即出現品
X05n0232_p0851a19║塵含經卷喻，故大千經卷潛塵無益，聰慧者開便
X05n0232_p0851a20║能益物，今假言顯義當開塵，示於經卷有成益也。
X05n0232_p0851a21║▲輙申鄙作，爰題序云：
X05n0232_p0851a22║輙申已下。謙己結成。上已略釋序竟。
X05n0232_p0851a23║▲第二、別解文義者。然此經文富義博，勢變多端。況
X05n0232_p0851a24║一義一文，包攝法界。是以古德用十例科判，欲顯難
X05n0232_p0851b01║思。其第一名本末部類，但顯此經無盡，非科今文。前
X05n0232_p0851b02║已具明，故今略之。加前後鉤鎻，亦有十例。
X05n0232_p0851b03║第二別解文義，分二：初總科判，二正釋經文。初中
X05n0232_p0851b04║分三：初標章，二列名，三解釋。
X05n0232_p0851b05║▲一、本部三分科，二、問答相屬科，三、以文從義科，四、
X05n0232_p0851b06║前後攝疊科，五、前後鉤鎖科，六、隨品長分科，七、隨其
X05n0232_p0851b07║本會科，八、本末大位科，九、本末徧收科，十、主伴無盡
X05n0232_p0851b08║科。
X05n0232_p0851b09║一、本部下。二、列名也。
X05n0232_p0851b10║▲初、本部三分者，謂序、正、流通。初品為序分，現相品
X05n0232_p0851b11║下為正宗。
X05n0232_p0851b12║初、本部三分下，三、解釋，分十：初、本部三分科，分二：
X05n0232_p0851b13║初、正明序正，二、別釋流通。今初，正明序正。
X05n0232_p0851b14║▲流通有無，古有七釋：一、光統律師，以法果品為流
X05n0232_p0851b15║通，由入法界廣無邊故。二、隋遠法師，以法界品內善
X05n0232_p0851b16║財下屬流通，寄人顯法故。三、裕法師，以法界品後偈
X05n0232_p0851b17║為流通，以歎德無盡故。四、有云：末後二頌為流通，以
X05n0232_p0851b18║結說無盡，歎德勸修故。五、或云：經來未盡，故無流通。
X05n0232_p0851b19║六、或云：以餘眷屬經為此流通，以彼是此所流出故。
X05n0232_p0851b20║七、或云：此經總無流通，以法無盡，說無休息故。故諸
X05n0232_p0851b21║會各無流通，不同大般若諸會皆有流通故。
X05n0232_p0851b22║流通有無下。二、別釋。流通有三：初、序昔說；二、會昔
X05n0232_p0851b23║義；三、申今正解。今即序昔也。
X05n0232_p0851b24║▲此上七解，各是一理。而前六皆有，第七獨無。若義
X05n0232_p0851c01║會之，應成四句：一、有序、正，無流通，如第七。二、唯正宗，
X05n0232_p0851c02║無二分，由自初暨後，皆顯玄微，並悟物故。初雖列眾，
X05n0232_p0851c03║而歎佛德；後雖寄人，有修相故。三、具三分。四、俱不可
X05n0232_p0851c04║說，即言、忘言故。約義包含，不可局取。
X05n0232_p0851c05║此上七解下。二、會昔義也。謂會前七師融成四句：
X05n0232_p0851c06║一、即第七師，三、即前六師，二、四義加。二、唯正宗者，
X05n0232_p0851c07║意取悟入顯理為正宗故。故河西道朗云：若因初
X05n0232_p0851c08║分以得悟，則初分為正；若因後分以得悟，則後分
X05n0232_p0851c09║非傍。即斯義也。其中有與理相應者，隨時取捨。
X05n0232_p0851c10║▲今依具三以分。三分之興，彌天高判，冥符西域，今
X05n0232_p0851c11║古同遵。
X05n0232_p0851c12║今依具三下，第三、申今正解。文分為四：初、立取源
X05n0232_p0851c13║由，二、辨三之相，三、例成前義，四、辨定流通。今初。謂
X05n0232_p0851c14║上顯義理包含縱成四句，依文釋義三分可依。若
X05n0232_p0851c15║無流通，序正安立？若唯有正，起盡不明。若約無言，
X05n0232_p0851c16║如何解釋？
X05n0232_p0851c17║▲所以三者，夫聖人設教，必有其漸，將命微言，先彰
X05n0232_p0851c18║由致，故受之以序分。由致既彰，當機受法，故受之以
X05n0232_p0851c19║正宗。正宗既陳，務於開濟，非但篤於時會，復令末葉
X05n0232_p0851c20║傳芳，永耀法燈，明明無盡，故受之以流通。
X05n0232_p0851c21║二、所以下，辨三之相。
X05n0232_p0851c22║▲非唯一部，當會、當品等皆容有之，故依三也。
X05n0232_p0851c23║非唯一部下。三、例成前義。謂會品之文尚須三分，
X05n0232_p0851c24║何況一部不立三耶？
X05n0232_p0852a01║▲雖六解皆通，今依第二以寄人進修，示物有分流
X05n0232_p0852a02║通相故。故慈氏云：若有敬慕心，亦當如是學。
X05n0232_p0852a03║雖六解皆通下，四、辨定流通。文分為三：初、取其正
X05n0232_p0852a04║義，二、辨前順違，三、結歸正義。初也。
X05n0232_p0852a05║▲初之一解，令正宗中闕於證入。
X05n0232_p0852a06║初之一解下。二、辨前違順，出前不取。五、釋所以。言
X05n0232_p0852a07║令正宗中闕於證入者，此即光統以法界品為流
X05n0232_p0852a08║通。法界是證入因果，眾海大問，新眾遠集，佛自入
X05n0232_p0852a09║定，眾海頓證，判為流通，已抑經文，況正宗中但有
X05n0232_p0852a10║信解行而無證入？
X05n0232_p0852a11║第三、但屬善財之一相故。
X05n0232_p0852a12║第三、但屬下，此即裕公以法界後偈為流通，但是
X05n0232_p0852a13║善財五相之中顯因廣大相之一半，故非一部流
X05n0232_p0852a14║通。
X05n0232_p0852a15║末後二偈，但結偈中佛德，非通一部。
X05n0232_p0852a16║末後二偈下但言有云，即刊定記主意用此義。言
X05n0232_p0852a17║但結偈中佛德者，以普賢向讚如來言不能盡，故
X05n0232_p0852a18║總結云：剎塵心念可數知，大海中水可飲盡，虗空
X05n0232_p0852a19║可量風可繫，無能盡說佛功德。若將結歎佛德為
X05n0232_p0852a20║流通，則一部之中無菩薩德。
X05n0232_p0852a21║十行等末類有此偈：
X05n0232_p0852a22║十行等者，上以義破、此以文破，彼非經終而有此
X05n0232_p0852a23║偈，故今此偈非是一部用為流通，但當會當品流
X05n0232_p0852a24║通意耳。言十行末偈者，偈云：菩薩功德無有邊，一
X05n0232_p0852b01║切修行皆具足，假使無量無邊佛，於無量劫說不
X05n0232_p0852b02║盡。何況世間天及人，一切聲聞及緣覺，能於無量
X05n0232_p0852b03║無邊劫，讚歎稱揚得究竟。釋曰：法界偈末結佛德
X05n0232_p0852b04║無盡，此結十行菩薩之德不可盡耳。而言等者，等
X05n0232_p0852b05║取十向、十地。十向末云：一切眾生由可數，三世心
X05n0232_p0852b06║量亦可知，如是普賢諸佛子，功德邊際無能測。一
X05n0232_p0852b07║毛度空可得邊，眾剎為塵可知數，如是大仙諸佛
X05n0232_p0852b08║子，所住行願無能量。此結迴向行願無盡。十地末
X05n0232_p0852b09║云：十方國土碎為塵，可於一念知其數，毫末度空
X05n0232_p0852b10║可知量，億劫說此不可盡。而言此者，明此上十地
X05n0232_p0852b11║德無盡耳。是知位位、品品、德德之末皆結無盡，故
X05n0232_p0852b12║非一部之流通也。
X05n0232_p0852b13║經來未盡，未必在後。
X05n0232_p0852b14║經來未盡者，破第五師。言未必者，容許後有，但不
X05n0232_p0852b15║必定耳。如毗盧遮那品末，或隨好品末等，既不必
X05n0232_p0852b16║有，故難取定。
X05n0232_p0852b17║眷屬流通，但約義故。
X05n0232_p0852b18║眷屬流通者，即第六師。以約義理，於一佛乘分別
X05n0232_p0852b19║說三，根本法輪攝彼眷屬，故云攝群經為眷屬，何
X05n0232_p0852b20║必將彼為此流通？此中有序不用彼序，何獨用彼
X05n0232_p0852b21║為此流通？
X05n0232_p0852b22║▲故依遠公。
X05n0232_p0852b23║三，結歸正義也。
X05n0232_p0852b24║▲二、問答相屬科者。古云：此九會中，大位問答總有
X05n0232_p0852c01║五番：第一會中，大眾起四十問，或當會答盡，名舉果
X05n0232_p0852c02║勸樂生信分。二、從第二會，初有四十問，至第七會末
X05n0232_p0852c03║答盡，名修因契果生解分。中間雖有諸問，並是隨說
X05n0232_p0852c04║隨問，非是大位問答，不思議品不問因故。三、第八會，
X05n0232_p0852c05║初起二百問，當會答盡，名託法進修成行分。四、第九
X05n0232_p0852c06║會，初起六十問，如來自入師子頻申三昧，現相答，名
X05n0232_p0852c07║頓證法界分。五福城東，善財求法等，別問別答，名歷
X05n0232_p0852c08║位漸證分。
X05n0232_p0852c09║第二、問答相屬科，文分為二：初、通敘昔說，二、密示
X05n0232_p0852c10║今意。今初，古云此九會者，疏意存四，故舉古釋，以
X05n0232_p0852c11║第五無大位問答故。
X05n0232_p0852c12║▲古德以善財猶屬正宗，故今既判入流通，則前唯
X05n0232_p0852c13║四兼取流通以為五分，未爽通塗。
X05n0232_p0852c14║古德以善財下，二、密示今意。意有其二，故但為四：
X05n0232_p0852c15║一、五無大位問故，二、第五屬流通故。故云今既判
X05n0232_p0852c16║入流通，則前唯四，第四應名依人證入。成德分兼
X05n0232_p0852c17║取流通者，順於古義，第一分中既攝一部序分，不
X05n0232_p0852c18║於正宗之四分為五分，故取流通為第五分，理亦
X05n0232_p0852c19║無違，但無大位之問，故疏合四耳。
X05n0232_p0852c20║▲三、以文從義科者，此經一部有五周因果，即為五
X05n0232_p0852c21║分。初會中一周因果，謂先顯舍那果德，後遮那一品
X05n0232_p0852c22║明後本因，名所信因果。二、從第二會至第七會中，隨
X05n0232_p0852c23║好品名差別因果，謂二十六品辨因，後三品明果，亦
X05n0232_p0852c24║名生解因果。三、普賢行品辨因，出現品明果，即明平
X05n0232_p0853a01║等因果，非差別顯故，亦名出現因果。四、第八會，初明
X05n0232_p0853a02║五位因，後明八相果，明出世因果，亦名成行因果。五、
X05n0232_p0853a03║第九會中，初明佛果大用，後顯菩薩起用修因，名證
X05n0232_p0853a04║入因果。因果二門俱證入，故各分因異果，亦為十也。
X05n0232_p0853a05║第三以文從義科，謂據現文但有其四，四位大問
X05n0232_p0853a06║故。就第二分中有差別、平等二義，故分為五周因
X05n0232_p0853a07║果。初明五位因等且依一相，以八相是應現故，故
X05n0232_p0853a08║屬果攝。若尅實而言，成如來力下四門方是其果，
X05n0232_p0853a09║前一百九十六門皆屬因攝。若以八相為果，果有
X05n0232_p0853a10║一十九門，餘皆屬因。言名出世因果者，品名離世
X05n0232_p0853a11║間故。言亦名成行因果者，廢於位名，意有行故。
X05n0232_p0853a12║▲四、前後攝疊科者，一、部分二，謂前九會是本會，亦
X05n0232_p0853a13║是佛會，佛為主故。從文殊至福城東已後，並是末會，
X05n0232_p0853a14║亦是菩薩會，以諸善知識為會主故。二、就前中亦二：
X05n0232_p0853a15║初八會明所成解行，後一顯所證法界。三、就前中復
X05n0232_p0853a16║二：初七會明歷位修成行，後一明圓融周普行。四、前
X05n0232_p0853a17║中復二：初明修生因果，後普賢下二品明修顯因果。
X05n0232_p0853a18║五、就前復二：初明修生因，後不思議法等三品明修
X05n0232_p0853a19║生果。六、就前復二：初明位中因行，後十定下六品明
X05n0232_p0853a20║位後之行。七、就前復二：初明地前比行，後第六一會
X05n0232_p0853a21║明十地證行。八、就前亦二：初位前十信行，後第三會
X05n0232_p0853a22║已去三會明入位三賢行。九、就前亦二：初明所信佛
X05n0232_p0853a23║果法，後問明品下三品明能依能信菩薩行。十、就前
X05n0232_p0853a24║中復二：初會明佛依報果，後名號下三品明佛正報
X05n0232_p0853b01║果。
X05n0232_p0853b02║四前後攝疊科者，雖有十重總為二分，從後倒攝
X05n0232_p0853b03║節節除後，就前分二故。初位前者，以四十二位明
X05n0232_p0853b04║義，十信未成位但為住因故，仁王詺十住為十信
X05n0232_p0853b05║故，取能成信詺所成住故。
X05n0232_p0853b06║▲五、前後鉤鎖科亦分為十。
X05n0232_p0853b07║五、前後等者，即是新意。文中二：初、標數；二、正釋。
X05n0232_p0853b08║▲一、第一會為依報因果，前明依報果，後毗盧遮那
X05n0232_p0853b09║品辨因。二、更取毗盧遮那及第二會初三品為正報
X05n0232_p0853b10║因果，前因後果。三、以名號至菩薩住處，名依起因果，
X05n0232_p0853b11║依於本有而修起故，前果後因。四、從問明品至隨好
X05n0232_p0853b12║品，明差別因果，前因後果。
X05n0232_p0853b13║一、第一會下，第二、正釋也。於中分三：初、通釋前四，
X05n0232_p0853b14║二、別釋第五，三、通釋後五。今初。然文有十節，謂：一、
X05n0232_p0853b15║經初五品，五、毗盧遮那品，三、名號下三品，四、問明
X05n0232_p0853b16║至住處有二十三品為一節，五、不思議至隨好三
X05n0232_p0853b17║品為一節，六、普賢行品為一節，七、如來出現品為
X05n0232_p0853b18║一節，八、離世間品為一節，九、入法界品為一節。初
X05n0232_p0853b19║後不重用，但合有八重因果，以第九離世間品及
X05n0232_p0853b20║第十法界各自為一重因果，故得為十。
X05n0232_p0853b21║▲五、取不思議下至普賢行品，為圓融因果、前果、後
X05n0232_p0853b22║因。
X05n0232_p0853b23║五、取不思議下，二、別釋第五。文分為四：初、正釋；二、
X05n0232_p0853b24║解妨；三、引證；四、結成。今正釋也。
X05n0232_p0853c01║▲以不思議等與前為果，果別於因；與後為果，則一
X05n0232_p0853c02║一融攝。
X05n0232_p0853c03║以不思議下。二、解妨。謂有問言：差別、圓融二義非
X05n0232_p0853c04║一，如何前差別果得為圓融果耶？故通意云：雖不
X05n0232_p0853c05║思議等經文是一，所望異故，果別於因成差別因
X05n0232_p0853c06║果，果自圓融得成圓融之果。言圓融者，以一一德
X05n0232_p0853c07║周法界故，三十六門門門之中含十句故，所說之
X05n0232_p0853c08║相難測量故，品名標為不思議故。
X05n0232_p0853c09║▲然有六義證成：
X05n0232_p0853c10║然有六義下。三、引證。證成不思議等三品為普賢
X05n0232_p0853c11║行之果，普賢行品是不思議等因。
X05n0232_p0853c12║一、因果相屬科中，多先果後因故。
X05n0232_p0853c13║一、因果相屬者，五周因果，所信、證入二果居先，差
X05n0232_p0853c14║別因前亦先有果，故云多先果也。今亦先果後因，
X05n0232_p0853c15║與例同也。而言因果相屬科者，即前第三以文從
X05n0232_p0853c16║義科也，謂從因果相屬之義科成五故。
X05n0232_p0853c17║二、四十八後未有證成。普賢行後有證成者，結屬前
X05n0232_p0853c18║故。
X05n0232_p0853c19║二、四十八後等者，若不思議至隨好，唯屬差別果。
X05n0232_p0853c20║因果既終，合有現瑞證成，今却無證。普賢行品既
X05n0232_p0853c21║唯屬出現之因，既未說果，何得有證？明知普賢行
X05n0232_p0853c22║竟有證，結屬前來不思議等故。
X05n0232_p0853c23║三、普賢行品。初、無別發起，便即躡前云：略示如來少
X05n0232_p0853c24║分境故。
X05n0232_p0854a01║三、普賢行品初等者。若不屬此品之初，應合別有
X05n0232_p0854a02║故起。既無發起，明是屬前。
X05n0232_p0854a03║四、以義明之，不思議法顯佛德難思，一一圓融故。
X05n0232_p0854a04║四、以義等者，果德難思，不可但為差別果故。
X05n0232_p0854a05║五、前雖有問，不思議品初重念問故。
X05n0232_p0854a06║五、前雖問有等者，即第二、會初之問。而復問者，欲
X05n0232_p0854a07║顯不思議下難思是圓融因果之初故。
X05n0232_p0854a08║六、第二會：初已有三業，為差別果故。
X05n0232_p0854a09║六、第二會初等者，前若無果，要用不思議等為差
X05n0232_p0854a10║別果。前既已有，此不思議等全屬於後，前段差別
X05n0232_p0854a11║四果亦足。
X05n0232_p0854a12║▲由斯六義故，普賢行品得屬前因。
X05n0232_p0854a13║由斯六義下，四、結成第五、圓融因果也。
X05n0232_p0854a14║▲六、取普賢行及出現品為平等因果、前因、後果。
X05n0232_p0854a15║六、取普賢行已下。三、通釋後五也。
X05n0232_p0854a16║七取出現及離世間品，為出現因果，前果後因，成佛
X05n0232_p0854a17║涅槃亦因現故，非說真成。
X05n0232_p0854a18║成佛涅槃下。此遮外難。恐有難云：離世間品自有
X05n0232_p0854a19║因果，那得總為出現家因？故為此通。
X05n0232_p0854a20║由離世間為因，方能現世。
X05n0232_p0854a21║由離世間下。釋為出現因義。
X05n0232_p0854a22║八、離世間品，為成行因果，通辨行故，具因果故。
X05n0232_p0854a23║八、離世間等者，當會自成因果。
X05n0232_p0854a24║九、取離世間品及法界品為法界因果、前因後果。由
X05n0232_p0854b01║離世間稱法界故，因不依位，果唯證入。
X05n0232_p0854b02║九、全合兩會為一因果。
X05n0232_p0854b03║十法界一品，自為證入因果，先果後因。○其善財已
X05n0232_p0854b04║下，亦為無盡因果，先因後果故。歷事至普賢一毛，因
X05n0232_p0854b05║則無盡。普賢說佛德過虗空，而果無盡，以為流通，故
X05n0232_p0854b06║不明之。
X05n0232_p0854b07║十、以入法界當會目成因果。然第八會雖不鉤前，
X05n0232_p0854b08║前出現品已曾鉤此第十因果，不鈎第八會，第八
X05n0232_p0854b09║會已曾鈎第九故，並得名為鉤鎻因果。其善財下，
X05n0232_p0854b10║歷事為因，普賢說佛德為果故。
X05n0232_p0854b11║▲六、隨品長分科者。長分有十：
X05n0232_p0854b12║六、隨品長分科者，不約會分，總為直科三十九品，
X05n0232_p0854b13║以為十分耳。
X05n0232_p0854b14║一、通辨教起因緣分；二、現相品下，明佛果無涯大用
X05n0232_p0854b15║分。
X05n0232_p0854b16║二、現相下，明佛果無涯大用分者，現相品大用，在
X05n0232_p0854b17║義可知。普賢三昧言大用者，同加普賢，不來而至，
X05n0232_p0854b18║一多延促皆無礙故，毛光讚德無不周故。成就、華
X05n0232_p0854b19║藏皆說如來徧淨法界，徧應剎海，令依正相入塵
X05n0232_p0854b20║含法界，皆無涯大用也。
X05n0232_p0854b21║三、毗盧遮那品，舉彼住因證成分。四、名號下三品，明
X05n0232_p0854b22║大用應機普周分。五、問明品下，至十地品末，明諸位
X05n0232_p0854b23║差別今修分。六、十定品下，至隨好品末，明差別因圓
X05n0232_p0854b24║果滿分。七、普賢行品下二品，明普行因成現果分。八、
X05n0232_p0854c01║離世間品，明因果超絕世間分。九、法界品中前分，明
X05n0232_p0854c02║大眾頓證法界分。十、爾時，文殊下，明一人歷位漸證
X05n0232_p0854c03║分。
X05n0232_p0854c04║▲七、隨其本會科者，亦為十分：一、初會名舉果令信
X05n0232_p0854c05║分，二、第二會明能信成德分，三、第三會初賢十住分，
X05n0232_p0854c06║四、第四會中賢十行分，五、第五會上賢十向分，六、第
X05n0232_p0854c07║六會聖位十地分，七、第七會因圓果滿分，八、第八會
X05n0232_p0854c08║普賢大行分，九、第九會初行成行成證入分，十、善財
X05n0232_p0854c09║下善友教證分。
X05n0232_p0854c10║十、善財下。若據標云隨其本會科，會各一分只成
X05n0232_p0854c11║九分，欲顯圓十故開後一，據實合有十會表圓，或
X05n0232_p0854c12║經來未盡且按文釋耳。
X05n0232_p0854c13║▲八、本末大位科者，本會為九，末會有五十五，總為
X05n0232_p0854c14║六十四分。
X05n0232_p0854c15║▲九、本末徧收科者。先九會為九分，文殊為六千比
X05n0232_p0854c16║丘說法為第十分，及善財歷一百一十善知識，總一
X05n0232_p0854c17║百二十分。若開諸龍及三乘會，及彌勒後文殊、普賢
X05n0232_p0854c18║三人，便成一百二十五。以慈氏云：此長者子經由一
X05n0232_p0854c19║百一十善知識已，然後而來至於我所。則彌勒已前
X05n0232_p0854c20║已有一百一十故。及三千大千世界微塵數善友，其
X05n0232_p0854c21║分數彌多，若合為一，則一百二十六分。
X05n0232_p0854c22║若開諸龍者，前為百二十分，則諸龍三乘皆屬善
X05n0232_p0854c23║財會初，以初至福城本為善財故，故不別開諸乘
X05n0232_p0854c24║等會。今約雖至福城，城中善財等二千四眾尚未
X05n0232_p0855a01║出城，先說普照法界修多羅，利益諸龍及三乘人，
X05n0232_p0855a02║故別開之。餘並可知。
X05n0232_p0855a03║▲十、主伴無盡科者，一一會、一一品、一一法，皆結通
X05n0232_p0855a04║十方。如此間說，十方虗空法界、一切世界，乃至一切
X05n0232_p0855a05║塵中，皆如是說。此結主經也。又彼一一會等，皆有他
X05n0232_p0855a06║方塵數菩薩而來證法。此結伴也。即主伴相與，周徧
X05n0232_p0855a07║法界，重疊無盡，是則段數亦無盡無盡也。
X05n0232_p0855a08║
X05n0232_p0855a09║大方廣佛華嚴經疏演義鈔卷第九