X07n0234_p0620b12║
X07n0234_p0620b13║
X07n0234_p0620b14║
X07n0234_p0620b15║大方廣佛華嚴經疏卷第二
X07n0234_p0620b16║清涼山沙門　澄觀　述
X07n0234_p0620b17║晉水沙門　（淨源）　錄疏注經
X07n0234_p0620b18║第二、古今違順，曲分為二：先敘此方，後明西域。今
X07n0234_p0620b19║初，諸釋雖眾，略敘數家，勒為五門：
X07n0234_p0620b20║一、立一音教。謂如來一代之教，不離一音。然有二
X07n0234_p0620b21║師：一、後魏菩提流支云：如來一音，同時報萬，大小
X07n0234_p0620b22║並陳。二、姚秦羅什法師云：佛一圓音，平等無二，無
X07n0234_p0620b23║思普應，機聞自殊，非謂言音本陳大小。故維摩經
X07n0234_p0620b24║云：佛以一音演說法，眾生各各隨所解。上之二師，
X07n0234_p0620c01║初則佛音具異，後則異自在機，各得圓音一義，然
X07n0234_p0620c02║並為教本不分之意耳。
X07n0234_p0620c03║第二、立二種教，自有四家：一、西秦曇牟讖三藏立
X07n0234_p0620c04║半滿教，即聲聞藏為半字教，菩薩藏為滿字教。隋
X07n0234_p0620c05║遠法師亦同此立。斯則文據涅槃，蓋是對小顯大
X07n0234_p0620c06║通相之意，未於大中顯有權實，亦含半滿。二、隋
X07n0234_p0620c07║遠法師立漸頓二教，謂約漸悟機，大由小起，所設
X07n0234_p0620c08║具有三乘，故名為漸。若約頓機，直往於大，不由於
X07n0234_p0620c09║小，名之為頓。此雖約機說有漸頓，而所說法不出
X07n0234_p0620c10║半滿。三、唐初印法師亦立二教：一、屈曲教，謂釋
X07n0234_p0620c11║迦經，以逐機性隨計破著故，如涅槃等。二、平道教，
X07n0234_p0620c12║謂舍那經，以逐法性自在說故，如華嚴經。又此二
X07n0234_p0620c13║教略有四異：一、主異，謂釋迦化身與盧舍那十身
X07n0234_p0620c14║異故。二、處異，謂娑婆界木樹草座與華藏界中寶
X07n0234_p0620c15║樹寶座等異故。三、眾異，謂為聲聞及菩薩說與唯
X07n0234_p0620c16║菩薩及極位同說異故。四、說異，謂局處之說與該
X07n0234_p0620c17║通十方之說異故。此約化儀以判。然華嚴雖有隨
X07n0234_p0620c18║諸眾生各別調伏，皆是稱性善巧一時頓演。涅槃
X07n0234_p0620c19║等雖說一極，或對權顯實，或會異歸同，一切如來
X07n0234_p0620c20║或說不說，故云屈曲。約釋迦為主則未顯十身，十
X07n0234_p0620c21║身為主必具釋迦，娑婆之處未融華藏，華藏之處
X07n0234_p0620c22║必融娑婆，略云四異。異實有多，誠如所判，但於屈
X07n0234_p0620c23║曲之內未顯法之權實耳。四、齊朝隱士劉虯亦
X07n0234_p0620c24║立漸頓二教，謂華藏經名為頓教，餘皆名漸。始自
X07n0234_p0621a01║鹿苑，終於雙樹，從小之大故。然此經如日初出，先
X07n0234_p0621a02║照高山，即是頓義。慈龍降雨，以證漸義，於理可然。
X07n0234_p0621a03║漸約五時，以下當辨。
X07n0234_p0621a04║第三、立三種教，亦有三家：一、南中諸師同立三教，
X07n0234_p0621a05║謂於前漸頓加不定教。由漸中先小後大，而央掘
X07n0234_p0621a06║經六年之內即說，為遮此難，故立不定。謂別有一
X07n0234_p0621a07║經，雖非頓攝，而明佛性常住，即勝鬘、金光明等，是
X07n0234_p0621a08║為偏方不定教也。漸中開合，諸師不同。或但分為
X07n0234_p0621a09║二，即是半滿。或分為三，即武丘山岌法師，謂十二
X07n0234_p0621a10║年前，見有得道，名有相教。十二年後，齊至法華，見
X07n0234_p0621a11║空得道，名無相教。最後雙照一切眾生佛性，闡提
X07n0234_p0621a12║作佛，名常住教。此與唐三藏三時之教大同。至敘
X07n0234_p0621a13║西域中說真諦三藏，依金光明立轉照持三輪之
X07n0234_p0621a14║教，亦大同此，而時節小異。謂七年前說四諦，名轉
X07n0234_p0621a15║法輪。七年後說般若，具轉照二輪，以空照有故。三
X07n0234_p0621a16║十年後，具轉照持，以雙照空有，持前二故。或分為
X07n0234_p0621a17║四，即宋朝岌法師，謂於前二時，無相之後，常住之
X07n0234_p0621a18║前，指法華經為同歸教，以會三歸一，萬善悉向菩
X07n0234_p0621a19║提故。或開為五，然有二家：一、道場慧觀等，於無相
X07n0234_p0621a20║之後，同歸之前，指淨名、思益等為抑揚教。二者、
X07n0234_p0621a21║即前劉公不開抑揚，而有教之初取提胃經為人
X07n0234_p0621a22║天教。上來諸師皆於漸中約時開異，若不加不定
X07n0234_p0621a23║之教則招難尤多，以初有大故雖加不定猶有妨
X07n0234_p0621a24║難。略顯五時之妨，餘可例知。初明十二年前為有
X07n0234_p0621b01║相者，自違成論。成論云：我今正明三藏中實義，實
X07n0234_p0621b02║義即空。又阿含中云：無是老死即法空也，無誰老
X07n0234_p0621b03║死即生空也。又智論云：三藏中明法空為大空，摩
X07n0234_p0621b04║訶衍中明十方空為大空，皆顯小乘已有二空。若
X07n0234_p0621b05║云第二時說空者，十二年後方制廣戒，豈唯說空？
X07n0234_p0621b06║又智論云：從得道夜乃至涅槃常說般若。豈前不
X07n0234_p0621b07║說空？若云第二時中未顯常住者，實相般若豈無
X07n0234_p0621b08║常耶？涅槃亦說佛性亦名般若，是知實相般若即
X07n0234_p0621b09║是正因，佛性觀照即為了因。又般若離四句何曾
X07n0234_p0621b10║存空？般若不壞四句豈無妙有？是知大小各有四
X07n0234_p0621b11║門，而但言初有次空者，各得一門之意耳。若云第
X07n0234_p0621b12║三時中但名抑揚亦非常者，淨名云：佛身無為不
X07n0234_p0621b13║墮諸數，觀身實相觀佛亦然。豈無常耶？般若亦云：
X07n0234_p0621b14║二乘智慧猶如螢光，菩薩一日學智如日之照，豈
X07n0234_p0621b15║非抑揚？若云第四時中但顯同歸亦未明常者，壽
X07n0234_p0621b16║量品云常住不滅，又方便品云世間相常住等，豈
X07n0234_p0621b17║無常耶？五以涅槃為常住者，當教可爾，而涅槃之
X07n0234_p0621b18║時亦有小乘之見，如阿含中說如來涅槃之相故。
X07n0234_p0621b19║若以人天為初者，提胃雖說戒善得道皆通三乘，
X07n0234_p0621b20║故彼經云提胃得不起法忍，又違密迹經中第二
X07n0234_p0621b21║七日說三乘故。然上五時等皆以約時剋定則有
X07n0234_p0621b22║所乖，揀去不定從多分說亦有理在。二後魏光統
X07n0234_p0621b23║律師承習佛陀三藏，亦立三教，謂漸、頓、圓。初為根
X07n0234_p0621b24║未熟者先說無常後方說常，先空後不空等，如是
X07n0234_p0621c01║漸次故名為漸。二為根熟之輩於一法門且足演
X07n0234_p0621c02║說常無常空不空等，一切具說更無由漸，故名為
X07n0234_p0621c03║頓。三為於上達分階佛境之者，說於如來無礙解
X07n0234_p0621c04║脫究竟果德圓極祕密自在法門，故名為圓。此亦
X07n0234_p0621c05║約化儀說有前後耳。意明今時堪受頓者，必昔曾
X07n0234_p0621c06║受化，故云根熟。上達之言義兼地前，分階佛境即
X07n0234_p0621c07║謂地上，於理亦通。三、隋末唐初，吉藏法師依法
X07n0234_p0621c08║華第五立三種法輪：一、始見我身，聞我所說，即皆
X07n0234_p0621c09║信受，入如來慧，即根本法輪；二、除先修習學小乘
X07n0234_p0621c10║者，即枝末法輪；三、我今亦令得聞是經，入於佛慧，
X07n0234_p0621c11║即攝末歸本法輪。此判全約化儀，據法但有大小。
X07n0234_p0621c12║然法華為於一類開顯本末，若將定判，一代聖教
X07n0234_p0621c13║收義不盡，以法華之前亦有大故，豈般若等皆為
X07n0234_p0621c14║枝末？又無量義云：佛一切時說大小故。
X07n0234_p0621c15║第四、立四教者，略有四家：一、梁朝光宅法師依法
X07n0234_p0621c16║華第二立四乘教，謂臨門三車即是權教三乘，四
X07n0234_p0621c17║衢等賜即實教大乘。以臨門牛車亦同羊鹿，俱不
X07n0234_p0621c18║得故，並無體故，諸子皆索故，是知三皆虗指以為
X07n0234_p0621c19║方便。此則前三是三乘，後一是一乘，無乖教理。若
X07n0234_p0621c20║唯說法華為實，則抑諸般若及諸大乘了義之經，
X07n0234_p0621c21║是知昔大亦有權實。法華但會昔權，故說三皆虗
X07n0234_p0621c22║言；昔實不為方便，故不會之。若約會權歸實，即是
X07n0234_p0621c23║會三為一；若破小顯大，即是會二歸一；若開權顯
X07n0234_p0621c24║實，則三是一，更無別一。故彼經云：汝等所行是菩
X07n0234_p0622a01║薩道，先所出內是子所知。若廢權立實，義說為四，
X07n0234_p0622a02║如攬三點以成一伊，點別非伊，伊具三點。昔三既
X07n0234_p0622a03║別，實不兼權；今一全兼，成四無爽。若依昔未顯說，
X07n0234_p0622a04║一切具有如來知見根敗之種；今並說成，則今昔
X07n0234_p0622a05║有異。於文有據，義亦極成。二、陳隋二代，天台智
X07n0234_p0622a06║者承南岳思大師立四教云：一、三藏教。此教明因
X07n0234_p0622a07║緣生滅四真諦理，正教小乘，傍化菩薩。二者、通教。
X07n0234_p0622a08║通者，同也，三乘同稟故。此教明因緣即空無生四
X07n0234_p0622a09║真諦理，是摩訶衍之初門，正為菩薩，傍通二乘。大
X07n0234_p0622a10║品云欲得聲聞乘，當學般若波羅蜜等。然教、理、智、
X07n0234_p0622a11║斷、行、位、因、果皆通，淺深不同於共，般若唯共於淺。
X07n0234_p0622a12║三、別教。別即不共，不共二乘人說故。此教正明因
X07n0234_p0622a13║緣假名無量四真諦理，的化菩薩，不涉二乘故。聲
X07n0234_p0622a14║聞在座，如聾如盲，不名不共，而云別者，兼欲揀非
X07n0234_p0622a15║圓故。以一因迥出，一果不融，歷別而修，不得因果
X07n0234_p0622a16║圓融故。四、圓教。圓以不偏為義。此教正明不思議
X07n0234_p0622a17║因緣二諦中道，事理具足，不偏不別，但化最上利
X07n0234_p0622a18║根之人，故名為圓。華嚴經云顯現自在力，為說圓
X07n0234_p0622a19║滿經，無量諸眾生，悉受菩提記等。別則教、理等皆
X07n0234_p0622a20║別，圓則教等皆圓。又此四教由三觀起、從假入空，
X07n0234_p0622a21║析體異故有初二教，從空入假、從假入中有別教
X07n0234_p0622a22║起，三觀一心中得有圓教起。又此四教不局定一
X07n0234_p0622a23║部，一部之中容有多故。又更以四種化儀收之，謂
X07n0234_p0622a24║頓、漸、不定、祕密。頓漸同前，岌公後二，謂一音異解。
X07n0234_p0622b01║若互相知名為不定，互不相知即名祕密。此師立
X07n0234_p0622b02║義理致圓備，但三藏教名義似小濫，以餘三教亦
X07n0234_p0622b03║有三故。所以爾者，良以智論之中多詺小乘為三
X07n0234_p0622b04║藏故。成實論中亦自說云：我今欲說三藏中實義
X07n0234_p0622b05║故。初對舊醫戒定慧故立此三事，條然不同異後
X07n0234_p0622b06║三教，通教意融三故，別教依一法性而顯三故，圓
X07n0234_p0622b07║教三一無障礙故。所以不名小乘教者，此教亦有
X07n0234_p0622b08║大乘六度菩薩三十四心斷結成真佛故。故藏通
X07n0234_p0622b09║別圓之義四教互有，而覈其定實餘三不成，唯成
X07n0234_p0622b10║當教中義耳。但判華嚴兼於圓別，以就登地已上
X07n0234_p0622b11║約寄位行布為別義故，名異義同亦無大過。三、
X07n0234_p0622b12║唐初海東元曉法師亦立四教：一、三乘別教，如四
X07n0234_p0622b13║諦緣起經等；二、三乘通教，如般若深密經等；三、一
X07n0234_p0622b14║乘分教，如梵網經等；四、一乘滿教，如華嚴經等。然
X07n0234_p0622b15║三乘共學名三乘教，於中未明法空名別相教，說
X07n0234_p0622b16║諸法空是為通教。不共二乘名一乘教，於中未顯
X07n0234_p0622b17║普法名隨分教，具明普法名圓滿教。然此大同天
X07n0234_p0622b18║台，但合別圓加一乘分耳。自言且依乘門略立四
X07n0234_p0622b19║種，非謂此四徧攝一切，故無有失。四、賢首弟子
X07n0234_p0622b20║苑公，依寶性論立四種教。論云：有四種眾生不識
X07n0234_p0622b21║如來藏，如生盲人：一者、凡夫，二者、聲聞，三者、辟支
X07n0234_p0622b22║佛，四者、初心菩薩。言四教者：一、迷真異執教，當彼
X07n0234_p0622b23║凡夫；二、真一分半教，當彼二乘；三、真一分滿教，當
X07n0234_p0622b24║彼初心菩薩；四、真具分滿教，即當彼識如來藏者。
X07n0234_p0622c01║初教謂諸外道，迷於真理，廣起異計。二、謂小乘，於
X07n0234_p0622c02║真如隨緣、不變二分義中，唯說生空所顯之理，故
X07n0234_p0622c03║名為半，如涅槃半字。三、謂但得不變，不得隨緣，故
X07n0234_p0622c04║名一分，而雙辨二空，故名為滿。四、由具隨緣、不變
X07n0234_p0622c05║二義，故名具分，廣如彼說。然今判聖教，那參邪說？
X07n0234_p0622c06║若對教主，應如此方先立三教，或如西域分內、外
X07n0234_p0622c07║及六師等。又依涅槃為半滿者，後二既滿，不應復
X07n0234_p0622c08║有一分之言。既但得不變一分，豈名為滿？又涅槃
X07n0234_p0622c09║半滿，豈唯約二空？豈彼不說妙有而訶空耶？故其
X07n0234_p0622c10║所立，未為允當。
X07n0234_p0622c11║第五、立五教，略有二家：一、波頗三藏立：一、四諦教，
X07n0234_p0622c12║謂四阿含等；二、無相教，謂諸般若；三、觀行教，謂華
X07n0234_p0622c13║嚴經；四、安樂教，謂涅槃經說常樂故；五、守護教，謂
X07n0234_p0622c14║大集經說守護正法事故。此釋名局，以觀行等皆
X07n0234_p0622c15║互有故。二，賢首！所立五教至下當知。
X07n0234_p0622c16║第二敘西域者，即今性相二宗，元出彼方，故名西
X07n0234_p0622c17║域。謂那爛陀寺同時有二大德，一名戒賢，二名智
X07n0234_p0622c18║光。戒賢遠承彌勒、無著，近踵護法、難陀，依深密等
X07n0234_p0622c19║經、瑜伽等論立三種教，以法相大乘而為了義，即
X07n0234_p0622c20║唐三藏之所宗師。謂佛初於鹿苑轉四諦小乘法
X07n0234_p0622c21║輪，說諸有為法皆從緣生，以破外道自性因等。又
X07n0234_p0622c22║緣生無我翻外有我，然猶未說法無我理，即四阿
X07n0234_p0622c23║含等是。第二時中，雖依徧計所執而說諸法自性
X07n0234_p0622c24║皆空，翻彼小乘，然於依他、圓成猶未說有，即諸部
X07n0234_p0623a01║般若等經。第三時中，就大乘正理具說三性、三無
X07n0234_p0623a02║性等，方為盡理，即解深密經等。是故於彼三時，初
X07n0234_p0623a03║墮有邊，次墮空邊，俱非了義。後時具說徧計性空，
X07n0234_p0623a04║餘二為有，契會中道，方為了義。此依深密所判。
X07n0234_p0623a05║二、智光論師遠承文殊、龍樹，近稟青目、清辨，依般
X07n0234_p0623a06║若等經、中觀等論，亦立三時教，以明無相大乘為
X07n0234_p0623a07║真了義。謂佛初鹿苑說小，明心境俱有。次於中時，
X07n0234_p0623a08║為彼中根說法相大乘境空心有唯識道理，以根
X07n0234_p0623a09║猶劣，未能全入平等真空故。後第三時，為上根說
X07n0234_p0623a10║無相大乘辨心境俱空平等一味為真了義。又初
X07n0234_p0623a11║漸破外道自性等故，說因緣生法決定是有。次漸
X07n0234_p0623a12║破小乘緣生實有之執故，說依他似有，以彼怖畏
X07n0234_p0623a13║此真空故，由存假名而接引之。後時方就究竟而
X07n0234_p0623a14║說緣生即空平等一味。此三次第，如智光論師般
X07n0234_p0623a15║若燈論釋中引大乘妙智經說。然此二三時，並不
X07n0234_p0623a16║能斷一代時教，以各有據互相違故，各別為於一
X07n0234_p0623a17║類機故。深密經意為於一類餐般若者，聞平等空
X07n0234_p0623a18║撥無因果，不了空有無二，故第三時為其分析於
X07n0234_p0623a19║一法上空有之義。其妙智經則以一類聞說三性，
X07n0234_p0623a20║迷唯識者未能忘心，觀緣起者定謂似有，故今總
X07n0234_p0623a21║忘心境即事而真，得斯意者則不相違。然欲會
X07n0234_p0623a22║二宗，須知二宗立義有多差別，略敘數條：一者、一
X07n0234_p0623a23║乘三乘別，二、一性五性別，三、唯心真妄別，四、真如
X07n0234_p0623a24║隨緣凝然別，五、三性空有即離別，六、生佛不增不
X07n0234_p0623b01║減別，七、二諦空有即離別，八、四相一時前後別，九、
X07n0234_p0623b02║能所斷證即離別，十、佛身無為有為別。且初二義
X07n0234_p0623b03║者，由性有五一不同，故令乘有三一權實。如法相
X07n0234_p0623b04║宗意，以一乘為權，三乘為實。故深密三時教中，初
X07n0234_p0623b05║皆不成，次一向成，是為若過若不及，皆非了義。第
X07n0234_p0623b06║三時中，有性者成，無性不成，方為了義。故云普為
X07n0234_p0623b07║發趣一切乘者，亦初二卷中皆云一乘是密意說，
X07n0234_p0623b08║故知是權。又勝鬘經以一乘為方便，故大般若五
X07n0234_p0623b09║百九十三中善勇猛菩薩言：唯願世尊哀愍我等，
X07n0234_p0623b10║為具宣說如來境智。若有情類於聲聞乘性決定
X07n0234_p0623b11║者，聞此法已，速能證得自無漏地。於獨覺乘性決
X07n0234_p0623b12║定者，聞此法已，速依自乘而得出離。於無上乘性
X07n0234_p0623b13║決定者，聞此法已，速證無上正等菩提。若有情類
X07n0234_p0623b14║雖未已入正性離生，而於三乘性不定者，聞此法
X07n0234_p0623b15║已，皆發無上正等覺心。深密第二大意同此。又云：
X07n0234_p0623b16║一切趣寂聲聞種性補特伽羅，雖蒙諸佛施設種
X07n0234_p0623b17║種勇猛加行方便化導，終不能令當坐道場證阿
X07n0234_p0623b18║耨多羅三藐三菩提。又十輪第九亦說三乘各定
X07n0234_p0623b19║差別，皆以性定五故。故楞伽中佛告大慧：有五種
X07n0234_p0623b20║種性：一聲聞乘性，二辟支佛乘性，三如來乘性，四
X07n0234_p0623b21║不定乘性，五者無性。大莊嚴論及瑜伽論皆同此
X07n0234_p0623b22║說。善戒地持雖但說二種性：一有種性，二無種性。
X07n0234_p0623b23║亦云：無種性人無種性故，雖復勤行精進，終不能
X07n0234_p0623b24║得無上菩提，但以人天善根而成熟之。無性瑜伽
X07n0234_p0623c01║亦同此說。若法性宗意，則以三乘是權，一乘為實。
X07n0234_p0623c02║法華經云：十方國土中，唯有一乘法，無二亦無三，
X07n0234_p0623c03║除佛方便說。又云：初以三乘引導眾生，然後但以
X07n0234_p0623c04║大乘而度脫之，以性唯一故。故云：諸佛兩足尊，知
X07n0234_p0623c05║法常無性。又第三云：一相一味，究竟涅槃，常寂滅
X07n0234_p0623c06║相。涅槃亦云：佛性者名為一乘，師子吼者名決定
X07n0234_p0623c07║說。決定宣說一切眾生皆有佛性，凡是有心定當
X07n0234_p0623c08║作佛。三十三又云：一切眾生同有佛性，皆同一乘、
X07n0234_p0623c09║一解脫、一因一果、同一甘露，一切當得常樂我淨，
X07n0234_p0623c10║是名一味。又法華第三云：我滅度後，復有弟子不
X07n0234_p0623c11║聞是經，不知不覺菩薩所行，自於所得功德生滅
X07n0234_p0623c12║度想，當入涅槃。我於餘國作佛，更有異名。是人雖
X07n0234_p0623c13║生滅度之想入於涅槃，而於彼土求佛智慧得聞
X07n0234_p0623c14║是經，唯以佛乘而得滅度等。智論九十五亦同此
X07n0234_p0623c15║說，明知趣寂決定迴心。法華論中，四聲聞內決定
X07n0234_p0623c16║及增上慢，此二根未熟，故菩薩與記，方便令發心。
X07n0234_p0623c17║既云未熟，明必當熟，方便令發即菩提心，不可不
X07n0234_p0623c18║順己宗判為論錯。入楞伽第二、第四、第七，皆同說
X07n0234_p0623c19║二乘無實涅槃，但是三昧力故，後必當得無上菩
X07n0234_p0623c20║提。法華論中意亦同此，皆是假說涅槃，故云三昧。
X07n0234_p0623c21║勝鬘亦云：言諸二乘得涅槃者，是佛方便。又無上
X07n0234_p0623c22║依經，寶性、佛性二論皆說入滅二乘，於三界外更
X07n0234_p0623c23║受變易。密嚴經中，二乘畢無灰斷永滅。如是經論
X07n0234_p0623c24║其文非一，永寂聲聞必無明矣。涅槃第九菩薩品
X07n0234_p0624a01║中，廣明闡提斷善不能發心。當文即云：彼一闡提
X07n0234_p0624a02║雖有佛性，而為無量罪垢所纏不能得出，如蠶處
X07n0234_p0624a03║繭。此則有而非無。又云：或有佛性，一闡提人有，善
X07n0234_p0624a04║根人無等。則知無有無種性人。況前引楞伽五性，
X07n0234_p0624a05║自迷其文。彼經第五性云：五者無性，謂一闡提。此
X07n0234_p0624a06║有二種：一者焚燒一切善根，即謗菩薩藏；二者憐
X07n0234_p0624a07║愍一切眾生界，即是菩薩。若有眾生不入涅槃，我
X07n0234_p0624a08║亦不入。大慧白言：此二何者常不入涅槃？佛言：菩
X07n0234_p0624a09║薩常不入涅槃，非焚燒一切善根者，以知諸法本
X07n0234_p0624a10║來涅槃，不捨一切諸眾生故。此意則明菩薩入而
X07n0234_p0624a11║不入。既云菩薩常不入非闡提者，則明闡提後必
X07n0234_p0624a12║入矣。況經自云：復以如來神力故，或時善根生耶？
X07n0234_p0624a13║莊嚴第五無性亦有二種：一是時邊，二者畢竟。時
X07n0234_p0624a14║邊謂蹔時之無，即前闡提。畢竟謂永無，即大悲菩
X07n0234_p0624a15║薩。是知前來所引大般若深密等經，皆是未說法
X07n0234_p0624a16║華之前，就其長時云定性無性，非永定永無。諸論
X07n0234_p0624a17║隨佛方便成立，故云定無耳。故寶性佛性等論，皆
X07n0234_p0624a18║說以一闡提謗大乘因，依無量時說無佛性，非謂
X07n0234_p0624a19║究竟無清淨性。若謂法華是第二時教，為引不定
X07n0234_p0624a20║二乘，故說一切悉皆成佛，而猶未說定性不成，故
X07n0234_p0624a21║名密意非了義者，何以自判法華為第三時教？誰
X07n0234_p0624a22║敢判於法華為不了耶？妙智經中及梁攝論成立
X07n0234_p0624a23║正法中，皆以一乘居三乘後，故真諦三藏部異執
X07n0234_p0624a24║記云：三十八年後說解節經等。無量義云：四十年
X07n0234_p0624b01║後說法華經。明知法華居後，故經云：臨欲終時。若
X07n0234_p0624b02║不信法華居後，涅槃臨終居然可信，豈不亦以一
X07n0234_p0624b03║乘一性破三五耶？若以般若為第二時，法華為第
X07n0234_p0624b04║三時，於理即通。復自違深密第三時中普為發趣
X07n0234_p0624b05║一切乘者，以法華破三故，明知深密三時不能定
X07n0234_p0624b06║斷一切聖教，以未居最後故。且約顯一類義，故分
X07n0234_p0624b07║三耳。義如前說。若將法華望之，應有四時，以一乘
X07n0234_p0624b08║教破前三乘故。若謂佛性有二：一者理性，二者行
X07n0234_p0624b09║性。理性定有，行性或無。斯言可爾。涅槃云：或有佛
X07n0234_p0624b10║性，善根人有，闡提人無，即是行性。或有佛性，二人
X07n0234_p0624b11║俱有，即是理性。然涅槃依於理性明其等有，故云
X07n0234_p0624b12║凡是有心定當作佛，不言凡是有行定當作佛。若
X07n0234_p0624b13║謂理性定有，容趣寂不成，則違教理。是知闡提不
X07n0234_p0624b14║作佛者，以作佛非闡提故，乃抑揚當時耳。若謂法
X07n0234_p0624b15║華入滅後信一乘即是變化權聲聞者，權必化實，
X07n0234_p0624b16║無實化誰？又豈不誤於一類怯弱好滅眾生？是知
X07n0234_p0624b17║趣寂皆是法華前意耳。又勝鬘經云：若如來隨彼
X07n0234_p0624b18║所欲而方便說，即是一乘無有二乘。二乘入於一
X07n0234_p0624b19║乘，一乘者即第一義乘。此意明隨欲方便而說二
X07n0234_p0624b20║乘，明知即是一乘無有二矣。不曉此意，將上方便
X07n0234_p0624b21║連下一乘而讀之，輒斷一乘以為方便，惑之甚矣。
X07n0234_p0624b22║又彼經中廣破二乘云無涅槃。又云：此經斷一切
X07n0234_p0624b23║疑，決定了義入一乘道，豈說一乘以為方便？說有
X07n0234_p0624b24║方便之言尚在法華之前，況復無耶？法華云：此經
X07n0234_p0624c01║難信難解，佛現在世猶多怨嫉，況滅度後？誠哉斯
X07n0234_p0624c02║言。若保執三乘五性，不信一乘一性者，深為可愍。
X07n0234_p0624c03║故百喻經第二中，王改聚落五由旬為三由旬喻，
X07n0234_p0624c04║以喻方便於一說三。後人但信於三不信於一，即
X07n0234_p0624c05║其事也。上約二宗，各別所據，則互相違反。若會釋
X07n0234_p0624c06║者，亦不相違。謂就機則三，約法則一，新熏則五，本
X07n0234_p0624c07║有無二。若入理雙拂，則三一兩亡。若約佛化儀，則
X07n0234_p0624c08║能三能一。是故競執是非，達無違諍。大集五部雖
X07n0234_p0624c09║異，不離法界涅槃，各說身因，佛許無非正說。餘義
X07n0234_p0624c10║次下，當會古今違順竟。
X07n0234_p0624c11║第三、立教開宗。分二：一、以義分教；二、依教分宗。今
X07n0234_p0624c12║初，以義分教，教類有五，即賢首所立，廣有別章，大
X07n0234_p0624c13║同天台，但加頓教。今先用之，後總會通，有不安者，
X07n0234_p0624c14║頗為改易。言五教者：一、小乘教，二、大乘始教，三、終
X07n0234_p0624c15║教，四、頓教，五、圓教。初即天台藏教。二、始教者，亦名
X07n0234_p0624c16║分教。以深密第二、第三時教，同許定性二乘俱不
X07n0234_p0624c17║成佛，故今合之總為一教。此既未盡大乘法理，故
X07n0234_p0624c18║立為初；有不成佛，故名為分。三、終教者，亦名實教。
X07n0234_p0624c19║定性二乘、無性闡提悉當成佛，方盡大乘至極之
X07n0234_p0624c20║說，故立為終。以稱實理，故名為實。上二教並依地
X07n0234_p0624c21║位漸次修成，故總名為漸。四、頓教者，但一念不生
X07n0234_p0624c22║即名為佛，不依地位漸次而說，故立為頓。如思益
X07n0234_p0624c23║云：得諸法正性者，不從一地至於一地。楞伽云：初
X07n0234_p0624c24║則為八地，乃至無所有。何次等不同前漸次位修
X07n0234_p0625a01║行，不同於後圓融具德，故立名頓。頓詮此理，故名
X07n0234_p0625a02║頓教。天台所以不立者，以四教中皆有一絕言故。
X07n0234_p0625a03║今乃開者，頓顯絕言別為一類，離念機故，即順禪
X07n0234_p0625a04║宗。五圓教者，明一位即一切位、一切位即一位，是
X07n0234_p0625a05║故十信滿心即攝五位成正覺等。依普賢法界帝
X07n0234_p0625a06║網重重主伴具足，故名圓教。如此經等說。若約所
X07n0234_p0625a07║說法相者，初小乘中但說七十五法、但說人空，縱
X07n0234_p0625a08║少說法空亦不明顯，但依六識三毒建立染淨根
X07n0234_p0625a09║本，故阿含云貪恚愚癡是世間根本等。未盡法源，
X07n0234_p0625a10║故多諍論部執不同。二始教中廣說法相、少說法
X07n0234_p0625a11║性，所說法性即法相數，說有百法決擇分明，故少
X07n0234_p0625a12║諍論說有八識唯是生滅，依生滅識建立生死及
X07n0234_p0625a13║涅槃因，法爾種子有無永別，是故五性決定不同。
X07n0234_p0625a14║既所立識唯業惑生，故所立真如常恒不變，不許
X07n0234_p0625a15║隨緣依他起性似有不無，非即無性真空圓成，說
X07n0234_p0625a16║經空義但約所執。既言三性五性不同，故說一分
X07n0234_p0625a17║眾生決不成佛，名生界不減，真俗二諦條然不同，
X07n0234_p0625a18║非斷非常果生因滅，同時四相滅表後無，根本後
X07n0234_p0625a19║得緣境斷惑，義說雙觀決定別照，以有為智證無
X07n0234_p0625a20║為理，義說不異而實非一。既出世智依生滅識種，
X07n0234_p0625a21║故四智心品為相所遷，佛果報身有為無漏，如是
X07n0234_p0625a22║義類廣有眾多，具如瑜伽、雜集等說。三終教中少
X07n0234_p0625a23║說法相、多說法性，所說法相亦會歸性，所立八識
X07n0234_p0625a24║通如來藏隨緣成立，不生滅與生滅和合而成，非
X07n0234_p0625b01║一非異。一切眾生平等一性，但是真如；隨緣成立，
X07n0234_p0625b02║依他無性，即是圓成。一理齊平，故說生界、佛界不
X07n0234_p0625b03║增不減。第一義空該通真妄，真非俗外，即俗而真，
X07n0234_p0625b04║故雖空不斷，雖有不常，四相同時，體性即滅。緣境
X07n0234_p0625b05║斷惑，不二而二，有能、所斷，二而不二，說為內證。照
X07n0234_p0625b06║惑無本，即是智體；照體無自，即是證如。非智外如
X07n0234_p0625b07║為智所證，非如外智能證於如。世、出世智依如來
X07n0234_p0625b08║藏，始本不二，則有為、無為非一非異，故佛化身即
X07n0234_p0625b09║常即法，不墮諸數，況於報體？即體之智，非相所遷。
X07n0234_p0625b10║如是義類亦有眾多，次第對上，如楞伽等經、起信
X07n0234_p0625b11║等論。若會上二宗，廣如別說。四、頓教中總不說法
X07n0234_p0625b12║相，唯辨真性，亦無八識差別之相。一切所有唯是
X07n0234_p0625b13║妄想，一切法界唯是絕言。五法、三自性俱空，八識、
X07n0234_p0625b14║二無我雙遣。訶教勸離，毀相泯心，生心即妄，不生
X07n0234_p0625b15║即佛，亦無佛無不佛，無生無不生。如淨名默住顯
X07n0234_p0625b16║不二等，是其意也。五、圓教中所說唯是無盡法界，
X07n0234_p0625b17║性海圓融，緣起無礙，相即相入，如因陀羅網重重
X07n0234_p0625b18║無際，微細相容，主伴無盡。十十法門各攝法界，義
X07n0234_p0625b19║分齊中當具宣說。二、依教開宗，宗乃有十，如經宗
X07n0234_p0625b20║中辨。
X07n0234_p0625b21║第四、總相會通，曲分為二：先通會諸教，後會化儀
X07n0234_p0625b22║前後。今初，諸德立教，各自所據。今雖立五，亦會取
X07n0234_p0625b23║諸說，略有五重：一、或總為一，謂唯是如來一大善
X07n0234_p0625b24║巧攝生方便一音所演，則前之二師立一音者，不
X07n0234_p0625c01║失道理。二、或開為二，此更有三：一、對小顯大，初是
X07n0234_p0625c02║半字，後四皆滿，則無違二藏等言；二、對權顯實，則
X07n0234_p0625c03║前二是三乘，後三為一乘，則不違法華四乘；三者、
X07n0234_p0625c04║三、四二教雖則泯二異前，而對三顯一，曲巧順機，
X07n0234_p0625c05║後一直顯本法一向不共，如智論說。此同印公平
X07n0234_p0625c06║道屈曲。三、或分為三：初一小乘，次一三乘，後三一
X07n0234_p0625c07║乘。或唯後一是不共一乘，智論指此以為不共，大
X07n0234_p0625c08║品等經共二乘說，故此三亦順四乘。又梁論第八
X07n0234_p0625c09║云：如來成立正法有三種：一、立小乘，二、立三乘，三、
X07n0234_p0625c10║立一乘。第三最勝，故名善成立。此亦同妙智經。真
X07n0234_p0625c11║諦三藏部異執疏第二卷中亦同此說。四、或分為
X07n0234_p0625c12║四，此亦二門：一、中間三教存三，泯二別故，開之為
X07n0234_p0625c13║四：一、別教小乘，如四阿含等；二同教三乘，如深密
X07n0234_p0625c14║等；三同教一乘，如法華等；四別教一乘，如華嚴經。
X07n0234_p0625c15║二約歷位無位開漸及頓，故分為四，總合二三以
X07n0234_p0625c16║為漸教，餘皆如名。五或分為五，如前所立，以漸中
X07n0234_p0625c17║有始終故。然取多分略指數經，實非局判，以一經
X07n0234_p0625c18║中容多教故。第二化儀前後者，今辨如來一代時
X07n0234_p0625c19║教，略啟十門：一本末差別門、二依本起末門、三攝
X07n0234_p0625c20║末歸本門、四本末無礙門、五隨機不定門、六顯密
X07n0234_p0625c21║同時門、七一時頓演門、八寂寞無言門、九該通三
X07n0234_p0625c22║際門、十重重無盡門。初中本末同時、始終一類，各
X07n0234_p0625c23║無異說。然有三位：一若小乘中，則初度陳如、後度
X07n0234_p0625c24║須䟦，中間亦唯說小益小，如四阿含經及五部律。
X07n0234_p0626a01║二若約三乘，則始終說三通益三機，如密迹經等。
X07n0234_p0626a02║三若約一乘，則始終唯為圓機說於圓極，如華嚴
X07n0234_p0626a03║等。其中不通小乘復說九世，該於前後更無異說。
X07n0234_p0626a04║然此三類依於此世根性定者，常聞如上一類之
X07n0234_p0626a05║法，故佛所演各通始終更無前後。二、依本起末門。
X07n0234_p0626a06║此有五類，謂初為菩薩說大，二為緣覺，三為聲聞，
X07n0234_p0626a07║四為善根眾生，五為邪定。如出現品日照高山及
X07n0234_p0626a08║三千初成喻中廣辨其相，皆明先大後小。約法名
X07n0234_p0626a09║從本起末，以於一佛乘分別說三故，十八本二皆
X07n0234_p0626a10║大乘出故。約機各是一類之機，非約一機前後大
X07n0234_p0626a11║小。三、攝末歸本門者，依無量義，初時說小，次說中
X07n0234_p0626a12║乘，後時說大。故法華亦云：初轉四諦深密妙智。雖
X07n0234_p0626a13║復二時三一不同，皆先小後大。四、本末無礙門者，
X07n0234_p0626a14║謂初舉照山王之極說，明非本無以垂末；後顯歸
X07n0234_p0626a15║大海之異流，明非末無以歸本。故本末交映，與奪
X07n0234_p0626a16║相資，方為攝生之善巧矣。是故通論總有五位：一、
X07n0234_p0626a17║根本一乘，如華嚴經；二、密意小乘；三、密意大乘；四、
X07n0234_p0626a18║顯了三乘，上三如深密；五、破異一乘，如法華上之
X07n0234_p0626a19║四門圓通無礙。是則前後即無前後，無前後之前
X07n0234_p0626a20║後耳。五、隨機不定門者，此上四門，初門明三類機，
X07n0234_p0626a21║始末常定；次門明五類機，異時常定；第三門明一
X07n0234_p0626a22║類機，自淺之深；第四門明二類機，初機聞頓，後機
X07n0234_p0626a23║從淺至深。更有一類不定之機，或從小乘，次入三
X07n0234_p0626a24║乘，後入一乘，亦有從小直入一乘；或多類機，隨聞
X07n0234_p0626b01║一句，異解不同。六、顯密同時者，若異聞互知，是顯
X07n0234_p0626b02║不定。若互不相知，即是祕密。密顯同時，亦無前後。
X07n0234_p0626b03║七、上來諸門，一時頓演。八、從初得道乃至涅槃，不
X07n0234_p0626b04║說一句。九、此上諸門，盡通三際。十、上之九門，隨處
X07n0234_p0626b05║隨時，重重無盡，皆無前後。後之二門，正是華嚴境
X07n0234_p0626b06║界。融取前八，亦不離華嚴之用。
X07n0234_p0626b07║
X07n0234_p0626b08║大方廣佛華嚴經疏卷第二