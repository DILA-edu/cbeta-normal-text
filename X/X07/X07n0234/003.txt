X07n0234_p0626b09║
X07n0234_p0626b10║
X07n0234_p0626b11║
X07n0234_p0626b12║大方廣佛華嚴經疏卷第三
X07n0234_p0626b13║清涼山沙門　澄觀　述
X07n0234_p0626b14║晉水沙門　（淨源）　錄疏注經
X07n0234_p0626b15║△第三、義理分齊。已知此經總屬圓教，未知圓義
X07n0234_p0626b16║分齊云何。然此教海宏深，包含無外，色空交映，德
X07n0234_p0626b17║用重重。語其橫收，全收五教，乃至人天，總無不包，
X07n0234_p0626b18║方顯深廣。其猶有川，不攝大海，大海必攝百川。雖
X07n0234_p0626b19║攝百川，同一鹹味。故隨一滴，迥異百川。前之四教，
X07n0234_p0626b20║不攝於圓，圓必攝四。雖攝於四，圓以貫之。故十善、
X07n0234_p0626b21║五戒，亦圓教攝。尚非三四，況初二耶？斯則有其所
X07n0234_p0626b22║通，無其所病。故此圓教，語廣名無量乘，語深唯顯
X07n0234_p0626b23║一乘。一乘有二：一、同教一乘，同頓同實故。二、別教
X07n0234_p0626b24║一乘，唯圓融具德故。以別該同，皆圓教攝。今顯別
X07n0234_p0626c01║教一乘，略顯四門：一、所依體事，二、攝歸真實，三、彰
X07n0234_p0626c02║其無礙，四、周徧含容。各有十門，以顯無盡。
X07n0234_p0626c03║初中十者，一教義、二理事、三境智、四行位、五因果、
X07n0234_p0626c04║六依正、七體用、八人法、九逆順、十應感。教即能詮，
X07n0234_p0626c05║即前五教乃至光香等。義即所詮，即五教等一切
X07n0234_p0626c06║義理。理即生空所顯、二空所顯、無性真如等理。事
X07n0234_p0626c07║即色心身方等事。餘可思準。
X07n0234_p0626c08║第二、攝歸真實者，即真空絕相。經云：法性本空寂，
X07n0234_p0626c09║無取亦無見，性空即是佛，不可得思量。亦有十義，
X07n0234_p0626c10║如法界觀。
X07n0234_p0626c11║第三、彰其無礙。然上十對皆悉無礙，今且約事理
X07n0234_p0626c12║以顯無礙，亦有十門：一、理偏於事門，謂無分限之
X07n0234_p0626c13║理全徧分限事中，故一一纖塵理皆圓足。二、事徧
X07n0234_p0626c14║於理門，謂有分之事全同無分之理，故一小塵即
X07n0234_p0626c15║徧法界。由上二義互該徹故，皆同一性。故出現品
X07n0234_p0626c16║云：如來成正覺時，於其身中普見一切眾生成正
X07n0234_p0626c17║覺，乃至普見一切眾生入涅槃，皆同一性，所謂無
X07n0234_p0626c18║性。理徧事故，一成一切成；事徧同理故，說都無所
X07n0234_p0626c19║成。經云：譬如虗空無成無壞，一性無性即是佛性。
X07n0234_p0626c20║故涅槃云：佛性名第一義空，第一義空名為智慧。
X07n0234_p0626c21║又出現云：無一眾生不具如來智慧。無不有者，即
X07n0234_p0626c22║一乘義也。三、依理成事門，謂事無別體，要因理成，
X07n0234_p0626c23║如攬水成波故。於中有二：一、明具分唯識變，故覺
X07n0234_p0626c24║林菩薩偈云：心如工𦘕師，能𦘕諸世間，五陰悉從
X07n0234_p0627a01║生，無法而不造。此明唯心義也。何以得知是具分
X07n0234_p0627a02║耶？次頌云：如心佛亦爾，如佛眾生然，應知佛與心，
X07n0234_p0627a03║體性皆無盡。既是即佛之心，明非獨妄心而已。二、
X07n0234_p0627a04║明真如隨緣成，故問明品文殊難云：心性是一，云
X07n0234_p0627a05║何見有種種差別？即緣性相違難。覺首答云：法性
X07n0234_p0627a06║本無生，示現而有生，即真如隨緣答。又云：諸法無
X07n0234_p0627a07║作用，亦無有體性。明隨緣不失自性，即同勝鬘依
X07n0234_p0627a08║如來藏有生死，依如來藏有涅槃等。四、事能顯理
X07n0234_p0627a09║門。謂由事攬理成故，事虗而理實。依他無性，即是
X07n0234_p0627a10║圓成，如波相盡令水現故。夜摩偈云：云何說諸蘊？
X07n0234_p0627a11║諸蘊有何性？蘊性不可滅，是故說無生。分別此諸
X07n0234_p0627a12║蘊，其性本空寂，空故不可滅，此是無性義。眾生既
X07n0234_p0627a13║如是，諸佛亦復然，佛及諸佛法，自性無所有。又十
X07n0234_p0627a14║忍品云：譬如谷響，從緣所起，而與法性無有相違。
X07n0234_p0627a15║須彌頂偈云：了知一切法，自性無所有。如是等文，
X07n0234_p0627a16║徧於九會。五、以理奪事門。謂事既全理，則事盡無
X07n0234_p0627a17║遺。如水奪波，波相全盡，故說生佛不增不減。出現
X07n0234_p0627a18║品云：譬如虗空，一切世界若成若壞，常無增減。何
X07n0234_p0627a19║以故？虗空無生故。諸佛菩提亦復如是，若成正覺、
X07n0234_p0627a20║不成正覺，亦無增減。何以故？菩提無相故。乃至云：
X07n0234_p0627a21║設一切眾生於一念中悉成正覺，與不成正覺等
X07n0234_p0627a22║無有異，皆以無相平等故。不增不減經亦同此說，
X07n0234_p0627a23║非約一分眾生不成佛者說無增減耳。六、事能隱
X07n0234_p0627a24║理門。謂真理隨緣而成事法，遂令事顯理不現也。
X07n0234_p0627b01║如水成波，動顯靜隱，故法身流轉五道，名曰眾生。
X07n0234_p0627b02║財首偈云：世間所言論，一切是分別，未曾有一法，
X07n0234_p0627b03║得入於法性等。七、真理即事門。謂凡是真理，必非
X07n0234_p0627b04║事外，以是法無我理故，空即色故，理即是事，方為
X07n0234_p0627b05║真理。第七迴向云：法性不違法相等故。八、事法即
X07n0234_p0627b06║理門。謂緣集必無自性，舉體即真。故上之二門，正
X07n0234_p0627b07║明二諦不相違義。如溼不違波，波不違溼，舉體相
X07n0234_p0627b08║即。夜摩偈云：如金與金色，其性無差別。法非法亦
X07n0234_p0627b09║然，體性無有異。此亦喻於如來之藏，與阿賴耶展
X07n0234_p0627b10║轉無別。又由事即理故，雖有不常。理即事故，雖空
X07n0234_p0627b11║不斷。又由事理相即故，起滅同時。須彌偈云：一切
X07n0234_p0627b12║凡夫行，莫不速歸盡。其性如虗空，故說無有盡。智
X07n0234_p0627b13║者說無盡，此亦無所說。自性無盡故，得有難思盡
X07n0234_p0627b14║等。則同時四相，不待後無，亦令究竟斷證，離於能
X07n0234_p0627b15║所。十地品云：非初非中後，非言辭所及。迴向品云：
X07n0234_p0627b16║無有智外如為智所入，亦無如外智能證於如等。
X07n0234_p0627b17║九、真理非事門。即妄之真，異於妄故，如溼非動。十、
X07n0234_p0627b18║事法非理門。即真之妄，異於真故，如動非溼。故慚
X07n0234_p0627b19║愧林偈云：如色與非色，此二不為一。又云：如相與
X07n0234_p0627b20║無相，生死及涅槃，分別各不同等。上七八二門，明
X07n0234_p0627b21║事理非異。九十二門，明事理非一。故為無為，非一
X07n0234_p0627b22║非異。第四迴向云：於有為界，示無為法，而不滅壞
X07n0234_p0627b23║有為之相。於無為界，示有為法，而不分別無為之
X07n0234_p0627b24║性。上之十事，同一緣起，故云無礙。約理望事，則有
X07n0234_p0627c01║成有壞，有即有離。事望於理，有隱有顯，有一有異。
X07n0234_p0627c02║逆順自在，無障無礙。同時頓起深思，令觀明現，以
X07n0234_p0627c03║成理事圓融無礙觀也。
X07n0234_p0627c04║第四、周徧含容，即事事無礙。且依古德，顯十玄門。
X07n0234_p0627c05║於中文二：先、正辨玄門；二、明其所以。今初：一、同時
X07n0234_p0627c06║具足相應門；二、廣陿自在無礙門；三、一多相容不
X07n0234_p0627c07║同門；四、諸法相即自在門；五、祕密隱顯俱成門；六、
X07n0234_p0627c08║微細相容安立門；七、因陀羅網境界門；八、託事顯
X07n0234_p0627c09║法生解門；九、十世隔法異成門；十、主伴圓明具德
X07n0234_p0627c10║門。此之十門，同一緣起，無礙圓融，隨其一門，即具
X07n0234_p0627c11║一切。今且於前十中，取一事法，明具後十門。如下
X07n0234_p0627c12║文中，一蓮華葉，或一微塵，則具教等十對。同時相
X07n0234_p0627c13║應，具足圓滿，亦具後之九門，及彼門中所具教等。
X07n0234_p0627c14║以是總故，故下文云：一切法門無盡海，同會一法
X07n0234_p0627c15║道場中。華藏頌云：華藏世界所有塵，一一塵中見
X07n0234_p0627c16║法界。一塵尚具，況一葉耶？二、即彼華葉普周法界，
X07n0234_p0627c17║而不壞本位，以分即無分，無分即分。廣陿自在無
X07n0234_p0627c18║盡障無礙十定品云：有一蓮華，十方際而不盡。妨
X07n0234_p0627c19║外有可見。是故或唯廣無際，或分限歷然，或即廣
X07n0234_p0627c20║即陿，或廣陿俱泯。或具前四，以是解境故；或絕前
X07n0234_p0627c21║五，以是行境故。下皆準此。然此廣陿，亦名純雜。普
X07n0234_p0627c22║周法界，故純一無二；不壞本位，則不妨於雜。萬行
X07n0234_p0627c23║例然。三、即此華葉舒已，徧入一切法中，即攝一切
X07n0234_p0627c24║令入己內。舒攝同時，既無障礙，是故鎔融。或有四
X07n0234_p0628a01║句、六句，思之。下云：以一佛土滿十方，十方入一亦
X07n0234_p0628a02║無餘。若一與一切對辨，則攝入各具四句，謂一入
X07n0234_p0628a03║一切、一切入一、一入一、一切入一切。互攝亦然。四、
X07n0234_p0628a04║此一華葉廢己同他，舉體全是彼一切法，而恒攝
X07n0234_p0628a05║他同己，令彼一切即是己體。一多相即，混無障礙，
X07n0234_p0628a06║解行境別。六句同前。下云：知一即多，多即一等。五、
X07n0234_p0628a07║華能攝彼，則一顯多隱；一切攝華，則一隱多顯。顯
X07n0234_p0628a08║顯不俱，隱隱不並，隱顯顯隱，同時無礙。全攝俱泯，
X07n0234_p0628a09║存亡俱成，句數同前。下云：東方入正受，西方從定
X07n0234_p0628a10║起等。如八日月，隱顯同時。六、此華葉中微細剎等
X07n0234_p0628a11║一切諸法炳然齊現。下云：於一塵中一切國土曠
X07n0234_p0628a12║然安住。又於一毛端處有不可說諸如來及第九
X07n0234_p0628a13║迴向微細中說。七、此華葉一一微塵中各現無邊
X07n0234_p0628a14║剎海，剎海之中復有微塵，彼諸塵內復有剎海，如
X07n0234_p0628a15║是重重不可窮盡，非是心識思量境界。如天帝殿，
X07n0234_p0628a16║珠網覆上，一明珠內萬像俱現，珠珠皆爾。此珠明
X07n0234_p0628a17║徹，互相現影，影復現影，而無窮盡。下云：如因陀羅
X07n0234_p0628a18║網世界等。亦如鏡燈，重重交光，佛佛無盡。八、見此
X07n0234_p0628a19║華葉，即是見於無盡法界，非是託此別有所表。下
X07n0234_p0628a20║文云：此華蓋等，從無生法忍之所起等。九、即此一
X07n0234_p0628a21║華，既其徧一切處，亦復該一切時。謂三世各三，攝
X07n0234_p0628a22║為一念，故為十世。以時無別體，依華以立。華既無
X07n0234_p0628a23║礙，時亦如之。是故晉經云：過去無量劫，安置未來
X07n0234_p0628a24║今；未來無量劫，迴置過去世等。普賢行云：過去中
X07n0234_p0628b01║未來，未來中現在等。又云：無量劫即一念，一念即
X07n0234_p0628b02║無量劫等。時無別體，故不別立以為所依。十、此圓
X07n0234_p0628b03║教法，理無孤起，必眷屬隨生。下云：此華即有十世
X07n0234_p0628b04║界塵微數華以為眷屬。又如一方為主，十方為伴，
X07n0234_p0628b05║餘方亦爾。是故主主、伴伴，各不相見；主伴、伴主，圓
X07n0234_p0628b06║明具德。舉華既爾，一塵等事亦然。如此事、華，既帶
X07n0234_p0628b07║同時等十義，具此十門；而此事等，具餘教等十門，
X07n0234_p0628b08║則為百門。事、法既爾，餘教、義等，具百亦然，則為千
X07n0234_p0628b09║門。如教、義等，有此千門；彼同時門中，亦具百門。餘
X07n0234_p0628b10║廣陿等例爾，亦有千門。若重重取之，亦至無盡。於
X07n0234_p0628b11║此十門，圓明顯了，則常入法界重重之境。
X07n0234_p0628b12║第二、明德用所因。問：有何因緣令此諸法得有如
X07n0234_p0628b13║是混融無礙？答：因廣難陳，略提十類：一、唯心所現
X07n0234_p0628b14║故，二、法無定性故，三、緣起相由故，四、法性融通故，
X07n0234_p0628b15║五、如幻夢故，六、如影像故，七、因無限故，八、佛證窮
X07n0234_p0628b16║故，九、深定用故，十、神通解脫故。十中，隨一即能令
X07n0234_p0628b17║彼諸法混融無礙。十中，前六通約法性，為德相因，
X07n0234_p0628b18║法爾如是；後二皆是業用，義通因果。七、約起修，義
X07n0234_p0628b19║通德相、業用。八、約果德，唯是德相，故前之十門通
X07n0234_p0628b20║德相、業用。約佛，用亦德相，德上用故；約機，則相亦
X07n0234_p0628b21║稱用，令知相故。即用之相，染淨雙融；即相之用，能
X07n0234_p0628b22║染能淨。故相及用不分兩別。初、唯心現者，一切
X07n0234_p0628b23║諸法真心所現，如大海水舉體成波，以一切法無
X07n0234_p0628b24║非一心故。大小等相隨心迴轉，即入無礙。二、無
X07n0234_p0628c01║定性者，既唯心現，從緣而生，無有定性，性相俱離。
X07n0234_p0628c02║小非定小，故能容太虗而有餘，以同大之無外故；
X07n0234_p0628c03║大非定大，故能入小塵而無間，以同小之無內故。
X07n0234_p0628c04║是則等太虗之微塵，含如塵之廣剎，有何難哉？舊
X07n0234_p0628c05║經十住品云：金剛圍山數無量，悉能安置一毛端，
X07n0234_p0628c06║欲知至大有小相，菩薩以是初發心。一非定一，故
X07n0234_p0628c07║能是一切；多非定多，故能是一；邊非定邊，故能即
X07n0234_p0628c08║中；中非定中，故能即邊。延促靜亂等，一一皆然。
X07n0234_p0628c09║三、緣起相由者，謂大法界中，緣起法海，義門無量。
X07n0234_p0628c10║約就圓宗，略舉十門以釋前義。謂緣起法要具此
X07n0234_p0628c11║十義，緣方起故，闕則不成。一、諸緣各異義，謂大緣
X07n0234_p0628c12║起中，諸緣相望，要須體用各別，不相雜亂，方成緣
X07n0234_p0628c13║起。若雜亂者，失本緣法，緣起不成。此則諸緣各各
X07n0234_p0628c14║守自一位。文云：多中無一性，一亦無有多。二、互徧
X07n0234_p0628c15║相資義，謂此諸緣要互相徧應，方成緣起。如一緣
X07n0234_p0628c16║徧應多緣，各與彼多全為一故，此一則具多箇一
X07n0234_p0628c17║也。若此一緣不具多一，則資應不徧，不成緣起。此
X07n0234_p0628c18║則一一各具一切。下文云：知以一故眾，知以眾故
X07n0234_p0628c19║一。三、俱存無礙義，謂凡是一緣，要具前二，方成緣
X07n0234_p0628c20║起。以要住自一，方能徧應，徧應多緣，方是一故。是
X07n0234_p0628c21║故唯一，多一自在，無礙鎔融。其有六句：一、或舉體
X07n0234_p0628c22║全住，是唯一也。或舉體徧應，是多一也。或俱存，或
X07n0234_p0628c23║雙泯，或總合，或全離，皆思之可見。文云：諸法無所
X07n0234_p0628c24║依，但從和合起。此上三門，總明緣起本法竟。四、異
X07n0234_p0629a01║體相入義，謂諸門力用遞相依持，互形奪故，各全
X07n0234_p0629a02║有力、全無力義，緣起方成。如論云：因不生，緣生故；
X07n0234_p0629a03║緣不生，自因生故。若各唯有力、無無力，則有多果
X07n0234_p0629a04║過，一一各生故。若各唯無力、無有力，則有無果過，
X07n0234_p0629a05║以同非緣，俱不生故。是故緣起要互相依，具力、無
X07n0234_p0629a06║力。如闕一緣，一切不成。餘亦如是。是故一能持多，
X07n0234_p0629a07║一是有力，能持於多；多依於一，多是無力，潛入一
X07n0234_p0629a08║內。由一有力，必不與多有力俱，是故無有一而不
X07n0234_p0629a09║攝多也。由多無力，必不與一無力俱，是故無有多
X07n0234_p0629a10║而不入一也。如一持多依既爾，多持一依亦然。反
X07n0234_p0629a11║上思之，如一望多，有依有持，全力無力，常含多在
X07n0234_p0629a12║己中，潛入己在多中，同時無礙。多望於一，當知亦
X07n0234_p0629a13║爾。俱存、雙泯二句無礙，思之。五、異體相即義。謂諸
X07n0234_p0629a14║緣相望，全體形奪，有有體無體義，緣起方成。若闕
X07n0234_p0629a15║一緣，餘不成起，故緣義則壞。得此一緣，令一切成
X07n0234_p0629a16║起，所起成故，緣義方立。是故一緣是能起能成，故
X07n0234_p0629a17║有體；多緣是所起所成，故無體。由一有體，不得與
X07n0234_p0629a18║多有體俱；多無體，必不得與一無體俱。是故無有
X07n0234_p0629a19║不多之一，無有不一之多。一多既爾，多一亦然。反
X07n0234_p0629a20║上思之，如一望多，有有體無體，故能攝他同己，廢
X07n0234_p0629a21║己同他，同時無礙。多望於一，當知亦爾。準前思之，
X07n0234_p0629a22║俱存、雙泯二句無礙，亦思之可見。六、體用雙融義。
X07n0234_p0629a23║謂諸緣法，要力用交涉，全體融合，方成緣起。是故
X07n0234_p0629a24║圓通亦有六句：一、以體無不用故，舉體全用，則唯
X07n0234_p0629b01║有相入，無相即義。二、以用無不體故，舉用全體，則
X07n0234_p0629b02║唯有相即，無相入也。三、歸體之用不礙用，全用之
X07n0234_p0629b03║體不失體，是則無礙雙存，亦入亦即，自在俱現。四、
X07n0234_p0629b04║全用之體體泯，全體之用用亡，非即非入，圓融一
X07n0234_p0629b05║味。五、合前四句，同一緣起，無礙俱存。六、泯前五句，
X07n0234_p0629b06║絕待離言，冥同性海。此上三門，於初異體門顯義
X07n0234_p0629b07║理竟。七、同體相入義，謂前一緣所有多一，與彼一
X07n0234_p0629b08║緣體無別故，名為同體。又由此一緣應多緣故，有
X07n0234_p0629b09║此多一；所應多緣既相即、入，令此多一亦有即、入
X07n0234_p0629b10║也。先明相入，謂一緣有力能持多一，多一無力依
X07n0234_p0629b11║彼一緣，是故一能攝多，多便入一。一入、多攝，反上
X07n0234_p0629b12║應知。餘義、餘句，準前思之。八、同體相即義，謂前一
X07n0234_p0629b13║緣所具多一，亦有有體、無體之義，故亦相即。以多
X07n0234_p0629b14║一無體，由本一成多即一也；由本一有體，能作多
X07n0234_p0629b15║一，令一攝多。如一有、多空既爾，多有、一空亦然。餘
X07n0234_p0629b16║義、餘句，準前思之。九、俱融無礙義，謂亦同前體、用
X07n0234_p0629b17║雙融，即、入自在。亦有六句，準前應知。此上三門，於
X07n0234_p0629b18║前第二同體門中辨義理竟。十、同異圓滿義，謂以
X07n0234_p0629b19║前九門總合為一大緣起，令多種義門同時具足
X07n0234_p0629b20║也。由住一徧應故，有廣陿自在門；由就體、就用故，
X07n0234_p0629b21║有相即、相入門；由異體相容，具微細門；異體相即，
X07n0234_p0629b22║具隱、顯門。又就用相入為顯，令就體相即為隱，即
X07n0234_p0629b23║顯、入隱亦然。又由異門即、入為顯，令同體即、入為
X07n0234_p0629b24║隱，同顯、異隱亦然。又由異體相入帶同體相入，具
X07n0234_p0629c01║帝網門。由此大緣起即無礙法界故，有託事顯法
X07n0234_p0629c02║門；顯於時中故，有十世門；相關互攝故，有主、伴門。
X07n0234_p0629c03║此第十圓滿一門，就前第三門中以辨義理。故下
X07n0234_p0629c04║文云：菩薩善觀緣起法，於一法中解眾多，眾多法
X07n0234_p0629c05║中解了一。又云：一中解無量，無量中解一，了彼互
X07n0234_p0629c06║生起，當成無所畏等。皆其義也。上來緣起相由門
X07n0234_p0629c07║竟。第四、法性融通門者，謂若唯約事，則互相礙，
X07n0234_p0629c08║不相即、入；若唯約理，則唯一味，無可即、入。今則理
X07n0234_p0629c09║事融通，具斯無礙。謂不異理之一事具攝理時，令
X07n0234_p0629c10║彼不異理之多事隨所依理，皆於一中現。若一中
X07n0234_p0629c11║攝理不盡，則真理有分限失；若一中攝理盡，多事
X07n0234_p0629c12║不隨理現，則事在理外失。今既一事之中全攝理
X07n0234_p0629c13║盡，多事豈不依中現？華藏品云：華藏世界所有塵，
X07n0234_p0629c14║一一塵中見法界。法界即事法界矣。斯則總意別，
X07n0234_p0629c15║亦具十玄門：一、既真理與一切法而共相應，攝理
X07n0234_p0629c16║無遺，即是諸門諸法同時具足。二、事既如理能包，
X07n0234_p0629c17║亦如理廣徧，而不壞陿相，故有廣陿純雜無礙門。
X07n0234_p0629c18║又性常平等故純，普攝諸法故雜。三、理既徧在一
X07n0234_p0629c19║切多事，故令一事隨理徧一切中。徧理全在一事，
X07n0234_p0629c20║則一切隨理在一事中，故有一多相容門。四、真理
X07n0234_p0629c21║既不離諸法，則一事即是真理，真理即是一切事
X07n0234_p0629c22║故，是故此一即彼一切事。一切即一，反上可知，故
X07n0234_p0629c23║有相即自在門。五、由真理在事各全非分，故正在
X07n0234_p0629c24║此時，彼說為隱；正在彼時，此即為隱，故有隱顯門。
X07n0234_p0630a01║六、真理既普攝諸法，帶彼能依之事頓在一中，故
X07n0234_p0630a02║有微細門。七、此全攝理，故能理一切；彼全攝理，同
X07n0234_p0630a03║此頓現。此現彼時，彼能現所現俱現此中；彼現此
X07n0234_p0630a04║時，此能現所現亦現彼中。如是重重無盡，故有帝
X07n0234_p0630a05║網門，以真如畢竟無盡故。八、即事同理，故隨舉一
X07n0234_p0630a06║事即真法門，故有託事門。九、以真如徧在晝夜，日
X07n0234_p0630a07║月年劫皆全在故，在日之時不異在劫，故有十世
X07n0234_p0630a08║異成門，況時因法有，法融時不融耶？十、此事即理
X07n0234_p0630a09║時不礙，與餘一切恒相應，故有主伴門。故一理融
X07n0234_p0630a10║通，十門具矣。五、如幻夢者，猶如幻師能幻一物
X07n0234_p0630a11║以為種種，幻種種物以為一物等。經云：或現須臾
X07n0234_p0630a12║作百年等。一切諸法業幻所作故，一異無礙。言如
X07n0234_p0630a13║夢者，如夢中所見廣大，未移枕上，歷時久遠，未經
X07n0234_p0630a14║斯須。故論云：處夢謂經年，覺乃須臾頃，故時雖無
X07n0234_p0630a15║量，攝在一剎那。六、如影像者，一切萬法略有二
X07n0234_p0630a16║義：一、皆如明鏡，含明了性，一心所成故；二、分別所
X07n0234_p0630a17║現，如影像故。由初義故為能現，由後義故為所現。
X07n0234_p0630a18║故一切法互為鏡像，如鏡互照而不壞本相。下經
X07n0234_p0630a19║云遠物近物雖皆影現，影不隨物而有遠近等。
X07n0234_p0630a20║七因無限者，謂諸佛菩薩昔在因中，常修緣起無
X07n0234_p0630a21║性等觀，大願迴向等稱法界修，及餘無量殊勝因
X07n0234_p0630a22║故，今如所起果具斯無礙。八、佛證窮者，由冥真
X07n0234_p0630a23║性，得如性用。故經云：無比功德故能爾。九、深定
X07n0234_p0630a24║用者，謂海印定等諸三昧力。故賢首品云：入微塵
X07n0234_p0630b01║數諸三昧，一一出生塵等定，而彼微塵亦不增等。
X07n0234_p0630b02║十神通解脫者，謂由十通及不思議等解脫故。
X07n0234_p0630b03║不思議法品十種解脫中云：於一塵中建立三世
X07n0234_p0630b04║一切佛法等。由上十因，令前教義等十對，具上同
X07n0234_p0630b05║時等十門，以為別教一乘義之分齊。
X07n0234_p0630b06║△第四、教所被機者。夫教因機顯，離機無言。上說
X07n0234_p0630b07║義理弘深，未委被何根器。若明能應者，十身圓音。
X07n0234_p0630b08║今直彰所被，通有十類：前五揀非器，後五彰所為。
X07n0234_p0630b09║前中，一、無信非器，以聞生誹謗，墯惡道故。二、違真
X07n0234_p0630b10║非器，依傍此經，以求名利，不淨說法，集邪善故。下
X07n0234_p0630b11║經云：忘失菩提心，修諸善根，是為魔業。三、乖實非
X07n0234_p0630b12║器，謂如言取文，超情至理，不入心故。論云：隨聲取
X07n0234_p0630b13║義，有五過失。上三皆是凡愚，故下文云：此經不入
X07n0234_p0630b14║餘眾生手。四、陿劣非器，謂一切二乘。出現品云：一
X07n0234_p0630b15║切二乘不問此經，何況受持。故雖在座，如聾如瞽。
X07n0234_p0630b16║五、守權非器，謂三乘共教諸菩薩等，隨宗所修，行
X07n0234_p0630b17║布行位，不信圓融具德之法。故下經云：設有菩薩
X07n0234_p0630b18║無量億那由他劫行六波羅蜜，不聞此經。或時聞
X07n0234_p0630b19║已，不信不解，不須不入，不得名為真實菩薩。故後
X07n0234_p0630b20║五顯所為中，一、正為，謂是一乘圓機。故出現品云
X07n0234_p0630b21║此經不為餘眾生說，即通指前五；唯為乘不思議
X07n0234_p0630b22║乘菩薩說，即正為之機。謂一運、一切運圓融行位，
X07n0234_p0630b23║即深不思議；又能徧達諸教，即廣不思議。故文云
X07n0234_p0630b24║非餘境界之所知，普賢行人方得入等。二、兼為，謂
X07n0234_p0630c01║即時雖未悟入，而能信向成種，如出現品食金剛
X07n0234_p0630c02║喻。故地獄天子十地頓超大海，劫火不能為障。約
X07n0234_p0630c03║未悟入，故名為兼。三、引為，即前權教菩薩不受圓
X07n0234_p0630c04║融之法，故十地之中寄位顯勝，借其三乘行布之
X07n0234_p0630c05║名。彼謂同於我法，後因熏習，方信入圓融，以離此
X07n0234_p0630c06║普法無所歸故，權教極果無實事故。四者、權為，即
X07n0234_p0630c07║是二乘，謂既不聞，況於受持？故諸菩薩權示聲聞，
X07n0234_p0630c08║或在法會而聾盲，彰其絕分；或示在道而啟悟，知
X07n0234_p0630c09║可迴心。五、遠為，謂諸凡夫、外道、闡提悉有佛性，今
X07n0234_p0630c10║雖不信，後必當入。故出現品云：如來智慧大藥王
X07n0234_p0630c11║樹，唯除二處，不能為作生長利益，所謂二乘墯無
X07n0234_p0630c12║為阬及壞善根，非器眾生溺大邪見貪愛之水，然
X07n0234_p0630c13║亦於彼曾無厭捨。前三非器是溺邪見，第四非器
X07n0234_p0630c14║是墯深阬，故皆揀之。今四及五明佛無厭捨，故示
X07n0234_p0630c15║而誘之，熏其成種。彼又品中明不信毀謗亦種善
X07n0234_p0630c16║根，謂謗雖墯惡道，由聞歷耳，終醒悟故。又云：如日
X07n0234_p0630c17║亦與生盲作利益故。又如大海潛流喻中，明無不
X07n0234_p0630c18║具有如來智慧故。又破塵出經卷喻中，若除妄想，
X07n0234_p0630c19║皆見佛智故。此皆明有自性住性，即是所為，況法
X07n0234_p0630c20║性圓融，感應交徹，無有一法而非所被等。
X07n0234_p0630c21║△五、教體淺深者，無盡教海，體性難思。從淺至深，
X07n0234_p0630c22║略明十體：一、音聲言語體；二、名句文身體；三、通取
X07n0234_p0630c23║四法體，上三皆能詮體；四、通攝所詮體；五、諸法顯
X07n0234_p0630c24║義體；六、攝境唯心體；七、會緣入實體；八、理事無礙
X07n0234_p0631a01║體；九、事事無礙體；十、海印炳現體。十中，前五唯體，
X07n0234_p0631a02║後五亦體亦性。又前四通小，後六唯大。前七通三
X07n0234_p0631a03║乘，後三唯一乘。前八約同教，後二唯別教。就前三
X07n0234_p0631a04║中，大、小乘中通用四法：一、聲，二、名，三、句，四、文。取捨
X07n0234_p0631a05║不同，各有三說。小乘三者，婆沙一百二十六云：如
X07n0234_p0631a06║是佛教，以何為體？一云：應作是說：語業為體。謂佛
X07n0234_p0631a07║語言、唱辭、評論、語音、語路、語業、語表，是謂佛教。其
X07n0234_p0631a08║名、句、文但顯佛教作用，不欲開示佛教自體。發智
X07n0234_p0631a09║論中亦同此說。二云：名等為體。謂名身、句身、文身，
X07n0234_p0631a10║次第行列，次第安布，次第連合故。聲但依於展轉
X07n0234_p0631a11║因故，謂語起名，名能顯義。評家意取語業為體。雜
X07n0234_p0631a12║心論同俱舍。俱舍論云：牟尼說法蘊，數有八十千，
X07n0234_p0631a13║彼體語或名，此色行蘊攝。謂若語為教體，即色蘊
X07n0234_p0631a14║攝；名為教體，即行蘊攝。此乃雙存前二，情無去取，
X07n0234_p0631a15║故致或言。正理論中意符名等，故彼第三釋前頌
X07n0234_p0631a16║竟。又云：詮義如實，故名佛教；名能詮義，故教是名。
X07n0234_p0631a17║由是佛教定名為體，舉名為首以攝句、文。顯宗第
X07n0234_p0631a18║三亦同此說。三者、然俱舍意，情無去取。若取其雙
X07n0234_p0631a19║存，即合四法以為教體。若經部意，亦唯取聲。故正
X07n0234_p0631a20║理十四破彼師云：汝不應立名、句、文身即聲為體。
X07n0234_p0631a21║大乘有三，大意同前。一云：攝假從實，以聲為體，離
X07n0234_p0631a22║聲無別名、句等故。深密第五云：如來言音略有三
X07n0234_p0631a23║種：一、契經等。既云言音有三，明以聲為教體。雜集
X07n0234_p0631a24║論云：成所引聲，謂諸聖所說。二云：以體從用，名等
X07n0234_p0631b01║為體，能詮諸法自性、差別二所依故。故無性論破
X07n0234_p0631b02║經部云：諸契經句，語為自性，不應理故。成唯識第
X07n0234_p0631b03║二亦破彼云：若名、句、文不異聲者，法、辭無礙，境應
X07n0234_p0631b04║無別。唯識云：此三離聲雖無別體，而假、實異，亦不
X07n0234_p0631b05║即聲。三云：聲、名、句、文合為其體，由前二說皆有理
X07n0234_p0631b06║教為定量故。深密第四云：不可捨於言說文字而
X07n0234_p0631b07║能宣說。故淨名云：有以音聲、言語、文字而作佛事。
X07n0234_p0631b08║故十地論云：說者以二事說，聽者以二事聞，謂善
X07n0234_p0631b09║聲、善字故。以余之意，亦應雙取。若就前二有去取
X07n0234_p0631b10║者，寧依名等？良以音聲一種正就佛說，容為教體，
X07n0234_p0631b11║流傳後代，書之竹帛，曾何有聲？豈無教體？書雖是
X07n0234_p0631b12║色，亦與名等為所依故，亦色蘊攝。前淨名、十地通
X07n0234_p0631b13║取四者，但言所用，非正顯體。仁王云：是名、句、味，諸
X07n0234_p0631b14║佛所說故。然大小諸宗雖通用四法，而理不同。謂
X07n0234_p0631b15║薩婆多宗，四法皆有實體。經部聲有實體，名等是
X07n0234_p0631b16║假。若大乘中，或有四皆非實，或有四皆如空，俱不
X07n0234_p0631b17║立故。淨名云：文字性離，無有文字，是則解脫。十地
X07n0234_p0631b18║論釋空中風相等云：風喻音聲，𦘕喻名字，皆不可
X07n0234_p0631b19║取。佛藏經云：諸法如毫𨤲不空者，則諸佛不出世。
X07n0234_p0631b20║又下云：諸法畢竟空，無有毫末相。有說四皆事理
X07n0234_p0631b21║無礙，或說四皆圓融，故宗不同也。
X07n0234_p0631b22║
X07n0234_p0631b23║大方廣佛華嚴經疏卷第三