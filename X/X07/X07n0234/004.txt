X07n0234_p0631c01║
X07n0234_p0631c02║
X07n0234_p0631c03║
X07n0234_p0631c04║大方廣佛華嚴經疏卷第四
X07n0234_p0631c05║清涼山沙門　澄觀　述
X07n0234_p0631c06║晉水沙門　（淨源）　錄疏注經
X07n0234_p0631c07║第四、通攝所詮體者，瑜伽八十一云：諸契經體，略
X07n0234_p0631c08║有二種：一、文，二、義。文是所依，義是能依，如是二種，
X07n0234_p0631c09║總名一切所知境界。即依於六文，顯於十義，此明
X07n0234_p0631c10║教、義相成。若不詮義，教、文何用？故通取所詮，成契
X07n0234_p0631c11║經體。又十住品云：文隨於義，義隨於文，文、義相隨，
X07n0234_p0631c12║理無舛謬，方為真教。又瑜伽云：佛、菩薩等是能說
X07n0234_p0631c13║者，語是能說相，名、句、文身是所說相，故皆通取，不
X07n0234_p0631c14║同前義剋取所說。
X07n0234_p0631c15║第五諸法顯義體者，謂但能顯義理，一切諸法皆
X07n0234_p0631c16║為教體。淨名第三云：有以光明而作佛事，有以諸
X07n0234_p0631c17║菩薩而作佛事，有以佛所化人而作佛事，有以佛
X07n0234_p0631c18║菩提樹衣服臥具乃至八萬四千諸煩惱門眾生
X07n0234_p0631c19║為之疲勞，諸佛即以此法而作佛事。又十卷楞伽
X07n0234_p0631c20║第四云：大慧！非一切佛土言語說法，故有佛國土
X07n0234_p0631c21║直視不瞬口無言說名為說法。乃至云：有佛國土
X07n0234_p0631c22║動身名說。又香積世界餐香飯而三昧顯，極樂佛
X07n0234_p0631c23║國聽風柯而正念成，絲竹可以傳心，目擊以之存
X07n0234_p0631c24║道，既語默視瞬皆說，則見聞覺知盡聽，苟能得法
X07n0234_p0632a01║契神，何必要因言說？況華嚴性海雲臺寶網同演
X07n0234_p0632a02║妙音，毛孔光明皆能說法，華香雲樹即法界之法
X07n0234_p0632a03║門，剎土眾生本十身之正體，干何非教耶？下云剎
X07n0234_p0632a04║說眾生說，三世一切說，又云一切世間諸境界，皆
X07n0234_p0632a05║悉能令轉法輪等，其文非一。
X07n0234_p0632a06║第六、攝境唯心體。總收前五，並不離識。唯識等云：
X07n0234_p0632a07║一切所有唯心現故。起信亦云：依一心法有二種
X07n0234_p0632a08║門：一、心真如門，二、心生滅門。然此二門皆各總攝
X07n0234_p0632a09║一切法，以此二門不相離故。梵行品云：知一切法
X07n0234_p0632a10║即心自性，故唯心現。然有二門：一、本影相對，二、說
X07n0234_p0632a11║聽全收。前中通就諸教以成四句：一、唯本無影，謂
X07n0234_p0632a12║即小乘不知唯識故。二、亦本亦影，謂大乘初教，謂
X07n0234_p0632a13║佛自宣說。若文若義，皆是如來妙觀察智相應淨
X07n0234_p0632a14║識之所顯現，名本質教。故佛地論第一云：有義，聞
X07n0234_p0632a15║者善根本願增上緣力，如來識上文義相生。此文
X07n0234_p0632a16║義相是佛利他善根所起，名為佛說。若聞者識上
X07n0234_p0632a17║所變文義，名為影像。佛地論云：如來慈悲本願增
X07n0234_p0632a18║上緣力，聞者識上文義相生。此文義相雖親依自
X07n0234_p0632a19║善根力起，而就強緣名為佛說。故二十唯識論云：
X07n0234_p0632a20║展轉增上力，二識成決定。護法論師等皆立此義。
X07n0234_p0632a21║然云文義相生，復說五心集現，謂如說諸行無常，
X07n0234_p0632a22║即有四聲、四字、四名、一句及所詮義。此十四相於
X07n0234_p0632a23║聞者識上聚集顯現。然西方多釋，今略舉其一，謂
X07n0234_p0632a24║如說諸字有率爾、尋求二心，然未定知諸字所屬
X07n0234_p0632b01║無決定心。次說行字，由先熏習連帶解生，有三心
X07n0234_p0632b02║起，謂率爾、尋求、決定，以決定知諸字所屬一切行
X07n0234_p0632b03║故。聞諸行字，雖知自性，然未知義。為令知義，復說
X07n0234_p0632b04║無字，但有二心，謂率爾、尋求、未有決定，以未定知
X07n0234_p0632b05║無字所屬。後說常字，由前字力，展轉熏習，連後字
X07n0234_p0632b06║生，具起五心，謂率爾、尋求、決定、染淨等流。於最後
X07n0234_p0632b07║時，四字周圓，方能解義。總十二心，初二、次三、次二、
X07n0234_p0632b08║後五，故有十四相。義如前說，餘如別章。三、唯影無
X07n0234_p0632b09║本，謂大乘實教離眾生心，佛果無有色聲功德，唯
X07n0234_p0632b10║有如如及如如智，獨存大悲大智為增上緣，令彼
X07n0234_p0632b11║所化根熟眾生心中現佛色聲說法，是故聖教唯
X07n0234_p0632b12║是眾生心中影像。夜摩偈云：諸佛無有法，佛於何
X07n0234_p0632b13║有說？但隨其自心，謂說如是法。龍軍、堅慧諸論師
X07n0234_p0632b14║等，並立此義。四、非本非影，如頓教說，非直心外無
X07n0234_p0632b15║佛色聲，眾生心內影像亦空，性本離故。亡言絕慮，
X07n0234_p0632b16║即無教之教耳。須彌偈云：法性本空寂，無取亦無
X07n0234_p0632b17║見，性空即是佛，不可得思量。淨名云：其說法者，無
X07n0234_p0632b18║說無示；其聽法者，無聞無得。龍樹等宗，多立此義。
X07n0234_p0632b19║此前四說，總合為一，圓融無礙，自淺之深，攝眾生
X07n0234_p0632b20║故。第二說、聽全收，成二四句：一、約同教以成四句，
X07n0234_p0632b21║謂：一、佛真心外無別眾生，以眾生真心即佛真心
X07n0234_p0632b22║故，則唯說無聽，故所說教唯佛所現。二、眾生心外
X07n0234_p0632b23║更無別佛，以佛真心即眾生真心故，則唯聽無說，
X07n0234_p0632b24║故所說教即眾生自現。梵行品云：知一切法即心
X07n0234_p0632c01║自性等。三、佛真心現時，不礙眾生真心現，故說、聽
X07n0234_p0632c02║雙存，二教齊立。四、佛即眾生，故非佛；眾生即佛，故
X07n0234_p0632c03║非眾生。互奪雙亡，則說、聽斯寂。故淨名云：其說法
X07n0234_p0632c04║者，無說無示；其聽法者，無聞無得。二、約別教以明
X07n0234_p0632c05║四句，謂：由不壞相，生、佛互在故。一、眾生全在佛中
X07n0234_p0632c06║故，則果門攝法無遺。生尚在佛心中，況所說教不
X07n0234_p0632c07║唯佛現？故出現品云：如來成正覺時，於其身中普
X07n0234_p0632c08║見一切眾生成正覺，乃至普見一切眾生入涅槃。
X07n0234_p0632c09║又佛性論第二如來藏品云：一切眾生悉在如來
X07n0234_p0632c10║智內，故名為藏，以如如智稱如如境故。一切眾生
X07n0234_p0632c11║決定無有出如如境者，並為如來之所攝持，故名
X07n0234_p0632c12║所藏眾生為如來藏。又下出現品中，明三世劫剎
X07n0234_p0632c13║眾生所有心、念、根、欲，尚皆一身頓現，況佛智廣大
X07n0234_p0632c14║同虗空耶？二、佛在眾生心中故，則因門攝法無遺。
X07n0234_p0632c15║佛尚在於心中，況所說教非眾生心現？故出現品
X07n0234_p0632c16║云：菩薩摩訶薩應知自心念念常有佛成正覺。何
X07n0234_p0632c17║以故？諸佛如來不離此心成正覺故。如自心，一切
X07n0234_p0632c18║眾生心亦復如是，悉有佛成正覺。此明佛證眾生
X07n0234_p0632c19║心中真如成佛，故本覺無異。以始同本，總在眾生
X07n0234_p0632c20║心中。從體起用，應化身時，即是眾生心中真如用
X07n0234_p0632c21║大，更無別佛。如起信中多明此義，而是自心體用。
X07n0234_p0632c22║今以此經心佛眾生無差別故，佛證眾生之體，用
X07n0234_p0632c23║眾生之用。三、由前生佛互相在時，各實非虗，則因
X07n0234_p0632c24║果交徹。隨一聖教全在二心，故眾生心中佛為佛
X07n0234_p0633a01║心中眾生說法，佛心中眾生聽眾生心中佛說法。
X07n0234_p0633a02║四、由生全在佛，則同佛非生；佛全在生，則同生非
X07n0234_p0633a03║佛。兩相形奪，二位齊融，則隨一聖教俱非二心，則
X07n0234_p0633a04║佛心中眾生無聽，眾生心中佛無說。是以賢首品
X07n0234_p0633a05║云：因緣所生無有生，諸佛法身非是身。又偈讚品
X07n0234_p0633a06║云：如來不說法，亦不度眾生。大般若四百二十五
X07n0234_p0633a07║云：我從得道來，不說一字，汝亦不聞等。是故此四
X07n0234_p0633a08║於一聖教圓融無礙，方為究竟甚深唯識道理。
X07n0234_p0633a09║第七會緣入實體者，前來六門同入一實，故亦有
X07n0234_p0633a10║二義：一以本收末，二會相顯性。前中以諸聖教從
X07n0234_p0633a11║真流故，不異於真，故攝論中名為真如所流十二
X07n0234_p0633a12║分教。唯識第十釋勝流真如云：謂此真如所流教
X07n0234_p0633a13║法，於餘教法最為勝故。彼宗雖不立真如隨緣，而
X07n0234_p0633a14║說佛正體智證最清淨法界，而於後得安立教法，
X07n0234_p0633a15║名為如流。以本收末，亦名如為教體。二會相顯性
X07n0234_p0633a16║者，謂彼一切差別教法，從緣無性，即是真如。是故
X07n0234_p0633a17║虗相本盡，真性本現，如來言說皆順於如。故金剛
X07n0234_p0633a18║三昧經云：如我說者，義語非文；眾生說者，文語非
X07n0234_p0633a19║義。仁王二諦品云：大王法輪者，法本如，應頌如，乃
X07n0234_p0633a20║至論議如等。此經明教即是如，不說如皆是教。若
X07n0234_p0633a21║取諸法顯義皆為教體，一切法皆如也，則無如非
X07n0234_p0633a22║教。
X07n0234_p0633a23║第八、理事無礙體者，謂一切教法雖舉體即真，不
X07n0234_p0633a24║礙十二分等事相宛然顯現。雖真如舉體為一切，
X07n0234_p0633b01║不礙一味湛然平等。由如無礙，佛之音聲亦順如
X07n0234_p0633b02║無礙，皆與如智而相應故。如前義分齊中廣明。
X07n0234_p0633b03║第九、事事無礙體者，文義皆圓，文即圓音。此中亦
X07n0234_p0633b04║具十種玄門。現相品云：佛以一妙音，周聞十方國，
X07n0234_p0633b05║眾音悉具足，法雨皆充徧。即同時具足相應體。十
X07n0234_p0633b06║住品云：欲具演說一句法，阿僧祇劫無有盡，而令
X07n0234_p0633b07║文義各不同，菩薩以此初發心。即廣陿無礙體，亦
X07n0234_p0633b08║名純雜教。一句不壞，陿也，純也；文義不同，廣也，雜
X07n0234_p0633b09║也。又云：於一法中解眾多，眾多法中解了一等。皆
X07n0234_p0633b10║一多相容教也。出現品云：如來音聲普入一切，譬
X07n0234_p0633b11║如書字等。此亦相入即相容也。十住又云：一即是
X07n0234_p0633b12║多，多即一；文隨於義，義隨文。即相即教體。出現品
X07n0234_p0633b13║云：道場皆聞，不出眾外，各各隨解。即隱顯教體也。
X07n0234_p0633b14║又云：如來言音唯是一味，隨諸眾生心器異故，無
X07n0234_p0633b15║量差別。亦隱顯教體，亦純雜教也。又云：如來於一
X07n0234_p0633b16║語言中，演說無邊契經海，如善口女等。即微細教
X07n0234_p0633b17║也。阿僧祇品云：於彼一一脩多羅，分別諸法不可
X07n0234_p0633b18║說；於彼一一諸法中，又說諸法不可說等。一法既
X07n0234_p0633b19║爾，餘法亦然，交映重重，無盡無盡。即帝網教也。觸
X07n0234_p0633b20║事皆法，即託事生解教也。一念頓演，即十世教也。
X07n0234_p0633b21║如諸會中，此方所說十住等，十方亦爾。即主伴教
X07n0234_p0633b22║也。若隨說一法一門，皆有無量脩多羅為眷屬等。
X07n0234_p0633b23║即眷屬教。雖不得為主，亦是伴類。此且約言說。若
X07n0234_p0633b24║類通諸法，皆為教體，即所詮義，義即普法，具十玄
X07n0234_p0633c01║門，如義分齊。
X07n0234_p0633c02║第十、海印炳現體者，如前差別無盡教法，皆是如
X07n0234_p0633c03║來海印定中同時炳現，設所化機亦同緣起炳現
X07n0234_p0633c04║定中，是故唯以三昧為教體，如出現品辨。此約果
X07n0234_p0633c05║位，若約因位，圓信亦得印現。賢首品云：如是一切
X07n0234_p0633c06║皆能現，海印三昧威神力。以上十門該羅收攝，未
X07n0234_p0633c07║有一法而非教體，然後二門正是經宗，融取前八
X07n0234_p0633c08║無所遺矣。
X07n0234_p0633c09║△第六、宗趣通別者。語之所尚曰宗，宗之所歸曰
X07n0234_p0633c10║趣。先明其通，後顯於別。前中通論一代佛教，諸部
X07n0234_p0633c11║異計，各是一宗，謂十八本。二各不同，故以義相從，
X07n0234_p0633c12║更復合之。然隋朝大衍法師總立四宗：一、因緣宗，
X07n0234_p0633c13║謂薩婆多；二、假名宗，謂即經部；三、不真宗，謂諸般
X07n0234_p0633c14║若；四、真實宗，謂法性、真理、佛性等教。又此四宗，初
X07n0234_p0633c15║名立性，二名破性，三名破相，四名顯實。初二小乘，
X07n0234_p0633c16║後二大乘，各初淺後深。此亦有理，但收義不盡，以
X07n0234_p0633c17║十八部中但判二故。今總收一代時教以為十宗。
X07n0234_p0633c18║第一我法俱有宗，謂犢子部等。彼立三聚：一有為，
X07n0234_p0633c19║二無為，三非二聚，非二即我。又立五法藏，謂三世
X07n0234_p0633c20║為三，無為為四。第五不可說藏，我在其中，以不可
X07n0234_p0633c21║說為有為無為故。然此一部，諸部論師共推不受，
X07n0234_p0633c22║呼為附佛法外道，以諸外道所計雖殊，皆立我故。
X07n0234_p0633c23║二、法有我無宗。謂薩婆多等，彼立諸法不離色心，
X07n0234_p0633c24║或立三世無為，或分五類皆無有我，以無我故異
X07n0234_p0634a01║外道計。又於有為之中立正因緣，已破外道邪因
X07n0234_p0634a02║無因。然西域邪見雖九十五種，或計二十五諦從
X07n0234_p0634a03║冥生等，或計六句和合生等，或謂自在梵天等生，
X07n0234_p0634a04║或謂時、方、微塵、虗空、宿作等，而為世間及涅槃本。
X07n0234_p0634a05║統收所計不出四見，謂數論計一，勝論計異，勒沙
X07n0234_p0634a06║婆計亦一亦異，若提子計非一非異。若計一者則
X07n0234_p0634a07║謂因中有果，若計異者則謂因中無果，三則亦有
X07n0234_p0634a08║亦無，四則非有非無，餘諸異計皆不出此。雖多不
X07n0234_p0634a09║同，就其結過不出二種，從虗空自然生即是無因，
X07n0234_p0634a10║餘皆邪因。此方儒道二教亦不出此，如莊老皆計
X07n0234_p0634a11║自然，謂人法地，地法天，天法道，道法自然。若以自
X07n0234_p0634a12║然為因，能生萬物，即是邪因。若謂萬物自然而生，
X07n0234_p0634a13║如鶴之白，如烏之黑，即是無因。周易云：易有太極，
X07n0234_p0634a14║是生兩儀，兩儀生四象，四象生八卦，八卦定吉凶，
X07n0234_p0634a15║吉凶生大業者，太極為因，即是邪因。若謂一陰一
X07n0234_p0634a16║陽之謂道，即計陰陽變易，能生萬物，亦是邪因。若
X07n0234_p0634a17║計一為虗無自然，則亦無因。然無因邪因，乃成大
X07n0234_p0634a18║過。謂自然虗空等生，應常生故。以不知三界由乎
X07n0234_p0634a19║我心，從癡有愛，流轉無極。迷正因緣，故異計紛然。
X07n0234_p0634a20║安知因緣性空，真如妙有。言有濫同釋教者，皆是
X07n0234_p0634a21║佛法之餘，同於涅槃盜牛之喻。乳色雖同，不能善
X07n0234_p0634a22║取醍醐。況抨驢乳，安成酥酪。廣明異計，如瑜伽第
X07n0234_p0634a23║六，顯揚第九、第十，婆沙十一、十二，及金七十論說。
X07n0234_p0634a24║中百等論，亦廣破之。今但說正因緣，已總破諸計。
X07n0234_p0634b01║是知佛法之淺淺，已勝外道之深深。三、法無去來
X07n0234_p0634b02║宗。謂大眾部等，說有現在及無為耳。其過未之法，
X07n0234_p0634b03║體用俱無。四、現通假實宗。謂說假部，就前現在之
X07n0234_p0634b04║中，法在蘊為實，在界處為假。其成實論經部師，即
X07n0234_p0634b05║是此類。五、俗妄真實宗，即說出世部等，謂世俗是
X07n0234_p0634b06║假，以虗妄故，出世反上。六、諸法但名宗，謂一說部
X07n0234_p0634b07║等一切我法，唯有假名，無實體故。七、三性空有宗，
X07n0234_p0634b08║謂徧計是空，依圓有故。八、真空絕相宗。謂心境兩
X07n0234_p0634b09║亡，直顯體故。九、空有無礙宗。謂互融雙絕，而不礙
X07n0234_p0634b10║兩存，真如隨緣，具恒沙德故。十、圓融具德宗，謂事
X07n0234_p0634b11║事無礙，主伴具足，無盡自在故。然此十宗，後後深
X07n0234_p0634b12║於前前，前四唯小，五、六通大、小，後四唯大乘。七即
X07n0234_p0634b13║法相宗，八即無相宗，後二即法性宗。又七即初教，
X07n0234_p0634b14║八即頓教，九即終教，十即圓教。又第七亦名二諦
X07n0234_p0634b15║俱有宗，謂勝義真實故不無，世俗因果不失故是
X07n0234_p0634b16║有，如深密、瑜伽等。第八亦名二諦雙絕宗，謂勝義
X07n0234_p0634b17║離相故非有，世俗緣生如幻故是無，如掌珍頌云
X07n0234_p0634b18║真性有為空，如幻緣生故，無為無有實，不起似空
X07n0234_p0634b19║華等，即般若三論中一分之義。九、二諦無礙宗，如
X07n0234_p0634b20║維摩、法華等。義如前顯。然十宗、五教互有寬陿，教
X07n0234_p0634b21║則一經容有多教，宗則一宗容有多經，隨何經中
X07n0234_p0634b22║皆此宗故。若局判一經以為一教，則抑諸大乘。又
X07n0234_p0634b23║夫立教必須斷、證階位等殊，立宗但明所尚差別，
X07n0234_p0634b24║前之五宗執法有異，故分五宗斷、證次位，不離八
X07n0234_p0634c01║輩合為一教，餘義如前立教中辨。
X07n0234_p0634c02║第二別顯宗者，一切諸經各自有宗，今此別明此
X07n0234_p0634c03║經宗趣。然楞伽云一切法不生，不應立是宗者，斯
X07n0234_p0634c04║言遣滯。若無宗之宗，則宗說兼暢。略以二門分別：
X07n0234_p0634c05║先敘異解，後申今義。前中略舉十說：一衍法師以
X07n0234_p0634c06║無礙法界為宗。二裕法師以甚深法界心境為宗，
X07n0234_p0634c07║謂法界門中義分為境，諸佛證之以成淨土。法界
X07n0234_p0634c08║即是一心，諸佛證之以成法身。是故初品中云：無
X07n0234_p0634c09║盡平等妙法界，皆悉充滿如來身。末後明入法界
X07n0234_p0634c10║品，故知唯以法界為宗。三有說以緣起為宗，法界
X07n0234_p0634c11║緣起相即入故。四有云以唯識為宗，經說三界唯
X07n0234_p0634c12║一心現，心如工𦘕師故。五敏印二師同以因果為
X07n0234_p0634c13║宗，謂此經廣明菩薩行位之因及顯所成果德，下
X07n0234_p0634c14║文不離此故。六、遠法師以華嚴三昧為宗，謂因行
X07n0234_p0634c15║之華能嚴佛果故。七、笈多三藏以四十二賢聖觀
X07n0234_p0634c16║行為宗，說其行位令成觀故。八、有說言以海印三
X07n0234_p0634c17║昧為宗，逆順理事乃至帝網，如海波澄一時現故。
X07n0234_p0634c18║九、光統律師以因果理實為宗，以因果是所成行
X07n0234_p0634c19║位，理實是所依法界故。十、賢首以前各互闕故，總
X07n0234_p0634c20║以因果緣起理實法界以為宗趣，謂前之二師但
X07n0234_p0634c21║得所依法界，三四二師但明緣起，五六唯明因果，
X07n0234_p0634c22║七唯因修，八唯果用，並皆互闕故。賢首意取光統
X07n0234_p0634c23║而加緣起法界之言，由光統師以因果即緣起，理
X07n0234_p0634c24║實即法界，故不開之。賢首以因果是緣起中別義，
X07n0234_p0635a01║理實是法界中別義，故加總名。以法界有事理及
X07n0234_p0635a02║無礙故，緣起體上之用故，所以加之。二、申今解
X07n0234_p0635a03║者，依後二師而頗為改易。若取言略，攝盡應言法
X07n0234_p0635a04║界緣起不思議為宗；若取言具，於第十師加不思
X07n0234_p0635a05║議。此則攝一總題，理實即大方，緣起即方廣，法界
X07n0234_p0635a06║總該前二，因果即佛華嚴。觀其總題已知別義，而
X07n0234_p0635a07║法界等言諸經容有，未顯特異，故以不思議貫之，
X07n0234_p0635a08║則法界等皆不思議，故為經宗。所以龍樹指此為
X07n0234_p0635a09║不思議經，斯良證也。淨名但明作用不思議解脫，
X07n0234_p0635a10║蓋是一分之義，未顯法界融通等不思議，故不同
X07n0234_p0635a11║也。
X07n0234_p0635a12║若就題中分體、宗、用，則以理實為體，緣起為用，因
X07n0234_p0635a13║果為宗。尋宗令趣理實體故，法界總攝上三。今釋
X07n0234_p0635a14║前義，略分為二：一、釋名，二、顯義。今初，法界名、體，廣
X07n0234_p0635a15║如本品。今略申其二：一、事法界，二、理法界。二法俱
X07n0234_p0635a16║含持、軌二界，則性分不同，互用皆通。二、顯義中曲
X07n0234_p0635a17║有四門：第一、別開法界以成因果，謂普賢法界為
X07n0234_p0635a18║因，遮那法界為果，是故因果不離理實法界。於中
X07n0234_p0635a19║十事五對，即五周因果：一、所信因果，二、差別因果，
X07n0234_p0635a20║三、平等因果，四、成行因果，五、證入因果。下當指文。
X07n0234_p0635a21║而此因果互為宗趣，一經始終不離因果故。但因
X07n0234_p0635a22║果為宗，不違所依法界。第二、會融因果以同法界。
X07n0234_p0635a23║法界門中亦有十事五對互為宗趣：一、教義相對，
X07n0234_p0635a24║謂舉教為宗，顯義為趣；或以義為宗，顯教為趣。以
X07n0234_p0635b01║辨義深，令教勝故。二、人法相對，舉人為宗，令知法
X07n0234_p0635b02║為趣；舉法為宗，令得人為趣。三、理事相對，舉事意
X07n0234_p0635b03║令趣理故，舉理意在融事故。四、境智相對，舉所觀
X07n0234_p0635b04║境，令成觀智故；舉修成智，令證同真境故。五、因果
X07n0234_p0635b05║相對，舉彼修因，令證果故；舉其勝果，勸修因故。五
X07n0234_p0635b06║對別明，是宗之趣；五對相即，為宗即趣。上五周因
X07n0234_p0635b07║果，不離此五對之法，即事、理法界。況因果無性，當
X07n0234_p0635b08║體同真，所以但用法界為宗，亦不違因果。第三、法
X07n0234_p0635b09║界因果分明顯示，亦有十義五對：一、無等境，此有
X07n0234_p0635b10║二位：一、在纏性淨法界，為所信境；二、出纏最清淨
X07n0234_p0635b11║法界，為所證境。二、無等心，此亦二義：一、大菩提心，
X07n0234_p0635b12║為普賢行本故；二、信、悲、智等，隨行起故。三、無等行，
X07n0234_p0635b13║此亦二義：一、差別行，各別修故；二、普賢行一，即一
X07n0234_p0635b14║切故。四、無等位，此亦二義：一、行布位，比證別故；二、
X07n0234_p0635b15║圓融位一，證一切證故。五、無等果，此亦二義：一、修
X07n0234_p0635b16║生果，今始成故；二、修顯果，本自具故。此上五對，各
X07n0234_p0635b17║初句為宗，後句為趣。又上五中，初一真法界，二即
X07n0234_p0635b18║緣起。又二、三、四皆緣起因，後一緣起果。故光統具
X07n0234_p0635b19║用二義為宗，無所違矣。第四、法界因果雙融俱離，
X07n0234_p0635b20║性相混然，無礙自在，亦有十義：一、由離相故，因果
X07n0234_p0635b21║不異法界，即因果、非因果也。此即相為宗，離相為
X07n0234_p0635b22║趣；或離相為宗，亡因果為趣。下九準思。二、由離性
X07n0234_p0635b23║故，法界不異因果，即法界、非法界也。三、由離性、不
X07n0234_p0635b24║泯性故，法界即因果時，法界宛然，則以非法界為
X07n0234_p0635c01║法界也。四、由離相、不壞相故，因果即法界時，因果
X07n0234_p0635c02║歷然，則以非因果為因果也。五、離相、不異、離性故，
X07n0234_p0635c03║因果、法界雙泯俱隔，迥超言慮。六、由不壞、不異、不
X07n0234_p0635c04║泯故，因果、法界俱存現前，爛然可見。七、由五、六存
X07n0234_p0635c05║泯復不異故，超視聽之妙法，無不恒通於見聞；絕
X07n0234_p0635c06║思議之深義，未甞礙於言念。八、由法界性融不可
X07n0234_p0635c07║分故，即法界之因果，各同時全攝法界，無不皆盡。
X07n0234_p0635c08║九、因果各全攝法界時，因果隨法界，各互於因果
X07n0234_p0635c09║中現，是故佛中有菩薩，普賢中有佛也。十、因果二
X07n0234_p0635c10║位，各隨差別之法，無不該攝法界，故一一法、一一
X07n0234_p0635c11║行、一一位、一一德，皆各總攝無盡無盡，帝網重重，
X07n0234_p0635c12║諸法門海，是謂華嚴無盡宗趣。上之四門，初一即
X07n0234_p0635c13║體之用，次一即用之體，三即體用雙顯，四即體用
X07n0234_p0635c14║鎔融。又初一即因果緣起，次一即理實法界，三即
X07n0234_p0635c15║雙明，後一即不思議。既以第四融前，則四門一揆，
X07n0234_p0635c16║故即照而遮，即遮而照，雙照雙遮，圓明一觀，契斯
X07n0234_p0635c17║宗趣矣。
X07n0234_p0635c18║△第七、部類品會者，既知旨趣沖深，未審能詮文
X07n0234_p0635c19║言廣陿。於中有四：一、彰本部，二、顯品會，三、明支類，
X07n0234_p0635c20║四、辨論釋。初中，性海之詮，常說徧說，言窮法界，難
X07n0234_p0635c21║可限量。今自陿之寬，略為十類：一、略本經，即今所
X07n0234_p0635c22║傳八十卷本，及舊譯六十卷，皆是十萬偈中之略，
X07n0234_p0635c23║譯未盡故。二、下本經，謂摩訶衍藏，是文殊師利與
X07n0234_p0635c24║阿難海，於鐵圍山間，結集此經，收入龍宮。龍樹菩
X07n0234_p0636a01║薩往龍宮，見此大不思議經，有其三本。下本有十
X07n0234_p0636a02║萬偈，四十八品，龍樹誦得，流傳於世。故智度論詺
X07n0234_p0636a03║此為不思議經，有十萬偈。梁攝論中，名百千經。西
X07n0234_p0636a04║域記說遮拘槃國，有此具本。三、中本經，即彼所見，
X07n0234_p0636a05║有四十九萬八千八百偈，一千二百品。四、上本經，
X07n0234_p0636a06║即彼所見，有十三千大千世界微塵數偈，一四天
X07n0234_p0636a07║下微塵數品。此上二本，非閻浮提人心力能持，故
X07n0234_p0636a08║不傳之。五、普眼經，即海雲所持，以大海量墨，須彌
X07n0234_p0636a09║聚筆，書此普眼法門。一品中一門，一門中一法，一
X07n0234_p0636a10║法中一義，一義中一句，不得少分，何況能盡？但是
X07n0234_p0636a11║入深法界菩薩陀羅尼力之所能持。已下諸經，並
X07n0234_p0636a12║非凡力能受。六、同說經，謂約一類須彌山形世界，
X07n0234_p0636a13║徧於虗空容毛端處，以言聲說，無有窮盡。如不思
X07n0234_p0636a14║議法品云：如一佛身以神通力轉如是等差別法
X07n0234_p0636a15║輪，一切世法無能為喻。如是盡虗空界一一毛端
X07n0234_p0636a16║分量之處，乃至一一化身皆如是說，音聲文字句
X07n0234_p0636a17║義一一充滿法界等。又阿僧祇品云：光中見佛不
X07n0234_p0636a18║可說，佛所說法不可說，乃至於彼一一脩多羅分
X07n0234_p0636a19║別法門不可說等。此意但約一類音聲說法已，不
X07n0234_p0636a20║可結集，豈下位能持？七異說經，謂樹形等世界既
X07n0234_p0636a21║異，其中眾生報類亦別，如來於彼現身立教施設
X07n0234_p0636a22║不同，不可定其色與非色、言非言等，則部類難量。
X07n0234_p0636a23║八主伴經，謂遮那所說雖徧法界，然與諸佛互為
X07n0234_p0636a24║主伴。如說十住時，十方來證皆言我國皆說等，則
X07n0234_p0636b01║前七經皆有主伴。九眷屬經，謂餘根器不能聞此
X07n0234_p0636b02║通方之說，隨宜說教令入此門，皆為此經勝方便
X07n0234_p0636b03║故，名為眷屬。故下經云：普眼脩多羅以佛剎微塵
X07n0234_p0636b04║數脩多羅為眷屬等，則前八皆有眷屬。十圓滿經，
X07n0234_p0636b05║謂此上諸本總融為一無盡大脩多羅海，隨一會
X07n0234_p0636b06║一品一句一文，皆攝一切無有分限。故現相品云：
X07n0234_p0636b07║毗盧遮那佛，願力周法界，一切國土中，恒轉無上
X07n0234_p0636b08║輪等。故七十三中名圓滿因輪，此之謂也。第二
X07n0234_p0636b09║品會差別者，即顯今經與晉譯同異。今經九會，以
X07n0234_p0636b10║晉經第七會初闕十定品，重會普光故唯八會。今
X07n0234_p0636b11║有三十九品，初會有六品，彼經唯三十四。由初會
X07n0234_p0636b12║中唯有二品：一世間淨眼品，即今世主品。二盧舍
X07n0234_p0636b13║那品，即今現相。已下五品，初會闕四兼闕十定，故
X07n0234_p0636b14║唯三十四品。餘諸品會大同、名有小異，至文當顯。
X07n0234_p0636b15║第三明支類者，於中復二：先顯支流，即別行經
X07n0234_p0636b16║藏中兜沙經一卷是名號品，菩薩本業經一卷是
X07n0234_p0636b17║淨行品，小十住經一卷是十住品，大十住經四卷
X07n0234_p0636b18║及漸備一切智德經四卷並是十地品，等目菩薩
X07n0234_p0636b19║所問三昧經二卷是十定品，無邊功德經一卷是
X07n0234_p0636b20║壽量品，如來性起微密藏經兩卷是出現品，度世
X07n0234_p0636b21║經六卷是離世間品，羅摩伽經三卷是入法界品，
X07n0234_p0636b22║此等並是隨器受持大本支出。二、明流類，謂修慈
X07n0234_p0636b23║經一卷、金剛鬘經十卷、如來不思議境界經一卷，
X07n0234_p0636b24║並是華嚴流類，而非本部別行。或是別行來未盡
X07n0234_p0636c01║者，未敢詳定。餘如纂靈記辨。第四、論釋者，略舉其
X07n0234_p0636c02║四：一、龍樹既得下本，遂造大不思議論，亦十萬頌，
X07n0234_p0636c03║備傳西域。此方十住毗婆沙論十六卷，即是彼論
X07n0234_p0636c04║釋十地中初之二地。二、世親菩薩造十地論，釋十
X07n0234_p0636c05║地品。魏朝勒那三藏及菩提流支各翻一本，光統
X07n0234_p0636c06║奏請令二三藏參成一本，為十二卷，即今見傳。三、
X07n0234_p0636c07║北齊劉謙之於清涼山感通，造論六百卷，備釋一
X07n0234_p0636c08║經。四、後魏僧靈辯於五臺山頂戴此經，行道一載，
X07n0234_p0636c09║遂悟玄旨，造論一百卷，亦傳於世。
X07n0234_p0636c10║△第八、傳譯感通，分二：先明翻譯年代，後明傳通
X07n0234_p0636c11║感徵。前中此經前後，通唯二譯，并其補闕，四本不
X07n0234_p0636c12║同。一、晉義熈十四年，北天竺三藏佛度䟦陀羅，此
X07n0234_p0636c13║云覺賢，於楊州謝司空寺翻梵本三萬六千頌，成
X07n0234_p0636c14║晉經五十卷，或六十卷。沙門法業筆受，慧嚴、慧觀
X07n0234_p0636c15║潤色。謝司空寺者，即今潤州興嚴寺是，由興華嚴
X07n0234_p0636c16║故。二、大唐永隆元年，中天竺三藏地婆訶羅，此云
X07n0234_p0636c17║日照，於西京太原寺譯。出入法界品內，兩處脫文：
X07n0234_p0636c18║一、從摩耶夫人後，至彌勒菩薩前，中間天主光等
X07n0234_p0636c19║十善知識。二、從彌勒菩薩後，至三千大千世界微
X07n0234_p0636c20║塵數善知識前，中間文殊申手，過一百一十由旬。
X07n0234_p0636c21║案善財頂十五行經，大德道成律師、薄塵法師、大
X07n0234_p0636c22║乘基法師等同譯，復禮法師潤文，依六十卷本為
X07n0234_p0636c23║定。三、證聖元年，于闐三藏實叉難陀，此云喜學，於
X07n0234_p0636c24║東都佛授記寺再譯舊文，兼補諸闕，計益九千頌。
X07n0234_p0637a01║通舊總四萬五千頌，合成唐本八十卷。大德義淨
X07n0234_p0637a02║三藏、弘景禪師、圓測法師、神英法師、法寶法師、賢
X07n0234_p0637a03║首法師等同譯，復禮法師綴文。四、即於前第三本
X07n0234_p0637a04║中，雖益數處，却脫日照三藏所補文殊。案善財頂
X07n0234_p0637a05║之文，即賢首法師以新舊兩經，勘以梵本，將日照
X07n0234_p0637a06║補文，安喜學脫處，遂得文續義連。其文之要，至下
X07n0234_p0637a07║當辨。今之所傳，即第四本。其第三本，先已流傳，故
X07n0234_p0637a08║今世上之經，猶多脫者，即第三本。願諸達識，見闕
X07n0234_p0637a09║而續之。二、明傳通感應者。自晉譯微言，則雙童
X07n0234_p0637a10║現瑞；唐翻至教，則甘露呈祥。冥衛昭然，親紆御筆。
X07n0234_p0637a11║論成西域，則地震光流；志徹清涼，則感通玄悟。其
X07n0234_p0637a12║書寫則經輝五色，褚香四達，冬蔡發豔，瑞鳥銜華。
X07n0234_p0637a13║讀誦則眇然履空，煥若臨鏡，每含舍利，適會神僧，
X07n0234_p0637a14║踊地現金色之身，升天止脩羅之陣。觀行則無生
X07n0234_p0637a15║入證，偈讚排空，海神聽而時雨滂沱，天童迎而大
X07n0234_p0637a16║水瀰漫。講說則華梵通韻，人天共遵，洪水斷流，神
X07n0234_p0637a17║光入宇。良以一文之妙，攝義無遺；一偈之功，能破
X07n0234_p0637a18║地獄。盥掌之水，尚拯生靈；讀誦思修，功齊種智。宿
X07n0234_p0637a19║生何幸，感遇斯文，其事昭彰，備於傳記。
X07n0234_p0637a20║
X07n0234_p0637a21║大方廣佛華嚴經疏卷第四