X07n0234_p0637b01║大方廣佛華嚴經疏卷第五（入第一經）
X07n0234_p0637b02║清涼山沙門　澄觀　述
X07n0234_p0637b03║晉水沙門　（淨源）　錄疏注經
X07n0234_p0637b04║△第九、總釋名題，分二：初、解經題，二、明品稱。今初：
X07n0234_p0637b05║大方廣佛華嚴經。
X07n0234_p0637b06║總題包於別義，該難思之法門。無名之中，強以十
X07n0234_p0637b07║門分：初一、通顯得名，二、對辨開合，三、具彰義類，四、
X07n0234_p0637b08║別釋得名，五、展演無窮，六、卷攝相盡，七、展卷無礙，
X07n0234_p0637b09║八、以義圓收，九、攝歸一心，十、泯同平等。
X07n0234_p0637b10║今初，諸經得名有其多種，或以人為目，或以法為
X07n0234_p0637b11║名。人有請、說等殊，法有法、喻等別，或體或用，或果
X07n0234_p0637b12║或因，乍複乍單，其類繁廣。今經受稱亦多種不同：
X07n0234_p0637b13║一、從數彰名，如梁攝論第一勝相中云百千經者，
X07n0234_p0637b14║是華嚴經有十萬頌是也；二、從喻受名，如涅槃及
X07n0234_p0637b15║觀佛三昧經，詺此經為雜華經，以萬行交雜緣起
X07n0234_p0637b16║集成故；三、從法彰名，如智論釋屬累品，詺此經為
X07n0234_p0637b17║不思議解脫經；四、從義用受名，如下離世間品及
X07n0234_p0637b18║出現品各有十名者，是依今梵本云摩訶毗佛，略
X07n0234_p0637b19║勃陀健拏驃訶修多羅，此云大方廣佛雜華嚴飾
X07n0234_p0637b20║經，今略雜飾字耳。前三異名，義多總略，二品十目，
X07n0234_p0637b21║多從別義，又局當品，故今譯者具以六字為名，則
X07n0234_p0637b22║人、法雙題，法、喻齊舉，具體具用，有果有因，理盡義
X07n0234_p0637b23║圓，故標經首。
X07n0234_p0637b24║二、對辨開合者，題中七字有十事五對：一、教、義相
X07n0234_p0637c01║對，謂經一字是能詮教，大等六字是所詮義。二、就
X07n0234_p0637c02║義中，法、喻一對，謂大等是法，華嚴是喻。三、就法中，
X07n0234_p0637c03║人、法一對，謂大、方廣是所證無礙法，佛是能證之
X07n0234_p0637c04║人，亦名境、智一對。四、就法中，揀、持一對，大之一字
X07n0234_p0637c05║是揀，方廣是持，即揀大異小，揀實異權，揀果異因；
X07n0234_p0637c06║亦是體、用一對，大方是體，大、方無隅故，廣即是用。
X07n0234_p0637c07║五、就人中，借下華字以喻其因，即因、果一對，佛是
X07n0234_p0637c08║果故。是以單用華字，則但舉喻因。若合以華嚴，則
X07n0234_p0637c09║亦喻上之四字，至下當明。
X07n0234_p0637c10║三、具彰義類者，謂大等七字，義皆無量，並略以十
X07n0234_p0637c11║義釋之。初、明大義者：一、體大，謂若相若用等，皆同
X07n0234_p0637c12║真性而常徧故，即是大字。涅槃云：所言大者，名之
X07n0234_p0637c13║為常。此明體不變易，如人最長，故名為大。又云：大
X07n0234_p0637c14║者，其性廣博，猶如虗空。此明體徧。二、相大，謂恒沙
X07n0234_p0637c15║性德無不具故，互相即、入、微細、重重等，具十玄門，
X07n0234_p0637c16║皆其相故，即經方字。方者，法也。三、用大，謂業用周
X07n0234_p0637c17║普，如體徧故，即經廣字。涅槃云：又大者，能建大義。
X07n0234_p0637c18║即是約用。良以涅槃無廣，廣與大同，故以廣釋大；
X07n0234_p0637c19║方廣無大，大與廣合，故以大釋廣。今經具有，故各
X07n0234_p0637c20║配之。四、果大，謂智、斷、依、正，並周法界故，即經佛字。
X07n0234_p0637c21║五、因大，謂發菩提心，起解、行、願、證，精勤匪懈，成諸
X07n0234_p0637c22║位故，即經華字。六、智大，謂大智為主，運諸萬行，徧
X07n0234_p0637c23║嚴一切，無所遺故，即經嚴字。七、教大，謂一文一句
X07n0234_p0637c24║無不結通，徧於一切十方三際，重重無盡故，即是
X07n0234_p0638a01║經字。八、義大，謂所詮法盡窮法界，乃至帝網無所
X07n0234_p0638a02║遺故，即總題六字。九、境大，以上法門，普以無盡眾
X07n0234_p0638a03║生為化境故。十、業大，謂盡三際時，窮法界處，常將
X07n0234_p0638a04║此法利益眾生，無休息故。如攝大乘等七種大性，
X07n0234_p0638a05║不離於此。二、方十義者，方者法也，即前十大皆名
X07n0234_p0638a06║為法，謂體法、相法等。三、廣十義者，廣者，多也。用多
X07n0234_p0638a07║繁興，包無不盡故，則前十皆多。即明一徧一切，名
X07n0234_p0638a08║之為大；一攝一切，名之為廣。亦可及此。此約離釋。
X07n0234_p0638a09║若合釋方廣二字，亦有十義：一、廣依義，謂若言教
X07n0234_p0638a10║繁廣，為生依故；二、廣說義，宣說廣大甚深法故；三、
X07n0234_p0638a11║廣破義，破一切障無有餘故；四、廣超義，無有諸法
X07n0234_p0638a12║能比類故；五、廣治義，具攝無邊對治之法為能治
X07n0234_p0638a13║故；六、廣攝義，通攝無邊異類法故；七、廣德義，具攝
X07n0234_p0638a14║二嚴諸勝德故；八、廣生義，能生無量廣大果海故；
X07n0234_p0638a15║九、廣絕義，非是心識稱量所能知故；十、廣知義，具
X07n0234_p0638a16║足種智，破邪見障無有餘故。此之十義，前四即雜
X07n0234_p0638a17║集第十一中四義，後六即入大乘論第一中六
X07n0234_p0638a18║義。四、佛十義者，即是十佛：大即法界佛，方即本性
X07n0234_p0638a19║佛，廣即涅槃佛及隨樂佛，佛即成正覺佛，華即願
X07n0234_p0638a20║佛及三昧佛，嚴即業報佛，經即住持佛。總不離心
X07n0234_p0638a21║七字，皆是心佛。釋十佛義，如八地中及離世間品
X07n0234_p0638a22║辨。又佛他論第一說：佛亦具十義，謂具一切智、一
X07n0234_p0638a23║切種智，離煩惱障及所知障，於一切法、一切種相
X07n0234_p0638a24║能自開覺，亦能開覺一切有情，如睡夢覺，如蓮華
X07n0234_p0638b01║開，故名為佛。又真諦引真實論亦有十義，恐繁不
X07n0234_p0638b02║引。五華十義者，一含實義，表法界含性德故。二光
X07n0234_p0638b03║淨義，本智明顯故。三微妙義，一一諸行同法界故。
X07n0234_p0638b04║四適悅義，順物機故。五引果義，行為生因起正覺
X07n0234_p0638b05║故。六端正義，行與願俱無所缺故。七無染義，一一
X07n0234_p0638b06║行門三昧俱故。八巧成義，所修德業善巧成故。九
X07n0234_p0638b07║芬馥義，眾德住持流馨彌遠故。十開敷義，眾行敷
X07n0234_p0638b08║榮令心開覺故。然華有二種：一草木華，喻萬行因，
X07n0234_p0638b09║然或因與果俱或不與俱。二嚴身華，通金玉等，喻
X07n0234_p0638b10║於神通眾相等唯與果俱。前十義中一五九十局
X07n0234_p0638b11║於草木，餘通二華。六、嚴者，即上十華同嚴一佛，為
X07n0234_p0638b12║嚴不同，亦是十義。又上十華如次嚴前十佛，即是
X07n0234_p0638b13║十義，而總別無礙。更有十義：一、用因嚴果以成人，
X07n0234_p0638b14║是華嚴佛，由因得果故。二、以果嚴因以顯勝，成果
X07n0234_p0638b15║之後，令一一因行皆無際故。三、以人嚴法而顯用，
X07n0234_p0638b16║謂佛曠劫修因，方顯法之體用故。四、以法嚴人以
X07n0234_p0638b17║顯圓，若不得法之體用，因果不能圓妙故。五、以體
X07n0234_p0638b18║嚴用以令周，謂用不得體，不周徧故。六、以用嚴體
X07n0234_p0638b19║而知本，若無大用，不顯體本之廣故。七、以體嚴相
X07n0234_p0638b20║而知妙，謂相若有體，便即入重重故。八、以相嚴體
X07n0234_p0638b21║以明玄，無相不顯，體深玄故。九、以義嚴教超言念，
X07n0234_p0638b22║由所詮難思，能詮言離故。十、諸因互嚴以融攝，如
X07n0234_p0638b23║禪非智無以窮其寂，智非禪無以深其照等。又上
X07n0234_p0638b24║來互嚴，皆有相資相即四句，今更約理行互嚴以
X07n0234_p0638c01║明。初相資四句者：一、理由修顯，故以行華嚴理；二、
X07n0234_p0638c02║行從理發，則以理華嚴行。梁攝論云：無不從此法
X07n0234_p0638c03║界流，無不還證此法身故。三、理行俱融，不二而二。
X07n0234_p0638c04║非真流之行，無以契真；非起行之真，不從行顯。良
X07n0234_p0638c05║以體融行而因圓，行該真而果滿，是故標為佛華
X07n0234_p0638c06║嚴也。四、理行俱泯，二而不二。以理之行故非行，行
X07n0234_p0638c07║之理故非理，是則能所兩亡，超情絕相，非嚴非不
X07n0234_p0638c08║嚴，是謂華嚴相即四句。理行全收，準思可見，則法
X07n0234_p0638c09║喻交映，昭然有在。七經十義者，雜心五義已見上
X07n0234_p0638c10║文。佛地論有二義：一貫穿所說，二攝持所化。即雜
X07n0234_p0638c11║心結鬘一義合之，應除結鬘開成六義。依此方訓
X07n0234_p0638c12║復有四義：一常，二法，並如前辨。三經義，即眾生徑
X07n0234_p0638c13║路。四典義，令見聞正法。故寶雲經中亦有十義，恐
X07n0234_p0638c14║繁不引。
X07n0234_p0638c15║第四、別釋得名者，先得後釋。先得名者，大以當體
X07n0234_p0638c16║受名常徧為義，常則豎無初際，徧則橫該無外。方
X07n0234_p0638c17║以就法得名軌持為義，雙持體相，軌生物解故。廣
X07n0234_p0638c18║以從用得名包博為義，包則廣容，博則廣徧。佛以
X07n0234_p0638c19║就人得名覺照為義，照則朗萬法之幽邃，覺則悟
X07n0234_p0638c20║大夜之重昏。華以從喻得名感果嚴身為義，感果
X07n0234_p0638c21║則萬行圓成，嚴身則眾德備體。嚴以功用受名資
X07n0234_p0638c22║莊為義，謂資廣大之體用，莊真應之佛身。經以能
X07n0234_p0638c23║詮得名攝持為義，持性相之無盡，攝眾生之無邊。
X07n0234_p0638c24║後釋名者，一就法中體用相對，大之方廣謂有體
X07n0234_p0639a01║之相用故，方廣之大有相用之體故，皆依主釋。若
X07n0234_p0639a02║相即者，即持業釋。二就人中果行相望，佛之華非
X07n0234_p0639a03║因位之行故，華之佛非餘行之佛故，亦通相即。三
X07n0234_p0639a04║以人法相對，大方廣之佛華嚴非小權乘之佛等
X07n0234_p0639a05║故，佛華嚴之大方廣非因位所得法故，相即可知。
X07n0234_p0639a06║四教義相對亦通。二釋教望於義，及前人望於法，
X07n0234_p0639a07║兼通有財，並可思準。
X07n0234_p0639a08║第五、展演無窮者，謂初於最清淨法界開為理、智
X07n0234_p0639a09║兩門，即涅槃、菩提之異。又理開體、用，即大方廣；智
X07n0234_p0639a10║開因、果，即佛華嚴總；連合成詮，即題中經字。又展
X07n0234_p0639a11║此目以為初會，初會總故，十海是理，十智是智。十
X07n0234_p0639a12║海之中含於體、用，十智之中亦含因、果。又華藏世
X07n0234_p0639a13║界及遮那徧中，即依、正二果，皆是佛字。大威光太
X07n0234_p0639a14║子略示因、華，彼二所證、所觀，即大方廣，即總成一
X07n0234_p0639a15║會所信因、果、體、用。又展此會以成後八四周因、果，
X07n0234_p0639a16║各因是華，果即是佛。其所修、所證之體、用，即大方
X07n0234_p0639a17║廣。又展九會徧周十方，謂如第二會光明覺品辨
X07n0234_p0639a18║一類之會已徧十方，餘會亦爾。又展此諸會各有
X07n0234_p0639a19║主、伴，如說十住十方菩薩皆來證云，十方國土皆
X07n0234_p0639a20║說此法。則前徧法界之會，各有重重主、伴，乃至徧
X07n0234_p0639a21║於塵剎異類界等無盡時會，皆不出大方廣、佛華
X07n0234_p0639a22║嚴清淨法界。
X07n0234_p0639a23║第六卷攝相盡者，謂從後漸卷，乃至不出九會，九
X07n0234_p0639a24║會不離初會，初會不離總題，總題不出理智。非理
X07n0234_p0639b01║不智，故理外無智。非智不理，故智外無理。則理智
X07n0234_p0639b02║不二，亦攝智從理。離體無用，攝用歸體。體性自離，
X07n0234_p0639b03║故體即非體。本來清淨，強名之清淨法界。是以
X07n0234_p0639b04║極從無盡，乃至一字無字，皆攝華嚴性海，無有遺
X07n0234_p0639b05║餘。
X07n0234_p0639b06║第七、展卷無礙者，謂正前展時，即後常卷；正後卷
X07n0234_p0639b07║時，即前常展。展時即卷故，無量無邊法門海，一言
X07n0234_p0639b08║演說盡無餘；卷時即展故，如來於一語言中，演說
X07n0234_p0639b09║無邊契經海。
X07n0234_p0639b10║第八、以義圓收者，上來諸門，或以七字攝盡，如前
X07n0234_p0639b11║已辨；或以教義攝盡；或以理智攝盡；或以人法攝
X07n0234_p0639b12║盡；或信、解、行、證攝盡；或唯普賢、文殊、毗盧遮那三
X07n0234_p0639b13║聖攝盡。謂大、方廣即普賢，普賢表所證法界故；華
X07n0234_p0639b14║嚴即文殊，文殊表能證故；佛即遮那，具能所故。又
X07n0234_p0639b15║大即普賢，普賢菩薩自體徧故；方廣即文殊，文殊
X07n0234_p0639b16║表即體之智故；華即普賢，普賢行故；嚴即文殊，文
X07n0234_p0639b17║殊以解起行故；佛即圓解之行。普賢、文殊證法界
X07n0234_p0639b18║體用之普賢、文殊，成毗盧遮那光明徧照。
X07n0234_p0639b19║第九、攝歸一心者，上來諸門，乃至無盡，不離一心，
X07n0234_p0639b20║一心即法界。故起信云：所言法者，謂眾生心。心體
X07n0234_p0639b21║即大心之本，智即方廣觀，心起行即華嚴覺，心性
X07n0234_p0639b22║相即是佛覺，非外來全同所覺，故理智不殊。理智
X07n0234_p0639b23║形奪，雙亡寂照，則念念皆是華嚴性海。
X07n0234_p0639b24║第十、泯同平等者，為未了者令了自心，若知觸物
X07n0234_p0639c01║皆心，方了心性。故梵行品云：知一切法即心自性，
X07n0234_p0639c02║成就慧身，不由他悟。然今學法之者多棄內而求
X07n0234_p0639c03║外，習禪之者好亡緣而內照，並為徧執，俱滯二邊。
X07n0234_p0639c04║既心境如如，則平等無礙。余曾瑩兩面鏡，鑑一盞
X07n0234_p0639c05║燈，置一尊容，而重重交光，佛佛無盡，見夫心境互
X07n0234_p0639c06║照，本智雙入。心中悟無盡之境，境上了難思之心，
X07n0234_p0639c07║心境重重，智照斯在。又即心了境界之佛，即境見
X07n0234_p0639c08║唯心如來，心佛重重，而本覺性一。皆取之不可得，
X07n0234_p0639c09║則心境兩亡；照之不可窮，則理智交徹。心境既爾，
X07n0234_p0639c10║境境相望，心心互研，萬化紛綸，皆一致也。唯證相
X07n0234_p0639c11║應，名佛華嚴矣。二、釋品稱
X07n0234_p0639c12║世主妙嚴品第一。
X07n0234_p0639c13║梵云薩婆嚕鷄印拏倈驃訶柰耶鉢攞叵婆娜忙
X07n0234_p0639c14║鉢里勿多，此云一切世間主莊嚴法門威德名品，
X07n0234_p0639c15║今文存略。世者時也，即是世間。主者君也，即諸王
X07n0234_p0639c16║及佛。然世間有三：一器世間，即是化處；二眾生世
X07n0234_p0639c17║間，即所化機；三智正覺世間，即能化主。主則為二
X07n0234_p0639c18║諸王及佛，主於器界及眾生故。佛非世間，從所統
X07n0234_p0639c19║受稱妙，謂法門體用深廣難思，即主之所得。嚴謂
X07n0234_p0639c20║嚴飾，乃有多義：一器世間嚴，謂其地堅固等；二眾
X07n0234_p0639c21║生世間嚴，謂眾海各具法門威德故；三智正覺世
X07n0234_p0639c22║問嚴，謂於一切法成最正覺，三業普周法門無盡
X07n0234_p0639c23║故。所以長行諸王之嚴，偈頌讚德皆顯嚴佛，眾生
X07n0234_p0639c24║不嚴不感佛興，正覺不嚴不能為主，器界不嚴非
X07n0234_p0640a01║真佛處。復由佛嚴顯遇者有德，眾生嚴輔顯佛超
X07n0234_p0640a02║勝，如是互嚴亦為妙嚴。諸經無此廣嚴，但初名序
X07n0234_p0640a03║品，今唯明序已兼正故，廣讚諸嚴以為華嚴之由。
X07n0234_p0640a04║序舊云世間淨眼品者，謂所得法眼能淨世間故。
X07n0234_p0640a05║淨即嚴義，餘如前說。
X07n0234_p0640a06║十、別解文義二。初、總釋經序。
X07n0234_p0640a07║大周新譯大方廣佛華嚴經序
X07n0234_p0640a08║天冊金輪聖神皇帝製
X07n0234_p0640a09║蓋聞造化權輿之首，天道未分；龜龍繫象之初，人文
X07n0234_p0640a10║始著。雖萬八千歲，同臨有截之區；七十二君，詎識無
X07n0234_p0640a11║邊之義？由是人迷四忍，輪迴六趣之中；家纏五蓋，沒
X07n0234_p0640a12║溺三塗之下。及夫鷲巖西峙，象駕東驅。慧日法王，超
X07n0234_p0640a13║四大而高視；中天調御，越十地以居尊。包括鐵圍，延
X07n0234_p0640a14║促沙劫。其為體也，則不生不滅；其為相也，則無去無
X07n0234_p0640a15║來。念處正勤，三十七品為其行；慈悲喜捨，四無量法
X07n0234_p0640a16║運其心。方便之力難思，圓對之機多緒。混大空而為
X07n0234_p0640a17║量，豈筭數之能窮？入纖芥之微區，匪名言之可述。無
X07n0234_p0640a18║得而稱者，其唯大覺歟？朕曩劫植因，叨承佛記。金山
X07n0234_p0640a19║降旨，大雲之偈先彰；玉扆披祥，寶雨之文後及。加以
X07n0234_p0640a20║積善餘慶，俯集微躬，遂得地平天成，河清海晏。殊祥
X07n0234_p0640a21║絕瑞，既日至而月書；貝牒靈文，亦時臻而歲洽。踰海
X07n0234_p0640a22║越漠，獻賝之禮備焉；架險航深，重譯之辭罄矣。大方
X07n0234_p0640a23║廣佛華嚴經者，斯乃諸佛之密藏，如來之性海。視之
X07n0234_p0640a24║者莫識其指歸，挹之者罕測其涯際。有學無學，志絕
X07n0234_p0640b01║窺覦；二乘三乘，寧希聽受？最勝種智，莊嚴之跡既隆；
X07n0234_p0640b02║普賢文殊，願行之因斯滿。一句之內，包法界之無邊；
X07n0234_p0640b03║一毫之中，置剎土而非隘。摩竭陀國，肇興妙會之緣；
X07n0234_p0640b04║普光法堂，爰敷寂滅之理。𥾝惟奧義，譯在晉朝，時踰
X07n0234_p0640b05║六代，年將四百。然一部之典，纔獲三萬餘言，唯啟半
X07n0234_p0640b06║珠，未窺全寶。朕聞其梵本，先在于闐國中，遣使奉迎，
X07n0234_p0640b07║近方至此。既覩百千之妙頌，乃披十萬之正文。粤以
X07n0234_p0640b08║證聖元年，歲次乙未，月旅沽洗，朔惟戊申，以其十四
X07n0234_p0640b09║日辛酉，於大徧空寺，親受筆削，敬譯斯經。遂得甘露
X07n0234_p0640b10║流津，預夢庚申之夕；膏雨灑潤，後覃壬戌之辰。式開
X07n0234_p0640b11║實相之門，還符一味之澤。以聖曆二年，歲次己亥，十
X07n0234_p0640b12║月壬午朔，八日己丑，繕寫畢功。添性海之波瀾，廓法
X07n0234_p0640b13║界之疆域。大乘頓教，普被於無窮；方廣真筌，遐該於
X07n0234_p0640b14║有識。豈謂後五百歲，忽奉金口之言；娑婆境中，俄啟
X07n0234_p0640b15║珠函之祕。所冀闡揚沙界，宣暢塵區，竝兩曜而長懸，
X07n0234_p0640b16║彌十方而永布。一窺寶偈，慶溢心靈；三復幽宗，喜盈
X07n0234_p0640b17║身意。雖則無說無示，理符不二之門；然因言顯言，方
X07n0234_p0640b18║闡大千之義。輒申鄙作，爰題序云：
X07n0234_p0640b19║△二、別解文義者。然此經文富義博，勢變多端。況
X07n0234_p0640b20║一義一文，包攝法界。是以古德用十例科判，欲顯
X07n0234_p0640b21║難思。其第一名本末部類，但顯此經無盡，非科今
X07n0234_p0640b22║文。前已具明，故今略之。加前後鉤鎖，亦有十例：一、
X07n0234_p0640b23║本部三分科，二、問答相屬科，三、以文從義科，四、前
X07n0234_p0640b24║後襵疊科，五、前後鉤鎖科，六、隨品長分科，七、隨其
X07n0234_p0640c01║本會科，八、本末大位科，九、本末徧收科，十、主伴無
X07n0234_p0640c02║盡科。
X07n0234_p0640c03║初本部三分者，謂序、正、流通。初品為序分，現相品
X07n0234_p0640c04║下為正宗分。流通有無古有七釋：一光統律師，以
X07n0234_p0640c05║法界品為流通，由入法界廣無邊故。二隋遠法師，
X07n0234_p0640c06║以法界品內善財下屬流通，寄人顯法故。三裕法
X07n0234_p0640c07║師，以法界品後偈為流通，以歎德無盡故。四有云
X07n0234_p0640c08║末後二頌為流通，以結說無盡歎德勸修故。五或
X07n0234_p0640c09║云經來未盡故無流通。六或云以餘眷屬經為此
X07n0234_p0640c10║流通，以彼是此所流出故。七或云此經總無流通，
X07n0234_p0640c11║以法無盡說無休息故。故諸會各無流通，不同大
X07n0234_p0640c12║般若諸會皆有流通故。此上七解各是一理，而前
X07n0234_p0640c13║六皆有、第七獨無。若義會之應成四句：一有序正
X07n0234_p0640c14║無流通，如第七。二唯正宗無二分，由自初暨後皆
X07n0234_p0640c15║顯玄微並悟物故，初雖列眾而歎佛德，後雖寄人
X07n0234_p0640c16║有修相故。三具三分，四俱不可說，即言亡言，故約
X07n0234_p0640c17║義包含不可局取。今依具三以分，三分之興彌天
X07n0234_p0640c18║高判，冥符西域今古同遵。所以三者，夫聖人設教
X07n0234_p0640c19║必有其漸，將命微言先彰由致，故受之以序分；由
X07n0234_p0640c20║致既彰當機授法，故受之以正宗；正宗既陳務於
X07n0234_p0640c21║開濟，非但篤於時會，復令末葉傳芳，永耀法燈明
X07n0234_p0640c22║明無盡，故受之以流通；非唯一部，當會當品等皆
X07n0234_p0640c23║容有之，故依三也。雖六解皆通，今依第二以寄人
X07n0234_p0640c24║進修，示物有分流通相故。故慈氏云：若有敬慕心，
X07n0234_p0641a01║亦當如是學。初之一解令正宗中闕於證入，第三
X07n0234_p0641a02║但屬善財之一相故，末後二偈但結偈中佛德非
X07n0234_p0641a03║通一部，十行等末類有此偈，經來未盡未必在後，
X07n0234_p0641a04║眷屬流通但約義故，故依遠公
X07n0234_p0641a05║二、問答相屬科者，古云：此九會中大位問答總有
X07n0234_p0641a06║五番：第一會中大眾起四十問，或當會答盡，名舉
X07n0234_p0641a07║果勸樂生信分；二、第二會初有四十問，至第七會
X07n0234_p0641a08║末答盡，名修因契果生解分，中間雖有諸問，並是
X07n0234_p0641a09║隨說隨問，非是大位問答，不思議品不問因故；三、
X07n0234_p0641a10║第八會初起二百問，當會答盡，名託法進修成行
X07n0234_p0641a11║分；四、第九會初起六十問，如來自入師子頻申三
X07n0234_p0641a12║昧現相答，名頓證法界分，五福城東善財求法等
X07n0234_p0641a13║別問別答，名歷位漸證分，古德以善財猶屬正宗
X07n0234_p0641a14║故。今既判入流通，則前唯四兼取流通以為五分，
X07n0234_p0641a15║未爽通塗。
X07n0234_p0641a16║三、以文從義科者，此經一部有五周因果，即為五
X07n0234_p0641a17║分。初會中一周因果，謂先顯舍那果德，後遮那一
X07n0234_p0641a18║品明彼本因，名所信因果。二、從第二會至第七會
X07n0234_p0641a19║中，隨好品名差別因果，謂二十六品辨因，後三品
X07n0234_p0641a20║明果，亦名生解因果。三、普賢行品辨因，出現品明
X07n0234_p0641a21║果，名平等因果，非差別顯故，亦名出現因果。四、第
X07n0234_p0641a22║八會初名五位因，後明八相果，名出世因果，亦名
X07n0234_p0641a23║成行因果。五、第九會中初明佛果大用，後顯菩薩
X07n0234_p0641a24║起用修因，名證入因果。因果二門俱證入故，各分
X07n0234_p0641b01║因異果，亦為十也。
X07n0234_p0641b02║四、前後襵疊科者，一、部分二：謂前九會是本會，亦
X07n0234_p0641b03║是佛會，佛為主故；從文殊至福城東已後，並是末
X07n0234_p0641b04║會，亦是菩薩會，以諸善知識為會主故。二、就前中
X07n0234_p0641b05║亦二：初八會明所成解行，後一顯所證法界。三、就
X07n0234_p0641b06║前中復二：初七會明歷位修成行，後一明圓融周
X07n0234_p0641b07║普行。四、前中復二：初明修生因果，後普賢下二品
X07n0234_p0641b08║明修顯因果。五、就前復二：初明修生因，後不思議
X07n0234_p0641b09║法等三品明修生果。六、就前復二：初明位中因行，
X07n0234_p0641b10║後十定下六品明位後之行。七、就前復二：初明地
X07n0234_p0641b11║前比行，後第六一會明十地證行。八、就前亦二：初
X07n0234_p0641b12║位前十信行，後第三會已去三會明入位三賢行。
X07n0234_p0641b13║九、就前亦二：初明所信佛果法，後問明品下三品
X07n0234_p0641b14║明能依能信菩薩行。十、就前中復二：初會明佛依
X07n0234_p0641b15║報果，後名號下三品明佛正報果。
X07n0234_p0641b16║五、前後鉤鎖科亦分為十：一、第一會為依報因果，
X07n0234_p0641b17║前明依報果，後毗盧遮那品辨因。二、更取毗盧遮
X07n0234_p0641b18║那及第二會初三品為正報因果，前因後果。三、以
X07n0234_p0641b19║名號至菩薩住處名依起因果，依於本有而修起
X07n0234_p0641b20║故，前果後因。四、從問明品至隨好品明差別因果，
X07n0234_p0641b21║前因後果。五、取不思議下至普賢行品為圓融因
X07n0234_p0641b22║果，前果後因。以不議等與前為果，果別於因；與後
X07n0234_p0641b23║為果，則一一融攝。然有六義證成：一、因果相屬，科
X07n0234_p0641b24║中多先果後因故。二、四十八後未有證成，普行後
X07n0234_p0641c01║有證成者，結屬前故。三、普賢行品初無別發起，便
X07n0234_p0641c02║即躡前云略示如來少分境故。四、以義明之，不思
X07n0234_p0641c03║議法顯佛德難思，一一圓融故。五、前雖有問，不思
X07n0234_p0641c04║議品初重念問故。六、第二會初已有三業為差別
X07n0234_p0641c05║果故。由斯六義，故普賢行品得屬前因。六、取普賢
X07n0234_p0641c06║行及出現品為平等因果，前因後果。七、取出現及
X07n0234_p0641c07║離世間品為出現因果，前果後因。成佛涅槃亦因
X07n0234_p0641c08║現故，非說真成；由離世間為因，方能現世。八、離世
X07n0234_p0641c09║間品為成行因果，通辨行故，具因果故。九、取離世
X07n0234_p0641c10║間品及法界品為法界因果，前因後果。由離世間
X07n0234_p0641c11║稱法界故，故因不依位，果唯證入。十、法界一品自
X07n0234_p0641c12║為證入因果，先果後因。其善財已下亦為無盡因
X07n0234_p0641c13║果，先因後果。故歷事至普賢一毛，因則無盡；普賢
X07n0234_p0641c14║說佛德過虗空而果無盡，以為流通，故不明之。
X07n0234_p0641c15║六、隨品長分科者，長分有十：一、通辨教起因緣分；
X07n0234_p0641c16║二、現相品下，明佛果無涯大用分；三、毗盧遮那品，
X07n0234_p0641c17║舉彼往因證成分；四、名號下三品，明大用應機普
X07n0234_p0641c18║周分；五、問明品下，至十地品末，明諸位差別令修
X07n0234_p0641c19║分；六、十定品下，至隨好品末，明差別因圓果滿分；
X07n0234_p0641c20║七、普賢行品下二品，明普行因成現果分；八、離世
X07n0234_p0641c21║間品，明因果超絕世間分；九、法界品中前分，明大
X07n0234_p0641c22║眾頓證法界分；十、爾時，文殊下，明一人歷位漸證
X07n0234_p0641c23║分。
X07n0234_p0641c24║七、隨其本會科者，亦為十分：一、初會名舉果令信
X07n0234_p0642a01║分，二、第二會明能信成德分，三、第三會初賢十住
X07n0234_p0642a02║分，四、第四會中賢十行分，五、第五會上賢十向分，
X07n0234_p0642a03║六、第六會聖位十地分，七、第七會因圓果滿分，八、
X07n0234_p0642a04║第八會普賢大行分，九、第九會初行成證入分，十、
X07n0234_p0642a05║善財下善友教證分。
X07n0234_p0642a06║八、本末大位科者，本會為九，末會有五十五，總為
X07n0234_p0642a07║六十四分。
X07n0234_p0642a08║九、本末徧收科者，先九會為九分，文殊為六千比
X07n0234_p0642a09║丘說法為第十分，及善財歷一百一十善知識，總
X07n0234_p0642a10║一百二十分。若開諸龍及三乘會，及彌勒後文殊、
X07n0234_p0642a11║普賢三人，便成一百二十五。以慈氏云：此長者子
X07n0234_p0642a12║經由一百一十善知識已，然後而來至於我所，則
X07n0234_p0642a13║彌勒已前有一百一十故。及三千大千世界微塵
X07n0234_p0642a14║數善友，其分數彌多，若合為一，則一百二十六分。
X07n0234_p0642a15║十、主伴無盡科者，一一會、一一品、一一法，皆結通
X07n0234_p0642a16║十方。如此間說，十方虗空法界、一切世界，乃至一
X07n0234_p0642a17║切塵中，皆如是說，此結主經也。又彼一一會等，皆
X07n0234_p0642a18║有他方塵數菩薩而來證法，此結伴也。即主伴相
X07n0234_p0642a19║與，周徧法界，重疊無盡，是則段數亦無盡無盡也。
X07n0234_p0642a20║上來十例，各顯一理，然亦無盡。若依常用，應依三
X07n0234_p0642a21║分，謂初品為序；現相下，正宗法界品內；爾時，文殊
X07n0234_p0642a22║師利從善住樓閣出下，明流通序中，就文分二：初、
X07n0234_p0642a23║此土序，二、結通十方無盡世界序。初中復二：初、證
X07n0234_p0642a24║信序；後、爾時，如來道場下，發起序。然此二序，廣如
X07n0234_p0642b01║常解。今但略陳初證信者，若原其所由，則阿難請
X07n0234_p0642b02║問，如來令置，如智度論及大悲經說。若覈其所以，
X07n0234_p0642b03║意有六焉：一、為異外道故，外道經首皆立阿優以
X07n0234_p0642b04║為吉故，此約如是。二、為息諍故，智度論云：若不推
X07n0234_p0642b05║從佛聞，言自製作，則諍論起。故今廢我從聞，聞從
X07n0234_p0642b06║佛來，故經傳歷代妙軌不輟，此局我聞。三、為離增
X07n0234_p0642b07║減過故，佛地論云：應知說此如是我聞，意避增減
X07n0234_p0642b08║異分過失。謂如是法，我親從佛聞，文義決定，非謂
X07n0234_p0642b09║傳聞有增減失。四、為斷眾疑故，真諦引律云：結集
X07n0234_p0642b10║法時，阿難升座，變身如佛。眾起三疑：一、疑大師涅
X07n0234_p0642b11║槃重起，二、疑他方佛來，三、疑阿難轉身成佛。說此
X07n0234_p0642b12║如是我聞，三疑頓斷。既言我聞，即非佛明矣。上二
X07n0234_p0642b13║義通約信、聞。五、為生信故，智論云：說時、方、人，令生
X07n0234_p0642b14║信故。此局後四。六、為順同三世佛故，此通六種。若
X07n0234_p0642b15║準佛地論，科為五事：一、總顯已聞，二、教起時分，三、
X07n0234_p0642b16║別顯教主，四、彰教起處，五、顯所被機。今依智論，開
X07n0234_p0642b17║初總顯已聞，作信、聞二種，為六成就：一、信，二、聞，三、
X07n0234_p0642b18║時，四、主，五、處，六、眾。然信、聞二事，文局初首，義通九
X07n0234_p0642b19║會；時、主二種，文義俱通；處、眾二事，文義俱局。隨相
X07n0234_p0642b20║則爾，約實互融。
X07n0234_p0642b21║上來略依三分二序，然此經體勢少異，故依五分
X07n0234_p0642b22║釋文而合後二，名依人證入。就第一舉果分中，或
X07n0234_p0642b23║科為十：一、教起因緣分，即初一品；二、大眾同請分；
X07n0234_p0642b24║三、面光集眾分；四、毫光示法分；五、眉間出眾分，已
X07n0234_p0642c01║上在第二品內；六、普賢三昧分；七、諸佛同加分；八、
X07n0234_p0642c02║法主起定分；九、大眾重請分，已上在第三品內；十、
X07n0234_p0642c03║正陳法海分，在後三品內。若以義從文，且分為三：
X07n0234_p0642c04║一、教起因緣分；二、現相下，說法儀式分；三、世界成
X07n0234_p0642c05║就下，正陳所說分。就初分中，亦分為十：初、總顯已
X07n0234_p0642c06║聞。
X07n0234_p0642c07║如是我聞：
X07n0234_p0642c08║謂如是一部經義，我昔親從佛聞。故佛地論云：傳
X07n0234_p0642c09║佛教者言：如是之事，我昔曾聞。如是總言，依四義
X07n0234_p0642c10║轉：一、依譬喻，二、依教誨，三、依問答，四、依許可。具如
X07n0234_p0642c11║彼論。餘更有釋，意不殊前。此上總合信、聞。若離釋
X07n0234_p0642c12║者，先釋如是信成就也。智論云：佛法大海，信為能
X07n0234_p0642c13║入，智為能度。信者言：是事如是。不信者言：是事不
X07n0234_p0642c14║如是。故肇公云：如是者，信順之辭也。信則所言之
X07n0234_p0642c15║理順，順則師資之道成。經無豐約，非信不階，故稱
X07n0234_p0642c16║如是。有云：聖人說法，但為顯如，唯如為是，故稱如
X07n0234_p0642c17║是。此唯約所詮之理。次真諦三藏云：真不違俗，名
X07n0234_p0642c18║之為如。俗順於真，稱之為是。真俗無二，故稱如是。
X07n0234_p0642c19║此約所詮理、事。若云：如斯之言，是佛所說。則唯約
X07n0234_p0642c20║能詮。有云：如者，當理之言。言理相順，謂之如也。是
X07n0234_p0642c21║者，無非之稱。此明說事如事，說理如理，明能詮之
X07n0234_p0642c22║教，稱於事理也。融云如是者，感應之端也。如以順
X07n0234_p0642c23║機受名，是以無非為稱。眾生以無非為感，如來以
X07n0234_p0642c24║順機為應。經以言教出於感應，故云如是。此兼對
X07n0234_p0643a01║機。上來諸釋，各是一塗。更有諸釋，言異意同。若依
X07n0234_p0643a02║生物之信，應如智論及佛地論合釋。若取敵對阿
X07n0234_p0643a03║優，應如真諦所釋。今當廣之。外謂阿之言無，優之
X07n0234_p0643a04║言有。萬法雖眾，不出有無，此則斷常之計。今云如
X07n0234_p0643a05║即真空，是即妙有。既無有外之真，故空而非斷。無
X07n0234_p0643a06║真外之俗，故有而非常。即對破邪宗，以彰中道。一
X07n0234_p0643a07║代時教，不出於斯，故云如是。若華嚴宗，以無障礙
X07n0234_p0643a08║法界曰如，唯此無非為是。應隨教門深淺，以顯如
X07n0234_p0643a09║是不同。
X07n0234_p0643a10║二我聞者，聞成就也。將欲傳之於未聞，若有言而
X07n0234_p0643a11║不傳，便是徒設，不在能說，貴在能傳，故次明我聞。
X07n0234_p0643a12║我即阿難，聞謂親自聽聞。云何稱我？即諸蘊假者，
X07n0234_p0643a13║此用何聞？若依大小乘法相，各有三說：一耳聞非
X07n0234_p0643a14║識，二識聞非耳，三緣合方聞。然或具四緣八緣等，
X07n0234_p0643a15║雖因耳處廢別從總，故稱我聞。法雖無我，言語便
X07n0234_p0643a16║故，隨順世間，故稱我聞，非邪慢心而有所說。若依
X07n0234_p0643a17║無相，我既無我，聞亦無聞，從緣空故，而不壞假名，
X07n0234_p0643a18║即不聞聞耳。若約法性，此經旨趣，傳法菩薩，以我
X07n0234_p0643a19║無我不二之真我，根境非一異之妙耳，聞無礙法
X07n0234_p0643a20║界之法門也。然阿難所不聞經，或云展轉傳聞，或
X07n0234_p0643a21║云如來重說，或云得深三昧，自然能通。上皆就迹
X07n0234_p0643a22║而說，實是大權菩薩，影響弘傳，如不思議境界經，
X07n0234_p0643a23║斯為良證。但隨機教別，故見聞不同。△二、標主時
X07n0234_p0643a24║處。
X07n0234_p0643b01║一時，佛在摩竭提國阿蘭若法菩提場中。
X07n0234_p0643b02║即三成就。言一時者，時成就也。時者，亦隨世假立。
X07n0234_p0643b03║時分一者，揀異餘時。如來說經，時有無量，不能別
X07n0234_p0643b04║舉，一言略周，故云一時。如涅槃云一時佛在恒河
X07n0234_p0643b05║岸等，即法王啟運嘉會之時也。亦可機教一時，謂
X07n0234_p0643b06║上言如是，言雖當理，若不會時，亦為虗唱。今明物
X07n0234_p0643b07║機感聖，聖能垂應，凡聖道交，不失良機，故云一時。
X07n0234_p0643b08║佛者，主成就也。具云㪍陀，此云覺者，謂自他覺滿
X07n0234_p0643b09║之者。雖具十號，佛義包含，故偏明之。義見題中。在
X07n0234_p0643b10║摩竭下，處成就也。真身無在而無不在，故次辨之。
X07n0234_p0643b11║摩竭提國者，通舉說處。此云無毒害，以國法無刑
X07n0234_p0643b12║戮故，表能化法。或云徧聦慧，聦慧之人徧其國故，
X07n0234_p0643b13║表所化機。阿蘭若法者，別舉說場也。阿蘭若，此云
X07n0234_p0643b14║無諠諍，即事靜也。法者，所證真理，二障業苦，諠雜
X07n0234_p0643b15║斯盡也。事理俱寂，故加法。言菩提場者，菩提云覺，
X07n0234_p0643b16║即能證大智，圓明究竟也。場者，證菩提之處也。然
X07n0234_p0643b17║事處即天地之中，王舍城之西二百里，金剛座上。
X07n0234_p0643b18║約法則萬行皆是道場，理智相會之所，故為表所
X07n0234_p0643b19║說。如所證故，不移其處說之。若圓融時處等，並如
X07n0234_p0643b20║前說。△三、別明時分。
X07n0234_p0643b21║始成正覺。
X07n0234_p0643b22║前標一時，未知何時，故今別顯是初成佛時，亦彰
X07n0234_p0643b23║大師出現時也。此教勝故，眾教本故，在於初時。初
X07n0234_p0643b24║言尚總幾日之初，九會之文同此初否？略為三解：
X07n0234_p0643c01║一、約不壞前後相說。纔成初七說前五會，第二七
X07n0234_p0643c02║日說十地等，第九一會乃在後時，以祇園、身子皆
X07n0234_p0643c03║後時故。常恒之說不妨後時，雖能頓說，有所表故。
X07n0234_p0643c04║初五信、解、行、願最在初故，故皆云不離道樹。第六
X07n0234_p0643c05║會因地證位居其次深，故無不起菩提樹言。法界
X07n0234_p0643c06║極證最在於後故，亦顯二乘絕見聞故。雖異處別
X07n0234_p0643c07║時，亦不相離，為寄穢土以顯淨故，須前後耳。若爾，
X07n0234_p0643c08║世親那云初七不說，但思惟行、因緣行耶？世親纔
X07n0234_p0643c09║見十地，即為論釋，或則未窮廣文，或則知見有異，
X07n0234_p0643c10║未全尅定菩提流支，意大同此。二、順論釋。九會皆
X07n0234_p0643c11║在二七日後，二七非久，亦名始成。三、約實圓融釋。
X07n0234_p0643c12║皆在初成一念之中，一音頓演七處九會無盡之
X07n0234_p0643c13║文，海印定中一時印現，以應機出世，機感即應，應
X07n0234_p0643c14║即有說，無非時失故。祇園、身子蓋見九世相收，重
X07n0234_p0643c15║會之言亦猶燈光涉入，故法界放光，亦見菩薩徧
X07n0234_p0643c16║坐道場，成正覺故。此經十地之初，無二七之言。二
X07n0234_p0643c17║七之言，順別機故。故諸經論，顯初說時，有多差別。
X07n0234_p0643c18║謂普耀、密迹二經，第二七日，即說三乘。法華過三
X07n0234_p0643c19║七日，方云說小。四分律中六七，興顯行經七七，五
X07n0234_p0643c20║分八七，智論五十箇七日。有云：與十二游經一年
X07n0234_p0643c21║大同。時既不定，說亦不同，皆根器所宜，見聞有異。
X07n0234_p0643c22║約佛赴機，無時不說；望器無感，未曾有說。登地常
X07n0234_p0643c23║見一味之經，就佛而言，無說不說。若攝方便，皆一
X07n0234_p0643c24║乘之印現差別耳。無涯之說，不應局執，故應總攝
X07n0234_p0644a01║以為十重，如前已辨。上顯時分，次釋成正覺義。約
X07n0234_p0644a02║教不同，小乘三十四心，斷結五分，法身初圓，名成
X07n0234_p0644a03║正覺，是實非化。大乘之中，約化，八相示成；約報，十
X07n0234_p0644a04║地行滿，四智創圓，名曰始成正覺。據實，即古今情
X07n0234_p0644a05║亡，心無初相，名之曰始；無念而照，目之為正；見心
X07n0234_p0644a06║常住，稱之曰覺；始本無二，目之為成。約法身，自覺
X07n0234_p0644a07║聖智，無成無不成。若依此經，以十佛法界之身，雲
X07n0234_p0644a08║徧因陀羅網無盡之時處，念念初初為物而現，具
X07n0234_p0644a09║足主伴，攝三世間。此初即攝無量劫之初，無際之
X07n0234_p0644a10║初，一成一切成，無成無不成，一覺一切覺，無覺無
X07n0234_p0644a11║不覺。言窮慮寂，不壞假名，故云始成正覺。如出現
X07n0234_p0644a12║品及不思議法品廣顯，攝前諸說，皆一乘之所現
X07n0234_p0644a13║也。四、別顯處嚴者，然此下處主及眾，即三世間嚴。
X07n0234_p0644a14║三中，前二即如來依正，眾即淨土輔翼不空。今初，
X07n0234_p0644a15║器界嚴者，即廣於前場之嚴，顯成前覺之妙，異於
X07n0234_p0644a16║餘經之處。於中，四事各十種嚴明，即染顯淨，即為
X07n0234_p0644a17║四別：第一、地嚴，第二、樹嚴，第三、宮殿嚴，第四、師子
X07n0234_p0644a18║座嚴。然此諸嚴，各具三釋：一、約事，可知。二、表法，謂
X07n0234_p0644a19║地表心地法身，樹表菩提，宮殿表無住涅槃，座表
X07n0234_p0644a20║法空等。三、就因行，謂一、以窮心地法身之因，報得
X07n0234_p0644a21║增上金剛之地；二、以般若為因；三、以悲智相導為
X07n0234_p0644a22║因；四、亦以法空為因。然或一因行成一切嚴，或一
X07n0234_p0644a23║切行成一嚴，或一行成一嚴，或一切行成一切嚴，
X07n0234_p0644a24║以通融別，純雜無礙。今但明一行一嚴，顯所表故。
X07n0234_p0644b01║然各攝無盡之德，故四事皆有十句：初總，後別。△
X07n0234_p0644b02║今且就文各分為四：初、心地十句分四：初一、總顯
X07n0234_p0644b03║地體。
X07n0234_p0644b04║其地堅固，金剛所成。
X07n0234_p0644b05║標以堅固，釋以金剛。諸教或云木樹草座，多云座
X07n0234_p0644b06║是金剛。今全地金剛則權實斯顯，徹華藏故，廣如
X07n0234_p0644b07║彼品。△二、四地相具德
X07n0234_p0644b08║上妙寶輪及眾寶華（至）諸色相海無邊顯現。
X07n0234_p0644b09║約因釋者，一寶輪者，一攝一切，圓行致故；二及眾
X07n0234_p0644b10║寶華，開覺悅他故；三清淨摩尼，圓淨明徹故。以上
X07n0234_p0644b11║三行，用嚴心地，故結云以為嚴飾。上皆形色。四即
X07n0234_p0644b12║顯色，謂青黃等殊，名諸色相。種種重疊，深廣如海，
X07n0234_p0644b13║互相映發，等彼波瀾。或諸色俱生，或更相攝入，含
X07n0234_p0644b14║虗瑩徹，現勢多端，名無邊顯現。此由隱顯自在，定
X07n0234_p0644b15║散無礙，隨機利行之所致也。△三四，地上具嚴。
X07n0234_p0644b16║摩尼為幢常放光明（至）妙香華纓周帀垂布。
X07n0234_p0644b17║一、寶幢曲，有五句：一、摩尼為體，二、三光音明用，四、
X07n0234_p0644b18║五網纓辨飾。就因行者降魔伏外為幢，智光常照，
X07n0234_p0644b19║慈音外悅，願行交羅，戒香芬馥，四攝周垂故。
X07n0234_p0644b20║摩尼寶王，變現自在，雨無盡寶。
X07n0234_p0644b21║二、摩尼雨寶，表神通如意，隨機變現，雨法寶故。
X07n0234_p0644b22║及眾妙華，分布於地。
X07n0234_p0644b23║三、妙華散地，亦多因行徧嚴心故。
X07n0234_p0644b24║寶樹行列，枝葉光茂。
X07n0234_p0644c01║四寶樹行列，德行建立故。△四一、舉因結用。
X07n0234_p0644c02║佛神力故，令此道場一切莊嚴於中影現。
X07n0234_p0644c03║佛力者，出所因也。嚴具多門別說難盡，故總云一
X07n0234_p0644c04║切悉現。或於樹中現，或於上諸嚴具及地中現，明
X07n0234_p0644c05║一一行中皆道場故。△第二、覺樹嚴者，即大智因
X07n0234_p0644c06║感。有十一句，分四：初一、總顯高勝。
X07n0234_p0644c07║其菩提樹，高顯殊特。
X07n0234_p0644c08║長聳逈露，圓妙獨出，故約因即智。超數表為高，本
X07n0234_p0644c09║性不昧為顯，成物具德曰殊，更無二真為特，約果
X07n0234_p0644c10║樹即菩提。△二、六體攝眾德。
X07n0234_p0644c11║金剛為身。
X07n0234_p0644c12║一身是金剛，金剛三昧本智因故，正行成立為樹
X07n0234_p0644c13║身也。
X07n0234_p0644c14║瑠璃為幹。
X07n0234_p0644c15║二斡是瑠璃本智，發解內外明徹故。
X07n0234_p0644c16║眾雜妙寶，以為枝條。
X07n0234_p0644c17║三雜寶枝條，解隨境差故。
X07n0234_p0644c18║寶葉扶疎，垂蔭如雲。
X07n0234_p0644c19║四條假葉以為嚴，智資定而深照，寶葉雖異，共成
X07n0234_p0644c20║一蔭，百千定門，同歸一寂。自蔭，蔭他也。
X07n0234_p0644c21║寶華雜色，分枝布影。
X07n0234_p0644c22║五寶華異色，在樹分枝，承光則色同於地，布影表
X07n0234_p0644c23║神通等法，依定有差，俱承智光，影現心地。
X07n0234_p0644c24║復以摩尼而為其果，含輝發𦦨，與華間列。
X07n0234_p0645a01║六、華雖不同，果皆如意。無邊行海，同趣菩提。若自
X07n0234_p0645a02║利果成，內則含輝。若身心湛寂，外便發𦦨。若觸境
X07n0234_p0645a03║斯明，若利他果立。未熟則含輝，解生佛相。已熟則
X07n0234_p0645a04║發𦦨，還流教光。體如之行所成果，無異因之果，故
X07n0234_p0645a05║與華間列。故下經云：菩薩妙法樹，生於直心地等。
X07n0234_p0645a06║△三三、妙用自在
X07n0234_p0645a07║其樹周圓咸放光明（至）其眾如雲俱時出現。
X07n0234_p0645a08║展轉成益也。初依菩提智放教智光，次依智光雨
X07n0234_p0645a09║圓明法寶，後教成悲智，即菩薩現前無心行成，故
X07n0234_p0645a10║如雲出。△四一、舉因結用。
X07n0234_p0645a11║又以如神威神力故（至）說種種法無有盡極。
X07n0234_p0645a12║謂佛力為因，流音演法，以如如力則智演法音，音
X07n0234_p0645a13║還如性故無盡，極廣多故無盡，豎長故無窮，無間
X07n0234_p0645a14║故稱恒也。△第三、明佛宮殿嚴十句，分四：初一、總
X07n0234_p0645a15║明分量。
X07n0234_p0645a16║如來所處宮殿樓閣，廣博嚴麗充徧十方。
X07n0234_p0645a17║宮可覆育，即是慈悲。殿可朝宗，所謂圓寂。悲智相
X07n0234_p0645a18║導，若樓閣相依。廣者無邊，法無外故。博者不隘，法
X07n0234_p0645a19║內空故。嚴者莊飾，具眾相故。麗者華美，法義備故。
X07n0234_p0645a20║充十方者，稱法性故。△二、二體相圓備。
X07n0234_p0645a21║眾色摩尼之所集成，種種寶華以為莊嚴。
X07n0234_p0645a22║一、體是摩尼，積德鎔融之所成故。二、相嚴多種，神
X07n0234_p0645a23║通等法悲寂用故。△三六、妙用自在
X07n0234_p0645a24║諸莊嚴具，流光如雲。
X07n0234_p0645b01║一、眾行發光灑法，如雲雲更多義，至下當辨。
X07n0234_p0645b02║從宮殿間，萃影成幢。
X07n0234_p0645b03║二、光幢獨出。萃者，聚也，即承光聚影而成。謂悲寂
X07n0234_p0645b04║交際，承智起應，降魔超出故。
X07n0234_p0645b05║無邊菩薩，道場眾會，咸集其所。
X07n0234_p0645b06║三、內容：眾海無邊菩薩，即道場外者亦在其中，即
X07n0234_p0645b07║依中有正，亦果中有因，即明涅槃眾聖冥會。
X07n0234_p0645b08║以能出現諸佛光明不思議音摩尼寶王而為其網。
X07n0234_p0645b09║四、聲光寶網。網者，為防禽穢以益殿嚴，猶大教網
X07n0234_p0645b10║外防惡見內益悲寂，教皆圓妙以寶而成，故能出
X07n0234_p0645b11║佛智光圓音妙說。言不思議音略有四義：一、音聲
X07n0234_p0645b12║繁廣，二、所說難量，三、聲即無聲，四、一具一切。
X07n0234_p0645b13║如來自在神通之力，所有境界皆從中出。
X07n0234_p0645b14║五、出生果用，即正報大用。在此依中，依正混融，參
X07n0234_p0645b15║而不雜，明依大涅槃能建大義，故曰出生。
X07n0234_p0645b16║一切眾生居處屋宅，皆於此中現其影像。
X07n0234_p0645b17║六、無染現染。眾生是正，居處是依。染違性淨，不言
X07n0234_p0645b18║出生。妄無自體，還依真現。△四一、舉因顯廣。
X07n0234_p0645b19║又以諸佛神力所加，一念之間悉包法界。
X07n0234_p0645b20║謂德廣難陳，故今總結。由佛力故，一念頓包事理
X07n0234_p0645b21║染淨一切法界，況多念耶？然上充徧十方，即通局
X07n0234_p0645b22║無礙；集菩薩眾出佛神通，即攝入無礙；現生舍宅，
X07n0234_p0645b23║即染淨無礙；悉包法界，廣陿無礙；一念即能，延促
X07n0234_p0645b24║無礙；又集菩薩，因果無礙；出佛神通，依正無礙。十
X07n0234_p0645c01║種宮殿，此應說之。△第四、師子座莊嚴十句分四：
X07n0234_p0645c02║初一、總顯形勝。
X07n0234_p0645c03║其師子座，高廣妙好。
X07n0234_p0645c04║師子座者，人中師子處之，又說無畏之法。故得法
X07n0234_p0645c05║空者，何所畏哉？空乃高而無上，深不可測，廣而無
X07n0234_p0645c06║外，邊不可窮。妙乃即事而真，好謂具德無缺。△二
X07n0234_p0645c07║六、體德圓備。
X07n0234_p0645c08║摩尼為臺。
X07n0234_p0645c09║一、臺座摩尼，即處正、中正可依。處摩尼隨映有差，
X07n0234_p0645c10║法空隨緣成異，中道妙理，正是可依。
X07n0234_p0645c11║蓮華為網。
X07n0234_p0645c12║二、周座華網，即外相無染，交映本空。
X07n0234_p0645c13║清淨妙寶，以為其輪。
X07n0234_p0645c14║三、淨實為輪。輪謂臺之處中，周帀輪圍，即具德周
X07n0234_p0645c15║徧。
X07n0234_p0645c16║眾色雜華，而作纓絡。
X07n0234_p0645c17║四華纓周垂，諸覺諸通，垂化周攝。
X07n0234_p0645c18║堂榭樓閣，階砌戶牗，凡諸物像，備體莊嚴。
X07n0234_p0645c19║五寶嚴瑱飾堂等。略舉凡諸總包，無處不嚴，故云
X07n0234_p0645c20║備體。顯於法空，全收萬像，無事非理故。
X07n0234_p0645c21║寶樹枝果，周迴間列。
X07n0234_p0645c22║六寶樹間，飾間上物象也。即菩薩妙法樹，隨化分
X07n0234_p0645c23║枝，隨因感果，並依無相，義曰周迴，凡聖相資，名為
X07n0234_p0645c24║間列。△三二、妙用廣大。
X07n0234_p0646a01║摩尼光雲，互相照耀。
X07n0234_p0646a02║一淨寶出光，如雲涉入。法空亦爾，一一智中知一
X07n0234_p0646a03║切法，一一法體顯一切智，為互照也。
X07n0234_p0646a04║十方諸佛化現珠王（至）悉放光明而來瑩燭。
X07n0234_p0646a05║二、主伴寶用互相發輝，謂佛化摩尼能作佛事。智
X07n0234_p0646a06║論云：輪王寶珠但隨人意能雨寶物，天寶堪能隨
X07n0234_p0646a07║天使令，佛寶十方能作佛事，菩薩寶珠亦能分作。
X07n0234_p0646a08║如文殊師利冠中毗楞伽寶珠，十方諸佛於中顯
X07n0234_p0646a09║現，今菩薩髻珠即是其類。下文雲：集菩薩髻珠亦
X07n0234_p0646a10║爾。用此嚴座者，凡初成佛，皆一切諸佛現形灌頂，
X07n0234_p0646a11║一切菩薩親授敬養，故因果寶珠俱來瑩燭。如來
X07n0234_p0646a12║從果起用，故云化現。理圓解滿，義曰珠王。菩薩心
X07n0234_p0646a13║頂智照圓淨，故曰髻中妙寶。寂照照寂，皆瑩淨照
X07n0234_p0646a14║燭。△四一、佛加廣演。
X07n0234_p0646a15║復以諸佛威神所持（至）妙音遐暢無處不及。
X07n0234_p0646a16║佛境如空，故云廣大。有感斯至，為無不及。顯教皆
X07n0234_p0646a17║從法空所流，是故所流還周法界。非智不顯，故云
X07n0234_p0646a18║佛力。△第五、明教主難思。前但云佛，未顯是何身
X07n0234_p0646a19║佛。又前但云始成正覺，未知成相云何，故今顯之。
X07n0234_p0646a20║謂具十種深廣功德，即是遮那十種無盡法界身，
X07n0234_p0646a21║雲徧於法界成正覺也，非權應身。文二：初、總辨。
X07n0234_p0646a22║爾時，世尊處于此座，於一切法成最正覺。
X07n0234_p0646a23║即菩提身具無盡德為世所尊，座相現時身即安
X07n0234_p0646a24║處，智處諸法無前後故。於一切法示所覺境，即二
X07n0234_p0646b01║諦三諦無盡法也。成最正覺示能覺智，開悟稱覺
X07n0234_p0646b02║離倒為正，至極名最獲得名成，此當相解。若揀別
X07n0234_p0646b03║者，凡夫倒惑佛覺重昏，二乘雖覺不名為正，但知
X07n0234_p0646b04║法有未知法空，但悟我空未知我有，有厭生死空
X07n0234_p0646b05║說涅槃，顛倒未除豈得稱正？設許稱正亦未名最，
X07n0234_p0646b06║菩薩雖正有上有修不得稱最，設位極稱最亦未
X07n0234_p0646b07║得名成，我佛獨能故云成最正覺，謂如量如理了
X07n0234_p0646b08║了究竟，已出微細所知障故。△二、別釋，即約十德
X07n0234_p0646b09║別顯十身。文即分十：一、三業普周，即別顯菩提身
X07n0234_p0646b10║之相也。以成菩提時，得無量清淨三輪故。文二：初、
X07n0234_p0646b11║法。
X07n0234_p0646b12║智入三世，悉皆平等。
X07n0234_p0646b13║意業，即釋上成正覺。言前云於一切法，此云三世，
X07n0234_p0646b14║乃橫豎影略耳。智入平等，是正覺成也。智即二智、
X07n0234_p0646b15║三智、四智、無障礙智。二智者，即如理、如量也。此復
X07n0234_p0646b16║有二：一、以如量智達俗，名入三世；如理智證真，名
X07n0234_p0646b17║悉平等。故佛地論云：以二智覺三諦是也。二、證差
X07n0234_p0646b18║別性，即無差別，故三世即平等。瑜伽云：如其勝義，
X07n0234_p0646b19║覺諸法故，名等正覺。言三智者，即俗智、真智、中道
X07n0234_p0646b20║智也。此亦二義：一、真俗互泯，雙遮辨中，則三世平
X07n0234_p0646b21║等，二相兩亡，方為智入；二、真俗雖即，而不壞相即，
X07n0234_p0646b22║雙照明中，此二覺三諦之境。境既雙泯而雙現，智
X07n0234_p0646b23║亦寂照而雙流，為無障礙智；覺無障礙境，為正覺
X07n0234_p0646b24║也。言四智者，即圓鏡等四智也。通緣三世境，故並
X07n0234_p0646c01║入三世。言平等者，鏡智離分別故，依持平等，平等
X07n0234_p0646c02║性智；證平等性故，妙觀察智；觀察平等，成所作智，
X07n0234_p0646c03║普利平等。四智圓融，一句攝盡。下身、語等，皆是四
X07n0234_p0646c04║智之所發現。四智圓融，無二性故；修生本有，非一
X07n0234_p0646c05║異故，不失經宗。然上能覺，即成上菩提；就其所覺，
X07n0234_p0646c06║即法身也。理智無二，為真法身。
X07n0234_p0646c07║其身充滿，一切世間。
X07n0234_p0646c08║身業通三世間，故云一切。此正覺身以是十身之
X07n0234_p0646c09║總，故此其身通於三身，無不充滿。法身普徧，世所
X07n0234_p0646c10║同依故；智身證理，如理徧故；色身無礙，亦同理徧，
X07n0234_p0646c11║並是圓徧而非分徧。謂一切世間一一纖塵等處，
X07n0234_p0646c12║佛皆圓滿，總看亦現，別看亦現。又國土等即是我
X07n0234_p0646c13║身，土等體外無別我故；我即土等，我之體外無土
X07n0234_p0646c14║等故。餘一一身互望融攝，猶多燈光各互相徧。
X07n0234_p0646c15║其音普順十方國土。
X07n0234_p0646c16║語業順有三義：一、順異類言音。經云：一切眾生語
X07n0234_p0646c17║言法，一言演說盡無餘故。二、順所宜說法。如來於
X07n0234_p0646c18║一語言中，演說無邊契經海故。三、則順徧。佛以一
X07n0234_p0646c19║妙音，周聞十方國故。△二喻
X07n0234_p0646c20║譬如虗空具含眾像（至）於諸國土平等隨入。
X07n0234_p0646c21║通喻三業。然佛三業非喻能喻，唯虗空真如略可
X07n0234_p0646c22║顯示，更以餘喻便為謗佛。然虗空喻有同不同，故
X07n0234_p0646c23║下經云：解如來身非如虗空，一切妙法所圓滿等。
X07n0234_p0646c24║此顯不同，今取分同義。同義多種，如下十忍品。今
X07n0234_p0647a01║有二喻開成四義：一、含攝喻，兼無分別義；二、普徧
X07n0234_p0647a02║喻，兼徧入義。以此四喻喻意業者，下經云：佛智廣
X07n0234_p0647a03║大同虗空故。此總喻量智包含而普徧，理智無分
X07n0234_p0647a04║別而證入。又大圓鏡智純淨圓德，現種依持能現
X07n0234_p0647a05║能生身土智影，即含攝義。下經云：菩提智普現一
X07n0234_p0647a06║切眾生心念根欲等而無所現，無所現言無有分
X07n0234_p0647a07║別。平等性智觀一切法自他有情悉皆平等亦無
X07n0234_p0647a08║分別，無分別言顯無差別。故下經云：於一切義無
X07n0234_p0647a09║所觀察等見。以太虗含眾像，眾像不能含太虗，太
X07n0234_p0647a10║虗不分別眾像，眾像乃差別太虗，以況我法不能
X07n0234_p0647a11║容佛智，佛智乃能容我法。有我法者分別如來，是
X07n0234_p0647a12║如來者不分別我法。二、普徧喻。妙觀察智，無不徧
X07n0234_p0647a13║知，即普徧義。成所作智，曲成無遺，即隨入義。又下
X07n0234_p0647a14║經云：佛智廣大同虗空，普徧一切眾生心。此即智
X07n0234_p0647a15║體徧。悉了世間諸妄想，此約智用徧。又云：得一切
X07n0234_p0647a16║法界量等心。此約證徧。智性全同於色性故，此約
X07n0234_p0647a17║理徧。云何徧入？不壞能所有證知故。故下經云：世
X07n0234_p0647a18║聞諸國土，一切皆隨入，智身無有色，非彼所能見。
X07n0234_p0647a19║由隨於如，即入無所入，故云平等。是以虗空徧入
X07n0234_p0647a20║國土，國土不徧入虗空。有國土處，必有虗空；有虗
X07n0234_p0647a21║空處，或無國土。虗空之於國土，平等隨入；國土之
X07n0234_p0647a22║於虗空，自有彼此。虗空可喻佛智，國土可喻三世。
X07n0234_p0647a23║三世有處，佛智必在其中；佛知知處，三世或無其
X07n0234_p0647a24║體。佛智之於三世，平等隨入；三世之於佛智，自有
X07n0234_p0647b01║始終。此猶約不二而二說耳。若二而不二，國土、虗
X07n0234_p0647b02║空、三世、佛智，同一性故，皆互相入。舉一全收，普徧
X07n0234_p0647b03║亦然。三世間圓融，則言思道斷，故名佛智為不思
X07n0234_p0647b04║議也。次以一喻喻身業者，一毛尚容法界全分，必
X07n0234_p0647b05║含眾像出現身業。第二喻云：譬如虗空寬廣非色，
X07n0234_p0647b06║而能顯現一切諸色，而彼虗空無有分別，亦無戲
X07n0234_p0647b07║論。合云：如來身亦復如是，一切眾生諸善根業皆
X07n0234_p0647b08║得成就。即含攝義。而如來身無有分別，即第二義。
X07n0234_p0647b09║佛身充滿於法界，即普徧義。又云：譬如虗空徧至
X07n0234_p0647b10║一切色非色處，非至非不至。如來身亦復如是，徧
X07n0234_p0647b11║一切法、一切國土等。即普徧義。亦非至非不至，即
X07n0234_p0647b12║平等隨入義。後以四義喻語業者，如來於一語言
X07n0234_p0647b13║中具一切語言故，舍支、天鼓無心出故，如來音聲
X07n0234_p0647b14║無不至故，應知如來音聲無斷絕，普入法界故。又
X07n0234_p0647b15║云：如來音聲無邪曲。即平等義。隨其信解令歡喜
X07n0234_p0647b16║故，即隨入義。以空一喻徧喻三業，故云：正覺得無
X07n0234_p0647b17║量清淨三輪。明文照然，非是穿鑿。△二、威勢身超
X07n0234_p0647b18║勝。
X07n0234_p0647b19║身恒徧坐一切道場（至）如日輪出照明世界。
X07n0234_p0647b20║謂隨諸有情所樂，示現受用身土影像差別，無不
X07n0234_p0647b21║周徧故。言一切道場者，略有十種：一、智身，徧坐法
X07n0234_p0647b22║性道場；二、法身，非坐而坐道場；三、法門身，安坐萬
X07n0234_p0647b23║行道場；四、幻化身，安坐水月道場。此四義便故來。
X07n0234_p0647b24║若正約威勢身，略辨六類道場：一、徧一切同類世
X07n0234_p0647c01║界道場，如名號品等說；二、一切異類世界，謂樹形
X07n0234_p0647c02║等，如世界成就品；三、一切世界種中；四、一切世界
X07n0234_p0647c03║海中，並如華藏品說；五、一切微塵中，文云如於此
X07n0234_p0647c04║會見佛坐，一切塵中亦如是等；六、剎塵帝網無盡
X07n0234_p0647c05║道場。并前十種，故云一切。言菩薩下，正顯。威勢超
X07n0234_p0647c06║勝，勝於勝者，故獨言菩薩，非不超餘。如日下，約喻
X07n0234_p0647c07║以顯。映山出沒，無隱顯故；處處全現，無異體故，喻
X07n0234_p0647c08║徧坐道場。大明流空，餘輝掩耀，赫日之照，難究其
X07n0234_p0647c09║涯，喻彼威光超映菩薩，菩薩不能測也。既云照世，
X07n0234_p0647c10║則終益生盲，先照高上，獨言菩薩。△三、福德身深
X07n0234_p0647c11║廣。
X07n0234_p0647c12║三世所行，眾福大海，悉已清淨。
X07n0234_p0647c13║三世佛德，昔皆徧學，今三際已斷，垢習斯亡，故眾
X07n0234_p0647c14║福皆淨。△四、隨意受生身。
X07n0234_p0647c15║而恒示生，諸佛國土。
X07n0234_p0647c16║一、隨他意，處處受生；二、隨自意，能無不生。謂慈悲
X07n0234_p0647c17║般若，恒共相應，感而遂通，窮未來際。△五、相好莊
X07n0234_p0647c18║嚴身。
X07n0234_p0647c19║無邊色相，圓滿光明，徧周法界，等無差別。
X07n0234_p0647c20║色無盡故，名色無邊。十蓮華藏微塵數相，名相無
X07n0234_p0647c21║邊。而皆稱真，則一一無邊，諸相隨好，放光常光，皆
X07n0234_p0647c22║稱法界，故云圓滿。廣處陿處，皆圓現故，名無差別。
X07n0234_p0647c23║△六類身演法。
X07n0234_p0647c24║演一切法，如布大雲。
X07n0234_p0648a01║謂雨大法雨，斷一切疑。故下經云：毗盧遮那佛，願
X07n0234_p0648a02║力周法界，一切國土中，恒轉無上輪。然經二句，上
X07n0234_p0648a03║法下喻，文含多意。一雲喻於身，雨為說法，法喻影
X07n0234_p0648a04║略。又先興慈雲，後霑法雨，一雲一雨，所潤不同。亦
X07n0234_p0648a05║隨物機宜，雲雨各異，掩塵蔽日，普覆無心等。△七、
X07n0234_p0648a06║化身自在。謂於大眾會，能現無邊作用差別，皆自
X07n0234_p0648a07║在故。
X07n0234_p0648a08║一一毛端悉能容受一切世界而無障礙。
X07n0234_p0648a09║廣容無礙，謂於如來身一一毛頭，容一切剎而無
X07n0234_p0648a10║障礙。無礙有二義：一、以一小毛現多大剎，則一多
X07n0234_p0648a11║大小無礙；二、此毛多剎與彼毛多剎參而不雜，則
X07n0234_p0648a12║隱顯無礙。
X07n0234_p0648a13║各現無量，神通之力，教化調伏，一切眾生。
X07n0234_p0648a14║普徧無礙，以廣容不礙普徧故，還於前毛內剎中
X07n0234_p0648a15║神力調生。若廣徧十方，示現種種變化三業，成所
X07n0234_p0648a16║作事，居然易了。△八法身彌綸。
X07n0234_p0648a17║身徧十方，而無來往。
X07n0234_p0648a18║以法為身，本來湛徧，故無來往。依法現色，還如法
X07n0234_p0648a19║身，在此即是在彼，亦不待往來。△九智身窮性相
X07n0234_p0648a20║之源。
X07n0234_p0648a21║智入諸相，了法空寂。
X07n0234_p0648a22║相別？曰：諸性皆空寂，性靜故寂，相無故空。△十力
X07n0234_p0648a23║持身，能持自他依正。
X07n0234_p0648a24║三世諸佛，所有神變，於光明中，靡不咸覩。
X07n0234_p0648b01║持正報身，神謂妙智，變謂現身，轉變變現，俱名為
X07n0234_p0648b02║變，皆能持之，尚持於他，況於自事？後段亦然。
X07n0234_p0648b03║一切佛土，不思議劫，所有莊嚴，悉令顯現。
X07n0234_p0648b04║持依報土，橫盡諸土，豎窮諸劫，所有嚴事，常持令
X07n0234_p0648b05║現。上約十身。若約三身者，則初三段皆名報身；而
X07n0234_p0648b06║恒下，化身；身徧十方下，法身。就報身中，前一自受
X07n0234_p0648b07║用報，後二即他受用報，故云處菩薩眾。以諸教中
X07n0234_p0648b08║說三身、四身成說等別，今皆圓融，於一始成，無不
X07n0234_p0648b09║頓具。十身為正，三、四義兼。又毛內調生，光中持剎，
X07n0234_p0648b10║如空普徧等，亦即國土等十身。三世間圓融，豈報、
X07n0234_p0648b11║化之云別？是知略以十德歎於教主，其一一德無
X07n0234_p0648b12║不圓融，當去情思之矣。△第六、明海眾雲集。眾雖
X07n0234_p0648b13║深廣難測，略啟十門：一、集意，二、集因，三、辨類，四、定
X07n0234_p0648b14║數，五、權實，六、地位，七、前後，八、有無，九、聞不聞，十、釋
X07n0234_p0648b15║文。
X07n0234_p0648b16║今初。來至佛所，何所為耶？有十義故：一、為影響，為
X07n0234_p0648b17║主伴故；二、為作輔翼，得圓滿故，如普賢等常隨之
X07n0234_p0648b18║眾；三、為守護如來，如執金剛等諸佛住處，常勤護
X07n0234_p0648b19║故；四、為莊嚴，如道場神等，常為嚴淨佛宮殿故；五、
X07n0234_p0648b20║為供養，如偈讚即正行供養，華幢等即財供養故；
X07n0234_p0648b21║六、為發起此經諸請難者，即其事故；七、為聞法獲
X07n0234_p0648b22║益，當機領悟，即其類故；八、為表法，諸首諸林表信
X07n0234_p0648b23║行等，皆同名故，及座出菩薩等，顯奇特故，亦通表
X07n0234_p0648b24║萬行俱成佛故；九、為順證，佛菩薩等證說不虗故；
X07n0234_p0648c01║十、為翻顯，即聲聞不聞，顯法不共故。為斯多意，所
X07n0234_p0648c02║以眾海雲集，非唯證信而已也。
X07n0234_p0648c03║第二集因，亦有十因：一、曾與毗盧遮那如來同集
X07n0234_p0648c04║善根故；二、蒙佛四攝，曾攝受故；三、往在生死，聞圓
X07n0234_p0648c05║法故；四、曾發大心，護一切故；五、往發大願，願事佛
X07n0234_p0648c06║故；六、隨逐如來，無厭足故；七、樂聞正法，心無倦故；
X07n0234_p0648c07║八、善能散滅我慢心故；九、福智已淨，身周徧故；十、
X07n0234_p0648c08║同一法性，善根大海之所生故。為此多義，得預斯
X07n0234_p0648c09║會。中有集因，亦通集意，及隨諸眾，各有別因，可以
X07n0234_p0648c10║思準。
X07n0234_p0648c11║第三、辨類。即上集意，便成十類：一、影響眾；二、常隨
X07n0234_p0648c12║眾；三、守護眾；四、嚴會眾；五、供養眾；六、發起眾；七、當
X07n0234_p0648c13║機眾；八、表法眾；九、證法眾；十、顯法眾。準前可知。
X07n0234_p0648c14║第四、定數者，稱法界眾，焉能數知？即文而言，九會
X07n0234_p0648c15║都數總有一百七十五眾。都序之中有四十一眾，
X07n0234_p0648c16║謂同生有一，異生三十九，師子座中一。若兼取前
X07n0234_p0648c17║菩提樹中所流及宮殿中無邊菩薩，總四十三眾。
X07n0234_p0648c18║此四十三徧於九會：第一會中有二眾，謂新集十
X07n0234_p0648c19║方眾、佛眉間眾，添成四十五；第二會有新、舊二眾；
X07n0234_p0648c20║第三、四會各有四眾，謂新、舊及證法眾、天眾；第五
X07n0234_p0648c21║會一百一十一眾，謂新、舊眾，升天品內供養眾有
X07n0234_p0648c22║一百七，并天眾、證法眾；第六會四眾，謂天眾、同生、
X07n0234_p0648c23║異生、證法眾；七、八兩會各唯一眾，謂普賢等舊眾；
X07n0234_p0648c24║第九會三眾，謂菩薩、聲聞及天王等舊眾。舊眾雖
X07n0234_p0649a01║重，隨會別故，並皆取之。然此諸眾或總為一，一乘
X07n0234_p0649a02║眾故；或分為二，以有實眾及化眾故；或可為三，人、
X07n0234_p0649a03║天神故；或分為四，佛、菩薩、人、非人故；或五，非人開
X07n0234_p0649a04║天神故；或六，加畜生故；或七，天分欲、色；或八，菩薩
X07n0234_p0649a05║有此界、他界故；或九，他方有主、伴故；或十，加聲聞
X07n0234_p0649a06║故；或一百七十五，如前說故；或無量無邊，義類多
X07n0234_p0649a07║方故。一一或以剎塵數等為量故。又如新集菩薩
X07n0234_p0649a08║毛光出眾，例上皆爾，故一一眾皆無分齊。此猶約
X07n0234_p0649a09║相別，若融攝，一一會中皆具一百七十五眾，以稱
X07n0234_p0649a10║法界緣起之會，互相在故。上且約一界，若通十方
X07n0234_p0649a11║及異類剎塵、帝網、無盡、無盡，是謂華嚴海會眾數。
X07n0234_p0649a12║第五、權實者，夫能對揚聖教影響其迹靡不是權，
X07n0234_p0649a13║當機之流多皆是實。諸教所明穢土之中，雜類菩
X07n0234_p0649a14║薩、聲聞皆通權實，地前是實、地上是權，法身無生
X07n0234_p0649a15║生五道故。淨土菩薩唯實，實報生故。雜類聲聞是
X07n0234_p0649a16║權，攝論云：欲令淨土不空，化作雜類眾故。若依此
X07n0234_p0649a17║經，同生、異生皆通權實，海印定現實德攝故，隨緣
X07n0234_p0649a18║隨位而示現故。第二會初云：莫不皆是一生補處
X07n0234_p0649a19║故。對前十類辨權實者，影響一眾自有二類：一、果
X07n0234_p0649a20║德眾，謂能加證法，諸佛互為主伴，非權非實。若位
X07n0234_p0649a21║極菩薩，影響一向是權。故有經云：昔為釋迦師，今
X07n0234_p0649a22║為佛弟子，二尊不並化，故我為菩薩等。當機唯實，
X07n0234_p0649a23║餘八通權實。
X07n0234_p0649a24║第六地位者，有說一切皆是果位，以是舍那海印
X07n0234_p0649b01║現故。或說一切皆因果海，非可見聞，世尊亦是因
X07n0234_p0649b02║者，識所現故。或皆通因果，果不捨因，隨類現故，因
X07n0234_p0649b03║位願力助佛化故，當機之流正修趣故。或俱非因
X07n0234_p0649b04║果，緣起大眾同真性故。將此對前權實，則果位一
X07n0234_p0649b05║向權，因位通權實。若對前十類影響，證法通因果，
X07n0234_p0649b06║餘八唯因，因位高下難以準定。
X07n0234_p0649b07║第七、前後者，初列菩薩、後列餘眾者，表從本以起
X07n0234_p0649b08║末；下讚即後明菩薩者，表尋末以歸本。良以本末
X07n0234_p0649b09║無二，故二文互舉。又從本流末必先小後大，故自
X07n0234_p0649b10║在天為末；攝末歸本必從深至淺，故先明自在，然
X07n0234_p0649b11║皆顯法界緣起逆順自在故也。又表四十位一一
X07n0234_p0649b12║皆徹因門並該果海，故互舉前後，令物不作優劣
X07n0234_p0649b13║之解故。
X07n0234_p0649b14║第八、有無者，亦有十類：一、約界，無無色；二、約趣，無
X07n0234_p0649b15║地獄。此二非器故。若約轉生，有地獄天子；若約所
X07n0234_p0649b16║益，亦通無色，三界皆益故。三、約洲，但列閻浮，餘三
X07n0234_p0649b17║略無故，或成難故。四、約乘，無二乘不共教故，下為
X07n0234_p0649b18║顯法亦不見聞故。智度論云：若小乘經初，唯列聲
X07n0234_p0649b19║聞；若大乘經初，具列菩薩、聲聞；若一乘經初，唯列
X07n0234_p0649b20║菩薩。故指此為不共教。或大乘經唯列小者，為引
X07n0234_p0649b21║攝故，如金剛經。或唯列大，亦屬大乘，主、伴不具故。
X07n0234_p0649b22║主、伴具者，必是一乘。五、約部，無四眾，未說小教故。
X07n0234_p0649b23║六、約主，無人王，王未知故。七、約三聚，無邪定，彼障
X07n0234_p0649b24║隔故，生盲之流但冥益故。八、約內、外，無外道，非彼
X07n0234_p0649c01║測故。九、約諸天，無無想，入邪定故。十、約善、惡，無惡
X07n0234_p0649c02║魔，不為違害天中攝故。上十且隨相說，圓融應有，
X07n0234_p0649c03║即無所不具。
X07n0234_p0649c04║第九、聞不聞者，約權，前後皆互得聞；約實，當會自
X07n0234_p0649c05║聞。縱不起前而趣於後，亦各不相知。若約頓機，許
X07n0234_p0649c06║一時頓領。上之九門，且從顯著，略為此釋。中本、廣
X07n0234_p0649c07║本，或隱、或顯，不可執文。
X07n0234_p0649c08║
X07n0234_p0649c09║大方廣佛華嚴經疏卷第五