X07n0234_p0649c10║
X07n0234_p0649c11║
X07n0234_p0649c12║
X07n0234_p0649c13║大方廣佛華嚴經疏卷第六（入第一卷經第四紙）
X07n0234_p0649c14║清涼山沙門　澄觀　述
X07n0234_p0649c15║晉水沙門　（淨源）　錄疏注經
X07n0234_p0649c16║△第十、釋文。第一會中，前總四十眾，大分為二：初
X07n0234_p0649c17║一同生，餘是異生。故《地論》云：「解脫月是同生眾故」，
X07n0234_p0649c18║又云：「同生眾請」，則知兼有地前，明知不約地位。餘
X07n0234_p0649c19║釋云云，不符論意。云何名為同異生耶？然有二義：
X07n0234_p0649c20║一、謂雜類作諸異生種種形故；菩薩得法性身，同
X07n0234_p0649c21║人作一類菩薩形故。二、菩薩為同者，通諸位故；神
X07n0234_p0649c22║等為異，法界差別德故。其四十眾，文皆有三：一、標
X07n0234_p0649c23║數辨類，二、列名結數，三、攝德圓周。今初，同生眾，三：
X07n0234_p0649c24║初、標數辨類。
X07n0234_p0650a01║有十佛世界微塵數。
X07n0234_p0650a02║標數也。下辨世界，略有三類：一、世界；二、種；三、海。今
X07n0234_p0650a03║云世界，則非種非海，權實共許一三千界一佛化
X07n0234_p0650a04║境，故或名佛剎、佛土，皆準此也。微塵者，七極微量
X07n0234_p0650a05║也。謂抹三千界並為微塵，一塵為一菩薩，則數已
X07n0234_p0650a06║難量矣，況舉十數表無盡耶？
X07n0234_p0650a07║菩薩摩訶薩所共圍繞。
X07n0234_p0650a08║辨類也。即揀非餘眾。具云菩提薩埵摩訶薩埵，今
X07n0234_p0650a09║從略耳。然有三釋：一、菩提是所求佛果，薩埵是所
X07n0234_p0650a10║化眾生，即悲智所緣之境，從境立名故名菩薩。二、
X07n0234_p0650a11║菩提是所求之果，薩埵是能求之人，能所合目故
X07n0234_p0650a12║名菩薩。三、薩埵此云勇猛，謂於大菩提勇猛求故。
X07n0234_p0650a13║摩訶云大，大有四義：一、願大，求大菩提故；二、行大，
X07n0234_p0650a14║二利成就故；三、時大，經三無數劫故；四、德大，具足
X07n0234_p0650a15║一乘諸功德故。前二通地前，後二或唯地上，更有
X07n0234_p0650a16║諸大亦不出此。此等並是舍那佛內眷屬，動止常
X07n0234_p0650a17║隨，故云所共圍繞。△二、列名結數者，夫聖人無名，
X07n0234_p0650a18║為物立稱。雖得名千差，而多依行德。行德皆具，而
X07n0234_p0650a19║隨宜別標。文二：初、列十同名。
X07n0234_p0650a20║其名曰：普賢菩薩摩訶薩。
X07n0234_p0650a21║先十同名普者，顯具法界總相德故；後十異名者，
X07n0234_p0650a22║顯具法界別相德故。總別相融，同一法界。今初，十
X07n0234_p0650a23║名之普，是別之總普；下十異顯，即普能別，普義方
X07n0234_p0650a24║成。此是古今諸佛同行普賢之行，隨於諸位差別
X07n0234_p0650b01║不同，縱成正覺，亦普行攝，故先明之。言普賢者，體
X07n0234_p0650b02║性周徧曰普，隨緣成德曰賢，此約自體。又曲濟無
X07n0234_p0650b03║遺曰普，鄰極亞聖曰賢，此約諸位普賢。又德周法
X07n0234_p0650b04║界曰普，至順調善曰賢，此約當位普賢。又果無不
X07n0234_p0650b05║窮曰普，不捨因門曰賢，此約佛後普賢。位中普賢，
X07n0234_p0650b06║悲智雙運；佛後普賢，智海已滿而運。即智之悲，寂
X07n0234_p0650b07║而常用，窮未來際。又一即一切曰普，一切即一曰
X07n0234_p0650b08║賢，此約融攝。所以先列者，為上首故，法門主故，法
X07n0234_p0650b09║界體故，一切菩薩無不乘故，無一如來非此成故，
X07n0234_p0650b10║令諸聞者見自身中如來藏性行普行故。上雖多
X07n0234_p0650b11║義離釋，今從別稱合釋，無處不賢，名曰普賢，即體
X07n0234_p0650b12║普也。此一為總，餘九為別。
X07n0234_p0650b13║普德最勝燈光照菩薩摩訶薩。
X07n0234_p0650b14║二、德普，謂稱性之德充於法界，以為最勝，委照無
X07n0234_p0650b15║遺，如燈之光。
X07n0234_p0650b16║普光師子幢菩薩摩訶薩。
X07n0234_p0650b17║三、慧普，徧照嚴剎，決定高出故。
X07n0234_p0650b18║普寶𦦨妙光菩薩摩訶薩。
X07n0234_p0650b19║四、行普，內行圓淨，智𦦨外燭，故稱為妙。
X07n0234_p0650b20║普音功德海幢菩薩摩訶薩。
X07n0234_p0650b21║五、音普，具一切音，演佛淨土深廣高出之行故。
X07n0234_p0650b22║普智光照如來境菩薩摩訶薩。
X07n0234_p0650b23║六、智普，照佛法界無盡境故。
X07n0234_p0650b24║普寶髻華幢菩薩摩訶薩。
X07n0234_p0650c01║七、心普，智寶嚴於心頂，通行等華高出物表故。
X07n0234_p0650c02║普覺悅意聲菩薩摩訶薩。
X07n0234_p0650c03║八、覺普，徧覺性相，聲皆悅機故，無不歸者。
X07n0234_p0650c04║普清淨無盡福光菩薩摩訶薩。
X07n0234_p0650c05║九、福普，障無不淨，稱真無盡故。
X07n0234_p0650c06║普光明相菩薩摩訶薩。
X07n0234_p0650c07║十、相普，無光相之光相，徧益眾生故。六相圓融，思
X07n0234_p0650c08║之。△二、列十異名。
X07n0234_p0650c09║海月光大明菩薩摩訶薩。
X07n0234_p0650c10║十德、十山，皆依大海；十地、十度，皆依佛智。海中看
X07n0234_p0650c11║月，淨而且深；依智嚴剎，深而且淨。如海即大，如月
X07n0234_p0650c12║即明，故以名也。
X07n0234_p0650c13║雲音海光無垢藏菩薩摩訶薩。
X07n0234_p0650c14║講如雷震，故曰雲音。辯才汎灩，猶如海光。又海上
X07n0234_p0650c15║有光，天涯無際。佛智起用，一念普周。淨惑無窮，名
X07n0234_p0650c16║無垢藏。
X07n0234_p0650c17║功德寶髻智生菩薩摩訶薩。
X07n0234_p0650c18║修治二嚴，猶如淨寶，祕密高顯，故有髻言。
X07n0234_p0650c19║功德自在王大光菩薩摩訶薩。
X07n0234_p0650c20║法王出現，作用自在，二嚴圓滿，為功德光。
X07n0234_p0650c21║善勇猛蓮華髻菩薩摩訶薩。
X07n0234_p0650c22║勇猛化生，不染化相，雨法玄妙，如解髻珠。
X07n0234_p0650c23║普智雲日幢薩摩訶薩。
X07n0234_p0650c24║慈雲智日，互相資映。長劫普應，高出如幢。
X07n0234_p0651a01║大精進金剛臍菩薩摩訶薩。
X07n0234_p0651a02║堅利智慧與精進俱故，得稱大智為行本。若臍為
X07n0234_p0651a03║壽因。
X07n0234_p0651a04║香燄光幢菩薩摩訶薩。
X07n0234_p0651a05║戒等行發，是為香𦦨。種智高直，故曰光幢。
X07n0234_p0651a06║大明德深美音菩薩摩訶薩。
X07n0234_p0651a07║智光徧照，是大明德。稱真適物，名深美音。
X07n0234_p0651a08║大福光智生菩薩摩訶薩。
X07n0234_p0651a09║大智發光，徧照佛境，令福非福相，所以稱大。△二、
X07n0234_p0651a10║結略顯廣。
X07n0234_p0651a11║如是等而為上首，有十佛世界微塵數。
X07n0234_p0651a12║△三、攝德圓滿，二：初、別歎勝德，二：初二句就緣歎。
X07n0234_p0651a13║此諸菩薩往昔皆與（至）共集善根修菩薩行。
X07n0234_p0651a14║前句往因同行，顯主伴有由。毗，即徧也。盧遮那，光
X07n0234_p0651a15║明照義。迴就方言，應云光明徧照。然有二義：一、身
X07n0234_p0651a16║光，徧照盡空法界，乃至塵道；二、智光，徧照真俗重
X07n0234_p0651a17║重法界。身智能所，合為一身，圓明獨耀，具德無邊，
X07n0234_p0651a18║故立斯號。又毗者，種種義。盧遮，障義。那者，盡義、入
X07n0234_p0651a19║義。即種種障盡，種種德圓。故《普賢觀經》云：「釋迦牟
X07n0234_p0651a20║尼名毗盧遮那，徧一切處。」即身亦徧，非唯光徧。又
X07n0234_p0651a21║云：「其佛住處，名常寂光。」即土亦光矣。又云：「常波羅
X07n0234_p0651a22║蜜所攝成處，我波羅蜜所安立處。」即德圓義。又云：
X07n0234_p0651a23║「淨波羅蜜滅有相處。」即障盡義。又云：「樂波羅蜜不
X07n0234_p0651a24║得身心相處，不見有無諸法相處。」即證入義。又云：
X07n0234_p0651b01║「如寂解脫，乃至般若波羅蜜，是色常住法故。」明皆
X07n0234_p0651b02║即應即真，為本師矣。此經文證，本品當辨。言共集
X07n0234_p0651b03║善根，即備道資糧；修菩薩行，即作所應作。云何共
X07n0234_p0651b04║集？互為主伴故。主伴有三：一迴向主伴、二同行主
X07n0234_p0651b05║伴、三如相主伴，皆稱共集。
X07n0234_p0651b06║皆從如來善根海生。
X07n0234_p0651b07║後句從德海生，明長為輔翼，謂佛德無邊，積集妙
X07n0234_p0651b08║寶，智定盈洽，故稱為海。從生有四：一、從自佛善根
X07n0234_p0651b09║海生，謂已圓十身故；二、從本師海生，佛為勝緣，曾
X07n0234_p0651b10║已攝受，授法令行，得成滿故；三、與遮那同於餘佛
X07n0234_p0651b11║海生，以上云共集故；四、從法性佛海生，以上德海，
X07n0234_p0651b12║諸佛共同，平等一味，但稱性修，即是從生，不揀自
X07n0234_p0651b13║他，故梵本云與佛同一善根海生。△第二、就行德
X07n0234_p0651b14║以歎。夫大士必崇德廣業，虗心外身。崇德故，進齊
X07n0234_p0651b15║佛果。廣業故，行彌法界。虗心故，智周萬法而不為。
X07n0234_p0651b16║外身故，功流來際而非已。故德難名矣。略分為三：
X07n0234_p0651b17║初、自分因行德，三：初、自利行圓。
X07n0234_p0651b18║諸波羅蜜悉已圓滿。
X07n0234_p0651b19║諸度行滿，謂六度、十度、八萬四千多劫積集，究盡
X07n0234_p0651b20║事理，故云圓滿。
X07n0234_p0651b21║慧眼明徹，等觀三世。
X07n0234_p0651b22║十眼明徹。分別名慧，照矚稱眼。障翳斯盡，智無不
X07n0234_p0651b23║矚，故云明徹。五眼之中，慧眼觀理，理無異味，故云
X07n0234_p0651b24║等觀。十眼之中，慧眼觀事，事無不見，故名等觀。是
X07n0234_p0651c01║則委見其事為明，深達其性為徹。欲以一眼合諸，
X07n0234_p0651c02║具通事理，但舉其慧。
X07n0234_p0651c03║於諸三昧，具足清淨。
X07n0234_p0651c04║深定已滿。三昧者，此云等持。遠離沉掉，平等持心，
X07n0234_p0651c05║趣一境故。而云諸者，其餘諸緣亦一境故。真如三
X07n0234_p0651c06║昧為其定體，隨境入別，塵數多端，故云諸也。橫則
X07n0234_p0651c07║無定不窮，竪則深入無際，故云具足。定障永亡，故
X07n0234_p0651c08║云清淨。△二、利他行滿，有三句，即三輪化益。
X07n0234_p0651c09║辯才如海，廣大無盡。
X07n0234_p0651c10║語含四辯，即正教輪。辯謂巧顯深理，才謂巧應機
X07n0234_p0651c11║宜。萬法咸演，則廣大無涯；千難殊對，則無竭盡。故
X07n0234_p0651c12║如海也。又海遇風緣，則洪浪雲涌；智逢機請，則口
X07n0234_p0651c13║辯波騰。請者既許無邊，辯亦廣大無盡。
X07n0234_p0651c14║具佛功德，尊嚴可敬。
X07n0234_p0651c15║身業神通輪。謂三業無失，智深叵撓，為具佛功德
X07n0234_p0651c16║故，得外儀儼若，肅然可敬。
X07n0234_p0651c17║知眾生根，如應化伏。
X07n0234_p0651c18║意業記心輪。根義總明，文含性欲。言如應者，根有
X07n0234_p0651c19║生熟，化不失時；器有大小，授法無謬。化謂教化，即
X07n0234_p0651c20║應攝受者而攝受之；伏謂調伏，即應折伏者而折
X07n0234_p0651c21║伏之，由此具行入正法故。△三、證理位極，亦三句。
X07n0234_p0651c22║入法界藏，智無差別。
X07n0234_p0651c23║證理法也，謂以大智證入平等真法界藏。依《佛性
X07n0234_p0651c24║論》說有五藏：一如來藏，謂在纏含果法故；二自性
X07n0234_p0652a01║清淨藏，謂在纏不染；三法身藏，謂果位為功德所
X07n0234_p0652a02║依；四出世間上上藏，謂出纏超過二乘菩薩；五法
X07n0234_p0652a03║界藏，謂通因果。外持一切染淨有為，故名法界；內
X07n0234_p0652a04║含一切恒沙性德，故復名藏。此義寬通，故今證入。
X07n0234_p0652a05║言智無差別者，所證之藏平等，要無分別方契。此
X07n0234_p0652a06║則智自無差，即由上義能所不殊。又此能證智與
X07n0234_p0652a07║所證藏冥合一味，無有境智之異，故云無差。此復
X07n0234_p0652a08║有二：一同無相，故下經云：「無有少法為智所入，亦
X07n0234_p0652a09║無少智而入於法。」二同法界故，則能所各互攝盡，
X07n0234_p0652a10║故下云：「無有智外如為智所入，智攝如盡故；亦無
X07n0234_p0652a11║如外智能證於如，如全攝故。」若皆一味，豈令智同
X07n0234_p0652a12║於境而無智耶？古德釋云：「智相盡故不有，能令智
X07n0234_p0652a13║相盡故不無。不爾，豈令諸相皆盡而智獨存？」是故
X07n0234_p0652a14║於境則不礙真而恒俗，於智則不礙寂而恒照，即
X07n0234_p0652a15║境智非一；境則不礙俗而恒真，智則不廢照而恒
X07n0234_p0652a16║寂，即境智非異。境則空有無二，智則寂照雙融，故
X07n0234_p0652a17║云無差別也。上來所釋，約真理寂寥與止寂相順，
X07n0234_p0652a18║俗諦流動與觀照相順。《起信》等中且為此釋，未盡
X07n0234_p0652a19║其源，以令照真不得名照，照俗之時不即寂故。今
X07n0234_p0652a20║正釋者，謂言用則同而異，由境不能照，智有照故；
X07n0234_p0652a21║言寂則異而同，境智無異味故。同故無心於彼此，
X07n0234_p0652a22║忘心契合故；異故不失於照功，智異木石故。故真
X07n0234_p0652a23║智照理，境則唯寂，智則寂而常照。若約照俗，則以
X07n0234_p0652a24║後得智照差別之境。若約融真俗者，境則真俗不
X07n0234_p0652b01║二，智則權實雙行，亦為一味而不失止，以雖雙行
X07n0234_p0652b02║而即寂故。若約三觀及融境智，至下常辨。
X07n0234_p0652b03║證佛解脫，甚深廣大。
X07n0234_p0652b04║證果法解脫者，謂作用自在，如〈不思議法品〉說，於
X07n0234_p0652b05║一念中建立三世一切佛事等，總有十種，廣如彼
X07n0234_p0652b06║說。即用而真故甚深，用無涯畔故廣大，上窮彼際
X07n0234_p0652b07║故云證也。
X07n0234_p0652b08║能隨方便入於一地（至）恒與智俱盡未來際。
X07n0234_p0652b09║得位極。謂普賢身徧於六位，隨在一位，以願海力
X07n0234_p0652b10║持於一切。故舊經云：「在於一地，普攝一切諸地功
X07n0234_p0652b11║德。」今此文順西國，若順此方，應云能以方便隨入
X07n0234_p0652b12║一地，以願海力攝持一切地也。然有引梵本，廣明
X07n0234_p0652b13║此中句數開合不同，不必應爾。何者？夫譯梵為唐，
X07n0234_p0652b14║誠乃不易。苟文小左右，貴於旨不乖中。若理不可
X07n0234_p0652b15║通，則正之以梵本；譯人意近，則會之以舊經。言異
X07n0234_p0652b16║意同，何必廣引？言恒與智俱者，明智窮來際，文含
X07n0234_p0652b17║二義：一、望前，謂雖在因中一地，而願力持一切地
X07n0234_p0652b18║功德，皆與智俱，盡未來際，不離一地。如一地，餘地
X07n0234_p0652b19║亦爾。是故因門盡於未來，但是一一諸位菩薩，不
X07n0234_p0652b20║見作佛時。二、望後，以盡未來之大智，入如來之果
X07n0234_p0652b21║海也。雖有二義，順前義勝。△二、勝進果行德，二：初、
X07n0234_p0652b22║得果法。
X07n0234_p0652b23║了達諸佛，希有廣大祕密之境。
X07n0234_p0652b24║入佛密境，此有二意：一、佛即密境，以三業業具非
X07n0234_p0652c01║餘測故。謂非色現色，摩尼不能喻其多；非量現量，
X07n0234_p0652c02║應持不能窮其頂；不分而徧，一多不足異其體；全
X07n0234_p0652c03║為法身，一毛不可窮其際。此身祕密也。佛言，聲也，
X07n0234_p0652c04║非近非遠，目連尋之無際，身子對而不聞；非自非
X07n0234_p0652c05║他，若天鼓之無從，猶谷響而緣發；無邊法海，卷之
X07n0234_p0652c06║在一言；無內圓音，展之該萬類。是謂佛口密也。意
X07n0234_p0652c07║則無私，成事等覺，尚不能知，密之至也。皆廣大無
X07n0234_p0652c08║涯，超絕奇特，故云希有。二、佛之密境，謂即一乘如
X07n0234_p0652c09║來知見、禪定、解脫，深入無際帝網之境，時乃說之，
X07n0234_p0652c10║故云希有。久默斯要，甚為祕密。又權實隱顯，唯佛
X07n0234_p0652c11║方知，故云祕密。今洞見其源，故云了達。
X07n0234_p0652c12║善知一切佛平等法。
X07n0234_p0652c13║入佛平等亦有二意：一、佛佛平等，謂一切諸佛體
X07n0234_p0652c14║性平等，法身無二故；智慧平等，德無增減故；內用
X07n0234_p0652c15║平等，悲願普應故。二、佛所證法平等，即第一義。此
X07n0234_p0652c16║二無二，稱此而了，故名善知。
X07n0234_p0652c17║已踐如來普光明地。
X07n0234_p0652c18║明得佛位。謂佛有十地，如《大乘同性經》說，一甚深
X07n0234_p0652c19║難知廣明地，乃至第十名毗盧遮那藏海智地。此
X07n0234_p0652c20║十同是佛地，約德用成別，今普光明當其第一。普
X07n0234_p0652c21║即廣義，光明即明甚深難知。此文雖略，義在普中，
X07n0234_p0652c22║舉初攝後，理實皆踐。又普光明亦十地之總，總不
X07n0234_p0652c23║出於普法智光故。
X07n0234_p0652c24║入於無量三昧海門。
X07n0234_p0653a01║證佛三昧，謂海印等定，皆深廣如海，並通一實，故
X07n0234_p0653a02║得稱門。△二、起果用。文有三業：
X07n0234_p0653a03║於一切處皆隨現身，世法所行悉同其事。
X07n0234_p0653a04║一、現佛身業，徧世同事。
X07n0234_p0653a05║總持廣大，集眾法海。
X07n0234_p0653a06║二、同佛意業，總持大法。
X07n0234_p0653a07║辯才善巧，轉不退輪。
X07n0234_p0653a08║三、得佛語業，能轉法輪。不退有四：一、稱理不退，無
X07n0234_p0653a09║改說故；二、應機不退，無虗發故；三、利益不退，聞已
X07n0234_p0653a10║必定故；四、制伏不退，天魔外道不能動故。復有四
X07n0234_p0653a11║種不退，謂信、位、證、念。今當第四念不退也。△三、二
X07n0234_p0653a12║行無礙德。謂引攝佛德，不礙修因故。文有五句：
X07n0234_p0653a13║一切如來，功德大海，咸入其身。
X07n0234_p0653a14║一、引攝佛德。然有二義：一則行成攝果，二則諸佛
X07n0234_p0653a15║同加。
X07n0234_p0653a16║一切諸佛所在國土，皆隨願往。
X07n0234_p0653a17║二、隨佛徧生，不揀淨穢也。
X07n0234_p0653a18║已曾供養一切諸佛，無邊際劫歡喜無倦。
X07n0234_p0653a19║三、供佛集福。十方無邊，三世無際，此一切佛皆供
X07n0234_p0653a20║養故，歡慶有遇；不住福相故，長時無厭。
X07n0234_p0653a21║一切如來得菩提處，常在其中親近不捨。
X07n0234_p0653a22║四、長為輔翼，義通真應。
X07n0234_p0653a23║恒以所得普賢願海，令一切眾生智身具足。
X07n0234_p0653a24║五，悲願調生。不以偏小利物，唯以同體普願攝物，
X07n0234_p0653b01║令證菩提，方顯智體圓足。△二、總結多門。
X07n0234_p0653b02║成就如是無量功德。
X07n0234_p0653b03║無得而稱也，菩薩之德焉。言不可周，宜以類取，故
X07n0234_p0653b04║云如是無量。△第二、異生眾中，總三十九眾，相從
X07n0234_p0653b05║為三：第一、雜類諸神眾，第二、八部四王眾，第三、欲
X07n0234_p0653b06║色諸天眾。今初，有十九眾通名神者，靈祇不測故。
X07n0234_p0653b07║文皆三叚。初、金剛神眾，三：初、標數辨類。
X07n0234_p0653b08║復有佛世界微塵數。
X07n0234_p0653b09║標數。
X07n0234_p0653b10║執金剛神。
X07n0234_p0653b11║辨類也。以執持此杵守護佛故。然一一類皆通有
X07n0234_p0653b12║所表，如地表心地，海表德海等，觀其歎德則知通
X07n0234_p0653b13║意。今此表般若堅利，導於眾行到彼岸故。△二、列
X07n0234_p0653b14║名結數。
X07n0234_p0653b15║所謂：妙色那羅延執金剛神。
X07n0234_p0653b16║然諸眾立名，皆隨所得法門為物立稱。那羅延者，
X07n0234_p0653b17║此云堅固，由見佛妙色皆不可壞，故受此名。
X07n0234_p0653b18║日輪速疾幢執金剛神。
X07n0234_p0653b19║見佛身毛猶如日輪，現種種光速摧障惱，故名曰
X07n0234_p0653b20║幢。
X07n0234_p0653b21║須彌華光執金剛神。
X07n0234_p0653b22║見佛身光映蔽一切，猶如須彌顯于大海，神通等
X07n0234_p0653b23║法如華開敷故。
X07n0234_p0653b24║清淨雲音執金剛神。
X07n0234_p0653c01║圓音隨類，如雷震故。
X07n0234_p0653c02║諸根美妙執金剛神。
X07n0234_p0653c03║現為世主，以美妙根，令物悟故。
X07n0234_p0653c04║可愛樂光明執金剛神。
X07n0234_p0653c05║智光演法，令愛樂故。
X07n0234_p0653c06║大樹雷音執金剛神。
X07n0234_p0653c07║寶飾妙相，如華嚴樹；方便警物，如雷震音。
X07n0234_p0653c08║師子王光明執金剛神。
X07n0234_p0653c09║福深相妙，炳著光明，如師子王，處眾無畏。
X07n0234_p0653c10║密𦦨勝目執金剛神。
X07n0234_p0653c11║慈眼視物，為吉祥目。神通之𦦨，密現物前。
X07n0234_p0653c12║蓮華光摩尼髻執金剛神。
X07n0234_p0653c13║雨此嚴具及光明故。下諸眾皆類此知。至得法處
X07n0234_p0653c14║名當自顯，恐厭繁文，下略不釋。
X07n0234_p0653c15║如是等而為上首。有佛世界微塵數。
X07n0234_p0653c16║△三、攝德圓滿，十句分二：初、二句總彰願行。
X07n0234_p0653c17║皆於往昔無量劫中恒發大願，願常親近供養諸佛。
X07n0234_p0653c18║由昔願力，得預法會，常為親侍。
X07n0234_p0653c19║隨願所行，已得圓滿，到於彼岸。
X07n0234_p0653c20║由今行滿，故能徧侍。△二、八句別顯滿相。
X07n0234_p0653c21║積集無邊清淨福業。
X07n0234_p0653c22║福積淨業。
X07n0234_p0653c23║於諸三昧，所行之境，悉已明達。
X07n0234_p0653c24║智達定境，事定之境，隨事百千；理定之境，即真如
X07n0234_p0654a01║實相；不思議定，則以無礙而為其境。今皆智照，故
X07n0234_p0654a02║云明達。
X07n0234_p0654a03║獲神通力，隨如來住。
X07n0234_p0654a04║通隨佛住。
X07n0234_p0654a05║入不思議解脫境界。
X07n0234_p0654a06║入用難思。
X07n0234_p0654a07║處於眾會，威光特達。
X07n0234_p0654a08║處眾超絕。
X07n0234_p0654a09║隨諸眾生所應現身而示調伏。
X07n0234_p0654a10║應物調生。
X07n0234_p0654a11║一切諸佛化形所在，皆隨化往。
X07n0234_p0654a12║隨佛化形。
X07n0234_p0654a13║一切如來所住之處，常勤守護。
X07n0234_p0654a14║護佛住處。△二、身眾神，三：初、標辨類。
X07n0234_p0654a15║復有佛世界微塵數身眾神。
X07n0234_p0654a16║有二義：一、身，謂神之自身。眾，即同生、同名及所隨
X07n0234_p0654a17║者。凡有其一，必更有二，共有其三，三故名眾。能、所
X07n0234_p0654a18║合目，名身眾神。二、約所主，謂此類神專以變化多
X07n0234_p0654a19║身為佛事故。△二、列名結數。
X07n0234_p0654a20║所謂：華髻莊嚴身眾神光（至）有佛世界微塵數。
X07n0234_p0654a21║△三、攝德圓滿。
X07n0234_p0654a22║皆於往昔，成就大願，供養承事，一切諸佛。
X07n0234_p0654a23║△三、足行神，三：初、標數辨類。
X07n0234_p0654a24║復有佛世界微塵數足行神。
X07n0234_p0654b01║亦有二義：一、謂依止足行眾生及守護故，如下善
X07n0234_p0654b02║見比丘足行之神持華承足，故下德中戀仰如來。
X07n0234_p0654b03║二、足所行處即道路神，通表修行，履佛所行故。△
X07n0234_p0654b04║二、列名結數。
X07n0234_p0654b05║所謂：寶印手足行神（至）有佛世界微塵數。
X07n0234_p0654b06║△三、攝德圓滿。
X07n0234_p0654b07║皆於過去無量劫中，親近如來，隨逐不捨。
X07n0234_p0654b08║△四、道場神，三：初、標數辨類。
X07n0234_p0654b09║復有佛世界微塵數道場神。
X07n0234_p0654b10║從所依所守得名，下諸神眾類皆同此。言道場者，
X07n0234_p0654b11║非唯護佛道場，但有莊嚴道場之處，即於中護。故
X07n0234_p0654b12║下德中願供養佛，表護萬行道場及修行者故。△
X07n0234_p0654b13║二、列名結數。
X07n0234_p0654b14║所謂：淨莊嚴幢道場神（至）有佛世界微塵數。
X07n0234_p0654b15║△三、攝德圓滿。
X07n0234_p0654b16║皆於過去，值無量佛，成就願力，廣興供養。
X07n0234_p0654b17║△五、主城神，三：初、標數辨類。
X07n0234_p0654b18║復有佛世界微塵數主城神。
X07n0234_p0654b19║表行德，防御法城心城故，如摩耶處說。△二、列名
X07n0234_p0654b20║結數。
X07n0234_p0654b21║所謂：寶峯光耀主城神（至）有佛世界微塵數。
X07n0234_p0654b22║△三、攝德圓滿。
X07n0234_p0654b23║皆於無量不思議劫，嚴淨如來所居宮殿。
X07n0234_p0654b24║以己德行嚴佛宮殿者：一、佛殿為所守之最，瑩飾
X07n0234_p0654c01║為尊佛故；二、主伴善根互融攝故；三、瑩飾自心佛
X07n0234_p0654c02║安處故。△六、主地神，三：初、標數辨類。
X07n0234_p0654c03║復有佛世界微塵數主地神。
X07n0234_p0654c04║表深重願，荷負行德故；亦表心地，為依持故。△二、
X07n0234_p0654c05║列名結數。
X07n0234_p0654c06║所謂：普德淨華主地神（至）有佛世界微塵數。
X07n0234_p0654c07║△三、攝德圓滿。
X07n0234_p0654c08║皆於往昔發深重願，常親近諸佛如來，同修福業。
X07n0234_p0654c09║△七、主山神，三：初、標數辨類。
X07n0234_p0654c10║復有無量主山神。
X07n0234_p0654c11║通表萬德高勝，性皆閑寂，別表智德最高故。△二、
X07n0234_p0654c12║列名結數。
X07n0234_p0654c13║所謂寶峯開華主山神（至）而為上首其數無量。
X07n0234_p0654c14║△三、攝德圓滿。
X07n0234_p0654c15║皆於諸法，得清淨眼。
X07n0234_p0654c16║云清淨眼者，名中多有光稱。△八、主林神，三：初、標
X07n0234_p0654c17║數辨類。
X07n0234_p0654c18║復有不可思議數主林神。
X07n0234_p0654c19║表以無漏智導於眾行森聳建立，故德中云皆有
X07n0234_p0654c20║可愛光明。△二、列名結數。
X07n0234_p0654c21║所謂：布華如雲主林神（至）而為上首，不思議數。
X07n0234_p0654c22║△三、攝德圓滿。
X07n0234_p0654c23║皆有無量可愛光明。
X07n0234_p0654c24║△九、主藥神，三：初、標數辨類。
X07n0234_p0655a01║復有無量主藥神。
X07n0234_p0655a02║表行德伏惑，資益法身。若約利他，則三業不空，如
X07n0234_p0655a03║藥樹王。故下德中，性皆離垢，即伏惑去病也。仁慈
X07n0234_p0655a04║祐物，即進善補益也。△二、列名結數。
X07n0234_p0655a05║所謂吉祥主藥神（至）益氣明目主藥神。
X07n0234_p0655a06║總名主藥。藥既不同，神神各別。吉祥者，主香茅之
X07n0234_p0655a07║類也。清淨光明，謂乳石之流。名稱普聞，如藥樹王、
X07n0234_p0655a08║雪山忍草等。明見十方，謂眼藥等。約法準之。
X07n0234_p0655a09║如是等而為上首，其數無量。
X07n0234_p0655a10║△三、攝德圓滿。
X07n0234_p0655a11║性皆離垢，仁慈祐物。
X07n0234_p0655a12║△十、主稼神，三：初、標數辨類。
X07n0234_p0655a13║復有無量主稼神。
X07n0234_p0655a14║稼者，樹五穀也。表萬行法味，資益自他，他益稱心，
X07n0234_p0655a15║故德中大喜成就。△二、列名結數。
X07n0234_p0655a16║所謂柔輭勝味主稼神（至）而為上首，其數無量。
X07n0234_p0655a17║△三、攝德圓滿。
X07n0234_p0655a18║莫不皆得大喜成就。
X07n0234_p0655a19║△十一、主河神，三：初、標數辨類。
X07n0234_p0655a20║復有無量主河神。
X07n0234_p0655a21║即河伯之流也。表法河流注，潤益羣品。又於生死
X07n0234_p0655a22║瀑流，拯彼漂溺。江河淮濟，清濁俱河，故生死法流，
X07n0234_p0655a23║此皆神主。△二、列名結數。
X07n0234_p0655a24║所謂：普發迅流主河神（至）而為上首，有無量數。
X07n0234_p0655b01║△三、結德圓滿。
X07n0234_p0655b02║皆勤作意，利益眾生。
X07n0234_p0655b03║勤益生者，謂遇㳂流則平波息浪，逢泝泳則微動
X07n0234_p0655b04║輕風，水性之屬深止而住居，陸行之流富生而應
X07n0234_p0655b05║采，導百川而去害，灌萬頃而開利，為勤作意利益
X07n0234_p0655b06║眾生，約所表法隨意消息。△十二、主海神，三：初、標
X07n0234_p0655b07║數辨類。
X07n0234_p0655b08║復有無量數海神。
X07n0234_p0655b09║即海若之輩，表具含萬德，一一皆深廣也。△二、列
X07n0234_p0655b10║名結數。
X07n0234_p0655b11║所謂：出現寶光主海神（至）海潮雷音主海神。
X07n0234_p0655b12║三名遠塵離垢者，《瑜伽》八十六云：「現斷煩惱離故
X07n0234_p0655b13║遠塵，彼隨眠離繫故離垢。」今約近事，塵謂塵境，垢
X07n0234_p0655b14║即煩惱。六根對境，了彼性空，故曰遠塵。眾惑不行，
X07n0234_p0655b15║誠為離垢。心境相藉，離垢由於遠塵。
X07n0234_p0655b16║如是等而為上首，其數無量。
X07n0234_p0655b17║△三、攝德圓滿。
X07n0234_p0655b18║悉以如來功德大海，充滿其身。
X07n0234_p0655b19║△十三、主水神，三：初、標數辨類。
X07n0234_p0655b20║復有無量主水神。
X07n0234_p0655b21║通上河海等水，及雨露霜雪等也。表法水含潤等，
X07n0234_p0655b22║多義理故。△二、列結數。
X07n0234_p0655b23║所謂：普興雲幢主水神（至）而為上首，其數無量。
X07n0234_p0655b24║△三、攝德圓滿。
X07n0234_p0655c01║常勤救護一切眾生，而為利益。
X07n0234_p0655c02║拯溺為救，濟危為護。謂已溺邪見、貪愛水者救之，
X07n0234_p0655c03║將沈者護之，而為利益。即雲雨等潤，發生萬物也。
X07n0234_p0655c04║法合可知。△十四、主火神，三：初、標數辨類。
X07n0234_p0655c05║復有無數主火神。
X07n0234_p0655c06║即宋無忌之流也。以顯知慧火燒煩惱薪，成熟善
X07n0234_p0655c07║品破無明闇耳。△二、列名結數。
X07n0234_p0655c08║所謂普光𦦨藏主火神（至）而為上首不可稱數。
X07n0234_p0655c09║△三、結德圓滿。
X07n0234_p0655c10║皆能示現，種種光明，令諸眾生，熱惱除滅。
X07n0234_p0655c11║夫火有二能：一、能為益，二、能為損。今用益止損，表
X07n0234_p0655c12║法亦爾。示慧光以去闇，用益也；除惑苦之熱惱，止
X07n0234_p0655c13║損也。△十五、主風神，三：初、標數辨類。
X07n0234_p0655c14║復有無量主風神。
X07n0234_p0655c15║通表方便無住、無所不摧。別表如下。△三、列名結
X07n0234_p0655c16║數。
X07n0234_p0655c17║所謂無礙光明主風神（至）而為上首，其數無量。
X07n0234_p0655c18║△三、攝德圓滿。
X07n0234_p0655c19║皆勤散滅我慢之心。
X07n0234_p0655c20║△十六、主空神，三：初、標數辨類。
X07n0234_p0655c21║復有無量主空神。
X07n0234_p0655c22║表法性空別，即離染周徧等，亦各如名辨。△二、列
X07n0234_p0655c23║名結數。
X07n0234_p0655c24║所謂淨光普照主空神（至）而為上首，其數無量。
X07n0234_p0656a01║△三、攝德圓滿。
X07n0234_p0656a02║心皆離垢，廣大明潔。
X07n0234_p0656a03║若情塵亂起，翳本性空，智日高升，則情雲自卷。空
X07n0234_p0656a04║有日而廓爾無際，智合理而杳然無涯，故云爾耳。
X07n0234_p0656a05║△十七、主方神，三：初、標數辨類。
X07n0234_p0656a06║復有無量主方神。
X07n0234_p0656a07║即東方青帝等類也。表顯邪正方隅，使行無迷倒。
X07n0234_p0656a08║△二、列名結數。
X07n0234_p0656a09║所謂徧住一切主方神（至）而為上首，其數無量。
X07n0234_p0656a10║△三、攝德圓滿。
X07n0234_p0656a11║能以方便，普放光明，恒照十方，相續不絕。
X07n0234_p0656a12║身智教光，無不引攝，名普放也。無時不放，所以稱
X07n0234_p0656a13║恒。如日周天，故云相續不絕。△十八、主夜神，三：初、
X07n0234_p0656a14║標數辨類。
X07n0234_p0656a15║復有無量主夜神。
X07n0234_p0656a16║表於無明黑暗、生死長夜，導以慧明，令知正路。△
X07n0234_p0656a17║二、列名結數。
X07n0234_p0656a18║所謂：普德淨光主夜神（至）而為上首，其數無量。
X07n0234_p0656a19║△三、攝德圓滿。
X07n0234_p0656a20║皆勤修習，以法為樂。
X07n0234_p0656a21║夜分亡寢，是曰勤修。翻彼長迷，故以法為樂。△十
X07n0234_p0656a22║九、主晝神，三：初、標數辨類。
X07n0234_p0656a23║復有無量主晝神。
X07n0234_p0656a24║於晝攝化顯行，德常明也。△二、列名結數。
X07n0234_p0656b01║所謂：示現宮殿主晝神（至）而為上首，其數無量。
X07n0234_p0656b02║△三、攝德圓滿。
X07n0234_p0656b03║皆於妙法，能生信解，恒共精勤，嚴飾宮殿。
X07n0234_p0656b04║先修正解，後勤正行。有信無解，增長無明；有解無
X07n0234_p0656b05║信，還生邪見。信因解淨，解籍信深，晝之義也。上來
X07n0234_p0656b06║多主器界，故但名神。準梵本，除金剛神，餘皆女神，
X07n0234_p0656b07║表慈育故。菩薩同於彼類，以攝眾生。自下攝領有
X07n0234_p0656b08║情，皆受王稱，並是丈夫。△第二、八部四王眾，文有
X07n0234_p0656b09║八段：前四雜類，後四能統是天王，所統是八部。初、
X07n0234_p0656b10║阿修羅王，三：初、標數辨類。
X07n0234_p0656b11║復有無量阿修羅王。
X07n0234_p0656b12║亦云阿素落，梵音楚夏耳。《婆沙》譯為非天。《佛地論》
X07n0234_p0656b13║云：「天趣所攝，以多行諂媚，無天實行，故曰非天。」依
X07n0234_p0656b14║阿毗曇，亦鬼趣攝，諂曲覆故。《正法念經》鬼、畜二攝，
X07n0234_p0656b15║以羅睺阿修羅是獅子子故。《伽陀經》天、鬼、畜攝，具
X07n0234_p0656b16║上說故。由此或開六趣，或合為五。多好鬪諍，懷勝
X07n0234_p0656b17║負故。或居眾相山中，或居海下，如《正法念》說。然有
X07n0234_p0656b18║大力者，廣修福故。今之修福，有懷勝負諂媚心者，
X07n0234_p0656b19║多生其中。△二、列名結數。
X07n0234_p0656b20║所謂羅睺阿修羅王（至）妙好音聲阿脩羅王。
X07n0234_p0656b21║羅睺，此云攝惱，以能將手隱攝日月令天惱故。二
X07n0234_p0656b22║毗摩，此云絲也，質多羅，種種也，謂此王能以一絲
X07n0234_p0656b23║幻作種種事故。
X07n0234_p0656b24║如是等而為上首，其數無量。
X07n0234_p0656c01║△三、攝德圓滿。
X07n0234_p0656c02║悉已精勤，摧伏我慢，及諸煩惱。
X07n0234_p0656c03║實者，因果俱慢故，權應偏摧，非不斷餘，故云及也。
X07n0234_p0656c04║△二、迦樓羅王，三：初、標數辨類。
X07n0234_p0656c05║復有不可思議數迦樓羅王。
X07n0234_p0656c06║昔云金翅，正云妙翅，以翅有種種寶色莊嚴故。此
X07n0234_p0656c07║就狀翻。若敵對翻，此云大嗉項，以常著龍於嗉中
X07n0234_p0656c08║故。此鳥能食魚龍七寶。然鳥及龍各具四生，謂卵、
X07n0234_p0656c09║胎、濕、化。後後勝前前，劣不能食勝。謂卵生鳥不能
X07n0234_p0656c10║食胎等；勝能啗劣，化食四生，如《增一》辨。以化食化，
X07n0234_p0656c11║蹔得充虗，亦表菩薩攝生。故〈離世間品〉云：「菩薩迦
X07n0234_p0656c12║樓羅，如意為堅足，乃至搏撮人天龍，安置涅槃岸。」
X07n0234_p0656c13║△二、列名結數。
X07n0234_p0656c14║所謂：大速疾力迦樓羅王（至）普音廣目迦樓羅王。
X07n0234_p0656c15║大速疾力者，《增一》中說：「此鳥食龍，從金剛山頂鐵
X07n0234_p0656c16║杈樹下入海取龍，水未合間還至本樹，是為速疾
X07n0234_p0656c17║大海處。」攝持力者，即是攝彼命將盡者食之，而龍
X07n0234_p0656c18║受三歸及袈裟一縷在身，則不可取。菩薩亦爾，如
X07n0234_p0656c19║前引〈離世間品〉說。又〈出現〉云：「攝取善根熟眾生置
X07n0234_p0656c20║佛法中」，此為命盡。若心有邪歸、斷見所覆，則不可
X07n0234_p0656c21║取。普觀海者，即周四天下求命盡龍。
X07n0234_p0656c22║如是等而為上首，不思議數。
X07n0234_p0656c23║△三、攝德圓滿。
X07n0234_p0656c24║悉已成就大方便力，普能救攝一切眾生。
X07n0234_p0657a01║大方便力，即雖了眾生空而能入有，是十力止觀
X07n0234_p0657a02║也。普能救攝，即鼓生死大愛海水。取善根熟者，如
X07n0234_p0657a03║〈出現品〉說。△三、緊那羅王，三：初、標數辨類。
X07n0234_p0657a04║復有無量緊那羅王。
X07n0234_p0657a05║緊那羅者，此云疑神，謂頂有一角，形乃似人，面極
X07n0234_p0657a06║端正，見者生疑：「為是人耶？為非人耶？」因此立稱。依
X07n0234_p0657a07║《雜心論》，畜生道攝。亦云歌神，以能歌詠，是天帝執
X07n0234_p0657a08║法樂神，即四王眷屬。表菩薩示眾生形而非眾生，
X07n0234_p0657a09║常以法樂娛眾生故。△二、列名結數。
X07n0234_p0657a10║所謂善慧光明天緊那羅（至）而為上首，其數無量。
X07n0234_p0657a11║△三、攝德圓滿。
X07n0234_p0657a12║皆勤精進觀一切法，心恒快樂自在游戲。
X07n0234_p0657a13║要勤觀察，則得法樂怡神，自他兼樂，為自在游戲。
X07n0234_p0657a14║△四、摩睺羅伽王，三：初、標數辨類。
X07n0234_p0657a15║復有無量摩睺羅迦王。
X07n0234_p0657a16║摩睺羅伽，此云大腹行，即蟒之類，亦表菩薩偏行
X07n0234_p0657a17║一切而無行也。△二、列名結數。
X07n0234_p0657a18║所謂善慧摩睺羅伽王（至）而為上首，其數無量。
X07n0234_p0657a19║△三、攝德圓滿。
X07n0234_p0657a20║皆勤修習，廣大方便，令諸眾生，永割癡網。
X07n0234_p0657a21║此類聾騃故，令方便捨癡。△五、夜叉王，三：初、標數
X07n0234_p0657a22║辨類。
X07n0234_p0657a23║復有無量夜叉王。
X07n0234_p0657a24║初一是北方天王，即毗沙門是也。若從能領，是天
X07n0234_p0657b01║眾攝，今從所領為名。然四王各領二部，從一立稱。
X07n0234_p0657b02║夜叉，此云輕捷，飛空速疾故。亦云苦活。此天又領
X07n0234_p0657b03║一部名羅剎，此云可畏。△二、別名結數。
X07n0234_p0657b04║所謂毗沙門夜叉王（至）力壞高山夜叉王。
X07n0234_p0657b05║毗沙門者，此云多聞，以福德之名聞四方故。此一
X07n0234_p0657b06║是天，夜叉之王；餘九是夜叉，夜叉即王。雖一是天，
X07n0234_p0657b07║又從所領，況九皆夜叉，故非天眾。下三例然。如龍
X07n0234_p0657b08║中娑竭羅王，豈是天耶？
X07n0234_p0657b09║如是等而為上首，其數無量。
X07n0234_p0657b10║△三、攝德圓滿。
X07n0234_p0657b11║皆勤守護一切眾生。
X07n0234_p0657b12║此類飛空噉人，故菩薩示為其王，翻加守護，亦令
X07n0234_p0657b13║愛見羅剎，不害法身慧命。△六、龍王，三：初、標數辨
X07n0234_p0657b14║類。
X07n0234_p0657b15║復有無量諸大龍王。
X07n0234_p0657b16║亦初一是天，即西方天王。此王主二部，謂龍及富
X07n0234_p0657b17║單那。當單那者，此云熱病鬼也。△二、列名結數。
X07n0234_p0657b18║所謂毗樓博叉龍王（至）無熱惱龍王。
X07n0234_p0657b19║毗樓博叉，唐三藏譯云醜目。毗樓，醜也；博叉，目也。
X07n0234_p0657b20║日照三藏譯云：毗，徧也，多也。樓者，具云嚕波，此云
X07n0234_p0657b21║色也。博吃叉，此云諸根也。謂眼等諸根有種種色，
X07n0234_p0657b22║故以為名，此不必醜。娑竭羅，此云海也。於大海中，
X07n0234_p0657b23║此最尊故，獨得其名。德又迦，舊云多舌，以嗜語故，
X07n0234_p0657b24║正云能害，害於所害。德叉者，能害也；迦者，所害也。
X07n0234_p0657c01║謂若瞋噓、視人、畜皆死也。無熱惱者，即阿耨達池
X07n0234_p0657c02║之龍也。諸龍有四熱惱，今皆離故。四熱，至下當釋。
X07n0234_p0657c03║《智度論》云：此龍是七地菩薩。《須彌藏經》云：「是馬形
X07n0234_p0657c04║龍主。」又一切龍總有五種形類：一、象形，善住龍王
X07n0234_p0657c05║為主；二、蛇形，難陀龍王為主；三、馬形，阿那婆達多
X07n0234_p0657c06║龍王為主；四、魚形，婆樓那龍王為主；五、蝦蟇形，摩
X07n0234_p0657c07║那斯龍王為主。
X07n0234_p0657c08║如是等而為上首，其數無量。
X07n0234_p0657c09║△三、攝德圓滿。
X07n0234_p0657c10║莫不勤力興雲布雨，令諸眾生熱惱消滅。
X07n0234_p0657c11║外則雲行雨施，散去炎毒。內則慈雲廣被，法雨普
X07n0234_p0657c12║霑，散業惑之熱惱。△七、鳩般茶王，三：初、標數辨類。
X07n0234_p0657c13║復有無量鳩槃茶王。
X07n0234_p0657c14║初一是南方天王，即毗樓勒叉，此云增長主，謂能
X07n0234_p0657c15║令自他善根增長故。此王更領一部，謂薜茘多。
X07n0234_p0657c16║薜茘多者，此云厭魅鬼。餘如音義。△二、列名結
X07n0234_p0657c17║數。
X07n0234_p0657c18║所謂增長鳩槃茶王（至）而為上首，其數無量。
X07n0234_p0657c19║△三、攝德圓滿。
X07n0234_p0657c20║皆勤修學無礙法門，放大光明。
X07n0234_p0657c21║此類障礙深重，故偏明無礙，自學權實無礙法界
X07n0234_p0657c22║智光，以利眾生。△八、乾闥婆王，三：初、標數辨類。
X07n0234_p0657c23║復有無量乾闥婆王。
X07n0234_p0657c24║乾闥婆，此云尋香，謂諸樂兒不事生業，但尋諸家
X07n0234_p0658a01║飲食香氣，即往設樂求食自活，因此世人號諸樂
X07n0234_p0658a02║人為乾闥婆，彼能執樂故以名焉。亦云食香，止十
X07n0234_p0658a03║寶山間食諸香粖，即帝釋執樂神也，帝釋須樂，此
X07n0234_p0658a04║王身有相現。提頭賴咤，即東方天王，此云持國，謂
X07n0234_p0658a05║護持國王安眾生故。此從所領為名，更領一部名
X07n0234_p0658a06║毗舍闍，此云噉精氣，謂噉有情及五穀精氣故。△
X07n0234_p0658a07║二、列名結數。
X07n0234_p0658a08║所謂持國乾闥婆王（至）而為上首，其數無量。
X07n0234_p0658a09║△三、攝德圓滿。
X07n0234_p0658a10║皆於大法深生信解，歡喜愛重，勤脩不倦。
X07n0234_p0658a11║大法，即大緣起法也。信解故歡喜，深心故愛重，既
X07n0234_p0658a12║歡既重，故不替修行。△第三、欲色諸天眾。天者，自
X07n0234_p0658a13║在義、光明義、清淨義。《智論》云：「天有三種：一、人天，謂
X07n0234_p0658a14║帝王。二、生天，謂欲、色等。三、淨天，謂佛、菩薩、第一義
X07n0234_p0658a15║天。」今通後二。然諸天壽之長短、身之大小、衣服輕
X07n0234_p0658a16║重、宮殿勝劣，《俱舍》十一及《瑜伽》等論、《起世》等經，皆
X07n0234_p0658a17║廣辨之，恐繁不敘。文中先有七段，明欲界天。後有
X07n0234_p0658a18║五段，明色界天。前中即分為七。初、月天子，三：初、標
X07n0234_p0658a19║數辨類。
X07n0234_p0658a20║復有無量月天子。
X07n0234_p0658a21║月者，缺也，有虧缺故。下面頗胝迦寶，水精所成，能
X07n0234_p0658a22║冷能照，表菩薩得清涼慈，照生死夜，如云菩薩清
X07n0234_p0658a23║涼月等。△二、列名結數。
X07n0234_p0658a24║所謂月天子（至）大威德光明天子。
X07n0234_p0658b01║初一是總，雖標總稱，即受別名，下皆準此。
X07n0234_p0658b02║如是等而為上首，其數無量。
X07n0234_p0658b03║△三、攝德圓滿。
X07n0234_p0658b04║皆勤顯發眾生心寶。
X07n0234_p0658b05║水珠見月，則流潤發光。淨心遇緣，則慈流智發。生
X07n0234_p0658b06║了既發，正因顯然。生由性成，則了非外入。生與不
X07n0234_p0658b07║生無二，發乃發其本心，故顯發雙辨。△二、日天子，
X07n0234_p0658b08║三：初、標數辨類。
X07n0234_p0658b09║復有無量日天子。
X07n0234_p0658b10║日者，實也，常充實故。下面亦頗胝迦寶火精所成，
X07n0234_p0658b11║能熱能照，表菩薩智照故。又日以陽德，月以陰靈。
X07n0234_p0658b12║一能破暗，表根本破惑；一能清涼，表後得益物。又
X07n0234_p0658b13║依《寶性論》，法日有四：一、破暗如慧，二、照現如智，三、
X07n0234_p0658b14║輪淨如解脫，四、上三不相離，如同法界也。△二、列
X07n0234_p0658b15║名結數。
X07n0234_p0658b16║所謂日天子（至）普光明天子。
X07n0234_p0658b17║可畏敬幢者，為惡者畏其照明，為善者敬其辨業，
X07n0234_p0658b18║以斯超出，故以名幢。
X07n0234_p0658b19║如是等而為上首，其數無量。
X07n0234_p0658b20║△三、攝德圓滿。
X07n0234_p0658b21║皆勤修習利益眾生，增其善根。
X07n0234_p0658b22║居者，辨業成就本行等利益也。生長穀稼，開敷覺
X07n0234_p0658b23║華等，為增長善根，如〈出現品〉。△三、三十三天王，三：
X07n0234_p0658b24║初、標數辨類。
X07n0234_p0658c01║復有無量三十三天王。
X07n0234_p0658c02║《佛地論》等皆言妙高山四面各有八大天王，帝釋
X07n0234_p0658c03║居中，故有三十三也。下釋天名皆依《佛地》。△二、列
X07n0234_p0658c04║名結數。
X07n0234_p0658c05║所謂釋迦因陀羅天王（至）自在光明能覺悟天王。
X07n0234_p0658c06║釋迦，能也。因陀羅，主也。具足應云釋迦提桓。因陀
X07n0234_p0658c07║羅提桓，天也，即云能天主。撫育勸善，能為天主故。
X07n0234_p0658c08║更有異釋，如音義說。
X07n0234_p0658c09║如是等而為上首，其數無量。
X07n0234_p0658c10║△三、攝德圓滿。
X07n0234_p0658c11║皆勤發起一切世間廣大之業。
X07n0234_p0658c12║發起廣大業者，令修普賢行故。以此天居地天之
X07n0234_p0658c13║頂，總御四洲，雖勝事頗多，猶懼修羅之敵。若修善
X07n0234_p0658c14║者眾，則天侶增威；苟為惡者多，則諸天減少。故多
X07n0234_p0658c15║好勸發，況受佛付屬，大權應為。至如堅常啼之心，
X07n0234_p0658c16║施雪山之偈，成尸毗大行，破盧志巨慳，談般若於
X07n0234_p0658c17║善法堂中，揚大教於如來會下等，皆是發起廣大
X07n0234_p0658c18║業也。△四、須夜摩天，三：初、標數辨類。
X07n0234_p0658c19║復有無量須夜摩天王。
X07n0234_p0658c20║須者，善也，妙也。夜摩，時也。具云善時分天。論云：「隨
X07n0234_p0658c21║時受樂，故名時分。」又《大集經》：「此天用蓮華開合，以
X07n0234_p0658c22║明晝夜。」又云：「赤蓮華開為晝，白蓮華開為夜。故云
X07n0234_p0658c23║時分也。」隨此時別，受樂亦殊，故論云隨時受樂也。
X07n0234_p0658c24║△二、列名結數。
X07n0234_p0659a01║所謂善時分天王（至）而為上首，其數無量。
X07n0234_p0659a02║△三、攝德圓滿。
X07n0234_p0659a03║皆勤修習廣大善根，心恒喜足。
X07n0234_p0659a04║喜足在於第四，今慕上而修。△五、兜率天王，三：初、
X07n0234_p0659a05║標數辨類。
X07n0234_p0659a06║復有不可思議數兜率陀天王。
X07n0234_p0659a07║兜率陀。此云喜足。論云：「後身菩薩於彼教化，多修
X07n0234_p0659a08║喜足之行，故得少意悅為喜，更不求餘為足。」△二、
X07n0234_p0659a09║列名結數。
X07n0234_p0659a10║所謂知足天王（至）而為上首，不思議數。
X07n0234_p0659a11║△三、攝德圓滿。
X07n0234_p0659a12║皆勤念持一切諸佛所有名號。
X07n0234_p0659a13║彼天是諸佛上生之處，故令脩念佛三昧也。召體
X07n0234_p0659a14║曰名，響頒人天為號，通號別號，皆悉念也。不計一
X07n0234_p0659a15║方，故云一切。以諸如來同一法界，體德均故，念即
X07n0234_p0659a16║明記，而慧逾增，持而不忘，故無間斷。以佛為境，何
X07n0234_p0659a17║五塵之能惑哉？△六、化樂天王，三：初、標數辨類。
X07n0234_p0659a18║復有無量化樂天王。
X07n0234_p0659a19║論云：「樂自變化，作諸樂具，以自娛樂。又但受自所
X07n0234_p0659a20║化樂，不犯他故，名為善化也。」變謂轉變，轉麤為妙；
X07n0234_p0659a21║化謂化現，無而忽有。△二、列名結數。
X07n0234_p0659a22║所謂善變化天王（至）而為上首，其數無量。
X07n0234_p0659a23║△三、攝德圓滿。
X07n0234_p0659a24║皆勤調伏一切眾生，令得解脫。
X07n0234_p0659b01║以出世化，故得解脫。△七、他化自在天王，三：初、標
X07n0234_p0659b02║數辨類。
X07n0234_p0659b03║復有無數他化自在天王。
X07n0234_p0659b04║論云：「令他化作樂具以自娛樂，顯己自在故。」△二、
X07n0234_p0659b05║列名結數。
X07n0234_p0659b06║所謂得自在天王（至）因陀羅力妙莊嚴光明天王。
X07n0234_p0659b07║寂靜境門者，境為入理之處，即是門也。根無躁動
X07n0234_p0659b08║故稱寂靜，根即門也。根無取著方見境空，合為門
X07n0234_p0659b09║也。故《鴦掘經》云：「明見來入門，具足無減修。」
X07n0234_p0659b10║如是等而為上首，其數無量。
X07n0234_p0659b11║△三、攝德圓滿。
X07n0234_p0659b12║皆勤修習自在方便廣大法門。
X07n0234_p0659b13║物我自在，即廣大法門。△第二、色界諸天眾。有五
X07n0234_p0659b14║眾，以第四禪有二眾故。然四靜慮攝天多少，下經
X07n0234_p0659b15║頻列，至〈十藏品〉當會釋之，多依十八。初、二、三禪各
X07n0234_p0659b16║攝三天，皆舉最上，以勝攝劣，故但列一。下文說頌
X07n0234_p0659b17║徧觀諸天，第四靜慮自攝九天。上五小乘聖居，非
X07n0234_p0659b18║此正被。異生位中，廣果至極，故今列之。大自在天，
X07n0234_p0659b19║三千界主，所以別列。初、大梵天王眾，三：初、標數辨
X07n0234_p0659b20║類。
X07n0234_p0659b21║復有不可數大梵天王。
X07n0234_p0659b22║《佛地論》云：「離欲寂靜，故名為梵。」具云梵摩，此云清
X07n0234_p0659b23║潔寂靜。謂創離欲染，故名清潔；得根本定，名為寂
X07n0234_p0659b24║靜。△二、列名結數。
X07n0234_p0659c01║所謂尸棄天王（至）悅意海音天王。
X07n0234_p0659c02║尸棄，此云持髻，謂此梵王項有肉髻，似螺形故，亦
X07n0234_p0659c03║名螺髻。或云火頂，以火災至此故。貌如童子，身白
X07n0234_p0659c04║銀色，衣金色衣，禪悅為食。
X07n0234_p0659c05║如是等而為上首，不可稱數。
X07n0234_p0659c06║△三、攝德圓滿。
X07n0234_p0659c07║皆具大慈，憐愍眾生，舒光普照，令其快樂。
X07n0234_p0659c08║本修慈心，得生梵世，等流相續，還慜眾生。好請轉
X07n0234_p0659c09║法，故智光照物；不為汙行，故身光發揮。若有遇之，
X07n0234_p0659c10║身心悅樂。△二、光音天，三：初、標數辨類。
X07n0234_p0659c11║復有無量光音天王。
X07n0234_p0659c12║二禪第三天也。《智論》亦云：「第二禪通名光音，彼天
X07n0234_p0659c13║語時，口出淨光故。」有云：「彼無尋伺言語，亦無用光
X07n0234_p0659c14║當語，故名光音。」《瑜伽》名極光淨，謂淨光徧照自他
X07n0234_p0659c15║處故。△二、列名結數。
X07n0234_p0659c16║所謂可愛樂光明天王（至）而為上首其數無量。
X07n0234_p0659c17║△三、攝德圓滿。
X07n0234_p0659c18║皆住廣大寂靜喜樂無礙法門。
X07n0234_p0659c19║定生喜樂，離尋伺故，得寂靜名。然凡得之，捨動求
X07n0234_p0659c20║靜，故非廣大。味定之喜，非無礙法。今菩薩即動而
X07n0234_p0659c21║靜，不散不味，是為廣大無礙法門也。△三、徧淨天，
X07n0234_p0659c22║三：初、標數辨類。
X07n0234_p0659c23║復有無量徧淨天王。
X07n0234_p0659c24║此天離喜，身心徧淨故。△二、列名結數。
X07n0234_p0660a01║所謂清淨名稱天王（至）而為上首，其數無量。
X07n0234_p0660a02║△三、攝德圓滿。
X07n0234_p0660a03║悉已安住廣大法門，於諸世間勤作利益。
X07n0234_p0660a04║身心徧淨，未為廣大。物我無二，普益世間，方為廣
X07n0234_p0660a05║大也。四、廣果天，三：初、標數辨類。
X07n0234_p0660a06║復有無量廣果天王。
X07n0234_p0660a07║即第四禪第三天，於異生善果此最廣故，所有功
X07n0234_p0660a08║德勝下三故。△二、列名結數。
X07n0234_p0660a09║所謂：愛樂法光明幢天王（至）而為上首其數無量。
X07n0234_p0660a10║△三、攝德圓滿。
X07n0234_p0660a11║莫不皆以寂靜之法而為宮殿，安住其中。
X07n0234_p0660a12║此天離八災患，世中最寂，今以實智住本寂之宮。
X07n0234_p0660a13║△五、大自在天，三：初、標數辨類。
X07n0234_p0660a14║無有無數大自在天王。
X07n0234_p0660a15║梵云摩醯首羅是也。於三千界最自在故。《智論》第
X07n0234_p0660a16║二云：「此天有八臂三目，乘白牛，執白拂，一念之間
X07n0234_p0660a17║能知大千雨滴。」下經同此。《智論》第一「過五淨居，有
X07n0234_p0660a18║十住菩薩住所，亦詺淨居，號大自在天王。」又三乘
X07n0234_p0660a19║中立此為淨土，是報身所居，約實但是第十地菩
X07n0234_p0660a20║薩攝報之果多作彼王耳。△二、列名結數。
X07n0234_p0660a21║所謂妙𦦨海天王（至）而為上首，不可稱數。
X07n0234_p0660a22║△三、攝德圓滿。
X07n0234_p0660a23║皆勤觀察無相之法，所行平等。
X07n0234_p0660a24║三千界頂，非無相不超，非離相求，故所行平等。然
X07n0234_p0660b01║上釋名歎德，多從義便，以順類殊。若約實德，無不
X07n0234_p0660b02║互有，皆可虗求。
X07n0234_p0660b03║
X07n0234_p0660b04║大方廣佛華嚴經疏卷第六