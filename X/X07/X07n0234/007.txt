X07n0234_p0660b05║
X07n0234_p0660b06║
X07n0234_p0660b07║
X07n0234_p0660b08║大方廣佛華嚴經疏卷第七（入第二經）
X07n0234_p0660b09║清涼山沙門　澄觀　述
X07n0234_p0660b10║晉水沙門　（淨源）　錄疏注經
X07n0234_p0660b11║△第七、稱揚讚德，亦是發起序。文中有三：初、總結
X07n0234_p0660b12║威儀住三：初、結眾集。
X07n0234_p0660b13║爾時，如來道場眾海悉已雲集。
X07n0234_p0660b14║數廣德深，故名眾海。起於自地，集空道場，多數大
X07n0234_p0660b15║身，重重無礙，雲之象也。又浮雲無心，龍吟則起；菩
X07n0234_p0660b16║薩無住，佛現爰來。△二、明異相。
X07n0234_p0660b17║無邊品類，周帀徧滿，形色部從，各各差別。
X07n0234_p0660b18║不唯上列，故云品類無邊。旋環不空，故云周帀徧
X07n0234_p0660b19║滿。大小等形，妍媸等色，部主徒從，各有區分，故云
X07n0234_p0660b20║差別。△三、結意同。
X07n0234_p0660b21║隨所來方，親近世尊，一心瞻仰。
X07n0234_p0660b22║隨所來方，參而不雜，皆得見佛，各對目前。其猶百
X07n0234_p0660b23║川，各全覩月，同無異念，故曰一心。諦矚欽承，瞻而
X07n0234_p0660b24║且仰，不唯直覩丈六，乃徹見法界身雲。△第二、總
X07n0234_p0660c01║顯德行因緣者。以上列中隨宜別歎，今方總顯德
X07n0234_p0660c02║行齊均。又與下別得法門，以為總故。前同生眾中，
X07n0234_p0660c03║共集善根，亦是別故。又前共集，明主伴所由；今曾
X07n0234_p0660c04║攝受，顯眷屬所以。影略其文。此文多勢，且分為三：
X07n0234_p0660c05║初、離障見淨，二、受化根深，三、德行圓備。初後是因，
X07n0234_p0660c06║中一是緣。以因奪緣，大眾自見；以緣奪因，佛力令
X07n0234_p0660c07║見。因緣和合，無定親疎，故因緣間說。又初段德行
X07n0234_p0660c08║現深，後二因緣宿著久攝。今見即緣成因，感應道
X07n0234_p0660c09║交，故常居佛會。初、離障見淨。
X07n0234_p0660c10║此諸眾會，已離一切煩惱心垢及其餘習。
X07n0234_p0660c11║煩惱，即煩惱障也。心垢，即所知障也。此障翳心，迷
X07n0234_p0660c12║所知故。言一切者，謂分別俱生，若種若現。言餘習
X07n0234_p0660c13║者，二障氣分麤重。麤重如畢陵上慢，迦葉不安。今
X07n0234_p0660c14║皆位極菩薩，智現情亡，證理達事，心鏡瑩淨，故云
X07n0234_p0660c15║已離。若諸位圓融，一斷一切斷，亦通初位。
X07n0234_p0660c16║摧重障山
X07n0234_p0660c17║通以喻顯，以能摧道，摧二障山，障體堅厚，崇聳如
X07n0234_p0660c18║山。又別則智障菩提，惑障圓寂；通則俱障及一切
X07n0234_p0660c19║佛法，故名為重。
X07n0234_p0660c20║見佛無礙。
X07n0234_p0660c21║斷障果也。然有二義：一、就能見以明無礙。由斷二
X07n0234_p0660c22║礙，智明、理顯。理顯故，見法性身；智明故，見佛智身。
X07n0234_p0660c23║理、智冥一，見無礙身，無礙亦即涅槃。二、約所見明
X07n0234_p0660c24║無礙者，具十無礙，已如上說。△二、受化根深二：初、
X07n0234_p0661a01║總。
X07n0234_p0661a02║如是皆以毗盧遮那如來（至）以四攝事而曾攝受。
X07n0234_p0661a03║如是者，指前斷障之眾。劫海者，明攝時曠遠。言四
X07n0234_p0661a04║攝者，即攝化之方，謂布施、愛語、利行、同事。布施是
X07n0234_p0661a05║攝緣，與彼資持故。愛語是攝體，正示損益故。利行
X07n0234_p0661a06║是攝處，安住善處故。同事謂釋疑，令彼決定故。△
X07n0234_p0661a07║二別。
X07n0234_p0661a08║一一佛所種善根時（至）令其安立一切智道。
X07n0234_p0661a09║別示攝相。於中向言劫海曾攝，何所攝耶？謂一一
X07n0234_p0661a10║佛所。何時攝耶？種善根時。將何法攝？謂種種方便。
X07n0234_p0661a11║攝相云何？謂教化成熟。教化約始，成熟就終。攝意
X07n0234_p0661a12║云何？令其定立一切智道。道者因也，唯為佛果修
X07n0234_p0661a13║佛因耳。△二、德行圓備。前攝何益？令得圓故。於中，
X07n0234_p0661a14║初辨因圓，文有五句。
X07n0234_p0661a15║種無量善，獲眾大福。
X07n0234_p0661a16║已超七地殊勝善根故。
X07n0234_p0661a17║悉已入於，方便願海。
X07n0234_p0661a18║已超八地，大願滿故。
X07n0234_p0661a19║所行之行，具足清淨。
X07n0234_p0661a20║已超十地，行滿障淨故。
X07n0234_p0661a21║於出離道，已能善出。
X07n0234_p0661a22║前明德圓，此具出道。一道、無量道，已超生死，不住
X07n0234_p0661a23║涅槃，故云善出。
X07n0234_p0661a24║常見於佛，分明照了。
X07n0234_p0661b01║結成見佛，謂德高十地，是以常見，非比量見，故日
X07n0234_p0661b02║分明。不取色相，名為照了。又塵毛剎海，佛徧重重，
X07n0234_p0661b03║有德斯覩，名分明照了。△二、入果海。此一段文，望
X07n0234_p0661b04║前是別，總具德中別入果故；望後是總，四十眾中
X07n0234_p0661b05║解脫標故。今且屬前。文二：初、乘因入果。
X07n0234_p0661b06║以勝解力，入於如來，功德大海。
X07n0234_p0661b07║是比智知。如見鸞翔，知太虗可沖；矚龍躍，知宏海
X07n0234_p0661b08║可汎也。謂以勝解力印可佛言，知福慧之深遠；以
X07n0234_p0661b09║信解力瞻仰佛化，知慈悲之廣大。是入如來功德
X07n0234_p0661b10║大海，亦是勝解印持果德。△二、分得果用
X07n0234_p0661b11║得於諸佛，解脫之門。游戲神通。
X07n0234_p0661b12║言解脫門者，佛果障寂，大用無礙，故稱解脫。真解
X07n0234_p0661b13║脫者，即是如來通智游入，故號門也。眾各證契，故
X07n0234_p0661b14║名為得，此解脫即門。佛得其總，眾海得別。又佛解
X07n0234_p0661b15║脫但名解脫，眾所得法稱之為門，以能通入彼果
X07n0234_p0661b16║用故，此解脫之門。又眾所得法離障自在，名為解
X07n0234_p0661b17║脫，智所入處亦名為門，以因解脫入果解脫，亦稱
X07n0234_p0661b18║為門，此解脫即門。然總別圓融，因果交徹，重重無
X07n0234_p0661b19║礙，方為真解脫門。故下或歎佛果德，或歎因行，或
X07n0234_p0661b20║約天等所得，欲影顯故。次游戲神通，正明入相。游
X07n0234_p0661b21║戲者，出入自在；神通者，難測無壅。故約觀心者，心
X07n0234_p0661b22║境無礙，稱為解脫。由入此理，故號為門。若以門為
X07n0234_p0661b23║門，非能通矣。門即如實，何所通耶？正入雙亡，為真
X07n0234_p0661b24║門矣。如此入者，則本覺湛然，名窮果海。真非妄外，
X07n0234_p0661c01║則因果圓融，心境無涯，則解脫無際矣。△第三、別
X07n0234_p0661c02║明得法讚佛。四十眾中，各先長行得法，即經家序
X07n0234_p0661c03║列。後說偈讚，即當時所陳。然眾集、偈讚，並在一時，
X07n0234_p0661c04║文累書故，編之作次。而各得一者，顯佛德無盡故。
X07n0234_p0661c05║乘別入總，盡眾不能及故。故海慧云：如來境界無
X07n0234_p0661c06║有邊，各隨解脫能觀見。而普賢得十，顯等佛無盡
X07n0234_p0661c07║故。文中，先異生三：初、諸天三：初、色界，有五：初、自在
X07n0234_p0661c08║天長行得法。初、法身解脫。
X07n0234_p0661c09║所謂妙𦦨海大自在天王（至）寂靜方便力解脫門。
X07n0234_p0661c10║法界、虗空。界即用所徧處，空即事空。法界之言，義
X07n0234_p0661c11║兼事理。謂非但徧空，亦徧空內色心等事，及空有
X07n0234_p0661c12║稱真之理。又但言空，則一重徧。今云法界，則重重
X07n0234_p0661c13║皆徧。何者？謂空界容一一塵處及彼事物，一一塵
X07n0234_p0661c14║中皆稱真故，各有無邊剎海，佛身大用皆悉充滿。
X07n0234_p0661c15║故下頌云無窮盡也。言寂靜者，體也。然有二義：一、
X07n0234_p0661c16║明前大用，用無用相，不礙常寂；二、由此智用，即寂
X07n0234_p0661c17║同真。是故隨一一用，徧一切處也。言方便者，用也。
X07n0234_p0661c18║亦有二義：一、明前寂無寂相，不礙大用；二、內同真
X07n0234_p0661c19║性，不礙外應群機。故云方便。寂用無礙，所以稱力。
X07n0234_p0661c20║△二、智身解脫。
X07n0234_p0661c21║自在名稱光天王，得普觀一切法悉自在解脫門。
X07n0234_p0661c22║此有三義：一、以普眼於一切法無不能觀，二、觀一
X07n0234_p0661c23║切法不壞事而全理，三、於一法中見一切而無礙，
X07n0234_p0661c24║並名自在。△三、自相解脫。
X07n0234_p0662a01║清淨功德眼天王（至）不來不去無功用行解脫門。
X07n0234_p0662a02║亦有二義：一、知不生等內證真理；二、無功用行外
X07n0234_p0662a03║應群機。然不生等佛法之體，釋有多門，略申一兩：
X07n0234_p0662a04║一、別釋，以不生滅約境，不來去約行。初不生滅，略
X07n0234_p0662a05║有五義：一、就徧計，由是妄執無法可生滅也。又情
X07n0234_p0662a06║有即是理無，故不生也；理無即是情有，故不滅也。
X07n0234_p0662a07║不滅不生，是一法也。又求徧計相不可得，故不生；
X07n0234_p0662a08║能顯無相性，故不滅。不滅即不生，亦一法也。二、就
X07n0234_p0662a09║緣起性，謂法無自體，攬緣而起，生即無生。既本不
X07n0234_p0662a10║生，故無可滅也。又緣起無性故不生，無性緣起故
X07n0234_p0662a11║不滅。中論云：以有空義故，一切法得成。是故不生
X07n0234_p0662a12║即不滅，不滅即不生，為一物也。又推緣無起故不
X07n0234_p0662a13║生，能顯無生性故不滅。三、約圓成性，謂非是有為，
X07n0234_p0662a14║故無彼生滅相也。又非妄心境故不生，聖智所證
X07n0234_p0662a15║故不滅。又體非遷變故不生，隨緣令法起故不滅。
X07n0234_p0662a16║不滅即不生，為一物也。四、通就三性混融於一法
X07n0234_p0662a17║上，就徧計故不生，就圓成故不滅，就依他故亦不
X07n0234_p0662a18║生亦不滅，就三無性故非不生非不滅。五、然此四
X07n0234_p0662a19║句合為一聚，圓融無礙，頓思可見。二、不來不去者，
X07n0234_p0662a20║約行，謂正智背捨妄執而無去，向證真理而不來；
X07n0234_p0662a21║又依體起用而不去，應機現前而不來；又往應群
X07n0234_p0662a22║機而不去，恒歸寂滅而不來。不來即是不去，無二
X07n0234_p0662a23║為一味也。由此大智無念應機，如摩尼天鼓無思
X07n0234_p0662a24║成事，故云無功用行也。△二、通釋者。不生不滅，亦
X07n0234_p0662b01║可約行。不來不去，亦可約境。謂妄念斯寂，猶若虗
X07n0234_p0662b02║空，何生何滅？又雖起大用，見心無生。用謝歸寂，了
X07n0234_p0662b03║本無滅。又常稱真理，寂照居懷。於此心中，有何生
X07n0234_p0662b04║滅？約境釋不來去者，猶如空華，無可去來。又緣會
X07n0234_p0662b05║即來，來無所從，故無來。緣謝而去，去無所至，故無
X07n0234_p0662b06║去。又諸法即如，如豈來去？△三、展轉釋。又何以不
X07n0234_p0662b07║生滅？由無來去故。何以不來去？由無生滅故。又既
X07n0234_p0662b08║無來去，則非一異。不生不滅，則無斷無常。智契前
X07n0234_p0662b09║理，故無功用。不礙生等，故云行也。是則不生之生，
X07n0234_p0662b10║生之不生。無功用故常，寂行故常用。寂用無二，是
X07n0234_p0662b11║於功用得解脫也。斯為正法之要，義味難盡，無厭
X07n0234_p0662b12║繁文。△四、觀義解脫。
X07n0234_p0662b13║可愛樂大慧天王（至）一切法真實相智慧海解脫門。
X07n0234_p0662b14║現見之言，揀比知故。真實相言，略有三義：一、以智
X07n0234_p0662b15║觀事實，事不虗故，故下經云：觀有為法如實相。二、
X07n0234_p0662b16║以慧觀理實，所謂無相，無相不相，名為實相。三、以
X07n0234_p0662b17║無礙智知無二實，窮實故深，盡邊故廣，稱智慧海，
X07n0234_p0662b18║不為相縛，是解脫門。△五、慈障解脫。
X07n0234_p0662b19║不動光自在天王（至）大方便定解脫門。
X07n0234_p0662b20║離諸危怖曰安，適悅身心曰樂。見佛則獲二利，故
X07n0234_p0662b21║安樂也。煩惱不生，故得定也。佛德難思，故樂定無
X07n0234_p0662b22║邊，斯為大方便也。△六、悲障解脫。
X07n0234_p0662b23║妙莊嚴眼天王得令觀寂靜法滅諸癡闇怖解脫門。
X07n0234_p0662b24║眾生癡故造業，造業故受苦，闇故不見未來，不見
X07n0234_p0662c01║未來即顛墮故。大怖之極，莫越愚癡。令觀本寂，則
X07n0234_p0662c02║癡相本空，尚不造善，豈當為惡？△七、業障解脫。
X07n0234_p0662c03║善思惟光明天王（至）不起一切諸有思惟業解脫門。
X07n0234_p0662c04║佛現十方，是無邊境，了無依性，稱為善入。尚不依
X07n0234_p0662c05║佛，寧造業思？△八、無相解脫。
X07n0234_p0662c06║不愛樂大智天王（至）而不動無所依解脫門。
X07n0234_p0662c07║雖身應十方寂然不動，智宣諸法怕爾無依，不取
X07n0234_p0662c08║於相如如不動故。△九、名相解脫。
X07n0234_p0662c09║普音莊嚴幢天王，得入佛寂靜境界現光明解脫門。
X07n0234_p0662c10║佛智契如，名入寂境。寂而能應，故普徧十方。身智
X07n0234_p0662c11║發光，又令物入。無相故靜，無名故寂。△十、能益自
X07n0234_p0662c12║他解脫。
X07n0234_p0662c13║名稱光善精進天王（至）廣大境界為所緣解脫門。
X07n0234_p0662c14║此天王名，與前列中少倒。前名極精進名稱光，上
X07n0234_p0662c15║下諸文多有此例，或義存名異，或廣略參差，皆譯
X07n0234_p0662c16║者不善會耳。法門名住自等者，此離二取相，能益
X07n0234_p0662c17║自他解脫門。自悟處者，即離覺所覺，自覺聖智常
X07n0234_p0662c18║現前也。而以無邊等者，謂緣無邊法界，度無邊眾
X07n0234_p0662c19║生，得廣大菩提也。△二、偈頌讚佛二：初、彰說儀。
X07n0234_p0662c20║爾時，妙𦦨海天王承佛威力（至）而說頌言。
X07n0234_p0662c21║𦦨海是當眾上首，仰承佛力，為眾申心。十地論云：
X07n0234_p0662c22║承佛力者，顯無我慢；普觀十方，示無偏心。今觀己
X07n0234_p0662c23║眾，通局小異耳。然頌總有四種：一、名阿耨窣覩婆
X07n0234_p0662c24║頌，此不問長行與偈，但數字滿三十二，即為一偈。
X07n0234_p0663a01║二、名伽陀，此云諷頌，或名不頌，頌不頌長行故；或
X07n0234_p0663a02║名直頌，謂以偈說法故。三、名祗夜，此云應頌。四、名
X07n0234_p0663a03║縕䭾南，此云集施頌，謂以少言攝集多義，施他誦
X07n0234_p0663a04║持故。今此即伽陀頌也。下皆準之。為何意故，經多
X07n0234_p0663a05║立頌？略有八義：一、少字攝多義故，二、諸讚歎者多
X07n0234_p0663a06║以偈頌故，三、為鈍根重說故，四、為後來之徒故，五、
X07n0234_p0663a07║隨意樂故，六、易受持故，七、增明前說故，八、長行未
X07n0234_p0663a08║說故。今此正唯前二，義兼五、六。△二、正說中十偈
X07n0234_p0663a09║次第各一。法門結集，取此以為長行，非此頌前也。
X07n0234_p0663a10║然此中長行與偈有多不同，謂偈字則定長行多
X07n0234_p0663a11║少不同，而長行則約天得法，偈中即是歎佛，此必
X07n0234_p0663a12║然也。若二文互望，或因果之殊，或體用有別，或互
X07n0234_p0663a13║相影略，或難易更陳，或法喻不同，或能所遞舉，故
X07n0234_p0663a14║傳授者善消息之。二文相映，於義易了。二，正說。
X07n0234_p0663a15║佛身普徧諸大會（至）為救世間而出現。
X07n0234_p0663a16║初二句即前所徧法界虗空，兼明能徧佛身，則十
X07n0234_p0663a17║身皆徧。無窮盡者：一、出現無盡，若高山之出雲；二、
X07n0234_p0663a18║非滅盡法，猶虗空之常住。次句寂靜也。由無性故，
X07n0234_p0663a19║不可取為一異、俱不俱等。後句方便，合二為力。此
X07n0234_p0663a20║偈是說者自法，故不結天名。下並準知。
X07n0234_p0663a21║如來法王出世間（至）此自在名之所證。
X07n0234_p0663a22║初句是上自在，佛為法王於法自在故；次句觀也；
X07n0234_p0663a23║第三句普也；後句結法屬人，為他說故。然其結名
X07n0234_p0663a24║義同法門，恐繁不配，他皆倣此。
X07n0234_p0663b01║佛不思議離分別（至）如是淨眼能觀見。
X07n0234_p0663b02║初句無功用也。不思議是標，離分別是釋。次句即
X07n0234_p0663b03║不生等，相即生等，無即不義。第三句即行也。長行
X07n0234_p0663b04║約要先知法無生，方得成無功用。偈則要無分別，
X07n0234_p0663b05║方能見法無生。內證與外用同時，所以二文前後。
X07n0234_p0663b06║如來智慧無邊際（至）大慧入此深安住。
X07n0234_p0663b07║初句明廣；次句明深，即上智慧海也；第三句自見
X07n0234_p0663b08║法實，故能令物不迷事理。
X07n0234_p0663b09║如來功德不思議（至）不動自在天能見。
X07n0234_p0663b10║初句方便定也，次二句與安樂也。
X07n0234_p0663b11║眾生癡闇常迷覆（至）妙眼能知此方便。
X07n0234_p0663b12║初句即前癡闇，謂長迷妄境，鎮覆真心也。次句令
X07n0234_p0663b13║觀寂靜。次句因滅無明，則得熾然。三菩提明，是前
X07n0234_p0663b14║滅義。
X07n0234_p0663b15║如來清淨妙色身（至）善思惟天所觀察。
X07n0234_p0663b16║初二句即善入無邊境，無邊境即所應處也，無有
X07n0234_p0663b17║比善也。次句無性者，感而應故。無依者，思念寂故。
X07n0234_p0663b18║由此能令物不造業。
X07n0234_p0663b19║如來音聲無限礙（至）此樂智天之解脫。
X07n0234_p0663b20║初二句即普往十方說法，次一句即不動無依。
X07n0234_p0663b21║寂靜解脫天人主（至）此無礙法嚴幢見。
X07n0234_p0663b22║初句即入寂靜境，次二句即普現光明。
X07n0234_p0663b23║佛於無邊大劫海（至）名稱光天悟斯法。
X07n0234_p0663b24║初十一字即無邊境為所緣，求菩提即自所悟處。
X07n0234_p0663c01║次句既緣其境，必起通化，前文略耳。△二、廣果天
X07n0234_p0663c02║二：初、長行得法。
X07n0234_p0663c03║復次，可愛樂法光明幢天王（至）說法斷疑解脫門。
X07n0234_p0663c04║普觀等者，此應根授法，明於不知根說法無果障
X07n0234_p0663c05║中得解脫也。斷疑生信說法果故，謂觀機識病稱
X07n0234_p0663c06║根說法藥，病無謬故疑除疾愈。
X07n0234_p0663c07║淨莊嚴海天王，得隨憶念令見佛解脫門。
X07n0234_p0663c08║隨憶念言，略有二意：一、隨念何佛，如名應之；二、隨
X07n0234_p0663c09║念有淺深，令見佛有麤妙，此於現身得解脫也。
X07n0234_p0663c10║最勝慧光明天王（至）無所依莊嚴身解脫門。
X07n0234_p0663c11║法性平等者，唯一味也。無所依者，離能所也。莊嚴
X07n0234_p0663c12║身者，證真莊嚴，即非莊嚴。故雖現世間，還如法性，
X07n0234_p0663c13║不依諸有，此於有依得解脫也。
X07n0234_p0663c14║自在智慧幢天王（至）安立不思議莊嚴海解脫門。
X07n0234_p0663c15║知世間法者，謂眾生世間心法各異，知已隨宜現
X07n0234_p0663c16║通說法，故云安立。一念速安，非人天外道所能思
X07n0234_p0663c17║議，以此莊嚴如來教海，此於安立教法遲鈍障得
X07n0234_p0663c18║解脫也。
X07n0234_p0663c19║樂寂天王（至）不思議佛剎無障礙解脫門。
X07n0234_p0663c20║一毛等者，約偈不思議解脫力也。無礙有二義：一、
X07n0234_p0663c21║唯就所現，則毛中多剎自互無礙；二、雙就能所，一
X07n0234_p0663c22║毛不大而多剎不小，一多大小皆無礙也。又由無
X07n0234_p0663c23║大小相故，此於取著障得解脫。
X07n0234_p0663c24║普智眼天王，得入普門觀察法界解脫門。
X07n0234_p0664a01║一門攝一切門，名為普門；隨一一門各全收法界，
X07n0234_p0664a02║故於其中觀察法界；深智契達，故名為入。此於隨
X07n0234_p0664a03║相中得解脫。
X07n0234_p0664a04║樂施慧天王（至）出現無邊劫常現前解脫門。
X07n0234_p0664a05║眾生無邊根器各異，應形說法種種不同，既根熟
X07n0234_p0664a06║不休故窮劫長現，此於異苦不化生障得解脫。
X07n0234_p0664a07║善種慧光明天王（至）入不思議法解脫門。
X07n0234_p0664a08║謂觀事入理，理超情表，云不思議。此於諸業，報得
X07n0234_p0664a09║解脫。
X07n0234_p0664a10║無垢寂靜光天王，得示一切眾生出要法解脫門。
X07n0234_p0664a11║法門無邊，出者為要。根器萬品，故出要難。思此於
X07n0234_p0664a12║著，相得解脫。
X07n0234_p0664a13║廣大清淨光天王（至）應化眾生令入佛法解脫門。
X07n0234_p0664a14║種種方便但隨所應終成種智，名入佛法，以大悲
X07n0234_p0664a15║出現皆等雨故，此於不欲利生得解脫。上云出要
X07n0234_p0664a16║令離妄苦，今云入法令得真樂也。△二、偈頌讚佛。
X07n0234_p0664a17║爾時可愛樂法光明幢天王（至）而說頌言。
X07n0234_p0664a18║觀己眾內三類天者，上五淨居非所被故，十偈次
X07n0234_p0664a19║第一如長行。
X07n0234_p0664a20║諸佛境界不思議（至）廣大意樂無窮盡。
X07n0234_p0664a21║前二句即所疑境界，境界之言通分齊。所觀普令
X07n0234_p0664a22║者，觀根為說。故生信解者，斷疑也。信佛大用分齊
X07n0234_p0664a23║難測，故斷佛上疑，生其正解。信佛所觀之境，則斷
X07n0234_p0664a24║法上疑，亦生正解。謂如有疑云：為存因果，非真空
X07n0234_p0664b01║耶？為是空故，無因果耶？今明秪由真空能立因果，
X07n0234_p0664b02║因果立故，乃是真空也。第四句釋一切之言，佛以
X07n0234_p0664b03║利生為意樂故，既該一切，故廣大無盡。
X07n0234_p0664b04║若有眾生堪受法（至）嚴海天王。如是見。
X07n0234_p0664b05║初句即憶念，次二句令見佛。
X07n0234_p0664b06║一切法性無所依（至）此義勝智能觀察。
X07n0234_p0664b07║初句即法性平等無依。次二句即莊嚴身，謂如法
X07n0234_p0664b08║性為嚴，故無依處。
X07n0234_p0664b09║隨諸眾生心所欲（至）此智幢王解脫海。
X07n0234_p0664b10║初句即了一切世間，次二句即一念安立不思議
X07n0234_p0664b11║莊嚴海。
X07n0234_p0664b12║過去所有諸國土（至）愛樂寂靜能宣說。
X07n0234_p0664b13║初二句即毛孔現剎，上云不思議佛剎但以橫多，
X07n0234_p0664b14║今云過去乃豎窮前際，皆示現者如鏡現像。次一
X07n0234_p0664b15║句是無障礙，令應度者見即佛神通，依佛鏡智而
X07n0234_p0664b16║觀乃法性恒爾。
X07n0234_p0664b17║一切法門無盡海（至）智眼能明此方便。
X07n0234_p0664b18║初二句即普門，次句即法界，末句義兼於入。
X07n0234_p0664b19║十方所有諸國土（至）愛樂慧旋之境界。
X07n0234_p0664b20║初二句即為一切眾生種種出現，次句即無邊劫
X07n0234_p0664b21║常現前，謂約機隱顯，佛無去來故常現也。
X07n0234_p0664b22║佛觀世法如光影（至）善種思惟能見此。
X07n0234_p0664b23║初句即觀一切世間也，次二句即入不思議法也。
X07n0234_p0664b24║若約理論深，是深非甚。今不壞事而即理，故曰甚
X07n0234_p0664c01║深。全攬理以成事，名為幽奧。處兼上二，法常寂然，
X07n0234_p0664c02║釋上義也。以諸法即寂，故不可以理事思也。
X07n0234_p0664c03║佛善了知諸境界（至）此寂靜天能悟入。
X07n0234_p0664c04║初二句示一切眾生，次句顯出要法。
X07n0234_p0664c05║世尊恒以大慈悲（至）清淨光天能演說。
X07n0234_p0664c06║初二句即觀應化眾生，次句令入佛法。△三、明三
X07n0234_p0664c07║禪天二：初、長行得法。
X07n0234_p0664c08║復次，清淨慧名稱天王（至）解脫道方便解脫門。
X07n0234_p0664c09║即寂普現，名為方便。說即是道，由說入佛解脫海
X07n0234_p0664c10║故。此於體用有礙，得解脫也。又方便言，亦通入解
X07n0234_p0664c11║脫之方便也。
X07n0234_p0664c12║最勝見天王（至）如光影普示現解脫門。
X07n0234_p0664c13║隨一切等者，謂不能普現得解脫也。光影之言略
X07n0234_p0664c14║有二釋：一、謂因光發影，影但似質而不似光，依智
X07n0234_p0664c15║現形，形隨眾樂不隨自智，隨樂即應名普示現。二、
X07n0234_p0664c16║水中之月亦名光影，謂佛月不來影現心水，影多
X07n0234_p0664c17║似月少似於水，謂水動則流光蕩瀁，水濁則似晦
X07n0234_p0664c18║魄臨池，若止而且清則圓璧皎皎，此亦隨自他意
X07n0234_p0664c19║也。此就天王且隨天眾所樂，偈就佛無不應也。
X07n0234_p0664c20║寂靜德天王，得普嚴淨一切佛境界大方便解脫門。
X07n0234_p0664c21║佛境界有二：一、如如法性是佛證境，二、十方國土
X07n0234_p0664c22║是佛化境。嚴淨亦二：離相息妄則嚴如境，萬行迴
X07n0234_p0664c23║向則嚴化境。此二無礙大方便也，此於無巧莊嚴
X07n0234_p0664c24║得解脫也。
X07n0234_p0665a01║須彌音天王，得隨諸眾生永流轉生死海解脫門。
X07n0234_p0665a02║謂大悲深厚故，隨入生死；眾生無邊故，永流轉而
X07n0234_p0665a03║示導也。此於無大悲，捨眾生障，得解脫也。
X07n0234_p0665a04║淨念眼天王，得憶念如來調伏眾生行解脫門。
X07n0234_p0665a05║佛調眾生，或折或攝，或兼二行，雖悲願多門，皆令
X07n0234_p0665a06║趣無上道。若憶念此，居然受化，不滯於權。此於勝
X07n0234_p0665a07║所，緣有忘念，障得解脫。
X07n0234_p0665a08║可愛樂普照天王得普門陀羅尼海所流出解脫門。
X07n0234_p0665a09║佛以稱法性之總持，包攝一切總持，故云普門。復
X07n0234_p0665a10║能流演無盡，故得稱海。此於聞思有妄失障，得解
X07n0234_p0665a11║脫也。
X07n0234_p0665a12║世間自在主天王，得能令眾生值佛生信藏解脫門。
X07n0234_p0665a13║謂佛出難值引之令值，信心難生勸之令生，信含
X07n0234_p0665a14║眾德所以名藏。下經云：信為寶藏第一財故。此於
X07n0234_p0665a15║嫉妬邪見障得解脫也。
X07n0234_p0665a16║光𦦨自在天王（至）聞法信喜而出離解脫門。
X07n0234_p0665a17║上令信佛，此令信法，仰依即信，領解便喜，信可趣
X07n0234_p0665a18║入，喜則奉行，因得解脫，名而出離。此於迷覆眾生，
X07n0234_p0665a19║障出離道得解脫。
X07n0234_p0665a20║樂思惟法變化天王（至）如虗空無邊無盡解脫門。
X07n0234_p0665a21║謂眾生界、法界、調伏界、虗空界皆無邊無盡，菩薩
X07n0234_p0665a22║悲智以方便界開示法界、行調伏界、等虗空界，於
X07n0234_p0665a23║有限礙障得解脫故。
X07n0234_p0665a24║變化幢天王，得觀眾生無量煩惱普悲智解脫門。
X07n0234_p0665b01║由悲故憐愍，由智故觀察，觀察煩惱知病行已化
X07n0234_p0665b02║而度之，此於無悲無方便障得解脫也。△二、偈頌
X07n0234_p0665b03║讚佛。
X07n0234_p0665b04║爾時清淨慧名稱天王（至）而說頌言。
X07n0234_p0665b05║十一頌，初十次第如前長行，依梵本列名中，此長
X07n0234_p0665b06║行闕。第十一天，彼名星宿音。妙莊嚴天王下，言妙
X07n0234_p0665b07║音者，略而未迴。
X07n0234_p0665b08║了知法性無礙者（至）令眾同歸解脫海。
X07n0234_p0665b09║初二句是了達方便，依法性而現故；後二句說即
X07n0234_p0665b10║是道，說不思議解脫令眾同歸。
X07n0234_p0665b11║如來處世無所依（至）此勝見王所入門。
X07n0234_p0665b12║初二句明光影普現，無依故如影。第三句成上二
X07n0234_p0665b13║義，以無生故如影。無依略不明，隨天所樂。
X07n0234_p0665b14║無量劫海修方便（至）寂靜德天之所悟。
X07n0234_p0665b15║初句標方便無量劫修，兼顯大義。次二句正明方
X07n0234_p0665b16║便嚴佛境界。
X07n0234_p0665b17║眾生愚癡所覆障（至）此須彌音之解脫。
X07n0234_p0665b18║初二句即眾生永流轉，謂無明所盲，覆本淨心，造
X07n0234_p0665b19║業受身，故恒居生死。次句即隨而示之。
X07n0234_p0665b20║諸佛所行無上道（至）淨眼諦觀能悉了。
X07n0234_p0665b21║總相頌。佛調生行，初句高，次句深，後句廣。
X07n0234_p0665b22║如來恒以總持門（至）普照天王此能入。
X07n0234_p0665b23║初二句即普門陀羅尼，次句即所流出。示教者，示
X07n0234_p0665b24║其善惡，教使修行，稱性無偏，故偏而無盡。
X07n0234_p0665c01║如來出世甚難值（至）此自在天之所得。
X07n0234_p0665c02║初二句值佛，次句生信藏。不信即佛難值，正信唯
X07n0234_p0665c03║佛能生。既值佛生信，反覆相成，今之一遇，何得不
X07n0234_p0665c04║信？
X07n0234_p0665c05║佛說法性皆無性（至）光𦦨天王能善了。
X07n0234_p0665c06║初二句即所聞之法，以無性為法之真性。次句即
X07n0234_p0665c07║令眾生信喜出離，淨則出不信，濁成無漏故。
X07n0234_p0665c08║三世如來功德滿（至）如是樂法能開演。
X07n0234_p0665c09║初句能調伏人，前因此果耳。化眾生界即調伏行，
X07n0234_p0665c10║無邊無盡為不思議，思惟悅生是名為入。
X07n0234_p0665c11║眾生沒在煩惱海（至）此化幢王所觀境。
X07n0234_p0665c12║初二句即眾生無量煩惱，謂利鈍二使、愛見羅剎，
X07n0234_p0665c13║皆甚可怖也。次句以悲愍之，以智令離。
X07n0234_p0665c14║如來恒於大光明（至）此妙音天所入門。
X07n0234_p0665c15║既闕長行，對名略顯。初二句星宿莊嚴義也，謂佛
X07n0234_p0665c16║光流於法界粲若星羅。次句即妙音莊嚴化眾生
X07n0234_p0665c17║事，不出三輪。上云妙音，舉一立稱耳。若長行立名，
X07n0234_p0665c18║應云得於光現佛輪攝化解脫門。△四、二禪天二：
X07n0234_p0665c19║初、長行得法。
X07n0234_p0665c20║復次，可愛樂光明天王（至）銷滅世間苦解脫門。
X07n0234_p0665c21║二義：一、內證真樂。經論共說樂有五種，謂：一、因，二、
X07n0234_p0665c22║果，三、苦對除，四、斷受，五、無惱害。無惱害樂更有四
X07n0234_p0665c23║種，謂：出家遠離樂、禪定適悅樂、菩提覺法樂、涅槃
X07n0234_p0665c24║寂靜樂。今當第四。若通取受字，兼禪定、菩提，則含
X07n0234_p0666a01║因果。言恒受者，以無所受受諸受故。若待境界，即
X07n0234_p0666a02║非恒也。二、而能降下。外建大義，降神現相，除苦因
X07n0234_p0666a03║果。此於涅槃體用障，得解脫門。
X07n0234_p0666a04║清淨妙光天王（至）一切眾生喜樂藏解脫門。
X07n0234_p0666a05║謂無緣大悲，與性海相應，拔世憂患故，出生喜樂，
X07n0234_p0666a06║無盡名藏。此於惱害，心得解脫。
X07n0234_p0666a07║自在音天王（至）一切眾生福德力解脫門。
X07n0234_p0666a08║修福德因，感依正果，福之力也。雖多人多劫所感，
X07n0234_p0666a09║念劫融之頓現，此於時劫得解脫也。
X07n0234_p0666a10║最勝念智天王（至）皆悉如虗空清淨解脫門。
X07n0234_p0666a11║謂以佛力不動，成住壞三皆如空劫，常清淨也。此
X07n0234_p0666a12║於遷變得解脫也。
X07n0234_p0666a13║可愛樂淨妙音天王（至）一切聖人法解脫門。
X07n0234_p0666a14║謂信樂佛菩薩法，敬奉修行，則於二障得解脫也。
X07n0234_p0666a15║善思惟音天王（至）一切地義及方便解脫門。
X07n0234_p0666a16║地謂地智，義謂清淨，即離念超心地也。方便者，教
X07n0234_p0666a17║導及入地之由入住出等也。以無盡辨演無盡法，
X07n0234_p0666a18║故能經劫。
X07n0234_p0666a19║演莊嚴音天王（至）大供養方便解脫門。
X07n0234_p0666a20║通有二義：一、現多身與多供，供於多佛，皆稱真故，
X07n0234_p0666a21║名大方便，即長行意；二、一念八相徧法界故，名大
X07n0234_p0666a22║方便，即偈中意。於上自在，名為解脫。
X07n0234_p0666a23║甚深光音天王，得觀察無盡神通智慧海解脫門。
X07n0234_p0666a24║於定慧障得解脫也。
X07n0234_p0666b01║廣大名稱天王（至）出現世間方便力解脫門。
X07n0234_p0666b02║果滿應機，此於現身化生，無堪任性得解脫。
X07n0234_p0666b03║最勝淨光天王（至）發生深信愛樂藏解脫門。
X07n0234_p0666b04║見佛大願雲：愛樂隨學此，於自輕障得解脫。△二、
X07n0234_p0666b05║偈頌讚佛。
X07n0234_p0666b06║爾時可愛樂光明天王（至）而說頌言。
X07n0234_p0666b07║我念如來昔所行（至）以佛威神令悉見。
X07n0234_p0666b08║前三句明寂靜樂，通舉因樂以顯果樂。後句降現
X07n0234_p0666b09║之用。
X07n0234_p0666b10║佛身無相離眾垢（至）此是妙光之解脫。
X07n0234_p0666b11║初句即所相應海。次句即能應大悲，大悲荷物，故
X07n0234_p0666b12║名為地。次句即生喜藏，憂除故喜，患除故樂。
X07n0234_p0666b13║佛法廣大無涯際（至）自在音天解脫力。
X07n0234_p0666b14║初句能現，次二所現。
X07n0234_p0666b15║佛神通力無與等（至）勝念解脫之方便。
X07n0234_p0666b16║初二句即普使成住等。次句如虗空清淨，以三災
X07n0234_p0666b17║彌綸，而淨土不毀故。然三四二偈，似有前却，且順
X07n0234_p0666b18║文釋耳。
X07n0234_p0666b19║如諸剎海微塵數（至）此妙音天法門用。
X07n0234_p0666b20║初二句，咸敬奉是愛樂，餘是聖人。次一句，即上法
X07n0234_p0666b21║及信受也。
X07n0234_p0666b22║佛於無量大劫海（至）善思音天知此義。
X07n0234_p0666b23║初句經劫住，次二句即地義，方便無邊是一切也。
X07n0234_p0666b24║如來神變無量門（至）此莊嚴音之解脫。
X07n0234_p0666c01║通頌八相普周，略無供養。
X07n0234_p0666c02║威力所持能演說（至）此光音天解脫門。
X07n0234_p0666c03║初句是前智慧，次句神通，次句無盡及海，以隨根
X07n0234_p0666c04║令淨是深廣故。
X07n0234_p0666c05║如來智慧無邊際（至）廣大名天悟斯道。
X07n0234_p0666c06║初二句即德海滿足，次句出現世間。
X07n0234_p0666c07║佛昔修習菩提行（至）最勝光聞大歡喜。
X07n0234_p0666c08║三句通明前昔誓願力，第四結中便顯深信愛樂
X07n0234_p0666c09║藏，以文云大歡喜故。△五、初禪天二：初、長行得法。
X07n0234_p0666c10║復次，尸棄梵王（至）所行清淨無染著解脫門。
X07n0234_p0666c11║大用應機，故普徧說法；用而常寂，故行淨無染。得
X07n0234_p0666c12║心無行，故行淨；了境無相，故無染。
X07n0234_p0666c13║慧光梵王得使一切眾生入禪住解脫門。
X07n0234_p0666c14║佛為定境，住定則所見深故。
X07n0234_p0666c15║善思慧光明梵王，得普入一切不思議法解脫門。
X07n0234_p0666c16║法海難量，名：不思議；一言演盡，名為：普入。
X07n0234_p0666c17║普雲音梵王，得入諸佛一切音聲海解脫門。
X07n0234_p0666c18║圓音隨類，名音聲海，要無分別，方入佛聲。
X07n0234_p0666c19║觀世言音自在梵王（至）教化一切眾生方便解脫門。
X07n0234_p0666c20║化生即是趣菩提行，故以宿住智明記。
X07n0234_p0666c21║寂靜光明眼梵王（至）業報相各差別解脫門。
X07n0234_p0666c22║眾生報異，隨業有差，佛示現受，令生正信。
X07n0234_p0666c23║普光明梵王（至）品類差別皆現前調伏解脫門。
X07n0234_p0666c24║於法自在，方能隨類調生。
X07n0234_p0667a01║變化音梵王（至）清淨相寂滅行境界解脫門。
X07n0234_p0667a02║佛身無相，等法性之清淨現，而同化為寂滅之行
X07n0234_p0667a03║矣。
X07n0234_p0667a04║光耀眼梵王（至）無依止常勤出現解脫門。
X07n0234_p0667a05║不著諸有故能常現，三業無邊更無可依。
X07n0234_p0667a06║悅意海音梵王，得常思惟觀察無盡法解脫門。
X07n0234_p0667a07║觀性無相，猶如虗空，何有可盡？察用隨宜，如擊水
X07n0234_p0667a08║文，隨擊隨生，復何可盡？△二、偈頌讚佛。
X07n0234_p0667a09║爾時尸棄大梵王承佛威力（至）而說頌言。
X07n0234_p0667a10║上首觀眾，開成四天，合即梵，身即眾。亦有經云：梵
X07n0234_p0667a11║眾、梵身、梵輔、梵眷屬。身即是眾，輔即眷屬。
X07n0234_p0667a12║佛身清淨常寂滅（至）譬如空雲如是見。
X07n0234_p0667a13║初句法身普徧道場；次句知光說法；次句行淨無
X07n0234_p0667a14║染境相，知行既亡，則大用影像亦寂；後句通以喻
X07n0234_p0667a15║顯，雲不離空，空不礙雲，以況寂用。
X07n0234_p0667a16║佛身如是定境界（至）此慧光王之所悟。
X07n0234_p0667a17║初二句入禪之境。如來法身即是心性，若能觀之，
X07n0234_p0667a18║為上定故。次句示入。方便雖多，同入一寂。
X07n0234_p0667a19║佛剎微塵法門海（至）善思慧光之解脫。
X07n0234_p0667a20║初句即不思議法，次二句明普入義，以一言說盡
X07n0234_p0667a21║故。一言說盡之辨，劫海亦不能窮，顯法無盡也。約
X07n0234_p0667a22║能包，則一言說盡；約能久，則劫海莫窮。然一言但
X07n0234_p0667a23║說剎塵，未是無盡。設欲一言盡者，則二、三兩句相
X07n0234_p0667a24║違，一言說盡，劫海更何所演而得無窮？更有所演，
X07n0234_p0667b01║前則不盡，又不可重說。若欲通者，總望則可說盡，
X07n0234_p0667b02║隱映重重，則不可盡。如擊水文，小擊、大擊、徧擊，各
X07n0234_p0667b03║隨文生，盡未來際擊，盡未來文生，為難思法也。
X07n0234_p0667b04║諸佛圓音等世間（至）普音梵天如是悟。
X07n0234_p0667b05║圓音之義，文略有三義：一、廣無邊，二、別詮表，三、無
X07n0234_p0667b06║分別。如次三句，餘如出現品辨。
X07n0234_p0667b07║三世所有諸如來（至）自在音天之解脫。
X07n0234_p0667b08║初二句即教化眾生方便行，三世諸佛皆以利他
X07n0234_p0667b09║為向菩提自清淨業故。次句前就梵王故云憶念，
X07n0234_p0667b10║今據如來故身現耳。一毛尚現，何況全身。
X07n0234_p0667b11║一切眾生業差別（至）寂靜光天能悟入。
X07n0234_p0667b12║初句業相差別，次句報相差別，次句現同世間。
X07n0234_p0667b13║無量法門皆自在（至）此是普光之境界。
X07n0234_p0667b14║前二句即隨類調生，調法自在，故能隨類廣徧。次
X07n0234_p0667b15║句顯明前義，無思成事故。
X07n0234_p0667b16║佛身如空不可盡（至）變化音王悟斯道。
X07n0234_p0667b17║初二句明佛體性，即前清淨寂滅。不可盡下，略顯
X07n0234_p0667b18║四義如空。次句佛用應現為行，故皆如化不失寂
X07n0234_p0667b19║滅。
X07n0234_p0667b20║如來身相無有邊（至）光耀天王入此門。
X07n0234_p0667b21║初二句所現無有邊，次句勤觀無依著。
X07n0234_p0667b22║法王安處妙法宮（至）此海音王之解脫。
X07n0234_p0667b23║初二句常思大用無盡，謂安住大悲宮能現大事
X07n0234_p0667b24║故。次句常觀法體無盡。△二、欲界諸天七：初、他化
X07n0234_p0667c01║天王二：初、長行得法。
X07n0234_p0667c02║復次，自在天王（至）無量眾生自在藏解脫門。
X07n0234_p0667c03║謂現眾生前自在調伏，使其成熟化法無盡，故名
X07n0234_p0667c04║為藏。
X07n0234_p0667c05║善目主天王（至）樂令入聖境界樂解脫門。
X07n0234_p0667c06║觀世樂相皆苦故應捨，觀世樂性即入聖樂。
X07n0234_p0667c07║妙寶幢冠天王（至）種種欲解令起行解脫門。
X07n0234_p0667c08║隨樂斷疑，令起正行。
X07n0234_p0667c09║勇猛慧天王得普攝為一切眾生所說義解脫門。
X07n0234_p0667c10║一音普攝諸義，徧於時處，為物而說。
X07n0234_p0667c11║妙音句天王（至）增進自所行解脫門。
X07n0234_p0667c12║倣佛修慈
X07n0234_p0667c13║妙光幢天王（至）摧滅一切憍慢幢解脫門。
X07n0234_p0667c14║大悲十力摧彼高慢而無摧心，故云示現。
X07n0234_p0667c15║寂靜境天王，得調伏一切世間瞋害心解脫門。
X07n0234_p0667c16║以智慧光照諸世間，令離三毒之闇，則無惡趣之
X07n0234_p0667c17║果。瞋癡障重，故與偈互陳。
X07n0234_p0667c18║妙輪莊嚴幢天王（至）佛隨憶念悉來赴解脫門。
X07n0234_p0667c19║念佛三昧純熟故，隨念何佛即能得見，如休捨解
X07n0234_p0667c20║脫等。
X07n0234_p0667c21║華光慧天王，得隨眾生心念普現成正覺解脫門。
X07n0234_p0667c22║應念現成。
X07n0234_p0667c23║因陀羅妙光天王（至）大威力自在法解脫門。
X07n0234_p0667c24║寂用自在，現世調生，總名威力。△二、偈頌讚佛。
X07n0234_p0668a01║爾時自在天王承佛威力（至）而說頌言。
X07n0234_p0668a02║佛身周徧等法界（至）於法自在能開悟。
X07n0234_p0668a03║初句體徧，次句用周，故能現前。次句教藏能成，後
X07n0234_p0668a04║句所成自在。開於法藏，悟深法門，即成熟也。
X07n0234_p0668a05║世間所有種種樂（至）妙眼天王觀見此。
X07n0234_p0668a06║初二句二樂，次句令入。
X07n0234_p0668a07║如來出現徧十方（至）勇猛慧天之解脫。
X07n0234_p0668a08║三四可知。
X07n0234_p0668a09║世間所有廣大慈（至）此妙音天之所得。
X07n0234_p0668a10║三句共顯如來大慈。初二句舉劣顯勝，次句以喻
X07n0234_p0668a11║正顯。謂世慈有相，若須彌之高，大海之廣，終可傾
X07n0234_p0668a12║盡。佛慈稱性，若芥子之空，投刃之地，即不可盡。又
X07n0234_p0668a13║如空有，普覆常攝，廣容無礙，難壞無盡，略舉一無
X07n0234_p0668a14║盡耳。
X07n0234_p0668a15║一切眾生慢高山（至）此妙輪幢之解脫。
X07n0234_p0668a16║文並可知。
X07n0234_p0668a17║如來自在不可量（至）此解脫門華慧入。
X07n0234_p0668a18║初二句，明佛體普徧，無成不成。次句，隨眾生心，現
X07n0234_p0668a19║成正覺。
X07n0234_p0668a20║無量無邊大劫海（至）此主光天之所悟。
X07n0234_p0668a21║普現十方，即普入一切世間；餘皆威力自在。△二、
X07n0234_p0668a22║化樂天二：初、長行得法。
X07n0234_p0668a23║復次，善化天王得開示一切業變化他解脫門。
X07n0234_p0668a24║為物開示諸行如化，化雖體虗而有作用為力，業
X07n0234_p0668b01║又從緣無性而報不亡。
X07n0234_p0668b02║寂靜音光明天王，得捨離一切攀緣解脫門。
X07n0234_p0668b03║攀取緣慮，是惑病之本。若心境無得，則捨攀緣。
X07n0234_p0668b04║變化力光明天王（至）令智慧圓滿解脫門。
X07n0234_p0668b05║闇滅智生，如月盈缺。
X07n0234_p0668b06║莊嚴主天王，得示現無邊悅意聲解脫門。
X07n0234_p0668b07║梵聲微妙，故云悅意。應徧十方，故云無邊。
X07n0234_p0668b08║念光天王，得了知一切佛無盡福德相解脫門。
X07n0234_p0668b09║此義三義：一、福德之相，有十蓮華藏世界微塵數，
X07n0234_p0668b10║故無有盡。二、謂清淨慈門等，無限因所生故，一一
X07n0234_p0668b11║因果皆稱真故，一一即無有盡，皆同虗空。三、大慈
X07n0234_p0668b12║悲行，是福德相，使盲聾視聽等，皆慈善根力。故涅
X07n0234_p0668b13║槃經中，有聞讚佛為大福德，怒云：生經七日，母便
X07n0234_p0668b14║命終，豈謂大福德相？讚者云：年志俱盛，而不卒暴，
X07n0234_p0668b15║打之不瞋，罵之不報，是故我言大福德相。怒者聞
X07n0234_p0668b16║而心伏，故慈為無盡福相，然與前義相成。
X07n0234_p0668b17║最上雲音天王（至）過去一切劫成壞次第解脫門。
X07n0234_p0668b18║三達圓智，了三世劫。此就天王，且言宿住耳。
X07n0234_p0668b19║勝光天王得開悟，一切眾智解脫門。
X07n0234_p0668b20║此門闕偈，上下文中屢有開悟，即同法華開示悟
X07n0234_p0668b21║入，以開攝示、以悟攝入，謂開示約能化、悟入約所
X07n0234_p0668b22║化。彼論云：開者無上義，謂除一切智智更無餘事，
X07n0234_p0668b23║即雙開菩提涅槃，謂以知見之性為涅槃、知見之
X07n0234_p0668b24║相為菩提，眾生本有障翳不現，佛為開除則本智
X07n0234_p0668c01║顯故。示者同義，三乘同法身故。悟者不知義，不知
X07n0234_p0668c02║唯一實事故，今令知成報身菩提故。入者令證不
X07n0234_p0668c03║退轉地故，即是因義，為證初地已上為菩提涅槃
X07n0234_p0668c04║因故。廣如彼釋。
X07n0234_p0668c05║妙髻天王得舒光，疾滿十方虗空界解脫門。
X07n0234_p0668c06║稱性之光，有何難徧？
X07n0234_p0668c07║喜慧天王得一切所作無能壞精進力解脫門。
X07n0234_p0668c08║謂契理具修，長劫無倦，故眾魔外道所不能摧。
X07n0234_p0668c09║華光髻天王，得知一切眾生業所受報解脫門。
X07n0234_p0668c10║善惡等殊，苦樂等異，皆知性相。
X07n0234_p0668c11║普見十方天王（至）眾生形類差別解脫門。
X07n0234_p0668c12║無邊品類，一毛頓現，更無來去，尤顯難思。△二、偈
X07n0234_p0668c13║頌讚佛。
X07n0234_p0668c14║爾時善化天王承佛威力（至）而說頌言。
X07n0234_p0668c15║脫於第七，唯有十偈：
X07n0234_p0668c16║世間業性不思議（至）一切眾生差別業。
X07n0234_p0668c17║初句總，次句開示，後二句顯。如化力差別業者，果
X07n0234_p0668c18║不亡故。
X07n0234_p0668c19║種種觀佛無所有（至）此法寂音之所見。
X07n0234_p0668c20║初句所攀緣，後二無得。然緣境有二：一、真，二、妄。真
X07n0234_p0668c21║佛有緣亦成妄惑，況於妄耶？種種觀者，五求不得
X07n0234_p0668c22║故。謂佛有耶？常見為惑。謂佛無耶？耶見深厚。四句
X07n0234_p0668c23║百非所不能加，故無所有。非唯一佛，十方亦然，應
X07n0234_p0668c24║化示現非真實故。求實無得即見真身，真即無緣，
X07n0234_p0669a01║佛尚應捨，何況餘境？
X07n0234_p0669a02║佛於劫海修諸行（至）入此解脫莊嚴主。
X07n0234_p0669a03║三四可知。
X07n0234_p0669a04║世間所有眾福力（至）此念光天所觀見。
X07n0234_p0669a05║初二句福德相，次句無盡相。相好經云盡人中福
X07n0234_p0669a06║不及一天，乃至云盡世間不及如來一相等。
X07n0234_p0669a07║三世所有無量劫（至）最上雲音所了知。
X07n0234_p0669a08║約天之智普知，約佛一毛能現。
X07n0234_p0669a09║十方虗空可知量（至）妙髻天王已能悟。
X07n0234_p0669a10║初二句明毛孔過空，謂靈智證理非如虗空，真理
X07n0234_p0669a11║超事故亦非比。無限理智不可分析，隨其少分則
X07n0234_p0669a12║融攝重重，故一毛之量便越虗空。次句別示越相，
X07n0234_p0669a13║謂毛孔不大而無涯，即廣陋無礙，故杜絕思議之
X07n0234_p0669a14║境。前即光外展，今即一毛內廣，文綺互耳。一毛本
X07n0234_p0669a15║自徧空，十方豈得難滿？
X07n0234_p0669a16║佛於曩世無量劫（至）喜慧能知此法門。
X07n0234_p0669a17║初句長時修，次句無餘修，次句無間修，具此三修
X07n0234_p0669a18║故進力難壞。而言廣大波羅蜜者，至第五經釋。
X07n0234_p0669a19║業性因緣不可思（至）此是華光之入處。
X07n0234_p0669a20║初句總顯業之性相，即緣生果報之不亡，便是無
X07n0234_p0669a21║性之非有，故不可有無思也。次句佛如是說，天如
X07n0234_p0669a22║是知。次句以法性示業性。
X07n0234_p0669a23║汝應觀佛一毛孔（至）此普見王之所了。
X07n0234_p0669a24║初二句小，一現大多，為一難思。次句現時不來，不
X07n0234_p0669b01║現不去，又難思也。
X07n0234_p0669b02║
X07n0234_p0669b03║大方廣佛華嚴經疏卷第七