X07n0234_p0676b06║
X07n0234_p0676b07║
X07n0234_p0676b08║
X07n0234_p0676b09║大方廣佛華嚴經疏卷第九
X07n0234_p0676b10║清凉山沙門　澄觀　述
X07n0234_p0676b11║晉水沙門　（淨源）　錄疏注經
X07n0234_p0676b12║△第六、緊那羅王，二：初、長行得法。
X07n0234_p0676b13║復次，善慧光明天（至）得普生一切喜樂業解脫門。
X07n0234_p0676b14║世喜樂業，皆因佛生。
X07n0234_p0676b15║妙華幢緊那羅王（至）令一切受安樂解脫門。
X07n0234_p0676b16║聞深適神故，法喜無上，終得涅槃無盡安樂。
X07n0234_p0676b17║種種莊嚴緊那羅王（至）清淨信解藏解脫門。
X07n0234_p0676b18║佛德深廣，信亦包含。
X07n0234_p0676b19║悅意吼聲緊那羅王（至）令聞者離憂怖解脫門。
X07n0234_p0676b20║音演真法令聞故，妄憂除而意悅。
X07n0234_p0676b21║寶樹光明緊那羅王（至）令覺悟所緣解脫門。
X07n0234_p0676b22║達境唯心而本空，則安立眾生於覺悟。
X07n0234_p0676b23║普樂見緊那羅王，得示現一切妙色身解脫門。
X07n0234_p0676b24║難遇益生，所以示現，相嚴常住，名為妙色。
X07n0234_p0676c01║最勝光莊嚴緊那羅王（至）所從生業解脫門。
X07n0234_p0676c02║大知、普慈是二嚴果，一切智因是能生業。
X07n0234_p0676c03║微妙華幢緊那羅王（至）業所生報解脫門。
X07n0234_p0676c04║業細難窮，自觀示物。
X07n0234_p0676c05║動地力緊那羅王，得恒起一切利益眾生事解脫門。
X07n0234_p0676c06║神通益物，無間稱恒。
X07n0234_p0676c07║威猛主緊那羅王（至）巧攝御解脫門。
X07n0234_p0676c08║知機巧化，謂攝心正智，御心如境。△二、偈頌讚佛。
X07n0234_p0676c09║爾時善慧光明天緊那羅王（至）而說頌言。
X07n0234_p0676c10║世間所有安樂事（至）此威猛主能觀察。
X07n0234_p0676c11║十頌次第，文並可知。△七、迦樓羅王。依賢首、靜法，
X07n0234_p0676c12║皆云：準頌，長行脫第五執持王。初、長行得法。
X07n0234_p0676c13║復次，大速疾力迦樓羅王（至）普觀察眾生界解脫門。
X07n0234_p0676c14║智無著故見無礙，非普觀故通悉調。
X07n0234_p0676c15║不可壞寶髻迦樓羅王（至）教化眾生解脫門。
X07n0234_p0676c16║徧坐覺樹，名住法界。現通說法，名為教化。
X07n0234_p0676c17║清淨速疾迦樓羅王（至）成就波羅密精進力解脫門。
X07n0234_p0676c18║進䇿諸度，往修故成。
X07n0234_p0676c19║不退心莊嚴迦樓羅王（至）入如來境界解脫門。
X07n0234_p0676c20║境界，如偈文：絕思則入，方為勇猛。五：諸本既脫，遇
X07n0234_p0676c21║一本有文云：「大海處攝持力迦樓王，得能竭眾生
X07n0234_p0676c22║煩惱海解脫門。」多是古本脫，今依有本。然偈約能
X07n0234_p0676c23║竭說佛福智。
X07n0234_p0676c24║堅法淨光迦樓羅王（至）差別智解脫門。
X07n0234_p0677a01║眾生無邊故，成就智多。
X07n0234_p0677a02║如嚴冠髻迦樓羅王，得莊嚴佛法城解脫門。
X07n0234_p0677a03║城有三義：一、防外敵，二、養人眾，三、開門引攝。今言
X07n0234_p0677a04║法城，通教、理、行、果。行契理、教，則無不俱嚴，故各有
X07n0234_p0677a05║三義。謂了心城之性空，則眾惑不入；見恒沙性德，
X07n0234_p0677a06║則萬行爰增；道無不通，則自他引攝，便能契果。絕
X07n0234_p0677a07║百非以成解脫，養眾德以全法身，開般若而無不
X07n0234_p0677a08║通矣。方顯教城無非養所詮旨，句句通神，有斯多
X07n0234_p0677a09║義。故偈云：廣大叵窮，重重四門，故無數量，究竟能
X07n0234_p0677a10║闡。唯我世尊。
X07n0234_p0677a11║普捷示現迦樓羅王，得成就不可壞平等力解脫門。
X07n0234_p0677a12║法身無相，故不可壞。體即真如，凡聖平等。無分別
X07n0234_p0677a13║智，安住證會，名成就力。
X07n0234_p0677a14║普觀海迦樓羅王（至）而為現形解脫門。
X07n0234_p0677a15║現同類形，方便調伏。
X07n0234_p0677a16║龍音大目精迦樓羅王（至）歿生行智解脫門。
X07n0234_p0677a17║眾生沒生，皆由行業，佛生死智，方能普入。△二、偈
X07n0234_p0677a18║頌讚佛。
X07n0234_p0677a19║爾時大速疾力迦樓羅三（至）而說頌言。
X07n0234_p0677a20║佛眼廣大無邊際（至）龍音解脫能如是。
X07n0234_p0677a21║頌文如次配釋可知。但第五偈或有前脫，故略釋
X07n0234_p0677a22║之。初二句甚深廣大，次句福智相嚴。行通因果，因
X07n0234_p0677a23║深果遠已不思議。復有一行是如來行，所謂大乘
X07n0234_p0677a24║大般涅槃，則行為果，果皆絕言道。佛行如〈出現品〉。
X07n0234_p0677b01║△八、阿修羅王，二：初、長行得法。
X07n0234_p0677b02║復次，羅睺阿修羅王，得現為大會尊勝主解脫門。
X07n0234_p0677b03║修羅尊等勝須彌之高，如來威光蔽十方，大眾生
X07n0234_p0677b04║各見真勝主也。
X07n0234_p0677b05║毗摩質多羅阿脩羅王，得示現無量劫解脫門。
X07n0234_p0677b06║彼能以一絲作種種事，令一剎那現於多劫調生
X07n0234_p0677b07║等事。
X07n0234_p0677b08║巧幻術阿脩羅王（至）一切眾生苦令清淨解脫門。
X07n0234_p0677b09║以多法門入佛境界，則苦滅心淨，種種法門亦如
X07n0234_p0677b10║幻也。下文云苫末羅，即巧幻梵音。
X07n0234_p0677b11║大眷屬阿脩羅王，得修一切苦行自莊嚴解脫門。
X07n0234_p0677b12║多劫多苦，為物非己，如尸毗救鴿、薩埵投崖，已是
X07n0234_p0677b13║丈夫最勝嚴飾。況終剋寂智，萬德以嚴，翻顯無利
X07n0234_p0677b14║勤苦，誠為可醜。既為物而行，故有大眷屬。
X07n0234_p0677b15║婆稚阿脩羅王，得震動十方無邊境界解脫門。
X07n0234_p0677b16║以大幻通力，動剎悟機，不怖眾生，斯為大力。大力、
X07n0234_p0677b17║婆稚，華梵異耳。
X07n0234_p0677b18║徧照阿脩羅王，得種種方便安立一切眾生解脫門。
X07n0234_p0677b19║開種種權門，安眾生於一極之樂。權為入大之本，
X07n0234_p0677b20║故皆佛智因。權實不迷，斯為徧照。
X07n0234_p0677b21║堅固行如莊嚴阿脩羅王（至）淨諸染著解脫門。
X07n0234_p0677b22║萬善順理，普不可壞，斯解脫處，何染不亡？功歸正
X07n0234_p0677b23║覺。故偈云：佛力如是修者，堅固妙嚴。
X07n0234_p0677b24║廣大因慧阿脩羅王，得大悲力無疑惑主解脫門。
X07n0234_p0677c01║非用智故，普令無疑。主斯事者，廣大因慧。
X07n0234_p0677c02║現勝德阿脩羅王（至）承事供養修諸善根解脫門。
X07n0234_p0677c03║供事修善，有勝德故。
X07n0234_p0677c04║善音阿脩羅王，得普入一切趣決定平等行解脫門。
X07n0234_p0677c05║普入諸趣，明處無不徧。偈云：三世，時無不均，有佛
X07n0234_p0677c06║性，名為決定。具上三義，平等行焉。不宣實義，非善
X07n0234_p0677c07║音也。此上一段及後夜神皆結歸名，上下例然，恐
X07n0234_p0677c08║繁不釋。二、偈頌讚佛。
X07n0234_p0677c09║爾時羅睺阿脩羅王（至）而說頌言。
X07n0234_p0677c10║十方所有廣大眾（至）此妙音王所稱讚。
X07n0234_p0677c11║頌文如次可知。△三、諸神眾，有十九眾。今初、主晝
X07n0234_p0677c12║神，二：初、長行得法。
X07n0234_p0677c13║復次，示現宮殿主晝神，得普入一切世間解脫門。
X07n0234_p0677c14║智了物心，如空入色。光照身器，如日合空。身偏器
X07n0234_p0677c15║中，如像在鏡。世間主力，能攝此身。此身之性，等世
X07n0234_p0677c16║間故。皆入觀機，故名普入。所入之處，即為宮殿。
X07n0234_p0677c17║發起慧香主晝神（至）令歡喜滿足解脫門。
X07n0234_p0677c18║義圓稱機，故滿心成益。
X07n0234_p0677c19║樂勝莊嚴主晝神（至）可愛樂法光明解脫門。
X07n0234_p0677c20║身法二光，皆可愛樂。
X07n0234_p0677c21║華香妙光主晝神（至）清淨信解心解脫門。
X07n0234_p0677c22║法雨潤種已，含實者解開善，未芽者信發。
X07n0234_p0677c23║普集妙藥主晝神，得積集莊嚴普光明力解脫門。
X07n0234_p0677c24║無法不悟，名普明力；曠劫修集，成智莊嚴。
X07n0234_p0678a01║樂作喜目主晝神（至）皆令得法樂解脫門。
X07n0234_p0678a02║方便開示，世樂亦苦，令其悟入，見理法樂，如歡喜
X07n0234_p0678a03║地也。
X07n0234_p0678a04║觀方普現主晝神，得十方法界差別身解脫門。
X07n0234_p0678a05║如來身雲，就體則非有無，約機則別徧於十方，不
X07n0234_p0678a06║可謂之無；約佛則稱真法界，不可謂之有。此則隨
X07n0234_p0678a07║緣非有之法身，恒不異事而顯現；以化寂滅非無
X07n0234_p0678a08║之眾生，恒不異真而成立。即無差別之差別也。
X07n0234_p0678a09║大悲威力主晝神，得救護一切眾生令安樂解脫門。
X07n0234_p0678a10║處危者護之令安，有若者救之令樂。
X07n0234_p0678a11║善根光照主晝神，得普生喜足功德力解脫門。
X07n0234_p0678a12║眾生闇於多欲、沈淪長夜，以法開曉喜足為先，喜
X07n0234_p0678a13║足智俱是功德力，能令離苦得安樂故。
X07n0234_p0678a14║妙華纓絡主晝神（至）眾生見者皆獲益解脫門。
X07n0234_p0678a15║有覺德行，故名稱普聞；既福廣名高，故不虗其益。
X07n0234_p0678a16║△二、偈頌讚佛。
X07n0234_p0678a17║爾時示現宮殿主晝神（至）而說頌言。
X07n0234_p0678a18║佛智如空無有盡（至）如是解脫華纓得。
X07n0234_p0678a19║偈文可知。△二、主夜神，二：初、長行十法。初七夜神，
X07n0234_p0678a20║是善財十地善友，見解深廣，彌顯眾海，法門難思。
X07n0234_p0678a21║復次，普德淨光主夜神（至）大勇健解脫門。
X07n0234_p0678a22║即善財離垢地善友。彼名全同法門，名寂靜禪定
X07n0234_p0678a23║樂普遊步。普遊步言，即大勇健也。寂靜禪定樂，即
X07n0234_p0678a24║是定體。現法樂住，故名為樂。大勇健者，即是定用。
X07n0234_p0678b01║健則堪能，勇則無畏。謂見佛淨機，遊戲神通，故名
X07n0234_p0678b02║勇健，亦遊步也。勇健廣大，故稱普德。無惑智俱，可
X07n0234_p0678b03║謂淨光。
X07n0234_p0678b04║喜眼觀世主夜神（至）清淨可愛樂功德相解脫門。
X07n0234_p0678b05║即發光地善友，彼名喜目。觀察眾生解脫，名大勢
X07n0234_p0678b06║力普喜幢。謂此解脫，德無不備，化無不周，名大勢
X07n0234_p0678b07║力。即今廣大，身惑俱淨，無不樂見，故云普喜。悲為
X07n0234_p0678b08║德相，即幢義也。觀察普喜，名為喜目。
X07n0234_p0678b09║護世精氣主夜神，得普現世間調伏眾生解脫門。
X07n0234_p0678b10║即𦦨慧地善友，彼名普救眾生妙德。護世精氣，方
X07n0234_p0678b11║是救生。由護生故，顯德之妙也。法門全同次第。又
X07n0234_p0678b12║當謂感必現前，調令清淨故。
X07n0234_p0678b13║寂靜海音主夜神，得積集廣大歡喜心解脫門。
X07n0234_p0678b14║即難勝地善友。彼名寂靜音海，法門名念念出生
X07n0234_p0678b15║廣大喜莊嚴。念念出生，即積集義。見佛利生，故生
X07n0234_p0678b16║大喜。莊嚴二義：一、見佛修歡喜因嚴，樂見果故；二、
X07n0234_p0678b17║積集此喜，神自莊嚴。由定發音，名寂靜音，深廣如
X07n0234_p0678b18║海。
X07n0234_p0678b19║普現吉祥主夜神，得甚深自在悅意言音解脫門。
X07n0234_p0678b20║即現前地善友。彼云：守護一切城增長威力。偈中
X07n0234_p0678b21║云尸利，以梵音含於二義：一云吉祥，二翻為守。故
X07n0234_p0678b22║下譯跋陀室利以為賢首。又以首字音同義別，彼
X07n0234_p0678b23║為頭首，〈法界品〉中乃為守護，皆譯者方言少融耳。
X07n0234_p0678b24║若以義會，增長威力，即是普現吉祥，正當次第法
X07n0234_p0678c01║門。又同彼云：甚深自在妙音解脫。妙音故悅意，悅
X07n0234_p0678c02║則意淨，即寂能演，故名自在。
X07n0234_p0678c03║普發樹華主夜神，得光明滿足廣大歡喜藏解脫門。
X07n0234_p0678c04║即遠行地善友。彼云：開敷一切樹華。一切開敷，即
X07n0234_p0678c05║普發也。法門，彼云：菩薩出生廣大喜光明。文少倒
X07n0234_p0678c06║略耳。舊經云：菩薩無量歡喜知足光明。知足、滿足，
X07n0234_p0678c07║文相近也。謂能知如來巧智示法大福威光，故日
X07n0234_p0678c08║光明。佛以福智滿足物心，則含喜名藏。
X07n0234_p0678c09║平等護育主夜神，得開悟眾生令成熟善根解脫門。
X07n0234_p0678c10║即不動地善友。彼名大願精進力救護一切眾生
X07n0234_p0678c11║法門，名教化眾生令生善根。教化、開悟，文異義同；
X07n0234_p0678c12║令生、成、熟，始終異耳。謂現通示相，皆為調化；一切
X07n0234_p0678c13║善根，皆令生長。平等護育，即救護一切精進大願，
X07n0234_p0678c14║故能為之。今文略耳。
X07n0234_p0678c15║游戲快樂主夜神，得救護眾生無邊慈解脫門。
X07n0234_p0678c16║念念久修，恒偏救護，是無邊慈也。此與善財歡喜
X07n0234_p0678c17║地善友似同，而文多異，又非其次，故但直釋。
X07n0234_p0678c18║諸根常喜主夜神，得普現莊嚴大悲門解脫門。
X07n0234_p0678c19║於三毒難壞眾生，以大悲門現莊嚴身，故石室留
X07n0234_p0678c20║影、毒龍心華，況現身耶？
X07n0234_p0678c21║示現淨福主夜神（至）一切眾生所樂滿足解脫門。
X07n0234_p0678c22║本為眾生，故成自德，令他樂滿。△二、偈頌讚佛。
X07n0234_p0678c23║爾時普德淨光主夜神（至）而說頌言。
X07n0234_p0678c24║汝等應觀佛所行（至）離垢端嚴照十方。
X07n0234_p0679a01║初句解脫之力能觀，次句即寂靜樂神，以此定觀
X07n0234_p0679a02║佛此體故。下經云：「普見三世佛而無取著。」以知如
X07n0234_p0679a03║來無相，性相本空，故云寂靜虗空相也。次句即大
X07n0234_p0679a04║勇健，準下經則自他兼淨也。次句定果也。上約佛
X07n0234_p0679a05║說。若約天說，則四句皆是定用，以住此解脫能見
X07n0234_p0679a06║佛體用因果故。
X07n0234_p0679a07║一切世間咸樂見（至）如是護世能觀察。
X07n0234_p0679a08║二三可知。
X07n0234_p0679a09║佛昔修治歡喜海（至）此是寂音之所了。
X07n0234_p0679a10║稱理徧喜，為廣大無邊，縱內心不搖，而外現威怒，
X07n0234_p0679a11║更深難測。
X07n0234_p0679a12║如來境界不可量（至）普發華神悟斯道。
X07n0234_p0679a13║前偈以寂故能徧，後偈以眾生本來自淨，故是寂
X07n0234_p0679a14║滅。是以智窮妄末，理無不顯，妄徹真源，惑無不盡，
X07n0234_p0679a15║喜方滿足。
X07n0234_p0679a16║十方普現大神通（至）此現福神之所入。
X07n0234_p0679a17║△三、主方神，二：初、長行得法。
X07n0234_p0679a18║復次，徧住一切主方神，得普救護力解脫門。
X07n0234_p0679a19║現身說法，令悟得果，皆救護力。
X07n0234_p0679a20║普現光明主方神（至）一切眾生神通業解脫門。
X07n0234_p0679a21║神通示相，是能成辨業；眾生出苦，是所成辨業。
X07n0234_p0679a22║光行莊嚴主方神（至）生喜樂大光明解脫門。
X07n0234_p0679a23║法光破闇，闇斷智生，智與法喜俱生，斷以寂滅為
X07n0234_p0679a24║樂。
X07n0234_p0679b01║周行不礙主方神，得普現一切處不唐勞解脫門。
X07n0234_p0679b02║普現說法，聞必惑滅，故不唐勞。
X07n0234_p0679b03║永斷迷惑主方神（至）發生功德解脫門。
X07n0234_p0679b04║聖人無名，隨物立名，貴在生德及滅惑耳。
X07n0234_p0679b05║徧游淨空主方神（至）令眾生歡喜解脫門。
X07n0234_p0679b06║六七可知。
X07n0234_p0679b07║髻目無亂主方神（至）無差別自在力解脫門。
X07n0234_p0679b08║業同性空並不失報，俱無差異性相無礙，為自在
X07n0234_p0679b09║力說能惑報，令除惡業；說業性空，善業亦亡。
X07n0234_p0679b10║普觀世業主方神（至）一切趣生中種種業解脫門。
X07n0234_p0679b11║前約說業性相，令物絕業；此約知業差別，宜隨機
X07n0234_p0679b12║化。
X07n0234_p0679b13║周徧游覧主方神（至）生一切眾生歡喜解脫門。
X07n0234_p0679b14║世人靡不有初，鮮克有終；今聖人有志有能，故所
X07n0234_p0679b15║作究竟。世人以人隨欲，不能兼亡；今有慈有愍，故
X07n0234_p0679b16║令物喜。謂十波羅密無不究竟，四無量心令物歡
X07n0234_p0679b17║喜。△二、偈頌讚佛。
X07n0234_p0679b18║爾時徧住一切主方神（至）而說頌言。
X07n0234_p0679b19║如來自在出世門（至）此徧游神之解脫。
X07n0234_p0679b20║十頌次第，配釋可知。△四、主空神，二：初、長行得法。
X07n0234_p0679b21║復次，淨光普照主空神（至）一切眾生心解脫門。
X07n0234_p0679b22║智慧造理，則十眼廣照；日月合空，則萬像歷然。
X07n0234_p0679b23║普游深廣主空神，得普入法界解脫門。
X07n0234_p0679b24║身智二光，徧入法界。
X07n0234_p0679c01║生吉祥風主空神，得了達無邊境界身相解脫門。
X07n0234_p0679c02║佛身如空，是無邊境，無生無染，為吉祥風。
X07n0234_p0679c03║離障安住主空神，得能除一如眾生業惑障解脫門。
X07n0234_p0679c04║廣說聖道，則離三障，安住二空。
X07n0234_p0679c05║廣步妙髻主空神，得普觀察思惟廣大行海解脫門。
X07n0234_p0679c06║上求下化，名廣大行，為安眾生，如妙髻焉。
X07n0234_p0679c07║無礙光𦦨主空神（至）普救護一切眾生厄難解脫門。
X07n0234_p0679c08║沉生死之厄難，悲智光以濟之。
X07n0234_p0679c09║無礙勝力主空神（至）無所著福德力解脫門。
X07n0234_p0679c10║不礙福智相導，是謂勝力。
X07n0234_p0679c11║離垢光明主空神（至）離諸蓋清淨解脫門。
X07n0234_p0679c12║惑由智遣。
X07n0234_p0679c13║深遠妙音主空神，得普見十方智光明解脫門。
X07n0234_p0679c14║妙音善說。
X07n0234_p0679c15║光徧十方主空神，得不動本處而普現世間解脫門。
X07n0234_p0679c16║不壞本處，而稱周十方。△二、偈頌讚佛。
X07n0234_p0679c17║爾時淨光普照主空神（至）而說頌言。
X07n0234_p0679c18║如來廣大目，清淨如虗空（至）吉祥風所見。
X07n0234_p0679c19║三中，空有四義，含於五法：一、離能取生，即絕妄想；
X07n0234_p0679c20║二、離所取相，無相無名；三、境無自性，即是如如；四、
X07n0234_p0679c21║心無所得，是為正智。迷如以成名、相，妄想是生；悟
X07n0234_p0679c22║名、相之本如，執翻成智。如外無智，智體即如。此二
X07n0234_p0679c23║猶空，寂照無礙。如斯見佛，是日吉祥。
X07n0234_p0679c24║如來無量劫，廣說諸聖道，普滅眾生障，圓光悟此門。
X07n0234_p0680a01║長行及列，並名安住。今云圓光，圓光表智，安住表
X07n0234_p0680a02║定，二事相資，前後互舉，並能滅障，於理無違。
X07n0234_p0680a03║我觀佛往昔所集菩提行（至）無礙神能見。
X07n0234_p0680a04║生死海者，《瑜伽》七十云：「有五種法相似生死，得大
X07n0234_p0680a05║海名：一、處無邊相似故，二、甚深故，三、難渡故，四、不
X07n0234_p0680a06║可飲故，五、大寶所依故。」釋曰：由前四義，眾生流轉；
X07n0234_p0680a07║由第五義，菩薩入之。且約分喻，第九十云：「由三相
X07n0234_p0680a08║故，不同水海：一、自性不同，謂水海唯色一分；二、淪
X07n0234_p0680a09║沒不同，唯人、畜故，唯沒身故；三、超渡不同，未離欲
X07n0234_p0680a10║者亦能渡故。」生死海反上，可思。
X07n0234_p0680a11║清淨功德藏，能為世福田（至）普現能觀察。
X07n0234_p0680a12║餘四可知。△五、主風神，二：初、長行得法。
X07n0234_p0680a13║復次，無礙光明主風神（至）及一切世間解脫門。
X07n0234_p0680a14║以方便風，合智日光。智入深法，而無障礙；身入世
X07n0234_p0680a15║間，而無影像。
X07n0234_p0680a16║普現勇業主風神（至）佛出現咸廣大供養解脫門。
X07n0234_p0680a17║菩薩以求菩提之大心，持稱真之供具，等虗空之
X07n0234_p0680a18║廣大，不礙事之繁多，而以全法界之身，一念供無
X07n0234_p0680a19║邊之佛，如彼風力，無不成也。
X07n0234_p0680a20║飄擊雲幢主風神（至）普滅一切眾生病解脫門。
X07n0234_p0680a21║長風忽來，浮雲散滅；慈風忽起，惑苦病亡。
X07n0234_p0680a22║淨光莊嚴主風神（至）令摧滅重障山解脫門。
X07n0234_p0680a23║福智莊嚴之風，摧壞如山之障。
X07n0234_p0680a24║力能竭水主風神，得能破無邊亞魔眾解脫門。
X07n0234_p0680b01║十力降魔，十軍皆殄，獨名竭水者，欲愛為初故。
X07n0234_p0680b02║大聲徧吼主風神，得永滅一切眾生怖解脫門。
X07n0234_p0680b03║毛孔慈音，滅除五怖。若百竅異吹，徧吼悅機。
X07n0234_p0680b04║樹杪垂髻主風神（至）諸法實相辯才海解脫門。
X07n0234_p0680b05║智入實相，故妙辨如海；如風擊樹，故能下垂。
X07n0234_p0680b06║普行無礙主風神，得調伏一切眾生方便藏解脫門。
X07n0234_p0680b07║調生方便，為智所入，故名為藏。
X07n0234_p0680b08║種種宮殿主風神（至）滅極重愚癡闇解脫門。
X07n0234_p0680b09║禪定宮殿，必定慧雙游，故能滅癡闇；約佛則動靜
X07n0234_p0680b10║無二，見必滅癡。
X07n0234_p0680b11║大光普照主風神（至）一切眾生行無礙力解脫門。
X07n0234_p0680b12║日月照明，無風不運，智行無礙，方便力焉。△二、偈
X07n0234_p0680b13║頌讚佛。
X07n0234_p0680b14║爾時無礙光明主風神（至）而說頌言。
X07n0234_p0680b15║一切諸佛法甚深（至）此普照神之所見。
X07n0234_p0680b16║（入第四經）。△六、主火神，長行十法。有云：準梵本，此脫第
X07n0234_p0680b17║四。
X07n0234_p0680b18║復次，普光𦦨藏主火神，得悉除一切世間闇解脫門。
X07n0234_p0680b19║以進力現世，除物無明，以最初故，偏從火義。
X07n0234_p0680b20║普集光幢主火神（至）諸惑漂流熱惱苦解脫門。
X07n0234_p0680b21║惑有二義：一、漂，二、惱。善巧迴轉，則能息之。
X07n0234_p0680b22║大光徧照主火神，得無動福力大悲藏解脫門。
X07n0234_p0680b23║稱性之福，相惑不動，與大悲合，自利不動，俱能攝
X07n0234_p0680b24║德，無盡名藏。四，有云：「準梵本，神名勝上蕊光普照，
X07n0234_p0680c01║法門名普能除煩惱塵。」謂劫海行滿故，今能現通
X07n0234_p0680c02║滅惑。偈云眾妙宮神，同前列名。眾妙即勝上義耳。
X07n0234_p0680c03║然諸本多無。或有本則具云：「眾妙宮殿主火神，得
X07n0234_p0680c04║大慈悲廣蔭眾生解脫門。」恐是傳寫脫漏耳。
X07n0234_p0680c05║無盡光髻主火神，得光明照耀無邊虗空界解脫門。
X07n0234_p0680c06║光明照耀等者，日光合空，等空無際；智符實相，稱
X07n0234_p0680c07║實無邊。雖曠劫修成，全同本有；窮靈極數，妙盡難
X07n0234_p0680c08║思。實為惑本，即是正因；智照心源，即是了因。如空
X07n0234_p0680c09║與日，今略申十義，以辨難思：一、謂日與空，非即非
X07n0234_p0680c10║離；二、非住非不住；三、而日善作破闇，良緣顯空之
X07n0234_p0680c11║要；四、雖復滅闇顯空，空無損益；五、理實無損，事以
X07n0234_p0680c12║推之，闇蔽永除，性乃無增，空界所含，萬像皆現；六、
X07n0234_p0680c13║而此虗空，性雖清淨，若無日光，則有闇起；七、非以
X07n0234_p0680c14║虗空空故，自能除闇，闇若除者，必假日光；八、日若
X07n0234_p0680c15║無空，無光無照，空若無日，闇不自除；九、然此闇性，
X07n0234_p0680c16║無來無去，日之體相，亦不生滅；十、但有日照空，則
X07n0234_p0680c17║乾坤洞曉。以智慧日，照心性空，亦有十義。準喻思
X07n0234_p0680c18║之，非唯釋此一文，乃遠通眾經，該羅前後。
X07n0234_p0680c19║種種𦦨眼主火神，得種種福莊嚴寂靜光解脫門。
X07n0234_p0680c20║體寂發照，名寂靜光，以此成福，莊嚴身相。
X07n0234_p0680c21║十方宮殿如須彌脫主火神（至）悟一切世間解脫門。
X07n0234_p0680c22║七八可知。
X07n0234_p0680c23║光照十方主火神，得永破一切愚癡執著見解脫門。
X07n0234_p0680c24║分別法相，永離不了愚癡；悟法實性，便無執著之
X07n0234_p0681a01║見。
X07n0234_p0681a02║雷音電光主火神，得成就一切願力大震吼解脫門。
X07n0234_p0681a03║以行扶願故，能現世作師子吼。二、偈頌讚佛。
X07n0234_p0681a04║爾時普光𦦨藏主火神（至）而說頌言。
X07n0234_p0681a05║汝觀如來精進力（至）此震音神之所了。
X07n0234_p0681a06║頌加第四，餘並可知。△七、主水神，二：初、長行得法。
X07n0234_p0681a07║復次，普興雲幢主水神（至）利益一切眾生慈解脫門。
X07n0234_p0681a08║無緣大慈，是曰平等。
X07n0234_p0681a09║海潮雲音主水神，得無邊法莊嚴解脫門。
X07n0234_p0681a10║無邊行法，莊嚴自他。
X07n0234_p0681a11║妙色輪髻主水神，得觀所應化方便普攝解脫門。
X07n0234_p0681a12║寂然不動以觀機，感而遂通以隨攝。若冬則積雪
X07n0234_p0681a13║凝白，夏則無處不流。
X07n0234_p0681a14║善巧漩澓主水神，得普演諸佛甚深境界解脫門。
X07n0234_p0681a15║妙音演佛深旨，令悟妙法漩澓。
X07n0234_p0681a16║離垢香積主水神，得普現清淨大光明解脫門。
X07n0234_p0681a17║身智二光，偏覺開化。大充法界，清淨無垢。
X07n0234_p0681a18║福橋光音主水神，得清淨法界無相無性解脫門。
X07n0234_p0681a19║證淨法界，性相俱絕，德無不見，則大用不亡。
X07n0234_p0681a20║知足自在主水神，得無盡大悲海解脫門。
X07n0234_p0681a21║眾生不窮，故大悲無盡。滿而不溢，有知足義焉。流
X07n0234_p0681a22║止從緣，斯為自在。
X07n0234_p0681a23║淨喜善音主水神（至）為大歡喜藏解脫門。
X07n0234_p0681a24║處處見佛，故大喜無窮。喜從佛生，即佛名藏。若聆
X07n0234_p0681b01║泉流之響，無不悅也。
X07n0234_p0681b02║普現威光主水神（至）廣大福德力普出現解脫門。
X07n0234_p0681b03║性相無礙之福，故能普現神通。若空色相映之流，
X07n0234_p0681b04║威光蕩瀁。
X07n0234_p0681b05║吼聲徧海主水神（至）發起如虗空調伏方便解脫門。
X07n0234_p0681b06║調生行廣，如空無邊；用靡暫停，如空無盡。△二、偈
X07n0234_p0681b07║頌讚佛。
X07n0234_p0681b08║爾時普興雲幢主水神（至）而說頌言。
X07n0234_p0681b09║清淨慈門剎塵數（至）是故見者無厭足。
X07n0234_p0681b10║前半辨一相因果，次句例餘，後句辨益。初言清淨
X07n0234_p0681b11║者，離過無緣故。門如塵數者，隨宜利樂故。以慈為
X07n0234_p0681b12║因，得妙相果。以相為因，得無厭果。然如來相，有純
X07n0234_p0681b13║有雜，此就純門。若以雜門，隨一相一毛，皆收如來。
X07n0234_p0681b14║法界行盡，亦相相皆爾。純雜無礙，因果相融，圓成
X07n0234_p0681b15║非分成。故佛一相一毛，即同法界，無有分量。此神
X07n0234_p0681b16║從一慈門，入無盡相，此約十身之相。若三十二相
X07n0234_p0681b17║之因，但說一相一因。如《智度》、《瑜伽》等論，《涅槃》、《大集》
X07n0234_p0681b18║等經，至〈相海品〉當引。
X07n0234_p0681b19║世尊往昔修行時（至）此善漩神所行處。
X07n0234_p0681b20║上之三偈，文顯可知。
X07n0234_p0681b21║世尊光明無有盡（至）此淨香神所觀見。
X07n0234_p0681b22║初言無盡以顯光常，次充法界以辨光徧。不思議
X07n0234_p0681b23║者，以顯光深，非色現色、非青黃而現青黃故。其第
X07n0234_p0681b24║三句顯光用。
X07n0234_p0681c01║如來清淨等虗空（至）吼聲徧海斯能入。
X07n0234_p0681c02║
X07n0234_p0681c03║大方廣佛華嚴經疏卷第九