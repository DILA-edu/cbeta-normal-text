X07n0234_p0681c04║
X07n0234_p0681c05║
X07n0234_p0681c06║
X07n0234_p0681c07║大方廣佛華嚴經疏卷第十（入第四卷經第三紙）
X07n0234_p0681c08║清涼山沙門　澄觀　述
X07n0234_p0681c09║晉水沙門　（淨源）　錄疏注經
X07n0234_p0681c10║△八、主海神二：初、長行十法頌脫第三。
X07n0234_p0681c11║復次，出現寶光主海神（至）眾寶莊嚴身解脫門。
X07n0234_p0681c12║為物供佛，是等施福，得眾寶相，以莊嚴身。
X07n0234_p0681c13║不可壞金剛幢主海神（至）護一切眾生善根解脫門。
X07n0234_p0681c14║巧隨根欲，說法護善，使其長成。
X07n0234_p0681c15║不雜塵垢主海神，得能竭一切眾生煩惱海解脫門。
X07n0234_p0681c16║謂演深廣法，體煩惱空。梵本偈云：一切世間眾道
X07n0234_p0681c17║師，法雲大雨不可測，消竭無窮諸苦海，此離垢塵
X07n0234_p0681c18║入法門。苦準此文，乃竭苦海。四、若見佛境，則惑亡
X07n0234_p0681c19║苦息。準現經文，三是煩惱，四是於苦。若依梵本，前
X07n0234_p0681c20║苦後惑。既譯人脫漏，致使文義參差。故古德云：脫
X07n0234_p0681c21║第四頌。結名既同，故知脫第三
X07n0234_p0681c22║恒住波浪主海神，得令一切眾生離惡道解脫門。
X07n0234_p0681c23║恒住波浪，即是普用，水為宮殿。
X07n0234_p0681c24║吉祥寶月主海神，得普滅大癡闇解脫門。
X07n0234_p0682a01║以智滅癡。
X07n0234_p0682a02║妙華龍髻主海神，得滅一切諸趣苦與安樂解脫門。
X07n0234_p0682a03║為行所遷，一切皆苦。菩提因起，則生滅苦亡，便得
X07n0234_p0682a04║涅槃寂滅安樂。
X07n0234_p0682a05║普持光味主海神（至）一切眾生諸見愚癡性解脫門。
X07n0234_p0682a06║將智滅癡，未免於見。了癡見性，癡見自亡。真妄等
X07n0234_p0682a07║觀，是佛境也。
X07n0234_p0682a08║寶𦦨華光主海神（至）種性菩提心解脫門。
X07n0234_p0682a09║一切眾生有佛種性，圓明可貴，具德稱寶，佛眼普
X07n0234_p0682a10║觀，佛智普示。正因今顯，如出金藏；大心若起，如種
X07n0234_p0682a11║生芽。故云出生緣、了二因，為能悟之妙道。
X07n0234_p0682a12║金剛妙髻主海神，得不動心功德海解脫門。
X07n0234_p0682a13║了如不取，則心不動搖。湛如渟海，萬德攸歸。故須
X07n0234_p0682a14║彌可傾，魔豈能嬈。一念降魔，如本行集。
X07n0234_p0682a15║海潮雷音主海神，得普入法界三昧門、解脫門。
X07n0234_p0682a16║入法界定，如法界徧。△二、偈頌讚佛。
X07n0234_p0682a17║爾時出現寶光主海神（至）而說頌言。
X07n0234_p0682a18║不可思議大劫海（至）海潮音神所行處。
X07n0234_p0682a19║△九、主河神二：初、長行得法。
X07n0234_p0682a20║復次，普發迅流主河神，得普雨無邊法雨解脫門。
X07n0234_p0682a21║行成雨法，若霈然洪霔。滅惑生德，若懸河迅流，無
X07n0234_p0682a22║所滯礙。
X07n0234_p0682a23║普潔泉㵎主河神（至）令永離煩惱解脫門。
X07n0234_p0682a24║現身息惱，若泉㵎洗心。
X07n0234_p0682b01║離塵淨眼主河神（至）普滌一切眾諸惑塵垢解脫門。
X07n0234_p0682b02║真實滌垢，悲智相資，若碧沼澄潭，空色交映，故名
X07n0234_p0682b03║離塵淨眼。
X07n0234_p0682b04║十方徧吼主河神，得恒出鐃益眾生音解脫門。
X07n0234_p0682b05║圓音徧益，若崩浪發響。
X07n0234_p0682b06║普救護眾生主河神（至）恒起無惱害慈解脫門。
X07n0234_p0682b07║拯救漂溺
X07n0234_p0682b08║無熱淨光主河神，得普示一切清涼善根解脫門。
X07n0234_p0682b09║善根無惑，可謂清涼。若阿耨達池，永無熱惱。
X07n0234_p0682b10║普生歡喜主河神（至）永離慳著解脫門。
X07n0234_p0682b11║施門無量，令彼無慳。若蘊藻蔆蓮，普令物喜。
X07n0234_p0682b12║廣德勝幢主河神，得作一切歡喜福田解脫門。
X07n0234_p0682b13║行福契實，故無不欣。若深湖廣陂，是為廣德。
X07n0234_p0682b14║光照普世主河神（至）瞋毒者歡喜解脫門。
X07n0234_p0682b15║方便慧力，雜染皆淨。慈彼冤害，瞋反成歡。若萬頃
X07n0234_p0682b16║波澄，光映天下。
X07n0234_p0682b17║海德光明主河神（至）恒受具足樂解脫門。
X07n0234_p0682b18║總收萬善，令會涅槃。若彼百川，咸會大海。由智廣
X07n0234_p0682b19║故，名海德光明。△二、偈頌讚佛。
X07n0234_p0682b20║爾時普發迅流主河神（至）而說頌言。
X07n0234_p0682b21║如來往昔為眾生（至）此海光神之解脫。
X07n0234_p0682b22║△十、主稼神二：初、長行得法。
X07n0234_p0682b23║復次，柔輭勝味主稼神（至）令成就佛身解脫門。
X07n0234_p0682b24║功德智慧，二種法味，資成佛身。
X07n0234_p0682c01║時華淨光主稼神（至）受廣大喜樂解脫門。
X07n0234_p0682c02║喜樂由於苦除。
X07n0234_p0682c03║色力勇健主稼神（至）圓滿法門淨諸境界解脫門。
X07n0234_p0682c04║眾生為所淨之境。
X07n0234_p0682c05║增益精氣主稼神（至）大悲無量神通變化力解脫門。
X07n0234_p0682c06║悲深故通廣。
X07n0234_p0682c07║普生根果主稼神（至）令下種無失壞解脫門。
X07n0234_p0682c08║下種佛田，必至果無壞。
X07n0234_p0682c09║妙嚴環髻主稼神，得普發眾生淨信華解脫門。
X07n0234_p0682c10║智敷物信，獲果稱華。
X07n0234_p0682c11║潤澤淨華主稼神（至）令增長福德海解脫門。
X07n0234_p0682c12║慈眼視物，故福聚無量。慈則恬和怡悅，偈云勝道。
X07n0234_p0682c13║成就妙香主稼神，得廣開示一切行法解脫門。
X07n0234_p0682c14║以行成佛故，始成即宣。
X07n0234_p0682c15║見者愛樂主稼神（至）諸惡普清淨解脫門。
X07n0234_p0682c16║懈於修習，憂惱是生，勤䇿諸根，眾惡清淨。
X07n0234_p0682c17║離垢光明主稼神（至）令眾會歡喜滿足解脫門。
X07n0234_p0682c18║隨根為說，遂求故喜。△二、偈頌讚佛。
X07n0234_p0682c19║爾時柔輭勝味主稼神（至）而說頌言。
X07n0234_p0682c20║如來無上功德海（至）此淨光神解脫門。
X07n0234_p0682c21║△十一、主藥神二：初、長行得法。
X07n0234_p0682c22║復次，吉祥主藥神（至）而勤攝取解脫門。
X07n0234_p0682c23║順情則易攝，逆意則難調，故普觀之。
X07n0234_p0682c24║栴檀林主藥神（至）滅一切眾生煩惱解脫門。
X07n0234_p0683a01║二三可知。
X07n0234_p0683a02║名稱普聞主藥神（至）增長無邊善根海解脫門。
X07n0234_p0683a03║如學者以名為實賓，大土以名為佛事。
X07n0234_p0683a04║毛孔現光主藥神（至）一切病境界解脫門。
X07n0234_p0683a05║以慈善根力，放月愛等光，身心兩病，纔念便滅。
X07n0234_p0683a06║破闇清淨主藥神（至）令智眼清淨解脫門。
X07n0234_p0683a07║迷理迷報，二愚盲冥，起惑造業，備受眾苦。佛以正
X07n0234_p0683a08║法金錍，開其智眼，令明見三諦，故云清淨。
X07n0234_p0683a09║普發吼聲主藥神（至）令見者咸生善根解脫門。
X07n0234_p0683a10║七八可知。
X07n0234_p0683a11║明見十方主藥神（至）能以方便令生信解解脫門。
X07n0234_p0683a12║無愛見之大悲，生物德，故名藏。
X07n0234_p0683a13║普發威光主藥神（至）滅一切眾生病解脫門。
X07n0234_p0683a14║世醫療治，雖差還生。永滅生德，無先念佛。因病因
X07n0234_p0683a15║光，皆是方便。謂佛有無邊相，相有無邊好。好放無
X07n0234_p0683a16║邊光，光攝無邊眾。言隨念者，佛德齊均。隨緣隨樂，
X07n0234_p0683a17║趣稱一佛。三昧易成，敬一心濃。餘盡然矣。況心凝
X07n0234_p0683a18║覺路，闇蹈大方。△二、偈頌讚佛。
X07n0234_p0683a19║爾時吉祥主藥神（至）普觀一切主藥神眾。而說頌言：
X07n0234_p0683a20║如來智慧不思議（至）此發威光解脫門。
X07n0234_p0683a21║△十二、主林神二：初、長行得法。
X07n0234_p0683a22║復次，布華！如雲主林神，得廣大無邊智海藏解脫門。
X07n0234_p0683a23║佛德無邊，皆依智海，含德流光，所以名藏。
X07n0234_p0683a24║擢幹舒光主林神，得廣大修治普清淨解脫門。
X07n0234_p0683b01║等眾生悲，是為廣大；一一離障，名普清淨。
X07n0234_p0683b02║生芽發曜主林神，得增長種種淨信芽解脫門。
X07n0234_p0683b03║一切勝因，皆為佛道。各各心淨，則種種芽生。
X07n0234_p0683b04║吉祥淨葉主林神，得一切清淨功德莊嚴聚解脫門。
X07n0234_p0683b05║一切功德，莊嚴一毛，一一皆然，故佛為德聚。良以
X07n0234_p0683b06║佛果攬因，皆圓成，非分成。是故一因生一切果，一
X07n0234_p0683b07║果收一切因，皆圓融無礙耳。
X07n0234_p0683b08║垂布𦦨藏主林神（至）恒周覽法界解脫門。
X07n0234_p0683b09║智通萬法，是曰普門。客塵不生，故曰清淨。悟如日
X07n0234_p0683b10║照，頓周法界。功如佛鏡，說智漸明。明是本明，漸為
X07n0234_p0683b11║圓漸。
X07n0234_p0683b12║如莊嚴光主林神（至）而興布法雲解脫門。
X07n0234_p0683b13║知徧趣行如應布。
X07n0234_p0683b14║可意雷聲主林神（至）演清淨音解脫門。
X07n0234_p0683b15║了音聲性皆同佛音，故無不可意；能令世間皆聞
X07n0234_p0683b16║佛音，方云清淨。
X07n0234_p0683b17║香光普徧主林神（至）廣大行境界解脫門。
X07n0234_p0683b18║昔行稱周法界是廣大境，神通普令物見，倣而行
X07n0234_p0683b19║之，如下喜目，即其事也。
X07n0234_p0683b20║妙光迥曜主林神（至）饒益世間解脫門。
X07n0234_p0683b21║眾生諂佞，自不修德，寧有進賢之心？今福智益他，
X07n0234_p0683b22║則物我兼利。偈云譣詖，即諂佞也。
X07n0234_p0683b23║華果光味主林神（至）莊嚴功德藏解脫門。
X07n0234_p0683b24║敬念則佛興，佛興則莊嚴德藏。障重者不念不見，
X07n0234_p0683c01║於佛豈無常哉？故應見者常見也。△二、偈頌讚佛。
X07n0234_p0683c02║爾時布華如雲主林神（至）而說頌言。
X07n0234_p0683c03║佛昔修集菩提行（至）此味光神所觀察。
X07n0234_p0683c04║△第十三、主山神二：初、長行得法。
X07n0234_p0683c05║復次，寶峯開華主山神，得入大寂定光明解脫門。
X07n0234_p0683c06║寂而常照，故光無不闡。
X07n0234_p0683c07║華林妙髻主山神（至）成熟不可思議數眾生解脫門。
X07n0234_p0683c08║相光熟機皆慈善，根力如涅槃廣明。
X07n0234_p0683c09║高幢普照主山神（至）心所樂嚴淨諸根解脫門。
X07n0234_p0683c10║修因嚴根本，為順物故，矚蓮目而欣樂，覩月面而
X07n0234_p0683c11║歡心，或見諸根一切皆周法界，喜益深矣。
X07n0234_p0683c12║離塵寶髻主山神（至）勤精進無厭怠解脫門。
X07n0234_p0683c13║如空不染，故長劫無怠。
X07n0234_p0683c14║光照十方主山神，得以無邊功德光，普覺悟解脫門。
X07n0234_p0683c15║癡故長眠，唯福智之能覺。
X07n0234_p0683c16║大力光明主山神（至）顯示一切如來功德解脫門。
X07n0234_p0683c17║上三可知。
X07n0234_p0683c18║普眼現見主山神（至）於夢中增長善根解脫門。
X07n0234_p0683c19║若睡若寤，皆令聞法進行，斯為佛業。如大瓔珞經
X07n0234_p0683c20║說：過去有佛，凡欲說法，令大眾眠。夢中說法，令增
X07n0234_p0683c21║善根，覺得道果。涅槃亦云：其人夢中見羅剎像等，
X07n0234_p0683c22║亦表萬法皆夢。大夢之夜，必有大覺之明。
X07n0234_p0683c23║金剛堅固眼主山神，得出現無邊大義海解脫門。
X07n0234_p0683c24║稱性法門，無邊大義，一音能演，是出現也。△二、偈
X07n0234_p0684a01║頌讚佛。
X07n0234_p0684a02║爾時開華帀地主山神（至）而說頌言。
X07n0234_p0684a03║往修勝行無有邊（至）入此方便金剛目。
X07n0234_p0684a04║△十四、主地神二：初、長行得法。
X07n0234_p0684a05║復次，普德淨華主地神（至）普觀一切眾生解脫門。
X07n0234_p0684a06║念念無間，平等普觀，修慈護法，故得金剛之體。金
X07n0234_p0684a07║剛，即內照之實也。
X07n0234_p0684a08║堅福莊嚴主地神，得普現一切眾生福德力解脫門。
X07n0234_p0684a09║一毛福力，頓現眾福。
X07n0234_p0684a10║妙華嚴樹主地神（至）出生一切佛剎莊嚴解脫門。
X07n0234_p0684a11║證入無生，不礙嚴剎。
X07n0234_p0684a12║普散眾寶主地神（至）令眾生除障垢解脫門。
X07n0234_p0684a13║一向為他。
X07n0234_p0684a14║淨目觀時主地神（至）常游戲快樂解脫門。
X07n0234_p0684a15║觀機出現，名為游戲。
X07n0234_p0684a16║金色妙眼主地神（至）清淨身調伏眾生解脫門。
X07n0234_p0684a17║現淨惑身，方調物惑。
X07n0234_p0684a18║香毛發光主地神（至）一切佛功德海大威力解脫門。
X07n0234_p0684a19║內具德海，現威力身，如地含海潤，發生百穀百糓
X07n0234_p0684a20║苗稼，皆地香毛故。
X07n0234_p0684a21║寂音悅意主地神，得普攝持一切眾言音海解脫門。
X07n0234_p0684a22║長行一言，盡攝無餘。偈頌一言，普徧無極。
X07n0234_p0684a23║妙華旋髻主地神，得充滿佛剎離垢性解脫門。
X07n0234_p0684a24║𦦨雲普徧，令物離垢為性。
X07n0234_p0684b01║金剛普持主地神（至）法輪所攝持普出現解脫門。
X07n0234_p0684b02║法能攝持，心行如金剛之輪；佛則不動，現世若須
X07n0234_p0684b03║彌出海。△二、偈頌讚佛。
X07n0234_p0684b04║爾時普德淨華主地神（至）而說頌言。
X07n0234_p0684b05║此下頌中亦有二句，結法屬人可以意得。
X07n0234_p0684b06║如來往昔念念中（至）普持得見生歡喜。
X07n0234_p0684b07║△十五、主城神二：初、長行十法有云脫；第九、十頌
X07n0234_p0684b08║具足。
X07n0234_p0684b09║復次，寶峯光曜主城神，得方便利益眾生解脫門：
X07n0234_p0684b10║光等方便，成熟利益。
X07n0234_p0684b11║妙嚴宮殿主城神，得知眾生相教化成熟解脫門。
X07n0234_p0684b12║應病與藥，令得服行。
X07n0234_p0684b13║滿淨喜寶主城神（至）令一切眾生受諸福德解脫門。
X07n0234_p0684b14║護法。法存則物受福德，教理行果，皆有護也。
X07n0234_p0684b15║離憂清淨主城神，得救諸怖畏大悲藏解脫門。
X07n0234_p0684b16║悲救無盡名藏。
X07n0234_p0684b17║華燈𦦨眼主城神，得普明了大知慧解脫門。
X07n0234_p0684b18║了佛大智。
X07n0234_p0684b19║𦦨幢明現主城神，得普方便示現解脫門。
X07n0234_p0684b20║方便現身。
X07n0234_p0684b21║盛福威光主城神（至）得開悟一切愚闇眾生解脫門。
X07n0234_p0684b22║迷真俗理，故云愚闇。佛出開示，令其悟入。本迷無
X07n0234_p0684b23║始，猶若生盲。雖聞譬喻，竟不識乳。唯佛出世，方能
X07n0234_p0684b24║曉之。九、準梵本云：香幢莊嚴髻主城神，得破一切
X07n0234_p0684c01║煩惱臭氣，出生一切智性香氣解脫門。謂正使為
X07n0234_p0684c02║臭物，殘習為臭氣。智性為香體，利物為香氣。香氣
X07n0234_p0684c03║若高山之出雲，稱智性而無盡。臭氣若香風之捲
X07n0234_p0684c04║霧，等性空以無邊。煩惱則塵習雙亡，智慧則自他
X07n0234_p0684c05║兼利。有本具云：香髻莊嚴主城神德，開發眾生清
X07n0234_p0684c06║淨妙智解脫門。亦□寫之脫漏耳，義不異前。偈云
X07n0234_p0684c07║現夢中者，夢是神遊，亦見聞之氣分也。夢中尚調，
X07n0234_p0684c08║況於覺悟。如迦旃延為弟子，現夢境界等。
X07n0234_p0684c09║寶峯光目主城神（至）破一切眾生障礙山解脫門。
X07n0234_p0684c10║二障五蓋，重疊如山，非智光明，莫之能破。△二、偈
X07n0234_p0684c11║頌讚佛。
X07n0234_p0684c12║爾時寶峯光曜主城神（至）而說頌言。
X07n0234_p0684c13║導師如是不思議（至）如是寶峯之所入。
X07n0234_p0684c14║△十六道場神二。初長行十一法。
X07n0234_p0684c15║復次，淨莊嚴幢道場神（至）誓願力解脫門。
X07n0234_p0684c16║出現字兩用，謂有佛出現，即出現莊嚴，具而為供
X07n0234_p0684c17║養。佛昔如是神，以大願倣之。
X07n0234_p0684c18║須彌寶光道場神（至）成就廣大菩提行解脫門。
X07n0234_p0684c19║對物成行，令物倣之，施為行先，故偈徧舉。
X07n0234_p0684c20║雷音幢相道場神（至）於夢中為說法解脫門。
X07n0234_p0684c21║夢覺皆化，則時處俱徧。
X07n0234_p0684c22║雨華妙眼道場神（至）眾寶莊嚴具解脫門。
X07n0234_p0684c23║外寶內眼，重重難捨，為物說行，故云能雨。
X07n0234_p0684c24║清淨𦦨形道塲神（至）廣化眾生令成熟解脫門。
X07n0234_p0685a01║清淨𦦨形神，前列中無謂。色相道場，俱妙莊嚴，並
X07n0234_p0685a02║為熟物。
X07n0234_p0685a03║華纓垂髻道場神，得隨根說法令生正念解脫門。
X07n0234_p0685a04║疑境界者，以唯心為正念。疑法性者，以無得為正
X07n0234_p0685a05║念。實則無正無邪，方稱曰正。無念不念，是真念矣。
X07n0234_p0685a06║諸念不生，正念方生耳。故隨根雨法，斷疑生智。
X07n0234_p0685a07║雨寶莊嚴道場神（至）普雨無邊歡喜法解脫門。
X07n0234_p0685a08║辯才雨法，稱根故喜。
X07n0234_p0685a09║勇猛香眼道場神，得廣稱讚諸佛功德解脫門。
X07n0234_p0685a10║深廣讚佛，故名實雙美。
X07n0234_p0685a11║金剛彩雲道場神（至）莊嚴道場解脫門。
X07n0234_p0685a12║樹王眷屬，並如經初。
X07n0234_p0685a13║蓮華光明道場神（至）而充徧十方解脫門。
X07n0234_p0685a14║即前身徧十方而無來往，智入諸相，了法空寂也。
X07n0234_p0685a15║妙光照曜道場神，得顯示如來種種力解脫門。
X07n0234_p0685a16║佛有無量力故，因行亦然，皆嚴具顯示。既是道場
X07n0234_p0685a17║之神，故得道場事中解脫。△二、偈頌讚佛。
X07n0234_p0685a18║爾時淨莊嚴幢道場神（至）而說頌言。
X07n0234_p0685a19║頌亦十一。
X07n0234_p0685a20║我念如來往昔時（至）此妙光神能聽受。
X07n0234_p0685a21║△十七、足行神二：初、長行得法。
X07n0234_p0685a22║復次，寶印手足行神（至）令見者歡喜解脫門。
X07n0234_p0685a23║初二可知。
X07n0234_p0685a24║最勝華髻足行神（至）一切如來眾會道場解脫門。
X07n0234_p0685b01║內則念念安於理事，外則處處建立道場。
X07n0234_p0685b02║攝諸善見足行神（至）悉調伏無邊眾生解脫門。
X07n0234_p0685b03║舉足下足，海印發揮，諸有威儀，無非佛事。
X07n0234_p0685b04║妙寶星幢足行神（至）普雨眾寶出妙音聲解脫門。
X07n0234_p0685b05║以華以光，雨寶雨法。
X07n0234_p0685b06║樂吐妙音足行神，得出生無邊歡喜海解脫門。
X07n0234_p0685b07║眾生無邊，是佛化境，見佛聞法，故生歡喜。
X07n0234_p0685b08║栴檀樹光足行神（至）普覺一切道場眾會解脫門。
X07n0234_p0685b09║圓音警物，等栴檀之香風；暫一熏修，覺身心之調
X07n0234_p0685b10║順。
X07n0234_p0685b11║蓮華光明足行神（至）一切眾生令生善根海解脫門。
X07n0234_p0685b12║△二、偈頌讚佛。
X07n0234_p0685b13║爾時寶印手足行神（至）而說頌言。
X07n0234_p0685b14║佛昔修行無量劫（至）見已心生大歡喜。
X07n0234_p0685b15║△十八、身眾神二：初、長行得法。
X07n0234_p0685b16║復次，淨喜境界身眾神，得憶佛往昔誓願海解脫門。
X07n0234_p0685b17║初列處名華髻莊嚴，或是名廣，略舉其半；或梵音
X07n0234_p0685b18║相類，譯者之誤，未勘梵本法門。
X07n0234_p0685b19║光照十方身眾神（至）令歡喜調伏解脫門。
X07n0234_p0685b20║初三可知。
X07n0234_p0685b21║淨華嚴髻身眾神，得身如虗空周徧住解脫門。
X07n0234_p0685b22║相即無相故，如空徧住。空非獨虗，亦徧於色。住非
X07n0234_p0685b23║分住，一塵亦周。如芥子空即不可盡，身與法性不
X07n0234_p0685b24║可分故。
X07n0234_p0685c01║無量威儀身眾神，得示一切眾生諸佛境界解脫門。
X07n0234_p0685c02║威儀施作，無心頓現，斯即佛境，難以言思。
X07n0234_p0685c03║最勝光嚴身眾神（至）飢乏眾生色力滿足解脫門。
X07n0234_p0685c04║佛為良田，出世難遇，一興微供，果獲五常。略言色
X07n0234_p0685c05║力，亦有常命，安樂辯才，此五皆常，方云滿足，受報
X07n0234_p0685c06║無盡，故悉離貧窮。
X07n0234_p0685c07║淨光香雲身眾神，得除一切眾生煩惱垢解脫門。
X07n0234_p0685c08║齒光除垢，表所說淨故。
X07n0234_p0685c09║守護攝持身眾神，得轉一切眾生愚癡魔業解脫門。
X07n0234_p0685c10║有染於五塵，無慈於六趣者，愚癡魔業也。體五欲
X07n0234_p0685c11║性，虗己兼亡，彼業斯轉，而名云守護。攝持者，善守
X07n0234_p0685c12║根門，攝散持德，則遠魔矣。然魔事惑，不出三毒及
X07n0234_p0685c13║慢。魔惱眾生，不出三事，謂上妙五欲及諸苦具。為
X07n0234_p0685c14║說邪法，則三毒是生。三毒內著，即為魔業。今守護
X07n0234_p0685c15║覺察，魔如之何？即偈中解脫道也。
X07n0234_p0685c16║普現攝化身眾神（至）顯示莊嚴相解脫門。
X07n0234_p0685c17║此有三意：一、身雖周於法界，多示為王，攝御自在
X07n0234_p0685c18║故；二、八相處於王宮，俯接物故；三、法界菩提樹下，
X07n0234_p0685c19║法王宮故。
X07n0234_p0685c20║不動光明身眾神（至）皆令生清淨善根解脫門。
X07n0234_p0685c21║迷於本空，故有妄苦。無漏本有，是淨善根。△二、偈
X07n0234_p0685c22║頌讚佛。
X07n0234_p0685c23║爾時淨喜境界身眾神（至）而說頌言。
X07n0234_p0685c24║我憶須彌塵劫前（至）不動光神所觀見。
X07n0234_p0686a01║△十九、執金剛神二：初、長行得法。
X07n0234_p0686a02║復次，妙色那羅延執金剛神（至）無邊色相身解脫門。
X07n0234_p0686a03║見如來身普現非別，豈唯凡現之處即無邊相，亦
X07n0234_p0686a04║隨一一色相皆無有邊。
X07n0234_p0686a05║日輪速疾幢執金剛神（至）得無邊隨類音解脫門。
X07n0234_p0686a06║上三可知。
X07n0234_p0686a07║妙臂天主執金剛神（至）開悟眾生解脫門。
X07n0234_p0686a08║初卷中名諸根美妙，但云妙臂，文義俱闕。又如天
X07n0234_p0686a09║主，以現為世主故。
X07n0234_p0686a10║可愛樂光明執金剛神（至）咸盡無遺解脫門。
X07n0234_p0686a11║法海深奧，槃節差別，巧說令現，無有遺餘。
X07n0234_p0686a12║大樹雲音執金剛神（至）攝一切樹觀解脫門。
X07n0234_p0686a13║約神且說寶飾為嚴，巧攝己眾；約佛方便相好為
X07n0234_p0686a14║嚴，無不攝也。
X07n0234_p0686a15║師子王光明執金剛神（至）皆具足明了解脫門。
X07n0234_p0686a16║因深故大福為能嚴，果勝故德相皆明足。
X07n0234_p0686a17║密𦦨吉祥目執金剛神（至）為現威嚴身解脫門。
X07n0234_p0686a18║惡謂十惡。險者，惡之因也，能陷自他及險道故。
X07n0234_p0686a19║蓮華摩尼髻執金剛神（至）莊嚴具摩尼髻解脫門。
X07n0234_p0686a20║若以現文，則摩尼髻是所雨；若以義取，此神名摩
X07n0234_p0686a21║尼髻。亦得髻是能雨，一切菩薩嚴具是所雨，表菩
X07n0234_p0686a22║薩智光圓滿故。△二、偈頌讚佛。
X07n0234_p0686a23║爾時妙色那羅延執金剛神（至）而說頌言。
X07n0234_p0686a24║汝應觀法王，法王法如是（至）示佛所行處。
X07n0234_p0686b01║第六偈云：漩澓者，水之漩流洄澓之處，一甚深故，
X07n0234_p0686b02║二迴轉故，三難渡故。法海漩澓亦然，一唯佛能究
X07n0234_p0686b03║故，二真妄相循難窮初後故，三聞空謂空則沈於
X07n0234_p0686b04║漩澓，聞有謂有等皆類此知，故云一切差別義也。
X07n0234_p0686b05║異生眾竟。
X07n0234_p0686b06║
X07n0234_p0686b07║大方廣佛華嚴經疏卷第十