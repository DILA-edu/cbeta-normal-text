X07n0234_p0692b19║
X07n0234_p0692b20║
X07n0234_p0692b21║
X07n0234_p0692b22║大方廣佛華嚴經疏卷第十二（入第五經卷末）
X07n0234_p0692b23║清涼山沙門　澄觀　述
X07n0234_p0692b24║晉水沙門　（淨源）　錄疏注經
X07n0234_p0692c01║△八、歎佛往修十度行滿今得果圓。十一頌，分二：
X07n0234_p0692c02║初一、總明。
X07n0234_p0692c03║爾時法界普音菩薩摩訶薩（至）即說頌言。
X07n0234_p0692c04║佛威神力徧十方（至）昔所滿足皆令見。
X07n0234_p0692c05║佛威神力，略有三類：一者俱生力，謂風不動衣等；
X07n0234_p0692c06║二者聖威力，謂通明等種種功德；三者法威力，謂
X07n0234_p0692c07║波羅蜜圓滿法力，令五根中無諸非淨，四支百節
X07n0234_p0692c08║有無量力，故名堅固不可壞身、法身、常身、無邊之
X07n0234_p0692c09║身。言徧十方者，即無邊身。廣大示現，謂變化身。無
X07n0234_p0692c10║分別者，平等智身。大菩提行者，波羅蜜身。昔所滿
X07n0234_p0692c11║足者，眾行先成。皆令見者，大果今出。△二、有十頌，
X07n0234_p0692c12║別顯。一頌一度，皆上半往修因，下半今得果。十度
X07n0234_p0692c13║之義，十行十地，一經始末亦多辨之。須粗識其相，
X07n0234_p0692c14║略啟十門：一釋名，二出體，三辨相，四建立，五次第，
X07n0234_p0692c15║六相攝，七修證，八約教，九觀心，十釋文。今初，又二：
X07n0234_p0692c16║先通名，後別稱。通名波羅蜜多者，《唯識》云：「要七最
X07n0234_p0692c17║勝之所攝受，方可建立波羅蜜多：一、安住最勝，謂
X07n0234_p0692c18║要安住菩薩種性；二、依止最勝，謂要依止大菩提
X07n0234_p0692c19║心；三、意樂最勝，謂要慈愍一切有情；四、事業最勝，
X07n0234_p0692c20║謂要具行一切事業；五、巧便最勝，謂要無相智之
X07n0234_p0692c21║所攝受；六、迴向最勝，謂要迴向無上菩提；七、清淨
X07n0234_p0692c22║最勝，謂要不為二障間雜，即三時無悔。若七隨闕，
X07n0234_p0692c23║非到彼岸。」故此十度，各四句分別。其別稱及出體、
X07n0234_p0692c24║三辨相，至文當釋。四建立者，為十地中對治十障、
X07n0234_p0693a01║證十真如，故但有十；為對六蔽漸修、佛法漸熟有
X07n0234_p0693a02║情，故但說六。六中前三增上生道，感大財體及眷
X07n0234_p0693a03║屬故；後三決定勝道能伏煩惱，成熟有情及佛法
X07n0234_p0693a04║故。又前三饒益有情，施財不惱忍彼惱故；後三對
X07n0234_p0693a05║治煩惱，勤修加行永伏永滅故。又由前三故不住
X07n0234_p0693a06║涅槃，由後三故不住生死，能為無住涅槃資糧。後
X07n0234_p0693a07║唯四者，助六令滿，方便助前三，願助精進，力助靜
X07n0234_p0693a08║慮，智助般若，如《深密》說。五次第者，謂由前前引發
X07n0234_p0693a09║後後，及由後後持淨前前。又前前麤，後後細，易難
X07n0234_p0693a10║修習，次第如是。六相攝者，此十一一皆攝一切波
X07n0234_p0693a11║羅蜜多，互相順故。《般若論》云：「檀義攝於六，資生畏
X07n0234_p0693a12║法等。」《智論》云：「有未莊嚴波羅蜜即不攝者，有已莊嚴
X07n0234_p0693a13║波羅蜜即相攝者。」今此經文必具攝十，若但說六，
X07n0234_p0693a14║六攝後四；若聞為十，第六唯攝無分別智，後四皆後
X07n0234_p0693a15║得智攝。七修證者，五位通修，佛方究竟。十約因位
X07n0234_p0693a16║總有三名，謂初無數劫，施等勢力尚微被煩惱伏，
X07n0234_p0693a17║但名波羅蜜多。第二劫去，勢力漸增能伏煩惱，名
X07n0234_p0693a18║近波羅蜜多。第三僧祇，勢力轉增，能畢竟伏一切
X07n0234_p0693a19║煩惱，名大波羅蜜多。故上下文中屢言廣大波羅
X07n0234_p0693a20║蜜也。八、約教者，諸教可思，此教要復一一融攝，徹
X07n0234_p0693a21║果該因。九、觀心者可以意得。十、釋文，分十：初、施度。
X07n0234_p0693a22║昔於眾生起大悲（至）能令見者生歡喜。
X07n0234_p0693a23║輟己人惠，名之為施，即以無貪及所起三業而為
X07n0234_p0693a24║其性。此有三種，謂財、法、無畏。上半因中，大悲行施，
X07n0234_p0693b01║已該此三。此悲亦是七最勝中前三最勝。下半果
X07n0234_p0693b02║中，財能資身，無畏益心，法資法身，故得果身。身最
X07n0234_p0693b03║殊妙，三皆悅物，故見者必喜。亦由具七最勝，故身
X07n0234_p0693b04║殊妙也。△二、戒度。
X07n0234_p0693b05║昔在無邊大劫海（至）普滅世間諸重苦。
X07n0234_p0693b06║防非止惡，名之為戒。即受學菩薩戒時，三業為性。
X07n0234_p0693b07║戒有三種：律儀攝，善得淨身果；攝眾生戒，能除物
X07n0234_p0693b08║苦徧十方者；無作戒，身等眾生故。△三、忍度。
X07n0234_p0693b09║往昔修行忍清淨（至）普放光明照十方。
X07n0234_p0693b10║堪受諸法未能忘懷，名之為忍。此約生忍。又忍即
X07n0234_p0693b11║忍可，忍即是慧，雙忍事理，即以無瞋、精進、審慧及
X07n0234_p0693b12║彼所起三業為性。忍亦有三，謂耐冤害忍、安受苦
X07n0234_p0693b13║忍、諦察法忍。偈云信解真實，即諦察法也。色相圓
X07n0234_p0693b14║滿，前二忍果。放淨光明，第三忍果。△四、精進。
X07n0234_p0693b15║往昔勤修多劫海（至）悉現菩提樹王下。
X07n0234_p0693b16║練心於法，名之為精。精心務達，目之為進。以勤及
X07n0234_p0693b17║所起三業為性。亦有三種：一、被甲，二、攝善，三、利樂。
X07n0234_p0693b18║初句通前二，以被甲精進。《瑜伽》釋云：「設千大劫為
X07n0234_p0693b19║一日夜，處於地獄，為脫一眾生故。」次句即第三，下
X07n0234_p0693b20║半通三果也。因既離身心相，故果能身徧十方。△
X07n0234_p0693b21║五、禪那。
X07n0234_p0693b22║佛久修行無量劫（至）煩惱障垢悉除滅。
X07n0234_p0693b23║梵云禪那，此云靜慮，即以等持為性。亦有三種，謂
X07n0234_p0693b24║安住、引發、辦事。既引起神通，辦利生事，故見者深
X07n0234_p0693c01║喜。現法樂住，諸惑不行，又資慧斷惑，故見者惑滅。
X07n0234_p0693c02║△六、般若。
X07n0234_p0693c03║如來往修諸行海（至）克殄一切愚癡暗。
X07n0234_p0693c04║般若，梵言，此翻為慧。推求諦理，名之慧也。此及後
X07n0234_p0693c05║四，皆擇法為體。亦有三種：一、生空無分別，二、法空
X07n0234_p0693c06║無分別，三、俱空無分別。《攝論》以加行、正體、後得為
X07n0234_p0693c07║三，約六度說。《瓔珞》以照有、照無及照中道而為三
X07n0234_p0693c08║者，唯約法空。三觀之義，至下當明。慧導萬行，故云
X07n0234_p0693c09║修諸行海。言具足者，具上三也。因如有目，故果獲
X07n0234_p0693c10║身智二光，能滅諸暗。△七、方便。
X07n0234_p0693c11║種種方便化眾生（至）無邊際劫不休息。
X07n0234_p0693c12║方便即善巧也。方謂方法，便謂便宜。上四但各二
X07n0234_p0693c13║種。今初，謂迴向方便、拔濟方便。文云種種化生，即
X07n0234_p0693c14║拔濟善巧所修成就，兼於迴向菩提所化無邊，果
X07n0234_p0693c15║得十方，橫徧為物取果，豎窮來際不休。△八、願度。
X07n0234_p0693c16║佛昔修行大劫海（至）盡未來際救眾生。
X07n0234_p0693c17║願者即希求要誓，有義即以欲勝解及信為性，亦
X07n0234_p0693c18║有二種，謂菩提願、利樂他願。由初願故出現世間，
X07n0234_p0693c19║由後願故設生不息。△九、力度。
X07n0234_p0693c20║佛無量劫廣修治（至）普現十方諸國土。
X07n0234_p0693c21║力者，不可屈伏故。隨思隨修，任運成就，亦有二種，
X07n0234_p0693c22║謂思擇、修習。今言法力，即思擇諸法而修習故。《攝
X07n0234_p0693c23║論》云：由此二力，令前六度無間現前。經云：「成自然
X07n0234_p0693c24║力」，即無師而成，不習而無不利，何能壞哉？△十、智
X07n0234_p0694a01║度。
X07n0234_p0694a02║佛昔修治普門智（至）舒光普照十方剎。
X07n0234_p0694a03║決斷名智，謂如實覺了。亦有二種，謂受用法樂智、
X07n0234_p0694a04║成熟有情智。無性論云：由施等六成立此智，復由
X07n0234_p0694a05║此智成立六種，名受法樂。由此妙智能正了知此
X07n0234_p0694a06║施戒等饒益有情。經云：普門智，總含二智。別配，初
X07n0234_p0694a07║句即成熟有情，次句即受用法樂。此二無二，故成
X07n0234_p0694a08║無礙力，舒光普照。△九、述菩提樹摩尼果中歎佛
X07n0234_p0694a09║往修十地行果。十一頌，分二：初一、總舉。
X07n0234_p0694a10║爾時雲音淨月菩薩（至）即說頌言。
X07n0234_p0694a11║神通境界等虗空（至）摩尼果中咸具說。
X07n0234_p0694a12║謂佛果大用，由昔地行及結說處，餘十次第各述
X07n0234_p0694a13║一地。地義當品廣明，今皆略述而已。
X07n0234_p0694a14║清淨勤修無量劫（至）普見十方無量佛。
X07n0234_p0694a15║略述四義：一、加行多劫，諸論皆說地前為一，僧祇
X07n0234_p0694a16║已為無量，更有異說，恐厭繁文。二、標入地名。三、出
X07n0234_p0694a17║生廣智，謂生如來家，見法實性，得妙觀察平等性
X07n0234_p0694a18║智故。四、普見佛海，同下願智果中。
X07n0234_p0694a19║一切法中離垢地（至）供養無邊諸佛海。
X07n0234_p0694a20║一、舉法標名，二、別地行相，三、修行時分，四、供佛多
X07n0234_p0694a21║少。
X07n0234_p0694a22║積集福德發光地（至）摩尼果中如是說。
X07n0234_p0694a23║一、舉法標名，世間中極，云積福德；二、修諸禪定；三、
X07n0234_p0694a24║忍度偏多；四、聞持廣博。
X07n0234_p0694b01║𦦨海慧明無等地（至）如佛所治皆演暢。
X07n0234_p0694b02║一、歎慧標名，世無等故；二、了道品境，異凡夫故；三、
X07n0234_p0694b03║起慈悲，異小乘故；四、成淨身土，離身見故。
X07n0234_p0694b04║普藏等門難勝地（至）如佛所淨皆能說。
X07n0234_p0694b05║一、標入地，謂積集福智，故云普藏；十平等心，故曰
X07n0234_p0694b06║等門。二、標地名。三、真俗極違，會令相順。四、諦法俗
X07n0234_p0694b07║境，無平等觀。
X07n0234_p0694b08║廣大修行慧海地（至）樹中演暢此法音。
X07n0234_p0694b09║一、歎行；二、標名；三、正顯行相，即了緣起法；四、地用
X07n0234_p0694b10║得十空三昧。
X07n0234_p0694b11║周徧法界虗空身（至）昔所遠行今具演。
X07n0234_p0694b12║一、先標果用，二、照達羣機，三、雙行巧攝，四、寄行標
X07n0234_p0694b13║名。
X07n0234_p0694b14║一切願行所莊嚴（至）此無等地咸宣說。
X07n0234_p0694b15║一、別地行相，二、明淨土果，三、略釋地名，四、歎地結
X07n0234_p0694b16║說。
X07n0234_p0694b17║無量境界神通力（至）劫海所行皆備闡。
X07n0234_p0694b18║一、標地作用，二、善達教法，三、標示地名，四、廣行多
X07n0234_p0694b19║劫。
X07n0234_p0694b20║法雲廣大第十地（至）此聲是佛威神力。
X07n0234_p0694b21║一、標起地名，二、含藏法雨，三、能蔽如空麤重，四、深
X07n0234_p0694b22║廣難測，故云佛境。諸偈多有結說，文並可知。△十、
X07n0234_p0694b23║歎佛體用應機自在，二：初、說偈儀。
X07n0234_p0694b24║爾時善勇猛光幢菩薩（至）觀察十方。即說頌言。
X07n0234_p0694c01║前文多觀眾會，此觀十方者，觀眾表無偏心，觀方
X07n0234_p0694c02║表說周徧，二文影略。△二、正說十頌，一一頌中各
X07n0234_p0694c03║有四義。文三：初一、總顯。
X07n0234_p0694c04║無量眾生處會中（至）了達一切莊嚴境。
X07n0234_p0694c05║初、總歎佛令，物悟入福智。有四義者：一、多眾；二、心
X07n0234_p0694c06║異；三、悟智；四、了福。莊嚴即福也，亦通二嚴皆佛令
X07n0234_p0694c07║爾，故顯眾德即為歎佛。△二八、別明。
X07n0234_p0694c08║各起淨願修諸行（至）及以一切諸神變。
X07n0234_p0694c09║見佛體用亦四義：一、起願，二、具行，三、見體，四、見用。
X07n0234_p0694c10║或有能見佛法身（至）悉入其身無不盡。
X07n0234_p0694c11║見法身：一、勝故無等，二、淨故無礙，三、大故周徧，四、
X07n0234_p0694c12║深廣故包含。
X07n0234_p0694c13║或有見佛妙色身（至）種種變現十方中。
X07n0234_p0694c14║見色身：一、色妙，謂如金等；二、相具，十華藏相等；三、
X07n0234_p0694c15║光盛，謂常放等；四、隨機變，謂三尺、無邊等。
X07n0234_p0694c16║或見無礙智慧身（至）種種差別皆令見。
X07n0234_p0694c17║見智身。一、無礙，真俗無礙故；二、等空，稱法性故；三、
X07n0234_p0694c18║知□；四、巧現。
X07n0234_p0694c19║或有能了佛音聲（至）為出言音無障礙。
X07n0234_p0694c20║了佛音聲：一、音普徧；二、說應器；三、言同類；四、應無
X07n0234_p0694c21║礙。
X07n0234_p0694c22║或見如來種種光（至）復見諸佛現神通。
X07n0234_p0694c23║見佛光明：一、多種；二、徧照；三、見佛；四、現變。
X07n0234_p0694c24║或有見佛海雲光（至）令生深信入佛智。
X07n0234_p0695a01║見佛毛光：一、顯光名；二、明出處；三、示往因；四、令信
X07n0234_p0695a02║悟。
X07n0234_p0695a03║或見佛相福莊嚴（至）皆佛相中明了見。
X07n0234_p0695a04║見佛福相：一、見福相；二、了福因；三、示因體；四、明見
X07n0234_p0695a05║處。△三一、結歎。
X07n0234_p0695a06║如來功德不可量（至）以佛力故能宣說。
X07n0234_p0695a07║結歎德廣：一、數多；二、深廣；三、用普；四、結說。謂推功
X07n0234_p0695a08║歸佛，謙己無能。△第九、明天地徵祥，謂地動興供
X07n0234_p0695a09║顯證。上來佛成正覺，眾海雲集，各申慶讚，顯佛高
X07n0234_p0695a10║深。而下稱機情，上叶佛願，故世主為之興供，天地
X07n0234_p0695a11║為之呈祥。分二：先、動地，三：初、動處。
X07n0234_p0695a12║爾時，華藏莊嚴世界海。
X07n0234_p0695a13║自陿之寬，且云華藏。約下結通，實周法界。諸天重
X07n0234_p0695a14║重，並華藏之內，故云其地何所不該。又染淨融故，
X07n0234_p0695a15║雖標摩竭，而地震華藏。△二、動因。
X07n0234_p0695a16║以佛神力。
X07n0234_p0695a17║就主顯勝但明佛力，感應道交亦由物機，然泛明
X07n0234_p0695a18║動因總有其十，今當轉法輪亦兼成道，餘如別章。
X07n0234_p0695a19║△三、動相。
X07n0234_p0695a20║其地一切六種十八相震動。
X07n0234_p0695a21║震即是聲，動即是形，聲兼吼擊，形兼起踊，故有六
X07n0234_p0695a22║種。此六各三，成十八相。
X07n0234_p0695a23║所謂動徧動普徧動（至）擊徧擊普徧擊。
X07n0234_p0695a24║搖颺不安為動，自下漸高為起，忽然騰舉為踊，隱
X07n0234_p0695b01║隱出聲為震，雄聲郁遏為吼，砰磕發響為擊。十八
X07n0234_p0695b02║相者，唯一方動，直爾名動。四方若次第、若一時動
X07n0234_p0695b03║者，名為徧動。若八方次第、或一時動，名普徧動。又
X07n0234_p0695b04║四方、八方、十方，如次名三相動。又一方獨動，十方
X07n0234_p0695b05║次第動，十方同時動，又為三相。餘五例之。然動何
X07n0234_p0695b06║所為？依《勝思惟梵天經》所為有七：一、令諸魔怖故，
X07n0234_p0695b07║二、為說法時大眾心不散亂故，三、令放逸者生覺
X07n0234_p0695b08║知故，四、令眾生知法相故，五、令眾生觀說法處故，
X07n0234_p0695b09║六、令成熟者得解脫故，七、令隨順問正義故。此上
X07n0234_p0695b10║七緣，正是今經所為。《地論》有四，非當此文。上約外
X07n0234_p0695b11║器，若心地、聖賢地、法性地，亦有震動等義，可以虗
X07n0234_p0695b12║求。△二、興供，三：初、標數。
X07n0234_p0695b13║此諸世主一一皆現（至）雨於如來道場眾海。
X07n0234_p0695b14║同生之眾，亦得稱主，為物依故。△二、略列。
X07n0234_p0695b15║所謂一切香華莊嚴雲（至）其數無量不可思議。
X07n0234_p0695b16║△三、結徧。
X07n0234_p0695b17║此諸世主一一皆現（至）道場眾海靡不周徧。
X07n0234_p0695b18║△第十、結通無盡，二：初、結華藏內，二：初、舉此界。
X07n0234_p0695b19║如此世界中一一世主，心生歡喜，如是供養。
X07n0234_p0695b20║△二、類華藏中一切世界，三：初、□眾海興供。
X07n0234_p0695b21║其華藏莊嚴世界海中（至）悉亦如是而為供養。
X07n0234_p0695b22║一切世界者，謂：華藏中有十不可說佛剎微塵數
X07n0234_p0695b23║世界種，一一種中各有不可說不可說佛剎微塵
X07n0234_p0695b24║數世界，彼等一切諸世界中悉有世主而為供養。
X07n0234_p0695c01║△二、類佛坐道場。
X07n0234_p0695c02║其一切世界中，悉有如來坐於道場。
X07n0234_p0695c03║然有二義：一、彼諸世主各供當處之佛；二、彼諸世
X07n0234_p0695c04║主亦供此佛，此佛亦坐彼界道場。△三、類結大眾
X07n0234_p0695c05║得法，有十一句。
X07n0234_p0695c06║一一世主各各信解（至）各各入如來解脫門。
X07n0234_p0695c07║謂聞法得益。得益有三：一、聞益，各各信解故，謂信
X07n0234_p0695c08║其言而解其義。二、思益，謂於所對審緣慮故。三、修
X07n0234_p0695c09║益。修益有七：一、修門，謂三昧方便故。二、修法，謂資
X07n0234_p0695c10║糧助道故。三、修果，契理成就故。四、修益，隨有所得
X07n0234_p0695c11║成法喜故。五、修轉，各各趣入無量乘門及眾生界
X07n0234_p0695c12║故。六、修同悟解脫法門，合先聖故。七、修極，修極有
X07n0234_p0695c13║三：一、大悲極，入佛神通境，但為益生故，此成思德；
X07n0234_p0695c14║二、大智極，入佛力境、如來力境，悲智超絕無能及
X07n0234_p0695c15║故，成佛智德；三、自在極，入如來解脫門，盡一切障，
X07n0234_p0695c16║心境自在，成佛斷德。亦即是前諸解脫門。△二、結
X07n0234_p0695c17║華藏外。
X07n0234_p0695c18║如於此華藏世界界海（至）一切世界海中悉亦如是。
X07n0234_p0695c19║謂以華藏例於法界，各有此會，同為一大法界會，
X07n0234_p0695c20║方是華嚴無盡說耳。此下入第六經。
X07n0234_p0695c21║○如來現相品第二
X07n0234_p0695c22║△將釋此品，四門分別：一、來意，二、釋名，三、宗趣，四、
X07n0234_p0695c23║釋文。然下諸品，多用此四。若有增減，至文當辨。
X07n0234_p0695c24║今初，來意，二：先分來，後品來。今初，三分之中自下
X07n0234_p0696a01║正宗，由致既彰、正宗宜顯，故次來也。四分之中已
X07n0234_p0696a02║明教起因緣，次辨說法儀式，故次來也。二、品來者，
X07n0234_p0696a03║曲有二義：一、前辨眾集，今顯疑現相；二、前明舊眾，
X07n0234_p0696a04║今辨新集。故次來也。
X07n0234_p0696a05║二、釋名者，一、分名正宗者，正陳宗旨，揀序、流通。若
X07n0234_p0696a06║四分中名舉果勸樂生信者，舉依正果勸物信樂，
X07n0234_p0696a07║是故亦名所信因果，亦名說佛依果會，以從多說
X07n0234_p0696a08║故。二、品名者，如來是能現之人，相是所現之法，現
X07n0234_p0696a09║通能所，能所合說，體用雙陳，以立其稱。然如來現
X07n0234_p0696a10║相，各有五義，以成其十。如來五者：一、就理顯。謂法
X07n0234_p0696a11║性名如，出障名來。二、唯就行。《瑜伽》云：「言無虗妄，故
X07n0234_p0696a12║名如來。」《涅槃》三十二，亦同此說。三、理、智合說。《轉法
X07n0234_p0696a13║輪論》云：「第一義諦名如，正覺名來。正覺第一義諦，
X07n0234_p0696a14║故名如來。」此與《成實》大同。四、離相說。《般若》云：「如來
X07n0234_p0696a15║者，無所從來，亦無所去，故名如來。」五、融攝說。謂一
X07n0234_p0696a16║如無二如，若理若智，若開若合，無不皆如，故名為
X07n0234_p0696a17║如。如外無法，來亦即如。如是來者，是真如來。現相
X07n0234_p0696a18║五者，一現面門光相召十方眾，二現眉間光相示
X07n0234_p0696a19║說法主，三振動剎網以警羣機，四佛前現華表說
X07n0234_p0696a20║依果，五白毫出眾表教從佛流。如是等相，是如來
X07n0234_p0696a21║〈現相品〉中辨此，故以為名。
X07n0234_p0696a22║三、宗趣，亦二：一、分宗。三分正宗，已如上說。四分之
X07n0234_p0696a23║宗，即以佛果無邊剎海，具三世間無盡自在，故以
X07n0234_p0696a24║為宗；令諸菩薩發生淨信，修行涉求，以之為趣。二
X07n0234_p0696b01║品宗。以光相表示為宗，令上智玄悟為趣。
X07n0234_p0696b02║四、釋文。此下二品說法儀式是當分方便，即分為
X07n0234_p0696b03║二：初〈現相品〉為遠方便，後〈三昧品〉為近方便。今初
X07n0234_p0696b04║一品，大分為六：一、眾海同情，二、光召有緣，三、所召
X07n0234_p0696b05║雲奔，四、現瑞表說，五、稱揚佛德，六、結通無窮。今初，
X07n0234_p0696b06║先以五門料揀諸會請問之殊：一、問之有無，二、所
X07n0234_p0696b07║問法異，三、能問人別，四、儀式不同，五、疑之權實。初
X07n0234_p0696b08║中前二後二，此四有問，中五皆無。謂初會標果起
X07n0234_p0696b09║因故問，第二會尋因至果故問，但因有升降寄六
X07n0234_p0696b10║會以答之，果無差別第七當會答也。然諸會更有
X07n0234_p0696b11║問者，並當會別義以總收之，或重明於前非大位
X07n0234_p0696b12║問。第八會明因果純熟故須有問，諸行修無礙六
X07n0234_p0696b13║位頓成故當會答。第九會明稱性因果故別有問，
X07n0234_p0696b14║謂俱入法界無差別故亦當會答。四處都有三百
X07n0234_p0696b15║一十句問，謂初及第二各四十問，第八二百、第九
X07n0234_p0696b16║三十，中本廣本問則難思。二、所問異者，初兩會問，
X07n0234_p0696b17║果廣因略，為成信解故；第八會問，因廣果略，為成
X07n0234_p0696b18║行故；第九會問，全同初會，而因舉主佛之因，明因
X07n0234_p0696b19║是果因，顯唯證故。三、能問人異者，初及第九皆同
X07n0234_p0696b20║生異生二眾齊問，以所問法眾同依故。第二會中
X07n0234_p0696b21║唯同生問，以所入位同生勝故。八唯同生一人自
X07n0234_p0696b22║問，以造修之行各自成故。四、請問儀式，復有二義：
X07n0234_p0696b23║一、約言念，二、約通別。初中請有二種：一、言，二、念。答
X07n0234_p0696b24║亦有二：一、言答，二、示相。交絡相望，應成九句，在文
X07n0234_p0696c01║唯四。初會之中具二問答，謂〈現相品〉長行念請，供聲
X07n0234_p0696c02║言請。初光示法主，現華表義，現眾表教，即示相答。
X07n0234_p0696c03║〈三昧品〉中以言重請，下之三品亦以言答。第二會
X07n0234_p0696c04║唯念請，如來示相答，菩薩言說答。佛心自在，不待
X07n0234_p0696c05║興言；佛力殊勝，現相能答。第八會言請言答，此顯
X07n0234_p0696c06║菩薩不同佛故。第九會念請示相答，顯以心傳心，
X07n0234_p0696c07║唯證相應，離言說故。二、通別者，初後二會別問通
X07n0234_p0696c08║答，二八兩會別問別答。又初會亦是別問別答，次
X07n0234_p0696c09║文當明。第五、疑之權實者。問：諸王菩薩位皆圓極，
X07n0234_p0696c10║何得有疑？有云：為眾生疑故。有云：希佛果故，又顯
X07n0234_p0696c11║因果懸隔故。然上二解初權後實，並皆有理可通
X07n0234_p0696c12║餘教。然此經中若實若權，無非法界之疑，以疑為
X07n0234_p0696c13║有力與所說證為緣起故。此事舊爾海印頓現，疑
X07n0234_p0696c14║之與答，念念常疑、念念常斷，其猶像模，因模之高
X07n0234_p0696c15║成像之下，因模之下成像之高，緣起法界理應爾
X07n0234_p0696c16║故。△次、正釋文二：初、長行念請，二：初、舉人標念。
X07n0234_p0696c17║爾時，諸菩薩及一切世間主作是思惟。
X07n0234_p0696c18║謂盡於眾海皆希佛境，並欲利生成緣起門，故標
X07n0234_p0696c19║同念。△二、「云何」下，正顯問端。有四十句，且分二別：
X07n0234_p0696c20║前二十句直爾疑念請，後二十句引例舉法請。準
X07n0234_p0696c21║義，二文皆應具舉，互有影略，不欲繁辭，故下偈中
X07n0234_p0696c22║更不引例，合二處文直爾請說。第二會中亦有此
X07n0234_p0696c23║二，而引例中問同此直請，正欲顯於諸佛道同影
X07n0234_p0696c24║略之義。又四十句中，初二十句問果，後十問因，中
X07n0234_p0697a01║間十句明化用普周，通問依正、染淨、因果。前是所
X07n0234_p0697a02║求，後是所行，中是所知，故分是舉果，故先問果。據
X07n0234_p0697a03║斯義類亦可分三，今以兩段皆有結請，故但分二。
X07n0234_p0697a04║前中亦二：先明疑念，後明結請。今初，前十句問德
X07n0234_p0697a05║用圓滿，後十句問體相顯著。今初，十句文唯有八，
X07n0234_p0697a06║偈有神通及自在二問。〈世界成就品〉初答中亦同
X07n0234_p0697a07║此有。今文闕者，是或脫漏，或是義含，無能攝取之
X07n0234_p0697a08║中攝此二故。故下〈法界品〉中闕無能攝取及與神
X07n0234_p0697a09║通，唯有自在。故此三事合則可一，開則為三，故出
X07n0234_p0697a10║沒不同。△二、正釋文。
X07n0234_p0697a11║云何是諸佛地？
X07n0234_p0697a12║言佛地者，即智德分位。然此經宗通收萬德，故廣
X07n0234_p0697a13║則無量，略有十種，如上所引《同性經》說。然體不出
X07n0234_p0697a14║五，謂清淨法界及與四智。以斯五法攝大覺性，具
X07n0234_p0697a15║如《佛地經》及彼論說。然要唯有二，無所不攝，謂真
X07n0234_p0697a16║理、妙智融而無二。是諸佛地並有生成住持功能，
X07n0234_p0697a17║故名為地。此句為總，該攝諸德。下明佛果，皆答斯
X07n0234_p0697a18║問。
X07n0234_p0697a19║云何是諸佛境界？
X07n0234_p0697a20║此下諸句，皆別明佛地之德。言境界者，悲智所緣
X07n0234_p0697a21║故，亦分齊故，廣亦無量，略有十種，如〈出現〉及〈問明〉
X07n0234_p0697a22║〈不思議品〉廣說。然〈出現〉多明體徧，〈不思議品〉以辨
X07n0234_p0697a23║超勝，故云十種無比境界。〈問明〉該其因果體用，小
X07n0234_p0697a24║有不同，至文當知。若準《瑜伽》，如來境界，謂五界差
X07n0234_p0697b01║別：一、有情界，二、世界，三、法界，四、所調伏界，五、調伏
X07n0234_p0697b02║加行界。或說要唯有四：一、所緣真俗，二、所住剎海，
X07n0234_p0697b03║三、所起業用，四、所應攝化。並如下說。此與《瑜伽》大
X07n0234_p0697b04║同，總唯有二，謂佛即境，約分齊說；或佛之境，約所
X07n0234_p0697b05║觀化等。今文多顯佛之境也。
X07n0234_p0697b06║云何是諸佛加持？
X07n0234_p0697b07║謂佛勝力任持，令有所作。廣亦無量，略有十種，如
X07n0234_p0697b08║〈不思議法品〉及法雲地說，〈離世間〉中十種佛所攝
X07n0234_p0697b09║持，亦其例也。然不出三類：一如加持化身及舍利
X07n0234_p0697b10║等，二如加耆域入火不燒等，三如加非情作佛事
X07n0234_p0697b11║等。此與神通寬陿不同，謂六通中唯神境一有加
X07n0234_p0697b12║持故，今此加持即是神力。
X07n0234_p0697b13║云何是諸佛所行？
X07n0234_p0697b14║是佛所作，或說十種，如〈不思品〉云「諸佛世尊有十
X07n0234_p0697b15║種化不失時」等。亦是所行之行，如〈出現品〉謂「無礙
X07n0234_p0697b16║行是如來行」等。或大悲攝生，或大智造緣，無思成
X07n0234_p0697b17║事，方便善巧，所作究竟，皆名為行。然約人望行，標
X07n0234_p0697b18║云所行。既是所作，實通能所，故不同彼境界之中
X07n0234_p0697b19║彼智所觀所應攝化，但就所故。況所望不同，故不
X07n0234_p0697b20║相濫。若準《瑜伽》七十八中引《深密經》，佛答文殊此
X07n0234_p0697b21║二別相云：「所行，謂一切種如來共有不思議無量
X07n0234_p0697b22║功德莊嚴淨土。如來境界，謂一切種五界差別。」五
X07n0234_p0697b23║界如前。
X07n0234_p0697b24║云何是諸佛力？
X07n0234_p0697c01║即佛大自在，廣有無量，略說有十，即處非處等。又
X07n0234_p0697c02║有十種，謂廣大力等，如「不思議品」。
X07n0234_p0697c03║云何是諸佛無所畏？
X07n0234_p0697c04║無諸畏懼故。〈離世間品〉說有十種無畏，或說四種，
X07n0234_p0697c05║如常所明。昔云：前四是異二乘功德，佛力是破魔
X07n0234_p0697c06║功德，無畏是伏外道功德。未必全爾，十力、無畏亦
X07n0234_p0697c07║不共二乘故。然上來多明大智功德。
X07n0234_p0697c08║云何是諸佛三昧？
X07n0234_p0697c09║謂佛果等持數過塵筭，如師子嚬申等。略說十種，
X07n0234_p0697c10║如〈不思議品〉說：「佛有無量不思議三昧」等。八，準答
X07n0234_p0697c11║及頌，名佛神通者，謂依定發起無礙神用。或說有
X07n0234_p0697c12║十，如〈十通品〉。〈不思議品〉云：「一切諸佛有無邊際無
X07n0234_p0697c13║礙解脫，示現無盡大神通力。」十通唯局菩薩。或說
X07n0234_p0697c14║有六，如常所辨，然名通大小。九，準答及頌，名佛自
X07n0234_p0697c15║在，謂所作任意無礙成就故。廣有無量，或說百種，
X07n0234_p0697c16║謂於眾生自在等各有十故。略有十種，謂命自在
X07n0234_p0697c17║等，並如〈離世間品〉說。〈不思議品〉亦說有十，謂諸佛
X07n0234_p0697c18║世尊於一切法皆悉自在等。
X07n0234_p0697c19║云何是諸佛無能攝取？
X07n0234_p0697c20║頌名無能制伏，答中名無能毀壞，謂佛所作無有
X07n0234_p0697c21║天上、人中、沙門、魔、梵及諸二乘、大菩薩等神力能
X07n0234_p0697c22║制，是故舊經翻為佛勝法也。略有十種，如〈不思議
X07n0234_p0697c23║品〉「諸佛有十種最勝法」等，若取無能毀壞，即十種
X07n0234_p0697c24║大那羅延幢勇健法是。上之十問，多在〈不思議品〉，
X07n0234_p0698a01║至下當知。△二、體相顯著。
X07n0234_p0698a02║云何是諸佛眼（至）云何是諸佛聲。
X07n0234_p0698a03║謂六根、三業，於身業中開常光為身光，放光為光
X07n0234_p0698a04║明，故有十句。〈不思議法品〉說諸佛有十種法，普徧
X07n0234_p0698a05║無量無邊法界，謂無邊際眼等。〈離世間品〉一一各
X07n0234_p0698a06║以十門辨釋。又〈出現品〉說佛三業各具十義。然諸
X07n0234_p0698a07║經論說佛常光一尋，準〈不思議品〉常妙光明，不可
X07n0234_p0698a08║說不可說種種色相以為嚴好，為光明藏，出生無
X07n0234_p0698a09║量圓滿光明，普照下方，無有障礙。然放光則有時
X07n0234_p0698a10║不放，如諸會面門毫相所放之類。然〈相海品〉其一
X07n0234_p0698a11║一相常放光明，斯即放光亦通常光。而分別者，常
X07n0234_p0698a12║則湛徧，放則見有去來故。
X07n0234_p0698a13║云何是諸佛智？
X07n0234_p0698a14║廣則無量，略說有十。體不出五，謂清淨智及大圓
X07n0234_p0698a15║鏡等四智。要唯有二，謂根本、後得。總攝唯一，諸法
X07n0234_p0698a16║實相無障礙智。此之十句，多如〈相海〉及〈隨好品〉。△
X07n0234_p0698a17║二、明結請。
X07n0234_p0698a18║唯願世尊，哀愍我等，開示演說。
X07n0234_p0698a19║將欲引例，故且結請。△二、引例舉法請，二：初、引例
X07n0234_p0698a20║二：初、十句問。化用普周，文唯有九，闕安立海。
X07n0234_p0698a21║又，十方世界海一切諸佛，皆為諸菩薩說世界海。
X07n0234_p0698a22║一、世界海者，是所化用處，如〈華藏品〉。
X07n0234_p0698a23║眾生海。
X07n0234_p0698a24║二、是所化機，即剎中所持。三、準答及頌，名法界安
X07n0234_p0698b01║立海，如〈世界成就品〉通明法界所安立海，起具因
X07n0234_p0698b02║緣等故。若因緣者，賢首云：「所化生法也。亦是前二
X07n0234_p0698b03║於法界中施設安立，故諸經論皆說世諦為安立
X07n0234_p0698b04║諦。」然安立言，梵云柰耶，而義多含，或云理趣，或云
X07n0234_p0698b05║方便，或云法式，或云法門，或云安立，故知即安立
X07n0234_p0698b06║法式也。
X07n0234_p0698b07║佛海。
X07n0234_p0698b08║四、能化主也。如〈華藏品〉廣舉其名，亦如〈不思議〉等
X07n0234_p0698b09║品。
X07n0234_p0698b10║佛波羅蜜海。
X07n0234_p0698b11║五、化所成行，如〈離世間品〉。
X07n0234_p0698b12║佛解脫海。
X07n0234_p0698b13║六化所得果，如〈法界品〉。
X07n0234_p0698b14║佛變化海。
X07n0234_p0698b15║七、臨機神變，化難化眾生，即身業化也。如諸會不
X07n0234_p0698b16║起而徧。〈光明覺品〉長行身業阿僧祇等，皆是其文。
X07n0234_p0698b17║佛演說海。
X07n0234_p0698b18║八、稱根說法，語業化也，如〈四諦品〉。
X07n0234_p0698b19║佛名號海。
X07n0234_p0698b20║九、隨機立稱，如〈名號品〉。
X07n0234_p0698b21║佛壽量海。
X07n0234_p0698b22║十、隨器所感住世修短，如〈壽量品〉。△二、十句問因
X07n0234_p0698b23║德深廣。
X07n0234_p0698b24║及一切菩薩誓願海。
X07n0234_p0698c01║一、創於生死立大誓願。
X07n0234_p0698c02║一切菩薩發趣海。
X07n0234_p0698c03║二、勝進大心趣求佛果。
X07n0234_p0698c04║一切菩薩助道海。
X07n0234_p0698c05║三、積集菩提福智資糧。
X07n0234_p0698c06║一切菩薩乘海。
X07n0234_p0698c07║四、運諸菩薩從因至果。
X07n0234_p0698c08║一切菩薩行海。
X07n0234_p0698c09║五、慈悲喜捨等四菩薩行。
X07n0234_p0698c10║一切菩薩出離海。
X07n0234_p0698c11║六謂永背惑業，證契真理。
X07n0234_p0698c12║一切菩薩神通海（至）一切菩薩智海。
X07n0234_p0698c13║上四可知。然此十句有通有別，別則初二寄十信、
X07n0234_p0698c14║次二十住、次一十行、次一十向，以向出離故，次三
X07n0234_p0698c15║登地已上、後一等覺。此約橫論一切菩薩。若約通
X07n0234_p0698c16║說各通始終，即豎論一切菩薩也。故此十句文通
X07n0234_p0698c17║行位，然皆普攝法界深廣無邊，故云海也。並如下
X07n0234_p0698c18║諸會說。△二、結請。
X07n0234_p0698c19║願佛世尊亦為我等如是而說。
X07n0234_p0698c20║既是引例，故致亦言。此四十句，答文在何？問有通
X07n0234_p0698c21║局，答亦如之。通即諸會，與此相應，皆是答此。上所
X07n0234_p0698c22║引者，居然當之。謂前眾海既是九會常隨，豈得此
X07n0234_p0698c23║問局於初會？豈復眾海問不盡耶？故知初會為總，
X07n0234_p0698c24║九會同答此問而為分意別，故諸分初皆重舉諸
X07n0234_p0699a01║問，則顯分分之中皆通因果等，故則從此盡〈光明
X07n0234_p0699a02║覺〉答十海問，〈問明〉已下答十因問，〈不思議〉下答二
X07n0234_p0699a03║十句身，至下當知。又就四十問，十海為總。九會同
X07n0234_p0699a04║答十海：一、〈世界成就品〉，答世界安立海。二、〈華藏品〉，
X07n0234_p0699a05║答世界海，遮那但引因釋成現相，〈三昧〉但是說法
X07n0234_p0699a06║由致，並非別答海問。三、〈名號品〉，答如來名號海。四、
X07n0234_p0699a07║〈四諦品〉，答演說海。五、〈光明覺〉至〈十忍品〉，別答十句
X07n0234_p0699a08║因問，通答眾生海，修因之人即所化生故。六、〈阿僧
X07n0234_p0699a09║祇品〉，答變化海，長行舉數，欲顯化用難量，故偈中
X07n0234_p0699a10║廣明變化重重微細難說。七、〈壽量〉、〈住處〉，皆答壽量
X07n0234_p0699a11║海。八、〈不思議〉等五品，別答二十句果問，總明佛海，
X07n0234_p0699a12║就德深廣以顯佛故。九、第八會，答波羅蜜海，總攝
X07n0234_p0699a13║諸位皆成行故。十、第九會，答解脫海，證入法界起
X07n0234_p0699a14║大用故。問中為次與答異者，問約本有、修成、自行、
X07n0234_p0699a15║化他而為次第，謂先有世界眾生則有佛出，修因
X07n0234_p0699a16║得果，故波羅蜜海是因、解脫是果。餘四皆大用，謂
X07n0234_p0699a17║臨機變化、隨宜說法、稱物立名、隨物脩短。答中先
X07n0234_p0699a18║人後己，故大用四海居先，自利、果因二海居後。又
X07n0234_p0699a19║眾生一海亦可通在九海，皆為生故，種種隨宜顯
X07n0234_p0699a20║生多故。若約局言，當會答盡。此復有二：一、現相答，
X07n0234_p0699a21║下文當示。二、言說答，此亦有二：一、經來未盡，二、答
X07n0234_p0699a22║二兼餘。〈成就品〉當引。△二、供聲偈請，二：初、明因緣。
X07n0234_p0699a23║爾時諸菩薩威神力故（至）自然出音。而說頌言。
X07n0234_p0699a24║前請在念佛雖已知，今請彰言使大眾同曉。前既
X07n0234_p0699b01║為法興供，今乃以供宣心，不因撫擊故曰自然，非
X07n0234_p0699b02║無因緣即菩薩威力，同異生眾皆菩薩也。又表身
X07n0234_p0699b03║口為供具故，供具皆即法界體故。△二、正說偈中
X07n0234_p0699b04║十頌，分二：初三，歎德請，二：初二，歎佛明具說因。
X07n0234_p0699b05║無量劫中修行滿（至）諸佛安樂咸令證。
X07n0234_p0699b06║前偈即悲之智已滿，為物現身；後偈即智之悲已
X07n0234_p0699b07║圓，能斷疑除苦。有悲必普，有智必能，故應說也。△
X07n0234_p0699b08║後一，歎眾明具說緣。
X07n0234_p0699b09║菩薩無數等剎塵（至）演說妙法除疑惑。
X07n0234_p0699b10║前半歎眾，顯無異念；後半結請，明說則斷疑。△二
X07n0234_p0699b11║七、舉法請，三：初四、述前初十句問。
X07n0234_p0699b12║云何了知諸佛地（至）為利益故當開演。
X07n0234_p0699b13║問小有不次，但取文便。及餘一切廣大法者，結例
X07n0234_p0699b14║所餘，謂二十句外佛無邊德亦願說之，〈不思議品〉
X07n0234_p0699b15║廣說餘門，諸說果處皆答此也。△次一頌述前體
X07n0234_p0699b16║相，顯著十句。
X07n0234_p0699b17║佛眼云何無有量（至）願示能知此方便。
X07n0234_p0699b18║略示可知。△後二頌，述化用普周十句之問。
X07n0234_p0699b19║如諸剎海眾生海（至）此道塲中願說宣。
X07n0234_p0699b20║現文唯七，以佛海中含於神變、壽量、名號，以此三
X07n0234_p0699b21║海不離佛故。不問因者，長行明通諸會故列因疑，
X07n0234_p0699b22║今彰初分請當會答。又顯此會因略果廣，第二會
X07n0234_p0699b23║果略因廣故。△二、明光召有緣，十：初、放光意。
X07n0234_p0699b24║爾時，世尊知諸菩薩心之所念。
X07n0234_p0699c01║以領念故，供聲易了，故略不明；念但疑法何以，放
X07n0234_p0699c02║光現相答故。答相云何？謂佛三昧力加持放光，令
X07n0234_p0699c03║菩薩來遠遠能為，此即佛地境界，是佛所行無攝
X07n0234_p0699c04║無畏故。此為總意。若別別明者，如文思之。又召來
X07n0234_p0699c05║菩薩亦是言答，上之十問至文當知。△二、光依處。
X07n0234_p0699c06║即於面門，眾齒之間。
X07n0234_p0699c07║面門即口。言眾齒者，表四十問教道遐舒，口生真
X07n0234_p0699c08║子，咀法滋味，益法身故。總處放者，此會總故。△三、
X07n0234_p0699c09║顯光體。
X07n0234_p0699c10║放佛剎微塵數光明。
X07n0234_p0699c11║隨機多演故。△四、列光名。
X07n0234_p0699c12║所謂眾寶華徧照光明（至）稱揚一切佛名號光明。
X07n0234_p0699c13║略列十名，皆從體用立稱。△五、結光數。
X07n0234_p0699c14║如是等佛剎微塵數。
X07n0234_p0699c15║△六、彰眷屬。
X07n0234_p0699c16║一一復有佛剎微塵數光明以為眷屬。
X07n0234_p0699c17║△七、辨色相。
X07n0234_p0699c18║其光悉具，眾妙寶色。
X07n0234_p0699c19║眾寶隱映，表教道含容。△八、明光應遠。
X07n0234_p0699c20║普照十方各一億佛剎微塵數世界海。
X07n0234_p0699c21║△九、彼眾感通。
X07n0234_p0699c22║彼世界海諸菩薩眾（至）各得見此華藏莊嚴世界海。
X07n0234_p0699c23║△十、偈聲召命，即通舉十號，示為所歸。十偈在文，
X07n0234_p0699c24║且分為五：初六偈，自彰因果已圓，勸同觀禮。
X07n0234_p0700a01║以佛神力，其光於彼一切菩薩眾會之前而說頌言。
X07n0234_p0700a02║無量劫中修行海（至）今成妙覺徧照尊。
X07n0234_p0700a03║總明二利因滿，成正徧知。
X07n0234_p0700a04║毛孔之中出化雲（至）令趣菩提淨無礙。
X07n0234_p0700a05║毛光開覺，是明行足。
X07n0234_p0700a06║佛昔往來諸趣中（至）一念皆令得解脫。
X07n0234_p0700a07║往來諸趣是世間解，一念解脫可謂善逝。
X07n0234_p0700a08║摩尼妙寶菩提樹（至）放大光明普威耀。
X07n0234_p0700a09║云成正覺，即佛義焉。
X07n0234_p0700a10║大音震吼徧十方（至）種種方便令開曉。
X07n0234_p0700a11║大音演寂即無上士，隨心開覺是調御丈夫。
X07n0234_p0700a12║往修諸度皆圓滿（至）汝等應往同瞻禮。
X07n0234_p0700a13║諸力皆圓，即天人師也。△二、有一頌明眾海已集，
X07n0234_p0700a14║引例勸歸。
X07n0234_p0700a15║十方佛子等剎塵（至）今在佛前專覲仰。
X07n0234_p0700a16║既云已雨諸雲為供，是應供也。為對引例，故不當
X07n0234_p0700a17║次。△三、一頌，圓音隨機，見必蒙益。
X07n0234_p0700a18║如來一音無有量（至）彼兩足尊宜往見。
X07n0234_p0700a19║結云兩足尊，即世尊也。△四、一頌、義海頓演，宜速
X07n0234_p0700a20║及時。
X07n0234_p0700a21║三世諸佛所有願（至）汝可速諸如來所。
X07n0234_p0700a22║如三世佛大願而來，故結云如來。△五、一頌，特命
X07n0234_p0700a23║有緣，是光本意。
X07n0234_p0700a24║毗盧遮那大智海（至）汝可往觀聞所說。
X07n0234_p0700b01║△三、所召雲奔，三：初、同會道場，三：初、總明。
X07n0234_p0700b02║爾時十方世界海一切眾會（至）親近供養。
X07n0234_p0700b03║△二、別顯中，十方即為十段，一一方皆有十事。初、
X07n0234_p0700b04║東方十者：一、定方所。
X07n0234_p0700b05║所謂：此華藏莊嚴世界海東。
X07n0234_p0700b06║△二、明土海。
X07n0234_p0700b07║次有世界海，名清淨光蓮華莊嚴。
X07n0234_p0700b08║△三、辨世界。
X07n0234_p0700b09║彼世界種中，有國土名摩尼瓔珞金剛藏。
X07n0234_p0700b10║此中應有世界種名，略不說耳。△四、彰佛名。
X07n0234_p0700b11║佛號法水覺，虗空無邊王。
X07n0234_p0700b12║△五、主菩薩。
X07n0234_p0700b13║於彼如來大眾海中（至）名觀察勝法蓮華幢。
X07n0234_p0700b14║△六、眷屬數。
X07n0234_p0700b15║與世界海微塵數諸菩薩俱。
X07n0234_p0700b16║△七、至佛所。
X07n0234_p0700b17║來諸佛所。
X07n0234_p0700b18║△八、興供雲。
X07n0234_p0700b19║各現十種菩薩身相雲（至）悉徧虗空而不散滅。
X07n0234_p0700b20║供雲應有十種，而但九者，塗香、燒香二文合故。言
X07n0234_p0700b21║各現者，主伴一一皆現也。重重無礙，各徧虗空，一
X07n0234_p0700b22║一可觀，名不散滅。△九、申禮獻供。
X07n0234_p0700b23║現是雲已，向佛作禮，以為供養。
X07n0234_p0700b24║△十、化座本方。
X07n0234_p0700c01║即於東方各化作種種（至）於其座上結加趺坐。
X07n0234_p0700c02║△二、南方十：初、定方所。
X07n0234_p0700c03║此華藏世界海南。
X07n0234_p0700c04║△二、明土海。
X07n0234_p0700c05║次有世界海，名一切寶月光明莊嚴藏。
X07n0234_p0700c06║△三、辨世界。
X07n0234_p0700c07║彼世界種中有國土，名無邊光圓滿莊嚴。
X07n0234_p0700c08║△四、彰佛名
X07n0234_p0700c09║佛號普智光明德須彌王。
X07n0234_p0700c10║△五、主菩薩。
X07n0234_p0700c11║於彼如來大眾海中，有菩薩摩訶薩，名：普照法海慧。
X07n0234_p0700c12║△六、眷屬數。
X07n0234_p0700c13║與世界海微塵數諸菩薩俱。
X07n0234_p0700c14║△七、至佛所。
X07n0234_p0700c15║來諸佛所。
X07n0234_p0700c16║△八、興供雲。
X07n0234_p0700c17║各現十種一切莊嚴光明藏（至）悉徧虗空而不散滅。
X07n0234_p0700c18║△九、申禮獻供。
X07n0234_p0700c19║現是雲已，向佛作禮，以為供養。
X07n0234_p0700c20║△十、化座安坐。
X07n0234_p0700c21║即於南方各化作帝青寶（至）於其座上結加趺坐。
X07n0234_p0700c22║△三、西方十：初、定方所。
X07n0234_p0700c23║此華藏世界海西。
X07n0234_p0700c24║△二、明土海。
X07n0234_p0701a01║次有世界海，名：可愛樂寶光明。
X07n0234_p0701a02║△三、辨世界。
X07n0234_p0701a03║彼世界種中有國土，名出生上妙資身具。
X07n0234_p0701a04║△四、彰佛名。
X07n0234_p0701a05║佛號香𦦨功德寶莊嚴。
X07n0234_p0701a06║△五、主菩薩。
X07n0234_p0701a07║於彼如來大眾海中（至）名月光香𦦨普莊嚴。
X07n0234_p0701a08║△六、眷屬數。
X07n0234_p0701a09║與世界海微塵數諸菩薩俱。
X07n0234_p0701a10║△七、至佛所。
X07n0234_p0701a11║來諸佛所。
X07n0234_p0701a12║△八、興供雲。
X07n0234_p0701a13║各現十種一切寶香（至）悉徧虗空而不散滅。
X07n0234_p0701a14║△九、申禮獻供。
X07n0234_p0701a15║現是雲已，向佛作禮，以為供養。
X07n0234_p0701a16║△十、化座安坐。
X07n0234_p0701a17║即於西方各化作真金葉（至）於其座上結加趺坐。
X07n0234_p0701a18║△四、北方十：初、定方所。
X07n0234_p0701a19║此華藏世界海北。
X07n0234_p0701a20║△二、明土海。
X07n0234_p0701a21║次有世界海，名毗瑠璃蓮華光圓滿藏。
X07n0234_p0701a22║△三、辨世界。
X07n0234_p0701a23║彼世界種中有國土，名優鉢羅華莊嚴。
X07n0234_p0701a24║△四、彰佛名。
X07n0234_p0701b01║佛號普智幢音王。
X07n0234_p0701b02║△五、主菩薩。
X07n0234_p0701b03║於彼如來大眾海中有菩薩（至）名師子奮迅光明。
X07n0234_p0701b04║△六、眷屬數。
X07n0234_p0701b05║與世界海微塵數諸菩薩俱。
X07n0234_p0701b06║△七、至佛所。
X07n0234_p0701b07║來諸佛所。
X07n0234_p0701b08║△八、興供雲。
X07n0234_p0701b09║各現十種一切香摩尼眾妙樹雲（至）而不散滅。
X07n0234_p0701b10║△九、申禮獻供。
X07n0234_p0701b11║現是雲已，向佛作禮，以為供養。
X07n0234_p0701b12║△十、化座安坐。
X07n0234_p0701b13║即於北方各化作摩尼燈（至）於其座上結加趺坐。
X07n0234_p0701b14║△五、東北方十事。初、定方所。
X07n0234_p0701b15║此華藏世界，海東北方。
X07n0234_p0701b16║△二、明土海。
X07n0234_p0701b17║次有世界海，名閻浮檀金頗棃色幢。
X07n0234_p0701b18║△三、辨世界。
X07n0234_p0701b19║彼世界種中，有國土名眾寶莊嚴。
X07n0234_p0701b20║△四、彰佛名。
X07n0234_p0701b21║佛號一切法無畏燈。
X07n0234_p0701b22║△五、主菩薩。
X07n0234_p0701b23║於彼如來大眾海中（至）名最勝光明燈無盡功德。
X07n0234_p0701b24║△六、眷屬數。
X07n0234_p0701c01║與世界海微塵數諸菩薩俱。
X07n0234_p0701c02║△七、至佛所。
X07n0234_p0701c03║來諸佛所。
X07n0234_p0701c04║△八、興供雲。
X07n0234_p0701c05║各現十種無邊色相（至）悉徧虗空而不散滅。
X07n0234_p0701c06║△九、申禮獻供。
X07n0234_p0701c07║現是雲已，向佛作禮，以為供養。
X07n0234_p0701c08║△十、化座本方。
X07n0234_p0701c09║即於東北方各化作寶蓮華（至）於其座上結加趺坐。
X07n0234_p0701c10║△六、東南方十事：初、定方所。
X07n0234_p0701c11║此華藏世界，海東南方。
X07n0234_p0701c12║△二、明土海。
X07n0234_p0701c13║次有世界海，名金莊嚴瑠璃光普照。
X07n0234_p0701c14║△三、辨世界。
X07n0234_p0701c15║彼世界種中，有國土名清淨香光明。
X07n0234_p0701c16║△四、彰佛名。
X07n0234_p0701c17║佛號普喜深信王。
X07n0234_p0701c18║△、五主菩薩。
X07n0234_p0701c19║於彼如來大眾海中，有菩薩摩訶薩，名慧燈普明。
X07n0234_p0701c20║△六、眷屬數。
X07n0234_p0701c21║與世界海微塵數諸菩薩俱。
X07n0234_p0701c22║△七、至佛所。
X07n0234_p0701c23║來諸佛所。
X07n0234_p0701c24║△八、興供雲。
X07n0234_p0702a01║各現十種一切如意王摩尼帳雲（至）而不散滅。
X07n0234_p0702a02║△九、申禮獻供。
X07n0234_p0702a03║現是雲已，向佛作禮，以為供養。
X07n0234_p0702a04║△十、化座安坐。
X07n0234_p0702a05║即於東南方各化作寶蓮華藏（至）結加趺坐。
X07n0234_p0702a06║
X07n0234_p0702a07║大方廣佛華嚴經疏卷第十二