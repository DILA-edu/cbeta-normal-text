X07n0234_p0702a08║
X07n0234_p0702a09║
X07n0234_p0702a10║
X07n0234_p0702a11║大方廣佛華嚴經疏卷第十三（入第六經下半）
X07n0234_p0702a12║清涼山沙門　澄觀　述
X07n0234_p0702a13║晉水沙門　（淨源）　錄疏注經
X07n0234_p0702a14║△七、西南方十事初定方所
X07n0234_p0702a15║此華藏世界，海西南方。
X07n0234_p0702a16║△二明土海
X07n0234_p0702a17║次有世界海，名日光徧照。
X07n0234_p0702a18║△三、辨世界
X07n0234_p0702a19║彼世界種中，有國土名師子日光明。
X07n0234_p0702a20║△四、彰佛名
X07n0234_p0702a21║佛號：普智光明音。
X07n0234_p0702a22║△五主菩薩。
X07n0234_p0702a23║於彼如來大眾海中，有菩薩摩訶薩，名：並華光𦦨髻。
X07n0234_p0702a24║△六、眷屬數。
X07n0234_p0702b01║與世界海微塵數諸菩薩俱。
X07n0234_p0702b02║△七、至佛所
X07n0234_p0702b03║來詣佛所。
X07n0234_p0702b04║△八興。供雲：
X07n0234_p0702b05║各現十種眾妙莊嚴寶蓋雲（至）悉徧虗空而不散滅。
X07n0234_p0702b06║△九、申禮獻供。
X07n0234_p0702b07║現是雲已，向佛作禮，以為供養。
X07n0234_p0702b08║△十化座安坐
X07n0234_p0702b09║即於西南方各化作（至）於其座上結加趺坐。
X07n0234_p0702b10║△八、西北方十事初定方所
X07n0234_p0702b11║此華藏世界，海西北方。
X07n0234_p0702b12║△二明土海
X07n0234_p0702b13║次有世界海，名寶光照耀。
X07n0234_p0702b14║△三、辨世界
X07n0234_p0702b15║彼世界種中，有國土名眾香莊嚴。
X07n0234_p0702b16║△四、彰佛名
X07n0234_p0702b17║佛號：無量功德海光明。
X07n0234_p0702b18║△五主菩薩。
X07n0234_p0702b19║於彼如來大眾海中（至）名無盡光摩尼王。
X07n0234_p0702b20║△六、眷屬數。
X07n0234_p0702b21║與世界海微塵數諸菩薩俱。
X07n0234_p0702b22║△七、至佛所
X07n0234_p0702b23║來詣佛所。
X07n0234_p0702b24║△八興。供雲：
X07n0234_p0702c01║各現十種一切寶圓滿光雲（至）悉徧虗空而不散滅。
X07n0234_p0702c02║△九、申禮獻供。
X07n0234_p0702c03║現是雲已，向佛作禮，以為供養。
X07n0234_p0702c04║△十化座安坐
X07n0234_p0702c05║即於西北方各化作（至）於其座上結加趺坐。
X07n0234_p0702c06║△九、下方十。初、定方所。
X07n0234_p0702c07║此華藏世界海下方。
X07n0234_p0702c08║△二明土海
X07n0234_p0702c09║次有世界海，名：蓮華香妙德藏。
X07n0234_p0702c10║△三、辨世界
X07n0234_p0702c11║彼世界種中，有國土名寶師子光明照耀。
X07n0234_p0702c12║△四、彰佛名
X07n0234_p0702c13║佛號：法界光明。
X07n0234_p0702c14║△五主菩薩。
X07n0234_p0702c15║於彼如來大眾海中，有菩薩摩訶薩，名：法界光𦦨慧。
X07n0234_p0702c16║△六、眷屬數。
X07n0234_p0702c17║與世界海微塵數諸菩薩俱。
X07n0234_p0702c18║△七、至佛所
X07n0234_p0702c19║來詣佛所。
X07n0234_p0702c20║△八興。供雲：
X07n0234_p0702c21║各現十種一切摩尼藏光明雲（至）而不散滅。
X07n0234_p0702c22║△九、申禮獻供。
X07n0234_p0702c23║現是雲已，向佛作禮，以為供養。
X07n0234_p0702c24║△十化座安坐
X07n0234_p0703a01║即於下方各化作寶𦦨燈，（至）於其座上結加趺坐。
X07n0234_p0703a02║△十、上方十。初、定方所。
X07n0234_p0703a03║此華藏世界海上方。
X07n0234_p0703a04║△二明土海
X07n0234_p0703a05║次有世界海，名：摩尼寶照耀莊嚴。
X07n0234_p0703a06║△三、辨世界
X07n0234_p0703a07║彼世界種中，有國土名無相妙光明。
X07n0234_p0703a08║△四、彰佛名
X07n0234_p0703a09║佛號：無礙功德光明王。
X07n0234_p0703a10║△五主菩薩。
X07n0234_p0703a11║於彼如來大眾海中（至）名無礙力精進慧。
X07n0234_p0703a12║△六、眷屬數。
X07n0234_p0703a13║與世界海微塵數諸菩薩俱。
X07n0234_p0703a14║△七、至佛所
X07n0234_p0703a15║來詣佛所。
X07n0234_p0703a16║△八興。供雲：
X07n0234_p0703a17║各現十種無邊色相寶光𦦨雲（至）而不散滅。
X07n0234_p0703a18║△九、申禮獻供。
X07n0234_p0703a19║現是雲已，向佛作禮，以為供養。
X07n0234_p0703a20║△十化座安坐
X07n0234_p0703a21║即於上方各化作（至）於其座上結加趺坐。
X07n0234_p0703a22║十方化座體相各異，而皆同名蓮華藏師子之座
X07n0234_p0703a23║者，師子之義已見上文。蓮華藏言通有三意：一、約
X07n0234_p0703a24║菩薩，表含藏開敷故；二、約所詮，將說依報故；三、約
X07n0234_p0703b01║諸會，通顯華嚴故。上下還於本方坐者，佛圓迴身
X07n0234_p0703b02║皆見面故，異於餘宗但八方故。△三、總結。
X07n0234_p0703b03║如是等十億佛剎微塵數（至）於其座上結加趺坐。
X07n0234_p0703b04║△文有其八：一、略示前文，云如是等。二、總明海數，
X07n0234_p0703b05║謂十億剎塵以上來所列，是華藏鄰次之海口，光
X07n0234_p0703b06║各照一億十方，故有十也。上二段，前別中所無。三、
X07n0234_p0703b07║結主。四、結伴。五、結來至。六、結興供。七、結禮獻。八、結
X07n0234_p0703b08║安坐。既為總結，故闕定方。已至會中，故闕初海等
X07n0234_p0703b09║三事。△二、現自在用，即為歎德。謂塵塵近佛，念念
X07n0234_p0703b10║益生。文有其八：一、明諸菩薩毛孔現光。
X07n0234_p0703b11║如是坐已，其諸菩薩（至）一切寶種種色光明。
X07n0234_p0703b12║△二、光現菩薩。
X07n0234_p0703b13║一一光中悉現十世界海（至）皆坐蓮華藏師子之座。
X07n0234_p0703b14║△三、菩薩入塵。
X07n0234_p0703b15║此諸菩薩悉能徧入一切法界諸安立海所有微塵。
X07n0234_p0703b16║略有二義：一、一切施設依正等塵，一一稱真故；二、
X07n0234_p0703b17║約觀心，眾生意識所緣即是法界，例依名相分別
X07n0234_p0703b18║而轉，是謂安立，妄故為塵；體皆可依，是名大剎；皆
X07n0234_p0703b19║有覺性，是曰如來。此明菩薩證入眾生性海。△四、
X07n0234_p0703b20║塵含廣剎。
X07n0234_p0703b21║彼一一塵中，皆有十佛世界微塵數諸廣大剎。
X07n0234_p0703b22║△五剎有如來。
X07n0234_p0703b23║一一剎中，皆有三世，諸佛世尊。
X07n0234_p0703b24║隨世俗故，說有三世；全稱性故，並在塵中。△六、菩
X07n0234_p0703c01║薩往供。
X07n0234_p0703c02║此諸菩薩，悉能徧往，親近供養。
X07n0234_p0703c03║通財及法。△七、助佛揚化。
X07n0234_p0703c04║於念念中以夢自在（至）隨眾生心悉令開悟。
X07n0234_p0703c05║△八所化成益
X07n0234_p0703c06║念念中一一國土（至）廣大願海生如來家。
X07n0234_p0703c07║於中，賢首對前開悟，以三義釋之：初、別配釋，謂以
X07n0234_p0703c08║前十法門對後所成十益，一門得其一益。二、三前
X07n0234_p0703c09║却，餘並如次。一、以夢自在門，夢中警覺造惡眾生，
X07n0234_p0703c10║令得斷惡免苦益故。二、以菩薩行門，令入正定。三、
X07n0234_p0703c11║以現諸天歿生門，令生天受樂，以放逸則歿，剋念
X07n0234_p0703c12║便生故。上三人、天乘。四、以動剎現無常令厭，以歎
X07n0234_p0703c13║佛神變令欣，成二乘益。下皆大乘。五、以嚴剎大願，
X07n0234_p0703c14║令修福求向。六、以攝生言辭，令發大心，以佛音聲
X07n0234_p0703c15║即同體大悲故。七、以佛雲雨法，令入菩薩不退之
X07n0234_p0703c16║位。已上三位，在地前三賢。八、以照徧滿法界土及
X07n0234_p0703c17║神變，令得初地已上智眼見平等法。九、以佛普現
X07n0234_p0703c18║徧法界解脫力，令得八地已上大力、大願、無盡智、
X07n0234_p0703c19║淨國土益。十、以普賢建道場，令住佛果大願海。言
X07n0234_p0703c20║生如來家者，入佛果位故生，非是初地已上生佛
X07n0234_p0703c21║家也。二、圓通者，此上十法，於此十益，一一徧通。謂
X07n0234_p0703c22║或一法成十益，或十法成一益，如是互徧，無所障
X07n0234_p0703c23║礙。三各別者，謂前十法門各自開悟世界海微塵
X07n0234_p0703c24║數眾生，此以法無益。後十益但言須彌塵數，不言
X07n0234_p0704a01║剎塵之國，則是己身以人為益。既各別釋，則夢自
X07n0234_p0704a02║在門亦顯一切皆如夢，故延促等無礙，故云自在。
X07n0234_p0704a03║餘並可知。此上菩薩法化，始從放光，終於得益，順
X07n0234_p0704a04║數八段，逆推十二，重疊無盡。一、其十須彌塵數眾
X07n0234_p0704a05║生得益方在一國，餘一切土皆爾，故云一一國各
X07n0234_p0704a06║各令等也。二、此一切土益在一念時中，餘一切念
X07n0234_p0704a07║時皆爾，故云念念中也。三、如是念念之益方是一
X07n0234_p0704a08║法門所開悟，一一法門皆爾。四、彼多法門方是一
X07n0234_p0704a09║念所用，餘念念所用法門亦爾。五、彼多念法門方
X07n0234_p0704a10║論一廣剎，如一廣剎，如是十剎塵數廣剎皆爾。六、
X07n0234_p0704a11║彼多廣剎方論一塵內，如一塵，一切安立中諸塵
X07n0234_p0704a12║亦然。七、如上諸塵方是一安立海，如一安立海，徧
X07n0234_p0704a13║法界諸安立海亦然。八、徧法界安立海中業用方
X07n0234_p0704a14║是一化菩薩所化，如一化菩薩，十世界海化菩薩
X07n0234_p0704a15║一一皆然。九、諸化菩薩方是一光所現，如一光，一
X07n0234_p0704a16║一光亦然。十、彼十剎塵數光明方是一毛孔現，如
X07n0234_p0704a17║一毛孔，徧身一一毛孔皆然。十一、彼徧身毛孔方
X07n0234_p0704a18║是一菩薩，如一菩薩，有如是十億佛剎微塵數箇
X07n0234_p0704a19║世界海微塵數菩薩，有如是孔皆爾。十二、上來所
X07n0234_p0704a20║明十一重作用方論來此一會，如此一會，於餘佛
X07n0234_p0704a21║會亦復如是。此後一段偈文具之。又上十二重，一
X07n0234_p0704a22║一開之為二，便成二十四重。且如一念望一切念，
X07n0234_p0704a23║即是二義，類例相似，合之為一。餘十一重，準此思
X07n0234_p0704a24║之。如是重疊無盡，各周法界，唯智頓觀，非心識境。
X07n0234_p0704b01║華嚴、海會，大用皆然。三、光聲自述。前既光聲召命，
X07n0234_p0704b02║今亦光聲自述。菩薩位極，用窮深廣，若非自述，時
X07n0234_p0704b03║眾難知。△十頌分二：初一、總明兼陳說處。
X07n0234_p0704b04║爾時，諸菩薩光明中同時發聲，說此頌言：
X07n0234_p0704b05║諸光明中出妙音（至）能入菩提之妙道。
X07n0234_p0704b06║△二、別顯德用殊勝三：初、通顯體用自在。
X07n0234_p0704b07║劫海修行無厭倦（至）佛子善入斯方便。
X07n0234_p0704b08║悲智相導度，眾生而不疲。
X07n0234_p0704b09║盡諸劫海修方便（至）而恒說彼性寂滅。
X07n0234_p0704b10║空有雙觀，入法門而常寂。
X07n0234_p0704b11║三世諸佛所有願（至）而為自行清淨業。
X07n0234_p0704b12║物我無滯，故化他而自淨。△二、別敘前現自在與
X07n0234_p0704b13║前影略。
X07n0234_p0704b14║一切諸佛眾會中（至）入彼如來寂滅法。
X07n0234_p0704b15║身徧十方，智觀寂滅，即顯不唯來此會也。
X07n0234_p0704b16║一一光明無有邊（至）見諸菩薩所行境。
X07n0234_p0704b17║身光普入，智眼徧觀。
X07n0234_p0704b18║菩薩能住一毛端（至）是其清淨方便地。
X07n0234_p0704b19║住一毛端，徧動諸剎，況乎於上，處寶蓮華。
X07n0234_p0704b20║一一塵中無量身（至）獲無礙意莊嚴者。
X07n0234_p0704b21║塵塵多身，門門化異，舉一歿生門，可以例諸。
X07n0234_p0704b22║三世所有一切劫（至）證明法性無礙者。
X07n0234_p0704b23║念劫無礙，結由證深。念劫既融，故於念念能作法
X07n0234_p0704b24║性。無礙者，分與無分皆無礙故。謂證理不唯無分，
X07n0234_p0704c01║故在一切處而全在此一法。一切法亦然，各有四
X07n0234_p0704c02║句。身等不唯分，故常在此而無在。思之。△後一偈
X07n0234_p0704c03║結廣有歸。
X07n0234_p0704c04║普賢勝行皆能入（至）諸光明中大音吼。
X07n0234_p0704c05║普賢勝行皆入，非獨向來所陳，故能光中演斯自
X07n0234_p0704c06║在。△四、現瑞表說。上所現相，但召有緣。眾集將陳，
X07n0234_p0704c07║故重現斯瑞。瑞文有三：初、光示法主，二、現華表義，
X07n0234_p0704c08║三、現眾表教。法籍人弘，故先明主。義為教本，故在
X07n0234_p0704c09║教前。初文分六：初意。
X07n0234_p0704c10║爾時世尊欲令一切菩薩（至）無邊境界神通力故。
X07n0234_p0704c11║△二體。
X07n0234_p0704c12║放眉間光。
X07n0234_p0704c13║眉間者，表離二邊故。於體不計有無二邊，於義不
X07n0234_p0704c14║著常無常等諸法相邊，於行不習苦樂二邊，於道
X07n0234_p0704c15║不住邪正二邊，於人不執因果二邊，於教不說世
X07n0234_p0704c16║出世二邊，於諦不見真俗二邊，於化不定權實二
X07n0234_p0704c17║邊，是故為眾放眉間光。△三名
X07n0234_p0704c18║此光名：一切菩薩智光明普照耀十方藏。
X07n0234_p0704c19║上句令得能知智也，下句令照所知境也。藏有三
X07n0234_p0704c20║義：一、智光，含德無盡故；二、以十方剎海各於塵內
X07n0234_p0704c21║重含諸剎故；三、亦通於五藏，以言智光故。照初二
X07n0234_p0704c22║藏，令菩薩證；照次二藏，令菩薩成。證則得於涅槃，
X07n0234_p0704c23║成則得於菩提。照第五藏，令化令淨。三中，後二如
X07n0234_p0704c24║下業中。△四相
X07n0234_p0705a01║其狀猶如寶色燈雲。
X07n0234_p0705a02║謂色如燈雲，猶日月洞照，周徧潤澤，雨法雨故，如
X07n0234_p0705a03║相海品。△五、展即光業用五：初、所照分齊。
X07n0234_p0705a04║徧照十方，一切佛剎。
X07n0234_p0705a05║△二、光現依正。
X07n0234_p0705a06║其中國土，及以眾生，悉令顯現。
X07n0234_p0705a07║△三動其剎網。
X07n0234_p0705a08║又普震動諸世界網。
X07n0234_p0705a09║以諸世界重疊影現，交互相當猶如網孔。△四、塵
X07n0234_p0705a10║現如來。
X07n0234_p0705a11║一一塵中，現無數佛。
X07n0234_p0705a12║△五、隨機雨法。
X07n0234_p0705a13║隨諸眾生性欲不同（至）普賢菩薩道場眾會。
X07n0234_p0705a14║略舉三法，皆下所顯：初、法輪雲，示其所行；二、出離
X07n0234_p0705a15║雲，示其所度；三、大願雲，示說法主，謂將說普法，令
X07n0234_p0705a16║知法主大願普周剎塵內故。△六收
X07n0234_p0705a17║作是事已，右繞於佛，從足下入。
X07n0234_p0705a18║示有終歸也。證從佛流，眉間出光。修因順果，故須
X07n0234_p0705a19║右繞。自下升高，故從足入。履佛所行，方證入故。△
X07n0234_p0705a20║二、現華表義二：初、總標華現。
X07n0234_p0705a21║爾時，佛前有大蓮華忽然出現。
X07n0234_p0705a22║為座所現中方眾故，通表所詮佛華嚴故，別表華
X07n0234_p0705a23║藏佛所淨故，故於佛前出此蓮華。既通表華嚴，亦
X07n0234_p0705a24║具同時具足等十門及教義等，而其本意正表義
X07n0234_p0705b01║耳。忽然現者，依理起事難測量故。△二、顯具德嚴
X07n0234_p0705b02║二：初、標十種。
X07n0234_p0705b03║其華具有十種莊嚴，一切蓮華所不能及。
X07n0234_p0705b04║先標十種，顯德無盡。△二、別列十句。初、體備眾德。
X07n0234_p0705b05║所謂眾寶間銷以為其莖（至）妙網覆上光色清淨。
X07n0234_p0705b06║蓮子住處有含藏之義，故名為藏，表示法門一含
X07n0234_p0705b07║一切，華藏之名由此而立。△二、妙用自在
X07n0234_p0705b08║於一念中示現無邊諸佛（至）一切菩薩所修行願。
X07n0234_p0705b09║一念況多。摩尼寶王。即前藏體。影現佛身。即依正
X07n0234_p0705b10║無礙。既發多聲。聲皆演法。△三、現眾表教三：初、現
X07n0234_p0705b11║眾時。
X07n0234_p0705b12║此華生已，一念之間。
X07n0234_p0705b13║言一念者，華生無間，表教義相應。△二、現眾處。
X07n0234_p0705b14║於如來白毫相中。
X07n0234_p0705b15║表教從所證淨法界所流，為眾教源，如白為色本。
X07n0234_p0705b16║△三、正明眾現三：初、主屬齊現。
X07n0234_p0705b17║有菩薩摩訶薩名一切法勝音（至）俱時而出。
X07n0234_p0705b18║徧詮諸法，故云一切。所詮圓滿，是曰勝音。圓教法
X07n0234_p0705b19║門必攝眷屬，故下文云：世界海微塵數修多羅以
X07n0234_p0705b20║為眷屬。權實無礙，故曰俱時。△二、申敬就座
X07n0234_p0705b21║右繞如來經無量帀（至）各於其上次第而住。
X07n0234_p0705b22║主伴雖殊，並修因須果，故右繞如來。文義相隨，故
X07n0234_p0705b23║依華坐。正助不等，臺鬚有差。上義依理明，故忽然
X07n0234_p0705b24║而現。今教由人立，故眾從佛流，亦如涅槃從牛出
X07n0234_p0705c01║乳。△三、彰其德業。
X07n0234_p0705c02║其一切法，勝音菩薩。
X07n0234_p0705c03║主教是宗，故偏難至。文有十句，略為二解：一、豎配
X07n0234_p0705c04║十地，明比普攝十地功德，一句一地。
X07n0234_p0705c05║了深法界，生大歡喜。
X07n0234_p0705c06║初地歡喜，得智證如。
X07n0234_p0705c07║入佛所行智，智無疑滯。
X07n0234_p0705c08║二、地性戒是佛所行。
X07n0234_p0705c09║入不可測，佛法身海。
X07n0234_p0705c10║三地多聞，入法身海。
X07n0234_p0705c11║往一切剎，諸如來所。
X07n0234_p0705c12║四行道品，善友是依。
X07n0234_p0705c13║身諸毛孔，悉現神通。
X07n0234_p0705c14║五地雙行，現通利物。
X07n0234_p0705c15║念念普觀，一切法界。
X07n0234_p0705c16║六、觀法界般若現前。
X07n0234_p0705c17║十方諸佛，共與其力。
X07n0234_p0705c18║七，功用已絡所佛與力。
X07n0234_p0705c19║令普安住，一切三昧。
X07n0234_p0705c20║八，無住無動住三昧心。
X07n0234_p0705c21║盡未來劫，常見諸佛，無邊法界，功德海身。
X07n0234_p0705c22║九、為法師見無邊法。
X07n0234_p0705c23║乃至一切，三昧解脫，神通變化。
X07n0234_p0705c24║十、具於大盡三昧等圓。初地尚攝諸地功德，況於
X07n0234_p0706a01║後後不具前前？二橫就極位釋：一理智了真，二量
X07n0234_p0706a02║智入行，三證窮法身，四常觀受用，五毛現神變，六
X07n0234_p0706a03║念觀法門，七外感佛加，八內安深定，九豎見來際，
X07n0234_p0706a04║十橫無不圓。故此十句攝為五對，若橫若豎能詮
X07n0234_p0706a05║必具，故為二釋。五稱揚佛德，既現既至任力稱揚，
X07n0234_p0706a06║自申罔極之情，顯佛無涯之德。文分為二：初一眉
X07n0234_p0706a07║間菩薩讚，後十十方菩薩讚。新眾纔集佛便現瑞，
X07n0234_p0706a08║文不累書故編成。次以讚德相類結集併之一處，
X07n0234_p0706a09║乘現勝音之次，先舉勝音之偈，後十菩薩即如次
X07n0234_p0706a10║十方。昔人不曉斯文，便將後十為勝音眷屬，非唯
X07n0234_p0706a11║章疏之失，亦乃翻譯有違。何者？且眉間出眾即主
X07n0234_p0706a12║伴皆讚，十方來眾寂無一言，主伴禮儀一何疎索？
X07n0234_p0706a13║況準法界品例，來者皆有讚辭，細尋菩薩之名，與
X07n0234_p0706a14║前十方如次相似，但由譯人不審，致令名小乖差，
X07n0234_p0706a15║至下文中一一對辨。△今初、勝音文分二：初、說偈
X07n0234_p0706a16║儀。
X07n0234_p0706a17║即於眾中承佛威神，觀察十方而說頌曰：
X07n0234_p0706a18║△二、正說偈。然偈中總相讚佛，亦含諸問，思之可
X07n0234_p0706a19║知。十頌分三：初、直就佛歎，皆歎如來體用無礙。於
X07n0234_p0706a20║中，初不動本而周徧。
X07n0234_p0706a21║佛身充滿於法界（至）而恒處此菩提座。
X07n0234_p0706a22║十身圓融，徧四法界。△二、不壞小相而廣容。
X07n0234_p0706a23║如來一一毛孔中（至）如是普周於法界。
X07n0234_p0706a24║上則事如理故，此則事含理故。前一偈半，一毛攝
X07n0234_p0706b01║三世間。後半類餘，謂徧法界內皆有佛身，無有一
X07n0234_p0706b02║毛不含剎海。又一毛表解脫門，諸佛菩薩智所住
X07n0234_p0706b03║故。現多剎海者，門門皆見淨土因。△二、約眾歎佛
X07n0234_p0706b04║者，聖賢輔翼，顯主勝故。六偈總明主伴皆徧。二。初
X07n0234_p0706b05║二，總身總相徧。
X07n0234_p0706b06║一一剎中悉安坐（至）乃至法界咸充徧。
X07n0234_p0706b07║△二、有四偈：總、身、徧、別。
X07n0234_p0706b08║法界微塵諸剎土（至）法界周流無不徧。
X07n0234_p0706b09║既微細難思，故唯普智方知，普行方立。△三、一偈
X07n0234_p0706b10║雙結主伴。
X07n0234_p0706b11║一切剎土微塵數（至）各雨法雨稱其心。
X07n0234_p0706b12║△第二、十方菩薩讚德十：初、東方二：初、說偈儀。
X07n0234_p0706b13║爾時眾中復有菩薩（至）觀察十方。而說頌曰：
X07n0234_p0706b14║言眾中者，大眾海中前列名處，名觀察勝法蓮華
X07n0234_p0706b15║幢。幢相高出，王是超勝，此喻相似。光慧即是所喻
X07n0234_p0706b16║幢體。△二、正說偈讚佛。真、應二身，密答佛地，如來
X07n0234_p0706b17║智等攝佛地故。十頌分二：初三讚真，後七讚應。讚
X07n0234_p0706b18║真必體、用雙美，讚應唯約用明。欲顯門差，實非體
X07n0234_p0706b19║外。今初，分三：初一讚智身，次一讚法身，後一雙結。
X07n0234_p0706b20║智含四智，法即法界，五法具矣。初讚智身。
X07n0234_p0706b21║如來甚深智，普入於法界，能隨三世轉，與世為明導。
X07n0234_p0706b22║上半正體證真，下半後起隨俗。又句各一智：初句
X07n0234_p0706b23║大圓鏡智，行相深細故；次句平等性智，自他平等
X07n0234_p0706b24║即法界故；次句妙觀察智，於自共相無礙轉故；末
X07n0234_p0706c01║句成所作智，成就利他導世事故。△二、讚法身。
X07n0234_p0706c02║諸佛同法身，無依無差別，隨諸眾生意，令見佛色形。
X07n0234_p0706c03║上半體相皆同，同有二義：一、本性法身體同，言無
X07n0234_p0706c04║依者，無住本故；無差別者，體無二故。二、已證法身
X07n0234_p0706c05║相同，力、無畏等皆無異故。此則無礙慧身，不依一
X07n0234_p0706c06║切，離諸分別，是無差別。下半用同，能現、能生身土
X07n0234_p0706c07║智影皆無二故，即法身無色，應物現形。△三、雙結。
X07n0234_p0706c08║具足一切智，徧知一切法，一切國土中，一切無不現。
X07n0234_p0706c09║上半結智，上句根本，下句後得。下半結法，但舉其
X07n0234_p0706c10║用，體通上下，以智契如故。金光明說：如如及如如，
X07n0234_p0706c11║智為法身故。△二、讚應三：初、隨樂現應。
X07n0234_p0706c12║佛身及光明，色相不思議，眾生信樂者，隨應悉令見。
X07n0234_p0706c13║不思議者，隨緣無邊，故光明覺云億那由劫共思
X07n0234_p0706c14║量，色相威德轉無邊等。△二、身光演法
X07n0234_p0706c15║於一佛身上化為無量佛（至）淺智不能測。
X07n0234_p0706c16║初一化身演法，望前應身即重化也；次二毛光演
X07n0234_p0706c17║法；後一結歎難量法輪，義如別說。△三、成道起通
X07n0234_p0706c18║一切世界中現身成正覺（至）普現神通力。
X07n0234_p0706c19║上皆圓融，亦有十身，且從一義耳。△二、南方二：初、
X07n0234_p0706c20║說偈儀。
X07n0234_p0706c21║爾時眾中復有菩薩（至）觀察十方。而說頌曰：
X07n0234_p0706c22║前雲集中名普照法海慧，會義亦同，光明即照法
X07n0234_p0706c23║故。△二、正說十頌，歎佛寂用應機德，答前境界。法
X07n0234_p0706c24║身顯現，即分齊境。無生無體，即所觀境。眾生國土，
X07n0234_p0707a01║皆所化現。文三：初、四依真起應二：初、一偈顯真。
X07n0234_p0707a02║佛身常顯現，法界悉充滿，恒演廣大音，普震十方國。
X07n0234_p0707a03║佛身常者，第一義常出三世故，智符於理湛然常
X07n0234_p0707a04║照。顯者，離二障故。現者，常在前故，不同眾生自體
X07n0234_p0707a05║常也。法界悉充滿者，諸根相好一一無邊，無限福
X07n0234_p0707a06║智所莊嚴故。次二句音恒用普，恒自受用廣大法
X07n0234_p0707a07║樂故。△二、三偈起用
X07n0234_p0707a08║如來普現身徧入於世間（至）能入能觀察。
X07n0234_p0707a09║初一普隨物樂，次一感應道交，後一法光無際。△
X07n0234_p0707a10║二、體用無礙。
X07n0234_p0707a11║佛身無有生而能示出生（至）所現皆如影。
X07n0234_p0707a12║初二句約相，無生現生；次二句約性，無住而住；次
X07n0234_p0707a13║一偈約用，無去住而普周。後偈體用雙拂，謂無體
X07n0234_p0707a14║拂上無生，無生為佛法體，故今體即非體。無住處
X07n0234_p0707a15║者，拂約性二句。亦無生可得，拂示生句。下半拂前
X07n0234_p0707a16║第二偈約用，用如影故。△三、真應無盡。
X07n0234_p0707a17║佛隨眾生心為興大法雲（至）色相絡不盡。
X07n0234_p0707a18║一、法雲無盡，二、眾會無盡，三、身相無盡。無盡相言，
X07n0234_p0707a19║兼真身故。終不盡者，全同體故。△三、西方二：初、說
X07n0234_p0707a20║偈儀。
X07n0234_p0707a21║爾時眾中復有菩薩（至）觀察十方。而說頌曰：
X07n0234_p0707a22║前名月光香𦦨普莊嚴，此中光即月光明，慧即是
X07n0234_p0707a23║智慧莊嚴。△二、正說十頌，讚佛身含眾海，即答加
X07n0234_p0707a24║持問，由加能入故。於中，前九譖眾海，則佛德可知。
X07n0234_p0707b01║分二：初一總。
X07n0234_p0707b02║此會諸菩薩，入佛難思地，一一皆能見，一切佛神力。
X07n0234_p0707b03║△二、八別二：初、平徧一切入塵現用。
X07n0234_p0707b04║智身能徧入一切剎微塵（至）入佛之境界。
X07n0234_p0707b05║初一智身入剎塵，次一色身普現用，後二釋成前
X07n0234_p0707b06║義：一、普賢行圓，二、身心平等。△二、微細入於毛孔
X07n0234_p0707b07║剎作用。
X07n0234_p0707b08║已證如來智等照於法界（至）一念皆能現。
X07n0234_p0707b09║△二、有一頌結德歸佛。
X07n0234_p0707b10║一切諸佛土，一一諸菩薩，普入於佛身，無邊亦無盡。
X07n0234_p0707b11║非唯一會，一切菩薩皆入佛身，方為讚佛。△四、明
X07n0234_p0707b12║北方二：初、說偈儀。
X07n0234_p0707b13║爾時眾中復有菩薩（至）徧觀十方。而說頌曰：
X07n0234_p0707b14║此同本名，但加慧字。△二、正說十頌，歎佛依體起
X07n0234_p0707b15║用，轉大法輪。答前佛行，佛以轉法化生為其行故。
X07n0234_p0707b16║文三：初二句總。
X07n0234_p0707b17║毗盧遮那佛，能轉正法輪。
X07n0234_p0707b18║△二、有八偈半別讚佛十化。
X07n0234_p0707b19║法界諸國土，如雲悉周徧。
X07n0234_p0707b20║現受生化，處處受生，身雲偏故。
X07n0234_p0707b21║十方中所有，諸大世界海，佛神通願力，處處轉法輪。
X07n0234_p0707b22║讚神通化，雖云轉法，意在通用。
X07n0234_p0707b23║一切諸剎土，廣大眾會中，名號各不同。
X07n0234_p0707b24║讚業果化一切諸剎名號不同者，示同趣類業報
X07n0234_p0707c01║名字故。上三依身。
X07n0234_p0707c02║隨應演妙法。
X07n0234_p0707c03║辨揚化隨應，則能斷彼疑故。
X07n0234_p0707c04║如來大威力，普賢願所成，一切國土中，妙音無不至。
X07n0234_p0707c05║勸讚勵化，妙音讚勵故。
X07n0234_p0707c06║佛身等剎塵，現一切世間，普雨於法雨，無生無差別。
X07n0234_p0707c07║慶慰化普雨法雨，令彼進修無生法故。上三語業。
X07n0234_p0707c08║無數諸億劫，一切塵剎中，往昔所行事，妙音咸具演。
X07n0234_p0707c09║領受意化，領問受取，演昔行故。
X07n0234_p0707c10║十方塵國土，光網悉周徧，光中悉有佛，普化諸羣生。
X07n0234_p0707c11║決擇意化，決擇有情心行差別，及揀諸法性相不
X07n0234_p0707c12║同，方能普化故。
X07n0234_p0707c13║佛身無差別，充滿於法界，能令見色身，隨機善調伏。
X07n0234_p0707c14║發起意化，發起眾善及三乘大行，為善調故。
X07n0234_p0707c15║三世一切剎，所有眾導師，種種名號殊，為說皆令見。
X07n0234_p0707c16║造作意化，建立佛法，事義種種，皆令見故。依實起
X07n0234_p0707c17║用，即是化身，故說化身，無別心色。上之十化，與佛
X07n0234_p0707c18║地經，次第無違，但令相融，不違經旨。△三、結歸斯
X07n0234_p0707c19║會。
X07n0234_p0707c20║過去及現在，一切諸如來，所轉妙法輪，此會皆得聞。
X07n0234_p0707c21║△五、東北方二：初、說偈儀。
X07n0234_p0707c22║爾時眾中復有菩薩（至）觀察十方。而說頌曰：
X07n0234_p0707c23║前眾集中，名最勝光明燈無盡功德藏法海可當。
X07n0234_p0707c24║最勝光明，義與慧同；功德藏名，前後無別；無盡二
X07n0234_p0708a01║字，前有後無。△二、正說偈讚佛。攝勝眷屬，答佛力
X07n0234_p0708a02║問。寄讚菩薩，實由佛力，故結云住於力地中。文二：
X07n0234_p0708a03║初一、智滿得法，即為總相。
X07n0234_p0708a04║此會諸佛子，善修眾智慧，斯人已能入，如是方便門。
X07n0234_p0708a05║末句有二意：一、指前，謂具前三輪之化，故能周徧
X07n0234_p0708a06║一一國土；二、即下，九、別為如是方便也。△二、別相
X07n0234_p0708a07║共讚七事。
X07n0234_p0708a08║一一國土中，普演廣大音，說佛所行處，周聞十方剎。
X07n0234_p0708a09║一、讚普演大音有三種大：一者、處大，一一國故；二
X07n0234_p0708a10║者、義大，說佛行故；三者、體大，周聞十方故。
X07n0234_p0708a11║一一心念中，普觀一切法，安住真如地，了達諸法海。
X07n0234_p0708a12║二、讚時無空過，念念觀法證真實故。
X07n0234_p0708a13║一一佛身中，億劫不思儀，修習波羅蜜，及嚴淨國土。
X07n0234_p0708a14║三、能入勝處，諸佛身中修淨國故。
X07n0234_p0708a15║一一微塵中，能證一切法，如是無所礙，周行十方國。
X07n0234_p0708a16║四、於染無礙塵中證法而周行故。
X07n0234_p0708a17║一一佛剎中，往詣悉無餘，見佛神通力，入佛所行處。
X07n0234_p0708a18║五、能入佛境，見佛神力入行處故。行處有二：一、智
X07n0234_p0708a19║行處，謂十力境；二、佛化處，謂器及眾生。
X07n0234_p0708a20║諸佛廣大音，法界靡不聞（至）一切皆能了。
X07n0234_p0708a21║六、善入音聲：初一入大音，次一入妙音，後一入一
X07n0234_p0708a22║切音。
X07n0234_p0708a23║從地而得地，住於力地中，億劫勤修行，所獲法如是。
X07n0234_p0708a24║七、善知諸地。言從地者，即出心也。而得地者，即住
X07n0234_p0708b01║入也。力地中者，即佛地也。所獲法者，結上方便也。
X07n0234_p0708b02║△六、東南方二：初、說偈儀。
X07n0234_p0708b03║爾時眾中復有菩薩（至）觀察十方。而說頌曰：
X07n0234_p0708b04║名全同前。△二、正說頌讚。諸菩薩悟入深廣，由三
X07n0234_p0708b05║昧力見佛。三昧，即答三昧問也。文四：初、歎見佛真
X07n0234_p0708b06║體。
X07n0234_p0708b07║一切諸如來遠離於眾相（至）自在之體性。
X07n0234_p0708b08║一、見佛離相，二、見佛自在。言離眾相者，般若云：離
X07n0234_p0708b09║一切諸相則名諸佛。慈氏論云：但離四相即離一
X07n0234_p0708b10║切，謂名、義、自性及差別也。言自在者，由菩薩定慧
X07n0234_p0708b11║雙運故見佛自在也。△二、別明悟法。
X07n0234_p0708b12║見佛真實體則悟甚深法（至）一切諸法海。
X07n0234_p0708b13║一、證深理法，願力而現。二、悟多行法，福智成形。三、
X07n0234_p0708b14║達果法，體無不徧。四、了教法，深廣難知。△三、歎身
X07n0234_p0708b15║業普應。
X07n0234_p0708b16║唯一堅密身，一切塵中見（至）速令向佛道。
X07n0234_p0708b17║一、深，二、廣。云堅密者，齊佛體用。堅即金剛之身，密
X07n0234_p0708b18║謂三密之一。即一而多，故徧一切；即大而小，故現
X07n0234_p0708b19║塵中；無功之應，故無相而現。若約法門，此身即如
X07n0234_p0708b20║來藏性也。不可破壞，故堅；深而難見，故密。眾生塵
X07n0234_p0708b21║心，無不皆具，本自有之，故曰無生；體絕百非，故曰
X07n0234_p0708b22║無相。眾生六根，是謂諸國。△四、歎得佛加持。
X07n0234_p0708b23║以佛威神故，出現諸菩薩（至）法界悉周徧。
X07n0234_p0708b24║一、此佛力，二、餘佛力。△七、西南方二：初、說偈儀。
X07n0234_p0708c01║爾時眾中復有菩薩（至）觀察十方。而說頌曰：
X07n0234_p0708c02║前列名處云普華嚴髻，少同多異。△二、正說頌歎
X07n0234_p0708c03║佛攝生自在德，答前自在問，分三：初、攝生無遺二：
X07n0234_p0708c04║初、能攝。
X07n0234_p0708c05║一切國土中普演微妙音（至）令入此法中。
X07n0234_p0708c06║謂身語深廣，前偈語，後偈身。身中上半體，客塵不
X07n0234_p0708c07║染故；下半用，隨物見異故。亦是釋疑為物現相，不
X07n0234_p0708c08║乖如空。△二、所攝。
X07n0234_p0708c09║若有深信喜及為佛攝受（至）入於深法海。
X07n0234_p0708c10║初偈何人能了內信外攝者，次偈以何眼見唯勝
X07n0234_p0708c11║非劣，次偈了見何法謂一切法地地三心，後偈何
X07n0234_p0708c12║位究竟菩薩地盡至入佛海。△二、寂用無礙。
X07n0234_p0708c13║安住佛國土出興一切處（至）如是見導師。
X07n0234_p0708c14║初偈用徧出興，體無來往；後偈即用恒寂，隨解自
X07n0234_p0708c15║差。△三、大用無涯。
X07n0234_p0708c16║一切毛孔中，各各現神通（至）思議莫能及。
X07n0234_p0708c17║初一一毛皆普現通，後一一身各徧轉法。△八、西
X07n0234_p0708c18║北方二：初、說偈儀。
X07n0234_p0708c19║爾時眾中復有菩薩（至）觀察十方。而說頌曰：
X07n0234_p0708c20║前名無盡光摩凡王，此云威德慧，即摩尼王，法喻
X07n0234_p0708c21║異耳。△二、正說偈，歎佛出現說法皆周徧德。答無
X07n0234_p0708c22║畏問，說法無畏故。分三：初、總顯身光徧應。
X07n0234_p0708c23║一一佛剎中，處處坐道場（至）色相非一種。
X07n0234_p0708c24║△二、辨其所作二：初、光照無遺。
X07n0234_p0709a01║一一微塵內，光明悉充滿（至）種種眾形相。
X07n0234_p0709a02║△二、有四頌演法周徧。
X07n0234_p0709a03║法界諸剎土周行無所礙（至）現無盡法間。
X07n0234_p0709a04║一、徧塵內外法界剎中。二、徧佛身中一切剎內。三、
X07n0234_p0709a05║明所轉性相。四、即能轉圓音。△三、結用歸本，不可
X07n0234_p0709a06║得故。
X07n0234_p0709a07║一切剎土中，見佛坐道場，佛身如影現，生滅不可得。
X07n0234_p0709a08║九下，方二：初、說偈儀。
X07n0234_p0709a09║爾時眾中復有菩薩（至）觀察十方。而說頌曰：
X07n0234_p0709a10║前名法界光𦦨慧，此云普明，即前光𦦨。△二、正說
X07n0234_p0709a11║頌讚佛境勝用菩薩能入答神通問。文云：各各現
X07n0234_p0709a12║故。分二：初、佛境勝用。
X07n0234_p0709a13║如來微妙身色相不思議（至）各各現神通。
X07n0234_p0709a14║先半偈標其體，謂妙身色相。後二頌半辨其用。△
X07n0234_p0709a15║二、菩薩能入，謂入佛境界，分三：初、二具德知見。
X07n0234_p0709a16║大智諸菩薩深入於法海（至）一切佛神力。
X07n0234_p0709a17║△二、有三頌智見成益。
X07n0234_p0709a18║若人有信解及以諸大願（至）普攝於法界。
X07n0234_p0709a19║△三、有二頌結用速疾。
X07n0234_p0709a20║佛剎微塵數如是諸國土（至）菩薩力如是。
X07n0234_p0709a21║△十、上方二：初、說偈儀。
X07n0234_p0709a22║爾時，眾中復有菩薩摩訶薩（至）觀察十方而說頌曰：
X07n0234_p0709a23║此與前名顛倒而已。△二、正說頌，讚佛圓音現身
X07n0234_p0709a24║神變自在，答無能攝取問。謂此願力普周，無能令
X07n0234_p0709b01║不取故。分三：初、歎佛圓音雨法德。
X07n0234_p0709b02║佛演一妙音，周聞十方剎（至）聞已趣菩提。
X07n0234_p0709b03║然具十義：一、唯一妙音，一梵音故；二、徧聞一切，稱
X07n0234_p0709b04║法性故；三、此一即多，事理融故；四、彼一一音雨多
X07n0234_p0709b05║法雨；五、彼法各具一切文辭；六、各同一切眾生之
X07n0234_p0709b06║音；七、此音各各徧一切處；八、所說各顯性淨之理；
X07n0234_p0709b07║九、各令一切普得見聞；十、各各皆得究竟之益。上
X07n0234_p0709b08║之十義，從一妙音展轉開之，具十無盡，方曰圓音。
X07n0234_p0709b09║文處可見。△二、歎佛現身無礙德。
X07n0234_p0709b10║法界諸國土，一一微塵中（至）平等如虗空。
X07n0234_p0709b11║初偈解脫力故現處周細，次偈法身力故現相即
X07n0234_p0709b12║虗，後二偈以般若德發揮前偈。初偈釋下半。言影
X07n0234_p0709b13║像者，顯無方所故，謂光東則影西、光西則影東，質
X07n0234_p0709b14║對像生來無所從，質謝像亡去無所至，故此影像
X07n0234_p0709b15║即空無體。後偈釋上半。言如空者，不可取等故，故
X07n0234_p0709b16║雖現形猶如水月平等如空。△三、歎佛神變自在
X07n0234_p0709b17║德。
X07n0234_p0709b18║十方所有佛盡入一毛孔（至）不得其邊際。
X07n0234_p0709b19║一則毛孔廣容，二則願能普徧，三則舉少況多。又
X07n0234_p0709b20║上略配十句，其中具有四十句意，不能繁指。△六、
X07n0234_p0709b21║結通無窮二：初、舉此。
X07n0234_p0709b22║如此四天下道場中（至）諸菩薩眾而來集會。
X07n0234_p0709b23║言四天下者，意在閻浮，言總意別，既以結通菩薩
X07n0234_p0709b24║雲集，尤顯上歎是彼十方。△二類彼。
X07n0234_p0709c01║應知一切世界海，一一四天下諸道場中，悉亦如是。
X07n0234_p0709c02║遠方便竟。
X07n0234_p0709c03║
X07n0234_p0709c04║大方廣佛華嚴經疏卷第十三