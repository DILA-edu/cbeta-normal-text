X07n0234_p0719b16║
X07n0234_p0719b17║
X07n0234_p0719b18║
X07n0234_p0719b19║大方廣佛華嚴經疏卷第十五（入第七經下半）
X07n0234_p0719b20║清涼山沙門　澄觀　述
X07n0234_p0719b21║晉水沙門　（淨源）　錄疏注經
X07n0234_p0719b22║△二、所依住通染淨長行三：初、標。
X07n0234_p0719b23║爾時普賢菩薩（至）有世界海微塵數所依住。
X07n0234_p0719b24║△二、釋。
X07n0234_p0719c01║所謂：或依一切莊嚴住。
X07n0234_p0719c02║然依異者，由於心樂有差別故，上一樂飾好故。
X07n0234_p0719c03║或依虗空住。
X07n0234_p0719c04║樂無礙故。
X07n0234_p0719c05║或依一切寶光明住。
X07n0234_p0719c06║樂即質光故。
X07n0234_p0719c07║或依一切佛光明住。
X07n0234_p0719c08║怖眾苦故。
X07n0234_p0719c09║或依一切寶色光明住。
X07n0234_p0719c10║愛離質光故，光作寶色，非寶發光。
X07n0234_p0719c11║或依一切佛音聲住。
X07n0234_p0719c12║奉聖教故。
X07n0234_p0719c13║或依如幻業生大力，阿脩羅形金手住。
X07n0234_p0719c14║求神護故。
X07n0234_p0719c15║或依一切世主身住。
X07n0234_p0719c16║求天護故。
X07n0234_p0719c17║或依一切菩薩身住。
X07n0234_p0719c18║菩薩願力所任持故。
X07n0234_p0719c19║或依普賢菩薩願所生一切差別莊嚴海住。
X07n0234_p0719c20║普安眾生故。如何廣大世界依有情等小類而住？
X07n0234_p0719c21║此有二義：一、外由內感，故說依身。此復有二：一、宿
X07n0234_p0719c22║因力，頌云：業力之所持故。二、現在轉變力，即世主
X07n0234_p0719c23║菩薩神力任持，攝屬己故。二、由無漏體事大小無
X07n0234_p0719c24║礙，得相依住。△三、結。
X07n0234_p0720a01║諸佛子！世界海有如是等世界海微塵數所依住。
X07n0234_p0720a02║△二、頌有二十二，文分兩別：初、總顯。
X07n0234_p0720a03║爾時普賢菩薩（至）觀察十方而說頌言。
X07n0234_p0720a04║徧滿十方虗空界（至）處處現前皆可見。
X07n0234_p0720a05║一切世界依佛神力而住，故梵本云一切依佛神
X07n0234_p0720a06║通現。長行不列者，若列則餘九非佛神通，故偈以
X07n0234_p0720a07║此文該於前十皆佛神力。△二、別頌前文，分九：初、
X07n0234_p0720a08║依莊嚴住。
X07n0234_p0720a09║或有種種諸國土（至）熾然普現光明海。
X07n0234_p0720a10║舉能顯所，莊嚴之具，皆寶成故。△二、依空住
X07n0234_p0720a11║或有清淨光明剎，依止虗空界而住。
X07n0234_p0720a12║△三、依寶住。
X07n0234_p0720a13║或在摩尼寶海中，復有安住光明藏。
X07n0234_p0720a14║△四、有一頌依佛光住。
X07n0234_p0720a15║如來處此眾會海（至）眾生見者心歡喜。
X07n0234_p0720a16║稟佛教光，成世界故。△五、寶色光明住。
X07n0234_p0720a17║有以摩尼作嚴飾（至）覆以妙寶光明網。
X07n0234_p0720a18║以嚴及覆，影顯依住。△六、有二頌佛音聲住。
X07n0234_p0720a19║或有剎土無邊際（至）常見無央廣大寶。
X07n0234_p0720a20║謂妙善所惑，音聲有威神故。△七、有一偈頌七、八
X07n0234_p0720a21║二住。
X07n0234_p0720a22║或有住於金剛手（至）常於此處轉法輪。
X07n0234_p0720a23║兼顯說法。△八、有六偈頌依菩薩身住。
X07n0234_p0720a24║或依寶樹平均住（至）斯由業力之所化。
X07n0234_p0720b01║若樹若水，皆菩薩身，菩薩現故。長行但云菩薩，此
X07n0234_p0720b02║中兼依佛身。此中雖有願力，是上宿善所持，非普
X07n0234_p0720b03║賢願。△九、餘八頌皆頌普賢願所生住三：初、廣大
X07n0234_p0720b04║國土，周法界故。
X07n0234_p0720b05║或有國土周法界（至）佛力顯示皆令見。
X07n0234_p0720b06║前偈明淨識所生，心外無體，故如影像。後偈難思
X07n0234_p0720b07║業起，起不離空。△二、明微細國土調生自在。
X07n0234_p0720b08║一一國土微塵內（至）毗盧遮那悉能現。
X07n0234_p0720b09║然佛力現，此亦普賢願収，故二段文皆兼佛力。△
X07n0234_p0720b10║三、彰剎體性結歸有在。
X07n0234_p0720b11║一切廣大諸剎土（至）廣大業力之所持。
X07n0234_p0720b12║初偈明剎依性有有即非有，次半成壞更起猶若
X07n0234_p0720b13║尋環，後半結歸普願兼顯廣業。△三、形相亦通染
X07n0234_p0720b14║淨。初、長行三：初、標。
X07n0234_p0720b15║爾時普賢菩薩（至）世界海有種種差別形相。
X07n0234_p0720b16║△二、釋。
X07n0234_p0720b17║所謂或圓或方或非圓方（至）或如眾生形或如佛形。
X07n0234_p0720b18║非圓方者，三維八隅，皆非圓方，故云無量差別。山
X07n0234_p0720b19║𦦨形者，如山似𦦨，皆取上尖，對上方圓等故，餘並
X07n0234_p0720b20║可知。△三、結。
X07n0234_p0720b21║如是等有世，界海微塵數。
X07n0234_p0720b22║△二、偈頌有十，分二：初一、總讚勸觀。
X07n0234_p0720b23║爾時，普賢菩薩欲重宣其義（至）觀察十方而說頌言。
X07n0234_p0720b24║諸國土海種種別（至）汝等咸應共觀察。
X07n0234_p0720c01║△二、餘七正頌前義兼舉因顯果二：初二頌前十
X07n0234_p0720c02║段。
X07n0234_p0720c03║其狀或圓或有方（至）斯由業廣意無雜。
X07n0234_p0720c04║摩尼輪者，即水漩之類。淨𦦨莊嚴，頌上山𦦨。門闥
X07n0234_p0720c05║競開，義兼宮殿。△二七、頌前無量差別二：初、剎由
X07n0234_p0720c06║因異。
X07n0234_p0720c07║剎海無邊差別藏（至）諸流轉法恒如是。
X07n0234_p0720c08║△二、有四頌自在由佛。
X07n0234_p0720c09║一毛孔內難思剎（至）毗盧遮那法如是。
X07n0234_p0720c10║一毛孔內難思剎者，更有一理，謂修行者居自報
X07n0234_p0720c11║土各各不同，佛攝眾生所現國土似彼報故，重重
X07n0234_p0720c12║而現不離一毛。△四、剎體唯約淨剎。文二：初、長行。
X07n0234_p0720c13║爾時普賢菩薩（至）或以佛言音為體。
X07n0234_p0720c14║略辨二十種體，然其剎體諸教不同，或以八微為
X07n0234_p0720c15║體、或以唯心為體、或法性為體、或一切法為體，今
X07n0234_p0720c16║皆具之。謂眾寶等即是八微，加佛音聲即九微也，
X07n0234_p0720c17║一念心現是唯識頓變。佛變化者，或通果色、或一
X07n0234_p0720c18║切法，令三世間互相作故。又融上諸說為無礙剎
X07n0234_p0720c19║體，言日摩尼輪即日輪也，香通質氣。佛言為體者，
X07n0234_p0720c20║無礙體事故，又依如來說力起故。△二、偈頌有十。
X07n0234_p0720c21║爾時，普賢菩薩欲重宣其義（至）觀察十方而說頌言。
X07n0234_p0720c22║或有諸剎海，妙寶所合成，堅固不可壞，安住寶蓮華。
X07n0234_p0720c23║頌初二及第六不可壞金剛也。
X07n0234_p0720c24║或是淨光明，出生不可知（至）依止虗空住。
X07n0234_p0721a01║此一偈頌第三及第四。
X07n0234_p0721a02║或淨光為體，復依光明住，光雲作嚴飾，菩薩共游處。
X07n0234_p0721a03║頌第五，一切莊嚴光明。
X07n0234_p0721a04║或有諸剎海，從於願力生，猶如影像住，取說不可得。
X07n0234_p0721a05║頌二種體。願力生者，頌佛力加持。如影像現，頌妙
X07n0234_p0721a06║寶相。若兼二事，頌佛變化。
X07n0234_p0721a07║或以摩尼成，普放日藏光，珠輪以嚴地，菩薩悉充滿。
X07n0234_p0721a08║頌二種體：上半頌日輪，下半頌微細寶。
X07n0234_p0721a09║有剎寶𦦨成，燄雲覆其上，眾寶光殊妙，皆由業所得。
X07n0234_p0721a10║頌寶燄殊妙之言，亦兼香也。
X07n0234_p0721a11║或從妙相生，眾相莊嚴地，如冠共持戴，斯由佛化起。
X07n0234_p0721a12║頌寶冠。寶冠亦佛化變，非正頌佛化也。
X07n0234_p0721a13║或從心海生，隨心所解住，如幻無處所，一切是分別。
X07n0234_p0721a14║頌一念普現境界。
X07n0234_p0721a15║或以佛光明，摩尼光為體，諸佛於中現，各起神通力。
X07n0234_p0721a16║頌一切寶莊嚴示現，及頌後三體。摩尼光者，頌菩
X07n0234_p0721a17║薩形寶及寶華蘂。佛光明者，頌佛音聲，聲光成剎
X07n0234_p0721a18║故。
X07n0234_p0721a19║或普賢菩薩，化現諸剎海，願力所莊嚴，一切皆殊妙。
X07n0234_p0721a20║結歸普賢。△五、剎莊嚴唯明淨剎。文二：初、長行。
X07n0234_p0721a21║爾時普賢菩薩（至）如是等有世界海微塵數。
X07n0234_p0721a22║其中或寶為嚴，或人或法，或說法修行示現融攝，
X07n0234_p0721a23║皆為嚴剎。以人法為寶故，人由說法因等得莊嚴
X07n0234_p0721a24║果，以果詺因為莊嚴也。△二、偈頌。十頌分二：初一、
X07n0234_p0721b01║總顯剎嚴。
X07n0234_p0721b02║爾時，普賢菩薩欲重宣其義（至）觀察十方而說頌言。
X07n0234_p0721b03║廣大剎海無有邊（至）一切十方皆徧滿。
X07n0234_p0721b04║△二、有九偈別頌上文。
X07n0234_p0721b05║無邊色相寶𦦨雲（至）皆由諸佛能演說。
X07n0234_p0721b06║初一偈頌初妙雲，次一偈頌第二菩薩功德，及第
X07n0234_p0721b07║四菩薩願海，次一偈却頌說眾生業報。
X07n0234_p0721b08║三世所有諸如來（至）一切處中皆顯現。
X07n0234_p0721b09║上六偈如次頌後六事。△六、剎清淨二：初、長行三：
X07n0234_p0721b10║初、標。
X07n0234_p0721b11║爾時普賢菩薩（至）有世界海微塵數清淨方便海。
X07n0234_p0721b12║方便者，唯約淨也。若約隨宜攝物，佛應統之，則淨
X07n0234_p0721b13║穢皆稱佛土。若就行致，唯淨非穢。然淨有二種：一、
X07n0234_p0721b14║世間淨，離欲穢故，以六行為方便，上二界為淨土。
X07n0234_p0721b15║二、出世間淨，此復二種：一者、出世，所謂二乘，以緣
X07n0234_p0721b16║諦為方便，權教說之，無別淨土。約實言者，出三界
X07n0234_p0721b17║外別有淨土，二乘所居，智論有文。二、出世間上上
X07n0234_p0721b18║淨，此謂菩薩，即以萬行而為方便，以實報七珍、無
X07n0234_p0721b19║量莊嚴而為其上。今此正明菩薩，兼顯二乘。然出
X07n0234_p0721b20║世上上淨中復有二種：一者真極，佛自受用相累
X07n0234_p0721b21║兼亡而為方便；二者未極，等覺已還。故仁王云：三
X07n0234_p0721b22║賢十聖住果報，唯佛一人居淨土。未極之中復有
X07n0234_p0721b23║二種：一八地已上一向清淨，以永絕色累照體獨
X07n0234_p0721b24║立神無方所，故其淨土色相難名；二七地已還未
X07n0234_p0721c01║出三界，無漏觀智有間斷故，非一向淨。若依瑜伽，
X07n0234_p0721c02║入初地去方為淨土，三賢所居皆穢非淨，此分受
X07n0234_p0721c03║用變化別故。約此經宗，十信菩薩即有淨土，故今
X07n0234_p0721c04║此文始自近友終成佛力，皆淨方便故通萬行。然
X07n0234_p0721c05║淨方便即是淨因，長行亦可為等流果，如云久近
X07n0234_p0721c06║善友，得生有善友之剎中，故即十事皆淨相也。然
X07n0234_p0721c07║望莊嚴有同，約門別故。望具因緣，當知亦爾。又起
X07n0234_p0721c08║具因緣，通於染淨，此則唯淨。莊嚴多約其果，清淨
X07n0234_p0721c09║多約其因。又前多修善，此多治惡，故於世界，此如
X07n0234_p0721c10║洗滌，彼如粉繪。△二、釋。
X07n0234_p0721c11║所謂：諸菩薩親近一切善知識，同善根故。
X07n0234_p0721c12║近友同善根，如善財夜天處廣說。
X07n0234_p0721c13║增長廣大功德雲，徧法界故。
X07n0234_p0721c14║知導慈雲，大彌法界。
X07n0234_p0721c15║淨修廣大諸勝解故。
X07n0234_p0721c16║法門勝解，皆已淨治。上三，約位地前也。
X07n0234_p0721c17║觀察一切菩薩境界而安住故。
X07n0234_p0721c18║即初地證徧行如，故云觀察。一切境界生如來家，
X07n0234_p0721c19║故云安住。
X07n0234_p0721c20║修治一切諸波羅蜜悉圓滿故。
X07n0234_p0721c21║見道之後，修道位故。餘雖未滿，一切皆修。若約圓
X07n0234_p0721c22║融，亦得稱滿。
X07n0234_p0721c23║觀察一切菩薩諸地而入住故。
X07n0234_p0721c24║初地勝進，徧學十地行法，後後但是法行，故上三
X07n0234_p0722a01║皆初地。
X07n0234_p0722a02║出生一切淨願海故。
X07n0234_p0722a03║初地發願順行，至第八地一切皆成，故名出生一
X07n0234_p0722a04║切願海。而言淨者，純無漏故。
X07n0234_p0722a05║修習一切出要行故。
X07n0234_p0722a06║即九地二乘出要唯止與觀，菩薩出要唯無礙辨，
X07n0234_p0722a07║令眾出故。
X07n0234_p0722a08║入於一切莊嚴海故。
X07n0234_p0722a09║十地二嚴皆成滿故。
X07n0234_p0722a10║成就清淨方便力故。
X07n0234_p0722a11║即是普賢佛功德也。十中，前三變化淨因，後七受
X07n0234_p0722a12║用淨因。上欲總收諸土，故依次豎配；若約橫修，初
X07n0234_p0722a13║心即可圓具。△三、結。
X07n0234_p0722a14║如是等有世，界海微塵數。
X07n0234_p0722a15║△一、偈頌。九偈分二：初一、總明能所淨。
X07n0234_p0722a16║爾時，普賢菩薩欲重宣其義（至）觀察十方而說頌言。
X07n0234_p0722a17║一切剎海諸莊嚴（至）無量清淨業力起。
X07n0234_p0722a18║前半方便，後半清淨，皆上句果，下句因。△二八、別
X07n0234_p0722a19║頌前文。
X07n0234_p0722a20║久遠親近善知識（至）國土無邊悉清淨。
X07n0234_p0722a21║初四如次頌上四淨，初地慈悲為首故云為生，修
X07n0234_p0722a22║行徧滿真如故云廣大。第五偈頌修治淨，及超頌
X07n0234_p0722a23║第七願淨，以願通初地八地，此據初地故超頌也。
X07n0234_p0722a24║第六偈頌前第八出要。第七偈頌第九，及却頌觀
X07n0234_p0722b01║菩薩地，地義通前後故。第八偈頌方便力，上來且
X07n0234_p0722b02║配長行，其間亦兼餘義。△七、佛出差別二：初、長行
X07n0234_p0722b03║三：初、標。
X07n0234_p0722b04║爾時普賢菩薩（至）有世界海微塵數佛出現差別。
X07n0234_p0722b05║△二、釋。
X07n0234_p0722b06║所謂：或現小身或現大身（至）或示調伏無邊眾生。
X07n0234_p0722b07║十事五對，於海及種有此差別。五中初二隨彼類
X07n0234_p0722b08║故，次一緣廣陿故，次一隨機宜故，五熟未熟故。△
X07n0234_p0722b09║三、結。
X07n0234_p0722b10║如是等有世，界海微塵數。
X07n0234_p0722b11║△二、偈頌。十頌分三：初、總標。
X07n0234_p0722b12║爾時，普賢菩薩欲重宣其義（至）觀察十方而說頌言。
X07n0234_p0722b13║諸佛種種方便門（至）此是如來善權力。
X07n0234_p0722b14║△二、有五偈別釋，如次頌前五對。
X07n0234_p0722b15║諸佛法身不思議（至）開悟群迷無有數。
X07n0234_p0722b16║△三、四總結。
X07n0234_p0722b17║或於毛孔出化雲（至）一切國土皆周徧。
X07n0234_p0722b18║既隨心總徧，故剎海塵數，未足為多。△八、劫住不
X07n0234_p0722b19║同調。剎住，經停時分也。隨能感因，有長短故。文二：
X07n0234_p0722b20║初、長行三：初、標。
X07n0234_p0722b21║爾時普賢菩薩（至）有世界海微塵數劫住。
X07n0234_p0722b22║△二、釋。
X07n0234_p0722b23║所謂或有阿僧祇劫住（至）或有不可說劫住。
X07n0234_p0722b24║略列有十大數，更有多少不同，如標結中及頌所
X07n0234_p0722c01║顯，並通諸剎不謂淨長，如大地獄其壽更長人趣
X07n0234_p0722c02║却促，故極惡極善受時即多，更約異門亦不可定
X07n0234_p0722c03║也。十中唯九者，欠不可說不可說也，並如阿僧祇
X07n0234_p0722c04║品。△三、結。
X07n0234_p0722c05║如是等有世，界海微塵數。
X07n0234_p0722c06║△二、偈頌。然劫但時分，無別義理，故此偈文轉勢
X07n0234_p0722c07║頌之。分三：初、二總標。
X07n0234_p0722c08║爾時，普賢菩薩欲重宣其義（至）觀察十方而說頌言。
X07n0234_p0722c09║世界海中種種劫（至）以佛音聲今演說。
X07n0234_p0722c10║許說頌上標也。△二一、通頌上列。
X07n0234_p0722c11║我見十方諸剎海（至）以願種種各不同。
X07n0234_p0722c12║兼顯脩短之因，以願力故。△三、有七頌總結。
X07n0234_p0722c13║或有純淨或純染（至）以一方便皆清淨。
X07n0234_p0722c14║偈各一義：一、明修短通於染淨，結以心想；二、淨劫
X07n0234_p0722c15║住久，釋以因深；三、列諸劫名，染淨相攝；四、佛興願
X07n0234_p0722c16║異，故入劫不同；五、一多互融，齊攝雙現；六、時法相
X07n0234_p0722c17║攝，普入無邊；七、結由心想，示以方便。一方便者，即
X07n0234_p0722c18║了唯心也。一念與劫，並由想心。心想不生，長短安
X07n0234_p0722c19║在？非長非短，是謂清淨。不壞於相，則劫海無邊。△
X07n0234_p0722c20║九、住劫轉變差別二：初、長行三：初、標。
X07n0234_p0722c21║爾時普賢菩薩（至）有世界海微塵數劫轉變差別。
X07n0234_p0722c22║此有二種：一者、但約感成住壞劫，皆名轉變；二、唯
X07n0234_p0722c23║約住劫之中居人善惡，令染淨轉變。△二、釋具二：
X07n0234_p0722c24║初、一即是前義。
X07n0234_p0723a01║所謂：法如是故世界海，無量成壞劫轉變。
X07n0234_p0723a02║言法爾者，法爾隋業轉也。若爾，何異起具因緣？因
X07n0234_p0723a03║緣意在於因，轉變意彰於果。又因緣通有，唯成不
X07n0234_p0723a04║壞，如自受用因是也。△二九、釋後義。
X07n0234_p0723a05║染汙眾生住，故世界海成。染汙劫轉變。
X07n0234_p0723a06║遇惡緣故，淨變為染，下文云泉池皆枯涸等。
X07n0234_p0723a07║修廣大福眾生住故，世界海成染淨劫轉變。
X07n0234_p0723a08║修人天大福，令世界多染少淨，故先云染，如下文
X07n0234_p0723a09║云粳米自然生等。
X07n0234_p0723a10║信解菩薩住，故世界海成，染淨劫轉變。
X07n0234_p0723a11║即地前。以未斷障，故非純淨。以淨多故，故先云淨。
X07n0234_p0723a12║經多云染淨，與前何別？或譯人之失，或傳寫之誤。
X07n0234_p0723a13║無量眾生發菩提心故，世界海純清淨劫轉變。
X07n0234_p0723a14║即證發心，居受用土，故但云純淨。
X07n0234_p0723a15║諸菩薩各各，游諸世界故，世界海無邊，莊嚴劫轉變。
X07n0234_p0723a16║各各游者，即二地至十地諸菩薩游戲神通，以多
X07n0234_p0723a17║莊嚴而嚴一剎，或以一嚴而嚴多剎，所至染剎則
X07n0234_p0723a18║能莊嚴也。
X07n0234_p0723a19║十方一切世界海諸菩薩（至）無量大莊嚴劫轉變。
X07n0234_p0723a20║大莊嚴者，即普賢位嚴於微塵內剎，如上口光召
X07n0234_p0723a21║眾等是。
X07n0234_p0723a22║諸佛世尊入涅槃故，世界海莊嚴滅劫轉變。
X07n0234_p0723a23║莊嚴滅者，明失善緣而惡現，謂如來示滅，能事隨
X07n0234_p0723a24║滅。佛滅百年，乳不及水，況今之世？況於減極？稗為
X07n0234_p0723b01║上味，鐵為上嚴。
X07n0234_p0723b02║諸佛出現於世故，一切世界海廣博嚴淨劫轉變。
X07n0234_p0723b03║如彌勒來也。
X07n0234_p0723b04║如來神通變化故，世界海普清淨劫轉變。
X07n0234_p0723b05║以佛神通，于何不淨？淨名足指，案地法華，三變淨
X07n0234_p0723b06║土，即其類也。上之十事，初總餘別，不出業故。又初
X07n0234_p0723b07║二屬凡，次四菩薩，後三屬佛。又約佛、菩薩，即染令
X07n0234_p0723b08║淨；約於凡夫，即淨成染。△三、結。
X07n0234_p0723b09║如是等有世，界海微塵數。
X07n0234_p0723b10║△二、偈頌。
X07n0234_p0723b11║爾時，普賢菩薩欲重宣其義（至）觀察十方而說頌言。
X07n0234_p0723b12║一切諸國土皆隨業力生（至）一切普清淨。
X07n0234_p0723b13║十頌如次，頌前可知。△十、無差別二：初、長行三：初、
X07n0234_p0723b14║標。
X07n0234_p0723b15║爾時普賢菩薩復告（至）有世界海微塵數無差別。
X07n0234_p0723b16║謂前九辨諸世界，約相不同，隨業染淨，由於眾生
X07n0234_p0723b17║有差別故。今云無差，性無二故，故偈云業性起也。
X07n0234_p0723b18║又約權設，則種種差別；今約實說，則一切無差。如
X07n0234_p0723b19║教法中，或說三乘即是差別，說華嚴時一切無差。
X07n0234_p0723b20║又皆是諸佛之所用故，一一融攝等無異故。故前
X07n0234_p0723b21║九差別是此無差之差，今此無差即是前九差之
X07n0234_p0723b22║無差也。故法華云：眾生見燒，淨土不毀，二皆相即。
X07n0234_p0723b23║由依此義，說淨土中十八圓滿，一一稱真皆周徧
X07n0234_p0723b24║故。△二、釋。
X07n0234_p0723c01║所謂：一一世界海中，有世界海微塵數世界無差別。
X07n0234_p0723c02║海中包數同，則盡海之塵，一塵一剎，已是含攝之
X07n0234_p0723c03║義。
X07n0234_p0723c04║一一世界海中諸佛出現，所有威力無差別。
X07n0234_p0723c05║佛示威力同。
X07n0234_p0723c06║一一世界海中一切道場，徧十方法界無差別。
X07n0234_p0723c07║道場同同真性故。
X07n0234_p0723c08║一一世界海中一切如來道，道場眾會無差別。
X07n0234_p0723c09║眾會同，常隨眾故。
X07n0234_p0723c10║一一世界海中一切佛光明（至）法輪方便無差別。
X07n0234_p0723c11║次四光明、名號、音聲、法輪、方便，文並可知。上七皆
X07n0234_p0723c12║約不動一而普徧無差。
X07n0234_p0723c13║一一世界海中，一切世界海，普入一塵無差別。
X07n0234_p0723c14║塵含剎海。
X07n0234_p0723c15║一一世界海中一一微塵（至）皆於中現無差別。
X07n0234_p0723c16║塵容佛剎，此二約不壞相而廣容無差。△三、結。
X07n0234_p0723c17║諸佛子！世界海無差別（至）微塵數無差別。
X07n0234_p0723c18║△二、偈頌。
X07n0234_p0723c19║爾時，普賢菩薩欲重宣其義（至）觀察十方而說頌言。
X07n0234_p0723c20║一微塵中多剎海（至）以願力故徧世間。
X07n0234_p0723c21║十頌如次頌上十義，但第六約身與前名體異耳。
X07n0234_p0723c22║而前但約平漫無差，今顯塵內重疊融攝無差之
X07n0234_p0723c23║義。若云約共同事者，何以不言染同苦同？豈世界
X07n0234_p0723c24║海中都無此耶？此下入第八卷經。
X07n0234_p0724a01║○華藏世界品第五
X07n0234_p0724a02║△初、來意者。前品通明諸佛剎海，今此別明本師
X07n0234_p0724a03║所嚴。依果答世界海問，故次來也。
X07n0234_p0724a04║二、釋名者。準梵本，具云華藏莊嚴嚴具世界海之
X07n0234_p0724a05║徧清淨功德海光明品。譯者嫌繁，乃成太略。處中
X07n0234_p0724a06║應云蓮華藏莊嚴世界海品。謂蓮華令子之處，目
X07n0234_p0724a07║之曰藏。今剎種及剎為大蓮華之所含藏，故云華
X07n0234_p0724a08║藏。其中一一境界皆有剎海塵數清淨功德，故曰
X07n0234_p0724a09║莊嚴。世界深廣，故名為海。有云世界依海，故立海
X07n0234_p0724a10║名者，恐非文意，以下云華藏莊嚴世界海住在華
X07n0234_p0724a11║中故。其梵云嚴具，即是能嚴。其徧清淨功德海光
X07n0234_p0724a12║明，即顯嚴之相用。依體有用，故致之言。今文舉體
X07n0234_p0724a13║攝用，但云華藏。約事可爾，何因剎海相狀如期？略
X07n0234_p0724a14║舉二因：一、約眾生。如來藏識即是香海，亦法性海。
X07n0234_p0724a15║依無住本，是謂風輪，亦妄想風。於此海中有因果
X07n0234_p0724a16║相，恒沙性德即是正因之華，世出世間、未來果法
X07n0234_p0724a17║皆悉含攝，故名為藏。若以法性為海，心即是華，含
X07n0234_p0724a18║藏亦爾。然此藏識相分之中，半為外器，不執受故；
X07n0234_p0724a19║半為內身，執為自性，生覺受故。如來藏識何緣如
X07n0234_p0724a20║此？法如是故，行業引故。二、約諸佛，謂以大願風持
X07n0234_p0724a21║大悲海，生無邊行華，含藏二利，染淨果法重疊無
X07n0234_p0724a22║礙，故所感剎相狀如之。是以出現品中，多將世界
X07n0234_p0724a23║以喻佛德。細尋文意，乃由佛德，世界如之。
X07n0234_p0724a24║三宗趣者，別顯本師依報具三世間融攝無盡為
X07n0234_p0724b01║宗，令諸菩薩發生信解成就行願為趣。餘如前品，
X07n0234_p0724b02║但總別異耳。融攝之相亦見前文。賢首立華藏觀
X07n0234_p0724b03║復有十德，大同小異如彼文說。
X07n0234_p0724b04║四、釋文一品分三，三段如次釋華藏莊嚴世界之
X07n0234_p0724b05║名。今初、華藏因果自體二：初、長行二：初、舉果屬人，
X07n0234_p0724b06║顯因深廣。
X07n0234_p0724b07║爾時，普賢菩薩復告大眾言（至）是毗盧遮那如來。
X07n0234_p0724b08║謂指此剎海是我本師修因所淨，然因深廣有三
X07n0234_p0724b09║勝相。
X07n0234_p0724b10║往昔於世界海微塵數劫修菩薩行時。
X07n0234_p0724b11║一、長時修剎海塵劫故，不唯三祇。
X07n0234_p0724b12║一一劫中，親近世界海微塵數佛。
X07n0234_p0724b13║二、於多劫一一遇多勝緣，不唯勝觀釋迦等佛。
X07n0234_p0724b14║一一佛所，淨修世界海微塵數大願之所嚴淨。
X07n0234_p0724b15║三、於多勝緣，一一淨多大願，願淨國等，不唯淨一
X07n0234_p0724b16║無生忍等。由上三重，故云深廣。然瑜伽、起信等，約
X07n0234_p0724b17║三乘教，一方化宜，一類世界定說三祇。今約一乘，
X07n0234_p0724b18║該通十方及樹形等界，故云剎海塵數。是以寶雲
X07n0234_p0724b19║經言：我為淺識眾生說三僧祇劫修行。然實經無
X07n0234_p0724b20║量阿僧祇劫修諸勝行。又時無別體，依法上立，法
X07n0234_p0724b21║既無盡，時亦無窮，況念劫圓融，文應尅執。二彰果
X07n0234_p0724b22║體相者，植因既深果必繁奧，然所依剎量諸教不
X07n0234_p0724b23║同，小乘但一娑婆，三乘有大小之化，或色究竟為
X07n0234_p0724b24║實，或他方別有淨邦。今一乘十佛之境，大小無礙
X07n0234_p0724c01║淨穢相融，且依一相說有邊表，實則一重橫尋無
X07n0234_p0724c02║邊，況復重重塵含法界。然準下別顯應有十事：一
X07n0234_p0724c03║所依風輪，二風持香海，三海出蓮華，四華持剎海，
X07n0234_p0724c04║五繞臺輪山，六臺面寶地，七地有香海，八海間香
X07n0234_p0724c05║河，九河間樹等，十總結多嚴。今文之中唯闕一河，
X07n0234_p0724c06║文且分四：第一能持風輪，第二所持香海，第三海
X07n0234_p0724c07║出蓮華，第四華持剎海。然其剎因有其總別，已見
X07n0234_p0724c08║上文。為顯別義，且明一因成於一果。△今初。風輪
X07n0234_p0724c09║之因，即大願等，亦如前釋。於中文三：初總標數。
X07n0234_p0724c10║諸佛子！此華藏莊嚴（至）有須彌山微塵數風輪所持。
X07n0234_p0724c11║△二、略列名
X07n0234_p0724c12║其最下風輪名平等住（至）一切寶色香臺雲。
X07n0234_p0724c13║平等住者：一、徧持諸位故，二、稱實性故。餘名可知。
X07n0234_p0724c14║風並在下，寶在臺面，以力遙持。△三別舉最上。
X07n0234_p0724c15║諸佛子！彼須彌山微塵數風輪（至）名：殊勝威光藏。
X07n0234_p0724c16║舉最上者勝，力能持香海，故立其名。△二、所持香
X07n0234_p0724c17║海
X07n0234_p0724c18║能持普光摩尼莊嚴香水海。
X07n0234_p0724c19║以摩尼發光，普照一切嚴海底岸，及寶色香水，故
X07n0234_p0724c20║立此名。又藏識名海，其德深廣故。流注名水，剎那
X07n0234_p0724c21║性故。又佛性名水，遠熏名香，聞未證故。涅槃亦云：
X07n0234_p0724c22║有人聞香。△三所出蓮華。
X07n0234_p0724c23║此香水海有大蓮華，名：種種光明蘂香幢。
X07n0234_p0724c24║蘂放異光，又發勝香，高出降伏，故立此名。又所發
X07n0234_p0725a01║萬行，一一覺性，故曰光明，皆能普熏，即香義也。△
X07n0234_p0725a02║四、所持剎海
X07n0234_p0725a03║華藏莊嚴世界海住在其中（至）地海眾樹各有區別。
X07n0234_p0725a04║四方均平總顯形相，清淨堅固彰其體性，金剛圍
X07n0234_p0725a05║等別明所有，即下別顯此為其本。一山、二地、三海、
X07n0234_p0725a06║四樹各別區分，即總顯多嚴但闕一河，以下有別
X07n0234_p0725a07║顯故此略明，下亦略頌。△二、偈頌。然長行偈頌有
X07n0234_p0725a08║十例五對，謂有無、廣略、離合、先後為八九，或超間
X07n0234_p0725a09║十，或頌已重頌。故釋頌文不可一例，上下準之。此
X07n0234_p0725a10║文略有四例：一、宿因現緣，經離頌合；二、所成果相，
X07n0234_p0725a11║經略頌廣；三、現緣風輪，經廣頌略；四、山地海樹，經
X07n0234_p0725a12║有頌無。十頌分二：初二頌上因相。
X07n0234_p0725a13║是時普賢菩薩欲重宣其義（至）觀察十方。即說頌言：
X07n0234_p0725a14║世尊往昔於諸有（至）今此世界無諸垢。
X07n0234_p0725a15║即辨因招果也。△二、餘偈頌其果相四：初、頌風輪。
X07n0234_p0725a16║放大光明徧住空（至）以昔願力空中住。
X07n0234_p0725a17║皆上句所持，下句能持。初半偈以果持果，後偈兼
X07n0234_p0725a18║明能成之因。前半離障，願令清淨故；後半無礙，願
X07n0234_p0725a19║依空住故。△二頌香海。
X07n0234_p0725a20║種種堅固莊嚴海（至）普詣十方光熾然。
X07n0234_p0725a21║尋此了名。△三、有三偈半頌蓮華。
X07n0234_p0725a22║光𦦨成輪妙華飾（至）普應羣心無不盡。
X07n0234_p0725a23║初一偈半釋種種光明蘂，則顯此華以寶為體。次
X07n0234_p0725a24║一偈釋香義，就法以明寶中出佛、佛出世主，如從
X07n0234_p0725b01║質發香遠熏之義。後一釋幢義，演佛是高出義，調
X07n0234_p0725b02║生是摧伏義。△四、有二頌明剎自在，總頌上所持
X07n0234_p0725b03║剎海。
X07n0234_p0725b04║華藏世界所有塵（至）所有莊嚴從此出。
X07n0234_p0725b05║初偈自在，一一稱性故，即同時具足相應門也。心
X07n0234_p0725b06║塵準思。寶光現佛者，依正互融故。後偈結歸普因，
X07n0234_p0725b07║故能含攝。△二、別顯安布莊嚴。文六：初、輪山，則是
X07n0234_p0725b08║本師清淨戒德內攝外防之所成也。長行中三：初、
X07n0234_p0725b09║總舉所依。
X07n0234_p0725b10║爾時，普賢菩薩復告大眾言（至）住日殊王蓮華之上。
X07n0234_p0725b11║山所依處，即地面四周。日珠王者，所依處地。故舊
X07n0234_p0725b12║經云：依蓮華日寶王地住。亦有言：大華之上，別有
X07n0234_p0725b13║此蓮，為山所依。義似不順。所以地受此名者，前華
X07n0234_p0725b14║名種種光明蘂。偈中云：光𦦨成輪。又云：一切寶中
X07n0234_p0725b15║放淨光等。明知此華，以寶為體。是則如日輪之珠
X07n0234_p0725b16║王，以為蓮華也。斯即總華之稱。△二、別顯體相。
X07n0234_p0725b17║栴檀摩尼，以為其身。
X07n0234_p0725b18║前取堅利且云金剛，今明具德略有十相。上句身
X07n0234_p0725b19║為總形，摩尼圓明、栴檀芬郁，皆戒之德也。
X07n0234_p0725b20║威德寶王，以為其峯。
X07n0234_p0725b21║山峯，謂秀出孤絕，威伏諸惡。
X07n0234_p0725b22║妙香摩尼，而作其輪。
X07n0234_p0725b23║山輪，古有二義：一、山彎曲之處；二、山腹朓出，如師
X07n0234_p0725b24║子座，半月為輪。準下偈文，輪居山下，為山所依。
X07n0234_p0725c01║𦦨藏金剛，所共成立。
X07n0234_p0725c02║成山之緣。上舉三事，各別有體。今顯金剛內含光
X07n0234_p0725c03║𦦨，徧成其體，如世土石，雜而成山。金剛徧故，得金
X07n0234_p0725c04║輪名。上四自體圓滿，下六外相莊嚴。
X07n0234_p0725c05║一切香水流注其間（至）摩尼為網，周帀垂覆。
X07n0234_p0725c06║並在山間，文顯可知。△三、結德無盡。
X07n0234_p0725c07║如是等，有世界海微塵數眾妙莊嚴。
X07n0234_p0725c08║△三、應頌有十，分二：初、六山體相莊嚴，頌前別顯
X07n0234_p0725c09║五：初、一總頌圍山。
X07n0234_p0725c10║爾時，普賢菩薩欲重宣其義（至）觀察十方而說頌言。
X07n0234_p0725c11║世界大海無有邊（至）此由如來神力起。
X07n0234_p0725c12║初句所圍，次二句能圍，後句出因。言無邊者，有其
X07n0234_p0725c13║二義：一、但總相顯多，故云無邊，實有邊表。二、說有
X07n0234_p0725c14║圍山外者，是無邊之邊，不礙理而即事故。今云無
X07n0234_p0725c15║邊者，是邊之無邊，不壞相而即理故。△二、有一頌
X07n0234_p0725c16║頌前山輪。
X07n0234_p0725c17║摩尼寶輪妙香輪（至）清淨輪圍所安住。
X07n0234_p0725c18║△三、有一頌頌前山體。
X07n0234_p0725c19║堅固摩尼以為藏（至）內外映徹皆清淨。
X07n0234_p0725c20║△四、成山緣。
X07n0234_p0725c21║金剛摩尼所集成（至）放淨光明普嚴麗。
X07n0234_p0725c22║△五、有二頌，頌前水等諸嚴及加衣等。
X07n0234_p0725c23║香水分流無量色（至）光雲四照常圓滿。
X07n0234_p0725c24║△二、四頌辨山妙用自在，亦顯依正無礙，即頌前
X07n0234_p0726a01║結文。
X07n0234_p0726a02║無量無邊大菩薩（至）佛自在力或令徧。
X07n0234_p0726a03║△二、臺面寶地，即體心性定之所成也。長行三：初、
X07n0234_p0726a04║標所在。
X07n0234_p0726a05║爾時，普賢菩薩復告大眾（至）大輪圍山內所有大地。
X07n0234_p0726a06║△二、別顯體相莊嚴。
X07n0234_p0726a07║一切皆以金剛所成，堅固莊嚴不可沮壞。
X07n0234_p0726a08║一、地體標以金剛，釋以堅固不壞，徧華藏地盡是
X07n0234_p0726a09║金剛，故上菩提場地徹華藏也。
X07n0234_p0726a10║清淨平坦，無有高下。
X07n0234_p0726a11║二地相平淨，下八皆莊嚴。
X07n0234_p0726a12║摩尼為輪。
X07n0234_p0726a13║飾以寶輪。
X07n0234_p0726a14║眾寶為藏。
X07n0234_p0726a15║畜以寶藏。
X07n0234_p0726a16║一切眾生，種種形狀，諸摩尼寶，以為間錯。
X07n0234_p0726a17║間以異寶。
X07n0234_p0726a18║散眾寶末，布以蓮華。
X07n0234_p0726a19║散寶末，布蓮華，此二文顯。
X07n0234_p0726a20║香藏摩尼，分置其間。
X07n0234_p0726a21║分置香藏摩尼之寶。
X07n0234_p0726a22║諸莊嚴具充徧如雲（至）所有莊嚴而為校飾。
X07n0234_p0726a23║充以莊嚴具，但云諸嚴。嚴有多少？三世佛國之嚴
X07n0234_p0726a24║而為嚴者，顯無盡之嚴具也。
X07n0234_p0726b01║摩尼妙寶以為其網（至）如天帝網於中布列。
X07n0234_p0726b02║覆以寶網，隱映莊嚴。網有何用？普現佛影。此網何
X07n0234_p0726b03║相？如天帝網而布列也。又此帝網重現無盡，成上
X07n0234_p0726b04║普現如來境界，及上一一境界皆無盡也。△三、總
X07n0234_p0726b05║結。
X07n0234_p0726b06║諸佛子！此世界海地，有如是等世界海微塵數莊嚴。
X07n0234_p0726b07║△二、偈頌。十頌分二：前七頌前別顯三：初四頌前
X07n0234_p0726b08║八句。
X07n0234_p0726b09║爾時，普賢菩薩欲重宣其義（至）觀察十方而說頌言。
X07n0234_p0726b10║其地平坦極清淨（至）普覆於地為嚴飾。
X07n0234_p0726b11║小不次者，顯前無優劣故。或重或廣者，顯義無方
X07n0234_p0726b12║也。恐繁不配，可以意得。△二、頌嚴具。如雲：
X07n0234_p0726b13║密雲興布滿十方（至）於此寶中無不見。
X07n0234_p0726b14║△三一、偈頌如天帝網。
X07n0234_p0726b15║其地所有摩尼寶（至）一切國土亦入中。
X07n0234_p0726b16║謂一寶既收一切，則彼剎諸塵復攝一切，即重重
X07n0234_p0726b17║也。△三、總結。
X07n0234_p0726b18║妙寶莊嚴華藏界（至）如是一切諸神變。
X07n0234_p0726b19║結其所屬，初偈結屬道場，次屬佛力，後結能知之
X07n0234_p0726b20║人。
X07n0234_p0726b21║
X07n0234_p0726b22║大方廣佛華嚴經疏卷第十五