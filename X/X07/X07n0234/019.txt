X07n0234_p0740a01║
X07n0234_p0740a02║
X07n0234_p0740a03║
X07n0234_p0740a04║十方廣佛華嚴經疏卷第十九（入第十一卷經第五紙）
X07n0234_p0740a05║清涼山沙門　澄觀　述
X07n0234_p0740a06║晉水沙門　（淨源）　錄疏注經
X07n0234_p0740a07║△四、偈讚如來二：初、說偈之由。
X07n0234_p0740a08║爾時大威光太子（至）普觀大眾而說頌言。
X07n0234_p0740a09║△二、正陳十偈，分為三別：初二偈示佛出現。
X07n0234_p0740a10║世尊坐道場清淨大光明（至）一切所瞻奉。
X07n0234_p0740a11║既滅闇難遇，不可失時。△二、令觀佛德。
X07n0234_p0740a12║汝觀佛光明，化佛難思議（至）心生大歡喜。
X07n0234_p0740a13║有德有慈，真可歸也。△三、引例勸歸。
X07n0234_p0740a14║觀諸菩薩眾十方來萃止（至）瞻仰於法王。
X07n0234_p0740a15║無遠不歸，故宜往見。△五、父王宣告二：初、宣告所
X07n0234_p0740a16║因。
X07n0234_p0740a17║諸佛子！彼大威光太子（至）觀諸眷屬。而說頌言：
X07n0234_p0740a18║以聞讚故。太子道深，親承佛益；王機猶淺，轉假他
X07n0234_p0740a19║聞。△二、正以偈告。十一偈分三：初、有三偈集眾勸
X07n0234_p0740a20║觀。
X07n0234_p0740a21║汝應速召集一切諸王眾（至）共往觀如來。
X07n0234_p0740a22║△二、令辦供。
X07n0234_p0740a23║一切諸城郭，宜令悉清淨（至）皆令在空住。
X07n0234_p0740a24║鄭注禮云：巾猶衣也。謂繒綵衣帶牽繫於車。廣雅
X07n0234_p0740b01║云：馭，駕也。三齎供，供佛。
X07n0234_p0740b02║一切持向佛，心生大歡喜，妻子眷屬俱，往見世所尊。
X07n0234_p0740b03║△六、俱行詣佛
X07n0234_p0740b04║爾時喜見善慧王（至）頂禮佛足却坐一面。
X07n0234_p0740b05║初導從持供，後至而設敬。△二、略列諸王。
X07n0234_p0740b06║復有妙華城善化幢天王（至）頂禮佛足，却坐一面。
X07n0234_p0740b07║加緊那羅、摩睺羅伽，通成十部，以表無盡。此城次
X07n0234_p0740b08║與前次同，名或少異，前標此結，數亦無差。△六、廣
X07n0234_p0740b09║顯法門五：初、佛轉法輪。
X07n0234_p0740b10║時彼如來為欲調伏（至）隨眾生心悉令獲益。
X07n0234_p0740b11║佛解脫用，主教宣示，剎塵眷屬，隨機益殊。△二、威
X07n0234_p0740b12║光獲益二：初、總。
X07n0234_p0740b13║是時大威光菩薩聞是法已（至）宿世所集法海光明。
X07n0234_p0740b14║上說三世佛法，即佛昔所集也。既見佛得益，轉受
X07n0234_p0740b15║菩薩之名。△二別。
X07n0234_p0740b16║所謂得一切法聚，平等三昧智光明。
X07n0234_p0740b17║智即是體，光明語用，所照境殊，故分十一。初一深
X07n0234_p0740b18║定智，明一切法聚，略有三義：一、正定等三聚；二、善
X07n0234_p0740b19║惡等三聚；三、總收一切，不出有為、無為二種法聚。
X07n0234_p0740b20║二位相收，一味性現，故云平等。定中證此，名彼三
X07n0234_p0740b21║昧。
X07n0234_p0740b22║一切法悉入最初菩提心中，住智光明。
X07n0234_p0740b23║二、大心智明，謂後後因果皆入初心。略有三義：一、
X07n0234_p0740b24║後因初得，故言一切悉入。若脩塗至在初步，學者
X07n0234_p0740c01║祿在其中。二、菩提直心，正念真如，真如門內攝一
X07n0234_p0740c02║切法。三者、三德開顯，初後圓融，初發心時便成正
X07n0234_p0740c03║覺故。
X07n0234_p0740c04║十方法界普光明，藏清淨眼智光明。
X07n0234_p0740c05║三、大智。智明法界者，所照之體大也。普光明者，即
X07n0234_p0740c06║相大也。智慧光明，徧照法界義故。蘊恒沙性德，故
X07n0234_p0740c07║名為藏。妄惑本空，故云清淨。明見稱眼，見性肉眼，
X07n0234_p0740c08║即同佛眼。
X07n0234_p0740c09║觀察一切佛法，大願海智光明。
X07n0234_p0740c10║四大願智，明知諸佛法願為本故。
X07n0234_p0740c11║入無邊功德海，清淨行智光明。
X07n0234_p0740c12║五大行智明無邊果德，此行入故。
X07n0234_p0740c13║趣向不退轉大力，速疾藏智光明。
X07n0234_p0740c14║六、速疾智明，謂趣入無生，功用不退，無功大力，一
X07n0234_p0740c15║行含多，受斯稱也。
X07n0234_p0740c16║法界中無量變化，力出離輪智光明。
X07n0234_p0740c17║七、神通智明，三輪幹事，出離不能。
X07n0234_p0740c18║決定入無量功德，圓滿海智光明。
X07n0234_p0740c19║八大福智，明照福嚴故。
X07n0234_p0740c20║了智一切，佛決定解，莊嚴成就，海智光明。
X07n0234_p0740c21║九大解智明，佛勝解力成莊嚴海。
X07n0234_p0740c22║了智法界無邊佛，現一切眾生前，神通海智光明。
X07n0234_p0740c23║十、大用智明，普周法界。
X07n0234_p0740c24║了智一切佛力、無所畏、法智光明。
X07n0234_p0741a01║十一、佛德智明，降魔制外後三佛境，故但了知，餘
X07n0234_p0741a02║可證知，云得、云入。△三、以偈讚述二：初、因。
X07n0234_p0741a03║爾時大威光菩薩（至）承佛威力而說頌言。
X07n0234_p0741a04║△二偈。十偈分三：初一、標益體用。
X07n0234_p0741a05║我聞佛妙法，而得智光明，以是見世尊，往昔所行事。
X07n0234_p0741a06║△二、顯用所見。初七偈見因。
X07n0234_p0741a07║一切所生處名號身差別（至）見佛所行道。
X07n0234_p0741a08║後一見果。
X07n0234_p0741a09║我觀佛剎海，清淨大光明，寂靜證菩提，法界悉周徧。
X07n0234_p0741a10║△三有一偈發願思齊。
X07n0234_p0741a11║我當如世尊，廣淨諸剎海，以佛威神力，修習菩提行。
X07n0234_p0741a12║即前品初修治大願也。△四、傳化眾生三：初、明自
X07n0234_p0741a13║悟。
X07n0234_p0741a14║諸佛子！時大威光菩薩（至）於如來所心得悟了。
X07n0234_p0741a15║△二、轉悟他。
X07n0234_p0741a16║為一切世間顯示如來（至）普賢菩薩所有行願。
X07n0234_p0741a17║顯示十法，與前自得十一智明，有同有異。△三、利
X07n0234_p0741a18║他益
X07n0234_p0741a19║令如須彌山微塵數眾生（至）成就如來清淨國土。
X07n0234_p0741a20║△五、如來讚勵偈有十一：初三、讚發心得法大果
X07n0234_p0741a21║當成。
X07n0234_p0741a22║爾時一切功德山（至）為大威光菩薩而說頌言。
X07n0234_p0741a23║善哉大威光，福藏廣名稱（至）當獲如是智。
X07n0234_p0741a24║△二、有四偈對劣顯勝。進者，圓德。
X07n0234_p0741b01║非諸劣行者能知此方便（至）當成無上道。
X07n0234_p0741b02║△三、有二偈外加內智決證無疑。
X07n0234_p0741b03║三世一切佛，當共滿汝願（至）能知此方便。
X07n0234_p0741b04║△四、有二偈舉一例餘，行者即得。
X07n0234_p0741b05║大光供養我故獲大威力（至）法界普周徧。
X07n0234_p0741b06║△二、遇波羅蜜善眼莊嚴佛二：初、結前生後。
X07n0234_p0741b07║諸佛子！汝等應知（至）壽命五十億歲。
X07n0234_p0741b08║謂將說後佛，故總論劫壽。明多小劫者，欲顯多佛
X07n0234_p0741b09║現，故說人壽。佛壽者，由佛壽促而人壽長，故得威
X07n0234_p0741b10║光一生歷事三佛。△二、正顯佛興五：初、滅後佛興。
X07n0234_p0741b11║彼佛滅度後有佛出世（至）枝輪大林而成正覺。
X07n0234_p0741b12║謂智導萬行皆成彼岸，見性了了故名善眼，果由
X07n0234_p0741b13║因飾是曰莊嚴。△二、覩相獲益二：初、覩相。
X07n0234_p0741b14║爾時，大威光童子見彼如來成等正覺，現神通力。
X07n0234_p0741b15║即獲益之由也。△二、獲益二：初、列十種。
X07n0234_p0741b16║即得念佛三昧，名：無邊海藏門。
X07n0234_p0741b17║念佛三昧者，菩薩之父，故首明之，乃至十地不離
X07n0234_p0741b18║念佛。無邊海藏門者，蘊積名藏，深廣稱海。然略有
X07n0234_p0741b19║三義：一、由此定中見多佛，故下文云：以佛為境界，
X07n0234_p0741b20║專念而不捨，是人得見佛，其量與心等。由念能見，
X07n0234_p0741b21║所以稱門。二、一一佛德是無邊海藏，由念能知，所
X07n0234_p0741b22║以稱門。云何無邊海？劫海所修，有行願海；成就色
X07n0234_p0741b23║身，有相好海；成就智身，有辯才海；建立念處，有名
X07n0234_p0741b24║號海；修諸助道，有功德海；安處眾生，有淨剎海。如
X07n0234_p0741c01║是諸海，一一無邊，各各出生，蘊積名藏。三、無邊勝
X07n0234_p0741c02║德由念佛生，故此一門深廣蘊積。何者？念法性身，
X07n0234_p0741c03║即契如理；念功德身，成無邊德；念相好身，證無邊
X07n0234_p0741c04║相。障無不滅，德無不生。一言蘊諸，總由念佛。從此
X07n0234_p0741c05║通悟，所以稱門。即此一門，說不可盡。
X07n0234_p0741c06║即得陀羅尼，名大智力法淵。
X07n0234_p0741c07║總持大智，能達深法。
X07n0234_p0741c08║即得大慈，名：普隨眾生調伏度脫。
X07n0234_p0741c09║無緣普應。
X07n0234_p0741c10║即得大悲，名：徧覆一切境界雲。
X07n0234_p0741c11║等，除熱惱。
X07n0234_p0741c12║即得大喜名一切，佛功德海威力藏。
X07n0234_p0741c13║佛深德海，蘊積力用，菩薩緣此，喜徧身心。
X07n0234_p0741c14║即得大捨，名法性虗空平等清淨。
X07n0234_p0741c15║悲則心慼，喜便淨動。深契法性，則曠若虗空。悲喜
X07n0234_p0741c16║兩亡，為平等清淨。
X07n0234_p0741c17║即得般若波羅蜜，名自性離垢法界清淨身。
X07n0234_p0741c18║覺法實性，離分別也。有可離者，非真離也。知自性
X07n0234_p0741c19║離，不復離也。無離之離，即真法界。真法界者，本來
X07n0234_p0741c20║清淨。法界清淨，即般若清淨。般若清淨，則萬法本
X07n0234_p0741c21║淨。萬法淨者，無淨無不淨，為真淨也。實相般若，為
X07n0234_p0741c22║萬法之體，觀照冥此，眾德攸依，故云身也。
X07n0234_p0741c23║即得神通，名：無礙光普隨現。
X07n0234_p0741c24║通用智俱故，無礙隨現。
X07n0234_p0742a01║即得辯才名，善入離垢淵。
X07n0234_p0742a02║入法之深，離說之垢。
X07n0234_p0742a03║即得智光，名：一切佛法清淨藏。
X07n0234_p0742a04║智照佛法，淨所知障，含藏眾德。△二、結。
X07n0234_p0742a05║如是等十千法門皆得通達。
X07n0234_p0742a06║歷事增進，故云十千。通達之言，釋前即得。△三、讚
X07n0234_p0742a07║德勸詣二：初、說偈三：初、歎希慶遇。
X07n0234_p0742a08║爾時，大威光童子承佛威力，為諸眷屬而說頌言：
X07n0234_p0742a09║不可思議億劫中（至）而今得見第二佛。
X07n0234_p0742a10║△二、歎佛勝德三：初、三身業。
X07n0234_p0742a11║佛身普放大光明（至）此佛神通之所現。
X07n0234_p0742a12║△二三、語業。
X07n0234_p0742a13║一一毛孔現光雲（至）調伏一切諸眾生。
X07n0234_p0742a14║△三一意業。
X07n0234_p0742a15║佛神通力無有邊（至）為利眾生成正覺。
X07n0234_p0742a16║△三、有二偈勸眾同歸。
X07n0234_p0742a17║汝等應生歡喜心（至）當如法王得自在。
X07n0234_p0742a18║△二、聞偈益。
X07n0234_p0742a19║諸佛子！大威光童子（至）無量眾生發菩提心。
X07n0234_p0742a20║△四眷屬同歸。
X07n0234_p0742a21║時大威光王子與其父母（至）善眼莊嚴王如來所。
X07n0234_p0742a22║△五、聞經悟入三：初、佛為說經。
X07n0234_p0742a23║其佛為說法界體性（至）等修多羅而為眷屬。
X07n0234_p0742a24║主經謂法界體性大方廣也。清淨，佛也。莊嚴，即華
X07n0234_p0742b01║嚴也。有多眷屬者，顯此教圓。△二、當機獲益。
X07n0234_p0742b02║彼諸大眾，聞此經已。
X07n0234_p0742b03║亦有十益。既云大眾，或一人得一，或二三四，或具
X07n0234_p0742b04║十者，威光先證故略不標，大眾之言亦已含矣，故
X07n0234_p0742b05║下佛讚之。然此十事略為二釋：一、如次配於十地
X07n0234_p0742b06║十度，或取地義，或取度義。
X07n0234_p0742b07║得清淨智，名：入一切淨方便。
X07n0234_p0742b08║達一切法本來清淨，名清淨智。不取淨相，是名方
X07n0234_p0742b09║便，即初地入證之智也。
X07n0234_p0742b10║得於地，名：離垢光明。
X07n0234_p0742b11║二地離破戒垢，是所除障。照諸善品，即戒光明。
X07n0234_p0742b12║得波羅蜜輪，名：示現一切世間愛樂莊嚴。
X07n0234_p0742b13║即：忍度。忍為上嚴，一切愛樂。
X07n0234_p0742b14║得增廣行輪，名：普入一切剎土無邊光明清淨見。
X07n0234_p0742b15║無剎不入，無法不照，無見不淨，是為精進增廣眾
X07n0234_p0742b16║行。約地義釋，以諸道品，燒無盡惑，成無邊光。
X07n0234_p0742b17║得趣向行輪，名：離垢福德雲光明幢。
X07n0234_p0742b18║趣向諸行，能入俗也。禪度增故，性能離垢。涉俗化
X07n0234_p0742b19║物，成福德雲。不迷實理，為光明幢。
X07n0234_p0742b20║得隨入證輪，名：一切法海廣大光明。
X07n0234_p0742b21║般若現前，名隨入證。照深緣起，名法海光。
X07n0234_p0742b22║得轉深發趣行，名：大智莊嚴。
X07n0234_p0742b23║功用已遠，將入無功，為深發趣；權實無礙，為大莊
X07n0234_p0742b24║嚴。
X07n0234_p0742c01║得灌頂智慧海，名無功用修極妙見。
X07n0234_p0742c02║見法實性，無功而修，為極妙見。由此智慧，復得灌
X07n0234_p0742c03║頂。故仁王經云：後之三地，同遣無明，同無功用。故
X07n0234_p0742c04║非灌頂地，是灌頂智。
X07n0234_p0742c05║得顯了大光明，名：如來功德海相光影徧照。
X07n0234_p0742c06║顯了藥病是功德海相，辯才徧應若月影流光。
X07n0234_p0742c07║得出生願力清淨智，名：無量願力信解藏。
X07n0234_p0742c08║智圓離障，方於佛願而生信解，故曰出生。二、此上
X07n0234_p0742c09║十門，隨一一事以立其名，未必全將配於地位。或
X07n0234_p0742c10║通配諸位，或復不次，以人無量，隨證不同，普賢巧
X07n0234_p0742c11║說，文含多義。△三、如來讚述二：初、六讚其已具勝
X07n0234_p0742c12║德，當成極果。
X07n0234_p0742c13║時，彼佛為大威光菩薩而說頌言：
X07n0234_p0742c14║善哉功德智慧海（至）離垢莊嚴眾剎海。
X07n0234_p0742c15║皆前半已獲，後半當證，獨第四偈三句是因。△二、
X07n0234_p0742c16║有四偈明行齊佛因當如佛證。
X07n0234_p0742c17║汝已入我菩提行（至）汝當成佛大功德。
X07n0234_p0742c18║皆三句舉佛行，後一句齊佛德。然此中述讚，望前
X07n0234_p0742c19║遇光得益，及向大眾所得，多有相同。義必述上，可
X07n0234_p0742c20║以自意而消息之。△三、遇最勝功德海佛六：初、如
X07n0234_p0742c21║來出時。
X07n0234_p0742c22║諸佛子波羅蜜善眼（至）大威光童子受轉輪王位。
X07n0234_p0742c23║前佛滅後等時也。△二、正明現世。
X07n0234_p0742c24║彼摩尼華枝輪大林中（至）名最勝功德海。
X07n0234_p0743a01║立斯號者，功德海滿，無加過也。△三、威光往供
X07n0234_p0743a02║時大威光轉輪聖王（至）摩尼莊嚴大樓閣奉上於佛。
X07n0234_p0743a03║△四、佛為說經。
X07n0234_p0743a04║時彼如來於其林中（至）微塵數修多羅而為眷屬。
X07n0234_p0743a05║見普法故，名為普眼；以慧為性，故曰光明。況一眼
X07n0234_p0743a06║即十眼，融無障礙，眼外無法，方真普眼。以諸緣發
X07n0234_p0743a07║見，即緣各為根；因沒果中，緣皆號眼。故全色為眼，
X07n0234_p0743a08║恒見色而無緣；全眼為色，恒稱見而非我矣。△五、
X07n0234_p0743a09║威光得益
X07n0234_p0743a10║爾時大威光菩薩聞此法已（至）名大福德普光明。
X07n0234_p0743a11║五度皆福，定為最大，寂無不照，名普光明。此下彰
X07n0234_p0743a12║其定用。
X07n0234_p0743a13║得此三昧故悉能了知（至）過現未來福非福海。
X07n0234_p0743a14║福非福言，略有二意：一、福即是善，非福是罪；二、福
X07n0234_p0743a15║即是相，非福即性。雙了性相，故經云福德即非福
X07n0234_p0743a16║德性，此即深也。了一切者，廣也。故有海言：遇於初
X07n0234_p0743a17║佛但得十者，自力未勝故；次佛十千者，道轉深故；
X07n0234_p0743a18║今唯一者，道已滿故。△六、如來記別十一偈，分四：
X07n0234_p0743a19║初、四顯其菩提心。
X07n0234_p0743a20║時，彼佛為大威光菩薩而說頌言：
X07n0234_p0743a21║善哉福德大威光（至）是汝大光能趣入。
X07n0234_p0743a22║初偈有願，次偈有悲，四有智光，三兼精進。通䇿三
X07n0234_p0743a23║心，故菩提心圓，當成妙智。△二、四偈上入佛境。
X07n0234_p0743a24║汝能以此廣大願（至）汝皆學已當成佛。
X07n0234_p0743b01║△三、有一頌示其果相得同諸佛。
X07n0234_p0743b02║如汝所見十方中（至）無邊願者所當得。
X07n0234_p0743b03║△四、有二偈讚其現能利他住普賢行：
X07n0234_p0743b04║今此道場眾會海（至）普賢菩薩一切行。
X07n0234_p0743b05║△四、遇名稱普聞蓮華眼幢佛四：初、佛出人中。
X07n0234_p0743b06║諸佛子！彼摩尼華枝輪大林（至）名稱普聞蓮華眼幢。
X07n0234_p0743b07║約相，目類青蓮；約德，心無所染。相德高顯，名稱外
X07n0234_p0743b08║彰，摧邪眾歸，故曰幢也。△二、天王就供二：初、菩薩
X07n0234_p0743b09║行進報處天宮。
X07n0234_p0743b10║是時大威光於此命終（至）名離垢福德幢。
X07n0234_p0743b11║此城即是品初所列之一。△二、知佛可歸持華待
X07n0234_p0743b12║供。
X07n0234_p0743b13║共諸天眾俱詣佛所，雨寶華雲以為供養。
X07n0234_p0743b14║△三、如來說經。
X07n0234_p0743b15║時彼如來為說廣大（至）微塵數修多羅而為眷屬。
X07n0234_p0743b16║方便之言，略有三種：一、無實權施，曲巧方便也；二、
X07n0234_p0743b17║理本無言，假言而言，大方便也；三、權實無滯，亦大
X07n0234_p0743b18║方便。事理皆照，方曰普門。△四、得益還歸。
X07n0234_p0743b19║時天王眾聞此經已（至）從道場出，還歸本處。
X07n0234_p0743b20║聞上普門，正受安住，法喜無盡，故名曰藏。由此證
X07n0234_p0743b21║達諸實相海。此劫之中，十須彌塵數如來，今但云
X07n0234_p0743b22║四。又無結會古今現證得益等者，經來未盡故也。
X07n0234_p0743b23║若結會者，應云爾時威光菩薩者，毗盧遮那佛是。
X07n0234_p0743b24║此下入第十二卷經。
X07n0234_p0743c01║○如來名號品第七
X07n0234_p0743c02║△將釋此品五門分別。
X07n0234_p0743c03║初來意者，先明分來，前既舉果令生信樂，今明能
X07n0234_p0743c04║生因果信解，故次來也。二、會來者，生解之中信為
X07n0234_p0743c05║其首故。又前舉所信之境，今明能信之行，故次來
X07n0234_p0743c06║也。三、品來者，前品舉因緣果成所信之境，今舉果
X07n0234_p0743c07║辨因彰能信之行，果中三業身為其總，故先來也。
X07n0234_p0743c08║又遠答前名號海問故。
X07n0234_p0743c09║二、釋名，亦三：初、分名修因契果生解分。謂修五位
X07n0234_p0743c10║之圓因，成十身之滿果，令諸菩薩解此相故，即生
X07n0234_p0743c11║修因契果之解，依主釋也。二、會名。約處，名普光明
X07n0234_p0743c12║殿會。然有三釋：一、以殿是寶成，光普照故；二、佛於
X07n0234_p0743c13║其中放普光故；三、佛於殿中說普法門，慧光照世，
X07n0234_p0743c14║故立其名。依前一義，即依主釋；後二有財。約法，則
X07n0234_p0743c15║名信解行之會。三品名如來，現相品已釋。召體曰
X07n0234_p0743c16║名，表德為號，名別號通。一切諸佛通具十號，名釋
X07n0234_p0743c17║迦等則不同，故如來即十中之一。品中正說，隨機
X07n0234_p0743c18║就德以立別名。既表德之名，則亦名亦號。如來之
X07n0234_p0743c19║名號，依主釋也。
X07n0234_p0743c20║三、宗趣亦三：初、分宗，謂以修生、修顯因果為宗，令
X07n0234_p0743c21║諸菩薩修行契入為趣。二、會宗者，若就總望信解
X07n0234_p0743c22║行德攝位為宗，通成佛果為趣，信能必到如來地
X07n0234_p0743c23║故。近望唯信為宗，成位為趣。若依長科十分之宗，
X07n0234_p0743c24║此下三品以為一分，即果用應機周徧法界以為
X07n0234_p0744a01║其宗，依此起信為趣，故此亦名正報因果，亦是所
X07n0234_p0744a02║信。信何法門？信佛身名等於眾生，則知我名如佛
X07n0234_p0744a03║名也。信佛法門隨宜而立，知我妄念苦集因果亦
X07n0234_p0744a04║全法門。信佛意業光明徧照，則知自心無不知覺。
X07n0234_p0744a05║先古諸德亦將上三品舉果分收。三品宗者，顯佛
X07n0234_p0744a06║名號周徧為宗，隨機調化利益為趣，或上二皆宗
X07n0234_p0744a07║生信為趣。
X07n0234_p0744a08║四、問答。問：五周因果差別平等二義不同，何以分
X07n0234_p0744a09║名合之為一？答：通生差別平等解故，離於修生說
X07n0234_p0744a10║何修顯？問：前會舉果本為生信，今何重舉名號等
X07n0234_p0744a11║三？答：凡約境生信有其二義：一、標舉境法明有所
X07n0234_p0744a12║在，二、攝以就心令成信行。前會約初義，此會約後
X07n0234_p0744a13║義。又前會果廣因略故名舉果，此會因廣果略故
X07n0234_p0744a14║總攝為因，先依後正文影略耳。若約鉤鎖者，身屬
X07n0234_p0744a15║正報果故，不同第七會說所成果，此中自辨信所
X07n0234_p0744a16║依故。問：何不入定？以未入位性不定故。若爾，十定
X07n0234_p0744a17║豈散善耶？然說法之儀通有四句：一、定後說，如諸
X07n0234_p0744a18║會；二、說後定，如無量義經等；三、定中說，如第九會
X07n0234_p0744a19║無出言故；四、不入說，如此信中及第七會諸文非
X07n0234_p0744a20║一。第九表證唯證能說，一得永常不礙起用故，第
X07n0234_p0744a21║七為表常在定故。又入為受加，彼不須加故不須
X07n0234_p0744a22║入。說後入者，說在定故、將起後故，是知動寂唯物
X07n0234_p0744a23║聖無常規。故下文辨十信之用，一方入正定，餘方
X07n0234_p0744a24║同起出，說信定散自在無礙也。餘會摩頂後說，此
X07n0234_p0744b01║會說後摩頂，是知此經體勢縱橫不可定準。
X07n0234_p0744b02║五、釋文。若隨義約品科，十分之中，此下三品當果
X07n0234_p0744b03║用應機普周分。若約隨法就會科，十分之中，此一
X07n0234_p0744b04║會當第二能信成德會。今就四番問答科，從此終
X07n0234_p0744b05║第七會，即當第二修因契果用解分。若順諸會，應
X07n0234_p0744b06║直分問答。今為順文，一會分三：第一、序分，第二、請
X07n0234_p0744b07║分，第三、說分。今先序分，具如經初，但加普光以為
X07n0234_p0744b08║小異。略分為三：初、標主時處。
X07n0234_p0744b09║爾時，世尊在摩竭提國阿蘭若法菩提場中。
X07n0234_p0744b10║△二、別顯三事三：初、別顯說時。
X07n0234_p0744b11║始成正覺。
X07n0234_p0744b12║△二、別顯說處。
X07n0234_p0744b13║於普光明殿，坐蓮華藏師子之座。
X07n0234_p0744b14║處在菩提場東南可三里許熈連河曲，彼河之龍
X07n0234_p0744b15║為佛造此。今舉總攝別，前標國名，以本收末，上舉
X07n0234_p0744b16║場稱，故下不動覺樹而徧十方。△二、別顯主德。
X07n0234_p0744b17║妙悟皆滿。
X07n0234_p0744b18║亦即示成正覺之相也。準第八會初及深密經等，
X07n0234_p0744b19║皆說佛有二十一種功德，升兜率品當廣明之。今
X07n0234_p0744b20║文有初十句，亦略釋耳。上句總言妙悟者，晉經名
X07n0234_p0744b21║善覺，論經名正覺，以梵音云蘇，含於妙善及正等
X07n0234_p0744b22║故，譯者隨取。悟即覺也，雙照真俗故稱妙悟，備下
X07n0234_p0744b23║諸句異於因人故復稱滿。
X07n0234_p0744b24║二行永絕。
X07n0234_p0744c01║煩惱所知生死、涅槃，皆名二行；俱不現前，名為永絕。
X07n0234_p0744c02║達無相法。
X07n0234_p0744c03║清淨真如，名無相法。達者，了也。
X07n0234_p0744c04║住於佛住。
X07n0234_p0744c05║如來常住大悲，任運利樂，又常安止聖天梵住。
X07n0234_p0744c06║得佛平等。
X07n0234_p0744c07║所證能證，及以化用，皆等諸佛。
X07n0234_p0744c08║致無障處。
X07n0234_p0744c09║能治道解脫障故。
X07n0234_p0744c10║不可轉法
X07n0234_p0744c11║所說教法，外道不能轉故。
X07n0234_p0744c12║所行無礙。
X07n0234_p0744c13║行諸世間，違順魔冕，不能礙故。
X07n0234_p0744c14║立不思議。
X07n0234_p0744c15║安立教法，超言念故。
X07n0234_p0744c16║普見三世。
X07n0234_p0744c17║於三世境，若事若理，了達記別，無錯謬故。具此九
X07n0234_p0744c18║別，成初總句。同異成壞，準思可知。△三、輔翼圓滿
X07n0234_p0744c19║二：初、標數揀定。
X07n0234_p0744c20║與十佛剎微塵數諸菩薩（至）悉從他方而共來集。
X07n0234_p0744c21║菩薩揀非凡小，補處明非下位，他方而來非舊眾
X07n0234_p0744c22║也。言一生者，釋有二義：一、約化相，謂如彌勒，此復
X07n0234_p0744c23║有三：一、人中一生；二、天上一生；三、下降一生，正取
X07n0234_p0744c24║天上。二、約實報一生，謂於四種變易生死中，唯有
X07n0234_p0745a01║末後一種名，無有生死一位所繫。此文多約化相
X07n0234_p0745a02║言耳。△二、歎其勝德。
X07n0234_p0745a03║普善觀察。
X07n0234_p0745a04║德雖無量，略歎一智。善觀察者，能觀知也。普有二
X07n0234_p0745a05║義：一、眾普同有此德，二、普觀十境。善有三義：一、善
X07n0234_p0745a06║知相，二、善知無相，三、善知此二無礙。此下明其所
X07n0234_p0745a07║觀，皆具上三義。
X07n0234_p0745a08║諸眾生界法界世界涅槃界（至）有為無為過現未來。
X07n0234_p0745a09║十句，初總即所化，次此生何來，由迷法界起於世
X07n0234_p0745a10║界，我當令彼住涅槃果淨諸業果，故須識心行之
X07n0234_p0745a11║病文義之藥，令厭世間欣出世間，不盡有為不住
X07n0234_p0745a12║無為。上辨橫觀十法，今豎達三世，觀涅槃知已現
X07n0234_p0745a13║當證，觀諸業已現當造，果報已現當受，心行已現
X07n0234_p0745a14║當發，餘可類知，亦以六相融之。△一、請分二：初、舉
X07n0234_p0745a15║人標念。
X07n0234_p0745a16║時，諸菩薩作是思惟：
X07n0234_p0745a17║△二、正顯問端。句雖五十，問但四十，以第二十句
X07n0234_p0745a18║是說意故。此四十問望第一會，有同有異。後二十
X07n0234_p0745a19║句全同前二十句，大同小異。又復前後不同。初十
X07n0234_p0745a20║句即前第三十海。前會即總說所觀深廣，此則別
X07n0234_p0745a21║說如來依正。以前會中為總故，此會別顯信所依
X07n0234_p0745a22║故。故前會皆致海言，此中但云剎等。第二十句，前
X07n0234_p0745a23║會名菩薩十海，此列住等行位。前通結會，總顯圓
X07n0234_p0745a24║融行布因故；此約當分，欲顯差別因之相故。後二
X07n0234_p0745b01║十句雖則全同，前總此別。又前即所信，今辨所成，
X07n0234_p0745b02║欲顯所信、所成體無異故，文句全同。若唯約義，亦
X07n0234_p0745b03║可分三。謂初十句問佛德應機，無因後用，辯因所
X07n0234_p0745b04║依果。次十句問菩薩行位，即果所成方。大二十句
X07n0234_p0745b05║佛果勝德，顯因所成果。是則以佛為緣而起於因，
X07n0234_p0745b06║熏以此因而成於果，是此分之大意也。故論云：多
X07n0234_p0745b07║聞還習，無不從此法身流，無不還證此法身。即其
X07n0234_p0745b08║義也。今取文義俱便，大分為二：初十句直爾疑問，
X07n0234_p0745b09║後四十句引例請問。義不異前。然所依、所成，文應
X07n0234_p0745b10║互有，但是影略，不欲繁辭。故初會直爾興問，即此
X07n0234_p0745b11║中引例；此中引例，即彼直問。又前但明一重所信，
X07n0234_p0745b12║故合三十句果；今分為二，故間之以因。今初，十句
X07n0234_p0745b13║二：初、總顯請意。
X07n0234_p0745b14║若世尊見愍我等，願隨所樂。
X07n0234_p0745b15║△二、別列所疑。
X07n0234_p0745b16║開示佛剎佛住佛剎莊嚴（至）佛剎成就佛大菩提。
X07n0234_p0745b17║十句依正間問者，正報應機必依剎故，亦表依正
X07n0234_p0745b18║無障礙故。五句依者：一、剎類，二、莊嚴，三、清淨，四、體
X07n0234_p0745b19║性，五、成就。上五即前二海，廣如四、五二品。其佛住
X07n0234_p0745b20║等五句，即正報大用：一、佛身徧住諸剎，佛心常住
X07n0234_p0745b21║大悲；二、所具功德及所證法性；三、隨機說法；四、作
X07n0234_p0745b22║用威光；五、修行得證現成菩提。然此五即前會七
X07n0234_p0745b23║海：一、即佛海，二、即解脫海，三、即演說海，四、即變化
X07n0234_p0745b24║海，五、即名號及壽量海、波羅蜜海。其眾生海但是
X07n0234_p0745c01║所化，故略不舉。含諸海中此之十句，下有言說及
X07n0234_p0745c02║現相答，至下當知。△二、引例請問三：初、十句標彼
X07n0234_p0745c03║說意，明其有悲。
X07n0234_p0745c04║如十方一切世界諸佛世尊，為成就一切菩薩故。
X07n0234_p0745c05║初句總，謂令諸菩薩行願成就故；餘九為別。
X07n0234_p0745c06║令如來種性不斷故。
X07n0234_p0745c07║一，上繼佛種。
X07n0234_p0745c08║救護一切眾生故。
X07n0234_p0745c09║二、云何繼？以救眾生故。
X07n0234_p0745c10║令諸眾生永離一切煩惱故。
X07n0234_p0745c11║三、云何救？令離惑故。
X07n0234_p0745c12║了知一切諸行故。
X07n0234_p0745c13║四、如何救？知彼根行故。
X07n0234_p0745c14║演說一切諸法故。
X07n0234_p0745c15║五、以何救說法藥故。
X07n0234_p0745c16║淨除一切雜染故。
X07n0234_p0745c17║六成何益？一、除集諦染。
X07n0234_p0745c18║永斷一切疑網故。
X07n0234_p0745c19║二，決道諦疑。
X07n0234_p0745c20║㧞除一切希望故。
X07n0234_p0745c21║三，拔苦希望。
X07n0234_p0745c22║滅壞一切愛著處故。
X07n0234_p0745c23║四證，證滅愛處。又成菩薩行，具悲智也。具此悲智，
X07n0234_p0745c24║何所為耶？令佛種不斷。佛種不斷，有何相耶？謂成
X07n0234_p0746a01║三德：救護眾生，成就恩德；永斷煩惱，成於斷德；了
X07n0234_p0746a02║知諸行，成於智德。諸行有三：一心行，二所行行，三
X07n0234_p0746a03║所了行。謂一切行無常無相，即所了也。云何救護？
X07n0234_p0746a04║演說諸法。云何永斷？淨諸雜染。永斷煩惱，種現雙
X07n0234_p0746a05║亡。除諸雜染，謂唯現惑。云何成智？謂永斷疑網。智
X07n0234_p0746a06║成何益？斷諸希望。惑除何益？滅諸愛著。一切著者，
X07n0234_p0746a07║著有著空，著行著果，不著諸法。正智現前，悲救眾
X07n0234_p0746a08║生。佛種不斷，是菩薩修行之要，亦諸佛之本意也。
X07n0234_p0746a09║所陳諸問，一一皆有斯益。又釋：一切菩薩，是所成
X07n0234_p0746a10║就。云何成就？不斷佛種，即自成就；救護眾生，成就
X07n0234_p0746a11║於他。云何救護？謂離二障：永斷煩惱，無煩惱障；了
X07n0234_p0746a12║知一切，無所知障。以何方便，能斷二障？謂說諸法。
X07n0234_p0746a13║此煩惱障，其相云何？謂愛與見：除諸雜染，絕愛煩
X07n0234_p0746a14║惱；永斷疑網，絕見煩惱。此所知障，其相云何？謂於
X07n0234_p0746a15║境不了，有所希望；法執未忘，一切生著。今相無不
X07n0234_p0746a16║了，何所希望？達法性空，當何所著？二障既寂，二智
X07n0234_p0746a17║現前，成菩提涅槃。謂不斷佛種，是則菩薩眾行成
X07n0234_p0746a18║就矣。△二、有三十句舉彼所說顯其有智二：初、十
X07n0234_p0746a19║句問因。
X07n0234_p0746a20║說諸菩薩十住十行（至）十願十定十通十頂。
X07n0234_p0746a21║文有九句，昔云欠第九十忍一句。又以十信自不
X07n0234_p0746a22║成位，是住方便攝在住中，故不別問。故仁王經教
X07n0234_p0746a23║化品云：伏忍聖胎三十人，十住十行十迴向。故知
X07n0234_p0746a24║信住不分也。有四義故信不入位：一進退不定故，
X07n0234_p0746b01║二雜修十心無定階降故，三未隨法界修廣大行
X07n0234_p0746b02║故，四未得法身顯佛種性故。由斯不開十信則成。
X07n0234_p0746b03║此會及第三會俱答十住問也。十行第四會答，十
X07n0234_p0746b04║迴向第五會答，十藏第四會中答。以藏有二義：一
X07n0234_p0746b05║收攝義，謂收攝諸行以用迴向故，答在迴向之前；
X07n0234_p0746b06║二出生義，以出世地上證智故，問居迴向之後。十
X07n0234_p0746b07║地第六會答，十願初地中答，十定十通第七會答，
X07n0234_p0746b08║各有本品十頂一種。答文不顯，古有多釋。一云：準
X07n0234_p0746b09║梵網經說，十忍後有心地法門，即此十頂理亦可
X07n0234_p0746b10║通。但彼經說處乃有十，初無菩提場會，但云方坐
X07n0234_p0746b11║千光王座及妙光堂，說十世界海，其二三四與此
X07n0234_p0746b12║三四五會處法全同，他化十地次第亦同。而化樂
X07n0234_p0746b13║天說十禪定，初禪說十金剛心，二禪說十願，三禪
X07n0234_p0746b14║說十忍，四禪摩醯首羅宮，說我本源蓮華藏世界
X07n0234_p0746b15║盧舍那佛所說心地法門，不云重會普光明及祇
X07n0234_p0746b16║洹重閣，次第又別難可會通。又此中間後更有果
X07n0234_p0746b17║問，故彼佛心地即後如來地等，非十頂也。有云：僧
X07n0234_p0746b18║祇品答，以準瓔珞等覺別有頂位，以因位窮終。今
X07n0234_p0746b19║僧祇中說十大數，數中之極故云十頂。彼問雖十，
X07n0234_p0746b20║答有多數，對上定通亦非其類，故不可也。有云：壽
X07n0234_p0746b21║量品答，彼中十重佛土皆上為下頂，極至賢首佛
X07n0234_p0746b22║剎名為十頂。又佛名第二，詺此十一世界為上首，
X07n0234_p0746b23║故但舉此初後十一，即顯過百萬阿僧祇世界壽
X07n0234_p0746b24║量之數。此為標首，首即頂故。然復彼無別問，似有
X07n0234_p0746c01║少理，但標此十界將為問端，對十地等甚不相例。
X07n0234_p0746c02║今謂新舊梵本俱無忍問，答中即有，故知彼忍即
X07n0234_p0746c03║此頂也。言十頂者，因位終極，十定十通皆等覺位，
X07n0234_p0746c04║十忍居後又得頂名。問中約位終極故名為頂，答
X07n0234_p0746c05║據法門忍受，以智印定故云忍也。非位終極不具
X07n0234_p0746c06║十忍，非有十忍不極因位，二文更顯，故十忍品末
X07n0234_p0746c07║云通達此忍門，成就無礙智，超過一切眾，轉於無
X07n0234_p0746c08║上輪等。既言超過即是頂義，亦猶四善根中忍頂
X07n0234_p0746c09║法門義相類故。不爾，忍無別問，空答何為？設欲成
X07n0234_p0746c10║十應脫十信，十信雖未成位，亦隨法界修廣大行，
X07n0234_p0746c11║德用殊勝別一會答，應有問故。若將十忍已下四
X07n0234_p0746c12║品共答頂問，於理無失，俱是等覺之終極故。△二、
X07n0234_p0746c13║二十句問所成果全同。初、會文二：初、內德成滿。
X07n0234_p0746c14║及說如來地如來境界（至）如來自在如來無礙。
X07n0234_p0746c15║如來神力，前會名佛加持，即神力加持。故神通約
X07n0234_p0746c16║外用無壅，神力約內有幹能。離世間品各有十事，
X07n0234_p0746c17║其相自別。言無礙者，謂如來所作無能障礙，上文
X07n0234_p0746c18║名為無能攝取，義皆同也。△二、體用顯若。
X07n0234_p0746c19║如來眼如來耳（至）如來知慧如來最勝。
X07n0234_p0746c20║辨才是語業，智慧是意業，最勝是身業。準前會中，
X07n0234_p0746c21║唯欠佛光明之一句，餘如前釋。其所答文，亦如前
X07n0234_p0746c22║引出現不思議相海品說。但前總會，故引此文。所
X07n0234_p0746c23║引之文，正答今問，說者宜重引之。△三、末後一句
X07n0234_p0746c24║結以正請。
X07n0234_p0747a01║願佛世尊亦為我說。
X07n0234_p0747a02║彼佛既爾，此亦例然，請同彼說，故致亦言。△第三、
X07n0234_p0747a03║說分。於中通下六會，答此所問。準問，答長分科，亦
X07n0234_p0747a04║為三分：一、此初三品，答所依果問；二、問明已下，答
X07n0234_p0747a05║所修因問；三、從不思議品下，答所成果問。其平等
X07n0234_p0747a06║因果，因乃果中之因，果乃此果之用，故屬果收。此
X07n0234_p0747a07║品分二：先如來現相答，由其念請故，又如來證窮
X07n0234_p0747a08║故；後文殊言說答，伴助主故，假言顯故。今初，分二：
X07n0234_p0747a09║初、佛現神通。
X07n0234_p0747a10║爾時，世尊知諸菩薩心之所念，各隨其類為現神通。
X07n0234_p0747a11║知心念者，領念請也。現神通者，示相答也。各隨類
X07n0234_p0747a12║者，有其三義：一、隨疑者，所宜異故。謂或示色令見，
X07n0234_p0747a13║以聲令聞，冥資令曉，皆是現通，以法界身圓明頓
X07n0234_p0747a14║現也。二、隨疑者，流類別故。三、隨疑者，所疑異故。謂
X07n0234_p0747a15║若疑十信，即見如來足輪放光，周乎法界等；若疑
X07n0234_p0747a16║十住，則見如來足指放光，百剎塵外菩薩集等。如
X07n0234_p0747a17║放光一事既爾，餘相皆然。故知初會現相，徧於九
X07n0234_p0747a18║會；此會現通，通於一分。結集隨義，編之作次耳。故
X07n0234_p0747a19║下三會，皆有不起覺樹之言。△第二、眾海雲集，即
X07n0234_p0747a20║現相，答初十句問。光現佛剎，答佛剎問。剎有金色
X07n0234_p0747a21║等，是剎莊嚴。既以金成，亦答剎體。彼剎菩薩，亦剎
X07n0234_p0747a22║莊嚴，菩薩大寶以為嚴故。亦剎清淨，純淨佛剎唯
X07n0234_p0747a23║菩薩故。淨修梵行，是剎成就，淨土行故。亦剎清淨，
X07n0234_p0747a24║所修淨故。此上已答五句依問，兼答五句正報。土
X07n0234_p0747b01║各有佛，及見如來坐蓮華藏，是答佛住。現通放光，
X07n0234_p0747b02║是答威德。名不動智等，是答法性。見佛轉法輪，是
X07n0234_p0747b03║答說法。佛成正覺，是答菩提。文雖在下，義皆此具。
X07n0234_p0747b04║光明覺現，即此現故。十方眾集，即為十段。一一方
X07n0234_p0747b05║內，文各有八：一、遠近，二、土名，三、佛號，四、上首，五、眷
X07n0234_p0747b06║屬，六、詣佛，七、到已致敬，八、化座安坐。去此遠近，皆
X07n0234_p0747b07║十剎塵數者，前會為說所信因果深廣，故須遠集
X07n0234_p0747b08║華藏之外十方剎海。今為說於生解因果漸漸增
X07n0234_p0747b09║修，故但集娑婆鄰次之剎。信行最劣，故復云十。後
X07n0234_p0747b10║後漸增，至法界品，還集剎海。初不云一，直云十者，
X07n0234_p0747b11║表無盡故。要剎塵者，比餘勝故，為有所表，故分階
X07n0234_p0747b12║級。非初信等，不是通方，故結及證成，十方齊說。又
X07n0234_p0747b13║隨迷名外，悟處名來，而實佛土本無遠近。土皆名
X07n0234_p0747b14║色者，表信麤現故，亦表顯然可生信故。佛號同智
X07n0234_p0747b15║者，有信無智，增無明故，信中之智本覺犯故。主同
X07n0234_p0747b16║名首者，梵云室利，一名四實：一、首；二、勝；三、吉祥；四、
X07n0234_p0747b17║德。是以譯者前後不同，今通用之，以信為首，攝諸
X07n0234_p0747b18║位故，次第行中信最勝故，甚難得故，於生死中創
X07n0234_p0747b19║發信心為吉祥故，信能增長智功德等一切德故。
X07n0234_p0747b20║此十菩薩同表信門，故皆名室利，各隨一門達一
X07n0234_p0747b21║切法，故復有差。次文當釋。亦有傳云：梵云室利，此
X07n0234_p0747b22║云吉祥。室利云首，亦是一理。眷屬皆十剎塵者，表
X07n0234_p0747b23║一一行攝無盡德。皆詣佛者，有歸向故。餘如前會。
X07n0234_p0747b24║又下菩薩名等，皆是表法。菩薩表所行之行，本剎
X07n0234_p0747c01║表所證之理，佛名表所得之智。今初，東方文有八
X07n0234_p0747c02║事：
X07n0234_p0747c03║現神通已，東方過十佛剎微塵數世界（遠近），有世界，名：
X07n0234_p0747c04║金色。
X07n0234_p0747c05║土名謂心性無染，與緣成器為自體故。
X07n0234_p0747c06║佛號不動智。
X07n0234_p0747c07║佛名謂本智如空，離覺所覺，湛然不動，動即是妄，
X07n0234_p0747c08║非曰智故。又縱成佛果，不異凡故，即本覺智住心
X07n0234_p0747c09║真如。
X07n0234_p0747c10║彼世界中，有菩薩名文殊師利。
X07n0234_p0747c11║上首謂慧達佛境，處處文殊，由擇契於本智，故分
X07n0234_p0747c12║因果。
X07n0234_p0747c13║與十佛剎微塵數諸菩薩俱（眷屬），來詣佛所（詣佛），到已作
X07n0234_p0747c14║禮（致敬），即於東方，化作蓮華藏師子之座，結加趺坐（化座
X07n0234_p0747c15║本方）。南方過十佛剎微塵數世界，有世界，名：妙色。
X07n0234_p0747c16║不染而染，染而不染，俱難了知，故云妙色。
X07n0234_p0747c17║佛號無礙智。
X07n0234_p0747c18║無性不礙隨緣，隨緣不礙無性。
X07n0234_p0747c19║彼有菩薩名曰覺首。
X07n0234_p0747c20║覺，心性也。
X07n0234_p0747c21║與十佛剎微塵數諸菩薩（至）有世界名蓮華色。
X07n0234_p0747c22║了眾生空，如蓮不著。
X07n0234_p0747c23║佛號滅闇智。彼有菩薩，名曰財首。
X07n0234_p0747c24║法財教化，即滅闇智。
X07n0234_p0748a01║與十佛剎微塵數諸菩薩（至）有世界名瞻蔔華色。
X07n0234_p0748a02║性相無違，唯一乘旨，是為唯齅瞻蔔華矣。
X07n0234_p0748a03║佛號威儀智。
X07n0234_p0748a04║善知業果，不犯威儀。
X07n0234_p0748a05║彼有菩薩名曰寶首。
X07n0234_p0748a06║真俗無違，可珍貴故。
X07n0234_p0748a07║與十佛剎微塵數諸菩薩（至）有世界，名：優鉢羅華色。
X07n0234_p0748a08║若有此智，如青蓮華，最為第一。
X07n0234_p0748a09║佛號明相智。
X07n0234_p0748a10║謂明於法相，又了佛德，心明白也。
X07n0234_p0748a11║彼有菩薩，名功德首。
X07n0234_p0748a12║了達如來應現說法之功德故。
X07n0234_p0748a13║與十佛剎微塵數諸菩薩（至）有世界名金色。
X07n0234_p0748a14║明潔可重，故云金色。佛為福田，以佛為境，故同文
X07n0234_p0748a15║殊依金色界。
X07n0234_p0748a16║佛號究竟智。
X07n0234_p0748a17║平等福田，為究竟智。
X07n0234_p0748a18║彼有菩薩名目首。
X07n0234_p0748a19║福田照導，如目將身。
X07n0234_p0748a20║與十佛剎微塵數諸菩薩（至）有世界名寶色。
X07n0234_p0748a21║圓明可貴，故名為寶。
X07n0234_p0748a22║佛號最勝智。
X07n0234_p0748a23║能䇿萬行，為最勝智。
X07n0234_p0748a24║彼有菩薩，名精進首。
X07n0234_p0748b01║正教甚深，必在精進。
X07n0234_p0748b02║與十佛剎微塵數諸菩薩（至）有世界名金剛色。
X07n0234_p0748b03║得文若之堅利為金剛色。
X07n0234_p0748b04║佛號自在智。
X07n0234_p0748b05║於法能行，方得自在。
X07n0234_p0748b06║彼有菩薩名法首。
X07n0234_p0748b07║法門雖多，必在正行。
X07n0234_p0748b08║與十佛利微塵數諸菩薩（至）有世界名頗梨色。
X07n0234_p0748b09║智體清淨，猶若頗梨，明徹無染。
X07n0234_p0748b10║佛號梵智。
X07n0234_p0748b11║能淨萬行，故云梵智。
X07n0234_p0748b12║彼有菩薩名智首。
X07n0234_p0748b13║佛之助道，雖無量門，智為上首。
X07n0234_p0748b14║與十佛剎微塵數諸菩薩（至）有世界名平等色。
X07n0234_p0748b15║觀察本性常平等故。
X07n0234_p0748b16║佛號觀察智。彼有菩薩名賢首。
X07n0234_p0748b17║前佛後佛，一道清淨。由自性善，故稱曰賢。能知此
X07n0234_p0748b18║賢，是觀察力。
X07n0234_p0748b19║與十佛剎微塵數諸菩薩（至）師子之座結加趺坐。
X07n0234_p0748b20║又十佛相望，不動是體，餘皆是用。十菩薩相望，文
X07n0234_p0748b21║殊為總，餘皆是別。以總導別，故九菩薩不離妙德。
X07n0234_p0748b22║以前後流例，略為此釋。惟虗己而求之，不信此理，
X07n0234_p0748b23║甚深法門於我何預？
X07n0234_p0748b24║大方廣佛華嚴經疏卷第十九