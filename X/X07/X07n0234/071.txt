X07n0234_p0755c16║
X07n0234_p0755c17║
X07n0234_p0755c18║
X07n0234_p0755c19║大方廣佛華嚴經疏卷第七十一（入第四十三經下卷）
X07n0234_p0755c20║清涼山沙門　澄觀　述
X07n0234_p0755c21║晉水沙門　（淨源）　錄疏注經
X07n0234_p0755c22║△二、證入諸法用。文四：初、明證入十句。
X07n0234_p0755c23║佛子！菩薩摩訶薩入如是大威德三昧智輪。
X07n0234_p0755c24║初句明能證之定。三昧智輪，尚順梵語。若正，應云
X07n0234_p0756a01║智輪三昧，因定最勝，名大威德。次顯所證法，謂證
X07n0234_p0756a02║佛果法。初總明。
X07n0234_p0756a03║則能證得，一切佛法。
X07n0234_p0756a04║無為果為證，有為果曰得。餘八句別。
X07n0234_p0756a05║則能趣入，一切佛法。
X07n0234_p0756a06║趣入釋證。
X07n0234_p0756a07║則能成就。
X07n0234_p0756a08║成就釋得。
X07n0234_p0756a09║則能圓滿。
X07n0234_p0756a10║圓滿通二。
X07n0234_p0756a11║則能積集。
X07n0234_p0756a12║積集約因圓。
X07n0234_p0756a13║則能清淨。
X07n0234_p0756a14║清淨，謂障盡。
X07n0234_p0756a15║則能安住。
X07n0234_p0756a16║定能安住。
X07n0234_p0756a17║則能了達。
X07n0234_p0756a18║慧能了達。
X07n0234_p0756a19║與一切法自性相應。
X07n0234_p0756a20║定慧兩亡，則自性相應為證入也。△二、明離證相。
X07n0234_p0756a21║而此菩薩摩訶薩不作是念（至）若干趣向、若干境界。
X07n0234_p0756a22║以無念方證故，尚不念無礙慧境，況所證法有若
X07n0234_p0756a23║干耶？△三徵
X07n0234_p0756a24║何以故？
X07n0234_p0756b01║徵意有三：一、何以證而無念耶？二、何以一定得多
X07n0234_p0756b02║果耶？三、何以因定得果法耶？△四、釋二：初、略別釋，
X07n0234_p0756b03║答前三徵。
X07n0234_p0756b04║菩薩三昧如是體性。
X07n0234_p0756b05║一、體性離念故。
X07n0234_p0756b06║如是無邊。
X07n0234_p0756b07║二、定體雖一，用無邊故。
X07n0234_p0756b08║如是殊勝故。
X07n0234_p0756b09║三、以殊勝故因得果法。△二、廣以通釋。謂文廣義
X07n0234_p0756b10║通，通明上三句。於中分二：初、總標。
X07n0234_p0756b11║此三昧種種境界。
X07n0234_p0756b12║境是定之所緣。
X07n0234_p0756b13║種種威力。
X07n0234_p0756b14║威力是定之用。
X07n0234_p0756b15║種種深入。
X07n0234_p0756b16║深入是定，證契三皆定體，皆言種種，故上云無邊。
X07n0234_p0756b17║具三又多，故云殊勝。△二、別顯。
X07n0234_p0756b18║所謂：
X07n0234_p0756b19║有二十八句，句句皆有上之三義。
X07n0234_p0756b20║入不可說智門。
X07n0234_p0756b21║入即前深入義，不可說者即無邊義，智門即境界
X07n0234_p0756b22║義。知智在說，說為智門。餘句或有闕無邊義，蓋文
X07n0234_p0756b23║略耳。
X07n0234_p0756b24║入離分別諸莊嚴。
X07n0234_p0756c01║入功德智慧，不二之莊嚴。
X07n0234_p0756c02║入無邊殊勝波羅蜜（至）那由他不可說廣大智。
X07n0234_p0756c03║可知。
X07n0234_p0756c04║入見無邊，佛勝妙藏。
X07n0234_p0756c05║入不空如來藏。
X07n0234_p0756c06║入於境界不休息。
X07n0234_p0756c07║悲智之境，觀度無休。
X07n0234_p0756c08║入清淨信解助道法（至）入知一切諸佛心。
X07n0234_p0756c09║△三、普德無盡四：初、正顯無盡。
X07n0234_p0756c10║佛子！此菩薩摩訶薩（至）及佛境界莊嚴前際。
X07n0234_p0756c11║謂非唯上列諸用，又能念念入多三昧，亦不能盡。
X07n0234_p0756c12║△二徵
X07n0234_p0756c13║何以故？
X07n0234_p0756c14║徵意云：既念念入多，何以不盡？△三、釋文有十句。
X07n0234_p0756c15║知一切法究竟無盡故。
X07n0234_p0756c16║釋意云：此三昧緣境究竟無盡，故上總下別。
X07n0234_p0756c17║知一切佛剎無邊故（至）知一切幻心所緣法無量故。
X07n0234_p0756c18║△四、喻況。於中有其三喻，喻前無盡，各有喻合。前
X07n0234_p0756c19║二合中，復加徵釋。初、如意隨求喻。
X07n0234_p0756c20║佛子！如如意珠隨有所求（至）而珠勢力終不匱止。
X07n0234_p0756c21║喻定心隨應出法無盡。
X07n0234_p0756c22║菩薩摩訶薩亦復如是（至）不匱不息。何以故？
X07n0234_p0756c23║徵意云何？以出法不盡不匱息耶？
X07n0234_p0756c24║菩薩摩訶薩成就普賢（至）猶如影像無增減故。
X07n0234_p0757a01║釋意云：了多幻境，皆同影像，緣至則生，何有盡耶？
X07n0234_p0757a02║體無增減，何有匱息耶？△二、生心各別喻。
X07n0234_p0757a03║佛子！譬如凡夫各別生心（至）相續不絕不可思議。
X07n0234_p0757a04║喻緣境無盡。
X07n0234_p0757a05║菩薩摩訶薩亦復如是（至）普幻門。無量法故。
X07n0234_p0757a06║△三、龍王附降喻二：初、喻。
X07n0234_p0757a07║佛子！譬如難陀跋難陀（至）此是諸龍無作境界。
X07n0234_p0757a08║喻入法無盡。△三、合三：初、正明入法。
X07n0234_p0757a09║菩薩摩訶薩亦復如是。
X07n0234_p0757a10║合滴如車軸，謂入廣大法故。
X07n0234_p0757a11║住此三昧，入普賢菩薩諸三昧門。
X07n0234_p0757a12║初句總，餘句別。
X07n0234_p0757a13║智門法門見諸佛門（至）不可說廣大幻網門。
X07n0234_p0757a14║幻網者，一切皆幻，互為緣起相交映故。
X07n0234_p0757a15║知不可說不可說差別（至）有體性無體性世界門。
X07n0234_p0757a16║世界性空是故無體，隨緣染淨是故有體。又法性
X07n0234_p0757a17║土故有體，事土從緣故無體。又淨剎順理故有體，
X07n0234_p0757a18║染剎妄成故無體。
X07n0234_p0757a19║知不可說不可說眾生想門（至）覆住仰住諸佛剎。
X07n0234_p0757a20║皆云門者，自他游入故。△二、入法時分。
X07n0234_p0757a21║於一念中，皆如實知。
X07n0234_p0757a22║合前降雨之時。△三、入時相用，合前無邊、無盡、無
X07n0234_p0757a23║作境界。於中三：初十句明其相狀。
X07n0234_p0757a24║如是入時，無有邊際，無有窮盡。
X07n0234_p0757b01║合雲無邊，雨無盡。次合無作境，無作即無功用故。
X07n0234_p0757b02║不疲不厭。
X07n0234_p0757b03║身不疲，心不厭。
X07n0234_p0757b04║不斷不息。
X07n0234_p0757b05║不求斷，不暫息。
X07n0234_p0757b06║無退無失。
X07n0234_p0757b07║謂未入常入故不退，已入永常故不失。
X07n0234_p0757b08║於諸法中，不住非處。
X07n0234_p0757b09║無法所入所門故，不住非處。
X07n0234_p0757b10║恒正思惟。
X07n0234_p0757b11║無心不契故。
X07n0234_p0757b12║不沈不舉。
X07n0234_p0757b13║正是入相。△二、明其業用。
X07n0234_p0757b14║求一切智常無退捨（至）色相身無有斷絕。
X07n0234_p0757b15║隨入一一門，皆有斯業門，門即不可盡。△三、徵釋
X07n0234_p0757b16║所由二：初、徵。
X07n0234_p0757b17║何以故？
X07n0234_p0757b18║徵意有二：一云、菩薩豈無行滿成佛，何以業用無
X07n0234_p0757b19║際限耶？二云、設橫顯無盡可爾，何以一一門中用
X07n0234_p0757b20║即無盡？△二、釋亦二：一云：菩薩本為眾生生無盡
X07n0234_p0757b21║故，用亦無盡。二、釋後意云：生及世界既如虗空，故
X07n0234_p0757b22║隨一門即用無盡，如芥子中空。由此不但一門成
X07n0234_p0757b23║多，一念亦能成多事矣。文三：初、喻。
X07n0234_p0757b24║譬如然火，隨所有緣，於爾所時，火起不息。
X07n0234_p0757c01║火隨薪緣，薪多火在，喻菩薩生界緣廣，用無有涯。
X07n0234_p0757c02║△二合
X07n0234_p0757c03║菩薩摩訶薩亦復如是（至）一切眾生悉使無餘。
X07n0234_p0757c04║△三、轉徵釋。
X07n0234_p0757c05║何以故？
X07n0234_p0757c06║徵意云：菩薩何以起多業用？
X07n0234_p0757c07║此菩薩摩訶薩為欲度脫（至）滿足普賢所有行願。
X07n0234_p0757c08║釋意云：為普度生滿普願故。△四、結示勸修二：初、
X07n0234_p0757c09║結勸勤修。謂此菩薩心窮生界，定用無涯，故應修
X07n0234_p0757c10║習。文二：初、舉所修之法。
X07n0234_p0757c11║是故諸菩薩。
X07n0234_p0757c12║此五字該下二段，其所修法有十一句。前之十句
X07n0234_p0757c13║別明無礙輪之業用，於中倒牒前來諸文。
X07n0234_p0757c14║應於如是種類。
X07n0234_p0757c15║業用非一故。如合龍喻中，入法眾多，是種類義。
X07n0234_p0757c16║如是境界。
X07n0234_p0757c17║即定所緣，如前妄念緣境喻。
X07n0234_p0757c18║如是威德。
X07n0234_p0757c19║即通顯定用，如前寶珠能出生喻。
X07n0234_p0757c20║如是，廣大！
X07n0234_p0757c21║此上三種皆悉廣大，一一無涯，如前不見三昧前
X07n0234_p0757c22║際故。
X07n0234_p0757c23║如是無量。
X07n0234_p0757c24║數不可極，如前入不可說智門等即無邊故。
X07n0234_p0758a01║如是不思議。
X07n0234_p0758a02║並絕心言如前，不作是念有若干菩薩等故。
X07n0234_p0758a03║如是，普照明！
X07n0234_p0758a04║皆與智俱。如前雖知諸法無作，而能示現一切作
X07n0234_p0758a05║業，是權實明照故。
X07n0234_p0758a06║如是一切諸佛現前住。
X07n0234_p0758a07║體用齊於佛境，則諸佛現前，如前觀十力地至薩
X07n0234_p0758a08║婆若故。
X07n0234_p0758a09║如是一切如來所護念。
X07n0234_p0758a10║如來護念如前諸佛攝受，已入未來諸佛數故。
X07n0234_p0758a11║如是成就往昔善根。
X07n0234_p0758a12║非但現用自在，亦成昔善。如前功德解，欲悉清淨
X07n0234_p0758a13║故。後之一句，舉定名體。
X07n0234_p0758a14║如是其心，無礙不動，三昧之中。
X07n0234_p0758a15║△二、示勸修之相二：初、略示離過進德。
X07n0234_p0758a16║勤加修習離諸熱惱（至）順三昧境界入難思智地。
X07n0234_p0758a17║△二、別示離過進德二：初、離過。
X07n0234_p0758a18║不依文字不著世間（至）不染著世事不分別境界。
X07n0234_p0758a19║△二進德。
X07n0234_p0758a20║於諸法智但應安住（至）知時說法不休息。
X07n0234_p0758a21║△二、總結顯示。
X07n0234_p0758a22║佛子！菩薩摩訶薩如是修行（至）如是攝受一切眾生。
X07n0234_p0758a23║遠則通結前來諸段，近則逆結上來進德之文。欲
X07n0234_p0758a24║一一配屬，恐厭繁文。△三、定滿成益。文屬此定，意
X07n0234_p0758b01║兼前九，於中有四：初、外感佛加益五：初、辨加所依。
X07n0234_p0758b02║佛子菩薩摩訶薩（至）如是大智慧三昧時。
X07n0234_p0758b03║謂在定時故。△二、顯能加佛。
X07n0234_p0758b04║十方各有不可說不可說（至）微塵數諸佛而現其前。
X07n0234_p0758b05║△三、正顯加相。
X07n0234_p0758b06║與如來念力令不念失（至）皆悉成就無空過者。
X07n0234_p0758b07║△四、加以成用
X07n0234_p0758b08║佛子！菩薩摩訶薩如是滿足（至）轉一切佛微妙法輪。
X07n0234_p0758b09║△五、徵釋所由二：初、徵。
X07n0234_p0758b10║何以故？
X07n0234_p0758b11║徵意云：普行既滿，何須盡未來際行調生行耶？△
X07n0234_p0758b12║二、釋。
X07n0234_p0758b13║佛子！此菩薩摩訶薩（至）廣大行三昧現大自在。
X07n0234_p0758b14║釋意云：無障礙願法應爾故，已成大願真能調故。
X07n0234_p0758b15║△二、內德圓滿益四：初、牒前住定因圓。
X07n0234_p0758b16║佛子！此菩薩摩訶薩（至）住師子奮迅智心意無礙。
X07n0234_p0758b17║通牒上文△二、別示所滿。
X07n0234_p0758b18║其心恒住十大法藏（至）一切世智無能稱述。
X07n0234_p0758b19║十表無盡。△三、總結究竟。
X07n0234_p0758b20║佛子！此菩薩摩訶薩已到（至）示現調伏一切眾生。
X07n0234_p0758b21║△四、徵釋所由二：初、徵。
X07n0234_p0758b22║何以故？
X07n0234_p0758b23║徵意云：菩薩以何能滿爾所德耶？△二、釋。
X07n0234_p0758b24║菩薩摩訶薩住此三昧，法如是故。
X07n0234_p0758c01║△三、上攝佛果益三：初、正明。
X07n0234_p0758c02║佛子！菩薩摩訶薩以此三昧（至）令入最上智。
X07n0234_p0758c03║△二徵
X07n0234_p0758c04║何以故？
X07n0234_p0758c05║徵意云：上是佛德，何能攝耶？△二、釋意云：住此三
X07n0234_p0758c06║昧，所以能令所作無餘，同如來故。於中有三：初、正
X07n0234_p0758c07║顯無餘之業，故皆云一切。
X07n0234_p0758c08║菩薩摩訶薩如是修行（至）則住一切智平等性。
X07n0234_p0758c09║△二、明作業行相。
X07n0234_p0758c10║於此法中作如是業，不作餘業。
X07n0234_p0758c11║初句總顯依前而作，更不作餘不足之業。次顯其
X07n0234_p0758c12║作義。
X07n0234_p0758c13║住未足心住不散亂心（至）住決定心住不變異心。
X07n0234_p0758c14║後總結前作。
X07n0234_p0758c15║如是思惟，如是作業，如是究竟。
X07n0234_p0758c16║△三、逐難重釋，謂廣前作如是業，不作餘業。文三：
X07n0234_p0758c17║初、略標舉。
X07n0234_p0758c18║佛子！菩薩摩訶薩無異語異作，有如語如作。
X07n0234_p0758c19║如作通身及意。△二徵
X07n0234_p0758c20║何以故？
X07n0234_p0758c21║徵意云何？以不作餘耶？△三、廣釋。釋意云：若作異
X07n0234_p0758c22║前，非菩薩故。文有十喻，即為十段，各自有合。初、金
X07n0234_p0758c23║剛不壞喻。
X07n0234_p0758c24║譬如金剛，以不可壞而得其名，終無有時離於不壞。
X07n0234_p0759a01║喻行體堅牢。
X07n0234_p0759a02║菩薩摩訶薩亦復如是（至）終無有時離諸行法。
X07n0234_p0759a03║△二、真金少色喻
X07n0234_p0759a04║譬如真金，以有妙色而得其名，終無有時離於妙色。
X07n0234_p0759a05║喻善業外飾。
X07n0234_p0759a06║菩薩摩訶薩亦復如是（至）終無有時離諸善業。
X07n0234_p0759a07║△三、日輪光明喻
X07n0234_p0759a08║譬如，日天子！以光明輪得其名，終無有時離光明輪。
X07n0234_p0759a09║喻智慧圓明。
X07n0234_p0759a10║菩薩摩訶薩亦復如是（至）終無有時離智慧光。
X07n0234_p0759a11║△四、須彌四峯喻。
X07n0234_p0759a12║譬如須彌山王以四寶峯（至）終無有時捨離四峯。
X07n0234_p0759a13║喻善根超出。
X07n0234_p0759a14║菩薩摩訶薩亦復如是（至）終無有時捨離善根。
X07n0234_p0759a15║不合四峯，若合，可以四菩薩行而合之也。△五、大
X07n0234_p0759a16║地能持喻
X07n0234_p0759a17║譬如大地，以持一切而得其名，終無有時捨離能持。
X07n0234_p0759a18║喻大悲荷負。
X07n0234_p0759a19║菩薩摩訶薩亦復如是（至）終無有時捨離大悲。
X07n0234_p0759a20║△六、大海含水喻
X07n0234_p0759a21║譬如大海以含眾水而得其名，終無有時捨離於水。
X07n0234_p0759a22║喻大願普育。
X07n0234_p0759a23║菩薩摩訶薩亦復如是（至）終不暫捨度眾生願。
X07n0234_p0759a24║△七、軍將明戰喻。
X07n0234_p0759b01║譬如軍將以能慣習（至）終無有時捨離此能。
X07n0234_p0759b02║喻習定防冤。
X07n0234_p0759b03║菩薩摩訶薩亦復如是（至）終無有時捨離此行。
X07n0234_p0759b04║△八輪王護世喻。
X07n0234_p0759b05║如轉輪王馭四天下（至）令無橫死恒受快樂。
X07n0234_p0759b06║喻定清。物感
X07n0234_p0759b07║菩薩摩訶薩亦復如是，（至）乃至令其究竟清淨。
X07n0234_p0759b08║△九、植種生長喻。
X07n0234_p0759b09║譬如種子，植之於地，乃至能令莖葉增長。
X07n0234_p0759b10║喻行增物善。
X07n0234_p0759b11║菩薩摩訶薩亦復如是（至）能令一切眾生善法增長。
X07n0234_p0759b12║△十、時雨生種喻二：初、喻。
X07n0234_p0759b13║譬如大雲施夏暑月降霔大雨，乃至增長一切種子。
X07n0234_p0759b14║喻法雨普成。△二合二：初、正合。
X07n0234_p0759b15║菩薩摩訶薩亦復如是，（至）修菩薩行雨大法雨，乃至。
X07n0234_p0759b16║云乃至者，越初生種直合終成就，由應時而降故，
X07n0234_p0759b17║獲斯十四種益。
X07n0234_p0759b18║能令一切眾，生究竟清淨。
X07n0234_p0759b19║得智果淨二障故。
X07n0234_p0759b20║究竟涅槃。
X07n0234_p0759b21║得斷果達無相法故。
X07n0234_p0759b22║究竟安隱。
X07n0234_p0759b23║得恩果，住大悲故。
X07n0234_p0759b24║究竟彼岸。
X07n0234_p0759c01║得所依清淨，究竟彼岸果。上四自利，餘皆利他。
X07n0234_p0759c02║究竟歡喜。
X07n0234_p0759c03║了有情行令他歡喜，自離十怖則自歡喜。
X07n0234_p0759c04║究竟斷疑。
X07n0234_p0759c05║得斷疑。
X07n0234_p0759c06║為諸眾生，究竟福田。
X07n0234_p0759c07║成應供。次下七句由此而成。
X07n0234_p0759c08║令其施業皆得清淨（至）置諸眾生一切智處。
X07n0234_p0759c09║文並可知。△二、徵釋二：初、徵。
X07n0234_p0759c10║何以故？
X07n0234_p0759c11║徵意云：菩薩依何行力說法成斯大益？△二、釋。釋
X07n0234_p0759c12║意云：由成大智證法界故，尚能嚴淨無量勝行，豈
X07n0234_p0759c13║止成眾生耶？文二：初、標。
X07n0234_p0759c14║菩薩摩訶薩成就此法（至）不可思議無量諸行。
X07n0234_p0759c15║△二、釋文三：初、列所淨功德。
X07n0234_p0759c16║所謂能淨諸智求一切智故（至）常見一切佛興世故。
X07n0234_p0759c17║△二、結其廣多。
X07n0234_p0759c18║佛子！菩薩摩訶薩住此三昧（至）不可說清淨功德。
X07n0234_p0759c19║以別說難盡故。△三、顯能淨因。
X07n0234_p0759c20║於如是等三昧境界（至）同分善根淳淨力故。
X07n0234_p0759c21║同分善根者，一一善根迴向法界成主伴故。
X07n0234_p0759c22║廣大誓願欲樂力故（至）無盡之福無對力故。
X07n0234_p0759c23║超諸世間等法性相應所修之福，故超於世。法性
X07n0234_p0759c24║不並真，故無有對。△四、正同佛果益二：初、正顯同
X07n0234_p0760a01║佛。
X07n0234_p0760a02║佛子！菩薩摩訶薩住此三昧（至）同去、來、今一切諸佛。
X07n0234_p0760a03║先標，次徵。
X07n0234_p0760a04║何者為十？
X07n0234_p0760a05║後列：
X07n0234_p0760a06║所謂得諸相好種種莊嚴（至）諸佛境界同於諸佛。
X07n0234_p0760a07║等覺之名，由此而立。△二、問答料揀。先問二：初、牒
X07n0234_p0760a08║前同佛。
X07n0234_p0760a09║爾時，普眼菩薩白普賢菩薩（至）得如是法同諸如來。
X07n0234_p0760a10║△二、陳己所疑。
X07n0234_p0760a11║何故不名佛？何故不名十力（至）何故不名住實際者？
X07n0234_p0760a12║上九句疑不名為果，下二句問不捨於因。
X07n0234_p0760a13║何故修行普賢行願（至）不能究竟法界捨菩薩道。
X07n0234_p0760a14║△二、答二：初、讚問牒疑。
X07n0234_p0760a15║爾時普賢菩薩告普眼菩薩（至）乃至不能捨菩薩道。
X07n0234_p0760a16║△二、正答所問三：初、法說。
X07n0234_p0760a17║佛子！此菩薩摩訶薩（至）是則說名普賢菩薩。
X07n0234_p0760a18║文有十一段，次第答前十一句問，在文易了意猶
X07n0234_p0760a19║難見，謂何得已入十力而普行無息耶？今總以喻
X07n0234_p0760a20║顯，如人習誦雖已得通，而數數溫習不如久精。下
X07n0234_p0760a21║香象喻顯，相雖相似而體不同，故纓絡云等覺照
X07n0234_p0760a22║寂、妙覺寂照，亦似功用滿位比無功用也。亦顯得
X07n0234_p0760a23║果不捨於因，盡未來際皆位後普賢故。△喻中分
X07n0234_p0760a24║三：初、舉象王依正勝嚴。
X07n0234_p0760b01║佛子！譬如伊羅鉢那象王，住金脇山七寶窟中。
X07n0234_p0760b02║伊羅鉢那，此云香葉，常居第一金山之脇。
X07n0234_p0760b03║其窟周圍悉以七寶（至）調良善順心無所逆。
X07n0234_p0760b04║△二、象王神變自在喻。
X07n0234_p0760b05║若天帝釋將欲游行（至）於一一頭化作七牙。
X07n0234_p0760b06║準賢首品，但有六牙，或是譯者類後三七，便言七
X07n0234_p0760b07║耳。若作表義，于何不可？
X07n0234_p0760b08║於一一牙化作七池（至）象之與天更互相似。
X07n0234_p0760b09║無能分別此象此天者，正意取此以喻菩薩等佛
X07n0234_p0760b10║之義。△三、不壞本質而能現。
X07n0234_p0760b11║佛子！彼伊羅鉢那象王（至）受天快樂與天無異。
X07n0234_p0760b12║△三、法合四：初、具眾行嚴。
X07n0234_p0760b13║佛子！菩薩摩訶薩亦復如是。
X07n0234_p0760b14║合前依正。
X07n0234_p0760b15║修習普賢菩薩行願（至）到諸菩薩行願彼岸。
X07n0234_p0760b16║△二、明因果無礙二：初、明修無礙行所為。
X07n0234_p0760b17║為欲安處，菩提之座，成一切智，得最正覺。
X07n0234_p0760b18║合前神變自在，上為果，下為因。
X07n0234_p0760b19║增長普賢廣大行願（至）度脫一切苦惱眾生。
X07n0234_p0760b20║△二、正顯無礙行相二：初、總明。
X07n0234_p0760b21║不捨普賢道，現成最正覺。
X07n0234_p0760b22║以法界因果無障礙故。△二、別顯三：初、顯因門果
X07n0234_p0760b23║行。文有四果：
X07n0234_p0760b24║現不可說不可說成正覺門。
X07n0234_p0760c01║智果
X07n0234_p0760c02║現不可說不可說轉法輪門。
X07n0234_p0760c03║說法果。
X07n0234_p0760c04║現不可說不可說住深心門。
X07n0234_p0760c05║般若相應果。
X07n0234_p0760c06║於不可說不可說廣大國土，現涅槃變化門。
X07n0234_p0760c07║斷果。△二、顯果從因行。
X07n0234_p0760c08║於不可說不可說差別世界（至）修普賢行而成正覺。
X07n0234_p0760c09║明果從因行及說得時不同，隨物現故。△二、顯果
X07n0234_p0760c10║門因行。
X07n0234_p0760c11║復於一切諸佛剎中（至）種種教化調伏之法。
X07n0234_p0760c12║△三、結成不壞因而現果。
X07n0234_p0760c13║佛子！菩薩摩訶薩。
X07n0234_p0760c14║此下，合前不壞本質而能現。
X07n0234_p0760c15║本身不滅。
X07n0234_p0760c16║即因不壞合，在窟無變。
X07n0234_p0760c17║以行願力，於一切處，如是變現。
X07n0234_p0760c18║即能現果，合在天神變。△四、徵釋重合二：初、徵。
X07n0234_p0760c19║何以故？
X07n0234_p0760c20║徵意云：因果相違，云何因門現果，果復為因？△二、
X07n0234_p0760c21║釋意云：調眾生法，應如是故。文二：初、釋果作因意。
X07n0234_p0760c22║欲以普賢自在神力（至）自在能證一切知故。
X07n0234_p0760c23║△二、釋因現果意四：初、法說。
X07n0234_p0760c24║佛子！汝應觀此菩薩摩訶薩（至）自在受用一切智法。
X07n0234_p0761a01║謂不捨因而現果。△二、舉前喻顯。
X07n0234_p0761a02║如伊羅鉢那象王不捨象身（至）同於諸天無有差別。
X07n0234_p0761a03║△三、重以法合
X07n0234_p0761a04║佛子！菩薩摩訶薩亦復如是（至）於佛法中無所分別。
X07n0234_p0761a05║上明不捨因而現果，下明不壞果而現因。
X07n0234_p0761a06║雖知諸法普皆平等（至）而修菩薩行相相續不斷。
X07n0234_p0761a07║△四歎勝。
X07n0234_p0761a08║佛子！菩薩摩訶薩安住如是（至）當如是人心得清淨。
X07n0234_p0761a09║△三、結。
X07n0234_p0761a10║佛子！此是菩薩（至）無礙輪大三昧殊勝心廣大智。
X07n0234_p0761a11║△三、總結十數。
X07n0234_p0761a12║佛子！此是菩薩摩訶薩所住普賢行十大三昧輪。
X07n0234_p0761a13║
X07n0234_p0761a14║大方廣佛華嚴經疏卷第七十一