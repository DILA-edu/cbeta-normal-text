X07n0234_p0778a19║
X07n0234_p0778a20║
X07n0234_p0778a21║
X07n0234_p0778a22║大方廣佛華嚴經疏卷第七十五（入第四十五經卷末）
X07n0234_p0778a23║清涼山沙門　澄觀　述
X07n0234_p0778a24║晉水沙門　（淨源）　錄疏注經
X07n0234_p0778b01║○諸菩薩住處品第三十二
X07n0234_p0778b02║△初、來意者。上約化益盡一切時，今明菩薩徧一
X07n0234_p0778b03║切處，故次來也。故僧祇中明法界毛端之處，皆有
X07n0234_p0778b04║多多普賢，此則據實而談。今約機緣所宜，指有方
X07n0234_p0778b05║所，使物欣厭，翹心有歸。若知能住菩薩毛含剎海，
X07n0234_p0778b06║所住之處塵納無邊，則未有一方非菩薩住。亦遠
X07n0234_p0778b07║答前壽量海問。菩薩隨機，住、壽異故。昔將此品遠
X07n0234_p0778b08║答第二會初問意十句，非唯義意不同，抑亦文不
X07n0234_p0778b09║相次。
X07n0234_p0778b10║二、釋名者，菩薩大悲隨機住處，能住非一故名曰
X07n0234_p0778b11║諸，諸菩薩之住處故以為名。
X07n0234_p0778b12║三、宗趣者，隨機應感，方所為宗，使物歸憑，及悟無
X07n0234_p0778b13║方，以為其趣。
X07n0234_p0778b14║次正釋，文分二：初集經者敘。
X07n0234_p0778b15║爾時，心王菩薩摩訶薩於眾會中告諸菩薩言：
X07n0234_p0778b16║亦心王說者，隨所統王皆自在故，亦表心隨智住
X07n0234_p0778b17║無障礙故。△二、正說住處，有二十二處。前十依八
X07n0234_p0778b18║方山海，以上下二方非凡能至，故不明之。山海包
X07n0234_p0778b19║藏，仁智棲止，表大智高深故，能止能照故。後十二
X07n0234_p0778b20║處，城邑雜居，曲盡物機，表大悲無遺故。則知菩薩
X07n0234_p0778b21║無不在矣。今初，第六是海中之山，第十海中之窟，
X07n0234_p0778b22║餘皆是山。文十：初、仙人山。
X07n0234_p0778b23║佛子！東方有處名：仙人山（至）常在其中而演說法。
X07n0234_p0778b24║仙人山者，相傳是東海蓬萊山，若爾則亦兼海。△
X07n0234_p0778c01║二勝峯山。
X07n0234_p0778c02║南方有處名勝峯山（至）常在其中而演說法。
X07n0234_p0778c03║勝峯，即德雲所住。晉本名樓閣山，即婆施羅所住。
X07n0234_p0778c04║△三金剛𦦨山
X07n0234_p0778c05║西方有處名金剛𦦨山（至）常在其中而演說法。
X07n0234_p0778c06║金剛𦦨，在西海之濵。△四香積山。
X07n0234_p0778c07║北方有處名香積山（至）常在其中而演說法。
X07n0234_p0778c08║香積山，昔云應是雪北香山。△五清涼山。
X07n0234_p0778c09║東北方有處名清涼山（至）常在其中而演說法。
X07n0234_p0778c10║清涼山，即代州鴈門郡五臺山也。於中現有清涼
X07n0234_p0778c11║寺，以歲積堅冰，夏仍飛雪，曾無炎暑，故曰清涼。五
X07n0234_p0778c12║峯聳出，頂無林木，有如壘土之臺，故曰五臺。表我
X07n0234_p0778c13║大聖五智已圓，五眼已淨，總五部之真祕，洞五陰
X07n0234_p0778c14║之真源，故首戴五佛之冠，頂分五方之髻，運五乘
X07n0234_p0778c15║之要，清五濁之災矣。然但云東北方者，其言猶漫。
X07n0234_p0778c16║按寶藏陀羅尼經云：我滅度後，於贍部洲東北方，
X07n0234_p0778c17║有國名大振那，其國有山，號為五頂，文殊師利童
X07n0234_p0778c18║子游行居住，為諸菩薩眾於中說法，及與無量無
X07n0234_p0778c19║數藥叉、羅剎、緊那羅、摩睺羅伽、人非人等，供養恭
X07n0234_p0778c20║敬。斯言審矣。其山靈迹，備諸傳記。余幼尋茲典，每
X07n0234_p0778c21║至斯文，皆掩卷長歎。遂不遠萬里，委命棲託，聖境
X07n0234_p0778c22║相誘，十載于茲。其感應昭著，盈于耳目。及夫夏景，
X07n0234_p0778c23║勝事尤多。歷歷龍宮，夜開千月；纖纖細草，朝間百
X07n0234_p0778c24║華。或萬聖羅空，或五雲凝岫，圓光映乎山翠，瑞鳥
X07n0234_p0779a01║翥于煙霄。唯聞大聖之名，無復人間之慮。入聖境
X07n0234_p0779a02║者接武，革凡心者架肩，相視互謂非凡，觸目皆為
X07n0234_p0779a03║佛事。其山勢寺宇，難以盡言。自大師晦迹於西天，
X07n0234_p0779a04║妙德揚輝於東夏，雖法身長在，而雞山空掩於荒
X07n0234_p0779a05║榛；應現有方，鷲嶺得名於茲土。神僧顯彰於靈境，
X07n0234_p0779a06║宣公上稟於諸天，漢明肇啟於崇基，魏帝中孚於
X07n0234_p0779a07║至化，北齊數州以傾俸，有唐九帝之迴光，五天殉
X07n0234_p0779a08║命以奔風，八表亡軀而競託。其有居神州而一生
X07n0234_p0779a09║不到，亦奚異舍衛三億之徒哉！願皆修敬。△六金
X07n0234_p0779a10║剛山。
X07n0234_p0779a11║海中有處名金剛山（至）常在其中而演說法。
X07n0234_p0779a12║金剛山，謂東海近東有山名之為金剛，雖非全體
X07n0234_p0779a13║是金，而上下四周乃至山間流水砂中皆悉有金，
X07n0234_p0779a14║遠望即謂全體是金。又海東人自古相傳，此山往
X07n0234_p0779a15║往有聖人出現。然晉本此處當其第九，以與第十
X07n0234_p0779a16║莊嚴窟俱在海中故。而今居此者，意是八方之內
X07n0234_p0779a17║東北方攝故。若不然者，何以正說八方忽然語海？
X07n0234_p0779a18║又晉本海中有二住處：一名枳怛那，現有菩薩名
X07n0234_p0779a19║曇無竭，有萬二千菩薩眷屬。言枳怛者，具云昵枳
X07n0234_p0779a20║多，此云踊出，金剛語體、踊出語狀。曇無竭者，此云
X07n0234_p0779a21║法生、亦云法勇、亦云法尚，今言法起，與生勇義同，
X07n0234_p0779a22║即常啼之友也。菩薩眷屬十倍今經，或前譯之誤。
X07n0234_p0779a23║△七支提山
X07n0234_p0779a24║東南方有處名支提山（至）常在其中而演說法。
X07n0234_p0779b01║支提山者，此云生淨信之所。有舍利者為塔，無舍
X07n0234_p0779b02║利曰支提。或山形似塔，或彼有支提，故以為名。昔
X07n0234_p0779b03║云既指清涼為東北，則東南影響吳越。然吳越靈
X07n0234_p0779b04║山雖眾，取其形似者，天台之南，赤城山也。直聳雲
X07n0234_p0779b05║際，赩若霞起，巖樹相映，分成數重。其間有白道猷
X07n0234_p0779b06║之遺蹤，或即當之矣。然劒川有三學山，中有歡喜
X07n0234_p0779b07║王菩薩，屢持燈而出。名雖不同，而天竺望之，即是
X07n0234_p0779b08║東南。亦有見其持寶冠者，則密示其名也。希後賢
X07n0234_p0779b09║以審之。△八光明山
X07n0234_p0779b10║西南方有處名光明山（至）常在其中而演說法。
X07n0234_p0779b11║光明山，昔云應是與補怛洛迦山相連，以晉譯觀
X07n0234_p0779b12║音住山為光明，今文非觀音住處而云光明，故言
X07n0234_p0779b13║連也。△九香風山。
X07n0234_p0779b14║西北方有處名香風山（至）常在其中而演說法。
X07n0234_p0779b15║香風山，疑是香山西畔。△十莊嚴窟。
X07n0234_p0779b16║大海之中復有住處（至）諸菩薩眾於中止住。
X07n0234_p0779b17║對上第六海中，故云復有。晉本云：二名功德莊嚴
X07n0234_p0779b18║窟。△後十二處城邑雜居。初毗舍離。
X07n0234_p0779b19║毗舍離南有一住處（至）諸菩薩眾於中止住。
X07n0234_p0779b20║毗舍離者，即毗耶離，此云廣嚴城，亦曰廣博，即是
X07n0234_p0779b21║中印度淨名所居之城。言南者，按西域記第七云：
X07n0234_p0779b22║此城南十四五里有塔，是七百賢聖重結集處。更
X07n0234_p0779b23║南八九十里有僧伽藍，其側有過去四佛座及經
X07n0234_p0779b24║行遺迹之處。應是其所。晉本第二更有一處名巴
X07n0234_p0779c01║連弗邑，有處名金燈僧伽藍，昔云具言波吒補怛
X07n0234_p0779c02║囉，此云黃華子，即黃華女之子創居此處，亦中天
X07n0234_p0779c03║摩伽陀國，具如西域記第八。今經闕此一處。△二
X07n0234_p0779c04║摩度羅城。
X07n0234_p0779c05║摩度羅城有一住處（至）諸菩薩眾於中止住。
X07n0234_p0779c06║云摩度羅者，亦曰摩偷羅，此云孔雀，亦云密蓋，並
X07n0234_p0779c07║是古世因事為名，亦中印度。言滿足窟者，彼國有
X07n0234_p0779c08║舍利弗等塔及文殊師利塔。於王城西五六里有
X07n0234_p0779c09║山寺，是烏波毱多所造。寺北有巖，中間有石窟，是
X07n0234_p0779c10║毱多度人安籌之所。具如西域記第四說。安籌雖
X07n0234_p0779c11║是後事，多是安聖窟中。△三俱珍那
X07n0234_p0779c12║俱珍那城有一住處（至）諸菩薩眾於中止住。
X07n0234_p0779c13║俱珍那者，具云俱陳那耶。俱珍，姓也，此云大盆。那
X07n0234_p0779c14║耶，法律也。謂池形如大盆，往昔有仙於側修法律，
X07n0234_p0779c15║後人以此為姓，因為城名。△四、清淨彼岸。
X07n0234_p0779c16║清淨彼岸城有一住處（至）諸菩薩眾於中止住。
X07n0234_p0779c17║清淨彼岸城，是南印度目真，此云解脫，即龍之名。
X07n0234_p0779c18║隣陀云處，即龍所居處。△五摩蘭陀國。
X07n0234_p0779c19║摩蘭陀國有一住處（至）諸菩薩眾於中止住。
X07n0234_p0779c20║摩蘭陀國，未詳所在。晉經無國，但云風地，謂有風
X07n0234_p0779c21║孔處，即龍所居。△六、甘菩遮國。
X07n0234_p0779c22║甘菩遮國有一住處（至）諸菩薩眾於中止住。
X07n0234_p0779c23║甘菩遮國，正云紺蒲，即是果名。其果赤白圓滿，乍
X07n0234_p0779c24║似此方林檎而復。三、約橫文，此國多端正，女人頸
X07n0234_p0780a01║似紺蒲。三、約文成，以女名國。出生慈者，大集經中
X07n0234_p0780a02║但名慈窟。△七震旦國。
X07n0234_p0780a03║震旦國有一住處（至）諸菩薩眾於中止住。
X07n0234_p0780a04║震旦國即此。大唐亦云真丹，或云支那，皆梵音。楚
X07n0234_p0780a05║夏此云多思惟，以情慮多端故。前為成八方故，清
X07n0234_p0780a06║涼直云東北，今在諸國之類，故舉國名。那羅延者，
X07n0234_p0780a07║此云堅固，昔云即青州界，有東牢山，現有古佛聖
X07n0234_p0780a08║迹，此應是也。然牢山乃是登州，亦青州分野，其山
X07n0234_p0780a09║靈迹亦多。然今之到此山者，在蔚州界，靈迹顯著
X07n0234_p0780a10║不減清涼，時人稱謂普賢所居往往有覩。彼亦有
X07n0234_p0780a11║五臺，南臺有窟難究其底，時稱那羅延窟，或即是
X07n0234_p0780a12║此。△八疏勒國。
X07n0234_p0780a13║疏勒國有一住處（至）諸菩薩眾於中止住。
X07n0234_p0780a14║疏勒國，具云佉路數怛勒，是彼國山名，因山立號，
X07n0234_p0780a15║或翻為惡性，因國人以立名。然牛頭山在今于闐
X07n0234_p0780a16║國，此云地乳，佛滅百年方立此國，具如西域記，以
X07n0234_p0780a17║集經之時未開，尚屬疏勒故耳。晉本但云邊國，故
X07n0234_p0780a18║或指江表牛頭，今譯既明，定非此也。△九，迦葉彌
X07n0234_p0780a19║羅。
X07n0234_p0780a20║迦葉彌羅國有一住處（至）諸菩薩眾於中止住。
X07n0234_p0780a21║迦葉彌羅，晉譯為罽賓，此翻為阿誰入，即末田地
X07n0234_p0780a22║乞地之所。略如音義，廣出西域記第三。△十、增長
X07n0234_p0780a23║歡喜城。
X07n0234_p0780a24║增長歡喜城有一住處（至）諸菩薩眾於中止住。
X07n0234_p0780b01║增長歡喜城，古釋云：即南印度。尊者窟者，即上座
X07n0234_p0780b02║部所居之所。△十一、菴浮棃摩
X07n0234_p0780b03║菴浮棃摩國有一住處（至）諸菩薩眾於中止住。
X07n0234_p0780b04║菴浮棃摩，此云無垢，即是果名。此國豐而且勝，故
X07n0234_p0780b05║以為名。在中印度境。△十二、乾陀羅國。
X07n0234_p0780b06║乾陀羅國有一住處（至）諸菩薩眾於中止住。
X07n0234_p0780b07║乾陀羅國，此云持地，多得道果者護持，不為他國
X07n0234_p0780b08║侵害故。或云香徧，徧國香草先發生故。苫婆羅者，
X07n0234_p0780b09║是香華樹名，與初品苫末羅梵言輕重耳。徧窟側
X07n0234_p0780b10║近，多生此故。相傳云：是佛留影之所。具如西域記
X07n0234_p0780b11║及大集月藏分第十。此品之終，都無結束，或是經
X07n0234_p0780b12║來不盡。閻浮既爾，餘界、異類界等可以倣之。法界
X07n0234_p0780b13║身雲，則無在無不在矣。
X07n0234_p0780b14║自下入第四十六卷經。
X07n0234_p0780b15║○佛不思議法品第三十三
X07n0234_p0780b16║△初、明來意。先通後別。通則此下五品，為答第二
X07n0234_p0780b17║會初如來地等十句問。故古德但有三品答前，謂
X07n0234_p0780b18║前明修生之因，今辨修生之果。因圓果滿，故次來
X07n0234_p0780b19║也。若答前問，何以重請？由因果隔絕，念法希聞，因
X07n0234_p0780b20║德尚深，果必玄妙，故念請耳。別明此品，則前品因
X07n0234_p0780b21║終，此品果始，故次來也。△二、釋名者。如來果法，迴超
X07n0234_p0780b22║言慮，故以為名。斯即佛之不思議法也。△三、宗趣。
X07n0234_p0780b23║先總後別。總明說佛果德體用，心言罔及，而為其
X07n0234_p0780b24║宗。令諸物情亡言絕想，速滿為趣。別就宗中，三門
X07n0234_p0780c01║分別：一、通辨佛德。若說百四十不共佛法，通於權、
X07n0234_p0780c02║小。若五法攝大覺性，猶通於權。若言唯一味實德
X07n0234_p0780c03║者，約理頓說。若言具足無盡德者，是此所明。故後
X07n0234_p0780c04║文中，初標十問，答具多門，類通十方，一一無盡。二、
X07n0234_p0780c05║別顯義相。諸佛功德不出二種：一者修生，二者本
X07n0234_p0780c06║有。初謂信等本無今有，後謂真如具性功德。此二
X07n0234_p0780c07║無礙，應成四句：一、唯修生；二、唯本有，以性、相區分
X07n0234_p0780c08║故；三、本有修生，謂如來藏待彼了因，本隱今顯故；
X07n0234_p0780c09║四、修生本有，無分別智冥符理故。若權教所明，二
X07n0234_p0780c10║德不雜，法、報四句亦有差殊。依此經宗，雖有四義，
X07n0234_p0780c11║而無四事。本有如真金，修生如嚴具。然由嚴具，方
X07n0234_p0780c12║顯金德。嚴具無體，全攬金成，故唯金不礙。嚴具唯
X07n0234_p0780c13║法身，而不礙報、化。唯嚴具亦然。既互全收，故十身
X07n0234_p0780c14║無礙。八相該於法界，丈六徧於十方，諸根、毛孔各
X07n0234_p0780c15║無限量，亦不礙量。量與無量，無有障礙。三、顯不思
X07n0234_p0780c16║議之義。泛明有四：一、理妙難測，二、事廣難知，三、行
X07n0234_p0780c17║深越世，四、果用超情。今文通四，正辨後一。就後一
X07n0234_p0780c18║中，復開為四。一、何者不思議？略辨十種：一、智超世
X07n0234_p0780c19║表，二、悲越常情，三、無思成事，四、同染恒淨，五、所作
X07n0234_p0780c20║祕密，六、業用廣大，七、多少即入，八、分圓自在，九、依
X07n0234_p0780c21║正無礙，十、理事一味。文並具之，恐繁不引。二、於何
X07n0234_p0780c22║不思議？此有四位：一、過世間，二、越權小，三、超因位，
X07n0234_p0780c23║四、顯法體。三、云何不思議？亦有四種，謂非聞、思、修
X07n0234_p0780c24║及報、智境。四、何用不思議？亦有四種，謂令信向故、
X07n0234_p0781a01║起行求故、隨分證故、圓滿得故。前三是宗，唯取第
X07n0234_p0781a02║四，何用為越？即此宗趣，可以釋名。
X07n0234_p0781a03║次、正釋。文五品，分二：初之一品總明佛德，後之四
X07n0234_p0781a04║品別顯佛德。古德將後二品為平等因果，此但三
X07n0234_p0781a05║品。今依賢首，初品總顯佛德體用，次品別顯勝德
X07n0234_p0781a06║之相，後品別明勝德益用。又初品明德，次品明相，
X07n0234_p0781a07║後品明好。今初，分四：初、請，分二：初、明請人。
X07n0234_p0781a08║爾時，大會中有諸菩薩作是念：
X07n0234_p0781a09║△二、正顯所念。
X07n0234_p0781a10║諸佛國土云何不思議（至）諸佛解脫云何不思議。
X07n0234_p0781a11║十法皆云不思議者，即前果用超情離於說相，故
X07n0234_p0781a12║此十句義並多含皆通真應，不得一向就應而辨。
X07n0234_p0781a13║然此十問攝前普光，後二十句所成果問，謂身攝
X07n0234_p0781a14║六根，智攝佛境、佛地及最勝三問。自在攝五：一神
X07n0234_p0781a15║力，曰神通；三十力；四無畏；五三昧。此並前開此合。
X07n0234_p0781a16║前境界中開出國土所化所依之境故，前所行中
X07n0234_p0781a17║開出出現本願種性，種性即是悲智之行，本願唯
X07n0234_p0781a18║就因辨行故，出現是佛普賢行故。出現與行互有
X07n0234_p0781a19║寬陿，下出現品行是其一故。前之無礙此開解脫，
X07n0234_p0781a20║作用無礙名解脫故。所以開合者，顯義無方故。名
X07n0234_p0781a21║多同者，顯不異故。音聲即辨才，雖無開合名有寬
X07n0234_p0781a22║陿，義旨大同。此十義相第二會中已曾解釋，至下
X07n0234_p0781a23║說分文中重明。△二、加分三：初、加因。
X07n0234_p0781a24║爾時，世尊知諸菩薩心之所念。
X07n0234_p0781b01║神知機故。△二、顯加相。
X07n0234_p0781b02║則以神力加持。
X07n0234_p0781b03║三業加故，上句為總，下三句別。
X07n0234_p0781b04║智慧攝受，光明照耀，威勢充滿。
X07n0234_p0781b05║謂意、語、身。以光照者，即教光故。△三、加所為。
X07n0234_p0781b06║令青蓮華藏菩薩。
X07n0234_p0781b07║為具說德故，文有八句。
X07n0234_p0781b08║住佛無畏。
X07n0234_p0781b09║外制無畏。
X07n0234_p0781b10║入佛法界。
X07n0234_p0781b11║內證深寂，此意業勝。
X07n0234_p0781b12║獲佛威德。
X07n0234_p0781b13║威德內充。
X07n0234_p0781b14║神通自在。
X07n0234_p0781b15║神用外徹，此身業勝。
X07n0234_p0781b16║得佛無礙。
X07n0234_p0781b17║具四無礙，是語業勝。
X07n0234_p0781b18║廣大觀察。
X07n0234_p0781b19║徧觀機教為廣大。
X07n0234_p0781b20║知一切佛種性次第。
X07n0234_p0781b21║知性無差，是為次第。
X07n0234_p0781b22║住不可說佛法方便。
X07n0234_p0781b23║授記善巧是為方便，皆說德也。所以加青蓮華藏
X07n0234_p0781b24║者，果德離言藉因顯故，因果同時故，性德無染最
X07n0234_p0781c01║超勝故，一德具含一切德故。△三、證分十句。
X07n0234_p0781c02║爾時青蓮華藏菩薩（至）則能知見一切佛法。
X07n0234_p0781c03║上四自利，下三利他。
X07n0234_p0781c04║以大悲心觀察眾生（至）受行一切諸菩薩法。
X07n0234_p0781c05║上皆自分，後三勝進。
X07n0234_p0781c06║於一念中出生佛智（至）總持辯才皆悉具足。
X07n0234_p0781c07║△四、說分二：初、承力總告。
X07n0234_p0781c08║承佛神力，告蓮華藏菩薩言：
X07n0234_p0781c09║告蓮華藏者，非同佛心，無以受佛之德故，亦名蓮
X07n0234_p0781c10║華。不言青者，不礙能說，為最超勝故。△二、正顯佛
X07n0234_p0781c11║德，略有二義：一、總下五品，共答十問。此之一品答
X07n0234_p0781c12║佛種性，佛以功德為種性故。次有二品答於佛身，
X07n0234_p0781c13║次一品答本願，後一品答出現。其國土問，初會已
X07n0234_p0781c14║廣，餘或經來未盡，或前後攝之。二者、此品具答十
X07n0234_p0781c15║問，謂佛德無量，略顯三十二門，門皆具十，則有三
X07n0234_p0781c16║百二十種德以顯無盡。昔以初十標宗略答，具答
X07n0234_p0781c17║十問，所餘唯有別答，而超次答前十問。今謂三十
X07n0234_p0781c18║二門如次答前十句問故，而門門中皆含答十，欲
X07n0234_p0781c19║顯佛德一具一切，亦顯所問包含廣故。而標門名
X07n0234_p0781c20║多，不同前者，為顯佛德無邊際故。文分為十：初之
X07n0234_p0781c21║二門答國土問，次二門答本願問，三、二門答種性
X07n0234_p0781c22║問，四、二門答出現問，五、五門答佛身問，六、二門答
X07n0234_p0781c23║音聲問，七、三門答智慧問，八、八門答自在問，九、三
X07n0234_p0781c24║門答無礙問，十、有三門答解脫問。以身及自在含
X07n0234_p0782a01║前普光諸問多故，用門亦多，而文多有三，謂標、釋、
X07n0234_p0782a02║結。其中義相，至文當顯。今初二門答國土問者，國
X07n0234_p0782a03║土即是所依所住，即分為二：初門明其常住法門，
X07n0234_p0782a04║後門明其徧住法界。不唯國土，不在方所，為真土
X07n0234_p0782a05║也。今初，文二：初、標。
X07n0234_p0782a06║佛子！諸佛世尊有無量住。
X07n0234_p0782a07║△二、釋相。
X07n0234_p0782a08║所謂：
X07n0234_p0782a09║文有九句，顯於如來應機說法，含答十問，則知十
X07n0234_p0782a10║問皆成住處。下皆倣之。
X07n0234_p0782a11║常住大悲。
X07n0234_p0782a12║起應之心答種性問，悲為種性故。
X07n0234_p0782a13║住種種身，作諸佛事。
X07n0234_p0782a14║演法之身答佛身問。
X07n0234_p0782a15║住平等意，轉淨法輪。
X07n0234_p0782a16║轉法之意答本願問，本願平等利一切故。
X07n0234_p0782a17║住四辯才，說無量法。
X07n0234_p0782a18║能轉之辯，答音聲問，音出辯故。
X07n0234_p0782a19║住不思議，一切佛法。
X07n0234_p0782a20║所轉之法答自在問，自在不思議故。
X07n0234_p0782a21║住清淨音，徧無量土。
X07n0234_p0782a22║轉音周徧答國土，國土是音所至故。
X07n0234_p0782a23║住不可說甚深法界。
X07n0234_p0782a24║所顯之理？答：智慧。智慧能住法界故。
X07n0234_p0782b01║住現一切，最勝神通。
X07n0234_p0782b02║能化之通。答神通問。
X07n0234_p0782b03║住能開示，無有障礙，究竟之法。
X07n0234_p0782b04║演法之益，答無礙問。文唯九句脫於出現，或通諸
X07n0234_p0782b05║句，出現皆能作前九故。答此品中十問既爾，答初
X07n0234_p0782b06║二會，類例可知。△二、普徧法界，明其徧住，謂六根、
X07n0234_p0782b07║三業徧法界土。文分為三：初、標。
X07n0234_p0782b08║佛子！諸佛世尊有十種法，普徧無量無邊法界。
X07n0234_p0782b09║無量是事，法界無邊是理，此二無礙及事事無礙
X07n0234_p0782b10║法界，並為所徧。△二、列釋。
X07n0234_p0782b11║何等為十？所謂一切諸佛（至）普入諸趣而無染著。
X07n0234_p0782b12║含答三問：一、正答身。其普徧諸趣，是有悲性及出
X07n0234_p0782b13║現義。
X07n0234_p0782b14║一切諸佛有無邊際（至）住於無礙平等法身。
X07n0234_p0782b15║次之六句，是身別相，亦是於身。兼答普光眼等六
X07n0234_p0782b16║問，出妙音聲，答音聲問。
X07n0234_p0782b17║一切諸佛有無邊際無礙解脫，示現無盡大神通力。
X07n0234_p0782b18║答：三問。謂：無礙。答：第九。解脫。答：第十。神通力。答：自在。
X07n0234_p0782b19║一切諸佛有無邊際（至）而於其中不生染著。
X07n0234_p0782b20║別答國土。
X07n0234_p0782b21║一切諸佛有無邊際（至）悉能通達一切佛法。
X07n0234_p0782b22║答：本願及智慧。問：△三、結。
X07n0234_p0782b23║佛子！是為如來、應、正等覺（至）法界無邊際十種佛法。
X07n0234_p0782b24║△二、有二門答本願問二：初、明乘願現其八相。
X07n0234_p0782c01║佛子！諸佛世尊有十種念念出生智。
X07n0234_p0782c02║然願以後得智為體，從其願智生八相等，非生智
X07n0234_p0782c03║也。上標，次徵列結，下文倣此。
X07n0234_p0782c04║何等為十？所謂一切諸佛（至）無量世界從天來下。
X07n0234_p0782c05║乘願下生。
X07n0234_p0782c06║一切諸佛於一念中，悉能示現無量世界菩薩受生。
X07n0234_p0782c07║受生種族。
X07n0234_p0782c08║一切諸佛於一念中，悉能示現無量世界出家學道。
X07n0234_p0782c09║學解脫道。
X07n0234_p0782c10║一切諸佛於一念中（至）菩提樹下成等正覺。
X07n0234_p0782c11║明其出現。
X07n0234_p0782c12║一切諸佛於一念中（至）無量世界轉妙法輪。
X07n0234_p0782c13║音聲。
X07n0234_p0782c14║一切諸佛於一念中（至）教化眾生供養諸佛。
X07n0234_p0782c15║化生嚴國。
X07n0234_p0782c16║一切諸佛於一念中（至）不可言說種種佛身。
X07n0234_p0782c17║現佛身。
X07n0234_p0782c18║一切諸佛於一念中（至）如來自在一切智藏。
X07n0234_p0782c19║自在相嚴、福嚴，嚴如來藏故。
X07n0234_p0782c20║一切諸佛於一念中（至）無量無數清淨眾生。
X07n0234_p0782c21║是無礙故。
X07n0234_p0782c22║一切諸佛於一念中（至）於三世中成等正覺。
X07n0234_p0782c23║即：智慧正徧知故。
X07n0234_p0782c24║是為十。
X07n0234_p0783a01║△二、明願不失時。
X07n0234_p0783a02║佛子！諸佛世尊有十種不失時。
X07n0234_p0783a03║行止在緣，根熟化現，本熟便捨，非願不周。若機熟
X07n0234_p0783a04║失時，便違本願。
X07n0234_p0783a05║何等為十？所謂：一切諸佛成等正覺不失時。
X07n0234_p0783a06║出現。
X07n0234_p0783a07║一切諸佛成熟有緣不失時。
X07n0234_p0783a08║成本願有緣。
X07n0234_p0783a09║一切諸佛授菩薩記不失時。
X07n0234_p0783a10║知種性與記。
X07n0234_p0783a11║一切諸佛隨眾生心，示現神力不失時。
X07n0234_p0783a12║自在
X07n0234_p0783a13║一切諸佛隨眾生解，示現佛身不失時。
X07n0234_p0783a14║現身。
X07n0234_p0783a15║一切諸佛住於大捨不失時。
X07n0234_p0783a16║智住於捨。
X07n0234_p0783a17║一切諸佛入諸聚落不失時。
X07n0234_p0783a18║六根無礙。
X07n0234_p0783a19║一切諸佛攝諸淨信不失時。
X07n0234_p0783a20║淨國攝信。
X07n0234_p0783a21║一切諸佛調惡眾生不失時。
X07n0234_p0783a22║強音調惡。
X07n0234_p0783a23║一切諸佛現不思議，諸佛神通不失時。
X07n0234_p0783a24║即：不思議解脫。
X07n0234_p0783b01║是為十。
X07n0234_p0783b02║△三、有二門答種性問二：初門雙明報化種性皆
X07n0234_p0783b03║真正故。
X07n0234_p0783b04║佛子！諸佛世尊有十種無比不思議境界。
X07n0234_p0783b05║體相超言念，故云不思議。下位不及，故云無比。
X07n0234_p0783b06║何等為十？所謂一切諸佛（至）徧滿十方無量世界。
X07n0234_p0783b07║現身。
X07n0234_p0783b08║一切諸佛，說一義句，悉能開示，一切佛法。
X07n0234_p0783b09║音聲。
X07n0234_p0783b10║一切諸佛，放一光明，悉能徧照，一切世界。
X07n0234_p0783b11║乘願放光，如其本願所得光故。
X07n0234_p0783b12║一切諸佛，於一身中，悉能示現，一切諸身。
X07n0234_p0783b13║出現。
X07n0234_p0783b14║一切諸佛，於一處中，悉能示現，一切世界。
X07n0234_p0783b15║國土
X07n0234_p0783b16║一切諸佛於一智中，悉能決了一切諸法無所𦊱礙。
X07n0234_p0783b17║智慧
X07n0234_p0783b18║一切諸佛，於一念中，悉能徧往，十方世界。
X07n0234_p0783b19║自在
X07n0234_p0783b20║一切諸佛，於一念中，悉現如來，無量威德。
X07n0234_p0783b21║威德種族。
X07n0234_p0783b22║一切諸佛於一念中，普緣三世佛及眾生，心無雜亂。
X07n0234_p0783b23║無雜之礙。
X07n0234_p0783b24║一切諸佛於一念中，與去、來、今一切諸佛體同無二。
X07n0234_p0783c01║解脫體同。
X07n0234_p0783c02║是為十。
X07n0234_p0783c03║上之五段，皆略指陳，兼答十問，已下恐繁，說者隨
X07n0234_p0783c04║宜。△二、唯明法身為種性。
X07n0234_p0783c05║佛子！諸佛世尊能出生十種智。
X07n0234_p0783c06║從無性中出其智慧，非答智慧故。
X07n0234_p0783c07║何者為十？所謂一切諸佛（至）了生滅智。是為十。
X07n0234_p0783c08║十句，句各分二，皆上句知性即無性之性，為其能
X07n0234_p0783c09║生，下句即是出生智用。△四、有二門答出現問二：
X07n0234_p0783c10║初門明徧現、常現。
X07n0234_p0783c11║佛子！諸佛世尊有十種普入法。
X07n0234_p0783c12║非有出沒，方為真現。
X07n0234_p0783c13║何等為十？所謂一切諸佛（至）三種自在普化眾生。
X07n0234_p0783c14║三種自在，即三業化也。
X07n0234_p0783c15║一切諸佛皆悉具足（至）一念普現三世諸佛。
X07n0234_p0783c16║普現三世諸佛，況自身耶？又一現即一切現，以三
X07n0234_p0783c17║世佛無二體故，如文殊般若中辨。
X07n0234_p0783c18║一切諸佛皆悉具足（至）普立三世劫數。是為十。
X07n0234_p0783c19║△二、明出現之相。
X07n0234_p0783c20║佛子！諸佛世尊有十種難信受廣大法。
X07n0234_p0783c21║謂大用無涯，故云廣大。凡小莫測，故難信受。
X07n0234_p0783c22║何等為十？所謂一切諸佛（至）住十力中。是為十。
X07n0234_p0783c23║△五、有五門答佛身問，即分為五：初、總顯無過。
X07n0234_p0783c24║佛子！諸佛世尊有十種大功德，離過清淨。
X07n0234_p0784a01║如來三業隨智慧行故，三業等事不出於身。
X07n0234_p0784a02║何等為十？所謂一切諸佛（至）離過清淨。是為十。
X07n0234_p0784a03║別中多同出現品身之十相。△二、明過不生。
X07n0234_p0784a04║佛子！諸佛世尊有十種究竟清淨。
X07n0234_p0784a05║揀異因淨，故云究竟，惑障諸垢永不起故。
X07n0234_p0784a06║何等為十？所謂一切諸佛（至）所有眷屬究竟清淨。
X07n0234_p0784a07║上之五句，功德身淨。
X07n0234_p0784a08║一切諸佛所有種族究竟（至）色身相好究竟清淨。
X07n0234_p0784a09║此二色身。
X07n0234_p0784a10║一切諸佛，法身無染，究竟清淨。
X07n0234_p0784a11║法身
X07n0234_p0784a12║一切諸佛一切智智，無有障礙，究竟清淨。
X07n0234_p0784a13║智身
X07n0234_p0784a14║一切諸佛解脫自在，所作已辦，到於彼岸，究竟清淨。
X07n0234_p0784a15║後一意生，等身淨也。
X07n0234_p0784a16║是為十。
X07n0234_p0784a17║△三身之業用。
X07n0234_p0784a18║佛子！諸佛世尊於一切世界（至）能徧觀察。是為十。
X07n0234_p0784a19║亦多同出現品身相。△四、智慧相應。
X07n0234_p0784a20║佛子！諸佛世尊有十種無盡智海法（至）是為十。
X07n0234_p0784a21║即如來六根、三業，皆智慧深廣相應故，亦是別廣
X07n0234_p0784a22║智身問故。△五、業用無斷。
X07n0234_p0784a23║佛子！諸佛世尊有十種常法（至）無邊際故。是為十。
X07n0234_p0784a24║助佛身中意業恒常，用無斷故。△六、有二門答音
X07n0234_p0784b01║聲問二：初、明以音聲辯說兼答普光辨才問。
X07n0234_p0784b02║佛子！諸佛世尊有十種演說無量（至）是為十。
X07n0234_p0784b03║△二、明種種說法。
X07n0234_p0784b04║佛子！諸佛世尊有十種為眾生作佛事。
X07n0234_p0784b05║謂六塵四大，舉動施為，皆能顯法，成其利益，無非
X07n0234_p0784b06║佛事，非獨音聲。如淨名說：
X07n0234_p0784b07║何等為十？所謂一切諸佛（至）為眾生作佛事。
X07n0234_p0784b08║上二一身二音
X07n0234_p0784b09║一切諸佛有所受為眾生作佛事（至）為眾生作佛事。
X07n0234_p0784b10║此二皆智受，為成檀故不受，令彼倣佛行少欲故，
X07n0234_p0784b11║又以無所受受諸受故。
X07n0234_p0784b12║一切諸佛以地、水、火、風為眾生作佛事（至）是為十。
X07n0234_p0784b13║△七、有三門答智慧問。初、明智慧最勝。
X07n0234_p0784b14║佛子！諸佛世尊有十種最勝法。
X07n0234_p0784b15║此之一門，總明權實因果之智，兼答普光最勝之
X07n0234_p0784b16║問。智慧最勝，故結云住十力地，兼答佛地之問。
X07n0234_p0784b17║何等為十？所謂：一切諸佛大願堅固（至）是為十。
X07n0234_p0784b18║四即三念處行，餘可思之。△二、明智慧離障。
X07n0234_p0784b19║佛子！諸佛世尊有十種無障礙住。
X07n0234_p0784b20║以其智慧無礙故，一切無礙。
X07n0234_p0784b21║何等為十？所謂一切諸佛皆能往（至）是為十。
X07n0234_p0784b22║△三、智慧成益。由內具智嚴，故外具諸嚴。文三：初、
X07n0234_p0784b23║標。
X07n0234_p0784b24║佛子！諸佛世尊有十種最勝無上莊嚴。
X07n0234_p0784c01║超下位故，所以最勝。上無加過，故云無上。△二、別
X07n0234_p0784c02║中十義，結名自顯。初、相好身。
X07n0234_p0784c03║何等為十？一切諸佛（至）第一最勝無上身莊嚴。
X07n0234_p0784c04║△二、圓滿音。
X07n0234_p0784c05║一切諸佛皆悉具足（至）第二最勝無上語莊嚴。
X07n0234_p0784c06║△三、以功德嚴意。
X07n0234_p0784c07║一切諸佛皆具十力（至）第三最勝無上意莊嚴。
X07n0234_p0784c08║△四放光
X07n0234_p0784c09║一切諸佛皆悉能放（至）第四最勝無上光明莊嚴。
X07n0234_p0784c10║△五微笑
X07n0234_p0784c11║一切諸佛現微笑時（至）最勝無上現微笑莊嚴。
X07n0234_p0784c12║授菩提記其緣甚眾，離世間品亦復重明。△六法
X07n0234_p0784c13║身
X07n0234_p0784c14║一切諸佛，皆有法身，清淨無礙。
X07n0234_p0784c15║真如出纏，故云清淨無礙，即法性法身，本智反照
X07n0234_p0784c16║故。
X07n0234_p0784c17║於一切法究竟通達，住於法界無有邊際。
X07n0234_p0784c18║即是智慧法身，智契法界，俱無邊際。
X07n0234_p0784c19║雖在世間，不與世雜。
X07n0234_p0784c20║應化法身。
X07n0234_p0784c21║了世實性，行出世法。
X07n0234_p0784c22║功德法身，嚴理智故。了世實性，成上不雜。生下出
X07n0234_p0784c23║世，行出世法，則功德備矣。
X07n0234_p0784c24║言語道斷。
X07n0234_p0785a01║即虗空法身，亦是實相法身，體絕百非，言亡四句，
X07n0234_p0785a02║唯證相應故。
X07n0234_p0785a03║超蘊、界、處。
X07n0234_p0785a04║顯是無為，翻有漏蘊，成五分法身。若翻界處，則外
X07n0234_p0785a05║六塵亦國土身，則十身圓融，成真法身矣。
X07n0234_p0785a06║是為諸佛第六最勝無上法身莊嚴。
X07n0234_p0785a07║△七常光
X07n0234_p0785a08║一切諸佛皆有無量（至）最勝無上常妙光明莊嚴。
X07n0234_p0785a09║△八金等妙色
X07n0234_p0785a10║一切諸佛皆，有無邊妙色。
X07n0234_p0785a11║上句為總，餘五是別。
X07n0234_p0785a12║可愛妙色清淨妙色（至）第八最勝無上妙色莊嚴。
X07n0234_p0785a13║△九、具真應種。
X07n0234_p0785a14║一切諸佛皆於三世佛種中生。
X07n0234_p0785a15║三世佛種即真如，無性故應種可知。
X07n0234_p0785a16║積眾善寶究竟清淨（至）第九最勝無上種族莊嚴。
X07n0234_p0785a17║△十慈悲
X07n0234_p0785a18║一切諸佛以大慈力（至）無諸渴愛身行永息。
X07n0234_p0785a19║起必智俱，故無渴愛；動與道合，故身行永息。
X07n0234_p0785a20║心善解脫。
X07n0234_p0785a21║成上無愛。
X07n0234_p0785a22║見者無厭。
X07n0234_p0785a23║成上行息。此皆功德，亦無愛見，成下大悲。
X07n0234_p0785a24║大悲救護，一切世間，第一福田，無上受者。
X07n0234_p0785b01║既為第一福田故，受施中更無過上。
X07n0234_p0785b02║哀愍利益一切眾生（至）大慈大悲功德莊嚴。
X07n0234_p0785b03║△三、結。
X07n0234_p0785b04║是為十。
X07n0234_p0785b05║大方廣佛華嚴經疏卷第七十五