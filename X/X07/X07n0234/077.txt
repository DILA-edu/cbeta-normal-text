X07n0234_p0790a04║
X07n0234_p0790a05║
X07n0234_p0790a06║
X07n0234_p0790a07║大方廣佛華嚴經疏卷第七十七（入第四十七經下半）
X07n0234_p0790a08║清涼山沙門　澄觀　述
X07n0234_p0790a09║晉水沙門　（淨源）　錄疏注經
X07n0234_p0790a10║△五、常徧演法力。此即不退，言音無變，無斷盡故。
X07n0234_p0790a11║文二：初、明一身轉法三：初、顯所說多。
X07n0234_p0790a12║佛子！一切諸佛能於一身（至）佛剎微塵數文字句義。
X07n0234_p0790a13║△二、明所說常。
X07n0234_p0790a14║如是演說，盡不可說不可說（至）所轉法輪無有窮盡。
X07n0234_p0790a15║△三、示所說體。
X07n0234_p0790a16║所謂智慧演說法輪（至）辯才無畏種種莊嚴法輪。
X07n0234_p0790a17║△二、明多身轉法。
X07n0234_p0790a18║如一佛身以神通力（至）第五大那羅延幢勇健法。
X07n0234_p0790a19║是則常恒之說，前後無涯，生盲之徒，對而莫覩，隨
X07n0234_p0790a20║所感見，說有始終。△六德相降魔力
X07n0234_p0790a21║佛子一切諸佛（至）第六大那羅延幢勇健法。
X07n0234_p0790a22║即當難獲。然十皆難獲，世多魔惑，所以偏立難獲
X07n0234_p0790a23║之名。△七、圓音徧徹力。
X07n0234_p0790a24║佛子！一切諸佛（至）第七大那羅延幢勇健法。
X07n0234_p0790b01║即是威德，聞皆調伏故。△八、心無障礙力，即無量
X07n0234_p0790b02║力，離量、非量故。文二：初、無塵惑障礙。
X07n0234_p0790b03║佛子！一切諸佛心無障礙（至）絕為無為一切言說。
X07n0234_p0790b04║△二、起用無障礙。
X07n0234_p0790b05║於不可說無邊境界（至）盡諸有漏心善解脫。
X07n0234_p0790b06║心善解脫者，由三種相：一、於諸行徧了知故；二、於
X07n0234_p0790b07║彼相應諸煩惱斷，得作證故；三、煩惱斷已，於一切
X07n0234_p0790b08║處離愛住故。
X07n0234_p0790b09║慧善解脫住於實際（至）第八大那羅延幢勇健法。
X07n0234_p0790b10║△九、法身微密力
X07n0234_p0790b11║佛子一切諸佛（至）第九大那羅延幢勇健法。
X07n0234_p0790b12║即是最上。此總收前八後一，更無加故。文列二十
X07n0234_p0790b13║五身，或即應之真，即真之應，即性之相，即理之智，
X07n0234_p0790b14║十身圓融，同一法界之身，不可配於報化，故云最
X07n0234_p0790b15║上微密。△十、具足行智力，即是廣大力。因行如海，果
X07n0234_p0790b16║智普周五無邊界，大用無涯故。文四：初、萬行圓淨。
X07n0234_p0790b17║佛子！一切諸佛等悟一切（至）身語意行悉皆無雜。
X07n0234_p0790b18║△二、智用周圓。
X07n0234_p0790b19║住佛所住諸佛種性（至）成不退智入諸佛數。
X07n0234_p0790b20║△三、動寂自在。
X07n0234_p0790b21║雖已證得不可言說（至）以無礙智悉能知見。
X07n0234_p0790b22║△四用無涯畔。
X07n0234_p0790b23║佛子！一切諸佛（至）第十大那羅延幢勇健法。
X07n0234_p0790b24║上之十力，不出三業，可以思準。△三、結。
X07n0234_p0790c01║佛子！此一切諸佛大那羅延（至）唯除如來神力所加。
X07n0234_p0790c02║△九、有三門。答：無礙門。初、明所作決定，無能為礙。
X07n0234_p0790c03║佛子！諸佛世尊有十種決定法。
X07n0234_p0790c04║此約一類世界，故云決定。法異類界，未必定然。又
X07n0234_p0790c05║約佛定能為，故云決定耳。
X07n0234_p0790c06║何等為十？所謂：一切諸佛定；從兜率（至）是為十。
X07n0234_p0790c07║△二、明令他無礙。
X07n0234_p0790c08║佛子！諸佛世尊有十種速疾法。
X07n0234_p0790c09║如如意寶，見速獲益。薄福不覩。
X07n0234_p0790c10║何等為十？
X07n0234_p0790c11║十句五對。
X07n0234_p0790c12║所謂一切諸佛若有見者（至）速得圓滿殊勝功德。
X07n0234_p0790c13║離惡趣，圓勝德。
X07n0234_p0790c14║一切諸佛若有見者（至）速得往生淨妙天上。
X07n0234_p0790c15║成善因，感樂果。
X07n0234_p0790c16║一切諸佛若有見者（至）阿耨多羅三藐三菩提心。
X07n0234_p0790c17║除疑惑，滿大心。
X07n0234_p0790c18║一切諸佛若未入正位（至）清淨世出間一切諸根。
X07n0234_p0790c19║始入位，終清淨。
X07n0234_p0790c20║一切諸佛若有見者（至）速能獲得無畏辯才。是為十。
X07n0234_p0790c21║淨二礙，具四辯。△三、念持無礙。
X07n0234_p0790c22║佛子！諸佛世尊有十種應常憶念清淨法。
X07n0234_p0790c23║舉佛無二礙，勸物念持。
X07n0234_p0790c24║何等為十？所謂一切諸佛過去因緣（至）是為十。
X07n0234_p0791a01║△十有三門答解脫問。初門明智障解脫。
X07n0234_p0791a02║佛子！諸佛世尊有十種一切智住。
X07n0234_p0791a03║智安事理故名為住，由離障故一切能知。
X07n0234_p0791a04║何等為十？所謂一切諸佛於一念中（至）是為十。
X07n0234_p0791a05║△二、定障解脫。
X07n0234_p0791a06║佛子！諸佛世尊有十種無量不可思議佛三昧。
X07n0234_p0791a07║由離障故，用廣為無量，體深不可思。故十種之中，
X07n0234_p0791a08║各先明在定，後一念徧用。
X07n0234_p0791a09║何等為十？所謂一切諸佛恒在正定（至）是為十。
X07n0234_p0791a10║△三、業用解脫。
X07n0234_p0791a11║佛子！諸佛世尊有十種無礙解脫。
X07n0234_p0791a12║智論云：菩薩有不思議解脫，諸佛有無量解脫，所
X07n0234_p0791a13║作無障，脫拘礙故，故各於一塵頓為微細作用。今
X07n0234_p0791a14║約別答十問。
X07n0234_p0791a15║何等為十？所謂一切諸佛（至）不可說諸佛出興於世。
X07n0234_p0791a16║答：出現。
X07n0234_p0791a17║一切諸佛能於一塵（至）不可說諸佛轉淨法輪。
X07n0234_p0791a18║答：音聲。
X07n0234_p0791a19║一切諸佛能於一塵（至）不可說眾生受化調伏。
X07n0234_p0791a20║答：本願願化盡故。
X07n0234_p0791a21║一切諸佛能於一塵現不可說不可說諸佛國土。
X07n0234_p0791a22║答國土。
X07n0234_p0791a23║一切諸佛能於一塵現不可說不可說菩薩授記。
X07n0234_p0791a24║答：智慧能授菩薩之記。
X07n0234_p0791b01║一切諸佛，能於一塵，現去來今，一切諸佛。
X07n0234_p0791b02║答：佛身。
X07n0234_p0791b03║一切諸佛，能於一塵，現去來今，諸世界種。
X07n0234_p0791b04║答：種性云世界種，入世化物之種，應非世界海中
X07n0234_p0791b05║之種，以前有國土竟故。
X07n0234_p0791b06║一切諸佛能於一塵現去、來、今一切神通。
X07n0234_p0791b07║答：自在。
X07n0234_p0791b08║一切諸佛，能於一塵，現去來今，一切眾生。
X07n0234_p0791b09║答：無礙，利益眾生無障礙故。
X07n0234_p0791b10║一切諸佛能於一塵現去、來、今一切佛事。
X07n0234_p0791b11║答：解脫無不為故。既隨一門皆答十問，則知包含
X07n0234_p0791b12║該攝無盡，是以名為不思議也。然此文末既少結
X07n0234_p0791b13║束，似經來未盡，或顯佛德無盡，故相海等品猶答
X07n0234_p0791b14║前問，故
X07n0234_p0791b15║是為十。
X07n0234_p0791b16║此下入第四十八卷經。
X07n0234_p0791b17║○如來十身相海品第三十四
X07n0234_p0791b18║△初、來意者，前品總明果法，此品別顯相德。近答
X07n0234_p0791b19║前品佛身之問，遠答普光眼等六根。非唯眼等徧
X07n0234_p0791b20║於法界，而其各各具多相用，難思議故。
X07n0234_p0791b21║二、釋名者，如來十身，標人顯德。言相海者，依人顯
X07n0234_p0791b22║相。如來十身，並如前釋。福報奇狀，炳著名相，相德
X07n0234_p0791b23║深廣，故稱為海。故經文有十蓮華藏微塵數相，相
X07n0234_p0791b24║體廣矣；一一用徧，相用廣矣；一一難思，互相融入，
X07n0234_p0791c01║體用深矣。若此之相，唯屬圓教，所以但標十身故
X07n0234_p0791c02║也。觀佛三昧海經辨相有三類：一、略中，略說有三
X07n0234_p0791c03║十二相；二、略說八萬四千相；三、廣說有無量相。如
X07n0234_p0791c04║雜華經中為普賢、賢首等說，雜華即此經異名。三
X07n0234_p0791c05║中，初通權小，示同於人，端正不亂故；次唯大乘，菩
X07n0234_p0791c06║薩修八萬四千波羅蜜故；後唯一乘，謂一乘修無
X07n0234_p0791c07║盡行故。又初約化，次約報身，後屬十身。十身之相
X07n0234_p0791c08║海，依主釋也。又初凡聖同見，次唯地上，後唯圓機。
X07n0234_p0791c09║然通五位，若語其體，初以形色，次即定慧，後以無
X07n0234_p0791c10║盡法界；若語其因，後通純雜，如初會說。故一一相
X07n0234_p0791c11║果，皆周法界。前二相因，如瑜伽、智度等論，涅槃、大
X07n0234_p0791c12║集等經，廣如別章說。
X07n0234_p0791c13║三、宗趣者，顯說無盡相海為宗，令物共修無盡之
X07n0234_p0791c14║行，顯成為趣。
X07n0234_p0791c15║後正釋文，文有三別：初告眾許說。
X07n0234_p0791c16║爾時普賢菩薩摩訶薩（至）演說如來所有相海。
X07n0234_p0791c17║所以普賢說者，相海普周故，令行普行獲普相故。
X07n0234_p0791c18║普賢本是會主，前說已窮，此便說故。或前品末經
X07n0234_p0791c19║來未盡，更應別答國土等問。△二、正陳相狀，略舉
X07n0234_p0791c20║九十七相。相相之中，文通有五：一、依處，二、列名，三、
X07n0234_p0791c21║體嚴，四、業用，五、結數。或略不具，至文當知。或加成
X07n0234_p0791c22║益，業用中攝。然名但依體、用以立，是故皆以體、用
X07n0234_p0791c23║釋名。或單從體、用，或雙從二，隨文思之。或名與體、
X07n0234_p0791c24║用義不相似者，即是文略，義則包含。細論一相，各
X07n0234_p0792a01║依一處，則為九十七段，經自標次。今以類例相從，
X07n0234_p0792a02║依十八處，即為十八段。始自於頂，終至於足，斯即
X07n0234_p0792a03║順觀如來相海。今初，依頂。文三：初、約處總標。
X07n0234_p0792a04║佛子！如來頂上有三十二寶莊嚴。
X07n0234_p0792a05║通顯體嚴事實，則云皆摩尼等為莊嚴故，亦顯智
X07n0234_p0792a06║寶圓淨嚴故。一一相中皆有事理二嚴，隨宜解釋。
X07n0234_p0792a07║大人相。
X07n0234_p0792a08║大人之相故。△二、別列名相。三十二相，文各唯四，
X07n0234_p0792a09║以依處一種已總標故。此處獨有三十二相者，理
X07n0234_p0792a10║實應多。為顯圓融，一即一切，故一頂中便具權教
X07n0234_p0792a11║三十二數。若爾，餘何不然？顯頂尊勝。故善生經云：
X07n0234_p0792a12║一切世間福不及如來一毛功德，一切毛功德不
X07n0234_p0792a13║及一好功德，一切好功德不及一相，一切相不及
X07n0234_p0792a14║白毫，白毫不及無見頂相。故知勝也。此約相、好相
X07n0234_p0792a15║對明之。若約人具，有好為勝故。相伏於人，好勝天
X07n0234_p0792a16║故。餘處則說好為微細。△三、正釋文。
X07n0234_p0792a17║其中有大人相，名：光照一切方普放無量大光明網。
X07n0234_p0792a18║第一相中四者：一、列名，名從用立。
X07n0234_p0792a19║一切妙寶，以為莊嚴，寶髮周徧，柔輭密緻。
X07n0234_p0792a20║二體嚴。
X07n0234_p0792a21║一一咸放摩尼寶光（至）悉現佛身色相圓滿。
X07n0234_p0792a22║三，業用。
X07n0234_p0792a23║是為一。
X07n0234_p0792a24║四，結數。下之四節，皆倣此例。
X07n0234_p0792b01║次有大人相，名：佛眼光明雲。
X07n0234_p0792b02║雲義如初會。
X07n0234_p0792b03║以摩尼王種種莊嚴（至）如眉間毫相所放光明。
X07n0234_p0792b04║體嚴，即釋光明義。毫相放光，如現相品說。
X07n0234_p0792b05║其光普照，一切世界。
X07n0234_p0792b06║業用釋佛眼義，佛眼無不照故。餘體嚴業用，並皆
X07n0234_p0792b07║準思。
X07n0234_p0792b08║是為二。次有大人相（至）摩尼王寶以為莊嚴。
X07n0234_p0792b09║摩尼名意，故不同如意。
X07n0234_p0792b10║常放菩薩𦦨燈光明（至）出妙音聲充滿法界。
X07n0234_p0792b11║辯業用。
X07n0234_p0792b12║如是皆從諸佛智慧大功德海之所化現。
X07n0234_p0792b13║因亦業用攝。
X07n0234_p0792b14║是為十一。次有大人相（至）具足莊嚴彌覆法界。
X07n0234_p0792b15║辨業用
X07n0234_p0792b16║自然演說，四菩薩行，其音普徧，諸法界海。
X07n0234_p0792b17║四、菩薩行者，瑜伽菩薩地云：一切菩薩略有四行：
X07n0234_p0792b18║一、波羅蜜行，二、菩提分法行，三、神通行，四、成熟有
X07n0234_p0792b19║情行。
X07n0234_p0792b20║是為十四。次有大人相（至）以為莊嚴具足千輪。
X07n0234_p0792b21║梵本云：具千輻輪。
X07n0234_p0792b22║內外清淨從於往昔（至）諸佛菩薩智慧妙藏。
X07n0234_p0792b23║示身智二光，俱顯智慧。
X07n0234_p0792b24║是為二十一。次有大人相（至）如來淨眼以為莊嚴。
X07n0234_p0792c01║此通十眼，下顯業用。
X07n0234_p0792c02║光照十方，一切世界。
X07n0234_p0792c03║亦通身智二光，淨眼及光，釋前普照。
X07n0234_p0792c04║於中普現，去來今佛，所有一切，莊嚴之具。
X07n0234_p0792c05║是上輪義，即法輪故。
X07n0234_p0792c06║復出妙音演不思議廣大法海，是為二十六。
X07n0234_p0792c07║從二十七至三十一，並略無莊嚴，亦由名中已含
X07n0234_p0792c08║有故。
X07n0234_p0792c09║次有大人相，名：光照佛海雲（至）一切法界莊嚴雲。
X07n0234_p0792c10║下辨體嚴。
X07n0234_p0792c11║最處於中。
X07n0234_p0792c12║此居頂極，特顯別處，故云處中。則知所餘皆繞此
X07n0234_p0792c13║相，略不明取。
X07n0234_p0792c14║漸次隆起。
X07n0234_p0792c15║正顯其相。智論第五云：如來頂有骨髻如拳。觀佛
X07n0234_p0792c16║三昧經云：如合拳。即隆起之相也。
X07n0234_p0792c17║閻浮檀金因陀羅網以為莊嚴（至）是為三十二。
X07n0234_p0792c18║△三、總結為嚴。
X07n0234_p0792c19║佛子！如來頂上有如是三十二種大人相以為嚴好。
X07n0234_p0792c20║△二、眉間唯有一相。自下諸文，並有依處，故文有
X07n0234_p0792c21║五：
X07n0234_p0792c22║佛子！如來眉間有大人相。
X07n0234_p0792c23║依處。
X07n0234_p0792c24║名：徧法界光明雲。
X07n0234_p0793a01║顯名。
X07n0234_p0793a02║摩尼寶華以為莊嚴（至）猶如日月洞徹清淨。
X07n0234_p0793a03║明其體嚴，謂此相若收則右旋，如覆瑠璃之椀；若
X07n0234_p0793a04║展則具十楞，有大光明，嚴唯一寶，光具多色，中表
X07n0234_p0793a05║皆空，即是洞徹。
X07n0234_p0793a06║其光普照十方國土（至）復出妙音宣暢法海。
X07n0234_p0793a07║明其業用復出已下，即是法光，故此光名從用而
X07n0234_p0793a08║立。
X07n0234_p0793a09║是為三十三。
X07n0234_p0793a10║結數△三、眼有一相
X07n0234_p0793a11║如來眼有大人相（至）是為三十四。
X07n0234_p0793a12║△四、鼻有一相
X07n0234_p0793a13║如來鼻有大人相（至）是為三十五。
X07n0234_p0793a14║△五、舌有四相。初一、即舌廣長相。
X07n0234_p0793a15║如來舌有大人相，名：示現音聲影像雲。
X07n0234_p0793a16║上顯名，下體嚴。
X07n0234_p0793a17║眾色妙寶以為莊嚴，宿世善根之所成就。
X07n0234_p0793a18║宿善成者，此舉因嚴偏。此說因者，令譖演一乘故。
X07n0234_p0793a19║其舌廣長，徧覆一切，諸世界海。
X07n0234_p0793a20║即語其體。福德之人，舌長至鼻，權佛至於髮際。餘
X07n0234_p0793a21║大乘中，明現神足，方至梵世，或覆三千。今直語體，
X07n0234_p0793a22║便覆一切，不假神變。次辨業用。
X07n0234_p0793a23║如來若照熈怡微笑（至）徧一切剎住無量劫。
X07n0234_p0793a24║演法之言，釋上音聲。現佛之言，釋上影像。
X07n0234_p0793b01║是為三十六。
X07n0234_p0793b02║△二舌掌之相
X07n0234_p0793b03║如來舌復有大人相（至）猶如眉間所放光明。
X07n0234_p0793b04║掌謂近根，次辨業用。
X07n0234_p0793b05║其光普照一切佛剎，唯塵所成，無有自性。
X07n0234_p0793b06║光照諸剎，令應度者無俟更假。觀破摶聚，自曉佛
X07n0234_p0793b07║剎但合塵成，何性之有？
X07n0234_p0793b08║光中復現無量諸佛（至）是為三十七。
X07n0234_p0793b09║△三、有二相同在舌端，或居左右，或在上下。觀文
X07n0234_p0793b10║業用，但有展卷，二義不同。今依此科，初卷佛海於
X07n0234_p0793b11║舌端。
X07n0234_p0793b12║如來舌端有大人相（至）是為三十八。
X07n0234_p0793b13║△二、展諸佛於法界。
X07n0234_p0793b14║如來舌端復有大人相（至）是為三十九。
X07n0234_p0793b15║△六上齶有一相。
X07n0234_p0793b16║如來口上齶有大人相（至）是為四十。
X07n0234_p0793b17║上齶既有，下亦宜然，或是梵本脫漏故也。△七牙
X07n0234_p0793b18║有四相
X07n0234_p0793b19║如來口右輔下牙有大人相（至）是為四十一。
X07n0234_p0793b20║謂左右上下四大牙故，故佛涅槃四牙不碎。輔者，
X07n0234_p0793b21║頰也。亦有處云煩車骨也。
X07n0234_p0793b22║如來口右輔上牙有大人相，名寶𦦨彌盧藏雲。
X07n0234_p0793b23║名彌盧者，顯妙高故。
X07n0234_p0793b24║摩尼寶藏以為莊嚴（至）於虗空中流布法乳。
X07n0234_p0793c01║四中有法乳等三，同一演法，約資法身，名為法乳。
X07n0234_p0793c02║法燈
X07n0234_p0793c03║照了萬境，故稱為證。
X07n0234_p0793c04║法寶
X07n0234_p0793c05║令其圓淨，故稱為寶。即演三德涅槃之法，亦成三
X07n0234_p0793c06║德涅槃之益也。
X07n0234_p0793c07║教化一切諸菩薩眾，是為四十四。
X07n0234_p0793c08║△八齒有一相。
X07n0234_p0793c09║如來齒有大人相（至）是為四十五。
X07n0234_p0793c10║△九脣有一相。
X07n0234_p0793c11║如來脣有大人相，名：影現一切寶光雲。
X07n0234_p0793c12║上顯名，下體嚴。
X07n0234_p0793c13║放閻浮檀真，金色蓮華色。
X07n0234_p0793c14║以脣色赤好，如日初出紅蓮葉故。
X07n0234_p0793c15║一切寶色，廣大光明。
X07n0234_p0793c16║次辨業用。
X07n0234_p0793c17║照于法界悉令清淨，是為四十六。
X07n0234_p0793c18║上二各應分出上下。△十頸有一相
X07n0234_p0793c19║如來頸有大人相（至）紺蒲成就柔輭細滑。
X07n0234_p0793c20║紺蒲者，形如林檎，紋有三約，如前已辨。
X07n0234_p0793c21║放毗盧遮那清淨光明（至）是為四十七。
X07n0234_p0793c22║△十一、肩有五相
X07n0234_p0793c23║如來右肩有大人相（至）是為五十二。
X07n0234_p0793c24║右二左三，或亦脫也。△十二𮌎有十二相。初一當
X07n0234_p0794a01║中。
X07n0234_p0794a02║如來𮌎臆有大人相，形如卐字，名吉祥海雲。
X07n0234_p0794a03║卐字正翻，應云吉祥。海雲：謂以依形而立名，故先
X07n0234_p0794a04║標形相應，迴[乏-之+(艸-屮)]字安名之下，以屬體攝，無違前後。
X07n0234_p0794a05║摩尼寶華以為莊嚴（至）是為五十三。
X07n0234_p0794a06║△二右有五相
X07n0234_p0794a07║吉祥相右邊有大人相（至）是為五十八。
X07n0234_p0794a08║△三左有五相
X07n0234_p0794a09║吉祥相左邊有大人相（至）是為六十三。
X07n0234_p0794a10║大方廣佛華嚴經疏卷第七十七