X07n0234_p0794a11║
X07n0234_p0794a12║
X07n0234_p0794a13║
X07n0234_p0794a14║大方廣佛華嚴經疏卷第七十八（入第四十八經下半）
X07n0234_p0794a15║清涼山沙門　澄觀　述
X07n0234_p0794a16║晉水沙門　（淨源）　錄疏注經
X07n0234_p0794a17║△第十三、手有十三相，文分為三：初、九真語手相，
X07n0234_p0794a18║二：初五，明右。
X07n0234_p0794a19║如來右手有大人相（至）是為六十八。
X07n0234_p0794a20║△二、後四，明左。
X07n0234_p0794a21║如來左手有大人相（至）及眾妙相以為莊嚴。
X07n0234_p0794a22║因陀羅網以為嚴者，即是網鞔之相互涉入故。
X07n0234_p0794a23║放大光明普照十方（至）是為七十二。
X07n0234_p0794a24║右五左四者，或左脫一，或表右邊恒常用故，而前
X07n0234_p0794b01║肩右二左三，相通正等。△二、有二相在左右指。
X07n0234_p0794b02║如來右手指有大人相（至）是為七十四。
X07n0234_p0794b03║△三、有二相在左右掌。
X07n0234_p0794b04║如來右手掌有大人相（至）是為七十六。
X07n0234_p0794b05║皆有千輪者，謂輪，轂、輻、輞，三事具足，自然成就，不
X07n0234_p0794b06║待人功。△十四、陰藏一相。
X07n0234_p0794b07║如來陰藏。
X07n0234_p0794b08║猶如馬王。
X07n0234_p0794b09║有大人相名普流出佛音聲雲（至）是為七十七。
X07n0234_p0794b10║△十五、坐處二相。
X07n0234_p0794b11║如來右臀有大人相（至）是為七十九。
X07n0234_p0794b12║△十六、體有二相。
X07n0234_p0794b13║如來右䯗有大人相（至）隨順安住以為莊嚴。
X07n0234_p0794b14║隨順安住者，䯗多行動，故須多寶，隨順而嚴。
X07n0234_p0794b15║廣大游行放淨光明（至）是為八十一。
X07n0234_p0794b16║△十七、腨有三相。
X07n0234_p0794b17║如來右邊伊尼延鹿王腨（至）如來寶腨上毛。
X07n0234_p0794b18║腨毛通於二腨，若準晉經，直云毛端，則通全身一
X07n0234_p0794b19║切毛也。義應如晉，則處成十九。
X07n0234_p0794b20║有大人相，名普現法界影像雲（至）是為八十四。
X07n0234_p0794b21║△十八、足有十三相，通分為七：初、足下一相。
X07n0234_p0794b22║如來足下有大人相。
X07n0234_p0794b23║略無左右。而晉經中足趺之後，別有足下十輻輪
X07n0234_p0794b24║相，此必合有，故後品明足下輪相名普照王。今經
X07n0234_p0794c01║中千輪之言，乃在後段，指間收故。或以常明易知，
X07n0234_p0794c02║故此不說，指間有異，故舉之耳。
X07n0234_p0794c03║名一切菩薩海安住雲。
X07n0234_p0794c04║名安住者，以足下安平，一切著地，不容針故。
X07n0234_p0794c05║色如金剛閻浮檀金（至）是為八十五。
X07n0234_p0794c06║△二、足上有二相。
X07n0234_p0794c07║如來右足上有大人相（至）是為八十七。
X07n0234_p0794c08║△三、足指間二相。
X07n0234_p0794c09║如來右足指間有大人相（至）是為八十九。
X07n0234_p0794c10║△四、足跟二相。
X07n0234_p0794c11║如來右足跟有大人相（至）是為九十一。
X07n0234_p0794c12║△五、足趺二相。
X07n0234_p0794c13║如來右足趺有大人相（至）是為九十三。
X07n0234_p0794c14║△六、足四周二相。
X07n0234_p0794c15║如來右足四周有大人相（至）金剛寶以為莊嚴。
X07n0234_p0794c16║因陀羅尼羅者，此云帝青。
X07n0234_p0794c17║放寶光明充滿虗空（至）是為九十五。
X07n0234_p0794c18║△七、足指端二相
X07n0234_p0794c19║如來右足指端有大人相（至）是為九十七。
X07n0234_p0794c20║上來略例九十七相次第名數，譯者安置既不說
X07n0234_p0794c21║盡，豈不盈百？足下闕一脣齶不開，設合此二，六根
X07n0234_p0794c22║皆辨，耳何闕如？若加兩耳及足下一，則圓百數以
X07n0234_p0794c23║顯無盡，豈不妙哉？況此中所列，於三十二尚有未
X07n0234_p0794c24║盡，豈普賢力不及百耶？晉經有遺，但九十四亦無
X07n0234_p0795a01║次第之數，故知九十七數不在生情配屬諸法。△
X07n0234_p0795a02║三、結略顯廣。
X07n0234_p0795a03║佛子！毗盧遮那如來（至）眾寶妙相以為莊嚴。
X07n0234_p0795a04║別說難周故須結略，非略能盡故須顯廣。一華藏
X07n0234_p0795a05║塵相已無邊，況十華藏則無盡無盡，非普眼者安
X07n0234_p0795a06║能覩歟？既三十二相權實不同、互有互無，故不會
X07n0234_p0795a07║釋。
X07n0234_p0795a08║○如來隨好光明功德品第三十五
X07n0234_p0795a09║△初、來意者。前品明相，此品辦好，相好雖殊，俱用
X07n0234_p0795a10║嚴身，以答前身及眼等六兼自在問。好依相有，德
X07n0234_p0795a11║劣於相，故次明之。劣德之用，用成頓益，翻顯大相，
X07n0234_p0795a12║德難思矣。
X07n0234_p0795a13║二、釋名者，如來標人表德，隨好等顯德依人。隨好
X07n0234_p0795a14║是體，隨逐大相，德姿好故。光明是用。功德者，德謂
X07n0234_p0795a15║從好發光，光能益物，顯好之德，故以為名。如來之
X07n0234_p0795a16║隨好等，亦如來有隨好等，通二釋也。
X07n0234_p0795a17║三、宗趣者，明好勝德為宗，令物修敬為趣。
X07n0234_p0795a18║次釋文，二：先、略，二：初、標果好。
X07n0234_p0795a19║爾時，世尊！
X07n0234_p0795a20║佛自說者，有二意故：一、〈僧祇〉因終，此品果極，故茲
X07n0234_p0795a21║二品皆佛自說；二、好用劣相而用難思，恐物不信
X07n0234_p0795a22║故佛自說。
X07n0234_p0795a23║告寶手菩薩言。
X07n0234_p0795a24║告寶手者，亦有二義：一、說手隨好，彼主此門故；二、
X07n0234_p0795b01║令當寶重，起信手故。
X07n0234_p0795b02║佛子！如來、應、正等覺有隨好。
X07n0234_p0795b03║有隨好者，總相舉也，即是足下之好，與後名同故。
X07n0234_p0795b04║名圓滿王。
X07n0234_p0795b05║德用周備，故云圓滿。攝益自在，最勝名王。
X07n0234_p0795b06║此隨好中出大光明（至）阿僧祇光明而為眷屬。
X07n0234_p0795b07║光明熾盛者，如日具德，由此復能攝諸眷屬百萬
X07n0234_p0795b08║等，顯數多也。復云七者，淨七支故，修七覺故，照七
X07n0234_p0795b09║地故。△二、舉因對顯者，為顯勝故。此有數重：一、以
X07n0234_p0795b10║相德深廣，言不能備，是故置之，但隨說好。二、好德
X07n0234_p0795b11║復多，以三十二相既有八十隨好，十蓮華藏之相
X07n0234_p0795b12║好彌多矣，且舉其一。三、一中置勝，但說劣者，故明
X07n0234_p0795b13║足下。四、足下一好復有多光，但說一光。五、果位一
X07n0234_p0795b14║光亦不可說，故寄因顯，因光成益，三重頓圓，況果
X07n0234_p0795b15║一光。如是展轉，況於諸相？況復總說如來諸德？果
X07n0234_p0795b16║海絕言，亦斯義矣。文二：初、光照分齊。
X07n0234_p0795b17║佛子！我為菩薩時（至）照十佛剎微塵數世界。
X07n0234_p0795b18║即前圓滿好中放光，故不別標放光之處，而非前
X07n0234_p0795b19║光好具多故。△二、光所成益，二：初、今離苦淨宿善
X07n0234_p0795b20║益。
X07n0234_p0795b21║彼世界中地獄眾生（至）咸生歡喜踊躍稱慶。
X07n0234_p0795b22║△二、轉報生天得聞法益。
X07n0234_p0795b23║從彼命終生兜率天（至）往昔親近眾善知識。
X07n0234_p0795b24║示宿因心不放逸，顯曾修行於如來所種諸善根，
X07n0234_p0795c01║通見聞等親近知識，必聞普法成金剛種。
X07n0234_p0795c02║毗盧遮那大威神力。
X07n0234_p0795c03║顯其現緣。
X07n0234_p0795c04║於彼命終，來生此天。
X07n0234_p0795c05║結因屬果，文從略故。結屬生天，理實息苦及淨眼
X07n0234_p0795c06║等，皆由於此二種因緣。是知佛光平等而照，不種
X07n0234_p0795c07║善因，無斯勝益。何以一光頓成斯益？無盡功德之
X07n0234_p0795c08║所顯故，純淨法界之所流故。非如權教八十隨好，
X07n0234_p0795c09║但嚴於形，生信而已。此中略無墯獄之因，謂雖修
X07n0234_p0795c10║乘，戒行寬故。△二、廣辨因相。但廣於因，果難說故。
X07n0234_p0795c11║文二：初、廣前段淨宿善益。
X07n0234_p0795c12║佛子！菩薩足下千輻輪（至）常放四十種光明。
X07n0234_p0795c13║摧下惡趣之苦，放於足下千輻輪光。四十光者，表
X07n0234_p0795c14║四十位無不照故。
X07n0234_p0795c15║中有一光，名清淨功德。
X07n0234_p0795c16║置廣說略。
X07n0234_p0795c17║能照億那由他佛剎微塵數世界。
X07n0234_p0795c18║分齊過前。
X07n0234_p0795c19║隨諸眾生種種業行（至）皆悉命終生兜率天。
X07n0234_p0795c20║淨惑成德，故前光受清淨等名，以重況輕，舉阿鼻
X07n0234_p0795c21║耳。△二、廣聞法益，六：初、略標勸誨。
X07n0234_p0795c22║既生天已聞天鼓音（至）入離垢三昧汝當敬禮。
X07n0234_p0795c23║△二、聞已生疑。
X07n0234_p0795c24║爾時諸天子聞天鼓音（至）何因發此微妙之音。
X07n0234_p0796a01║△三、總示所因。
X07n0234_p0796a02║是時，天鼓告諸天子言（至）諸善根力之所成就。
X07n0234_p0796a03║△四、正明勸教，四：初、以己喻佛無我無來。
X07n0234_p0796a04║諸天子！如我說我而不著我（至）亦復如是，非十方來。
X07n0234_p0796a05║文中二段各有喻合，上喻無我，下喻無來。△二、以
X07n0234_p0796a06║他喻己，顯來即無來。
X07n0234_p0796a07║諸天子！譬如汝等昔在地獄（至）亦復如是，非十方來。
X07n0234_p0796a08║文有三喻，並顯可知。然惡業善根是來因緣，因緣
X07n0234_p0796a09║無性，故來即無來，非先有法在十方中從彼來也。
X07n0234_p0796a10║故因緣者即是智慧，智慧之法本非因緣，云何念
X07n0234_p0796a11║言有何因緣？△三、以己況佛難思之境。
X07n0234_p0796a12║諸天子！譬如億那由他佛剎（至）一隨好中放一光明。
X07n0234_p0796a13║舉手隨好者，別舉顯勝。上救下趣故舉足光，今約
X07n0234_p0796a14║現通故說手也。
X07n0234_p0796a15║出現無量自在神力（至）尚不能知，況諸眾生。
X07n0234_p0796a16║△四、正勸往詣，誡不應留，二：初、總誡勸。
X07n0234_p0796a17║諸天子！汝當往詣彼菩薩所（至）勿復貪著五欲樂具。
X07n0234_p0796a18║△二、廣釋，二：初、釋前誡。
X07n0234_p0796a19║著五欲樂，障諸善根。
X07n0234_p0796a20║上法，下喻。
X07n0234_p0796a21║諸天子！譬如劫火燒須彌山，悉令除盡，無餘可得。
X07n0234_p0796a22║後合。
X07n0234_p0796a23║貪欲纏心亦復如是，終不能生念佛之意。
X07n0234_p0796a24║△二、釋前勸，有六：初、順釋。
X07n0234_p0796b01║諸天子！汝等應當知恩報恩。
X07n0234_p0796b02║△二、反釋。
X07n0234_p0796b03║諸天子！其有眾生不知報恩，多遭橫死，生於地獄。
X07n0234_p0796b04║△三、示其恩相。
X07n0234_p0796b05║諸天子！汝等昔在地獄之中，蒙光照身，捨彼生此。
X07n0234_p0796b06║△四、勸往增善。
X07n0234_p0796b07║汝等今者，宜疾迴向，增長善根。
X07n0234_p0796b08║△五、示法令修，謂說二空。
X07n0234_p0796b09║諸天子！如我天鼓，非男、非女（至）種種上妙宮殿、園林。
X07n0234_p0796b10║非男女喻，以顯人空。
X07n0234_p0796b11║如我天鼓不生不滅（至）亦復如是不生不滅。
X07n0234_p0796b12║不生滅喻，以顯法空。△六、勸修成益。
X07n0234_p0796b13║汝等若能於此悟解，應知則入無依印三昧。
X07n0234_p0796b14║既解悟無生，則能所雙絕，儻然靡據，故曰無依。以
X07n0234_p0796b15║斯智印，印定萬法，不收不攝，住心自安，故稱三昧。
X07n0234_p0796b16║△五、依勸詣佛，五：初、獻供不過。
X07n0234_p0796b17║時諸天子聞是音已（至）欲申瞻覲而不得見。
X07n0234_p0796b18║△二、聞其所在。
X07n0234_p0796b19║時有天子作如是言（至）乘栴檀樓閣處摩耶夫人胎。
X07n0234_p0796b20║△三、觀見下生。
X07n0234_p0796b21║時諸天子以天眼觀（至）梵天、欲天承事供養。
X07n0234_p0796b22║△四、發心欲往。
X07n0234_p0796b23║諸天子眾咸作是念（至）十那由他眷屬欲下閻浮提。
X07n0234_p0796b24║△五、教見佛儀，二：先、教識受生，令捨曲見。由前不
X07n0234_p0796c01║遇，後覩下生，不離有無，情存彼此，故示體用，顯無
X07n0234_p0796c02║生、現生。文三：初、法，二：初、誡其曲見。
X07n0234_p0796c03║時，天鼓中出聲告言（至）非此命終而生彼間。
X07n0234_p0796c04║△二、示其正見。
X07n0234_p0796c05║但以神通，隨諸眾生心之所宜，令其得見。
X07n0234_p0796c06║是知佛化所生，非歿生也。△二、喻。
X07n0234_p0796c07║諸天子！如我今者，非眼所見而能出聲。
X07n0234_p0796c08║△三、合。
X07n0234_p0796c09║菩薩摩訶薩入離垢三昧亦復如是，非眼所見。
X07n0234_p0796c10║法身無生，徧而叵見。
X07n0234_p0796c11║而能處處示現受生。
X07n0234_p0796c12║應無不生，即處處皆有。有感此中亦見，何須更下
X07n0234_p0796c13║閻浮。
X07n0234_p0796c14║離分別。
X07n0234_p0796c15║顯應生之德，拂其諸見，以無分別智而生，非謂有
X07n0234_p0796c16║其選生之處。
X07n0234_p0796c17║除憍慢。
X07n0234_p0796c18║雖處王宮，而無憍慢。
X07n0234_p0796c19║無染著。
X07n0234_p0796c20║諸天圍繞，而無染著。△二、教發心誨過，令其得見，
X07n0234_p0796c21║三：先標教誨，次徵問其方，後如法正教。夫欲悔過，
X07n0234_p0796c22║須識逆順二十種心。謂先識十種順生死心以為
X07n0234_p0796c23║所治：一、妄計人我，起於身見。二、內具煩惱，外遇惡
X07n0234_p0796c24║緣，我心隆盛。三、內外既具，滅善心事，不喜他善。四、
X07n0234_p0797a01║縱恣三業，無惡不為。五、事雖不廣，惡心徧布。六、惡
X07n0234_p0797a02║心相續，晝夜不斷。七、覆諱過失，不欲人知。八、虜扈
X07n0234_p0797a03║抵突，不畏惡道。九、無慙無愧，不懼凡聖。十、撥無因
X07n0234_p0797a04║果，作一闡提。次起十種逆生死心，從後翻破：一、明
X07n0234_p0797a05║信因果，二、自愧剋責，三、怖畏惡道，四、不覆瑕疵，五、
X07n0234_p0797a06║斷相續心，六、發菩提心，七、修功補過，八、隨喜他善，
X07n0234_p0797a07║九、念十方佛，十、觀罪性空。今此三段，文皆具有，而
X07n0234_p0797a08║為次不同。向以起心之次第，此以勝劣而言故。今
X07n0234_p0797a09║初，總標教誨。
X07n0234_p0797a10║諸天子！
X07n0234_p0797a11║文有四節，治前六種順生死失。
X07n0234_p0797a12║汝等應發阿耨多羅三藐三菩提心。
X07n0234_p0797a13║發菩提心，為懺所依，以是行本，含攝眾德，故首明
X07n0234_p0797a14║之。翻前第五，惡心徧布，自危危人。今發悲心，徧覆
X07n0234_p0797a15║法界，廣利有情。
X07n0234_p0797a16║淨治其意，住善威儀。
X07n0234_p0797a17║令淨三業，為能懺體。上句是惡止行，下句義通止
X07n0234_p0797a18║作，翻前第六惡心相續，及翻第七覆諱過失。
X07n0234_p0797a19║悔除一切業障、煩惱障、報障、見障。
X07n0234_p0797a20║今懺四障，即所滅之非，謂惑業苦。業報二障，約因
X07n0234_p0797a21║果異。既懺報障，則怖畏惡道，翻前不畏，以諸天子
X07n0234_p0797a22║新從彼來，故不廣明。於煩惱中利鈍分二，邪見斷
X07n0234_p0797a23║善最可畏故，別明見障。又障所知亦見障故，餘如
X07n0234_p0797a24║別說。
X07n0234_p0797b01║以盡法界眾生數等身（至）悔除所有諸障過惡。
X07n0234_p0797b02║運心普徧，令無不盡，由昔起過。既徧諸境，今悔昔
X07n0234_p0797b03║非。普運三業等眾生界，於一一佛及眾生前發露
X07n0234_p0797b04║懺悔。既於人、天、凡、聖之前皆對懺悔，則是第二、自
X07n0234_p0797b05║愧剋責，翻無慚愧。由意徧運，令身、口徧。頭即頂禮，
X07n0234_p0797b06║兼身為總，五輪著地。此言徧者，為以何徧？故經云：
X07n0234_p0797b07║「善三業徧。」此則第四、修功補過，翻前縱恣身等三
X07n0234_p0797b08║業。△二、徵問其方。
X07n0234_p0797b09║時諸天子聞是語已（至）云何悔除一切過惡。
X07n0234_p0797b10║上經猶略，餘義未盡，故次徵之。△三、如法正教。正
X07n0234_p0797b11║教觀罪性空，兼顯妄計我人，撥無因果，外遇惡緣。
X07n0234_p0797b12║而文分二：初、明發聲之因。
X07n0234_p0797b13║爾時，天鼓以菩薩三昧善根力故，發聲告言。
X07n0234_p0797b14║△二、正說教誨，五：今初、別觀業空。
X07n0234_p0797b15║諸天子！菩薩知諸業（至）而共積集止住於心。
X07n0234_p0797b16║業為報因，三障首故，非先有體。從十方來，正顯空
X07n0234_p0797b17║義。
X07n0234_p0797b18║但從顛倒生，無有住處。
X07n0234_p0797b19║釋空所以。由業障海從妄想生，故無自性。
X07n0234_p0797b20║菩薩如是決定明見，無有疑惑。
X07n0234_p0797b21║今此空慧與心相應決定無疑，能如是知即名菩
X07n0234_p0797b22║薩。△二、總觀四障，文有喻、合，以喻俗有，約真即無。
X07n0234_p0797b23║文二：初、喻。
X07n0234_p0797b24║諸天子！如我天鼓說業說報。
X07n0234_p0797c01║舉所治，謂業、報二障。
X07n0234_p0797c02║說行說戒，說喜說安，說諸三昧。
X07n0234_p0797c03║即是能治，行善止惡，喜他安他。△二、合。
X07n0234_p0797c04║諸佛菩薩亦復如是，說我、說我所。
X07n0234_p0797c05║即是見障。
X07n0234_p0797c06║說眾生，說貪、恚、癡。
X07n0234_p0797c07║即煩惱障。
X07n0234_p0797c08║種種諸業。
X07n0234_p0797c09║上明隨俗說有，下辨勝義實無。
X07n0234_p0797c10║而實無我無有我所（至）十方推求悉不可得。
X07n0234_p0797c11║有無二文，三障影略，既無我所，翻破第一忘計我
X07n0234_p0797c12║人。△三、別破見惑。見惑深險，故廣破之。文有三喻。
X07n0234_p0797c13║初、鼓無生滅，隨所聞喻。
X07n0234_p0797c14║諸天子！譬如我聲不生不滅（至）隨有修集則受其報。
X07n0234_p0797c15║喻業雖無生，隨修感報。向觀業空，為遣執有；若謂
X07n0234_p0797c16║為空，諸佛不化。故今顯非是斷無，翻破第十、撥無
X07n0234_p0797c17║因果。△二、聲無去來喻。
X07n0234_p0797c18║諸天子！如我天鼓所出音聲（至）若來若去皆不可得。
X07n0234_p0797c19║喻歸中道，上喻、下合。
X07n0234_p0797c20║諸天子！若有去、來，則有斷、常。
X07n0234_p0797c21║定有則常，定無則斷，俱亦是二，是故雙破去來二
X07n0234_p0797c22║見，顯離斷常。
X07n0234_p0797c23║一切諸佛終不演說有斷常法，除為方便成熟眾生。
X07n0234_p0797c24║若有可來，即墯於常；去而不來，即墯於斷。故雖空
X07n0234_p0798a01║不斷，雖有不常。△三、鼓聲隨心喻。
X07n0234_p0798a02║諸天子！譬如我聲（至）隨眾生心悉令得見。
X07n0234_p0798a03║喻佛由心見，遣其心外定執懺主，令其真念十方
X07n0234_p0798a04║諸佛，翻破外遇惡緣。△四、對業觀報，二：初、鏡像體
X07n0234_p0798a05║虗喻。
X07n0234_p0798a06║諸天子！如有頗棃鏡（至）諸業果報無來去處。
X07n0234_p0798a07║喻雖有而無，謂其鏡像，依鏡而現，像非去來，報從
X07n0234_p0798a08║業生，何有來去？△二、幻師惑眼喻。
X07n0234_p0798a09║諸天子！譬如幻師幻惑人眼，當知諸業亦復如是。
X07n0234_p0798a10║喻業招報，雖無而有。又業亦如幻，又幻非有，無即
X07n0234_p0798a11║中道矣。△五、總結懺益。
X07n0234_p0798a12║若如是知是真實懺悔，一切罪惡悉得清淨。
X07n0234_p0798a13║△六、見聞獲益，二：初、明餘眾益。
X07n0234_p0798a14║說此法時百千億那由他（至）發於無上菩提之意。
X07n0234_p0798a15║以三昧力，聲普聞故。△二、當機得益，二：初一、重益，
X07n0234_p0798a16║亦二：今初，得法益。
X07n0234_p0798a17║爾時諸天子聞說普賢（至）獲諸力莊嚴三昧故。
X07n0234_p0798a18║皆有故字，義似牒前為因，則見佛為益。前來未有
X07n0234_p0798a19║得十地處，為何所牒？是以晉經皆無故字，應言聞
X07n0234_p0798a20║說普賢廣大迴向故，便得十地。獲諸力莊嚴三昧，
X07n0234_p0798a21║上句得位，下句成行，分得十力為莊嚴故。△二、見
X07n0234_p0798a22║佛益，三：初、明見因。
X07n0234_p0798a23║以眾生數等清淨三業，悔除一切諸重障故。
X07n0234_p0798a24║△二、正明見佛。
X07n0234_p0798b01║即見百千億那由他佛剎（至）離垢三昧少分之力。
X07n0234_p0798b02║△三、敬心興供。
X07n0234_p0798b03║爾時彼諸天，子以上眾華。
X07n0234_p0798b04║言以上者，上來持華詣菩薩所，獻供不遇猶未散
X07n0234_p0798b05║故。
X07n0234_p0798b06║復於身上一一毛孔，化作眾生數等眾妙華雲。
X07n0234_p0798b07║毛孔出華者，已得地位故，華在最初故略舉之。上
X07n0234_p0798b08║所持中有香蓋等，故下諸文見香見蓋並皆成益。
X07n0234_p0798b09║供養毗盧遮那如來，持以散佛，一切皆於佛身上住。
X07n0234_p0798b10║△二、展轉獲益，二：一、聞香益，二、見蓋益。並是從前
X07n0234_p0798b11║獻供不過文中所來。前中有三：初、法。
X07n0234_p0798b12║其諸香雲普雨無量佛剎（至）身蒙香者其身安樂。
X07n0234_p0798b13║由脫障故，得解脫樂。△二、喻。
X07n0234_p0798b14║譬如比丘入第四禪，一切業障皆得消滅。
X07n0234_p0798b15║喻四禪無八災患。△三、合由滅障故得淨善根，是
X07n0234_p0798b16║為益相。文二：初、顯所滅。
X07n0234_p0798b17║若有聞者彼諸眾生（至）等分行者二萬一千。
X07n0234_p0798b18║即是八萬四千煩惱。古有二釋。一云：煩惱根本有
X07n0234_p0798b19║十，然一惑力復各有十，即為一百，應分九品。今但
X07n0234_p0798b20║上品重故開三，中下輕故各為一品，則成五品。每
X07n0234_p0798b21║品一百，則成五百。復於自他內外境起，謂自五塵
X07n0234_p0798b22║名之為內，以他五塵名之為外，一一塵上各有五
X07n0234_p0798b23║百，即為五千。別迷四諦，則成二萬，并本一千。通前
X07n0234_p0798b24║都有二萬一千，却配三毒及等分成，則八萬四千
X07n0234_p0798c01║煩惱，經文自具。二者、有云：十惡為本，展轉相成，一
X07n0234_p0798c02║一各十，故成一百。亦約迷於自他五塵，則為一千。
X07n0234_p0798c03║正迷十諦，十諦則是四諦、三諦、二諦，一諦則成一
X07n0234_p0798c04║萬。或迷說成諦等十諦，或迷十善，故成一萬。然迷
X07n0234_p0798c05║十諦，空有不同，分成二萬。或迷十善，真俗二諦亦
X07n0234_p0798c06║分二萬，并本一千。餘如經辨。二皆有理，任情去取，
X07n0234_p0798c07║更有異釋，如《賢劫經》等，非今經意。△二、明其能滅。
X07n0234_p0798c08║了知如是，悉是虗忘。
X07n0234_p0798c09║謂了惑本虗，居然不生。故晉經云：「此諸煩惱，皆悉
X07n0234_p0798c10║除滅。」
X07n0234_p0798c11║如是知已，成就香幢雲自在光明清淨善根。
X07n0234_p0798c12║由滅惑故清淨，惑亡智顯，自在光明，善根成就。香
X07n0234_p0798c13║幢，即是九地所有舌根，至下當明。△二、見蓋益。文
X07n0234_p0798c14║二：今初，正明得益。
X07n0234_p0798c15║若有眾生見其蓋者（至）金網轉輪王一恒河沙善根。
X07n0234_p0798c16║準晉經云：「種一恒河沙轉輪聖王所植善根，所謂
X07n0234_p0798c17║白淨寶網輪王等」，是知則有多箇輪王，非一輪王
X07n0234_p0798c18║之多善也。梵本亦然。而言清淨金網者，準《瓔珞》上
X07n0234_p0798c19║卷，金輪位在十迴向中，初地已上皆是瑠璃輪，而
X07n0234_p0798c20║增寶數以為其別。是知舊譯為寶網者，勝金網也。
X07n0234_p0798c21║故彼經云：歡喜地百寶瓔珞七寶相輪，為四天王
X07n0234_p0798c22║乃至一萬福子以為眷屬，見百法身游百佛剎，寶
X07n0234_p0798c23║數一一增至七地，以十三寶以為相輪，八地但云
X07n0234_p0798c24║大寶相輪，九地中云以白雲寶而為相輪，十地中
X07n0234_p0799a01║云百萬神通寶光瓔珞無畏珠寶而為相輪。若順
X07n0234_p0799a02║晉經白淨之言，則是九地則同前文，有香幢雲自
X07n0234_p0799a03║在光明。若然，彼白淨寶但是所等，則金網無失。若
X07n0234_p0799a04║取十地為清淨金網，正當十地以無畏珠為清淨
X07n0234_p0799a05║義。又攝化分齊與第十地攝報果同，證為十地其
X07n0234_p0799a06║義明矣。故下此王放光，遇者亦登十地。一恒沙者，
X07n0234_p0799a07║謂從九地已還乃至十住銅輪，以此十地所化分
X07n0234_p0799a08║齊，此前諸位如？河沙矣。故晉經云「寶網輪王等」，等
X07n0234_p0799a09║取前也。△二、攝化轉益，二：初、得位益，三：初、法。
X07n0234_p0799a10║佛子！菩薩住此轉輪王位（至）塵數世界中教化眾生。
X07n0234_p0799a11║直明菩薩攝化分齊，已如前釋。△二、喻。
X07n0234_p0799a12║佛子！譬如明鏡世界（至）未曾一念而有間斷。
X07n0234_p0799a13║喻上法中教化眾生。
X07n0234_p0799a14║若有眾生，聞其佛名，必得往生，彼佛國土。
X07n0234_p0799a15║喻下，合中遇斯光明，獲十地位。△三、合。
X07n0234_p0799a16║菩薩安住清淨金網轉輪王位亦復如是。
X07n0234_p0799a17║初句總合。
X07n0234_p0799a18║若有暫得，遇其光明。
X07n0234_p0799a19║準晉經中「亦復如是」下，欠「放漫陀羅自在光明」之
X07n0234_p0799a20║言。今經影在後喻合中，若便直云得遇斯光，前文
X07n0234_p0799a21║未有放光之處，為何遇耶？
X07n0234_p0799a22║必獲菩薩第十地位。
X07n0234_p0799a23║得十地者，此品之中總有三重，皆得十地，名展轉
X07n0234_p0799a24║益：一、諸天子聞鼓說法，證得十地；二、此天子毛孔
X07n0234_p0799b01║出華，并前香蓋，見者證得輪王之位，即是十地；三、
X07n0234_p0799b02║輪王放光，眾生遇者，復得十地。此三所證，位皆齊
X07n0234_p0799b03║等，同時頓成。約人各有塵數多類，總是菩薩一隨
X07n0234_p0799b04║好中一光之力，餘光好等，彌更難說。
X07n0234_p0799b05║以先修行善根力故。
X07n0234_p0799b06║即顯前來頓益之因，因聞普法，修普善故。△二、成
X07n0234_p0799b07║德益。二：初、喻。
X07n0234_p0799b08║佛子！如得初禪雖未命終，（至）得諸禪者悉亦如是。
X07n0234_p0799b09║意云：欲界修得色界中定，以欲界眼見色界境，喻
X07n0234_p0799b10║於菩薩頓證十地，未轉凡身見十地境，以法力故。
X07n0234_p0799b11║是以三祇而一念可屆者，明一攝一切故；塵劫不
X07n0234_p0799b12║窮於一位者，明一切攝一故。如是遲速皆悉自在，
X07n0234_p0799b13║是此圓教，非餘宗也。△二、合，二：初、正明得益。
X07n0234_p0799b14║菩薩摩訶薩住清淨金網（至）皆得菩薩第十地位。
X07n0234_p0799b15║猶是牒前合中經文，謂以德依地成，所以重牒。不
X07n0234_p0799b16║然，則成兩度放光，各得十地。
X07n0234_p0799b17║成就無量智慧光明（至）成就如是清淨肉眼。
X07n0234_p0799b18║謂上諸德及與十眼，皆依凡身肉眼而成，故就結
X07n0234_p0799b19║之。△二、顯境分齊，即顯肉眼境界廣大。肉眼尚爾，
X07n0234_p0799b20║餘眼玄妙，不可說也。文三：初、假設譬喻以顯境多，
X07n0234_p0799b21║三：初、一重境界廣大。
X07n0234_p0799b22║佛子！假使有人以億那由他（至）悉以集成一佛國土。
X07n0234_p0799b23║△二、問答顯廣，令信成益。
X07n0234_p0799b24║寶手！於汝意云何（至）當獲如來無上智慧。
X07n0234_p0799c01║△三、復積前數，重顯廣大。
X07n0234_p0799c02║寶手！設復有人以千億佛剎（至）展轉乃至經八十反。
X07n0234_p0799c03║△二、正明能見。
X07n0234_p0799c04║如是一切廣大佛土（至）於一念中悉能明見。
X07n0234_p0799c05║見前廣剎之塵，肉眼能見，已是超勝，況一念耶？
X07n0234_p0799c06║亦見百億，廣大佛剎，微塵數佛。
X07n0234_p0799c07║明見多佛。
X07n0234_p0799c08║如頗棃清淨光明照十佛剎微塵數世界。
X07n0234_p0799c09║明見佛之相，無心分別，無來去故。△三、結德有歸。
X07n0234_p0799c10║寶手！如是皆是清淨金網（至）福德善根之所成就。
X07n0234_p0799c11║歸於輪王。此品之末，經來未盡。
X07n0234_p0799c12║
X07n0234_p0799c13║大方廣佛華嚴經疏卷第七十八