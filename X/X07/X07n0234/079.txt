X07n0234_p0799c14║
X07n0234_p0799c15║
X07n0234_p0799c16║
X07n0234_p0799c17║大方廣佛華嚴經疏卷第七十九（入第四十九經）
X07n0234_p0799c18║清涼山沙門　澄觀　述
X07n0234_p0799c19║晉水沙門　（淨源）　錄疏注經
X07n0234_p0799c20║○普賢行品第三十六
X07n0234_p0799c21║△初、來意者，先通後別。通謂二品明出現因果，故
X07n0234_p0799c22║次來也。亦名平等因果，謂會前差別之因，成此普
X07n0234_p0799c23║賢之圓因；會前差別之果，成於性起出現之果。又
X07n0234_p0799c24║前約修生，此約修顯。若爾，何以更無別問？復何以
X07n0234_p0800a01║前品差別果終而無瑞證，平等因竟便有瑞耶？即
X07n0234_p0800a02║以此義，顯是會前。若更別問，便有隔絕。欲會前故，
X07n0234_p0800a03║不以瑞隔。普法希奇，因果各瑞。又前應有瑞證，經
X07n0234_p0800a04║來未盡，所以無也。別謂此品先因後果，義次第故。
X07n0234_p0800a05║亦遠答前第二會初所行問故，及不思議品念請
X07n0234_p0800a06║種性本顧問故。前雖已答，下二深妙，故重明之。亦
X07n0234_p0800a07║猶相海及與隨好，妙中之妙，古德別為一段因果。
X07n0234_p0800a08║二、釋名者，初則通顯二品義名。依性起修，依性起
X07n0234_p0800a09║用，差別相盡，因果體均，故云平等因果。又因是果
X07n0234_p0800a10║因，量周法界；果是果果，境界如空。因果二俱，盡未
X07n0234_p0800a11║來際，利樂含識，故名出現。別則品名普賢，即標人
X07n0234_p0800a12║顯法，明此行法非次第法。行者，顯法非人，品中正
X07n0234_p0800a13║明所行之法非說人體。德周法界為普，至順調善
X07n0234_p0800a14║曰賢，依性造修曰行。然普賢行，諸經文中多有其
X07n0234_p0800a15║名，品中雖廣，今但略顯，束為十義以表無盡：一、所
X07n0234_p0800a16║求普，謂要求證一切如來平等所證；二、所化普，一
X07n0234_p0800a17║毛端處有多眾生皆化盡故；三、所斷普，無有一惑
X07n0234_p0800a18║而不斷故；四、所行事行普，無有一行而不行故；五、
X07n0234_p0800a19║所行理行普，即上事行皆徹理源，性具足故；六、無
X07n0234_p0800a20║礙行普，上之二法互交徹故；七、融通行普，隨一一
X07n0234_p0800a21║行融攝無盡；八、所起用普，用無不能，無不周故；九、
X07n0234_p0800a22║所行處普，上之八門徧帝網剎而修行故；十、所行
X07n0234_p0800a23║時普，窮三際時念劫圓融，無竟期故。上之十行參
X07n0234_p0800a24║而不雜，涉入重重，是故善財秖入普賢一毛孔中，
X07n0234_p0800b01║所得法門過諸善友不可說倍。又上十行通收為
X07n0234_p0800b02║二：若約位後普賢說者，則是得果不捨於因，徹窮
X07n0234_p0800b03║來際為普賢行，以人彰法，則普賢之行；若約位前
X07n0234_p0800b04║位中普賢，則是以德成人，但修普行，即曰普賢，亦
X07n0234_p0800b05║普賢即行，但從行名；若獨約於位後普賢，則普賢
X07n0234_p0800b06║之行無施下位。廣釋普賢，如初會辨。
X07n0234_p0800b07║三、宗趣者，亦先通、後別。通以二品明其平等，因果
X07n0234_p0800b08║為宗，會前差別以為其趣；別以此品明其平等，圓
X07n0234_p0800b09║因為宗，成平等果無二為趣。
X07n0234_p0800b10║釋文中二：此品辨因，後品明果。前中二：先長行，後
X07n0234_p0800b11║偈頌。前中文二：先正說二：先明說因二：初標前略
X07n0234_p0800b12║說。
X07n0234_p0800b13║爾時，普賢菩薩摩訶薩復告諸菩薩大眾言：
X07n0234_p0800b14║普賢說者，以人表法。
X07n0234_p0800b15║佛子如向所演（至）略說如來少分境界。
X07n0234_p0800b16║言如向者，一、近指向前隨好一品，為於障重地獄
X07n0234_p0800b17║眾生略說隨好，少分力用廣說難思。二、通指前所
X07n0234_p0800b18║說之果為少分境，果海絕言故。三、遠通前差別因
X07n0234_p0800b19║果，前文雖有圓融之義，以隨方便五位漸次因果
X07n0234_p0800b20║殊分，逐機就病未盡法源，故名少分，則顯向下平
X07n0234_p0800b21║等因果逐法性說，因果圓融名廣大說。△二、徵釋
X07n0234_p0800b22║所由二：初、徵。
X07n0234_p0800b23║何以故？
X07n0234_p0800b24║徵意云何？以前文名略說耶？△二、釋。
X07n0234_p0800c01║諸佛世尊，為諸眾生。
X07n0234_p0800c02║釋文二意：一者成止，諸佛世尊所以出世者，以諸
X07n0234_p0800c03║眾生有無明等十種過惡，未宜廣說，是故先明差
X07n0234_p0800c04║別因等。二者生後，謂諸眾生既過滋多障累無盡，
X07n0234_p0800c05║則一治一切治、一現一切現，眾生無盡因果亦窮
X07n0234_p0800c06║未來際故。前之所隨由未盡故，次明十過。
X07n0234_p0800c07║無智。
X07n0234_p0800c08║一，無明。
X07n0234_p0800c09║作惡。
X07n0234_p0800c10║二作惡行，晉經名諸纏，則亦是惑，此二為總。次六
X07n0234_p0800c11║皆無明。
X07n0234_p0800c12║計我我所。
X07n0234_p0800c13║三可知。
X07n0234_p0800c14║執著於身。
X07n0234_p0800c15║四著身見，故六地云：世間受身，皆由著我。
X07n0234_p0800c16║顛倒疑惑。
X07n0234_p0800c17║五，三倒、四倒等不能決斷。
X07n0234_p0800c18║邪見。
X07n0234_p0800c19║六，乖僻正理。
X07n0234_p0800c20║分別。
X07n0234_p0800c21║七，徧計分別。
X07n0234_p0800c22║與諸結縛，恒共相應。
X07n0234_p0800c23║八，結縛恒隨。
X07n0234_p0800c24║隨生死流。
X07n0234_p0801a01║九、義通業苦，即因果流。
X07n0234_p0801a02║遠如來道：
X07n0234_p0801a03║十、行邪徑故。此句結成諸句過失。
X07n0234_p0801a04║故出興于世。
X07n0234_p0801a05║結縛等名，如常所辨。△二、正陳今義普賢之行。文
X07n0234_p0801a06║二：初、明所治廣多。既一惑成百萬障，則一障一切
X07n0234_p0801a07║障義，則惑惑皆然。今從重說。文三：初、總標。
X07n0234_p0801a08║佛子！我不見一法為大過失（至）於他菩薩起瞋心者。
X07n0234_p0801a09║標瞋毒最重。除瞋之外，更徧推求，無有一惡如瞋
X07n0234_p0801a10║之重。故晉經云：起一瞋心，一切惡中無過此惡。決
X07n0234_p0801a11║定毗尼經中亦云：菩薩寧起百千貪心，不起一瞋，
X07n0234_p0801a12║以能違害菩薩大悲，莫過此故。菩薩善戒亦同此
X07n0234_p0801a13║說。於他菩薩起瞋心者，若於菩薩起其瞋，其過尤
X07n0234_p0801a14║重，以令菩薩廢大行故。是以大般若中，諸天魔王
X07n0234_p0801a15║見諸菩薩互相是非，過常大喜。△二、徵釋二：初、徵。
X07n0234_p0801a16║何以故？
X07n0234_p0801a17║△二、釋二：初、總顯。
X07n0234_p0801a18║佛子！若諸菩薩於餘菩薩（至）即成就百萬障門故。
X07n0234_p0801a19║△二、徵列名相
X07n0234_p0801a20║何等為百萬障？
X07n0234_p0801a21║標雖百萬，略列百門，古人寄位，分為五段。
X07n0234_p0801a22║所謂：不見菩提障、不聞正法障（至）惡羅剎中障。
X07n0234_p0801a23║障十信行。
X07n0234_p0801a24║不樂佛法障（至）不喜見聞佛自在神通障。
X07n0234_p0801b01║障十住行。
X07n0234_p0801b02║不得菩薩諸根障（至）不護持菩薩諸行障。
X07n0234_p0801b03║障十行之行。
X07n0234_p0801b04║樂誹謗一切智語障（至）不決定發菩薩弘誓障。
X07n0234_p0801b05║障十向行，此下障十地行。
X07n0234_p0801b06║不樂與菩薩同住障（至）不聞無礙法故口如啞羊障。
X07n0234_p0801b07║啞羊者，此是耳根障，以生邊地不聞法處故口無
X07n0234_p0801b08║所說。舌根之障次下自明。
X07n0234_p0801b09║不具相好故。鼻根破壞障（至）三世諸佛菩薩種性障。
X07n0234_p0801b10║昔人結云：菩薩萬行，不過此五，起一嗔心，一切頓
X07n0234_p0801b11║障。作此釋者，非不有理，如賊心求法，豈獨障於十
X07n0234_p0801b12║地行耶？是知通障一切善法，信尚不起，況後位耶？
X07n0234_p0801b13║又所障法界，如帝網重重，能障同所，亦皆無覆，故
X07n0234_p0801b14║知百萬猶是略明。△三、結成。
X07n0234_p0801b15║佛子！若菩薩於諸菩薩（至）於餘菩薩起瞋心者。
X07n0234_p0801b16║△二、能治深妙二：初、正顯。文中別有六位，位各十
X07n0234_p0801b17║行。初一始修，後五成益，故後五段展轉依初。是為
X07n0234_p0801b18║初即攝後，一治一切治也。說有前後，得即一持。今
X07n0234_p0801b19║初，分二：初、標舉勸修。
X07n0234_p0801b20║是故諸菩薩摩訶薩（至）應勤修十種法。
X07n0234_p0801b21║△二、徵數列結。
X07n0234_p0801b22║何等為十？
X07n0234_p0801b23║於中十法攝為五對，辨五種修：初二、約人明謙敬
X07n0234_p0801b24║修。
X07n0234_p0801c01║所謂：心不棄捨一切眾生，於諸菩薩生如來想。
X07n0234_p0801c02║敬上愛下故。次二、約法明真正修。
X07n0234_p0801c03║永不誹謗一切佛法。知諸國土無有窮盡。
X07n0234_p0801c04║順教知事故。次二、約心行明廣大修。
X07n0234_p0801c05║於菩薩行深生信樂，不捨平等虗空法界菩提之心。
X07n0234_p0801c06║愛樂大行，堅大心故。次二約智，明增勝修。
X07n0234_p0801c07║觀察菩提，入如來力，精勤修習，無礙辨才。
X07n0234_p0801c08║內入果智，外起勝辨，故後二約悲願明長時修。
X07n0234_p0801c09║教化眾生，無有疲厭；住一切世界，心無所著。
X07n0234_p0801c10║眾生無盡，悲化不疲；世界無邊，願住不著。
X07n0234_p0801c11║是為十。
X07n0234_p0801c12║△第二十種清淨二：初、躡前起後。
X07n0234_p0801c13║佛子！菩薩摩訶薩（至）則能具足十種清淨。
X07n0234_p0801c14║依於前來正修行時成離染故。△二、徵數列名。
X07n0234_p0801c15║何等為十？
X07n0234_p0801c16║次第從前十句而成。
X07n0234_p0801c17║所謂通達甚深法清淨。
X07n0234_p0801c18║一、由不捨諸眾生故，達深法淨。以諸眾生皆有佛
X07n0234_p0801c19║性，即妄而真，為深法故。
X07n0234_p0801c20║親近善知識清淨。
X07n0234_p0801c21║二、由敬上故能近善
X07n0234_p0801c22║護持諸佛法清淨。
X07n0234_p0801c23║三、由不謗故能護法。
X07n0234_p0801c24║了達虗空界清淨。
X07n0234_p0802a01║四、由知無盡故了如空。
X07n0234_p0802a02║深入法界清淨。
X07n0234_p0802a03║五、由菩薩行不離法界，故能深入。
X07n0234_p0802a04║觀察無邊心清淨。
X07n0234_p0802a05║六、知菩薩心等虗空故，觀察無邊。
X07n0234_p0802a06║與一切菩薩，同善根清淨。
X07n0234_p0802a07║七、觀察菩薩皆同此觀，能入佛力，故名為根。
X07n0234_p0802a08║不著諸劫清淨。
X07n0234_p0802a09║八精修不懈，故不著劫數。
X07n0234_p0802a10║觀察三世清淨。
X07n0234_p0802a11║九、由化無厭故，觀三世一切眾生化未化等。
X07n0234_p0802a12║修行一切諸佛法清淨。
X07n0234_p0802a13║十、由住世界，是故能修一切佛法。
X07n0234_p0802a14║是為十。
X07n0234_p0802a15║△第三十種、廣大智二：初、躡前起後。
X07n0234_p0802a16║佛子！菩薩摩訶薩住此十法已，則具足十種廣大智。
X07n0234_p0802a17║垢染既拂，本智自明，稱性相知，故云廣大。△二、徵
X07n0234_p0802a18║數列名。
X07n0234_p0802a19║何等為十？所謂：知一切眾生心行智（至）是為十。
X07n0234_p0802a20║亦從前十及與次十而成於此，然有開合，恐煩不
X07n0234_p0802a21║配，說者隨宜。△第四十種普入二：初、躡前起後。
X07n0234_p0802a22║佛子！菩薩摩訶薩住此十智已，則得入十種普入。
X07n0234_p0802a23║事隨理融，本來即入，智了法爾，無境不通，故能身
X07n0234_p0802a24║心皆得相入。亦從前三生於此十，可以意得。△二、
X07n0234_p0802b01║徵數列名。
X07n0234_p0802b02║何等為十？所謂：一切世界入一毛（至）非根入一切根。
X07n0234_p0802b03║非根者，境識及理皆非根也。
X07n0234_p0802b04║一切想入一想（至）一世入一切三世。是為十。
X07n0234_p0802b05║△第五、十種勝妙心二：初、躡前起後。
X07n0234_p0802b06║佛子！菩薩摩訶薩如是觀察已，則住十種勝妙心。
X07n0234_p0802b07║由前如法本性圓融，則令事理二但無礙，應機成
X07n0234_p0802b08║益，名勝妙心。從前四生，亦可意得。△二、徵數列名。
X07n0234_p0802b09║何等為十？所謂：住一切世界語言（至）是為十。
X07n0234_p0802b10║△第六十種善巧二：初、躡前起後。
X07n0234_p0802b11║佛子！菩薩摩訶薩住此十種（至）十種佛法善巧智。
X07n0234_p0802b12║由上理事無礙故，今則權實皆能決斷，名善巧智。
X07n0234_p0802b13║△二、徵數列名。
X07n0234_p0802b14║何等為十？
X07n0234_p0802b15║有十一句，後二合一，餘皆如次，從前十成。
X07n0234_p0802b16║所謂了達甚深佛法善巧智。
X07n0234_p0802b17║一、即言亡言，名為甚深。
X07n0234_p0802b18║出生廣大佛法善巧智。
X07n0234_p0802b19║二無依故，故出生廣大。
X07n0234_p0802b20║宣說種種佛法善巧智。
X07n0234_p0802b21║三如依空，生於色故，能說種種。
X07n0234_p0802b22║證入平等佛法善巧智。
X07n0234_p0802b23║四、住無二邊，故證平等。
X07n0234_p0802b24║明了差別佛法善巧智。
X07n0234_p0802c01║五、由了種智甚深祕密故了差別。
X07n0234_p0802c02║悟解無差別，佛法善巧智。
X07n0234_p0802c03║六無差別，二文全同。
X07n0234_p0802c04║深入莊嚴佛法善巧智。
X07n0234_p0802c05║七、若無疑惑，則是佛法之所莊嚴。
X07n0234_p0802c06║一、方便入佛法善巧智。
X07n0234_p0802c07║八、以平等心成一方便。
X07n0234_p0802c08║無量方便入，佛法善巧智。
X07n0234_p0802c09║九、三世之法，約差別門，所以名為無量方便。
X07n0234_p0802c10║知無邊佛法無差別（至）於一切佛法不退轉善巧知。
X07n0234_p0802c11║十、由住佛力，所以得知佛法無邊自力不退。
X07n0234_p0802c12║是為十。
X07n0234_p0802c13║從前十展轉既爾，從前四段義亦應然。如是展轉
X07n0234_p0802c14║不離始修，故隨一法具一切矣。△二、結勸。
X07n0234_p0802c15║佛子！菩薩摩訶薩聞此法已（至）悉與三世諸佛法等。
X07n0234_p0802c16║一行能具一切行故，疾得菩提。△大文第二、證成
X07n0234_p0802c17║文二：初、現瑞證二：初、此界。
X07n0234_p0802c18║爾時佛神力故法如是故（至）雨不可說神力說法雲。
X07n0234_p0802c19║△二、結通十方。
X07n0234_p0802c20║如此世界，四天下（至）十方一切諸世界中悉亦如是。
X07n0234_p0802c21║△二、諸菩薩證，亦二：初、此土。
X07n0234_p0802c22║爾時佛神力故法如是故（至）最大誓願授記深法。
X07n0234_p0802c23║授記深法者，少用功力，疾得菩提。
X07n0234_p0802c24║佛子！我等一切同名：普賢。
X07n0234_p0803a01║同名普賢者，皆有此行故。
X07n0234_p0803a02║各從普勝世界。
X07n0234_p0803a03║依此普法最為勝故。
X07n0234_p0803a04║普幢自在如來所。
X07n0234_p0803a05║此行成果，高出無礙故。
X07n0234_p0803a06║來詣此土悉以佛神力故（至）來此道場為汝作證。
X07n0234_p0803a07║△二、結通。
X07n0234_p0803a08║如此道場，我等十佛剎（至）一切諸世界中悉亦如是。
X07n0234_p0803a09║△二、以偈重顯二：先、敘述二：初、說偈儀。
X07n0234_p0803a10║爾時普賢菩薩摩訶薩（至）觀察十方洎乎法界。
X07n0234_p0803a11║△二、說偈意。
X07n0234_p0803a12║欲開示菩薩行（至）令其開悟而說頌言。
X07n0234_p0803a13║此有十意，偈中並具。△二、正頌有百二十一頌，大
X07n0234_p0803a14║分為二：初、二十四頌顯說分齊，餘皆正辨普賢行
X07n0234_p0803a15║相。此是伽陀與前長行綺互共顯普賢之行。前是
X07n0234_p0803a16║略明十法展轉相生，此則廣顯諸門略無展轉。又
X07n0234_p0803a17║前多顯體，此多辨用。前中又二：初、一頌誡聽許說。
X07n0234_p0803a18║汝等應歡喜，捨離於諸蓋，一心恭敬聽，菩薩諸願行。
X07n0234_p0803a19║△二、正示分齊。文二：初、許說過去菩薩之行。
X07n0234_p0803a20║往昔諸菩薩最勝人師子（至）說名論師子。
X07n0234_p0803a21║△二、許說三世佛菩薩行，於中二：初、有三偈舉所
X07n0234_p0803a22║說時處二：初、二舉時。
X07n0234_p0803a23║於一賢劫中，千佛出于世（至）我當分別說。
X07n0234_p0803a24║△二、舉處。
X07n0234_p0803b01║如一佛剎種，無量剎亦然，未來十力尊，諸行我今說。
X07n0234_p0803b02║△二、明所說行亦二：初、諸佛出世之行。
X07n0234_p0803b03║諸佛次興世隨願隨名號（至）化彼令修習。
X07n0234_p0803b04║即普賢行，是故名為，因果圓融。△二、有七偈菩薩
X07n0234_p0803b05║三輪願智之行，即普賢行。
X07n0234_p0803b06║入於如是智，修其最勝行（至）我當說彼行。
X07n0234_p0803b07║△二、九十七頌正顯普賢行，分二：初、即悲大智行，
X07n0234_p0803b08║有十種行。初、有五頌明善入帝網行。
X07n0234_p0803b09║於一微塵中，悉見諸世界（至）悉能分別知。
X07n0234_p0803b10║△二、有十七頌深入時處微細行。
X07n0234_p0803b11║深入微細智分別諸世界（至）唯除佛開示。
X07n0234_p0803b12║△三、有三頌明了佛心祕密行。
X07n0234_p0803b13║世界及如來，種種諸名號（至）得至於彼岸。
X07n0234_p0803b14║前一偈半，躡前起後。後一偈半，正顯難了能了之
X07n0234_p0803b15║慧。△四、了三世佛攝化之行。
X07n0234_p0803b16║過云諸世界廣大及微細（至）一切悉能知。
X07n0234_p0803b17║△五、有二偈明於六根無礙之行。
X07n0234_p0803b18║出生無礙眼無礙耳鼻身（至）悉知三世法。
X07n0234_p0803b19║△六、有三偈明如化無方行。
X07n0234_p0803b20║善學一切化剎化眾生化（至）度脫無邊眾。
X07n0234_p0803b21║△七、有十頌明器世間自在行。
X07n0234_p0803b22║諸佛甚深智如日出世間（至）知無二非二。
X07n0234_p0803b23║此中玄妙，宜審思之。△八有六頌明智正覺世間
X07n0234_p0803b24║自在行。
X07n0234_p0803c01║了知諸世間，如𦦨如光影（至）一切無差別。
X07n0234_p0803c02║△九、有五頌明非身示身行。
X07n0234_p0803c03║如來法身藏普入世間中（至）不著我我所。
X07n0234_p0803c04║法身藏者，即前藏身。普賢菩薩自體徧言，亦同此
X07n0234_p0803c05║也。△十、非量示量行
X07n0234_p0803c06║譬如工幻師示現種種事（至）度無量眾生。
X07n0234_p0803c07║△二、即智之悲行，亦有十行：初、無住攝化行。
X07n0234_p0803c08║未安者令安，安者示道場（至）未曾有退轉。
X07n0234_p0803c09║△二、有四偈明非身現身行。
X07n0234_p0803c10║世間種種身，一切悉了知（至）稱揚不可盡。
X07n0234_p0803c11║△三、有一頌明分布舍利行。
X07n0234_p0803c12║諸佛能現身，處處般涅槃，一念中無量，舍利各差別。
X07n0234_p0803c13║△四、有二頌明知佛大心行。
X07n0234_p0803c14║如是未來世有求於佛果（至）名住普賢行。
X07n0234_p0803c15║△五、有三頌明法輪深入行。
X07n0234_p0803c16║如是分別知無量諸行地（至）得無上菩提。
X07n0234_p0803c17║△六、有五頌明了知根器行。
X07n0234_p0803c18║無量無邊心各各差別業（至）得名為普賢。
X07n0234_p0803c19║△七、有三頌明了世業惑行。
X07n0234_p0803c20║眾生皆妄起善惡諸趣想（至）一念悉能入。
X07n0234_p0803c21║△八、有五頌明了達根境無礙行。
X07n0234_p0803c22║眼、耳、鼻、舌、身、意根亦如是（至）亦復無退轉。
X07n0234_p0803c23║△九、有一頌知四種說法行。
X07n0234_p0803c24║佛說眾生說，及以國土說，三世如是說，種種悉了知。
X07n0234_p0804a01║剎說等者，略有三義：一、約通力；二、約融通，一說一
X07n0234_p0804a02║切說故；三、約顯理，是說菩薩觸境皆了知故，則觸
X07n0234_p0804a03║類成教，如香飯等。△十有二、頌三世攝化行。
X07n0234_p0804a04║過去中未來未來中現在（至）邊際不可得。
X07n0234_p0804a05║平等因竟。
X07n0234_p0804a06║
X07n0234_p0804a07║大方廣佛華嚴經疏卷第七十九