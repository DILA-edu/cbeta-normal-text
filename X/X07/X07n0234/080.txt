X07n0234_p0804a08║
X07n0234_p0804a09║
X07n0234_p0804a10║
X07n0234_p0804a11║大方廣佛華嚴經疏卷第八十（入第五十卷經）
X07n0234_p0804a12║清涼山沙門　澄觀　述
X07n0234_p0804a13║晉水沙門　（淨源）　錄疏注經
X07n0234_p0804a14║○如來出現品第三十七
X07n0234_p0804a15║△初、來意者，前品明稱果之因，此品辨如因之果。
X07n0234_p0804a16║體雖平等，不壞二相，先因後果，義次第故。亦為答
X07n0234_p0804a17║前不思議品出現念故，答第二會所行問故。會釋
X07n0234_p0804a18║如前。
X07n0234_p0804a19║二、釋名者，如來是有法之人，即三身、十身之通稱。
X07n0234_p0804a20║出現是依人之法，果用、化用之總名。如來雖見上
X07n0234_p0804a21║文對出現故重辨十身，十身皆有出現之義，而今
X07n0234_p0804a22║且寄三身以明。然來即出現，為分人法曉喻分明，
X07n0234_p0804a23║故重辨之。若依法身如來者，即諸法如義如理常
X07n0234_p0804a24║現，名為出現。故下文云普現一切而無所現，又云
X07n0234_p0804b01║體性平等不增不減等。若依報身，乘如實道來成
X07n0234_p0804b02║正覺，故曰如來。本性功德一時頓顯，名為出現。故
X07n0234_p0804b03║下文云如來成正覺時，於一切義無所疑惑，普見
X07n0234_p0804b04║一切眾生成正覺等。若依化身，則乘薩婆若乘來
X07n0234_p0804b05║化眾生，故曰如來。即應機大用一時出現，故偈文
X07n0234_p0804b06║云以本願力現佛身，令見如來大神變，又云隨其
X07n0234_p0804b07║勢力於菩提樹下以種種身成正覺等。今以新佛
X07n0234_p0804b08║舊成曾無二體，新成舊佛法報似分，無不應時故
X07n0234_p0804b09║即真而應，應隨性起故即應而真，三佛圓融十身
X07n0234_p0804b10║無礙，故辨應現即顯真成，是以晉經名性起品。性
X07n0234_p0804b11║字雖是義加，未爽通理，以應雖從緣不違性故，無
X07n0234_p0804b12║不從此法界流故，以淨奪染性即起故，若離於緣
X07n0234_p0804b13║性叵說故。下加性起菩薩表所說故，妄雖即性不
X07n0234_p0804b14║順性故。今以起義多含，直云出現，從性從因，從真
X07n0234_p0804b15║從感，皆出現故。若言唯辨應身出現，非唯失前性
X07n0234_p0804b16║因二義，亦未足顯深，何能融前差別之果？若以來
X07n0234_p0804b17║為現義，如來即出現，持業釋也。若分人法三身，皆
X07n0234_p0804b18║如來之出現，揀餘出故。
X07n0234_p0804b19║第三宗趣，即以平等出現為宗，融差別果而為其
X07n0234_p0804b20║趣。
X07n0234_p0804b21║四正釋文，文為七分。初加，分二：初毫光加請主。文
X07n0234_p0804b22║三：初光中有十義束，為三：初一出處，次一名體，餘
X07n0234_p0804b23║八業用。初光出處。
X07n0234_p0804b24║爾時，世尊從眉間。
X07n0234_p0804c01║眉間放者，表證中道，離有無二邊故；表無住道，離
X07n0234_p0804c02║真應二邊故。
X07n0234_p0804c03║白毫相中。
X07n0234_p0804c04║白毫者，表所出現性無垢故，能詮出現諸教本故。
X07n0234_p0804c05║△二、辨光名體。
X07n0234_p0804c06║放大光明，名：如來出現。
X07n0234_p0804c07║如所說故。後有八段，皆是光業。△三、眷屬光即是
X07n0234_p0804c08║因業。
X07n0234_p0804c09║無量百千億那由他阿僧祇光明以為眷屬。
X07n0234_p0804c10║總攝諸法皆此生故。△四舒業。
X07n0234_p0804c11║其光普照十方盡虗空法界一切世界，右繞十帀。
X07n0234_p0804c12║△五敬業。
X07n0234_p0804c13║顯現如來，無量自在。
X07n0234_p0804c14║△六覺業。
X07n0234_p0804c15║覺悟無數諸菩薩眾，震動一切十方世界。
X07n0234_p0804c16║△七、止業。
X07n0234_p0804c17║除滅一切諸惡道苦。
X07n0234_p0804c18║△八降伏業。
X07n0234_p0804c19║映蔽一切，諸魔宮殿。
X07n0234_p0804c20║△九、示現業。
X07n0234_p0804c21║顯示一切諸佛如來（至）及以一切道場眾會。
X07n0234_p0804c22║△十卷業。
X07n0234_p0804c23║作是事已，而來右繞，菩薩眾會。
X07n0234_p0804c24║△二、正明加相
X07n0234_p0805a01║入如來性起，妙德菩薩頂。
X07n0234_p0805a02║所以偏加此菩薩者，如名所顯故。性有二義：一、種
X07n0234_p0805a03║性義，因所起故；二、法性義，若真若應皆此生故。亦
X07n0234_p0805a04║有釋云：性起妙德即是文殊說此法門加性起稱。
X07n0234_p0805a05║作此釋者無違大理，以文殊大智為能顯，普賢法
X07n0234_p0805a06║界為所顯，共成遮那之出現故，亦是解行滿故佛
X07n0234_p0805a07║出現也。從頂入者是加持相，妙智之極方能顯故。
X07n0234_p0805a08║△三、加益二：初、大眾同欣，知法將被。
X07n0234_p0805a09║時此道場一切大眾（至）必當演說甚深大法。
X07n0234_p0805a10║△二、妙德領旨，知佛世尊令求說主二：初、長行身
X07n0234_p0805a11║心致敬。
X07n0234_p0805a12║爾時如來性起妙德菩薩（至）一心向佛而說頌言。
X07n0234_p0805a13║跽者，跪也。△二、偈頌讚請。十偈分二：初、五偈讚二：
X07n0234_p0805a14║初、一總讚申敬。
X07n0234_p0805a15║正覺功德大智出（至）是故我今恭敬禮。
X07n0234_p0805a16║△二有四偈別讚。
X07n0234_p0805a17║已升無相境界岸（至）與一切佛同其性。
X07n0234_p0805a18║初三讚果，後一讚因。△二、偈請五：初一、自敘得益，
X07n0234_p0805a19║即是領旨。
X07n0234_p0805a20║導師放此大光明（至）而復還來入我身。
X07n0234_p0805a21║△二、有一偈領眾意請。
X07n0234_p0805a22║決定法中能善學（至）是故我令請法王。
X07n0234_p0805a23║△三、有一偈歎眾堪聞：
X07n0234_p0805a24║令此眾會皆清淨（至）如是賢勝咸來集。
X07n0234_p0805b01║△四、有一偈敘佛令請。
X07n0234_p0805b02║利益世間尊導師（至）令我問於無上法。
X07n0234_p0805b03║△五有一偈正求法主。
X07n0234_p0805b04║誰於大仙深境界（至）世間尊導願顯示。
X07n0234_p0805b05║已領佛意，故不請佛。△二、口光加說主者，示所請
X07n0234_p0805b06║故。文中有三：初、光亦十：初、出處。
X07n0234_p0805b07║爾時如來，即於口中。
X07n0234_p0805b08║口中放者，表教道傳通故。△二光名
X07n0234_p0805b09║放大光明，名：無礙無畏。
X07n0234_p0805b10║令得無礙辯，不畏大眾及深理故。△三、因業。
X07n0234_p0805b11║百千億阿，僧祇光明，以為眷屬。
X07n0234_p0805b12║△四舒業。
X07n0234_p0805b13║普照十方盡虗空等法界一切世界。右繞十帀。
X07n0234_p0805b14║△五敬業。
X07n0234_p0805b15║顯現如來，種種自在。
X07n0234_p0805b16║△六覺業。
X07n0234_p0805b17║開悟無量諸菩薩眾，震動一切十方世界。
X07n0234_p0805b18║△七、止業。
X07n0234_p0805b19║除滅一切諸惡道苦。
X07n0234_p0805b20║△八降伏業。
X07n0234_p0805b21║映蔽一切，諸魔宮殿。
X07n0234_p0805b22║△九、示現業。
X07n0234_p0805b23║顯示一切諸佛如來（至）及以一切道場眾會。
X07n0234_p0805b24║△十卷業。
X07n0234_p0805c01║作是事已，而來右繞，菩薩眾會。
X07n0234_p0805c02║△二、正明加相
X07n0234_p0805c03║入普賢菩薩摩訶薩口。
X07n0234_p0805c04║光入口者，教以口傳故，如佛說故。加普賢者，是普
X07n0234_p0805c05║賢行之果故，所證法界由理顯故。△三明得益
X07n0234_p0805c06║其光入已普賢菩薩身（至）唯除如來師子之座。
X07n0234_p0805c07║唯除如來，揀師資故。△二、本分二：初、徵事而問。
X07n0234_p0805c08║爾時如來性起妙德菩薩（至）世莫能知是何瑞相。
X07n0234_p0805c09║△二、引例以答，答即是本。
X07n0234_p0805c10║普賢菩薩摩訶薩言（至）今現此相，當說其法。
X07n0234_p0805c11║△三、表瑞證成。
X07n0234_p0805c12║說是語時，一切大地悉皆震動。
X07n0234_p0805c13║顯說希奇，纔聞其名，已有徵故。大地動者，大法將
X07n0234_p0805c14║顯，大惑將傾故。
X07n0234_p0805c15║出生無量問法光明。
X07n0234_p0805c16║出問法光者，冥加智慧助發請故。△三、請分二：初、
X07n0234_p0805c17║長行四：初、總舉法請。
X07n0234_p0805c18║時性起妙德菩薩（至）出現之法願為我說。
X07n0234_p0805c19║△二、歎眾堪聞。
X07n0234_p0805c20║佛子！此諸無量百千億（至）無量功德皆已來集。
X07n0234_p0805c21║△三、歎說主具德別歎十事。
X07n0234_p0805c22║佛子！汝已曾於無量百千億那由他佛所承事供養。
X07n0234_p0805c23║供多佛，必曾聞故。
X07n0234_p0805c24║成就菩薩最上妙行。
X07n0234_p0806a01║成妙行曾已修故。
X07n0234_p0806a02║於三昧門，皆得自在。
X07n0234_p0806a03║定自在有所依故。
X07n0234_p0806a04║入一切佛祕密之處。
X07n0234_p0806a05║親證入故。
X07n0234_p0806a06║知諸佛法。
X07n0234_p0806a07║知教道故。
X07n0234_p0806a08║斷眾疑惑。
X07n0234_p0806a09║除他疑故。
X07n0234_p0806a10║為諸如來，神力所加。
X07n0234_p0806a11║上力加故。
X07n0234_p0806a12║知眾生根。
X07n0234_p0806a13║審相器故。
X07n0234_p0806a14║隨其所樂，為說真實，解脫之法。
X07n0234_p0806a15║能隨說故。
X07n0234_p0806a16║隨順佛智，演說佛法，列於彼岸。
X07n0234_p0806a17║順智到岸，得意深故。後總結十德。
X07n0234_p0806a18║有如是等無量功德。
X07n0234_p0806a19║既有說德，堪宜說故。△四、標章別請。
X07n0234_p0806a20║善哉！
X07n0234_p0806a21║初句讚善躡前三段，次別十事以顯無盡。
X07n0234_p0806a22║佛子！願說如來、應、正等覺出現之法。
X07n0234_p0806a23║此是總相，總集多緣，成出現法，法含持軌，餘九是
X07n0234_p0806a24║別。
X07n0234_p0806b01║身相。言音。心意。
X07n0234_p0806b02║即三業祕密。
X07n0234_p0806b03║境界
X07n0234_p0806b04║即智之所緣，亦分齊境。
X07n0234_p0806b05║所行之行。
X07n0234_p0806b06║依境修行，通因通果。
X07n0234_p0806b07║成道
X07n0234_p0806b08║成菩提道。
X07n0234_p0806b09║轉法
X07n0234_p0806b10║既成菩提，心轉法輪。
X07n0234_p0806b11║乃至示現入般涅槃。
X07n0234_p0806b12║應成菩提，必示涅槃。
X07n0234_p0806b13║見聞親近，所生善根。
X07n0234_p0806b14║若存若亡，見聞皆益。備斯九事，一化始終。有云：初
X07n0234_p0806b15║一所依之法，餘九能依之德。亦有斯理。
X07n0234_p0806b16║如是等事，願皆為說。
X07n0234_p0806b17║即結請也。△二、偈請。十偈分三：初一、讚德標請，頌
X07n0234_p0806b18║前三段。
X07n0234_p0806b19║時如來性起妙德菩薩（至）向普賢菩薩而說頌曰。
X07n0234_p0806b20║善哉無礙大智慧（至）佛子聞已皆欣慶。
X07n0234_p0806b21║△第二、有四偈舉法別請，頌前第四段。
X07n0234_p0806b22║菩薩云何隨順入（至）有何等利願宣說。
X07n0234_p0806b23║△三、有五偈歎德勸請，通頌後三段。於中有四：初、
X07n0234_p0806b24║總讚以請。
X07n0234_p0806c01║此諸菩薩皆合掌（至）淨眾生有願為說。
X07n0234_p0806c02║△二有二偈勸說之方。
X07n0234_p0806c03║願以因緣及譬喻（至）示佛菩提亦如彼。
X07n0234_p0806c04║以法深難領，故請說因喻。△三、有一偈半歎眾堪
X07n0234_p0806c05║聞：
X07n0234_p0806c06║十方千萬諸佛土（至）於微妙義生渴仰。
X07n0234_p0806c07║△四、有半偈結請所說。
X07n0234_p0806c08║願以淨心具開演，如來出現廣大法。
X07n0234_p0806c09║淨心顯說無過，具演文義周圓。△四、說分。大分為
X07n0234_p0806c10║二：初、別答十問。十段各有長行及與偈頌，一一具
X07n0234_p0806c11║十。今初，答出現之法。長行二：初、標告歎深。
X07n0234_p0806c12║爾時普賢菩薩摩訶薩（至）佛子！此處不可思議。
X07n0234_p0806c13║△二、隨義別顯三：初、法說廣酬前因緣三：初、標。
X07n0234_p0806c14║所謂如來、應、正等覺，以無量法而得出現。
X07n0234_p0806c15║總標多因，成出現果。△二、釋二：初、徵以總釋。
X07n0234_p0806c16║何以故？非以一緣，非以一事，如來出現而得成就。
X07n0234_p0806c17║緣約能成之緣，事即所成因體。上反釋，下順釋。
X07n0234_p0806c18║以十無量百千阿僧祇事而得成就。
X07n0234_p0806c19║向言無量，乃是總相。今此明有十箇無量，以顯無
X07n0234_p0806c20║盡。理實則有百千阿僧祇數無量，此十無量皆徧
X07n0234_p0806c21║十喻。言百千者，古人云：以十無量入中十喻，已成
X07n0234_p0806c22║一百。以後結中十句，一一結前百門為千，其中更
X07n0234_p0806c23║有別義，方成無量。今以下別列十門之中，門門皆
X07n0234_p0806c24║云以無量因，則不俟相入。是知百千之言，但是數
X07n0234_p0807a01║之總稱耳。△二、徵數別明。
X07n0234_p0807a02║何等為十？所謂過去（至）一切眾生菩提心所成故。
X07n0234_p0807a03║一、始發大心，誓期出現故。此心何相？
X07n0234_p0807a04║過去無量清淨殊勝志樂所成故。
X07n0234_p0807a05║二、明上求勝志。
X07n0234_p0807a06║過去無量救護一切眾生，大慈大悲所成故。
X07n0234_p0807a07║三、明下化慈悲。
X07n0234_p0807a08║過去無量相續行願所成故。
X07n0234_p0807a09║四行以續願，此行謂何？
X07n0234_p0807a10║過去無量修諸福智，心無厭足所成故。
X07n0234_p0807a11║五、明不出福智。
X07n0234_p0807a12║過去無量供養諸佛，教化眾生所成故。
X07n0234_p0807a13║六，別顯福嚴。
X07n0234_p0807a14║過去無量智慧方便清淨道所成故。
X07n0234_p0807a15║七，別明智嚴。
X07n0234_p0807a16║過去無量清淨功德藏所成故。
X07n0234_p0807a17║八，淨前功德。
X07n0234_p0807a18║過去無量莊嚴道智所成故。
X07n0234_p0807a19║九、嚴前智慧，所謂方便道、教道、證道、無住道、正道、
X07n0234_p0807a20║助道、一道、二道等，皆莊嚴故。
X07n0234_p0807a21║過去無量通達法義所成故。
X07n0234_p0807a22║十、窮究法源真實智故。△三、結。
X07n0234_p0807a23║佛子！如是無量阿僧祇法門圓滿成於如來。
X07n0234_p0807a24║既皆過，即積因多法圓滿，令二利果一時出現，故
X07n0234_p0807b01║出現言通真通應。△二、喻明深廣雙酬因喻。十喻
X07n0234_p0807b02║分十，每喻各三，謂喻、合、結。喻酬譬喻，合酬因緣，故
X07n0234_p0807b03║云非以一緣一事而得出現。又前法說多約往因，
X07n0234_p0807b04║此中合文多約現緣。今初，大千興造喻也。此喻為
X07n0234_p0807b05║總，總喻眾緣以成出現，故經云以無量緣等。下說
X07n0234_p0807b06║雲雨，皆此所霔。文中分三：初、喻四：初、總辨多緣。
X07n0234_p0807b07║佛子！譬如三千大千世界（至）非以一事而得成就。
X07n0234_p0807b08║上反下順。
X07n0234_p0807b09║以無量緣。
X07n0234_p0807b10║緣即因緣，如眾生業及風雨等。
X07n0234_p0807b11║無量事。
X07n0234_p0807b12║事即事相，如所持水及宮殿等。
X07n0234_p0807b13║方乃得成。
X07n0234_p0807b14║△二、別顯緣相。
X07n0234_p0807b15║所謂：興布大雲，降霔大雨。
X07n0234_p0807b16║先明雲雨上霔，次明風輪下持。
X07n0234_p0807b17║四種風輪相續為依。其四者何（至）能持大水故。
X07n0234_p0807b18║能持者，若無此輪，雨無停處。
X07n0234_p0807b19║二名能消，能消大水故。
X07n0234_p0807b20║水若不減，礙起天宮。
X07n0234_p0807b21║三名建立，建立一切諸處所故。
X07n0234_p0807b22║水雖已減，假此成立，謂減一節水，起一重天，如嚴
X07n0234_p0807b23║冬急流，重重冰結。
X07n0234_p0807b24║四名莊嚴，莊嚴分布咸善巧故。
X07n0234_p0807c01║雖起總處，無別莊嚴，故須第四。△三、顯彼因起。
X07n0234_p0807c02║如是皆由眾生共業。
X07n0234_p0807c03║謂上雲等，略由二因：一、眾生外增上業。言共業者，
X07n0234_p0807c04║謂多有情應生此界，共業同變。於中有四句，謂共
X07n0234_p0807c05║中、共等。
X07n0234_p0807c06║及諸菩薩，善根所起。
X07n0234_p0807c07║二、菩薩善根。此有二意：一、約同居，謂地前菩薩；二、
X07n0234_p0807c08║約能化，謂隨諸眾生應以何國起菩薩根等，便修
X07n0234_p0807c09║彼因以取彼國，故有眾生之類，即菩薩佛國。次顯
X07n0234_p0807c10║受用果。
X07n0234_p0807c11║令於其中，一切眾生。
X07n0234_p0807c12║謂先成器界，後起眾生依之而住，如俱舍、婆沙等
X07n0234_p0807c13║辨。
X07n0234_p0807c14║各隨所宜，而得受用。
X07n0234_p0807c15║謂水族眾生得水受用等。又人、天、羅剎宮殿無礙，
X07n0234_p0807c16║菩薩眾生淨穢同居。△四、性相結成。
X07n0234_p0807c17║佛子！如是等無量因緣，乃成三千大千世界。
X07n0234_p0807c18║結前生後。
X07n0234_p0807c19║法性如是。
X07n0234_p0807c20║正結此句為總。此法性言，通於性相。餘句別顯性
X07n0234_p0807c21║空，亦遮其妄計。
X07n0234_p0807c22║無有生者。
X07n0234_p0807c23║謂非冥性微塵等生。
X07n0234_p0807c24║無有作者。
X07n0234_p0808a01║亦非自在，梵王等作。
X07n0234_p0808a02║無有知者。
X07n0234_p0808a03║亦無神我而為能知。上三顯能作空。
X07n0234_p0808a04║無有成者。
X07n0234_p0808a05║顯所作空。
X07n0234_p0808a06║然彼世界而得成就。
X07n0234_p0808a07║雖能所俱空，不礙相有，故云而得成就。如是無礙，
X07n0234_p0808a08║方為法性如是之義。△二法合
X07n0234_p0808a09║如來出現亦復如是（至）成就如來無漏善根力故。
X07n0234_p0808a10║前三是因圓，後一二利果滿，因圓果滿佛出現故。
X07n0234_p0808a11║一品之內多以依報喻正報者，非唯義類於似，實
X07n0234_p0808a12║則外由內變，故令外器全似於內。是以上云皆由
X07n0234_p0808a13║菩薩善根所起，眾生共業之所生等，華藏品中已
X07n0234_p0808a14║略開顯。
X07n0234_p0808a15║如來如是成等正覺，法性如是無生無作而得成就。
X07n0234_p0808a16║略不合第三顯彼所因，以次下二喻自別合故。△
X07n0234_p0808a17║三、結。
X07n0234_p0808a18║佛子！是為如來、應、正等覺（至）菩薩摩訶薩應如是知。
X07n0234_p0808a19║△二、洪霔大千喻
X07n0234_p0808a20║復次，佛子！譬如三千大千（至）唯除大千界將欲成時。
X07n0234_p0808a21║此之雲雨，即前喻中興雲降雨，正喻如來出現法
X07n0234_p0808a22║門，廣大難知，周十方故。上喻。△下合
X07n0234_p0808a23║佛子！如來、應、正等覺（至）唯除諸大菩薩心相續力。
X07n0234_p0808a24║心相續力者，若約信受如來大法，但是圓機堅種
X07n0234_p0808b01║相續。能受深者，若約具受，則八地已上由得無盡
X07n0234_p0808b02║陀羅尼力方能受持，乃至十地方受如來雲雨說
X07n0234_p0808b03║法，是以文言除大菩薩。由初義故，但揀二乘。△後結。
X07n0234_p0808b04║佛子！是為如來、應、正等覺（至）菩薩摩訶薩應如是知。
X07n0234_p0808b05║△三、雲雨無從喻。
X07n0234_p0808b06║復次，佛子！譬如眾生（至）來無所從，去無所至。
X07n0234_p0808b07║上喻。△下合
X07n0234_p0808b08║如來、應、正等覺亦復如是（至）亦無所從來、無所至去。
X07n0234_p0808b09║菩薩善根如生共業感彼出現，法雲法雨機感而
X07n0234_p0808b10║現，非是先有一方一所從彼而來機謝而去，亦非
X07n0234_p0808b11║歸生舊所故體無生滅。△後結。
X07n0234_p0808b12║佛子！是為如來、應、正等覺（至）菩薩摩訶薩應如是知。
X07n0234_p0808b13║△四、大雨難知喻。喻深果行，非心境故。
X07n0234_p0808b14║復次，佛子！譬如大雲（至）乃至一滴無不明了。
X07n0234_p0808b15║上喻。△下合
X07n0234_p0808b16║佛子！如來、應、正等覺（至）若欲思量心必狂亂。
X07n0234_p0808b17║古人釋云：教廣行大，因深果遠。故非預二乘，亦不
X07n0234_p0808b18║乖理。
X07n0234_p0808b19║唯除一切世間主菩薩（至）入眾生心無不明了。
X07n0234_p0808b20║但是大機，即世間主，無能所行，即能知之。△後結。
X07n0234_p0808b21║佛子！是為如來、應、正等覺（至）菩薩摩訶薩應如是知。
X07n0234_p0808b22║△五、大雨成敗喻，況佛滅惑成福智德三：初、喻。
X07n0234_p0808b23║復次，佛子！譬如大雲（至）名為能滅能滅火災。
X07n0234_p0808b24║即壞界之時。
X07n0234_p0808c01║有大雲雨名為能起（至）名為能止能止大水。
X07n0234_p0808c02║即以水止水。
X07n0234_p0808c03║有大雲雨名為能成（至）分別三千大千世界。
X07n0234_p0808c04║△二合
X07n0234_p0808c05║佛子！如來出現亦復如是（至）能起一切眾生善根。
X07n0234_p0808c06║上二，滅惑成福。
X07n0234_p0808c07║有大法雨名為能止（至）能成一切智慧法寶。
X07n0234_p0808c08║此二滅障成智，即是止觀雙運。
X07n0234_p0808c09║有大法雨名為分別，分別一切眾生心樂。
X07n0234_p0808c10║後一權智照機，若無第二則同二乘，無三同外道，
X07n0234_p0808c11║無四增無明，無五非種智。此即分上總中法雨令
X07n0234_p0808c12║差。△三、結。
X07n0234_p0808c13║佛子！是為如來、應、正等覺（至）菩薩摩訶薩應如是知。
X07n0234_p0808c14║△六一、雨隨別喻。
X07n0234_p0808c15║復次，佛子！譬如大雲雨一味水，隨其所雨無量差別。
X07n0234_p0808c16║喻佛一味隨諸根器，合前差別上喻。△下合
X07n0234_p0808c17║如來出現亦復如是（至）隨宜說法無量差別。
X07n0234_p0808c18║△後結。
X07n0234_p0808c19║佛子！是為如來、應、正等覺（至）菩薩摩訶薩應如是知。
X07n0234_p0808c20║△七、勝處。先成喻。文二：初、正明。
X07n0234_p0808c21║復次，佛子！譬如三千大千（至）及餘眾生諸所住處。
X07n0234_p0808c22║喻佛勝緣先濟之德。△下合
X07n0234_p0808c23║佛子！如來出現亦復如是（至）有為善根諸行智慧。
X07n0234_p0808c24║△二、牒以釋疑。
X07n0234_p0809a01║佛子！譬如大雲雨一味水（至）隨眾生器而有差別。
X07n0234_p0809a02║前中先成由於業力，此中法異由於機殊，不乖第
X07n0234_p0809a03║六一味之言。△後結。
X07n0234_p0809a04║佛子！是為如來、應、正等覺（至）菩薩摩訶薩應如是知。
X07n0234_p0809a05║△八、事別由因喻。喻佛成辨大事之德，亦是德殊
X07n0234_p0809a06║由於智故。文中分三：初、蓮華表佛，總中略無。
X07n0234_p0809a07║復次，佛子！譬如世界（至）名：如來出現功德寶莊嚴。
X07n0234_p0809a08║名出現者，表佛現故。而言大者，準五卷大悲經第
X07n0234_p0809a09║三云：有千葉故。
X07n0234_p0809a10║徧覆水上，光照十方，一切世界。
X07n0234_p0809a11║光照十方，金色光也。
X07n0234_p0809a12║時摩醘首羅淨居天等（至）有爾所佛出興于世。
X07n0234_p0809a13║有爾所佛者，有千枚華表千佛故，故劫名賢，賢善
X07n0234_p0809a14║多故，餘多同此。△二風輪起處。
X07n0234_p0809a15║佛子！爾時其中有風輪起（至）能成一切諸如意樹。
X07n0234_p0809a16║即有力遙持廣前第三建立風輪。△三、結因有屬。
X07n0234_p0809a17║佛子！大雲所雨一味之水（至）風輪差別故世界差別。
X07n0234_p0809a18║△二、合三：初、合蓮華表佛喻。
X07n0234_p0809a19║佛子！如來出現亦復如是，具足一切善根功德。
X07n0234_p0809a20║合上大水徧滿。
X07n0234_p0809a21║放於無上大智光明，名不斷如來種不思議智。
X07n0234_p0809a22║合生蓮華，謂不斷種性，如華表佛故。
X07n0234_p0809a23║普照十方，一切世界。
X07n0234_p0809a24║合上，光照十方。
X07n0234_p0809b01║與諸菩薩一切如來灌頂之記，當成正覺出興於世。
X07n0234_p0809b02║合知佛當出。△二、合風輪起處喻。
X07n0234_p0809b03║佛子！如來出現復有無上（至）殊勝壽命無有窮盡。
X07n0234_p0809b04║此十智光次第合前，所成唯果德，能成通因果，又
X07n0234_p0809b05║能成即實之權，所成唯差別之德，故下結云一體
X07n0234_p0809b06║等。△三、合結因有屬三：初、結因。
X07n0234_p0809b07║佛子！如來大悲一味之水（至）成就如來出現之法。
X07n0234_p0809b08║即能成之智。合上一味之水風輪不同。此輪由一
X07n0234_p0809b09║節水減。一重輪生。如澄水垽。今推能成。由一味大
X07n0234_p0809b10║悲故。△二、結果。
X07n0234_p0809b11║佛子！一切如來同一體性（至）出生種種智慧光明。
X07n0234_p0809b12║即所成之大智，從一實智隨權而生，合上風輪有
X07n0234_p0809b13║差別故。世界差別。△三、結緣由眾生異，合上眾生
X07n0234_p0809b14║善根不同，兼釋外疑。於中分三：初、牒前正理。
X07n0234_p0809b15║佛子！汝等應知，如來於一解脫味。
X07n0234_p0809b16║一、解脫味，即能成之水。水具二義，悲及解脫，二文
X07n0234_p0809b17║影略。
X07n0234_p0809b18║出生無量，不可思議，種種功德。
X07n0234_p0809b19║種種功德，通能所二智。△二、舉外疑情。
X07n0234_p0809b20║眾生念言：此是如來神力所。
X07n0234_p0809b21║然感應之道，略有三義：一、互相成，二、互相奪，三、緣
X07n0234_p0809b22║成性空。而今眾生以緣奪因，純推佛力，失因緣義。
X07n0234_p0809b23║△三、如來為釋。
X07n0234_p0809b24║佛子！此非如來神力所造（至）少分智慧無有是疑。
X07n0234_p0809c01║上以因奪緣，一向言非，下為說正義。
X07n0234_p0809c02║但以諸佛，威德力故，令諸眾生，具佛功德。
X07n0234_p0809c03║因緣相成。
X07n0234_p0809c04║而佛如來無有分別。
X07n0234_p0809c05║復有二義：一、成上因緣，雖隨眾生心無分別；二、成
X07n0234_p0809c06║第三義，了性空故。
X07n0234_p0809c07║無成無壞。
X07n0234_p0809c08║緣成故無成，無成故無壞。
X07n0234_p0809c09║無有作者，亦無作法。
X07n0234_p0809c10║所成既空，何有能成并能作者及作法耶？△三、結。
X07n0234_p0809c11║佛子！是為如來、應、正等覺（至）菩薩摩訶薩應如是知。
X07n0234_p0809c12║△九、四輪相依喻。況佛體用依持之德，亦廣建立
X07n0234_p0809c13║風之別義。文三：初、喻二：初、能持之風。
X07n0234_p0809c14║復次，佛子！如依虗空（至）何等為四？一名安住。
X07n0234_p0809c15║一時持水。
X07n0234_p0809c16║二名常住。
X07n0234_p0809c17║多時不動。
X07n0234_p0809c18║三名究竟。
X07n0234_p0809c19║與劫齊量。
X07n0234_p0809c20║四者堅固。
X07n0234_p0809c21║體性堅密。俱舍論云：假使有一大諾健那，以金剛
X07n0234_p0809c22║輪奪威懸擊，金剛有碎，風輪無損，其量廣無數，厚
X07n0234_p0809c23║十六洛叉。彼但有一，與此不同。△二、四輪相依。
X07n0234_p0809c24║此四風輪能持水輪（至）令三千大千世界而得安住。
X07n0234_p0810a01║準俱舍論，次上水輪厚八洛叉。洛叉，億也。次上更
X07n0234_p0810a02║有一重金輪，厚計三億二萬由旬。然其世界，或說
X07n0234_p0810a03║三輪而得成就，謂風、水、金；或說五輪下加虗空，上
X07n0234_p0810a04║加大地。今欲稱法合成四輪，地中含金，金亦地也。
X07n0234_p0810a05║△二、合二：初、合能持四種風輪。
X07n0234_p0810a06║佛子！如來出現亦復如是（至）能持一切眾生善根。
X07n0234_p0810a07║有配四攝，義則少似。既合如來出現，則成太局。今
X07n0234_p0810a08║謂通四。
X07n0234_p0810a09║何等為四？所謂：普攝眾生皆令歡喜大智風輪。
X07n0234_p0810a10║一、未信入者，以四攝法普皆攝取，示以正理。
X07n0234_p0810a11║建立正法，令諸眾生，皆生愛樂，大智風輪。
X07n0234_p0810a12║二、已信受者建立教法。
X07n0234_p0810a13║守護一切，眾生善根，大智風輪。
X07n0234_p0810a14║三、已入法者，令其成行。
X07n0234_p0810a15║是一切方便通達，無漏界大智風輪。
X07n0234_p0810a16║四、已成行者令其得果。
X07n0234_p0810a17║是為四。
X07n0234_p0810a18║△二、合四輪相依。
X07n0234_p0810a19║佛子！諸佛世尊大慈救護（至）依大方便善巧。
X07n0234_p0810a20║一、慈悲合地，能厚載故。
X07n0234_p0810a21║大方便善巧，依如來出現。
X07n0234_p0810a22║二、方便合水，曲隨器故。
X07n0234_p0810a23║如來出現依，無礙慧光明。
X07n0234_p0810a24║三、出現合風，力能持故。
X07n0234_p0810b01║無礙慧光明，無有所依。
X07n0234_p0810b02║四、無礙合空，如空無礙故。故淨名云：其無礙慧無
X07n0234_p0810b03║若干故。文雖但取展轉相依，不妨有以無若干故。
X07n0234_p0810b04║若準偈中，慈悲之前更有一切佛法之言，以況樹
X07n0234_p0810b05║林，如是則有五重相依。△三、結。
X07n0234_p0810b06║佛子！是為如來、應、正等覺（至）菩薩摩訶薩應如是知。
X07n0234_p0810b07║△十、大千饒益喻況佛出現利世之德三：初、喻。
X07n0234_p0810b08║復次，佛子！譬如三千大千（至）虗空眾生得虗空饒益。
X07n0234_p0810b09║一切眾生，各隨所宜，而得受用。△二合
X07n0234_p0810b10║如來出現亦復如是，種種饒益無量眾生。
X07n0234_p0810b11║次第合前四益。
X07n0234_p0810b12║所謂見佛生歡喜者，得歡喜益。
X07n0234_p0810b13║見佛生喜，如魚得水。
X07n0234_p0810b14║住淨戒者，得淨戒益。
X07n0234_p0810b15║戒如平地，萬善由生。
X07n0234_p0810b16║住諸禪定，及無量者，得聖出世，大神通益。
X07n0234_p0810b17║定如宮室，得安息故。
X07n0234_p0810b18║住法門光明者得因果不壞益（至）得一切法不壞益。
X07n0234_p0810b19║慧如虗空，不可壞故。上句不壞事，下句不壞理。
X07n0234_p0810b20║是故說言，如來出現饒益一切無量眾生。
X07n0234_p0810b21║△三、結。
X07n0234_p0810b22║佛子！是為如來、應、正等覺（至）菩薩摩訶薩應如是知。
X07n0234_p0810b23║△三、總結成益。結上十喻。
X07n0234_p0810b24║佛子！菩薩摩訶薩知如來出現。
X07n0234_p0810c01║有十一句，次第各別結上十門，以九十二句結第
X07n0234_p0810c02║九門，故有十一。
X07n0234_p0810c03║則知無量，知成就無量行故。
X07n0234_p0810c04║多因出現。
X07n0234_p0810c05║則知廣大和，周徧十方故。
X07n0234_p0810c06║廣故難受。
X07n0234_p0810c07║則知無來去，知離生住滅故。
X07n0234_p0810c08║無生故無從。
X07n0234_p0810c09║則知無行無所行，知離心意識故。
X07n0234_p0810c10║非心識故，思必狂亂。
X07n0234_p0810c11║則知無身，知如虗空故。
X07n0234_p0810c12║如空，故惑見雙亡。
X07n0234_p0810c13║則知平等，知一切眾生皆無我故。
X07n0234_p0810c14║平等無我，故唯一味。
X07n0234_p0810c15║則知無盡，知徧一切剎無有盡故。
X07n0234_p0810c16║由無盡故，諸乘徧化。
X07n0234_p0810c17║則知無退，知盡後際，無斷絕故。
X07n0234_p0810c18║後際無斷故，佛種不斷。
X07n0234_p0810c19║則知無壞，知如來智，無有對故。
X07n0234_p0810c20║無對者，即無礙慧。
X07n0234_p0810c21║則知無二知，平等觀察為無為故。
X07n0234_p0810c22║為無為平等觀者，即攝三輪歸無礙慧。
X07n0234_p0810c23║則知一切眾生皆得饒益，本願迴向自在滿足故。
X07n0234_p0810c24║本為眾生，故令利益自在滿足。若將一一通前十
X07n0234_p0811a01║門，未為得意。△二、偈頌三十七頌，分三：初、歎深許
X07n0234_p0811a02║說二：初、歎深難量二：初、一偈總歎。
X07n0234_p0811a03║爾時，普賢菩薩摩訶薩欲重明此義而說頌言：
X07n0234_p0811a04║十方大雄最無上（至）功德第一超世間。
X07n0234_p0811a05║頌前標告不思議言：△二、有十偈別歎。
X07n0234_p0811a06║十力功德無邊量（至）今見如來大神變。
X07n0234_p0811a07║次第頌前總結之中十一句，亦第九偈頌九十二
X07n0234_p0811a08║句。結既結喻，今此亦即通頌前喻。喻則性相雙明，
X07n0234_p0811a09║此則多就性說。古稱性起，彌復有由：一、無邊量，即
X07n0234_p0811a10║無量義；二、一毛叵量，即廣大義；三、空際叵得，即無
X07n0234_p0811a11║生義。然此第三似頌第五如空之喻，第六似頌第
X07n0234_p0811a12║三無生滅喻，取義不同，故皆案次。四、不能知者，離
X07n0234_p0811a13║心識故。五、徧於一切非一者，即如空義。六、體性平
X07n0234_p0811a14║等，即是平等無我義也。七、前徧諸剎，此徧三世，文
X07n0234_p0811a15║綺互耳。八、無變易，故盡後際。九、離言說，故無二無
X07n0234_p0811a16║對。十、本願現身，故能成益。△二、誡聽許說二：初、誡
X07n0234_p0811a17║聽勸修。
X07n0234_p0811a18║若有欲知佛境界（至）令心所向皆無礙。
X07n0234_p0811a19║半上偈云淨意如空，總以喻顯，下半別顯。一離於
X07n0234_p0811a20║忘取，如彼淨空無雲翳故，斯即真止。二觸境無滯，
X07n0234_p0811a21║如彼淨空無障礙故，斯即真觀。此觀不作意以照
X07n0234_p0811a22║境，則所照無涯。此止體性離而息忘，故諸取皆寂。
X07n0234_p0811a23║若斯則不拂不瑩而自淨矣。無淨之淨，則暗蹈佛
X07n0234_p0811a24║境矣。此為心要，後學思行。△二、許說分齊。
X07n0234_p0811b01║是故佛子應善聽（至）一切善根我今說。
X07n0234_p0811b02║初有半偈結前生後，後一偈半正示分齊，牒舉十
X07n0234_p0811b03║門。略無行者，三業攝故；闕正覺者，導師中攝，或復
X07n0234_p0811b04║略無。△二、頌前十喻，即為十段。初、大千興造喻，有
X07n0234_p0811b05║其四頌，以是總故。文二：初、總顯多緣。
X07n0234_p0811b06║譬如世界初安立（至）十力生因莫能測。
X07n0234_p0811b07║前一喻況，後一法合，下皆倣此。△二、有二偈別顯
X07n0234_p0811b08║緣相。
X07n0234_p0811b09║譬如劫初雲霔雨（至）普導令成無上果。
X07n0234_p0811b10║△二、有十八偈，如次頌前洪霔已下九段經文。
X07n0234_p0811b11║如有大雨名洪霔（至）悉使滅除諸惑惱。
X07n0234_p0811b12║每段二頌前八文，顯其第九。云方便依智者，智即
X07n0234_p0811b13║頌前出現。然無礙慧是佛實智，中二皆權，於中智
X07n0234_p0811b14║即知事，方便隨機，合上即是權實無礙，對初即成
X07n0234_p0811b15║悲智雙游。△三、結說無盡。
X07n0234_p0811b16║如來出現法無邊（至）無譬喻中說其譬。
X07n0234_p0811b17║
X07n0234_p0811b18║大方廣佛華嚴經疏卷第八十