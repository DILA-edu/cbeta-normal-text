X07n0234_p0811b19║
X07n0234_p0811b20║
X07n0234_p0811b21║
X07n0234_p0811b22║大方廣佛華嚴經疏卷第八十一（入第五十卷經下半）
X07n0234_p0811b23║清涼山沙門　澄觀　述
X07n0234_p0811b24║晉水沙門　（淨源）　錄疏注經
X07n0234_p0811c01║△二、別答出現九門。先明身者，後八依故。長行文
X07n0234_p0811c02║二：初、標告。
X07n0234_p0811c03║佛子！諸菩薩摩訶薩應云何見如來、應、正等覺身？
X07n0234_p0811c04║△二、別釋其相。文三：初就法總明，次約喻別顯，後
X07n0234_p0811c05║就法總結。然總中五，徧通向下。喻中十身，結中十
X07n0234_p0811c06║句，別結十喻，同前出現。今初，就法總明，文有四節：
X07n0234_p0811c07║佛子！諸菩薩摩訶薩應於無量見如來身。
X07n0234_p0811c08║先總教廣見。
X07n0234_p0811c09║何以故？
X07n0234_p0811c10║次徵其所由。
X07n0234_p0811c11║諸菩薩摩訶薩不應於一法（至）一眾生見於如來。
X07n0234_p0811c12║三、反釋所以。總舉五法，法是所知法界及調伏法，
X07n0234_p0811c13║事是調伏眾生行事，晉經名行。身即是正，國土是
X07n0234_p0811c14║依，生是所化。
X07n0234_p0811c15║應徧一切處見於如來。
X07n0234_p0811c16║四、順以結酬。應翻上五，成五無量界。身為能徧，四
X07n0234_p0811c17║為所徧：一、徧法界，二、徧調伏界，三、徧調伏加行界，
X07n0234_p0811c18║四、徧世界，五、徧眾生界。唯有五界，非是略也。△二、
X07n0234_p0811c19║約喻別顯明。如來出現有十種身：一、周徧十方身，
X07n0234_p0811c20║二、無著無礙身，三、普入成益身，四、平等隨應身，五、
X07n0234_p0811c21║無生潛益身，六、圓迴等住身，七、無心普應身，八、窮
X07n0234_p0811c22║盡後際身，九、嚴剎益生身，十、嚴好滿願身。此即八
X07n0234_p0811c23║地後十身也。而為次不同：一、法身，二、智身，三、威勢，
X07n0234_p0811c24║四、菩提，五、莊嚴，六、意生，七、化，八、力持，九、福德，十、願。
X07n0234_p0812a01║四、是菩提者，初成先照，是故偈云日光出現。五、莊
X07n0234_p0812a02║嚴者，一一毛孔隨好光明所莊嚴故。餘文並顯。顯
X07n0234_p0812a03║此十身，舉十喻、況。一一喻中，文各有三，謂喻、合、結。
X07n0234_p0812a04║今初，虗空周徧，喻、況周徧十方身故。下結云：以其
X07n0234_p0812a05║心無量，徧十方故。文三：初、喻。
X07n0234_p0812a06║佛子！譬如虗空徧至一切色、非色處，非至、非不至。
X07n0234_p0812a07║上直示，下徵釋。
X07n0234_p0812a08║何以故？
X07n0234_p0812a09║徵云：至不至別，何得俱耶？
X07n0234_p0812a10║虗空無身故。
X07n0234_p0812a11║以一無身，釋上二義。由無身故，無可得至。亦以無
X07n0234_p0812a12║故，無所不至。如色中空，空若有身，身即質聚，便礙於
X07n0234_p0812a13║色。如鐵入水，水不入鐵。今由無身，故能徧入。△二合
X07n0234_p0812a14║如來身亦如是徧一切處（至）何以故。如來身無身故。
X07n0234_p0812a15║合準喻知，此以事空以況理空，理空即是法身。故
X07n0234_p0812a16║經偈云：佛以法為身，清淨如虗空故。
X07n0234_p0812a17║為眾生故，示現其身。
X07n0234_p0812a18║即釋外疑。△三、結。
X07n0234_p0812a19║佛子！是為如來身第一相，諸菩薩摩訶薩應如是見。
X07n0234_p0812a20║△二、空無分別喻，況無著無礙身故。下結云：所行
X07n0234_p0812a21║無礙，如虗空故。文三：初、喻。
X07n0234_p0812a22║復次，佛子！譬如虗空（至）無有分別亦無戲論。
X07n0234_p0812a23║空無分別，不礙顯色；智無分別，不礙利生。△二合
X07n0234_p0812a24║如來身亦復如是（至）一切戲論皆永斷故。
X07n0234_p0812b01║△三、結。
X07n0234_p0812b02║佛子！是為如來身第二相，諸菩薩摩訶薩應如是見。
X07n0234_p0812b03║△三、日光饒益喻。喻普入成益身，普入法界故。△
X07n0234_p0812b04║初喻
X07n0234_p0812b05║復次，佛子！譬如日出於閻浮提，無量眾生皆得饒益。
X07n0234_p0812b06║上總下別。
X07n0234_p0812b07║所謂破闇作明，變濕令燥（至）行者見道，居者辦業。
X07n0234_p0812b08║後釋成。
X07n0234_p0812b09║何以故？日輪普放無量光故。
X07n0234_p0812b10║△二合
X07n0234_p0812b11║佛子！如來智日亦復如是，以無量事普益眾生。
X07n0234_p0812b12║上總下別，別有十種益，合前八句。
X07n0234_p0812b13║所謂滅惡生善，破愚為智。
X07n0234_p0812b14║初之二句合初二句，世、出世間二相異故。
X07n0234_p0812b15║大慈救護，大悲度脫。
X07n0234_p0812b16║三、㧞四流之苦與出世之樂，拯二乘沈定水之苦
X07n0234_p0812b17║與菩提之樂，皆合變濕令燥之義。
X07n0234_p0812b18║令其增長根、力、覺分。
X07n0234_p0812b19║四即道品，通長三乘草木。
X07n0234_p0812b20║令生深信，捨離濁心。
X07n0234_p0812b21║五、信合二義：一、成上義，信能增長一切法故；二、合
X07n0234_p0812b22║成熟，信能必到如來地故。
X07n0234_p0812b23║令得見聞，不壞因果；令得天眼，見歿生處。
X07n0234_p0812b24║六七二句合前廓徹虗空，六得見聞四諦因果智，
X07n0234_p0812c01║七得三明十力智，如空有日，廓淨照徹故。
X07n0234_p0812c02║令心無礙，不壞善根。
X07n0234_p0812c03║八、有二義：令心無礙，成上徹空；不壞善根，成下蓮
X07n0234_p0812c04║華。如赤蓮華，不遇日光，翳死無疑；三乘善根，若遇
X07n0234_p0812c05║智日，則便不壞。
X07n0234_p0812c06║令智修明，開敷覺華。
X07n0234_p0812c07║九、正合開華。上已開者合其不壞，今未開者令得
X07n0234_p0812c08║開故。
X07n0234_p0812c09║令其發心，成就本行。
X07n0234_p0812c10║十、合後二句。發菩提心即見大道，成就本行是辦
X07n0234_p0812c11║家業。後釋成。
X07n0234_p0812c12║何以故？如來廣大智慧日身，放無量光普照耀故。
X07n0234_p0812c13║△三、結。
X07n0234_p0812c14║佛子！是為如來身第三相，諸菩薩摩訶薩應如是見。
X07n0234_p0812c15║△四、日光等照喻平等。隨應身由住真際，故無私
X07n0234_p0812c16║平等。文三：初、正喻二：初、喻。
X07n0234_p0812c17║復次，佛子！譬如日出（至）照一切須彌山等諸大山王。
X07n0234_p0812c18║喻菩薩十大山王，表十地故。
X07n0234_p0812c19║次照黑山
X07n0234_p0812c20║黑山喻緣覺，以無法空之慧光故，不能出生諸功
X07n0234_p0812c21║德故。
X07n0234_p0812c22║次照高原
X07n0234_p0812c23║高原，喻聲聞不生佛法蓮華故。
X07n0234_p0812c24║然後普照一切大地。
X07n0234_p0813a01║大地一種通含三聚：取於決定能生之處，喻正定
X07n0234_p0813a02║聚；得緣方生，喻不定聚；砂鹵等地，喻邪定聚。然亦
X07n0234_p0813a03║不捨，故皆等照。
X07n0234_p0813a04║日不作念我先照此（至）有高下故照有先後。
X07n0234_p0813a05║△二合
X07n0234_p0813a06║如來、應、正等覺亦復如是（至）照無礙無障無所分別。
X07n0234_p0813a07║△二、釋疑。
X07n0234_p0813a08║佛子！譬如日月隨時（至）智慧光明種種有異。
X07n0234_p0813a09║疑云：日月光明是一，佛智萬殊，豈為同喻？釋云：豈
X07n0234_p0813a10║不向說但隨山地有其高下耶？故知但隨眾生智
X07n0234_p0813a11║慧高下不同，佛無私智無若干也，未違前喻。又既
X07n0234_p0813a12║約機說異，則照高未能兼下，照下而猶照高。又若
X07n0234_p0813a13║捨化，先捨於小，次捨於中，唯菩薩高山盡日蒙照。
X07n0234_p0813a14║△三、結。
X07n0234_p0813a15║佛子！是為如來身第四相，諸菩薩摩訶薩應如是見。
X07n0234_p0813a16║△五、日益生盲喻，喻佛無生潛益身。文三：初、喻。
X07n0234_p0813a17║復次，佛子！譬如日出（至）令身調適離眾患故。
X07n0234_p0813a18║有目者覩非是獨為，生盲不見亦未曾滅，以潛益
X07n0234_p0813a19║故。△二、合二：初、略。
X07n0234_p0813a20║如來智日亦復如是（至）不見諸佛智慧日輪。
X07n0234_p0813a21║略中五事，皆合於盲，而無信為總，故云無信眼故。
X07n0234_p0813a22║此即涅槃闡提三罪。無信斷善，即一闡提。無解毀
X07n0234_p0813a23║見，即謗方等。毀戒邪命，即犯四重，作五逆罪。
X07n0234_p0813a24║雖不見佛智慧日輪（至）未來苦因皆消滅故。
X07n0234_p0813b01║無解等四至惡猶有佛性，亦為饒益令離苦集。△
X07n0234_p0813b02║二、廣顯二：初、能益光二：初、列十光。
X07n0234_p0813b03║佛子！如來有光明，名：積集一切功德。
X07n0234_p0813b04║初三句成就二種莊嚴：上一、福嚴，下二、慧嚴。
X07n0234_p0813b05║有光明，名：普照一切。
X07n0234_p0813b06║普照事。
X07n0234_p0813b07║有光明，名：清淨自在照。
X07n0234_p0813b08║照淨理次，三成三慧。
X07n0234_p0813b09║有光明名出大妙音（至）普解一切語言法令他歡喜。
X07n0234_p0813b10║此二，成聞慧。
X07n0234_p0813b11║有光明，名：示現永斷一切疑自在境界。
X07n0234_p0813b12║此一成思修，後四成四智。
X07n0234_p0813b13║有光明，名：無住智自在普照。
X07n0234_p0813b14║大圓鏡智，無住普照故。
X07n0234_p0813b15║有光明，名：永斷一切戲論自在智。
X07n0234_p0813b16║平等性智絕戲論故。
X07n0234_p0813b17║有光明，名：隨所應出妙音聲。
X07n0234_p0813b18║妙觀察智隨應演故。
X07n0234_p0813b19║有光明，名：出清淨自在音，莊嚴國土成熟眾生。
X07n0234_p0813b20║成所作智，嚴土化生。△二、結數分齊。
X07n0234_p0813b21║佛子！如來一一毛孔放如是等千種光明。
X07n0234_p0813b22║以日有千光，故結云千，實乃無數。
X07n0234_p0813b23║五百光明，普照下方。
X07n0234_p0813b24║五倍自分行。
X07n0234_p0813c01║五百光明，普照上方。
X07n0234_p0813c02║五位勝進行。
X07n0234_p0813c03║種種剎中，種種佛所，諸菩薩眾。
X07n0234_p0813c04║△二、所益眾四：初、益菩薩。
X07n0234_p0813c05║其菩薩等見此光明（至）十地十智皆悉清淨。
X07n0234_p0813c06║有二種益：上益圓機，頓證佛境；下益權機，令熟權
X07n0234_p0813c07║趣實。
X07n0234_p0813c08║彼諸菩薩，先所成就，諸處諸地。
X07n0234_p0813c09║處謂五眼等，地謂種性地。
X07n0234_p0813c10║見彼光明轉更清淨，一切善根皆悉成熟，趣一切智。
X07n0234_p0813c11║△二益二乘
X07n0234_p0813c12║住二乘者，滅一切垢。
X07n0234_p0813c13║△三益生盲
X07n0234_p0813c14║其餘一分生盲眾生（至）柔輭調伏堪修念智。
X07n0234_p0813c15║△四、光益惡趣六：初、拔苦與樂。
X07n0234_p0813c16║地獄、餓鬼、畜生諸趣（至）命終皆生天上人間。
X07n0234_p0813c17║△二、因起邪見。
X07n0234_p0813c18║佛子！彼諸眾生不覺不知（至）我是梵天、我是梵化。
X07n0234_p0813c19║△三、慈音示正
X07n0234_p0813c20║是時如來住普自在三昧（至）皆是如來威神之力。
X07n0234_p0813c21║△四、迴邪報恩。
X07n0234_p0813c22║彼諸眾生聞是語已（至）此諸眾生得淨眼故。
X07n0234_p0813c23║△五、佛與授記。
X07n0234_p0813c24║如來與彼授阿耨多羅三藐三菩提記。
X07n0234_p0814a01║△六、結光利益。
X07n0234_p0814a02║佛子！如來智日如是利益（至）令得善根具足成熟。
X07n0234_p0814a03║此中諸益，多同隨好。△三、結。
X07n0234_p0814a04║佛子！是為如來身第五相，諸菩薩摩訶薩應如是見。
X07n0234_p0814a05║△第六、月光奇特喻。喻佛圓迴等住身，謂等住三
X07n0234_p0814a06║世無增減故。文三：初喻。
X07n0234_p0814a07║復次，佛子！譬如月輪（至）無有分別、無有戲論。
X07n0234_p0814a08║△二合
X07n0234_p0814a09║佛子！如來身月亦復如是（至）聲聞、獨覺、學、無學眾。
X07n0234_p0814a10║一、圓智映二乘。
X07n0234_p0814a11║隨其所宜，示現壽命脩短不同，而如來身無有增減。
X07n0234_p0814a12║二、常身示延促
X07n0234_p0814a13║一切世界，淨心眾生，菩提器中，影無不現。
X07n0234_p0814a14║三、由其機器所見有無。菩提器者，堪受菩提之人，
X07n0234_p0814a15║覩意生身。若心海澄清，妄念都寂，則真見佛矣。
X07n0234_p0814a16║一切眾生有瞻對者（至）所作利益皆得究竟。
X07n0234_p0814a17║四、所見無向背，初及後二皆圓迴義。△三、結。
X07n0234_p0814a18║佛子！是為如來身第六相，諸菩薩摩訶薩應如是見。
X07n0234_p0814a19║△七、梵王普現喻。喻佛無心普應身，不分而徧。文
X07n0234_p0814a20║三：初、喻。
X07n0234_p0814a21║復次，佛子！譬如三千大千（至）亦不分身無種種身。
X07n0234_p0814a22║△二合
X07n0234_p0814a23║佛子！諸佛如來亦復如是（至）亦不作念現若干身。
X07n0234_p0814a24║△三、結。
X07n0234_p0814b01║佛子！是為如來身第七相，諸菩薩摩訶薩應如是見。
X07n0234_p0814b02║△八、醫王延壽喻，喻佛窮盡後際身。初喻二：初、彰
X07n0234_p0814b03║其現德。
X07n0234_p0814b04║復次，佛子！譬如醫王（至）眾生見者病無不愈。
X07n0234_p0814b05║△二、呪力持身
X07n0234_p0814b06║彼大醫王知命將𣧩（至）凡所療治悉得除差。
X07n0234_p0814b07║△二、合二：初、合現德。
X07n0234_p0814b08║佛子！如來、應、正等覺（至）鍊治法藥已得成就。
X07n0234_p0814b09║合用藥，無不盡。
X07n0234_p0814b10║修學一切，方便善巧，大明呪力，皆到彼岸。
X07n0234_p0814b11║合呪力為方便。
X07n0234_p0814b12║善能除滅，一切眾生，諸煩惱病。
X07n0234_p0814b13║合見者病愈。△二、合呪力持身
X07n0234_p0814b14║及住壽命經無量劫（至）諸煩惱病悉得消滅。
X07n0234_p0814b15║前呪藥持住多劫故，略不重明藥呪能持。△三、結。
X07n0234_p0814b16║佛子！是為如來身第八相，諸菩薩摩訶薩應如是見。
X07n0234_p0814b17║△九、摩尼利物喻，喻佛嚴。利益生身，雨寶離貧，即
X07n0234_p0814b18║嚴剎故，各有體用。文三：初、喻。
X07n0234_p0814b19║復次，佛子！譬如大海（至）令諸眾生離苦調適。
X07n0234_p0814b20║△二合
X07n0234_p0814b21║佛子！諸如來身亦復如是（至）一切眾生作大佛事。
X07n0234_p0814b22║△三、結。
X07n0234_p0814b23║佛子！是為如來身第九相，諸菩薩摩訶薩應如是見。
X07n0234_p0814b24║△十、寶王滿願喻，喻佛相嚴滿願身。文三：初、喻。
X07n0234_p0814c01║復次，佛子！譬如大海（至）非少福眾生所能得見。
X07n0234_p0814c02║△二合二：初、正合。
X07n0234_p0814c03║如來身如意寶王亦復如是（至）悉令得見所願皆滿。
X07n0234_p0814c04║△二、釋疑。
X07n0234_p0814c05║佛子！佛身非是少福眾生所能得見。
X07n0234_p0814c06║初雖合喻，已是釋疑。謂有疑云：若念皆見，今何不
X07n0234_p0814c07║見？是故經云：少福不見。
X07n0234_p0814c08║唯除如來，自在神力，所應調伏。
X07n0234_p0814c09║次疑云：亦有貧下薄福之人何以得見？故經釋云：
X07n0234_p0814c10║除可調者。
X07n0234_p0814c11║若有眾生因見佛身（至）乃令得見如來身耳。
X07n0234_p0814c12║△三、結。
X07n0234_p0814c13║佛子！是為如來身第十相，諸菩薩摩訶薩應如是見。
X07n0234_p0814c14║△三、就法總結。
X07n0234_p0814c15║以其心無量徧十方故（至）莊嚴一一佛身故。
X07n0234_p0814c16║十句次第結前十身，其有難者前已會釋。△二、偈
X07n0234_p0814c17║頌。有二十偈，次第頌前。長行十喻，喻各二偈，皆前
X07n0234_p0814c18║偈喻後偈。法、合、喻各二偈。
X07n0234_p0814c19║爾時，普賢菩薩摩訶薩欲重明此義而說頌言：
X07n0234_p0814c20║譬如虗空徧十方（至）非是善逝心棄捨。
X07n0234_p0814c21║此下人第五十一經。△三、出現語業長行，有三：初、標。
X07n0234_p0814c22║佛子！菩薩摩訶薩應云何知如來、應、正等覺音聲？
X07n0234_p0814c23║△二、釋三：初、就法略說。
X07n0234_p0814c24║佛子！菩薩摩訶薩。
X07n0234_p0815a01║昔人亦以初十入於中十為百，後十通前則為千
X07n0234_p0815a02║數，此亦可通。今更一解，後結則容通結中十，中十
X07n0234_p0815a03║則別喻初十，但小不次耳。今初略說圓音之義，略
X07n0234_p0815a04║啟四門：一、敘昔；二、辨違；三、會通；四、正釋。前三非要
X07n0234_p0815a05║廣在別章，但正釋文自含眾妙。四、釋文者，文有十
X07n0234_p0815a06║音以顯無盡，各上向標名，下句釋相。
X07n0234_p0815a07║應知如來音聲徧至，普徧無量諸音聲故。
X07n0234_p0815a08║一、普徧者，即隨類音。然有二義：一、約體廣，無聲不
X07n0234_p0815a09║至，故云普徧無量音聲。斯則人天等異，萬類齊聞，
X07n0234_p0815a10║上云眾生隨類各得解。二者、隨前一一之音，皆能
X07n0234_p0815a11║獨徧，如目連不究其邊。
X07n0234_p0815a12║應知如來音聲，隨其心樂皆令歡喜，說法明了故。
X07n0234_p0815a13║二、隨樂音，謂趣舉一一類音，能隨樂欲說種種法。
X07n0234_p0815a14║上經云：如來於一語言中，演說無邊契經海。又云：
X07n0234_p0815a15║佛以一妙音，周聞十方國，眾音悉具足，法雨皆充
X07n0234_p0815a16║徧。此文通證前之二義。
X07n0234_p0815a17║應知如來音聲，隨其信解皆令歡喜，心得清涼故。
X07n0234_p0815a18║三、隨根解音，謂即上說中隨說一法，大小各聞，故
X07n0234_p0815a19║云隨其信解。故寶積云：佛以一音演說法，眾生各
X07n0234_p0815a20║各隨所解。
X07n0234_p0815a21║應知如來音聲化不失時，所應聞者無不聞故。
X07n0234_p0815a22║四、隨時音，謂即上大小之法，令聞不聞皆自在，故
X07n0234_p0815a23║云不失時。亦兼隨聞一法，欣憂不同。寶積云：或有
X07n0234_p0815a24║恐畏，或歡喜。上四多約即體之用，是圓音義；後六
X07n0234_p0815b01║多約即用之體，顯一音義。
X07n0234_p0815b02║應知如來音聲無生滅，如呼響故。
X07n0234_p0815b03║五外隨緣，叩我無生滅。
X07n0234_p0815b04║應知如來音聲無主，修習一切業所起故。
X07n0234_p0815b05║六、內集緣成，何有主宰？
X07n0234_p0815b06║應知如來音聲甚深，難可度量故。
X07n0234_p0815b07║七、甚深者，欲言其一，則萬類殊應；欲言其異，則一
X07n0234_p0815b08║體無生。又欲言其一，隨一音中能具多音，故上文
X07n0234_p0815b09║云：一切眾生語言法，一言演說盡無餘。欲言其異，
X07n0234_p0815b10║即上多音唯宜聞一，故下喻云：譬如天鼓發種種
X07n0234_p0815b11║音，懈怠諸天唯聞無常學悟之音。故甚深也。
X07n0234_p0815b12║應知如來音聲無，邪曲法界所生故。
X07n0234_p0815b13║八，純稱法界。
X07n0234_p0815b14║應知如來音聲無，斷絕普入法界故。
X07n0234_p0815b15║九，橫入無斷。
X07n0234_p0815b16║應知如來音聲無，變易至於究竟故。
X07n0234_p0815b17║十、豎歸一極。此十圓融一味，是如來圓音。是知或
X07n0234_p0815b18║謂無聲，隨叩發響；或謂如來唯一直聲，無宮商等
X07n0234_p0815b19║異，皆大地之一塵耳。△二、約喻廣說三：初、結前生後。
X07n0234_p0815b20║佛子！菩薩摩訶薩應知如來音聲。
X07n0234_p0815b21║收上十聲，要不出三：約相則廣無量，約體則無主
X07n0234_p0815b22║宰，約用則有顯示。今並雙非，以顯中道。
X07n0234_p0815b23║非量。
X07n0234_p0815b24║莫窮其邊，故非量。
X07n0234_p0815c01║非無量。
X07n0234_p0815c02║隨機隨時，有聞不聞，故非無量。
X07n0234_p0815c03║非主。
X07n0234_p0815c04║多緣集故非有主。
X07n0234_p0815c05║非無主。
X07n0234_p0815c06║純一法界生，故非無主。
X07n0234_p0815c07║非示。
X07n0234_p0815c08║當體無生，故無能示。
X07n0234_p0815c09║非無示。
X07n0234_p0815c10║巧顯義理，故非無示。更以四句明體用無礙，謂：一、
X07n0234_p0815c11║以用從體，由體無不在，故能令上十類皆徧一切。
X07n0234_p0815c12║非唯徧聲，亦徧一切。時、處、眾生、如來、法界等，雖復
X07n0234_p0815c13║於色等皆徧，恒不雜亂。若不等徧，則音非圓。若由
X07n0234_p0815c14║等徧，失其音曲，則圓非音。今不壞曲而等徧，不動
X07n0234_p0815c15║徧而差韻，方成圓音。二、以體從用。其一，一音皆具
X07n0234_p0815c16║含真性。三、用即體故，上十類聲皆不可得，唯第一
X07n0234_p0815c17║義永離所執。故法螺常震，妙音常寂，名寂靜音。如
X07n0234_p0815c18║空谷響，有而即虗。若不即虗，非但失於一音，亦不
X07n0234_p0815c19║能令圓融自在。四、體即用故，寂而恒宣。若天鼓無
X07n0234_p0815c20║心而應一切，長風隨竅，萬吹不同。若不徧同，非但
X07n0234_p0815c21║失於能圓，亦非真一梵音。隨緣自在，名為如來圓
X07n0234_p0815c22║音、妙音，非是心識思量境界。△三、徵釋所以。
X07n0234_p0815c23║何以故？
X07n0234_p0815c24║徵意云：前言無量等，今何雙非？△三、舉喻廣釋。其
X07n0234_p0816a01║大意云：性相無礙，體用相即。約法難顯，寄喻以明。
X07n0234_p0816a02║有十大喻，即為十段，段各有三。今初，劫盡唱聲喻，
X07n0234_p0816a03║喻前第六無主。文中分三：初、喻。
X07n0234_p0816a04║佛子！譬如世界將欲壞時（至）法爾而出四種音聲。
X07n0234_p0816a05║言法爾者，俱舍第二云：生無色界有二種因：一者
X07n0234_p0816a06║因力，謂由近習及數習故；二者業力，謂上界後報
X07n0234_p0816a07║業果欲至故。若生色界則有三因，謂加法爾力，但
X07n0234_p0816a08║器壞時法爾有聲。
X07n0234_p0816a09║其四者何？一曰汝等當知（至）是為四。
X07n0234_p0816a10║然四種音非是一時，初二火劫將壞欲界及初禪
X07n0234_p0816a11║時，三即水災壞二禪時，四即風災壞三禪時。
X07n0234_p0816a12║佛子！此諸音聲無主無作（至）諸善業力之所出生。
X07n0234_p0816a13║四聲各別，故非無主；但從緣生，故非有主。△二合
X07n0234_p0816a14║佛子！如來音聲亦復如是（至）而能利益無量眾生。
X07n0234_p0816a15║明佛欲壞生死世間，亦有四聲說五乘法，初一人
X07n0234_p0816a16║天合上火災，後三三乘如次合前。△三、結。
X07n0234_p0816a17║佛子！是為如來音聲第一相（至）應如是知。
X07n0234_p0816a18║△二、響聲隨緣喻。
X07n0234_p0816a19║復次，佛子！譬如呼響（至）而能隨逐一切語言。
X07n0234_p0816a20║喻上第五無生。△次合
X07n0234_p0816a21║如來音聲亦復如是（至）無言無示不可宣說。
X07n0234_p0816a22║△後結。
X07n0234_p0816a23║佛子！是為如來音聲第二相（至）應如是知。
X07n0234_p0816a24║△三、天鼓開覺喻。喻、合各三：初、能開覺。
X07n0234_p0816b01║復次，佛子！譬如諸天（至）墯諸惡趣後悔無及。
X07n0234_p0816b02║喻第九無斷絕聲，徧入法界化無斷故。△二、開覺益。
X07n0234_p0816b03║放逸諸天聞此音已（至）詣天王所求法行道。
X07n0234_p0816b04║△三、結用歸體。
X07n0234_p0816b05║佛子！彼天鼓音無主無作（至）而能利益無量眾生。
X07n0234_p0816b06║△二、合三：初、合能開覺。
X07n0234_p0816b07║當知如來亦復如是（至）出於無量妙法音聲。
X07n0234_p0816b08║上總下別，別有十一聲，義分四節，而有二意：一者、
X07n0234_p0816b09║初二通五乘。
X07n0234_p0816b10║所謂無著聲、不放逸聲。
X07n0234_p0816b11║次六，通三乘。
X07n0234_p0816b12║無常聲。苦聲。無我聲。不淨聲。寂滅聲。涅槃聲。
X07n0234_p0816b13║次一通於第一、第二乘。
X07n0234_p0816b14║無有量自然智聲。
X07n0234_p0816b15║後二唯大乘。
X07n0234_p0816b16║不可壞菩薩行聲。至一切處如來無功用智地聲。
X07n0234_p0816b17║二者，初一節配人天，三節配三乘。
X07n0234_p0816b18║以此音聲，徧法界中，而開悟之。
X07n0234_p0816b19║△二、合開覺益。
X07n0234_p0816b20║無數眾生聞是音已（至）或習菩薩無上大乘。
X07n0234_p0816b21║△三、合結用歸體。
X07n0234_p0816b22║而如來音，不住方所，無有言說。
X07n0234_p0816b23║由不住方等，故上能普徧。是以莊嚴論云：若佛音
X07n0234_p0816b24║聲是有法非非法者，不能徧至十方。反此故能。△
X07n0234_p0816c01║三、結。
X07n0234_p0816c02║佛子！是為如來音聲第三相（至）應如是知。
X07n0234_p0816c03║△四、天女妙聲喻
X07n0234_p0816c04║復次，佛子！譬如自在天王（至）出於如是無量音聲。
X07n0234_p0816c05║喻上第三隨信解聲，多音隨樂故。△次合
X07n0234_p0816c06║當知如來亦復如是（至）皆悉徧至悉令得解。
X07n0234_p0816c07║△後結。
X07n0234_p0816c08║佛子！是為如來音聲第四相（至）應如是知。
X07n0234_p0816c09║△五、梵聲及眾喻。
X07n0234_p0816c10║復次，佛子！譬如大梵天王（至）大梵天王獨與我語。
X07n0234_p0816c11║喻化不失時，熟者必聞，即以根熟為所化眾。△次合
X07n0234_p0816c12║如來妙音亦復如是（至）而能成就一切事業。
X07n0234_p0816c13║△後結。
X07n0234_p0816c14║是為如來音聲第五相，諸菩薩摩訶薩應如是知。
X07n0234_p0816c15║△六、眾水一味喻。
X07n0234_p0816c16║復次，佛子！譬如眾水（至）水無念慮亦無分別。
X07n0234_p0816c17║喻無邪曲聲從法界生，一體性故。△次合
X07n0234_p0816c18║如來言音亦復如是（至）而無念慮亦無分別。
X07n0234_p0816c19║△後結。
X07n0234_p0816c20║佛子！是為如來音聲第六相（至）應如是知。
X07n0234_p0816c21║△七、降雨滋榮喻。
X07n0234_p0816c22║復次，佛子！譬如阿那婆達多（至）而能種種饒益眾生。
X07n0234_p0816c23║喻歡喜聲稱根增長故。△次合
X07n0234_p0816c24║佛子！如來、應、正等覺（至）而能饒益一切眾生。
X07n0234_p0817a01║離佛無聲，不從外來；離機無聲，不從內出。△後結。
X07n0234_p0817a02║是為如來音聲第七相，諸菩薩摩訶薩應如是知。
X07n0234_p0817a03║△八、漸降成熟喻
X07n0234_p0817a04║復次，佛子！譬如摩那斯龍王（至）降微細雨普潤大地。
X07n0234_p0817a05║喻無變聲，以皆至究竟故。上先照高山，以顯頓圓。
X07n0234_p0817a06║此先小益，即是漸圓。△次合
X07n0234_p0817a07║佛子！如來、應、正等覺亦復如是，將降法雨。
X07n0234_p0817a08║思欲說一乘法也。
X07n0234_p0817a09║未便即降。
X07n0234_p0817a10║恐破法墯惡道故。
X07n0234_p0817a11║先興法雲：
X07n0234_p0817a12║是說方便。方便含實，如雲含水。
X07n0234_p0817a13║成熟眾生為欲令其（至）一切智智無上法昧。
X07n0234_p0817a14║△後結。
X07n0234_p0817a15║佛子！是為如來音聲第八相（至）應知是如。
X07n0234_p0817a16║△九、降霔難思喻。
X07n0234_p0817a17║復次，佛子！譬如海中有大龍王（至）百千無量差別。
X07n0234_p0817a18║喻上甚深聲雖多差別，皆於甚深法界之所流故。
X07n0234_p0817a19║△次合
X07n0234_p0817a20║如來、應、正等覺亦復如是（至）出種種言皆令歡喜。
X07n0234_p0817a21║△後結。
X07n0234_p0817a22║佛子！是為如來音聲第九相（至）應如是知。
X07n0234_p0817a23║
X07n0234_p0817a24║大方廣佛華嚴經疏卷第八十一