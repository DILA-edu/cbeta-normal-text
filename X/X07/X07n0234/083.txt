X07n0234_p0823b01║大方廣佛華嚴經疏卷第八十三（入第五十二經）
X07n0234_p0823b02║清涼山沙門　澄觀　述
X07n0234_p0823b03║晉水沙門　（淨源）　錄疏注經
X07n0234_p0823b04║△五、明出現境界，正顯分齊之境，兼辨所緣之境。
X07n0234_p0823b05║依初義者，前約智以顯心，今此正明智用分齊。依
X07n0234_p0823b06║後義者，前明能知，今辨所緣。由所緣無邊，故顯分
X07n0234_p0823b07║齊難思。分齊難思，故方窮所緣之境。二義相成，函
X07n0234_p0823b08║蓋相稱。文中有三。長行分三：初、標。
X07n0234_p0823b09║佛子！菩薩摩訶薩應云何知如來、應、正等覺境界？
X07n0234_p0823b10║△二、釋二：初、法二：初、廣取所緣，顯分齊境二：初、列
X07n0234_p0823b11║所緣無邊。
X07n0234_p0823b12║佛子！菩薩摩訶薩以無障無礙智慧。
X07n0234_p0823b13║先令以無障礙智為能知者，非此不能量佛境故。
X07n0234_p0823b14║後正顯所緣，文有十句：
X07n0234_p0823b15║知一地世間境界是如來境界。
X07n0234_p0823b16║通舉所化。
X07n0234_p0823b17║知一切三世境界。
X07n0234_p0823b18║化時
X07n0234_p0823b19║一切剎境界。
X07n0234_p0823b20║化處。
X07n0234_p0823b21║一切法境界。
X07n0234_p0823b22║化法
X07n0234_p0823b23║一切眾生境界。
X07n0234_p0823b24║所化人。次三句皆明所證。
X07n0234_p0823c01║真如無差別境界。
X07n0234_p0823c02║真如語，其體常一味，故云無差別。
X07n0234_p0823c03║法界無障礙境界。
X07n0234_p0823c04║法界生法所依，故云無礙。
X07n0234_p0823c05║實際無邊際境界。
X07n0234_p0823c06║實際是窮事至實，故云無邊。
X07n0234_p0823c07║虗空無分量境界。
X07n0234_p0823c08║化處分齊。
X07n0234_p0823c09║無境界境界，是如來境界。
X07n0234_p0823c10║後一徧通。若約二諦境，前五為俗，次三為真，九通
X07n0234_p0823c11║真俗，事空、理空俱是空故。後一雙非，顯前九境即
X07n0234_p0823c12║同無故。若約三諦，空即是真，三真為中道。若以五
X07n0234_p0823c13║界攝之，初三是世界無量，四即調伏及調伏加行
X07n0234_p0823c14║界，五即眾生，次三即法界，餘二雙非。△二、顯分齊
X07n0234_p0823c15║無量。
X07n0234_p0823c16║佛子！如一切世間境界無量（至）如來境界亦無量。
X07n0234_p0823c17║先約十境以顯分齊，境智相稱，故皆無量。
X07n0234_p0823c18║如無境界，境界一切處無有（至）一切處無有。
X07n0234_p0823c19║後約無境顯其非有，乃至真如皆不可得故，是以
X07n0234_p0823c20║諸境雲興而常寂也。如無既爾，如真如等無變易
X07n0234_p0823c21║等亦然。△二、近取諸心以況佛境二：初、正明。
X07n0234_p0823c22║佛子！菩薩摩訶薩應知（至）無量無邊無縛無脫。
X07n0234_p0823c23║無量無邊，語其相用廣大；無縛無脫，明其體性甚
X07n0234_p0823c24║深寂滅。△二、徵釋。
X07n0234_p0824a01║何以故？
X07n0234_p0824a02║徵意云何？以將心況於佛境。
X07n0234_p0824a03║以如是如是思惟分別，如是如是無量顯現故。
X07n0234_p0824a04║釋意云：菩薩自心隨思即顯，故無分量。佛境亦爾，
X07n0234_p0824a05║隨機顯現，若身若智何有量耶？智假思顯，性無縛
X07n0234_p0824a06║脫，不為相縛，後無脫故。△二、喻顯文，有三：初二喻
X07n0234_p0824a07║於無縛無脫，後一喻於無量無邊。無量無邊通前
X07n0234_p0824a08║二段。前中分二：初、降雨無從喻。
X07n0234_p0824a09║佛子！如大龍王隨心降雨（至）於十方中悉無來處。
X07n0234_p0824a10║喻無縛無脫。既無來處，有何縛脫？△二、海水從心
X07n0234_p0824a11║喻。
X07n0234_p0824a12║佛子！如大海水皆從龍王（至）往昔大願之所生起。
X07n0234_p0824a13║喻於無縛無脫所因。水從龍王心力為因，非定內
X07n0234_p0824a14║外；智從往昔願緣起故，來即無來。△二、海水宏深
X07n0234_p0824a15║喻，喻無量無邊。文二：初、標章誡聽。
X07n0234_p0824a16║佛子！一切智海無量無邊（至）略說譬喻。汝應諦聽！
X07n0234_p0824a17║△二、喻顯三：初、別顯水多。文有四節：初、四洲水。
X07n0234_p0824a18║佛子！此閻浮提有二千五百河（至）答言甚多。
X07n0234_p0824a19║△二龍王雨水。
X07n0234_p0824a20║佛子！復有十光明龍王（至）雨大海中水復倍前。
X07n0234_p0824a21║△三宮殿出水。
X07n0234_p0824a22║佛子！十光明龍王宮殿中水（至）流入大海復倍過前。
X07n0234_p0824a23║△四、婆竭龍王兼雨兼出。
X07n0234_p0824a24║佛子！婆竭羅龍王連雨大海（至）涌出入海復倍於前。
X07n0234_p0824b01║皆後倍前，以顯深廣。△二、通顯水相。
X07n0234_p0824b02║其所出水紺瑠璃色，涌出有時，是故大海潮不失時。
X07n0234_p0824b03║涌出故潮上，速為寶消故潮下，此為極說。△三、通
X07n0234_p0824b04║顯無量兼水有四。
X07n0234_p0824b05║佛子！如是大海其水無量（至）實為無量不可為喻。
X07n0234_p0824b06║△三、法合二：初、合水無量。
X07n0234_p0824b07║佛子！此大海無量（至）而佛境界非譬所及。
X07n0234_p0824b08║佛智一念，尚無窮盡。況盡三際，周乎十方。重重重
X07n0234_p0824b09║重，安可喻顯。△二、合通顯無量。
X07n0234_p0824b10║佛子！菩薩摩訶薩應知（至）修一切菩薩行不斷故。
X07n0234_p0824b11║智海合水
X07n0234_p0824b12║應知寶聚無量（至）無障礙地。諸菩薩所居故。
X07n0234_p0824b13║餘合寶等，非唯智為佛境，菩提分等，皆分齊境也。
X07n0234_p0824b14║△三、總結。
X07n0234_p0824b15║佛子！菩薩摩訶薩為入無量（至）等覺境界。應如是知。
X07n0234_p0824b16║結令知意。不知佛境，安能利生？△二、偈頌。五偈分
X07n0234_p0824b17║二：初、一頌法說。
X07n0234_p0824b18║爾時，普賢菩薩摩訶薩欲重明此義而說頌言：
X07n0234_p0824b19║如心境界無有量（至）佛境如是應觀察。
X07n0234_p0824b20║△二、餘頌前喻，文亦二：初、二合頌前之二喻。
X07n0234_p0824b21║如龍不離於本處（至）量等法界入毛孔。
X07n0234_p0824b22║喻無縛脫。△二、有二偈頌大海宏深喻。
X07n0234_p0824b23║如海珍奇無有量（至）悉在其中得饒益。
X07n0234_p0824b24║俱頌通顯無量，餘文略無。△六、答出現之行。前明
X07n0234_p0824c01║分齊，境智無邊。今彰運用，則悲智無盡。雖智海已
X07n0234_p0824c02║滿，悲無息故。文分為二：初、長行二：初、標舉。
X07n0234_p0824c03║佛子！菩薩摩訶薩應云何知如來、應、正等覺行？
X07n0234_p0824c04║△二、釋相三：初、雙標二行。
X07n0234_p0824c05║佛子！菩薩摩訶薩（至）應知真如行是如來行。
X07n0234_p0824c06║義有多含：一、無礙行者，即理之事；真如行者，即事
X07n0234_p0824c07║之理。行前即行相，後即行體；前是即智之悲，後是
X07n0234_p0824c08║即悲之智；前即真之欲，後即欲之真。融而無礙，為
X07n0234_p0824c09║如來行。△二、雙釋二行二：初、釋真如行。真如之名，
X07n0234_p0824c10║言含法、喻。文中有三：初、牒名以解。
X07n0234_p0824c11║佛子！如真如前際不生，後際不動，現在不起。
X07n0234_p0824c12║體絕三際，故同真如。契如成行，行即如也。
X07n0234_p0824c13║如來行亦如是，不生、不動、不起。
X07n0234_p0824c14║過未非緣，故不生不動；現在離緣，故非起也。△二、
X07n0234_p0824c15║復舉法界無形明雙非契中。
X07n0234_p0824c16║佛子！如法界非量非無量（至）非量非無量。無形故。
X07n0234_p0824c17║是知實相皆如來行。△三、鳥飛虗空喻釋其非量
X07n0234_p0824c18║義。
X07n0234_p0824c19║佛子！譬如鳥飛虗空（至）如來行無邊際故。
X07n0234_p0824c20║非量有二：一、行廣無量，故云如來行，無邊際故；二、
X07n0234_p0824c21║即事同真，更無分量，故以空喻。既無有量，何有無
X07n0234_p0824c22║量？若謂無量即是量故，雙非永寂為如來行，故心
X07n0234_p0824c23║彌虗、行彌曠，絡日行而未曾行。故涅槃經云：復有
X07n0234_p0824c24║一行是如來行，所謂大乘大般涅槃。△二、釋無礙
X07n0234_p0825a01║行二：初、約法總明。
X07n0234_p0825a02║佛子！如來、應、正等覺（至）出過一切諸障礙道。
X07n0234_p0825a03║智無所住，悲示所行，即悲智無礙，自無二礙，令他
X07n0234_p0825a04║無礙，皆無礙行也。△二、以喻別顯二：初、金翅闢海
X07n0234_p0825a05║喻。
X07n0234_p0825a06║佛子！譬如金翅鳥王（至）命將盡者而搏取之。
X07n0234_p0825a07║喻即智之悲。
X07n0234_p0825a08║如來、應、正等覺金翅鳥王（至）如來無分別無礙行。
X07n0234_p0825a09║△二、日月無思喻。
X07n0234_p0825a10║佛子！譬如日月獨無等侶（至）我從何來而至何所。
X07n0234_p0825a11║喻悲不失智。
X07n0234_p0825a12║諸佛如來亦復如是（至）我從彼來而向彼去。
X07n0234_p0825a13║△三、雙結二行。
X07n0234_p0825a14║佛子！菩薩摩訶薩應以如是等無量方便、無量性相。
X07n0234_p0825a15║性結真如，相結無礙。
X07n0234_p0825a16║知見如來、應、正等覺所行之行。
X07n0234_p0825a17║△二、偈頌。五頌分二：初、頌真如。
X07n0234_p0825a18║爾時，普賢菩薩欲重明此義而說頌言：
X07n0234_p0825a19║譬如真如不生滅（至）教化眾生無動念。
X07n0234_p0825a20║△七、出現菩提圓行之果。對緣造修，必有示成。故
X07n0234_p0825a21║長行文三：初、徵起。
X07n0234_p0825a22║佛子！諸菩薩摩訶薩（至）應正等覺成正覺。
X07n0234_p0825a23║言正覺者，略顯五門：初釋名。晉經名菩薩，存其梵
X07n0234_p0825a24║語，此翻為覺，正揀二乘成異菩薩。初會已顯。又單
X07n0234_p0825b01║語菩提但是所覺之道，今云成者，即理智契合之
X07n0234_p0825b02║名。△二、明體性。梁攝論云：二智二斷，為菩提體。智
X07n0234_p0825b03║度論云：菩提菩提斷，但名為菩提。若依此經，通一
X07n0234_p0825b04║切法，如文具之。三、辨種類。或說唯一，如智契合，無
X07n0234_p0825b05║二相故。故淨名云：夫如者，不二不異。或開為二，大
X07n0234_p0825b06║品明有性淨菩提及修成故。或分為三，約三乘故，
X07n0234_p0825b07║如十地論。或開為四，涅槃經云：下智觀者，得聲聞
X07n0234_p0825b08║菩提，乃至上上智觀，得佛菩提。又四智菩提，亦是
X07n0234_p0825b09║四義。或分為五，如大品經及智度論說發心等故。
X07n0234_p0825b10║或具明十，次品當明唯十為圓，是此所辨。三、除前
X07n0234_p0825b11║二，四、除前三，五、除前四，餘皆兼通，同教一乘之所
X07n0234_p0825b12║攝故。若業用所現，無所不收。四、明業用。文有十門，
X07n0234_p0825b13║而體用參顯，各隨別義以立名目。今統收之，謂緣
X07n0234_p0825b14║二諦，斷二障，證二空，起二智，即羣機，現萬像，具十
X07n0234_p0825b15║身，徧十方，周於毛端、微塵等處，通因及果，業用無
X07n0234_p0825b16║邊，具如文顯。五者、辨相。即當釋文，略辨十門：一、總
X07n0234_p0825b17║明體相，二、印現萬機，三、體相甚深，四、三輪平等，五、
X07n0234_p0825b18║因果交徹，六、體離虧盈，七、相無增減，八、用該動寂，
X07n0234_p0825b19║九、周于法界，十、普徧諸心。十門之中，亦司當門別
X07n0234_p0825b20║釋文義。今且以初為總，餘九為別。別雖九門，而釋
X07n0234_p0825b21║十義：初、釋第一；二、釋第十，謂舉初括後；三、從第二
X07n0234_p0825b22║次第解釋；第十一門釋於八、九二義。至文當知。今
X07n0234_p0825b23║初，總明體相。
X07n0234_p0825b24║佛子！菩薩摩訶薩應知如來成正覺。
X07n0234_p0825c01║具有十門，皆含體、相、用三。
X07n0234_p0825c02║於一切義，無所觀察。
X07n0234_p0825c03║一、寂照為菩提體。一切義者，真俗境也。觀極於無
X07n0234_p0825c04║觀，故淨名云：不觀是菩提，離諸緣故。如海無心，而
X07n0234_p0825c05║能頓鑒，非無所了。故晉經云：解一切義。二經合明，
X07n0234_p0825c06║義方圓妙。解即是觀，觀即無觀。既觀念斯寂，無惑
X07n0234_p0825c07║習種。無觀是體，照斷為用，合之為相。
X07n0234_p0825c08║於法平等，無所疑惑。
X07n0234_p0825c09║二、等同萬法為菩提體。謂智與理冥，同一圓覺，故
X07n0234_p0825c10║云於法平等而不失照。決斷分明，云無疑惑。既無
X07n0234_p0825c11║所疑，則所知永寂。上二已攝攝論之體。
X07n0234_p0825c12║無二。
X07n0234_p0825c13║三、一成一切成，不見生佛有異相故，故云無二。以
X07n0234_p0825c14║知一切眾生即菩提相，亦是能所不二故。淨名云：
X07n0234_p0825c15║不二是菩提，離意法故。
X07n0234_p0825c16║無相。
X07n0234_p0825c17║四、總指前三體相寂滅，寂滅是菩提，滅諸相故。
X07n0234_p0825c18║無行。
X07n0234_p0825c19║五即心行處滅，湛然不遷，亦是不行，是菩提無憶
X07n0234_p0825c20║念故。
X07n0234_p0825c21║無止。
X07n0234_p0825c22║六、雖覺而常定，不住定故。
X07n0234_p0825c23║無量。
X07n0234_p0825c24║七、有二義：一、橫徧十方，廣無量故；二、體無生滅，絕
X07n0234_p0826a01║分量故。
X07n0234_p0826a02║無際。
X07n0234_p0826a03║八亦二義：一、豎念念成，無際畔故；二、一得永常，無
X07n0234_p0826a04║後際故。心無初相，冥符於理，無前際故。
X07n0234_p0826a05║遠離二邊，住於中道。
X07n0234_p0826a06║九、離二邊契於中道。晉經：此前有無縛無脫，並皆
X07n0234_p0826a07║含在二邊之內，謂苦染、若淨、若縛、若脫、有無、一異
X07n0234_p0826a08║等，斯邊皆離，不徧住著，故曰離邊。非見有邊，邊即
X07n0234_p0826a09║中故。無邊無中，方住中道。
X07n0234_p0826a10║出過一切文字言說。
X07n0234_p0826a11║十、總顯離言。上之九句，寄言顯深，斯乃未盡菩提
X07n0234_p0826a12║之奧，收歸性離，令亡言契之。△二、印現萬機，即海
X07n0234_p0826a13║印三昧。文三：初、法。
X07n0234_p0826a14║知一切眾生心念所行（至）悉知三世一切諸法。
X07n0234_p0826a15║秪於一念知三世者，名一切智。△二喻
X07n0234_p0826a16║佛子！譬如大海普能印現（至）是故共說以為大海。
X07n0234_p0826a17║即舉海印，以喻菩提無心頓現。△三合
X07n0234_p0826a18║諸佛菩提亦復如是（至）是故說名諸佛菩提。
X07n0234_p0826a19║言無所現者，有其三義：一、無心現，故如海；二、所現
X07n0234_p0826a20║空，故如像；三、無別體，故如水與像不可分異。自體
X07n0234_p0826a21║顯現，故名為覺。起信論云：諸佛如來離於見相，無
X07n0234_p0826a22║所不徧，心真實故，即是諸法之性。自體顯照一切
X07n0234_p0826a23║妄法，有大智用。斯即無思顯照同體之境，為菩提
X07n0234_p0826a24║相用。故上文云：於一切義無所觀察。△三、性相甚
X07n0234_p0826b01║深
X07n0234_p0826b02║佛子！諸佛菩提一切文字（至）但隨所應方便開示。
X07n0234_p0826b03║性離言故，理圓言諞故。△四、三輪平等釋。上總中，
X07n0234_p0826b04║於法平等，等諸法故，意輪等故，何所疑哉？文二：初、
X07n0234_p0826b05║別舉身等，有十三身。
X07n0234_p0826b06║佛子！如來、應、正等覺（至）得一切語言量等身。
X07n0234_p0826b07║上六等事。
X07n0234_p0826b08║得真如量等身，得法界量等身，得虗空界量等身。
X07n0234_p0826b09║此三等理。
X07n0234_p0826b10║得無礙界量等身。
X07n0234_p0826b11║此一等於事理、事事二種無礙。
X07n0234_p0826b12║得一切願量等身（至）得寂滅涅槃界量等身。
X07n0234_p0826b13║後三等因果，略舉十三，結云無量。皆言量者，是所
X07n0234_p0826b14║等之分量。皆言等者，即能等之三輪。等有二義：一
X07n0234_p0826b15║者等彼事理之量，二者等彼事理之體。所以等者，
X07n0234_p0826b16║彼諸理事，即我所證，能所冥合，彼尚即我，等之何
X07n0234_p0826b17║難？是以聖人空洞無像，物無非我，會萬物以成己。
X07n0234_p0826b18║△二、類結顯多。
X07n0234_p0826b19║佛子！如所得身、言、語及心（至）無量無數清淨三輪。
X07n0234_p0826b20║△五、因果交徹，釋上無二，同一性故。文三：初、標。
X07n0234_p0826b21║佛子！如來成正覺時（至）普見一切眾生入涅槃。
X07n0234_p0826b22║八相之中略舉其二，故云乃至。此文正同淨名之
X07n0234_p0826b23║言。若彌勒得菩提者，一切眾生皆亦應得，一切眾
X07n0234_p0826b24║生即菩提。彌勒示迷此旨，但謂理詰之言，不知真
X07n0234_p0826c01║得菩提，實如所詰。又前章中以我等彼故徧同彼
X07n0234_p0826c02║量，今明以彼等我故全現我中，是知一性平等反
X07n0234_p0826c03║覆相成。此中之成為理為事？若是事成，何以釋云
X07n0234_p0826c04║同一性故？若是理成，何以此云成正覺入涅槃耶？
X07n0234_p0826c05║此是華嚴大節圓宗之義，不對諸宗難以取解。然
X07n0234_p0826c06║諸眾生若於人天位中觀之，具足人法二我。小乘
X07n0234_p0826c07║唯是五蘊實法，大乘或說但心所現，或說幻有即
X07n0234_p0826c08║空人法俱遣，或說唯如來藏具恒沙性德，故眾生
X07n0234_p0826c09║即在纏法身。法身眾生義一名異，猶據理說。更有
X07n0234_p0826c10║說言相本自盡、性本自現，不可說言即佛不即佛
X07n0234_p0826c11║等。若依此宗，舊來成竟亦涅槃竟，非約同體此成
X07n0234_p0826c12║即彼成。若爾，何以現在眾生非即佛耶？若就眾生
X07n0234_p0826c13║位看者，尚不能見唯心即空，安見第六圓教中事？
X07n0234_p0826c14║譬如有人迷東謂西，正執西故。若諸情頓破，則法
X07n0234_p0826c15║界圓現無不已成，猶彼悟人西處全東。若爾，諸佛
X07n0234_p0826c16║何以更化眾生？不如是知所以須化，如是化者是
X07n0234_p0826c17║究竟化，如是化者無不化時。故下結云大悲相續
X07n0234_p0826c18║救度眾生，隨門不同種種有異，約成佛門一切成
X07n0234_p0826c19║也。又此眾生乃是像上之摸，令其去摸，自見己佛
X07n0234_p0826c20║亦見他成，如第十段。△二、釋。
X07n0234_p0826c21║皆同一性，所謂無性。
X07n0234_p0826c22║先總釋云：同一無性，故得現成。妄性本虗，生元是
X07n0234_p0826c23║佛，真性巨得，非今始成，故皆成也。次轉徵所無。
X07n0234_p0826c24║無何等性？
X07n0234_p0827a01║同菩提性。後釋所無，有十二句。前之四句，通生及
X07n0234_p0827a02║佛。次之四句，唯約眾生。後四約佛，非獨要空真有，
X07n0234_p0827a03║亦非妄有真空。以性融相，法界圓現。由此無性，說
X07n0234_p0827a04║成正覺。又攝十二，總為六對。
X07n0234_p0827a05║所謂無相性、無盡性。
X07n0234_p0827a06║一、能相所相對，謂染相淨相相待有故，念念之盡
X07n0234_p0827a07║緣所盡故，煩惱永盡本自盡故。
X07n0234_p0827a08║無生性，無滅性。
X07n0234_p0827a09║二、生滅對。約凡夫，則本自不生，即涅槃相，不復更
X07n0234_p0827a10║滅故；約佛，菩提非始生故，何有滅耶？
X07n0234_p0827a11║無我性，無非我性。
X07n0234_p0827a12║三我非我對，有緣無主故。我尚不可得，非我何可
X07n0234_p0827a13║得？諸法實相中，無我無非我。
X07n0234_p0827a14║無眾生性，無非眾生性。
X07n0234_p0827a15║四緣非緣，對攬緣生故，緣尚不可得。
X07n0234_p0827a16║無菩提性，無法界性。
X07n0234_p0827a17║五、能所證對。能證菩提，因所證故。所證法界，由智
X07n0234_p0827a18║顯故。
X07n0234_p0827a19║無虗空性，亦復無有，成正覺性。
X07n0234_p0827a20║六、合不合對。虗空非合，因有顯故，所以性無。成覺
X07n0234_p0827a21║是合，理智契合，即為緣起，故非有也。△三、結。
X07n0234_p0827a22║知一切法皆無性故，得一切智，大悲相續，救度眾生。
X07n0234_p0827a23║物物無性故成種智，證斯同體而起大悲，一得永
X07n0234_p0827a24║常故云相續。又秖由不知佛證無性故，謂令知故
X07n0234_p0827b01║教化不絕。△六、明體離虧盈，釋上無相。
X07n0234_p0827b02║佛子！譬如虗空一切世界（至）無一無種種故。
X07n0234_p0827b03║虗空無生，體無增減；菩提無相，成不寧殊？△七、明
X07n0234_p0827b04║相無增減，釋上無行。菩提之體，湛然不異，行豈能
X07n0234_p0827b05║遷？文三：初、舉喻問答。
X07n0234_p0827b06║佛子假使有人能，化作恒河沙等心。
X07n0234_p0827b07║化多心者，喻修多因。
X07n0234_p0827b08║一一心復化，作恒河沙等。
X07n0234_p0827b09║化成多佛，喻修多因。
X07n0234_p0827b10║皆無色、無形、無相。
X07n0234_p0827b11║以化現無形，喻成不成，二義莫異。
X07n0234_p0827b12║如是盡恒河沙等劫（至）云何。問言：凡有幾何？
X07n0234_p0827b13║△二、讚善以合。
X07n0234_p0827b14║普賢菩薩言：善哉善哉（至）若無有相則無增無減。
X07n0234_p0827b15║△三、結前生後。
X07n0234_p0827b16║佛子！菩薩摩訶薩應如是知（至）同於菩提一相無相。
X07n0234_p0827b17║△八、用該動寂，釋上無上不滯定故。文四：初、舉所
X07n0234_p0827b18║依三昧。
X07n0234_p0827b19║如來成正覺時，以一相方便入善覺智三昧。
X07n0234_p0827b20║覺不滯寂，故名善覺。覺彼一相，故用為方便。△二、
X07n0234_p0827b21║顯一身之用。
X07n0234_p0827b22║入已於一成正覺廣大身（至）眾生數等身住於身中。
X07n0234_p0827b23║既以一相為方便，則物皆一相，故一即現多。△三
X07n0234_p0827b24║類顯餘身。
X07n0234_p0827c01║如一成正覺廣大身，一切成正覺廣大身悉亦如是。
X07n0234_p0827c02║謂以如來成正覺時，廣布身雲彌於法界，一一皆
X07n0234_p0827c03║是廣大之身，並如前來一身之現。△四、總結多門。
X07n0234_p0827c04║佛子！如來有如是等（至）為無量界等眾生界。
X07n0234_p0827c05║上來所現一定為門，餘定亦爾。定門既然，悲、智、總
X07n0234_p0827c06║持等門亦爾，以是故有無量界矣。是謂高而無上，
X07n0234_p0827c07║廣不可極。△九、周于法界，釋上無量。無量有二：一、
X07n0234_p0827c08║廣多無量，一毛含多，徧法界故；二、無分量，皆不生
X07n0234_p0827c09║故。文三：初、明一毛含多。
X07n0234_p0827c10║佛子！菩薩摩訶薩應知（至）究竟無生滅故。
X07n0234_p0827c11║釋：以不生故。此與前段有分、無分二門異故。又此
X07n0234_p0827c12║唯現佛，即同類相望；前通多類，即異類相入。又前
X07n0234_p0827c13║則住體徧應，此則如理而含，亦如理而徧。△二類
X07n0234_p0827c14║顯多毛。
X07n0234_p0827c15║如一毛孔徧法界，一切毛孔悉亦如是。
X07n0234_p0827c16║但容毛處，即是毛孔。
X07n0234_p0827c17║當知無有少許處空無佛身。何以故？
X07n0234_p0827c18║徵意云：身契無生，可許能含；法界虗空，無有能契，
X07n0234_p0827c19║何能亦含？
X07n0234_p0827c20║如來成正覺，無處不至故。
X07n0234_p0827c21║釋云：無處不至，則無非佛身矣。是謂大包天地，細
X07n0234_p0827c22║入無間。△三、釋外疑情。
X07n0234_p0827c23║隨其所能隨其勢力（至）以種種身成等正覺。
X07n0234_p0827c24║疑云：若爾，何以須要就於覺樹？釋云：隨機所能受
X07n0234_p0828a01║耳。是知覺樹多身頓成，尚曰隨宜，有頂鹿園，豈為
X07n0234_p0828a02║真極？△十、明普徧諸心，釋前二門，即分為二：初、正
X07n0234_p0828a03║明普徧，釋上無際，念念常成無際畔故。亦二：初、指
X07n0234_p0828a04║一心。
X07n0234_p0828a05║佛子！菩薩摩訶薩應知自心念念常有佛成正覺。
X07n0234_p0828a06║先標，次徵。
X07n0234_p0828a07║何以故？
X07n0234_p0828a08║後釋。
X07n0234_p0828a09║諸佛如來不離此心成正覺故。
X07n0234_p0828a10║意云：不離心者，有二義故：一、眾生身心是佛所證；
X07n0234_p0828a11║二、全即佛菩薩性故。此即他果在我之因，非約因
X07n0234_p0828a12║人自有佛性，此文正顯佛菩提故。△二、例一切心
X07n0234_p0828a13║如自心，一切眾生心亦復如是，悉有如來成等正覺。
X07n0234_p0828a14║△二、總結雙非，釋上第九遠離二邊住於中道。
X07n0234_p0828a15║廣大周徧，無處不有，不離不斷。
X07n0234_p0828a16║釋有二意：一、不離結上無處不有，不斷生下無有
X07n0234_p0828a17║休息。二、不離者，生佛非異故。不斷者，生佛非一，不
X07n0234_p0828a18║同眾生可斷壞故。
X07n0234_p0828a19║無有休息，入不思議，方便法門。
X07n0234_p0828a20║是以不得意者作眾生恩，故是不可。設作佛思，又
X07n0234_p0828a21║亦不可，即亦不可，非即非，當淨智眼無取諸情。△
X07n0234_p0828a22║三、總結。
X07n0234_p0828a23║佛子！菩薩摩訶薩應如是知如來成正覺。
X07n0234_p0828a24║令依此知，映前十門，無幽不盡，離此何有真菩提
X07n0234_p0828b01║耶？△二、偈頌。
X07n0234_p0828b02║爾時，普賢菩薩摩訶薩欲重明此義而說頌言：
X07n0234_p0828b03║正覺了知一切法（至）是故正覺名無量。
X07n0234_p0828b04║文有六頌，頌前十門：初二次第頌初二門，次三如
X07n0234_p0828b05║次頌六、七、八，後一通頌四、五、九、十，以此四門同是
X07n0234_p0828b06║普現無量義故。其第三門但顯離言，故略不頌。△
X07n0234_p0828b07║八、明出現轉大法輪，得大菩提，理必轉授。文二。長
X07n0234_p0828b08║行中三：初、標徵。
X07n0234_p0828b09║佛子！菩薩摩訶薩應云何知如來、應、正等覺轉法輪？
X07n0234_p0828b10║△二、釋相二：初、顯體用三：初、法。文有九句，減數十
X07n0234_p0828b11║也。皆先標，後釋文。二、今初，五句顯體性寂寥。
X07n0234_p0828b12║佛子！菩薩摩訶薩。
X07n0234_p0828b13║一、能轉心，二、所轉體，三、所得果，四、能詮教，五、所顯
X07n0234_p0828b14║理。夫轉法輪，不過此五，今皆即事契真。
X07n0234_p0828b15║應如是知。如來以心自在力（至）知一切法恒無起故。
X07n0234_p0828b16║一、能轉心。由知法無起故，正轉法時，不起念言：我
X07n0234_p0828b17║轉授人，名心自在。如是方為能轉也。
X07n0234_p0828b18║以三種轉斷所應斷而轉法輪，知一切法離邊見故。
X07n0234_p0828b19║二、所轉體，即示、勸、證，名為三轉。此三名輪者，摧障
X07n0234_p0828b20║惱故。言離邊見者，若有惑可摧，未離於常；無惑可
X07n0234_p0828b21║摧，寧免於斷？今永離斷、常等邊，方為真能斷、所應
X07n0234_p0828b22║斷。知與證、修亦然。
X07n0234_p0828b23║離欲際非際而轉法輪，入一切法虗空際故。
X07n0234_p0828b24║三所得果，由斷惑故得離欲際，由證性空本無可
X07n0234_p0828c01║離，斯際亦遣。
X07n0234_p0828c02║無有言說而轉法輪，一切法不可說故。
X07n0234_p0828c03║四、能詮教，理假言詮。今了本寂滅不可說，故終日
X07n0234_p0828c04║言而未曾言也。
X07n0234_p0828c05║究竟寂滅而轉法輪，知一切法涅槃性故。
X07n0234_p0828c06║五所顯理，謂即寂滅。今了性淨涅槃，法本不然，今
X07n0234_p0828c07║則無滅，方得名為究竟之滅，是知其輪本來常清
X07n0234_p0828c08║淨也。△二、四句明相用深廣。
X07n0234_p0828c09║一切文字一切言語（至）如來音聲。無處不至故。
X07n0234_p0828c10║觸言皆輪，即是廣也。
X07n0234_p0828c11║知聲如響而轉法輪，了於諸法真實性故。
X07n0234_p0828c12║即用而寂，即是深也。下之二句，亦深亦廣。
X07n0234_p0828c13║於一音中出一切音而轉法輪，畢竟無主故。
X07n0234_p0828c14║一即多而無主。
X07n0234_p0828c15║無遺無盡而轉法輪，內外無著故。
X07n0234_p0828c16║即橫豎而恒虗，謂橫則無遺，無所不轉故。豎則無
X07n0234_p0828c17║窮，盡未來際故。而不著內外，則深廣無涯矣。△二、
X07n0234_p0828c18║喻二：初、文字無盡喻，第九、無盡。
X07n0234_p0828c19║佛子！譬如一切文字語言（至）無有休息，無有窮盡。
X07n0234_p0828c20║△二、編入無住喻，喻六、七、八用而常寂。文三：初、法。
X07n0234_p0828c21║佛子！如來法輪悉入一切語言文字而無所住。
X07n0234_p0828c22║△二喻
X07n0234_p0828c23║譬如書字普入一切事（至）出世間處而無所住。
X07n0234_p0828c24║△二、合有二：初、合普入一切。
X07n0234_p0829a01║如來音聲亦復如是（至）一切報中而無所住。
X07n0234_p0829a02║以上法中但云入於一切語言，今明入餘法，則解
X07n0234_p0829a03║類皆法輪也，豈同三乘但用佛聲為輪等耶？△二、
X07n0234_p0829a04║正合前文入一切語。
X07n0234_p0829a05║一切眾生種種語言（至）言音實相。即法輪故。
X07n0234_p0829a06║前五易，故略不明之。△三、結勸。
X07n0234_p0829a07║佛子！菩薩摩訶薩於如來轉法輪，應如是知。
X07n0234_p0829a08║△二、顯法輪所因三：初、辨法輪起之所因。
X07n0234_p0829a09║復次，佛子！菩薩摩訶薩（至）若干音聲而轉法輪。
X07n0234_p0829a10║因機差故。若離物機，佛無說故。△二、明因所起
X07n0234_p0829a11║佛子！如來、應、正等覺有三昧，名：究竟無礙無良。
X07n0234_p0829a12║說法所依之定得究竟者，唯佛有故。名無畏者，無
X07n0234_p0829a13║礙辨才，無所怯畏。
X07n0234_p0829a14║入此三昧已於成正覺（至）令一切眾生皆生歡喜。
X07n0234_p0829a15║輪既為力不同，教須適宜差別。△三、結其得文。
X07n0234_p0829a16║能如是知轉法輪者（至）不知是知則非隨順。
X07n0234_p0829a17║△三、總結。
X07n0234_p0829a18║佛子！諸菩薩摩訶薩（至）普入無量眾生界故。
X07n0234_p0829a19║△二、偈頌。有五頌，分之為二：初、二偈頌法輪體用。
X07n0234_p0829a20║爾時，普賢菩薩摩訶薩欲重明此義而說頌言：
X07n0234_p0829a21║如來法輪無所轉（至）能令眾生悉歡喜。
X07n0234_p0829a22║△二、有三偈頌法輪所因。
X07n0234_p0829a23║佛有三昧名究竟（至）如是自在甚奇特。
X07n0234_p0829a24║△九、出現涅槃。轉化既周，安住秘藏，為物示滅，故
X07n0234_p0829b01║次明之。然大涅槃，蓋眾聖歸宗，冥會之所。寂寥無
X07n0234_p0829b02║為，而廣大悉備；形色絕朕，而識智難思。今以無名
X07n0234_p0829b03║強名，亦為五別：一者釋名。梵語涅槃，正名為滅。取
X07n0234_p0829b04║其義類，乃有多方。總以義翻，稱為圓寂。以義充法
X07n0234_p0829b05║界，德備塵沙，曰圓；體窮真性，妙絕相累，為寂。而言
X07n0234_p0829b06║大者，橫無不包，豎無初際。此約三德涅槃以解。若
X07n0234_p0829b07║約義開，略明三義：一者體大，自性清淨故；二者相
X07n0234_p0829b08║大，方便修淨，累亡德備故；三者用大，化用無盡故。
X07n0234_p0829b09║般者入義，性入、真入、示現入故。若圓融無礙，即大
X07n0234_p0829b10║涅槃。二、出體性涅槃。既妙絕常數，恬怕希夷，雖迴
X07n0234_p0829b11║出百非，而靡所不在。今以義求，不出三法，即摩訶
X07n0234_p0829b12║般若、解脫、法身以為其體。所以三者，翻三雜染故
X07n0234_p0829b13║成智，恩斷故成法門，法性應化身故，能證大智冥
X07n0234_p0829b14║所證理累永寂故。然此三種，不離一如，德用分異。
X07n0234_p0829b15║即寂之照為般若，即照之寂為解脫，寂照之體為
X07n0234_p0829b16║法身。如明淨圓珠，明即般若，淨即解脫。圓體、法身，
X07n0234_p0829b17║約用不同，體不相離。故此三法，不縱不橫，不並不
X07n0234_p0829b18║別，如天之目，如世之伊，名秘密藏，為大涅槃。三、顯
X07n0234_p0829b19║種類。雖理無不統，義類塵沙。今自陿之寬，略分一、
X07n0234_p0829b20║兩。或唯說一，即大涅槃。或說有二，自有三門：一、餘、
X07n0234_p0829b21║無餘，二、性淨、方便淨，三、真與應。或分為三，此有二
X07n0234_p0829b22║種：一、約三乘，二、即自性、真、應。或分為四：一、自性清
X07n0234_p0829b23║淨涅槃，二、有餘依，三、無餘依，四、無住處。有餘、無餘，
X07n0234_p0829b24║義通大、小。今唯說大，於三種內不明二乘，餘皆具
X07n0234_p0829c01║論。融而無礙，為大涅槃。如文具之，非獨應滅。四、彰
X07n0234_p0829c02║業用。囊括終古，導達羣方，靡不度生，靡不成就。故
X07n0234_p0829c03║涅槃云：能建大事，則出現諸門。皆斯用也。然諸門
X07n0234_p0829c04║廣義，備於別章，略在文具。五、釋文。先長行，分二：初、
X07n0234_p0829c05║徵起。
X07n0234_p0829c06║佛子！菩薩摩訶薩應云何知如來、應、正等覺般涅槃？
X07n0234_p0829c07║△二、正釋，有十：一、體性真常，二、德用圓備，三、出沒
X07n0234_p0829c08║常湛，四、虧盈不遷，五、示滅妙存，六、隨緣起盡，七、存
X07n0234_p0829c09║沒互現，八、大用無涯，九、體離二邊，十、結歸無住。然
X07n0234_p0829c10║斯十段，隨義雖殊，皆含體用，互相交徹，顯大涅槃。
X07n0234_p0829c11║今初，分三：初、舉法勸知。
X07n0234_p0829c12║佛子！菩薩摩訶薩欲知如來（至）當須了知根本自性。
X07n0234_p0829c13║今初本自性者，即下所列真如等十，為真應涅槃
X07n0234_p0829c14║之根本故。體即自性清淨涅槃，以出二礙名方便
X07n0234_p0829c15║淨，為真涅槃。大悲應物亦此流故，故名為本。以是
X07n0234_p0829c16║本故，但了真如即了涅槃。△二、指理同事
X07n0234_p0829c17║如真如涅槃，如來涅槃亦如是（至）如來涅槃亦如是。
X07n0234_p0829c18║皆云如者，如即同義。能同涅槃，通真及應。所同如
X07n0234_p0829c19║等，即自性涅槃。故上句皆有涅槃之稱。真應無本，
X07n0234_p0829c20║應非不生，何出現之為妙？故以本該末，以體顯用，
X07n0234_p0829c21║令皆圓寂，為大涅槃。所以列十名者，欲明究竟妙
X07n0234_p0829c22║道，窮理盡性，無不同故，德無盡故。後之五句加際
X07n0234_p0829c23║字者，窮真於無真，為真如際等故。△三、釋顯同相。
X07n0234_p0829c24║何以故？
X07n0234_p0830a01║向言亦如是者，云何如耶？
X07n0234_p0830a02║涅槃無生無出故。若法無生無出，則無有滅。
X07n0234_p0830a03║釋云：如真如等，不生滅故。何以不生？以但了因所
X07n0234_p0830a04║顯，非生因所生故。既無有生，亦非出障。始既無生，
X07n0234_p0830a05║則永常不滅。是知玄道存於妙悟，在於即真。即真
X07n0234_p0830a06║則生滅齊觀，齊觀則彼此莫二。所以真如與我同
X07n0234_p0830a07║根，法性與我一體。真既不滅，應滅寧真？是知涅槃
X07n0234_p0830a08║名滅者，斯乃在於無滅者矣。△二、德用圓備。謂如
X07n0234_p0830a09║來身色相圓備，常現大機眾生前故。文二：初、標舉。
X07n0234_p0830a10║佛子！如來不為菩薩（至）亦不為彼示現其事。
X07n0234_p0830a11║約人顯實云：不為菩薩明說永滅，是為二乘；迹盡
X07n0234_p0830a12║雙樹，並為凡小。據此，亦名揀異灰斷。△二、徵釋二：
X07n0234_p0830a13║初、正徵釋。
X07n0234_p0830a14║何以故？
X07n0234_p0830a15║釋有二義：
X07n0234_p0830a16║為欲令見，一切如來，常住其前。
X07n0234_p0830a17║一、令稱實見受用身，即同法身常住其前。涅槃經
X07n0234_p0830a18║云：涅槃不空者，謂有善色常樂我淨故，因滅無常
X07n0234_p0830a19║獲此常故。
X07n0234_p0830a20║於一念中見過去未來（至）色相圓滿皆如現在。
X07n0234_p0830a21║二、令見三際應用之身亦即是常，是故經云：皆如
X07n0234_p0830a22║現在。涅槃經云：吾今此身即是常身。法身下，開栴
X07n0234_p0830a23║檀座、佛塔。見三世佛無涅槃者，楞伽經亦云：有佛
X07n0234_p0830a24║涅槃，無有涅槃佛。
X07n0234_p0830b01║亦不起二不二想。
X07n0234_p0830b02║遠離能覺所覺，故謂既知幽靈不竭，妙色湛然，三
X07n0234_p0830b03║際大均，何生滅之動靜，故不起二也。亦復不取此
X07n0234_p0830b04║一常，故無不二也。△二、重徵釋。
X07n0234_p0830b05║何以故？
X07n0234_p0830b06║徵意云：菩薩何以能不起相？
X07n0234_p0830b07║菩薩摩訶薩永離一切諸想著故。
X07n0234_p0830b08║釋云：菩薩由了法空本無相著故，既無心於動靜，
X07n0234_p0830b09║終不謂佛常與非常。△三出沒常湛
X07n0234_p0830b10║佛子！諸佛如來為令眾生（至）隨眾生心示現涅槃。
X07n0234_p0830b11║謂涅槃無為，而無所不為。無不為故，能建大事，不
X07n0234_p0830b12║礙出沒。以無為故，住淨法界，體常湛然，不礙出沒。
X07n0234_p0830b13║顯迹為生，即是有餘；息迹為滅，即是無餘。故有餘
X07n0234_p0830b14║無餘，其為應物之假號耳。體性常湛，故存不為有，
X07n0234_p0830b15║亡不為無。是知寂然不動，未甞無為；應迹無方，未
X07n0234_p0830b16║甞有為。豈可隨於見聞，以滯殊應之迹？△四、虧盈
X07n0234_p0830b17║不遷二：初、喻。
X07n0234_p0830b18║佛子！譬如日出普照世間（至）但由器壞非日有咎。
X07n0234_p0830b19║△二合
X07n0234_p0830b20║佛子！如來智日亦復如是（至）若心濁器破則不得見。
X07n0234_p0830b21║然法身無像，故無器而不形；聖智無心，故無感而
X07n0234_p0830b22║不應。像非我有，自彼器之虧盈；心非我生，豈普現
X07n0234_p0830b23║之前後？故梁攝論第十頌云：眾生罪不見，如月於
X07n0234_p0830b24║破器，徧滿諸世間，由法光如日。是以經言非日咎
X07n0234_p0830c01║也。持戒器破，定水無依；菩提器破，智水寧止？無信
X07n0234_p0830c02║清珠，心水渾濁，何由見佛也？然此文中雖明現身
X07n0234_p0830c03║即是三德，涅槃之中所流大用亦涅槃攝。若爾，寧
X07n0234_p0830c04║殊出現之身？出現則以法身為門而論真應，非無
X07n0234_p0830c05║般若、解脫二德。智慧日身，無不照故；永離戲論，即
X07n0234_p0830c06║解脫故；醫王之喻，即示滅故。此有般若，寧異菩提？
X07n0234_p0830c07║若分相說，菩提但是能證之智，唯是修生；涅槃乃
X07n0234_p0830c08║是所證之理，唯約修顯。故涅槃經說：菩提必從生
X07n0234_p0830c09║因所生，涅槃必從了因所顯。若攝相說，菩提乃是
X07n0234_p0830c10║即理之智，涅槃乃是即智之理。即智之理，不礙摩
X07n0234_p0830c11║訶般若；即理之智，不礙寂滅菩提。智性本有，亦是
X07n0234_p0830c12║性淨；涅槃修顯，亦是方便淨也。隨一為門，則皆收
X07n0234_p0830c13║盡，即大涅槃、真菩提也。今以涅槃收之，非唯菩提
X07n0234_p0830c14║及身，前後諸門皆從三德所流，能建大事。△五、示
X07n0234_p0830c15║滅妙存。
X07n0234_p0830c16║佛子！若有眾生應以涅槃（至）無生無歿無有滅度。
X07n0234_p0830c17║為物示滅，即體無滅。△六、隨緣起盡三：初、喻。
X07n0234_p0830c18║佛子！譬如火大於一切世間（至）火皆滅耶。答言：不也。
X07n0234_p0830c19║△二合
X07n0234_p0830c20║佛子！如來、應、生等覺（至）諸佛如來悉皆滅度。
X07n0234_p0830c21║以機喻薪、涅槃喻火，眾生善根未全成熟，隨可熟
X07n0234_p0830c22║者示成正覺而成熟之，如為火事。若有眾生所應
X07n0234_p0830c23║度者皆已度竟，則現涅槃寂無所為，如火息滅。故
X07n0234_p0830c24║法華云：佛此夜滅度，如薪盡火滅。然現滅現生皆
X07n0234_p0831a01║是涅槃廣大業用，故攝論第十詺涅槃如火，既起
X07n0234_p0831a02║滅在緣，則益不可盈、損不可虧云云，自彼非佛然
X07n0234_p0831a03║也。△三、結。
X07n0234_p0831a04║佛子！菩薩摩訶薩（至）如來、應、正等覺大般涅槃。
X07n0234_p0831a05║△七、存亡互現。
X07n0234_p0831a06║復次，佛子！譬如幻師（至）皆隱滅耶。答言：不也。
X07n0234_p0831a07║前喻唯約見滅見成，此喻但約常見不見。△次合
X07n0234_p0831a08║佛子！如來、應、正等覺（至）便謂一切悉皆滅度。
X07n0234_p0831a09║由順機故，此滅彼存，非如來身不能長久。△後結。
X07n0234_p0831a10║佛子！菩薩摩訶薩（至）如來、應、正等覺大般涅槃。
X07n0234_p0831a11║△八、大用無涯。
X07n0234_p0831a12║復次，佛子！如來、應、正等覺示涅槃時，入不動三。
X07n0234_p0831a13║不動三昧者，究竟寂滅也。由寂無動，故無所不動
X07n0234_p0831a14║耳。
X07n0234_p0831a15║入此三昧已，於一一身（至）化度一切眾生未曾失時。
X07n0234_p0831a16║謂正示涅槃，而便分身處無邊座，窮於來際。涅槃
X07n0234_p0831a17║經說受純陀供處，大同於此。而佛數少，機不同故。
X07n0234_p0831a18║△九體離二邊。
X07n0234_p0831a19║佛子！如來身者，無有方處，非實非虗。
X07n0234_p0831a20║身若是實，有不可滅；身若是虗，何能起滅？若有方
X07n0234_p0831a21║所，此現彼無。由非實故，起滅無恒；由非虗故，能無
X07n0234_p0831a22║不現；無方所故，感處即形。
X07n0234_p0831a23║但以諸佛本誓願力，眾生堪度則便出現。
X07n0234_p0831a24║本願力故，化周法界；隨堪度故，見則不同。
X07n0234_p0831b01║菩薩摩訶薩應如是知如來、應、正等覺大般涅槃。
X07n0234_p0831b02║△十倍歸無住。
X07n0234_p0831b03║佛子！如來住於無量無礙（至）無生無滅及以實際。
X07n0234_p0831b04║上來九門，初門之中多顯其體，餘八皆以體用雙
X07n0234_p0831b05║明。今此分二：上通結前來九門之體，下通結中間
X07n0234_p0831b06║八門之用。
X07n0234_p0831b07║為諸眾生，隨時示現。
X07n0234_p0831b08║正顯於用。
X07n0234_p0831b09║本願持故。
X07n0234_p0831b10║顯用所因。
X07n0234_p0831b11║無有休息。
X07n0234_p0831b12║皆窮來際，此下明用分齊。
X07n0234_p0831b13║不捨一切眾生、一切剎、一切法。
X07n0234_p0831b14║誰獨非涅槃而欲捨之耶？是則初住實際故不住
X07n0234_p0831b15║生死，後不捨眾生故不住涅槃，由雙住故能俱不
X07n0234_p0831b16║住。前即大智，後即大悲，大悲般若常所輔翼，所以
X07n0234_p0831b17║名為無住涅槃。自性涅槃眾生等有，二乘無學容
X07n0234_p0831b18║前前三，唯佛世尊獨言具四，故就無住總以結之，
X07n0234_p0831b19║即安住涅槃建大事也。△二、偈頌有六，分五：初、頌
X07n0234_p0831b20║第四。
X07n0234_p0831b21║爾時，普賢菩薩摩訶薩欲重明此義而說頌言：
X07n0234_p0831b22║如日舒光照法界（至）眾生無信見涅槃。
X07n0234_p0831b23║△二頌第六。
X07n0234_p0831b24║如火世間作火事（至）化事訖處示終盡。
X07n0234_p0831c01║△三頌第七。
X07n0234_p0831c02║幻師現身一切剎（至）於餘國土常見佛。
X07n0234_p0831c03║△四頌第八。
X07n0234_p0831c04║佛有三昧名不動（至）壽命莊嚴皆具足。
X07n0234_p0831c05║△五頌第十。
X07n0234_p0831c06║如無生性佛出興（至）一切義成無與等。
X07n0234_p0831c07║初句無生之生，次句無滅之滅，次句結歸涅槃無
X07n0234_p0831c08║名，後句結其大用無盡。此二無礙是無住義，餘不
X07n0234_p0831c09║頌貴含在其中。
X07n0234_p0831c10║
X07n0234_p0831c11║大方廣佛華嚴經疏卷第八十三