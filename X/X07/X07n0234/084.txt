X07n0234_p0831c12║
X07n0234_p0831c13║
X07n0234_p0831c14║
X07n0234_p0831c15║大方廣佛華嚴經疏卷第八十四（入第五十二經下半）
X07n0234_p0831c16║清涼山沙門　澄觀　述
X07n0234_p0831c17║晉水沙門　（淨源）　錄疏注經
X07n0234_p0831c18║△十、明出現見聞親近所生善根。前九出現一期
X07n0234_p0831c19║始終，今此意明於上見聞功深益遠，獎物進修。文
X07n0234_p0831c20║三：初、徵起。
X07n0234_p0831c21║佛子！菩薩摩訶薩應云何知（至）見聞親近所種善根。
X07n0234_p0831c22║△二、正顯二：初、見聞信向益二：初、法二：初、總。
X07n0234_p0831c23║佛子！菩薩摩訶薩應知（至）所種善根皆悉不虗。
X07n0234_p0831c24║見等，如後喻含之中所明。△二別。
X07n0234_p0832a01║出生無盡覺慧故（至）到無功用智地故。
X07n0234_p0832a02║別明信益，示不虗相，有十一句，不出智、斷、恩等三
X07n0234_p0832a03║德。△二、喻。文有三喻，喻其三德：初、少服金剛喻。
X07n0234_p0832a04║佛子！譬如丈夫食少金剛（至）不與肉身雜穢而同止故。
X07n0234_p0832a05║喻於智德，智慧破惑如金剛故。
X07n0234_p0832a06║於如來所種少善根（至）諸行煩惱而共住故。
X07n0234_p0832a07║以有智者必無煩惱，故不共住。△二、小火燒多喻
X07n0234_p0832a08║佛子！假使乾草積同須彌（至）何以故？火能燒故。
X07n0234_p0832a09║喻於斷德。
X07n0234_p0832a10║於如來所種少善根（至）此少善根性究竟故。
X07n0234_p0832a11║性究竟者，了惑本寂故。△三、藥王徧益喻二：初、喻。
X07n0234_p0832a12║佛子！譬如雪山有藥王樹（至）亦能為作除病利益。
X07n0234_p0832a13║喻佛恩德，種種方便利眾生故。△二、合二：初、明為
X07n0234_p0832a14║六根境界之益。
X07n0234_p0832a15║佛子！如來、應、正等覺（至）則得念佛三昧清淨。
X07n0234_p0832a16║合上藥王編益六根，皆通在世及與滅後，滅後亦
X07n0234_p0832a17║有得見佛故，況憶念等。寶性論中亦明如來與菩
X07n0234_p0832a18║薩為六根境界，大同於此。△二、明供養遺迹益。
X07n0234_p0832a19║若有眾生供養如來（至）諸煩惱患得賢聖樂。
X07n0234_p0832a20║合上眾生取彼地土，所經土地猶通現滅，其塔廟
X07n0234_p0832a21║者唯約滅後亦同法華，乃至舉一手等皆已成佛
X07n0234_p0832a22║道。△二、見聞不信益。
X07n0234_p0832a23║佛子！我今告汝，設有眾生（至）乃至究竟入於涅槃。
X07n0234_p0832a24║此明益深。如來秘密藏經中明罵藥服之，猶能得
X07n0234_p0832b01║方；罵沈燒已，還具香氣；罵佛猶勝敬諸外道。若爾，
X07n0234_p0832b02║豈無罵藥之罪？罵罪非無，今語遠益。故法華中䟦
X07n0234_p0832b03║陀婆羅罵常不輕千劫處於阿毗地獄，受大苦惱，
X07n0234_p0832b04║畢是罪已，還遇常不輕菩薩，復蒙教化。涅槃中喻
X07n0234_p0832b05║以毒塗鼓，欲聞不聞，無不死者。菩薩之名，起自聞
X07n0234_p0832b06║謗之口，謗尚遠益，況深信耶？況解行耶？況證悟耶？
X07n0234_p0832b07║弘持之者，勉思此文。△第三約示。
X07n0234_p0832b08║佛子！菩薩摩訶薩應如是知（至）諸不善法具足善法。
X07n0234_p0832b09║△二、總以結酬。
X07n0234_p0832b10║佛子！如來以一切譬喻（至）為說譬喻非是究竟。
X07n0234_p0832b11║揀喻異法。上來性起，請說因喻。普賢依請，明十出
X07n0234_p0832b12║現。皆借象取喻，意顯佛旨深玄。深玄之旨，尚不可
X07n0234_p0832b13║以智知，豈言象之能及。故令外亡言象，內絕思惟。
X07n0234_p0832b14║則庶幾於出現之旨。△五、顯名受持分。先長行。若
X07n0234_p0832b15║準晉經，此文之前，有諸菩薩發二種問，謂何名此
X07n0234_p0832b16║經，云何奉持。今但有答，即分為二：先顯名，後正明
X07n0234_p0832b17║受持。令知總名，尋名求旨，識受持法，依之修持。今
X07n0234_p0832b18║初，顯名。
X07n0234_p0832b19║佛子此法門。
X07n0234_p0832b20║十名分為五對。
X07n0234_p0832b21║名為如來秘密之處，名一切世間所不能知。
X07n0234_p0832b22║內深外絕對，謂內證三德秘密藏故，外則凡小不
X07n0234_p0832b23║能測故。
X07n0234_p0832b24║名人如來印，名開大智門。
X07n0234_p0832c01║證寂開智對。
X07n0234_p0832c02║名：示現如來種性，名：成就一切菩薩。
X07n0234_p0832c03║現果成因對，謂性淨萬德，即是佛種。今此十門出
X07n0234_p0832c04║現之法，即示現義。
X07n0234_p0832c05║名：一切世間所不能壞；名：一向隨順如來境界。
X07n0234_p0832c06║越世順佛，對世尚不知，安能破壞此十通，是佛分
X07n0234_p0832c07║齊境。
X07n0234_p0832c08║名能淨一切諸眾生界（至）根本實性不思議究竟法。
X07n0234_p0832c09║淨機演實，對知生佛同源，則能淨故。隨緣不變之
X07n0234_p0832c10║性，乃為諸佛之本故。而性相無礙，因果圓融，為不
X07n0234_p0832c11║思議。過此更無，為究竟法。前九別義，後一總該。△
X07n0234_p0832c12║二、明受持。初、辨定法器二：初、法二：初、標器非器。
X07n0234_p0832c13║佛子！此法門，如來不為餘眾生說。
X07n0234_p0832c14║非器不為，所謂權小乘、可思議乘，歷次修故，名餘
X07n0234_p0832c15║眾生。
X07n0234_p0832c16║唯為趣向大乘菩薩說，唯為乘不思議乘菩薩說。
X07n0234_p0832c17║是器即為，所謂圓機，不揀凡聖趣向。大乘揀於小
X07n0234_p0832c18║乘，不思議乘揀於權乘。一運一切運，十信滿心，即
X07n0234_p0832c19║攝諸位，圓融無礙，名不思議乘。△二、明受非受
X07n0234_p0832c20║此法門不入一切餘眾生手，唯除諸菩薩摩訶薩。
X07n0234_p0832c21║釋於上來為與不為，有圓信手，能受眾行，故上為
X07n0234_p0832c22║之。權小於斯，不盡能受，是故不為。法集經云：是經
X07n0234_p0832c23║雖行閻浮提中，於能信深法者，常住如是正信眾
X07n0234_p0832c24║生心手中行。亦有人以信解行證，皆有手義。以後
X07n0234_p0833a01║後破前前，亦是一理。△二喻
X07n0234_p0833a02║佛子！譬如轉輪聖王（至）於七日中悉皆散滅。
X07n0234_p0833a03║△二合
X07n0234_p0833a04║佛子！此經珍寶亦復如是。
X07n0234_p0833a05║以此經文合七寶者，若無此法非真佛故。
X07n0234_p0833a06║不入一切餘眾生手，唯除如來法王真子生如來家。
X07n0234_p0833a07║生如來家，合上喻中第一夫人所生太子。
X07n0234_p0833a08║種如來相諸善根者。
X07n0234_p0833a09║初心頓行佛大行故。
X07n0234_p0833a10║佛子！若無此等佛之真子，如是法門不久散滅。
X07n0234_p0833a11║言散滅者，有二義故：一、不能信受，則教不行；二、不
X07n0234_p0833a12║能修行，則行不行。般若論云：法欲滅時，修行滅故。
X07n0234_p0833a13║何以故一切二乘不聞此經（至）唯諸菩薩乃能如是。
X07n0234_p0833a14║釋散滅所由可知。△二、舉益觀修三：初、略標釋。
X07n0234_p0833a15║是故菩薩摩訶薩聞此法門（至）三藐三菩提故。
X07n0234_p0833a16║△二、廣釋所由二：初、反顯。
X07n0234_p0833a17║佛子！設有菩薩於無量百千（至）以不能生如來家故。
X07n0234_p0833a18║若有菩薩不依此教，縱經多劫修諸勝行尚非真
X07n0234_p0833a19║實，況能疾得無上菩提？設有之言，似當假設。若望
X07n0234_p0833a20║慈氏讚善財言：餘諸菩薩百千萬億那由他劫乃
X07n0234_p0833a21║能滿足菩薩願行，今此善財一生能淨佛剎等。斯
X07n0234_p0833a22║則舉權以顯於實，非假設也。若實有此不信人者，
X07n0234_p0833a23║為在何位？文無定判，義當三賢，入地證聖必信圓
X07n0234_p0833a24║故。若約教道，縱經三祇亦未入玄，所以凡夫頓能
X07n0234_p0833b01║信者，宿因聞熏為種別故，今更不信當來豈聞？△
X07n0234_p0833b02║二、順釋二：初、明聞信生家益。
X07n0234_p0833b03║若得聞此如來無量不可思議無障無礙智慧法門。
X07n0234_p0833b04║辨定所聞，即不思議乘故。
X07n0234_p0833b05║聞已信解，隨順悟入。
X07n0234_p0833b06║總翻上文不信等故。
X07n0234_p0833b07║當知此人生如來家。
X07n0234_p0833b08║上八字為總，餘句為別。別中有九：
X07n0234_p0833b09║隨順一切如來境界。
X07n0234_p0833b10║以如來境為家。無性論云：生如來家者，謂佛法界。
X07n0234_p0833b11║於此證會，故名為生。
X07n0234_p0833b12║具足一切諸菩薩法。
X07n0234_p0833b13║以菩薩行法為家，具家法故。
X07n0234_p0833b14║安住一切種智境界。
X07n0234_p0833b15║以俗境為家。世親釋云：由此能令諸佛種性不斷
X07n0234_p0833b16║絕故。
X07n0234_p0833b17║遠離一切諸世間法。
X07n0234_p0833b18║遠離非家。
X07n0234_p0833b19║出生一切如來所行。
X07n0234_p0833b20║以佛行為家。十住毗婆沙第一卷云：今此菩薩行
X07n0234_p0833b21║如來道，相續不斷故。廣如彼釋。
X07n0234_p0833b22║通達一切菩薩法性。
X07n0234_p0833b23║菩薩法性為家，亦是佛種性故，亦同如來一如境故。
X07n0234_p0833b24║於佛自在，心無疑惑。
X07n0234_p0833c01║淨當佛家。
X07n0234_p0833c02║住無師法。
X07n0234_p0833c03║住本佛家。
X07n0234_p0833c04║深入如來無礙境界。
X07n0234_p0833c05║總明因果事理無礙家。前六自分家，後三勝進家。
X07n0234_p0833c06║前來初見心性故，名為生家。四地已去，寄出世故，
X07n0234_p0833c07║生道品家。八地由得無功用故，生於無生法忍之
X07n0234_p0833c08║家。今此通三，兼顯凡夫悟解之心，亦名生家，因果
X07n0234_p0833c09║無礙故。△二、信聞成行益。
X07n0234_p0833c10║佛子！菩薩摩訶薩聞此法已。
X07n0234_p0833c11║十句分為五對無礙。
X07n0234_p0833c12║則能以平等智知無量法，則能以正直心離諸分。
X07n0234_p0833c13║即觀不礙於止。
X07n0234_p0833c14║則能以勝欲樂現見諸佛（至）入平等虗空界。
X07n0234_p0833c15║見佛不礙入法。
X07n0234_p0833c16║則能以自在念行無邊法界（至）具一切功德。
X07n0234_p0833c17║智行法界，不礙起福。
X07n0234_p0833c18║則能以自然智離一切世間垢（至）入一切十方網。
X07n0234_p0833c19║智不染世，不礙悲入。
X07n0234_p0833c20║則能以大觀察知三世諸佛（至）入如是法不入而入。
X07n0234_p0833c21║體絕三世，不礙用而迴向。不入而入，釋上入義。
X07n0234_p0833c22║不於一法而有攀緣，恒以一法觀一切法。
X07n0234_p0833c23║復釋：不入而入，智體即如，如外無法而可攀緣，故
X07n0234_p0833c24║無可入。心行處滅，寂然無入，不失照用，故恒以一
X07n0234_p0834a01║如而觀諸法，故名而入。此二無礙，方為真入。又一
X07n0234_p0834a02║即是如，便於一中已見一切。△二、總結成益。
X07n0234_p0834a03║佛子！菩薩摩訶薩成就如是功德（至）得無師自然智。
X07n0234_p0834a04║無師自然，即是佛智。△二、偈頌即屬第十見聞之
X07n0234_p0834a05║益，不頌此段顯名受持。顯名受持，後文自頌。此頌
X07n0234_p0834a06║應在揀法異喻經文之前，以前長行鉤鎻顯名，亦
X07n0234_p0834a07║是見聞所得益故。若迴此偈於現瑞後，與後偈文
X07n0234_p0834a08║連環相續，文理甚順。四偈分二：初一頌法說。
X07n0234_p0834a09║爾時，普賢菩薩欲重明此義而說頌言：
X07n0234_p0834a10║見聞供養諸如來（至）要滅煩惱離眾苦。
X07n0234_p0834a11║△二、有三偈，如次頌前三喻。
X07n0234_p0834a12║譬人吞服少金剛（至）得勝功德到佛智。
X07n0234_p0834a13║△六、現瑞證成。文二：初、現瑞。
X07n0234_p0834a14║爾時佛神力故法如是故（至）充滿無邊法界。
X07n0234_p0834a15║先明此界動剎雨華及香雲等數皆廣多者，法難
X07n0234_p0834a16║思故，後類通十方。
X07n0234_p0834a17║如此四天下如來神力（至）一切世界悉亦如是。
X07n0234_p0834a18║△二、證成。先果人證，後因人證。所以要具二種人
X07n0234_p0834a19║者，法玄妙故，亦是因果交徹法故，亦是因圓果滿
X07n0234_p0834a20║法故。前來諸會唯菩薩者，唯因行故。發心品中唯
X07n0234_p0834a21║果證者，果之本故。初心成佛，難信受故。隨義各別，
X07n0234_p0834a22║所以互無，唯斯具二。今初，分四：初、現身。
X07n0234_p0834a23║是時，十方各過八十不可說（至）同名普賢皆現其前。
X07n0234_p0834a24║△二讚說。
X07n0234_p0834b01║而作是言：善哉佛子（至）演說如來出現不思議法。
X07n0234_p0834b02║△二、引說證成。
X07n0234_p0834b03║佛子！我等十方八十不可說（至）一切諸佛亦如是說。
X07n0234_p0834b04║此中兼明結通所說，一說一切說故。△四、舉益證
X07n0234_p0834b05║成四：初、得因位圓滿之益。
X07n0234_p0834b06║佛子！今此會中十萬佛剎（至）得一切菩薩神通三昧。
X07n0234_p0834b07║即十通及十定。
X07n0234_p0834b08║我等皆與授記，一生當得阿耨多羅三藐三菩薩。
X07n0234_p0834b09║一生當得大菩提故。△二、得發心益。
X07n0234_p0834b10║佛剎微塵數眾生（至）佛剎微塵數劫皆得成佛。
X07n0234_p0834b11║與遠記者，由機本願，不期速成故。又前明一生，即
X07n0234_p0834b12║多之一。此辨多劫，即一之多。一多圓融，何定劫數。
X07n0234_p0834b13║妄生多劫，智日不遷。苟執短長，未期成佛。
X07n0234_p0834b14║同號佛殊勝境界。
X07n0234_p0834b15║謂緣諸佛出現境故。△三、護持久遠益。
X07n0234_p0834b16║我等為令未來諸菩薩聞此法故，皆共護持。
X07n0234_p0834b17║△四、結益廣徧。
X07n0234_p0834b18║如此四天下所度眾生（至）所度眾生皆亦如是。
X07n0234_p0834b19║△二、因人證，亦四：初、明集因。
X07n0234_p0834b20║爾時十方諸佛威神力故（至）顯現一切智自在故。
X07n0234_p0834b21║前果人證，承於前來現瑞之因，故略不敘。今此要
X07n0234_p0834b22║顯因果別故，廣出集因。△二、明現身。
X07n0234_p0834b23║十方各過十不可說（至）充滿十方一切法界。
X07n0234_p0834b24║雖來自十方，而周徧法界，來即無來。△三、辨其德用
X07n0234_p0834c01║示現菩薩廣大莊嚴（至）領受無量諸佛法。
X07n0234_p0834c02║十句文顯。△四、發言誠證。
X07n0234_p0834c03║以佛神力各作是言（至）我等一切皆名普賢。
X07n0234_p0834c04║皆同普者，普法同故。
X07n0234_p0834c05║各從普光明世界。
X07n0234_p0834c06║常寂光土，無不徧故。
X07n0234_p0834c07║普幢自在如來所而來於此。
X07n0234_p0834c08║本智高出，無所不摧，事理無礙。世界與佛名字異
X07n0234_p0834c09║者，要顯不失主伴故也。
X07n0234_p0834c10║彼一切處亦說是法（至）諸四天下亦復如是。
X07n0234_p0834c11║兼亦結通所說。△七、以偈總攝，文二：初、敘意二：初、
X07n0234_p0834c12║說偈儀。
X07n0234_p0834c13║爾時，普賢菩薩承佛神力，觀察一切菩薩大眾。
X07n0234_p0834c14║△二、辨說偈意。
X07n0234_p0834c15║欲重明。
X07n0234_p0834c16║欲重顯前十門出現，文有十句，句各一門，而約利
X07n0234_p0834c17║生為次不等。
X07n0234_p0834c18║如來出現，廣大威德。
X07n0234_p0834c19║一，成正覺。
X07n0234_p0834c20║如來正法不可沮壞。
X07n0234_p0834c21║二即法輪。
X07n0234_p0834c22║無量善根，皆悉不空。
X07n0234_p0834c23║三是第十，是見聞生善，上之三句正顯益故。
X07n0234_p0834c24║諸佛出世，必具一切，最勝之法。
X07n0234_p0835a01║四即第一出現之法，是前總門。
X07n0234_p0835a02║善能觀察，諸眾生心。
X07n0234_p0835a03║五即是心，約智顯故。
X07n0234_p0835a04║隨應說法，未曾失時。
X07n0234_p0835a05║六即圓音。
X07n0234_p0835a06║生諸菩薩無量法光。
X07n0234_p0835a07║七即境界，境界無量，出光亦多。
X07n0234_p0835a08║一切諸佛，自在莊嚴。
X07n0234_p0835a09║八即涅槃動寂自在，大般涅槃為佛莊嚴。
X07n0234_p0835a10║一切如來一身無異。
X07n0234_p0835a11║九即身業，約本說故。
X07n0234_p0835a12║從本大行之所生起。
X07n0234_p0835a13║十即是行，果中說因故。
X07n0234_p0835a14║而說頌言：
X07n0234_p0835a15║△第二、正頌。四頌分二：初、有一頌頌說，分中總以
X07n0234_p0835a16║結酬。
X07n0234_p0835a17║一切如來諸所作（至）非喻為喻而顯示。
X07n0234_p0835a18║此一總包十段意故。△二、有三頌顯名受持。初句
X07n0234_p0835a19║顯名，餘皆勸持。且分為三：初偈歎深難聞。
X07n0234_p0835a20║如是微密甚深法（至）乃得聞此祕奧義。
X07n0234_p0835a21║△二、有一偈聞由多善：
X07n0234_p0835a22║若聞此法生欣慶（至）人天讚歎常供養。
X07n0234_p0835a23║△三、有一偈舉勝勸持。
X07n0234_p0835a24║此為超世第一財（至）汝等當持莫放逸。
X07n0234_p0835b01║然此一品，文旨宏奧，能頓能圓，究眾生之本源，罄
X07n0234_p0835b02║諸佛之淵海。根本法輪之內，更處其心；生在金輪
X07n0234_p0835b03║種中，復為嫡子。妙中之妙，玄中之玄，並居凡類之
X07n0234_p0835b04║心，以少功而速證，安得自欺不受，長淪生死之中？
X07n0234_p0835b05║今幸遭逢，左須自慶。
X07n0234_p0835b06║此下入第五十三經。
X07n0234_p0835b07║○離世間品第三十八
X07n0234_p0835b08║△初、明分來。前明修因契果生解分，則於法起解。
X07n0234_p0835b09║今明託法進修成行分，則依解起行，義次第故。
X07n0234_p0835b10║二、會來者，前會明其因圓果滿生解之終，此會正
X07n0234_p0835b11║行處世無染通於終始，故次來也。
X07n0234_p0835b12║三品來者，前品出現辨果殊勝，今明依彼起行圓
X07n0234_p0835b13║融，故次來也。雖一分一會一品是同，所對既無來
X07n0234_p0835b14║意亦別。初分名者，伏託法行修成正行，故以為名。
X07n0234_p0835b15║二會名者，約法而論不異分名，約處名為三會普
X07n0234_p0835b16║光明殿之會。第七重會，會終歸始故雖曰四天，莫
X07n0234_p0835b17║非同為生解之會。今復重會對通彼分，始終依解
X07n0234_p0835b18║以成勝行，故會普光。而前分中生解差別，故寄歷
X07n0234_p0835b19║處以顯淺深。今分起行圓融一會並收因果，亦表
X07n0234_p0835b20║成行不離普光明智故也。此中不隔餘處，何有重會
X07n0234_p0835b21║之義？若約次第，前時後時即是重義；若約圓頓，就
X07n0234_p0835b22║義名重。所以不動前二而升四天，二七相望亦何
X07n0234_p0835b23║所隔？明知約義亦猶燈光涉入無礙，亦似燈炷重
X07n0234_p0835b24║發重明，約人名為普慧普賢問答之會。三品名者，
X07n0234_p0835c01║初明異名，下文十義，至彼當辨。有別行本，名度世
X07n0234_p0835c02║經，度即離義。又有別行，名普賢菩薩答難二千經，
X07n0234_p0835c03║此就能離人法受稱。二辨本稱，總由超絕世間雜
X07n0234_p0835c04║染，故受其名。一約事相，有二世間，謂器及有情，此
X07n0234_p0835c05║約依正分之。二約麤細，亦有二義：一有為世間，二
X07n0234_p0835c06║無為世間，此約分段變易分之，謂以變易非三有
X07n0234_p0835c07║攝，故名無為。故勝鬘云：有為生死，無為生死。然麤
X07n0234_p0835c08║細雖殊，體無出二。三約染淨，乃有三義，於初二中，
X07n0234_p0835c09║加智正覺亦同世間，不同世故，如地持辨。二明離
X07n0234_p0835c10║者，有二義：一者性離，世間性空，即是出世。二明事
X07n0234_p0835c11║離，行成無染，故稱為離。力林頌云：三世五蘊法，說
X07n0234_p0835c12║名為世間，彼滅非世間，如是但假名。滅通二義，於
X07n0234_p0835c13║事離有中，似離、真離、分離、全離，次下當辨。二、約行
X07n0234_p0835c14║者，略為四句：一、隨世間，二、離世間，三、俱，四、泯。言隨
X07n0234_p0835c15║世者，凡夫沉溺三世五蘊，非離非隨；二乘無悲，不
X07n0234_p0835c16║能隨世，雖離非真；菩薩能隨，方為真離，故以隨釋
X07n0234_p0835c17║離。二、離世者，有大智故，了世性離，處然不染，亦異
X07n0234_p0835c18║凡小。三、俱者，有大悲故，常行世間；有大智故，不染
X07n0234_p0835c19║世法。既以世與性離無二為其境，以悲智無二為
X07n0234_p0835c20║其行，境行融通，有其三句：一、悲無不智，則世無不
X07n0234_p0835c21║離，是以常在世間，而未曾不出。二、智無不悲，故離
X07n0234_p0835c22║無不世，是以恒超世表，而無不游世。三、雙融故，動
X07n0234_p0835c23║淨無二，唯是一念，所謂無念念等，故世與出世，無
X07n0234_p0835c24║有障礙。四、俱泯者，謂唯一境，既世與性離，形奪兩
X07n0234_p0836a01║亡，故令悲智俱融，二念雙絕。又由境行相由，形奪
X07n0234_p0836a02║齊離，則絕待離。言融前四句，皆無障礙，方得名為
X07n0234_p0836a03║真離世間。三、約位者，凡夫染而非離，二乘分離非
X07n0234_p0836a04║真。謂果離分段，因唯事離，非今所明菩薩具上真
X07n0234_p0836a05║實之行可得名離。然非究竟唯佛為離，是故經云：
X07n0234_p0836a06║佛常在世間而不染世法。然今文備六位之行即
X07n0234_p0836a07║是行離，行所依位即是位離，故若事若理、若因若
X07n0234_p0836a08║果皆名離也。二釋名者，約法事離無他受，稱離非
X07n0234_p0836a09║世間，即相違釋。若約性離，通持業釋。約行四句，前
X07n0234_p0836a10║之三句俱通持業。相違二釋，謂具事理二種離故。
X07n0234_p0836a11║泯句並非六釋所攝，亦可持業泯即離故。第三宗
X07n0234_p0836a12║趣，頓彰六位理事二離而為其宗，令體性離，頓成
X07n0234_p0836a13║真離，究竟為趣。
X07n0234_p0836a14║四、釋文。長科十分，初序分有三：初、明器世間圓滿。
X07n0234_p0836a15║爾時世尊在摩竭提國（至）坐蓮華藏師子之座。
X07n0234_p0836a16║義如前釋。此段文含三種成就：△二、智正覺世間
X07n0234_p0836a17║圓滿。
X07n0234_p0836a18║妙悟皆滿。
X07n0234_p0836a19║明佛二十一種殊勝功德，廣引諸論，已見前來升
X07n0234_p0836a20║兜率品。今但略明上句為總，具下二十一種功德，
X07n0234_p0836a21║故云妙悟。皆滿下，別。前四自利，餘皆利他。前中有
X07n0234_p0836a22║四：一、智德；二、斷德；三、恩德；四、作用平等德。
X07n0234_p0836a23║二行永絕。
X07n0234_p0836a24║一即於所知，一向無障轉，功德佛地經，名不二現
X07n0234_p0836b01║行。不字約義應言，無字即永絕義，謂佛智德離所
X07n0234_p0836b02║知障，非如聲聞極遠時處有不知故。有知不知即
X07n0234_p0836b03║是二行，今無不知故云永絕。
X07n0234_p0836b04║達無相法。
X07n0234_p0836b05║二、即於有無無二相真如最勝清淨能入功德，彼
X07n0234_p0836b06║經名趣無相法。趣謂趣入，即此達義。然無相法體
X07n0234_p0836b07║即真如，無彼有無二相，故名無相。諸法中最淨無
X07n0234_p0836b08║客塵，令自他入勝於二乘，名最勝清淨。
X07n0234_p0836b09║住於佛住。
X07n0234_p0836b10║三、即無功用佛事不休息功德。世親釋云：謂住佛
X07n0234_p0836b11║所住，無所住處。此即釋經。於此住中，常作佛事，無
X07n0234_p0836b12║有休息。此即解論。
X07n0234_p0836b13║得佛平等。
X07n0234_p0836b14║四、即於法身中所依意樂作事無差別功德。謂諸
X07n0234_p0836b15║佛有三事無差：一、所依智同，二、益生意樂同，三、報
X07n0234_p0836b16║化作業同。故云平等。
X07n0234_p0836b17║到無障處。
X07n0234_p0836b18║五、即修一切障對治功德。世親釋云：謂一切時常
X07n0234_p0836b19║修覺慧，對治一切障故。此明覺慧以為能治。一切
X07n0234_p0836b20║障者，即二障也，此為所治。
X07n0234_p0836b21║不可轉法
X07n0234_p0836b22║六即降伏一切外道功德，謂教、證二道，他不能動。
X07n0234_p0836b23║所行無礙。
X07n0234_p0836b24║六即生在世間不為世法所礙功德，謂利衰等八
X07n0234_p0836c01║法不能拘故。
X07n0234_p0836c02║立不思議。
X07n0234_p0836c03║八即安立正法功德，謂安住十二分教，餘不能思
X07n0234_p0836c04║故。
X07n0234_p0836c05║普見三世。
X07n0234_p0836c06║九即授記功德，謂記別過未皆如現在故。
X07n0234_p0836c07║身恒充徧，一切國土。
X07n0234_p0836c08║十即一切世間示現受用變化身功德，謂二種身
X07n0234_p0836c09║徧二種國故。
X07n0234_p0836c10║智恒明達，一切諸法。
X07n0234_p0836c11║十一即斷疑功德，謂自於一切境善決定故，能決
X07n0234_p0836c12║他疑。
X07n0234_p0836c13║了一切行。
X07n0234_p0836c14║十二、即令入種種行功德。二、本釋論，易故不解。意
X07n0234_p0836c15║云：徧了一切有情性行，隨根令入。
X07n0234_p0836c16║盡一切疑。
X07n0234_p0836c17║十三、即當來發生妙智功德。謂聲聞人言其全無
X07n0234_p0836c18║少分善根，如來知其久遠微善，後當生故。
X07n0234_p0836c19║無能測身。
X07n0234_p0836c20║十四、即如其勝解示現功德，謂隨有情種勝解現
X07n0234_p0836c21║金色等，雖現此身而無分別如摩尼等，故無能測。
X07n0234_p0836c22║一切菩薩等所求智。
X07n0234_p0836c23║十五、即無量所依調伏有情加行功德。謂由無量
X07n0234_p0836c24║菩薩所依，為欲調伏諸有情故，發起加行佛增上
X07n0234_p0837a01║力，聞法為先，獲得妙智，異類菩薩攝受付囑，展轉
X07n0234_p0837a02║傳來，前後相續，無間而轉，由此證得一切菩薩等
X07n0234_p0837a03║所求智。意云：佛智為一切菩薩等所求故。
X07n0234_p0837a04║到佛無二，究竟彼岸。
X07n0234_p0837a05║十六即平等法身波羅蜜多成滿功德。平等即無
X07n0234_p0837a06║二義，無二法身為波羅蜜多所依。
X07n0234_p0837a07║具足如來平等解脫。
X07n0234_p0837a08║十七、即隨其勝解示現差別佛土功德。此中解脫
X07n0234_p0837a09║即是勝解，隨諸物情勝解所宜，如來勝解能現金
X07n0234_p0837a10║銀等土，佛佛皆然，故云平等。
X07n0234_p0837a11║證無中邊，佛平等地。
X07n0234_p0837a12║十八、即三種佛身方處無分限功德。世親釋云：謂
X07n0234_p0837a13║佛法身不可分限爾所方處受用變化，亦不可說
X07n0234_p0837a14║爾所世界。
X07n0234_p0837a15║盡於法界。
X07n0234_p0837a16║十九、即窮生死際常現利樂一切有情功德。
X07n0234_p0837a17║等虗空界。
X07n0234_p0837a18║二十即無盡功德，謂佛實智如空無盡故。今經闕
X07n0234_p0837a19║最後窮未來際，總別合有二十一句，義如前說。然
X07n0234_p0837a20║佛地攝論約受用身，此約十身。所以知者，處摩竭
X07n0234_p0837a21║提國是變化土，而文既歎受用功德，明知報化二
X07n0234_p0837a22║身二土本相融故，不須要約地前地上，則知五位
X07n0234_p0837a23║通得見故。△三、眾生世間圓滿。文二：初、舉歎德，二、
X07n0234_p0837a24║列名歎德。前則多人具德，後則勝人具德。前中二：
X07n0234_p0837b01║初、舉數揀定。
X07n0234_p0837b02║與不可說百千億那由他佛（至）種種國土而共來集。
X07n0234_p0837b03║△二、顯具勝德三：初、總標。
X07n0234_p0837b04║悉具菩薩方便智慧。
X07n0234_p0837b05║二、別顯。文有一十九句，大意不出方便智慧，分二：
X07n0234_p0837b06║初、十歎自分德。
X07n0234_p0837b07║所謂善能觀察一切眾生（至）善入無量諸方便法。
X07n0234_p0837b08║前八皆有智慧方便依體起用，上五皆以善能為
X07n0234_p0837b09║首。
X07n0234_p0837b10║知諸眾生空無所有，而不壞業果。
X07n0234_p0837b11║智空不壞業界。
X07n0234_p0837b12║善知眾生心使、諸根、境界、方便種種差別。
X07n0234_p0837b13║知根器，別明識。
X07n0234_p0837b14║悉能受持，三世佛法，自得解了，復為他說。
X07n0234_p0837b15║持法化之。
X07n0234_p0837b16║於世出世無量諸法（至）悉善觀察知無有二。
X07n0234_p0837b17║後二明有方便慧，皆即事歸實。二九句歎勝進德。
X07n0234_p0837b18║於一念中，悉能獲得，三世諸佛，所有智慧。
X07n0234_p0837b19║上一總明速成果智，下八皆是果智之用。
X07n0234_p0837b20║於念念中悉能示現（至）清淨行願悉已具足。
X07n0234_p0837b21║△三、總結。
X07n0234_p0837b22║成就如是無量功德，一切如來於無邊劫說不可盡。
X07n0234_p0837b23║△二、列名歎德二：初、列名結數。
X07n0234_p0837b24║其名曰：普慧菩薩（至）百千億那由他佛剎微塵數。
X07n0234_p0837c01║△二、正明歎德
X07n0234_p0837c02║皆悉成就，普賢行願。
X07n0234_p0837c03║文有十句，上一總，餘九別。
X07n0234_p0837c04║深心大願，皆已圓滿。
X07n0234_p0837c05║契理願圓，普眼滿故。
X07n0234_p0837c06║一切諸佛，出興世處，悉能往詣，請轉法輪。
X07n0234_p0837c07║攝法上首，為普化故。
X07n0234_p0837c08║善能受持，諸佛法眼。
X07n0234_p0837c09║受持正法有普慧故。
X07n0234_p0837c10║不斷一切諸佛種性。
X07n0234_p0837c11║不斷佛種，普見有性故。
X07n0234_p0837c12║善知一切諸佛興世授記次第、名號、國土。
X07n0234_p0837c13║知佛化儀，光普徹故。
X07n0234_p0837c14║成等正覺，轉於法輪。無佛世界，現身成佛。
X07n0234_p0837c15║示現成佛，觀彼無故。
X07n0234_p0837c16║能令一切，雜染眾生，皆悉清淨。
X07n0234_p0837c17║淨染機照其源故。
X07n0234_p0837c18║能滅一切菩薩障。
X07n0234_p0837c19║摧他障有智幢故。
X07n0234_p0837c20║入於無礙，清淨法界。
X07n0234_p0837c21║證法界覺法性故。上之九句若約別明，初句為願，
X07n0234_p0837c22║餘八為行，通說則皆普賢行願，宿誓今滿如十大
X07n0234_p0837c23║願，普賢行現緣所作，故總句云成就行願。又此十
X07n0234_p0837c24║句十人通具，初句文云皆悉成故，亦句各顯一人
X07n0234_p0838a01║之德當釋名故，故總句為普賢故。餘九如次前已
X07n0234_p0838a02║配釋，此段即是眾成就也。△二、三昧分
X07n0234_p0838a03║爾時，普賢菩薩摩訶薩入廣大三昧。
X07n0234_p0838a04║普賢入者，是會主故，說普行故。
X07n0234_p0838a05║名：佛華莊嚴。
X07n0234_p0838a06║萬行披敷，嚴法身故。即以法界行門心海為三昧
X07n0234_p0838a07║體，持無限故。說法成行，發起為用，依此體故。△三、
X07n0234_p0838a08║發起分。
X07n0234_p0838a09║入此三昧時，十方所有一切世界六種十八相動。
X07n0234_p0838a10║先明地動，警羣機故。
X07n0234_p0838a11║出大音聲，靡不皆聞。
X07n0234_p0838a12║後顯出聲，令聞法故。前皆有加而無發起。此有發
X07n0234_p0838a13║起而無加者，前表解從他緣，故有他加；此表行由
X07n0234_p0838a14║己立，故自發起。又表行依解起，無別法故，所以不
X07n0234_p0838a15║加。攝解成行，亦須入定。聖旨多端，不可一準。△四
X07n0234_p0838a16║起分
X07n0234_p0838a17║然後從其三昧而起。
X07n0234_p0838a18║三義如前解釋。△五、請分，分三：初、標問意。
X07n0234_p0838a19║爾時，普慧菩薩知眾已集，問普賢菩薩言：
X07n0234_p0838a20║當機眾集說法時至，此為問意。何以前來諸會經
X07n0234_p0838a21║文先問後定，今乃翻此？此有二意：一說儀無定，前
X07n0234_p0838a22║表重法感而後應，此明悲深觀機欲說，眾既已集
X07n0234_p0838a23║故先入定令知說主。二約所表，所來意明從相入
X07n0234_p0838a24║實以成正解，此中意明依體起用以成正行，故不
X07n0234_p0838b01║同也。普慧問者，稱法界慧能發行故。一人問者，行
X07n0234_p0838b02║獨已成非如解故。△二、正顯問端。有二百問，其別
X07n0234_p0838b03║行度世經，別作六番問答。番番之中，先問次答，動
X07n0234_p0838b04║地現瑞，顯益證成。古來諸德，皆依彼文，用科此經，
X07n0234_p0838b05║以為六段。初二十句，問十信行。
X07n0234_p0838b06║佛子！願為演說何等為菩薩（至）何等為演說佛。
X07n0234_p0838b07║△二、有二十句問十住行。
X07n0234_p0838b08║何等為發普賢心（至）何等為變化。
X07n0234_p0838b09║△三、有三十句問十行之行。
X07n0234_p0838b10║何等為力持（至）何等為入無上菩提如海智。
X07n0234_p0838b11║△四、有二十九句問十迴向行。
X07n0234_p0838b12║何等為如寶住（至）何等為業，何等為身。
X07n0234_p0838b13║△五、有五十句問十地行。
X07n0234_p0838b14║何等為業？何等為身（至）何等為所行處。
X07n0234_p0838b15║△六、有五十一句問因圓果滿行。
X07n0234_p0838b16║何等為觀察（至）何故如來、應、正等覺示般涅槃。
X07n0234_p0838b17║第四段中句雖三十，以無礙用一句經文是總標
X07n0234_p0838b18║虗句，故彼但有二十九句。此段有五十一句。此經
X07n0234_p0838b19║前後總經三徧開說六位，此當第二約行說也，以
X07n0234_p0838b20║普賢行該六位故。故度世經最初請云：唯願解說
X07n0234_p0838b21║諸菩薩行，從始至終令無疑故。彼經雖然不配信
X07n0234_p0838b22║等，既云從始至終，末後復明成佛之事，則知決是
X07n0234_p0838b23║六位之行。此經所以不將問答相間者，意取位中
X07n0234_p0838b24║殊勝之行，不取位故，如不圓融。若剋定約位，何殊
X07n0234_p0838c01║差別因果？此經上下及本業經等判於六位，皆以
X07n0234_p0838c02║十信未得入位，十住為首，謂三賢十聖等妙覺故。
X07n0234_p0838c03║今此何以不開等覺而取信耶？此有深意，彼及此
X07n0234_p0838c04║前意在於位，取位成說。今此文意正明於行，十信
X07n0234_p0838c05║之行正居行始。等覺之位有其三義：或攝屬前，十
X07n0234_p0838c06║地勝進；或攝屬後，即名佛故；或別開位，無垢地故。
X07n0234_p0838c07║今為說行，是故攝屬因圓之中。經文雖有五十一
X07n0234_p0838c08║句，唯後四句屬妙覺位，餘皆等覺。若爾，此中依言
X07n0234_p0838c09║依菩提心等，豈非發心住耶？此難尤非。第二段初
X07n0234_p0838c10║發普賢心，豈非發心住耶？十信之初豈無發心耶？
X07n0234_p0838c11║故賢首云：菩薩發意求菩提，非是無因無有緣等，
X07n0234_p0838c12║正是發心所依。不究斯旨，空張援據。△三、結請為
X07n0234_p0838c13║說。
X07n0234_p0838c14║善哉！佛子！如是等法，願為演說。