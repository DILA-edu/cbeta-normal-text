X07n0234_p0880b01║大方廣佛華嚴經疏卷第一百一（入第六十五卷經）
X07n0234_p0880b02║清涼山沙門　澄觀　述
X07n0234_p0880b03║晉水沙門　（淨源）　錄疏注經
X07n0234_p0880b04║△第十、慈行童女寄灌頂住六：初、依教趣求。文二：
X07n0234_p0880b05║初、修入前教。
X07n0234_p0880b06║爾時，善財童子於善知識所（至）生廣大清淨解。
X07n0234_p0880b07║上二句重友解生。
X07n0234_p0880b08║常念大乘，專求佛智，願見諸佛。
X07n0234_p0880b09║此二句念乘思佛，次下智證實際。
X07n0234_p0880b10║觀法境界，無障礙智，常現在前。
X07n0234_p0880b11║能觀智現。
X07n0234_p0880b12║決定了知諸法實際（至）一切如來無際之際。
X07n0234_p0880b13║所證窮極。
X07n0234_p0880b14║於一切佛心無分別（至）知一切色悉皆如影。
X07n0234_p0880b15║離障自在。△二、趣求後友
X07n0234_p0880b16║漸次南行，至師子奮迅城，周徧推求慈行童女。
X07n0234_p0880b17║上至處，下聞名。
X07n0234_p0880b18║聞此童女是師子幢王女，五百童女以為侍從。
X07n0234_p0880b19║五百為侍者，以一期位滿，總攝五位十十法門互
X07n0234_p0880b20║相涉入之法而相應故。
X07n0234_p0880b21║住毗盧遮那藏殿（至）天衣座上而說妙法。
X07n0234_p0880b22║△二、見敬諮問三：初、見二：初、明遠見。
X07n0234_p0880b23║善財聞已詣王宮門（至）既無限礙，我亦應入。
X07n0234_p0880b24║表方得門，而未證故。△二親依正。
X07n0234_p0880c01║善財入已見毗盧遮那藏殿（至）以梵音聲而演說法。
X07n0234_p0880c02║△二敬
X07n0234_p0880c03║善財見已，頂禮其足，繞無數帀，合掌前住。
X07n0234_p0880c04║△三問：
X07n0234_p0880c05║作如是言：聖者！我已先發（至）善能誘誨，願為我說。
X07n0234_p0880c06║△三、正示法界二：初、令觀親證。
X07n0234_p0880c07║時，慈行童女告善財言（至）過去世中善根之力。
X07n0234_p0880c08║並依中見，正小大念劫皆無礙等，十住位終，故約
X07n0234_p0880c09║報顯。△二、以言顯發二：初、顯法名因二：初、善財默
X07n0234_p0880c10║請。
X07n0234_p0880c11║爾時，善財童子憶念所見（至）合掌瞻仰慈行童女。
X07n0234_p0880c12║△二、童女言答
X07n0234_p0880c13║爾時，童女告善財言（至）般若波羅蜜普莊嚴門。
X07n0234_p0880c14║先示其名。名般若普莊嚴者，有其二義：一、由般若
X07n0234_p0880c15║照一切法，依中有正，一中有多，故所得依，無所不
X07n0234_p0880c16║現。般若中云：了色是般若，一切法趣色。即其義矣。
X07n0234_p0880c17║二、由能證般若，已具諸度莊嚴，是故所證所成，亦
X07n0234_p0880c18║嚴無盡。故下顯因云：彼諸如來，各以異門，令我入
X07n0234_p0880c19║此。即其義也。總攝三十六恒沙之別，歸於普門，則
X07n0234_p0880c20║一嚴一切嚴，故名普嚴。
X07n0234_p0880c21║我於三十六恒河沙佛所，求得此法。
X07n0234_p0880c22║言三十六恒沙者，住位既滿，則六度之中一一具
X07n0234_p0880c23║六，故為三十六，皆恒沙性德本覺中來，故云佛所
X07n0234_p0880c24║求得。
X07n0234_p0881a01║彼諸如來各以異門（至）一佛所演，餘不重說。
X07n0234_p0881a02║△二、顯法勝用二：初、問。
X07n0234_p0881a03║善財白言：聖者！此般若波羅蜜普莊嚴門境界云何？
X07n0234_p0881a04║△二、答二：初、總二：初、明修習契證相應。
X07n0234_p0881a05║童女答言善男子（至）思惟觀察憶持分別時。
X07n0234_p0881a06║△二、總明所得業用。
X07n0234_p0881a07║得普門陀羅尼。
X07n0234_p0881a08║陀羅尼以智為體，由得般若普莊嚴故，故能總持
X07n0234_p0881a09║萬法，一持一切持，故云普門。
X07n0234_p0881a10║百萬阿僧祇陀羅尼門皆悉現前。
X07n0234_p0881a11║以圓融十住，亦同十地，所得無量百千阿僧祇陀
X07n0234_p0881a12║羅尼門。又彼總此別，但舉總持，餘三昧等，略而不
X07n0234_p0881a13║說。△二、別顯，有百一十八門，略分十位。初八總知
X07n0234_p0881a14║依、正、理、事、持。
X07n0234_p0881a15║所謂佛剎陀羅尼門（至）常住際陀羅尼門。
X07n0234_p0881a16║△二、有九門明願行持。
X07n0234_p0881a17║福德陀羅尼門（至）圓滿行陀羅尼門。
X07n0234_p0881a18║△三、有九門明業持。
X07n0234_p0881a19║業陀羅尼門（至）持善行陀羅尼門。
X07n0234_p0881a20║△四、有六門明正受體用持。
X07n0234_p0881a21║三昧陀羅尼門（至）神通陀羅尼門。
X07n0234_p0881a22║△五、有五門明染淨諸心持。
X07n0234_p0881a23║心海陀羅尼門（至）調心清淨陀羅尼門。
X07n0234_p0881a24║△六、有十門知所化持。
X07n0234_p0881b01║知眾生所從生陀羅尼門（至）知眾生想陀羅尼門。
X07n0234_p0881b02║△七、有十七門知能化持。
X07n0234_p0881b03║普見十方陀羅尼門（至）世間法陀羅尼門。
X07n0234_p0881b04║△八、有十七門明知剎海自在持。
X07n0234_p0881b05║世界成陀羅尼門（至）世界轉陀羅尼門。
X07n0234_p0881b06║晉經云：迴轉世界。
X07n0234_p0881b07║知依想住陀羅尼門（至）麤入細陀羅尼門。
X07n0234_p0881b08║△九、有二十五門知佛海自在持。
X07n0234_p0881b09║見諸佛陀羅尼門（至）入微妙法陀羅尼門。
X07n0234_p0881b10║△十、有十二門明菩提因果持。
X07n0234_p0881b11║菩提心陀羅尼門（至）自心清淨陀羅尼門。
X07n0234_p0881b12║自心清淨，即性淨菩提。總攝諸門，不出於此。△四、
X07n0234_p0881b13║謙己推勝。
X07n0234_p0881b14║善男子！我唯知此般若（至）能知能說彼功德行。
X07n0234_p0881b15║△五指示後友。
X07n0234_p0881b16║善男子！於此南方有一國土，名為：三眼。
X07n0234_p0881b17║施為行首，彼友復能開導自他，如人之目導餘根
X07n0234_p0881b18║故，名之為眼。財施無著成於慧眼，無畏之施成於
X07n0234_p0881b19║慈眼，法施則能開於法眼，故復云三。
X07n0234_p0881b20║彼有比丘名曰善見。
X07n0234_p0881b21║因上三眼，見無不善。又施行內成，勝報外現，比丘
X07n0234_p0881b22║見者皆善故。出住之行故，以出家表之。又此行本
X07n0234_p0881b23║令物得出離故。
X07n0234_p0881b24║汝詣彼問：菩薩云何學菩薩行、修菩薩道？
X07n0234_p0881c01║△六、戀德禮辭。
X07n0234_p0881c02║時善財童子頂禮其足（至）變慕瞻仰辭退而行。
X07n0234_p0881c03║△三、善見已下，有十善友寄十行位，位各一人。初、
X07n0234_p0881c04║善見比丘寄歡喜行，文亦具六：初、依教趣求二：初、
X07n0234_p0881c05║念前友教，有十三句。
X07n0234_p0881c06║爾時，善財童子思惟菩薩所住行甚深。
X07n0234_p0881c07║初總，餘別。別分為三：初二、約菩薩論深。
X07n0234_p0881c08║思惟菩薩所證法甚深。
X07n0234_p0881c09║一所證法界，即事而真故。
X07n0234_p0881c10║思惟菩薩所入處甚深。
X07n0234_p0881c11║二、入菩薩地智，唯證相應故。次有七句，約眾生辨
X07n0234_p0881c12║深。
X07n0234_p0881c13║思惟眾生微細智甚深。
X07n0234_p0881c14║一、報類難知故。
X07n0234_p0881c15║思惟世間依想住甚深。
X07n0234_p0881c16║二、妄想為因，即無性故。
X07n0234_p0881c17║思惟眾生所作行甚深。
X07n0234_p0881c18║三、染分行業，唯佛知故。
X07n0234_p0881c19║思惟眾生心，流注甚深。
X07n0234_p0881c20║四、感異熟識，若種若現恒轉如流不可知故。
X07n0234_p0881c21║思惟眾生如光影甚深。
X07n0234_p0881c22║五、所變影像，若內若外緣無性故。
X07n0234_p0881c23║思惟眾生，名號甚深。
X07n0234_p0881c24║六名無得物之功，而不失所名之物故。
X07n0234_p0882a01║思惟眾生，言說甚深。
X07n0234_p0882a02║七、文字言說，皆解脫故。後之三句，合辨前文。
X07n0234_p0882a03║思惟莊嚴，法界甚深。
X07n0234_p0882a04║一、染淨二分皆嚴法界而無嚴故。
X07n0234_p0882a05║思惟種植，業行甚深。
X07n0234_p0882a06║二、上二分業不相知故。
X07n0234_p0882a07║思惟業莊飾世間甚深。
X07n0234_p0882a08║三、各自莊飾，染淨世間果報無失，即同真故。總上
X07n0234_p0882a09║二分，皆是般若波羅蜜多普莊嚴故，所以思之。△
X07n0234_p0882a10║二、趣求後友
X07n0234_p0882a11║漸次游行至三眼國，（至）周徧求覓善見比丘。
X07n0234_p0882a12║於市肆等處處求者，顯隨緣造修無不在故。△二、
X07n0234_p0882a13║見敬咨問三：初、見三：初、見身勝相。
X07n0234_p0882a14║見在林中經行往返。
X07n0234_p0882a15║見在林者，行之初故。
X07n0234_p0882a16║壯年美貌端正可喜（至）𮌎標卐字七處平滿。
X07n0234_p0882a17║同佛相者，如說修行順佛果故。七處，謂兩手、兩足、
X07n0234_p0882a18║兩肩及項。
X07n0234_p0882a19║其臂纖長，其指網縵（至）其身殊妙如淨居天。
X07n0234_p0882a20║準晉經云：即師子上身相。
X07n0234_p0882a21║上下端直，如尼拘陀樹。
X07n0234_p0882a22║準晉經云：其身圓滿如尼俱陀樹。此則但是一相。
X07n0234_p0882a23║諸相隨好，悉皆圓滿，如雪山王，種種嚴飾。
X07n0234_p0882a24║上但列十四，故總結云：
X07n0234_p0882b01║目視不瞬，圓光一尋。
X07n0234_p0882b02║復是二相，都列十六耳。餘至瞿波善友處釋。△二、
X07n0234_p0882b03║明其心相即止觀雙運。
X07n0234_p0882b04║智慧廣博，猶如大海。
X07n0234_p0882b05║明觀。
X07n0234_p0882b06║於諸境界，心無所動。
X07n0234_p0882b07║明止。
X07n0234_p0882b08║若沉若舉，若智非智。
X07n0234_p0882b09║重釋止觀二義。止過則沉，智過則舉。不沉不舉，則
X07n0234_p0882b10║正受現前。不智不愚，則雙契中道。
X07n0234_p0882b11║動轉戲論，一切皆息。
X07n0234_p0882b12║起念止觀，皆成動轉，雙非再遣，未離戲論。雖止觀
X07n0234_p0882b13║雙運，而無心寂照，則一切皆息。
X07n0234_p0882b14║得佛所行平等境界（至）不遲不速審諦經行。
X07n0234_p0882b15║隨所履道，即是法門。△三、明諸侍從。
X07n0234_p0882b16║無量天、龍、夜叉、乾闥婆（至）住在虗空放大光明。
X07n0234_p0882b17║不無表法，恐煩不說。△二敬
X07n0234_p0882b18║時，善財童子詣比丘所，頂禮其足，曲躬合掌。
X07n0234_p0882b19║△三問：
X07n0234_p0882b20║白言：聖者！我已先發（至）云何修菩薩道。
X07n0234_p0882b21║△三、正示法界二：初、示依緣得法三：初、總序。
X07n0234_p0882b22║善見答言：善男子！我年既少。
X07n0234_p0882b23║初入行位，故云年少。
X07n0234_p0882b24║出家又近
X07n0234_p0882c01║創離十住之家，名為出家又近。
X07n0234_p0882c02║我此生中。
X07n0234_p0882c03║略有二義：一、念劫圓融故，如毗目處說；二、顯解行
X07n0234_p0882c04║生，非見聞生故。
X07n0234_p0882c05║於三十八恒河沙佛所，淨修梵行。
X07n0234_p0882c06║供三十八恒沙者，過前位故。△二、明所修時分。
X07n0234_p0882c07║或有佛所一日一夜（至）乃至不可說不可說大劫。
X07n0234_p0882c08║△三、所作成益
X07n0234_p0882c09║聽聞妙法受行其教（至）滿足六種波羅蜜海。
X07n0234_p0882c10║自修願智行。
X07n0234_p0882c11║亦見彼佛成道說法（至）住持遺教乃至滅盡。
X07n0234_p0882c12║見其果用。
X07n0234_p0882c13║亦知彼佛本所興願（至）清淨一切佛波羅蜜。
X07n0234_p0882c14║知佛修因。△二、顯法業用。
X07n0234_p0882c15║又，善男子！我經行時（至）三世分位。智光明願力故。
X07n0234_p0882c16║有十二句，各先辨業用，後出所由，然皆不出願智
X07n0234_p0882c17║行三，如文思之。總云一念者，以得無依無念智故，
X07n0234_p0882c18║無法不現。△二、謙己推勝二：初、謙己結前。
X07n0234_p0882c19║善男子！我唯知此菩薩隨順燈解脫門。
X07n0234_p0882c20║名隨順燈者，用無念之真智，順法順機，無不照故。
X07n0234_p0882c21║△二、推勝知多。
X07n0234_p0882c22║如諸菩薩摩訶薩如金剛燈，於如來家真正受生。
X07n0234_p0882c23║初句為總，亦是別顯家族勝上，但云燈照未必常，
X07n0234_p0882c24║故今推之，明金剛智燈親證真如，為真正生則常
X07n0234_p0883a01║照矣，不同解行生也。
X07n0234_p0883a02║具足成就，不死命根。
X07n0234_p0883a03║二、報命勝，由所證常故，即金剛義。
X07n0234_p0883a04║常然智燈，無有盡滅。
X07n0234_p0883a05║三、內智勝，如於所證無盡滅故，即是燈義。
X07n0234_p0883a06║其身堅固，不可沮壞。
X07n0234_p0883a07║四報體勝，法性成身，相不遷故，亦金剛義。
X07n0234_p0883a08║現於如幻色相之身（至）必令種植廣大善根。
X07n0234_p0883a09║五、明業用勝，即對上隨順義。以是即體之用，故皆
X07n0234_p0883a10║不可壞。餘並可知。
X07n0234_p0883a11║如是之人難可得見（至）云何能知能說彼功德行。
X07n0234_p0883a12║△五指示後友。
X07n0234_p0883a13║善男子！於此南方有一國土（至）學菩薩行、修菩薩道。
X07n0234_p0883a14║△六、戀德禮辭。
X07n0234_p0883a15║時善財童子為欲究竟（至）殷勤瞻仰，辭退而去。
X07n0234_p0883a16║△第二、自在主寄饒益行，文六：初、依教趣求。
X07n0234_p0883a17║爾時，善財童子受善見比丘（至）前後圍繞向名聞國。
X07n0234_p0883a18║國曰名聞者，能持淨戒現世界故。
X07n0234_p0883a19║周徧求覓自在主童子。
X07n0234_p0883a20║三業無非，六根離過，故得自在，則戒為主矣。戒淨
X07n0234_p0883a21║無染，故云童子。
X07n0234_p0883a22║時有天、龍、乾闥婆等（至）今此童子在河渚上。
X07n0234_p0883a23║河渚上者，若持淨戒，生死愛河不漂溺故，又無量
X07n0234_p0883a24║福河常流注故。△二、見敬諮問。
X07n0234_p0883b01║爾時，善財即詣其所（至）所，共圍繞眾，聚沙為戲。
X07n0234_p0883b02║恒沙功德，由戒積集。
X07n0234_p0883b03║善財見已，頂禮其足（至）云何修菩薩道。願為解說。
X07n0234_p0883b04║△二、正示法界二：初、舉法門名體。
X07n0234_p0883b05║自在主言：善男子！我昔曾於文殊師利童子所修學。
X07n0234_p0883b06║文殊！所學者有智，能護戒故。
X07n0234_p0883b07║書。
X07n0234_p0883b08║能詮止作分明故。
X07n0234_p0883b09║數。
X07n0234_p0883b10║表四重十重，乃至三千威儀，八萬細行故。
X07n0234_p0883b11║筭。
X07n0234_p0883b12║一一之因，感幾何果故？
X07n0234_p0883b13║印
X07n0234_p0883b14║持犯善惡，感果決定故。
X07n0234_p0883b15║等法。
X07n0234_p0883b16║等餘醫，方成五明，故上明所學，下辨所悟。
X07n0234_p0883b17║即得悟入一切工巧神通智法門。
X07n0234_p0883b18║工巧神通皆知所為故，亦表修戒發定慧故。△二、
X07n0234_p0883b19║明業用三：初、總明。
X07n0234_p0883b20║善男子！我因此法門故（至）書數筭印界處等法。
X07n0234_p0883b21║△二、雜辨諸明。
X07n0234_p0883b22║亦能療治風癇消瘦（至）增長決定究竟清淨。
X07n0234_p0883b23║△三、廣辨知筭二：初、辨能筭之數。
X07n0234_p0883b24║善男子！我亦能知菩薩筭法（至）一不可說不可說轉。
X07n0234_p0883c01║△二筭。彼所筭：
X07n0234_p0883c02║善男子！我以此菩薩筭法（至）一切諦名皆悉了知。
X07n0234_p0883c03║△四、謙己推勝。
X07n0234_p0883c04║善男子！我唯知此一切工巧（至）發其殊勝智慧光明。
X07n0234_p0883c05║△五指示後友。
X07n0234_p0883c06║善男子！於此南方，有一大城，名曰：海住。
X07n0234_p0883c07║近海而住故；安住於忍，如海包含故。
X07n0234_p0883c08║有優婆夷，名為：具足。
X07n0234_p0883c09║一器之中，無不具故。忍器徧容，一切德故。忍辱柔
X07n0234_p0883c10║和，故寄女人。
X07n0234_p0883c11║汝詣彼問：菩薩云何學菩薩行、修菩薩道？
X07n0234_p0883c12║△六、戀德禮辭。
X07n0234_p0883c13║時善財童子聞是語已（至）殷勤瞻仰，辭退而去。
X07n0234_p0883c14║△第三、具足優婆夷寄無違逆行六：初、依教趣求
X07n0234_p0883c15║二：初、念前友教。
X07n0234_p0883c16║爾時，善財童子觀察思惟（至）能伏異道修羅軍眾。
X07n0234_p0883c17║△二、趣求後友
X07n0234_p0883c18║如是思惟，漸次游行，（至）在此城中所住宅內。
X07n0234_p0883c19║△二、見敬諮問三如見四：初、見外依報。
X07n0234_p0883c20║善財聞已，即詣其門（至）四面皆有寶莊嚴門。
X07n0234_p0883c21║△二見友正報。
X07n0234_p0883c22║善財入已，見優婆夷處於寶座，盛年好色，端正可喜。
X07n0234_p0883c23║端嚴可喜，忍之報故。
X07n0234_p0883c24║素服垂髮，身無瓔珞。
X07n0234_p0884a01║素服等者，忍華飾故。
X07n0234_p0884a02║其身色相威德光明，除佛菩薩餘無能及。
X07n0234_p0884a03║△三、見內依報。
X07n0234_p0884a04║於其宅內敷十億座（至）但於其前置一小器。
X07n0234_p0884a05║△四明其眷屬。
X07n0234_p0884a06║復有一萬童女圍繞。
X07n0234_p0884a07║萬行皆順忍故。
X07n0234_p0884a08║威儀色相如天采女（至）見其身者悉離貪染。
X07n0234_p0884a09║△二敬
X07n0234_p0884a10║爾時，善財既見具足優婆夷（至）恭敬圍繞，合掌而立。
X07n0234_p0884a11║△三問：
X07n0234_p0884a12║白言：聖者！我已先發（至）善能誘誨，願為我說。
X07n0234_p0884a13║△三、正示法界二：初、舉法門名禮。
X07n0234_p0884a14║彼即告言：善男子！我得菩薩無盡福德藏解脫。
X07n0234_p0884a15║器中出物，興福無盡，故稱法界，福之所招故。△二、
X07n0234_p0884a16║辨其業用三：初、正顯業用三：初、益眾生三：初、總明。
X07n0234_p0884a17║能於如是，一小器中，隨諸眾生，種種欲樂。
X07n0234_p0884a18║以是稱性之具，即一小器，融同法界無盡緣起，故
X07n0234_p0884a19║用無不應，應無不益，而其法界體無增減。又表忍
X07n0234_p0884a20║必自卑，故小法忍同如一味，為一內空外假，故名
X07n0234_p0884a21║為器。忍能包含無外，故隨出無盡。△二、別明出味。
X07n0234_p0884a22║出生種種美味飲食（至）無有窮盡亦不減少。
X07n0234_p0884a23║△三舉一例餘。
X07n0234_p0884a24║如飲食，如是種種上味（至）隨意所樂悉令充足。
X07n0234_p0884b01║△二益二乘
X07n0234_p0884b02║又，善男子！假使東方（至）四維、上、下亦復如是。
X07n0234_p0884b03║二乘雖然不立忍名，亦能忍盡無生之理，方成果
X07n0234_p0884b04║故。△三、益菩薩。
X07n0234_p0884b05║又，善男子！東方一世界（至）四維、上、下亦復如是。
X07n0234_p0884b06║約事，如受於乳糜。約法，謂餐上品寂滅之忍，得菩
X07n0234_p0884b07║提故。淨名、香積，與此大同。△二令見同益。
X07n0234_p0884b08║善男子！汝見我此十千童女（至）乃至人中充足人食。
X07n0234_p0884b09║△三令其目驗。
X07n0234_p0884b10║善男子！且待須臾（至）隨其所須給施飲食悉使充足。
X07n0234_p0884b11║△四、謙己推勝。
X07n0234_p0884b12║告善財言：善男子（至）而我云何能知能說彼功德行？
X07n0234_p0884b13║△五指示後友。
X07n0234_p0884b14║善男子，南方有城，名曰大興。
X07n0234_p0884b15║起大精進故。
X07n0234_p0884b16║彼有居士，名曰明智。
X07n0234_p0884b17║進足必假智目導故。
X07n0234_p0884b18║汝詣彼問：菩薩云何學菩薩行、修菩薩道？
X07n0234_p0884b19║△六、戀德禮辭。
X07n0234_p0884b20║時，善財童子頂禮其足（至）瞻仰無厭，辭退而去。
X07n0234_p0884b21║△第四、明智居士寄無屈撓行文六：初、依教趣求
X07n0234_p0884b22║二：初、依前修治。
X07n0234_p0884b23║爾時善財童子（至）行彼福德道修彼福德種。
X07n0234_p0884b24║△二、趣求後友
X07n0234_p0884c01║漸次而行至大興城（至）增長如來十力光明。
X07n0234_p0884c02║△二、見敬諮問三：初、見。
X07n0234_p0884c03║爾時，善財見彼居士在其城內市四衢道。
X07n0234_p0884c04║見在四衢者，表處喧不撓，無不通故。
X07n0234_p0884c05║七寶臺上處無數寶（至）侍立瞻對承其教命。
X07n0234_p0884c06║△二敬
X07n0234_p0884c07║爾時，善財頂禮其足，繞無量帀，合掌而立。
X07n0234_p0884c08║△三問：
X07n0234_p0884c09║白言聖者我為利益（至）能為一切眾生作依止處。
X07n0234_p0884c10║△三、稱讚授法三：初、歎發勝能。
X07n0234_p0884c11║長者告言：善哉！善哉！（至）稟善知識心無有誤失。
X07n0234_p0884c12║△二、示己所化
X07n0234_p0884c13║善男子！汝見我此眾會人不？（至）三菩提心生如來家。
X07n0234_p0884c14║發心眷屬生如來家者，同四住中生也。
X07n0234_p0884c15║增長白法安住無量（至）悉能救護一切眾生。
X07n0234_p0884c16║△三、正示法界二：初、舉名。
X07n0234_p0884c17║善男子，我得隨意出生福德藏解脫門。
X07n0234_p0884c18║財法無盡，蘊在虗空，隨意給施故。隨意出生福德
X07n0234_p0884c19║藏，亦表見空無不備故。△二、顯業用二：初、略舉。
X07n0234_p0884c20║凡有所須悉滿其願（至）乃至為說真實妙法。
X07n0234_p0884c21║△二、舉事現驗二：初、見眾集。
X07n0234_p0884c22║善男子！且待須臾（至）各隨所欲而有求請。
X07n0234_p0884c23║△二、廣施財法二：初、施財。
X07n0234_p0884c24║爾時居士知眾普集（至）一切眾會普皆滿足。
X07n0234_p0885a01║△二施法
X07n0234_p0885a02║然後復為說種種法。
X07n0234_p0885a03║於食一施，令成八行。
X07n0234_p0885a04║所謂為得美食而充足者（至）集福德行，離貧窮行。
X07n0234_p0885a05║初二行約施辨，餘六約食。食有五果：
X07n0234_p0885a06║知諸法行。
X07n0234_p0885a07║一、知諸法即是慧命。
X07n0234_p0885a08║成就法喜，禪悅食行。
X07n0234_p0885a09║二、得喜悅者，即常安樂。
X07n0234_p0885a10║修習具足諸相好行。
X07n0234_p0885a11║三具相好，即是常色。
X07n0234_p0885a12║增長成就，難屈伏行。
X07n0234_p0885a13║四即常力。
X07n0234_p0885a14║善能了達，無上食行。
X07n0234_p0885a15║五即常辯。
X07n0234_p0885a16║成就無盡大威德，力降魔怨。
X07n0234_p0885a17║六亦常力，與上常力為一果。
X07n0234_p0885a18║為得好飲而充足者（至）諸佛如來上味之相。
X07n0234_p0885a19║上味之相者，四牙皆有甘露泉故。
X07n0234_p0885a20║為得車乘而充足者（至）既聞法已還歸本處。
X07n0234_p0885a21║△四、謙己推勝。
X07n0234_p0885a22║爾時居士為善財童子（至）彼諸功德自在神力。
X07n0234_p0885a23║△五、指示後有。
X07n0234_p0885a24║善男子，於此南方，有一大城，名師子宮。
X07n0234_p0885b01║禪定無亂，如彼深宮處之，則所說決定作用無畏，
X07n0234_p0885b02║故以為名。
X07n0234_p0885b03║彼有長者，名：法寶髻。
X07n0234_p0885b04║綰攝眾亂居心頂故，定含明智加以寶名，以喻顯
X07n0234_p0885b05║法名法寶髻。
X07n0234_p0885b06║汝可往問：菩薩云何學菩薩行、修菩薩道？
X07n0234_p0885b07║△六、戀德禮辭。
X07n0234_p0885b08║時，善財童子歡喜踊躍（至）殷勤瞻仰，辭退而去。
X07n0234_p0885b09║
X07n0234_p0885b10║大方廣佛華嚴經疏卷第一百一