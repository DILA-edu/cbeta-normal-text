X07n0234_p0885b11║
X07n0234_p0885b12║
X07n0234_p0885b13║
X07n0234_p0885b14║大方廣佛華嚴經疏卷第一百二（入第六十六經）
X07n0234_p0885b15║清涼山沙門　澄觀　述
X07n0234_p0885b16║晉水沙門　（淨源）　錄疏注經
X07n0234_p0885b17║△第五、法寶髻長者寄無癡亂行。文六：初、依教趣
X07n0234_p0885b18║求。
X07n0234_p0885b19║爾時善財童子於明智居士（至）周徧推求寶髻長者。
X07n0234_p0885b20║△二、見敬諮問。
X07n0234_p0885b21║見此長者，在於市中。
X07n0234_p0885b22║表處閙忘懷，亂中常定故。
X07n0234_p0885b23║遽即往詣頂禮其足（至）我乘此道趣一切智。
X07n0234_p0885b24║△三、授己法界四：初、執手相引，即授法方便。
X07n0234_p0885c01║爾時，長者執善財手，將詣所居，示其舍宅。
X07n0234_p0885c02║顯加行智歸正證故。△二、示其所住，即正授法界。
X07n0234_p0885c03║作如是言：善男子！且觀我家。
X07n0234_p0885c04║△三、正證法界二：初、總。
X07n0234_p0885c05║爾時，善財見其舍宅（至）其宅廣博，十層八門。
X07n0234_p0885c06║如八角塔形。層門二事，各有三義。層別中解門三
X07n0234_p0885c07║義者：一、通約所修之道，以八正為門，八正通入諸
X07n0234_p0885c08║位中故。二、約所依之道，即以八識為門，於眼根中
X07n0234_p0885c09║入正定故。根若能入，境則可知。三、約教顯理，即四
X07n0234_p0885c10║句入法。教理各四，故有八門。謂若失意，有空俱泯，
X07n0234_p0885c11║便成四謗；得意通入，並稱為門。尋教得解，即教四
X07n0234_p0885c12║門；於理得解，即理四門。△二別。
X07n0234_p0885c13║善財入已，次第觀察。
X07n0234_p0885c14║十層具三義者：一、表十地。
X07n0234_p0885c15║見最下層，施諸飲食。
X07n0234_p0885c16║一、施食顯初地行檀。
X07n0234_p0885c17║見第二層，施諸寶衣。
X07n0234_p0885c18║二地持戒，以慚愧為衣服。
X07n0234_p0885c19║見第三層，布施一切寶莊嚴具。
X07n0234_p0885c20║三地忍行以為嚴具。
X07n0234_p0885c21║見第四層，施諸采女，并及一切，上妙珍寶。
X07n0234_p0885c22║四地道品，為內眷屬，精進可珍。
X07n0234_p0885c23║見第五層乃至五地（至）諸三昧行智慧光明。
X07n0234_p0885c24║五地文顯。六地般若現在前故。文中有三：先總。
X07n0234_p0886a01║見第六層有諸菩薩（至）分別顯示般若波羅蜜門。
X07n0234_p0886a02║次別顯十五門。
X07n0234_p0886a03║所謂寂靜藏般若波羅蜜門。
X07n0234_p0886a04║照體即寂，而無不包。
X07n0234_p0886a05║善分別諸眾生智般若波羅蜜門。
X07n0234_p0886a06║即寂之照，無機不鑒。
X07n0234_p0886a07║不可動轉般若波羅蜜門。
X07n0234_p0886a08║外緣不轉。
X07n0234_p0886a09║離欲光明般若波羅蜜門。
X07n0234_p0886a10║內照無求。
X07n0234_p0886a11║不可降伏藏般若波羅蜜門。
X07n0234_p0886a12║惑境不摧。
X07n0234_p0886a13║照眾生輪般若波羅蜜門。
X07n0234_p0886a14║徧摧諸惑。
X07n0234_p0886a15║海藏般若波羅蜜門。
X07n0234_p0886a16║包含勝德而甚深。
X07n0234_p0886a17║普眼捨，得般若波羅蜜門。
X07n0234_p0886a18║普見法界而無礙。
X07n0234_p0886a19║入無盡藏般若波羅蜜門。
X07n0234_p0886a20║一即無盡。
X07n0234_p0886a21║一切方便海，般若波羅蜜門。
X07n0234_p0886a22║巧化無邊。
X07n0234_p0886a23║入一切世間海般若波羅蜜門。
X07n0234_p0886a24║內證世間。
X07n0234_p0886b01║無礙辯才般若波羅蜜門。
X07n0234_p0886b02║外演勝辯。
X07n0234_p0886b03║隨順眾生般若波羅蜜門。
X07n0234_p0886b04║曲隨物欲。
X07n0234_p0886b05║無礙光明般若波羅蜜門。
X07n0234_p0886b06║事理交羅。
X07n0234_p0886b07║常觀宿緣而布法，雲般若波羅蜜門。
X07n0234_p0886b08║觀緣授法。後總結上文。
X07n0234_p0886b09║說如是等百萬阿僧祇（至）悉能聞持諸佛正法。
X07n0234_p0886b10║七地有殊勝行，知種種教法，故云得如響忍。
X07n0234_p0886b11║見第八層無量菩薩（至）而為上首演說於法。
X07n0234_p0886b12║含於二位：一、八地得無功用神通，能於二種世間
X07n0234_p0886b13║自在；二、即九地法師，一音能演。
X07n0234_p0886b14║見第九層，一生所繫諸菩薩眾於中集會。
X07n0234_p0886b15║亦二位，一即十地，二即等覺，此位俱可為一生故。
X07n0234_p0886b16║見第十層一切如來（至）如是一切悉使明見。
X07n0234_p0886b17║即如來地。二、表十行，謂以十行即十度故。前七
X07n0234_p0886b18║文顯：八、大願所成，神通等故；九、一生所繫，力最上
X07n0234_p0886b19║故；十、唯至如來，智方滿故。此即當位自攝諸位，向
X07n0234_p0886b20║攝十地即攝後諸位，故以十層雙表二義。還如海
X07n0234_p0886b21║幢當位攝盡，十位纔竟說成佛故。前寄第六位攝，
X07n0234_p0886b22║此寄第五位攝；前約正報攝，此約依報攝者，皆顯
X07n0234_p0886b23║位勝前故。三不表位，但此菩薩以行就機，現居
X07n0234_p0886b24║勝報，漸次增勝，十顯無盡。初四以物施，後後漸難。
X07n0234_p0886c01║次二集法施，前淺後深。次二得法，初陿後廣。後二
X07n0234_p0886c02║現勝德，先因後果。總上三義，因果行位等法，以為
X07n0234_p0886c03║長者之宅。△四、問答因緣即後得智二：初、問。
X07n0234_p0886c04║爾時善財見是事已（至）種何善根獲如是報。
X07n0234_p0886c05║△二答
X07n0234_p0886c06║長者告言：善男子（至）謂永離一切貧窮困苦。
X07n0234_p0886c07║迴向三處者，一離貧窮，招前四層之報。
X07n0234_p0886c08║常見諸佛，及善知識，恒聞正法，故獲斯報。
X07n0234_p0886c09║二三兩果，即後六重一丸之微，因願力故報勝。又
X07n0234_p0886c10║表萬行混融，發起向佛，則隨一行無不具矣，何果
X07n0234_p0886c11║不階。△四、謙己推勝。
X07n0234_p0886c12║善男子！我唯知此菩薩無量福德寶藏解脫門。
X07n0234_p0886c13║世寶三寶，皆悉蘊積十重之中，故云寶藏。常用無
X07n0234_p0886c14║盡，是故名為無量福德。上謙己，下推勝。
X07n0234_p0886c15║如諸菩薩摩訶薩，得不思議功德寶藏。
X07n0234_p0886c16║當法顯勝，故功德寶藏皆不思議。上總下別。
X07n0234_p0886c17║入無分別如來身海（至）住一切劫無有疲厭。
X07n0234_p0886c18║由無分別而具諸法，故不思議。
X07n0234_p0886c19║而我云何能知能說彼功德行？
X07n0234_p0886c20║△五指示後友。
X07n0234_p0886c21║善男子，於此南方有一國土，名曰藤根。
X07n0234_p0886c22║夫藤者，根深入地，上發華苗，表善現行般若證深，
X07n0234_p0886c23║能生後得，後得隨物而轉，故取類於藤。
X07n0234_p0886c24║其土有城，名曰普門。
X07n0234_p0887a01║實相般若，無所不通。
X07n0234_p0887a02║中有長者，名為普眼。
X07n0234_p0887a03║觀照般若，無不見故。
X07n0234_p0887a04║汝詣彼問：菩薩云何學菩薩行、修菩薩道？
X07n0234_p0887a05║△六、戀德禮辭。
X07n0234_p0887a06║時，善財童子頂禮其足（至）殷勤瞻仰，辭退而去。
X07n0234_p0887a07║△第六、普眼長者寄善現行文六：初、依教趣求。
X07n0234_p0887a08║爾時善財童子於寶髻長者（至）深入諸佛無量知見。
X07n0234_p0887a09║無量有二：一、多故，即權智境；二、無分量故，即實慧
X07n0234_p0887a10║境。境無量故，智亦無量。知見亦二：一、別，謂知即是
X07n0234_p0887a11║智，見即是慧，即照二境之智慧；二、通，謂知見二字，
X07n0234_p0887a12║俱是如來能證，如實知彼義故，即無障礙智。若爾，
X07n0234_p0887a13║何假重言？為揀比知，所以言見；揀肉眼見，所以云
X07n0234_p0887a14║知。此如世親般若論釋悉知悉見。入謂證達。
X07n0234_p0887a15║安住菩薩無量勝行（至）徧䇿諸根離眾放逸。
X07n0234_p0887a16║△二、見敬諮問先見依正。
X07n0234_p0887a17║然後乃得見普門城，百千聚落周帀圍繞。
X07n0234_p0887a18║眷屬，般若也。
X07n0234_p0887a19║雉堞崇峻。
X07n0234_p0887a20║般若防非高而無上也。五板為堵，五堵為雉堞，即
X07n0234_p0887a21║女牆。
X07n0234_p0887a22║衢路寬平。
X07n0234_p0887a23║般若之道，諸佛常行，非權逕故，蕩然無涯。
X07n0234_p0887a24║見彼長者往詣其所，於前頂禮（至）云何修菩薩道。
X07n0234_p0887b01║三、稱讚授法二：初、讚。
X07n0234_p0887b02║長者告言：善哉！善哉！（至）阿耨多羅三藐三菩提心。
X07n0234_p0887b03║△二、授己法界二：初、能療病。即下，化眾生二：初、除
X07n0234_p0887b04║身病二：初、治無不能。
X07n0234_p0887b05║善男子！我知一切眾生諸病（至）我悉能以方便救療。
X07n0234_p0887b06║△二、來者皆治兼與身樂。
X07n0234_p0887b07║善男子！十方眾生諸有病者（至）悉令充足無所乏短。
X07n0234_p0887b08║△二、治心病二：初、明除惑義通大小。
X07n0234_p0887b09║然後各為如應說法（至）為其顯示殊勝法門。
X07n0234_p0887b10║△二、令其成益。此唯大乘有十六句。
X07n0234_p0887b11║為欲令其發菩提心（至）一切劫住修諸行網。
X07n0234_p0887b12║上五句，通顯大心行願。次十，別明十度之因，感十
X07n0234_p0887b13║身之果。
X07n0234_p0887b14║為欲令其具佛相好，稱揚讚歎檀波羅蜜。
X07n0234_p0887b15║施滿他心，故相好悅物。
X07n0234_p0887b16║為欲令其得佛淨身（至）稱揚讚歎尸波羅蜜。
X07n0234_p0887b17║戒徧止惡，故淨身徧至。
X07n0234_p0887b18║為欲令其得佛清淨不思議身，稱揚讚歎忍波羅蜜。
X07n0234_p0887b19║忍兼忍理，故不思議。
X07n0234_p0887b20║為欲令其獲於如來（至）稱揚讚歎精進波羅蜜。
X07n0234_p0887b21║進筞萬行，故無能勝。
X07n0234_p0887b22║為欲令其得於清淨無與等身，稱揚讚歎禪波羅蜜。
X07n0234_p0887b23║禪唯一心，故無與等。
X07n0234_p0887b24║為欲令其顯現如來（至）稱揚讚歎般若波羅蜜。
X07n0234_p0887c01║般若照理，故顯法身。
X07n0234_p0887c02║為欲令其現佛世尊（至）稱揚讚歎方便波羅蜜。
X07n0234_p0887c03║方便顯用，色身可覩。
X07n0234_p0887c04║為欲令其為諸眾生住一切劫稱揚讚歎願波羅蜜。
X07n0234_p0887c05║願窮來際，住劫無窮。
X07n0234_p0887c06║為欲令其現清淨身（至）稱揚讚歎力波羅蜜。
X07n0234_p0887c07║力不可搖，悉過一切。
X07n0234_p0887c08║為欲令其現清淨身（至）稱揚讚歎智波羅蜜。
X07n0234_p0887c09║智窮事法，隨物成身。
X07n0234_p0887c10║為欲令其獲於究竟（至）如是施已各令還去。
X07n0234_p0887c11║後一句明總離諸惡，故究竟淨妙。△二、明能合香
X07n0234_p0887c12║即上供諸佛三：初、知香體。
X07n0234_p0887c13║善男子！我又善知和合一切（至）無等香辛頭波羅香。
X07n0234_p0887c14║辛頭者，即信度河也。波羅是岸，即彼岸之香。
X07n0234_p0887c15║無勝香、覺悟香、阿盧那䟦底香。
X07n0234_p0887c16║阿盧那拔底，此云赤色極。
X07n0234_p0887c17║堅黑栴檀香、烏洛迦栴檀香。
X07n0234_p0887c18║烏洛迦，西域蛇名，其蛇有毒，繞此檀樹故。
X07n0234_p0887c19║沉水香、不動諸根香，如是等香悉知調理和合之法。
X07n0234_p0887c20║和合者，戒定慧等融無礙故。△二、興供起願。
X07n0234_p0887c21║又，善男子！我持此香以為供養（至）供養一切如來願。
X07n0234_p0887c22║△三、能成大供
X07n0234_p0887c23║又，善男子！然此香時（至）處處充滿以為莊嚴。
X07n0234_p0887c24║△四、謙己推勝。
X07n0234_p0888a01║善男子！我唯知此令一切眾生普見諸佛歡喜法門。
X07n0234_p0888a02║謂身心病除，成二世樂，故皆歡喜，以香普供。得佛
X07n0234_p0888a03║十身，則何佛不見？
X07n0234_p0888a04║如諸菩薩摩訶薩如大藥王（至）能知能說彼功德行。
X07n0234_p0888a05║△五指示後友。
X07n0234_p0888a06║善男子！於此南方，有一大城，名：多羅幢。
X07n0234_p0888a07║多羅此云明淨，幢者建立，表無著行，依般若淨明
X07n0234_p0888a08║立勝行故。
X07n0234_p0888a09║彼中有王，名：無厭足。
X07n0234_p0888a10║如幻方便化，無所著故，無疲厭心。
X07n0234_p0888a11║汝詣彼問：菩薩云何學菩薩行、修菩薩道？
X07n0234_p0888a12║△六、戀德禮辭。
X07n0234_p0888a13║時，善財童子禮普眼足（至）殷勤瞻仰，辭退而去。
X07n0234_p0888a14║△七、無厭足王寄無著行二：初、依教趣求二：先、念
X07n0234_p0888a15║教成益。
X07n0234_p0888a16║爾時，善財童子憶念思惟（至）不捨十力心。
X07n0234_p0888a17║△一趣求後友
X07n0234_p0888a18║漸次游行經歷國土（至）宣布法化調御眾生。
X07n0234_p0888a19║既入其國，必聞其政。
X07n0234_p0888a20║可治者治，可攝者攝（至）依眾人語尋即往詣。
X07n0234_p0888a21║△二、見敬諮問二：初、見四：初、見勝依正。
X07n0234_p0888a22║遙見彼王坐那羅延（至）前後圍繞共理王事。
X07n0234_p0888a23║△二、覩其逆化。
X07n0234_p0888a24║其前復有十萬猛卒（至）譬如眾合大地獄中。
X07n0234_p0888b01║△三、不了生疑
X07n0234_p0888b02║善財見已，作如是念（至）發大悲心救護眾生。
X07n0234_p0888b03║△四、空天曉喻二：初、令憶念前教真實，使不生疑。
X07n0234_p0888b04║作是念時，空中有天（至）至無險難安隱之處。
X07n0234_p0888b05║△二辨後行洪玄令其信入。
X07n0234_p0888b06║善男子！菩薩善巧方便智（至）調伏眾生智不可思議。
X07n0234_p0888b07║然善財雖常憶教而生疑者，逆行難知故貪益此
X07n0234_p0888b08║世，不疑婆須瞋癡現損，是故勝熱及與此王並生
X07n0234_p0888b09║疑怪。言深玄者，通達非道。故梁攝論？戒學中明菩
X07n0234_p0888b10║薩逆行殺眾生等生無量福，乃至證得無上菩提，
X07n0234_p0888b11║要大菩薩方堪此事。此有二種：一者實行，二者變
X07n0234_p0888b12║化。言實行者，了知前人必定造作無間之業，無分
X07n0234_p0888b13║方便令離此惡，唯可斷命使其不作。又知前人若
X07n0234_p0888b14║捨命已必生善道。又菩薩自念：我行殺已必墯地
X07n0234_p0888b15║獄為彼受苦，彼人雖然現受輕苦必得樂果。瑜伽？
X07n0234_p0888b16║菩薩地？戒品之中亦同此說。言變化者，即當此文
X07n0234_p0888b17║下王自說。△二敬。問：
X07n0234_p0888b18║時善財童子聞此語已（至）善能教誨。願為我說。
X07n0234_p0888b19║△三、授己法界二：初、授法方便。
X07n0234_p0888b20║時，阿那羅王理王事已（至）將入宮中，命之同坐。
X07n0234_p0888b21║執手同坐，示無間之儀表，攝彼加行令趣真故。△
X07n0234_p0888b22║二、正示法界令證相應四：初、舉果令入。
X07n0234_p0888b23║告言善男子汝應觀我（至）先起後臥輭意承旨。
X07n0234_p0888b24║△二、以實顯權。
X07n0234_p0888c01║時，阿那羅王告善財言（至）如是富贍，如是自在。
X07n0234_p0888c02║△二、示其所得二：初、名。
X07n0234_p0888c03║善男子！我得菩薩如幻解脫。
X07n0234_p0888c04║了生如幻，故以幻化幻。△二、明法門業用。
X07n0234_p0888c05║善男子！我此國土所有眾生（至）三藐三菩提意。
X07n0234_p0888c06║△三、明法門勝益。
X07n0234_p0888c07║善男子！我以如是巧方便故（至）究竟住於一切智地。
X07n0234_p0888c08║△四、直顯實德。
X07n0234_p0888c09║善男子！我身、語、意未曾惱害（至）能生一切諸善法故。
X07n0234_p0888c10║慈念之深，然諸位至七，皆方便故。休捨觀自在，開
X07n0234_p0888c11║敷樹華，多約慈悲。△四、謙己推勝。
X07n0234_p0888c12║善男子！我唯得此如幻解脫（至）知諸有趣悉皆如幻。
X07n0234_p0888c13║由了如幻方證此忍故。又後位中當此忍故。
X07n0234_p0888c14║菩薩諸行悉皆如化（至）能知能說彼功德行。
X07n0234_p0888c15║△五指示後友。
X07n0234_p0888c16║善男子，於此南方，有城名妙光。
X07n0234_p0888c17║前位悲增，今此已得無住妙慧，運眾生故。
X07n0234_p0888c18║王名大光。
X07n0234_p0888c19║慈定之智，無不該故。廣大願中，皆徹照故。
X07n0234_p0888c20║汝詣彼問：菩薩云何學菩薩行、修菩薩道？
X07n0234_p0888c21║△六、戀德禮辭。
X07n0234_p0888c22║時，善財童子頂禮王足，繞無數帀，辭退而去。
X07n0234_p0888c23║△第八、大光王寄難得行文六：初、依教趣求二：初、
X07n0234_p0888c24║念前友教。
X07n0234_p0889a01║爾時，善財童子一心正念（至）如幻變化。如是思惟：
X07n0234_p0889a02║△二、趣求後友二：初、推求得知。
X07n0234_p0889a03║漸次游行，或至人間，（至）是大光王之所住處。
X07n0234_p0889a04║△二、自慶當益。
X07n0234_p0889a05║時，善財童子歡喜踊躍（至）不思議境界廣大清淨。
X07n0234_p0889a06║△二、見敬諮問三：初、見亦三：初、見依報二：初、所見
X07n0234_p0889a07║殊勝。
X07n0234_p0889a08║作是念已入妙光城（至）彼大光王常處其中。
X07n0234_p0889a09║云十由旬者，欲明圓滿。既有十億衢道，道各無量
X07n0234_p0889a10║眾生，豈世間十小由旬之所能受？故此中事物皆
X07n0234_p0889a11║應圓融表法，如理思之。△二、能見無染。
X07n0234_p0889a12║爾時，善財童子於此一切（至）一心願樂見善知識。
X07n0234_p0889a13║△二見王正報。
X07n0234_p0889a14║漸次游行，見大光王去於所住樓閣不遠四衢道中。
X07n0234_p0889a15║以四無量用四攝法攝眾生故。
X07n0234_p0889a16║坐如意摩尼寶蓮華藏（至）二十八種大人之相。
X07n0234_p0889a17║二十八相者，因未滿故。
X07n0234_p0889a18║八十隨好而以嚴身（至）種種智寶充滿其中。
X07n0234_p0889a19║△三、主伴攝生三：初、列所施。
X07n0234_p0889a20║於王座前有金銀瑠璃（至）悉置一切資生之具。
X07n0234_p0889a21║通情非情六十四，能如第五地。△二、能施人即是
X07n0234_p0889a22║助伴
X07n0234_p0889a23║一一道傍皆有二十億菩薩，以此諸物給施眾生。
X07n0234_p0889a24║△三、明其施意
X07n0234_p0889b01║為欲普攝眾生故（至）為令眾生淨諸業道故。
X07n0234_p0889b02║△二敬
X07n0234_p0889b03║時善財童子五體投地（至）經無量帀合掌而住。
X07n0234_p0889b04║△三問：
X07n0234_p0889b05║白言：聖者！我已先發（至）善能誘誨，願為我說。
X07n0234_p0889b06║△三、授己法界三：初、總示法門。
X07n0234_p0889b07║時王告言：善男子（至）我滿足菩薩大慈幢行。
X07n0234_p0889b08║謂大慈首出，離染圓滿故。△二、明得法因緣。
X07n0234_p0889b09║善男子！我於無量百千萬億（至）思惟觀察修習莊嚴。
X07n0234_p0889b10║問：難是聞慧，以三種慧莊嚴此慈。△三、明其業用
X07n0234_p0889b11║五：初、以法攝化。
X07n0234_p0889b12║善男子！我以此法為王（至）能以正法教化世間。
X07n0234_p0889b13║△二、以無畏攝。
X07n0234_p0889b14║善男子！我國土中一切眾生，皆於我所無有恐怖。
X07n0234_p0889b15║△三、以財寶攝。
X07n0234_p0889b16║善男子！若有眾生貧窮困乏（至）隨意而取，勿生疑難。
X07n0234_p0889b17║△四、隨機徧攝。
X07n0234_p0889b18║善男子！此妙光城所住眾生（至）眾寶嚴淨餘皆見穢。
X07n0234_p0889b19║△五、以三昧攝二：初、以言告。
X07n0234_p0889b20║善男子！此國土中一切眾生（至）且待須臾自當現見。
X07n0234_p0889b21║△二、正以定示
X07n0234_p0889b22║時大光王即入此定（至）毒惡眾生悉亦如是。
X07n0234_p0889b23║顯定業用，情與非情，咸成勝益者，謂同體大慈，物
X07n0234_p0889b24║我無二故。如世間王，德合乾坤，則麟鳳來儀，寶璧
X07n0234_p0889c01║呈瑞。況於出世大慈之力，不令草木屈膝歸耶？△
X07n0234_p0889c02║四、謙己推勝。
X07n0234_p0889c03║時大光王從三昧起（至）大慈為首隨順世間三昧門。
X07n0234_p0889c04║慈本為物，名順世間，高出眾行，故名為首，即是幢
X07n0234_p0889c05║義。上謙己知一，下推勝知多。
X07n0234_p0889c06║如諸菩薩摩訶薩（至）能讚歎彼大慈悲雲。
X07n0234_p0889c07║△五指示後友。
X07n0234_p0889c08║善男子，於此南方有一王都。
X07n0234_p0889c09║王子位故。
X07n0234_p0889c10║名曰安住。
X07n0234_p0889c11║智契實法，不為緣壞，名為安住。
X07n0234_p0889c12║有優婆夷，名曰不動。
X07n0234_p0889c13║自發心來，於一切法無不得定，煩惱二乘不能動
X07n0234_p0889c14║故，亦令眾生心不動故，以智修慈故示以女。
X07n0234_p0889c15║汝詣彼問：菩薩云何學菩薩行、修菩薩道？
X07n0234_p0889c16║△六、戀德禮辭。
X07n0234_p0889c17║時，善財童子頂禮王足（至）殷勤瞻仰，辭退而去。
X07n0234_p0889c18║
X07n0234_p0889c19║大方廣佛華嚴經疏卷第一百二