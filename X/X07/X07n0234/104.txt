X07n0234_p0895a17║
X07n0234_p0895a18║
X07n0234_p0895a19║
X07n0234_p0895a20║大方廣佛華嚴經疏卷第一百四（入第六十七經下卷）
X07n0234_p0895a21║清涼山沙門　澄觀　述
X07n0234_p0895a22║晉水沙門　（淨源）　錄疏注經
X07n0234_p0895a23║△四、師子嚬申比丘尼寄至一切處迴向。文六：初、
X07n0234_p0895a24║依教趣求。
X07n0234_p0895b01║爾時，善財童子漸次游行（至）之所捨施日光園中。
X07n0234_p0895b02║準律，尼之頭陀多在王園，藉外護故，表因實際勝
X07n0234_p0895b03║光，令其善根徧法界之園苑故，並皆即智，故有光
X07n0234_p0895b04║明。
X07n0234_p0895b05║說法利益，無量眾生。
X07n0234_p0895b06║△二、見敬諮問三：初、見二：初、見依報六：初、無漏林
X07n0234_p0895b07║樹。
X07n0234_p0895b08║時，善財童子即詣彼園（至）普熏十方無所障礙。
X07n0234_p0895b09║無漏法行而建立，故文中有八，各有所表，思之。△
X07n0234_p0895b10║二八解泉流
X07n0234_p0895b11║園中復有泉流陂池（至）彌布其底八功德水。
X07n0234_p0895b12║謂輕冷濡美，淨而不臭，調適無患。
X07n0234_p0895b13║具足盈滿優鉢羅華（至）芬陀利華徧覆其上。
X07n0234_p0895b14║△三、敷法空座而隨法嚴異。
X07n0234_p0895b15║無量寶樹周徧行列（至）寶鐸徐搖出妙音聲。
X07n0234_p0895b16║上標下列。
X07n0234_p0895b17║或有樹下敷蓮華藏（至）摩尼王藏師子之座。
X07n0234_p0895b18║後結。
X07n0234_p0895b19║其一一座各有十萬（至）一一皆具無量莊嚴。
X07n0234_p0895b20║△四、雜明諸嚴。
X07n0234_p0895b21║此大園中眾寶徧滿（至）光明普照如梵王宮。
X07n0234_p0895b22║萬行非一故。△五、出其所因
X07n0234_p0895b23║爾時，善財童子見此大園（至）福德善業之所成就。
X07n0234_p0895b24║△六、明果用自在
X07n0234_p0895c01║三千大千世界天龍八部（至）不可思議威神力故。
X07n0234_p0895c02║△二、見正報四：初、總明徧坐勝德顯彰。
X07n0234_p0895c03║爾時，善財見師子嚬申（至）見者不空如婆樓那天。
X07n0234_p0895c04║婆樓那者，此云水也，以其能滿人之願故。然水天
X07n0234_p0895c05║之義，義味不空，則未詳所以。
X07n0234_p0895c06║能長一切眾善根芽（至）所說法門亦各差別。
X07n0234_p0895c07║△二、別明所徧演法各異，有三十處，分三：初、十六
X07n0234_p0895c08║為八部：人、非人等。
X07n0234_p0895c09║或見處座淨居天眾（至）為說法門名無盡解脫。
X07n0234_p0895c10║先有七處為天：一、為淨居天說無盡者，治彼那含
X07n0234_p0895c11║求盡身智故。
X07n0234_p0895c12║或見處座諸梵天眾（至）名普門差別清淨言音輪。
X07n0234_p0895c13║二、梵王普應，但於己眾，廣及三千，為說普門，則無
X07n0234_p0895c14║不應。梵音清妙，但是世間，為說法界勝流，方為淨
X07n0234_p0895c15║妙。
X07n0234_p0895c16║或見處座他化自在天（至）為說法門名菩薩清淨心。
X07n0234_p0895c17║三、他化天令得出世，淨心起世自在故。
X07n0234_p0895c18║或見處座善變化天（至）為說法門名一切法善莊嚴。
X07n0234_p0895c19║四化樂，樂具莊嚴不及善故。
X07n0234_p0895c20║或見處座兜率陀天（至）為說法門名心藏施。
X07n0234_p0895c21║五施歸如來藏，心則真喜足故。
X07n0234_p0895c22║或見處座須夜摩天（至）為說法門名無邊莊嚴。
X07n0234_p0895c23║六、徧嚴法界，方盡時分之樂。
X07n0234_p0895c24║或見處座三十三天（至）為說法門名厭離門。
X07n0234_p0896a01║七、釋天躭欲甚故。
X07n0234_p0896a02║或見處座百光明龍王（至）名佛神通境界光明莊嚴。
X07n0234_p0896a03║八龍能通變，耀電降雨莊嚴故。
X07n0234_p0896a04║或見處座諸夜叉眾（至）為說法門名救護眾生藏。
X07n0234_p0896a05║九、夜叉性好飛空害物故。
X07n0234_p0896a06║或見處座乾闥婆眾（至）為說法門名無盡喜。
X07n0234_p0896a07║十乾闥婆眾，能奏樂喜樂故。上三亦四王眾，意存
X07n0234_p0896a08║八部，故闕南西。
X07n0234_p0896a09║或見處座阿修羅眾（至）名速疾莊嚴法界智門。
X07n0234_p0896a10║十一脩羅善，幻為莊嚴故。
X07n0234_p0896a11║或見處座迦樓羅眾（至）為說法門名怖動諸有海。
X07n0234_p0896a12║十二迦樓羅，動海怖龍故。
X07n0234_p0896a13║或見處座緊那羅眾（至）為說法門名佛行光明。
X07n0234_p0896a14║十三、緊那羅是歌神，以佛行光明破其著故。又頭
X07n0234_p0896a15║有一角亦云疑神，令同佛覺離疑光明故。
X07n0234_p0896a16║或見處座摩睺羅伽眾（至）為說法門名生佛歡喜心。
X07n0234_p0896a17║十四、摩睺羅伽多瞋毒故。上來八部除却第八并
X07n0234_p0896a18║第十及夜叉眾，摩睺羅伽約對治說，餘皆約隨便
X07n0234_p0896a19║宜，隨其世能轉入出世故。緊那羅眾通此二義。
X07n0234_p0896a20║或見處座無量百千（至）為說法門名殊勝行。
X07n0234_p0896a21║第十五一座，為人人多行不善行，設行仁義亦非
X07n0234_p0896a22║勝故，故令起出世勝行。
X07n0234_p0896a23║或見處座諸羅剎眾（至）為說法門名發生悲愍心。
X07n0234_p0896a24║十六、一座為羅剎，則是非人亦治，多殘害故。△二、
X07n0234_p0896b01║有二座為二乘。
X07n0234_p0896b02║或見處座信樂聲聞乘（至）為說法門名勝智光明。
X07n0234_p0896b03║聲聞智劣故。
X07n0234_p0896b04║或見處座信樂緣覺乘（至）名佛功德廣大光明。
X07n0234_p0896b05║緣覺修福，止百劫故；緣起智光，未能忘緣故。△三、
X07n0234_p0896b06║有十二座為菩薩。文三：初、為地前。
X07n0234_p0896b07║或見處座信樂大乘眾生（至）名普門三昧智光明門。
X07n0234_p0896b08║說定慧之光。△二為地上。
X07n0234_p0896b09║或見處座初發心諸菩薩（至）名一切佛願聚。
X07n0234_p0896b10║初發心者，證發心也，發十大願故。
X07n0234_p0896b11║或見處座第二地諸菩薩（至）為說法門名妙華藏。
X07n0234_p0896b12║華謂十種平等淨心，故晉經云淨心華藏。華藏者，
X07n0234_p0896b13║以真俗雙修，於難得勝為因含藏故。
X07n0234_p0896b14║或見處座第六地諸菩薩（至）為說法門名無礙輪。
X07n0234_p0896b15║△三一、義常等覺。
X07n0234_p0896b16║或見處座執金剛神（至）名金剛智那羅延莊嚴。
X07n0234_p0896b17║說金剛喻定，壞散塵習故。既為等覺而說，明此位
X07n0234_p0896b18║非小。言迴向者，約寄位耳。他皆倣此。△二、總結多
X07n0234_p0896b19║類聞法發心。
X07n0234_p0896b20║善財童子見如是等（至）三藐三菩提得不退轉。
X07n0234_p0896b21║△四、總顯所因釋成自在有二：初、由能化具般若。
X07n0234_p0896b22║何以故此比丘尼（至）無數百萬般若波羅蜜門。
X07n0234_p0896b23║△二、由彼所化根已熟
X07n0234_p0896b24║此日光園中所有菩薩（至）三藐三菩提得不退轉。
X07n0234_p0896c01║△二、設敬三：初、覩勝發心。
X07n0234_p0896c02║時，善財童子見師子嚬申（至）我當右繞無量百千帀。
X07n0234_p0896c03║△二、放光攝受。
X07n0234_p0896c04║時，比丘尼放大光明，普照其園，眾會莊嚴。
X07n0234_p0896c05║△三、正申敬儀。
X07n0234_p0896c06║善財童子即自見身（至）善財童子合掌而住。
X07n0234_p0896c07║△三問法。
X07n0234_p0896c08║白言：聖者！我已先發（至）善能誘誨，願為我說。
X07n0234_p0896c09║△三、授己法界三：初、標名體。
X07n0234_p0896c10║比丘尼言：善男子！我得解脫，名：成就一切智。
X07n0234_p0896c11║同佛智故。△二、徵釋其體。
X07n0234_p0896c12║善財言：聖者！何故名為成就（至）普照三世一切諸法。
X07n0234_p0896c13║一念普照故。△三、辨其業用二：初、問：
X07n0234_p0896c14║善財白言：聖者！此智光明境界云何？
X07n0234_p0896c15║△二、答二：初、明通用二：初、辨用所依。
X07n0234_p0896c16║比丘尼言善男子（至）得出生一切法三昧王。
X07n0234_p0896c17║謂由一切智能入王三昧故。王三昧者，智論第八
X07n0234_p0896c18║云：一切三昧皆入中故。體即如如，如體本寂，真智
X07n0234_p0896c19║契此，故名三昧。以一切智有其二義：一、徧知三世
X07n0234_p0896c20║一切事故；二、對於種智名根本智，知一切事皆一
X07n0234_p0896c21║實故。以即權之實智，契即事之實理，故一切三昧
X07n0234_p0896c22║皆入其中。
X07n0234_p0896c23║以此三昧故，得意生身。
X07n0234_p0896c24║又由王三昧體無不徧，故意生身隨類能成。△二、
X07n0234_p0897a01║辨能依業用。
X07n0234_p0897a02║往十方一切世界（至）我即為說般若波羅蜜。
X07n0234_p0897a03║△二、明其智用
X07n0234_p0897a04║善男子！我見一切眾生（至）知法如幻故。
X07n0234_p0897a05║又前即差別智用，今即無分別智用，故觸境無取。
X07n0234_p0897a06║△四、謙己推勝。
X07n0234_p0897a07║善男子！我唯知此成就（至）能知能說彼功德行。
X07n0234_p0897a08║△五指示後友。
X07n0234_p0897a09║善男子，於此南方，有一國土，名曰險難。
X07n0234_p0897a10║逆行非道，下位不能行故。
X07n0234_p0897a11║此國有城，名：寶莊嚴。
X07n0234_p0897a12║逆隨世行，能生無盡功行藏故。
X07n0234_p0897a13║中有女人，名：婆須蜜多。
X07n0234_p0897a14║此云世友，亦云天友，隨世人天方便化故。
X07n0234_p0897a15║汝詣彼問：菩薩云何學菩薩行、修菩薩道？
X07n0234_p0897a16║△六、戀德禮辭。
X07n0234_p0897a17║時，善財童子頂禮其足（至）殷勤瞻仰，辭退而去。
X07n0234_p0897a18║已下入六十八經。
X07n0234_p0897a19║△五、婆須蜜女寄無盡功德藏迴向六：初、依教趣
X07n0234_p0897a20║求二：初、依教成益。
X07n0234_p0897a21║爾時善財童子大智光明（至）思惟觀察見諸法性。
X07n0234_p0897a22║謂由聞一切智光故，思修趣入得二種益：一、得見
X07n0234_p0897a23║實法性益，由前實智故。
X07n0234_p0897a24║得了知一切言音陀羅尼門（至）一切菩薩業圓滿願。
X07n0234_p0897b01║二、得權智之益，由前窮三世差別智故。△二、趣求
X07n0234_p0897b02║為位四：初、專心尋覓。
X07n0234_p0897b03║漸次游行至險難國，（至）處處尋覓婆須蜜多女。
X07n0234_p0897b04║△二淺識致。
X07n0234_p0897b05║城中有人不知此女（至）有何等意而求此女。
X07n0234_p0897b06║逆行難知故不自疑者，貪順於悲，障行劣故，不同
X07n0234_p0897b07║前二。又於前二已調伏故，此中不疑。△三、深智讚
X07n0234_p0897b08║教二：初、讚。
X07n0234_p0897b09║其中有人先知此女（至）於女色中所有淨想。
X07n0234_p0897b10║△二、教示所在
X07n0234_p0897b11║善男子！婆須蜜女於此城內市廛之北，自宅中住。
X07n0234_p0897b12║市者喧雜，北主於滅自宅，即畢竟空寂，謂在欲行
X07n0234_p0897b13║禪處，喧常寂故，在市廛之北等。△四、依教往詣
X07n0234_p0897b14║時，善財童子聞是語已，歡喜踊躍，往詣其門。
X07n0234_p0897b15║△二、見敬諮問三：初、見二：初、見依報。
X07n0234_p0897b16║見其住宅廣博嚴麗（至）十大園林以為莊嚴。
X07n0234_p0897b17║畢竟空中無德不具，故廣顯具嚴。△二見正報。
X07n0234_p0897b18║爾時善財見此女人（至）遇斯光者身得清淨。
X07n0234_p0897b19║具有主伴德用。△二敬。問：
X07n0234_p0897b20║爾時善財前詣其所（至）善能教誨，願為我說。
X07n0234_p0897b21║△三、授己法界三：初、標名體。
X07n0234_p0897b22║彼即告言：善男子！我得菩薩解脫，名：離貪欲際。
X07n0234_p0897b23║凡夫染欲，二乘之人見欲可離，菩薩不斷貪欲而
X07n0234_p0897b24║得解脫，智了性空，欲即道故。如是染而不染，方為
X07n0234_p0897c01║究竟離欲之際。△二、正顯業用二：初、身同類現。
X07n0234_p0897c02║隨其欲樂而為現身（至）隨其樂欲皆令得見。
X07n0234_p0897c03║△二、以法益生
X07n0234_p0897c04║若有眾生欲意所纏（至）一切智地現前無礙解脫。
X07n0234_p0897c05║十種三昧皆隨受欲，便宜得斯甚深三昧。△三、得
X07n0234_p0897c06║法因緣二：初、問。
X07n0234_p0897c07║善財白言：聖者！種何善根（至）而得成就如是自在。
X07n0234_p0897c08║△二答
X07n0234_p0897c09║答言：善男子！我念過去（至）以一寶錢而為供養。
X07n0234_p0897c10║一、寶錢施者，有二義：一、寶而能捨，故得離貪；二、一
X07n0234_p0897c11║錢雖微，以菩提心故，成斯自在。
X07n0234_p0897c12║是時文殊師利童子（至）阿耨多羅三藐三菩提心。
X07n0234_p0897c13║△四、謙己推勝。
X07n0234_p0897c14║善男子！我唯知此菩薩（至）能知能說彼功德行。
X07n0234_p0897c15║△五指示後友。
X07n0234_p0897c16║善男子，於此南方，有城名善度。
X07n0234_p0897c17║無一善根不度到於究竟處故。
X07n0234_p0897c18║中有居士名鞞瑟胝羅，彼常供養栴檀座佛塔。
X07n0234_p0897c19║鞞瑟胝羅，此云纏裹，以義當包攝塔中，包攝一切
X07n0234_p0897c20║佛故。或云攝入，攝諸善根入平等故。常供佛塔者，
X07n0234_p0897c21║諸善根中斯為最故。未詳何緣偏供此答？有云：以
X07n0234_p0897c22║此答中空有栴檀之座，為欲普供無盡佛故。亦是
X07n0234_p0897c23║一理。
X07n0234_p0897c24║汝詣彼問：菩薩云何學菩薩行、修菩薩道？
X07n0234_p0898a01║△六、戀德禮辭。
X07n0234_p0898a02║時，善財童子頂禮其足（至）殷勤瞻仰，辭退而去。
X07n0234_p0898a03║△六、鞞瑟胝羅寄入一切平等善根迴向六：初、依
X07n0234_p0898a04║教趣求。
X07n0234_p0898a05║爾時，善財童子漸次游行，至善度城。
X07n0234_p0898a06║闕無念法。△二、見敬諮問。
X07n0234_p0898a07║詣居士宅頂禮其足（至）善能誘誨，願為我說。
X07n0234_p0898a08║△三、正授法界四：初、標名。
X07n0234_p0898a09║居士告言：善男子！我得菩薩解脫，名：不般涅槃際。
X07n0234_p0898a10║般者，入也。窮諸如來不入涅槃之實際故。故出現
X07n0234_p0898a11║品云：如實際涅槃，如來涅槃亦如是。△二、顯體。
X07n0234_p0898a12║善男子！我不生心言（至）畢竟無有般涅槃者。
X07n0234_p0898a13║謂心契實際，知佛常住。△三、釋其外疑。
X07n0234_p0898a14║唯除為欲調伏眾生而示現耳。
X07n0234_p0898a15║並如出現品辨。楞伽亦云：無有佛涅槃，無有涅槃
X07n0234_p0898a16║佛。△四、顯其業用二：初、辨用所依。
X07n0234_p0898a17║善男子！我開栴檀座（至）得三昧名佛種無盡。
X07n0234_p0898a18║佛種從緣起，佛緣理生，見理湛然，見佛無滅，以佛
X07n0234_p0898a19║化身即是常身、法身故。
X07n0234_p0898a20║善男子！我念念中入此三昧（至）一切無量殊勝之事。
X07n0234_p0898a21║亦是證前不涅槃義，舉現見故。△二、問答境界。
X07n0234_p0898a22║善財白言此三昧者（至）諸菩薩眾悉亦如是。
X07n0234_p0898a23║△四、謙己推勝。
X07n0234_p0898a24║善男子！我唯得此菩薩（至）能知能說彼功德行。
X07n0234_p0898b01║長者雖知三世不滅，未能一念而知及能所平等。
X07n0234_p0898b02║△五指示後友。
X07n0234_p0898b03║善男子！於此南方有山（至）修菩薩道。即說頌曰：
X07n0234_p0898b04║以大悲菩薩眾尊重故，偏加於頌。
X07n0234_p0898b05║海上有山多聖賢（至）彼當示汝大方便。
X07n0234_p0898b06║言海上有山者，大悲隨順入生死海而住涅槃山
X07n0234_p0898b07║故，即南印度之南。△六、戀德禮辭。
X07n0234_p0898b08║時，善財童子頂禮其足（至）殷勤瞻仰，辭退而去。
X07n0234_p0898b09║△七、觀自在菩薩。寄隨順一切眾生，迴向善友，名
X07n0234_p0898b10║觀自在者。三業歸向，必六通赴緣，攝利難思，名觀
X07n0234_p0898b11║自在。由此能徧隨順眾生。在補怛落迦山者，此云
X07n0234_p0898b12║小白華樹。山多此樹，香氣遠聞，聞見必欣，是隨順
X07n0234_p0898b13║義。又觀自在者，或云觀世音。梵云婆盧枳底，此云
X07n0234_p0898b14║觀也。濕伐羅，此云自在。若云攝伐多，此云音也。然
X07n0234_p0898b15║梵本中自有二種不同，故譯者隨異。而法華經觀
X07n0234_p0898b16║音品云：觀其音聲，皆得解脫。即觀世音也。若具三
X07n0234_p0898b17║業攝化，即觀自在。故彼中，初、語業，稱名除七災。二、
X07n0234_p0898b18║身業，禮拜滿二願。三、意業，存念淨三毒。而今多念
X07n0234_p0898b19║觀音者，以語業用多故，又人多稱故。今取義圓，故
X07n0234_p0898b20║云自在。然觀則能觀，通一切觀。世是所觀，通一切
X07n0234_p0898b21║世。若云音者，亦通所觀，即所救一切機也。若云自
X07n0234_p0898b22║在，乃屬菩薩能化之用。文中但有五段，闕第六禮
X07n0234_p0898b23║辭。初、依教趣求。
X07n0234_p0898b24║爾時，善財童子一心思惟（至）處處求覓此大菩薩。
X07n0234_p0898c01║△二、見敬諮問。先見有三：初、見勝依正。
X07n0234_p0898c02║見其西面。
X07n0234_p0898c03║西方主殺，顯悲救故，又令歸向本所事故。
X07n0234_p0898c04║巖谷之中泉流縈映（至）令其攝受一切眾生。
X07n0234_p0898c05║△二彰見之益。
X07n0234_p0898c06║善財見已，歡喜踊躍，合掌諦觀，目不暫瞬。
X07n0234_p0898c07║以得勝念熏自心故。
X07n0234_p0898c08║作如是念：善知識者則是如來。
X07n0234_p0898c09║引至究竟，同於佛故。
X07n0234_p0898c10║善知識者一切法雲（至）便即往詣大菩薩所。
X07n0234_p0898c11║△三友垂讚攝。
X07n0234_p0898c12║爾時觀自在菩薩（至）安住如來智慧光明。
X07n0234_p0898c13║大悲深厚隨順受故。△二敬。問：
X07n0234_p0898c14║爾時，善財童子頂禮觀自在（至）善能教誨，願為我說。
X07n0234_p0898c15║△三、稱讚授法二：初、讚。
X07n0234_p0898c16║菩薩告言：善哉！善哉！（至）發阿耨多羅三藐三菩提心。
X07n0234_p0898c17║△二、授三：初、標名。
X07n0234_p0898c18║善男子！我已成就菩薩大悲行解脫門。
X07n0234_p0898c19║△二、總顯體相。
X07n0234_p0898c20║善男子！我以此菩薩（至）一切眾生相續不斷。
X07n0234_p0898c21║亦是釋名。平等教化，即是大悲。以同體悲，故云平
X07n0234_p0898c22║等。相續不斷，即是行門。又門即普門，普門示現，曲
X07n0234_p0898c23║濟無遺故。△三、廣顯業用二：初、約普門以顯業用
X07n0234_p0898c24║二：初、總明。
X07n0234_p0899a01║善男子！我住此大悲行門，常在一切諸如來所。
X07n0234_p0899a02║以上同如來，妙覺真心故。
X07n0234_p0899a03║普現一切，眾生之前。
X07n0234_p0899a04║下與眾生同體大悲故。普現，即普門示現。然大聖
X07n0234_p0899a05║久成正覺，號正法明，示為菩薩，義言等佛耳。△二、
X07n0234_p0899a06║別明普現之義。
X07n0234_p0899a07║或以布施攝取眾生（至）與其共居而成熟之。
X07n0234_p0899a08║有十一句方法華經三十二應，乍觀似少，義取乃
X07n0234_p0899a09║多。彼三十二應，但是此中或現色身及說法耳。△
X07n0234_p0899a10║二、約大悲行以顯業用，為救諸怖畏故。於中三：初、
X07n0234_p0899a11║離世怖，有十八種。
X07n0234_p0899a12║善男子！我修行此大悲行門（至）離熱惱怖、離迷惑怖。
X07n0234_p0899a13║上三約煩惱，即是因怖，餘皆約果。
X07n0234_p0899a14║離繫縛怖，離殺害怖（至）離大眾怖，離惡趣怖。
X07n0234_p0899a15║縛、殺、貧三不活開出，此下皆五怖中事。
X07n0234_p0899a16║離黑闇怖，離遷移怖（至）離逼迫心怖，離憂悲怖。
X07n0234_p0899a17║上約所離。△二、即能離因。
X07n0234_p0899a18║復作是願：願諸眾生（至）皆得免離一切怖畏。
X07n0234_p0899a19║念即是意，三業皆益故。△三進大心。
X07n0234_p0899a20║善男子！我以此方便（至）三藐三菩提心永不退轉。
X07n0234_p0899a21║令進大心，方能究竟，離二死怖。△四、謙己推勝。
X07n0234_p0899a22║善男子！我唯得此菩薩大悲行門。
X07n0234_p0899a23║久成正覺，尚不失謙。
X07n0234_p0899a24║如諸菩薩摩訶薩（至）能知能說彼功德行。
X07n0234_p0899b01║△二、指示後友二：初、後友人會。
X07n0234_p0899b02║爾時東方，有一菩薩。
X07n0234_p0899b03║從東來者，後位如相，智明方證故。
X07n0234_p0899b04║名曰正趣。
X07n0234_p0899b05║正法徧趣，化眾生故；以智正趣，真如相故。
X07n0234_p0899b06║從空中來。
X07n0234_p0899b07║智體無依，方契如故。
X07n0234_p0899b08║至娑婆世界輪圍山頂。
X07n0234_p0899b09║意表如依，妄惑顯故。
X07n0234_p0899b10║以足按地，其娑婆世界六種震動。
X07n0234_p0899b11║以定慧足，除雜慧故。
X07n0234_p0899b12║一切皆以眾寶莊嚴（至）然後來詣觀自在所。
X07n0234_p0899b13║同前會者，意顯不離隨順眾生得如相故，又以智
X07n0234_p0899b14║會悲成無住故。△二、前友指示
X07n0234_p0899b15║時觀自在菩薩告善財言（至）學菩薩行修菩薩道。
X07n0234_p0899b16║以在此會，故闕禮辭。
X07n0234_p0899b17║
X07n0234_p0899b18║大方廣佛華嚴經疏卷第一百四