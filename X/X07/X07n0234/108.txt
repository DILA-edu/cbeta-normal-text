X07n0234_p0909c11║
X07n0234_p0909c12║
X07n0234_p0909c13║
X07n0234_p0909c14║大方廣佛華嚴經疏卷第一百八（入第七十一卷經）
X07n0234_p0909c15║清涼山沙門　澄觀　述
X07n0234_p0909c16║晉水沙門　（淨源）　錄疏注經
X07n0234_p0909c17║爾時，善財童子於普救眾生（至）往寂靜音海夜神所。
X07n0234_p0909c18║△第五、寂靜音海夜神寄難勝地文中具六：第一、
X07n0234_p0909c19║依教趣求。
X07n0234_p0909c20║頂禮其足繞無數帀（至）云何修菩薩道。
X07n0234_p0909c21║答：行何境界？以無邊無盡、甚深廣大、能所不二為
X07n0234_p0909c22║所行境。問中欲顯能所別，故先問所成，後問能成。
X07n0234_p0909c23║答中欲顯能所相成，故隔句相屬。又由能起所，故
X07n0234_p0909c24║先辨能。又觀察中雖有所觀，意在能觀；所行境中
X07n0234_p0910a01║雖是所行，而義兼能所，故四問全別。晉經中云：□
X07n0234_p0910a02║何境界？名何境界？境界云何？此則兼通分齊之境，
X07n0234_p0910a03║非但所觀。今初，能能起方便中有二十心：前中起
X07n0234_p0910a04║上求大智心。
X07n0234_p0910a05║夜神言：善男子（至）我發起住大智光明海德心。
X07n0234_p0910a06║△二、有十心下化大悲心
X07n0234_p0910a07║我發起令一切眾生（至）令一切眾生皆受喜樂心。
X07n0234_p0910a08║△二、答為何事業三：初、標。
X07n0234_p0910a09║發是心已，復為說法，令其漸至一切智地。
X07n0234_p0910a10║△二、別釋。於中具有三十七門，分之為三：初十五
X07n0234_p0910a11║門隨其便宜，以十度化治其十蔽。初五門雙明捨
X07n0234_p0910a12║戒。
X07n0234_p0910a13║所謂：若見眾生樂著所住（至）令其得入如來境界。
X07n0234_p0910a14║以捨一切著則戒淨故。△二有十心明，餘八度。
X07n0234_p0910a15║若見眾生多瞋恚者（至）令得菩薩智波羅蜜。
X07n0234_p0910a16║般若及願，各有二門。△二、有十二門得佛功德。
X07n0234_p0910a17║若見眾生色相不具（至）令得智慧見一切法。
X07n0234_p0910a18║化無功德眾生，令得佛因果，見第一義。△三、有十
X07n0234_p0910a19║門但以對治門破其惑障。
X07n0234_p0910a20║若見眾生貧行多者（至）我為其說菩薩直心。
X07n0234_p0910a21║△三、總結化意。
X07n0234_p0910a22║善男子！我以此等無量法施（至）其心怡暢安隱適悅。
X07n0234_p0910a23║見物成益，故大歡喜。此即釋名中初意。△三、答觀
X07n0234_p0910a24║察問二：初、觀菩薩境界。
X07n0234_p0910b01║復次，善男子！我常觀察（至）坐種種莊嚴座。
X07n0234_p0910b02║△二、觀佛勝用三：初、結前生後。
X07n0234_p0910b03║善男子！我觀察此道場（至）無量無邊生大歡喜。
X07n0234_p0910b04║知佛神力下，義當生後。△二正顯有其十門。
X07n0234_p0910b05║善男子！我觀毗盧遮那（至）如是出現、如是說法。
X07n0234_p0910b06║△三、總結近遠。近結前之十門，亦遠結前觀菩薩
X07n0234_p0910b07║境，以所觀境皆稱性故。文二：初、標喜成益。
X07n0234_p0910b08║我見是已，於念念中（至）昔所未聞而今始聞。
X07n0234_p0910b09║△二、徵釋益由。
X07n0234_p0910b10║何以故？以能了知法界相故（至）莊嚴解脫光明海。
X07n0234_p0910b11║以能觀之大智，稱法界之體相，是故菩薩所生信
X07n0234_p0910b12║等，等一切智。△四、答所行境界問三：初、十門法說
X07n0234_p0910b13║通二種境。
X07n0234_p0910b14║又，善男子！此解脫無邊，普入一切法界門故。
X07n0234_p0910b15║即所觀境。
X07n0234_p0910b16║此解脫無盡等，發一切智性心故。
X07n0234_p0910b17║即分齊境。下八準思。
X07n0234_p0910b18║此解脫無際入無際畔（至）以能了知如幻法故。
X07n0234_p0910b19║△二、有二十二門喻說。
X07n0234_p0910b20║此解脫者猶如影像（至）一切諸佛法輪聲故。
X07n0234_p0910b21║以解脫深廣，相難可知故。△三、有一句總結勸修。
X07n0234_p0910b22║善男子！我今為汝說此譬喻，汝應思惟，隨順悟入。
X07n0234_p0910b23║△二、明得解脫因二：初、問。
X07n0234_p0910b24║爾時善財童子（至）云何修行得此解脫。
X07n0234_p0910c01║△二答
X07n0234_p0910c02║夜神言：善男子！菩薩修行十大法藏，得此解脫。
X07n0234_p0910c03║先標，次徵釋。
X07n0234_p0910c04║何等為十一？修布施（至）一切諸法無有障礙。
X07n0234_p0910c05║後結。
X07n0234_p0910c06║善男子！若諸菩薩（至）積集堅固安住圓滿。
X07n0234_p0910c07║即十度為因。△三、明發心久近，欲顯道根深故二：
X07n0234_p0910c08║初、問。
X07n0234_p0910c09║善財童子言聖者（至）三菩提心其已久如。
X07n0234_p0910c10║△二、答。初、長行三：初、於餘剎海中發心修行二：初、
X07n0234_p0910c11║於第一剎塵劫修五：初、總顯剎海。
X07n0234_p0910c12║夜神言：善男子！此華藏（至）而覆其上淨穢相雜。
X07n0234_p0910c13║△二、別彰時處。
X07n0234_p0910c14║此世界中乃往古世（至）名一切寶藏妙月光明。
X07n0234_p0910c15║△三、顯於初佛發心得定。
X07n0234_p0910c16║有佛名不退轉法界音（至）具足福德燈光明幢。
X07n0234_p0910c17║亦表五地入俗，福智高勝故。
X07n0234_p0910c18║守護道場我見彼佛（至）名普照如來功德海。
X07n0234_p0910c19║此即正詶發心之問。自此已去，皆顯修行得法，是
X07n0234_p0910c20║知先問亦含問其得法久近。△四、略舉次前九佛。
X07n0234_p0910c21║此道場中次有如來（至）名普照三世眾生諸根行。
X07n0234_p0910c22║△五、結略顯廣。
X07n0234_p0910c23║善男子！清淨光金莊嚴（至）亦聞其佛所說諸法。
X07n0234_p0910c24║此舉一劫之中剎塵數佛，皆悉供養。△二、於第二
X07n0234_p0911a01║剎塵劫修行
X07n0234_p0911a02║從此命𣧩，還即於此，世界中生。
X07n0234_p0911a03║界不異前，故云還即。
X07n0234_p0911a04║經佛剎微塵數劫，修菩薩行。
X07n0234_p0911a05║劫時有異，言歷剎塵。
X07n0234_p0911a06║然後命𣧩，生此華藏莊嚴世界海。
X07n0234_p0911a07║前雖數數命𣧩，今語前劫之末，是知前普光明幢
X07n0234_p0911a08║劫即是大劫，其中已含有剎塵數小劫。此中但明
X07n0234_p0911a09║塵數小劫，略無大劫之名。二文影略，故下結云：於
X07n0234_p0911a10║二佛剎微塵數劫中修菩薩行。是則前段一如來
X07n0234_p0911a11║興，義當一劫。若以普光明劫為剎塵之一，此命𣧩
X07n0234_p0911a12║下，結成剎塵之劫，則闕二字。故晉經言：於彼世界，
X07n0234_p0911a13║經二佛剎微塵數劫。方順下文二劫之言，一劫已
X07n0234_p0911a14║有剎塵之佛，則佛彌多矣。△二、修行得法二：初、舉
X07n0234_p0911a15║此前三佛。
X07n0234_p0911a16║娑婆世界值迦羅鳩孫䭾（至）名演一切眾生言音海。
X07n0234_p0911a17║△二、顯遇本師得今解脫。則前所得，望此皆因。文
X07n0234_p0911a18║二：初、標名體。
X07n0234_p0911a19║次值毗盧遮那如來（至）出生廣大喜莊嚴解脫。
X07n0234_p0911a20║△二、明其業用。此中業用非獨事業，良以前之四
X07n0234_p0911a21║問皆業用故，故此通包。於中亦二：初、標所入海數。
X07n0234_p0911a22║此解脫已能入十不可說（至）微塵數法界安立海。
X07n0234_p0911a23║△二、明海中所見，展轉染細，略為四重：初、剎海中塵。
X07n0234_p0911a24║見彼一切法界安立海，一切佛剎所有微塵。
X07n0234_p0911b01║△二塵中之剎
X07n0234_p0911b02║一一塵中，有十不可說不可說佛剎微塵數佛國土。
X07n0234_p0911b03║△三剎中之佛
X07n0234_p0911b04║一一佛土皆有毗盧遮那（至）又亦聞其所說妙法。
X07n0234_p0911b05║△四、佛毛變化二：初、通力演法。
X07n0234_p0911b06║又亦見彼一切諸佛（至）隨眾生心轉正法輪。
X07n0234_p0911b07║△二、夜神悟入二：初、總顯能所悟。
X07n0234_p0911b08║我得速疾陀羅尼力（至）如是悟解一切法門。
X07n0234_p0911b09║△二、明重重微細二：初、總顯十重。十重一一顯無
X07n0234_p0911b10║盡法門。
X07n0234_p0911b11║一一法門中，悟解一切修多羅雲。
X07n0234_p0911b12║一法門，如般若一門中，有多契經。
X07n0234_p0911b13║一一修多羅雲中，悟解一切法海。
X07n0234_p0911b14║二、隨一契經，詮多深廣之法，謂含諸度等。
X07n0234_p0911b15║一一法海中，悟解一切法品。
X07n0234_p0911b16║三、隨一深法有多品類。
X07n0234_p0911b17║一一法品中，悟解一切法雲。
X07n0234_p0911b18║四、隨一類中有多事法，其一一法含旨，如雲：
X07n0234_p0911b19║一一法雲中，悟解一切法流。
X07n0234_p0911b20║五、隨一根本法雲，流出眾多支派。上五約所悟，下
X07n0234_p0911b21║五約能悟。
X07n0234_p0911b22║一一法流中出生一切大喜海（至）得一切智光海。
X07n0234_p0911b23║△二、別顯智光之用二：初句總該橫竪。
X07n0234_p0911b24║一智光海，普照三世，徧入十方。
X07n0234_p0911c01║是第十一重。但廣最後一重，功用無邊，則類前重
X07n0234_p0911c02║重不可盡也。△二、別顯橫豎之中所知。文五：初、知
X07n0234_p0911c03║如來因地之行。
X07n0234_p0911c04║知無量如來，往昔諸行海；知無量如來，所有本事海。
X07n0234_p0911c05║上二句總，後之十句別明十度。
X07n0234_p0911c06║知無量如來難捨能施海（至）無量如來智波羅蜜海。
X07n0234_p0911c07║△二、知佛因地之位
X07n0234_p0911c08║知無量如來往昔起菩薩地（至）如來往昔觀菩薩地。
X07n0234_p0911c09║△三、知因地作用
X07n0234_p0911c10║知無量如來昔為菩薩時（至）調伏成熟一切眾生。
X07n0234_p0911c11║上三，知因。△四、總知果用。
X07n0234_p0911c12║知無量如來放大光明（至）知無量如來廣大力海。
X07n0234_p0911c13║△五總知。
X07n0234_p0911c14║彼諸如來從初發心乃至法滅，我於念念悉得知見。
X07n0234_p0911c15║△三、結詶其問三：初、結前。
X07n0234_p0911c16║善男子！汝問我言汝發心來（至）至釋迦牟尼佛。
X07n0234_p0911c17║△二類顯。
X07n0234_p0911c18║及此劫中未來所有一切諸佛，我皆如是親近供養。
X07n0234_p0911c19║先類未來，後及餘界。
X07n0234_p0911c20║如於世界賢劫之中，（至）悉亦如是親近供養。
X07n0234_p0911c21║△三、結觀修學。
X07n0234_p0911c22║善男子！彼清淨光金莊嚴（至）修此菩薩大勇猛門。
X07n0234_p0911c23║△二、偈頌。十偈分三：初、誡聽勸修。
X07n0234_p0911c24║爾時，寂靜音海主夜神（至）為善財童子而說頌言。
X07n0234_p0912a01║善財聽我說，清淨解脫門，聞已生歡喜，勤修令究竟。
X07n0234_p0912a02║△二、正明昔行，文二：初、智行上供。
X07n0234_p0912a03║我昔於劫海生大信樂心（至）入此解脫門。
X07n0234_p0912a04║△二、有四偈悲心下救。
X07n0234_p0912a05║老病貧窮人諸根不具足（至）我當悉除滅。
X07n0234_p0912a06║△三有一偈結行分齊。
X07n0234_p0912a07║願盡未來劫，普為諸羣生，滅除生死苦，得佛究竟樂。
X07n0234_p0912a08║△四、謙己推勝。
X07n0234_p0912a09║善男子！我唯知此（至）能知能說彼功德行。
X07n0234_p0912a10║△五指示後友。
X07n0234_p0912a11║善男子！此菩提場如來會中。
X07n0234_p0912a12║般若為得佛之所，故特言菩提場。
X07n0234_p0912a13║有主夜神，名：守護一切城增長威力。
X07n0234_p0912a14║般若若現，則善守心城及一切智城，萬行由生，為
X07n0234_p0912a15║增威力。
X07n0234_p0912a16║汝詣彼問：菩薩云何學菩薩行、修菩薩道？
X07n0234_p0912a17║△六、戀德禮辭三：初、以心觀。
X07n0234_p0912a18║爾時，善財童子一心觀察寂靜音海主夜神身。
X07n0234_p0912a19║△二、以偈讚四：初、因友得見。
X07n0234_p0912a20║而說頌言：我因善友教，來詣天神所（至）身量無有邊。
X07n0234_p0912a21║△二、有二偈寄對顯勝。
X07n0234_p0912a22║非是著色相計有於諸法（至）色相無邊故。
X07n0234_p0912a23║△三、有六偈當相顯勝。
X07n0234_p0912a24║遠離於五蘊亦不住於處（至）十方徧說法。
X07n0234_p0912b01║△四、有一偈總結圓融。
X07n0234_p0912b02║無邊諸剎海，佛海眾生海，悉在一塵中，此尊解脫力。
X07n0234_p0912b03║△三身禮辭。
X07n0234_p0912b04║時，善財童子說此偈已（至）殷勤瞻仰，辭退而去。
X07n0234_p0912b05║△第六、守護一切城夜神寄現前地六：初、依教趣
X07n0234_p0912b06║求。
X07n0234_p0912b07║爾時，善財童子隨順寂靜（至）守護一切城夜神所。
X07n0234_p0912b08║△二、見敬諮問。
X07n0234_p0912b09║見彼夜神坐一切寶（至）唯願慈哀，為我宣說。
X07n0234_p0912b10║△三、稱讚授法二：初、讚發心之相。
X07n0234_p0912b11║時彼夜神告善財言（至）問諸菩薩所修行門。
X07n0234_p0912b12║△二、正授法界三：初、標名體。
X07n0234_p0912b13║善男子！我得菩薩甚深自在妙音解脫。
X07n0234_p0912b14║即事契經，故曰甚深。權實無礙，蘊攝妙辨，稱為自
X07n0234_p0912b15║在。依此演法，普應羣機，是謂妙音。△二、顯其業用
X07n0234_p0912b16║三：初、總明□初、十句彰法施之德。
X07n0234_p0912b17║為大法師無所𦊱礙（至）為令眾生安住佛教故。
X07n0234_p0912b18║△二、顯法施之意。
X07n0234_p0912b19║佛子！我以此等法施眾生（至）心恒不捨一切智地。
X07n0234_p0912b20║△二、別顯業用三：初、釋甚深三：初、總標。
X07n0234_p0912b21║善男子！我以如是淨法光明（至）時作十種觀察法界。
X07n0234_p0912b22║△二徵列
X07n0234_p0912b23║何者為十？
X07n0234_p0912b24║列法界中十種別義，今約十種勝行顯之，以行必
X07n0234_p0912c01║稱理，理由行顯故。
X07n0234_p0912c02║所謂：我知法界無量。
X07n0234_p0912c03║一，無分量。
X07n0234_p0912c04║獲得廣大智光明，故我知法界無邊。
X07n0234_p0912c05║二，無邊際。
X07n0234_p0912c06║見一切佛所知見，故我知法界無限。
X07n0234_p0912c07║三無齊限。
X07n0234_p0912c08║普入一切諸佛國土（至）我知法界無畔。
X07n0234_p0912c09║四無涯畔。
X07n0234_p0912c10║普於一切法界海中（至）我知法界無斷。
X07n0234_p0912c11║五，無斷絕。
X07n0234_p0912c12║入於如來不斷智故（至）充滿法界不可壞。
X07n0234_p0912c13║餘五可知。△三、結前觀益。
X07n0234_p0912c14║善男子！我作此十種（至）深入如來難思境界。
X07n0234_p0912c15║△二、釋自在義。
X07n0234_p0912c16║又，善男子！我如是正念思惟（至）恒為眾生演說妙法。
X07n0234_p0912c17║謂總持權實，各就所持立名可知。△三、釋妙音義
X07n0234_p0912c18║二：初、別明，有二十三句。
X07n0234_p0912c19║善男子！我或為眾生（至）或為眾生說修慧法。
X07n0234_p0912c20║初三約三慧，後二十句勒為十對，約廣略辨。
X07n0234_p0912c21║或為眾生，說一有法；或為眾生，說一切有法。
X07n0234_p0912c22║略而言者，一者，通理、通事。理一有者，二十五有，理
X07n0234_p0912c23║無二故。事一有者，同一有為故。餘可思準。
X07n0234_p0912c24║或為說一如來名海法（至）或為說一切乘出離法。
X07n0234_p0913a01║△二、總結。
X07n0234_p0913a02║善男子！我以如是等不可說法門為眾生說。
X07n0234_p0913a03║△三、結益二：初、別結甚深益。
X07n0234_p0913a04║善男子！我入如來無差別（至）盡未來劫住普賢行。
X07n0234_p0913a05║由入無差別故，住劫而不疲。△二、通結妙音自在。
X07n0234_p0913a06║善男子！我成就此甚深（至）增長一切諸解脫門。
X07n0234_p0913a07║由總持故，增長解脫。
X07n0234_p0913a08║念念充滿，一切法界。
X07n0234_p0913a09║由妙音故，充滿法界。
X07n0234_p0913a10║
X07n0234_p0913a11║大方廣佛華嚴經疏卷第一百八