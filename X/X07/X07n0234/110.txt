X07n0234_p0916a01║大方廣佛華嚴經疏卷第一百十（入第七十二經下半）
X07n0234_p0916a02║清涼山沙門　澄觀　述
X07n0234_p0916a03║晉水沙門　（淨源）　錄疏注經
X07n0234_p0916a04║△四、正顯發心本事文類。初、發心身德。
X07n0234_p0916a05║時，此會中有長者女，名：寶光明。
X07n0234_p0916a06║有中殊勝行，空中方便慧，皆寶光義矣。
X07n0234_p0916a07║與六十童女俱端正殊妙（至）常見諸佛求一切智。
X07n0234_p0916a08║△二、正發大心。
X07n0234_p0916a09║時寶光明女去王不遠（至）隨所生處皆隨往生。
X07n0234_p0916a10║同王心故。△三、王發攝言。
X07n0234_p0916a11║爾時大王知此童女（至）令諸眾生普得滿足。
X07n0234_p0916a12║△四、女讚王德，初標心淨。
X07n0234_p0916a13║時，寶光明女信心清淨，生大歡喜。
X07n0234_p0916a14║△二、發口言五十二偈，分之為二：初、總顯王德四：
X07n0234_p0916a15║初、明王未興時損。
X07n0234_p0916a16║即以偈頌而讚王言：
X07n0234_p0916a17║往昔此城邑，大王未出時（至）望之如曠野。
X07n0234_p0916a18║△二、有二偈明王興世之益。
X07n0234_p0916a19║大王升寶位廣濟諸羣生（至）惸獨悉安隱。
X07n0234_p0916a20║△三、有十偈翻損成德，即翻十惡。
X07n0234_p0916a21║往昔諸眾生各各相殘害（至）悉從因緣起。
X07n0234_p0916a22║△四、有七偈明依正難思。
X07n0234_p0916a23║大王演妙音，聞者皆欣樂（至）迴向佛菩提。
X07n0234_p0916a24║△二、顯王本生四：初、明先王世末。
X07n0234_p0916b01║王父淨光明，王母蓮華光（至）草樹皆枯槁。
X07n0234_p0916b02║△二八偈明王興先相。
X07n0234_p0916b03║王生七日前先現靈瑞相（至）如渴飲美水。
X07n0234_p0916b04║△三、有七偈正顯誕生。
X07n0234_p0916b05║時彼光明王眷屬無量眾（至）汝子應欣慶。
X07n0234_p0916b06║△四、有八偈生後之益。
X07n0234_p0916b07║寶藏皆涌出，寶樹生妙衣（至）一切悉安樂。
X07n0234_p0916b08║△三、展身敬
X07n0234_p0916b09║爾時寶光明童女（至）曲躬恭敬却住一面。
X07n0234_p0916b10║△五、大王述讚。
X07n0234_p0916b11║時彼大王告童女言（至）亦當成就如是功德。
X07n0234_p0916b12║△六、施行攝持。
X07n0234_p0916b13║王讚女已，以無價寶衣（至）如淨夜天星宿莊嚴。
X07n0234_p0916b14║△二、結會古今。
X07n0234_p0916b15║善男子！爾時一切法音（至）處於種種妙法宮殿。
X07n0234_p0916b16║△一、偈頌但是總相，顯己能知。文二：初九、明能知。
X07n0234_p0916b17║爾時開敷一切樹華主夜神（至）而說頌言。
X07n0234_p0916b18║我有廣大眼，普見於十方（至）眾生度多少。
X07n0234_p0916b19║△後有一偈結勸。
X07n0234_p0916b20║我於無量劫，修習此法門，我今為汝說，佛子汝應學。
X07n0234_p0916b21║△四、謙己推勝。
X07n0234_p0916b22║善男子！我唯知此菩薩（至）能知能說彼功德行。
X07n0234_p0916b23║△五指示後友。
X07n0234_p0916b24║善男子！此道場中（至）大願精進力救護一切眾生。
X07n0234_p0916c01║無功用道，住大願風，普救護故。
X07n0234_p0916c02║汝詣彼問菩薩云何（至）云何修行一切佛法。
X07n0234_p0916c03║△六、戀德禮辭。
X07n0234_p0916c04║時，善財童子頂禮其足（至）殷勤瞻仰，辭退而去。
X07n0234_p0916c05║已下入第七十三經。
X07n0234_p0916c06║△八、大願精進力夜神寄不動地六：初、依教趣求。
X07n0234_p0916c07║爾時善財童子（至）救護一切眾生夜神所。
X07n0234_p0916c08║略無念法，亦表無功離念故。△二、見敬諮問。然亦
X07n0234_p0916c09║含二意：若約顯說，則自此盡偈，皆第二段，至夜神
X07n0234_p0916c10║答言下，方屬第三、授己法界。若約密授，則此現勝
X07n0234_p0916c11║用，已為授己法界，善財發同善友心，便已得益。義
X07n0234_p0916c12║雖通二，為欲順文，且依前判。就文分三：初、見勝用
X07n0234_p0916c13║二：初、總見所依。
X07n0234_p0916c14║見彼夜神在大眾中（至）摩尼寶網彌覆其上。
X07n0234_p0916c15║△二別顯身相有二十四身。
X07n0234_p0916c16║現日月星宿影像身（至）現常游虗空利益身。
X07n0234_p0916c17║上十即應機攝化身。
X07n0234_p0916c18║現一切佛所頂禮身（至）現法燈普滅世暗身。
X07n0234_p0916c19║此六是應法成行身。
X07n0234_p0916c20║現了法如幻淨智身（至）現本清淨法性身。
X07n0234_p0916c21║並是離障契理身，多隨內德顯身差別，見身了心。
X07n0234_p0916c22║△二、設敬證入四：初、設敬陳禮。
X07n0234_p0916c23║時，善財童子見如是等（至）良久乃起，合掌瞻仰。
X07n0234_p0916c24║△二、發增勝心。
X07n0234_p0917a01║於善知識生十種心（至）得一切佛法故。是為十。
X07n0234_p0917a02║△三、深證懸同，有三，謂標、釋、結。今初，標。
X07n0234_p0917a03║發是心已，得彼夜神與諸菩薩佛剎微塵數同行。
X07n0234_p0917a04║由前起同己等十心，故得同善友等行。通論同有
X07n0234_p0917a05║四義：一、人法無二，與一切法界同；二、因果無二，與
X07n0234_p0917a06║一切諸佛同；三、自他無二，與一切菩薩同；四、染淨
X07n0234_p0917a07║無二，與一切眾生同。今云得彼夜神與諸菩薩同
X07n0234_p0917a08║菩薩行，則正是第三，義兼餘三。由見初故，則不殊
X07n0234_p0917a09║餘二，方為究竟之同。良以八地證無生理，自他相
X07n0234_p0917a10║作皆無礙故。偏此明同，故下列中有無生忍。△二、
X07n0234_p0917a11║列釋。
X07n0234_p0917a12║所謂同念心常憶念（至）成就如來十力智故。
X07n0234_p0917a13║八十四同，各有標名釋義，文相自顯。△三、總結。
X07n0234_p0917a14║時善財童子觀察大願（至）佛剎微塵數同菩薩行。
X07n0234_p0917a15║△四、以偈慶讚三：初、有八偈頌前發增勝心。
X07n0234_p0917a16║既獲此已心轉清淨（至）一心合掌。以偈讚曰：
X07n0234_p0917a17║我發堅固意志求無上覺（至）圓滿白淨法。
X07n0234_p0917a18║次第頌前十句，初之六偈各頌一句；第七偈中，上
X07n0234_p0917a19║之三句頌第七句，下句頌第八；第八偈中，上半頌
X07n0234_p0917a20║第九，下半頌第十。△二、有一偈頌前深證懸同。
X07n0234_p0917a21║我以此等故，功德悉具足，普為諸眾生，說一切智道。
X07n0234_p0917a22║△三。有一偈荷恩深重：
X07n0234_p0917a23║聖者為我師，與我無上法，無量無數劫，不能報其恩。
X07n0234_p0917a24║△三諮問法要。
X07n0234_p0917b01║爾時，善財說此偈已（至）得阿耨多羅三藐三菩提。
X07n0234_p0917b02║前來已覩解脫之用，是故不問云何修行，但直徵
X07n0234_p0917b03║名。文有三問：△三、授己法界。前即默授，今方言授。
X07n0234_p0917b04║於中有二：初答名問，後答發心久近。所以不答成
X07n0234_p0917b05║菩提者，有二意故：一、顯悲增，如休捨說；二、顯久成，
X07n0234_p0917b06║示居因位。故下所救千佛尚已久成，況能救耶？前
X07n0234_p0917b07║中二：初標名。
X07n0234_p0917b08║夜神告言：善男子！此解脫門，名：教化眾生令生善根。
X07n0234_p0917b09║謂現身廣化，令生諸善，究竟得佛，故名為根。△二、
X07n0234_p0917b10║顯其業用。謂契理之用，故用而無涯，動寂無二。於
X07n0234_p0917b11║中有三：初、明內契理事。
X07n0234_p0917b12║我以成就此解脫故（至）性皆不實無有差別。
X07n0234_p0917b13║△二、大用無涯。
X07n0234_p0917b14║而恒示現無量色身，所謂種種色身。
X07n0234_p0917b15║約其類別。
X07n0234_p0917b16║非一色身。
X07n0234_p0917b17║非一約一類而多，下可思準。
X07n0234_p0917b18║無邊色身清淨色身（至）現普賢菩薩像色身。
X07n0234_p0917b19║略顯九十八種色身，并初後標結，即成百身。起信
X07n0234_p0917b20║等論明八地當色自在地，故此廣辨色身。△三、總
X07n0234_p0917b21║結深廣四：初、結所作之業。
X07n0234_p0917b22║念念中現如是等色相身（至）捨不善業住於善行。
X07n0234_p0917b23║△二、結能現因。
X07n0234_p0917b24║善男子！當知此由大願力故（至）大慈力故作如是事。
X07n0234_p0917c01║△三、雙結寂用無礙。
X07n0234_p0917c02║善男子！我入此解脫（至）而能示現無量色身。
X07n0234_p0917c03║△四、結成深廣。
X07n0234_p0917c04║一一身現無量色相海（至）三藐三菩提得不退轉。
X07n0234_p0917c05║△二、答發心久近二：初、歎深許說三：初、牒問許說。
X07n0234_p0917c06║善男子！如汝所問（至）承佛神力當為汝說。
X07n0234_p0917c07║△二、歎法甚深二：初、法說。
X07n0234_p0917c08║善男子！菩薩智輪（至）如是諸劫分別顯示。
X07n0234_p0917c09║上標下，釋。先正釋。
X07n0234_p0917c10║何以故？菩薩智論本性清淨。
X07n0234_p0917c11║本性約理。
X07n0234_p0917c12║離一切分別網。
X07n0234_p0917c13║離分別約智。
X07n0234_p0917c14║超一切障礙山。
X07n0234_p0917c15║超障約所斷，後釋妨。
X07n0234_p0917c16║隨所應化而普照故。
X07n0234_p0917c17║既無長短，今說長短者，為利生故。欲長則長，顯法
X07n0234_p0917c18║根深；欲短則短，顯法超勝。△二、喻顯有五：初、皎日
X07n0234_p0917c19║隨時喻。
X07n0234_p0917c20║善男子，譬如日輪無有晝夜，但出時名晝，沒時名夜。
X07n0234_p0917c21║謂日體恒明，映山出沒，喻智無三世，心障見殊。
X07n0234_p0917c22║菩薩智輪亦復如是（至）言其止住前劫後劫。
X07n0234_p0917c23║△二、日輪現影喻。
X07n0234_p0917c24║善男子！譬如日輪（至）而彼淨日不來至此。
X07n0234_p0918a01║謂白日無來，隨處隱顯，喻智輪常寂，機見短長。
X07n0234_p0918a02║菩薩智輪亦復如是（至）現眾生前教化調伏。
X07n0234_p0918a03║△三、虗舟運物喻
X07n0234_p0918a04║佛子！譬如船師常以大船（至）而度眾生無有休息。
X07n0234_p0918a05║喻於菩薩無住攝生。
X07n0234_p0918a06║菩薩摩訶薩亦復如是（至）未曾分別劫數長短。
X07n0234_p0918a07║△四、太虗無礙喻
X07n0234_p0918a08║佛子！如太虗空一切世界（至）盡未來劫持一切剎。
X07n0234_p0918a09║喻於菩薩無功益物。
X07n0234_p0918a10║菩薩摩訶薩亦復如是（至）而無憂喜疲厭之心。
X07n0234_p0918a11║△五、幻化無真喻。
X07n0234_p0918a12║善男子！如幻化人（至）憂喜生死十種之事。
X07n0234_p0918a13║喻即用而寂。
X07n0234_p0918a14║菩薩摩訶薩亦復如是（至）無取無捨、無安無怖。
X07n0234_p0918a15║然上諸夜神歎深，皆倣斯法喻。△三、結承力為說。
X07n0234_p0918a16║佛子！菩薩智慧雖復如是（至）滿足大願成就諸力。
X07n0234_p0918a17║△二、正答所問。先長行文三：初、善光劫中行因得
X07n0234_p0918a18║法二：初、明最初佛所修證三：初、古佛出興。
X07n0234_p0918a19║佛子！乃往古世過世界海（至）已成熟者演說正法。
X07n0234_p0918a20║△二、先王治化
X07n0234_p0918a21║是時國王名曰勝光（至）調伏彼故造立囹圄。
X07n0234_p0918a22║囹圄者，周之獄名。
X07n0234_p0918a23║枷鎖禁閉，無量眾生，於中受苦。
X07n0234_p0918a24║△三、夜神修因三：初、在家本事十：初、悲救罪人，正
X07n0234_p0918b01║答發心之始。
X07n0234_p0918b02║王有太子名為善伏（至）或以煙熏或被榜笞。
X07n0234_p0918b03║榜、笞、捶，擊也。
X07n0234_p0918b04║或遭臏割。
X07n0234_p0918b05║臏，謂刖足之流。
X07n0234_p0918b06║倮形亂髮，飢渴羸瘦（至）願垂寬宥，施以無畏。
X07n0234_p0918b07║△二臣議非理。
X07n0234_p0918b08║時，王即集五百大臣，（至）有哀救者，罪亦至死。
X07n0234_p0918b09║△三請代囚命。
X07n0234_p0918b10║時彼太子悲心轉切（至）應捨身命而㧞濟之。
X07n0234_p0918b11║△四、臣執令誅。
X07n0234_p0918b12║時諸大臣共詣王所（至）不責治者王之寶祚。
X07n0234_p0918b13║祚，即位也。易云：聖人之大寶曰位。
X07n0234_p0918b14║亦不久立。王聞此言，赫然大怒，令誅太子及諸罪人。
X07n0234_p0918b15║△五王后哀祈
X07n0234_p0918b16║王后聞之，愁憂號哭（至）唯願大王赦太子命。
X07n0234_p0918b17║△六、王奪子志。
X07n0234_p0918b18║王即迴顧，語太子言：莫救罪人，若救罪人，必當殺汝。
X07n0234_p0918b19║△七、太子確救
X07n0234_p0918b20║爾時太子為欲專求（至）身當受戮。王言：隨意。
X07n0234_p0918b21║△八、母請修因。
X07n0234_p0918b22║爾時，王后白言大王（至）然後治罪。王即聽許。
X07n0234_p0918b23║△九、正設施場。
X07n0234_p0918b24║時都城北有一大園（至）隨有所求，靡不周給。
X07n0234_p0918c01║△十、如來親救六，初、就戮時臨。
X07n0234_p0918c02║經半月已，於最後日（至）及諸外道悉來集會。
X07n0234_p0918c03║△二、如來降德。
X07n0234_p0918c04║時法輪音虗空燈王（至）一心瞻仰來入彼會。
X07n0234_p0918c05║△三、敬神禮請。
X07n0234_p0918c06║爾時，太子及諸大眾（至）攝受於我處于此座。
X07n0234_p0918c07║△四、就座談經。
X07n0234_p0918c08║以佛神力淨居諸天（至）令諸眾生隨類各解。
X07n0234_p0918c09║普照因輪者，謂令知善惡各自有因，罪人惡因所
X07n0234_p0918c10║招，太子善因當滿故。△五、廣益當機。
X07n0234_p0918c11║時彼會中有八十那由他（至）免離惡趣生於天上。
X07n0234_p0918c12║△六太子得法
X07n0234_p0918c13║善伏太子即於此時（至）令生善根解脫門。
X07n0234_p0918c14║
X07n0234_p0918c15║大方廣佛華嚴經疏卷第一百一十