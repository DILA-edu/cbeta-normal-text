X07n0234_p0922a07║
X07n0234_p0922a08║
X07n0234_p0922a09║
X07n0234_p0922a10║大方廣佛華嚴經疏卷第一百一十四（入七十六卷第六紙）
X07n0234_p0922a11║清涼山沙門　澄觀　述
X07n0234_p0922a12║晉水沙門　（淨源）　錄疏注經
X07n0234_p0922a13║△二、見友正報二：初、結前標後。
X07n0234_p0922a14║爾時善財見如是座（至）於一切眾生前現淨色身。
X07n0234_p0922a15║前但明主座，今雙結主伴。△二、別顯身雲二：初、身
X07n0234_p0922a16║相二：初、萬類難思身二：初、顯別相。
X07n0234_p0922a17║所謂超三界色身（至）同於如來無分別故。
X07n0234_p0922a18║文有四十種身：或唯約事，如普徧色身；或唯約理，
X07n0234_p0922a19║如十二、十三無滅身，以本無生起，滅亦不為滅故；
X07n0234_p0922a20║或事、理交徹，如三十二及三十五無生、不生色身，
X07n0234_p0922a21║以事顯理故。於中，無生則約自願所成，無別有生；
X07n0234_p0922a22║不生則隨他而現，生即不生。餘可思準。△二、明通
X07n0234_p0922a23║體。
X07n0234_p0922a24║如是身者非色所有（至）已得成就寂滅身故。
X07n0234_p0922b01║謂離有取蘊故。△二、一類超勝身。
X07n0234_p0922b02║爾時善財童子（至）乃至超過人女身。
X07n0234_p0922b03║唯約女故。△二、身業二：初、總標。
X07n0234_p0922b04║現如是等無量色身饒益眾生，集一切智助道之法。
X07n0234_p0922b05║△二、別顯二：初、明十度行。
X07n0234_p0922b06║行於平等，檀波羅蜜，大悲普覆，一切世間。
X07n0234_p0922b07║一檀
X07n0234_p0922b08║出生如來，無量功德。
X07n0234_p0922b09║二、出生戒，戒能生長故。
X07n0234_p0922b10║修習增長一切智心。
X07n0234_p0922b11║三進
X07n0234_p0922b12║觀察思惟，諸法實性，獲深忍海。
X07n0234_p0922b13║四忍
X07n0234_p0922b14║具眾定門住於平等（至）心常正定未甞動亂。
X07n0234_p0922b15║五定
X07n0234_p0922b16║恒轉清淨不退法輪（至）恒以智慧觀法實相。
X07n0234_p0922b17║六，般若。
X07n0234_p0922b18║見諸如來心無厭足（至）入佛無量清淨法身。
X07n0234_p0922b19║七方便
X07n0234_p0922b20║成就大願，淨諸佛剎，究竟調伏，一切眾生。
X07n0234_p0922b21║八願
X07n0234_p0922b22║心恒徧入諸佛境界（至）速疾增長一切智力。
X07n0234_p0922b23║九力
X07n0234_p0922b24║得佛智光普照一切（至）心恒納受一切法。
X07n0234_p0922c01║十智唯精進在於忍前，餘皆如次。△二、明二嚴行。
X07n0234_p0922c02║修習一切如來功德（至）願為一切菩薩之母。
X07n0234_p0922c03║為佛母者，是其本行故。△二設敬
X07n0234_p0922c04║爾時，善財童子見摩耶夫人（至）摩耶之前恭敬禮拜。
X07n0234_p0922c05║自道已深，故現身等。彼上二並是住體徧應。
X07n0234_p0922c06║即時證得無量無數（至）并其眷屬合掌而立。
X07n0234_p0922c07║△三諮問。
X07n0234_p0922c08║白言大聖文殊師利（至）無空過者漸來至此。
X07n0234_p0922c09║所以敘文殊等者，若約等覺，則因位極故；若約會
X07n0234_p0922c10║緣，從初發心一一善友皆是所會之緣，同入此故。
X07n0234_p0922c11║願為我說：菩薩云何學菩薩行而得成就？
X07n0234_p0922c12║△三、授己法界三：初、名體。
X07n0234_p0922c13║答言：佛子！我已成就菩薩大願智幻解脫門。
X07n0234_p0922c14║大有二義：一、願大，願為一切諸佛母故。二、智大，智
X07n0234_p0922c15║亦二義：一、權智，即能起大願，能成幻事；二、實智，即
X07n0234_p0922c16║是般若，生佛真身。幻亦二義：一、願智體虗，當相名
X07n0234_p0922c17║幻。故上文云：幻智即是菩薩，菩薩即是幻智，故能
X07n0234_p0922c18║無不為。二者、即智所作生佛之義，謂於己身不壞
X07n0234_p0922c19║小而廣容，若於佛身無生起而現起。又願收普賢，
X07n0234_p0922c20║智收文殊，皆入大幻，同為般若，亦名佛母。△二、業
X07n0234_p0922c21║用二：初、總。
X07n0234_p0922c22║是故常為諸菩薩母。
X07n0234_p0922c23║△二、別。於中有四：初、為現在遮那母二：初、標為剎
X07n0234_p0922c24║海遮那母。
X07n0234_p0923a01║佛子！如我於此閻浮提中（至）示現誕生自在神變。
X07n0234_p0923a02║△二、別顯生佛之相四：初、毛光為先相五：初、光入
X07n0234_p0923a03║身。
X07n0234_p0923a04║又，善男子！我於淨飯王宮（至）乃至一切諸毛孔中。
X07n0234_p0923a05║△二光現變。
X07n0234_p0923a06║又彼光中普現一切（至）宮殿眷屬五欲自娛。
X07n0234_p0923a07║△三、現八相。
X07n0234_p0923a08║又見出家往詣道場（至）為諸大眾轉正法輪。
X07n0234_p0923a09║△四、現因果。
X07n0234_p0923a10║又見如來往昔修行（至）如是等事靡不皆見。
X07n0234_p0923a11║△五令身難思。
X07n0234_p0923a12║又，善男子！彼妙光明（至）受生莊嚴諸宮殿故。
X07n0234_p0923a13║謂身不大，而容十方，無盡法界。△二、正明自在入
X07n0234_p0923a14║胎五：初、眷屬翼從。
X07n0234_p0923a15║爾時，菩薩從兜率天（至）乘其宮殿俱來供養。
X07n0234_p0923a16║△二、菩薩現通。
X07n0234_p0923a17║菩薩爾時以神通力（至）離諸懈怠無所執著。
X07n0234_p0923a18║△三、光明息苦
X07n0234_p0923a19║又以神力放大光明（至）所有業行永出惡道。
X07n0234_p0923a20║△四、現變入。
X07n0234_p0923a21║又為救護一切眾生（至）與眷屬俱來入我身。
X07n0234_p0923a22║△五入已游步
X07n0234_p0923a23║彼諸菩薩於我腹中（至）微塵數世界而為一步。
X07n0234_p0923a24║△三、腹包眾海
X07n0234_p0923b01║又念念中十方不可說（至）眾會道場清淨嚴飾。
X07n0234_p0923b02║△四、舉此類於百億世界。
X07n0234_p0923b03║善男子！如此四天下（至）然我此身本來無二。
X07n0234_p0923b04║稱一性故。
X07n0234_p0923b05║非一處住。
X07n0234_p0923b06║體周徧故。
X07n0234_p0923b07║非多處住。
X07n0234_p0923b08║不如事故。又上句不壞多故，下句不壞一故。又上
X07n0234_p0923b09║句理如事故，下句事如理。又一與多相即入故。此
X07n0234_p0923b10║並釋中智幻之義。
X07n0234_p0923b11║何以故？以修菩薩大願智幻莊嚴解脫門故。
X07n0234_p0923b12║△二、為過去諸佛母。
X07n0234_p0923b13║善男子！如今世尊（至）示現受生我皆為母。
X07n0234_p0923b14║△三為賢劫千佛母義通三世。
X07n0234_p0923b15║善男子！如此世界（至）當成佛者悉為其母。
X07n0234_p0923b16║△四、結通橫豎無窮。
X07n0234_p0923b17║如於此三千大千世界（至）我自見身悉為其母。
X07n0234_p0923b18║△三、辯法根源二：初、問。
X07n0234_p0923b19║爾時，善財童子白摩耶（至）得此解脫經今幾時。
X07n0234_p0923b20║△二、答六：初、輪王久遠。
X07n0234_p0923b21║答言：善男子！乃往古世（至）神通道眼所知劫數。
X07n0234_p0923b22║非後身菩薩所知者，顯唯佛知，非但久遠，亦顯時
X07n0234_p0923b23║無時相，佛智契故。
X07n0234_p0923b24║爾時有劫名淨光世界（至）有轉輪王名大威德。
X07n0234_p0923c01║△二、有佛魔來。
X07n0234_p0923c02║彼王城北有一道場（至）無量眾俱至菩薩所。
X07n0234_p0923c03║△三聖帝助降。
X07n0234_p0923c04║彼大威德轉輪聖王（至）成阿耨多羅三藐三菩提。
X07n0234_p0923c05║表智王助體，本覺現故，此時已得菩薩神通，明今
X07n0234_p0923c06║始成，非實始也。△四場神興願。
X07n0234_p0923c07║時，道場神見是事已，歡喜無量，便於彼王而生子想。
X07n0234_p0923c08║智假慈興故，神於王生如一子想。
X07n0234_p0923c09║頂禮佛足作是願言（至）復曾供養十那由他佛。
X07n0234_p0923c10║△五、結會古今。
X07n0234_p0923c11║善男子！於汝意云何（至）今世尊毗盧遮那是。
X07n0234_p0923c12║△六、為母普周。
X07n0234_p0923c13║我從於彼發願已來（至）常為我子，我常為母。
X07n0234_p0923c14║前來為佛生時之母，即是願母。此明為佛成道時
X07n0234_p0923c15║母，即是智母。
X07n0234_p0923c16║善男子！過去、現在十方世界（至）皆於臍中放大光明。
X07n0234_p0923c17║臍中放光者，生長同氣之所表佛，佛智從無二理
X07n0234_p0923c18║生故。
X07n0234_p0923c19║來照我身，及我所住，宮殿屋宅，彼最後生，我悉為母。
X07n0234_p0923c20║△四、謙己推勝。
X07n0234_p0923c21║善男子！我唯知此菩薩（至）能知能說彼功德行。
X07n0234_p0923c22║△五指示後友。
X07n0234_p0923c23║善男子！於此世界（至）其王有女，名：天主光。
X07n0234_p0923c24║謂悲智勝用，光淨自在，破闇義故。父名正念者，此
X07n0234_p0924a01║由定發故，故法門名無礙清淨念。
X07n0234_p0924a02║汝詣彼問：菩薩云何學菩薩行、修菩薩道？
X07n0234_p0924a03║△六、戀德禮辭。
X07n0234_p0924a04║時，善財童子敬受其教（至）戀慕瞻仰，却行而退。
X07n0234_p0924a05║△二、有十友別明會緣。然位德已極，託迹凡流，深
X07n0234_p0924a06║悲接生，不標神異，但以利人。又顯求者道深，或但
X07n0234_p0924a07║示法門之名，則懸領旨趣。人雖具十，文但分九，後
X07n0234_p0924a08║二合故。今初。天主光即幻智念力善友。文六。初之
X07n0234_p0924a09║一句即依教趣求。
X07n0234_p0924a10║遂往天宮。
X07n0234_p0924a11║△二、見敬諮問。
X07n0234_p0924a12║見彼天女禮足圍繞（至）善能誘誨，願為我說。
X07n0234_p0924a13║△二、示己法門二：初、標名。
X07n0234_p0924a14║天女答言善男子（至）名無礙念清淨莊嚴。
X07n0234_p0924a15║謂以一念無礙智，普觀三世無不明現，而無去來
X07n0234_p0924a16║今為無礙念，不雜異念為清淨念，念佛功德有益
X07n0234_p0924a17║悲智，故曰莊嚴。△二、業用三：初、念最初一劫。
X07n0234_p0924a18║善男子！我以此解脫力（至）常現在前念持不忘。
X07n0234_p0924a19║△二念中間多劫。
X07n0234_p0924a20║又憶過去劫名善地（至）恒河沙數諸佛如來。
X07n0234_p0924a21║△三、總結多劫。
X07n0234_p0924a22║善男子！如是憶念（至）持而順行曾無懈廢。
X07n0234_p0924a23║非唯憶念，亦於彼多劫多佛聞持此門。△四、謙己
X07n0234_p0924a24║推勝。
X07n0234_p0924b01║善男子！我唯知此無礙（至）能知能說彼功德行。
X07n0234_p0924b02║△五指示後友。
X07n0234_p0924b03║善男子，迦毗羅城。
X07n0234_p0924b04║居迦毗羅黃色城者，中道軌物故。
X07n0234_p0924b05║有童子師，名曰徧友。
X07n0234_p0924b06║謂為童蒙師，徧與眾生為善友故。
X07n0234_p0924b07║汝詣彼問：菩薩云何學菩薩行、修菩薩道？
X07n0234_p0924b08║△六、戀德禮辭。
X07n0234_p0924b09║時善財童子以聞法故（至）繞無數帀，辭退而去。
X07n0234_p0924b10║下諸善友六段之文，多有不具，皆可思準。△二、童
X07n0234_p0924b11║子師徧友幻智師範善知識。文但有三：初、依教趣
X07n0234_p0924b12║求。
X07n0234_p0924b13║從天宮下，漸向彼城。
X07n0234_p0924b14║△二、見敬諮問。
X07n0234_p0924b15║至徧友所禮足圍繞（至）善能誘誨願為我說。
X07n0234_p0924b16║△三、指示後友
X07n0234_p0924b17║徧友答言：善男子（至）汝可問之，當為汝說。
X07n0234_p0924b18║不得法門者，略有四義：一、與眾藝法門同故；二、法
X07n0234_p0924b19║有所付，顯流通故；三、一切法門體無二故；四、表無
X07n0234_p0924b20║所得方為得故。△三、善知眾藝幻智字母善知識。
X07n0234_p0924b21║文六：初、依教趣求。
X07n0234_p0924b22║爾時，善財即至其所。
X07n0234_p0924b23║△二、見敬諮問。
X07n0234_p0924b24║頭頂禮敬，於一面立（至）善能誘誨，願為我說。
X07n0234_p0924c01║△三、授己法門二：初、標名體。
X07n0234_p0924c02║時，彼童子告善財言（至）得菩薩解脫，名：善知眾藝。
X07n0234_p0924c03║謂以無礙智窮世間之伎藝故。△二、顯其業用。
X07n0234_p0924c04║我恒唱持此之字母。
X07n0234_p0924c05║字母為眾藝之勝，書說之本，故此徧明之。有標、列、
X07n0234_p0924c06║結。列有四十二門，皆言般若波羅蜜門者，從字入
X07n0234_p0924c07║於無相智故，字義為門。故毗盧遮那經中皆言不
X07n0234_p0924c08║可得智，無所得即般若故。又文殊五字經云：受持
X07n0234_p0924c09║此陀羅尼，即入一切法平等，速得成就摩訶般若。
X07n0234_p0924c10║纔誦一徧，如持一切八萬四千修多羅藏。然初五
X07n0234_p0924c11║字，若準阿目佉三藏，即全是文殊真言。若準今多
X07n0234_p0924c12║字本，而第二字不同。今依彼經釋。
X07n0234_p0924c13║唱阿字時入般若波羅蜜門（至）入無差別境界。
X07n0234_p0924c14║一、阿者，是無生義。以無生之理，統該萬法，故經云
X07n0234_p0924c15║無差別境。而菩薩得此無生，則能達諸法空，斷一
X07n0234_p0924c16║切障，故云威力。
X07n0234_p0924c17║唱多字時，入般若波羅蜜門，名無邊差別門。
X07n0234_p0924c18║二多者，彼經第二當囉字，是清淨無染離塵垢義。
X07n0234_p0924c19║今云多者，毗盧遮那經釋多云：如如解脫。金剛頂
X07n0234_p0924c20║云：如如不可得故。謂如即無邊差別，故如不可得。
X07n0234_p0924c21║順哆字義，應是譯人之誤。以囉哆二字，字形相近，
X07n0234_p0924c22║聲相濫故。若順無塵垢，釋以無邊之門，方淨塵垢。
X07n0234_p0924c23║唱波字時，入般若波羅蜜門，名：普照法界。
X07n0234_p0924c24║三波者，五字經云：亦無第一義諦，諸法平等。謂真
X07n0234_p0925a01║俗雙亡，是真法界；諸法皆等，即是普照。
X07n0234_p0925a02║唱者字時，入般若波羅蜜門，名：普輪斷差別。
X07n0234_p0925a03║四者者、諸法無有諸行，謂諸行既空故，徧摧差別。
X07n0234_p0925a04║唱那字時，入般若波羅蜜門，名得無依無上。
X07n0234_p0925a05║五、那者，諸法無有性相，言說文字皆不可得，謂性
X07n0234_p0925a06║相雙亡故無所依，能所詮亡是謂無。上文云：以那
X07n0234_p0925a07║字無性相故，者字無有諸行；者字無有諸行故，跛
X07n0234_p0925a08║字無第一義；跛字無第一義故，囉字無塵垢義；以
X07n0234_p0925a09║囉字無塵垢義故，阿字法本不生；阿字法本不生
X07n0234_p0925a10║故，那字無有性相。汝知是要，當觀心是本來清淨
X07n0234_p0925a11║無染無著，離我我所分別之相。遮那經中字義與
X07n0234_p0925a12║此無殊，下多依彼經及阿目佉所譯，而其梵音輕
X07n0234_p0925a13║重有殊、釋義無別。
X07n0234_p0925a14║唱邏字時，入般若波羅蜜門，名離依止無垢。
X07n0234_p0925a15║六邏字，悟一切法離世間故，愛有因緣永不現故。
X07n0234_p0925a16║離世間故無依，愛不現故無垢。
X07n0234_p0925a17║唱柂（輕呼）字時，入般若波羅蜜門，名不退轉方便。
X07n0234_p0925a18║七柂字，悟一切法調伏寂靜，真如平等無分別故，
X07n0234_p0925a19║方為不退轉方便。
X07n0234_p0925a20║唱婆（蒲我切）字時，入般若波羅蜜門，名金剛場。
X07n0234_p0925a21║八婆字，悟一切法離縛解故，方入金剛場。
X07n0234_p0925a22║唱荼（徒解切）字時，入般若波羅蜜門，名曰普輪。
X07n0234_p0925a23║九荼字，悟一切法離熱矯穢，得清涼故，是普摧義。
X07n0234_p0925a24║唱沙（史我切）字時，入般若波羅蜜門，名為海藏。
X07n0234_p0925b01║十沙字，悟一切法無量礙故，如海含像。
X07n0234_p0925b02║唱縛（房可切）字時，入般若波羅蜜門，名普生安住。
X07n0234_p0925b03║十一縛字，悟一切法言語道斷故，能徧安住。
X07n0234_p0925b04║唱哆（都我切）字時，入般若波羅蜜門，名圓滿光。
X07n0234_p0925b05║十二哆字，悟一切法真如不動，故不動則圓滿發
X07n0234_p0925b06║光。
X07n0234_p0925b07║唱也（以可切）字時，入般若波羅蜜門，名差別積聚。
X07n0234_p0925b08║十三也字。悟如實不生故，則諸乘差別積聚皆不
X07n0234_p0925b09║可得。
X07n0234_p0925b10║唱瑟吒字時，入般若波羅蜜門，名：普光明息煩惱。
X07n0234_p0925b11║十四瑟吒字，悟一切法制伏任持相不可得故。普
X07n0234_p0925b12║光明即能制伏，住持煩惱即所制伏，息即伏義。
X07n0234_p0925b13║唱迦字時，入般若波羅蜜門，名無差別雲。
X07n0234_p0925b14║十五迦字，悟作者不可得，則作業如雲，皆無差別。
X07n0234_p0925b15║唱婆（蘇我切）字時，入般若波羅蜜門，名：降霔大雨。
X07n0234_p0925b16║十六婆字，即時平等性。
X07n0234_p0925b17║唱麼字時，入般若波羅蜜門，名大流湍激，眾峯齊峙。
X07n0234_p0925b18║十七麼字，即我所執性。我慢高舉，若眾峯齊峙。我
X07n0234_p0925b19║慢則生死長流，湍馳奔激。
X07n0234_p0925b20║唱伽（上聲輕呼）字時，入般若波羅蜜門，名普安立。
X07n0234_p0925b21║十八伽字，即一切法行取性。
X07n0234_p0925b22║唱他（他可反）字時，入般若波羅蜜門，名真如平等藏。
X07n0234_p0925b23║十九、他字即是處所性。
X07n0234_p0925b24║唱社字時，入般若波羅蜜門，名：入世間海清淨。
X07n0234_p0925c01║二十社字，即能所生起。
X07n0234_p0925c02║唱銷字時，入般若波羅蜜門，名：念一切佛莊嚴。
X07n0234_p0925c03║二十一、鎖字即安隱性。
X07n0234_p0925c04║唱柂字時，入般若波羅蜜門，名：觀察揀擇一切法聚。
X07n0234_p0925c05║二十二柂字，即能持界性。
X07n0234_p0925c06║唱奢（尸荷切）字時入般若（至）隨順一切佛教輪光明。
X07n0234_p0925c07║二十三、奢字即寂靜性。
X07n0234_p0925c08║唱佉字時，入般若波羅蜜門，名修因地智慧藏。
X07n0234_p0925c09║二十四佉字，即如虗空性。
X07n0234_p0925c10║唱叉（楚我切）字時，入般若波羅蜜門，名息諸業海藏。
X07n0234_p0925c11║二十五、叉字即盡性。
X07n0234_p0925c12║唱婆（蘇紇切）多（上聲呼）字時（至）蠲諸惑障門淨光明。
X07n0234_p0925c13║二十六、娑多字，即任持處非處，令不動性惑障為
X07n0234_p0925c14║非處，開淨光明為其處。
X07n0234_p0925c15║唱壤字時，入般若波羅蜜門，名作世間智慧門。
X07n0234_p0925c16║二十七、壤字即能所知性
X07n0234_p0925c17║唱曷攞多（上聲呼）字時入般若（至）生死境界智慧輪。
X07n0234_p0925c18║二十八、曷攞多字，即執著義性。執著為生死境，義
X07n0234_p0925c19║即智慧輪。
X07n0234_p0925c20║唱婆（蒲餓切）字時入般若（至）一切智宮殿圓滿莊嚴。
X07n0234_p0925c21║二十九、婆字即可破壞性圓滿之言，不空譯為道
X07n0234_p0925c22║場。然此婆字宜蒲餓切，諸本多云蒲我切，則與第
X07n0234_p0925c23║八不殊。
X07n0234_p0925c24║唱車（上聲呼）字時入般若（至）修行方便藏各別圓滿。
X07n0234_p0926a01║三十車字，即欲樂覆性。
X07n0234_p0926a02║唱娑（蘇紇切）麼字時入般若（至）名隨十方現見諸佛。
X07n0234_p0926a03║三十一、婆麼字即可憶念性。
X07n0234_p0926a04║唱訶婆（二字皆上聲呼）字時，入般若（至）令出生無礙力。
X07n0234_p0926a05║三十二、訶婆字即可呼召，性無緣召令有緣故。
X07n0234_p0926a06║唱縒（七可切）字時入般若（至）修行趣入一切功德海。
X07n0234_p0926a07║三十三、縒字即勇健性。
X07n0234_p0926a08║唱伽（上聲呼）字時入般若（至）持一切法雲堅固海藏。
X07n0234_p0926a09║三十四伽字，即厚平等性。
X07n0234_p0926a10║唱吒字時，入般若波羅蜜門，名：隨願普見十方諸佛。
X07n0234_p0926a11║三十五、吒字即積集性。
X07n0234_p0926a12║唱拏（嬭可切）字時入般若（至）觀察字輪有無盡諸億字。
X07n0234_p0926a13║三十六拏字，即離諸諠諍，無往無來，行住坐臥，謂
X07n0234_p0926a14║以常觀字輪故。
X07n0234_p0926a15║唱娑（蘇紇切）頗字時入般若（至）名化眾生究竟處。
X07n0234_p0926a16║三十七、娑頗字，即徧滿果報。
X07n0234_p0926a17║唱娑（同前音）迦字時入般若（至）無礙辯光明輪徧照。
X07n0234_p0926a18║三十八、娑迦字，即積聚蘊性。
X07n0234_p0926a19║唱也（夷舸切）娑（蘇舸切）字時（至）宣說一切佛法境界。
X07n0234_p0926a20║三十九也。娑字即衰老性相。
X07n0234_p0926a21║唱室者字時入般若（至）於一切眾生界法雷徧吼。
X07n0234_p0926a22║四十室者，字即聚集足跡，謂聚集即一切眾生，法
X07n0234_p0926a23║雷即是足跡。
X07n0234_p0926a24║唱侘（恥加切）字時入般若（至）以無我法開曉眾生。
X07n0234_p0926b01║四十一、侘字即相驅迫性，謂無我曉之，即為驅迫。
X07n0234_p0926b02║唱陀字時，入般若波羅蜜門，名一切法輪差別藏。
X07n0234_p0926b03║四十二陀字，即究竟處，所謂此究竟含藏一切法
X07n0234_p0926b04║輪。然新譯乃是茶字去聲，引之上來，從娑字來，皆
X07n0234_p0926b05║上有悟一切法，下有不可得言，今並略之。若具，皆
X07n0234_p0926b06║如瑟吒字耳。其中難者，已如上釋。餘以經疏相對，
X07n0234_p0926b07║文並可知。更有對會及修觀儀所得功德，並別章
X07n0234_p0926b08║具也。△三、總結示。
X07n0234_p0926b09║善男子！我唱如是字母時（至）般若波羅蜜門。
X07n0234_p0926b10║結云四十二門者，謂表四十二位故。故智論中諸
X07n0234_p0926b11║位圓融，明初阿字具後諸字。△四、謙己推勝。
X07n0234_p0926b12║善男子！我唯知此善知眾藝（至）無沉沒無不現證。
X07n0234_p0926b13║推勝，即就其所知眾藝，寄勝推之，不捨世俗，皆與
X07n0234_p0926b14║實相不相違背，會同般若之門。
X07n0234_p0926b15║而我云何能知能說彼功德行？
X07n0234_p0926b16║△五指示後友。
X07n0234_p0926b17║善男子！此摩竭提國（至）彼中有城，名：婆呾那。
X07n0234_p0926b18║此云增益，以無盡三昧能出生故。
X07n0234_p0926b19║有優婆夷，號曰賢勝。
X07n0234_p0926b20║賢猶直善，無依道場，直善之最。
X07n0234_p0926b21║汝詣彼問：菩薩云何學菩薩行、修菩薩道？
X07n0234_p0926b22║△六、戀德禮辭。
X07n0234_p0926b23║時，善財童子頭面敬禮（至）繞無數帀，戀仰辭去。
X07n0234_p0926b24║大方廣佛華嚴經疏卷第一百一十四