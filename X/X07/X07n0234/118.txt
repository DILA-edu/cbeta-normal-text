X07n0234_p0936a01║大方廣佛華嚴經疏卷第一百一十八（入第七十八經下半）
X07n0234_p0936a02║清涼山沙門　澄觀　述
X07n0234_p0936a03║晉水沙門　（淨源）　錄疏注經
X07n0234_p0936a04║△五、有四喻攝五地德。
X07n0234_p0936a05║善男子如海島中（至）非業惑等能變其心。
X07n0234_p0936a06║入塵利人，不染俗故。
X07n0234_p0936a07║善男子！譬如小火（至）而其心燈無減無盡。
X07n0234_p0936a08║△六、有六喻攝六地德。
X07n0234_p0936a09║善男子！譬如一燈（至）種種暗障悉能除盡。
X07n0234_p0936a10║般若現前，頓被闇故。
X07n0234_p0936a11║善男子！譬如燈炷（至）終不住於二乘解脫。
X07n0234_p0936a12║△七、有五句攝七地德。
X07n0234_p0936a13║善男子！譬如迦陵頻伽鳥（至）凡夫、二乘悉不能及。
X07n0234_p0936a14║善入方便得自在故。△八、有十四喻攝八地德。
X07n0234_p0936a15║善男子！如人學射（至）一切見欲無明鉤鎖。
X07n0234_p0936a16║無功發心，能滅相惑等故。
X07n0234_p0936a17║善男子如有礠石（至）摧伏一切諸魔外道。
X07n0234_p0936a18║△九、有十喻攝九地德。
X07n0234_p0936a19║善男子！譬如有人（至）心無疲厭亦無染著。
X07n0234_p0936a20║延壽益生等故。
X07n0234_p0936a21║善男子！譬如有人（至）無智不信謂為不淨。
X07n0234_p0936a22║△十有六喻攝十地德。
X07n0234_p0936a23║善男子！譬如有藥（至）諸煩惱病悉得除滅。
X07n0234_p0936a24║謂除惑習，成一切佛法故。
X07n0234_p0936b01║善男子！譬如有人（至）扶踈蔭映普覆世間。
X07n0234_p0936b02║△五、有十七喻攝等覺位功德。
X07n0234_p0936b03║善男子！譬如金剛（至）一切餘心所不能持。
X07n0234_p0936b04║△四、結釋所屬。
X07n0234_p0936b05║善男子！菩提心者（至）已得如是大功德故。
X07n0234_p0936b06║謂上來多德釋獲善利之言故。△二、正授法界四：
X07n0234_p0936b07║初、授法體四：初、攝入方便二：初、牒問勸證。
X07n0234_p0936b08║善男子！如汝所問（至）學已成就無量功德。
X07n0234_p0936b09║此下入第七十九經。
X07n0234_p0936b10║△二、求證方便。
X07n0234_p0936b11║爾時，善財童子恭敬右繞（至）開樓閣門，令我得入。
X07n0234_p0936b12║△二、加令證入。
X07n0234_p0936b13║時彌勒菩薩前詣樓閣（至）其門即開，命善財入。
X07n0234_p0936b14║先約緣加，令其就法。亡言會旨，則佛法門開，故云
X07n0234_p0936b15║前詣等。即開理智之門，示令悟入也。
X07n0234_p0936b16║善財心喜，入已還閉。
X07n0234_p0936b17║後約因自證，悟佛知見，則入法界。從迷之悟，加行
X07n0234_p0936b18║趣入，有門理之殊。證已契合，能所兩亡，即妄而真，
X07n0234_p0936b19║更無入處，故云還閉。△三、見所證境二：初、別明所
X07n0234_p0936b20║見，二、總顯見相。前中有六：一、見依報，二、見正報，三、
X07n0234_p0936b21║見伴菩薩，四、見諸佛，五、見閣中主閣，六、總見嚴具
X07n0234_p0936b22║作用。此之六段，皆悲、智之中所有。前中分二：初、見，
X07n0234_p0936b23║後、益。前中有三：初、直見一重莊嚴。
X07n0234_p0936b24║見其樓閣，廣博無量，同於虗空。
X07n0234_p0936c01║同虗空者，稱法性故。上標下列。
X07n0234_p0936c02║阿僧祇寶以為其地（至）阿僧祇摩尼寶放大光明。
X07n0234_p0936c03║後結。
X07n0234_p0936c04║如是等無量阿僧祇諸莊嚴具以為莊嚴。
X07n0234_p0936c05║△二、依中有依
X07n0234_p0936c06║又見其中有無量百千（至）不相障礙亦無雜亂。
X07n0234_p0936c07║一中見多，即微細門，亦主伴門。△三一、多自在
X07n0234_p0936c08║善財童子於一處中見一切處，一切諸處悉如是見。
X07n0234_p0936c09║一處見多，即自在門。△二、明得益
X07n0234_p0936c10║爾時，善財童子見毗盧遮那（至）普見一切普申敬禮。
X07n0234_p0936c11║△二、見正報二：初、總標。
X07n0234_p0936c12║纔始稽首以彌勒菩薩（至）不可思議自在境界。
X07n0234_p0936c13║△二、別顯五：初、見發心時。
X07n0234_p0936c14║所謂或見彌勒菩薩（至）親近供養悉皆明見。
X07n0234_p0936c15║△二、見其修行得法時。
X07n0234_p0936c16║或見彌勒最初證得（至）受於無上菩提之記。
X07n0234_p0936c17║△三、隨類攝生時。
X07n0234_p0936c18║或見彌勒為轉輪王（至）種種方便調伏眾生。
X07n0234_p0936c19║△四、見處會說法二：初、所處會殊。
X07n0234_p0936c20║或復見為護世天王（至）諸菩薩眾而演說法。
X07n0234_p0936c21║△二、顯所說之法。
X07n0234_p0936c22║或見讚說初地，乃至（至）讚說一切佛灌頂門。
X07n0234_p0936c23║△五、總見行用。
X07n0234_p0936c24║或見彌勒於百千年（至）以方便力現諸神變。
X07n0234_p0937a01║△三、見伴菩薩身雲演說。
X07n0234_p0937a02║或見諸菩薩入變化三昧（至）如是等一切諸功德門。
X07n0234_p0937a03║即前與無量眷屬。△四、見諸佛攝化之德。
X07n0234_p0937a04║或復於中見諸如來（至）種種不同悉皆明見。
X07n0234_p0937a05║△五見閣中主閣別明。慈氏一生當作，於中有二：
X07n0234_p0937a06║初見。
X07n0234_p0937a07║又復於彼莊嚴藏內（至）住持教法皆悉不同。
X07n0234_p0937a08║△二得益
X07n0234_p0937a09║爾時善財自見其身（至）憶持不忘通達無礙。
X07n0234_p0937a10║△六、見聞嚴具作用神變。於中十段：初、聞網等演
X07n0234_p0937a11║法三：初、近聞。
X07n0234_p0937a12║復聞一切諸樓閣內（至）悉聞其音敷暢辨了。
X07n0234_p0937a13║△二遠用。
X07n0234_p0937a14║又聞某處有某菩薩（至）教化如是無量眾生。
X07n0234_p0937a15║△三得益
X07n0234_p0937a16║善財童子聞如是等（至）及諸解脫諸三昧門。
X07n0234_p0937a17║△二、見寶鏡作用。
X07n0234_p0937a18║又見一切諸寶鏡中（至）三時懺悔迴向發願。
X07n0234_p0937a19║△三、見寶柱放光。
X07n0234_p0937a20║又見一切諸寶柱中（至）或作一切諸光明色。
X07n0234_p0937a21║△四、見寶像威儀。
X07n0234_p0937a22║又見彼閻浮檀金童女（至）曲躬瞻仰目不暫捨。
X07n0234_p0937a23║△五、瓔珞等出生。
X07n0234_p0937a24║又見彼真珠瓔珞（至）一切皆以眾寶莊嚴。
X07n0234_p0937b01║△六、蓮華重現。
X07n0234_p0937b02║又復見彼優鉢羅華（至）三十二相莊嚴其身。
X07n0234_p0937b03║△七寶地現像。
X07n0234_p0937b04║又復見彼淨瑠璃地（至）及諸樓閣莊嚴色像。
X07n0234_p0937b05║△八、樹現半身。
X07n0234_p0937b06║又於寶樹枝葉華果（至）兜沙羅色光明。
X07n0234_p0937b07║兜沙羅，此云霜氷。
X07n0234_p0937b08║帝青色光明（至）瞻波迦華色光明。
X07n0234_p0937b09║瞻波迦，此云黃色。△九、半月現。
X07n0234_p0937b10║又見諸樓閣半月像中（至）種種光明普照十方。
X07n0234_p0937b11║△十、譬現本事。文二：初、見慈氏修行隨類攝生。
X07n0234_p0937b12║又見諸樓閣周迴四壁（至）修行諸度一切色像。
X07n0234_p0937b13║△二、覩所事友觀喻。善財！
X07n0234_p0937b14║又見彌勒曾所承事（至）不思議事莫生疲厭。
X07n0234_p0937b15║△二、總顯見相二：初、法。
X07n0234_p0937b16║爾時，善財童子！
X07n0234_p0937b17║先謂何力能見？
X07n0234_p0937b18║得不忘失憶念力故。
X07n0234_p0937b19║次以何眼見？
X07n0234_p0937b20║得見十方清淨眼故。
X07n0234_p0937b21║次將何智見？
X07n0234_p0937b22║得善觀察無礙智故；得諸菩薩自在智故。
X07n0234_p0937b23║次依何位見？
X07n0234_p0937b24║得諸菩薩已入智地，廣大解故。
X07n0234_p0937c01║次於何處見？
X07n0234_p0937c02║於一切樓閣一一物中（至）自在境界諸莊嚴事。
X07n0234_p0937c03║後結前來所不說境。△二喻
X07n0234_p0937c04║譬如有人於睡夢中（至）能見如是自在境。
X07n0234_p0937c05║喻顯見相。所以有十喻者，所喻別故。然有二意：一、
X07n0234_p0937c06║喻能見，因緣別故；二、喻所見，境相別故。且初意者，
X07n0234_p0937c07║上一總喻，能見、所見皆如夢事，大小無礙等；下九
X07n0234_p0937c08║皆別。二、喻自因力，隨自業故，亦表善財凡命將終
X07n0234_p0937c09║故。三、四二句並喻緣力，龍、鬼所持故。然鬼持自、他
X07n0234_p0937c10║不同，龍持自、他同體。五、喻友依報力。六、是定力。七、
X07n0234_p0937c11║喻性空力。八、喻法界自在力。九、喻智定無二之力，
X07n0234_p0937c12║大智海印之三昧故。十、幻智自在力。△次、約所喻
X07n0234_p0937c13║境相別者，亦初總，餘別。
X07n0234_p0937c14║譬如有人將欲命終（至）得見一切莊嚴境界。
X07n0234_p0937c15║臨命現業喻，喻所見冥應。
X07n0234_p0937c16║譬如有人為鬼所持（至）若有問者，靡不能答。
X07n0234_p0937c17║非人所持喻，喻所見能說。
X07n0234_p0937c18║譬如有人為龍所持（至）於少時間。謂無量劫。
X07n0234_p0937c19║龍宮淹久喻，喻念劫圓融。
X07n0234_p0937c20║譬如梵宮名莊嚴藏（至）種種差別不相雜亂。
X07n0234_p0937c21║梵宮廣現喻，喻一多無礙。
X07n0234_p0937c22║譬如比丘入徧處定（至）一切境界悉皆明了。
X07n0234_p0937c23║徧處定境喻，喻所見明了。
X07n0234_p0937c24║譬如有人於虗空中（至）悉分別知無有障礙。
X07n0234_p0938a01║乾城依空喻，喻事理無礙。
X07n0234_p0938a02║譬如夜叉宮殿與人宮殿（至）各隨其業所見不同。
X07n0234_p0938a03║同處異見喻，喻隱顯自在。
X07n0234_p0938a04║譬如大海，於中悉見三千世界一切色像。
X07n0234_p0938a05║海現三千喻，喻頓見近遠。
X07n0234_p0938a06║譬如幻師以幻力故（至）一切莊嚴自在境界。
X07n0234_p0938a07║幻現眾多，喻喻所見，純雜無礙。
X07n0234_p0938a08║
X07n0234_p0938a09║大方廣佛華嚴經疏卷第一百一十八