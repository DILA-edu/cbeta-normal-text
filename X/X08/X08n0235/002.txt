X08n0235_p0001a01║
X08n0235_p0001a02║No. 235
X08n0235_p0001a03║大方廣佛華嚴經談玄決擇卷第二
X08n0235_p0001a04║
X08n0235_p0001a05║上京開龍寺圓通悟理大師
X08n0235_p0001a06║賜紫沙門　　鮮演述
X08n0235_p0001a07║疏盡宏廓之幽宗者。盡字是教，餘皆是義。宏者，大也，
X08n0235_p0001a08║即是廣義。通収五教，若巨海遍納於百川。廓者，空也，
X08n0235_p0001a09║即是深義。別揀九宗，同天池獨具於十德。或宏者，事
X08n0235_p0001a10║法界。廓者，理法界。二字相合者，事理無礙法界。幽宗，
X08n0235_p0001a11║事事無礙法界。或四字相合，同詮一真無障礙法界。
X08n0235_p0001a12║斯則能被之教義也。
X08n0235_p0001a13║鈔：真應權實者，智冥一理曰真，悲赴萬根曰應。或
X08n0235_p0001a14║本高而迹下，或本下而迹高，名權。本迹相稱，名實。
X08n0235_p0001a15║▲言四十二眾者，謂同生眾有一菩薩也，異生眾
X08n0235_p0001a16║有三十九執金剛神乃至大自在天王也。座內流
X08n0235_p0001a17║出眾，眉間流出眾，故四十二，以配四十二位故。▲
X08n0235_p0001a18║言況口光所召者，即現相品眾齒面門光召十方
X08n0235_p0001a19║眾。是故彼經云：有十億佛剎微塵數菩薩摩訶薩，
X08n0235_p0001a20║一一各有世界海微塵數諸菩薩眾，前後圍繞而
X08n0235_p0001a21║來集會，乃至於其座上結跏趺坐。▲言毛光重現
X08n0235_p0001a22║等者，亦是此品。謂即前所召十方世界海諸來菩
X08n0235_p0001a23║薩，身毛孔中皆有光明，一一光明中現無量菩薩。
X08n0235_p0001a24║此諸菩薩皆於塵中親近三世諸佛，以種種法門
X08n0235_p0001b01║教化眾生是也。又彼經云：如是坐已，其諸菩薩身
X08n0235_p0001b02║毛孔中，一一各現十方界海微塵數一切寶色光
X08n0235_p0001b03║明，一光中悉現十世界海微塵數諸菩薩等。
X08n0235_p0001b04║鈔：本即圓音者。揀非在根之教，得名為本。故下鈔
X08n0235_p0001b05║云：一音普應，但是教本，非是其教。即其義也。▲言
X08n0235_p0001b06║經列二十者，一名最勝光遍照，狀如摩尼寶形，乃
X08n0235_p0001b07║至二十名妙寶焰。▲言結有等者，經云此一一世
X08n0235_p0001b08║界各有十佛剎微塵數廣大世界是也。或獨華藏
X08n0235_p0001b09║品中，經云諸佛子！彼一一切世界程，或須彌形、江
X08n0235_p0001b10║河形，乃至云諸莊嚴具形，如是有世界海微塵數。
X08n0235_p0001b11║或是世界成就品文，彼有十程，經云爾時普賢菩
X08n0235_p0001b12║薩復告大眾言：諸佛子！世界海有種種差別形相，
X08n0235_p0001b13║所謂或圓、或方，乃至云或如佛形，如是等有世界
X08n0235_p0001b14║海微塵數。▲言經云：佛演一妙音（一梵音故），周聞十方
X08n0235_p0001b15║剎（二、遍聞一切稱法性故），眾音悉具足（三、此一即多，事理融故），法雨皆
X08n0235_p0001b16║充滿遍（四、彼一一音雨多法雨），一切言詞海（五、彼法各異一切言詞），一
X08n0235_p0001b17║切隨類音（六、各同一切眾生之音），一切佛剎中（七、此音各各遍一切處），
X08n0235_p0001b18║轉於淨法輪（八、所說各顯世淨之義），一切諸國土，悉見佛神
X08n0235_p0001b19║變，聽佛說法音（九、普令一切各得見聞），聞已趣菩提（十、各各皆得究
X08n0235_p0001b20║竟之益）。具斯十義，方曰圓音。出現品中復有十喻，次
X08n0235_p0001b21║下具引。
X08n0235_p0001b22║疏主、伴重重，極十方而齊唱者，上句標舉，下句釋成。
X08n0235_p0001b23║此意云：主、伴重重，作何事業？故下句云：極十方而齊
X08n0235_p0001b24║唱也。有力自在說法，名主；無力不自在說法，名伴。但
X08n0235_p0001c01║是說法之中分成主、伴，非為聽法得名為伴。夫主、伴
X08n0235_p0001c02║者，必圓作事。主既說法，伴必說故。何以得知下，釋成
X08n0235_p0001c03║云：極十方而齊唱。唱者，顯示果主、因伴，云：謂遮那處
X08n0235_p0001c04║普光堂東方十佛剎塵數世界外，有金色世界文殊
X08n0235_p0001c05║而來為伴。應問彼云：第二會文殊為伴，為說經耶？為
X08n0235_p0001c06║聽經耶？若云聽經，違下經故，下經正明文殊說第二
X08n0235_p0001c07║會故；若云說經，何云聽法名伴？由此得知，主、伴雖殊，
X08n0235_p0001c08║同說經也。▲重重者，隣次相押，數多之義也。極者，盡
X08n0235_p0001c09║也。十方者，窮法界之處也。齊者，同時也。唱者，宣唱也。
X08n0235_p0001c10║此意云：說主說伴，重重疊疊，盡十方界，一時宣暢華
X08n0235_p0001c11║嚴經也。揀異隨宜之教，或有國土說，或有國土不說
X08n0235_p0001c12║故。
X08n0235_p0001c13║鈔：舉一為主，十方為伴，乃至云故曰重重者，略總
X08n0235_p0001c14║釋也。此意云：諸佛、菩薩隨一為主，法界諸佛、菩薩
X08n0235_p0001c15║咸為其伴。主唯是一，互為其主；至尚無數，伴即無
X08n0235_p0001c16║邊。互為其伴，伴寧知數？既主、伴無數，重重疊疊遍
X08n0235_p0001c17║於法界。主既說經，伴必隨說，那有一方不說華嚴？
X08n0235_p0001c18║▲言相猶難明下，廣別釋也。▲言此一亦名輔翼
X08n0235_p0001c19║者，勝劣齊平，但得稱伴。以劣望勝，復名輔翼。謂淨
X08n0235_p0001c20║土中有十八圓滿，今菩薩眾即輔翼圓滿也。此非
X08n0235_p0001c21║局此界名號品中他方菩薩，疏科成六輔翼。▲言
X08n0235_p0001c22║不名因主果伴者，問曰：十玄門中主伴門云：隨舉
X08n0235_p0001c23║一法為主，餘一切法為伴。今何不爾？答曰：據義不
X08n0235_p0001c24║同。彼約稱性實義，此約教相軌義。故如臣作主，不
X08n0235_p0002a01║可君為參佐也。若爾，准下疏云：主伴有三：一、迴向
X08n0235_p0002a02║主伴（爾修善根，互相迴向，故今成佛，邊為主伴），二、同行主伴（同修禪、戒等行），三、
X08n0235_p0002a03║如相主伴（二俱稱性，居然相收）。釋曰：准彼所說，毗盧與彼菩
X08n0235_p0002a04║薩遞為主伴，豈非因果互為主伴耶？答曰：彼約昔
X08n0235_p0002a05║時同修善根，互相迴向。今隨一成佛，餘作菩薩，而
X08n0235_p0002a06║為其伴。故云遞為主伴，非是因果互為主伴。又解：
X08n0235_p0002a07║此約化儀，非因主而果伴；彼據稱性，故因果而遞
X08n0235_p0002a08║互。▲言隣次相押故曰重。重者，此界他界附近名
X08n0235_p0002a09║隣次，若主若伴互遍名相押。▲言如佛，佛既爾，佛
X08n0235_p0002a10║主，菩薩伴亦然者，問曰：諸佛與遮那互為主伴，何
X08n0235_p0002a11║云既爾？菩薩與遮那既無遞互，何云亦然？答曰：約
X08n0235_p0002a12║人即無，隨界乃有。何者？應云此界佛為主，餘界佛
X08n0235_p0002a13║為伴；餘界佛為主，此界佛為伴，即是果主、果伴遞
X08n0235_p0002a14║互也。此界佛為主，餘界菩薩為伴；餘界佛為主，此
X08n0235_p0002a15║界菩薩為伴，豈非果主、因伴遞互義也？▲言二者，
X08n0235_p0002a16║遮那一佛為主等者，前望多佛互作主伴顯重重
X08n0235_p0002a17║義，此望一佛一往作主明重重義。如前釋處中二
X08n0235_p0002a18║義：一、總將七遞為能遍，二、別將一遞為能遍也。▲
X08n0235_p0002a19║言如長空等者，此釋主移，伴亦移也。如西川內，月
X08n0235_p0002a20║在其中，火星在西一丈許地，木星在東一丈許地。
X08n0235_p0002a21║向東川內，星月相望，亦同其上，非謂月與木星相
X08n0235_p0002a22║近，與火星遠也。問：此遞言移，上言不赴樹王，豈不
X08n0235_p0002a23║相違？答：彼約起而不起，此約不移而移，文雖有異，
X08n0235_p0002a24║理歸一途。又問：為但移人界耶？答：人界俱移，鈔文
X08n0235_p0002b01║甚顯，學者自觀。▲言如是主佛至東一佛剎塵數
X08n0235_p0002b02║界外至正當本金色世界處者，此是第十佛剎塵
X08n0235_p0002b03║數主佛主界當第一金色世界，非謂第十主佛主
X08n0235_p0002b04║界但當一佛剎塵數界內。第十界已，請思請思。問
X08n0235_p0002b05║曰：主佛至彼金色世界，本娑婆界為有主佛、為復
X08n0235_p0002b06║無耶？若有主佛，應成雜亂，財首伴菩薩亦在此界
X08n0235_p0002b07║故。若無主佛，是則說主不遍，一切在彼金色處，本
X08n0235_p0002b08║界處無故。答曰：此義亦難，幸希詳審。但以為門不
X08n0235_p0002b09║同，不應致難。何者？若約不移義，此界有主佛，財首
X08n0235_p0002b10║伴菩薩無故。若約移義，此界有財首伴菩薩，劫無
X08n0235_p0002b11║主佛則無雜亂，移與不移復不相礙亦無不遍，是
X08n0235_p0002b12║則前難一時都遣。▲言如是主佛極於東方者，問
X08n0235_p0002b13║曰：主佛之東，為更有世界耶？更無世界耶？若云更
X08n0235_p0002b14║有，何得言極？極者，盡也。若云更無，是則世界有邊，
X08n0235_p0002b15║文殊不應從東而來。答曰：更有世界。若爾，後難善
X08n0235_p0002b16║遣，前難如何？答：從此東方，凡有世界處，主佛必遍，
X08n0235_p0002b17║所以言極，非謂世界有邊。由此文殊亦從東來，如
X08n0235_p0002b18║盡眾生之願門，但是眾生但有佛性，無非所化，非
X08n0235_p0002b19║是眾生有化盡時。▲言終不見文殊師利從西向
X08n0235_p0002b20║東來近主佛者，此遮常情定相之解。恐有疑云：主
X08n0235_p0002b21║佛在此娑婆，金色在東，彼界文殊從東向西來近
X08n0235_p0002b22║主佛。今移主佛極於東方，越過金色，彼界文殊應
X08n0235_p0002b23║從西向東來近主佛。所以遮云：終不見文殊師利
X08n0235_p0002b24║從西向東來近主佛。何以故？主若移時，伴亦移故。▲
X08n0235_p0002c01║言亦不見文殊師利從佛前過，向西近佛者，恐外
X08n0235_p0002c02║疑云：雖不見文殊從西向東來近主佛，應是文殊從
X08n0235_p0002c03║佛前過向東，却迴向西來近主佛。故鈔遮云亦不
X08n0235_p0002c04║見等，以表主移伴亦移故。如恐未曉，復舉喻明。如
X08n0235_p0002c05║一法師市中作法，東門一僧而來佐法，乃從東向
X08n0235_p0002c06║西，故法師移至東門之外，是則東門一僧必從西
X08n0235_p0002c07║向東而來佐法。如或不然，應是東門一僧從師前
X08n0235_p0002c08║過向東，却向西方而佐其法。遮此常情二解，故鈔
X08n0235_p0002c09║云爾。▲言如人以十錢布地等者，問：前舉十人為
X08n0235_p0002c10║喻，今何重舉？答：彼約遞至主伴，此約一往主伴。若
X08n0235_p0002c11║爾，星月之喻已顯一往故。答曰：星月喻中未彰主
X08n0235_p0002c12║佛周遍伴剎，故此重明。如人以十錢布地（標也），未是
X08n0235_p0002c13║已布於地。▲錢心為主，錢緣為伴者，指配法合也。
X08n0235_p0002c14║▲第一，錢當中者，對東西上押之錢名中。同本界
X08n0235_p0002c15║不移之主伴，對東西各移之主伴名中。▲則以第
X08n0235_p0002c16║二錢押第一錢上近東一緣之地者，此意云，復用
X08n0235_p0002c17║第二錢押第一錢上，如何押耶？故釋成云，漸近東
X08n0235_p0002c18║展出一楞之地，喻第二重主、伴各移近東一界。▲
X08n0235_p0002c19║則開元、通寶等皆移近東一緣之地者，此顯一移
X08n0235_p0002c20║一切皆移也。▲如是錢錢重重相押，皆漸近東者，
X08n0235_p0002c21║法合云：如是主伴重重相押，皆漸近東。是知東方
X08n0235_p0002c22║界界有主，界界有伴，無不周遍故。若至金色，但有
X08n0235_p0002c23║十箇主佛者，主佛有不遍世界之失。何者？界有十
X08n0235_p0002c24║佛剎微塵數故。彼若救云：一佛主佛剎塵數世界
X08n0235_p0003a01║無不遍失者，應第一主佛移近東一佛剎塵數界
X08n0235_p0003a02║外第二佛剎微塵數界中，何故鈔云向東一界？復
X08n0235_p0003a03║違隣次之義也。▲更以十錢近西亦然者，合前主
X08n0235_p0003a04║移近西也。餘說云云，恐非正理。▲言如第一會重
X08n0235_p0003a05║重遍法界者，問：普光、忉利等處亦說第一會法門
X08n0235_p0003a06║不？若說，何以經中但言菩提場說第一會，不言於
X08n0235_p0003a07║餘？若彼不說，何以遍？答：有多解：一、約佛德能，云遍
X08n0235_p0003a08║法界；約根見、聞，云菩提場。故下疏云：但隨見、聞說，有
X08n0235_p0003a09║初成九會之別。二、據稱性圓融義，云遍法界；據不
X08n0235_p0003a10║壞相行布義，云菩提場。三、就廣融義，於菩提場全
X08n0235_p0003a11║攝普光、忉利等法界處盡故。由此但在菩提場，即
X08n0235_p0003a12║是遍法界。經就能融，云菩提場。故經云：華藏世界
X08n0235_p0003a13║所有塵，一一塵中見法界。一塵尚然，況一處耶？四、
X08n0235_p0003a14║就普遍義，即菩提場遍普光、忉利等法界處也。既
X08n0235_p0003a15║普光、忉利等法界處中皆有菩提場，是故但在菩
X08n0235_p0003a16║提場說第一會，亦無普遍。若爾，第一會主與餘會
X08n0235_p0003a17║主為相見不？若許相見，應成雜亂；若不相見，何以
X08n0235_p0003a18║知遍？答：相即互亡不相見，相入雙存許相見。雖許
X08n0235_p0003a19║相見，有力、無力異，亦無雜亂。若爾，既云無力，應不
X08n0235_p0003a20║名主。答：但約相入門之無力，非關主、伴門之無力
X08n0235_p0003a21║也。若約主、伴，皆成有力，各對當會伴菩薩故。今約
X08n0235_p0003a22║相入，互成無力，主、佛自望更相入故。又解：或彼無
X08n0235_p0003a23║力，即成其伴，同彼相、即二種玄門，有同體故。是故
X08n0235_p0003a24║准知，九會教主若互相遍，分有、無力，却成主、伴，故
X08n0235_p0003b01║無雜亂。餘會、餘佛等，准此應釋。▲言故有三兩身
X08n0235_p0003b02║等者，將時、處、根以顯佛身不全昭著。
X08n0235_p0003b03║疏：雖空空絕跡，而義天之星像燦然者，肇公云：大像
X08n0235_p0003b04║隱於無形，故不見以見之；大音匿於希聲，故不聞以
X08n0235_p0003b05║聞之。斯之謂矣。
X08n0235_p0003b06║疏：湛湛亡言者。上句直目無言，理本也；下句即目言
X08n0235_p0003b07║之，事末也。教海佛音，本質教也；波瀾根聞，影像教也。
X08n0235_p0003b08║或分教義，而有異故。又解：上言湛者，遣言也；復云湛
X08n0235_p0003b09║者，遣無言也。恐未兼亡，故致亡言，以遣能、所遣之跡
X08n0235_p0003b10║也。意全當句，即絕也。教海者，即上亡言，理本也；波瀾，
X08n0235_p0003b11║即目言之，事末也。若爾，何云教海耶？答：言音實相，即
X08n0235_p0003b12║法輪故；第十、教體，海印炳現故。
X08n0235_p0003b13║鈔：夫大像無形等者，語借老子意，目一真法界。或
X08n0235_p0003b14║比類而言，以劣況勝也。道體淺近，尚無形言；真法
X08n0235_p0003b15║深玄，豈有名相？希字結上無聲，微字結上無形，絕、
X08n0235_p0003b16║朕雙結上二言。心絕動搖（離相），言亡戲論（離言）。故大般
X08n0235_p0003b17║若經那伽室利分龍吉祥云：我欲入城，為有情故，
X08n0235_p0003b18║巡行乞食。妙吉祥云：隨如意往。然於行時，勿得舉
X08n0235_p0003b19║足，勿得下足，勿屈，勿申，勿起於心，勿戲論，勿生路
X08n0235_p0003b20║想、城邑聚落想、大小男女想想等。所以者何？菩提
X08n0235_p0003b21║遠離諸所有想，無高，無下，無卷，無舒，心絕動搖，言
X08n0235_p0003b22║亡戲論，無有數量是也。▲自入真赴（證聖），何用廣陳？
X08n0235_p0003b23║言（教）相（義），翻欲擾人（不順本法名翻，引生倒解名擾）。此難近躡說
X08n0235_p0003b24║儀，周普遠通，四段之中皆有相故。言無說（無言）、無示
X08n0235_p0003c01║（無相），或無能說言、無所示義，或無對初根說、無對久
X08n0235_p0003c02║根示，或無聲說、無名句示。▲言無中無有二等者，
X08n0235_p0003c03║此意於無相理中，無內外人法等一切二也。▲言
X08n0235_p0003c04║無二亦復無者，為遣有二之相，假借無二之跡，於
X08n0235_p0003c05║無相理中，何有無二？所以云無二亦復無。▲言諸
X08n0235_p0003c06║法無二無不二者，無二，空也；無不二，空空也。▲言
X08n0235_p0003c07║謂若有有可有等者，此意云：真如理中，若有一種有
X08n0235_p0003c08║相堪可定相實有，則許對彼乃有一種無相堪可
X08n0235_p0003c09║定相實無。何所以耶？有無相待故。已上反釋，自下
X08n0235_p0003c10║順釋。今無彼有相堪可實有，驗知亦無此無相堪
X08n0235_p0003c11║可實無故。▲言若無所得，當句即絕者，謂空空二
X08n0235_p0003c12║字，分能所遣，迹終不盡。今言絕迹，性本自空，更不
X08n0235_p0003c13║待遣，方符至理。若爾，上云空空，應無益用，有能所
X08n0235_p0003c14║遣，如鳥履沙故。若許無用，何須言之？今謂通云眾
X08n0235_p0003c15║生悟法，難便造玄，先須由漸，故資遣拂。如彼真空
X08n0235_p0003c16║絕相，觀三句九門，揀情顯解，方云泯絕無寄，令契
X08n0235_p0003c17║真空。法多如是，學者准知。▲言謂依晴空等者，喻
X08n0235_p0003c18║依情空炳現星像，法依義天朗現法門。疏據影顯
X08n0235_p0003c19║云：義天之星像燦然。▲言若礙於言等者，良以無
X08n0235_p0003c20║言有二：一者、礙，二者、不礙。如次可知。▲言若礙於
X08n0235_p0003c21║言，身子被呵等者，乃淨名中卷舍利弗言：天止此
X08n0235_p0003c22║室，其已乃知。答：我止此室，如耆年解脫。舍利弗言：
X08n0235_p0003c23║天止此久耶？天曰：耆年解脫亦如何久？舍利弗默
X08n0235_p0003c24║然不答。天曰：如何耆年大智而默答？解脫者無所
X08n0235_p0004a01║言說，故吾於是不知所以云。天曰：言說文字皆解
X08n0235_p0004a02║脫相。所以者何？解脫不內、不外、不在兩間，文字亦
X08n0235_p0004a03║不內、不外、不在兩間。是故，舍利弗！無離文字說解
X08n0235_p0004a04║脫也。所以者何？一切諸法皆解脫相，即其義也。▲
X08n0235_p0004a05║言不礙於言，文殊攸讚者，此亦淨名入不二法門
X08n0235_p0004a06║品。意謂先三十二菩薩各說入不二法門，以言顯
X08n0235_p0004a07║理，猶滯於言。次文殊云：如我意者，於一切法無言
X08n0235_p0004a08║無說，無示無識，離諸問答，是為不二法門。上三十
X08n0235_p0004a09║二皆有言也。後維摩詰默然無言，顯不二理，此則
X08n0235_p0004a10║無言也。是故文殊讚淨名曰：善哉！善哉！乃至無有
X08n0235_p0004a11║文字語言，是為真入不二法門。故云不礙於言，文
X08n0235_p0004a12║殊攸讚，斯之謂也。問曰：淨名默住，以顯絕言頓理，
X08n0235_p0004a13║何云不礙言耶？答曰：但絕生滅虗妄言說，不礙真
X08n0235_p0004a14║門如義言說。問曰：如義言說，為理為事？若云事者，
X08n0235_p0004a15║違自真門，事相本盡故。若云理者，復違此假理本，
X08n0235_p0004a16║不礙事末故。今謂通云，文雖用彼，義乃稍別。是則
X08n0235_p0004a17║用淨名之文，成華嚴之義，妙之至也。▲言況文字
X08n0235_p0004a18║性離，即言亡言者，上句標，下句釋。即言釋上文字，
X08n0235_p0004a19║亡言釋上性離。或此意云，況文字真性俱離，彼即
X08n0235_p0004a20║言亡言之兩迹也。言流八音者，或體業具為後屬，
X08n0235_p0004a21║依呼八轉之聲也。或最好、易了、調和、柔耎、不誤、不
X08n0235_p0004a22║女、尊慧、深遠之八音也。▲言至趣（無言無相，理本也。）非遠
X08n0235_p0004a23║（不礙言相，事來也。）心行得之（滯迹，心行取之也。）則甚深（叵窮，邊際也。）上
X08n0235_p0004a24║句縱，下句奪也。▲言像（有言有相，事末也）非近（不礙，無言無相，理本
X08n0235_p0004b01║也）靈懷體之（無漏，真智證之也）而目擊（爛然可觀也）。上句縱，下
X08n0235_p0004b02║句奪也。肇公云：道遠乎哉？觸事而真；聖遠乎？體之
X08n0235_p0004b03║則神。即其義也。上云言像者，出周易。故易云：言者
X08n0235_p0004b04║所以明象，得象而忘言；象者所以存意，得意而忘
X08n0235_p0004b05║象。是故存言者，非得象者也；存象者，非得意者也。
X08n0235_p0004b06║象生於意而存象焉，則所存者乃非其象也；言生
X08n0235_p0004b07║於象而存言焉，則所存者乃非其言也。然則亡象
X08n0235_p0004b08║者，乃得意者也；亡言者，乃得象者也。今借此語用
X08n0235_p0004b09║也。▲言絕之理（無言）而非絕（不礙言也），繁興之籍（言也）而非
X08n0235_p0004b10║興（不礙無言也）。▲言融常心，言無所遣矣者，表即妄同
X08n0235_p0004b11║真也。下疏云：即凡心而見佛心，融常心也。下經云：
X08n0235_p0004b12║能令三界所有聲聞者，皆是如來音，融常言也。不
X08n0235_p0004b13║有此語，恐謂唯佛心言，與理無礙也。
X08n0235_p0004b14║疏若乃千門潛注等，若乃二字，引句之詞。千門潛注
X08n0235_p0004b15║與眾典為洪源等者，此經所詮無障礙法界具無邊
X08n0235_p0004b16║異義，但以前之四根未堪具受，故我世尊隨彼根宜，
X08n0235_p0004b17║於無障礙法界中分四諦等義，以為小乘等教。隨彼
X08n0235_p0004b18║偏根所執，偏義是無；就彼法體所斷，通義是有。仍屬
X08n0235_p0004b19║此經無障礙法界，故此云爾。問曰：本、末之義，云何曲
X08n0235_p0004b20║三種？一云：小乘云末，大乘云本。故法華經云除先修
X08n0235_p0004b21║習學小乘者，又云我此九部法（小乘法也）隨順眾生說入
X08n0235_p0004b22║大乘為本是也。二云：三乘為末，一乘為本。故法華云
X08n0235_p0004b23║於佛一乘分別說三是也。三云：前四偏教云末，第五
X08n0235_p0004b24║圓教為本。故鈔云華嚴為諸教之本源矣。又下鈔云
X08n0235_p0004c01║前四因中即有至果皆無等是也。前之二本，餘教容
X08n0235_p0004c02║有；後之一本，獨我華嚴。
X08n0235_p0004c03║鈔：如海潛等者。此借出現品喻義證教也。▲言九
X08n0235_p0004c04║流等者，正理云：漢藝文志云：一、儒流，（述唐、虞之故，宗仲尼之道。）
X08n0235_p0004c05║二、道流，（陳堯、舜揖讓之德，明南面為政之衛。）三、陰陽流，（順天曆象，敬授民時。）四、
X08n0235_p0004c06║法流，（明賞敕法，助來制也。）五、名流，（正名列位，言順事成。）六、墨流，（清庿淨祀，養老
X08n0235_p0004c07║惠施。）七、縱橫流，（受命使手，專對權事。）八、雜流，（和大國體，事無不貫。）九、農流，
X08n0235_p0004c08║（勸勵耕桑，備陳食貨。）出釋氏六帖。▲言第五經等者，隋譯經
X08n0235_p0004c09║也。秦譯當第六。▲言始見我身者，即指圓根菩薩
X08n0235_p0004c10║初始於菩提樹下見我十身無礙毗盧佛身。▲言
X08n0235_p0004c11║聞我所說者，即前圓根菩薩聞我毗盧所說華嚴
X08n0235_p0004c12║經，即皆信受者，無一圓根不信受也。若爾，何以鹿
X08n0235_p0004c13║苑轉四諦輪也？故經云除先修習學小乘者，此意
X08n0235_p0004c14║但除却先來修習學小乘人不堪聞此根本法輪
X08n0235_p0004c15║外，所有圓根眾生盡皆信受。是知將根准教，既有
X08n0235_p0004c16║小根，必有小教，故鈔云所說也。我今靈山會上，亦
X08n0235_p0004c17║令前來小乘之人得聞是法華經，悟入根本華嚴
X08n0235_p0004c18║佛慧也。所謂初入佛慧，既是華嚴，復入佛慧，理有
X08n0235_p0004c19║何疑？初成之說，非法華故。
X08n0235_p0004c20║疏：智周鑒而常靜者，故肇公云：夫聖人虗心冥照，理
X08n0235_p0004c21║無不該。懷六合於胷中，靈鑒有餘；鏡萬有於方寸，其
X08n0235_p0004c22║神常虗。即斯義也。
X08n0235_p0004c23║鈔：昔人云等者，所遮異釋也。昔人將四不義所顯：
X08n0235_p0004c24║一、理為體大，以微細、帝網二玄為相大，以神通、自
X08n0235_p0005a01║在、相即、廣狹、十世、隱顯等玄門為用大。問曰：何以
X08n0235_p0005a02║偏將二種玄門為相大，自餘玄門為用大耶？答曰：
X08n0235_p0005a03║二種玄門約本具義，自餘玄門約新現義。故此云
X08n0235_p0005a04║爾，理、實互通。問：此師既許事、事無礙，寧不許事、理
X08n0235_p0005a05║無礙也？答：許事、理無礙，何為所遮異釋也？今謂通
X08n0235_p0005a06║云非彼不許，但文中不說為所遮故。▲鈔：顯德相
X08n0235_p0005a07║等者，問曰：此言德相為相大，與十所因中德相之
X08n0235_p0005a08║門同、異云何？答：有二解：一云：此即是彼。如將十玄，
X08n0235_p0005a09║就本具義屬德相門，即是相大；就應根義屬業用
X08n0235_p0005a10║門，即屬用大。故前鈔云：二、約事事無礙，十玄之相
X08n0235_p0005a11║本自具足，即是別教之意。彼言本自具足，即德相
X08n0235_p0005a12║門也。又云：此言德相非德相門，勿謂名同，不分義
X08n0235_p0005a13║異。如佛證窮為德相門，豈佛證窮唯證相大耶？由
X08n0235_p0005a14║此知非。復舉一喻以顯深旨。如世一劒，先在匣中，
X08n0235_p0005a15║本具體、相、用三（同德相文中本具三大也），對賊便用（如臨根、業、用門），體、
X08n0235_p0005a16║相、用三亦無所闕（三大無闕）。更宜思審。▲言即能證能
X08n0235_p0005a17║觀者，止為能證，觀（去）為能觀（平）；或地上止觀為能
X08n0235_p0005a18║證，地前止觀為能觀；或果中止觀為能證，因中若
X08n0235_p0005a19║觀，皆通事、理也。故下疏云：定、慧雖多，不出二種：一、
X08n0235_p0005a20║事，二、理。制之一處，無事不辦，事定門也；能觀心性，
X08n0235_p0005a21║契理不動，理定門也；明達法相，事觀也；善了無生，
X08n0235_p0005a22║理觀也。諸經論中，或單說事定，或但明理定。二觀
X08n0235_p0005a23║亦然。或敵體事、理，止、觀相對。或以事觀對於理定，
X08n0235_p0005a24║如起信云：止一切相，乃至心不可得為止，而觀因
X08n0235_p0005b01║緣生滅為觀。或以理觀對於事定，下經云：一心不
X08n0235_p0005b02║動入諸禪，了境無生名般若是也。或俱通二，如下
X08n0235_p0005b03║云：禪定持心常一緣，智慧了境同三昧是也。或二
X08n0235_p0005b04║俱泯，非定非散。或即觀之定，但名為定，如觀心性
X08n0235_p0005b05║名上定是也。或即定之觀，但名為觀，如以無分別
X08n0235_p0005b06║智觀名般若是也。或說雙運，謂即寂之照是也。配
X08n0235_p0005b07║釋此文，學者可知。問曰：上明止、觀，從境彰名，云事，
X08n0235_p0005b08║云理？若論止、觀自體，事、理何収？一云：或止為理，觀
X08n0235_p0005b09║為事；或觀為理，止為事。何以止、觀不雙取事、理耶？
X08n0235_p0005b10║答：文違大段，事、理無礙故。或止、觀皆是始覺為體，
X08n0235_p0005b11║故下鈔云：皆生止、觀科。約三大云：事、理無礙▲言
X08n0235_p0005b12║權實無礙等者，謂達事止觀名權，照理止觀名實。
X08n0235_p0005b13║此亦約當句明無礙也。▲言若別對三大等者，此
X08n0235_p0005b14║則將第四句能觀止觀之心，對上三句所觀體用
X08n0235_p0005b15║之境。如對初句云冥真體（理也，體也，境也），生第四句常靜
X08n0235_p0005c01║（止心也）；萬化之域（事也，用也，境也），生第四句周鑒（觀心也）；對第
X08n0235_p0005c02║二句顯德相（事也，用也，境也），生第四句周鑒（觀心也）；重玄之
X08n0235_p0005c03║門（理也，體也，境也），生第四句常靜（止心也）；對第三句用繁興
X08n0235_p0005c04║（事也，用也，境也），生第四句周鑒（觀心也）；以恒如（理也，體也，境也），生第
X08n0235_p0005c05║四句常靜（止心也）。故鈔云：各具體用，皆生止觀。今言
X08n0235_p0005c06║觀者，乃是緣事之觀；止者，即是緣理之止。全同起
X08n0235_p0005c07║信云云。【圖】▲言若作三觀釋等者。能觀之心，分成三
X08n0235_p0005c08║觀。所觀之境，開為三諦。對空觀開真諦，屬體大。對
X08n0235_p0005c09║假觀開俗諦，屬用大。對中觀開義諦，屬相大。問曰：
X08n0235_p0005c10║三諦之中，義諦為二諦之所依。三大之中，體大為
X08n0235_p0005c11║二大之所依。義理相順，何故體大為真諦空觀所
X08n0235_p0005c12║緣，相大為義諦中觀所緣耶？今謂通云：此言三諦，
X08n0235_p0005c13║非取義諦，但取真俗及中道諦。但體大唯理法界，
X08n0235_p0005c14║作真諦，生空觀。用大多事法界，作俗諦，生假觀。相
X08n0235_p0005c15║大通四法界，作中道諦，生中道觀。三大通所依，方
X08n0235_p0006a01║是第一義諦一心本法也。或云：三大是用，義諦是
X08n0235_p0006a02║體。二大與體別，論屬真俗二諦。相大與體大合，論
X08n0235_p0006a03║屬第一義諦。更希刊定。問：其中道諦，為俗事耶？為
X08n0235_p0006a04║真理耶？答：幻有中道即事，真空中道即理。俱融中
X08n0235_p0006a05║道，雙通事理。問：行相云何？答：有五重故。問：何者是
X08n0235_p0006a06║耶？一、幻有中道，二、真空中道，三、真空成幻有中道，
X08n0235_p0006a07║四、幻有成真空中道，五、俱融中道。貴令易曉，列圖
X08n0235_p0006a08║顯示。
X08n0235_p0006a09║▲言三止、三觀融為一心等者。問：一心之中，分止、
X08n0235_p0006a10║觀、諦，九法歷然，行相云何？答：如依一鏡，鑒現好、醜、
X08n0235_p0006a11║中三影。影喻三諦，其理昭然。現好影之明，如空觀。
X08n0235_p0006a12║現好影之淨，如體真止。現醜影之明，如假觀。現醜
X08n0235_p0006a13║影之淨，如隨緣止。現中影之明，如中道觀。現中影
X08n0235_p0006a14║之淨，如離邊止。三影、三明、三淨，約義條別，究體唯
X08n0235_p0006a15║是一鏡。將喻對法，學者詳悉。
X08n0235_p0006a16║疏真、妄交徹，即凡心而見佛心者，上句標寬，下句釋狹。
X08n0235_p0006a17║鈔：真謂理也（唯性非相），佛也（唯淨非染通性通相），涅槃也（唯淨非染通性
X08n0235_p0006a18║通相）。妄謂惑也（唯染非淨通性通相），生也（唯染非淨通性通相），生死也（唯染
X08n0235_p0006a19║非淨通性通相）。▲言真該妄末者，真理即事門也。▲言妄
X08n0235_p0006a20║徹真源者，事法即理門也。▲言謂無有不濕之波
X08n0235_p0006a21║等者，上句妄徹真也，下句真徹妄也。▲言如來不
X08n0235_p0006a22║斷性惡者，小教有二義：一、佛前十五界是有漏，起
X08n0235_p0006a23║他惡法故，生無比之貪，引央掘之嗔。二云、示現愛
X08n0235_p0006a24║語羅睺，叱呵調達故。始教示二義：一云、真如昔日
X08n0235_p0006b01║與惡而為實性，今至果位，惡法雖斷，惡性常存故。
X08n0235_p0006b02║二云、示現同前小教。終教亦有二義：一云、昔日真
X08n0235_p0006b03║如隨緣以作說法，今至果位，無明既斷，惡相雖無，
X08n0235_p0006b04║隨緣真性仍存故。如依靜水，隨風成波，風停波息
X08n0235_p0006b05║成波，三性恒存故。如龍樹論：獨力隨相，非所斷故。
X08n0235_p0006b06║二云、惡具二義：一、不壞相，異真義（當緣生相有也）；二、稱性，
X08n0235_p0006b07║即真義（當無性體空義）。今據後義，故云不斷。頓教云：惡相
X08n0235_p0006b08║本盡，更不待斷；惡性本現，非所斷故。圓教云：稱性
X08n0235_p0006b09║之惡，如鏡中火，現而常虗，非所斷故。雖通五教，正
X08n0235_p0006b10║取能同終教，事理無礙。故下鈔云：如來不惡性者，
X08n0235_p0006b11║善惡同以心性為性。若斷性惡，則斷心性，性不可
X08n0235_p0006b12║斷。亦猶闡提不斷性善。又龍樹云：如斬眠士夫，豈
X08n0235_p0006b13║悟士夫不傷等。若爾，何故涅槃經說：如來無不善
X08n0235_p0006b14║佛性？答曰：彼據以理，從事即無；此據攝事，從理不
X08n0235_p0006b15║斷。又彼約現在為名，此據過去立號。故彼此文不
X08n0235_p0006b16║相違背。▲言又佛心中有眾生等者，如和尚鏡中
X08n0235_p0006b17║弟子是也。▲言今約不壞相者，一、約不壞行布相。
X08n0235_p0006b18║行布門中，眾生可具其佛（如鑛具金，如璞具玉），佛不可具其
X08n0235_p0006b19║眾生（如熟金而非鑛，如淨玉而非璞）。二、約不壞行布教相。聞凡即
X08n0235_p0006b20║佛，於凡有益（引生趣求）；佛即是凡，令人妄解（引生倒解）。由此
X08n0235_p0006b21║但云即凡心而見佛心。▲言不離一心故者（十所因中，
X08n0235_p0006b22║唯心所現故。出起信論）。▲言妄攬真成，無別妄故者（依理成事門，出
X08n0235_p0006b23║起信論、勝鬘經）。▲言真隨妄顯，無別真故者（事能顯理門）。真妄
X08n0235_p0006b24║名異，無二體故（真理即事門，事法即理門）。真外有妄，理不遍故
X08n0235_p0006c01║（返釋理遍於事門）。妄外有真，事無依故（返釋事遍於理門）。然或說
X08n0235_p0006c02║妄空、真有（唯識論、涅槃經），或說妄有、真空（三論、二諦義）、俱空（隨俗
X08n0235_p0006c03║說二諦，通華嚴經也）、俱有（唯識、華嚴）、雙非（觸物皆中，遮義也）、兩是（真妄通二諦，或
X08n0235_p0006c04║觸物皆中，表義也）。▲言淨分同真（無漏依他，同圓成性），染分為妄（有漏
X08n0235_p0006c05║依他）。言淨分之事，妄未盡故者，無漏依他，緣生幻有。
X08n0235_p0006c06║故金剛經云：凡所有相，皆是虗妄。又下鈔云：謂如
X08n0235_p0006c07║真如現依他時，設有淨分，亦名為染。如鏡現像，不
X08n0235_p0006c08║簡淨穢，皆非鏡體。故唯能現，得名為淨，所現皆染。
X08n0235_p0006c09║即其義也。▲言淨分、圓成皆有者，淨分即依他摩
X08n0235_p0006c10║訶般若也，圓成即解脫法身也。▲言若隨俗說二
X08n0235_p0006c11║諦，則真妄俱空者（三諦中料揀也。或三諦意，或終圓義）。妄法無性故
X08n0235_p0006c12║空，真法無相故空。或真妄相待，方有真妄名生。如
X08n0235_p0006c13║彼長短，故名俱空。或依手巾體，幻作兔兒相（體如真，相
X08n0235_p0006c14║如妄）。若隨愚夫說作兔兒，體相俱空（若隨俗說二諦，則真妄俱空）。
X08n0235_p0006c15║▲言若約真妄通二諦，則真妄俱通空有者，一云：
X08n0235_p0006c16║在俗諦，真妄俱有，幻有、實有故。在真諦，真妄俱空，
X08n0235_p0006c17║性空、相空故。二云：在俗諦，真妄俱空。（即前隨俗說二諦，則真妄
X08n0235_p0006c18║俱空。）在真諦，真妄俱有。（故下鈔云：真妄皆真，則本末一味，居然交徹。）▲言
X08n0235_p0006c19║約宗以明唯識等宗不得交徹者，問：三論、涅槃皆
X08n0235_p0006c20║說交徹，何云不得？答：一云：內等、不等涅槃及與三
X08n0235_p0006c21║論。何以得知？等字在上，宗字在下故。一云：亦等於
X08n0235_p0006c22║彼。彼論、彼經雖說交徹，非正所宗。今我華嚴正以
X08n0235_p0006c23║無障礙法界為宗，故鈔云爾。▲言情有即是理無
X08n0235_p0006c24║者，問：理無之義，遍、圓二性為屬何性？若屬圓成，何
X08n0235_p0007a01║云遍計有二義：一者、情有，二者、理無？若屬遍計，何
X08n0235_p0007a02║云情有即理無，妄徹真耶？答：義有兩途：若與情有
X08n0235_p0007a03║非一義，屬圓成性；若與情有非異義，屬遍計性。今
X08n0235_p0007a04║約初義，故鈔云真。又解：屬遍計性，遍計性中通真、
X08n0235_p0007a05║妄故，不同始教唯是妄故。依他之中無性之義，准
X08n0235_p0007a06║此應釋。▲言此經云有淨說生死等者，上半假立，
X08n0235_p0007a07║謂待前流轉生死立涅槃。煩惱名諍，觸動善品，損
X08n0235_p0007a08║害自他，故名為諍。此有漏法，諍隨增故，名為有諍，
X08n0235_p0007a09║有彼諍故。生死者，有漏為體，無彼煩惱，故稱涅槃。
X08n0235_p0007a10║下半雙非，謂生死、涅槃俱因煩惱假立其名，何有
X08n0235_p0007a11║真實？又二互相待故俱空，二互相奪故皆寂。上二
X08n0235_p0007a12║句俱有交徹，二二句俱空交徹。或望能奪義俱有
X08n0235_p0007a13║交徹，望所奪義俱空交徹也。▲言故影公云等者，
X08n0235_p0007a14║即是中論序也。此一段文准下鈔釋，而有四對。▲
X08n0235_p0007a15║言以真諦故無有，俗諦故無無者，此是初對定有
X08n0235_p0007a16║無所在。我約真諦上說，空是無性空，不同無物空
X08n0235_p0007a17║也。我就俗諦明有，此是緣有，非空性之有也。二、真
X08n0235_p0007a18║故無有，則雖無而有；俗故無無，則雖有而無。一對
X08n0235_p0007a19║彰有無體相，是不壞有之無，不礙無之有，故成中
X08n0235_p0007a20║道。三、雖有而無，則不累於有；雖無而有，則不滯於
X08n0235_p0007a21║無。一對彰有無之德，若是定性之有，此有則唯是
X08n0235_p0007a22║有，不得即無；若是定性之無，此無即唯是無，不得
X08n0235_p0007a23║即有。今二互相即，故不徧滯。▲鈔云：乃至者，具足
X08n0235_p0007a24║應云：不滯於無，則斷滅見息；不存於有，則常著永
X08n0235_p0007b01║消。俱、不俱等，何由而有？諸邊都寂，故云皆離。此彰
X08n0235_p0007b02║有、無離過。滯空則斷，累有則常。既不滯不累，故無
X08n0235_p0007b03║斷、常。又釋：初對雙離有、無，故云無有無無。此成空
X08n0235_p0007b04║觀。第二對不壞有、無，故云雖有而無，雖無而有。此
X08n0235_p0007b05║成假觀。第三對明二諦相即，故不偏滯於有、無，故
X08n0235_p0007b06║不為有邊所動，無邊所寂。成中道觀。肇公亦云：涉
X08n0235_p0007b07║有未始迷虗，故常處有而不染。此不累於有也。不
X08n0235_p0007b08║厭有而觀虗，故恒觀虗而不證。此不滯於無也。第
X08n0235_p0007b09║四、離過，准前。又釋：初對中，初對是真空義，下句是
X08n0235_p0007b10║妙有義。第二對亦有亦無義。第三對非有非無義。
X08n0235_p0007b11║第四對離過，則成具德四句也。又初對雙離二過：
X08n0235_p0007b12║一、離有，二、離無。第二對離非有非無。第三對離亦
X08n0235_p0007b13║有亦無。第四對總明離過。故起信云：真如非有相，
X08n0235_p0007b14║非無相，非非有相，非非無相，非有、無俱相。即其義
X08n0235_p0007b15║也。▲言真妄皆真等者。問：妄法皈真，其義可爾。云
X08n0235_p0007b16║何真法亦皈真耶？答：上言真妄，法體也。下言皆真，
X08n0235_p0007b17║真諦也。又上言真，對妄之真。下言真，絕妄之真。又
X08n0235_p0007b18║上約分相門，収妄之真。故
X08n0235_p0007b19║疏事、理雙修，依本智而求佛智者，上標，下釋也。依本
X08n0235_p0007b20║覺理、智（釋理修也），求始覺事、智（釋事修也）。
X08n0235_p0007b21║鈔：亦由惑者執禪，則依智性，乃至云並為偏執者，
X08n0235_p0007b22║義當四病也。故大方廣圓覺經說：眾生修行，當離
X08n0235_p0007b23║四病：一者、作病。但作有為事行，未識真如本心，尚
X08n0235_p0007b24║不得生佛家，豈得冥合圓覺？故說為病（義當執法者也）。二
X08n0235_p0007c01║者、任病。生死既空，何勞除斷？涅槃本寂，何假欣修？
X08n0235_p0007c02║一切放縱身心，更不念其罪福，泯絕無寄，故成其
X08n0235_p0007c03║病。差乎近代，多落此科。誦禪歌毀於法筵，虗尋名
X08n0235_p0007c04║相；說理性非於塔寺，狂認福田。妄立宗途，悞惑含
X08n0235_p0007c05║識，斷除佛種，良足悲哉！凡佛真子，當須屏遠。殊不
X08n0235_p0007c06║知藍墉適補，比丘壽增；寺礎將移，天人目動。況復
X08n0235_p0007c07║觸事陟理，絕空色觀空，不癈眾緣，真宴坐矣！如維
X08n0235_p0007c08║摩經菩薩行品：佛告眾香世界諸菩薩等：菩薩行
X08n0235_p0007c09║者，於遠離不以為貴，不著己樂，癈於彼樂。在諸禪
X08n0235_p0007c10║定，如地獄想等。斯則菩薩於禪，實有所證。佛尚誡
X08n0235_p0007c11║令不著，況未有所入，得妄著耶？且沙門斂念，誠為
X08n0235_p0007c12║通規。其誰不然？妄自矜衒，兼投藥失所，所損非細。
X08n0235_p0007c13║故智度論九十六說：彌勒菩薩知須菩提樂說空
X08n0235_p0007c14║義，故教誡云：不應新學菩薩前說。何以故？若有少
X08n0235_p0007c15║福德善根者，聞畢竟空法，即便著空。遂作是念：若
X08n0235_p0007c16║一切法空無所有者，我為作何福德？則應失前業
X08n0235_p0007c17║等。如是經論，如來勸令離病，彌勒誡物談空。但有
X08n0235_p0007c18║信心，不可警慎。三、止病。真心絕念，動念即乖。若止
X08n0235_p0007c19║妄念不生，真性自然顯現。斯由不知妄念即真，貪
X08n0235_p0007c20║嗔本道。而於妄外求真，何異除波覓水？故成其病。
X08n0235_p0007c21║四者、滅病。道由惑覆，惑盡道彰。故欲斷惑求真，令
X08n0235_p0007c22║得身心永寂。夫菩薩用心，利他為本。今欲避𮘵取
X08n0235_p0007c23║寂，誠非大士。況乎不釋動以求靜，不怖惑而度生，
X08n0235_p0007c24║真覺士也。今欲離障求寂，尚雜二乘狹見，豈能冥
X08n0235_p0008a01║通圓覺？故說為病。（此之三病，義當執禪者也。）如是四行，互聞即
X08n0235_p0008a02║成非，齊運則無過。若能常作常止，常任常滅，易脫
X08n0235_p0008a03║相資，無非有益。亦猶四大造色，遞發有損，併力成
X08n0235_p0008a04║功。今此事理雙修，依本智而求佛智，並除前病。所
X08n0235_p0008a05║謂執禪，則多落止、任、滅之三病；執法，則唯墮作之
X08n0235_p0008a06║一病。故此雙行，為真修矣。又下疏云：然今法學之
X08n0235_p0008a07║者，多棄內而外求；習禪之者，好亡緣而內照。並為
X08n0235_p0008a08║偏執，俱滯兩邊。又云：勉旃求悟，不得徒自勞形。（此遮
X08n0235_p0008a09║執法者也。）努力修行，不得撥無因果。（此遮執禪者也。）▲言無所
X08n0235_p0008a10║求中，吾故求之者，暗引方等經乞士之語。上句釋
X08n0235_p0008a11║依本智，下句釋求佛智也。故方等經中說：佛為雷
X08n0235_p0008a12║音說於昔因緣已。又云：過去有佛，名栴檀華。彼佛
X08n0235_p0008a13║去世甚久，我於彼時，如汝無異。彼有菩薩，名曰上
X08n0235_p0008a14║首，作一乞士，入城乞食。時有比丘，名曰恒伽，謂乞
X08n0235_p0008a15║士曰：汝從何來？答曰：我從真實中來。又問：何謂真
X08n0235_p0008a16║實？答曰：寂滅相故，名為真實。又問：寂滅相中有所
X08n0235_p0008a17║求？無所求耶？答：無所求。又問：無所求者，何用求耶？
X08n0235_p0008a18║答：無所求中，吾故求之等。乃至云恒伽聞已，賣身
X08n0235_p0008a19║供養下，疏釋云：性、相雙鑒，終日求而無所求也。
X08n0235_p0008a20║疏：理隨事變等者，一云：一者，理也；多者，事也。或一與
X08n0235_p0008a21║多，皆目事也。
X08n0235_p0008a22║疏故得十身歷然而相作者，歷然行布，不壞相也；相
X08n0235_p0008a23║作圓融，壞相也。終日不壞而壞，壞而不壞，名不思議，
X08n0235_p0008a24║非謂體癈相存也。若謂能即體癈相存者，體據即義
X08n0235_p0008b01║癈，不即義存，即與不即，二互無礙，存、泯莫拘，是不思
X08n0235_p0008b02║議；相約即義尚存，不即極存，但一向存，應非無礙，是
X08n0235_p0008b03║可思議。學者更審。
X08n0235_p0008b04║鈔：一、同時具足相應門等者，然此十門具於五對：
X08n0235_p0008b05║一、總、別對，初門是總，餘九為別；二、法、喻對，第七是
X08n0235_p0008b06║喻，餘九為法；三、假、實對，第九是假，餘九為實；四、全
X08n0235_p0008b07║分對，三、四是全，六、八為分；五、增微對，廣顯主增，狹
X08n0235_p0008b08║隱伴微。不唯五對無礙，實乃舉一全収。▲言能以
X08n0235_p0008b09║眾生身作自身等者，問：此言眾生，為取我等妄染
X08n0235_p0008b10║眾生耶？為眾示現變眾生耶？答：一云：但取變化眾
X08n0235_p0008b11║生。若取我等妄染眾生，應無所化，俱作能化十身
X08n0235_p0008b12║故。又違此，鈔云：則於此身現如是形。復違下，鈔：眾
X08n0235_p0008b13║生身等，攝皈三身中化身故。二云：但取我等妄染
X08n0235_p0008b14║眾生。何知？論：三分中是染分故，三世間中眾生世
X08n0235_p0008b15║間故。若爾，前難何通？答：常作能化，不礙為所化故。
X08n0235_p0008b16║就能悟門，取眾生身作自菩薩身為能化；就迷門，
X08n0235_p0008b17║取眾生不作菩薩身為所化。▲言則於此身現如
X08n0235_p0008b18║是形者，約同體變化也。下皈化身者，豈不見下，鈔
X08n0235_p0008b19║云萬化云云，皆是法身大用。又經云：心佛與眾生
X08n0235_p0008b20║是三無差別。又果門攝法無遺三云：上二雙取，引
X08n0235_p0008b21║證同前。向明十身皆是佛身，恐滯常情，略伸區別。
X08n0235_p0008b22║問：既俱佛身，唯應第七如來身攝，何分餘九？若就
X08n0235_p0008b23║行布而有餘九，應非皆是佛身所攝耶？答：圓融不
X08n0235_p0008b24║礙行布，故佛為能融，皆是佛身；不壞本相，故存餘
X08n0235_p0008c01║九。二門雙取，故說十身皆是佛身。若以餘九隨一
X08n0235_p0008c02║為門，具十亦然。今就佛門，是故云爾。問：前之七身
X08n0235_p0008c03║作菩薩身，行相可知，具色相故；後之三身既非色
X08n0235_p0008c04║相，云何作於菩薩身耶？下疏答云：入法智中，自然
X08n0235_p0008c05║應現自己身故，令於虗空忽見自身，故名為作。作
X08n0235_p0008c06║餘亦爾。又問：餘之七身可作能化，具色相故；後之
X08n0235_p0008c07║三身既非色相，云何化生而作能應耶？答曰：苟能
X08n0235_p0008c08║得法契神，何必要因色相？是故彼三即為能應佛
X08n0235_p0008c09║身，良以根、性、心、樂類非一故。▲鈔：言歷然者，不壞
X08n0235_p0008c10║相故者，歷然即是不亂，不亂鈔指即是行布。驗知
X08n0235_p0008c11║不壞相、行布義，非圓融中體廢相存也。▲言如初
X08n0235_p0008c12║發心時，便成正覺，不壞初心之者，初心即妙覺，成
X08n0235_p0008c13║佛義如常。即而不即，初心義存。二義雙取。說得初
X08n0235_p0008c14║心成佛，出梵行品文。良以初心即無其體，全攬妙
X08n0235_p0008c15║覺體成故。如世指環，別無其體，全攬金成故。說指
X08n0235_p0008c16║環當體即，金環相仍存故。▲言十信攝於諸位，諸
X08n0235_p0008c17║位十信歷然者，十信攝於諸位，圓融也。諸位十信
X08n0235_p0008c18║歷然，行布也。出賢首品文。問：約圓融義，十信攝於
X08n0235_p0008c19║諸位，為於信位實成佛耶？為實未成佛耶？若實成
X08n0235_p0008c20║佛，住、行、向等便徒虗設。若實未成佛，信該果海。有
X08n0235_p0008c21║言：無義。有云：圓融門中已成佛，行布門中未成佛。
X08n0235_p0008c22║若爾，後位但應行布修斷，圓融門中已成佛故。若
X08n0235_p0008c23║謂雖已成佛，不礙復有修斷者，妙覺位後應更修
X08n0235_p0008c24║斷。若更修斷，前佛應勝，後佛應劣，修斷多少不同
X08n0235_p0009a01║故。今謂通云六位互攝，如六面鏡互現其影。信攝
X08n0235_p0009a02║餘五位，如第一鏡影現五鏡影。信位有障，信攝諸
X08n0235_p0009a03║位一切皆障，是知一障一切障。第一鏡上塵垢昏
X08n0235_p0009a04║坌，彼鏡中影一切不現，是知一昏一切皆昏。如在
X08n0235_p0009a05║信位修斷其障，能攝之障既斷，所攝之障一切皆
X08n0235_p0009a06║除，是則一斷一切皆斷。如磨第一鏡，塵垢皆除，不
X08n0235_p0009a07║唯能之鏡昏除，鏡中之影昏障亦無，即是一磨一
X08n0235_p0009a08║切皆磨，一現一切皆現。約信位中，諸位惑障皆斷，
X08n0235_p0009a09║豈不名佛？約第一鏡，塵垢皆除，豈非明淨？約住位
X08n0235_p0009a10║中，諸位惑障全未斷故，豈得名佛？約第二鏡中，諸
X08n0235_p0009a11║鏡塵垢全不磨故，豈名明淨？是知位位圓修圓斷，
X08n0235_p0009a12║譬如鏡鏡全磨全淨。以喻對法，朗在目前。
X08n0235_p0009a13║疏廣大即入於無間等者，疏中影略，應云：無外廣大
X08n0235_p0009a14║身剎即入於無間塵毛，無間塵毛包納於無外身剎。
X08n0235_p0009a15║問：塵毛具二義：不壞相故狹，稱性故廣，可爾。無外身
X08n0235_p0009a16║剎不壞相故廣，豈稱性故狹，名無礙也？答：亦不壞相
X08n0235_p0009a17║故狹，稱性故廣。故經云：空生大覺中如海一漚發。空
X08n0235_p0009a18║尚如漚，何況身剎？又云：十因各隨義顯。今取法無定
X08n0235_p0009a19║性，故大能小也。或亦稱性故小，性非定大故。何以得
X08n0235_p0009a20║知？全在一塵而包容故。
X08n0235_p0009a21║鈔：雖有即、入，意取廣、狹，揀濫釋成也。問：廣、狹無礙，
X08n0235_p0009a22║別立玄門；凡、聖無礙，應別立也。染、淨、依、正等，皆應
X08n0235_p0009a23║別立。此若不爾，彼廣、狹門應即入収，不應別立。答：
X08n0235_p0009a24║許別立，但示方偶。且作是說，皆皆無量。
X08n0235_p0009b01║疏：炳然齊現等者。上句法，下句喻。問：隔瓶見物，豈不
X08n0235_p0009b02║違肉眼九緣生義，闕空緣耶？瓶具質礙故。答：良由缾
X08n0235_p0009b03║淨，得見彼物。若爾，如對明鏡，何不見障外之色耶？答：
X08n0235_p0009b04║鏡但表淨，裏不淨故；琉璃，表、裏皆瑩淨故；如水澄清，
X08n0235_p0009b05║見魚、鱉故。
X08n0235_p0009b06║鈔一、能含多，皆曰相容者下，鈔又云：法法皆爾，故
X08n0235_p0009b07║云相容也。微細之義下，釋有三：一、能含微細，一塵
X08n0235_p0009b08║一毛故；二、所含微細，不壞相故；三、難知微細，小能
X08n0235_p0009b09║含大，常情不測故。如對一釋迦像，想彼像中含盡
X08n0235_p0009b10║十方三世遍法界、虗空界無盡三寶。禮彼一像，即
X08n0235_p0009b11║是徧禮無盡三寶也。供彼一像，念彼一像等，准前
X08n0235_p0009b12║應知。如焚一爐香，想彼香中含一切香華、燈幢、傘
X08n0235_p0009b13║蓋、飲食、湯藥、菓木、音樂、螺鈸、宮殿、池沼等一切諸
X08n0235_p0009b14║供養具，遍供如前一像中無盡三寶。隨獻餘供，含
X08n0235_p0009b15║物亦然。曰：修此行，有何罪而不滅？有何福而不生？
X08n0235_p0009b16║良以法雖本爾，心不相應，難獲巨利。幸願群英勉
X08n0235_p0009b17║強而行！自餘玄門，倣此而修，滯相而修，百千萬劫
X08n0235_p0009b18║未及一眴之功。深思！深思！相入門中，當想自身遍
X08n0235_p0009b19║入十方諸佛會裏佛、菩薩、四眾、八部身中：彼若說
X08n0235_p0009b20║法，我亦說法；彼若聞法，我亦聞法；彼若斷障，我亦
X08n0235_p0009b21║斷障；彼若證真，我亦證真；彼若發菩提心，我亦發
X08n0235_p0009b22║菩提心；彼若化生，我亦化生；彼若拔苦與樂，我亦
X08n0235_p0009b23║拔苦與樂；盡彼諸行善事，我亦行之。復想六道眾
X08n0235_p0009b24║生皆在自身之內，自若禮誦，彼一切眾生悉皆禮
X08n0235_p0009c01║誦等。自餘妙行，准此應知。
X08n0235_p0009c02║疏隱、顯俱成等者。如觀一釋迦像，於中乃有無盡佛、
X08n0235_p0009c03║菩薩等身像也。但彼多像隱，一像顯也。
X08n0235_p0009c04║鈔：而明下有晦等者，上明異處，下辨同處，文理昭
X08n0235_p0009c05║然。▲言如東方入正定為一半等者，此意一菩薩
X08n0235_p0009c06║全在東方入定，而不妨同時全在西方出定，是謂
X08n0235_p0009c07║難思。問：何故入定為明，出定為晦耶？答：在定觀根
X08n0235_p0009c08║審法名明，出定涉有化生名晦。是故在定復得顯
X08n0235_p0009c09║加，出定但感冥加。明晦之義，昭然可悉。或約但見
X08n0235_p0009c10║入定，不見出定故。
X08n0235_p0009c11║鈔：影復現影，重重無盡者，此是其喻。法合云何？如
X08n0235_p0009c12║一塵稱性以作能含，一切剎土俱為所含之剎，皆
X08n0235_p0009c13║攬塵成。塵復稱性，復含其剎。是知能含塵，塵不盡；
X08n0235_p0009c14║所含剎，剎無窮。是此門也。問：第一塵稱性，含剎盡
X08n0235_p0009c15║耶？舍剎不盡耶？若含剎不盡，是則彼塵不稱其性。
X08n0235_p0009c16║若云稱性而含剎不盡，彼不含剎應在性外。若許
X08n0235_p0009c17║含盡，彼第一塵所含之剎但作第二重能含，更有
X08n0235_p0009c18║何剎為第二重所含耶？若遞互合，與微細、相入二
X08n0235_p0009c19║門何異？若云第一塵稱性，含剎皆盡，彼所含剎亦
X08n0235_p0009c20║乃稱性作能含時，復更出生所含之剎者，問：所出
X08n0235_p0009c21║生剎為本？為新？若本具者，應第一重塵却有含剎
X08n0235_p0009c22║不盡之失；若新生者，德相門中應無帝網。此義極
X08n0235_p0009c23║難，深宜用心。今謂通云：如瑩一圓鏡在東，瑩一方
X08n0235_p0009c24║鏡在西。兩鏡互入，同相入門；一性而入，似微細門。
X08n0235_p0010a01║今帝網門則不如是，如東圓鏡現西方鏡影全盡，
X08n0235_p0010a02║無不盡之失；其方鏡常入而不入，還在本位，其西
X08n0235_p0010a03║方鏡內却現東圓鏡影，并圓鏡內方鏡之影全盡，
X08n0235_p0010a04║亦無不盡之失，其西方鏡并所現影已有三重；其
X08n0235_p0010a05║東圓鏡常入而不入，現在本位，復作能現，現西方
X08n0235_p0010a06║鏡并彼二影亦無不盡，其東圓鏡并彼三影已有
X08n0235_p0010a07║四重；其西方鏡常入而不入，還在本位，復作能現，
X08n0235_p0010a08║現東圓鏡并彼三影無不盡失，其西方鏡并彼四
X08n0235_p0010a09║影已有五重。後後作法，准此應知。由重重無不盡
X08n0235_p0010a10║之失及相濫之過，故鈔云：亦如兩鏡互照，重重涉
X08n0235_p0010a11║入，傳耀相寫，遞出無窮。即其義也。故下大鈔（十七上半
X08n0235_p0010a12║二十紙）云：又重重現故者，雙釋普入及方網。言塵能
X08n0235_p0010a13║受剎，剎以塵成，亦能受剎，重重皆入，名為普入。既
X08n0235_p0010a14║交絡入，九方入東，東入西時帶餘九入，西入南時
X08n0235_p0010a15║帶東諸方而入於南，故成重重，即初地中如帝網
X08n0235_p0010a16║差別故，為真實義故。
X08n0235_p0010a17║鈔：以三世相因，互相攝故者，緣起相由，故時無別
X08n0235_p0010a18║體，依法假立。如依昨日日輪立過去世，依今日日
X08n0235_p0010a19║輪立現在世，依來日日輪立未來世。昨日日輪離
X08n0235_p0010a20║今日、來日二輪之外，別無日輪，全攬今日、來日二
X08n0235_p0010a21║輪，作昨日日輪上立過去世。彼日輪體既攬今日、
X08n0235_p0010a22║來日二輪，所成果不異因，即是今日日輪應立現
X08n0235_p0010a23║在世，復即來日日輪更立未來世。餘二因、二果，准
X08n0235_p0010a24║此應知，方成九世。如攬塵成剎，歸本是塵；如攬念
X08n0235_p0010b01║成世，歸本名念。一念本時攝九世末時，本、末雙舉，
X08n0235_p0010b02║故云十世。問：一念即無量劫，應是相即門也？答：雖
X08n0235_p0010b03║有即義，意取十世，如前廣、狹門故。▲言故莊生一
X08n0235_p0010b04║夢身為蝴蝶者，莊子第二齊物篇云：昔者莊周夢
X08n0235_p0010b05║為蝴蝶，挧挧然自喻適志，不知周也。方其夢為蝴
X08n0235_p0010b06║蝶而不知周，則與死不殊異也。而所在無不適志，
X08n0235_p0010b07║則當生而係生，有必能當死而戀死矣。由此觀之，
X08n0235_p0010b08║知失在生而哀死者，誤也。俄然覺，則蘧蘧然周也。
X08n0235_p0010b09║不知周之夢為蝴蝶歟？蝴蝶之夢為周歟？周與蝴
X08n0235_p0010b10║蝶則必有分矣。此謂物化。意云：昨日之夢，於今化
X08n0235_p0010b11║矣。生死之變，豈異於此？又自周而言，蝴蝶稱覺，未
X08n0235_p0010b12║必非夢。此亦可以喻萬法如夢矣。
X08n0235_p0010b13║鈔：以隨一事，即是無盡法界者，問：與相即門何別？
X08n0235_p0010b14║答：但是相即門四句中，一即多之一句義也。同微
X08n0235_p0010b15║細門，是相入門中，一攝多之一義也。或不同相即，
X08n0235_p0010b16║彼行布門，一與多異；圓融門中，廢一同多。今記事
X08n0235_p0010b17║門，行布門中，體是一法；圓融門中，便是多法。非是
X08n0235_p0010b18║廢一同多，故不同也。如託一人，便顯六親；非廢一
X08n0235_p0010b19║人，方即六親。況生其解，尤異相即。
X08n0235_p0010b20║鈔：然有二意，故賢首改為廣、狹等者，今代至相反
X08n0235_p0010b21║難賢首云：若真理為廣，事、相為狹，則是事、理無礙。
X08n0235_p0010b22║知無間塵、毛名狹，無外身、剎為廣。此二門異，亦不
X08n0235_p0010b23║成事事無礙。若無外身、剎與無間塵、毛無礙，即事
X08n0235_p0010b24║事無礙義成。而復狹中存廣，即相入門；狹中不存
X08n0235_p0010c01║廣，即相即門。賢首若云雖有即、入，意取廣、狹者，至
X08n0235_p0010c02║相亦云：雖有即、入，意取純、雜。彼此異因，不可得故。
X08n0235_p0010c03║有云：二師理齊，清涼雙取。但以賢首廣、狹通一切
X08n0235_p0010c04║法，至相、純、雜但論其行。故鈔云：今以至相但約行
X08n0235_p0010c05║為小異，或廣、狹中有無礙言，故異至相。若爾，純、雜
X08n0235_p0010c06║中有具德語，何殊賢首？今云通云至相所立純、雜
X08n0235_p0010c07║各異，致招多難。賢首所立廣、狹是一，都無前妨。如
X08n0235_p0010c08║將一塵稱性，故廣；不壞相，故狹。豈有相濫？若爾，同
X08n0235_p0010c09║體廣、狹可然，異體云何？答：初既不濫，後有何疑？何
X08n0235_p0010c10║以得知下，釋十玄次第，云：廣、狹躡前，事、理無礙，為
X08n0235_p0010c11║後八門之所以也。又下清涼會取純、雜，云：契理為
X08n0235_p0010c12║純，不壞相雜，是故得知。如無異意，賢首所難，還成
X08n0235_p0010c13║自害。幸希詳當！
X08n0235_p0010c14║鈔：不信、不解、不順、不入者，如次配教、理、行、果四法
X08n0235_p0010c15║也。▲言以不能生如來家者，進不至十地見性等
X08n0235_p0010c16║家，退不生三賢解悟家。是知依權教修者，尚不至
X08n0235_p0010c17║三賢，豈臻十地？若爾，何故下文云別教十地證竟，
X08n0235_p0010c18║但是圓家住爾？答：彼宗自談云：證十地竟，圓宗斷
X08n0235_p0010c19║彼，義當住爾。如寡聞比丘，自謂無學，小教斷彼，實
X08n0235_p0010c20║是凡夫。又如愚法二乘，謂證涅槃，始教斷彼，但是
X08n0235_p0010c21║擇滅，迴心已後，更經多劫，方至十信等也。
X08n0235_p0010c22║疏扗視聽於嘉會者。問：文殊巡行經云：五百聲聞，聞
X08n0235_p0010c23║而不信。法華不輕，亦令其聞。何得此中不令其聞耶？
X08n0235_p0010c24║答：為顯不共故。故智論明般若有共、不共，指此不思
X08n0235_p0011a01║議經不共二乘說故。又大聖化儀，其類不等，或聞而
X08n0235_p0011a02║不信，以為遠種，如上所引；或以威力，令其出會，如法
X08n0235_p0011a03║華中五千拂席；或令在會，使其不聞，即如今經。法華
X08n0235_p0011a04║漸教之終，將収敗種，故加令其去，篤勵在會，使其信
X08n0235_p0011a05║受。此經頓教之始，為顯深勝，留使不聞，令諸後學修
X08n0235_p0011a06║見聞種。然嘉會之言，即周易？乾卦？文言矣。彼釋乾，元、
X08n0235_p0011a07║亨、利、貞四德云：元者，善之長也；亨者，嘉之會也；利者，
X08n0235_p0011a08║義之和也；貞者，事之幹也。君子體仁，足以長人；嘉會，
X08n0235_p0011a09║足以合禮；利物，足以和義；貞固，足以幹事。君子行此
X08n0235_p0011a10║四德，故曰：乾，元、亨、利、貞。今但借其嘉會之言爾。
X08n0235_p0011a11║鈔：悉覺真諦等者下，疏曰：然此聲聞皆是菩薩，欲
X08n0235_p0011a12║顯深法託為聲聞故。所歎德言含本、迹言：悉覺真
X08n0235_p0011a13║諦，（迹云現觀了四諦，本云覺第一義諦。）皆證實際，（迹云入正性離生，本云能入無際際
X08n0235_p0011a14║故。）深入法性，（迹云所學已窮，本云窮二空源。）永出有海，（迹云生分已盡，本云
X08n0235_p0011a15║能入不染。）依佛功德，（迹云逮得己利，本云依十力等。）離結、使、縛，（迹云現行已離，
X08n0235_p0011a16║本云不斷不折。）住無礙處，（迹云種子亡故，本云二無礙故。）其寂靜猶如虗
X08n0235_p0011a17║空，（迹云心善解脫，本云處亂恒寂。）於諸佛處永斷疑惑，（迹云慧善解脫，本云
X08n0235_p0011a18║未證無礙。）於佛智海深信趣入，（迹云皆可迴心，本云種智信入。）▲言皆
X08n0235_p0011a19║悉不見神者，神力（十力等）、嚴好（常光莊嚴等）、境界（悲智所緣等）、
X08n0235_p0011a20║遊戲（不壞本相等）、神變（重閣同空等）、尊勝（一切不能制）、妙行（悲智云切
X08n0235_p0011a21║用等）、威德（謂命等十種自在）、住持（謂勝住持令有所作）、淨剎（謂於娑婆見華藏等）、
X08n0235_p0011a22║入（身遍剎塵智入諸法）、至（即新來眾）、詣（即此往彼）。
X08n0235_p0011a23║疏見、聞為種，八難超十地之階者，此意但說八難見、
X08n0235_p0011a24║聞華嚴熏金剛種，非謂八難現身聖證。是故地獄轉
X08n0235_p0011b01║報生天，方登十地。故鈔云皆容見、聞為種之義，未見
X08n0235_p0011b02║明文說八難身得入見道。若許入見，何得名難？復違
X08n0235_p0011b03║論說：極忻非上二，極威非三塗，唯欲界人、天、佛出世
X08n0235_p0011b04║現觀。若云但障權教見道，名為難者，劣道尚障，何況
X08n0235_p0011b05║勝道！別教十地證竟，但是圓家住爾。八難未至，別教
X08n0235_p0011b06║三賢豈許得證圓教初地？又准天台止觀，乘急戒緩，
X08n0235_p0011b07║許三塗身而得聖道。更宜思審。
X08n0235_p0011b08║鈔：其有生疑、不信者，永不得聞如是義者，問：地獄
X08n0235_p0011b09║天子！由昔聞經，熏成堅種；不信、毀謗，墮阿鼻獄。彼
X08n0235_p0011b10║雖不信，亦得聞經，熏成堅種。何故今文云其有生
X08n0235_p0011b11║疑、不信者，永不得聞如是義？答：一云：不信、毀謗，墮
X08n0235_p0011b12║阿鼻獄，長劫不聞，故經云永，非謂畢竟不聞。二云：
X08n0235_p0011b13║但遮其不聞，言永不聞。三云：不信雖聞，猶如不聞。
X08n0235_p0011b14║問：地獄天子！昔聞經時，不信、誹謗，不善心中云何
X08n0235_p0011b15║得熏成佛堅種？若種堅種是成佛因，如何反墮阿
X08n0235_p0011b16║鼻地獄？又不善心得熏堅種，應善心中却熏惡種。
X08n0235_p0011b17║若許爾者，三乘聖人還墮惡趣。是則因、果雜亂，深
X08n0235_p0011b18║違教理。有云：其不善心但熏惡趣，招地獄報。其華
X08n0235_p0011b19║嚴經熏成堅種，作成佛因。良以在纏本覺為本，性
X08n0235_p0011b20║住種性。經聲入耳，熏彼本覺，用增勝故，名習所成
X08n0235_p0011b21║種性。本新相合，共為堅種。故法華云：佛種從緣起
X08n0235_p0011b22║是故說一乘。若爾，他經聲為緣，無自善心為因。既
X08n0235_p0011b23║闕因力，如何熏種？答：本覺為因故。若爾，聞他殺、盜
X08n0235_p0011b24║等聲，自生悲心，應熏惡種。亦有惡聲為緣，本覺為
X08n0235_p0011c01║因故。不可本覺唯與善種為因，頗有惡種不攬理
X08n0235_p0011c02║成？今謂通云：聞經之心具二種義：一者神解義，二
X08n0235_p0011c03║者暗鈍義。由神解義解得華嚴語義，內心為因，經
X08n0235_p0011c04║聲為緣，因緣和合熏成堅種。由暗鈍義誹謗華嚴
X08n0235_p0011c05║語義，內心為因，經聲為緣，因緣和合熏成地獄種。
X08n0235_p0011c06║一念心中齊熏二種，實不思議。如謗不輕云：我等
X08n0235_p0011c07║何用如是虗妄授記？由解彼言，記自成佛，熏金剛
X08n0235_p0011c08║種。由不信故，熏地獄種。故梵網云：但解法師悟盡
X08n0235_p0011c09║受得戒，彼受戒時亦熏堅種。儻若不解得熏堅種
X08n0235_p0011c10║者，無一眾生無堅種故。准諸法顯義體，無有一法
X08n0235_p0011c11║非華嚴故。豈有眾生不見聞耶？若皆有種，何故鈔
X08n0235_p0011c12║云由昔無因？外曰：文中但云見聞為種，何須要解？
X08n0235_p0011c13║今復通云：若不解時，不名見聞。如舍利弗等在逝
X08n0235_p0011c14║多園，所見世尊即是無盡身雲佛，所見祇園即華
X08n0235_p0011c15║藏界，所聞言教即是華嚴。但未了解，不名見聞。又
X08n0235_p0011c16║云：見毗盧佛身，眼得清淨。現今所見一切境界無
X08n0235_p0011c17║非毗盧十身，何故一切眾生眼得未清淨耶？由此
X08n0235_p0011c18║得知，未能解得並是佛身，不名為現。如人見金，解
X08n0235_p0011c19║作其鐵。外人問曰：汝見金耶？彼人答曰：我不見金，
X08n0235_p0011c20║但見其鐵。應知不解不名見聞，應知見聞必作其
X08n0235_p0011c21║解。由解心故，順本覺性；由順本覺，熏成堅種。於理
X08n0235_p0011c22║甚妙，更希刊削。▲鈔：中有一光，名清淨功德者故
X08n0235_p0011c23║下，疏（第八下半，六十九）云：第二、舉因對顯者，為顯勝故。此
X08n0235_p0011c24║有數重：一、似相德深廣，言不能備，故置之說好。二、
X08n0235_p0012a01║好德復多，以三十二相既有八十隨好、十蓮華藏
X08n0235_p0012a02║之相，好彌多矣。且舉其一。三、一中置勝，但說劣者，
X08n0235_p0012a03║故明足下。四、足下一好復有多光，但說一光，亦不
X08n0235_p0012a04║可說，故寄因顯因光成益。三、重頓圓，況果一光。如
X08n0235_p0012a05║是展轉，況於諸相！況復總說如來諸德！果海絕言，
X08n0235_p0012a06║亦斯義矣。▲言了知如是悉是虗妄乃至清淨善
X08n0235_p0012a07║根者下，疏：（八下半七十二）釋云：後了知下，能滅。謂了惑本
X08n0235_p0012a08║虗，居然不生。故晉經云：此諸煩惱，皆悉除滅。除滅，
X08n0235_p0012a09║故清淨。惑亡智顯，即自在光明善根成就。言香幢
X08n0235_p0012a10║雲者，即九地善根也。言若有眾生見其蓋者至一
X08n0235_p0012a11║恒河沙善根者，疏釋云：准晉經云：種一恒河沙轉
X08n0235_p0012a12║輪聖王所植善根，所謂白淨寶網輪王等。是則多
X08n0235_p0012a13║箇輪王，非一輪王之多善也。梵本亦然。而言清淨
X08n0235_p0012a14║金網者，准瓔珞上卷，金輪在十迴向初地已上，皆
X08n0235_p0012a15║是琉璃輪，而增寶數為別。是知舊譯為寶網者，勝
X08n0235_p0012a16║金網也。故彼經云：歡喜地百寶瓔珞、七寶相輪為
X08n0235_p0012a17║四天王、一萬子以為眷屬，百法身、百佛國土中化
X08n0235_p0012a18║十方天下。已後略無化之分齊寶數。一一增至七
X08n0235_p0012a19║地十三寶相輪，八地但云大應寶相輪，九地云白
X08n0235_p0012a20║雲寶相輪，十地百萬神通寶光瓔珞、無畏珠寶相
X08n0235_p0012a21║輪。若順晉經白淨之言，則是九地，即前香幢雲自
X08n0235_p0012a22║在光明。若然，彼但是所等，則金網無失。若取十地
X08n0235_p0012a23║為清淨金網，正當十地以無畏珠為清淨義。又攝
X08n0235_p0012a24║化分齊與上第十地攝報、果同，則證十地明矣。故
X08n0235_p0012b01║下此王放光，遇者亦登十地。言一恒沙者，謂從九
X08n0235_p0012b02║地已還，乃至住十銅輪。以此十地所化分齊比前
X08n0235_p0012b03║諸位，此齊如恒沙矣。故晉經云寶網輪王等，等取
X08n0235_p0012b04║前也。
X08n0235_p0012b05║鈔：上二皆明證速者，指疏中二，則超十地之階與
X08n0235_p0012b06║圓曠劫之果；指鈔中二，則善財童子及威光太子。
X08n0235_p0012b07║▲言又此經宗三生圓滿者，非謂隨生圓滿，備經
X08n0235_p0012b08║三生方得圓滿。或一生身經歷三生，如是聞經已，
X08n0235_p0012b09║依解起行，隨行證入。或多生身但在一生，如是聞
X08n0235_p0012b10║經已，雖熏堅種，無真解行。圓因既闕，妙果曷成？縱
X08n0235_p0012b11║經多劫，只是一生。三生之義，各在何位？准賢首說，
X08n0235_p0012b12║長流凡夫見聞成種，名見聞生。四十心位，十地聖
X08n0235_p0012b13║人真解真行，名解行生。妙覺如來因圓果滿，名證
X08n0235_p0012b14║入生。准清涼義，但取十地為證入生，餘同賢首。▲
X08n0235_p0012b15║言即上二句者，見、聞為種，并解行在躬。▲言即下
X08n0235_p0012b16║二句者，超十地之階與圓曠劫之果。
X08n0235_p0012b17║鈔本：悲為身（定所依身，悲所熏故。即悲為身，定依體故），大悲為門（益生唯悲，
X08n0235_p0012b18║令物入故。入定用悲，為能入故），大悲為首（凡所益物，悲先導故。智定之中，悲增勝故），以
X08n0235_p0012b19║大悲法而為方便（入定益物，悲為方便。即智即定，悲無愛見）。又此四亦
X08n0235_p0012b20║是從佛向機之漸次矣。充遍虗空（一、廣周故，二、無緣故）。▲言
X08n0235_p0012b21║入師子頻申三昧。舊經云奮迅者，即頻申之義，俱
X08n0235_p0012b22║是展舒四體通暢之狀。總相釋者，即用之體，寂而
X08n0235_p0012b23║造極，則差別萬殊，無非法界。即體之用，不為而普
X08n0235_p0012b24║周，故小大相參，緣起無盡，名曰頻申自在之義。又
X08n0235_p0012c01║准涅槃，真師子王自知身力、牙爪、鋒鋩，乃至晨朝
X08n0235_p0012c02║出穴，頻申欠㰦，四向顧望，發聲震動，為十一事。何
X08n0235_p0012c03║等為十一？一者、謂欲壞實非師子，詐作師子故；二、
X08n0235_p0012c04║為欲試自身力故；三、為欲令住處淨故；四、為諸子
X08n0235_p0012c05║知處所故；五、為羣輩無怖心故；六、為眠者得覺悟
X08n0235_p0012c06║故；七、為一切放逸諸獸不放逸故；八、為諸獸來附
X08n0235_p0012c07║近故；九、為調大香象故；十、為教告諸子息故；十一、
X08n0235_p0012c08║為欲莊嚴自眷屬故。一切禽獸聞師子吼，水陸之
X08n0235_p0012c09║屬潛沒深淵，陸行之類藏伏孔穴，飛者墮落，大香
X08n0235_p0012c10║象王怖走失糞。清涼以法義合彼師子，謂以同體
X08n0235_p0012c11║大悲為身，以增上大悲為首，以即智大悲為眼，純
X08n0235_p0012c12║以智慧為牙爪，大悲方便為振尾，悲為方便居然
X08n0235_p0012c13║末故，方動振動義故，總取四悲為足依此立故，以
X08n0235_p0012c14║法界三昧窟所入證故，以無緣大悲為窟門入出
X08n0235_p0012c15║由此故，以體用無礙為頻申舒展自在故，以演法
X08n0235_p0012c16║界法門為哮吼決定宣說一切眾生本與如來同
X08n0235_p0012c17║法界故。如此師子隨一一毛皆稱法界。次言為十
X08n0235_p0012c18║一事而頻申者，一摧破魔軍詐師子故，二示眾神
X08n0235_p0012c19║力十力等力為身力故，三淨法界土佛住處故，四
X08n0235_p0012c20║為邪見凡夫知歸處故，五安撫生死怖群黨故，六
X08n0235_p0012c21║覺悟無明眠眾生故，七為惡法獸捨放逸故，八令
X08n0235_p0012c22║諸菩薩及邪見諸獸來依附故，九為諸外道及二
X08n0235_p0012c23║乘香象令如盲聾捨放逸故，十教諸菩薩子息令
X08n0235_p0012c24║頓證故，十一莊嚴正見四部眷屬俱增威勢不怖
X08n0235_p0013a01║一切邪黨，一切邪黨皆怖畏故。又野干隨逐師子
X08n0235_p0013a02║百年不能作師子吼，二乘安處法會如盲如聾故。
X08n0235_p0013a03║▲言廣說以十能入等者，經云：彼諸菩薩以種種
X08n0235_p0013a04║解、種種道、種種門、種種入、種種理趣、種種隨順、種
X08n0235_p0013a05║種智慧、種種助道、種種方便、種種三昧，入如來等
X08n0235_p0013a06║十不可說佛剎微塵數佛神返海方便門。
X08n0235_p0013a07║疏象王迴旋，六千道成。於言下者，文殊迴，觀法器故；
X08n0235_p0013a08║如象王迴，身、首俱轉，無輕舉故。即六千比丘會，表六
X08n0235_p0013a09║根清涼，可入法界故。問：此言成道，為當何位？答：唯居
X08n0235_p0013a10║十信。何以知耶？故下大疏成彼化事中通有三會：一、
X08n0235_p0013a11║比丘會，顯迴小入大故；二、諸來人會，通収諸權，入一
X08n0235_p0013a12║實故；三、善財會，顯純一乘根，一生成辦故。又前二會
X08n0235_p0013a13║表居信未久，尚不定；善財信終，可入證故。斯之謂矣。
X08n0235_p0013a14║又綱要云：爾時尊者舍利弗下，成彼化事，通有三會：
X08n0235_p0013a15║第一、六千比丘會，顯迴小入大故；第二、從第六十二
X08n0235_p0013a16║經初至復有無數眾生於三乘中各得調伏，即諸乘
X08n0235_p0013a17║人會，表總収故；第三、從爾時福城人聞文殊師利童
X08n0235_p0013a18║子下，攝善財會。上三皆是十信，以信未入位，故有三
X08n0235_p0013a19║類。此下善財純一乘根，入位之後唯是一人，故盡經
X08n0235_p0013a20║終唯明善財。文甚分明，幸勿餘惑！
X08n0235_p0013a21║鈔：觀文殊十德者下，疏云：一、身相勝，二、常光勝，三、
X08n0235_p0013a22║放光勝，四、眾會勝，五、行路勝，（表常依八正故），六、住處勝，（舉足、
X08n0235_p0013a23║下足無非道場，隨心轉故），七、莊嚴勝，（常觀空、有二邊，心地之下具如來藏恒沙性德，無二
X08n0235_p0013a24║心亡，照任運寂，知而顯現故），八、樹林勝，（樹立萬行，嚴法體故），九、自在勝，（於我、
X08n0235_p0013b01║無我得不二解，自在主中為最勝故），十、上攝勝。（此有二意：一、約事，心常上攝諸佛法故；二、
X08n0235_p0013b02║約表，諸佛顯揚，皆依般若，究竟至於一切智故。）▲言令發十種無疲厭心
X08n0235_p0013b03║者，所謂：積集一切善根，心無疲厭（一）。見一切佛承
X08n0235_p0013b04║事供養（二）。求一切佛法（三）。行一切波羅蜜（四）。成
X08n0235_p0013b05║就一切菩薩三昧（五）。次第入一切三世（六）。普嚴淨
X08n0235_p0013b06║十方佛剎（七）。教化調伏一切眾生（八）。於一切剎、一
X08n0235_p0013b07║切劫中成就菩薩行（九）。為成就一切眾生，修行一
X08n0235_p0013b08║切佛剎微塵數波羅蜜，成就如來一力。如是次
X08n0235_p0013b09║第，為成就一切眾生，成就如來一切力（十後九皆有無疲
X08n0235_p0013b10║厭心四字）。法門無盡，眾生無邊。取相而修，多生疲厭，厭
X08n0235_p0013b11║則退墮二乘。若無愛、見而修，則無疲厭。雖無疲，則
X08n0235_p0013b12║佛果非遠，況我身耶？▲言則得三昧，名無礙眼等
X08n0235_p0013b13║者，下疏釋云：略有三義：一、能見離障故，二、所見無
X08n0235_p0013b14║擁故，三、一具多用故。雖具此能，而無見相，故名三
X08n0235_p0013b15║昧。▲言得此三昧至而為莊嚴正明眼用也。▲言
X08n0235_p0013b16║及亦聞彼至悉皆解了者，天耳用也。亦能觀察至
X08n0235_p0013b17║諸根心欲者，他心用也。▲言亦能憶念至十種辯
X08n0235_p0013b18║才者，宿住用也。▲言又即成就至一切佛法者，通
X08n0235_p0013b19║顯多門。上一定之用既爾，多門無盡例然。此顯圓
X08n0235_p0013b20║教攝根，創立大心，乃得十地之後十通之用，以始
X08n0235_p0013b21║攝終故。如初發心功德品等辨。
X08n0235_p0013b22║疏啟明東廟者，即啟菩提智明也。此菩提心為當何
X08n0235_p0013b23║位？善財童子為聖？為凡？古有多釋：一云地上菩薩，一
X08n0235_p0013b24║云地前賢人，一云通二，地前、地上二位中收。此上諸
X08n0235_p0013c01║釋，皆非正義。故賢首云：應是善趣信行中人。依圓教
X08n0235_p0013c02║宗，有其三位：一、見聞位，即是善財次前生身，見聞如
X08n0235_p0013c03║是普賢法故，成解脫分善根，如前嘆德中辨；二、是解
X08n0235_p0013c04║行位，頓修如此五位行法，如善財童子此生所成，至
X08n0235_p0013c05║普賢位是；三、證入，生即因位，窮終沒同果海，善財來
X08n0235_p0013c06║生是也。若爾，定是何位？謂以在信是信位，在住是住
X08n0235_p0013c07║位，一身歷五位，隨在即彼收，以通一切故，如普賢位。
X08n0235_p0013c08║此之一解，甚順經宗。疏主自云：謂歷位而修，得見普
X08n0235_p0013c09║賢一時頓具。地獄天子尚三重頓圓，何以善財尅定
X08n0235_p0013c10║時分等？此意，行則漸修，位即頓證，是今義矣。
X08n0235_p0013c11║鈔：至福城東者，其城居人多有福德，故曰德城。城
X08n0235_p0013c12║表防非，東為群方之首，亦啟明之。初表順福分善，
X08n0235_p0013c13║入道初故；又表福智，入位本故。▲住莊嚴幢娑羅
X08n0235_p0013c14║林者，此云高遠，以林木森聳故，表當趣萬行莊嚴
X08n0235_p0013c15║故。▲大塔廟者，即歸宗之所。日照三藏云：此城在
X08n0235_p0013c16║南天竺，城東大塔廟是古佛之塔，佛在世時已有
X08n0235_p0013c17║此塔。三藏親到其所，其塔極高大，東面鼓樂供養，
X08n0235_p0013c18║西面不聞，於今現在。此處居人多唱善財歌詞，此
X08n0235_p0013c19║城內人並有解脫分善根，堪為道器。此表所依法
X08n0235_p0013c20║界本覺真性，諸佛同依，故云往昔諸佛曾所止住
X08n0235_p0013c21║等。▲言五百優婆塞等者，表五位證入故。▲言別
X08n0235_p0013c22║觀善財者，解心順理曰善，積德無盡曰財。知其不
X08n0235_p0013c23║群，特迴聖眷。▲言又令憶念過去善根者，令憶宿
X08n0235_p0013c24║善，使不自輕故。▲言隨文殊師利而說偈言等者，
X08n0235_p0014a01║同飡妙旨，獨頴眾流，重法隨師，說偈求度。故彼偈
X08n0235_p0014a02║云：三有為城墎，憍慢為垣墻，諸趣為門戶，愛水為
X08n0235_p0014a03║池壍。願輪大悲轂，信軸堅固轄，功德寶莊校，令我
X08n0235_p0014a04║載此乘。▲言一百一十由旬者，為表十地及等覺
X08n0235_p0014a05║地，一一皆具諸地功德。或不分等覺，即開十信，進
X08n0235_p0014a06║退皆表一百一十也。始信該於極果，故曰遙申。隨
X08n0235_p0014a07║順行成，故曰右手。▲言若離信根至之所憶念者，
X08n0235_p0014a08║九句經文。前七闕因：一、闕行本故；二、求小故心劣，
X08n0235_p0014a09║處生死而憂悔；三、橫不具；四、竪不進；五、滯一善；六、
X08n0235_p0014a10║不廣求；七、不起無住行願。後二闕緣。後不能了下，
X08n0235_p0014a11║有十五句：前五約所知理事，後十約能知分齊。例
X08n0235_p0014a12║前諸文，思之。
X08n0235_p0014a13║疏寄位南求者，寄位即是寄修行相也。寄者，託也，依
X08n0235_p0014a14║附之義；位者，次也，階降之義。斯則行布圓融，寄漸顯
X08n0235_p0014a15║頓，寄人顯法，寄相顯性也。下疏云：且依古德，配為五
X08n0235_p0014a16║相，謂：四十一人名寄位修行相，寄四十一位，依人求
X08n0235_p0014a17║解，顯修行故。二、從摩耶下，九、會十一人，明會緣入實
X08n0235_p0014a18║相，即會前住等，成普、別兩行，契證法界故。初得幻智，
X08n0235_p0014a19║後得幻住，該於中間如幻之緣，入一實故。三、慈氏一
X08n0235_p0014a20║人名攝德成因相，會前二門之德，並為證入之因故。
X08n0235_p0014a21║故法門名三世不忘念，則攝法無邊。四、後文殊名智
X08n0235_p0014a22║照無二相，謂行圓究竟，朗悟在懷，照前行等唯一圓
X08n0235_p0014a23║智，更無前、後明、昧等殊故。五、普賢一人名顯因廣大
X08n0235_p0014a24║相，始覺同本，圓覺現前，稱周法界，無不包含故。其後
X08n0235_p0014b01║四相亦得稱為寄位。前三義同等覺，故摩耶、慈氏並
X08n0235_p0014b02║入重玄之門。文殊表菩薩地盡，心無初相；普賢義同
X08n0235_p0014b03║妙覺，纔見普賢，便等佛故。今從別義，且為五相。此五
X08n0235_p0014b04║亦是菩薩五種行相：一、高行（歷位上昇），二、大行（同入一實），三、勝
X08n0235_p0014b05║行（具上廣大成補處因），四、深行（般若絕相），五、廣行（一一性稱）。然南者古有
X08n0235_p0014b06║多義：初一約事，謂舉一例諸，一方善友已自無量，況
X08n0235_p0014b07║於餘方。餘四約表。二者明義，表捨暗向智故。南方之
X08n0235_p0014b08║明萬物相見，聖人南面蓋取於此。三中義，離邪僻東
X08n0235_p0014b09║西二邊，契中正之實道故。四生義，南主其陽發生萬
X08n0235_p0014b10║物，表善財增長行故。北主其陰顯示滅義，故世尊涅
X08n0235_p0014b11║槃金棺北首。五隨順義，背左向右即隨順義，以西域
X08n0235_p0014b12║風俗城邑薗宅皆悉東向故。自東之南順日月轉，顯
X08n0235_p0014b13║於善財隨順教理故。此五義中初一則通，次一後二。
X08n0235_p0014b14║地前表契中道義，地後表之亦通地前正證離相。地
X08n0235_p0014b15║中不以南表地後，顯於業用不同地中。後文殊有示
X08n0235_p0014b16║無方，表於般若加行有修正證無二故。普賢無方無
X08n0235_p0014b17║示，表法界普周故。有人唯取隨順一義非前諸釋，謂
X08n0235_p0014b18║正明之義出此方故。寧知西域南非明等，況通方之
X08n0235_p0014b19║說言旨多含，故通五義矣。
X08n0235_p0014b20║鈔：時善財童子至教化眾生等者，自見己身等普
X08n0235_p0014b21║賢化也。▲言不於此剎沒彼剎現者（以沒現相如法性故，此彼
X08n0235_p0014b22║相即故）。▲言與普賢等者，等，因圓也。▲與諸佛等者，
X08n0235_p0014b23║等，果滿也。▲一身充滿至悉皆同等者。別顯等相。
X08n0235_p0014b24║若依通相，義當等覺，離言不可說故。
X08n0235_p0014c01║疏盡眾生之願門者。問：眾生當有成佛盡時不？設爾，
X08n0235_p0014c02║何失？二俱有過。若云有盡，而生界便滅，佛界便增。又
X08n0235_p0014c03║違十地經云：若眾生界盡，我願乃盡。而眾生不可盡，
X08n0235_p0014c04║故我此大願善根無有窮盡。又如來利他功德亦有
X08n0235_p0014c05║盡時，是知最後眾生定不成佛。從初發心，都無所化；
X08n0235_p0014c06║入聖眾生，利他行闕。因行不圓，豈得成佛？若云不盡，
X08n0235_p0014c07║盡眾生之大願，但當虗發。又違涅槃經：凡是有心，定
X08n0235_p0014c08║當作佛。盡法界內，頗有一生無佛性耶？既是有性，遲
X08n0235_p0014c09║速縱異，寧有一生不成佛耶？勿謂新新續起眾生，是
X08n0235_p0014c10║則眾生有始。故仁王經云：三界外有別眾生始起者，
X08n0235_p0014c11║是外道大有經說。勿謂成佛已後再作眾生，良以金
X08n0235_p0014c12║無重礦，佛無再生。無明既盡，無重生理。故龍樹名為
X08n0235_p0014c13║無始有終住地。由此得知進退非理。今謂通云：如世
X08n0235_p0014c14║一人得長生術，飛行自在，踊在虗空。（如有一人已成佛道。）應問：
X08n0235_p0014c15║彼人之西，虗空多耶？彼人之東，虗空多耶？答：不可論
X08n0235_p0014c16║其多少。何以故？虗空無邊故。（應問：此佛之前，成佛者多耶？此佛之後，未成佛
X08n0235_p0014c17║者多耶？答：不可論其多少。何以故？生佛無邊故）。此人用神通力，往東而行，一
X08n0235_p0014c18║彈指頃，越過百千萬里虗空（此佛運慈悲力，一念化了百千萬類眾生，皆成
X08n0235_p0014c19║佛道）。是則此人，不老不死，亦不暫住。如是而行，盡未來
X08n0235_p0014c20║際，頗有東方一界虗空，此人不過越耶（是則此佛，不遷不滅，亦不
X08n0235_p0014c21║暫住。如是而化，盡未來際，頗有一眾生，此佛不化令成佛耶）？應知東方界虗空，彼
X08n0235_p0014c22║人皆可越在西方（應知眾生，一一皆可化度，令成佛道）。雖盡未來，如是
X08n0235_p0014c23║而行，豈行盡東方虗空耶（雖盡未來，如是而化，豈化盡眾生耶）？何以故？
X08n0235_p0014c24║虗空無邊故（何以故？眾生無邊故）。勿謂東方新生虗空，勿謂已
X08n0235_p0015a01║越西方虗空，還來東方（勿謂眾生新生，勿謂已成佛道，還作眾生）。縱行無
X08n0235_p0015a02║量劫，終不可說彼人之西虗空多，彼人之東虗空少
X08n0235_p0015a03║（縱化無量劫，終不可說已成佛者多，未成佛者少）。是故諸難，一時頓盡。更請
X08n0235_p0015a04║研尋，尤增義味。
X08n0235_p0015a05║鈔：明時難遇者，十地論云：是中時者，無八難故。如
X08n0235_p0015a06║偈說：如王懷憂惱病恚著諸欲嶮處無侍衛纔佞
X08n0235_p0015a07║無忠臣如是八難時智臣不應語心王亦如是非
X08n0235_p0015a08║時不應說。釋曰：論但有偈，更無解釋。今當釋之：前
X08n0235_p0015a09║一偈半是喻，但半偈合王，喻眾生於所說法取捨
X08n0235_p0015a10║自在故。一、如人煩惱，言不入心；眾生憂惱，法不入
X08n0235_p0015a11║心。二、病苦，喻眾生有苦，法不入心。三、恚，四、欲，可知。
X08n0235_p0015a12║五、嶮處，喻八難處。六、無善法為侍，七、近惡友讒佞，
X08n0235_p0015a13║八、無善友忠臣。此八皆為說法之難。今時反此，故
X08n0235_p0015a14║云難遇。▲言今值聖明天子者，即唐德宗皇帝也。
X08n0235_p0015a15║▲言敷陳五教者，或五經之教，或五帝之教，或小
X08n0235_p0015a16║始等五教也。▲言學肆者，肆，陳也。今時習學之處
X08n0235_p0015a17║謂之學肆。周、孔云：司市常以陳肆辨物。學中列列
X08n0235_p0015a18║書史，如市陳列貨物也。又要覽云：因後漢張楷字
X08n0235_p0015a19║公超，學徒隨之，所居為市，故今學處而稱肆焉。▲
X08n0235_p0015a20║言諸佛祖師者，出佛名經。▲言大聖雖周法界者，
X08n0235_p0015a21║真身寬遍也。▲攝機長在此山者，應身局處也。▲
X08n0235_p0015a22║應感普周，若百川影落，應身寬遍也。▲清涼長在，猶
X08n0235_p0015a23║素月澄空，真身局處也。意顯真應，局無礙故。▲言
X08n0235_p0015a24║況大孚靈鷲，標乎聖等之名等者，案感通傳云：今
X08n0235_p0015b01║五臺山東南三十里，現有大孚靈鷲寺，兩堂舊迹
X08n0235_p0015b02║猶存。南有花園，可二頃許，四時發彩，人莫究之。或
X08n0235_p0015b03║云是漢明所立，又云魏文所作，互說不同，如何會？
X08n0235_p0015b04║答：俱是二帝所作。周穆王時，已有佛法。此山靈異，
X08n0235_p0015b05║文殊所居，周穆王於中造寺供養。及阿育王，亦依
X08n0235_p0015b06║置塔。漢明之初，摩騰天眼亦見有塔，請帝立寺。山
X08n0235_p0015b07║形似於靈鷲，故號為大孚靈鷲寺。大孚者，弘信也。
X08n0235_p0015b08║帝信佛理，立寺勸人。花園今在寺前，後之君王或
X08n0235_p0015b09║改為大花薗寺。至則天大聖皇后與于闐三藏譯
X08n0235_p0015b10║華嚴經，見菩薩住清涼山，因改為大華嚴寺焉。▲
X08n0235_p0015b11║言不入餘人之手者，出現品經云：不入餘眾生手，
X08n0235_p0015b12║唯除不思議乘菩薩也。▲言積行菩薩等者，亦出
X08n0235_p0015b13║現品，如前鈔引。▲言手舞何階者，手舞之餘不能
X08n0235_p0015b14║階及也。手舞之言出毛詩序，彼云：情動於中而形
X08n0235_p0015b15║於言，言之不足故嗟嘆之，嗟嘆不足故歌詠之，歌
X08n0235_p0015b16║詠不足不知手之舞之、足之蹈之也。
X08n0235_p0015b17║鈔：即總、別一對者，華字唯能嚴，大方廣佛唯所嚴，
X08n0235_p0015b18║嚴字通能、所故。▲言無說者，性無言故。▲離說者，
X08n0235_p0015b19║應言方會故。▲言一以萬行飾其本體至非瑩不
X08n0235_p0015b20║明者。嚴，飾法也。修，顯本果也。依本智之理修也。▲
X08n0235_p0015b21║二、以萬行至琢玉成像者。嚴成人也，修生新果也，
X08n0235_p0015b22║而求佛智之事修也。▲言又飾本體如鑄金成像
X08n0235_p0015b23║者，此喻金即是像，以表飾法即是成人，修顯即是
X08n0235_p0015b24║修生，因與果一故。▲言以行成人，如巧匠成像者，
X08n0235_p0015c01║下鈔云：新佛舊成，曾無二體；以報就法，如出摸之
X08n0235_p0015c02║像。像本舊成，故無二體。言新成舊佛，法、報似分者，
X08n0235_p0015c03║以法就報，如以金成像；金、像似分，以有未成像、金
X08n0235_p0015c04║故。今成像竟，似分二矣。前對是、非異，此對是、非一。
X08n0235_p0015c05║非一即非異，故言似分，意無二體。此喻像即是金，
X08n0235_p0015c06║似表成人即是飾法，修生即是修顯，緣為果異故。
X08n0235_p0015c07║或前據法頓成，後約人漸成也。▲言唯經舉四義
X08n0235_p0015c08║者，謂法也，貫也，攝也，常也。故上生疏云：生資教攝，
X08n0235_p0015c09║永絕煩籠，理籍文貫，長離散滅，百靈長軌，千葉良
X08n0235_p0015c10║規，利物詮真，目為經也。
X08n0235_p0015c11║
X08n0235_p0015c12║大方廣佛華嚴經談玄決擇卷第二
X08n0235_p0015c13║
X08n0235_p0015c14║錄摘文解
X08n0235_p0015c15║盡宏廓之幽宗。　真應權實，　四十二眾，　主伴重
X08n0235_p0015c16║重，等　如長空等。　空空絕迹，湛湛亡言，　大象無
X08n0235_p0015c17║形，　九流　智周，鑒而常靜。昔人以四不義所顯體
X08n0235_p0015c18║大，　五重中道，圖　三止三觀，融為一心。　如來不
X08n0235_p0015c19║斷，性惡　情有，即是理無。　四病　無所求中，吾故
X08n0235_p0015c20║求之，　故得十身，歷然相作。　能以眾生身作自身，
X08n0235_p0015c21║約同體變化。　十信攝諸位　廣大，即入於無間。
X08n0235_p0015c22║　一能含多，皆曰相容。　影復現影，重重無盡，　以三
X08n0235_p0015c23║世相因，互相攝故。　莊周夢為胡蝶，　隨一事即是
X08n0235_p0015c24║無盡法界。　不信不解，不順不入，　杜視聽於嘉會，
X08n0235_p0016a01║　悉覺真諦，　見聞為種。　其有生疑不信者，永不
X08n0235_p0016a02║得聞如是義。　三生圓滿，　大悲為身，　象王迴旋。
X08n0235_p0016a03║　十無疲厭心，　啟明東廟，　寄位南求，盡眾生之
X08n0235_p0016a04║願門。　大聖雖周法界，聖舉四義。
X08n0235_p0016a05║寫本記云：
X08n0235_p0016a06║高麗國大興王寺，壽昌二年（丙子）歲奉宣雕造。
X08n0235_p0016a07║大宋國崇吳古寺宣和五年（癸卯）歲釋安仁傳寫。
X08n0235_p0016a08║淳熈歲次（己酉），釋科點重看祖燈，眼疲也，
X08n0235_p0016a09║莫罪莫罪。