X08n0235_p0016a10║
X08n0235_p0016a11║
X08n0235_p0016a12║
X08n0235_p0016a13║大方廣佛華嚴經談玄決擇卷第三
X08n0235_p0016a14║上京開龍寺圓通悟理大師
X08n0235_p0016a15║賜紫沙門　　鮮演述
X08n0235_p0016a16║疏：歸命者，顯歸敬之相也。歸者，依投趣向義；命者，總
X08n0235_p0016a17║御諸根。一身之要，更無二焉。又准西域記云：天竺致
X08n0235_p0016a18║敬之式，其儀有九：一、發言問訊，二、俯首示敬，三、舉手
X08n0235_p0016a19║高揖，四、合掌平拱，五、屈膝，六、長跪，七、手肘據地，八、五
X08n0235_p0016a20║輪著地，九、五體投地。今言歸敬，義兼八、九。又准清涼，
X08n0235_p0016a21║而有十門：一、我慢禮，（如碓上下，無恭敬心。）二、唱和禮，（高聲〔𠻤〕雜，詞句渾亂，
X08n0235_p0016a22║此二非義。）三、恭敬禮，（五輪著地，捧足殷重，此則小教及始教中相宗禮也。）四、無相禮，
X08n0235_p0016a23║（入深法性，離能、所相，即始教中空宗禮，以順空義故。）五、起用禮，（雖無能、所，普運身、心，如影普遍。
X08n0235_p0016a24║禮不可禮，則終教禮，通理、事故。）六、內觀禮，（但禮身內法身真佛，不向外求。）七、實相禮，
X08n0235_p0016b01║（若內若外，固一實故。此二頓教，無心是道，即心是佛，名之禮也。但禮心佛，無禮禮故），八、大悲禮
X08n0235_p0016b02║（隨一一禮，普代眾生。次三圓教，此通終教，圓教一乘故。同體大悲，曲論有二：一、同一理體，二、同一事體。前則同
X08n0235_p0016b03║教，後則別教。謂同體大悲，自禮即是他禮故），九、總攝禮（攝前六門，以為一觀。上有八門，今言
X08n0235_p0016b04║六者，不取前二，故但六也），十、無盡禮（入帝網境，若佛若禮，重重無盡。經云：於一微塵中，具一切
X08n0235_p0016b05║諸佛，菩薩眾圍遶，法界塵亦然，一一如來所，一切剎塵禮。若依此禮，一一禮即有無盡，功德豈可量哉？不依此
X08n0235_p0016b06║觀，徒自疲勞。又賴萬行，一一皆爾。細思行心，看入阿門，勿自欺謾，一生虗度）。釋曰：上言歸
X08n0235_p0016b07║敬，正當第十，傍兼前七。不唯上求於加護，抑又下設
X08n0235_p0016b08║於軌儀。幸願群英，勉旃行焉。
X08n0235_p0016b09║言無盡三寶者，何故此三通稱寶名？准心地觀經具
X08n0235_p0016b10║足十義：一堅固，如摩尼珠寶無人能破，佛法僧寶亦
X08n0235_p0016b11║復如是，外道天魔不能破故。二者無垢，如世間勝寶
X08n0235_p0016b12║清淨光潔不雜塵穢，佛法僧寶亦復如是，能速遠離
X08n0235_p0016b13║煩惱塵垢。三者與樂，如天德瓶能與安樂，佛法僧寶
X08n0235_p0016b14║亦復如是，能與眾生世出世樂。四者難遇，如吉祥寶
X08n0235_p0016b15║希有難得，佛法僧寶亦復如是，業障有情億劫難遇。
X08n0235_p0016b16║五者能破，如如意寶能破貧窮，佛法僧寶亦復如是，
X08n0235_p0016b17║能破世間諸貧苦故。六者威德，如轉輪王所有輪寶
X08n0235_p0016b18║能伏諸怨，佛法僧寶亦復如是，具六神通降伏四魔。
X08n0235_p0016b19║七者滿願，如摩尼珠隨身所求能與眾寶，佛法僧寶
X08n0235_p0016b20║亦復如是，能滿眾生所修善願。八者莊嚴，如世間寶
X08n0235_p0016b21║莊嚴王宮，佛法僧寶亦復如是，莊嚴法王菩提宮。九
X08n0235_p0016b22║者最妙，如天妙寶最為微妙，佛法僧寶亦復如是，超
X08n0235_p0016b23║諸世間最勝妙寶。十者不變，譬如真金入火不變，佛
X08n0235_p0016b24║法僧寶亦復如是，世間八風不能傾動，佛法僧寶具
X08n0235_p0016c01║足無量神通變化，利樂有情暫無休息。如是義故，佛
X08n0235_p0016c02║法僧說名為寶。
X08n0235_p0016c03║言十號之一者，瑜伽八十三解十號云：一、如來（倣同
X08n0235_p0016c04║先迹號），二、應供（堪為福田號），三、正遍知（達偽通真號），七、無上士、
X08n0235_p0016c05║調御丈夫（降生成道號），八、天人師（應根說法號），九、佛（三覺圓明號），
X08n0235_p0016c06║十、世尊（處世獨尊號）。今當第七降生成道號也。▲言法
X08n0235_p0016c07║界亦二義：一、成上依處等者，清涼或以寬釋狹，如
X08n0235_p0016c08║今文是。上言塵剎狹，下言法界寬，以寬釋狹，狹亦
X08n0235_p0016c09║成寬。或以狹釋寬，華藏品文云：華藏世界所有塵，
X08n0235_p0016c10║一一塵中見法界，寶光現佛如雲集，此是如來剎
X08n0235_p0016c11║自在。上言法界寬，下言寶光等狹，以下狹釋上寬，
X08n0235_p0016c12║寬亦稱狹。宜細詳審。▲言十力者：一、處非處力等。
X08n0235_p0016c13║▲言無畏者，一、一切無畏等。▲言百四十不共者，
X08n0235_p0016c14║瑜伽云：謂諸如來三十二大人相、八十種隨好、四
X08n0235_p0016c15║一切種清淨、十力、四無所畏、三念住、三不護、大悲、
X08n0235_p0016c16║無應失法、永害習氣及一切種妙智。即其義矣。▲
X08n0235_p0016c17║言無盡之德者，故經云：剎塵心念可數知，大海中
X08n0235_p0016c18║水可飲盡，虗空可量風可繫，無能盡說佛功德。▲
X08n0235_p0016c19║言承恩重者，曠劫積修難行苦行，本為眾生故，隱
X08n0235_p0016c20║實顯權，成道說法，種種曲巧，處處開悟。故用大悲
X08n0235_p0016c21║力，碎金剛體，祐及法界，留二十年福蔭含靈，潛形
X08n0235_p0016c22║護持，稱性華嚴，令見聞者當成佛道。故清涼云：一、
X08n0235_p0016c23║發心普被恩。（始自發心，終〔護〕極果，普緣眾生而為化境。）二者、難行苦行
X08n0235_p0016c24║恩。（猶如慈母咽苦吐甘，謂捨頭目髓腦、國城妻子、割身千燈、投形餓虎、香城粉骨、雪嶺亡軀，如是身等
X08n0235_p0017a01║事，皆為眾生。）三、一向為他恩。（曾無一念為於自己，由如慈母但念子，樂自然碎。經
X08n0235_p0017a02║云：菩薩所修功德行，不為自己及他人，但為最上智慧心，利益眾生故迴向。）四、垂形六
X08n0235_p0017a03║道恩。（為證滅道，應受無為寂滅之樂，而垂形六道，遍入三塗，以身救贖一切眾生。）五、隨
X08n0235_p0017a04║逐眾生恩。（上辨橫遍六道。今約長刧不捨，如子見父，視父而已，無出離心。如來慈父，備將
X08n0235_p0017a05║萬行，隨逐救攝。等。）六、大悲深重恩。（故善財童子謂無憂德神云：聖者！譬如有人，唯
X08n0235_p0017a06║有一子，憂念情至，忽見被人害截支體，其心痛切不能自安等），七、隱勝彰劣恩（十蓮
X08n0235_p0017a07║華藏微塵之相滴海難稱，無盡之德並隱不彰，但云百劫修成三十二相、三十四心，斷見修惑，五分法身
X08n0235_p0017a08║覺樹初圓，如老比丘同五羅漢，故法華中脫珍飾服、著弊垢衣、執除糞器往到子所等），八、隱
X08n0235_p0017a09║實施權恩（圓頓一乘隱而不說，乃以三乘人天小法教化眾生。此上二恩，淨名香積品彼
X08n0235_p0017a10║來菩薩讚云：如世尊釋迦牟尼佛隱其無量自在之力，乃以貧所樂法度脫眾生等），九、隱真
X08n0235_p0017a11║現應恩（故法華云：若見如來常在不滅，便起憍慢而懷厭怠等），十、悲念無盡
X08n0235_p0017a12║恩（謂世尊同人中壽應受百年，留二十年福以庇末法弟子等，留三藏八藏之教廣益眾生，依之修行
X08n0235_p0017a13║皆得成佛，形像塔廟乃至舍利，一興供養千返生天等），自頂至足、從生至死
X08n0235_p0017a14║皆佛之蔭，斯之恩德何可報耶？得人小恩常懷大
X08n0235_p0017a15║報（即涅槃經），不知恩者多遭橫死（即華嚴經），具斯十義故云
X08n0235_p0017a16║恩重。
X08n0235_p0017a17║言一約事，就義門，約別相。事體之上，各各隨義，以
X08n0235_p0017a18║成三寶。隨一事體，義具三寶，故云同體。▲言今舉
X08n0235_p0017a19║佛所住等者，屬今文也，攝法從人故。▲言二、約會
X08n0235_p0017a20║事。從理門會三寶差別之事，歸一真無差之理，故
X08n0235_p0017a21║云同體。▲言今佛舉法等者，屬今文也。▲言三、約
X08n0235_p0017a22║理義融現門者，約理體上，義開三寶，和融顯現，故
X08n0235_p0017a23║稱同體。或理是佛法，義是法寶，融是僧寶，現通三
X08n0235_p0017a24║寶。▲言由此一門等者，屬今文也。於所住中，三寶
X08n0235_p0017b01║足矣。▲言三門雖異，並稱同體者，通釋上三。▲言
X08n0235_p0017b02║力持身者，舍利等也。▲言通於諸乘等者，小權實
X08n0235_p0017b03║乘也。▲言歸勝非劣者，約乘名勝，一乘也；約寶名
X08n0235_p0017b04║勝，同體也。
X08n0235_p0017b05║言以是海會之上首者，初普賢者，下疏云：體性周
X08n0235_p0017b06║遍曰普，隨緣成德曰賢，此約自體。又曲濟無遺曰
X08n0235_p0017b07║普，隣極亞聖曰賢，此約諸位普賢。又德周法界曰
X08n0235_p0017b08║普，至順調善曰賢，此約當位普賢。又果無不窮曰
X08n0235_p0017b09║普，不捨因門曰賢，此約佛後普賢。位中普賢，悲、智
X08n0235_p0017b10║雙運。佛後普賢，智海而滿而運，即智之悲；寂而常
X08n0235_p0017b11║用，窮未來際。又一即一切曰普，一切即一曰賢，此
X08n0235_p0017b12║約融攝。又云：而有十普：一、所求普，二、所化普，三、所
X08n0235_p0017b13║斷普，四、所行事行普，五、所行理行普，六、無礙行普，
X08n0235_p0017b14║七、融通行普，八、所起用普，九、所行處普，十、所行時
X08n0235_p0017b15║普。故新集稱讚三寶六師文云：普賢菩薩懺悔師
X08n0235_p0017b16║者，冥真妙體，稱性海遍塵方；應物嚴身，隨緣起而
X08n0235_p0017b17║相周。沙界靈山會上，後乘象王而來；覺樹場中，先
X08n0235_p0017b18║作師子之吼。皆徹果海，初心得號如來；總該因源，
X08n0235_p0017b19║妙覺猶稱菩薩。善心若發，應時現身；罪障縱深，暗
X08n0235_p0017b20║中摩頂。如來光讚眾剎，何異微塵；善財修因多劫，
X08n0235_p0017b21║不喻毛孔。圓融三聖，獨表顯於真空；行布六師，偏
X08n0235_p0017b22║懺除於妄有。或居堅固窟，談具深真廣之圓宗。或
X08n0235_p0017b23║住峨嵋山，修即遍即常之勝行。或於寶威佛國，不
X08n0235_p0017b24║來而來。或向華嚴法場，不遍而遍。神通叵測，群生
X08n0235_p0017c01║而欽依。功德難思，得諸佛而敬禮。鈔標上首，誠不
X08n0235_p0017c02║虗矣。（上來所讚之事，並出眾經。）次文殊者，具足應曰曼殊室利，
X08n0235_p0017c03║含有四義：一、首，具攝諸位故。二、勝，最極深勝故。三、
X08n0235_p0017c04║吉祥，示居此土，生有十徵故。四、德，來自他，體含萬
X08n0235_p0017c05║德故。又新集稱讚三寶六師文云：文殊菩薩軌範
X08n0235_p0017c06║師者，諸佛勝母，大覺祖師。該信知之法門，徹始終
X08n0235_p0017c07║之佛境。即權之實，撈生常遍於十方。即實之權，化
X08n0235_p0017c08║物久居於五頂。善財暫遇，頓發菩提勝心。龍女纔
X08n0235_p0017c09║逢，速登阿耨正覺。執如意寶，滿含誠之所求。乘師
X08n0235_p0017c10║子王，施有情之無畏。果成先劫，號稱龍種尊王。道
X08n0235_p0017c11║證今時，名曰摩尼寶積。過去弘法，又目妙光。未來
X08n0235_p0017c12║證真，後稱普見。受闍王之堅請，變珍饌而供多聖
X08n0235_p0017c13║賢。稟釋迦之微言，寶鉢而化諸天子。既為佛陀祖
X08n0235_p0017c14║師，豈非僧伽上首。（廣讚如彼，事出眾經。）
X08n0235_p0017c15║鈔：一切眾生最勝良田者，良田之言，而有多種。故
X08n0235_p0017c16║下疏云：於中，佛、塔、菩薩、知識、父母是恩由，亦敬田；
X08n0235_p0017c17║眾僧、二乘是德田，亦敬田；貧孤是悲田，亦苦田。此
X08n0235_p0017c18║等皆能生福，如世之田。若敬田有病，亦敬亦悲，乃
X08n0235_p0017c19║成四句。故智論十四云：若憐愍施，謂於貧窮、下賤
X08n0235_p0017c20║及畜生；二、恭敬施，謂於佛及法身菩薩等；三、憐愍
X08n0235_p0017c21║恭敬施，謂於老、病、貧窮、阿羅漢、辟支佛等。總収為
X08n0235_p0017c22║二，謂悲與敬。其非敬非悲，亦悲田攝，無德可敬故。
X08n0235_p0017c23║然此二田，以理䘖心，則等無優劣。故淨名曰：施最
X08n0235_p0017c24║下乞兒，猶如如來福田無異，無所分別等。若直就
X08n0235_p0018a01║境論，則敬強悲劣，以恩深德厚故。如校量功德經
X08n0235_p0018a02║說：若就於心，則悲田為勝，親引悲故。故敬則田強，
X08n0235_p0018a03║而悲心弱；悲則田弱，悲心強。各有其羨，俱為良田。
X08n0235_p0018a04║若當是敬田，恩則勝德。故校量經云：供百羅漢，不
X08n0235_p0018a05║及一生身父母。阿含中說：供養父母，供一生補處，
X08n0235_p0018a06║功德齊等。若同是恩，在家，則父母恩勝；出家，則師
X08n0235_p0018a07║僧恩勝。如舍利弗請問經說：或約生色身及生法
X08n0235_p0018a08║身，則優劣可知矣。若同是德田，別不普故。如梵網
X08n0235_p0018a09║經說：別請五百羅漢、菩薩僧，不如僧次一凡夫僧。
X08n0235_p0018a10║又由主則田異，感報勝劣，種種不同，恐繁不載。信
X08n0235_p0018a11║知諸境福田，同大地而原濕無間；仰推三寶勝德，
X08n0235_p0018a12║若拔壤而作鹵寧參？鈔指良田，斯之謂歟！
X08n0235_p0018a13║言良以普賢該因徹果，佛前佛後者，該因遍六位
X08n0235_p0018a14║之深因，徹果通五周之妙果。或該因得果，不捨因
X08n0235_p0018a15║也。徹果初心，成正覺也。佛前曲濟無遺曰普，隣極
X08n0235_p0018a16║亞聖曰賢。佛後果無不極曰普，不捨因門曰賢。▲
X08n0235_p0018a17║言遮那心源者，性海果分也。▲普賢行海者，緣起
X08n0235_p0018a18║因分也。▲言仰託三尊者，佛、法、僧也，或三聖也。▲
X08n0235_p0018a19║言疏中欲掩是非等者，通妨也。謂有難云：疏意欲
X08n0235_p0018a20║指昔瑕，何不顯說？故云疏中欲掩是非。既爾，鈔中
X08n0235_p0018a21║何說？傳者須知得失，何須撰鈔？諸徒誠請，難以違
X08n0235_p0018a22║文，何須頓敘長時、弘傳等？▲言世路以多岐亡羊
X08n0235_p0018a23║者。列子第八曰：揚子之隣人亡羊，既率其黨，又請
X08n0235_p0018a24║揚子之竪（賤童）追之。（追，求也。）揚子曰：嘻！（許其反。噫嘻，傷歎也。）亡一
X08n0235_p0018b01║羊，何追者之眾？隣人曰：多岐路。既返，問：獲羊耶？曰：
X08n0235_p0018b02║亡之矣。曰：奚（何也）亡之？曰：岐路之中，又有岐焉，吾不
X08n0235_p0018b03║知所之，所以返也。揚子蹙（七六反）然變容，不言者移
X08n0235_p0018b04║時，不笑者竟日。門人恠之，請曰：羊是賤畜，又非夫
X08n0235_p0018b05║子之有，而損言笑者，何哉？揚子不答。（知問非也。）門人不
X08n0235_p0018b06║獲所命。弟子孟孫揚出，以告心都子。心都子他日
X08n0235_p0018b07║與孟孫揚偕入而問曰：昔有昆（兄也）弟三人，遊齊、魯
X08n0235_p0018b08║之間，同師而學，進仁義之道而歸。其父問曰：仁義
X08n0235_p0018b09║之道若何？伯（長也）曰：仁義使我愛身而後名。（身體髮膚，不敢毀傷。）
X08n0235_p0018b10║仲曰：仁義使我殺身以成名。（無求生以害仁，有殺身以成仁。）叔曰：
X08n0235_p0018b11║仁義使我身名並全。（既昭且哲，以保其身。）彼三術相反，而同
X08n0235_p0018b12║出於儒，孰是孰非耶？揚子曰：人有濱河而居者，習
X08n0235_p0018b13║於水，勇於泅。（音囚，浮也。勇健於浮。）操舟鬻渡，（販賣渡人。）利供百口。
X08n0235_p0018b14║褁粮就學者成徒，（學浮者多。）而溺死者幾半。本學泅，不
X08n0235_p0018b15║學溺，而利害如此。若茲之類，孰是孰非乎？心都子
X08n0235_p0018b16║嘿然而出。孟孫揚讓之曰：（讓者，請也。）何吾之問之迁，夫
X08n0235_p0018b17║子答之僻？吾惑愈甚。（心都子本會揚朱之不言，故問之仁義。揚朱本會心都子
X08n0235_p0018b18║所問，故答以泅水。而孟孫揚不閑喪生之道，恠不答失羊之意，故迷惑甚也。）釋曰：大道
X08n0235_p0018b19║以多岐亡羊，學者以多方喪真。學本一而末異也。
X08n0235_p0018b20║子長先生之門，習先生之道，而不達先生之況者，
X08n0235_p0018b21║哀哉。▲言各呈其能者，文選云：人人握靈蛇之珠，
X08n0235_p0018b22║家家抱荊山之玉。▲言昔可尚也等者，意云昔日
X08n0235_p0018b23║章疏堪可尚重，我今何有言詞？或云昔可尚重，多
X08n0235_p0018b24║人同解，我今解釋，何有難詞？▲言五百比丘等者，
X08n0235_p0018c01║出涅槃經。▲三十二菩薩等者，出維摩經。▲言如
X08n0235_p0018c02║折金杖等者，脇尊者語。
X08n0235_p0018c03║言故經云者，金剛三昧經也。▲言況華嚴性海等
X08n0235_p0018c04║者，上之所明猶通餘教，況我華嚴不彰心觀？▲言
X08n0235_p0018c05║不貴宗通，唯攻言說者，宗通復二：一、現量宗通。自
X08n0235_p0018c06║獲禪定，親證法門，心冥至理，口為人說，則所教者
X08n0235_p0018c07║多有證達。如解脫禪師得佛光觀，又得無生忍，故
X08n0235_p0018c08║所教八百餘人皆獲禪定。二、比量宗通。因依師教，
X08n0235_p0018c09║達甚深理，比譬度量，於境不謬，解符妙趣，示導含
X08n0235_p0018c10║靈，則所教者亦有證達。近代禪師之類也。故圭峯
X08n0235_p0018c11║云：微細習情，起滅彰於靜慮；差別法義，羅列見於
X08n0235_p0018c12║空心。虗隙日光，纖埃擾擾；清淨水底，影像昭昭。豈
X08n0235_p0018c13║比夫空守默之癡禪，但尋文之狂慧也。▲言唯攻
X08n0235_p0018c14║言說者，心無妙解，口誦禪歌。念諸家章疏之文，狀
X08n0235_p0018c15║同缾鴻；昧一心寂照之理，勢若雲朦。以此誨人，豈
X08n0235_p0018c16║獲義利？苑公之類，即其人也。▲言不能以聖教為
X08n0235_p0018c17║明鏡至照經幽旨者，破刊定也。如圭峯云：迷之則
X08n0235_p0018c18║觸面向墻，悟之則萬法臨鏡。若空尋文句，或信胷
X08n0235_p0018c19║襟，於此一心性如何了會哉？▲言玄言理說等者，
X08n0235_p0018c20║此經多有玄妙之言，稱理之說，刊定並謂與隨宜
X08n0235_p0018c21║之談雷同，以深為淺，失其大利也。合空廓自己有
X08n0235_p0018c22║相心情，以求宗趣，刊定銘目，自出情懷胷臆，判斷
X08n0235_p0018c23║以生滅心行，說實相法門也。▲言不知萬行，令了
X08n0235_p0018c24║自心者，如解脫長者誡善財云：善男子！應以善法
X08n0235_p0019a01║扶助自心，應以法水潤澤自心，應於境界淨治自
X08n0235_p0019a02║心，應以精進堅固自心，應以忍辱坦蕩自心，應以
X08n0235_p0019a03║智證潔白自心，應以智慧明利自心，應以佛自在
X08n0235_p0019a04║開發自心，應以佛平等廣大自心，應以佛十力照
X08n0235_p0019a05║察自心。又遺教經云：汝等比丘！已能住戒，當制五
X08n0235_p0019a06║根，勿令放逸。乃至云：此五根者，心為其主。是故汝
X08n0235_p0019a07║等當好制心。心之可畏，甚於毒蛇、惡獸、怨賊、大火、
X08n0235_p0019a08║猛焰，未足喻也。譬如有人手執蜜器，動轉輕躁，但
X08n0235_p0019a09║觀於蜜，不見深坑。譬如狂象無鈎，猿猴得樹，騰躍
X08n0235_p0019a10║跳躑，難可禁制。當急挫之，無令放逸。縱此心者，喪
X08n0235_p0019a11║人善事。制之一處，無事不辦。是故比丘當勤精進，
X08n0235_p0019a12║折伏其心。刊定反此，故云不知。▲言一生駈駈，但
X08n0235_p0019a13║數他寶者，問明品云：譬如貧窮人，晝夜數他寶，於
X08n0235_p0019a14║法不修行，多聞亦如是。▲言或年事衰邁等者，如
X08n0235_p0019a15║云：吾昔年來積學問，也曾討疏尋經論，分別名相
X08n0235_p0019a16║不知休，入海筭沙徒自困。即其人也。▲言豈唯抑
X08n0235_p0019a17║乎佛心者，佛說經心，令依教而悟理，隨悟理成而
X08n0235_p0019a18║觀。今廢教求禪，故鈔云爾。▲言用以心傳心之旨
X08n0235_p0019a19║者，即達磨之旨，此心即是一切眾生本覺心也。師
X08n0235_p0019a20║資相望，立以傳名。此意用禪門傳心之旨，開華嚴
X08n0235_p0019a21║佛證之門。▲言會南北二宗之禪門者，圭峯云：北
X08n0235_p0019a22║宗意謂，眾生本有覺性，如鏡有明性。煩惱覆之不
X08n0235_p0019a23║見，如鏡有塵闇。若依師言教，息滅妄念，念盡則心
X08n0235_p0019a24║性覺悟，無所不知。如磨拂昏塵，塵盡則鏡體明淨，
X08n0235_p0019b01║無所不照。故彼宗主神秀呈五祖偈云：身是菩提
X08n0235_p0019b02║樹，心如明鏡臺。時時勤拂拭，莫遣有塵埃。南宗意
X08n0235_p0019b03║謂，諸法如夢，諸聖同說。妄念本寂，塵境本空。空寂
X08n0235_p0019b04║之心，靈知不昧。即此空寂之知，是達磨所傳清淨
X08n0235_p0019b05║心也。任迷任悟，心本自知。不藉緣生，不因境起。迷
X08n0235_p0019b06║時煩惱，知非煩惱。悟時神變，知非神變。然知之一
X08n0235_p0019b07║字，眾妙之門。由迷此知，即起我相人相。計我我所，
X08n0235_p0019b08║愛惡自生。隨愛惡心，即為善惡。善惡之報，受六道
X08n0235_p0019b09║形。世世生生，循環不絕。若得善友開示，頓悟空寂
X08n0235_p0019b10║之知。知且無念無形，誰為我相人相。覺諸相空，心
X08n0235_p0019b11║自無念。念起即覺，覺之即無。修行妙門，唯在於此。
X08n0235_p0019b12║故雖備修萬行，唯以無念為宗。但得無念，則愛惡
X08n0235_p0019b13║自然淡薄，悲智自然增明，罪業自然斷除，功行自
X08n0235_p0019b14║然精進。於解則見諸相非相，於行即名無修之脩。
X08n0235_p0019b15║煩惱盡時，生死即絕。生滅滅已，寂照現前。應由無
X08n0235_p0019b16║窮，名之為佛。和前見性偈云：菩提本無樹，心境亦
X08n0235_p0019b17║非臺。本來無一物，何假拂塵埃。即斯義也。▲言撮
X08n0235_p0019b18║台衡等者，天台智者、衡山思師空、假、中三觀文也。
X08n0235_p0019b19║言雖入先生之門至猶迷衣內之珠者，上半即列
X08n0235_p0019b20║子中事，已見上引。下半即法華之意，今當略陳，即
X08n0235_p0019b21║第四五百弟子授記品。譬如有人至親友家，醉酒
X08n0235_p0019b22║而臥。是時親友官事當行，以無價寶珠繫其衣裏，
X08n0235_p0019b23║與之而去。其人醉臥，都不覺知。起已遊行，到於他
X08n0235_p0019b24║國。為衣食故，勤力求索，甚大艱難等繁，不委序而
X08n0235_p0019c01║▲言善友者，唯下疏云：世之善友，略有七事：一、遭
X08n0235_p0019c02║苦不捨，二、貧賤不輕，三、密事相告，四、遞相覆藏，五、
X08n0235_p0019c03║難作能作，六、難與能與，七、難忍能忍。如來亦爾，為
X08n0235_p0019c04║物隨於六趣，苦而不捨；貧無法財，而不見輕；本性
X08n0235_p0019c05║客塵，無不相告；善根未熟，則以權覆實；堪真實化，
X08n0235_p0019c06║則以實覆虗；著弊垢衣，執持糞器，為難作能作；解
X08n0235_p0019c07║髻明珠，為難與能與；生違佛化，乃至多劫，心無退
X08n0235_p0019c08║動，為難忍能忍。▲言雜以邪宗者，迷真異執教也。
X08n0235_p0019c09║▲言使圓實不分，漸頓安辨者，真具分滿教也。▲
X08n0235_p0019c10║▲言即用之體不成者，業用既有，德相獨無，即業
X08n0235_p0019c11║用之德相不成故。▲言交徹之旨寧就者，生佛交
X08n0235_p0019c12║徹，義不成也。▲言却令相用二門無由成異者，真
X08n0235_p0019c13║如但是德相之因，云何通與業用為因？▲言以緣
X08n0235_p0019c14║起相由之玄旨（事理無礙義），同理性融通之一門（事理無礙義）。
X08n0235_p0019c15║▲言大緣起者，具足十門，體周法界，揀非內外，故
X08n0235_p0019c16║名為大。▲言非是重古輕今者，釋氏六帖云：重古
X08n0235_p0019c17║經今。註引破邪云：俗儒好長古而短今，談前而薄
X08n0235_p0019c18║後，不非古之虗美，責今之實論，信久遠之偽辭，忽
X08n0235_p0019c19║近今之實事，不知損馬之要，而竟儒墨之談，膏旨
X08n0235_p0019c20║之病，故難治矣。釋曰：疏主不爾，故云非也。▲言不
X08n0235_p0019c21║欲欺誣亡沒者，故肇論序云：此實巨蠱之言，欺誣
X08n0235_p0019c22║亡沒，街巷陋音，未之足拾。
X08n0235_p0019c23║言使質而不野者，出於論語。子曰：質勝文則野，（包曰：
X08n0235_p0019c24║野如野人，言鄙略也。）文勝質則史，（包曰：史者，文多而質少。）文質彬彬，然
X08n0235_p0020a01║後君子。（包曰：彬彬，文質相半之貌。）即其意也。
X08n0235_p0020a02║言不分通局者，性相共有名通，一宗獨有名局。▲
X08n0235_p0020a03║言或多用法相而復盡呼為權者，法相通權實故。
X08n0235_p0020a04║言即當既別者，圓融行布別故。
X08n0235_p0020a05║言天之日月，易之乾坤者，顯性相理齊，恐法相師
X08n0235_p0020a06║是非心生故。或日明月暗，乾高坤下，意彰不齊故。
X08n0235_p0020a07║▲言三倒者，下疏云：見、想、心三倒也。謂於前諸事，
X08n0235_p0020a08║起心分別常、無常等，名為心等。於常等境，取分齊
X08n0235_p0020a09║相，名為想倒。於想執實，名為見倒。翻背正信，立以
X08n0235_p0020a10║倒名。然小乘中，或說想、心、見三次第而起，或說一
X08n0235_p0020a11║時義分前後。心、想非倒，由見亂故，立以倒名。雖諸
X08n0235_p0020a12║說不同，皆依六識建立。若大乘中，亦有多說。一云：
X08n0235_p0020a13║依七識心，義分三倒。謂七識妄心，性是乖理顛倒
X08n0235_p0020a14║之法，名為心倒。依是心故，便有一切妄境界生。如
X08n0235_p0020a15║依夢心，有夢境起，即於彼境妄取其相，說為想倒。
X08n0235_p0020a16║於所取法，執實分明，說為見倒。依此三倒，於為、無
X08n0235_p0020a17║為境，起常、無常等八種顛倒。諸宗異說，恐厭繁文，
X08n0235_p0020a18║即斯義也。▲言至如昇兜率品等者，略示昔人不
X08n0235_p0020a19║知之處。謂佛地經佛有二十一種功德，無著等菩
X08n0235_p0020a20║薩立名解釋。然觀下疏，將論配經。若非賢聖，豈能
X08n0235_p0020a21║如爾？法界品末又重引釋，義轉幽微。▲言然於四
X08n0235_p0020a22║十二位等者，下疏配五十二位，今云四十二，抄寫
X08n0235_p0020a23║者誤，或攝十信入初住中。▲言引六會經文等者，
X08n0235_p0020a24║始從第二會至第七會信、住、行、向、地及等、妙二覺
X08n0235_p0020b01║而對釋之。▲言翻驗昔解，臆說尤多者。彈，刊定也。
X08n0235_p0020b02║謂彼將十信却作十住等。▲言五眼者，肉、天、慧、法、
X08n0235_p0020b03║佛也。▲言十眼者，加智眼、光明眼、出生死眼、無礙
X08n0235_p0020b04║眼、一切智眼。▲言六通者，他心、天眼、宿住、天耳、漏
X08n0235_p0020b05║盡、神境通也。▲言十通者，一、他心，二、天眼，三、知過
X08n0235_p0020b06║去劫，四、知未來劫，五、天耳，六、不動往剎，七、分別言
X08n0235_p0020b07║詞，八、無數色身，九、一切智，十、滅定智通也。▲言十
X08n0235_p0020b08║信者，菩願、化、力、相、威、意、福、法、智也。▲言四智者，大
X08n0235_p0020b09║平妙成也。▲言九門六度等者，瑜伽九門別顯六
X08n0235_p0020b10║度，清涼採用以釋此經十度。▲言九門者，一、自性
X08n0235_p0020b11║（出行體）。二、一切（能具行）。三、難行（別顯勝）。四、一切（行差別）。五、善
X08n0235_p0020b12║士（作饒益）。六、一切種（攝聖教）。七、遂求（隨所須）。八、清淨（攝成度）。
X08n0235_p0020b13║九、二世樂（現當益）。▲言十通、十忍等者，十通、六通如
X08n0235_p0020b14║前。▲言十忍者，音順無幻、焰、夢、響、影、化、空。▲言五
X08n0235_p0020b15║忍者，伏、信、順、無、寂，十通、十忍品中自會，須者應撿。
X08n0235_p0020b16║▲言十身融三身者，菩、願、化、力、意，即化身也；相、威、
X08n0235_p0020b17║福，兼報、化也，即法身。智通三身，局唯法、報。▲言十
X08n0235_p0020b18║智融三智者，十智者：一、無依成事智，二、體無增減
X08n0235_p0020b19║智，三、體均益生智，四、用興體密智，五、滅惑成德智，
X08n0235_p0020b20║六、依持無礙智，七、窮劫利樂智，八、知無不盡智，九、
X08n0235_p0020b21║巧令留惑智，十、性通平等智。▲言三智者，真、俗、中
X08n0235_p0020b22║智也。就十智中，達事之用融俗智，照理之用融真
X08n0235_p0020b23║智，證無礙之用融中智也。▲言十門涅槃者，一、體
X08n0235_p0020b24║性真常門，二、德用圓備門，三、出沒常湛門，四、虧盈
X08n0235_p0020c01║不還門，五、示滅妙存門，六、隨緣起盡門，七、存亡互
X08n0235_p0020c02║現門，八、大用無涯門，九、體離兩邊門，十、結歸無住
X08n0235_p0020c03║門。▲言四涅槃者，自性清淨，有餘依、無餘依、無住
X08n0235_p0020c04║處。十中體攝性淨，用攝餘三也。▲言一智融於四
X08n0235_p0020c05║智者，第四、用興體密，一智融大圓鏡等四智也。▲
X08n0235_p0020c06║言三聚者，攝律儀，攝善法，攝眾生也。良以二地三
X08n0235_p0020c07║聚，戒度成就，全離誤犯之愚行時蟻行分路等，故
X08n0235_p0020c08║名離垢。▲言八禪者，色、無色界各有其四，依定發
X08n0235_p0020c09║慧，照了大乘無邊妙法，故名發光。▲言道品者，三
X08n0235_p0020c10║十七種菩提分法也。▲成無生之慧光者，發智大焰，
X08n0235_p0020c11║燒煩惱薪，證無生理之慧也。▲言諸諦者，一十五
X08n0235_p0020c12║諦也。▲言星羅十門、目滿三觀者，一、有支相續門，
X08n0235_p0020c13║二、攝歸一心門，三、自業助成門，四、不相捨離門，五、
X08n0235_p0020c14║三道不斷門，六、三際輪迴門，七、三苦集滅門，八、因
X08n0235_p0020c15║緣生滅門，九、生滅繫縛門，十、隨順無所有盡門。隨
X08n0235_p0020c16║一門中而有三觀：一、相諦差別觀，二、大悲隨順觀，
X08n0235_p0020c17║三、一切相智觀。▲言非是懸指昔三中乘所見者，
X08n0235_p0020c18║揀異古人，謂昔人但指如中乘緣覺所觀是也。今
X08n0235_p0020c19║則不爾，依一乘解，或云非是懸指法華已前昔日
X08n0235_p0020c20║三乘中間獨覺所觀之境也。▲言權實雙行者，止
X08n0235_p0020c21║觀齊駈，或即空方便智，發起有中殊勝行，理量雙
X08n0235_p0020c22║行。▲言七分該羅者，謂集作地分、淨忍分、得勝行
X08n0235_p0020c23║分、淨佛國土分、自在分、大勝分、釋名分。▲言無功
X08n0235_p0020c24║之道者，故唯識云：法駛流中任運轉故，十三住中
X08n0235_p0021a01║無相無功用故。▲言四十辯才者，法、義、詞、樂四無
X08n0235_p0021a02║礙辯，各有十相，故成四十。言十相者，一、自相，二、同
X08n0235_p0021a03║相，三、行相，四、說相，五、智相，六、無我慢相，七、大小乘
X08n0235_p0021a04║相，八、菩薩地相，九、如來地相，十、作住持相。▲言方
X08n0235_p0021a05║盡種智之深玄者，究竟始覺也。
X08n0235_p0021a06║言始成正覺等者，小教則脩滿三祇，三十四心斷
X08n0235_p0021a07║結；創圓五分，三十二相莊嚴。始教則歷三賢而經
X08n0235_p0021a08║十地，創過金剛之心；轉八識而成四智，初得解脫
X08n0235_p0021a09║之道。終教則覺心初起，妄念頓除，智理冥同，始本
X08n0235_p0021a10║不二。頓教則咸遣如義之言，盡除寂靜之念，初獲
X08n0235_p0021a11║得入，創合一心。圓教則真應無礙，一多自在，混四
X08n0235_p0021a12║法界，攝三世間，時窮念劫，處盡剎塵，念念新新，常
X08n0235_p0021a13║成常覺。故云以諸宗始成以會之。▲言二，智、理、量
X08n0235_p0021a14║也。▲言三智真俗中也。▲言四智大平妙成也。▲
X08n0235_p0021a15║言兔章者，一、所依巾（真性），二、幻師術法（心識），三、所幻兔
X08n0235_p0021a16║（依他），四、幻兔有即無（我法即空），五、癡執為實（迷執我法）。下疏中
X08n0235_p0021a17║即是馬章。然兔與馬，隨應皆得。▲言分三影以別
X08n0235_p0021a18║之者下，疏引攝論釋云：一、水月喻，喻於定地所引
X08n0235_p0021a19║境界，以水有潤滑、澄清性故。二、光影喻，喻於諸識
X08n0235_p0021a20║映光弄影，影成千差；於境牽識，識變萬殊故。三、鏡
X08n0235_p0021a21║像喻，喻非定地果報。好、醜影異，隨質不同故；苦、樂
X08n0235_p0021a22║果殊，由業有異故。▲言剎平等，等出諸句以揀文
X08n0235_p0021a23║者，准下疏釋，則有五種四句。第一四句者，一、剎相，
X08n0235_p0021a24║二、眾生相，三、剎無性理，四、眾生無性理。此四句為
X08n0235_p0021b01║本。第二四句者，一、剎相即無性，以事不存故；二、剎
X08n0235_p0021b02║相不即無性，以不壞事故；三、剎無性即剎，以不守
X08n0235_p0021b03║自性故；四、剎無性不即剎，以性不變故（剎上事、理，分此四句）。
X08n0235_p0021b04║第三四句者，眾生無無性，亦同剎說。第四四句者，
X08n0235_p0021b05║一、剎無性即眾生無性，以無二故；二、剎無性不即
X08n0235_p0021b06║眾生無性，以無可即故；三、剎相即眾生相，理性融
X08n0235_p0021b07║故；四、剎相不即眾生相，不壞相故。第五四句者，一、
X08n0235_p0021b08║剎相眾生無性，二、剎相不即眾生無性，三、眾生相
X08n0235_p0021b09║即剎無性，四、眾生相不即剎無性。後四重四句中，
X08n0235_p0021b10║初及第三句是相融義。二、四兩句當句為門，雖不
X08n0235_p0021b11║相融，與彼相即同一緣起，故成無礙。然為門不同，
X08n0235_p0021b12║有多差別，理、實諸句無不融通也。▲言歷境起願，
X08n0235_p0021b13║以橫竪次位而彰之者，彼有三十一願，大同淨行。
X08n0235_p0021b14║歷多境顯之，約橫釋；配六位彰之，約竪釋也。▲言
X08n0235_p0021b15║普賢三昧等者，第三品也。其定體用也，普入一切
X08n0235_p0021b16║佛平等性，能於法界示眾影像，廣大無礙同於虗
X08n0235_p0021b17║空，法界海旋靡不隨入，具無盡德等，故云窮妙中
X08n0235_p0021b18║之妙。或是三十六普賢行品，抄寫者誤與出現品
X08n0235_p0021b19║是平等因果故。彼品中明所治廣多，一障一切障
X08n0235_p0021b20║故；能治深妙，一斷一切斷故等。▲言出現一品等
X08n0235_p0021b21║者，故綱要云：然此一品，玄中之玄，妙中之妙，極物
X08n0235_p0021b22║本源，罄佛淵海。又下疏云：然此一品，文旨宏奧，能
X08n0235_p0021b23║頓能圓，究眾生之本源，罄諸佛之淵海。根本法輪
X08n0235_p0021b24║之內，更處其心；生在金輪種中，復為嫡子。妙中之
X08n0235_p0021c01║妙，玄中之玄，並居凡類之心，以小功而速證，安得
X08n0235_p0021c02║自欺而不受，長淪生死之中？今聞能欣，尤須自慶
X08n0235_p0021c03║昔善等是也。▲言至如法界等者，顯疏包含也。法
X08n0235_p0021c04║界觀文（扗順造），華藏觀文旨歸義理，分齊（賢首造），開鍵
X08n0235_p0021c05║（文超法師造），關中（維摩疏）。開脉繫表，應是生、肇、融、叡等諸
X08n0235_p0021c06║法師所造章疏，皆是性宗開節，血脉網繫表顯之
X08n0235_p0021c07║文也。▲言三玄挌言。周易真玄，老子虗玄，莊子談
X08n0235_p0021c08║玄，儒道正妙之言不出於此。或挌言者，通指詩書
X08n0235_p0021c09║也。
X08n0235_p0021c10║言上古妙義用而不言者，獲盜法之𠍴也。故下疏
X08n0235_p0021c11║（第九下半四十二紙內）云：從他聞言已，解為盜法。觀佛三昧
X08n0235_p0021c12║經說：此人墮地獄，如箭射空。後學誡也。▲言如破
X08n0235_p0021c13║娑婆，形如虗空者，藏品中廣敘世界體形，至此界
X08n0235_p0021c14║云形如虗空。而刊定破云：大小乘經論但說虗空，
X08n0235_p0021c15║無形狀。今既言如，譯之誤也。先師賢首在其譯場
X08n0235_p0021c16║之內，故清涼出古意云：外書中說六合之空，狀如
X08n0235_p0021c17║圓帳。古就外況，故無失也。如法華云：譬如梵王是
X08n0235_p0021c18║眾生父，如來豈不知妄計？但就常情所知爾。▲言
X08n0235_p0021c19║晉經失旨，致古釋詞枝者，晉經云：譬如河水，不至
X08n0235_p0021c20║彼岸，不來此岸，不斷中流也。一、遠公云：前不趣二
X08n0235_p0021c21║處是離有，後不住中流是離無。謂生死無處名中
X08n0235_p0021c22║流，不住此無，故云不住中流也。二、賢首云：如東流
X08n0235_p0021c23║水，不住南岸，不住北岸，亦得說言不斷北岸、中流。
X08n0235_p0021c24║以中無別體，約岸分故。若爾，南岸亦得，何以不言
X08n0235_p0022a01║涅槃中流？由所度眾生在此岸故，所以偏就生死
X08n0235_p0022a02║而說。今文分明。▲何須敘昔者（此破刊定）？故唐經去，譬
X08n0235_p0022a03║如船師，不住此岸，不住彼岸，不住中流等。下疏釋
X08n0235_p0022a04║云：生死即此岸，涅槃合彼岸。合上中流，亦言生死
X08n0235_p0022a05║者，以發心之後，成佛之前，十地、三賢尚居二死，是
X08n0235_p0022a06║以中流即是生死，故云生死中流。非生死、涅槃之
X08n0235_p0022a07║中間名生死中也。有以煩惱為中流，約其漂溺，從
X08n0235_p0022a08║因說也（即生公釋維摩意也）。有以聖賢為中流，約受生死之人
X08n0235_p0022a09║也（什公釋淨名意也）。有以中道為中流，約觀行說（肇公意也）。斯
X08n0235_p0022a10║皆清涼會餘師釋中流之義也。▲言毒蛇螫手，不
X08n0235_p0022a11║得不斬者，通妨也。恐外難云不許破他清涼，何故
X08n0235_p0022a12║亦破他義，故此云爾。一云不得不斬於毒蛇，二云
X08n0235_p0022a13║不得不斬於自手。若不斬之，毒氣遍體，命難得濟，
X08n0235_p0022a14║表事之不已，不得輕浮。
X08n0235_p0022a15║言初、中、後善者，暗用經句，經云初善、中善、後善，其
X08n0235_p0022a16║義深遠，其語巧妙等。
X08n0235_p0022a17║疏非以一緣等者，問：法華云：唯以一大事因緣故，如
X08n0235_p0022a18║來出現。今文非一。若謂通會，今為釋云：此云非一，非
X08n0235_p0022a19║一小因緣；彼經言一，是一大因緣故。或此言非一，表
X08n0235_p0022a20║自一乘多緣；彼言唯一，揀他三乘多緣故。
X08n0235_p0022a21║鈔：轉勢用之者，更段用之。彼以須彌合佛身，智合
X08n0235_p0022a22║論，動合說。經亦通共與不共。今文須彌合身，智、慧
X08n0235_p0022a23║合海，動、搖合說。但論不共，不通其共，故云轉勢。▲
X08n0235_p0022a24║言又於於經中等者，前解智通能、所，後解身亦通
X08n0235_p0022b01║二。
X08n0235_p0022b02║疏因十義等者，通有三釋：一、皆用華嚴即體之義為
X08n0235_p0022b03║因，二、皆用華嚴異體之義為因，三、隨應不定。且初即
X08n0235_p0022b04║體之義為因者，應先問云：有何所以佛說華嚴？一、法
X08n0235_p0022b05║應爾故。如火之熱，非由別因法爾合熱；大華嚴經常
X08n0235_p0022b06║說、遍說，非由別因法爾合說故。二、酬宿因故，但取經
X08n0235_p0022b07║上能酬之義，非取所酬為因。三、順根感故，但取經上
X08n0235_p0022b08║能順根感之義，非取所順為因。四、為教本故，但取經
X08n0235_p0022b09║上能為諸教根本之義，非取諸教為因。五、顯果德故，
X08n0235_p0022b10║取能顯義。六、彰地位故，取能彰義。七、說勝行故，取能
X08n0235_p0022b11║說義。八、示真法故，取能示義。九、開因性故，取能開義。
X08n0235_p0022b12║十、利今後故，取能利義。皆華嚴即體之功，而為說經
X08n0235_p0022b13║所以。二、異體之義為因：一、法應爾故。准世界成就品，
X08n0235_p0022b14║疏文云：二、法如是者，梵云達磨多，此云法爾，或云法
X08n0235_p0022b15║性。若是法性，即以本識如來藏身為所依持，恒頓變
X08n0235_p0022b16║起外諸器界。（可證後義）若云法爾者，謂有問言：何以諸佛
X08n0235_p0022b17║眾生起於剎土？答：法應如是，不可致誥。（可證前義）若會此
X08n0235_p0022b18║二，謂法應如是，藏識變起。釋曰：雙會二義。彼論世界
X08n0235_p0022b19║之因既爾，此辨起經之因亦然。但云法爾，准此應悉。
X08n0235_p0022b20║二、酬宿因，取所酬願行為說經因。三、順根感，亦取所
X08n0235_p0022b21║順。四、為教本，亦取諸教為因。如欲接梨，先裁扗橛，是
X08n0235_p0022b22║知梨為扗橛之因；欲施末教，先示本法，是知末教却
X08n0235_p0022b23║為本法之因。五、顯果德，取所顯也。乃至十利，今後皆
X08n0235_p0022b24║取所利故。三、隨應不定，為教本取即體義為因利，今
X08n0235_p0022c01║後多取即體之義為因。餘皆異體為因，或皆通二，學
X08n0235_p0022c02║者更詳。
X08n0235_p0022c03║疏不待別因者。問：緣起法門既不退因，涉自然外道
X08n0235_p0022c04║之義。答：非全無因，但用法爾一因故。若爾，下有九因，
X08n0235_p0022c05║云何不待？答：此意假設，更無別因。法爾一因足今說
X08n0235_p0022c06║經，故云不待。或法爾因據有體有力攝餘九因，故云
X08n0235_p0022c07║不待。
X08n0235_p0022c08║疏何以法爾如是轉取，即宿因深故等者。問：酬宿因
X08n0235_p0022c09║義，即我世尊初成佛道，頓說華嚴，是知有始。云何釋
X08n0235_p0022c10║成法爾轉耶？答：但約現在一佛，可許有始；逆推過去
X08n0235_p0022c11║多佛，故成無始。或我世尊但傳古事，非自新說，如世
X08n0235_p0022c12║君王初登寶位，但行故道，非創新規，故成法爾。又據
X08n0235_p0022c13║現在新佛即過去古佛，故云無始；又據現在一時即
X08n0235_p0022c14║過去多時，故云無始。故疏云：時以剎那，堅窮劫海。
X08n0235_p0022c15║疏：創躡玄蹤等者，釋因果大也。一云：創躡玄蹤至頓
X08n0235_p0022c16║朗萬法，釋因深；及以下二句，釋果大也。一云：創躡至
X08n0235_p0022c17║齊周，釋因深；是以至妙門，釋果大。創躡玄蹤者，釋初
X08n0235_p0022c18║發事相菩提之心，遊履一乘玄門蹤跡也。捿神妙寂
X08n0235_p0022c19║者，離一切相，契同寂理，捿止神思，在微妙寂滅理中。
X08n0235_p0022c20║上句存相菩提心，下句遣相菩提心，事理無礙，存泯
X08n0235_p0022c21║莫拘，真發心也。或上句觀，下句止，止觀無礙，為真修
X08n0235_p0022c22║也。▲言悲智雙運者，自他俱利也。▲言行願齊周者，
X08n0235_p0022c23║一一稱性深無邊際，一一等空廣無邊際。▲言是以
X08n0235_p0022c24║者，躡前起後也。由此因深，故得果大。▲言妄想弗剪
X08n0235_p0023a01║而廓，徹性空者不斷而斷，悟大夜之重昏，如理之真
X08n0235_p0023a02║智也。▲言靈鑒匪磨，而頓朗萬法者，無脩而修，朗萬
X08n0235_p0023a03║法之幽邃，如量之俗智也。乃用無障礙解脫智力宣
X08n0235_p0023a04║闡此華嚴微妙法門也。上之二因並是德相，約法性
X08n0235_p0023a05║力，約佛德能，常遍說故。下之八因並是業用，驗根示
X08n0235_p0023a06║導故。或唯初一是德相因，中間八因是業用因，故疏
X08n0235_p0023a07║云乃以無障礙解脫闡斯妙門，神通解脫唯業用故。
X08n0235_p0023a08║最後一因通德相、業用。何以得知？前九是別，第十是
X08n0235_p0023a09║總，總必攝別故。或初一亦通業用，鈔引不思議品神
X08n0235_p0023a10║通說故。
X08n0235_p0023a11║鈔依內現依、正等者，問：相入門中既有正中現依、
X08n0235_p0023a12║依中現依、正，應有依、正中現、正及依中現、正。然相
X08n0235_p0023a13║入者，必更互故。若許爾者，應成八句，何但有六？今
X08n0235_p0023a14║謂通云：理實可爾。且就顯勝，一中現二，非取二中
X08n0235_p0023a15║現一。如舉塵、毛之分現、圓，非取身、剎之圓現分之
X08n0235_p0023a16║例也。問：何故相、即不同相入，而作六句耶？今加二
X08n0235_p0023a17║句云：此佛依、正即彼佛之依，此佛之依即彼之正。
X08n0235_p0023a18║今謂通云：上句不異，四句中第一句唯有剎故；下
X08n0235_p0023a19║句不異，四句中第二句唯有正故。若更救云：彼四
X08n0235_p0023a20║句中能、即成單，此後二句能、即成雙，何云不異？後
X08n0235_p0023a21║更通云：能、即任單任雙，其體咸廢；唯有所即，或剎
X08n0235_p0023a22║或身，故不異也。故鈔云：相、即互亡，故無有六。設更
X08n0235_p0023a23║難云：此佛之依即彼佛依、正，此佛之正即彼佛正
X08n0235_p0023a24║依，此之二句依、正雙存，豈不異耶？若許異者，應成
X08n0235_p0023b01║六句。今復通云：亦不異四句中第三句也。若爾，第
X08n0235_p0023b02║三俱存句、第四俱泯句為相即耶？不相即耶？若云
X08n0235_p0023b03║相即，云何身、剎二句有體、二俱無體？若不相即，云
X08n0235_p0023b04║何即門足成句數？況緣起門有體、有體不並，無體、
X08n0235_p0023b05║無體不俱！故今謂通云：身、剎之上各有有體、無體
X08n0235_p0023b06║二義：有體之義為所即，無體之義為能即。說雖前、
X08n0235_p0023b07║後，俱則同時。前之二句各取一有體、一無體，互為
X08n0235_p0023b08║能、所即；第三句雙取二所即；第四句雙取二能即。
X08n0235_p0023b09║所即各對彼能即，能即還對彼所即，非謂二有體
X08n0235_p0023b10║並二無體俱故。或二有體是不即義，要由不即，方
X08n0235_p0023b11║能即故。尋鈔自知。
X08n0235_p0023b12║鈔體外無用，唯相即故等者，此意約體相即，據用
X08n0235_p0023b13║相入。體、用互收，即、入互攝也。問：體既相即，用何不
X08n0235_p0023b14║即？用既相入，體何不入耶？有師云：法爾義異，不應
X08n0235_p0023b15║齊責。勿將異門難異門也。有師云：可爾。體相即時，
X08n0235_p0023b16║用亦相即；用相入時，體亦相入。故疏云：隨舉一門，
X08n0235_p0023b17║即攝一切。今謂通云有體、無體，有用、無用，是緣起
X08n0235_p0023b18║相由門相即，相入乃是玄門。如佛全身在一塵中，
X08n0235_p0023b19║分明顯現，豈非幽玄？相入玄門已得成立，二俱有
X08n0235_p0023b20║體，不成緣起。何以佛身在彼塵中？良以一塵有力
X08n0235_p0023b21║作能攝佛身，無力為所攝無力，必假於有力，必資
X08n0235_p0023b22║於無力，緣起義成作相入之所以也。此意但約有
X08n0235_p0023b23║力作能攝所入所以，無力作所攝能入所以。其體
X08n0235_p0023b24║相入，非謂唯用相入，體不相入也。如釧即金，金廢
X08n0235_p0023c01║釧體，即是金體，此是相即玄門也。何以釧即是金？
X08n0235_p0023c02║良以釧無別體，令攬金成；金有自體，能成其釧。是
X08n0235_p0023c03║故其釧還即是金，是緣起相由作相即之所以也。
X08n0235_p0023c04║此意有體能成，無體所成，但是緣起相由作相即
X08n0235_p0023c05║玄門之所以，謂非唯體相即，用不相即也。今據緣
X08n0235_p0023c06║起門中體、用互攝，故即入門亦更互全收也。
X08n0235_p0023c07║疏一道至果者，釋有二義：一者、一因一果；二者、萬聖
X08n0235_p0023c08║千賢同修萬行，更無異路。皆一道義。
X08n0235_p0023c09║疏若無此位，行無成故者，淮下疏釋，略有十義：一、依
X08n0235_p0023c10║唯識等，而有五位：一、資粮位，即是三賢，從初發心，積
X08n0235_p0023c11║集福、智，為道資粮，為眾生故，修解脫分善；二、加行位，
X08n0235_p0023c12║順解脫分既圓滿已，為入見道，復修加行，即四善根，
X08n0235_p0023c13║亦名順決擇分；三、通達位，即是見道，謂初入地二種
X08n0235_p0023c14║見道；四、修習位，始從初地第二位，乃至金剛無間心
X08n0235_p0023c15║位，名為修道；五、究竟位，金剛心後，解脫道中盡未來
X08n0235_p0023c16║際，皆此位攝。二、依攝論第六，說有四位：一、勝解行位，
X08n0235_p0023c17║始從十信，終於地前；餘三見、究竟，同五中後三。三、依
X08n0235_p0023c18║瑜伽四十七，說十三住者：一、種性住，謂彼菩薩性自
X08n0235_p0023c19║仁賢，性自成就菩薩功德，住持一切佛法種子，性離
X08n0235_p0023c20║麤垢，不能現起上煩惱、纏；二、勝解行住，謂從初發心
X08n0235_p0023c21║乃至未得清淨意樂所有一切菩薩行是；三、極喜住；
X08n0235_p0023c22║四、增上戒；五、增上心；六、七、八三名增上慧，分上三種，
X08n0235_p0023c23║謂：六、覺分相應增上慧住；七、諸諦相應增上慧住；八、
X08n0235_p0023c24║緣起流轉上息相應增上慧住；九、無相有功用住；十、
X08n0235_p0024a01║無相無功用住；十一、無礙解住；十二、最上菩薩住；十
X08n0235_p0024a02║三、最上如來住。第二即是三賢。第三已去，如次十地。
X08n0235_p0024a03║四、亦依瑜伽及顯揚第七，於十三住建立十地：一、種
X08n0235_p0024a04║性地；二、勝解行地；三、淨勝意樂地，即前三住；四、行正
X08n0235_p0024a05║行地，謂從第四住乃至第九住；五、決定地，即第十住；
X08n0235_p0024a06║六、決定行地，即第十一住。七、已後二住，為到究竟地。
X08n0235_p0024a07║前六唯菩薩，第七菩薩、如來雜立為地。五、依仁王下
X08n0235_p0024a08║卷，說十三法師各住一位者，一、習種性，二、性種性，三、
X08n0235_p0024a09║道種性，四、善覺摩訶衍，五、德慧，六、明慧，七、爾𦦨，八、勝
X08n0235_p0024a10║達，九、常現真實，十、玄達。十一、等覺，即八地。十二、慧光
X08n0235_p0024a11║神變，即當九地。十三、觀佛、菩薩，義當十地及等覺，而
X08n0235_p0024a12║佛非十三之數。六、依仁王上卷，五忍者，謂伏忍、信忍、
X08n0235_p0024a13║順忍、無生忍、寂滅忍。各各有上、中、下，如次酬三賢、十
X08n0235_p0024a14║地、等覺、境覺。七、亦依仁王五十二位。八、依瓔珞四十
X08n0235_p0024a15║二賢聖位，以不立十信，十信攝在十住中故。九、依瓔
X08n0235_p0024a16║珞六種者，一、習種性，二、性種性，三、道種性，四、聖種性，
X08n0235_p0024a17║五、等覺性，六、妙覺性。又准下，鈔：（十八上半第二紙）復名六堅，
X08n0235_p0024a18║謂信堅、法堅、脩堅、德堅、頂堅、覺堅。復名六忍，謂信忍、
X08n0235_p0024a19║法忍、修忍、正忍、無垢忍、一切智忍。復名六慧，聞慧、思
X08n0235_p0024a20║慧、修慧、無相慧、照寂慧。寂照慧名六觀，謂住觀、行觀、
X08n0235_p0024a21║向觀、地觀、無相觀、一切種智觀。亦有相承說於六定，
X08n0235_p0024a22║瓔珞無文。言六定者，一、習相定，二、性定，三、道慧定，四、
X08n0235_p0024a23║道種慧定，五、大慧定，六、正觀定。此五種六，皆以第五
X08n0235_p0024a24║當於等覺。（自此已下，還是前疏。）若依楞伽等，無復地位。十、依此
X08n0235_p0024b01║經，說四十二位，無別資粮、加行等名。然所說位，依法
X08n0235_p0024b02║性立，行布、圓融，二俱無礙。釋曰：不唯此經獨彰地經，
X08n0235_p0024b03║寔乃餘教各顯階差，欲導含生同躋聖域故也。
X08n0235_p0024b04║鈔：如第二會明信等者，信謂十信：一、信心，（信佛常住大乘
X08n0235_p0024b05║教法，歸宗不二，決定無礙），二、念心，（於六念處憶念），三、精進心，（如念而行，勤修止、觀），
X08n0235_p0024b06║四、慧心，（雙觀人、法二種無我），五、定心，（解空處寂，止心理靜），六、不退心，（止、觀
X08n0235_p0024b07║雙融，心不退沒），七、迴向心，（善會平等，迴向於捨），八、護法心，（解理堅固，受持不壞），
X08n0235_p0024b08║九、戒心，（善護身、心，三業齊清），十、願心。（以三業善，正求菩提）。▲言三、明住
X08n0235_p0024b09║者，住謂十住：一、發心住（觀佛勝，緣佛十力，發菩提心。三種發心，即信成就發
X08n0235_p0024b10║心），二、治地住（謂常隨定，脩諸行門，淨心地故），三、修行住（巧觀空有，增正行故），
X08n0235_p0024b11║四、生貴住（生佛法家，種姓尊貴），五、具足方便住（帶真隨俗，習多善巧，化無
X08n0235_p0024b12║住故），六、正心住（成就般若，聞彼讚毀佛法僧等，真正其心，念不同故），七、不退住
X08n0235_p0024b13║（入於無生畢竟空性，心心常行空無相願，止觀雙運，緣不壞故），八、童真住（心不生倒，不起邪魔，
X08n0235_p0024b14║破菩提故），九、王子住（從法王教生，當紹佛位故），十、灌頂住（從上九住，當觀空理，
X08n0235_p0024b15║得無生心，最為尊上，諸佛法水灌心頂故）。▲言四、明行者，行乃十行：一、
X08n0235_p0024b16║歡喜行（三施皆能悅自他故），二、饒益行（三聚之戒皆饒益故），三、無違逆
X08n0235_p0024b17║行（忍順物理，無所違故），四、無屈撓行（勤無怠退，不屈弱故），五、離癡亂行
X08n0235_p0024b18║（以慧資定，離沉掉故），六、善現行（慧能顯發二諦之理，般若現故），七、無著行（不著
X08n0235_p0024b19║事理，遠離於我及無我故），八、難得行（大果可尊，又成大願，方能得故），九、善法行
X08n0235_p0024b20║（善巧說法，成物軌故），十、真實行（言行不虗，稱二諦故）。▲言五、明向者，向
X08n0235_p0024b21║即十向：一、救護眾生離眾生相迴向（大悲廣濟名為救護，大智
X08n0235_p0024b22║無著故云離眾生相），二、不壞迴向（謂於三寶等得不壞信故），三、等一切佛
X08n0235_p0024b23║迴向（謂學三性佛所修迴向故），四、至一切處迴向（謂菩薩悲願稱周法界，令
X08n0235_p0024b24║其善根供具悉周遍故），五、無盡功德藏迴向（謂緣無盡境成無盡善根功德
X08n0235_p0024c01║之行，得十無盡藏之果故），六、隨順堅固一切善根迴向（謂所修事善皆
X08n0235_p0024c02║悉隨順，入於堅固平等法性，一切善根皆悉堅固故），七、等隨順一切眾生迴
X08n0235_p0024c03║向（謂以平等心隨順饒益一切眾生故），八、真如相迴向（謂善根合如同如，體相無
X08n0235_p0024c04║盡得故），九、無縛無著解脫迴向（謂不為相縛，不於見著，作用自在，故名解
X08n0235_p0024c05║脫），十、入法界無量迴向（謂以稱性起周，以法界善根迴向法界故）。▲言
X08n0235_p0024c06║六明地者，地謂十地：一、歡喜地（謂初〔護〕聖性，具證二空，能益自他，生
X08n0235_p0024c07║大歡喜），二、離垢地（具淨尸羅，遠離微細毀犯煩惱苦故），三、發光地（成就勝定
X08n0235_p0024c08║大法總持，能發無盡妙慧光故），四、焰慧地（安住最勝菩提分法，燒煩惱薪，慧焰增故），五、
X08n0235_p0024c09║難勝地（真俗二智行相互違，難合能合，極難勝故），六、現前地（住緣起智，引無分別
X08n0235_p0024c10║最勝般若令現前故），七、遠行地（至無相住功用後邊，出過世間二乘道故），八、不動
X08n0235_p0024c11║地（無分別智任運相續，相用煩惱不能動故），九、善慧地（成就微妙四無礙解，能遍十方
X08n0235_p0024c12║善說法故），十、法雲地（大法智雲合眾德水，蔽如虗空，麤重充滿法身故）。▲言七、
X08n0235_p0024c13║明等妙者，等謂等覺（體空大寂，安心平等，照齊種智，一相無二故），妙即
X08n0235_p0024c14║妙覺（圓照內融，窮鑒法性，體無始終，窮微盡極，故名妙覺）。雖委陳於體義，備
X08n0235_p0024c15║在本文；而略舉於門名，亦於茲處。然樂廣之達識，
X08n0235_p0024c16║無假預談；慮好略之庸根，不覺大疏。如涉世路，尚
X08n0235_p0024c17║須知道店之名；況詣覺場，豈不曉地位之號？唯希
X08n0235_p0024c18║智者，勿責詞技。
X08n0235_p0024c19║鈔：此別明五位互攝者，信、住、行、向、地也。▲鈔：第十、
X08n0235_p0024c20║住滿至亦灌頂成佛者，證相似也。以此二位功德
X08n0235_p0024c21║圓滿，同證諸佛智水灌心頂之妙果也。▲言十行
X08n0235_p0024c22║智度圓等者，行相似也。上雖略示總相，而言所修
X08n0235_p0024c23║妙因名行，所獲妙果名證。住行向地相梯，而言一
X08n0235_p0024c24║一相似，各隨相似，更互相攝也。▲言海幢比丘！頂
X08n0235_p0025a01║出諸佛者下，疏釋云：頂出諸佛者，尊極無上故。就
X08n0235_p0025a02║別彰法雨中，總有三十二種：前十二法雨為菩薩，
X08n0235_p0025a03║餘為雜類。今初，一普知平等法雨，略有三等：一、始
X08n0235_p0025a04║覺同本，無復始、本之異；二、等諸佛故；三、生佛一性
X08n0235_p0025a05║故。得此三等，轉成妙覺。次十法雨即十住者，圓教
X08n0235_p0025a06║經中十住位滿，便成佛故。此前更無別位。此約以
X08n0235_p0025a07║位攝，以非一乘宗，餘無此說。後一法雨即十信。釋
X08n0235_p0025a08║曰：初一妙覺，次十十住，後一十信。今據逆次，故云
X08n0235_p0025a09║灌頂住。後即明佛者，即其事也。▲言前唯約理、行
X08n0235_p0025a10║圓融者，以理融、行圓融也。▲言此兼明行證相似
X08n0235_p0025a11║者，且約相似中圓融五長劫，唯攝長劫等也。
X08n0235_p0025a12║鈔：文有三節者，引證也。三節疏文通證前理、行圓
X08n0235_p0025a13║融也，後二節文兼證前行、證相似也。如第二、信該
X08n0235_p0025a14║果海，證理、行圓融，可知。若將信滿功德該攝果滿
X08n0235_p0025a15║功德，亦證行、證相似。三、第初發心時便成正覺，證
X08n0235_p0025a16║理、行圓融，可知。但於住滿佛中密證行、證相似。▲
X08n0235_p0025a17║言以一例諸，位位皆然者，復有二義：一云一位具
X08n0235_p0025a18║攝諸位功德等，一云一位具攝五十二位功德。後
X08n0235_p0025a19║解為優。
X08n0235_p0025a20║言如賢首品中等者，此品正明十信之德，該攝後
X08n0235_p0025a21║之四十二位故。就若常信奉下，五十頌半廣明信
X08n0235_p0025a22║中所具行位：初八頌半明所具行，以三十九頌明
X08n0235_p0025a23║所具諸位，後三頌結嘆功德。明具位中，初八頌半
X08n0235_p0025a24║明具三賢，後三十頌半明具十地。於中，前十一頌
X08n0235_p0025b01║半明具前九地，後十九頌明具第十地位，有五：初
X08n0235_p0025b02║八頌三業殊勝功德，次四頌三業廣大功德，三、二
X08n0235_p0025b03║頌辨得法結位，四、三頌明三昧大盡。受位分五：二
X08n0235_p0025b04║頌明大用難測。今言灌頂而昇位者，即後二頌明
X08n0235_p0025b05║大用難測是也。故彼疏云：若蒙下，二頌亦是進入
X08n0235_p0025b06║佛地也。彼疏問曰：此既是初，何得乃具後諸行位
X08n0235_p0025b07║及普賢德邪？古德釋此，略有二門：一、行布次第門，
X08n0235_p0025b08║謂從微至著，從淺至深，次第相承，以階彼岸，如瓔
X08n0235_p0025b09║珞、仁王、起信、瑜伽等說；二、圓融通攝門，謂一位即
X08n0235_p0025b10║其一切位等，如此經所說。今如大品等中，一行具
X08n0235_p0025b11║一切行。此中具二門：一、緣起相由門；二、法界融攝
X08n0235_p0025b12║門。前中普攬一切始終諸位無邊行海，同一緣起，
X08n0235_p0025b13║為普賢行德。良以諸緣相望，略有二義：一、約用，由
X08n0235_p0025b14║相待故，有有力、無力義，是故得相收及相入也；二、約
X08n0235_p0025b15║體，由相作故，有有體、無體義，是故得相即及相是
X08n0235_p0025b16║也。此經之中，依斯義故，行位相收，總有四說：一、或
X08n0235_p0025b17║始具終，如此門中具一切行位普賢德海者是也；
X08n0235_p0025b18║二、或終具始，並在十地位後，如下文十定、十通等
X08n0235_p0025b19║說；三、或諸位齊收，並在十住等一一位中，各收一
X08n0235_p0025b20║切，悉至究竟，如下文十住、十行等說。諸位皆泯，行
X08n0235_p0025b21║德顯然，如離世間品說。二、法界融攝門者，謂此諸
X08n0235_p0025b22║位及諸修行，皆不離普賢無盡法界。然此法界圓
X08n0235_p0025b23║融無限，隨在一位，即具一切。今在信門，收無不盡。
X08n0235_p0025b24║下諸位中皆具一切者，並准此釋。又云：如十味香，
X08n0235_p0025c01║纔燒一丸，如小芥子，十氣齊發。若有聞香，十味齊
X08n0235_p0025c02║得。若得沈氣，則得檀氣；若得酥合，則得龍腦等。十
X08n0235_p0025c03║味丸藥，服者齊得，亦淮此知。又彼疏云：古察經漸
X08n0235_p0025c04║次作佛，略有四種。何者為四？一者、信滿作佛，所謂
X08n0235_p0025c05║依種性地，決定信諸法不生不滅，清淨平等，無可
X08n0235_p0025c06║願求故；二、解滿作佛；三、證滿作佛，謂淨心地；四、一
X08n0235_p0025c07║切功德行滿作佛，究竟菩薩地。起信依此，說信成
X08n0235_p0025c08║就，發心能現八相作佛。文據照然。況圓融門中不
X08n0235_p0025c09║依位次，寄終教說。信滿即能因、果無礙。以因門取，
X08n0235_p0025c10║常是菩薩；以果門取，即恒是佛。或雙存具泯，自在
X08n0235_p0025c11║難思。故鈔云信該果海，如賢首品中等。又下疏云：
X08n0235_p0025c12║然斯位滿總有五重：一、約信滿，如賢首品說，便得
X08n0235_p0025c13║灌頂而昇位等；二、約解滿，如灌頂住及海幢處說；
X08n0235_p0025c14║三、約行滿，如第十行入因陀羅網法界等；四、善巧
X08n0235_p0025c15║願滿，如此位辨；五、約證滿，如十地說。此五重內，隨
X08n0235_p0025c16║一成處，必具理行，內相應故，皆名位滿。然信、解等
X08n0235_p0025c17║殊，故不相濫。若約圓融，但一位滿，即因究竟，更不
X08n0235_p0025c18║待餘。又若得一，即得餘位。總一法界受職之位，隨
X08n0235_p0025c19║門差別，五位不同。法、體融通，全攝無礙，不同餘教。
X08n0235_p0025c20║言初發心時便成正覺者，正明以初攝後者，問：上
X08n0235_p0025c21║明初心成正覺，當因徹果海義，正明初心為所攝
X08n0235_p0025c22║故。何此云以初攝後，初心復為能攝耶？答：彼據初
X08n0235_p0025c23║心無體無力義為所攝，此約初心有體有力義還
X08n0235_p0025c24║為能攝。各取一義，故不相違。▲言如四十二字，初
X08n0235_p0026a01║阿具，後茶也者，即善財所遇第四十五眾藝童子
X08n0235_p0026a02║所得法門。一阿（上聲，短呼）乃至一阿字者，是無生義，以
X08n0235_p0026a03║無生之理統攝萬法故。後四十一字，若言若義，皆
X08n0235_p0026a04║從此字而生出故。此四十二字表四十二位。初阿
X08n0235_p0026a05║具，後茶字，即來初發心住攝妙覺位。以初後圓融
X08n0235_p0026a06║之義，以證鈔中異位相望，以初攝後也。▲言上來
X08n0235_p0026a07║總有三義等者，如次指前三節引證文也。▲言能
X08n0235_p0026a08║與如是觀行相應者，現觀深玄也。▲言於諸法中
X08n0235_p0026a09║不生二解者，了性具足，萬行齊修也。▲言一切佛
X08n0235_p0026a10║法者，大果無邊，德用無際。▲言疾得現前者，現在
X08n0235_p0026a11║速證也。問何時現前，初發心時問何法現前，即得
X08n0235_p0026a12║阿耨多羅三藐三菩提也。下釋菩提之相。▲言知
X08n0235_p0026a13║一切法即心、自性、覺、他也。▲言成就慧身，覺行圓
X08n0235_p0026a14║滿也。▲言不由他悟自覺也。或知一切法即心自
X08n0235_p0026a15║性，釋上於諸法中不生二解，成就慧身。不由他悟，
X08n0235_p0026a16║釋上一切佛法疾得現前也。
X08n0235_p0026a17║疏行布是教相施設等者。今將教義、理事兩對辨圓
X08n0235_p0026a18║融行布也。斯則約教、約相論行布，顯也；約理、約性論
X08n0235_p0026a19║圓融，顯也。非謂教之與相唯行布，理之與性唯圓融
X08n0235_p0026a20║也。如世弟兄二人，兄孝，弟逆，約兄常和睦，約弟常乖
X08n0235_p0026a21║違，仍兄與弟俱和，兄與弟俱違，非謂其兄獨和，其弟
X08n0235_p0026a22║獨違。法合准之。又解：約教相，則所有圓融行布，隨根
X08n0235_p0026a23║隨相，各不同故；約理性，則所有行布皆圓融，就義就
X08n0235_p0026a24║性，成無礙故。細思有味。
X08n0235_p0026b01║隱隱然似有。問：此言隱隱然似有，為圓融門中似
X08n0235_p0026b02║有耶？為行布門中似有耶？若圓融門有者，圓融門
X08n0235_p0026b03║中無量為一，故不見多相，云何言有？若行布有者，
X08n0235_p0026b04║行布門中一為無量，故多法歷然，云何言隱隱耶？
X08n0235_p0026b05║今為答云：將行布就圓融門說，故言隱隱然似有。
X08n0235_p0026b06║如將不變在隨緣門，故說真理，名之為隱。此之類
X08n0235_p0026b07║也。圭峯云：鏡像千差，莫執好醜；鏡明一相，莫忘青
X08n0235_p0026b08║黃。千器一金，雖無阻隔；一殊千影，無不混和。即斯
X08n0235_p0026b09║義也。
X08n0235_p0026b10║疏：言六相圓融者，今為作對，貴令易曉。一、非一對（總、別
X08n0235_p0026b11║也），似、非似對（同、異也），辨、非辨對（成、壞也）。隨舉一相，攝餘五
X08n0235_p0026b12║相，總號圓融。
X08n0235_p0026b13║疏普賢行品說一斷一切斷等故者，問：信心滿位圓
X08n0235_p0026b14║斷惑已，至住等位更斷惑不？若有前位，不成圓斷；若
X08n0235_p0026b15║無後位，便徒施設。有師答云：但前已斷之惑，智照體
X08n0235_p0026b16║空，本清淨故，說名圓斷。約稱法界緣起義邊，假相常
X08n0235_p0026b17║存，復說更互圓不斷義。如鏡中火，無實燒熱。體之與
X08n0235_p0026b18║用，似惑本空；假相常存，似惑假有。此意：智照體空，一
X08n0235_p0026b19║切皆空，說名圓斷；假相常存，後位惑有。已答前難。今
X08n0235_p0026b20║應問彼：惑體空義，本清淨義，為屬斷義，為不斷義？若
X08n0235_p0026b21║屬斯義，違教理故。體空義邊即同真體，具非所斷。若
X08n0235_p0026b22║云不斷，云何智照體空，本清淨故，說名圓斷？更應問
X08n0235_p0026b23║彼：所存假相是所斷法。若是所斷，前位應斷，不應至
X08n0235_p0026b24║後；若非所斷，後位還無所斷之惑。於此難中，應設功
X08n0235_p0026c01║力。今為通云：如孤舟澄江看月，二舟在北，千里同看
X08n0235_p0026c02║一月；二舟在南，千里同看一月。在北，一月非南；在南，
X08n0235_p0026c03║一月非北。前位所斷之惑非後位所斷之惑，非前行
X08n0235_p0026c04║布也。在北二舟：一舟住觀其月，全住其北；一舟南行，
X08n0235_p0026c05║至南舟所看月處，其北所看之月隨舟至南，與彼南
X08n0235_p0026c06║月冥合作一；住北之月全住其北，而非分住，如前位
X08n0235_p0026c07║惑全在前位，而非分住，行布義也。來南之月全來其
X08n0235_p0026c08║南，而非分來，即後位惑全即後惑，而非分即，圓融義
X08n0235_p0026c09║也。在南二舟：一舟住觀其月，全住其南；一舟北行，直
X08n0235_p0026c10║至北舟所看月處，其南所看之月隨舟之北，與彼北
X08n0235_p0026c11║月冥合作一；住南之月全住其南，而非分住，如後惑
X08n0235_p0026c12║全在其位，而非分住，行布義也。來北之月，全來其北，
X08n0235_p0026c13║而非分來，即前位惑，全即前惑，而非分即，圓融義也。
X08n0235_p0026c14║是知在北而有二月，舊住一月，新來一月，以新合本，
X08n0235_p0026c15║同為一月。是知前位而有二義，惑本位一惑，後位即
X08n0235_p0026c16║來一惑，後位即前惑，同為一惑，後位二惑，准此應知。
X08n0235_p0026c17║在南而有二月，舊住一月，新來一月，以新合本，同為
X08n0235_p0026c18║一月。在北之中，欲以掉挑其月，前位之中，欲以智斷
X08n0235_p0026c19║其惑。論彼月相本空，其性常濕，更不假挑，況挑與不
X08n0235_p0026c20║挑無殊。論彼惑體本空，其性常真，更不待斷，況斷與
X08n0235_p0026c21║不斷常一。論彼月相假有，其狀圓白，故須假挑，挑即
X08n0235_p0026c22║成無，不挑乃有。論彼惑相假有，其狀輪迴，故須假斷，
X08n0235_p0026c23║斷即成無，不斷乃有。為除月相，方以掉挑，為除妄想，
X08n0235_p0026c24║方起智斷。在北掉挑其月時，非唯舊住北月獨無，而
X08n0235_p0027a01║從南新來到北之月亦無。前位智斷其惑時，非唯本
X08n0235_p0027a02║在前位惑獨亡，而攝後惑至前位惑亦亡。是知一斷
X08n0235_p0027a03║一切斷義得成。在南掉未挑月時，非唯舊住南月獨
X08n0235_p0027a04║存，而從北新來到南之月亦存。後位智未斷惑時，非
X08n0235_p0027a05║唯本在後位惑獨存，而攝前位惑至後位惑亦存。是
X08n0235_p0027a06║知一不斷時，一切不斷也。勿難前位斷竟，後無所攝
X08n0235_p0027a07║惑耶？無始常攝故。勿難在北挑竟，何有來南之月耶？
X08n0235_p0027a08║前已來故。前來法喻，隨節指配，皎如在掌，勿滯常門，
X08n0235_p0027a09║趣輕笑也。
X08n0235_p0027a10║鈔：若成此十者，故下經云：所謂：心不棄捨一切眾
X08n0235_p0027a11║生，乃至住一切世界，心無所著。是為十。（此即勸修法也。）▲
X08n0235_p0027a12║則頓成五十種行者。又經云：佛子！菩薩摩訶薩安
X08n0235_p0027a13║住此十法已，則能具足十種清淨、十種廣大智、十
X08n0235_p0027a14║種普入、十種勝妙心、十種佛法善巧智。（釋曰：經中廣列如是
X08n0235_p0027a15║展轉，皆由成就始修十法，故此云爾。）▲言一念嗔心起，百萬障門生
X08n0235_p0027a16║者，故下普賢行品經云：佛子！我不見一法為大過
X08n0235_p0027a17║失，如諸菩薩於他菩薩起嗔心者。何以故？佛子！若
X08n0235_p0027a18║諸菩薩於餘菩薩起嗔恚心，即成就百萬障門故。
X08n0235_p0027a19║（下疏第八下半）釋云：既一惑成百萬障門，則一障、一切障
X08n0235_p0027a20║義，即惑惑皆然。今從重說。除嗔之外，更遍推求，無
X08n0235_p0027a21║有一惡如嗔之重。故晉經云：起一嗔心，一切惡中
X08n0235_p0027a22║無過此惡。決定毗尼經云：寧起百千貪心，不起一
X08n0235_p0027a23║念嗔。以違害大悲，莫過此故。菩薩善戒經亦同此
X08n0235_p0027a24║說。言於他菩薩者，若於菩薩起嗔，過尤重，以令菩
X08n0235_p0027b01║薩廢大行故。是以大般若中，天魔見諸菩薩互相
X08n0235_p0027b02║是非，過常大喜。標雖百萬，略列百門。古人寄位分
X08n0235_p0027b03║五：初、不見菩提障下四十，障十信行。（准經，障字有三十三。後開
X08n0235_p0027b04║八部，故成四十。）二、不樂佛法障下九，障十住行。三、不得菩
X08n0235_p0027b05║薩諸根障下十一，障十行之行。四、樂誹謗一切智
X08n0235_p0027b06║語障下五，障十向行。五、不樂與菩薩同住障下三
X08n0235_p0027b07║十四，障十地行。故昔結云：菩薩萬行不過此五，起
X08n0235_p0027b08║一嗔心，一切頓障。此釋非不有理。如賊心求法，豈
X08n0235_p0027b09║獨障於地耶？是知通障一切。信尚不起，況後位耶？
X08n0235_p0027b10║又所障法界，如帝網重重，能障同所，亦皆無盡。故
X08n0235_p0027b11║知百萬猶是略明。
X08n0235_p0027b12║疏不體理、事，行亦非真者，如夢時拜相，（迷心修得大梵天王等位。）
X08n0235_p0027b13║不及覺時作尉；（悟時得入十信位也。）夢得七寶，（迷時修無量功德也。）不及
X08n0235_p0027b14║覺時百錢。（悟時得入持五戒、十善也。）皆以一妄一真，故不可類。（諸教
X08n0235_p0027b15║皆云：施三千七寶，不如聞一句偈。是此意也。）法喻昭然，學者可悉。
X08n0235_p0027b16║疏：包性德而為體者（五法中真如也，二依中此涅槃也）。▲依智海以
X08n0235_p0027b17║為源者（五法中正智也，二依中菩提也）。▲但相變體殊者（迷真如，成名相）。▲
X08n0235_p0027b18║情生智隔者（失正智，成妄想）。▲言今令者（正明開義），知心（了名相本空）、
X08n0235_p0027b19║合體（合真如本體）、達本（達本無住）、情亡（妄情亡，正智生）。
X08n0235_p0027b20║鈔：達本無住者，即淨名第二推善不善之本。故經
X08n0235_p0027b21║云：善不善孰為本？答曰：身為本。又問：身孰為本？答
X08n0235_p0027b22║曰：欲貪為本。又問：欲貪孰為本？答曰：虗妄分別為
X08n0235_p0027b23║本。又問：虗妄分別孰為本？答曰：顛倒想為本。又問：
X08n0235_p0027b24║顛倒想孰為本？答曰：無住為本。又問：無住孰為本？
X08n0235_p0027c01║答曰：無住即無本。文殊師利！從無住本立一切法。
X08n0235_p0027c02║叡公釋曰：無住即實相異名也。▲言真本不可以
X08n0235_p0027c03║功成等者，羅什云：立道不可以設功得，聖智不可
X08n0235_p0027c04║以有心知，真諦不可以存我會，至功不可以營事
X08n0235_p0027c05║為。唯亡言可與道合，虗懷可與理通，冥心者可與
X08n0235_p0027c06║真一，遣智者可與聖同。問：明品疏鈔具引，須者更
X08n0235_p0027c07║撿。▲言寂照雙流者，即是止觀、理智、體用、菩提、涅
X08n0235_p0027c08║槃也。
X08n0235_p0027c09║疏以一言顯示，令其知有二，使其修行悟入顯現者，
X08n0235_p0027c10║即是頓悟漸修也。恐理難明，故將喻況。如水（真心）被風
X08n0235_p0027c11║激（無明迷心），成多波浪（煩惱無邊），便有漂溺之殃（輪迴六道），或陰寒
X08n0235_p0027c12║之氣（無明貪愛之智性也），結成冰凌（堅執四大質礙），即阻溉（不能雨大法雨，滋潤
X08n0235_p0027c13║群生，潤長道芽）、滌（不能落除煩惱罪垢）之用（不能起河沙妙用也）。然水之濕性，雖
X08n0235_p0027c14║動靜凝流，而未甞變易（貪嗔時亦知，慈濟時亦知，憂喜哀樂種種變動，未甞不知，
X08n0235_p0027c15║故云不變）。今頓悟本常知，如識不變之濕性。心既不迷，即
X08n0235_p0027c16║非無明，如風頓止。悟後自然攀緣漸息，如波浪漸停。
X08n0235_p0027c17║以定慧資熏身心，漸漸自在，神變無礙，普利群生，如
X08n0235_p0027c18║春陽冰泮，溉灌洗溺，善利萬物也。愚夫常云：貪嗔慈
X08n0235_p0027c19║善，皆是佛性，有何別者？如人但觀濕性，始終無畏，不
X08n0235_p0027c20║知濟舟覆舟，功過懸殊也。
X08n0235_p0027c21║言開、示、悟、入佛之知、見等者，准下，疏：鈔：古有多釋：一、
X08n0235_p0027c22║法華論釋云：開者，無上義。（論標名也。）謂除一切智智，更無
X08n0235_p0027c23║餘事。（釋所開即是一切智智。一切智是根本智，重云智是後得智。根本智名知，後得智名見。除此二
X08n0235_p0027c24║事，更無有餘。能勝過此，故名無上。）即䨥開菩提、涅槃。（釋所開一切智智也。）謂知、
X08n0235_p0028a01║見之性為涅槃，知、見之相為菩提。（論䨥釋開義也。）清涼釋云：
X08n0235_p0028a02║眾生本有，（本有，法性涅槃及本覺菩提之二也。）障翳不現，佛為開除，則
X08n0235_p0028a03║本智顯故。慈恩釋開云：開者，出生顯證之義。（謂依本有四智
X08n0235_p0028a04║菩提種，出生四智菩提故，顯證理性涅槃故，即法相宗意。今法性宗，理則不然。知、見、法相，並皆本有，大智光明
X08n0235_p0028a05║遍照法界義故。即寂為知見性，照為知見相；在因為性相，在果為菩提、涅槃故。眾生本有障翳不現，智障障菩
X08n0235_p0028a06║提，惑障障涅槃。二障俱無，菩提、涅槃一時俱顯。）示者，同義，二乘同法身故。（別示
X08n0235_p0028a07║知、見之性，以成涅槃。）悟者，不知義，不知唯一實事故，今令知成
X08n0235_p0028a08║報身菩提故。（一實事即是知、見，別示知、見相，以成菩提。）入者，令證無退轉
X08n0235_p0028a09║地故，即是因義，謂證初地已上為菩提、涅槃因故。（登地
X08n0235_p0028a10║證如為涅槃因，能證地智為菩提因。）二、喜祥法師云：開、示約能化，悟、入
X08n0235_p0028a11║約所化。能化有大開之與曲示（但說有性，名為大開。言此是凡夫性，此是
X08n0235_p0028a12║聖人性，因、果、理、行，即名曲示），所化有始悟之與終入（豁然了知，故名與悟，即頓
X08n0235_p0028a13║悟上所明性也。修行契證，目之為入，即漸修證前所示因、果法也）。又清涼云：開除惑
X08n0235_p0028a14║障，顯示真理，令悟體空，證入心體。三、禪門北宗云：心
X08n0235_p0028a15║不動是開，開者，開方便門也；不動是示，示者，示真實
X08n0235_p0028a16║相。悟即妄念不生，入則萬境常寂。又釋知、見云：智用
X08n0235_p0028a17║是知，慧用是見。心不起名智，智能知五根；不動名慧，
X08n0235_p0028a18║慧能見是佛知、見。四、南宗云：眾生佛智妄隔不見，但
X08n0235_p0028a19║得無念，即本、末自性寂靜為開。寂靜上自有本智，以
X08n0235_p0028a20║本智能見本來自體寂靜名示。既得指示，即見本性
X08n0235_p0028a21║佛與眾生本來無異為悟。悟後於一切有為、無為、有
X08n0235_p0028a22║佛、無佛常見本性，自知妄想無性，自覺聖智，故是菩
X08n0235_p0028a23║薩前聖所知。轉相傳受，即是入義。言知、見者下，疏：（十、上
X08n0235_p0028a24║三十一中）又云：知、見有二義：一、別，知即是智（照事權智），見即是
X08n0235_p0028b01║慧（照理實智）；二、通，謂知、見二字俱是如來能證，如實知彼
X08n0235_p0028b02║義故，即無障礙智。若爾，何假重言？為揀比知，所以言
X08n0235_p0028b03║見（非如比智見煙知火，不能照了諸相差別）；為揀肉眼見，所以言知（非如欲界
X08n0235_p0028b04║肉眼見麤、近色、細種〔違〕處，即不能知，但隨他說）。
X08n0235_p0028b05║鈔：正因佛性為因（理佛性也），緣因佛性為緣（行佛性也），了因
X08n0235_p0028b06║所了為因（本性住種），生因所生為緣（習所成種）。故彼經云：佛
X08n0235_p0028b07║種（正因）從緣起。（緣因）總論佛性，而有四種：一者、正因佛
X08n0235_p0028b08║性即是眾生，如乳與酪作正因故；二者、緣因佛性
X08n0235_p0028b09║即是善友，正教萬行如暖、如酵、方便等緣，故所辦
X08n0235_p0028b10║佛果如所成酪；三者、正因佛性即前正緣二性，能
X08n0235_p0028b11║生、修、成佛果，皆是正因，如種生芽故；四者、了因佛
X08n0235_p0028b12║性但除第一義空，餘皆能顯本有佛果，復號了因，
X08n0235_p0028b13║如燈顯寶故。故大疏云：能生佛果，故曰生因。眾生
X08n0235_p0028b14║佛性有二種因：一者、正因，二者、緣因。正因者，謂諸
X08n0235_p0028b15║眾生，是故五陰即正因也；緣因者，謂六波羅蜜，非
X08n0235_p0028b16║蘊相生名緣也。然即因緣即是了因，了因未必是
X08n0235_p0028b17║於緣因，有親、疎故。善友是緣因，而必是了因；佛性
X08n0235_p0028b18║是於了因，未必是緣因，此約智慧性故（即是本故。起信云：有
X08n0235_p0028b19║大智慧光明義故等）。若以第一義空為佛性者，唯是正因，而
X08n0235_p0028b20║非了因；但為了因所了，而非正因所生。若以智慧
X08n0235_p0028b21║為佛性者，即是了因；若以五蘊為佛性者，名為正
X08n0235_p0028b22║因，亦名正因。然復生必對了，正必對緣。又有四種，
X08n0235_p0028b23║故經云：佛性有因，有因因，有果，有果果。因者，即是
X08n0235_p0028b24║十二因緣；因因者，名為智慧；果者，為大菩提；果果
X08n0235_p0028c01║者，謂大涅槃。今言佛性，如應配釋。
X08n0235_p0028c02║疏出現又云：設有菩薩等者下，疏釋云：若不依此教，
X08n0235_p0028c03║縱多劫脩，尚非真實，況能疾得菩提！此中設有之言，
X08n0235_p0028c04║似當假設。望慈氏讚善財言：餘諸菩薩於百千萬億
X08n0235_p0028c05║那由他劫乃能滿足菩薩願行，今善財一生則能淨
X08n0235_p0028c06║佛剎等。斯則舉權顯實，非假設也。若實有此不信人
X08n0235_p0028c07║者，為在何位？文無定判，義當三賢，以入證聖必信圓
X08n0235_p0028c08║故。若約教、道，三僧祇劫亦未入玄。（彼鈔釋云：若約教、道，三祇亦未入玄
X08n0235_p0028c09║者，即古十玄中意。然歷三祇，設未究竟，亦已入位。何以故得言未入玄耶？是故上云：若約教、道，施設三祇，教既
X08n0235_p0028c10║未真，則成佛義亦非真也，教不實故。若約證、道，三祇修行，必已剋證；修權既深，則能入實。）所以凡
X08n0235_p0028c11║夫頓能信者，宿因、聞熏為種別故。今更不信，當來豈
X08n0235_p0028c12║聞？
X08n0235_p0028c13║疏當知此人生如來家者，謂初見心性，故名生家；四
X08n0235_p0028c14║地寄出世，故生道品家；八地無功用，故生無生法忍
X08n0235_p0028c15║家。今此通三麤，顯凡夫解心亦名生家，因、果無礙故。
X08n0235_p0028c16║鈔約行分二，已是異前，但約時故者，此意利今後
X08n0235_p0028c17║中兼行，順根感中唯時，故二因別。問：順根感中感
X08n0235_p0028c18║者，善根豈非是行？故兜率偈云：見佛亦復然必假
X08n0235_p0028c19║眾善業。十方諸佛告功德林言：及諸菩薩眾善根
X08n0235_p0028c20║力故。解脫月云：此眾無諸垢志解悉明潔等。何故
X08n0235_p0028c21║鈔云已是異前，但約時故？今謂通云感者，善根未
X08n0235_p0028c22║聞經已有，不是所論利今後中起行，聞經已後方
X08n0235_p0028c23║有：一、見、聞為堅種，二、起行成證入。今據聞經，後行
X08n0235_p0028c24║不通根、感，唯利今後，因論生論。見、聞華嚴熏成堅
X08n0235_p0029a01║種，為有漏耶？為無漏耶？若是無漏，現是劫外凡夫，
X08n0235_p0029a02║豈得無漏現行也？有漏不應熏無漏種，勿無漏心
X08n0235_p0029a03║熏有漏種，彼此異因不可得故。若是無為，本自具
X08n0235_p0029a04║足，不賴熏習。若是有漏，有為云何要穿一切有為
X08n0235_p0029a05║諸行煩惱身過，到於無為究竟智處耶？答：有二義：
X08n0235_p0029a06║附相通途釋，約性窮玄釋。且初附相通途釋者，圓
X08n0235_p0029a07║經為緣，引生聞慧。雖是有漏，增上緣中資彼本有
X08n0235_p0029a08║四智佛種功德殊勝，名之堅種。性是無漏，當生佛
X08n0235_p0029a09║果，盡未來際無有損廢，故名堅種。故無性攝論云：
X08n0235_p0029a10║此聞熏習雖是有漏，而是出世心種子性。即其義
X08n0235_p0029a11║也。後約性窮玄釋者，華嚴經聲木覺為體，性淨本
X08n0235_p0029a12║覺；四鏡義中緣熏習鏡，隨染本覺；二種相中不思
X08n0235_p0029a13║議業相，聞經之心了別語義，當神解義。本覺氣分
X08n0235_p0029a14║能熏，雖與染俱，性是無為，體非是漏。所熏成種，無
X08n0235_p0029a15║漏無為，於理何疑？問答云云，准前可知。更願達識，
X08n0235_p0029a16║善留心焉。故賢首一乘教義分齊云：問：夫論種性，
X08n0235_p0029a17║必是有為，如何此教約真如為性種耶？答：以真如
X08n0235_p0029a18║隨緣，與染和合，成本識時，即彼真中有本覺無漏，
X08n0235_p0029a19║內熏眾生，為返流因，得為種性。梁攝論說為梨耶
X08n0235_p0029a20║中解性，起信論說梨耶二義中本覺是也。又彼論
X08n0235_p0029a21║中，如來藏具足無漏，常熏眾生，為淨法因。又寶性
X08n0235_p0029a22║論云：及彼真如性者，如六根聚經說：六根如是，無
X08n0235_p0029a23║始時來，畢竟諸法體故。解云：以真如遍一切法，今
X08n0235_p0029a24║簡去非情，故約六處眾生數中，取彼畢竟真如理，
X08n0235_p0029b01║以為性種性。此與瑜伽所說名同。但彼約始教，以
X08n0235_p0029b02║理從事，麤相而說，故約事中明性種性。故地持云：
X08n0235_p0029b03║種性麤相，我已略說。此之謂也。寶性論中，此約終
X08n0235_p0029b04║教，以事從理，深細而說，故就真如明性種性。是故
X08n0235_p0029b05║佛性論云：自性清淨心，名為道諦。又涅槃經云：佛
X08n0235_p0029b06║性者，名第一義空。第一義空，名為智慧。此等並就
X08n0235_p0029b07║本覺性智，說為性種。其修習種，亦從真如所成。故
X08n0235_p0029b08║攝論云：多聞熏習，從最清淨法界所流出等。又起
X08n0235_p0029b09║信中，以真如體、相二大為內熏因，真如用文為外
X08n0235_p0029b10║熏緣，以與無明染法合故。是故三大內外說熏，以
X08n0235_p0029b11║熏力故，無明盡時，冥合不二，唯一真如也。釋曰：由
X08n0235_p0029b12║內外熏，即前性種功用增顯，轉名習種性也。
X08n0235_p0029b13║疏成十種益者，問：起行益、速證益與造修益、頓得益
X08n0235_p0029b14║何別？答：前二自利，後二利他，故各別也。又起行益顯
X08n0235_p0029b15║依此法，少作功力，疾得菩提；造修益揀依餘法，縱經
X08n0235_p0029b16║多劫，不能真修；速證益約時，不淹留；頓得益據法，非
X08n0235_p0029b17║漸次。細思其別，亦無相濫。
X08n0235_p0029b18║鈔：有藥王樹等者，准俱舍論說：此瞻部州從中向
X08n0235_p0029b19║北三處，各有三重黑山；過九黑山，有大雪山。於是
X08n0235_p0029b20║山頂有藥王樹，名曰善見等。釋曰：上約通規，且云
X08n0235_p0029b21║眼見、耳聞，況無六根，亦容覺知蒙益。故首楞嚴經
X08n0235_p0029b22║第四卷說：阿那律陀無目而見，䟦難陀龍無耳而
X08n0235_p0029b23║聽，殑伽女神非鼻聞香，驕梵鉢提異舌知味，舜惹
X08n0235_p0029b24║多神無身有觸，摩訶迦葉久滅意根，圓明了知，不
X08n0235_p0029c01║因心念。▲言初發心時，便成正覺等者，准下疏釋，
X08n0235_p0029c02║有其二義：一、約法，圓融初心，攝諸位故；二、約見，性
X08n0235_p0029c03║齊故，具諸佛法。竪論次位，優、劣非無。若爾，此與歷
X08n0235_p0029c04║別何異？請以喻顯。若彼虗室，置之一燈，光周室內，
X08n0235_p0029c05║加二、加三乃至百千，各各重重遍於室內。雖同周
X08n0235_p0029c06║遍，不妨後後益明初心等佛。若彼一燈，妙覺等初，
X08n0235_p0029c07║同第百千。若器中盛燈，雖復百千，共置一室，互不
X08n0235_p0029c08║相見。歷別修行，類同此也。▲言行多者，二萬一千。
X08n0235_p0029c09║嗔、癡等分亦然者，即八萬四千煩惱也。古有二釋：
X08n0235_p0029c10║一云：眾生煩惱根本有十，然一惑有力，復各有十，
X08n0235_p0029c11║即為一百。計應分為九品，但上品重故，開為三品，
X08n0235_p0029c12║中、下輕故，各為一品，合為五百。復於內、外境起，謂
X08n0235_p0029c13║自五塵為內，以他五塵為外，一一各具五百，即為
X08n0235_p0029c14║五千。別迷四諦，則成二萬，并本一千，則有二萬一
X08n0235_p0029c15║千。依三毒等，分成八萬四千，經文自具。二云：以十
X08n0235_p0029c16║惡為本，展轉相成，一一各十，故成一百。迷自、他五
X08n0235_p0029c17║塵為一千。正迷十諦法門，謂四諦、三諦、二諦、一諦。
X08n0235_p0029c18║或迷說成諦等十諦（俗諦、義諦、相諦、差別諦、說諦、事諦、生起諦、盡無生諦、入道
X08n0235_p0029c19║諦、成就諦）。或迷十善，故成一萬。然迷十諦，空、有不同，分
X08n0235_p0029c20║成二萬。或迷十善、二諦，亦分二萬，并本一千。餘如
X08n0235_p0029c21║經辨。然二皆有理，任情去取，了惑本空，居然不起。
X08n0235_p0029c22║▲鈔：出現品至所謂無性等者，謂理無二實，該多
X08n0235_p0029c23║事而皆成也。如一明鏡而現多影，鏡遍多影，一影
X08n0235_p0029c24║之中點藥在鏡，變銅鏡而作金鏡。是知眾影之銅
X08n0235_p0030a01║鏡，皆變成金鏡也。鏡無體故。且就佛門，故說一成，
X08n0235_p0030a02║一切皆成；若就生門，應說一不成，一切皆不成也。
X08n0235_p0030a03║然一成，一切皆成義，或約事事無礙說，或約事理
X08n0235_p0030a04║無礙說。事事無礙，義有多門，且約即、入，略伸顯示。
X08n0235_p0030a05║攝眾生身即是佛身，故說皆成；而不壞事相，復名
X08n0235_p0030a06║一切。兩門相合，說得一成，一切皆成。初心成正覺，
X08n0235_p0030a07║即其例也。攝眾生身在佛身中，能攝有力，既得成
X08n0235_p0030a08║佛；所攝無力，豈不成佛耶？如能現鏡，既置高臺，豈
X08n0235_p0030a09║所現影不在高臺耶？餘門准悉。事、理無礙者，佛起
X08n0235_p0030a10║始覺，證本覺時，了知眾生妄想本空，唯是一覺，寂
X08n0235_p0030a11║而復照，具德圓常，故說皆成。故經云：皆同一性，所
X08n0235_p0030a12║謂無性；不壞事相，復名一切。故經云：如來成正覺
X08n0235_p0030a13║時，於其身中普見一切眾生皆成等。兩門相合，方
X08n0235_p0030a14║立一成，一切皆成也。
X08n0235_p0030a15║鈔：世尊本願力故等者，酬宿因，彰地位；為教本，示
X08n0235_p0030a16║真法；說勝行，順機感；開因性，顯果德。法應爾，如次
X08n0235_p0030a17║配釋也。▲言神力是緣者，或是第三依主，或是第
X08n0235_p0030a18║十依加者緣也。
X08n0235_p0030a19║鈔古今通至浩然、大均者，出肇公涅槃無名論。具
X08n0235_p0030a20║足應云：所以至人戢玄機於未兆，藏冥運於即化，
X08n0235_p0030a21║總六合以鏡心，一去來以成體。古今通，始終同，窮
X08n0235_p0030a22║本極末，莫之與二。浩然、大均，乃曰涅槃。釋曰：彼以
X08n0235_p0030a23║涅槃本無始終，今約冥會而亡時劫矣。
X08n0235_p0030a24║鈔：初、唯一念者，謂於一剎那者，案俱舍論，時之極
X08n0235_p0030b01║少名一剎那，百二十剎那名一怛剎那，六十怛剎
X08n0235_p0030b02║那為一賴縛，賴縛即是羅婆，三十羅婆為一牟呼
X08n0235_p0030b03║栗多，牟呼栗多即是須臾，三十須臾為一晝夜。又
X08n0235_p0030b04║准仁王經，九百生滅為一剎那，九十剎那為一念。
X08n0235_p0030b05║鈔：據前文，故云一念即剎那也。
X08n0235_p0030b06║疏：九、彼此相入者，鈔釋有二：一云：彼異類異界時中，
X08n0235_p0030b07║自同類劫相入，異類劫相入；自以念攝劫，自劫念重
X08n0235_p0030b08║収。一云：異類時與同類界時相入也。▲言謂以非劫
X08n0235_p0030b09║為劫故者，此非泯相歸性名非劫，但是本剎之時離
X08n0235_p0030b10║分限。
X08n0235_p0030b11║云：但以二門互釋，如相即門中取二所即，二俱有
X08n0235_p0030b12║體，恐成雜亂。入隱顯門以義料揀，雖俱有體，一隱
X08n0235_p0030b13║一顯，故無雜亂。設更難云：隱顯門中取二能攝，二
X08n0235_p0030b14║俱是顯，亦成雜亂。欲通此難，勿用餘門，却用相即
X08n0235_p0030b15║玄門料揀一有體、一無體，故無雜亂。但用二門更
X08n0235_p0030b16║互料揀諸過俱離，如空有二義更互而揀，令斷常
X08n0235_p0030b17║等過一切離。更希智者曲賜審詳。
X08n0235_p0030b18║鈔：謂有問言：餘佛說處與遮那佛為相見不者，此
X08n0235_p0030b19║問意云：餘佛一一皆遍法界之處說華藏經，遮那
X08n0235_p0030b20║亦遍法界處說華藏經，為相見耶？不相見耶？▲言
X08n0235_p0030b21║設爾，何失者，假令相見或不相見，有何過失？▲言
X08n0235_p0030b22║二俱有過者，見與不見皆有過失也。▲言謂若相
X08n0235_p0030b23║見，即乖相遍者，此意云：謂若相見，分成主、伴；若成
X08n0235_p0030b24║主、伴，即乖相遍。仍恐未曉，重復顯示。如遮那在娑
X08n0235_p0030c01║婆界為主，近東一界，阿閦佛等十方一切佛為伴，
X08n0235_p0030c02║即許相見。如遮那主佛移近東一界，其阿閦佛等
X08n0235_p0030c03║十方一切伴佛亦移近東一界。如近東既爾，近西
X08n0235_p0030c04║等亦然。是故主佛到處還無伴佛，伴佛住處還無
X08n0235_p0030c05║主佛。故鈔云即乖相遍。▲言若不相見，即乖主、伴
X08n0235_p0030c06║者，此意遮那一佛能攝有體，阿閦等餘佛所攝無
X08n0235_p0030c07║體，是則遮那獨遍法界。或阿閦一佛能攝有體，遮
X08n0235_p0030c08║那與餘一切佛所攝無體，此則阿閦獨遍法界。餘
X08n0235_p0030c09║一切佛各作能攝，其義皆爾。由此有體不俱，遍義
X08n0235_p0030c10║雖成，主、伴義廢。故鈔云：若不相見，即乖主、伴。▲言
X08n0235_p0030c11║主主不相見者，一佛為主，餘佛為主，義邊體廢，故
X08n0235_p0030c12║云不相見也。▲言伴伴不相見者，遮那一佛為伴，
X08n0235_p0030c13║餘十方佛為伴，義邊體廢，既無雙存，故云不相見
X08n0235_p0030c14║也。
X08n0235_p0030c15║（祖燈七十二也。神疲眼昏，點科乃一時重覽之意，慮有多不是，幸勿罪之，痛告㕛處。）
X08n0235_p0030c16║
X08n0235_p0030c17║大方廣佛華嚴經談玄決擇卷第三
X08n0235_p0030c18║
X08n0235_p0030c19║錄摘文解
X08n0235_p0030c20║歸命十禮，十喻教三寶，　十號　十恩，　普賢文
X08n0235_p0030c21║殊，　最勝良田，　多歧亡羊，　不知萬行，令了自
X08n0235_p0030c22║心。　陶南北二宗禪門，　雖入先生之門，猶迷衣
X08n0235_p0030c23║內之珠。　見想心三倒九門，　始成正覺。　三音
X08n0235_p0030c24║　破娑婆，形如虗空，　晉經失旨，致古釋詞枝。
X08n0235_p0031a01║　三義釋因，十義　靈鑒匪磨，而頓朗萬法。　六句
X08n0235_p0031a02║明依正，　體外無用，唯相即故。　一道至果，　十
X08n0235_p0031a03║義釋行無成故。六堅、六定、　十信、十心、十住、十行、
X08n0235_p0031a04║十向、十地等妙　行，布是教相，施設一斷一切斷，
X08n0235_p0031a05║　三人共觀一月，　一念嗔生百萬障，　不體理
X08n0235_p0031a06║事，行亦非真，　包性德而為體，　以言顯示，令其
X08n0235_p0031a07║知有　開示悟入佛之知見。　四因佛性，利令后
X08n0235_p0031a08║義，　初發心時，便成正覺，　所謂無性等　問答，
X08n0235_p0031a09║法性身土，　淨穢剎百億閻浮等，　十住遍時，不
X08n0235_p0031a10║妨餘遍，　遮那餘佛，見不見失。
X08n0235_p0031a11║
X08n0235_p0031a12║本云：
X08n0235_p0031a13║（辛未）同三月一日，於大宋國一交了。