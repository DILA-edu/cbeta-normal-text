X08n0235_p0052a03║
X08n0235_p0052a04║
X08n0235_p0052a05║
X08n0235_p0052a06║大方廣佛華嚴經談玄決擇卷第五
X08n0235_p0052a07║上京開龍寺圓通悟理大師
X08n0235_p0052a08║賜紫沙門　　鮮演述
X08n0235_p0052a09║鈔：玄飈纔舉，則無著牽羊者。論語云：微子玄之，箕
X08n0235_p0052a10║子為之奴，比干諫而死。（註云：微、箕，二國名。子，爵也。微子，紂之庶兄。箕子、比干，
X08n0235_p0052a11║紂王諸父。微子見紂無道，早去之。箕子佯狂為奴，比干以諫見煞。）武王遂統雜兵
X08n0235_p0052a12║八百，諸候不期而會。一陳交鋒，紂軍大敗。紂王既
X08n0235_p0052a13║敗，左手執猫，右手牽羊，降伏之相也。▲言翊羽暫
X08n0235_p0052a14║騰，則陳那亂轍。其亂轍之言，出於春秋。魯莊公十
X08n0235_p0052a15║年，齊師伐魯。魯莊公將戰，魯人曹[(虺-兀+(小/(几@示)))-虫+(利-禾)]（音貴），請從（才用切）。
X08n0235_p0052a16║公與之乘（繩證反，共在兵車也），戰於長勺（上酌反，地名也）。公將鼓之
X08n0235_p0052a17║[(虺-兀+(小/(几@示)))-虫+(利-禾)]，曰：未可。齊人三鼓[(虺-兀+(小/(几@示)))-虫+(利-禾)]，曰：可矣。齊師敗績。公將馳
X08n0235_p0052a18║之[(虺-兀+(小/(几@示)))-虫+(利-禾)]，曰：未可。下視其轍，登軾而望之，曰：可矣。遂逐
X08n0235_p0052a19║齊師。既克，公問其故。對曰：夫戰，用氣也。一鼓作氣，
X08n0235_p0052a20║再而衰，三而竭。彼竭我盈，故克之。夫大國難則也，
X08n0235_p0052a21║懼有伏焉。吾視其轍亂，望其旗靡，故逐之。知非詐
X08n0235_p0052a22║也。釋曰：配合消文，可以意得。
X08n0235_p0052a23║鈔：護法難陀未有得聖之文者，難陀可爾。護法菩
X08n0235_p0052a24║薩，若准唯識論樞要云：菩薩臨終之日，天樂霄迎，
X08n0235_p0052b01║悲聲動域，空中響報。波羅門曰：此是賢劫千佛之
X08n0235_p0052b02║一佛也。
X08n0235_p0052b03║鈔：初時約依他說有者，四諦之中，滅諦是圓成故；
X08n0235_p0052b04║七十五法中，三無為亦圓成故。但從多分，故作是
X08n0235_p0052b05║說。▲言初即相無性者，體相無故。▲言次，無自然
X08n0235_p0052b06║性者，託因緣有故，自然性無故。▲言後由遠離前
X08n0235_p0052b07║（遍計對依他名前）所執我法（二空生，圓成門也，性也）。
X08n0235_p0052b08║鈔：此中等者，指當段疏義。當鈔中四門之內，第二、
X08n0235_p0052b09║約心、境、空、有論了、不了也。遍計唯境，依圓通心。前
X08n0235_p0052b10║第三時等者，指前段正顯所立疏也，即是鈔中四
X08n0235_p0052b11║門之內第一門也。而言含者，初時不云約三性故
X08n0235_p0052b12║有，次時不云約三無性故空，唯第三時方言三性、
X08n0235_p0052b13║三無性，故云含也。▲餘二門者，即一乘、三乘，成佛、
X08n0235_p0052b14║不成佛也。
X08n0235_p0052b15║鈔：二、智光論師至無相大乘為真了義者，問：准此
X08n0235_p0052b16║所明，空教、性教合為一種，何故圭峯性宗、空宗分
X08n0235_p0052b17║成十異？故彼師云：第一、第二，空、有相對；第三、第一，
X08n0235_p0052b18║性、相相對。皆迢然易見，唯第二、第三破相與顯相
X08n0235_p0052b19║對。講者、禪者同迷，皆謂同是一宗一教，皆以破相
X08n0235_p0052b20║便為真性。故令廣辨空宗、性宗，有其十異：一、法、義，
X08n0235_p0052b21║真、俗異。（空宗則未顯靈知之性，但以一切差別之相為法，法是俗諦；照此諸法無為、無相、不增、不
X08n0235_p0052b22║減等為義，義是真諦。故智度論以俗諦為法無礙辯，以真諦為義無礙辯。性宗則以一真之性為法，空、有
X08n0235_p0052b23║等種種差別為義。故華嚴十地云：法者，知自性；義者，知性滅。法者，知真諦；義者，知俗諦等。十番皆以法為
X08n0235_p0052b24║真諦，以義為俗諦。）二、心、性，二、名異。（空宗一向目諸法本源為性，性宗多目諸法本
X08n0235_p0052c01║源為心。目為性者，經、論多同，不必敘述；目為心者，勝鬘云：自性清淨心。起信云：一切諸法從本已來離言
X08n0235_p0052c02║說、名字、心緣等相，乃至唯是一心。）三、性、字，二、體異。（空宗以諸法無性為性，性宗以
X08n0235_p0052c03║靈明常住不空之體為性。故性字雖同，而體異也。）四、真智，真、知異。（空宗以分別為
X08n0235_p0052c04║知，無分別為智，智深知淺；性宗以能證聖理之妙慧為智，以該於理智，通於凡聖之靈性為知，知通智局。）
X08n0235_p0052c05║五、有我無我異。（空宗以有我為妄，無我為真。性宗以無我為妄，有我為真。故涅槃云：
X08n0235_p0052c06║無我者名為生死，有我者名為如來。）六、遮詮表詮異。（遮謂遣其所非，表謂顯其所是。
X08n0235_p0052c07║又遮者揀却諸餘，表者直示當體。如諸經所說，其妙理性，每云不生不滅，不垢不淨等，皆是遮詮。若云知
X08n0235_p0052c08║見覺照靈鑒等，皆是表詮。若無智見等體，顯何法為性？說付法不生滅等，如說水云不乾是遮，云濕是表。
X08n0235_p0052c09║諸教每云絕百非者，皆是遮詞。直顯一真，方為表語。空宗之言，但是遮詮。性宗之言，有遮有表。但遮者未
X08n0235_p0052c10║了，兼表者乃的。等。）七、認名認體異。（謂一一法，皆有名體。設有人問，每聞諸經云：迷
X08n0235_p0052c11║之即垢，悟之即淨，縱之即，修之即聖，能生世出世間一切諸法。此是何物？舉義用問也。答云是心，舉名答
X08n0235_p0052c12║也。愚者認名，便謂已識。智者應更問何者是心，徹其體也。答之即心，指其體也。以此而推，心之名體，各為
X08n0235_p0052c13║一字，餘皆義用。知之一字，貫於貪嗔慈忍，善惡苦樂，萬用萬義之處。今時學禪人多疑云：達磨但說心，荷
X08n0235_p0052c14║澤何以說知？答：直須悟得心是名不是體，知是體不是名，即真妄垢淨善惡，無義不通也。空宗等恐淺根
X08n0235_p0052c15║隨言生執，故但標名而遮其非，廣以義用而引其意。性宗令上根亡言認體，故以知之一言，直示其體。）
X08n0235_p0052c16║八、二諦三諦異。（空宗所說世出世間一切諸法，不出二諦，學者皆知，不必引釋。性宗
X08n0235_p0052c17║則攝一切性相及自體總三諦，以緣起色等諸法為俗諦，緣無自性諸法即空為真諦（與前宗同），一真心
X08n0235_p0052c18║體非空非色、能空能色為中道第一義諦（與前宗別）。）九、三性空有異。（謂遍計所執性、
X08n0235_p0052c19║依他起性、圓成實性。空宗云：諸經每說有者，即約遍計依他；每說空者，即是圓成實性。三法皆無性也。性
X08n0235_p0052c20║宗即三法皆具空有之義，謂徧計情有理無，依他相有性無，圓成情無理有、相無性有。）十、佛
X08n0235_p0052c21║德空有異。（空宗說佛以空為德，無有少法是名菩提，色見聲求皆行邪道。性宗則一切諸
X08n0235_p0052c22║佛自體皆有常樂我淨、十身十智、真實功德、相好通光，一一無盡，性自本有，不待根緣。）此上
X08n0235_p0052c23║所明，十異歷然，二門煥矣，豈得二宗合為一教？今
X08n0235_p0052c24║謂通云會不會故，既師宗各異，何須會釋？或總對
X08n0235_p0053a01║相教小教合為一宗，分別分破相顯性，開成二教，
X08n0235_p0053a02║故不相違。如通論大小二乘作聲聞乘，權實共為
X08n0235_p0053a03║菩薩，大小各開，如名可知。以彼例此，居然易見。
X08n0235_p0053a04║鈔：寧起有見，如須彌山；不起空見，如芥子許者，良
X08n0235_p0053a05║以空、有二見雖皆是病，存、毀、因、果、輕、重逈異，故此
X08n0235_p0053a06║云爾。▲言空、有相即者，問：既許空、有兩法更互相
X08n0235_p0053a07║即，能即、所即皆通有體、無體，豈不違能即無體、所
X08n0235_p0053a08║即有體耶？答：此云空者，非無體法，但是真空故。或
X08n0235_p0053a09║據二有體相即，能即有體癈，所即空存故。▲言空、
X08n0235_p0053a10║有二體既同，何要偏留依他？但空偏計者，謂繩、蛇
X08n0235_p0053a11║同一麻體，何故偏遣其蛇，仍存繩耶？以喻顯法，學
X08n0235_p0053a12║者可知。
X08n0235_p0053a13║鈔：隨緣益物何須和會者，如對冷病讚附子而呵
X08n0235_p0053a14║甘草，若遇熱病讚甘草而呵附子，何須和會？▲言
X08n0235_p0053a15║若約後門，則法性宗為了等者，智光意合無相、法
X08n0235_p0053a16║性二宗同為一宗故。▲言今觀賢首之意等者，上
X08n0235_p0053a17║依文述古，二宗理齊；下約意增新，兩教義殊。▲言
X08n0235_p0053a18║攝生寬為了，不及約物唯大為了等者，此意根性
X08n0235_p0053a19║雖多，不及益物殊勝；言故雖廣，不及理趣增明。▲
X08n0235_p0053a20║言雜以無稽首者。故尚書云：無稽之言勿聽，弗詢
X08n0235_p0053a21║之謀勿庸。註云：無考無信驗，不詢專獨，終必無成，
X08n0235_p0053a22║故誡勿聽用矣。▲言則四不了皆屬前宗等者，四
X08n0235_p0053a23║不了義：一、攝生寬（化雜類故），二、言教具（無稽言教），三、益物劣
X08n0235_p0053a24║（通三乘故），四、顯理微（真未全故）。四種了義：一、攝生狹（唯菩薩故），二、
X08n0235_p0053b01║言教闕（但一來故），三、益物勝（減成佛故），四、顯理增（盡緣相故）。言若
X08n0235_p0053b02║經意則二眾俱得至合之䨥美者，謂此上二教，據
X08n0235_p0053b03║佛本意，雖不相違，然後學所傳，多執文迷旨。或執
X08n0235_p0053b04║一見，彼此相非；或二皆泛信，渾純不曉。故龍樹、提
X08n0235_p0053b05║婆等菩薩，依破相教，廣說空義，破其執有，令洞然
X08n0235_p0053b06║解於真空。真空者，是不違有之空也。無著、天親等
X08n0235_p0053b07║菩薩，依唯識教，廣說名相分折，性相不洞，染淨各
X08n0235_p0053b08║別，破其執空，令歷然解於妙有。妙有者，是不違空
X08n0235_p0053b09║之有也。雖各述一義，而舉體圓具，故無違也。問：若
X08n0235_p0053b10║爾，何故已後有清辨、護法等諸論師互相破也？答：
X08n0235_p0053b11║此乃是相成，不是相破。何者？以未學人根器漸鈍，
X08n0235_p0053b12║互執空有故。清辨等破定有之相，令盡徹至畢竟
X08n0235_p0053b13║真空，方乃成彼緣起妙有。護法等破斷滅偏空，意
X08n0235_p0053b14║存妙有。妙存故，方乃是彼無性真空。文即相破，意
X08n0235_p0053b15║乃相成。由妙有真空有二義故：一者、極相違義，謂
X08n0235_p0053b16║互相害，全奪永盡；二、極相順義，謂冥合一相，舉體
X08n0235_p0053b17║全攝。若不相奪全盡，無以舉體全収。故極相違，方
X08n0235_p0053b18║極順也。龍樹、無著等就極順門，故相成；清辨、護法
X08n0235_p0053b19║等據極違門，故相破。違順自在，成破無礙，於諸法
X08n0235_p0053b20║無不和會爾。哀哉！此方兩宗後學經論之者，相非
X08n0235_p0053b21║相斥，不異仇讐，何時得證無生法忍？努力通鑒，勿
X08n0235_p0053b22║偏局也。問：西域先賢相破既是相成，豈可此方相
X08n0235_p0053b23║非便成相疾？答：如人飲水，冷暖自知。各各觀心，各
X08n0235_p0053b24║各察念。留藥防病，不為徤人；立法防姧，豈為質士？
X08n0235_p0053c01║百喻洗足之誨，講者銘心；涅槃摸象之談，學流書
X08n0235_p0053c02║紳而已矣。
X08n0235_p0053c03║鈔：小乘中說獨佛一人有大覺等者，問：如阿含中
X08n0235_p0053c04║亦與彌勒授記，若為通會？答：部執不同故；或雖授
X08n0235_p0053c05║記，不明顯故；或多分說獨佛一人有大覺性，如小
X08n0235_p0053c06║乘不說法空之例也。
X08n0235_p0053c07║鈔：五段引經者，尋科自知。▲言三論附出者，第四、
X08n0235_p0053c08║二論附，第五、復一論附，即地持也。▲言第四云雖
X08n0235_p0053c09║未已入正性離生者，入謂證入，離謂遠離能離，是
X08n0235_p0053c10║解脫無間證理斷惑之真智也。正性即所入真理
X08n0235_p0053c11║也，生即所斷之見惑也。▲言已者至見道已。言未
X08n0235_p0053c12║者，見道斷前也。▲言若入見道，則名正定聚者，非
X08n0235_p0053c13║是龍樹所論三聚。此意但約小乘望於大乘，分可
X08n0235_p0053c14║迴心、不可迴心而論定與不定。龍樹唯論大乘三
X08n0235_p0053c15║聚，而有三解脫。縱彼無學，尚是邪定聚，豈入見道
X08n0235_p0053c16║名正定聚耶？細思可知。▲言如入聲聞見道，終無
X08n0235_p0053c17║迴心作菩薩者，問：涅槃經初果迴心八萬劫等，此
X08n0235_p0053c18║云何通？答：根教異故，無有相違。般若應權，涅槃約
X08n0235_p0053c19║實故。
X08n0235_p0053c20║疏無性瑜伽亦同此說者，無種性義，瑜伽亦同說，故
X08n0235_p0053c21║瑜伽合為一，論前但云三。鈔：六處殊勝者，言總意別，
X08n0235_p0053c22║故內、外六處中唯內，六處中唯第六處，第六處中有
X08n0235_p0053c23║八識，八識中有第八識。內四智、佛種、有為、無漏，故名
X08n0235_p0053c24║殊勝。
X08n0235_p0054a01║鈔：不乖所以大，故不無之者，賢首云：雖權、實有異，
X08n0235_p0054a02║同是菩薩所乘。是故經云：唯此一事實餘二即非
X08n0235_p0054a03║真。又云：息處故說二菩。▲言趣舉二三者，趣者，意
X08n0235_p0054a04║也，或是向義也。
X08n0235_p0054a05║鈔：非自（不從因生）、非他（不從緣生）、非共（不從二生）、非離（不自然生）。此是
X08n0235_p0054a06║四不生義，以顯聖空。如彼鏡緣，非自鏡生（無質不現故）、
X08n0235_p0054a07║非他質生（無境現故）、非二合生（無二影現故）、非離二生（自然無影
X08n0235_p0054a08║故）。言智度論說法性、法界、法住、法位，皆真如異名
X08n0235_p0054a09║者，故下鈔云：謂法性、不虗妄性、不變異性、平等性、
X08n0235_p0054a10║離生性、法定、法住、實際、虗空界、不思議界（已上大般若文）、
X08n0235_p0054a11║真如、實有、空、不空性、勝義（已上佛地論、攝論也）、無相、無為、正
X08n0235_p0054a12║性（已上思益經中）、法位、真性、無我性、真實性、心性、一心（大品、
X08n0235_p0054a13║華嚴）、唯識性、無性、法印（第一迴向云：以法界印印諸善根）、寂滅（智論）。三
X08n0235_p0054a14║性中名圓成實性，三身中名法身，三淨土中名法
X08n0235_p0054a15║性土，三佛性中名自性住性，五法中名如如，五藏
X08n0235_p0054a16║中名皆是，謂法界藏、法身藏、出世間上上藏、自性
X08n0235_p0054a17║清淨藏、如來藏，四勝二中名勝義，勝義亦通證得
X08n0235_p0054a18║及道理滅諦（瑜伽十四、大十），六現觀中名真諦，七諦通達
X08n0235_p0054a19║中名法性（顯揚），二種佛性中名理佛性，十四諦中名
X08n0235_p0054a20║勝義諦，三般若中名實相般若，三三寶中名一體
X08n0235_p0054a21║三寶，三解脫中名空解脫（出智論七十四），二果中名智果，
X08n0235_p0054a22║涅槃中名性淨方便，二諦中名真諦、勝義諦，三諦
X08n0235_p0054a23║中名空諦（仁王經中），四諦中名滅諦，或名實諦（顯揚論名一諦），
X08n0235_p0054a24║或名中道，或名解脫。涅槃中以一百門顯解脫異
X08n0235_p0054b01║名，或名不二法門，或名無二性，或名實性，或名實
X08n0235_p0054b02║相，或名無量義，亦名第一義諦，亦名第一義空。釋
X08n0235_p0054b03║曰：上並真如異名也。
X08n0235_p0054b04║言因乖常理，成三界無常者，今有已有還無，故不
X08n0235_p0054b05║可為有。泥洹以不生滅為實諦，三界以生滅為真
X08n0235_p0054b06║諦。二理不偏，名中道義。彼問云：常無常二理相反，
X08n0235_p0054b07║云何而為中道不偏之理耶？答：二理雖殊，理自相
X08n0235_p0054b08║資。何者？因乖常故，有三界無常；因解無常之實性，
X08n0235_p0054b09║故成常智。所以經引二鳥義自在。此二理不偏照
X08n0235_p0054b10║與？猶懸鏡高堂，萬像斯鑒矣。清涼釋曰：懸鏡高堂，
X08n0235_p0054b11║即無心虗照；萬像斯鑒，則不簡奸媸。故以絕常無
X08n0235_p0054b12║常之淨心，照常無常之圓理，即斯義也。上言因乖
X08n0235_p0054b13║常理，成三界無常者，因根本無明，述乖真諦常之
X08n0235_p0054b14║理，真妄和合，成三細六麤三界無常之法。問：根本
X08n0235_p0054b15║無明假因緣不？若無因緣，便非釋子，同自然外道
X08n0235_p0054b16║者。若有緣，何者是耶？答：一云：本覺為因緣生故。若
X08n0235_p0054b17║爾，本覺自性生，即隨緣生耶？若自性生，佛果位中
X08n0235_p0054b18║無明還生，有本覺故，本覺應是性染幻故。若隨緣
X08n0235_p0054b19║生，更隨何緣生無明耶？設更有法與彼為緣，無明
X08n0235_p0054b20║應非名根本故。今謂通云：但用前念根本無明熏
X08n0235_p0054b21║動本覺，迷真也，不知也。生起後念根本無明，妄念
X08n0235_p0054b22║生也，不覺念起也。無明之外更無有法，故號根本。
X08n0235_p0054b23║設有難云：最初根本無明何法為緣者，此難違教。
X08n0235_p0054b24║諸教同說無明無始，何得難言最初根本無明耶？
X08n0235_p0054c01║如彼相宗有種子，但用前念為因緣故，生起後念。
X08n0235_p0054c02║推之無始，故無諸難。又解：根本無明具二種義：一、
X08n0235_p0054c03║有體有力義；二、無體無力義。恒具二義，非前非後。
X08n0235_p0054c04║望有體有力義恒作能熏，熏本覺故，迷真也、不如
X08n0235_p0054c05║也；望無體無力義常為所生，依本覺故，妄念生也、
X08n0235_p0054c06║不覺念起也。如一望多，望有體有力義常能生，望
X08n0235_p0054c07║多無體無力義常是多生。緣起之法，理定如是。亦
X08n0235_p0054c08║如相宗，心境相望，因義邊而作能變，變彼境故；為
X08n0235_p0054c09║果義邊而作所牽，彼境牽故。應云：心所變境，同念
X08n0235_p0054c10║之中還能牽心。心如無明，境如彼覺，比類可知。又
X08n0235_p0054c11║解：無明之因而作能熏，熏本覺故，迷真也、不如也；
X08n0235_p0054c12║無明之體而作所生，依本覺故，望念生也、不覺念
X08n0235_p0054c13║起也。如彼相宗種子，是第八識功用而作能生，第
X08n0235_p0054c14║八識現行自證分是本體，還為所生。亦如為教本，
X08n0235_p0054c15║用為能起，體為所起故。又解：龍樹說一念本法有
X08n0235_p0054c16║為自在，迷真也、不如也；作彼五種有為，妄念生也、
X08n0235_p0054c17║不覺念起也。如彼龍王尾，未出標嵐也。又解：四相
X08n0235_p0054c18║為緣，熏動本覺，迷真也、不如也；生起無明，妄念生
X08n0235_p0054c19║也、不覺念起也。良以無明四相，無始法爾，俱時成
X08n0235_p0054c20║就，互為緣故。龍樹論說上下、下上二種因緣，即其
X08n0235_p0054c21║義也。若爾，既互為緣，何分本末？答：麤細別故。又如
X08n0235_p0054c22║炷生焰，焰其炷，雖互為緣，亦乃同時，不妨炷為其
X08n0235_p0054c23║本，焰為其末故。此義幽隱，人多迷昧，輙依鄙見，粗
X08n0235_p0054c24║伸區別，更願群英，各垂清鑒。▲言所謂解脫相等
X08n0235_p0055a01║者，如次即是我、樂、淨、常四德也。▲言離諸苦縛者，
X08n0235_p0055a02║苦即苦諦，縛即集諦。▲言又云常寂滅相即性淨
X08n0235_p0055a03║涅槃者，重釋前經，作涅槃解。▲言解脫相者，有餘
X08n0235_p0055a04║涅槃也，解脫煩惱故。▲言離相者，無住處涅槃也，
X08n0235_p0055a05║遠離二迷也。▲言滅相者，無餘依涅槃也，身智皆
X08n0235_p0055a06║滅故。鈔指一種，影取前三，學者應思。
X08n0235_p0055a07║鈔：畢竟有二種者，因種之別名也。言究竟畢竟者，
X08n0235_p0055a08║正因也；言世間畢竟者，有漏種子也；言出世間畢
X08n0235_p0055a09║竟者，無漏種子也。又解：准彼涅槃疏釋云：望小、大
X08n0235_p0055a10║極，故名畢竟；因、果不同，故分二種。能因嚴果，故曰
X08n0235_p0055a11║莊嚴；果德窮滿，稱曰究竟。世及出世，約位分異，十
X08n0235_p0055a12║地已還，通名世間，皆是變易世間攝，故佛名出世。
X08n0235_p0055a13║是也。▲言六波羅蜜者，此云彼岸到也。准唯識云：
X08n0235_p0055a14║要七最勝之所攝受，方可建立波羅蜜多：一、安住
X08n0235_p0055a15║最勝，謂要安住菩薩種性（性宗新修，相宗本具）。二、依止最勝，
X08n0235_p0055a16║謂要依止大菩提心（三心五願，前三曾發故）。三、意樂最勝，要
X08n0235_p0055a17║慈愍一切有情（現與利樂心故）。四、事業最勝，謂要具行一
X08n0235_p0055a18║切事業（隨修餘行，以莊嚴故）。五、巧便最勝，謂要無相智之所
X08n0235_p0055a19║攝受（造三輪空，離二我相）。六、迴向最勝，謂要迴向無上菩提
X08n0235_p0055a20║（三處迴向，略故言一）。七、清淨最勝，謂要不為二障間雜，即三
X08n0235_p0055a21║時無悔、加行根本、後起無悔。若七隨闕，非到彼岸，
X08n0235_p0055a22║實具無邊。略云六度，今顯圓數而彰其十：一、施度，
X08n0235_p0055a23║輟己惠人故，即以無貪及所起三業而為其性，具
X08n0235_p0055a24║有財、法、無畏施故。二、戒度，防非止惡故，即受學菩
X08n0235_p0055b01║薩戒持三業為性，律儀攝善饒益生故。三忍度，堪
X08n0235_p0055b02║受諸法䨥忍事理故，即以無頂精進審慧及所起
X08n0235_p0055b03║三業為性，耐被怨害安受苦楚諦察諸法故。四進
X08n0235_p0055b04║度，鍊心於法名之為精，進心務達目之為進，以動
X08n0235_p0055b05║及所起三業為性，被甲攝善利樂三故。五禪度，梵
X08n0235_p0055b06║云禪那，此云靜慮，即以等持為性，謂安住引發辦
X08n0235_p0055b07║事三故（安住法樂引起諸道，辦利生事為次第故）。六般若度，般若梵言，
X08n0235_p0055b08║此翻為慧，推求諦理名之慧也。此及後四皆擇法
X08n0235_p0055b09║為體，生空法空及俱空故。七方便度，方謂方法，便
X08n0235_p0055b10║謂便宜，此具迴向拔濟二方便故。八願度，即希求
X08n0235_p0055b11║要誓，為願求菩提利樂自他二種願故。九力度，能
X08n0235_p0055b12║摧怨敵不可屈伏，隨思隨修任運成就名之為力，
X08n0235_p0055b13║謂思擇修習力故。十智度，如實覺了決斷名智，謂
X08n0235_p0055b14║受用法樂成熟有情成二種智故。此合後四，故但
X08n0235_p0055b15║云▲言理運彌載者。問：真理湛然，焉能運載？答：豈
X08n0235_p0055b16║不見商人載寶，龍舟必仗於滄溟；賈容運珍，象駕
X08n0235_p0055b17║須憑於陸地者乎？▲言海有八德者，三十二經云：
X08n0235_p0055b18║一者、漸漸轉深。二者、深難得底。三者、同一醎味。四
X08n0235_p0055b19║者、潮不過限。五者、有種種寶藏。六者、大身眾生在
X08n0235_p0055b20║中居住。七者、不宿死屍。八者、一切大雨注之，不增
X08n0235_p0055b21║不減。▲言甘露以喻涅槃者。夫甘露，陰陽精氣，天
X08n0235_p0055b22║地靈液，其色潤白，其味甘滑，食之即資色身而延
X08n0235_p0055b23║壽命。其涅槃者，九流交歸，眾聖冥會，纖瑕必去，片
X08n0235_p0055b24║善無遺，證之則圓法身而堅慧命，所以云爾。
X08n0235_p0055c01║鈔：有淨佛土出於三界者，此論說羅漢已生淨土。
X08n0235_p0055c02║何故仁王經云：三賢十聖住果報唯佛一人居淨
X08n0235_p0055c03║土？答：經據有漏皆除，純淨之土；論約煩惱盡斷，分
X08n0235_p0055c04║淨之土。故不相違。淨土多義，廣如上說。
X08n0235_p0055c05║鈔：影、響其迹者，謂助佛傳化，如影隨形，如響應聲，
X08n0235_p0055c06║示現化迹；或取不實，是聲如響應故。▲言亦抑法
X08n0235_p0055c07║華諸羅漢耳者，暗彈慈恩也。▲言何得不依者，清
X08n0235_p0055c08║涼結憑也。問：安國之難，此云何通？答：豈不論云如
X08n0235_p0055c09║不輕品中等，此意但舉昔時為例，是故言如，非是
X08n0235_p0055c10║昔時菩薩預記今日聲聞。又解：論但顯聲聞根熟、
X08n0235_p0055c11║未熟悉皆得記。根熟得記者，今日靈山佛自與記
X08n0235_p0055c12║是也。未熟得記者，昔日不輕菩薩與記是也。亦非
X08n0235_p0055c13║昔時菩薩預記今日聲聞也。
X08n0235_p0055c14║疏不可不順己宗，判論錯者，故彼疏云：由趣寂者與
X08n0235_p0055c15║增上慢合一處說，翻譯之主同言根未熟，令其發心。
X08n0235_p0055c16║正義應言：趣寂者，根不熟故，佛不與記，菩薩與記，全
X08n0235_p0055c17║令發信解大乘心故；增上慢者，根未熟故，佛不與記，
X08n0235_p0055c18║菩薩與記，發趣向大乘心故。若趣寂者，後亦作佛，違
X08n0235_p0055c19║涅槃等處處教文。即其義也。
X08n0235_p0055c20║鈔同引三卷者，二、四、七三卷也。彼經云：大慧！何故
X08n0235_p0055c21║復說入涅槃眾生得成佛道？佛言：我為無餘涅槃
X08n0235_p0055c22║界故，密勸令彼脩菩薩行。又密嚴經云：般涅槃者，
X08n0235_p0055c23║非是壞滅。若解脫者，眾生界滅，即壞如來一切智
X08n0235_p0055c24║性。譬如熱鐵投水，勢熱雖除，而體不壞。又十法經
X08n0235_p0056a01║云：若不信入無餘依界聲聞成佛，過挑一切眾生
X08n0235_p0056a02║眼故。鈔云：明知定無趣寂也。▲言但是三昧等者，
X08n0235_p0056a03║問：入此三昧，是何位地人也？答：一云凡夫人也，下
X08n0235_p0056a04║引論證增上慢故，寡聞比丘之類也。二云是阿羅
X08n0235_p0056a05║漢，四聲聞中決定聲聞故。言第四、為有定人說化
X08n0235_p0056a06║滅喻等者，故彼疏云：有定人者，彼已得定諸有學
X08n0235_p0056a07║凡夫人，今說往事，令憶念故。此所起慢，或欲界分
X08n0235_p0056a08║別，或上界煩惱。三昧城者，謂有學凡夫專心所求，
X08n0235_p0056a09║在無學身盡無生智後，世間禪定所變解脫，離能
X08n0235_p0056a10║變無，總名三昧。此定有漏，名為世間。此中意說：佛
X08n0235_p0056a11║三事名大般涅槃，三乘同得擇滅解脫，即是無學
X08n0235_p0056a12║解脫道中所證生空理。由此後時，或苦不生，名為
X08n0235_p0056a13║解脫。佛說此解，名為化城。生空智證，名為暫入，以
X08n0235_p0056a14║息眾苦，故言方便入涅槃城。後引至寶所，方至大
X08n0235_p0056a15║般涅槃城。二乘之人，加行智永，變作此相。至於無
X08n0235_p0056a16║學解脫道中，正證解脫，都無分別種種之相。出解
X08n0235_p0056a17║脫道後，世間定心重緣所得，以心麤故，不知所證
X08n0235_p0056a18║之法，但見加行所求涅槃、解脫相狀，便謂涅槃謂
X08n0235_p0056a19║有實滅，豈非假解是世間定？故言以有世間三，實
X08n0235_p0056a20║無涅槃而生涅槃，起堅執心，作意欣趣。故今破云：
X08n0235_p0056a21║說彼所證猶如化城，尚為不實，不應趣求，況在無
X08n0235_p0056a22║覺假所變耶？問：此當第三宿世因緣，說彼下根五
X08n0235_p0056a23║百、千二百並是羅漢，何云對治增上慢耶？答：正被
X08n0235_p0056a24║下根羅漢兼治彼慢，故不相違。▲言三昧者，正受
X08n0235_p0056b01║也。三摩䟦提者，等至也。
X08n0235_p0056b02║疏更受變易者，釋此生死大分二段：初、依相宗釋，二、
X08n0235_p0056b03║依性宗釋。且初依相宗釋者，定性二乘不受變易。何
X08n0235_p0056b04║以故？非彼境界故，厭生死切故，趣寂滅深故，闕智障
X08n0235_p0056b05║緣故，不長時修故，不普化生故，不求大覺故，得少為
X08n0235_p0056b06║足故，種性決定故，法爾如是故。不定二乘五果聖人，
X08n0235_p0056b07║若在本乘，亦不能受；迴心已後，皆許能受。二種無學
X08n0235_p0056b08║決定便受，煩惱盡故，分段無故。初果聖人或時即受，
X08n0235_p0056b09║或經一生、二生等受，極遲不過七大生後受；第二果
X08n0235_p0056b10║人或時即受，或人、或天一生、一往來已後方受；第三
X08n0235_p0056b11║果人或時即受，或於上地一生、二生，極遲不過十六
X08n0235_p0056b12║生後，決定當受。直往菩薩若智增上，即於初地斷盡
X08n0235_p0056b13║分別，伏竟俱生，不受分段，便受變易；若悲增上，直至
X08n0235_p0056b14║八地生空，觀恒相續，煩惱不起，無理能受分段，方始
X08n0235_p0056b15║受斯變易。已上三乘聖人，分別煩惱定斷，俱生煩惱
X08n0235_p0056b16║或斷、或伏皆盡，無容復受當分段身。恐癈長時脩菩
X08n0235_p0056b17║薩行，遂以無漏勝定願力（此是無漏後智相應王所一聚，有分別業為變易因），
X08n0235_p0056b18║資現身因（資昔地前所造，故業招現身因，功能殊勝，凡、小不測），令彼長時與果
X08n0235_p0056b19║不絕（一云：令彼業、種與果功能而不斷絕。二云：令彼報理與果功能而不斷絕。）因既如是，
X08n0235_p0056b20║果必殊勝。彼顯報體，改麤令細，易短令長。（改麤身成細身，易短
X08n0235_p0056b21║命成長命。）數數如是，定願資助，乃至成佛解脫道中，方棄
X08n0235_p0056b22║捨故。（覺其業勢盡時，還用定頭熏資。）煩惱種在，助願潤生，每一一資。
X08n0235_p0056b23║稍得長時，煩惱種無，闕彼潤緣，無一一資，時分仍促。
X08n0235_p0056b24║問：變易報體，何法是耶？答：總報正體，第八識全，唯業
X08n0235_p0056c01║果故，通一聚故。別報兼體，前六識中，唯取無記業所
X08n0235_p0056c02║招者，又該根塵，具五蘊故。問：變易因體是何？答：約增
X08n0235_p0056c03║勝論，無漏後得，有分別智相應定願。據盡理論，通該
X08n0235_p0056c04║一聚心王心所。問：變易緣體是何？答：所知障品。問：如
X08n0235_p0056c05║何為緣？答：有三種：一、悲願緣，由所知障一類法執，執
X08n0235_p0056c06║菩提可求，發起大願；執情可度，發起大悲。欲求菩提，
X08n0235_p0056c07║欲度有情，須賴所依果報之體，乃用定願潛資故業，
X08n0235_p0056c08║方受變易故。二、所斷緣，菩薩之人，本求種智，所知障
X08n0235_p0056c09║品障彼智故。唯識云：由斷礙解所知障故，得大菩提。
X08n0235_p0056c10║欲斷彼障，故留身住，受斯變易故。三、所依緣，一切生
X08n0235_p0056c11║死染妄之法，皆用智障而為所依。所依為無，生死難
X08n0235_p0056c12║立。如無大地，草木奚存？賴彼為依，變易方受。故復依
X08n0235_p0056c13║性宗釋者，起信鈔云：二乘無學通定不定性（長時未迴名定
X08n0235_p0056c14║性，早發大心名不定性）。由此二種妄心資熏無明，故有二種生
X08n0235_p0056c15║死（暗用龍樹論意）。豈可事識資熏枝末無明，令凡夫受分段
X08n0235_p0056c16║苦時，彼業識等不資熏於根本無明耶（暗破相宗，捨分段後方受
X08n0235_p0056c17║變易）？若令不熏，彼枝末從何所起？便失迷真起妄道理
X08n0235_p0056c18║（破轉救也）。然此細苦無始來有，即六道凡夫二苦本具無
X08n0235_p0056c19║明，熏真莫窮其始，上下熏力未甞不無（迷自義也）。今三乘
X08n0235_p0056c20║眾厭苦忻樂、息妄顯真，變易既屬妄苦，理合厭而捨
X08n0235_p0056c21║之（表不故意，資感而受）。但為智行未及，何必資熏而受耶（結破相宗）？
X08n0235_p0056c22║問：二死之體，隨目何法為同為異耶？若云同者，三乘
X08n0235_p0056c23║聖人分段既捨，變易寧存？一體之法不應亦捨亦存
X08n0235_p0056c24║故，豈可一人亦死亦活也？如斬眠士夫，豈悟士夫而
X08n0235_p0057a01║不傷耶？若云體同用異，但捨麤用名捨分段者，亦不
X08n0235_p0057a02║應理。三乘聖人同出宅，豈可難離燒燃之用，而不出
X08n0235_p0057a03║於火宅之體耶？火宅之體即分段體。若言異者，二死
X08n0235_p0057a04║頓具，應有二趣並生之過（分段既屬趣生之體，變易豈非趣生體耶）。又云
X08n0235_p0057a05║二苦本具變易，不賴資熏等因緣者，分段亦應不賴
X08n0235_p0057a06║造業等因緣故，彼此異因不可得故。若具不賴，深違
X08n0235_p0057a07║教理。諸教同說業繫果故，不脩善因應生天界，不造
X08n0235_p0057a08║惡因應墮地獄。分段本具既賴造業等因緣，例准變
X08n0235_p0057a09║易本具亦賴資熏等因緣故。今謂通釋云：二種報體
X08n0235_p0057a10║同一真界，全此全彼隨緣轉故。約性常一無始頓具，
X08n0235_p0057a11║約相不同派成前後。分段緣合彼一真界全作分段
X08n0235_p0057a12║報體，變易緣合彼一真界全作變易報體。楞伽經云：
X08n0235_p0057a13║如來藏受苦樂與因俱，若生若滅猶如伎兒。又法身
X08n0235_p0057a14║經云：法身流轉五道名曰眾生。又相宗但說阿賴耶
X08n0235_p0057a15║為趣生報體，殊不知阿賴耶以如來藏為體。故密藏
X08n0235_p0057a16║經云：如來清淨藏，世間阿賴耶，如金與環，展轉無差
X08n0235_p0057a17║別。仍恐未曉，借以喻明。如一團金（真界本一），百鍊不輕、千
X08n0235_p0057a18║理不改（四相莫遷、三世莫轉），善隨良工作種種像（妙隨眾緣作一切法）。良
X08n0235_p0057a19║工意鑄人形，彼一團金隨彼良工全作人體。復經多
X08n0235_p0057a20║時消鎔人形即鑄天形，彼一團金全作天體。復經多
X08n0235_p0057a21║時消鎔天形改鑄形狀，種種差別准上可知（有同分段將此
X08n0235_p0057a22║生彼）。復經多時消雜類形鑄菩薩形，彼金全作。故初雖
X08n0235_p0057a23║麤，弱時出治，漸漸細好。（有同變易，轉麤令細。）復經異時，消菩薩
X08n0235_p0057a24║形，鑄作佛形，彼金全作故。（如捨變易，得自受用。）論彼像體，本是
X08n0235_p0057b01║一金，未作像時，一切皆具。（論彼報體，本是一真，未作報時，一切皆具。）論彼
X08n0235_p0057b02║像相，遇緣方有，前後不同。（談彼報果，隨緣乃有，前後不同。）但以相宗
X08n0235_p0057b03║約相，唯前後故；性宗徹性，亦頓具故。非唯本具，不賴
X08n0235_p0057b04║招感等因緣也。何者是因緣？次引無上依經寶性、佛
X08n0235_p0057b05║性論等，可知。不唯二種生死，餘一切法，准此可知。故
X08n0235_p0057b06║下鈔云：法離於性，本無今有者，性出自古，此為本有。
X08n0235_p0057b07║法既離性，故本無今有。何遇耶？即虗空等本無眾生，
X08n0235_p0057b08║常生眾生。若爾，法即於性，應非本無今有。何以論云：
X08n0235_p0057b09║從無之有曰生，自有還無稱滅？釋曰：緣會事顯，則是
X08n0235_p0057b10║本無今有。無始眾生不可得言本無今有，即斯義也。
X08n0235_p0057b11║更願諸賢證心鏡鑒，勿滯常聞，返生輕笑。賢首師意，
X08n0235_p0057b12║寄彼六麤以顯分段體，三細唯變易體。若爾者，二乘
X08n0235_p0057b13║無學未斷智相及相續相，云何已離分段苦耶？又分
X08n0235_p0057b14║段體而無總報耶？又無色界那含聖人入滅盡定，應
X08n0235_p0057b15║捨分段耶？細思賢首義分齊中，五教料揀，須者應捨。
X08n0235_p0057b16║鈔：生緣惑者，所生變易體也，能生緣惑體也。生對緣
X08n0235_p0057b17║惑之即可知（相宗所知障為體，性宗根本無明）。助感變易，故名為緣。
X08n0235_p0057b18║障彼淨德，乃號其惑。
X08n0235_p0057b19║言生因惑者，所生變易體也，能生因惑體也（相宗資感，
X08n0235_p0057b20║性宗親招）。力勢強勝名因，障彼我德稱惑。▲言有者，一
X08n0235_p0057b21║云：有此變易，故名有有。二云：有此細苦，故名有有。
X08n0235_p0057b22║三云：生表現有，故名有有。言無有者，一云：無彼分
X08n0235_p0057b23║段，故名無有。二云：無彼麤苦，故名無有。三云：滅表
X08n0235_p0057b24║後無，名無有。上依義釋竟。更依佛性論：第三、略示
X08n0235_p0057c01║名相者，一、方便生死，謂生死緣，即無明住地惑能
X08n0235_p0057c02║生新無漏業，譬如界內無明生行，以惑生智，非同
X08n0235_p0057c03║類故，名為方便。二、因緣生死，謂生死因，即上無明
X08n0235_p0057c04║所生無漏有分別業，譬如無明所生行業，但感同
X08n0235_p0057c05║類，故名因緣。三、有有生死，即由前因緣感得變易
X08n0235_p0057c06║異熟有果，如三界內以有漏業感六趣身。言有有
X08n0235_p0057c07║者，未來生有，更有一生故，如上流般阿那含，第二
X08n0235_p0057c08║生般涅槃故，亦云有此果，故名有有。四、無有生死，
X08n0235_p0057c09║即改變易脫，譬如生為緣，有老死等過患，以其報
X08n0235_p0057c10║謝後，更無有有，故名無有。名義稍穩，細尋可知。言
X08n0235_p0057c11║緣無明住地者，緣之一字，義應在下，即前生緣惑
X08n0235_p0057c12║也。因無明住地所起無漏行者，因之一字，義應在
X08n0235_p0057c13║下，即前生因惑也。雖舉因緣，意取報故。言種意生
X08n0235_p0057c14║身者，聲聞、緣覺、菩薩也。又准下疏云：然此身第四
X08n0235_p0057c15║云：謂入於三昧，離種種心，寂然不動，心海不起轉
X08n0235_p0057c16║識波浪，了境心現，皆無所有。云何覺法自性？謂了
X08n0235_p0057c17║法如幻，皆無有相。心轉所依，依如幻定及餘三昧，
X08n0235_p0057c18║能現無量自在神通，如華開敷，速疾如意，如幻如
X08n0235_p0057c19║夢，如影如像，非造與造相，以一切色相具足莊嚴，
X08n0235_p0057c20║普入佛剎，了諸法性故。云何種類俱生無作行？謂
X08n0235_p0057c21║達諸佛自證法相。釋曰：初從所依定為名，次從所
X08n0235_p0057c22║依智立稱，三自證法相義。定、慧及法性相，故名種
X08n0235_p0057c23║類。由此，故能隨眾生類種種，一時現生，任運而成，
X08n0235_p0057c24║云無作行。若依地位，初則五地前，次即八地前，後
X08n0235_p0058a01║即八地後等，即其義也。▲言譬如四取者（〔或〕見、欲、貪、我語），
X08n0235_p0058a02║言三三有漏業為因者（三字在果，欲、色、無色；三字在因，福、非福、不動），言
X08n0235_p0058a03║起三種有者（三界各一故）。▲言何無有等者，謂變易身
X08n0235_p0058a04║為緣，剎那滅為體，如分段中生支為緣，老死支為
X08n0235_p0058a05║體故。▲言無明住地，一切煩惱是其依處者（相宗所知
X08n0235_p0058a06║障與四住煩惱障作依處，性宗智礙與九相煩惱礙作依處）。言因無明住地，起
X08n0235_p0058a07║輕相惑，有虗妄行者，因字合在行字之下。言輕相
X08n0235_p0058a08║惑者，揀異有漏。有虗妄行者，招生死故（一云：無漏之法非是
X08n0235_p0058a09║其惑，由與惑俱，故名為惑，如礦金故。二、無漏之法亦是其惑，由帶其妄，故名為惑，即是不覺故）。▲
X08n0235_p0058a10║言緣無明住地等者，緣字合在字下，因字合在業
X08n0235_p0058a11║字下，起字合在因字下，讀者應審。言一切煩惱諸
X08n0235_p0058a12║業生難，如次因、緣、雜三法也。言無明住地所起方
X08n0235_p0058a13║便生死者，即生緣惑：一云種起現故，二云前起後
X08n0235_p0058a14║故，三云用起體故，四云本起末故。緣從果以得名，
X08n0235_p0058a15║生死之方便，依主釋也，如分段中無明支也。▲言
X08n0235_p0058a16║因緣生死者，生因惑也。因得果名，故分段中行支
X08n0235_p0058a17║也。言生報難，生支也。言過失難者，老死支也。問：無
X08n0235_p0058a18║漏業是道諦，變易體是苦諦。若許爾者，理應集諦
X08n0235_p0058a19║證彼滅諦。彼既不爾，此云云何？然若皆許爾，是則
X08n0235_p0058a20║四諦因果便成雜亂。今謂通云彼無漏業，通二諦
X08n0235_p0058a21║収。約斷漏義，得名道諦分證滅諦；約相有義，得名
X08n0235_p0058a22║集諦招變易苦，故無前失。准上經論，十地菩薩已
X08n0235_p0058a23║出分段。若依賢首，義分齊中更有別理，不可不知。
X08n0235_p0058a24║故彼文云：若直進中有二說：一、謂寄顯十地之中
X08n0235_p0058b01║功用、無功用麤細二位差別相故，即說七地已還
X08n0235_p0058b02║有分段，八地已上有變易。二、就實報，即談分段至
X08n0235_p0058b03║金剛已還，以十地中煩惱障種未永斷故，留至金
X08n0235_p0058b04║剛故。既有惑障，何得不受分段之身？故十住經中
X08n0235_p0058b05║十地已還有中陰者，是此義也。八地已上一切菩
X08n0235_p0058b06║薩，於煩惱障永伏不行，以無流知果恒相續故。如
X08n0235_p0058b07║阿羅漢既無現惑，何得更受分段身耶？答：若是凡
X08n0235_p0058b08║夫，即以現惑潤業受生；聖人不爾，但留惑種用以
X08n0235_p0058b09║受生。故雜集論云：一切聖人皆以隨眠力故結生
X08n0235_p0058b10║相續。又梁攝論云：異凡夫故永伏上心，異二乘故
X08n0235_p0058b11║留彼種子。解云：聖生非現潤，彼復留種，如何不受
X08n0235_p0058b12║分段身耶？若言八地已上以知障為緣受變易者，
X08n0235_p0058b13║所留惑種即便無用，何不於此第八地初永害一
X08n0235_p0058b14║切煩惱種子耶？彼既不爾，此云何然？若約迴向，菩
X08n0235_p0058b15║提聲聞已斷煩惱者，彼即可以所知障受變易身
X08n0235_p0058b16║通諸位也。問：若爾，何故有聖教說八地已上唯所
X08n0235_p0058b17║知障為依止故受變易身？答：等為欲寄對二乘顯
X08n0235_p0058b18║其優劣，故作是說。又云：若准圓教不說變易，但分
X08n0235_p0058b19║段身至於十地離垢定前，以至彼位得普見肉眼，
X08n0235_p0058b20║故知是分段也。又如善財等，以分段身窮於因位
X08n0235_p0058b21║故也。▲言下疏明四種生死，可撿於此。論者應平
X08n0235_p0058b22║聲呼之，即是說義，即是名號品疏也。
X08n0235_p0058b23║鈔：大涅槃光所入毛孔者，云涅槃時，佛光入眾生
X08n0235_p0058b24║毛孔故；二云涅槃經教，光入眾生心毛孔故。▲言
X08n0235_p0058c01║佛性略有五種者，謂善如清水性，不善如濁水性，
X08n0235_p0058c02║無記如不太清不太濁水性，果如清淨水性，理如
X08n0235_p0058c03║水濕性。▲言離欲善根人等者，得定凡夫離欲但
X08n0235_p0058c04║伏其現，那含聖人離欲亦斷其種？問：真妄交徹中，
X08n0235_p0058c05║如來不斷性惡，何故今云善根人無不善佛性耶？
X08n0235_p0058c06║答：前約以相從性云不斷，此約以性從相云無。又
X08n0235_p0058c07║前據曾談從舊得名云不斷，此據現說新來離妄
X08n0235_p0058c08║云無。又彼相宗復有四句：一、因成果不成，為大悲
X08n0235_p0058c09║菩薩；二、果成因不成，有性斷善恨人；三、因果俱成，
X08n0235_p0058c10║有性不斷善根人；四、因果但不成，無性斷善根人。
X08n0235_p0058c11║若約性宗，容有前三，但無第四。又准彼宗，第五無
X08n0235_p0058c12║性有三梵名，翻譯亦異：一、阿闡底迦，此云不樂欲，
X08n0235_p0058c13║不樂涅槃故；二、云一闡提迦，此云樂欲，樂住生死
X08n0235_p0058c14║故。此上二名亦通大悲及與斷善二種人故。三、云
X08n0235_p0058c15║阿顛底迦，此云畢竟無，唯局無性，通斷善根及與
X08n0235_p0058c16║不斷，但無三乘無漏種故。若准性宗，斷善之人且
X08n0235_p0058c17║就長時言畢竟無，或約大悲願力故當不成佛，名
X08n0235_p0058c18║畢竟無。
X08n0235_p0058c19║疏若有眾生不入涅槃，我亦不入涅槃者，故下鈔云：
X08n0235_p0058c20║一切如來因地發願，度盡眾生；生界不盡，不取正覺。
X08n0235_p0058c21║現是眾生沉淪九有，故知諸佛未合有成，則違誓。古
X08n0235_p0058c22║有多釋：一云：本擬度生，未期成佛；積行淳熟，行催自
X08n0235_p0058c23║成。如撥火杖，本欲燒草，不欲燒杖；撥草既多，任運燒
X08n0235_p0058c24║盡。故三論師詺為不自在佛，不欲成佛而自成故。有
X08n0235_p0059a01║云：成佛若不化生，可違本誓；成佛亦化眾生，豈違本
X08n0235_p0059a02║誓？難云：化生之義雖許得存，盡、竟方成，真義何在？豈
X08n0235_p0059a03║得不違如實義者，諸佛皆有悲、智二門：以大悲故，窮
X08n0235_p0059a04║未來際無成時故，菩薩闡提不成佛也；以大智故，念
X08n0235_p0059a05║念速成。又欲化盡諸眾生界，自須速成，方能廣化，不
X08n0235_p0059a06║懼違昔盡、竟成言。又了眾生之本如，故化而無化。是
X08n0235_p0059a07║則當成，亦常不成；亦常化生，而常無化。悲、智自在，何
X08n0235_p0059a08║局執耶？
X08n0235_p0059a09║鈔：彼有十意者，一、為引攝一類（引不定二乘，令依大乘涅槃故），二、
X08n0235_p0059a10║謂任持所餘（即〔大〕住已前猶居退位，恐於大乘退思二乘故），三、法等故（行乘
X08n0235_p0059a11║唯有異，而趣真無別），四、無我等故（若有實我，可有乘別；既無實我，故說一乘），五、解
X08n0235_p0059a12║脫等故（三乘並於煩惱障中而得解脫，解脫無別故），六、性不同故（不定性人
X08n0235_p0059a13║具大乘種，由有此性，故說一乘），七、佛於有情得同自體意樂故（此、彼
X08n0235_p0059a14║相即，我既成佛，故彼亦成佛故），八、二乘於佛得同自體意樂，同名
X08n0235_p0059a15║菩薩，得受記別故（謂於此會中，佛與二乘受佛記別，為令攝得如是意樂，我等與
X08n0235_p0059a16║佛平等無二，菩薩名同，一得記別），九、化故（示同趣寂，後起得記，使彼不定信，捨寂求記），
X08n0235_p0059a17║十、究竟故（由過此外無別勝乘，依理究竟，最為殊勝，故說為一）。
X08n0235_p0059a18║鈔：義、語相違者，義當第二，語判第三故。
X08n0235_p0059a19║疏理性定有，行性或無。斯言可爾者。縱彼相宗，所言
X08n0235_p0059a20║契當也。此約言同，教作是說。若約本義，理性大同，行
X08n0235_p0059a21║性全異。行者，相宗行性即目法爾無漏四智，本種性
X08n0235_p0059a22║宗行性即目所修善行，攬理所成以為其體。泛約言
X08n0235_p0059a23║同，故言可爾。
X08n0235_p0059a24║鈔：何以至今猶存無義者，清涼傷嘆也。彼時經文
X08n0235_p0059b01║未全，諸德言無可爾。今時文具，何存無義？
X08n0235_p0059b02║鈔：能化便成無用者，疏云：即為調伏所化聲聞、佛、
X08n0235_p0059b03║菩薩等，自化其身為彼同類，於無餘依現般涅槃，
X08n0235_p0059b04║經百千劫，躭寂滅酒，醉逸而臥。後從彼起，現受佛
X08n0235_p0059b05║記，令諸不定種性二乘盡作是心：往昔耆尊入涅
X08n0235_p0059b06║槃者，今皆復起，現受佛記。況我今者不希作佛，而
X08n0235_p0059b07║入涅槃！據上所說，即是有用。何故鈔云便成無用
X08n0235_p0059b08║耶？答：若相宗具大乘，不定性人假設不化，終不沉
X08n0235_p0059b09║寂。故成唯識云：如諸異生拘煩惱故。若定性人決
X08n0235_p0059b10║定沉寂，終不可化。無用之難，其理昭然。
X08n0235_p0059b11║鈔然准法相立新熏者，亦說有五等者，准彼宗說，
X08n0235_p0059b12║護月菩薩唯談本有，設後熏習，但令增長，離本有
X08n0235_p0059b13║種，更無別體。難陀菩薩唯用新熏三乘無漏見道
X08n0235_p0059b14║之種，世第一心新所熏成，建立五種性，但依二障
X08n0235_p0059b15║可斷、不可斷義，非謂法爾有、無種異。若依煩惱障
X08n0235_p0059b16║種可斷義邊利、鈍差別，開成聲聞及與獨覺二類
X08n0235_p0059b17║種性；若依二障，皆可斷除，立作決定大乘種性；若
X08n0235_p0059b18║依二障，單䨥不定，可作不定種性；若約二障，畢竟
X08n0235_p0059b19║不斷，立作無種性，非無漏種法爾已來有、無差別
X08n0235_p0059b20║故。有漏種子無始已來具能、所熏，立作斷熏。其理
X08n0235_p0059b21║可知。護法菩薩新本合用，本種遇緣，本種性現；新
X08n0235_p0059b22║熏遇緣，新熏生現；二齊遇緣，二合性現。如一麥中
X08n0235_p0059b23║多麵塵故，能持識體無差別故。無漏種子法爾已
X08n0235_p0059b24║來有、無類別，不許有漏世第一心熏無漏種；見道
X08n0235_p0059c01║已去無漏現行，方許新熏有漏種子。具本，具新，其
X08n0235_p0059c02║理昭然。但在第八識中自證分內生、現功能以為
X08n0235_p0059c03║其體，故具足六義，遮他表自以為其相。唯是有為，
X08n0235_p0059c04║不通無為，與此性宗，其義全別。故鈔云：今借其言，
X08n0235_p0059c05║不依其義也。
X08n0235_p0059c06║鈔：如折金杖者，俱舍疏云：建陀羅國有王，名迦膩
X08n0235_p0059c07║色迦。其王敬信，尊重佛教，味道忘疲，傳燈是務。有
X08n0235_p0059c08║日，請僧入宮供養。王因問道，僧說莫同。王甚恠焉，
X08n0235_p0059c09║問脇尊者曰：佛是同，理無異趣。諸德宣唱，奚有異
X08n0235_p0059c10║乎？尊者答曰：諸部事興，雖復方途，津梁一揆。是故
X08n0235_p0059c11║大聖喻折金杖等。餘無鈔同。▲言況以爭衣者，俱
X08n0235_p0059c12║舍論云：過去迦葉佛父訖栗㭁王作十種夢，來白
X08n0235_p0059c13║彼佛。佛言：此衣當來，釋迦如來遺法弟子之兆也。
X08n0235_p0059c14║其王夢見一衣，堅而且廣，有十八人，各執少分，四
X08n0235_p0059c15║向爭挽，衣猶不破。此不表遺法弟子，分佛正法，成
X08n0235_p0059c16║十八部。雖有少異軌，而真法尚在。依此脩行，皆得
X08n0235_p0059c17║解脫。彼有十夢，此當第九夢矣。故鈔云：
X08n0235_p0059c18║疏以深密第二、第三時同許定性、二乘俱不成佛者。
X08n0235_p0059c19║問：前說深密第二時一向成佛，是為太過。云何此言
X08n0235_p0059c20║定性不成佛耶？答：深密第二時文雖說一切成，意乃
X08n0235_p0059c21║定性不成佛也。又彼依二以判三時：一、約成佛、不成
X08n0235_p0059c22║佛，故第二時一向成，第三時有成、不成；二、約三性空、
X08n0235_p0059c23║有，故第二時唯空，第三時中道皆許定性、無性不成
X08n0235_p0059c24║佛故。今據三性空、有，云第二、第三定性不成佛也。問：
X08n0235_p0060a01║第二空宗一味真空，云何說得不成佛耶？答：真諦皆
X08n0235_p0060a02║空，成與不成俱泯；俗諦皆有，有成、不成故。
X08n0235_p0060a03║疏頓詮此理，故名頓教等者。問：此門相本自盡，性本
X08n0235_p0060a04║自現，無斷無縛。約法唯是絕待一如，約人唯有清淨
X08n0235_p0060a05║解脫者。何者能化？何者所化？何須設教？化之何益？又
X08n0235_p0060a06║終教成佛，為實為權耶？若實，何須頓教？若權，行相云
X08n0235_p0060a07║何？今通此等多難，故立一章顯示。蓋聞真空緣相，無
X08n0235_p0060a08║昇沉之兩岐；幻有隨緣，派上下之二轉。由是逮頭橫
X08n0235_p0060a09║走，捨父虗貧，逐陽焰以撈魚，趁空華而採菓。故我世
X08n0235_p0060a10║尊與一子念身，雲示遍於塵方；運同體悲法，雨宣流
X08n0235_p0060a11║於沙界。雖開通於多路，復淺復深；然綰攝於二門，乃
X08n0235_p0060a12║頓乃漸。其頓教也，詮即心即佛之旨，何假三祇？顯無
X08n0235_p0060a13║斷無縛之宗，不登五位。似神仙術點瓦礫兮，即時成
X08n0235_p0060a14║金；如菩薩通攬江河兮，頓然作乳。其漸教也，說從凡
X08n0235_p0060a15║入聖之旨，定歷三祇；闡斷妄證真之宗，須經五位。類
X08n0235_p0060a16║陶治匠煉金砂兮，漸漸成金；同放牧人執牛乳兮，微
X08n0235_p0060a17║微得乳。匪唯頓漸成株，抑又權實不等。故龍樹云：欲
X08n0235_p0060a18║開隔檀門，權顯狂向位。雖聖教而昭昭，同懸日月；奈
X08n0235_p0060a19║凡情而漠漠，各說青黃。鮮演忝為佛使，濫作人師。丁
X08n0235_p0060a20║迷昧之時，難嘿斐然之談。是以時陳小喻，助顯宏宗。
X08n0235_p0060a21║但曉悟於童蒙，焉敢呈達識本意乎？欲提耳而告，擬
X08n0235_p0060a22║指掌而示之，冀信心而受，獲昭體而證之者歟！如世
X08n0235_p0060a23║二人（漸頓兩〔眼〕），同在覺位（向真如門），無病安健（相盡性見），同在眠位
X08n0235_p0060a24║（向生滅門），夢見自身（妄認之體），尫羸憔悴（凡夫下劣），復縈重病（更纏厚障），
X08n0235_p0060b01║由慣習力，眠心變力（由熏習力，唯識變力），而於夢中（生滅門內），遇自
X08n0235_p0060b02║親知（得逢是時，親知世尊），伺察二人（令時世尊觀緣兩根），利鈍有異（頓漸成別）。
X08n0235_p0060b03║一人聞說本身無病，即便信受（如彼頓根）；一人聞說自體
X08n0235_p0060b04║安健，未肯信受（如彼漸根）。是時親知（爾時世尊），隨彼二人（應彼兩根），
X08n0235_p0060b05║利鈍有異（頓漸成殊），乃設二法（乃施兩教），為初人云（化頓根云）：汝身
X08n0235_p0060b06║自體無病（相本自盡），本來安健（性本自現），不須服藥而療治之
X08n0235_p0060b07║（非賴脩行而斷除之）。汝今一切所見，皆是眠心。眠心生，則眠位
X08n0235_p0060b08║一切法生；眠心滅，則眠位一切法滅（心生則種種法生，心滅則種種
X08n0235_p0060b09║法滅）。眠心有也，多時尫羸；眠心息也，頓爾安健（心有也，曠劫而
X08n0235_p0060b10║滯凡夫；心無也，剎那而登證覺）。上所聞言，雖無眠中，乃談覺位事，順
X08n0235_p0060b11║向覺位稱實說故（上所聞教，雖在生滅門中，仍詮真如義，向真如門如如說故）。是
X08n0235_p0060b12║時彼人（爾時頓根）成皆信受（總領頓教），即生不羸不病之解，永
X08n0235_p0060b13║於覺位故（頓起寂滅寂靜之念，隨順於真如門）。未覺之時，恒如其上（未臻
X08n0235_p0060b14║得入，但且同常），䬃然得覺（頓爾得入）。所見親知（所見世尊），所聞言說（所聞
X08n0235_p0060b15║頓教），永覺之心（俱非心念），一切皆離（說念成主），省本安徤（悟本元佛）。為
X08n0235_p0060b16║後人云（化漸根云）：汝今尫羸（汝是凡夫），身縈重病（體具多障），汝病可
X08n0235_p0060b17║差（非同闡提），宜服良藥（應脩對治），漸漸調治（漸漸斷除），方得安健（乃得
X08n0235_p0060b18║成佛）。是時彼人（爾時漸根）咸皆信受（總領終教），雖受此言，未求良
X08n0235_p0060b19║藥（雖信佛語，未脩對治，寄邪〔邪〕地）。復經少時（又歷餘時），從親友所（向世尊逐）乞
X08n0235_p0060b20║得良藥（〔永〕得對治），乍咽乍吐（或修不修），正氣纔生，那氣微損（覺心
X08n0235_p0060b21║初發，滅相始立，寄十信位），藥力更盛，病勢復痊（覺心轉明，執計相除，寄三賢位），勉
X08n0235_p0060b22║強學行（同修十度，寄十地位），平復如故（寄如來位）。雖得安徤，猶在夢
X08n0235_p0060b23║中（雖成妙覺，而在生滅），伺彼信解，還說前言（待彼根熟，却談頓教），方從夢
X08n0235_p0060b24║眠以趣覺位（乃從生滅以入〔直〕門）。直就窮中，但論平復，不遮前
X08n0235_p0060c01║位，皆求其覺（今論究竟，直論妙覺，不障餘位，皆許入頓）。義不異前，無繁再
X08n0235_p0060c02║示。就覺位論（約〔直〕門說），在眠二人自體（就相兩〔眼〕己身），所見良善
X08n0235_p0060c03║親知（所遇大慈世尊），所聞權實兩說（所聽終頓二教），一味元無（平等真空）。
X08n0235_p0060c04║就夢位論（約生門說），二人自體（兩〔眼〕己身），所見親知（所遇世尊），所聞
X08n0235_p0060c05║權實兩說（所聞終頓二教），一向是有（皆總成幻），以見二位皆各總
X08n0235_p0060c06║攝一切法故（以此二門皆各總攝一切法故）。所以者何（何以故）？以此二
X08n0235_p0060c07║位不相離故（以此二門不相離故）。既爾，二言皆齊，寧分權實（若爾，
X08n0235_p0060c08║兩教皆齊，何分頓漸）？答曰：就體無別，約詮有異（尅體〔不〕，隨用分異）。一順
X08n0235_p0060c09║覺位，稱實說故（一順真門，如如說故）。一順眠位，權假說故（一順生門，
X08n0235_p0060c10║虗妄說故）。是故得知權實有異（由此應信頓漸逈別）。雖眠覺之二位
X08n0235_p0060c11║有異，然士夫之心體不殊（雖真生之二門有異，然法界而心性莫殊。）隨眠
X08n0235_p0060c12║位之種種妄解，（多一識心。）在覺位之一向親知。（一一識心。）若順
X08n0235_p0060c13║眠位，認自病生，從微至著。（常住心念。）認自病差，從重向輕。
X08n0235_p0060c14║（無常心念。）屬眠位攝。（生滅門攝。）若順覺位，了本無病，達無新差。
X08n0235_p0060c15║（俱非心念。）屬覺位攝。（真如門收。）前就覺位，心念皆無。（無一一法非真如故。）
X08n0235_p0060c16║都約眠位，心念皆有。（無一一法非生滅故。）今從所順，各歸一位。
X08n0235_p0060c17║（俱就所順，各屬一門。）外曰：認自病生，從微至著。（常住心念。）認自病差，
X08n0235_p0060c18║從重向輕。（無常心念。）俱在眠位，眠心所攝。（俱在生門，多一心攝。）理順
X08n0235_p0060c19║無惑，（無勞被結。）了本無病，違無新差。之（俱非心念。）眠心攝耶？（多一
X08n0235_p0060c20║心耶。）覺心攝耶？（一一心邪。）若屬眠心，順覺位故。（若屬多一，是隨順故。）若
X08n0235_p0060c21║屬覺位，在夢眠故。（若屬一一，動念故。）今謂通云據實，二位皆
X08n0235_p0060c22║收。（一一門齊攝。）但從所順，別屬覺位。（唯從所順，判歸真門。）問答云云，
X08n0235_p0060c23║准前咸悉。上來法喻，璨若星分。勿對舊見，不生新解。
X08n0235_p0060c24║豈不知愚癡農夫，守株待兔。智慧賈客，麻須易金。況
X08n0235_p0061a01║乎依法不依於人，依義不依於文者哉。雖無顯教之
X08n0235_p0061a02║所憑，寔乃澄神之所得。幸願群賢，俯賜鏡鑒。
X08n0235_p0061a03║言以四教中皆有一絕言故者，四教之根，見道已去，
X08n0235_p0061a04║所證真理，皆離言故。
X08n0235_p0061a05║鈔：何得難言更何是教者，教字悞書，應是理字。或
X08n0235_p0061a06║據返難，義亦可通。▲言形雖入，豈智未昇堂者，堂
X08n0235_p0061a07║之與室，義一名異。意云：論其身，則以為入室之資，
X08n0235_p0061a08║何殊十哲？量其智，則未是昇堂，徒無異三千矣。又
X08n0235_p0061a09║解：私𥨊在內稱室，通賓處外堂。以況刊定，身已臻
X08n0235_p0061a10║於內室，智未階於外堂，尚難齊於七十，豈能預於
X08n0235_p0061a11║四科者乎？言若不指一言等者，一言即知之一字
X08n0235_p0061a12║也。故圭峯云：性宗對久學及上根，令云亡言認體。
X08n0235_p0061a13║故一言直示，即知之一字也。（達磨云：指一言以直示後人意。不解尋思，
X08n0235_p0061a14║何言是一言？若云即心是佛是一言者，此是四言，何名為一也？）
X08n0235_p0061a15║疏圓教者，明一位即一切位等者，賢首義分齊中，問
X08n0235_p0061a16║曰：既一位中有一切位及信滿心即得佛者，何須臾
X08n0235_p0061a17║說後得初？則得後者，亦可後亦具初。既不得後，應亦
X08n0235_p0061a18║不得初耶？答：實爾。但得初時，無不得後故。是故無有
X08n0235_p0061a19║未得後而不得初也。問：若爾，云何得說諸位階降次
X08n0235_p0061a20║第？答：以此經中安立諸位有二善巧：一、約相就門，分
X08n0235_p0061a21║位前、後，寄同三乘，引彼便故，是同教也；二、約體就法，
X08n0235_p0061a22║前、後相入，圓融自在，異彼三乘，是別教也。但以不移
X08n0235_p0061a23║門而恒相即，不壞即而恒前、後，是故二義融通，不相
X08n0235_p0061a24║違也。問：若爾，是初門即一切者，何不說信位初心即
X08n0235_p0061b01║得，而說滿心等耶？答：若自別後教，即不依位成，令寄
X08n0235_p0061b02║三乘終教位說。以彼教中信滿不退，方得入位；今則
X08n0235_p0061b03║寄彼得入位處，一時得此一切前、後諸位行相。是故
X08n0235_p0061b04║不於信初心說，以未得不退，不成位相，但是行故。問：
X08n0235_p0061b05║若爾，應云住位成佛，何名心滿？答：由信成故，是行佛，
X08n0235_p0061b06║非位佛也。餘義准之。
X08n0235_p0061b07║鈔：欠二十五法者，心法欠七，心所欠五，謂：善中無
X08n0235_p0061b08║癡一，根本中惡見一，大隨中不正知、妄念、散亂三，
X08n0235_p0061b09║不相應中欠十：流轉與定異相應并勢速次第時
X08n0235_p0061b10║方數和合不和合，無為中欠三：不動念受滅真如
X08n0235_p0061b11║故。二十五。
X08n0235_p0061b12║疏說有百法者，夫百法者，瑜伽經緯，唯識宗挑，具義
X08n0235_p0061b13║何限於萬重，出體無過於百數。若曾習於彼教，罔假
X08n0235_p0061b14║區分；慮但鍊於斯文，故伸標釋。此一百法，勒為五門：
X08n0235_p0061b15║一、心法，二、心所有法，三、色法，四、不相應行法，五、無為
X08n0235_p0061b16║法。心法有八：一、眼識，二、耳識，三、鼻識，四、舌識，五、身識。
X08n0235_p0061b17║諸識雖差，體性、行相了別是同。然此五識別了識等
X08n0235_p0061b18║五塵為境，仍任運知俱得自性、現量性故。若入地後，
X08n0235_p0061b19║許互緣故。自實他假，亦無根、境壞亂之失。隨根立名
X08n0235_p0061b20║建號，決定三性逢順等境，三受客俱。六位心所與識
X08n0235_p0061b21║相應，謂遍行別境。善但具十，無輕安故；煩惱具三，貪、
X08n0235_p0061b22║嗔、癡故。隨惑之中，但俱中大，無小；隨十不定，全無界
X08n0235_p0061b23║繫。云何眼、耳、身三識色通界初禪，鼻、舌二識唯欲界
X08n0235_p0061b24║一地？緣合不定，或俱、不俱。六、意識得名作釋，亦如前
X08n0235_p0061c01║五，不同眠等別緣五塵。此識通能了一切法，仍非任
X08n0235_p0061c02║運假、實俱得，亦通三性及與五受間憂、喜故。三塗實
X08n0235_p0061c03║苦，三禪真樂，餘處苦、樂，皆假說故。心所相應通五十
X08n0235_p0061c04║一。界地差別，除無想天及無想、滅盡二定，極重、悶眠
X08n0235_p0061c05║二位。此五位無，餘時無間。七、末那識。末那，梵語，此翻
X08n0235_p0061c06║云意。積集了別，劣餘七故；恒審思量，勝餘七故。獨彰
X08n0235_p0061c07║意號，不名心識。若據總名，理亦無遮。思量便為體性、
X08n0235_p0061c08║行相。依異熟識，復恒緣彼執為內我，所變親相真帶
X08n0235_p0061c09║質境，或本，或見，或別種生，有覆、無覆，性亦不定。心所
X08n0235_p0061c10║相應具十八數，遍行五所別境中慧，根本四惑癡見
X08n0235_p0061c11║慢愛，隨惑大八具足二執，唯是俱生有覆無記性所
X08n0235_p0061c12║攝故。三受之中唯具捨受，與第八識齊生同繫恒續
X08n0235_p0061c13║無間，此染污名三乘無學種現永滅，有學滅定出世
X08n0235_p0061c14║道中暫伏滅故。善無記法正漏體者，通此識惑恒行
X08n0235_p0061c15║不共，長夜未醒獨在無明也。八阿賴耶識，此翻云藏，
X08n0235_p0061c16║具有能藏所藏執藏義故，謂與雜染互為緣故。有情
X08n0235_p0061c17║執為自內我故，攝持因果以立自相。別業總根真異
X08n0235_p0061c18║熟識，界趣生體變異異時，異類熟故名為果相。執持
X08n0235_p0061c19║一切種子不失，立因相名。然此種子亦名因相，而有
X08n0235_p0061c20║二類：一者本有法爾而有，二者始起熏習而有。又此
X08n0235_p0061c21║種子而有六義：一剎那滅，纔生即滅故；二果俱有，與
X08n0235_p0061c22║俱生故；三恒隨轉續至究竟故；四性決定，善等性定
X08n0235_p0061c23║故；五待眾緣，賴緣方生故；六引自果，色心各生故。此
X08n0235_p0061c24║種勢力生近正果名曰生因，引遠殘果令不頓絕即
X08n0235_p0062a01║名引因。內種必由熏習生長，親能生果是因緣性。何
X08n0235_p0062a02║名熏習？所熏能熏各具四義。所熏四者：一堅位性，二
X08n0235_p0062a03║無記性，三可熏性，四與能熏和合性。此上四義准此
X08n0235_p0062a04║識具。能熏四有：一者生滅，二有勝用，三有增減，四與
X08n0235_p0062a05║所熏和合。唯七轉識及彼心所，具上四義可作能熏。
X08n0235_p0062a06║此識行相任運了別，所緣之境而具三類，根身種子
X08n0235_p0062a07║及器世間。前之二類是所執受，後之一種但為所依，
X08n0235_p0062a08║無漏種子持而不緣，性相違故。若隨業力唯變當地，
X08n0235_p0062a09║惑約定通亦變餘地，二變之中因緣變故。三境之中
X08n0235_p0062a10║性境所攝，心所同緣但分別變，三境之中獨影境攝，
X08n0235_p0062a11║故無六處受、熏、持、種六根身過，性唯無記亦無覆故。
X08n0235_p0062a12║心所相應唯具遍行，五受之中唯捨受故。復與末那
X08n0235_p0062a13║相依而轉，如瀑流水非斷非常，二乘、無學、八地菩薩
X08n0235_p0062a14║方永捨故。然此八識自位說竟。具能緣多少云何？眼
X08n0235_p0062a15║識九緣，謂空、明、作意、種子、根、境。明了第六、深淨第七、
X08n0235_p0062a16║根本第八。耳識其八，於前九緣不假其明。鼻、舌、身識
X08n0235_p0062a17║各具七緣，復除其空，合中知故。第六具五種子、境界、
X08n0235_p0062a18║作意，七、八為依。第七具三根、境，合一種子、作意。第八
X08n0235_p0062a19║具四，開根、境故。若加等無間，於前各增一。眼識九中
X08n0235_p0062a20║不共眼根六、七、八識，四是所依，具四義故。調決定有
X08n0235_p0062a21║境為主，令心、心所取自所緣故。餘五唯依，不具義故。
X08n0235_p0062a22║餘之七識准此應悉。上所明義據有漏位，若論無漏
X08n0235_p0062a23║其義稱異。二乘入見直至無學，唯轉第六，唯生空故。
X08n0235_p0062a24║大乘入地亦轉第七，六入生空，七除我執，六入法空，
X08n0235_p0062b01║七成無漏。五、八二識佛果方轉，同境根故，為所熏故。
X08n0235_p0062b02║前五後得許疎緣如，後三通本亦親緣故。第八心王
X08n0235_p0062b03║變自受用及持德種，餘之七識但故疎緣不容親變，
X08n0235_p0062b04║餘身、土及親變之時亦不違理。第八淨心如大圓鏡，
X08n0235_p0062b05║第七平等翻我立號。審根兩法，六名觀察，五識利生
X08n0235_p0062b06║時名成事，實具遍別。善所相應通二十二，揀擇力勝
X08n0235_p0062b07║但彰智號。六識容間，七八相續大同因位。神力難思
X08n0235_p0062b08║許化四事，內之三分皆得互緣，實亦自緣成遍知故。
X08n0235_p0062b09║但新舊緣變不變殊，無熏緣過。八非無記，七無增減，
X08n0235_p0062b10║非能所熏更不新熏，故先後成佛德平等。二心所有
X08n0235_p0062b11║法。言心所者，謂恒依心起與心相應，許屬於心故名
X08n0235_p0062b12║心所，如屬我物立我所名。心於所緣唯取總相，心所
X08n0235_p0062b13║於彼亦取別相，助成心事得心所名，如畫師資作摸
X08n0235_p0062b14║填彩。故瑜伽說：識能了別事之總相，作意了此所未
X08n0235_p0062b15║了相，即諸心所取別相。觸能了此可意等相，受能了
X08n0235_p0062b16║此攝受等相，想能了此言說因相，思能了此正因等
X08n0235_p0062b17║相。餘處復說：欲亦能了可樂事相，勝解亦了決定事
X08n0235_p0062b18║相，念亦能了慣習事相，定慧亦了得失等相。故遍行
X08n0235_p0062b19║等名心所法，諸心所法皆於所緣兼取別相。雖諸心
X08n0235_p0062b20║所名義無異，而有六位種類差別：一遍行，遍四一切
X08n0235_p0062b21║故，謂遍三性及與九地，諸心起時必無前却。八識咸
X08n0235_p0062b22║俱住在何位？一觸令心心所觸境為性，受相思等所
X08n0235_p0062b23║依為業。二作意警心為性，引心為業。三受領順等境
X08n0235_p0062b24║為性，愛為業。四想取像為性，施設名言為業。五思造
X08n0235_p0062c01║作為性，伇心為業。次別境，謂緣所決定曾習觀察別
X08n0235_p0062c02║別之境，故名別境。四一切中，唯遍性地，起亦不定，五
X08n0235_p0062c03║受咸俱：一、欲恡望為性，勒依為業；二、勝解印境為性，
X08n0235_p0062c04║非轉為業；三、念明記為性，定依為業；四、定專注為性，
X08n0235_p0062c05║智依為業；五、慧揀擇為性，斷疑為業。善有十一，唯善
X08n0235_p0062c06║心俱，得善所名。善者，順益義，此世、他世俱順益故，有
X08n0235_p0062c07║尋、伺等三地有故。唯除輕安，非欲界有，餘通三界。五
X08n0235_p0062c08║受三中，唯除輕安，憂、苦不俱，餘具五受，此與別境皆
X08n0235_p0062c09║得相應，不相違故。一、信，於實德能深忍樂欲，心淨為
X08n0235_p0062c10║性，樂善為業；二、慚，崇重賢善為性，止息惡行為業；三、
X08n0235_p0062c11║愧，輕拒暴惡為性，止息惡行為業；四、無貪，於有、有具
X08n0235_p0062c12║無著為性；五、無嗔，於苦、苦具無恚為性；六、無癡，於諸
X08n0235_p0062c13║諦理明解為性，此三同以作善為業；七、勤，善惡脩斷
X08n0235_p0062c14║勇捍為性，滿善為業；八、輕安，調暢身心為性，轉依為
X08n0235_p0062c15║業；八、不放逸，防脩為性，成滿善事為業；十、行捨，令心
X08n0235_p0062c16║平等為性，治掉靜住為業；十一、不害，不損有情為性，
X08n0235_p0062c17║治害悲愍為業。此十一法，三是假有，謂不放逸、精進、
X08n0235_p0062c18║三根。於此四法，脩斷事中皆能防脩，名不放逸，非別
X08n0235_p0062c19║有體，無異相故。行捨亦即此四法上，令心遠離掉舉
X08n0235_p0062c20║等障，靜住名捨，非有別靜。不害即以無嗔一分，於諸
X08n0235_p0062c21║有情不為損惱，假名不害，無嗔拔苦。不害與樂，麤相
X08n0235_p0062c22║差別，餘八實有，相用別故。四煩惱有六，此貪等六，性
X08n0235_p0062c23║是根本，得煩惱名：一、貪，於有、有具染著為性，能障無
X08n0235_p0062c24║貪生苦為業；二、嗔，於苦、苦具增恚為性，不安惡行所
X08n0235_p0063a01║依為業；三、癡，於諸理事迷暗為性，一切雜染所依為
X08n0235_p0063a02║業。四慢，高舉為性，生苦為業。五疑，諸諦猶預為性，能
X08n0235_p0063a03║障善品為業。六惡見。此行相差別有五：一薩迦耶見，
X08n0235_p0063a04║執我我所故。二邊見，執斷常故。三邪見，撥無因果故。
X08n0235_p0063a05║四見取。五戒禁取，執自見自戒是勝是淨，能得涅槃
X08n0235_p0063a06║故，無利勤苦等以為其相。如是總別十煩惱中，六通
X08n0235_p0063a07║俱生，十分別起。疑後三見唯分別起，貪為嗔疑定不
X08n0235_p0063a08║俱生。貪與慢見惑得相應，嗔與慢疑惑得俱起。嗔與
X08n0235_p0063a09║二取必不相應，此與三見惑得相應。慢於境定，疑則
X08n0235_p0063a10║不然，無相應義。慢與五見皆容俱起，然與斷見必不
X08n0235_p0063a11║俱生，與身邪見一分亦爾。疑不審與見相違，定不俱
X08n0235_p0063a12║起。五見展轉必不相應，非一心中有多慧故。癡與九
X08n0235_p0063a13║種皆定相應，諸煩惱生必由癡故。貪嗔癡三俱生分
X08n0235_p0063a14║別，一切容與五受相應。分別慢唯四受相應，三塗無
X08n0235_p0063a15║故。若俱生慢，亦苦俱故。疑後二見容四受俱，唯除苦
X08n0235_p0063a16║受。俱生二見容五受俱，分別二見唯除苦受。三性之
X08n0235_p0063a17║中嗔唯不善，損自他故。餘九通二，上二界者唯無記
X08n0235_p0063a18║攝，定所伏故。若欲界繫分別起者，唯不善攝，發惡行
X08n0235_p0063a19║故。若是俱生發惡業者，亦不善攝，餘無記攝。三界繫
X08n0235_p0063a20║別，嗔唯在欲，餘通三界。六煩惱中見是假有，即慧分
X08n0235_p0063a21║故。餘是實有，別有性故。五隨惑有二十，唯是煩惱分
X08n0235_p0063a22║位差別，等流性故名隨煩惱。此二十種類別有三，謂
X08n0235_p0063a23║忿等十各別起故，名小隨煩惱；無愧遍不善故，名中
X08n0235_p0063a24║隨煩惱；掉舉等八遍染心故，名大隨煩惱。但小隨十：
X08n0235_p0063b01║一、忿，憤發為性，執杖為業；二、恨，結怨為性，熱惱為業；
X08n0235_p0063b02║三、覆，隱藏為性，悔惱為業；四、惱，佷戾為性，䖧螫為業；
X08n0235_p0063b03║五、嫉，妬忌為性，憂戚為業；六、慳，祕恡為性，鄙畜為業；
X08n0235_p0063b04║七、誑，詭詐為性，邪命為業；八、諂，險曲為性，不受教悔
X08n0235_p0063b05║為業；九、害，損惱為性，遍惱為業；十、憍，醉傲為性，染依
X08n0235_p0063b06║為業。中隨二者，一、無慚，輕拒賢善為性；二、無愧，崇重
X08n0235_p0063b07║暴思為性，同長惡行為業。大隨八者，一、掉舉，令心不
X08n0235_p0063b08║靜為性，能障止品為業；二、昏沉，令心無堪為性，能障
X08n0235_p0063b09║觀品為業；三、不信，心穢為性，惰依為業；四、懈怠，脩斷
X08n0235_p0063b10║事中懶惰為性，能障精進增染為業；五、放逸，不能防
X08n0235_p0063b11║修縱蕩為性，增惡損善所依為業；六、失念，不能明記
X08n0235_p0063b12║為性，散亂所依為業；七、散亂，令心流蕩為性，惡慧所
X08n0235_p0063b13║依為業；八、不正知，謬解為性，毀犯為業。二十皆通俱
X08n0235_p0063b14║生分別。此二十中，小十展轉定不俱起，互相違故。中
X08n0235_p0063b15║二一切不善心俱，隨應皆得小大俱起。大隨煩惱遍
X08n0235_p0063b16║諸染心，展轉小中皆容俱起。中大全與五受相應，誑、
X08n0235_p0063b17║諂、憍三五受容俱。忿等七法但除其樂，唯欲界故。二
X08n0235_p0063b18║十容與別境俱起，此中妄念、不正知、念、慧體者，容餘
X08n0235_p0063b19║與四相得應故。通癡分者，五皆相應，忿與念俱，剎那
X08n0235_p0063b20║去過曾習類故。散亂與定相應無失，染定之中亦疎
X08n0235_p0063b21║擾故。中二大十八煩惱俱，小十定非見疑俱起，麤細
X08n0235_p0063b22║異故。忿等五法容慢癡俱，非貪恚並是嗔分故。慳癡
X08n0235_p0063b23║慢俱，非貪嗔並是貪分故。憍唯癡俱，與慢解別是貪
X08n0235_p0063b24║分故。覆誑與諂貪癡慢但行相無違，貪癡分故。小七
X08n0235_p0063c01║中唯不善攝，小三大八亦通無記。小七中二唯欲界
X08n0235_p0063c02║攝，誑諂欲色，餘通三界。此二十中，小十大三定是假
X08n0235_p0063c03║有。忿恨惱疾害依嗔分立，覆諂誑三貪癡分立，慳憍
X08n0235_p0063c04║二法貪愛分立。放逸謂由懈怠及貪嗔癡不能防修，
X08n0235_p0063c05║總名放逸，非別有體，餘皆實有。六不定有四，於善染
X08n0235_p0063c06║等皆不定故，非如觸等定遍心故，非如欲等定遍地
X08n0235_p0063c07║故，立不定名。一悔，追悔為性，障止為業。二眠，昧略為
X08n0235_p0063c08║性，障觀為業。三尋，令心於境麤轉為性。四伺，令心於
X08n0235_p0063c09║境細轉為性。此二俱以安不安住身心分位所依為
X08n0235_p0063c10║業。四中尋伺定不相應，麤細異故。依於尋伺有染離
X08n0235_p0063c11║染立三地別，不依彼趣見起有無，故無雜亂。俱與前
X08n0235_p0063c12║二容互相應，前二亦有互相應義。五受之中，惡作除
X08n0235_p0063c13║喜樂，唯慼行故。眠除樂受，唯欲界故。尋伺通五受，遍
X08n0235_p0063c14║初禪故。四皆容與別境俱起，行相所緣不相違故。悔
X08n0235_p0063c15║眠俱與十善容俱，此唯在欲無輕安故。尋伺容與十
X08n0235_p0063c16║一善俱，初靜慮中輕安俱故。悔但容與無明相應，此
X08n0235_p0063c17║行相麤貪等細故。睡眠尋伺十煩惱俱，彼此展轉不
X08n0235_p0063c18║相違故。悔與中大隨惑容俱，非忿等十各為主故。睡
X08n0235_p0063c19║眠尋伺二十容俱，眠等位中皆起彼故。此四皆通善
X08n0235_p0063c20║等三性，於無記業亦追悔故。生得、加行二善咸通染
X08n0235_p0063c21║淨無記，後三皆通惡作非染，解麤猛故。四無記中悔
X08n0235_p0063c22║唯中二，行相麤猛，非定果故。眠除第四，非定引生。尋
X08n0235_p0063c23║伺除初，彼解微劣，不能伺察名等義故。尋伺是假，思
X08n0235_p0063c24║慧合成。悔眠是實，尋伺因無漏。悔眠唯有漏作，惡眠
X08n0235_p0064a01║唯欲界有。尋伺在欲及初靜慮，餘界地法皆靜妙故。
X08n0235_p0064a02║此等心所望彼心王，依同、時同、所緣亦同，事各體一
X08n0235_p0064a03║故，所及王得名相應故。三者色法略有十一，謂五根、
X08n0235_p0064a04║五境、法處所攝，質礙變壞名之為色。言五根者，一眼
X08n0235_p0064a05║根、二耳根、三鼻根、四舌根、五身根。謂第八所緣不共
X08n0235_p0064a06║不共，四大所造淨色為體，能與五識作不共根故。言
X08n0235_p0064a07║五塵者，一色、二聲、三香、四味、五觸。根境對論五識親
X08n0235_p0064a08║相，以總從別、以暗從明。第八所緣內外諸色亦在此
X08n0235_p0064a09║收。法處所攝而有五類：一極略折俱礙色，至隣虗量
X08n0235_p0064a10║故；二極逈折所礙色，至不可折故；三受所引生色，即
X08n0235_p0064a11║無表戒；四定自在所生色，即定果色；五偏計所起色，
X08n0235_p0064a12║意識所得。異前四種皆此所收。四不相應行法略有
X08n0235_p0064a13║二十四，謂不與心心所色法相應，名不相應行。揀無
X08n0235_p0064a14║為以立此名：一得，於一切法成就用故；二命根，現生
X08n0235_p0064a15║第八親名言種，隨業世勢力連持色心，一期決定差
X08n0235_p0064a16║別用故；三、眾同分，人法自類相似用故；四、異生性見
X08n0235_p0064a17║所斷種，令彼聖性不成用故；五、無相定，六、滅盡定，咸
X08n0235_p0064a18║以遍別善王二十二法微微心種礙心功能以為其
X08n0235_p0064a19║體，有漏、無漏凡聖所得二定別故；七、無想異熟，彼定
X08n0235_p0064a20║所熟，感長壽天中第六別報遍別心王十一法種礙
X08n0235_p0064a21║心功能中位無心以為其體；八、名詮自性故；九、句詮
X08n0235_p0064a22║差別故；十、文為二所依，彰彼二位故。但依此土，依聲
X08n0235_p0064a23║假立；若通餘土，色等亦立。十一、生，表先無故；十二、住，
X08n0235_p0064a24║表暫有故；十三、異，表轉變故；十四、滅，表後無故；十五、
X08n0235_p0064b01║流轉，因果續不斷故；十六、定異，因果各無雜故；十七、
X08n0235_p0064b02║相應，因果相順故；十八、勢速，行轉迅疾故；十九、次第，
X08n0235_p0064b03║因果各不俱故；二十、方約，顯色分劑故；二十一、時，三
X08n0235_p0064b04║世異故；二十二、數，一多等別故；二十三、和合，二十四、
X08n0235_p0064b05║不和合，有為諸行聚散緣別故。五、無為法略有六種：
X08n0235_p0064b06║本性凝寂，無始體真；性離有無，豈存生滅？動作俱泯，
X08n0235_p0064b07║故號無為：一、虗空體，無色性，無礙容受故；二、擇滅，謂
X08n0235_p0064b08║由慧力滅障顯得故；三、非擇滅，緣闕不生，性本清淨，
X08n0235_p0064b09║伏惑所得故；四、不動，不為苦樂行所動故；五、想受滅，
X08n0235_p0064b10║想受不行之所顯故；六、真如，離妄別倒，性常周遍故。
X08n0235_p0064b11║前五是假，就義逕六故；後一是真，尅法本真故。前五
X08n0235_p0064b12║亦容識變，後一唯目法性。法相要義，不可不知。願諸
X08n0235_p0064b13║後學，勿倦文繁。
X08n0235_p0064b14║鈔謂種子識等者，一云：種子不離識故，名種子識，
X08n0235_p0064b15║唯取種子體；二云：識持種故，名種子識，唯取現體；
X08n0235_p0064b16║三云：種用識體，持業立名，種出現䨥取。今據初解。
X08n0235_p0064b17║鈔：一、本性住（唯法爾種），二、習所成（通本新故，本有〔重〕長，新熏熏生）。
X08n0235_p0064b18║疏既所立識唯業、惑生者，第八識全前六識分，業、惑
X08n0235_p0064b19║親生，異熟法故；第七識全前六識分，業、惑疎生，依異
X08n0235_p0064b20║熟故。
X08n0235_p0064b21║鈔：分別緣所生者，一云虗妄義，二云緣慮義。▲言
X08n0235_p0064b22║淨分依他亦圓成者，無漏有為而有二門：一、常無
X08n0235_p0064b23║常門，此當無常依他性攝。二、漏無漏門，此當無漏
X08n0235_p0064b24║圓成性攝。▲言性顯二空非圓成實者，解性字也。
X08n0235_p0064c01║二空但是所遣二我以為其門，能遠離真性，方是
X08n0235_p0064c02║圓成。今言其性即能遠離，揀非所離，故此云爾。梵
X08n0235_p0064c03║云舜惹名空，梵云多名性，是故得知性與二空其
X08n0235_p0064c04║體甚異。言真如離有離無性者，釋上性也。意表真
X08n0235_p0064c05║性任執有無，一切皆離故。
X08n0235_p0064c06║鈔：依唯識第九，有四種勝義等者，別名略如其鈔，
X08n0235_p0064c07║釋名出體。今當粗陳：初釋名，後出體。初文復二：初
X08n0235_p0064c08║釋總名，次釋別名。釋總名者，護法釋云：世謂隱覆
X08n0235_p0064c09║可毀壞義，俗謂顯現隨世流義。此諦理應名隱顯
X08n0235_p0064c10║諦。隱覆空理，有相顯現。如結手巾為兔等物，隱本
X08n0235_p0064c11║手巾，兔相顯現。此亦如是。今隨古名，名世俗諦。又
X08n0235_p0064c12║復性墮起盡，名之為世；體相麤顯，目之為俗。世即
X08n0235_p0064c13║是俗，名為世俗。或世之俗，義亦無違。諦者，實義。有
X08n0235_p0064c14║如實有，無如實無，有、無不虗，名之為諦。世俗即諦
X08n0235_p0064c15║世俗之諦。二、釋如次。勝謂義有二種：一、境界名、義，
X08n0235_p0064c16║二、道理名、義。第四勝義，諸論多說勝即是義。或四
X08n0235_p0064c17║勝義，皆勝之義。論說依他、圓成二性，隨其所應根
X08n0235_p0064c18║本、後得二智境故。其無漏真智，隨在何諦，亦以勝
X08n0235_p0064c19║為義，真如為境，故通有財釋。第四勝義，多分依於
X08n0235_p0064c20║道理名、義，癈詮談旨，非境界故。前三勝義，境界名、
X08n0235_p0064c21║義。諦者，實義。事如實事，理如實理，事、理不謬，名之
X08n0235_p0064c22║為諦。勝義即諦勝義之諦。二、釋如前。如四聖諦，聖
X08n0235_p0064c23║者能知有、無事、理，皆不虗設，目之為諦。次釋別名。
X08n0235_p0064c24║世間世俗者，隱覆真理，當世情有，墮虗偽中，名曰
X08n0235_p0065a01║世間。凡流皆謂為有，依情立名，假說名為世俗。道
X08n0235_p0065a02║理世俗者，隨彼義立蘊等法，名為道理。事相顯現，
X08n0235_p0065a03║差別易知，名為世俗。證得世俗者，施設染淨因果
X08n0235_p0065a04║差別，令其趣入，名為證得。有相可知，名為世俗。勝
X08n0235_p0065a05║義世俗者，妙出眾法，聖者所知，名為勝義。假相安
X08n0235_p0065a06║立，非體離言，名為世俗。此中世間即世俗諦，乃至
X08n0235_p0065a07║勝義即世俗諦，皆持業釋。世間勝義者，事相麤顯，
X08n0235_p0065a08║猶可破壞，名曰世間。亦聖所知，過第一俗，名為勝
X08n0235_p0065a09║義。道理勝義者，知斷證修因果差別，名為道理。無
X08n0235_p0065a10║漏智境，過前二俗，名為勝義。證得勝義者，聖智依
X08n0235_p0065a11║詮，空門顯理，名為聖得。凡愚不過前三俗，名為勝
X08n0235_p0065a12║義。勝義勝義者，體妙離言，逈超眾法，名為勝義。聖
X08n0235_p0065a13║智內證，過前四俗，復名勝義。此中世間即勝義諦，
X08n0235_p0065a14║乃至勝義諦，皆持業釋。或勝義之諦，依士無失。次
X08n0235_p0065a15║出體者。第一世俗體者，顯揚論說：謂所安立瓶軍
X08n0235_p0065a16║林等，我有情等，或無實體實無，但有假名，都無體
X08n0235_p0065a17║性。然通有用無用二法，瓶等有用，我等無用。涅槃
X08n0235_p0065a18║第十三云：有名無實，如我眾生，乃至施火之輪，及
X08n0235_p0065a19║名句等五種世法，是名世諦。眾生等用無，火輪等
X08n0235_p0065a20║體無。第二世俗體者，瑜伽論說：謂所安立蘊處界
X08n0235_p0065a21║等。涅槃亦言：諸陰界入，名為世俗。即有無為諸法
X08n0235_p0065a22║體事，有別體用，異於初俗。第三世俗諦體者，顯揚
X08n0235_p0065a23║論說：謂所安立預流果等及所依處，即諸聖果四
X08n0235_p0065a24║諦理等。涅槃亦言：有八苦相名世俗諦。第四世俗
X08n0235_p0065b01║諦體者，瑜伽論說：即所安立勝義諦性。涅槃說言：
X08n0235_p0065b02║若燒若割若死若依名為世俗，由可燒割等無有
X08n0235_p0065b03║常一我法等相，即二無我名世諦也。第一俗體假
X08n0235_p0065b04║名安立，後三俗體有相安立。第一勝義體者，成唯
X08n0235_p0065b05║識說：謂蘊處等事。涅槃亦言：有名有實名第一義，
X08n0235_p0065b06║蘊處界等亦是勝義。第二勝義體者，成唯識說：謂
X08n0235_p0065b07║四諦等因果體事。涅槃亦言：苦集滅道名第一義
X08n0235_p0065b08║諦。第三勝義體者，成唯識說：依詮門顯二空真如。
X08n0235_p0065b09║涅槃亦言：無八苦相名第一義，總觀諸法為二無
X08n0235_p0065b10║我，故無苦等名勝義也。第四勝義體者，瑜伽論說：
X08n0235_p0065b11║謂非安立一真法界。涅槃亦言：實諦者即是如來
X08n0235_p0065b12║虗空佛性。又言：無燒割等名第一義，不依無我而
X08n0235_p0065b13║顯真故。前三勝義有相故安立，第四勝義無相非
X08n0235_p0065b14║安立。初之一俗心外境無，依情立名名為世俗。第
X08n0235_p0065b15║二俗諦心所變事，後之二俗心所變理，施設差別
X08n0235_p0065b16║即前三真。其第四真唯內智證非心變理，隨其所
X08n0235_p0065b17║應即是三性。上來顯名辨體境，更有餘門備在法
X08n0235_p0065b18║苑，法相準繩勿倦文繁。
X08n0235_p0065b19║疏同時四相滅，表後無者，立，則四相同時；顯，則滅獨
X08n0235_p0065b20║過去。但約相滅，眾生異時。
X08n0235_p0065b21║疏：義說䨥觀，決定別照者：一、本後相從，義名䨥觀；本
X08n0235_p0065b22║後別論，實乃別照。二、自證體同，義說䨥觀；見分用異，
X08n0235_p0065b23║決定別照。三、根本䨥斷，義說䨥觀；後得單斷，決定別
X08n0235_p0065b24║照。四、後得遍智，義說䨥觀；根本單緣，決定別照。五、了
X08n0235_p0065c01║俗由證真，義說䨥觀；二智不融，二境不即，而常別照。
X08n0235_p0065c02║鈔：世、出世斷道者，謂後得智䨥緣事、理故；或後得
X08n0235_p0065c03║智緣世間，故名世；性無漏，故名出世。▲言斷迷事
X08n0235_p0065c04║理，即觀理境等者，附性宗談相宗義也。性宗說彼
X08n0235_p0065c05║所斷即所緣境，故云照惑本空。又龍樹云：麤中之
X08n0235_p0065c06║麤，凡夫境界等。相宗不爾，謂根本智唯緣真理，䨥
X08n0235_p0065c07║斷迷理、迷事二惑；後得智通緣理事，單斷迷事一
X08n0235_p0065c08║惑。故或根本智親緣理境，能斷迷理之惑；後得智
X08n0235_p0065c09║親緣事境，但斷迷事之惑也。▲言應云義說䨥斷
X08n0235_p0065c10║者，約本智也。而實別斷者，約後得智也。
X08n0235_p0065c11║鈔：一切種等者，一切種者，所觀境也，或屬能觀類
X08n0235_p0065c12║差別故。言心者，八識心也。言心所有法者，謂遍行
X08n0235_p0065c13║五、別境五、善十一也。言及彼品類者，通該五蘊也。
X08n0235_p0065c14║▲言四念住者，身、受、心、法也。▲言大圓境智成自
X08n0235_p0065c15║受用等者，實乃第八淨識，舉隣近勝法故。不爾，應
X08n0235_p0065c16║有二十二根身過，平等性智應根說法，故四智各
X08n0235_p0065c17║別解也。
X08n0235_p0065c18║疏：少說法相等者。其猶說海，水多波少也。波浪之外
X08n0235_p0065c19║有靜水故，所有波浪皆是水性故。
X08n0235_p0065c20║鈔謂唯真不生者，問：佛果功德，豈非真性耶？答：此
X08n0235_p0065c21║據妄識，非謂一地。如水靜故，不賴風緣。又約舉妄
X08n0235_p0065c22║顯真，亦非唯真性也。
X08n0235_p0065c23║疏但以是真如等者下，疏釋真如，云：不變為真，順緣
X08n0235_p0065c24║曰如。由不變故，與有為法有非一義；由順緣故，與有
X08n0235_p0066a01║為法有非異義。而起信云：無遣曰真，無立曰如。唯約
X08n0235_p0066a02║遮詮，頓彰其理，亦非真性也。
X08n0235_p0066a03║鈔如失濕性，將何隨風等者下，疏釋水有十種義，
X08n0235_p0066a04║即同真性故：一、水體澄清，喻自性清淨心；二、得泥
X08n0235_p0066a05║成濁，喻淨心不染而染；三、雖濁，不失淨性，喻淨心
X08n0235_p0066a06║染而不染；四、若澄泥，淨現直心，惑盡性顯；五、冷成
X08n0235_p0066a07║氷，而有硬用，喻如藏與無明合成本識用；六、雖成
X08n0235_p0066a08║硬用，而不失軟性，喻即事恒真；七、暖融成軟，喻本
X08n0235_p0066a09║識還靜；八、隨風波動，不改靜性，喻如來藏隨無明、
X08n0235_p0066a10║風波浪起滅而不變，自不生滅性；九、隨地高、下，排
X08n0235_p0066a11║引流注，而不動自性，喻真心隨緣流注，而性常湛
X08n0235_p0066a12║然；十、隨器方、圓，而不失自性，喻真如性普遍諸有
X08n0235_p0066a13║為法，而法失自性。略辨十義，少分似真，故多以水
X08n0235_p0066a14║為喻。
X08n0235_p0066a15║疏依他無性即是圓成者，鈔雖已明，其理昭然。仍恐
X08n0235_p0066a16║初學猶壞迷懵，強用情螺，荐斟義海，釋茲三性，啟彼
X08n0235_p0066a17║二門：初直明正理，後決擇殘疑。且初明正理者，三性
X08n0235_p0066a18║各有二義：真中二義者，一、不變義，二、隨緣義；依他二
X08n0235_p0066a19║義者，一、似有義，二、無性義；所執二義者，一、情有義，二、
X08n0235_p0066a20║理無義。由真、不變、依他無性、所執理無，由此三義，故
X08n0235_p0066a21║三性一際，同無異也。此即不壞末而常本也。經云：眾
X08n0235_p0066a22║生即涅槃，更不滅也。又約真如、隨緣、依他似有、所執
X08n0235_p0066a23║情有，由此三義，亦無異也。此即不動本而常末也。經
X08n0235_p0066a24║云：法身流轉五道，名眾生故也。則由此三義與前三
X08n0235_p0066b01║義是不一門也。是故真該妄微，妄徹真源，性、相融通，
X08n0235_p0066b02║無障無礙。問：依他似有等，豈同所執情有耶？答：由二
X08n0235_p0066b03║義故，是故無異也。一、以彼執，執似為實，故無異法；二、
X08n0235_p0066b04║若離所執，似無起故。真中隨緣，當知亦爾，以無所執，
X08n0235_p0066b05║無隨緣故。問：如何三性各有二義，不相違耶？答：以此
X08n0235_p0066b06║二義無異性故。何者無異？且如圓成，雖隨緣成於染、
X08n0235_p0066b07║淨，而恒不失自性清淨；只由不失自性清淨，故能隨
X08n0235_p0066b08║緣成染、淨也。猶如明鏡現於染、淨，雖現染、淨，而恒不
X08n0235_p0066b09║失鏡之明淨；只由不失鏡明淨，故方能現染、淨之相。
X08n0235_p0066b10║以現染、淨知鏡明淨，以鏡明淨知現染、淨，是故二義
X08n0235_p0066b11║唯是一性。雖現淨法不增鏡明，雖現染法不污鏡淨，
X08n0235_p0066b12║非直不污，亦乃由此反現鏡之明淨。當知真如道理
X08n0235_p0066b13║亦爾，非直不動性淨成於染淨，亦乃由成染淨方顯
X08n0235_p0066b14║性淨；非直不壞染淨明於性淨，亦乃由性淨故方成
X08n0235_p0066b15║染淨。是故二義全體相收，一性無二，豈相違也？依他
X08n0235_p0066b16║中雖復因緣似有顯現，然此所有必無自性，以諸緣
X08n0235_p0066b17║生皆無相故。若非無性，即不藉緣故，即非似有；似有
X08n0235_p0066b18║若成，必從眾緣；從眾緣故，必無自性。是故由無自性，
X08n0235_p0066b19║得成似有；由成似有，是故無性。故智論云：觀一切法
X08n0235_p0066b20║從因緣生，從因緣生即無自性，無自性故即畢竟空，
X08n0235_p0066b21║畢竟空者是即般若波羅蜜。此即由緣生故，即顯無
X08n0235_p0066b22║性也。中論云：以有空義故，一切法得成者。此則由無
X08n0235_p0066b23║性故，則明緣生也。涅槃經云：因緣故有，無性故空。此
X08n0235_p0066b24║則無性即因緣，因緣即無性，是不二法門故也。非直
X08n0235_p0066c01║二義性不相違，亦乃全體相收，畢竟無二也。所執性
X08n0235_p0066c02║中者，雖復當情稱執現有，然於道理畢竟是無，以於
X08n0235_p0066c03║無處橫計有故。如於木杌橫見有鬼，然鬼於木畢竟
X08n0235_p0066c04║是無。如其於木鬼不無者，即不得名橫計有鬼，以於
X08n0235_p0066c05║木有鬼非由計故。今既橫計明知理無，理無故得成
X08n0235_p0066c06║橫計，成橫計故方知理無，是故無二，唯一性也。當知
X08n0235_p0066c07║所執道理亦爾。上來直名正理竟，後決擇殘疑者。問：
X08n0235_p0066c08║遍計是無，依他幻有、圓成實有，其理逈異，如何相即
X08n0235_p0066c09║耶？答：良以此宗本真唯一，圓成實性但隨緣故成餘
X08n0235_p0066c10║二性。何者？由諸識熏習故舉體成依他，因妄心分別
X08n0235_p0066c11║故舉體作遍計。類麻體由細合等緣全成其繩，因迷
X08n0235_p0066c12║倒情全作其蛇，據義有異分成三種，其體無殊故相
X08n0235_p0066c13║即也。又解：通釋由識熏習妄心分別成依遍二性，但
X08n0235_p0066c14║宿現別故。何者？謂從無始以久熏習及與分別故成
X08n0235_p0066c15║彼依他，但從現在新新熏習及與分別復成遍計。如
X08n0235_p0066c16║誕一子本無名字同圓成實也，乃為呼為揚家轉習。
X08n0235_p0066c17║經以自他定為（似依他也），怱有一人乍呼揚家呼作趙家，
X08n0235_p0066c18║眾皆謂非（如遍計性）。隨門有異而開三種，統體無差乃即
X08n0235_p0066c19║相也。又解：若約彼本是虗妄成依他起，謂妄差即名
X08n0235_p0066c20║遍計。如患冷病（同圓成實）、夜夢溺河（似依他起）、怖死求救（如遍計性），
X08n0235_p0066c21║分三相即義不殊前。又此三性各具四句：真約不變，
X08n0235_p0066c22║依他就相，遍計據情，皆是其有；真約隨緣，依他就性，
X08n0235_p0066c23║遍計據理，咸是其空。俱存䨥泯如常可知。若具德有
X08n0235_p0066c24║茲四句，若遮其非亦絕四句，反上思之無煩曲示，更
X08n0235_p0067a01║有餘義准之應悉。三性之義二宗之要，一切性相咸
X08n0235_p0067a02║以為源，幸希學者勿咎文繁。
X08n0235_p0067a03║鈔：一、因緣上三義具足等者，空即所執，假即依他，
X08n0235_p0067a04║中即圓成。
X08n0235_p0067a05║鈔：若言無者，智不應二者，何分理、量二也？若言有
X08n0235_p0067a06║者，智不應一者，真智內證，應見相故。▲言汝今無
X08n0235_p0067a07║聽者，不可思也。我今無說者，不可議也。無聽無說，
X08n0235_p0067a08║即為一義二義。由不思議，一二之義，自在無礙也。
X08n0235_p0067a09║或分汝我，約俗二。無聽無說，約真名一。故言無相
X08n0235_p0067a10║第一義，無自無他作者，真諦也。上句標體，下句遣
X08n0235_p0067a11║執。遠離諸相，無相無所勝過，名第一真智。所緣名
X08n0235_p0067a12║義。不賴自性諦等所作，不賴同類因所作，不賴單
X08n0235_p0067a13║因所作，名無自作。不賴梵王，不賴異熟因等，不賴
X08n0235_p0067a14║單緣，名無他作。因緣本自有，無自無他作者，俗諦
X08n0235_p0067a15║也。因緣之法，無始本有，非由自性諦等自所作也。
X08n0235_p0067a16║▲言三假者，法受名也。▲言於解常自一者（獨悲心平
X08n0235_p0067a17║等，似明鏡無名），於諦常自二者（同怨親人異，如好醜影別），通達此無二
X08n0235_p0067a18║者（一云通達真俗無二，二云通達心鏡無二）。言而皆約事，令第八諦獨
X08n0235_p0067a19║居事外者。問：三科法中，法界、法處亦攝真理。四諦
X08n0235_p0067a20║法中，滅諦亦攝真理。二空、真如全是真理。此如何
X08n0235_p0067a21║通？答：離有其理，皆就詮論，咸云其事。唯第八諦癈
X08n0235_p0067a22║詮談旨，故居事外。▲言二而不二者（結仁王經境二心一），未
X08n0235_p0067a23║曾各（本唯一諦），上句結仁王，下句結涅槃。▲言一諦為
X08n0235_p0067a24║真，四言成權矣者，一云：癈詮談旨諦為一，二空真
X08n0235_p0067b01║如等為四。二云：真諦為真，苦等四諦為權。三云：空
X08n0235_p0067b02║有相即為一，四重二諦為四焉。▲言中道妙旨，不
X08n0235_p0067b03║唯約事者（形破相宗）。鈔以性滅為滅，故得同時者，相滅
X08n0235_p0067b04║異時，二宗同許；性滅同時，一宗獨立。又下鈔（第十一上
X08n0235_p0067b05║半三十八紙末）云：若相融為四者，攬緣名生，生即無性；空
X08n0235_p0067b06║有無礙，虗相安立，名之為住，住即無住；圓融形奪，
X08n0235_p0067b07║隨緣轉變，名之為異，異即無異；兩相都盡，各無自
X08n0235_p0067b08║性，名之為滅，滅即無滅。斯則即相而性，固無所得。
X08n0235_p0067b09║▲言一切法無生，我說剎那義者，一切法者，總目
X08n0235_p0067b10║色、心等法。云無生者，萬法緣生，無性耶空，空即理
X08n0235_p0067b11║性，故云無生。我說剎那義者，由法即真，是故說云
X08n0235_p0067b12║性滅。同時釋成上也。▲言以四相俱時而有，皆無
X08n0235_p0067b13║自立者，龍樹引經釋云：悟滅相品般若滅相位中
X08n0235_p0067b14║而共俱時有，滅相品無時共俱時無等。問：若俱時
X08n0235_p0067b15║有者，有惑智俱成失，如明與暗得俱時耶？智有無
X08n0235_p0067b16║功失，不斷惑故。惑有無功失，不障智故。若俱時無
X08n0235_p0067b17║者，有惑智不分失，豈黑象負而白象亦真耶？智有
X08n0235_p0067b18║無功失，體已無故。惑有自無失，不假斷故。良由惑
X08n0235_p0067b19║有二義：一、相有義，能障於智，是智所斷，智方得有。
X08n0235_p0067b20║二、性空義，不障於智，非智所斷，智亦本空。故無前
X08n0235_p0067b21║過。今取本空，表滅同時也。▲言所相法體等者，所
X08n0235_p0067b22║相事體隨不變隨緣乃空有而自在，能相事相隨
X08n0235_p0067b23║緣生無性亦生滅而無礙。
X08n0235_p0067b24║疏不二而二，有能、所斷者，約性是一，名為不二；就相
X08n0235_p0067c01║差有，故名為二。如一甕水，濕性無異；（同一性也。）隨寒漂緣，
X08n0235_p0067c02║半結成氷；（同妄惑也。）隨燒煑緣，半熱成湯；（同真智也。）以湯消冰，
X08n0235_p0067c03║有能、所消。（同智斷惑，分能、所斷。）言二而不二，說為內證者，惑既
X08n0235_p0067c04║即如，斷便稱澄。疏：明斷義以，以彰緣境。鈔：釋如文。言
X08n0235_p0067c05║照惑無本，即是智體者，煩惱即菩提，如火焚薪，還是
X08n0235_p0067c06║火▲言照體無自，即是證如者，菩提即涅槃也。薪盡
X08n0235_p0067c07║火滅，灰燼也。以喻對法，昭然可悉。
X08n0235_p0067c08║鈔云取一時，則不能斷；三時總取，方說能斷等者，
X08n0235_p0067c09║問：約性空義，若別，若總，皆不斷；約相有義，若別，若
X08n0235_p0067c10║總，皆斷。此云何通？答：時、別論，互不相資，非緣起義，
X08n0235_p0067c11║以顯性空，彰不斷義；三時總取，更互相資，是緣起
X08n0235_p0067c12║義，以顯相有，彰斷、除義。故此云爾。故下大疏（第六上半
X08n0235_p0067c13║三十一紙內）云：謂三時無斷，方說斷，故云非初，非中、後
X08n0235_p0067c14║釋。此有二義：一、約相翻，二、約相續。言相翻者，謂無
X08n0235_p0067c15║間道正斷惑時，為智先起，惑滅耶？為惑先滅，智後
X08n0235_p0067c16║生耶？為同時耶？此三惑、智各有兩失，故不成斷。為
X08n0235_p0067c17║智先起智，有自成無漏過，不能滅惑過；煩惱後滅
X08n0235_p0067c18║煩惱，有自滅過，不障聖道過。智後同時，各具四過，
X08n0235_p0067c19║如燈不破闇，可以喻此。又涅槃云：毗鉢舍那不破
X08n0235_p0067c20║煩惱。若爾，云何說斷？若依唯識第九，明二真見道
X08n0235_p0067c21║現在前時，彼二障種必不成就，猶明與暗定不俱
X08n0235_p0067c22║生，如禪兩頭位昇時等。諸相違法，理必應然。是故
X08n0235_p0067c23║二性無俱成失者，此俱舉法相一邊，亦不違餘緣
X08n0235_p0067c24║集斷義。若望此宗，則有所遺，謂秤衡是一，位昂無
X08n0235_p0068a01║妨。解惑不爾，豈得俱時？明暗之喻，雖則相傾，到與
X08n0235_p0068a02║不到，俱不破闇，同時即相乖，異時不相預故。若此
X08n0235_p0068a03║宗斷結，要性相無礙。上明非先後俱，為顯無性，無
X08n0235_p0068a04║性緣成，則說斷結。由能斷無性，方為能斷；所斷本
X08n0235_p0068a05║空，方成所斷。若定有者，則墮於常，不可斷故；若定
X08n0235_p0068a06║無者，則墮於斷，失聖智故。言相續者，不約惑智相
X08n0235_p0068a07║對，但就一智，自有三時。論依此釋。就此三時，復有
X08n0235_p0068a08║二種：一、約心究竟，通分三時；二、約無間道中，剎那
X08n0235_p0068a09║三時。經論並通此二。論云：此智盡漏，為所智斷？為
X08n0235_p0068a10║中？為後？答云：非初智斷，亦非中後。偈云：非初非中
X08n0235_p0068a11║後故。此上順釋偈文，兼定三時，唯約智說，故言是
X08n0235_p0068a12║智斷惑。若爾，三時無斷，云何斷耶？論云：如燈焰焰，
X08n0235_p0068a13║非唯初中後，前中後取故。此舉與釋成，謂實教斷
X08n0235_p0068a14║惑，必性相䨥明。經文證顯證智，唯據甚深緣性不
X08n0235_p0068a15║可說義，論主兼明斷義，故性相䨥辨。非初中後辨，
X08n0235_p0068a16║因緣無性，是斷之不斷；前中後取，即不壞緣相，是
X08n0235_p0068a17║不斷之斷。故大品云：菩薩非初心得菩提，亦不離
X08n0235_p0068a18║初心。後心亦爾，而得菩提。譬如燃燈，非初焰燋炷，
X08n0235_p0068a19║亦不離初焰。後焰亦爾，而性實燋。故龍樹判云：佛
X08n0235_p0068a20║以甚深因緣答。涅槃二十九亦云：眾生五陰雖念
X08n0235_p0068a21║滅，而有修道。如燈雖念念滅，而有光明。上諸經論，
X08n0235_p0068a22║皆顯性相無礙，無斷之斷。又今經論及覆相成，謂
X08n0235_p0068a23║若定斷者，一念便足，何假三心？既並取方成，明知
X08n0235_p0068a24║無性，無初中後。無初中後是無性故，方得成於初
X08n0235_p0068b01║中後斷。此則因緣故無性，無初中後。無初中後是
X08n0235_p0068b02║無性故，方得成於初中後斷。此則因緣故無性，無
X08n0235_p0068b03║性故因緣也。若云初念即能斷，後念方究竟斷者，
X08n0235_p0068b04║不異毗曇一念有燒，始終方盡。若云初念獨不能
X08n0235_p0068b05║斷，積經中後方能斷者，不異成實一念不燒，相續
X08n0235_p0068b06║方然。勿失旨。（一念上能具足一切道品，何有不能斷除煩惱？又但成於斷惑之義，不知
X08n0235_p0068b07║斷而不斷，不斷煩惱入涅槃義。故結殫云：莫失宗旨。）上猶通實教。若依圓宗，
X08n0235_p0068b08║所斷之惑，一切迷故。一斷一切斷，無斷無不斷。若
X08n0235_p0068b09║具顯諸宗差別，如別行章，義甚幽微，無厭繁文。
X08n0235_p0068b10║言若以智會如非證如矣者，乃揀權小也。故永嘉
X08n0235_p0068b11║偈曰：若以知知寂，非是無緣知，如手執如意，非無
X08n0235_p0068b12║如意手。若知自知，亦無緣知，如手作於拳，非是不
X08n0235_p0068b13║拳手。如雖不知寂，亦不自知知，不可謂無知，以性
X08n0235_p0068b14║了然故，不同於木石。如手不執物，亦不作於拳，不
X08n0235_p0068b15║可謂無手，以手安然故，不同於木石。（釋辛）曰：上一即
X08n0235_p0068b16║是權小證如，中則實教，下乃頓宗。今據揀權，故此
X08n0235_p0068b17║云爾。
X08n0235_p0068b18║疏則有為、無為非一非異等者下，疏：問：無取五蘊即
X08n0235_p0068b19║有為、無漏，何以言不為相遷？答：約教異故。前是權、小
X08n0235_p0068b20║所明。若實教，定談非為、無為，同真性故。但似蘊相現，
X08n0235_p0068b21║立以蘊名。故涅槃純陀云：善覆如來有為之相。應言
X08n0235_p0068b22║如來同於無為，況一一融攝！鈔云：然雜集第三亦云：
X08n0235_p0068b23║無取五蘊，當言有為，言無為？答：彼不應言有為、無為。
X08n0235_p0068b24║何以故？諸業、煩惱所不為故，不應言有為；隨欲不現
X08n0235_p0068c01║前故，不應言無為。所以者何？無取諸蘊，隨所樂欲，若
X08n0235_p0068c02║現前，若不現前。無為不爾，以常住故。
X08n0235_p0068c03║鈔：今言不異，明即是常者，問：龍樹論釋本覺常住
X08n0235_p0068c04║心念，始覺無常住心念，何以此云明即是常？答：始
X08n0235_p0068c05║覺具二種義：一、與本覺非異義，即常住也；二、與本
X08n0235_p0068c06║覺非一義，即無常也。以據前義，彼據後義，故不相
X08n0235_p0068c07║違。言義同有為者，義同相宗，定相有為故。▲言不
X08n0235_p0068c08║應宣說如來定是有為、定是無為者，故下疏（第九、上半
X08n0235_p0068c09║二十四紙內）云：是知寂然不動，未曾無為；應迹無方，未
X08n0235_p0068c10║曾有為。豈可隨於見、聞，以滯殊應之迹？
X08n0235_p0068c11║疏無佛，無不佛等者，鈔：有兩解：一云、單重遣拂也；二
X08n0235_p0068c12║云、無佛者，寂也；無不佛者，照也。無生者，一切法不生
X08n0235_p0068c13║也，相本盡也；無不生者，般若生，性本現也。
X08n0235_p0068c14║鈔：況心所變者，五蘊法也。故經云：心如工畫師能
X08n0235_p0068c15║畫諸世間五陰悉從生無法而不造。▲言離言說
X08n0235_p0068c16║相等者，離三假相，滿三實德，建立體真如也。離四
X08n0235_p0068c17║種言說假相，滿畢竟平等實德。離一種名字似相，
X08n0235_p0068c18║滿無有變易實德。離九種心緣假相，滿不可破壞
X08n0235_p0068c19║實德。▲言唯是一心，故名真如者，結歸能入門也。
X08n0235_p0068c20║言亦通四法界，皆不可說故等者，問：頓教分齊，但
X08n0235_p0068c21║彰理法界，何故此云四法界也？亦違上文云但諸
X08n0235_p0068c22║經中一向辨真性處，即屬頓教也。答：有二解：一云
X08n0235_p0068c23║正辨理法界，餘三法界因便言之；二云攝四法界，
X08n0235_p0068c24║咸歸一理故。▲鈔：有一法非實相故者，仍恐未詳，
X08n0235_p0069a01║借一喻明。如眾波浪（事法界也），其水澄清（理法界也），波水相
X08n0235_p0069a02║収（事理無礙法界也），諸波互藉（事事無礙法界也），無非濕性（無非實相，
X08n0235_p0069a03║歸絕待理）。是知借圓崇信，成頓教義，妙之至也。▲言謂
X08n0235_p0069a04║以心傳心等者，心即本覺一心也。心傳者，師資相
X08n0235_p0069a05║望也。故圭峯云：然達磨西來，唯傳心法。故自云：我
X08n0235_p0069a06║法以心傳心，不立文字。此心是一切眾生清淨本
X08n0235_p0069a07║覺，亦名佛性，或云靈覺。迷起一切煩惱，亦不離此
X08n0235_p0069a08║心。悟起無邊妙用，亦不離此心。妙用煩惱，功過雖
X08n0235_p0069a09║殊。在悟起迷，此心不異。欲求佛道，唯悟此心。故歷
X08n0235_p0069a10║代祖宗，唯傳此也。然若感應相契，則雖一燈傳百
X08n0235_p0069a11║千燈，而燈燈無殊。若機教不授，則雖一音演法，而
X08n0235_p0069a12║各隨解。故諸宗異說，過在後人。即其義也。▲言心
X08n0235_p0069a13║無心相即安心者，古師偈曰：實相言思斷，真如絕
X08n0235_p0069a14║見聞。此是安心處，異學徒云云。又又二祖白達磨
X08n0235_p0069a15║曰：我心未寧，是師與安。師曰：將心來，與汝安。曰：覓
X08n0235_p0069a16║心了不可得。師曰：我與汝安心竟。即思義也。▲言
X08n0235_p0069a17║念相都盡者，望念之相咸除也。或念自無明相，
X08n0235_p0069a18║目四相也。▲言寂照現前，豈不名佛者，始自發心，
X08n0235_p0069a19║乃至成佛，唯寂唯照，不變不斷。但隨他位，名義稍
X08n0235_p0069a20║殊。謂約了悟時，名為理智。（理即寂也，知即照也。）終發心修時，
X08n0235_p0069a21║名為止觀。（止即塵緣，契於寂也。觀照性相，冥於照也。）約任運成行，名為
X08n0235_p0069a22║定慧。（因止緣功融定，定者寂然不變也。因觀照功發是心，慧者照無分別也。）約煩惱
X08n0235_p0069a23║都盡，功行圓滿，成佛之時，名為菩提涅槃。（菩提梵語，此翻
X08n0235_p0069a24║為覺，即是照也。涅槃梵語，此翻為滅，即是寂也。）當始自發心，乃至成佛，唯
X08n0235_p0069b01║寂唯照也。▲言心有也。曠劫而滯凡夫至剎那而
X08n0235_p0069b02║登正覺者，直說難明，應舉喻顯。如有大官（佛性）夢（迷也）
X08n0235_p0069b03║在牢獄（〔二〕界），身（本識）著枷鏁（貪愛），種種憂苦（一切業報），百計求
X08n0235_p0069b04║出（問法勤修），過人喚起（善知識教），忽然覺悟（聞法開心），方見自身
X08n0235_p0069b05║（法身真我）元在自家（淨名云畢竟空寂舍），安樂（寂滅為樂）富貴（體上本有河沙
X08n0235_p0069b06║功德），與諸朝寮都別異（同諸佛性）。以在眠心之時，恒處獄
X08n0235_p0069b07║中；暫得覺悟之後，即居高位。法喻相對，俱然可知。
X08n0235_p0069b08║言非了心於了耳者，遮癡禪也。但不生於常無常
X08n0235_p0069b09║之解，豈不生於寂滅靜之解耶？問：所生之解，從何
X08n0235_p0069b10║而生？此門真理，唯不變故，通釋此難。已上上章。▲
X08n0235_p0069b11║言還被無生之所纏縛者，故古人云：無生終不性，
X08n0235_p0069b12║萬像徒流布。若作無生解，還被無生顧。故即斯言
X08n0235_p0069b13║也。▲言唯亡言者，可與道合等者，即什公悟玄序
X08n0235_p0069b14║次前云：夫玄道不可以設功得，聖智不可以有心
X08n0235_p0069b15║智，真諦不可以存我會，至功不可以營事為。今鈔
X08n0235_p0069b16║即以下之言。此上二對，反顯難思。鈔文所引，即順
X08n0235_p0069b17║明難思亡者捨筌蹄也。▲虗懷者，離取著也。冥心
X08n0235_p0069b18║者，不己見也。遣智者，泯能證也。道理真聖，大同小
X08n0235_p0069b19║異。然上三即法，後一約人。道者虗通，即前玄道。理
X08n0235_p0069b20║以簡於事，即前玉功所契。真簡於俗，即前真諦。聖
X08n0235_p0069b21║簡於凡，即前聖智。故有心不契，遣智方知。若有契
X08n0235_p0069b22║合，復應拂迹。故彼次云：雖云道合，無心於合，合者
X08n0235_p0069b23║合焉。雖云聖同，不求於同，同者同焉。無心於合，則
X08n0235_p0069b24║無合無散。不求於同，則無異起。非於百非之外，非
X08n0235_p0069c01║所不能非焉。是於萬是之內，是所不能是焉。非所
X08n0235_p0069c02║不能非，則無非矣。是所不能是，則非是矣。無異無
X08n0235_p0069c03║同，故惡親無二。無是無非，則毀譽常一。天然則機
X08n0235_p0069c04║於道契。今略引二對，足令得意。言淨名默住等者。
X08n0235_p0069c05║問：默住無言，乃證頓教，豈相愜當？答：但令生解，即
X08n0235_p0069c06║是其教，不須言說。清涼云：語默視瞬皆說也。
X08n0235_p0069c07║鈔：十身、十忍、十眼、十通者，十身、十眼，已見上文十
X08n0235_p0069c08║定之名。今雖不標，名有本品，故略顯示。言十定者，
X08n0235_p0069c09║定謂心一境性，十是數之圓極。以普賢深定，妙用
X08n0235_p0069c10║無涯，寄十以顯無盡，故云十定。然此十定皆云大
X08n0235_p0069c11║者，因滿之定，性法界故。一、普光大三昧，（身、心業用包遍為普，
X08n0235_p0069c12║智照自在名光。）二、妙光大三昧，（身、智遍照名光，勝用大映為妙。）三、次第遍
X08n0235_p0069c13║往諸國土大三昧，（十方無餘之剎，皆至入定為遍。往往無雜亂，不礙時節，歷然為
X08n0235_p0069c14║次第。以智用如理，本自遍故。）四、清淨深心行大三昧，（明達諸法本自清淨，
X08n0235_p0069c15║離於想念，契理深心。依此起用，遍供諸佛，請法起行，名之為行。）五、知過去莊嚴藏
X08n0235_p0069c16║大三昧，（佛出劫剎等事，皆名莊嚴。過去門中包此事，盡為藏。）六、智光明藏大
X08n0235_p0069c17║三昧，（未來藏中包含諸佛及佛此等，名云為藏。智慧徹照，稱曰光明。）七、了知一切
X08n0235_p0069c18║世界佛莊嚴大三昧，（現在諸佛作用眾會，身相益物，皆曰莊嚴。橫遍十方，故曰
X08n0235_p0069c19║一切。現可〔曰〕覩，故〔曰〕不云藏。）八、知一切眾生差別身大三昧。（於差
X08n0235_p0069c20║別眾生，其身內、外，入定、起定，皆自在。雖通三種，世間從多，但云眾生。前、後諸定，皆從多說。）幻相
X08n0235_p0069c21║如焰，受如夢，聲如響，行如電，色如化。總觀一切蘊
X08n0235_p0069c22║界處等畢竟空故，猶如虗空。雖通此別意，經文之
X08n0235_p0069c23║中總喻一切世間出世間法，以皆從緣無自性故，
X08n0235_p0069c24║如幻等虗而不實。雖無有實，非無幻化種種之相，
X08n0235_p0070a01║如一切法雖空不斷不壞假名，二而不二，喻中道
X08n0235_p0070a02║義。若依攝論第五，八喻皆喻依他起性，然並為遣
X08n0235_p0070a03║疑所疑不同，故所喻亦異。一以外人聞依佗起相
X08n0235_p0070a04║但是虗妄分別，有非真實義，遂即生疑云：若無實
X08n0235_p0070a05║義，何有所行境界故說如幻？謂幻者幻所作緣，六
X08n0235_p0070a06║處豈有實非？二疑云：若無實，何有心心法轉？故說
X08n0235_p0070a07║如焰漂動，非水似水，妄有心轉。三疑云：若無實，何
X08n0235_p0070a08║有愛非愛用？故說如夢，夢中實無男女而有愛非
X08n0235_p0070a09║愛用，覺時亦爾。四疑云：若無實，何有戲論言說？故
X08n0235_p0070a10║說如響，實無有聲，聽者謂有。五疑云：若無實，何有
X08n0235_p0070a11║善惡業果故說如影？謂如鏡影像，故亦非實。六疑
X08n0235_p0070a12║云：若無實，何以菩薩作利樂事故說如化？謂變化
X08n0235_p0070a13║者雖知不實而作化事，菩薩亦爾。然彼論無空喻
X08n0235_p0070a14║而有影喻，喻鏡像。更有映質光影喻，喻種種識無
X08n0235_p0070a15║實。又有水月喻，喻定地境界無實。今經以義類同
X08n0235_p0070a16║故令在影中，經文當知。
X08n0235_p0070a17║疏：第四、總相會通者，問：既賢首五教為是，餘師皆非
X08n0235_p0070a18║是者，即収揀，何須委曲和會？答：良以古今開、合，或二，
X08n0235_p0070a19║或三等，皆憑教理，悉非邪僻。但緣各皆黨己為是，斥
X08n0235_p0070a20║彼非彼。此礭定，故須和會。問：既皆非邪僻，即各任礭
X08n0235_p0070a21║定，何須會之？答：經、道歸一，精義無二，不應兩存；經、道
X08n0235_p0070a22║非邊，了義不遍，不應單取。必會之之令皆妙。問：以氷
X08n0235_p0070a23║雜火，勢不俱全；將矛㓨楯，功不雙勝。諸宗所執既互
X08n0235_p0070a24║相違，一是則有一非，如何會令皆妙？答：但存其法，俱
X08n0235_p0070b01║遣其病，即皆妙也。謂法就人，即難；以人就法，即易。人
X08n0235_p0070b02║多隨情斥執，即相違。誠如氷、火相和，矛、楯相敵，故違
X08n0235_p0070b03║難也。法本稱理互通，通則互順，自然疑流皆水，環、釧
X08n0235_p0070b04║皆金，故亦也。舉要而言，局之，則皆非；會之，則皆是。故
X08n0235_p0070b05║立斯門，不徒然矣。
X08n0235_p0070b06║疏一、大善巧攝生方便者，攝五教而為一教也。故賢
X08n0235_p0070b07║首義分齊云：諸教相收者，有二門：一、以本收末門，二、
X08n0235_p0070b08║以末歸本門。初中於圓教內或唯一圓教，以餘相皆
X08n0235_p0070b09║盡故；或具五教，以攝方便故。頓教中或唯一頓教，亦
X08n0235_p0070b10║以餘相盡故；或具四，以攝方便故。熟教中或一，或三，
X08n0235_p0070b11║初教中或一，或二，小乘中或一，皆准上知。云以末歸
X08n0235_p0070b12║本中，小乘內或一，以據自宗故；或四，謂於後三教皆
X08n0235_p0070b13║有作方便故。熟教中或一，或三，頓教或一，或二，圓教
X08n0235_p0070b14║中唯一，皆准上知之。是諸教下，所明義理交絡分齊。
X08n0235_p0070b15║此思攝是，則諸教本、末句結成網。大聖善巧長養機
X08n0235_p0070b16║緣，無不周盡。是故此經云：張大教網，洹生死海，澇天、
X08n0235_p0070b17║人、龍，置涅槃岸。此之謂也。
X08n0235_p0070b18║疏或唯後一是不共一乘者，問：終、頓二教何所攝耶？
X08n0235_p0070b19║若一乘攝，何異前解？前解後三，皆一乘故。若三乘收，
X08n0235_p0070b20║中、頓二教非三乘故。答：實通三、一。今顯別教具三乘
X08n0235_p0070b21║攝。何以得知？故賢首義分齊云：二、明三乘，亦五：一、小
X08n0235_p0070b22║乘中三，謂始、別、終同，以俱羅漢故；二、始教中三，始、中
X08n0235_p0070b23║俱別，以有入寂故；三、終教中三，始、終俱同，並成佛故；
X08n0235_p0070b24║四、頓教中三，始、終俱離；五、同教中三，始、終俱同，汝等
X08n0235_p0070c01║所行是菩薩道等故。故與皇朗法師云：若因開而得
X08n0235_p0070c02║悟者，聖教烏之開；若因合而得悟者，聖教烏之合。如
X08n0235_p0070c03║其雨曉，總成甘露；若也雙迷，俱成毒藥。開、合隨緣，事
X08n0235_p0070c04║無恒准。
X08n0235_p0070c05║鈔：上來開、合、遍收者，問：清涼判教，捨合後離，何故
X08n0235_p0070c06║此云開、合、遍收也？答：判雖依開，收乃通合，故次鈔
X08n0235_p0070c07║云：若准為一，難見淺、深，非判教也。如依賢首五門
X08n0235_p0070c08║判教，豈不收餘師義也？是知判、收不同，故無過失。
X08n0235_p0070c09║言行布即始、終之教者，問：始教既屬真實中攝，彼
X08n0235_p0070c10║方便中大乘是何教也？答：始教一種兩處收攝：若
X08n0235_p0070c11║對小乘，真實中攝；若對一乘，方便中攝。如分半、滿，
X08n0235_p0070c12║亦兩處攝故。▲言權實雙明者，乘不了而法了也。
X08n0235_p0070c13║▲言帶權說實者，帶共般若說不共般若也。▲言
X08n0235_p0070c14║帶實明權者，帶實相而說觀照也。▲言相想俱絕
X08n0235_p0070c15║宗者，破相始教與頓教也。
X08n0235_p0070c16║鈔：此應廣引者，故經云：譬如日出，先照須彌山等
X08n0235_p0070c17║諸大高山，（十大山王以嚴十地故。）次照黑山，（喻緣覺者，無法空之光故。）次
X08n0235_p0070c18║照高原，（喻聲聞者，不生佛法蓮華故。）然後普照一切大地。（此一種通
X08n0235_p0070c19║合三聚：取決定能生處，喻正定聚；得緣方正，喻不定聚；沙鹵等地，喻邪定聚。然亦不捨，故皆等照也。）
X08n0235_p0070c20║曰：不作是念：我先照此，照彼。但以山、地有高、下，故
X08n0235_p0070c21║照有前、後等。法合准之。
X08n0235_p0070c22║疏更有一類不定根等者。問：與攝末歸本根有何別
X08n0235_p0070c23║耶？同據從淺至深故。答：彼約從淺至深決定，此約從
X08n0235_p0070c24║淺至深不定故也。
X08n0235_p0071a01║鈔：謂緣自得法及本住法者，緣自內證真實境界，
X08n0235_p0071a02║不可顯示一切眾生故。此約證道也。本、末常住無
X08n0235_p0071a03║礙法界，不由如來新所建立。此約本性，通二道也。
X08n0235_p0071a04║▲言二趣者，謂能說所說、能想所想、能名所名之
X08n0235_p0071a05║二相也。▲言如來不說墮文字法者，文義相屬，謂
X08n0235_p0071a06║之為墮。佛知名無得物之功，物無當名之實也。▲
X08n0235_p0071a07║言四、悲願所成等者，問：第四、第五同約自利，即無
X08n0235_p0071a08║利他方有，有何別耶？答：第四佛如明鏡，根如物，身
X08n0235_p0071a09║說如影，在佛心故。第五佛如天月，根如眾水，身如
X08n0235_p0071a10║如影，在根心故。細思甚別，慎勿相濫。▲言悲、願所
X08n0235_p0071a11║成，即兼因、果者，悲、願，因也；所成，果也。向言教、證二
X08n0235_p0071a12║道，名雖常聞，義甚幽僻。今承文便，粗當顯示。准下
X08n0235_p0071a13║疏辨，總百九重：一、教、行相對，言聲為教，行德為證，
X08n0235_p0071a14║猶下請中字義（義者，謂諸地勝妙行；字者，謂說十地差別相）。二、地前、地
X08n0235_p0071a15║上相對，以地前聞、思、修慧為教，地上行德為證（解行
X08n0235_p0071a16║已前，依教證行名教；初地已上，離言合實為證）。三、真、偽相對，即於地中聞、
X08n0235_p0071a17║思、修慧、報生識智緣照之解，名曰阿含，真智出言
X08n0235_p0071a18║為證（謂不與如合，墮世而修，名之為偽，契如為真。地上菩薩生來即有此智，故云報生識智。悲
X08n0235_p0071a19║初證如，故屬於教，可宣示故。真智出言，故名為證）。四、修、成相對，一切地中
X08n0235_p0071a20║真、偽合修為教，捨偽契真為證，猶下所明義、說二
X08n0235_p0071a21║大（說大中有證智，故云真；有加行後得緣世法，故云偽。名真偽合修義。大中唯明證智，故云捨偽
X08n0235_p0071a22║契真矣。）五、相實相對。世間修得彼證相名教，契本實
X08n0235_p0071a23║相為證。（相即前捨偽契真，有即得故。實相則違本離相，無所得故。）六、體德相對。
X08n0235_p0071a24║就彼離相所成行中顯本法性為證，依本成德為
X08n0235_p0071b01║教。猶下煉金，金體與釧等。（謂所成行體為證，成德為教故。以金喻證，顯本
X08n0235_p0071b02║性故。莊嚴其喻，教信等德是修成故。）七、體用相對。前體及德皆證，依
X08n0235_p0071b03║體起教智之用為教。下珠放光，光喻於教，珠體喻
X08n0235_p0071b04║證。八、自分勝身相對。自分所成體德及用皆證，進
X08n0235_p0071b05║受佛教為教。下嘆金剛藏二萬妙智及辨名為證
X08n0235_p0071b06║力，堅念教法為阿含。九、約詮就實相對。真智之體
X08n0235_p0071b07║為證，約言分十為阿合。猶下述
X08n0235_p0071b08║
X08n0235_p0071b09║大方廣佛華嚴經談玄決擇卷第五
X08n0235_p0071b10║
X08n0235_p0071b11║錄摘文解
X08n0235_p0071b12║玄颷纔舉，無著牽羊。　智光立無相，　寧起有見
X08n0235_p0071b13║如須彌等？　智論說法性、法界、法住、法位，皆真如
X08n0235_p0071b14║異名，　因乖常理，成三界無常、　六波羅蜜、七最
X08n0235_p0071b15║勝所攝　海、八德，　不可不順。己宗判論錯，　但
X08n0235_p0071b16║是三昧　性相二宗，　受變易生死　三種意生
X08n0235_p0071b17║身。　眾生不入涅槃，我亦不入　諸相，立新熏
X08n0235_p0071b18║　頓詮此理，故名頓教。　百法　四種勝入，　同時
X08n0235_p0071b19║四相滅，表後無　水有十義。　依他無性，即是圓
X08n0235_p0071b20║成，　於解常自一等。　處虗空在喻證，空處之迹
X08n0235_p0071b21║喻地。阿含　四相，俱時而有，　照體無自，即是證
X08n0235_p0071b22║如。　以智會如，非證如矣。　謂以心傳心，　心無
X08n0235_p0071b23║心相，　心有也。曠劫而滯，凡夫　亡言者，可與道
X08n0235_p0071b24║合。　十身、十忍、十眼、十通，　一大善巧，攝生方便。