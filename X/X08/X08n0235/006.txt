X08n0235_p0071c01║
X08n0235_p0071c02║
X08n0235_p0071c03║
X08n0235_p0071c04║大方廣佛華嚴經談玄決擇卷第六
X08n0235_p0071c05║上京開龍寺圓通悟理大師
X08n0235_p0071c06║賜紫沙門　　鮮演述
X08n0235_p0071c07║疏：然此教海宏深等者，宏者，所攝義廣也。深者，所攝
X08n0235_p0071c08║義幽也。▲言包含無外者，總顯圓教所詮無障礙法
X08n0235_p0071c09║界體義之外，更無別法當所依體事也。▲言色空交
X08n0235_p0071c10║暎者，約喻言也。色海、空天也。約法言之，色事空理也。
X08n0235_p0071c11║攝色歸空，理法界也，當攝歸真實也。色空交暎，事理
X08n0235_p0071c12║無礙法界，當彰其無礙也。▲言德用重重者，德相業
X08n0235_p0071c13║用十種現門，當周遍含容也。▲言語其橫收、全收五
X08n0235_p0071c14║教者，能收即是圓教，所收即五教義，舉教收義也。喻
X08n0235_p0071c15║云必攝百川，舉川取水也。言五教者，一云同常；二云
X08n0235_p0071c16║除能攝圓教，加所攝人、天教也。如何攝義？不攝於教，
X08n0235_p0071c17║大門別故。前門藏教所攝，即攝其教門；此門義理分
X08n0235_p0071c18║齊，乃攝其義。故前疏云「已知此經總屬圓教，未知圓
X08n0235_p0071c19║義分齊云何？」言乃至人、天總無不包者，謂十地第二
X08n0235_p0071c20║地中，經明十善，而有五種：一人天善、二聲聞善、三緣
X08n0235_p0071c21║覺善、四菩薩善、五佛善。就人天善復分三品，故彼疏
X08n0235_p0071c22║（第六下半七十紙中）云「謂人善為下，欲天為中，色、無色界為上。」
X08n0235_p0071c23║或由三時之心（欲行〔止〕作行已，三時俱重，名之為上；隨一、二輕為中；三時俱輕為下），或
X08n0235_p0071c24║約境有勝、劣（如一不殺一畜，尤重心處，不獲已而殺，心為三品之惡；三種不殺，即三品之善），
X08n0235_p0072a01║或自作、教他等（自作、但作為上，唯自作為中，唯教他為下）。細論其義，多品
X08n0235_p0072a02║不同（將上四事交絡相望，則成多品。如約人境是一重，更以重心則為二心，復三時重即為三重，更
X08n0235_p0072a03║教人殺其四重，餘別可思）。問：若准《戒經》，修二乘行尚破禁戒，何況
X08n0235_p0072a04║修於人天善耶？答：雖一十善，所用功異。故下大鈔（十五
X08n0235_p0072a05║上半十一紙中）引《莊子》第一〈逍遙篇〉云「惠子謂莊子曰：『魏
X08n0235_p0072a06║王貽我大瓠之種，我樹之，或而立五石以盛水漿，其
X08n0235_p0072a07║堅不能自舉也。剖之以為瓢，則瓠（鑊吾反）落而無所容。
X08n0235_p0072a08║非不呺（虗憍反）然大也，吾為其無用而掊（蒲包反）之。』莊子
X08n0235_p0072a09║曰：『夫子固拙於用大矣。宋人有善為不龜手之藥者，
X08n0235_p0072a10║世世以洴澼絖為事（其藥能令手不拘折，故常漂絮於水中也）。客聞之曰：
X08n0235_p0072a11║「請買其方百金。」聚族而謀曰：「我世世為洴澼絖，不過
X08n0235_p0072a12║數金。今一朝而鬻枝百金，請與之。」客得之，以說吳王。
X08n0235_p0072a13║越有難，吳王使之將。冬，與越人水戰，大敗越人，裂地
X08n0235_p0072a14║而封之。能不龜手之一也，或以封、或不免於洴澼絖，
X08n0235_p0072a15║則所用之異也。今子有五石之瓠，落無所容，則夫子
X08n0235_p0072a16║猶有蓬之心也夫（蓬非直達者也。此章言物各有宜，苟得其宜，安往而不逍遙哉）。』今
X08n0235_p0072a17║借此言，一種十善，猶不龜手之藥也。凡夫用之，兼濟
X08n0235_p0072a18║無外，則裂地而封矣。」釋曰：下同人天，終殊權小。海滴
X08n0235_p0072a19║之喻，思云可悉。鈔：雖有戒善等者，揀濫也。恐外疑云：
X08n0235_p0072a20║此經既有人天戒善，應是小乘教也。故今奪云是圓
X08n0235_p0072a21║教戒善，乃至云以彼能事事無礙故。言其猶大海等
X08n0235_p0072a22║者，此言乃略，應云：其猶大海，一滴之水尚異江河，況
X08n0235_p0072a23║於溝洫？以喻圓教戒善尚異終頓，況於小始也？若准
X08n0235_p0072a24║天台，而有四句，謂漸漸非圓漸，圓圓非漸圓。謂漸家
X08n0235_p0072b01║亦有圓漸，圓家亦有圓漸。漸家漸者，如江出岷山，始
X08n0235_p0072b02║於濫觴。漸家圓者，如大江千里。圓家漸者，如初入海，
X08n0235_p0072b03║雖則漸深，一滴之水已過大江，況濫觴耶？圓家圓者，
X08n0235_p0072b04║如窮海涯底。故今云漸是圓家漸，尚過漸家之圓，況
X08n0235_p0072b05║漸家之漸？例此，可悉。「溝洫」二字出於《論語》，包氏注云
X08n0235_p0072b06║「方里為井，井間有溝，溝廣深四尺。十里為城，城間有
X08n0235_p0072b07║洫，洫廣八尺。」以不可將溝洫之水比大海之深廣。法
X08n0235_p0072b08║合，可知。
X08n0235_p0072b09║鈔：先則總收者，圓教之中，有前四教義也。故疏云
X08n0235_p0072b10║「大海必攝百川，圓必攝四。」後則總揀者，圓教之中
X08n0235_p0072b11║無前四教義也。故疏云「雖攝百川，同一鹹味（如月發焰，
X08n0235_p0072b12║帶微塵而共紅；似水澄清，含輕雲而俱〔緣〕）。」故隨一滴，逈異百川；雖攝於
X08n0235_p0072b13║四，圓以貫之。故十善、五戒亦圓教攝，尚非三、四，況
X08n0235_p0072b14║初、二耶？▲言如圓教中亦有小乘戒善等者，但有
X08n0235_p0072b15║能同之義也，勿謂便有所同之義，是所揀故。▲言
X08n0235_p0072b16║水義同也者，釋伏難也。恐有疑云：海中但有俱德
X08n0235_p0072b17║醎水，唯是海水，何有百川水耶？答：水義同也。此意
X08n0235_p0072b18║云：海中但有能同百川之水，故云海有百川之水。
X08n0235_p0072b19║勿謂便有所同之水，是所揀也。（故法）合難云：圓教中
X08n0235_p0072b20║但有無礙法界，唯是圓義，何有前四教義耶？答：義
X08n0235_p0072b21║門同故。此意云：圓教之中但有能同四教之義，故
X08n0235_p0072b22║此云爾。
X08n0235_p0072b23║疏：一乘有二等者，若就能同，即目此經；若約所同，乃
X08n0235_p0072b24║通餘教。故賢首《教義分齊》云「次教攝乘者，有二：先一
X08n0235_p0072c01║乘隨教，有五：一別教一乘；二同教一乘；三絕相一乘，
X08n0235_p0072c02║如《楞伽》，此頓教；四約佛性平等為一乘，此終教；五密
X08n0235_p0072c03║意一乘，此約始教。二明三乘，亦五：一小乘中三，謂始
X08n0235_p0072c04║別、終同，以俱羅漢故；二始教中三，始、終俱別，以有入
X08n0235_p0072c05║寂故；三終教中三，終、始俱同，並成佛故；四頓教中三，
X08n0235_p0072c06║始、終俱離；五同教中三，始、終俱同。汝等所行是菩薩
X08n0235_p0072c07║道等，證此，可悉。」
X08n0235_p0072c08║疏：以別該同，皆圓教攝者，始開，則同、別有異；終合，則
X08n0235_p0072c09║能同、別故。問：別教與圓教為同？異耶？答：有云：寬、狹異
X08n0235_p0072c10║故。別教狹而圓教寬也，圓教雙攝同、別故。今詳不爾。
X08n0235_p0072c11║表詮立名，約收建號，故名圓教；遮詮立名，約揀建號，
X08n0235_p0072c12║故名別教。分相，則同、別乍異；相攝，則能同亦別。故疏
X08n0235_p0072c13║云「今顯別教一乘，略顯四門」等。故鈔云：即此同中必
X08n0235_p0072c14║有別義，如事理無礙，必即事事無礙爾。猶彼江水，入
X08n0235_p0072c15║海亦醎。
X08n0235_p0072c16║鈔：七十五法等者，問：彼七十五法，當教談有，即互
X08n0235_p0072c17║相礙；圓教談無，如何得為玄門體、事耶？答：就偏根
X08n0235_p0072c18║所執，即互相礙；圓教談無，不為體、事。就佛本意，於
X08n0235_p0072c19║無障礙法界之中，應彼偏根派一分義，依之修行，
X08n0235_p0072c20║證彼法門，其體非無，得為體、事。故上疏云「千門潛
X08n0235_p0072c21║詮，與眾典為洪源。」即圓教所詮無障礙法界之中
X08n0235_p0072c22║千門異義暗流在眾經，依之修行，無不獲益，所益
X08n0235_p0072c23║之法，還是圓教無障礙法界。如大海水潛流四天
X08n0235_p0072c24║下，地有穿鑿者，無不得水，所得之水皆是海水。言
X08n0235_p0073a01║如、性雙遣者，如是真如，性即無性；或如即寂義，性
X08n0235_p0073a02║即照義。
X08n0235_p0073a03║鈔：他心等十智者，他法數世集、苦、滅盡，無道也。▲
X08n0235_p0073a04║言七方便者，一五停心觀：散亂數息、多貪不淨、多
X08n0235_p0073a05║瞋慈悲、多癡緣生、著我界分則。二別相念觀：觀身
X08n0235_p0073a06║不淨、觀受是苦、觀心無常、觀法無我。三總相念觀：
X08n0235_p0073a07║苦、空、無常、無我是資糧位。四煖、五頂、六忍、七世第
X08n0235_p0073a08║一，此是加行位，故成方便也。▲言又此十對至以
X08n0235_p0073a09║為十玄所依體事者，問：十對皆以五教出體，頓教
X08n0235_p0073a10║之體唯是一理，如何得為玄門體事？答：言總意別
X08n0235_p0073a11║故，或相從說故，或疎作體事故，或與攝歸真實、真
X08n0235_p0073a12║空絕相作所依故。
X08n0235_p0073a13║鈔：不即斷空等者，不不即無物斷空，但即成物真
X08n0235_p0073a14║空故。言青、黃不即真空等者，相有異真，色不即空
X08n0235_p0073a15║也；無性同真，色即空也。言空即無色等者，以理奪
X08n0235_p0073a16║事，故色不即空；事能顯理，故色即空也。言以真理
X08n0235_p0073a17║非青、黃，故非色等者，不變異色，故不即色；隨緣同
X08n0235_p0073a18║色，故即色也。言空是所依等者，體異用故不即色，
X08n0235_p0073a19║體從用故即色也。▲言第四泯絕無寄觀者，前三
X08n0235_p0073a20║門正當事理無礙生滅門義，與真空絕相而為由
X08n0235_p0073a21║漸，此觀正當真如門故。言不可言即色、不即色等
X08n0235_p0073a22║者，不可言貫下四度讀之。不可言即色者（空若即色，聖應
X08n0235_p0073a23║同凡見妄色），不可言不即空者（空若不即色，應成斷滅空），拂前第二
X08n0235_p0073a24║門也。不可言即空者（色若即空，凡應同聖見真空），不可言不即
X08n0235_p0073b01║空者（色若不即空，凡夫見色，應不成迷），拂前第一門也。一切皆不
X08n0235_p0073b02║可者，拂結例一切法也。不可亦不可者，重拂前跡。
X08n0235_p0073b03║此語亦不受者，重拂之語亦不受也。受者，領納也。
X08n0235_p0073b04║逈絕無寄者，照體獨立。
X08n0235_p0073b05║疏：謂無分限之理等者，以不可分故、性無二故。若爾，
X08n0235_p0073b06║何故下鈔云「然以理融事，令事如理；以事顯理，令理
X08n0235_p0073b07║如事」？故云理非無分，謂理即事，事既有分，理亦有分。
X08n0235_p0073b08║不爾，真理不即事故。准此，鈔說理有分限。何故今云
X08n0235_p0073b09║理無分限？答：彼約非一而一，此就非異而異，故不違。
X08n0235_p0073b10║鈔：以非異故，全同等者，問：既云非異，云何說得理
X08n0235_p0073b11║徧於事、事遍於理耶？答：此言非異，不約體一，但分
X08n0235_p0073b12║量同，故無違理。又解：由非異故，遍義得成；由非一
X08n0235_p0073b13║故，理、事得立。二義齊舉，理、事互遍也。
X08n0235_p0073b14║疏：故〈出現品〉云至所謂無性等者，斯乃圓宗祕鍵，性
X08n0235_p0073b15║海玄關。若未廓於通達，寔難臻於壼奧。欲彰邃旨，故
X08n0235_p0073b16║引全文，貴令時根照然可解爾。故下疏云「此中之成，
X08n0235_p0073b17║為理？為事？若是事成，何以釋云同一性故？若是理成，
X08n0235_p0073b18║何以此云成正覺耶？入涅槃耶？此是華嚴大節圓宗
X08n0235_p0073b19║之義，不對諸宗，難以取解。然諸眾生若於人、天位中
X08n0235_p0073b20║觀之，具足人、法二我。小乘唯是五蘊實法。大乘或說
X08n0235_p0073b21║但心所現，或說幻有即空，人、法俱遣，或說唯如來藏
X08n0235_p0073b22║具恒沙性德，故眾生即在纏法身眾生。義一名異，猶
X08n0235_p0073b23║據理說。更有說言：相本自盡、性本自現，不可說言即
X08n0235_p0073b24║佛、不即佛等。若依此宗，舊來成竟亦涅槃竟，非約同
X08n0235_p0073c01║體，此成即是彼成。若爾，何以現有眾生，非即佛耶？若
X08n0235_p0073c02║就眾生位看者，尚不見唯心即空，安見圓教中事？如
X08n0235_p0073c03║迷東謂西，正執西故。若諸情頓破，則法界圓理無不
X08n0235_p0073c04║己成，猶彼悟入，西處全東（鈔云：以理融事，故事如理而融通，不可作理、事別解）。
X08n0235_p0073c05║若爾，諸佛何以更化眾生？不如是知，所以須化。如是
X08n0235_p0073c06║化者，是究竟化；如是化者，無不化時。」故下結云「大悲
X08n0235_p0073c07║相續，救度眾生，隨門不同，種種有異，約成佛門，一切
X08n0235_p0073c08║成也。」鈔釋云：即類結餘，門雜有多，但略分四：一約性
X08n0235_p0073c09║即一真法界；二約相即無盡事、法；三性、相交徹，顯此
X08n0235_p0073c10║二門不即不離；四以性融相，德、用重重。初約體門者，
X08n0235_p0073c11║問：體是佛不？答：是不無礙。應成四句：一是佛，以法性
X08n0235_p0073c12║身無所不至故。經云「性空即是佛故。」二佛絕能、所，覺
X08n0235_p0073c13║為其性故，平等真法界非佛、非眾生故。三亦佛、亦非
X08n0235_p0073c14║佛，以法性身無自性故。四雙非性與無性，以泯絕故。
X08n0235_p0073c15║經云「無中無有二，無二亦復無，三世一切空，是則諸
X08n0235_p0073c16║佛見。」二就相門，有二：一情、二非情，真心隨緣變能、所
X08n0235_p0073c17║故。然此二門各分深淨，謂無明熏真如，成染緣起；真
X08n0235_p0073c18║如熏無明，成淨緣起。染成萬類，淨至成佛。以修淨緣，
X08n0235_p0073c19║斷彼染緣，方得成佛。依此二義，則生、佛不同。於染緣
X08n0235_p0073c20║中復有因、果，因有純、雜，果有依、正。若約純門，隨一菩
X08n0235_p0073c21║薩，盡未來際，唯修一行，一一皆然；若約雜門，萬行齊
X08n0235_p0073c22║修，盡未來際；若約因門，盡未來際，常是菩薩；若約果
X08n0235_p0073c23║門，盡未來際，常是如來。經云「為眾生故，念念新新成
X08n0235_p0073c24║等正覺。」若雙辨門，盡未來際，修因得果；若約雙非，盡
X08n0235_p0074a01║未來際，非因非果，便同真性。前前二門，雙具悲、智，雙
X08n0235_p0074a02║融心境。第三性相交徹門，曲有四門：一以性隨相，同
X08n0235_p0074a03║第二門。二會相歸性，同第一門。三雙存無礙，具上二
X08n0235_p0074a04║門。依此則悲智雙運，性相齊融，寂照雙流，成不自在。
X08n0235_p0074a05║四互奪雙亡，則性相俱絕，沒同果海，無成不成。第四
X08n0235_p0074a06║以性融相門，相雖萬差，無不即性，性得無盡，全在相
X08n0235_p0074a07║中。以性融相，相如於性，令上諸門皆無障礙，因果交
X08n0235_p0074a08║徹，純雜相融，事事相參，重重無盡。今就性門，四句之
X08n0235_p0074a09║內是即佛門，不取餘三。就相門中，約有情門，是淨非
X08n0235_p0074a10║染、是果非因，是一分義，非此所用。就交徹門，佛則性
X08n0235_p0074a11║相雙融，生則會相歸性。今經正約第四以性融相，一
X08n0235_p0074a12║成一切皆成。謂以佛之淨性融生之染相，以佛之一
X08n0235_p0074a13║性融性之多相，令多染生，隨一真性皆如於佛。已成
X08n0235_p0074a14║佛竟，非唯有情，會萬類相，融為佛體，無不皆成。故肇
X08n0235_p0074a15║公云：「會萬法而成己者，其唯聖人乎？」又云：「是故聖人
X08n0235_p0074a16║空同其體，物無非我。」以佛之性，融於物性，同佛皆成；
X08n0235_p0074a17║以物之性，融佛之相。故令三業等於萬類，即今經意，
X08n0235_p0074a18║而非餘門，故云隨門不同今，是成佛門也。頓教多同
X08n0235_p0074a19║約性四門，終教即同性相交徹。始教有二，幻有即空，
X08n0235_p0074a20║同會相歸性，但唯心現，多同第二，小乘人天皆同相
X08n0235_p0074a21║門。由此有云：無情無佛，是約性相相融。以情之性，融
X08n0235_p0074a22║無情相；以無情相，隨性融同有情之相。故說無情有
X08n0235_p0074a23║成佛義。若以無情不成佛義融情之相，亦得說言諸
X08n0235_p0074a24║佛眾生不成佛也。以成與不成、情與無情，無二性故。
X08n0235_p0074b01║法界無恨故、佛體普周故、色空無二故、法無定性故、
X08n0235_p0074b02║十身圓融故、緣起相由故、生界無盡故、為因周遍故、
X08n0235_p0074b03║遠離斷常故、萬法虗融故，故說一成一切成也。非謂
X08n0235_p0074b04║無情亦有覺性同成佛。若許此成，則能修因，無情變
X08n0235_p0074b05║情，情變無情，便同邪見。餘義具如前後廣說。二釋中，
X08n0235_p0074b06║先總釋。同一無性，故得現成（謂既無二性，佛證一性，得成佛故。性隨一性，皆
X08n0235_p0074b07║成佛矣）。妄性本虗，生無是佛（生自有妄，見生非佛。佛了虗妄，生為非佛）。真性
X08n0235_p0074b08║叵得，非今始成，故皆成也（若有可得成佛，證性叵得，佛非始成。佛非始成，佛本
X08n0235_p0074b09║是佛。佛之本佛，何異生佛？是故一成一切皆成。亦可說言：若一不成，一切不成，同一性故。今是成門，故云一切
X08n0235_p0074b10║皆不成也）。〈問明〉要義，不可不知。幸希達士，善聖心焉。
X08n0235_p0074b11║疏：一性、無性，即是佛性者，眾生等有，故名一性；緣相
X08n0235_p0074b12║本空，復名無性；覺照靈知，又名佛性。如一水性，一性
X08n0235_p0074b13║也；無其波性，無性也；即是濕性，佛性也。
X08n0235_p0074b14║疏：佛性名第一義空等者，謂本覺體無所勝過，云第
X08n0235_p0074b15║一真智，故緣云義，妄相本寂云空，而常照云第一義
X08n0235_p0074b16║空，名為智慧。
X08n0235_p0074b17║鈔：一性得、二修得者，如次，本、始二覺也，或正、緣二
X08n0235_p0074b18║因也。▲言無相智無礙者，如次，是本覺智淨相、不
X08n0235_p0074b19║思議業相也。▲言今觀所引正證，是豈如來藏義
X08n0235_p0074b20║者，清涼意取能空真法，薦福意取所空妄法，故義
X08n0235_p0074b21║別也。清涼之意，真如妙理，離妄名空，具德不空，一
X08n0235_p0074b22║體莫殊也。
X08n0235_p0074b23║疏：心如工畫師等者，下疏釋云「心者，總相之心也。諸
X08n0235_p0074b24║世間，即諸彩色。」此句為總。下出諸相，即蘊、界、處，故云
X08n0235_p0074c01║無性而不造。晉譯云「造種種五蘊。」《正法念》云「心如工
X08n0235_p0074c02║畫師，手畫出五彩：黑、青、黃、赤、白及白白。」故上文云「布
X08n0235_p0074c03║諸彩色。」畫手喻心，六色如次，喻地獄、鬼、畜、修羅、人、天。
X08n0235_p0074c04║若言種種，則十法界、五蘊等法，皆心所造。次二頌令
X08n0235_p0074c05║前初偈下半。於中二：初一舉例以令，猶成前諸言。謂
X08n0235_p0074c06║如世五蘊，從心而造，諸佛五蘊亦然；如佛五蘊，餘一
X08n0235_p0074c07║切眾生亦然，皆從心造。然心是總相，悟云名佛，成淨
X08n0235_p0074c08║緣起；迷作眾生，成染緣起。雖有染、淨，心體不殊。然佛
X08n0235_p0074c09║果契心，同真無盡，妄法有極，故不言之。若依舊譯，云
X08n0235_p0074c10║「心、佛與眾生，是三無差別。」則三皆無盡。無盡，則無別
X08n0235_p0074c11║之相。應云：心、佛與眾生，體性皆無盡，以妄體本真，故
X08n0235_p0074c12║亦無盡。又上三各有二義：總心二者，一染、二淨。佛二
X08n0235_p0074c13║義者，一應根隨染、二平等違染。眾生二者，一隨流皆
X08n0235_p0074c14║佛、二根熟感佛。各以初義成順流無差，各以後義為
X08n0235_p0074c15║反流無差。別無差之差，含盡、無盡。又三中二義各全
X08n0235_p0074c16║體、相，收此三無差成一緣起。上約橫論。若約一人，心
X08n0235_p0074c17║則總相，佛則本覺，眾生則不覺，乃本覺隨緣而成。此
X08n0235_p0074c18║二為生滅。下半即體性無盡，即真如門，隨緣不失自
X08n0235_p0074c19║真性故，正合前文大種無盡。若謂心、佛、眾生三有異
X08n0235_p0074c20║者，即是虗妄取異色也。
X08n0235_p0074c21║鈔：有云影外有質，名半頭唯識等者，小乘宗中除
X08n0235_p0074c22║正量部，餘十九部說似自相，如鏡中影，得名唯識。
X08n0235_p0074c23║本質識外，不名唯識，取之不全，故號其半。大乘之
X08n0235_p0074c24║義，若相、若質，皆從心變，咸名唯識，乃號其具。言譬
X08n0235_p0075a01║如工畫師等者，如次心依計圓，配釋可知。
X08n0235_p0075a02║疏：譬如谷響，從緣所起者，故叡公云：「響無所在，緣會
X08n0235_p0075a03║發聲，不知自我，喜怒交爭。叩其心，事像萬形，莫知其
X08n0235_p0075a04║本，終日營營。」
X08n0235_p0075a05║疏：上之十事同一緣起者，前之十門勿謂歷別，亦乃
X08n0235_p0075a06║互資相待，舉一全收，無有障礙，故成斯觀。欲令易了，
X08n0235_p0075a07║重復略示：一觀佛法身遍自身中、二觀自色身遍法
X08n0235_p0075a08║身中、三觀佛法身變作自身、四觀自色身露現法身、
X08n0235_p0075a09║五觀佛法身奪盡色身、六觀自色身隱映法身、七觀
X08n0235_p0075a10║佛法身即是色身、八觀自色身本是法身、九觀佛法
X08n0235_p0075a11║身非是色身、十觀自色身非是法身。如彼金體對彼
X08n0235_p0075a12║環相：一觀金體遍環相中、二觀環相遍金體中、三觀
X08n0235_p0075a13║金體匠成環相、四觀環相顯出金體、五觀金體奪盡
X08n0235_p0075a14║環相、六觀環相隱徹金體、七觀金體不異環相、八觀
X08n0235_p0075a15║環相不異金體、九觀金體是非環相、十觀環相是非
X08n0235_p0075a16║金體。以喻對法，昭然可知。自身既爾，他身亦然。有情
X08n0235_p0075a17║如是，非情例之。然上十觀，始習，則前、後別作；久鍊，乃
X08n0235_p0075a18║首、尾總觀。何有障而不寂？何有德而不具？但請群英
X08n0235_p0075a19║諦晉心焉！
X08n0235_p0075a20║疏：有即、有離者，真理離相，故名為離。翻離云即。事、法
X08n0235_p0075a21║不爾，故唯在彼，理望於事。▲言有一有異者，事、法即
X08n0235_p0075a22║理，具二種一：能、所即同，一種一也；二所即理同，二種
X08n0235_p0075a23║一也。事、法非理，具二種異：一事別於理，一種異也；二
X08n0235_p0075a24║事有萬差，二種異也。理望於事，不具二種，故唯在彼。
X08n0235_p0075b01║事望於理，細思有味。
X08n0235_p0075b02║鈔：以相遍之義，義皆相似者，如相即二門，義亦相
X08n0235_p0075b03║似，云何却會？答：餘對但約以理望事，或以事望於
X08n0235_p0075b04║理、事，自類為對，各成二對，所謂成、壞，即離隱、顯，一、
X08n0235_p0075b05║異也。唯有相徧，自類無對，互望為對，義皆相似，故
X08n0235_p0075b06║不會之。▲言又相遍者，即後八門之所以故者，問：
X08n0235_p0075b07║此之十門互為緣起，隨舉一門即與餘九而作所
X08n0235_p0075b08║以，何故此云唯相遍義作餘所以？答：實則互通，但
X08n0235_p0075b09║從初說故。▲鈔云爾言自他俱泯，義即真，理即事
X08n0235_p0075b10║門者，問：自泯可然，能即癈體故。他泯難通，所即體
X08n0235_p0075b11║存故。答：此意云：既是真理，所即之事，驗事無體。如
X08n0235_p0075b12║水即波，波無別體。故鈔云「由其即故，而互泯也。」
X08n0235_p0075b13║疏：且依古德顯十玄門者，鈔釋「依賢首所立也。」準此，
X08n0235_p0075b14║鈔指賢首新立廣、狹，主、伴二門，以替至相純、雜迴轉
X08n0235_p0075b15║二門也。若爾，何故賢首《義分齊》中乃有純、雜迴轉，即
X08n0235_p0075b16║無廣、狹，主、伴。其故何耶？應是賢首初依至相，後方改
X08n0235_p0075b17║易，故鈔云爾。
X08n0235_p0075b18║疏：同時相應，具足圓滿者，問：佛果海中具苦、集不？若
X08n0235_p0075b19║云具者，何云蕩無纖塵耶？若云不具，即闕此玄。今謂
X08n0235_p0075b20║通云：約佛自體，苦、集皆盡；融他眾生，亦無不具。故前
X08n0235_p0075b21║鈔云「而聖不同凡，無煩惱故無。」又佛心中有眾生等，
X08n0235_p0075b22║如次證上，其理昭然。又解：以彼妄染有二種義：一者
X08n0235_p0075b23║過患，即是所斷；二者清淨，即非所斷。全此，彼亦無有。
X08n0235_p0075b24║二若約初義，不斷而斷，佛無妄染；若約後義，斷而不
X08n0235_p0075c01║斷，是故前難一時頓遣。故《淨名經》云「阿難！有此四魔
X08n0235_p0075c02║八萬四千諸煩惱門，而諸眾生為之疲勞，諸佛即以
X08n0235_p0075c03║此法而作佛事。」斯良證也。又賢首《義分齊》中云「一切
X08n0235_p0075c04║煩惱不可說其體性，但約其用，即甚深廣大。」以所障
X08n0235_p0075c05║法一，即一切具足主、伴等。彼能障惑亦如是也。是故
X08n0235_p0075c06║不分使、習、現種，但如法界一得一切得故。是故煩惱
X08n0235_p0075c07║亦一斷一切斷也。故〈賢首品〉明一障一切障，〈小相品〉
X08n0235_p0075c08║明一斷一切斷，是此義也。又此斷惑分齊，准上、下經，
X08n0235_p0075c09║文有四種：一約證，謂十地中斷；二約位，謂十住已去
X08n0235_p0075c10║斷；三約行，謂十信終心斷；四約實，謂無可斷，以本來
X08n0235_p0075c11║清淨故。廣
X08n0235_p0075c12║徹者，此意有力之體為所入，無力之體為能入，非
X08n0235_p0075c13║謂但用□□，他雖存而不可見，故有隱顯門者，問：
X08n0235_p0075c14║佛見不？若云不見□□□見者，應非是隱。若許非
X08n0235_p0075c15║隱，應闕隱顯一種玄門也。若□□□□門，應非通
X08n0235_p0075c16║興十玄作所以也。答：有二義。佛雖不見，而□□□
X08n0235_p0075c17║□，良恐不爾。豈可佛智但是徧知，見無徧見耶？又
X08n0235_p0075c18║解：今就因□□顯門，佛皆遍見彼不見，不見攝所
X08n0235_p0075c19║歸能，佛具隱顯。又□□□□門，不見彼顯，非謂彼
X08n0235_p0075c20║隱亦皆不見，故成遍知。若爾，不見彼顯，還非遍知
X08n0235_p0075c21║□？云：良以彼法具隱、具顯，佛智遍知若隱、若顯。且
X08n0235_p0075c22║就隱義，不見其顯，故云不見。各據當門，或隱、或顯，
X08n0235_p0075c23║一切皆見，故成遍知。如月半晦，但不見明，名之為
X08n0235_p0075c24║隱，非謂彼晦亦皆不見。又解：以所觀法，具彼可見、
X08n0235_p0076a01║不可見義，亦成無礙。能觀佛智雙見可見、不可見
X08n0235_p0076a02║義，可成遍智。若但見於可見、不見不可見者，應彼
X08n0235_p0076a03║遍知。故下鈔云「則無一處無有普賢」，今何不見？釋
X08n0235_p0076a04║有三意：一約權不見，是盲者過；二不見是見，見虗
X08n0235_p0076a05║空身，以虗空不可見，若不見者，真見虗空；三亦遍
X08n0235_p0076a06║不見處，故明見則不遍。何者？以可見、不可見，皆是
X08n0235_p0076a07║普賢身。要令可見為身，則普賢身不周萬有。釋曰：
X08n0235_p0076a08║義相當者，猶而作證，學者諦思。又解：此隱彼顯、彼
X08n0235_p0076a09║隱此顯等五句，但是解境，隱顯門成，非佛智境。五
X08n0235_p0076a10║句皆絕，方是行境。遍智義立，安有隱顯而當方寸？
X08n0235_p0076a11║何得難言佛見、不見耶？此理甚邃，宜審詳悉。▲言
X08n0235_p0076a12║故彼相在即相入也者，清涼意也。若爾，《刊定》何故
X08n0235_p0076a13║德相但有相在而無相入耶？彼師意謂：從外至內
X08n0235_p0076a14║名相入，本居其內名相在。既本居其內，居無相入，
X08n0235_p0076a15║但具相在。若爾，清涼義云何通？答：行布門中常相
X08n0235_p0076a16║出，圓融門中常相入。行布不礙圓融，故從外而至
X08n0235_p0076a17║內也。▲言又德相不能入作真如，則闕此德者，問：
X08n0235_p0076a18║德相不能入作，但是事事無礙，何關真如耶？答：稱
X08n0235_p0076a19║性之事事既無，之理亦闕。又解：玄門乃是事事無
X08n0235_p0076a20║礙，德相即是真界性德，故云爾耳。▲言不應有普
X08n0235_p0076a21║攝諸法之德等者，破轉救也。教外救云：真如闕入
X08n0235_p0076a22║作之德，有何過耶？故鈔云「不應等光破闕相入救。」
X08n0235_p0076a23║次破闕相作救，尋鈔可悉。▲言今明時無別體等
X08n0235_p0076a24║者，問：行位一對，位無別體，何為所依？答：位有□體，
X08n0235_p0076b01║理、智體故。或雖無別體，附行而說，得為所依，又非
X08n0235_p0076b02║外道所執故。
X08n0235_p0076b03║鈔：如具自十對既爾者（即是自體，義開十對），彼一華葉具前
X08n0235_p0076b04║十門亦然者（攝一切法，他十對故）。鈔：今欲會取等者，純、雜一
X08n0235_p0076b05║門，古師建立，賢首改之，清涼會取。三師意取，略伸
X08n0235_p0076b06║區別。古師立云：「一行名純，萬行名雜。純不礙雜，雜
X08n0235_p0076b07║不礙純。若華開於錦□，名具德也。」賢首破云：「同一
X08n0235_p0076b08║法界，故純；不壞事相，故雜。即事理無礙。一行、長行
X08n0235_p0076b09║故，純不是其雜；不妨餘行故，雜不是其純。」此但約
X08n0235_p0076b10║事，而闕無礙。若一行、多行而無障礙者，一行之中，
X08n0235_p0076b11║多行若存，濫相入門；一行之中，多行若泯，濫相即
X08n0235_p0076b12║門。故賢首癈之，而立廣、狹。若爾，廣同純義，狹同雜
X08n0235_p0076b13║義，亦有上難。通答此難，已見上文。
X08n0235_p0076b14║鈔：一即十時，一即顯者，問：一既即十，一體不存，如
X08n0235_p0076b15║何名顯？答：此言一即十時，非謂癈一，但一正即十
X08n0235_p0076b16║時，一法正顯也。如世十人共作其事，一人正作十
X08n0235_p0076b17║人，十人之事，一顯餘隱也。
X08n0235_p0076b18║鈔：西方從定起為隱者，問：既見出定，何名為隱？答：
X08n0235_p0076b19║不見入定，故名為隱。如見暗處，不見其明，故名為
X08n0235_p0076b20║隱，非謂彼暗亦不見也。又解：東方眾生不見西方
X08n0235_p0076b21║出定，故名為隱。尋鈔可悉。
X08n0235_p0076b22║鈔：又暗處非無明等者，上但約明上論隱、顯，此通
X08n0235_p0076b23║約明、暗兩法上論隱、顯也。
X08n0235_p0076b24║鈔：三約難知微細。微塵不大，而剎不小，而能廣容
X08n0235_p0076c01║者，問：微塵不壞相義作能含耶？稱性義作能含耶？
X08n0235_p0076c02║若不壞相作能含者，更有何義作所含也？豈一小
X08n0235_p0076c03║塵不壞事相，而含多種大事相也？若稱性義作能
X08n0235_p0076c04║含者，還是大能含小，何名難知？答：雖彼塵、毛不壞
X08n0235_p0076c05║相，故小；而有力用，故能含大。如一尺鏡，照現星、月。
X08n0235_p0076c06║又解：雖彼稱性而為所以，不壞小相而作能含，亦
X08n0235_p0076c07║無違理。如彼事理無礙，得為事事無礙所以，不應
X08n0235_p0076c08║便難令同事理無礙義也。
X08n0235_p0076c09║鈔：若是真者，何異同時具足相應門耶者，此是清
X08n0235_p0076c10║涼難《刊定》也。問：若將此難返破清涼，若為通含？答：
X08n0235_p0076c11║同時門中具足十對，并下九門圓滿無遺。微細玄
X08n0235_p0076c12║門但攝相入，四句之中多入其一。一句之義，勢若
X08n0235_p0076c13║雲泥，豈相濫耶？但由《刊定》錯立，故帶是難。故鈔云：
X08n0235_p0076c14║「此但當法，即具一切，炳然齊著，故濫同時門也。」
X08n0235_p0076c15║鈔：第二重所含諸剎等者，問：第一重塵含盡一切
X08n0235_p0076c16║剎耶？含不盡耶？答：含盡。何有第二重所含剎耶？若
X08n0235_p0076c17║含不盡，第一重塵應不稱性，性外無法故。若云稱
X08n0235_p0076c18║性含不盡者，彼不含剎應是性外，性外有法，事無
X08n0235_p0076c19║依故。若更互含，與相入微細，有何別耶？答詞已見
X08n0235_p0076c20║上文。
X08n0235_p0076c21║鈔：金色世界即是本性者，本性無染，與緣成器，為
X08n0235_p0076c22║自體故，故名金色。言彌勒樓閣即是法門者，經云
X08n0235_p0076c23║「時善財童子漸次南行，至毗盧舍那莊嚴藏大樓
X08n0235_p0076c24║閣前，暫時斂念，白彌勒菩薩言：『唯願大聖開樓閣
X08n0235_p0077a01║門，令我得入。』彌勒彈指，其門即開，善財即入。入已，
X08n0235_p0077a02║還閇，見一樓閣中有百千樓閣，彼百千樓閣中一
X08n0235_p0077a03║一各現百千樓閣，一一樓閣前各有彌勒菩薩，一
X08n0235_p0077a04║一彌勒前各有善財童子，一一善財童子皆悉合
X08n0235_p0077a05║掌在彌勒前」等，此顯樓閣即是法門，隨一法門即
X08n0235_p0077a06║是一切無盡法門。▲言火聚、刀山，即般若無分別
X08n0235_p0077a07║智者，經云「善財童子見彼勝熱修諸苦行，求一切
X08n0235_p0077a08║智。四面火聚，猶如大山，中有刀山，高峻無極。登彼
X08n0235_p0077a09║山上，投身入火。」彼疏釋云「四面火聚者，四句般若
X08n0235_p0077a10║皆燒惑薪故。中有刀山者，無分別智最居中道，無
X08n0235_p0077a11║不割故。高而無上，難可登故。投身入火者，從無分
X08n0235_p0077a12║別智遍入四句，皆無滯故。」又釋「刀是斷德，無割故；
X08n0235_p0077a13║火是智德，無不照故。投身下者，障盡證理故。」即刀
X08n0235_p0077a14║山為能證，火聚為所證故。此火等即是法門，不須
X08n0235_p0077a15║別表，現所用故，稱性事故。此意甚深難解，不可輕
X08n0235_p0077a16║爾。
X08n0235_p0077a17║鈔：現在以可目覩，例同過、未，故云平等者，過、未是
X08n0235_p0077a18║無，眾所咸悉；現在是無，理難顯示。故例過、未，說云
X08n0235_p0077a19║平等，良以現在不住，過、未分故。急流度刃，其喻可
X08n0235_p0077a20║知。緣生無性，其義無差，故云平等。
X08n0235_p0077a21║鈔：謂如因過、未而有現在等者，如昨日日輪上立
X08n0235_p0077a22║過去世、來日日輪上立未來世、今日日輪上立現
X08n0235_p0077a23║在世，今日日輪自立現。攬二日輪，所以成離；二日
X08n0235_p0077a24║輪無體，復立過、未。是知現在一世成就三世矣。餘
X08n0235_p0077b01║二、三世，准此可悉。問：過、未之法有體耶？無體耶？答
X08n0235_p0077b02║云：有體，還同小乘，復滯常見，違背如來一向說故。
X08n0235_p0077b03║生必滅也，緣生之法，過去緣息，如何得存？未來緣
X08n0235_p0077b04║闕，如何得有？若不藉緣，應非釋子。若云無體，何殊
X08n0235_p0077b05║法相？如何說得三世相因？無體之法不但作因、果
X08n0235_p0077b06║故。若無體法得作因、果，龜毛、兔角應作因、果；若作
X08n0235_p0077b07║因、果，龜應生毛，兔應生角。今謂通云：過去曾有，現
X08n0235_p0077b08║在今有，未來當有。約自位論，皆有；約他位論，三世
X08n0235_p0077b09║皆無，如曾有中無現、未故。餘例可知。又緣生義，自
X08n0235_p0077b10║位皆有；無性之義，一切皆無。有、無雙具，竝權、小。若
X08n0235_p0077b11║就行布，三世之有，定不同時；若就圓融，三世之有，
X08n0235_p0077b12║而得同時；融行布異時之有，而作同時之有也。如
X08n0235_p0077b13║相入門，若就行布，異處之有，約圓融，同處之有也；
X08n0235_p0077b14║融異處之有，而作同處之有也。故名相入。以處例
X08n0235_p0077b15║時，其義昭然矣。又解：緣起門中過、未是無，已滅未
X08n0235_p0077b16║生故；性起門中過、未是有，本來具足故。亦無諸難。
X08n0235_p0077b17║鈔：是故依古別立玄門者，問：長、短劫即入，還是即
X08n0235_p0077b18║入玄門？豈可順古立時而作玄門耶？答：成門已竟，
X08n0235_p0077b19║望義別故。由長劫即短劫，竟彼短劫，便表長劫法
X08n0235_p0077b20║體；多劫即一念，一念便表多劫法體。彼時劫非幽
X08n0235_p0077b21║玄耶？
X08n0235_p0077b22║鈔：然其後千不異前千，但互舉為首，帶餘九所依，
X08n0235_p0077b23║能、所相兼，有十所依，隨一所依有十玄門，故成百
X08n0235_p0077b24║門；餘九所依各各為首，成百亦然，故成千門。此是
X08n0235_p0077c01║前千。如一玄門為首，帶餘九門，能、所相兼，有十玄
X08n0235_p0077c02║門，隨一玄門有十所依，差別一門而成十種，所帶
X08n0235_p0077c03║九門各十所依，差別一門各成十種，故成百門；餘
X08n0235_p0077c04║九玄門各各為首，成百亦然，故有千門。此是後千。
X08n0235_p0077c05║依依各具十門，十門各具十依，門門互帶、依依互
X08n0235_p0077c06║帶，實無二千，為頭別故，如云三七二十一、七三二
X08n0235_p0077c07║十一故。
X08n0235_p0077c08║疏：德用所由者，德相、業用，與彼玄門而作所因也。
X08n0235_p0077c09║鈔：德相、業用者，一云：十種玄門自體本具名德相，
X08n0235_p0077c10║蘊之在因故。故下鈔云「謂真如既具過恒沙德，如
X08n0235_p0077c11║所起事亦具德無量。」故知云門即是德相也。應根
X08n0235_p0077c12║互現名業用，施之在外故。如世水、火，本性濕、熱名
X08n0235_p0077c13║德相，令人受用名業用。二云：德相是真界上性德
X08n0235_p0077c14║之相，業用是解脫等益物之用。德相、業用非是玄
X08n0235_p0077c15║門。若將玄門就性德論，法爾本具，便屬德相；若將
X08n0235_p0077c16║玄門就應用論，隨根新現，便屬業用。如世油、蜜，秤
X08n0235_p0077c17║用㪷各不同故，或名一㪷、或名一秤。又解：德目真
X08n0235_p0077c18║界上性德，業目解脫等功業。十種玄門名相、名用，
X08n0235_p0077c19║就性德論名相，本具足故；就功業論名用，應根現
X08n0235_p0077c20║故。如尖刀就劒，自體名相，鋒銳之相故；就人執持
X08n0235_p0077c21║為用，斫㓨之用故。
X08n0235_p0077c22║疏：因廣難陳，略提十類等者，此是表法無礙之所以
X08n0235_p0077c23║名因，非是辦果之法體名因，如比量三支中因支也。
X08n0235_p0077c24║如上所立十玄無礙，恐人不信，生疑詰問：有何所以
X08n0235_p0078a01║得知如是無礙耶？答：一唯心所現，故得知無礙也。此
X08n0235_p0078a02║意：能變之心既許無礙，全心作境，境何有礙？不取心、
X08n0235_p0078a03║境作義為因，但取心上無礙之義為因；亦不取境體
X08n0235_p0078a04║作果，但取境上無礙之義為果。細思！細思！二法無定
X08n0235_p0078a05║性，故得知無礙也，但取諸法無定性義與彼玄門而
X08n0235_p0078a06║作所以。餘准可知。勿謂諸法本不無礙，由此十種令
X08n0235_p0078a07║彼無礙，但令彼無礙、但令根信，故置令言。如人遙指
X08n0235_p0078a08║樹下有水，餘人不信，乃問前人：「何以得知樹下有水？」
X08n0235_p0078a09║前人答曰：「樹有白鷺故。」方能令彼信知有水。勿謂水
X08n0235_p0078a10║本是無，白鷺令有，但彼白鷺表有水因。今此亦示勿
X08n0235_p0078a11║見令字，而乃封言，不生信解。
X08n0235_p0078a12║疏：七約起修，義通德相、業用者，約自利修，內證境界，
X08n0235_p0078a13║名德相；約利他修，外示境界，名業用。或約始覺相修，
X08n0235_p0078a14║名業用；本覺性修，名德相。
X08n0235_p0078a15║疏：約佛用，亦德、相等者，釋非兩別也。謂佛利生自然
X08n0235_p0078a16║業用，即是德人本具之相。如刀有斫、㓨餘物之用，歸
X08n0235_p0078a17║刀還是尖、薄之相。▲言約根相亦稱用等者，令生新
X08n0235_p0078a18║見其相，相為利生之用；令物新觸其刀尖薄之相，便
X08n0235_p0078a19║是斫㓨之用。
X08n0235_p0078a20║疏：即用之相，染、淨雙融者，如即影之明，好、醜容盡。▲
X08n0235_p0078a21║言即相之用能染能淨者，如即明之影，能好、能醜。
X08n0235_p0078a22║鈔：〈十定品〉山間、山上日影喻等者，彼釋云：喻中有五：
X08n0235_p0078a23║一明日光現影。七寶山者，即七金山，如十地末列
X08n0235_p0078a24║名。但餘妙高及雪、香二山，山間有七香海，海現月
X08n0235_p0078b01║影山，以淨金能現影。二其寶山上下，明兩影互現，
X08n0235_p0078b02║正喻菩薩自、他互入。以彼影明淨，如今之鏡，故能
X08n0235_p0078b03║互現。三或說月影下，正辨得名不同。謂水中本影
X08n0235_p0078b04║現山上影時，此所現影從山上出，來入山間；若山
X08n0235_p0078b05║上本影現水中影時，之所現影從山間出，入七山
X08n0235_p0078b06║上。故正入時，即名為出。所喻可知。四但此月影下，
X08n0235_p0078b07║明重現無盡，喻菩薩帝網身、土。五體性下，明體離
X08n0235_p0078b08║二邊，故能互現，而無雜亂。謂取不可得，故非有；影
X08n0235_p0078b09║現分明，故非無。
X08n0235_p0078b10║疏：一切諸法，真心所現等者，圭峯云：「然象外之理，真
X08n0235_p0078b11║說難證。」今以喻為衡鏡，定諸宗之是非（注便隨喻，以法合之；隨文，
X08n0235_p0078b12║以注對之。異法喻一一相照，易見覽也。然初覽時，但且一切讀喻辨本末了，然後却以注文對詳其理）。
X08n0235_p0078b13║如一摩尼珠（一靈心也），唯圓淨明（空寂知也），都無一切差別色
X08n0235_p0078b14║相（此知本無一切分別，亦無一切善惡也），以體名故，對外物時能現一
X08n0235_p0078b15║切差別色相（以體知故，對諸緣時能分別一切是、非，好、惡，乃至經營造作世、出世間種種事
X08n0235_p0078b16║數，此是隨緣義也），色相自有差別，明珠不曾變易（愚、智，善、惡，自有差別；
X08n0235_p0078b17║憂、喜，愛、憎，自有起滅。能知之心，不曾間斷。此是不變義也）。然珠所現，雖百千般，今
X08n0235_p0078b18║具取與明珠相違之黑色，以況靈明知見，與黑暗、無
X08n0235_p0078b19║明雖相違，而是一體（法、喻已具）。謂如珠現黑色時，徹體全
X08n0235_p0078b20║黑，都不見明（靈知之心，在凡夫時，全是迷愚貪愛，都不覺如來知見大圓鏡智。故經云「身心
X08n0235_p0078b21║等相，智是無明也」）。愚癡孩子、或村野人見之直是黑珠（迷人但見，
X08n0235_p0078b22║定是凡夫）。有人語言：「此是明珠。」炳然不信，却嗔前人，謂為
X08n0235_p0078b23║欺誑，任說種種道理，終不聽覽（宗密頻遇如此類者，向道：「汝今了了能知，
X08n0235_p0078b24║現是佛心。」炳然不信，却云：「此是誘三婆二婦之言。」直不肯照察，但言：「某是鈍根，實不能入。」此是大小乘及人天
X08n0235_p0078c01║教中著相之人，意所見如此也）。縱有肯信所說是明珠者，緣目覩其
X08n0235_p0078c02║黑，亦謂被黑色纏裹覆障，擬待麼拭揩洗，去却黑暗，
X08n0235_p0078c03║方得明出現，始名親見明珠（北宗見解如此）。復有一類人指
X08n0235_p0078c04║示云：「即此黑暗，便是明珠。」明之體永不可見。欲得識
X08n0235_p0078c05║者，即黑便是，乃至即青、黃，種種皆是。知令愚者的信
X08n0235_p0078c06║此言，專記黑相，或認種種相以為明珠。或於異時，見
X08n0235_p0078c07║黑槵子末吹青珠，乃至赤虎珀、白石瑛等珠，皆云是
X08n0235_p0078c08║摩尼珠。或於異時見摩尼珠，都不對色時，但有明淨
X08n0235_p0078c09║之相，却不認之，以不見有諸色可識認故，疑恐局於
X08n0235_p0078c10║一明相故（洪洲見解如此也。言愚者者，彼宗後學也。異時乃至黑槵子等者，心涉世間分別塵
X08n0235_p0078c11║境時，見貪愛、嗔慢之念也。虎珀色瑛者，如慈善謙敬之念也。不對色時者，無所念也。但有明淨者，了了自知無
X08n0235_p0078c12║念也。疑局者，彼云唯認知是偏局也）。復有一類人，聞說珠中種種色皆
X08n0235_p0078c13║是虗妄，徹體全空，即計此一顆珠都是其空，便云都
X08n0235_p0078c14║無所得方是達人。認有一法，便是未了不悟色相皆
X08n0235_p0078c15║空之處，乃至不空明瑩之珠（牛頭見解如此也。聞說空等者，諸部般若說空
X08n0235_p0078c16║之經也。計此一顆等者，計本覺性亦空無所有。認有等者，聞說諸法空寂之處，了了能知是本覺真心，却云了
X08n0235_p0078c17║了不知心體不空。不空者，《涅槃經》云「如缾空」者，謂缾中無物，名為缾空，非謂無缾。即明真心之中，無分別、貪、嗔
X08n0235_p0078c18║等念，名為心空，非謂無心。言無心者，但為遣却心中煩惱也。故知牛頭但遣其非，未顯其是。從此已下，皆喻荷
X08n0235_p0078c19║澤之意）。何如直云唯瑩淨圓明方是珠體（唯空寂知也。若但說空寂
X08n0235_p0078c20║而不顯知，則何異虗空？亦如圓顆瑩淨之慈，圓雖圓淨，而無聞性，何名摩尼？何能現影？洪洲、牛頭但說無一切
X08n0235_p0078c21║不顯靈知，亦如此也）？餘一切相，悉是虗妄（善惡分別，舉動運為，如洪洲初認起心動
X08n0235_p0078c22║念等悉是虗妄，故經云「凡所有相，皆是虗妄」等。當知彼宗認虗妄為真性也）。正見黑時，黑
X08n0235_p0078c23║光不黑，但是其明。青元不青，但是其明。乃至赤、白、黃
X08n0235_p0078c24║等，一切皆然，但是其明。既於諸色相處，一一但見瑩
X08n0235_p0079a01║淨圓明，即於珠不惑（一切皆空，唯心不變。迷時亦知，知元不迷。念起亦知，知元〔無〕。乃
X08n0235_p0079a02║至〔愛〕樂、喜、怒、愛、惡，一一皆知，知元空寂。空寂而知，即於心性了然不惑。此上皆逈異於諸宗也）。但於
X08n0235_p0079a03║珠不惑，則黑即無黑，黑即是珠。諸色皆爾，即是有無
X08n0235_p0079a04║自在，明暗融通，復何礙哉（此皆同彼二宗也。黑即無黑，同牛頭、洪洲，俱此一切
X08n0235_p0079a05║皆無。又黑即是珠已下，同洪洲云：「一切皆佛性，凡、聖，善、惡，都無所礙。」自此已下，喻意。再將荷澤本宗，結揀三宗
X08n0235_p0079a06║云）？若不認得，明是能現之體，永無變易（荷澤），但云黑等
X08n0235_p0079a07║是珠（洪洲），或擬離黑覓珠（北宗），或言明黑都無者（牛頭），皆是
X08n0235_p0079a08║未見珠（結也）。釋曰：彼約禪門，隨見解而淺深汎異，據法
X08n0235_p0079a09║理而南北源同。此約圓宗，隨事相而終行布，據心性
X08n0235_p0079a10║而本末圓融。頓圓之義旨雖殊，法喻之意趣罔別。以
X08n0235_p0079a11║頓成圓，妙之至矣。學者存心，非不曉乎？
X08n0235_p0079a12║鈔：若爾，何以初異體門中云等者，鈔約不相由義
X08n0235_p0079a13║立同體，相由義立異體。疏釋反此，故鈔伸問。鈔答
X08n0235_p0079a14║文云：謂要由各異（疏家異體），方得待緣（鈔家異體）；要由遍應
X08n0235_p0079a15║（疏家同體），方自具德（鈔家同體）。鈔據直論，相由、異體，諸法互
X08n0235_p0079a16║資故；不相由、同體，各自具德故。疏據所以相由是
X08n0235_p0079a17║同體，所以因相由故，各自具德，乃是同體；不相由
X08n0235_p0079a18║是異體，所以因各守自性，方始互待其緣，乃是異
X08n0235_p0079a19║體。
X08n0235_p0079a20║鈔：一錢當體自是本一等者，賢首云：「此且約現錢
X08n0235_p0079a21║中，況彼一來緣起無盡陀羅尼法，非謂其法只如
X08n0235_p0079a22║此也。」應可去情，如理思之。仍恐未曉，今復略陳：如
X08n0235_p0079a23║一尊佛（乃本一也），而應多根。物既異感，佛必殊形（即多一也）。
X08n0235_p0079a24║雖應質不一，然本身無二（多一不礙本一也）。匪唯佛佛能
X08n0235_p0079b01║爾，抑又法法皆然。故鈔云「如十錢為喻，其法界差
X08n0235_p0079b02║別，無盡法中各各遍應，故隨一一各具法界差別
X08n0235_p0079b03║法也。」恐封其喻，故勸去情，思之。
X08n0235_p0079b04║疏：七同體相入義等者，問：一體之法如何立相入玄
X08n0235_p0079b05║門耶？夫相入者，自、他體在，但互涉入故。答：同體之法，
X08n0235_p0079b06║凡夫見時，可定同體；聖智觀智，同、異無礙，是故得立
X08n0235_p0079b07║相入玄門也。如菩提場，世尊與忉利等處，世尊互相
X08n0235_p0079b08║涉入，豈不得立相入門也？若爾，還是異體，何名同體
X08n0235_p0079b09║耶？答：就本真體，全此全彼故；約凡夫解，唯一體故。若
X08n0235_p0079b10║不許爾，云何異體之法相即門中許作一體法耶？彼、
X08n0235_p0079b11║此異因，不可得故。又云何立得法？無定性故。同體相
X08n0235_p0079b12║即，准此可知。
X08n0235_p0079b13║鈔：亦如一人望父名子等者，但舉喻用明，勿謂是
X08n0235_p0079b14║法。
X08n0235_p0079b15║鈔：異體相入，故令同體相入者，既忉利天根既入
X08n0235_p0079b16║菩提場佛身，彼忉利天佛豈不入菩提場佛身中
X08n0235_p0079b17║也？相即準知。
X08n0235_p0079b18║鈔：冥同性海者，謂前五句屬因分，有迹可說故；第
X08n0235_p0079b19║六句屬果分，絕待離言故。
X08n0235_p0079b20║鈔：住一邊應，故有廣、狹至即前本門、第二門也者，
X08n0235_p0079b21║若爾，但有遍應，廣、狹寧成？答：斯則躡前起後，不
X08n0235_p0079b22║相離故。▲言由此即彼，故此隱彼顯者，問：能即無
X08n0235_p0079b23║體，云何名隱？答：正能即無體時，不妨便為所即有
X08n0235_p0079b24║體。此所即有體之法，在能即門隱也。又解：舉難況
X08n0235_p0079c01║易也。能即尚無，豈不名隱？如敗軍尚死，豈不為餞
X08n0235_p0079c02║耶？▲言又由異體相入帶同體相入者，如忉利等
X08n0235_p0079c03║毗盧佛身皆入菩提場毗盧佛身中，此菩提場毗
X08n0235_p0079c04║盧佛身更入阿閦佛身中，既所入菩提場毗盧佛
X08n0235_p0079c05║在阿閦佛身中，彼能入忉利等毗盧佛居然在阿
X08n0235_p0079c06║閦佛身中也。
X08n0235_p0079c07║鈔：後之七門促前三生者，前三生是緣起相由，所
X08n0235_p0079c08║以後七乃是玄門將果顯因也。▲言約智顯理等
X08n0235_p0079c09║者，上兩句因分，下兩句果分。言說與不說，無礙難
X08n0235_p0079c10║思者，因、果互融，其猶波、水相收也。又准下疏釋，而
X08n0235_p0079c11║有多門。義既幽微，理須委辨。幸願群英，勿倦文繁。
X08n0235_p0079c12║故彼疏云「初從義大，次約說大，後辨雙融。義中有
X08n0235_p0079c13║三：一約果海，可以總標，令人智有，名為可說；不可
X08n0235_p0079c14║指斥示人，名不可說。二約證處，既此所證離相離
X08n0235_p0079c15║名，還云此法不可說。以此遣言之言當彼法故，名
X08n0235_p0079c16║為可說；有言斯遣，名不可說（如鳥跡所履之所，以喻所證。而言此處非
X08n0235_p0079c17║有非無，即為可說；而迹處不可示，名不可說）。三約本智，謂以遮詮令解，
X08n0235_p0079c18║故名可說；真詮不逮，故不可說。」《攝論》云「無分別智
X08n0235_p0079c19║離五相故，謂睡眠、昏醉等。」以真詮不到，故約遮詮
X08n0235_p0079c20║以示彼法（謂以空中之迹喻證智。說有空中之迹，即是可說；不可示其長、短、大、小，即是不
X08n0235_p0079c21║可說。言五相者，一離無作意故、二離過有尋有伺地故、三離相受滅寂靜故、四離色自性故、五離於真義
X08n0235_p0079c22║異計度故。又準後鈔，更有二義：一約自體，真法互相顯現，名為可說；不可以此性、相別取，名不可說。二者
X08n0235_p0079c23║情、實相對。以情望實，情外有真，可以談說；據真就情，真外無情，用何起說）。二就說大中
X08n0235_p0079c24║亦三：一約後得智，隨事行相，可以言分別，是則可
X08n0235_p0080a01║說；是出世間，故不可說（以後得智必由證真，故是出世，如何說乎）。二約
X08n0235_p0080a02║加行智，謂是意言觀故，是則可說；觀中行相，言不
X08n0235_p0080a03║至故，名不可說（以修中觀必稱性修，性出名言，故不可說。彌勒云：「種性麤相，我已略
X08n0235_p0080a04║說。諸餘實義，唯我能知。」）。三約所寄法，可以寄此表示，令人解
X08n0235_p0080a05║十地故，名為可說；不可以此即為十地，名不可說。
X08n0235_p0080a06║三約雙融中，此上六中，各說即無說，無說即說，無
X08n0235_p0080a07║二俱融，准思可見。又果海離緣，故不可說；所證就
X08n0235_p0080a08║緣，是即可說。二所證非修，故不可說；能證修起，是
X08n0235_p0080a09║則可說。三正證離相，故不可說；後得帶相，是則可
X08n0235_p0080a10║說。四後得無分別，故不可說；寄法表示，是則可說。
X08n0235_p0080a11║五加行觀無分別，故不可說；寄法表示，是則可說。
X08n0235_p0080a12║此上不可說，皆各不異於不可說，以緣、修無性故
X08n0235_p0080a13║（真理不可說，以普遍於事，是則可說；緣、修即可說，無性故便同真理，即不可說也）。釋曰：彼
X08n0235_p0080a14║疏大門而有三義，今據後義云：說與不說，無礙難
X08n0235_p0080a15║思。言庶幾者，即《周易．繫詞》云「顏氏之子，其殆庶幾
X08n0235_p0080a16║乎？有不善未甞不知，知之未甞復行也。」注釋云：殆
X08n0235_p0080a17║者，近也。庶者，慕也。幾者，事動之微也。謂聖人見幾，
X08n0235_p0080a18║賢人庶幾。今令後學亞夫聖賢也。
X08n0235_p0080a19║鈔：如所起事，亦具德無盡者，謂真如所起事法，必
X08n0235_p0080a20║須稱性，故德無盡。▲言斯言未當耳者，此唯約但
X08n0235_p0080a21║空之理也，闕事理無礙及不空之德也。
X08n0235_p0080a22║鈔：今略舉十四德者，准鈔標列，而有十六，應是廣、
X08n0235_p0080a23║狹，微、細二中普攝諸法，合為一德；及相即、託事二
X08n0235_p0080a24║中與一切法同其體性，合為一德，乃成十四。又鈔
X08n0235_p0080b01║中無有分限及與一切法恒共相應，經中即無，應
X08n0235_p0080b02║是經中遍一切處無有邊際，并與一切法無有相
X08n0235_p0080b03║違二德。準經中晝、夜、年、劫，以為四德。此鈔合論，但
X08n0235_p0080b04║云二德，餘與經同。若依舊鈔，標列雖同，似違經故。
X08n0235_p0080b05║初、後之經，經各開二，鈔合為一，學者詳悉。
X08n0235_p0080b06║鈔：枕上片時等者，此之兩句，即是唐宋類詩中春
X08n0235_p0080b07║夢詩也，乃古人岑參所作，具云「洞房昨夜東風起，
X08n0235_p0080b08║遙憶美人湘江水。枕上片時春夢中，行盡江南數
X08n0235_p0080b09║千里。」上之兩句非此申，故鈔不引。▲言皆由如夢
X08n0235_p0080b10║者，謂色心等法皆如夢境，所以即入等自在也。故
X08n0235_p0080b11║叡公云：「長夜之內，大夢所成，皆由心畫，遍造眾形。
X08n0235_p0080b12║神傳五道，脩盡伶俜，若能悟之，即破無明。」
X08n0235_p0080b13║疏：六如影像者者，影字疑錯，應是鏡，尋鈔自知。故叡
X08n0235_p0080b14║公云：「形不入鏡，光照而有；世亦如是，業影而受。不知
X08n0235_p0080b15║此者，長嬰其咎。若能悟之，還神氣母。」或是影字，以況
X08n0235_p0080b16║虗無自在之義，亦得。故叡公云：「光不照處，謂之為影。
X08n0235_p0080b17║不照慧明，生生死長，永捨遠夷途，而行榛梗；若能悟
X08n0235_p0080b18║之，狂惑自醒。」▲言略有二義者，准下疏文而有四義：
X08n0235_p0080b19║一妄分別故、二諸識熏習故、三由無性不相知故、四
X08n0235_p0080b20║真如隨緣故。今云其二，故云略也。
X08n0235_p0080b21║疏：下經云「遠物、近物雖皆影現，不隨物而有遠、近」等
X08n0235_p0080b22║者，大鈔（十八上半三十三紙）云「如執鏡臨池，池中月出，而此影
X08n0235_p0080b23║不近。天上之月去地四萬二千由旬，影落潭中，而亦
X08n0235_p0080b24║不遠。」以喻菩薩遠在他方，恒住此故；雖住此處，常在
X08n0235_p0080c01║彼故。安有遠、近之異相耶？一切遠、近，類此可知。
X08n0235_p0080c02║鈔：但得成佛，法爾能爾者，釋成唯德相也。▲言前
X08n0235_p0080c03║即德相，此則業用者，問：前疏料揀云：「八約果分，唯
X08n0235_p0080c04║是德相。」今鈔引證，何通業用？答：鈔約利生，故通業
X08n0235_p0080c05║用。疏約佛證，唯是德相。故疏中云「約佛用，亦德用，
X08n0235_p0080c06║德上用故。」
X08n0235_p0080c07║鈔：該取前三，故皆別教分齊者，以別該同也。
X08n0235_p0080c08║疏：隨聲取義，有五過失者。下疏釋云「一不正信，以隨
X08n0235_p0080c09║言解，不稱實故；二退勇猛，不能亡相，趣真實故；三誑
X08n0235_p0080c10║他，以己謬解，為人說故；四者謗佛，指己謬解，是佛說
X08n0235_p0080c11║故；五者輕法，以淺近解，解深旨故，謂法如言，不殷重
X08n0235_p0080c12║故。」疏約未悟入，故名為兼者，謂地獄天子聞天鼓說
X08n0235_p0080c13║法，頓超十地，乃是正為。今約前身熏種之時，故屬兼
X08n0235_p0080c14║為。問：彼時聞經不信，謗經即墮地獄，應屬遠為，何名
X08n0235_p0080c15║兼為？兼為之根，約信向故。答：地獄天子而有二類：一
X08n0235_p0080c16║者謗經，屬遠為攝；二者戒縵，當兼為收。故無其失。
X08n0235_p0080c17║疏：借其三乘行布之名等者，問：為即圓融之行布耶？
X08n0235_p0080c18║為異圓融之行布耶？若異圓融之行布者，乃是抗行，
X08n0235_p0080c19║非圓教義；若即圓融之行布者，是圓教義，應不名借。
X08n0235_p0080c20║答：良以圓教兼具行布，正宗圓融，十宗之中具德宗，
X08n0235_p0080c21║故十地之中隱其圓融，彰其行布。乍觀名相，似唯行
X08n0235_p0080c22║布所名借。又解：若就真證道，唯是圓融；若隨根宜教，
X08n0235_p0080c23║道通於行布。故上疏云「行布是教相施設，圓融是理
X08n0235_p0080c24║性德用。」所以名借。▲言權教極果，無實事故者，斯則
X08n0235_p0081a01║暗用天台意也。故下鈔云「智者雖說四教、三教果海
X08n0235_p0081a02║處無有實事，但就教中施設有果，進入位後，果即便
X08n0235_p0081a03║虗。」如別教說三賢、十地，修三賢位，則有何修？乃至證
X08n0235_p0081a04║地，更無有別（此約證道）。別教十地證境，但是圓家住耳（此據
X08n0235_p0081a05║教道，癈別就圓）。即由此義，圓教初住，自在過地。
X08n0235_p0081a06║疏：權為等者，謂佛、菩薩權作同類，方便為彼，故名為
X08n0235_p0081a07║權。▲言或在法會而聾盲彰其絕分者，以化將作
X08n0235_p0081a08║聲聞，亦顯法深故。▲言或示在道而起悟，知可逈心
X08n0235_p0081a09║者，化己作聲聞，兼彰法廣故。
X08n0235_p0081a10║疏：墮無為坑者（無為正位，一墮難出，故喻深坑。又〔悲無〕水，取灰斷故，如彼地獄）。言壞
X08n0235_p0081a11║善根至貪愛之水等者（邪見撥無，貪愛浸爛，皆喻於水，不容善根。又闕土緣，非生
X08n0235_p0081a12║處故）。言曾無厭捨者（上據現惡闕緣，令生厭怖，而同有佛性，久久當成，故不厭捨）。是
X08n0235_p0081a13║知顯惡無，則無惡必有。故《涅槃》云「一闡提人雖復斷
X08n0235_p0081a14║善，猶有佛性。若能發心，非闡提也。」問：後之所為，即前
X08n0235_p0081a15║所揀。五類非器，收、揀相違。其猶水、火，若為通會？答：下
X08n0235_p0081a16║疏云其猶棃庶，以對於貴賤懸隔（斯則揀也）。以王收人，則
X08n0235_p0081a17║率土之內，莫非王人（斯則收也）。是以若約普收，則一切眾
X08n0235_p0081a18║生無不具有如來智慧，況於二乘無漏因果？若校優
X08n0235_p0081a19║劣，則權教久行菩薩尚不信聞，況於二乘？二乘上首
X08n0235_p0081a20║尚如聾盲，況凡夫外道？
X08n0235_p0081a21║鈔：欲配前非器令盡者，問：但配前四，何名盡？答：以
X08n0235_p0081a22║少從多故，權不乖實故。
X08n0235_p0081a23║疏：謗雖墮惡，猶聞歷耳，終醒悟故等者，准下疏釋，此
X08n0235_p0081a24║則益深。《如來祕密藏經》明罵藥，服之得力。罵沈，燒以
X08n0235_p0081b01║還香；罵佛，猶勝供諸外道。若爾，豈無罵罪？罵罪非無，
X08n0235_p0081b02║今語遠益。故《法華》云「䟦陀婆羅等罵常不輕，千劫墮
X08n0235_p0081b03║於阿鼻地獄，受大苦惱。畢是罪已，還過常不輕菩薩
X08n0235_p0081b04║教化涅槃。」喻以毒塗之鼓，欲聞、不聞，無不死者。故菩
X08n0235_p0081b05║薩之名，趣自聞謗之。曰：「謗尚遠益，況深信耶？況解行
X08n0235_p0081b06║耶？況證悟耶？」佛持之者，勉思此文。
X08n0235_p0081b07║疏：大海潛流至無不具有如來智慧等者，故下疏云
X08n0235_p0081b08║「所以知佛智遍者，無一眾生不有本覺，與佛體無殊
X08n0235_p0081b09║故。」以上言潛流，則以佛智遍他眾生；今顯生生自有，
X08n0235_p0081b10║故云遍爾。此有二意：一明無一眾生不有，則知無性
X08n0235_p0081b11║者非眾生數，謂草、木等已過五性之見；二眾生在纏
X08n0235_p0081b12║之因已具出纏之果，佛故云有如來智慧。非但有性，
X08n0235_p0081b13║後方當成，亦非理先智後。是知《涅槃》對昔方便且說
X08n0235_p0081b14║有性，後學尚為談有藏無，況聞等有果智，誰當信者？
X08n0235_p0081b15║三彼因中之果智即他佛之果智，以圓教宗自、他因
X08n0235_p0081b16║果無二體故。不爾，此說眾生有果，何名說佛智耶？斯
X08n0235_p0081b17║則玄又玄矣，非華嚴宗無有斯理。▲言又破塵出經
X08n0235_p0081b18║卷等者，下疏又云「如來藏經等說有九種喻，喻如來
X08n0235_p0081b19║藏。」謂如青蓮華在泥水中，未出泥水，人無貴者；又如
X08n0235_p0081b20║貧女而懷聖胎；如大價寶垢衣所纏；如摩尼珠落在
X08n0235_p0081b21║深廁；如真金像弊衣所覆；如菴羅樹華實未成；亦如
X08n0235_p0081b22║稻米在糠糩中；如金在礦；如像在摸。皆是塵中有佛
X08n0235_p0081b23║身義。
X08n0235_p0081b24║鈔：言被非情者，以所被情即非情故者，問：情即非
X08n0235_p0081c01║情，情體既癈，何為所被？不可非情而為所被。縱為
X08n0235_p0081c02║所被，都無覺、智，有何益用？不可能即，情體不癈也。
X08n0235_p0081c03║體若不癈，不名即故。答：由常即而常不即，是故得
X08n0235_p0081c04║名非情，亦是所被。
X08n0235_p0081c05║疏：前五唯體者，問：下疏料揀前三重體，云「然大、小諸
X08n0235_p0081c06║宗雖通用四法，而理不同也。」准此，豈不通理也？何云
X08n0235_p0081c07║唯體？答：前五重體本唯事、法，將後深義料揀前四，乃
X08n0235_p0081c08║通其理，故無有失。又問：通取所詮體，豈不通理？答：約
X08n0235_p0081c09║親所詮故，或以少從多故，或以性從相故。
X08n0235_p0081c10║鈔：於後三重料揀，則前前無後後等者，問：四通小，
X08n0235_p0081c11║前七通三乘，前八約同教。既皆言通，應知通大、通
X08n0235_p0081c12║一乘、通別教也。若許皆通，何云前前無後後耶？答：
X08n0235_p0081c13║不據所料揀教體，前無後故；但約能料揀義，前無
X08n0235_p0081c14║後故。小乘無後六，三乘無後三，同教無後二，故作
X08n0235_p0081c15║是說。因論生論。問：海印炳現，體準還源，觀指論本，
X08n0235_p0081c16║覺豈同教？若作海印定體，唯屬別教。以讚假者，可
X08n0235_p0081c17║通諸眾；若作萬乘，唯目一人。
X08n0235_p0081c18║疏：謂佛語言乃至是謂佛教者，問：語路一種，或是意
X08n0235_p0081c19║識、或是脣等，既非是聲，何為教體？答：尅性乃非，相從
X08n0235_p0081c20║可是故。
X08n0235_p0081c21║鈔：正出今之教體等者，正出《婆沙論》體也。
X08n0235_p0081c22║鈔：語教異名教等者，《正理》同意。語謂語者，音聲為
X08n0235_p0081c23║體故。謂言教亦即音聲，色蘊所攝；名是不相應體，
X08n0235_p0081c24║行蘊所攝。名與教言，其體條別。教何是名？問意約
X08n0235_p0082a01║語即教故。後答意云語之教故，以名為體。如云佛
X08n0235_p0082a02║子，非佛為體，但用弟子以為體故。
X08n0235_p0082a03║鏡影由假發者，問：《正理論》說，麤、細俱實，云何名假？
X08n0235_p0082a04║答云：但藉多塵，故名為假，非謂虗假。或云：本計是
X08n0235_p0082a05║實，未計是假，義亦可通。
X08n0235_p0082a06║疏：大乘有三，大意同前者，小乘前二，或單取聲、或單
X08n0235_p0082a07║取名等；大乘不爾，取聲必攝於名等，取名等亦攝於
X08n0235_p0082a08║聲故。
X08n0235_p0082a09║疏：成所引聲者，圓成實性所引聲也。
X08n0235_p0082a10║鈔：若因受大種等者，謂因第八識執受有情四大
X08n0235_p0082a11║種所造之聲。餘二準知。▲言若世所共成等者，如
X08n0235_p0082a12║次依他、圓成、遍計三性所發之聲也。言性聖言者，
X08n0235_p0082a13║猶正也。
X08n0235_p0082a14║鈔：天受非餘者，謂彼愚人，世無錄用，唯天怜愛，方
X08n0235_p0082a15║得自存。又世間所尊，莫過於天；世間所賤，莫越於
X08n0235_p0082a16║愚。呼卑賤之愚夫，立尊高之天號。如呼奴為郎君，
X08n0235_p0082a17║戲而調之，應云：「咄！天！汝甚可怜！」故云天愛，作如是
X08n0235_p0082a18║說。非餘有智之人亦作如是說也。▲鈔：法、詞二無
X08n0235_p0082a19║礙解脫境有差別者，法緣名等，詞緣於聲。▲言蘊、
X08n0235_p0082a20║界、處攝亦各有異者，聲與名等，色蘊、行蘊、聲界、法
X08n0235_p0082a21║界、聲處、法處如次攝故。▲言正理救云等者，本計
X08n0235_p0082a22║聲上屈曲，非名句文，未計云是。▲言依一切位非
X08n0235_p0082a23║自在者，依凡夫位非聖人故，十地菩薩於一字中
X08n0235_p0082a24║顯無量名句故。▲言而體非顯者，自差別義。字者，
X08n0235_p0082b01║無改轉。義者，理不詮義，不可翻譯。如梵云菩提是
X08n0235_p0082b02║名，此翻為覺。如但云菩是字，未有所屬之義，不可
X08n0235_p0082b03║翻譯，故號不改轉也。▲言多剎那聲集成一字等
X08n0235_p0082b04║者，問：前一剎那聲現在時，後一剎那聲至現在時，
X08n0235_p0082b05║前聲已滅，如何集成其字？今謂通云：本質前後互
X08n0235_p0082b06║不相見，影像連帶，許同時現，故乃集成。又解：雖非
X08n0235_p0082b07║同時，隨其解心，攀前接後，假建立故。如施火輪，實
X08n0235_p0082b08║非是輪，隨心作輪。又如佛言：「昔日鹿王，今我身是。」
X08n0235_p0082b09║名句問答，準字應知。▲言自共相者，局附己體名
X08n0235_p0082b10║自相，貫通他義名共相。色礙心緣各局己體，故名
X08n0235_p0082b11║自相；空無我等遍一切，故名共相。此是體義對。復
X08n0235_p0082b12║有寬狹對，色蘊名共相（寬也），色處名自相等（狹也）。復有
X08n0235_p0082b13║離言、帶言對，乃至極微為共相（帶言也），離言不可說
X08n0235_p0082b14║為自相（離言也）。復有增益、非增益對，此非緣境而有
X08n0235_p0082b15║解行，貫通多法，名為共相（增益也）；現量緣境，行離動
X08n0235_p0082b16║搖，局附本真，名為自相（非增益也）。復有有作用、無作用
X08n0235_p0082b17║對，如因緣變境有作用，名為自相；如分別變境無
X08n0235_p0082b18║作用，名為共相。▲言一扇者，現涼凡故。二相好者，
X08n0235_p0082b19║現大人故。三根形者，現男女故。四味者，應云鹽現
X08n0235_p0082b20║食味故，應云文現義味故。
X08n0235_p0082b21║鈔：顯無方理者，方，猶比也，無比道理也。或顯義體
X08n0235_p0082b22║無定方城，娑婆一方亦許色等為佛事故，不同唯
X08n0235_p0082b23║識，此方定用音聲為佛事故。
X08n0235_p0082b24║鈔：七賢、四果者，三資糧（五停心觀、別相念觀、總相念觀）、四加行（煖、頂、
X08n0235_p0082c01║忍、世第一）為七賢也。預流、一來、不還、阿羅漢，四果也。言
X08n0235_p0082c02║預流者。初預聖流，故見、愛定斷，修惑不定，或一至
X08n0235_p0082c03║五。前十五心，六人名向；第十六心，見、相、諦、圓，六皆
X08n0235_p0082c04║名果。言一來者，依次初果，進斷修惑，一至六品，六
X08n0235_p0082c05║無間道。前五解脫，咸名為向；第六解脫，其心容預，
X08n0235_p0082c06║得名為果。超越初果，先伏六、七及第八品，來登見
X08n0235_p0082c07║道。前十五心，亦名此向；第十六心，超證此果。闕品
X08n0235_p0082c08║證初，後證一來。經義可思，但就次第，約皆離欲。有
X08n0235_p0082c09║下三品，潤一往來，欲界生故，得名一來。超、證相從，
X08n0235_p0082c10║亦復此名。言不還者，依次二果，進斷欲惑後之三
X08n0235_p0082c11║品，三種無間、二品解脫，咸名為向。第三解脫，方得
X08n0235_p0082c12║名來。超前二果，先伏九品及上七地六十三品，來
X08n0235_p0082c13║登見道。前十五心，名不還向；第十六心，證不還果。
X08n0235_p0082c14║證果已後，必不還生欲。
X08n0235_p0082c15║還聖人色界中，有起智□□□□□□□□□□
X08n0235_p0082c16║□□□□□本有，證得涅槃，得名生般。色界□□
X08n0235_p0082c17║□□□□□□□□□□般。申事習力，不假加行，
X08n0235_p0082c18║證得涅槃，名無行□□□□□□□□或超、或次，
X08n0235_p0082c19║或半、或全，至色究竟，證得涅槃，名□□□□□□
X08n0235_p0082c20║□禪定現法樂住。十三思法，若不思惟，即便退失；
X08n0235_p0082c21║若思惟已，便不退失。十四護法，作意防護故。十五
X08n0235_p0082c22║安住平等位，不煉、不退。十六堪能證達故。十七不
X08n0235_p0082c23║動性，是利根，無上進，對下不退。十八慧解脫，但斷
X08n0235_p0082c24║慧障故。十九但解脫，復斷定性故。
X08n0235_p0083a01║鈔：以其被呵者，呵其乞食不平等也。言置鉢欲出
X08n0235_p0083a02║者，維摩詰問亡絕之理，須菩提不知所以，捨鉢欲
X08n0235_p0083a03║出其舍。言維摩詰言至即諸法也者，令須菩提了
X08n0235_p0083a04║言相同幻、了幻化同真、了自身如化故。言一切諸
X08n0235_p0083a05║法如幻、化相者，故叡公云：「眾生如化，非有、非真，不
X08n0235_p0083a06║達此者，轉如車輪。解法清涼淨，無我、無人，眾垢消
X08n0235_p0083a07║除，如日無雲。」▲言文字性離，無有文字者，一云上
X08n0235_p0083a08║句標，下句釋。此意云文字真性，本離文字之相。下
X08n0235_p0083a09║句釋云無有文字。又解長讀兩次，一云文字性離
X08n0235_p0083a10║無文字、二云文字性離有文字，是則有無雙遣。▲
X08n0235_p0083a11║言即亡言通圓頓意者，即言緣生也，亡言性空也。
X08n0235_p0083a12║又即言隨順也，亡言得入也。▲言但就教道則可
X08n0235_p0083a13║見聞者，約真空頓教，隨順門也。就破相始教，俗諦
X08n0235_p0083a14║門也。言念處者，照寂也。
X08n0235_p0083a15║鈔：五行相者，或取蘊等相應語言，或取能說佛、菩
X08n0235_p0083a16║薩等，皆能顯義，故號於文。▲言一地者，資糧、加行
X08n0235_p0083a17║等。二相者，自相、共相等。三作意者，七作意。四依處
X08n0235_p0083a18║者，三依處。五過患者，所毀厭法。六勝利者，所稱讚
X08n0235_p0083a19║法。七所對治法者，謂貪、嗔等。八能治者，謂不淨觀
X08n0235_p0083a20║等。略廣如名可知。
X08n0235_p0083a21║疏：而作佛事者，但為教體，攝化生眾，斷惡進善，名作
X08n0235_p0083a22║佛事。
X08n0235_p0083a23║鈔：非言說有性，有一切性耶等者，非字之上加一
X08n0235_p0083a24║莫字，其義方顯。此問意云：由能詮言說有性，知所
X08n0235_p0083b01║詮一切法有性。或不加莫字，但是牒世尊言。最後
X08n0235_p0083b02║耶字，疑問之詞也。「佛告」下，答。初答法無其性，而有
X08n0235_p0083b03║言說，遺法也。「又云」下，答無有言說，遣言也。大慧問
X08n0235_p0083b04║意，言法必相須；世尊答意，意言法不相須。先明無
X08n0235_p0083b05║法而有言，後明無言而有法。「是故」下，結言法不相
X08n0235_p0083b06║須也。「大慧」下，舉事釋成也。
X08n0235_p0083b07║疏：既語嘿視瞬皆說者，問：嘿名為說，行相云何？復用
X08n0235_p0083b08║何法而為教體？答：由其嘿住，令根生解，故名為說。或
X08n0235_p0083b09║取彼人五蘊為體，約事相也。或取無言真如為體，約
X08n0235_p0083b10║理性也。
X08n0235_p0083b11║鈔：如聲是色，即二所顯影者，耳、意二識所現影也，
X08n0235_p0083b12║或說、聽二識所現影也。
X08n0235_p0083b13║疏：唯本無影者，如日舒光，新照本法也。
X08n0235_p0083b14║疏：復說五心集現者，非是五心法等現，但是經歷五
X08n0235_p0083b15║心影像，聚集顯現。言五心者，一率爾心，創物遇境，都
X08n0235_p0083b16║未作解；二尋求心，推求前境，仍猶預故；三決定心，了
X08n0235_p0083b17║知前境，生印可故；四染、淨心，既識前境，作善、作惡故；
X08n0235_p0083b18║五等流心，同前善、惡，後念相續故。
X08n0235_p0083b19║疏：總十二心等者，散亂聞經也。專注聞經，但有八心，
X08n0235_p0083b20║於行、常二字上除率爾、尋求二心故。▲言十四相者，
X08n0235_p0083b21║一云十四人影像相，一云是四聲相，餘相依聲假建
X08n0235_p0083b22║立故。
X08n0235_p0083b23║鈔：言其五心，初、後通六識，中三唯意識者，《法苑》云
X08n0235_p0083b24║「第六具五隨意轉，亦是尋求有希望故。不爾，此心
X08n0235_p0083c01║應非五攝，率爾一念決定未生。若非尋求，便為大
X08n0235_p0083c02║失。決定意識既許多時染、淨，自無勢力可自引生，
X08n0235_p0083c03║故果即具有勢力緣故。」有義：八地已上，五識自在，
X08n0235_p0083c04║前後相引，亦成染、淨。許七、八識前能引後為染、淨
X08n0235_p0083c05║心，五何不爾？故知五識因亦具五。總結之者，前六
X08n0235_p0083c06║具五心，七、八各四（但無尋求第八界，初第七轉依，遇新境故，容有率爾。餘三可知）。
X08n0235_p0083c07║此中有義：五識唯二，但有率爾及等流心。尋求等
X08n0235_p0083c08║中五隨生者，即等流心許亂生故。今據後義，故鈔
X08n0235_p0083c09║云爾。▲言又前三是無記，後二通善、惡者，《法苑》云
X08n0235_p0083c10║「《瑜伽論》說初三心是無記，第四、五通三性。」此依因
X08n0235_p0083c11║位中容無亂境，五識中一與第六識連續生說。若
X08n0235_p0083c12║在因位，境界強勝，諸識雜生，並生五心，皆通三性
X08n0235_p0083c13║所攝。若無漏位，乃得自在，一切多善。
X08n0235_p0083c14║疏：唯影無本，謂大乘實教至是故聖教唯是眾生
X08n0235_p0083c15║心中影像者，問：若爾，何故下文說、聽全收中，終教亦
X08n0235_p0083c16║具四句，或唯說佛心現故等？今謂通云：彼宗以始同
X08n0235_p0083c17║本，相盡成佛，寧有本質？但隨妄心變現身說，豈非唯
X08n0235_p0083c18║影？是則能現眾生為聽，所現影佛為說。本覺真心，體
X08n0235_p0083c19║通二故，名說、聽全收也。如人夢中一見法師昇座說
X08n0235_p0083c20║法，自聽、他說，二義得成。唯影無本，其義亦立。又解：約
X08n0235_p0083c21║自利內證（隨染智淨性，淨前三鏡），名唯影無本也；約利他外現
X08n0235_p0083c22║（隨染不思議業相性，淨緣熏習鏡），說、聽全收也。
X08n0235_p0083c23║疏：此前四說至攝眾生故者，如次圓融、行布二義也。
X08n0235_p0083c24║或全收、全揀二義，或別教、同教二義也。
X08n0235_p0084a01║疏：說、聽雙存，二教齊立者，問：興亦影、亦本，二教條別。
X08n0235_p0084a02║今此可教，其體無殊，全此全彼，二門雙取，故云齊立。
X08n0235_p0084a03║鈔：唯明始、本不二，三大攸同，而是自心各各修證
X08n0235_p0084a04║等者，譬如一珠，本性明淨（如本覺也），久埋泥中（在無明中），瑩
X08n0235_p0084a05║新明淨（如始覺也），新本無殊（始、本不二）。輕重之體、圓明之相、
X08n0235_p0084a06║出寶之用，一味無差（三大攸同）。普對多鏡（齊對多心），一鏡磨
X08n0235_p0084a07║時，至明至淨，獨照無殊。體、相、用三（一人心中光修，獨證大三）。餘
X08n0235_p0084a08║鏡未磨，未照其殊（餘心未修，未證二大）。華嚴不爾也。磨、未磨
X08n0235_p0084a09║二鏡互入，故與前殊。問：攝境唯心中，唯本無影，是
X08n0235_p0084a10║小乘義。何故前文四通小，後六唯大乘？答：唯本無
X08n0235_p0084a11║影，非唯心義。為明四句，因便言之。故疏云「唯本無
X08n0235_p0084a12║影。」謂即小乘不知唯識故，即斯義也。又問：說、聽全
X08n0235_p0084a13║收中，既有別教，何云前八同教？答：既無唯字，理有
X08n0235_p0084a14║何妨？
X08n0235_p0084a15║疏：則隨一聖教，俱非二心者，問：二心既泯，其教寧存？
X08n0235_p0084a16║又問：心泯教存，何言攝境唯心耶？答：此言泯者，非謂
X08n0235_p0084a17║落空，但約互奪，歸一心故。無前二難。
X08n0235_p0084a18║疏：會緣入實體者，立相始教攝相，名會緣；從性，名入
X08n0235_p0084a19║實。終教緣生無性，名會緣入實。頓教相盡性現，名會
X08n0235_p0084a20║緣入實。圓教將緣起相，由歸理、性融通，名會緣入實。
X08n0235_p0084a21║義雖通爾，正唯始、頓。
X08n0235_p0084a22║疏：此方所說十住等，十方亦爾，即主、伴教也者，此意
X08n0235_p0084a23║就能說之人分所說教成主、伴也。豈可將說、聽者教
X08n0235_p0084a24║分主、伴也？例知上文主、伴重重，極十方而齊唱，不關
X08n0235_p0084b01║於聽。▲言即眷屬教，雖不得為主，亦是伴類者，如因
X08n0235_p0084b02║對果，亦不為主，但得為伴。何所以耶？以劣對勝故。問：
X08n0235_p0084b03║法法稱性，何分勝劣？答：就不壞相化生儀軌，故作是說。
X08n0235_p0084b04║鈔：譬如書字，普入一切事等者，如書一切字，隨目何
X08n0235_p0084b05║法，皆能目故。言而無所住者，而作其法，無定目故。
X08n0235_p0084b06║疏：海印炳現體者，前九為別，此一為總。攝別歸總，此
X08n0235_p0084b07║定為體。如香海之萬影，咸以香海為體。
X08n0235_p0084b08║疏：諸部論師，共惟不受者，受者，信也、納也。
X08n0235_p0084b09║疏：八真空絕相宗者，一收破相始教、二攝頓教。問：何
X08n0235_p0084b10║故終前頓後，列宗頓前終後？答：教約成佛遲、速，終遲
X08n0235_p0084b11║在前，頓速在後；宗攝法寬、狹，頓狹在前（唯理法界），終寬在
X08n0235_p0084b12║後（通三法界）。又解：約無相義，正始兼頓，故在終前；約絕待
X08n0235_p0084b13║義，唯頓義，故在終後。
X08n0235_p0084b14║疏：然此十宗、五教互有寬、狹等者，文義稍隱，今略指
X08n0235_p0084b15║陳：一以經望宗、教料揀，教寬宗狹，一經容有多教（寬也），
X08n0235_p0084b16║一經唯是一宗（狹也）；二以宗、教望教料揀，一宗全攝多
X08n0235_p0084b17║經（宗寬），一教但攝一經少分（教狹）。又解：具數多、少論寬、狹，
X08n0235_p0084b18║教寬宗教，一經容多教（教寬也），一經唯一宗（宗〔教〕也）。攝經
X08n0235_p0084b19║全、分論寬、狹，宗寬教狹，一宗全攝於多經（宗寬也），一教
X08n0235_p0084b20║分攝於經文（教狹也）。應舉喻云：經如一國，宗如帝王，教
X08n0235_p0084b21║如民類。一國容有多民（寬也），唯有一王（狹也）；民類各別，不
X08n0235_p0084b22║攝全國（狹也），一王總攝全國（寬也）。思之！
X08n0235_p0084b23║疏：龍樹指此為大不思議經者，同準此清涼宗中少
X08n0235_p0084b24║一大字，如無大字，揀濫不盡。還同賢首答法界緣起
X08n0235_p0084c01║等言，義同大字，以揀神通、解脫等不思議也。
X08n0235_p0084c02║疏：第二品會差別者，據文約簡，攝義淵弘，綸綜宏綱，
X08n0235_p0084c03║研覈妙趣也。且八十卷圓經浩渺，畢在斯門；況十萬
X08n0235_p0084c04║偈具本幽微，盡含此處。是以鈔文控提首尾，漚派源
X08n0235_p0084c05║流。隨會會而來意先陳，依品品而正文次釋。躡前起
X08n0235_p0084c06║後，歷歷分星布義天；辨趣開宗，昭昭兮月臨性海。遵
X08n0235_p0084c07║泣岐悲絲之誨，焉敢增華？憑爭衣折杖之儀，叨輝潤
X08n0235_p0084c08║色。類五岳而巘崿，何讓纖塵？同四海以汪洋，靡辭滴
X08n0235_p0084c09║水。（鮮演）昔但講宣之際，於茲尚欲書細；今當染翰之
X08n0235_p0084c10║時，至此難緘狂簡。不揆庸虗，粗伸重釋。良以餘論餘
X08n0235_p0084c11║經，顯隨宜乎但依一勢；斯文斯義，表稱性乎轉變多
X08n0235_p0084c12║端。由是附大疏十例之科判，狀若星分；收圓經一部
X08n0235_p0084c13║之真詮，形同滿月。且初本部三分科者，肇興彌天之
X08n0235_p0084c14║判，終符《佛地》之文。今、古同導，華、梵共稟。洎從光統，迄
X08n0235_p0084c15║至清涼，通將一經科為三分：〈妙嚴品〉為序分，〈現相品〉
X08n0235_p0084c16║下為正宗，〈法界品〉內「時文殊從善住樓閣出」下為流
X08n0235_p0084c17║通。所以三者，慈龍降雨，八方先布於密雲；大聖談真，
X08n0235_p0084c18║三世始彰於嚴事。故受之以序分。醫王治世，逢痾必
X08n0235_p0084c19║賜於靈丹；善逝調根，遇器當宣於妙法。故受之以正
X08n0235_p0084c20║宗。天池浩汗，派流橫亘於四方；教海汪洋，傳竪窮於
X08n0235_p0084c21║三際。雖本會而周畢，貴末葉而葉葉傳方；然佛日而
X08n0235_p0084c22║潛輝，令法灯而灯灯續焰。故受之以流通。羅初、中、後
X08n0235_p0084c23║之三善，始末可觀；列孟、仲、季之三時，寒暄有序。且初
X08n0235_p0084c24║〈妙嚴品〉為序分者，總標六成就，顯七處之圓宗遍嚴
X08n0235_p0085a01║三世間，為九會之都序。以〈現相品〉下為正宗者，勒五
X08n0235_p0085a02║十五卷之寶偈，日朗星纏；編三十八品瓊章，連珠貫
X08n0235_p0085a03║玉。粗衣品次，略辨宏綱。且由致既彰，正宗將闡。四十
X08n0235_p0085a04║念興於眾海，舉其問端；五重相現於如來，將其酬答。
X08n0235_p0085a05║面門光召於眾剎，表從佛生；眉間光矚於普賢，示說
X08n0235_p0085a06║法主。降神力而威加，震動剎網；垂禎祥而應現，警策
X08n0235_p0085a07║群根。地湧妙色之華，顯談依果；毫出勝音之眾，彰教
X08n0235_p0085a08║佛流。為說法之端倪，故受之以〈如來現相品〉。二瑞相
X08n0235_p0085a09║彌著，法主將宣。覩毫光而懸解毗盧之心，照法理而
X08n0235_p0085a10║親入藏身之定。內觀事理，外鑒根宜；上感佛加，下為
X08n0235_p0085a11║物軌。故受之以〈普賢三昧品〉。三既入至定，感諸佛而
X08n0235_p0085a12║讚揚；特沐勝緣，篤群根而信受。陳十方之依報，剎海
X08n0235_p0085a13║莊嚴；攬十種之因緣，世界成就。故受之以〈世界成就
X08n0235_p0085a14║品〉。四已知大覺之通依，體同狀異；未審本師之別剎，
X08n0235_p0085a15║因淨果嚴。莊嚴無盡，一一量等於虗空；妙勝難思，塵
X08n0235_p0085a16║塵遍含於法界。故受之以〈華藏世界品〉。五依報既彰，
X08n0235_p0085a17║昔因宜顯，猶根深而果茂，若源遠而流長，修因號威
X08n0235_p0085a18║光歷事難思佛，尅果名遍照莊嚴無盡方，舉果人而
X08n0235_p0085a19║顯因法，故受之以〈毗盧舍那品〉。已上明所信因果為
X08n0235_p0085a20║第一會，名舉果勸樂生信分也。六已知依報殊勝，無
X08n0235_p0085a21║量莊嚴，未審正報難思，如何圓滿？乃應物而成身，遍
X08n0235_p0085a22║百億四天之下，各隨宜而立號，建百億萬種之名，故
X08n0235_p0085a23║受之以〈名號品〉。七普隨物欲，廣說法輪，一諦別名一
X08n0235_p0085a24║十千，四諦通稱四百億，故受以〈四諦〉。八顯身智而兩
X08n0235_p0085b01║光，鑒事之二境，境既性相而無礙，光必色心而圓融，
X08n0235_p0085b02║故受之以〈光明覺品〉。九上四品為所信身、語、意之三
X08n0235_p0085b03║業，下三品作能信、解、行德之三心。十首菩薩顯解而
X08n0235_p0085b04║互相激揚，十種甚深彰玄而往復徵詰，故受之以〈菩
X08n0235_p0085b05║薩問明品〉。十既有正解，復須勝行，類膏明而相助，猶
X08n0235_p0085b06║足目而更資，歷境造修，逢緣運觀，轉煉悲智，兼濟自
X08n0235_p0085b07║他，故受之以〈淨行品〉。十一妙解既發，淨行復修，得具
X08n0235_p0085b08║殊因，須獲勝德，以圓功德而莊嚴，攝四十二位之賢
X08n0235_p0085b09║聖，以圓力用而建立，化二十五有之眾生。賢首說此，
X08n0235_p0085b10║故受之以〈賢首品〉。已上明第二會十信法門竟。十二
X08n0235_p0085b11║十信已周，十住將演，不動覺樹而昇釋天。其猶澄江
X08n0235_p0085b12║者一月，共觀者三舟，隨南北而不離中流，住中流而
X08n0235_p0085b13║常隨南北，應赴彼根，故受之以〈昇須彌山頂品〉。十三
X08n0235_p0085b14║隨根緣而如來月現，讚佛德而菩薩雲臻，彰雲體而
X08n0235_p0085b15║深玄，顯真空而寥廓，故受之以〈須彌山頂上偈讚品〉。
X08n0235_p0085b16║十四感應既交，根教相扣，明信滿而得入正定，談慧
X08n0235_p0085b17║深而安住真空，故受之以〈十住品〉。十五總位別行已
X08n0235_p0085b18║彰，通修淨行宜顯，歷十境之深觀，運四等之妙心，赴
X08n0235_p0085b19║十力之真智，生不二之勝解，初發心時便成正覺，故
X08n0235_p0085b20║受之以〈梵行品〉。十六位行既具，勝德須談，且明初住
X08n0235_p0085b21║之殊功，以況後位之勝德，強取世喻，但量等於虗空。
X08n0235_p0085b22║若就圓宗，寔功齊於種智，故受之以〈初發心功德品〉。
X08n0235_p0085b23║十七下賢既滿，性起中賢，說於妙慧明門，示於策心
X08n0235_p0085b24║勝進，故受之以〈明法品〉。已上明第三會十住竟。十八
X08n0235_p0085c01║十住已圓，將談十行，亦須赴感，俯應其根，故受之以
X08n0235_p0085c02║〈昇夜摩天宮品〉。十九主既赴感，伴必讚揚，顯行體而
X08n0235_p0085c03║深玄，依佛智而寥廓，故受之以〈夜摩宮中偈讚品〉。二
X08n0235_p0085c04║十由致既彰，正宗宜顯，因修正行，位尅中賢，故受之
X08n0235_p0085c05║以〈十行品〉。二十一已圓中賢，將趣後位，蘊積眾行，擬
X08n0235_p0085c06║將圓迴，故受之以〈十無盡藏品〉。已上明第四會十行
X08n0235_p0085c07║竟。二十二中賢既具，將闡上顯，示應當根，說主赴感，
X08n0235_p0085c08║故受之以〈昇兜率天宮品〉。二十三既主伴而咸集，伸
X08n0235_p0085c09║總別之讚揚，顯迴向之願門，依如來之智海，故受之
X08n0235_p0085c10║以〈兜率宮中偈讚品〉。二十四由漸既圓，本宗應顯，分
X08n0235_p0085c11║十向而無障無礙，迴三處而難思議，故受之以〈十迴
X08n0235_p0085c12║向品〉。上已明第五會竟。二十五三賢具闡，十聖宜談，
X08n0235_p0085c13║趣佛智而四河同入於天池，秀德華而萬物齊生於
X08n0235_p0085c14║地面。類十德之大海，德德該通；同十德之寶珠，德德
X08n0235_p0085c15║增勝。作菩薩之心階，為如來之智業，故受之以〈十地
X08n0235_p0085c16║品〉。第六會竟。二十六者，因地將滿，正覺將成，建勝進
X08n0235_p0085c17║之殊熏，立等覺之勝位，廣闢多門，量同法界，略伸教
X08n0235_p0085c18║義，分顯深玄，光明妙定，徹究真源，善發神通，能生智
X08n0235_p0085c19║慧，故受之以〈十定品〉。二十七深定之用，至聖至靈，妙
X08n0235_p0085c20║智之功，無擁無障，故受之以〈十通品〉。二十八定力難
X08n0235_p0085c21║思，神通門議，由智極而作本，假慧奧而為源，故受之
X08n0235_p0085c22║以〈十忍品〉。二十九定通智之三用，辨難量等數喻之
X08n0235_p0085c23║三門，慧心莫測，重重校比，明等覺而難知，一一對量，
X08n0235_p0085c24║況妙覺而微細？阿僧祇為大數之首，故受之以〈阿僧
X08n0235_p0086a01║祇品〉。三十念劫圓融，剎那間莫窮邊際，塵剎該攝，極
X08n0235_p0086a02║微有無盡普賢，略陳指示，粗顯如來，以後剎而倍前
X08n0235_p0086a03║時，以前劫而為後日，故受之以〈壽量品〉。三十一上就
X08n0235_p0086a04║實說，無塵不是佛所居，指事寄談，有處堪為聖依心，
X08n0235_p0086a05║故受之以〈菩薩住處品〉。三十二等覺已周，妙覺應闡，
X08n0235_p0086a06║明佛德而總超言念，顯果位而悉扣冲玄，故受之以
X08n0235_p0086a07║〈佛不思議法品〉。三十三品身相普周，具十蓮藏之塵
X08n0235_p0086a08║數，功業宏廓，該三世間之分量，故受之以〈十身相海
X08n0235_p0086a09║品〉。三十四海品三十四大相既爾，隨好更多，一一好
X08n0235_p0086a10║中有多光明，一一光明有多神用，破阿鼻之地獄，生
X08n0235_p0086a11║兜率之天宮，三重頓圓，十地速滿，故受之以〈隨好光
X08n0235_p0086a12║明功德品〉。上明差別因果，次辨平等因果，謂因無異
X08n0235_p0086a13║果之因，果無異果之因，交徹而不一，因果歷然而莫
X08n0235_p0086a14║殊。因即普賢三行門三十五，故受之以〈普賢行品〉。果
X08n0235_p0086a15║即如來之性起，三十六故受之以〈如來出現品〉。上六
X08n0235_p0086a16║會修因契果生解分竟。三十七上契果而修因，該羅
X08n0235_p0086a17║六位，今攝解而成行，融貫一時，雲興二百之問，掩義
X08n0235_p0086a18║天之慧光，缾瀉二千之酬，漲心地之法水，處世無染，
X08n0235_p0086a19║故受之以〈離世間品〉。第八會竟。三十八上辨其行，今
X08n0235_p0086a20║明其證，佛入嚬申之定，普現神通，眾生逝多之林頓
X08n0235_p0086a21║證法界，故受之以〈法界〉。本會上來多段，總是正宗已
X08n0235_p0086a22║竟。▲後流通者。文開五相之異，五星炳現於長空；義
X08n0235_p0086a23║列五位之殊，五岳群分於率土。良以此之一品，大文
X08n0235_p0086a24║有二：分本末之會筵，折因果之法界，剖頓漸之證入，
X08n0235_p0086b01║辨總別之圓融。非頓無以顯圓，非漸無以階進，非本
X08n0235_p0086b02║無以垂末，非末無以階本，非人無以證法，非法無以
X08n0235_p0086b03║成人。前明不異漸之頓，多門而眾人同契；此明不異
X08n0235_p0086b04║頓之漸，一人而歷位圓修。今托人以修進，軌範後徒，
X08n0235_p0086b05║使大教而弘通，法眼無缺，故受之以法界末會。上來
X08n0235_p0086b06║多義不同，總是本部三分科竟。二問答相屬科者，或
X08n0235_p0086b07║問、或徵，各舉千鉤之杵；或通或答，咸鳴萬碩之鐘。三
X08n0235_p0086b08║以文從義科者，分因果之五周，華敷實茂；攝文義之
X08n0235_p0086b09║九會，月皎光輝。四前後攝疊科者，捨後從前，折因源
X08n0235_p0086b10║而為異派；開總成別，分一路而作多歧。五前後鉤鏁
X08n0235_p0086b11║科者，或以前而躡後，繼武聯蹤；或以後而編前，連絲
X08n0235_p0086b12║接縷。六隨品長分科者，開無盡之雜華，隨品長分於
X08n0235_p0086b13║十段；類莫限之剎海，辨處無越於十方。七隨其本會
X08n0235_p0086b14║科者，前八各當其一科，時會名異；後一獨開其兩段，
X08n0235_p0086b15║本末自殊。八本末大位科者，總列六十四之雅會，尅
X08n0235_p0086b16║果嚴因；別彰五十五之嘉筵，依人證法。九本末遍収
X08n0235_p0086b17║科者，總合百二十六之大分，法盡幽玄；別開三千大
X08n0235_p0086b18║千之微塵，人皆善友。十主伴無盡料者，一一會而一
X08n0235_p0086b19║一品結通十方，一一義而一一文展遍三際。既主伴
X08n0235_p0086b20║而互遍，一一難思；若自他之相資，重重莫盡。科列十
X08n0235_p0086b21║審，條貫乎五周不紊；收歸一揆，囊括乎四分無參。由
X08n0235_p0086b22║是七處九會之法苑，枝枝森茂；十玄六相之義林，藂
X08n0235_p0086b23║藂蓊鬱。幸冀良工，妙施斤斧。
X08n0235_p0086b24║鈔：眾等勤精進者，故《遺教經》云「汝等比丘！晝則勤
X08n0235_p0086c01║心修習善法，無令失時，初夜、後夜亦勿有癈，中夜
X08n0235_p0086c02║誦經以自消息，無以睡眠因緣令一生空過，無所
X08n0235_p0086c03║得也。當念無常之火燒諸世間，早求自度，勿睡眠
X08n0235_p0086c04║也。諸煩惱賊常伺殺人，甚於怨家，安可睡眠，不自
X08n0235_p0086c05║驚悟？煩惱毒蛇睡在汝心，譬如黑蛇在室眠，當以
X08n0235_p0086c06║持戒之鉤早併除之。眠蛇既出，乃可安眠；不出而
X08n0235_p0086c07║眠，是無慚人也。慚耻之衣，於諸莊嚴最為第一。慚
X08n0235_p0086c08║如鐵鉤，能制人非法。是故比丘常當慚愧，無得暫
X08n0235_p0086c09║替。若離慚耻，則失諸功德。有愧之人，則有善法；若
X08n0235_p0086c10║無慚者，與諸禽獸無相異也。」
X08n0235_p0086c11║鈔：地獄門前見一僧，云是地藏菩薩，乃教誦偈云
X08n0235_p0086c12║等者，問：菩薩具四等心，何不普教耶？答：有緣、無緣，
X08n0235_p0086c13║故業有定、不定，受苦有益、無益故。故下疏問：菩薩
X08n0235_p0086c14║之苦，自業所招，自心所變。云何菩薩而能代耶？答：
X08n0235_p0086c15║通諸代苦，有其七義：一以苦自妄增悲念故。《瑜伽．
X08n0235_p0086c16║四十九》云「菩薩自勝解行地墮入淨勝意樂地時，
X08n0235_p0086c17║云何超過諸惡趣等？此問菩薩云何自離惡趣」等，
X08n0235_p0086c18║此問菩薩云何自離惡趣？下答文廣，意云：謂菩薩
X08n0235_p0086c19║於世間清淨慮已，善集資糧，於多苦有情修習哀
X08n0235_p0086c20║愍，無餘思惟。由此修習，故得哀愍意樂及悲意樂，
X08n0235_p0086c21║利惡趣有情，誓處惡趣如己舍宅。設住惡趣，能證
X08n0235_p0086c22║菩提，亦能忍受。為除物苦，願身代受，令彼惡業永
X08n0235_p0086c23║不現行，一切善業常得現行。由此悲願力故，一切
X08n0235_p0086c24║惡趣、諸煩惱品、所有麤重，於自所依皆得除遣，得
X08n0235_p0087a01║入初地。釋曰：約此，但有悲願意樂，身不能代。由悲
X08n0235_p0087a02║決定，自獲勝益。二約菩薩本為利生，求法苦行已，
X08n0235_p0087a03║名為代；後能為物，為增上緣，亦名代受。三約菩薩
X08n0235_p0087a04║留惑同事，受有苦身，為生說法，令不造苦因，因亡
X08n0235_p0087a05║果喪，亦名代受。四設有眾生欲造無間等業，菩薩
X08n0235_p0087a06║化此不從，遂斷其命。菩薩自受惡趣苦報，令彼得
X08n0235_p0087a07║免無間大苦，名為代受。此依梁《攝論．第十一》說。《涅
X08n0235_p0087a08║槃》仙預國王亦同此義，非唯意樂而已。五由菩薩
X08n0235_p0087a09║初修正願，為生受苦，至究竟位，願成自在，常在惡
X08n0235_p0087a10║趣，救代眾生。如地藏菩薩及顯莊嚴王等，乃至飢
X08n0235_p0087a11║世身意大魚皆其類也，或以光明照觸，或以神力
X08n0235_p0087a12║冥加，其事非一。六由菩薩此願契同真如，彼眾生
X08n0235_p0087a13║苦即同如性，以同如之願，還潛至即真之苦。依此
X08n0235_p0087a14║融通，亦名代受。七由普賢以法界為身，一切眾生
X08n0235_p0087a15║皆是法界，即眾生受苦常是菩薩，故名為代。上來
X08n0235_p0087a16║七義，初但意樂，次二但約為增上緣，四五二義實
X08n0235_p0087a17║能身代，六、七二義理觀融通。問：若依四、五二義，應
X08n0235_p0087a18║能普代，何故猶有眾生受苦？答：此有三義：一有緣、
X08n0235_p0087a19║無緣故，與菩薩有緣，即可代也；二業有定、不定故，
X08n0235_p0087a20║不定者可代；三若受苦有益，菩薩令受，方能究竟
X08n0235_p0087a21║得離苦故。如父母教子，附嚴師令治。如是密益，非
X08n0235_p0087a22║凡小所知。但以圓經略本，該十萬偈之真宗；大疏
X08n0235_p0087a23║全文，盡一軸之奧致。應樂廣之偉器，備彰九會之
X08n0235_p0087a24║詮；接如略之煗根，唯闡八門之趣。今所釋者，即斯
X08n0235_p0087b01║文也。實可謂文布蜀錦，行行競吐於芬芳；義貫驪
X08n0235_p0087b02║珠，句句爭呈於煥爛。包雜華之法寶，類天宮之賢
X08n0235_p0087b03║瓶，出方廣之聖財，同龍藏之如意。若窮妙旨，海墨
X08n0235_p0087b04║難書；但竭愚誠，管毫可盡。初解題目，控舉□提綱；
X08n0235_p0087b05║次釋文義，又委□於妙理；後障結束，復綰收於大
X08n0235_p0087b06║節。倣經開初中後善，依僧分序正流科。故有斯文，
X08n0235_p0087b07║不徒然矣。
X08n0235_p0087b08║釋茲一疏，啟彼四門：一總敘名意、二歸敬請加、三
X08n0235_p0087b09║開章釋文、四謙讚迴向。且初總敘名意者，總則略
X08n0235_p0087b10║而咸周，敘則述而不作，名乃毗盧教藏，意乃普賢
X08n0235_p0087b11║心胸。麤分四段，䫫四海而汪洋；細列十門，同十山
X08n0235_p0087b12║而巘崿。標宗體而歸法界，超言超思；歡能詮而屬
X08n0235_p0087b13║此經，具深具廣。顯教主而難思，有應一多而無礙；
X08n0235_p0087b14║彰說儀而周普，橫竪能所而該通。言該本末，等天
X08n0235_p0087b15║池而能百川；旨趣玄微，似香海而印萬像。權小莫
X08n0235_p0087b16║測，積行菩薩□迷遍益，頓圓難報，含靈速證。暫聞暫
X08n0235_p0087b17║見，熏五智而金剛；圓解圓修，結十身之妙果。文殊
X08n0235_p0087b18║示教，利喜六千道成；毗盧自入，嚬呻眾海頓證。或
X08n0235_p0087b19║啟明而東廟，智海初心；或寄位而南求，因圓毛孔。
X08n0235_p0087b20║破妄想之纖塵，空空絕迹；取佛性之經卷，了了分
X08n0235_p0087b21║明。在一塵而化一生，心心無倦；經多剎而歷多劫，
X08n0235_p0087b22║念念忘疲。結歎宏遠者，比須彌而橫海面，高掩群
X08n0235_p0087b23║峯；方杲日而掛天心，光奪眾彩。感慶逢遇者，久沉
X08n0235_p0087b24║八苦之巨海，怱遇龍舟；永墜三覺之高山，頓駕仙
X08n0235_p0087c01║鶴。感慶再三，忻歡千萬。既抃躍不能階也，非聖賢
X08n0235_p0087c02║曷能知之？或略釋於住題，彰五對義之妙理；或粗
X08n0235_p0087c03║陳於品目，顯三世間之莊嚴。雖控提於法門，分列
X08n0235_p0087c04║十段；然總敘名意，收歸一科。
X08n0235_p0087c05║二歸敬請加者，歸謂歸投依托之貌，敬請敬□處
X08n0235_p0087c06║恭之儀，請乃祈求之詞，加乃護助之義。以我疏主
X08n0235_p0087c07║清涼大師握管臨牋，祐文布義，慮凡情而迷昧，恐
X08n0235_p0087c08║四魔以侵凌，伏聖力以冥資，降六通而護祐，希無
X08n0235_p0087c09║障而無難，願有始而有終，言言調契於佛心，字字
X08n0235_p0087c10║無乖於經意，使造解而成觀，根根頓證於真源，令
X08n0235_p0087c11║涉有而□空，念念沒同於性海。陳製疏之十意，廣
X08n0235_p0087c12║有多文，并敬請之三門，束歸一段。
X08n0235_p0087c13║三開章釋文者，初標列於章門，如宣開於眾庫；後
X08n0235_p0087c14║次第而別釋，似□賜於名珍。同畫橫而填彩，先後
X08n0235_p0087c15║恒規；若鑄而發明，古今常則。文分十段，斯辰以盡
X08n0235_p0087c16║於八門；義列萬途，此日總收其一會。一教起因緣
X08n0235_p0087c17║者，動須彌之□側，實非小緣；激巨海而傾搖，誠為
X08n0235_p0087c18║大事。現德山而勝智海，理不徒然；談稱性而闡通
X08n0235_p0087c19║方，言無虗發。所起雖無勝劣，能起自有親疎。隨兼
X08n0235_p0087c20║正而各殊，開因緣而逈異。初因十義者，應法爾之
X08n0235_p0087c21║良觀，窮晴窮處；酬宿因之妙用，能遍能常。順根感
X08n0235_p0087c22║則中秋玉兔，影下印於潭心；為教本則晨旦金烏，
X08n0235_p0087c23║光先臨於山頂。顯果德而依正參融，即入無礙；彰
X08n0235_p0087c24║地位而圓行自在，超思難思。說勝行也，分頓成與
X08n0235_p0088a01║遍成，□開闢於天地；示真法也，融理界而事界，譬
X08n0235_p0088a02║交參於陰陽。開因性者，或利今而利後，勝益難思；
X08n0235_p0088a03║或得見而得聞，殊功叵測。剎那成於堅種，狀若金
X08n0235_p0088a04║剛；一念生佛家，形同王子。後緣者，依時也，竪窮念
X08n0235_p0088a05║劫，始終延促而相融；依處也，橫遍剎塵，染淨通局
X08n0235_p0088a06║而交徹。依主依應超情，依定而靜亂豈測？現相乎
X08n0235_p0088a07║瑞應種種，說人乎賢聖重重。聽人則除當根之眾
X08n0235_p0088a08║會，德本則揀化主之昔因。依請乃有言念之兩殊，
X08n0235_p0088a09║依加乃具冥顯之二異。率向多義，收歸一果。咸為
X08n0235_p0088a10║教起因緣，總辨說經所以。二藏教所攝者，或藏教
X08n0235_p0088a11║而各攝，兼正不同；或此彼而更收，全分有異。初藏
X08n0235_p0088a12║攝者，二藏也，隨半滿字而區分，上乘、下乘；三藏也，
X08n0235_p0088a13║依寬狹義而辨析，具分、具全。若藏攝於此，經有攝、
X08n0235_p0088a14║不攝；若經收於彼，藏無收、不收。後教攝者，或華梵
X08n0235_p0088a15║而咸同，通分十二；或古今而各異，別辨一多。大意
X08n0235_p0088a16║離合者，離則淺深逈別，隨草木而千差；合則大小
X08n0235_p0088a17║攸同，本天雨而一味。二古今違順者、東土、西土之賢
X08n0235_p0088a18║師，各張教網；性宗、相宗之英彥，互啟玄關。覺愛則
X08n0235_p0088a19║佛言具異，如善口之歌音；童壽則異自在根，似水
X08n0235_p0088a20║形之任器。牟纖、陌延、唐印、劉亂四人，共立於二教；
X08n0235_p0088a21║南中諸佛、光統、吉藏、多師，同建於三門。光宅四乘，
X08n0235_p0088a22║已分折於權實；天台四教，復區別於偏圓。元曉、苑
X08n0235_p0088a23║公亦開四類，波頗、賢首更立五重。戒賢則分有空
X08n0235_p0088a24║并中道，顯了三乘；智光則開實假與真空，終極一
X08n0235_p0088b01║性。會了義而及不了，總具二門；辨性宗而與相宗，
X08n0235_p0088b02║別有十義。三五教開宗者，教分五教，由斷證而不
X08n0235_p0088b03║同；宗列十宗，因淺深而辨異。言五教者，悟單空而
X08n0235_p0088b04║行自利，四諦緣生；修自利而證俱空，三乘五性。約
X08n0235_p0088b05║幻有而與隨緣，生佛有異；據體空而與不變，寂照
X08n0235_p0088b06║無差。障則一斷一切斷，因則一修一切修，果則一
X08n0235_p0088b07║成一切成，理則一證一切證。言十宗者，義在下門，
X08n0235_p0088b08║無繁預敘。四總相會通者，初通諸教，而淺深隨緣
X08n0235_p0088b09║益物；後會化儀，而前後逐性開迷。三義理分齊者，
X08n0235_p0088b10║具深、具廣，明一乘而無量乘；全揀、全收，說同教而
X08n0235_p0088b11║帶別教。包四重之法界，四序無參；攝三重之觀門，
X08n0235_p0088b12║三光不亂。會色空之四句，不亡具源；分理事之十
X08n0235_p0088b13║門，同一緣起。談十種之玄門，總別有異；出十重所
X08n0235_p0088b14║以，德用不同。既窮理而盡性，又徹果而該因。言念
X08n0235_p0088b15║不可詮緣，牋毫那能載錄？四教所被根者，揀非器
X08n0235_p0088b16║也，抑挫令其發心；彰所為也，褒揚令其聽受。以根
X08n0235_p0088b17║對教，量自力而有未任；以教對根，約佛心而無不
X08n0235_p0088b18║被。所以蟾輪皎潔，落影不現於渾池；兔魄輝霞，流
X08n0235_p0088b19║光逈照於濁水。輪王髻寶，豈賜無功之臣？親友衣
X08n0235_p0088b20║珠，密與醉臥之客。或揀、或為，良有以焉。五教體淺
X08n0235_p0088b21║深者，能所單雙而有異，《俱舍》、《婆沙》；體用出沒而不
X08n0235_p0088b22║同，《深密》、《唯識》。或通攝於所詮，更兼十義；或盡收於
X08n0235_p0088b23║能顯，具足六塵。若本影而於對，有實、有權；若說听
X08n0235_p0088b24║而全收，亦別。會緣入實之體，或攝末而或顯如；理
X08n0235_p0088c01║事無礙三門，或互存而或於即。事事無礙，圓音具
X08n0235_p0088c02║足於十玄；海印禪那，教體總歸於三昧。淺深行布，
X08n0235_p0088c03║後二正是經宗；首尾圓融，前八無非教體。六宗趣
X08n0235_p0088c04║通局者，宗謂宗崇，□□□□而侍主；趣謂意旨，若
X08n0235_p0088c05║子□而養親。通謂總通於餘教，性相師而多同；局
X08n0235_p0088c06║謂別屬於此經，古今說而全異。翫諸師之各別，勢
X08n0235_p0088c07║若星分；仰疏主之孤圓，形同月滿。依一題而用四
X08n0235_p0088c08║句，至妙至深；隨一句而列十門，難思難議。七部類
X08n0235_p0088c09║品會□。部謂部帙，或略本而或圓滿；類謂□類，或
X08n0235_p0088c10║相似而或派流。品者篇目不同，會者法筵亦異。八
X08n0235_p0088c11║十卷之極談，難陀翻譯；十萬偈之妙說，龍樹流傳。
X08n0235_p0088c12║中、上二本，非閻浮提人所受，匿在龍宮。普眼一經，
X08n0235_p0088c13║唯總持菩薩能知，空竭海墨。同說則遍同類之剎
X08n0235_p0088c14║塵，不可結集；異說則該異類之世界，部類難量。主
X08n0235_p0088c15║伴者重重齊唱，眷屬者處處別談。圓滿者或舉一
X08n0235_p0088c16║而全收，無障無礙；或以多而互攝，超言超思。世親、
X08n0235_p0088c17║龍樹釋經，備在於西乾；靈辨、謙之造論，盛行於東
X08n0235_p0088c18║夏。八傳譯感通者，先譯傳乎有緒，使習學者無疑；
X08n0235_p0088c19║後感應乎垂積，令見聞而仰信。雖歷代而唯二譯，
X08n0235_p0088c20║并補闕而唯四經，各奉綸言，編入寶藏。或翻譯而
X08n0235_p0088c21║或書寫，瑞應彌多；或讀誦而或講傳，禎祥難錄。（鮮演）
X08n0235_p0088c22║首習唯識三能變，叵究其源；次覽華嚴十所因，罔
X08n0235_p0088c23║窮其邃。且揮麈傳灯，膚受空慚於孟浪；操觚翰牘，
X08n0235_p0088c24║散村實惡於□文。然承諸徒而勸請（偶因前夏，續啟法筵。洎至
X08n0235_p0089a01║初秋，列狀扣請。其詞曰「切以滿規等五百學流，宿慕圓宗，時被□〔義〕。理事之異同莫辨，生佛之即離難分。
X08n0235_p0089a02║昧因果而感酬，迷染淨而斷證。擬請於玄談上下之內，據義門隱闢之間，略集記文，永為義釋。」），勞
X08n0235_p0089a03║謙靡遑；憑眾聖而潛加，強陳鄙作。儻片言而合理，
X08n0235_p0089a04║唯願鉤深；或大義而違賢真，更希摝而已矣。迴向
X08n0235_p0089a05║偈曰：
X08n0235_p0089a06║已得冥加力，集成決擇文，遍熏含識類，
X08n0235_p0089a07║普入解脫門。
X08n0235_p0089a08║大方廣佛華嚴經談玄決擇卷第六（終）