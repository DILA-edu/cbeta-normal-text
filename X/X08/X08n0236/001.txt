X08n0236_p0090a01║
X08n0236_p0090a02║No. 236
X08n0236_p0090a03║華嚴懸談會玄記卷第一
X08n0236_p0090a04║
X08n0236_p0090a05║蒼山再光寺比丘　普瑞集
X08n0236_p0090a06║將明一部《懸談》，啟以二門分別：初總解題目，後逐
X08n0236_p0090a07║難釋文。初又分二：初別解法題，以經、疏、科、鈔題各
X08n0236_p0090a08║別故；後通解人題，以疏、科、鈔中人無異故。今初，大
X08n0236_p0090a09║凡開演，不越其四，謂：先科，次經，次疏，後鈔。所以然
X08n0236_p0090a10║者，欲知經、疏大綱，非科不能，故先科釋；雖知大綱，
X08n0236_p0090a11║在文難曉，故次舉正經；正文雖見，非疏何知，故次
X08n0236_p0090a12║解疏釋；疏釋雖明，而多總、略，故以鈔文補而備之。
X08n0236_p0090a13║如是四種，理應爾故。若約生起次第，佛先說經，依
X08n0236_p0090a14║經造疏，依疏有科，隨科鈔釋。今釋題目，當依生起
X08n0236_p0090a15║次第，示有由漸故；後逐難釋文，依開演次第，不越
X08n0236_p0090a16║常規故。然法題不同，有其四題，分為四段：初、經題，
X08n0236_p0090a17║二、疏題，三、科題，四、鈔題。
X08n0236_p0090a18║且初經題即大方廣佛華嚴經，然此七字廼無盡
X08n0236_p0090a19║修多羅之總名，義門極廣。下雖廣釋，今入文之先
X08n0236_p0090a20║理應略陳，且以七門分別為順七字之題故：一、明
X08n0236_p0090a21║來意，二、華梵對翻，三、依題列對，四、出名義體，五、六
X08n0236_p0090a22║釋分別，六、辯其異名，七、釋通妨難。▲且初來意者，
X08n0236_p0090a23║華嚴大教稱性極談。我佛世尊初成正覺，遍觀眾
X08n0236_p0090a24║生皆具性德，以妄覆故，不能證之。於是稱性頓演
X08n0236_p0090b01║斯經，明各人本地之風光與佛無異，庶其一切共
X08n0236_p0090b02║證之也。▲二、華梵對翻者，佛出西天，教流東土，若
X08n0236_p0090b03║不翻譯，無由解會。講學之者，首先明之，表教來有
X08n0236_p0090b04║自。然有總翻、別翻。若總翻者，梵語摩訶毗佛略勃
X08n0236_p0090b05║陀徤拏驃訶修多羅，唐言大方廣覺者雜華嚴飾
X08n0236_p0090b06║經。若別翻者，摩訶云大，毗佛略云方廣，勃陀云覺
X08n0236_p0090b07║者，徤拏云華，驃訶云嚴飾，修多羅云經。其中覺者，
X08n0236_p0090b08║即是佛字，略存梵音，以生信心。又略雜飾二字，不
X08n0236_p0090b09║令繁廣，具以七字為名。▲三、依題列對者，七字一
X08n0236_p0090b10║題，列為十事五對：一、教義一對，經之一字是能詮
X08n0236_p0090b11║教，大等六字是所詮義故。二、就上義中，法、喻一對，
X08n0236_p0090b12║謂大等是法，華嚴是喻。三、就上法中，人、法一對，謂
X08n0236_p0090b13║大方廣是所證之法，佛字是能證之人，亦名境、智
X08n0236_p0090b14║對。四、就上法中，揀、持一對，大之一字是揀，方廣二
X08n0236_p0090b15║字是持，即揀大異小、揀實異權、揀果異因，亦是體、
X08n0236_p0090b16║用一對，或性、相一對。五、就人中，借下華字以喻其
X08n0236_p0090b17║因，即因、果一對，佛是果故，是以單華字但喻於因，
X08n0236_p0090b18║若合華嚴二字，亦喻上之四字。▲四、出名義體者，
X08n0236_p0090b19║大以當體得名，常徧為義。常則三際莫易，徧則十
X08n0236_p0090b20║虗無外，即以全有全空實相為體。方以就法得名，
X08n0236_p0090b21║軌持為義。雙持性相，軌生物解故，即以六相、十玄
X08n0236_p0090b22║為體。廣以從用得名，包博為義。包則廣容，博則廣
X08n0236_p0090b23║遍，即以染淨依正即入重重為體。佛以就人得名，
X08n0236_p0090b24║覺照為義。照則朗萬法之幽邃，覺則悟大夜之重
X08n0236_p0090c01║昏，即以十身無障礙身雲為體。華以從喻得名，感
X08n0236_p0090c02║果嚴身為義。感果則萬行圓成，嚴身則眾德備體，
X08n0236_p0090c03║即以行布圓融行願為體。嚴以功用受名，資莊為
X08n0236_p0090c04║義。謂資廣大之體用，莊真應之佛身，即以無障礙
X08n0236_p0090c05║大智為體。經以能詮得名，攝持為義。持性相之無
X08n0236_p0090c06║盡，攝眾生之無邊，即以身名句文為體。▲五、六釋
X08n0236_p0090c07║分別者，此有四番離合，通其三釋，謂依主、持業、有
X08n0236_p0090c08║財也。一、大方廣，所證法也，此通依主、持業二釋，謂
X08n0236_p0090c09║大之方廣有體之相用故，方廣之大有相用之體
X08n0236_p0090c10║故，此約依主則行布義。又大即方廣，方廣即大，體
X08n0236_p0090c11║用相即，此約持業則圓融義。二、佛華嚴，能證人也，
X08n0236_p0090c12║亦具二釋，謂佛之華，揀非因位之行故，華之佛，揀
X08n0236_p0090c13║非餘行之佛故，此亦依主行布。若持業圓融，相即
X08n0236_p0090c14║可知。三、大方廣之佛華嚴，揀非權小之佛等故，佛
X08n0236_p0090c15║華嚴之大方廣，揀非因位所得法故，相即可知。四、
X08n0236_p0090c16║大方廣佛華嚴之經，揀非《涅槃》等經，經之大方廣
X08n0236_p0090c17║佛華嚴，揀非論中所明，此則依主。若持業者，文隨
X08n0236_p0090c18║於義，義隨於文，詮旨圓融故。又上教望於義，人望
X08n0236_p0090c19║於法，通有財釋，並可思準。▲六、辯其異名者，如《攝
X08n0236_p0090c20║論》中名百千經，此約數為目，以此經具本有十萬
X08n0236_p0090c21║頌故。《涅槃經》中名雜華經，此約喻為目。《智論》之中
X08n0236_p0090c22║名大不思議解脫經，此約法為目故。又〈出現品〉及
X08n0236_p0090c23║〈離世間品〉皆有十名，具如後示。清涼云：「前三異名，
X08n0236_p0090c24║義多總略。二品十目，多從別名，又局當品。故今譯
X08n0236_p0091a01║者具以七字為名，則人、法雙題，法、喻齊舉，具體具
X08n0236_p0091a02║用，有果有因，理盡義圓，故標經首。」▲七、釋通妨難
X08n0236_p0091a03║者。問：如大方廣三字，餘經多同。如《三戒經》、《十輪經》、
X08n0236_p0091a04║《寶篋經》、《圓覺經》等十有餘部，皆有大方廣言，則與
X08n0236_p0091a05║此經為同為異？若言同者，何獨此經以為圓教？若
X08n0236_p0091a06║言異者，其相云何？答：圭峯云：「配屬三大則同，釋義
X08n0236_p0091a07║隨宗則異。」謂《圓覺》大雖配體，唯明自體常徧。此經
X08n0236_p0091a08║則若相若用等，皆同真性而常徧。又彼方亦配相，
X08n0236_p0091a09║但任持自性，軌生物解。此則雙持性相，具十玄門，
X08n0236_p0091a10║一一諸相皆軌生物解。又彼廣亦配用，不能即體；
X08n0236_p0091a11║今此則全德相之業用也。故後序云：「冥真體於萬
X08n0236_p0091a12║化之域，顯德相於重玄之門，用繁興以恒如」等。故
X08n0236_p0091a13║與諸經異也。釋經題竟。
X08n0236_p0091a14║次釋疏題，即大方廣佛華嚴經疏卷第一并序。釋
X08n0236_p0091a15║此一題，初作對，二解釋。初中先將并序二字，望上
X08n0236_p0091a16║大等十一字，為能序所序對。二以第一二字，望上
X08n0236_p0091a17║大等九字，為能記所記對。三又將卷字，望上八字，
X08n0236_p0091a18║為能依所依對。卷為所依，八字為能依。四疏之一
X08n0236_p0091a19║字，望上七字，為能釋所釋對。二解釋者亦二：先解
X08n0236_p0091a20║義，後六釋。先解義者，經題七字，如上所釋。疏者，疎
X08n0236_p0091a21║也，決也，開也，通也，謂經中義理深奧之處。疏以疏
X08n0236_p0091a22║明經旨，決擇疑惑，開而顯之，通而達之，故云疏也。
X08n0236_p0091a23║又是疏理之義，如盧仝云：「人有髮兮，旦旦疏理；身
X08n0236_p0091a24║有心兮，胡不如是？」今即疏理經中之文義也。卷者，
X08n0236_p0091b01║舒卷為義，舒則閱之，卷則思之，展卷無礙，故謂之
X08n0236_p0091b02║卷。第謂次第，一乃數之極首，蓋此疏有二十卷，今
X08n0236_p0091b03║記其次數，令不差互，故云第一。言并序者，并者，兼
X08n0236_p0091b04║也，及也；序者，緒也。如繭得緒，緒盡一繭之絲；若疏
X08n0236_p0091b05║得序，序盡一疏之意。又序者，《爾雅》云：「東西墻謂之
X08n0236_p0091b06║序。」（所以序別內外也。）見墻所以別宅舍之淺深，觀序所以
X08n0236_p0091b07║知作者之意旨。又序者，敘也，謂敘述經疏之大意，
X08n0236_p0091b08║纂於文前，令學者頓觀其大旨，故云序也。上解義
X08n0236_p0091b09║竟。後六合釋者，一、疏字望上七字，即能、所釋之依
X08n0236_p0091b10║主也。或通揀別依主，謂大方廣佛華嚴經之疏，揀
X08n0236_p0091b11║非論等故。或作通別依主，疏字通故，以經別之。二、
X08n0236_p0091b12║卷第一三字作釋，有其三說：一、總別依主釋，卷字
X08n0236_p0091b13║是總，第一是別。卷有二十，第一唯一，總中有別，卷
X08n0236_p0091b14║之第一。二、體用持業，卷字是體，第一是用。以體就
X08n0236_p0091b15║用，卷即第一。三、帶數釋，卷字是法，第一是數，卷法
X08n0236_p0091b16║帶起第一數故。三、以卷字望上八字，所依紙素之
X08n0236_p0091b17║卷，從能依疏以彰名，謂大方廣佛華嚴經疏之卷，
X08n0236_p0091b18║依主釋也。四、第一兩字望上九字，能記從所記以
X08n0236_p0091b19║彰名，亦依主釋。五、并序二字望上一題，作相違釋。
X08n0236_p0091b20║釋疏題竟。
X08n0236_p0091b21║三、釋科題，即大方廣佛華嚴經疏科文卷第一。釋
X08n0236_p0091b22║此科題，初列對，後釋義。初列對者，上之八字以為
X08n0236_p0091b23║所科，下之五字以為能科。卷字望上為能所依，第
X08n0236_p0091b24║一望上為能所記，如前可知。後釋義者有四：一、略
X08n0236_p0091c01║解名義，二、古今對辯，三、義類分別，四、六釋料揀。且
X08n0236_p0091c02║初略解名義者，所科八字如前已解。能科五字者，
X08n0236_p0091c03║卷第一三字義不異前，科文二字今當略釋。先釋
X08n0236_p0091c04║科字，後釋文字。且釋科字有其二義：一、依義訓，二、
X08n0236_p0091c05║依字形。依義訓者，諸說不同，今略顯示。一云：科者，
X08n0236_p0091c06║分齊義，令文及義有分限故。一云：科者，類聚之義，
X08n0236_p0091c07║若文若義隨其所應，約一類聚而收攝故。一云：科
X08n0236_p0091c08║者，斷也，定也，斷量楷定，分是非故。一云：科者，開通
X08n0236_p0091c09║為訓，若見科文，義開通故。一云：科者，略聚為義，以
X08n0236_p0091c10║少言詞括多義故。一云：科者，次第為義，若無科文
X08n0236_p0091c11║理必叢雜，若標判已有次第故。已上六解並依義
X08n0236_p0091c12║訓。二、依字形者，科字形狀禾邊從斗，文義如禾科
X08n0236_p0091c13║文似斗，禾得斗而知數，文得科而義明。後釋文字
X08n0236_p0091c14║者，文即是字未改轉位名，字已改轉位名，文為名
X08n0236_p0091c15║句所依，今言文者攝名句故。二、古今對辯者，科判
X08n0236_p0091c16║之義本出佛經，或名品、或名章、或名分，皆科之異
X08n0236_p0091c17║名，如今經有三十九品等也。若就迹而言，此土以
X08n0236_p0091c18║道安為始，以魏帝（或云秦主）請諸德入內講《楞伽經》已，
X08n0236_p0091c19║問曰：「朕聞佛法幽深，至理玄奧，向觀所談，都無科
X08n0236_p0091c20║次，何耶？」諸德無對。時道安在襄陽聞之，遂將華夏
X08n0236_p0091c21║大小諸經科為三分，當時舉朝不許。後唐三藏譯
X08n0236_p0091c22║親光菩薩所造《佛地論》，釋《佛地經》科為三分：教起
X08n0236_p0091c23║因緣分，聖教所說分，依教奉行分。爾來經無豐約，
X08n0236_p0091c24║科為三分，今古同遵。然後諸師或多或少，各各不
X08n0236_p0092a01║同，不勞繁述。三、義類分別者，凡科判者，有其二類：
X08n0236_p0092a02║一、三義門，二、四義門。且三義門者：一者文科，隨文
X08n0236_p0092a03║而判故；二者義科，隨義而分故；三者文義科，雙約
X08n0236_p0092a04║文義而斷故。言四義門：一、以文從義科，謂此約所
X08n0236_p0092a05║詮之義而科判，不拘於文故；二、以義從文科，謂此
X08n0236_p0092a06║就能詮文段而科判，不拘所詮義故。三、義類相從
X08n0236_p0092a07║科，如題目中雖有人法之異，同為題故，總為一科；
X08n0236_p0092a08║本文之中雖有序文、本文之異，同是本文，故亦合
X08n0236_p0092a09║為一等也。四、分別不同科，如人法之題雖同題目，
X08n0236_p0092a10║人法異故，分之為二；本文之中，序疏別異，亦不可
X08n0236_p0092a11║同，須分開等。四、六釋料揀者，科文二字，文體科用，
X08n0236_p0092a12║科即是文，持業釋，餘可思準。釋科題竟。
X08n0236_p0092a13║四、釋鈔題，即大方廣佛華嚴經隨疏演義鈔卷第
X08n0236_p0092a14║一并序。釋此亦二：先列對，後解釋。且初列對者，一、
X08n0236_p0092a15║能釋對，疏義二字并上七字為所釋疏，隨演鈔等
X08n0236_p0092a16║八字為能釋鈔；二、隨疏二字約能詮文，為能隨、所
X08n0236_p0092a17║隨對；三、演義二字約鈔家能詮、演疏家所詮，為能
X08n0236_p0092a18║演、所演對；四、隨疏二字對演義二字，為隨文、演義
X08n0236_p0092a19║對；五、上四字為用，鈔字為體，即體、用一對；六、卷字
X08n0236_p0092a20║望上，為所依、能依對；七、第一望上，為所記、能記對；
X08n0236_p0092a21║八、并序二字望上一題，為能序、所序對。後解釋者
X08n0236_p0092a22║有三：初、釋義，二、六合，三、問答。初釋義者，隨謂隨順，
X08n0236_p0092a23║即無違義；疏謂疏文，謂不違經之文故。演謂流演、
X08n0236_p0092a24║開通之義；義者，義理，即經疏所詮；鈔者，鈔略備缺
X08n0236_p0092b01║之義。總此意云：隨順本疏，加言解釋，使經疏玄義
X08n0236_p0092b02║流演、開通。鈔其略而補其缺，正其異而採其要，故
X08n0236_p0092b03║云隨疏演義鈔也。餘義準思。二、六合釋者，初對即
X08n0236_p0092b04║能、所依主釋，以能釋鈔從所釋經疏以彰名故。第
X08n0236_p0092b05║二一對，能隨名隨疏之隨，所隨名隨疏即隨，依主、
X08n0236_p0092b06║持業二釋如次。第三一對，能演名演義之演，所演
X08n0236_p0092b07║名演義即演，二釋亦然。第四一對，隨文與演義異
X08n0236_p0092b08║故，作相違釋。第五一對，作持業釋，或作同依釋，二
X08n0236_p0092b09║用同依一鈔體故。或通通、別依主，謂鈔字通於諸
X08n0236_p0092b10║鈔，以隨疏演義而別之故。餘三對作釋。準前可思。
X08n0236_p0092b11║三、問答。問：何故隨對於疏，演對於義，而不得互對
X08n0236_p0092b12║耶？答：疏約能詮，鈔但隨順；義約所詮，鈔須演唱。故
X08n0236_p0092b13║不以互對也。問：准諸家章疏體例，經題之下應安
X08n0236_p0092b14║疏字，於疏字下方立鈔號。今何不爾？答：以鈔題中
X08n0236_p0092b15║所隨已有疏字，影取疏題也。若上更安疏字，則一
X08n0236_p0092b16║題之中有二疏字，文則重併，非立名之巧。今唯一
X08n0236_p0092b17║疏字，互望，上、下，二題雙足，立名之妙固在是矣。釋
X08n0236_p0092b18║鈔題竟。上來四段別解法題竟。
X08n0236_p0092b19║後通解人題：清涼山大華嚴寺沙門澄觀撰。釋此
X08n0236_p0092b20║一題，大分為二：上之七字是所依處，下之五字是
X08n0236_p0092b21║能依人。於所依中，又上三字所依之總名，下四字
X08n0236_p0092b22║所依之別號。所以雙舉二者，有其二意：一、舉山令
X08n0236_p0092b23║遠人知，舉寺令近人知故；二、以則天弘大經，故多
X08n0236_p0092b24║改華嚴寺號，賢首居處皆標此名。故今標山以揀
X08n0236_p0092c01║之也。言清涼山者，即岱州鴈門郡五臺是也。以歲
X08n0236_p0092c02║積堅氷，夏凝飛雪，曾無炎暑，故曰清涼。山峯聳出，
X08n0236_p0092c03║頂無林木，有如壘土之臺，又曰五臺。即本經所謂
X08n0236_p0092c04║東北方有處名清涼山等。又《寶藏陀羅尼經》云：「我
X08n0236_p0092c05║滅度後，於贍部州東北方有國名大振那，其國中
X08n0236_p0092c06║間有山號為五頂，文殊師利童子遊行居住，為諸
X08n0236_p0092c07║菩薩眾於中說法等。」又准《大鈔》云：「離、坎、乾、坤，得其
X08n0236_p0092c08║中理。此以八卦通配清涼一山。五臺近西，是以東
X08n0236_p0092c09║臺在離、坎二卦之間，北臺在坎、乾二卦之間，西臺
X08n0236_p0092c10║在乾、坤二卦之間，南臺在坤、離二卦之間，故中臺
X08n0236_p0092c11║在離、坎、乾、坤四卦之最中，通表中道之理。」又云：「其
X08n0236_p0092c12║山磅礴數州七百餘里，左鄰恒岳，右接孟津，北臨
X08n0236_p0092c13║絕塞，南擁汾陽，迴泊日月，蓄洩雲龍。雖積雪嚴寒，
X08n0236_p0092c14║而名華萬品；寒風勁烈，而瑞草千般。」乃至云：「白雲
X08n0236_p0092c15║凝布，奪萬里之澄江；杲日將昇，見三尺之大海」等。
X08n0236_p0092c16║言大華嚴寺者，即古大孚靈鷲也。按《感通傳》：「南山
X08n0236_p0092c17║問天神曰：『今五臺山東南三十里現有大孚靈鷲
X08n0236_p0092c18║寺，兩堂舊跡猶存。南有華園，可二頃許，四時發彩，
X08n0236_p0092c19║人莫究之。或云漢明所立，又云魏文所作，互說不
X08n0236_p0092c20║同，如何？』天答曰：『俱是二帝所作。周穆王時，已有佛
X08n0236_p0092c21║法。此山靈異，文殊所居，周穆王於中造寺供養。及
X08n0236_p0092c22║阿育王，亦依置塔。漢明帝之初，摩騰天眼亦見有
X08n0236_p0092c23║塔，請帝立寺。山形似於靈鷲，故號為大孚靈鷲。孚
X08n0236_p0092c24║者，弘信也。帝信佛理，立寺勸人，華園在寺前。後之
X08n0236_p0093a01║君王，或改為大華園寺。』」《珠林集》云：「每春首至秋末，
X08n0236_p0093a02║異華間發，光曜人目。四邊樹園，以愛華奇，人間無
X08n0236_p0093a03║有，移栽不生，乃至移樹園外，亦不生等。至則天時，
X08n0236_p0093a04║與于闐三藏譯《華嚴經》，見菩薩住清涼山，因改大
X08n0236_p0093a05║華嚴焉。寺者，司也。天子置九司，以置九卿：一、太常
X08n0236_p0093a06║寺，主禮樂；二、宗正寺，主六親昭穆；三、大理寺，主刑
X08n0236_p0093a07║獄；四、光祿寺，主膳羞；五、司農寺，主倉儲；六、大府寺，
X08n0236_p0093a08║主平準；七、太僕寺，主車轝；八、衛尉寺，主器械；九、鴻
X08n0236_p0093a09║臚寺，主賓客。此寺凡有外方使命，皆止其中。漢明
X08n0236_p0093a10║帝時，摩騰、竺法蘭二三藏初至此土，令鴻臚安下。
X08n0236_p0093a11║爾後僧居之處，因以名焉。」次釋能依人者，沙門二
X08n0236_p0093a12║字，釋子之通稱。梵語具云沙迦懣曩，此云息惡。《瑞
X08n0236_p0093a13║應經》云：「一切諸法中，因緣空無主，息心達本源，故
X08n0236_p0093a14║號為沙門。」然有四沙門：一、勝道沙門，二、活道沙門，
X08n0236_p0093a15║三、示道沙門，四、污道沙門。義如別章。然今疏主據
X08n0236_p0093a16║本而說，即勝道沙門；依迹而論，即示道沙門也。▲
X08n0236_p0093a17║澄觀二字，即疏主之別號。澄者，定也。觀者，慧也。表
X08n0236_p0093a18║和尚定慧雙修故。按《妙覺塔記》云：「法號澄觀，字大
X08n0236_p0093a19║體，俗姓夏侯，越州會稽人也。法界孕靈，隨緣於帝
X08n0236_p0093a20║禹之族。誕若剖珠，洞鑒鄰室。稚歲趨庭，厥考授與
X08n0236_p0093a21║六月之詩，即曰：『可畏而敬。』每童戲聚沙建塔，或誡
X08n0236_p0093a22║之：『汝聚沙安避塵垢染？』即鞠躬對曰：『沙無自性，攬
X08n0236_p0093a23║真而成。真豈染矣？』夙習警矣？年九歲，禮本州寶林
X08n0236_p0093a24║寺禪德體真大師為師。歲曜一周，解通三藏。至十
X08n0236_p0093b01║一，奉恩得度。纔服田裳，思冥理觀，乃講《般若》、《涅槃》、
X08n0236_p0093b02║《白蓮》、《淨名》、《圓覺》等一十四經，《起信》、《瑜伽》、《唯識》、《俱舍》、
X08n0236_p0093b03║《中》、《百》、《因明》、《寶性》等九論。年滿，具戒於曇一大師門
X08n0236_p0093b04║下，受南山行事止作，遂講律藏。又禮常照禪師，授
X08n0236_p0093b05║菩薩戒。原始要終，啟厥十誓：體不損沙門之表，心
X08n0236_p0093b06║不違如來之制，坐不背法界之經，性不染情礙之
X08n0236_p0093b07║境，足不履尼寺之塵，脇不觸居士之榻，目不視非
X08n0236_p0093b08║儀之彩，舌不味過午之餚，手不釋圓明之珠，宿不
X08n0236_p0093b09║離衣鉢之則。遂參無名大師，印可融寂，自在受用。
X08n0236_p0093b10║即曰：『明以照幽，法以達迷。然交暎千門，融治萬有，
X08n0236_p0093b11║廣大悉備，盡法界之術，唯《大華嚴》。』乃依東京大詵
X08n0236_p0093b12║和尚聽受玄旨，利根頓悟，再周能演。詵曰：『法界全
X08n0236_p0093b13║在汝矣。』」▲「至〈住處品〉，審文殊隨事觀照五頂，遂不
X08n0236_p0093b14║遠萬里委命（《大抄》云：途雖五千，反復萬里。當時逆寇亂常，兵戈鋒起，不憚而遊，故云委
X08n0236_p0093b15║命也），栖托聖境。相仍十稔，掛錫于大華嚴寺。山門真
X08n0236_p0093b16║侶，懇命敷揚。遂思五地聖人，身栖佛境，心證真如。
X08n0236_p0093b17║於後得智，起世俗心，學世間解。廼却覽詩禮、傳籍、
X08n0236_p0093b18║圖讖、道德寓言、四科十翼、百家祖述、周易子書、華
X08n0236_p0093b19║夏古訓、竺乾梵字、諸部異計、四圍五明、顯密軌注、
X08n0236_p0093b20║二王筆法，悉煥然氷釋。即於般若院啟曼拏羅，優
X08n0236_p0093b21║游理觀，祈聖祐之。夢一金像，挺特山嶽，月滿毫相，
X08n0236_p0093b22║卓立空際。仍於𥧌內，捧咽面門。及覺久如，遂下鴻
X08n0236_p0093b23║筆，恍若有神。是月也，設無遮以慶之。疏成將闡，忽
X08n0236_p0093b24║夢為龍，頭枕南臺，尾蟠北臺，鱗𩮻輝空，光逾皎日。
X08n0236_p0093c01║須臾奮迅，化成多龍，分照而去，流通之兆也。後製
X08n0236_p0093c02║《隨疏演義鈔》四十卷、《隨文手鏡》一百卷、《華嚴綱要》
X08n0236_p0093c03║三卷、《法界觀玄鏡》一卷、《三聖圓融觀》一卷、《華嚴》、《圓
X08n0236_p0093c04║覺》、《四分》、《中觀》等論關脉三十餘部、《七處九會華藏
X08n0236_p0093c05║世界圖心鏡說文》十卷、《大經了義備要》三卷、七聖
X08n0236_p0093c06║降誕節對御講經談論文兼一家述詩表牋章總
X08n0236_p0093c07║八十餘卷。後奉德宗詔，與般若三藏譯烏盤所進
X08n0236_p0093c08║《華嚴》。後分譯就，帝請講之。講已，上曰：『誠哉是言，微
X08n0236_p0093c09║而顯撫。』廼賜紫衲方袍，兼禮為教授。和尚奉詔述
X08n0236_p0093c10║疏十軸，誕聖節賜輦，迎之內殿談法。帝命廣敷新
X08n0236_p0093c11║經，厥旨要曰：『大哉真界，萬法資始（云云）。』帝時默湛
X08n0236_p0093c12║海印，朗然大覺，誡於羣臣曰：『朕之師，言雅而簡，辭
X08n0236_p0093c13║典而富，扇真風於第一義天，能以聖法清涼朕心。』
X08n0236_p0093c14║仍以清涼賜為國師之號。是時內外台輔重臣，咸
X08n0236_p0093c15║以八戒禮而師之。後答順宗經義，帝於興唐寺為
X08n0236_p0093c16║造普光殿、華嚴閣，塑華嚴圖、法界會。次因答憲宗
X08n0236_p0093c17║法界，帝為鑄金印，遷國師，統冠天下緇侶。穆宗、敬
X08n0236_p0093c18║宗，感仰巨休，悉封大照國師。以開元二十六年戊
X08n0236_p0093c19║寅歲生，天寶戊子歲出家（玄宗年號），至德（肅宗年號）丁酉年
X08n0236_p0093c20║心印受戒。代宗大歷戊申年，詔入內與辯正三藏
X08n0236_p0093c21║譯經為潤文。大德興元元年甲子歲造疏，貞元丁
X08n0236_p0093c22║卯歲功就，貞元丙子年翻經賜紫，己卯年授清涼
X08n0236_p0093c23║國師號。憲宗元祐五年庚寅歲，授僧統印。文宗大
X08n0236_p0093c24║和辛丑歲，帝授心印於師。至開成己未年春三月
X08n0236_p0094a01║六日旦，詔上足三教首座寶印大師海岸等，付法
X08n0236_p0094a02║囑𠼱竟而卒。歷九宗聖世，為七帝門師（代宗、德宗、順宗、憲宗、
X08n0236_p0094a03║穆宗、敬宗、文宗）。俗壽一百二，僧臘八十三。形長九尺四寸，
X08n0236_p0094a04║手垂過膝。目夜發光，晝乃不瞬。言論清雅，動止作
X08n0236_p0094a05║則。學贍九流，才供二筆。凡著述現流傳者，總四百
X08n0236_p0094a06║餘卷。盡形一食。《大經》始終講五十遍。無遮大會十
X08n0236_p0094a07║有五，設弟子為人師者三十有八。海岸寂光為首，
X08n0236_p0094a08║稟受學徒一千。唯東京僧睿、圭山宗密，獨得其奧。
X08n0236_p0094a09║餘即虗心而來，實腹而去。蛻經三七，顏光益潤，端
X08n0236_p0094a10║身凜岳，自證之力也。其月二十七日，恭承遺旨，遷
X08n0236_p0094a11║奉全身於終南山石室。皇帝輟朝，重臣縞素，其餘
X08n0236_p0094a12║即可知也。初朞，有西域梵僧在葱領，見二使者步
X08n0236_p0094a13║履虗地，以呪止而詰之曰：『余北印土文殊堂之神，
X08n0236_p0094a14║東土取華嚴菩薩大牙供養。』及至，奏啟石室驗之，
X08n0236_p0094a15║果無大牙，唯三十九璨然如霜。遂闍維靈骨，得舍
X08n0236_p0094a16║利數千粒，明白光潤，舌紅如蓮，火不能變（上略記文）。」又
X08n0236_p0094a17║大宋《高僧傳》中，有贊寧僧統所述之傳，事多錯謬，
X08n0236_p0094a18║不須繁引。▲撰者，集也。採錄眾文，集成章句，釋此
X08n0236_p0094a19║一經，故名為撰。有本云述者，蓋述而不作之義也。
X08n0236_p0094a20║《樂記》云：「知禮樂之情者能作，識禮樂之文者能述。
X08n0236_p0094a21║作者之謂聖，述者之謂明。」已上離解。若合釋者，清
X08n0236_p0094a22║涼之山，大華嚴之寺，皆通別依主。或山有清涼之
X08n0236_p0094a23║德用，寺中興於華嚴，故以為名者，持業、有財二釋
X08n0236_p0094a24║如次。或經顯菩薩住處在於清涼，而寺在山中，故
X08n0236_p0094b01║以華嚴為名者，即隣近釋。又清涼山之大華嚴寺，
X08n0236_p0094b02║大華嚴寺之沙門，二釋皆是總別依主也。清涼山
X08n0236_p0094b03║大華嚴寺沙門，即澄觀沙門之澄觀，澄觀即述澄
X08n0236_p0094b04║觀之述，二釋皆得。問：科疏鈔中各有人題，今何唯
X08n0236_p0094b05║解一題耶？答：雖有三題，一人無異。故於一處通明，
X08n0236_p0094b06║餘二不勞繁迷。釋題目竟。
X08n0236_p0094b07║後逐難釋文中，先解鈔序。
X08n0236_p0094b08║「至聖垂誥，鏡一心之玄極」者，顯如來說經也。釋之分
X08n0236_p0094b09║三：初列對，二消文，三五教辯明。且初二句序文，十事
X08n0236_p0094b10║五對：一人法對，至聖是人，餘皆是法。二法義對，垂誥
X08n0236_p0094b11║是法，一心等是義。二總別對，一心是總，玄極為別。四
X08n0236_p0094b12║法喻對，鏡字是喻，垂誥為法。五揀持對，至字能揀，聖
X08n0236_p0094b13║字能持。二消文者，至者極也，聖者正也。見道已去，雖
X08n0236_p0094b14║名為聖，唯至佛果，方名至聖。垂者布也，誥者典誥。《書》
X08n0236_p0094b15║云「典謨訓誥」，皆經誥之別稱。鏡者喻上誥字，法者典
X08n0236_p0094b16║誥，能明示一心，鑒微玄極。喻中如秦鏡至明照人心。
X08n0236_p0094b17║故朱鎧詩云：「西國有秦鏡，其光世所希，照人見肝膽，
X08n0236_p0094b18║鑑物窮幽微。」今正取此。故後疏云：「以聖教為明鏡，照
X08n0236_p0094b19║見自心」等。無二無三謂之一，堅實靈明謂之心。玄即
X08n0236_p0094b20║幽玄，極謂至極。意云：我佛世尊，布教如明鏡，洞鑒一
X08n0236_p0094b21║心之中幽玄至極之自理也。三五教辯明者，一小教，
X08n0236_p0094b22║至即生空理，聖即生空智。菩提樹下，斷結成佛，名為
X08n0236_p0094b23║至聖。垂者設也，引也。權設小法，引二乘故。誥即《阿含》、
X08n0236_p0094b24║《緣生》等經。言一心者，即假說一心，謂實有外法，由心
X08n0236_p0094c01║轉變，非皆是心（謂世出世間染淨等法，由心造業之所感，故改轉變動，而非皆是心也）。
X08n0236_p0094c02║二始教者，至即二空理，聖即二空智。色究竟天上成
X08n0236_p0094c03║正覺者，名為至聖。垂者，說也，悟也。根本智中流出後
X08n0236_p0094c04║得，從後得智起大悲心，為物宣說，令二乘人悟唯識
X08n0236_p0094c05║故。誥即《深密》、《楞伽》等經。言一心者，即本識也。然有三
X08n0236_p0094c06║類：一、相見俱存名一心，二、攝相歸見名一心，三、攝所
X08n0236_p0094c07║歸王名一心。玄極者，根本智名玄，二空理名極也。三、
X08n0236_p0094c08║終教者，至即本覺理，聖即始覺智。始本不二，名為至
X08n0236_p0094c09║聖。垂者，賜也，顯也。等賜一乘，顯理事無礙故。誥即《法
X08n0236_p0094c10║華》、《涅槃》等經。言一心者，即如來藏名一心。此亦有二：
X08n0236_p0094c11║一、攝末歸本（攝前七，歸第八），二、攝染淨歸如來藏。寂照即以
X08n0236_p0094c12║真妄和合名一心，指玄即以真妄不二名一心，各唯
X08n0236_p0094c13║得一義也。言玄極者，即始本二覺也。四、頓教者，至即
X08n0236_p0094c14║無理之理，聖即無智之智。以無佛無不佛，名為至聖。
X08n0236_p0094c15║垂者，傳也，彰也。單傳心印，彰絕待理故。誥即《金剛》、《思
X08n0236_p0094c16║益》等經。言一心者，泯絕染淨，名為一心。絕待之智曰
X08n0236_p0094c17║玄，絕待之理曰極。五、圓教者，至即無障礙理，聖即無
X08n0236_p0094c18║障礙智。十身無礙身雲，名為至聖。垂者，布也，安也。通
X08n0236_p0094c19║方之說，布於法界，安立四種法界義故。誥即《華嚴大
X08n0236_p0094c20║經》。言一心者，即無障礙一心也。此亦有三，謂融事相。
X08n0236_p0094c21║入融事相，即帝網無盡（已上五教具十種一心，如《行願鈔》等說）。言玄極
X08n0236_p0094c22║者，亦無障礙之智與理也。
X08n0236_p0094c23║鈔：「大士弘闡，燭微言之幽致」者，菩薩造論也。釋之分
X08n0236_p0094c24║四：初、列對，二、消文，三、五教分別，四、會餘儀。此二句序
X08n0236_p0095a01║文，亦十事五對：一、人、法對，大士即人，弘闡等即法。二、
X08n0236_p0095a02║經、論對，或云本、末對，微言即經，弘闡為論。三、教、義對，
X08n0236_p0095a03║微言即教，幽致即義。四、法、喻對，弘闡是法，燭字是喻。
X08n0236_p0095a04║五、揀持對，大者能揀，士者能持。二、消文者，士謂士夫，
X08n0236_p0095a05║通目於人。然凡、聖不同，有其四種：凡夫唯名士，二乘
X08n0236_p0095a06║名上士，菩薩名大士，佛號無上士。今揀餘三，故名大
X08n0236_p0095a07║士。准《智論》中釋，大士有十義：一、依大乘教，二、起大信
X08n0236_p0095a08║心，三、發大願，四、具修大行，五、備歷大位，六、起大智，七、
X08n0236_p0095a09║斷大惑，八、圓證大理，九、當成大果，十、當度大生。總相
X08n0236_p0095a10║而言，謂依大教，發大心，行大行，證大果，故名大士。問：
X08n0236_p0095a11║大士若唯菩薩，如何通小教耶？答：小乘諸論多菩薩
X08n0236_p0095a12║造，如世親菩薩晦孤明於《俱舍》，造五百部小乘論等
X08n0236_p0095a13║是也。弘謂弘揚，闡謂宣闡，謂宣闡，即目菩薩所造諸
X08n0236_p0095a14║論。燭者，喻上弘闡之論，如經云：「譬如闇中寶，無燈不
X08n0236_p0095a15║可見，佛法無人說，雖慧莫能了。」法中經無菩薩之論，
X08n0236_p0095a16║不能見其幽致，喻闇中寶，若無燈燭，不可見而取也。
X08n0236_p0095a17║微言者，即上垂誥之經。幽致者，幽謂幽深，致即致趣，
X08n0236_p0095a18║即上微言中所詮之義也。意云：菩薩大士造論弘闡，
X08n0236_p0095a19║皆照燭佛經之中幽深之致趣也。三、五教分別者，小
X08n0236_p0095a20║教即天親、世友等大士，弘闡《俱舍》、《婆沙》等論文，釋《阿
X08n0236_p0095a21║含》、《緣生》等經六識、三毒、七十五法等之幽致也。始教
X08n0236_p0095a22║即無著、天親等大士，弘闡《瑜伽》、《唯識》等論文，釋《深密》、
X08n0236_p0095a23║《楞伽》等經八識、十如、百法之幽致也。終、頓二教即馬
X08n0236_p0095a24║鳴、龍樹等大士，弘闡《起信》、《摩訶衍》等論文，釋《法華》、《涅
X08n0236_p0095b01║槃》等經二門、三大、九相、染淨等法之幽致也。圓教即
X08n0236_p0095b02║世親、龍樹等大士，弘闡《十地》、《不思議》等論文，釋《華嚴
X08n0236_p0095b03║大經》六相、十玄之幽致也。
X08n0236_p0095b04║鈔：「雖忘懷於詮旨之域，而浩汗於文義之海」者，釋妨
X08n0236_p0095b05║也。妨云：理本無言（躡前垂誥及弘闡也），義絕疆域（躡前一心及玄極幽致也）。
X08n0236_p0095b06║大覺能仁及諸菩薩，以忘分別情懷，證真成果。今復
X08n0236_p0095b07║說經造論，詮義差別，豈為允當？故此釋也。雖字文舍
X08n0236_p0095b08║縱奪，上句縱，下句奪。意云：佛及菩薩於一真法界之
X08n0236_p0095b09║中，雖無心懷於詮旨之疆域，而不妨以無緣慈愍生
X08n0236_p0095b10║未悟，浩浩汙汗起廣多之文義，如海之深廣也。
X08n0236_p0095b11║鈔：「葢欲」下二句，顯意也。問：既忘懷於詮旨之域，何不
X08n0236_p0095b12║忘言而契道，而反浩汗於文義耶？故今云爾。意謂道
X08n0236_p0095b13║本無言，非言何以傳；理本無象，非象何以顯。故假寄
X08n0236_p0095b14║所詮之義象，能詮之言繫，使學者因其跡而窮無盡
X08n0236_p0095b15║真趣矣。象繫之言語出《周易》。象謂爻象，以喻所詮。繫
X08n0236_p0095b16║謂言繫，以喻能詮。即因言以得象，因象以得意，得意
X08n0236_p0095b17║以忘象，得象以忘言也。或可跡謂兔象跡，如因跡而
X08n0236_p0095b18║得兔得象，因文義而證玄趣矣。准此繫字，或目繫象
X08n0236_p0095b19║蹄之索也。或《周易》中大象、小象，上繫、下繫，孔子寄以
X08n0236_p0095b20║顯易理。
X08n0236_p0095b21║鈔：「斯經」等者，上該通諸教，此下唯顯此經能詮之文。
X08n0236_p0095b22║所詮義理，甚深廣大，不可得稱。此借《論語》文。彼云：「泰
X08n0236_p0095b23║伯其可謂至德也已矣！三以天下讓，民無得而稱焉。」
X08n0236_p0095b24║今顯深廣之極也。謂文該三部，理極十玄故。問：諸家
X08n0236_p0095c01║外，鈔通前段，皆讚當經，則此段唯屬結嘆之文。今所
X08n0236_p0095c02║以前通諸教，此別讚當經耶？答：此中唯云斯經文理
X08n0236_p0095c03║故。若結嘆前者，應云斯經、論文、理也，則有收文不盡
X08n0236_p0095c04║之過。是以前通此局，其理明矣。
X08n0236_p0095c05║鈔：「晉譯」下，別明造疏。此明造疏所由有二：今初、晉譯
X08n0236_p0095c06║得門，謂晉朝翻譯之經，幽玄祕密，雖光統、靈裕等諸
X08n0236_p0095c07║師皆伸疏解，唯賢首大師《探玄》一記可得其入理之
X08n0236_p0095c08║門也。《論語》云：「夫子之墻數仞，不得其門而入，不見宗
X08n0236_p0095c09║廟之美，百官之富。得其門者亦寡矣。」今借用之。
X08n0236_p0095c10║鈔：「唐翻」下，唐經迷奧也。謂唐時所翻靈妙之篇章（或此
X08n0236_p0095c11║經多靈應，如譯時雙童現瑞，甘露呈祥等，故云靈篇）。賢首造新修《略疏》至十九
X08n0236_p0095c12║卷，大願不終。後時賢哲靜法苑公刊定而釋之，大義
X08n0236_p0095c13║屢乖，微言將隱，未得窺覩其玄奧爾。奧者，即堂之西
X08n0236_p0095c14║南隅也。然其上句互影，謂得入門者，必覩其奧；若未
X08n0236_p0095c15║窺其奧者，由不得其門也。上來新經比舊經文義多
X08n0236_p0095c16║全，而缺得意之疏，學者無由趣入，故疏主不可緘默。
X08n0236_p0095c17║斯造疏之緣也。
X08n0236_p0095c18║鈔：「澄觀」下二句，謙己述作也。揆者，度也。言膚者，皮膚
X08n0236_p0095c19║淺近之謂也。意云：我不自揆度，學未至於骨髓，但及
X08n0236_p0095c20║皮膚淺受之學，輙便造疏，闡揚大經玄微之旨也。膚
X08n0236_p0095c21║受之言，見《論語》。
X08n0236_p0095c22║鈔：「偶溢」下二句，慶疏流通不期而然，謂之偶。溢，謂溢
X08n0236_p0095c23║滿。意云：但隨力通經，何期大行於世，偶然盈溢中夏
X08n0236_p0095c24║九州，蠻夷四海。言九州者，《尚書．禹貢》中云：「禹別九州。」
X08n0236_p0096a01║《爾雅》云：「兩河之間曰冀州。」（自河東至河西。彼疏云：兩河間，其氣清，厥性相近，故
X08n0236_p0096a02║曰冀。冀者，近也），河南曰豫州（自河南至漢，其氣著密，厥性安舒，故曰豫。豫者，舒也），河西
X08n0236_p0096a03║曰雝州（於用切。自河至西黑水，其氣蔽壅，厥性急凶，故雍。雍者，壅也。兼得梁之地，西北之位，陽所
X08n0236_p0096a04║不及，陰壅也，故曰雝州），漢南曰荊州（自漢南至衡山之陽，其急似廠，稟性強梁，故曰荊。荊
X08n0236_p0096a05║者，祖也），江南曰楊州，（自江南至海，其氣燥勁，厥性輕〔楊〕。又陽氣奮揚之地，故名焉），濟、
X08n0236_p0096a06║河間曰兗州（自河東至濟，其氣專賢，厥性謙信，故曰兗。兗者，信也），濟東曰徐州
X08n0236_p0096a07║（自濟東至海，其氣寬舒，稟性安徐，故曰徐。徐者，舒也），燕曰幽州（自易水至北狄，其氣深要，厥性
X08n0236_p0096a08║剽疾，故幽。幽者，安也），齊曰營州，亦名青州（東方少陽，其色青，其氣清，歲之首，事之始，
X08n0236_p0096a09║故以青名焉。自岱東至海）。言四海者，東夷（東方之人好生，萬物觸地而出。夷者，觝觸也），
X08n0236_p0096a10║西戎（斬伐殺生，不得其中。戎者，兇也），南蠻（君臣同川而浴，極為簡慢。蠻者，慢也），北狄
X08n0236_p0096a11║（父子嫂叔，同穴無別。狄者，僻也）。而言海者，海之言晦，以晦闇於禮義
X08n0236_p0096a12║也。
X08n0236_p0096a13║鈔：「講者」下，學徒陳請。初二句標請人。疏主常千徒擁
X08n0236_p0096a14║座，今言盈百者，謂或面言心受，或懸悟幽宗。已能講
X08n0236_p0096a15║者其數盈百，即僧叡等為首也。咸者，皆也。叩者，以頭
X08n0236_p0096a16║叩至地也。「大教」下，敘其請意。先二句按定經、疏，文理
X08n0236_p0096a17║深遠。「親承」下二句，謂面稟微得相近。言髣髴者，相近
X08n0236_p0096a18║也。於此經之宗旨，不敢言得，故云髣髴近宗也。若垂
X08n0236_p0096a19║布疏文軌範於千古之下（《莊子釋音》云：古者，久也），我等思慮：若
X08n0236_p0096a20║無鈔文，恐後代學者迷惑疏主高大悟解之疏文也。
X08n0236_p0096a21║「希垂」下二句，正伸請。希望垂慈造鈔，重再分剖，得覩
X08n0236_p0096a22║經、疏之光輝。言再剖者，前以造疏剖於經，今復造鈔
X08n0236_p0096a23║剖於疏故。言光輝者，喻經、疏之玄義也。
X08n0236_p0096a24║鈔：「順斯」下。顯述鈔文也。分三：初、述鈔安名。謂隨順百
X08n0236_p0096b01║人清雅之懷，故再造此鈔。言條理者，書云：「如網在綱，
X08n0236_p0096b02║有條而不紊。」今謂再治其條貫，則教綱不紊矣。立名
X08n0236_p0096b03║可知。
X08n0236_p0096b04║鈔：「昔人云」者，二、顯述鈔意，分二：初、引古難易，語出楊
X08n0236_p0096b05║子。彼云：「楊子先生遊於錦江，見一婦人抱子而泣，乃
X08n0236_p0096b06║問其故，曰：『我夫在日，以藤、漆、鐵、木，善能造船。夫今亡
X08n0236_p0096b07║沒，王取其船，村人逃避，子母慮亡，故我泣之。』楊子嘆
X08n0236_p0096b08║曰：『人在則易，人亡則難。』」今此意云：若我在世，則易為
X08n0236_p0096b09║諮訣；若吾沒後，或有疑昧，難為解也。
X08n0236_p0096b10║鈔：「今為」下。二、顯鈔有益。謂此鈔興雖同一時一處，望
X08n0236_p0096b11║遠於四方，終於千古，學者見之，皆如對我面而解會
X08n0236_p0096b12║也。
X08n0236_p0096b13║鈔：「然繁則」下，三、造鈔體式，分三：初、繁簡有失。謂章句
X08n0236_p0096b14║繁多，則學者或生厭倦，望涯有退屈之心；章句簡略，
X08n0236_p0096b15║則經疏或昧源流，正解無由而起。
X08n0236_p0096b16║鈔：「顧此」下，二、謙無折中者，無過繁簡不及之謂也。顧
X08n0236_p0096b17║此之才實難，無此之才而輙伸鈔釋，故為愧也。此亦
X08n0236_p0096b18║鈔主自謙耳。理實疏鈔皆得其中矣。才難二字，文出
X08n0236_p0096b19║《論語》，彼云：「才難，不其然乎。」今借用之。言折中者，中之
X08n0236_p0096b20║一字通平、去二音。今以序文平、仄音律定之，宜作去
X08n0236_p0096b21║聲呼也。
X08n0236_p0096b22║鈔：「夫意」下，三、正顯體式。問：既無折中之才，云何造鈔
X08n0236_p0096b23║耶？答：我今之意，使後學者見此鈔文一人所作其鈔
X08n0236_p0096b24║言辭，而於疏文不支離矣。《易》曰：「中心疑者，其辭支。」或
X08n0236_p0096c01║但令後學遣疑，即鈔之式也。釋鈔序竟。
X08n0236_p0096c02║
X08n0236_p0096c03║華嚴懸談會玄記卷第一