X08n0236_p0096c04║
X08n0236_p0096c05║
X08n0236_p0096c06║華嚴懸談會玄記卷第二
X08n0236_p0096c07║
X08n0236_p0096c08║蒼山再光寺比丘　普瑞集
X08n0236_p0096c09║疏往復無際等者，迴向品說迴向眾生，即往復無際
X08n0236_p0096c10║也；迴向實際，即動、靜一源也；迴向菩提，即含眾妙而
X08n0236_p0096c11║有餘也。彼疏中廣以十門三義配三迴向，今略引彼
X08n0236_p0096c12║配釋此文。一、依三法：初句眷屬般若，次句實相般若，
X08n0236_p0096c13║三句觀照般若。既是即寂之照，何德不具？而照功無
X08n0236_p0096c14║涯，故云有餘。次句融拂，末句結屬。下皆准此。二、滅三
X08n0236_p0096c15║道：初句滅業道，次句滅苦道，三句滅惑道。三、淨三聚：
X08n0236_p0096c16║初句饒益戒，來、往不息故；二句律儀戒，動、靜皆寂故；
X08n0236_p0096c17║三句善法戒，廣含眾德故。四、顯三佛性：初句緣因，萬
X08n0236_p0096c18║行無際故；二句正因，一源清淨故；三句了因，智含萬
X08n0236_p0096c19║德故。五、成三寶：初句僧寶，眾多和合故；二句法寶，理、
X08n0236_p0096c20║法為最故；三句佛寶，佛含眾妙故。六、會三身：初化，次
X08n0236_p0096c21║法，後報，可知。七、具三德：初句恩德，化生無窮故；次句
X08n0236_p0096c22║斷德，證真無惑故；三句智德，智為能含故。八、三菩提：
X08n0236_p0096c23║初句方便菩提，一切菩提樹下示成正覺故；二句實
X08n0236_p0096c24║相菩提；三句實智菩提。九、證三涅槃：初句方便淨涅
X08n0236_p0097a01║槃，隱跡雙林，根盡應移故；二句性淨涅槃；三句圓淨
X08n0236_p0097a02║涅槃，萬德俱圓故。十、安住三種祕密藏：初句解脫藏，
X08n0236_p0097a03║往復自在故；二句法身藏；三句般若藏。可知。大疏又
X08n0236_p0097a04║云：十內舉一為首，展轉相由，成三百門，乃至無盡。隨
X08n0236_p0097a05║一一義，具攝德用，即入無礙等。故知五句攝義無邊，
X08n0236_p0097a06║歷劫宣演亦莫能盡。故經云：欲具演說一句法，阿僧
X08n0236_p0097a07║祇劫無能盡。斯之謂也。問：此十門三義，准會解記云
X08n0236_p0097a08║是終頓宗義，不可配圓宗標舉宗體。今何故又配而
X08n0236_p0097a09║釋之耶？答：若據各門本義，實唯同教一乘之宗，不可
X08n0236_p0097a10║配法界之宗體也。今各以第四句而融、拂之。融，則三
X08n0236_p0097a11║一無礙；拂，則三一雙寂。二義同時，豈非法界宗體？故
X08n0236_p0097a12║大疏云隨一一義，具攝德用，即入無礙等。
X08n0236_p0097a13║鈔：順經四分等，准大疏科經，有其十例：一、本部三
X08n0236_p0097a14║分科，二、問答相屬科，三、以文從義科，四、前後襵疊
X08n0236_p0097a15║科，五、前後鈎鎻科，六、隨品長分科，七、隨其本會科，
X08n0236_p0097a16║八、本末大位科，九、本末徧收科，十、主伴無盡科。雖
X08n0236_p0097a17║具十例以無盡，然正釋文時唯用前二例科，故今
X08n0236_p0097a18║科疏亦以此二例也。其問答相屬科即四分故，謂
X08n0236_p0097a19║准經，大位問答總有四番：第一會中大眾起四十
X08n0236_p0097a20║問，或當會答盡，名舉果勸樂生信分；二、從第二會
X08n0236_p0097a21║有四十問，至第七會末答盡，名修因契果生解分；
X08n0236_p0097a22║第八會初起二百問，當會答盡，名託法進修成行
X08n0236_p0097a23║分；四、第九會初起六十問，如來自入師子嚬呻三
X08n0236_p0097a24║昧，現相答盡，名依人證入成德分。問：依賢首說，善
X08n0236_p0097b01║財求法，別問別答，名漸證分。立其五分，今何不開？
X08n0236_p0097b02║答：清涼意以頓、漸雖殊，證法界是同，故總立一分
X08n0236_p0097b03║也。問：何故有此四分？答：入法方便，信、解、行、證，理應
X08n0236_p0097b04║爾故。今疏順此，故科為四。
X08n0236_p0097b05║鈔：若順序、正等者，三分之始，自道安法師，如前已
X08n0236_p0097b06║敘。經三分者，以初品為序分，三世間莊嚴是起法
X08n0236_p0097b07║之由緒故；現相品已下為正宗分；法界品內善財
X08n0236_p0097b08║已下為流通分。今疏三分，可知。▲鈔：今初，總序名
X08n0236_p0097b09║意者，名即一部疏文，意即綱領大義。言亦名教迹
X08n0236_p0097b10║者，如尋象迹，必獲象身；尋此疏序，得疏本意故。或
X08n0236_p0097b11║可名、意、教之三言，皆通大經，以雖是疏序，而疏正
X08n0236_p0097b12║釋經故。謂經序唯序經疏，序該序經疏鈔，序通序
X08n0236_p0097b13║經疏鈔，故通亦無妨。
X08n0236_p0097b14║鈔：順無盡者，迴向鈔云：十是一周圓數，順無盡故。
X08n0236_p0097b15║▲鈔：言意多含者，前於疏中已解四義，今於鈔外
X08n0236_p0097b16║又申六解，足其十意，以彰無盡。一、順一、多無礙義
X08n0236_p0097b17║故：初句一、不礙多，二句多、不礙一，三句一、多雙融，
X08n0236_p0097b18║四句一、多雙泯，五句結屬法界。二、順法界緣起義
X08n0236_p0097b19║故：初句諸緣各異；次句互徧相資，以一切法同一
X08n0236_p0097b20║源，故互相資也；次句俱存無礙。不壞相資，故含眾
X08n0236_p0097b21║妙；不壞各異，故有餘也；四句廢識從智，末句結屬。
X08n0236_p0097b22║三、順經宗十一字：初句即因、果二字，次句即理、實
X08n0236_p0097b23║二字，次句即法界緣起四字，次句即不思議三字，
X08n0236_p0097b24║末句結屬。四、順題中所證法故：初句廣字，次句大
X08n0236_p0097c01║字，三句方字，四句融拂，末句結屬。問：此與鈔配三
X08n0236_p0097c02║大何別？答：鈔泛就三大說，不約經題，故異也。五、順
X08n0236_p0097c03║因門果海故，謂前三句是普賢因門緣起法界，第
X08n0236_p0097c04║四句是遮那果海，離言即同因、果法界，末句結歸。
X08n0236_p0097c05║六、順先解，後行故：前三句約解，故如前五門所釋，
X08n0236_p0097c06║以為解境；第四一句約行說，故言思斯絕也；末句
X08n0236_p0097c07║結屬，可知。▲鈔：初句明用者，問：配釋三大，何不次
X08n0236_p0097c08║耶？答：含餘法界故，顯圓融相故，彰無礙理故，隨作
X08n0236_p0097c09║者意故。表攝末歸本，先用，次體；後表依本流末，中
X08n0236_p0097c10║體，後相故。又以義就文故，此本標舉宗體，顯法界
X08n0236_p0097c11║義，故以法界為次。今以義相當，故略配二大耳。三
X08n0236_p0097c12║大正義在後，冥真體於萬化之域等故。如後說儀
X08n0236_p0097c13║周普中配十身，亦不次之例也。▲鈔往者去也下。
X08n0236_p0097c14║鈔釋用大一句序文。義如繁雜，而各有所歸。今以
X08n0236_p0097c15║科分，庶令易見。
X08n0236_p0097c16║鈔：無際有二下，此總說事、理二種無際。下三解中
X08n0236_p0097c17║隨義別分，乃成異義。問：若即事同真，豈不濫於體
X08n0236_p0097c18║大耶？答：此有二師所說不同：一、助正師云：唯取能
X08n0236_p0097c19║同事相，絕於邊際，名為無際，亦約事、用。（意云：前無際約成事
X08n0236_p0097c20║之體，此無際約體空事、用。）非取所同之理，故不濫體。二、寂照師
X08n0236_p0097c21║說：此但當下靜義，非即真體一源，方是體大。今又
X08n0236_p0097c22║助解：此別教三大，許相即故。若用中無體，體中無
X08n0236_p0097c23║用，與終、頓何異？故體大中亦有廣、多無際之用也。
X08n0236_p0097c24║問：豈不相濫？答：為門不同，亦無雜亂。
X08n0236_p0098a01║大科分三
X08n0236_p0098a02║初散訓略釋（二）
X08n0236_p0098a03║初三對釋往復（往者）
X08n0236_p0098a04║後二義釋無際（無際）
X08n0236_p0098a05║二總徵廣釋（二）
X08n0236_p0098a06║初徵列（何法）
X08n0236_p0098a07║二別釋（三）
X08n0236_p0098a08║初雙約迷悟說（二）
X08n0236_p0098a09║初具釋往復（二）
X08n0236_p0098a10║初合明二對（今初）
X08n0236_p0098a11║二別明起滅（二）
X08n0236_p0098a12║初明妄（迷則）
X08n0236_p0098a13║後明真（二）
X08n0236_p0098a14║一隨緣有起滅（然真）
X08n0236_p0098a15║二不變無起滅（二約）
X08n0236_p0098a16║後略釋無際（言無）
X08n0236_p0098a17║二唯約妄說（二）
X08n0236_p0098a18║初標（二唯）
X08n0236_p0098a19║次釋（二）
X08n0236_p0098a20║初往復無際合明（二）
X08n0236_p0098a21║初廣多無際明往復（二）
X08n0236_p0098a22║初竪（一竪）
X08n0236_p0098a23║次橫（二約）
X08n0236_p0098a24║次絕際無際泯往復（若約）
X08n0236_p0098a25║次引證（二）
X08n0236_p0098a26║初證竪絕際（中論）
X08n0236_p0098a27║次證橫無際（橫尋）
X08n0236_p0098a28║三返不還源說（二）
X08n0236_p0098a29║初釋往復（二）
X08n0236_p0098a30║初對前唯復（二）
X08n0236_p0098a31║初正對顯（三約）
X08n0236_p0098a32║二引外文（故屬）
X08n0236_p0098a33║後有往復（三）
X08n0236_p0098a34║初總標（就此）
X08n0236_p0098a35║二引證（故文）
X08n0236_p0098a36║三結釋（釋曰）
X08n0236_p0098a37║後釋無際（此中）
X08n0236_p0098a38║三結法所屬（然上）
X08n0236_p0098a39║鈔：何法往復下，徵列也。問：何故唯徵往復，而略無
X08n0236_p0098a40║際耶？答：往復是法體，無際是義用。今但徵體，義用
X08n0236_p0098a41║自來，或但要言詞穩便故。
X08n0236_p0098a42║鈔：今初、迷法界下，具釋往復三對六義。以前二對
X08n0236_p0098a43║諸教少說，又去動屬迷，來靜屬悟，其義無差，故先
X08n0236_p0098b01║合明。起、滅一對諸教多談，而又起、滅俱通迷、悟、真、
X08n0236_p0098b02║妄，其義有差，故後別顯。言迷者，能迷法界。所迷、能
X08n0236_p0098b03║迷之體有其二說：一云根本無明、三細、六麤、十重
X08n0236_p0098b04║惑也；一云所迷既無盡法界，能迷亦帝網之惑。六、
X08n0236_p0098b05║趣者，毗曇論云：趣者，名到，亦名為道。謂彼善、惡業
X08n0236_p0098b06║因，道能運到其生趣處，故名為趣。又趣者，歸向之
X08n0236_p0098b07║義，謂所造業能歸向於彼天乃至地獄也。言悟法
X08n0236_p0098b08║界等者，悟為能悟法界。所悟、能悟之體亦有二說：
X08n0236_p0098b09║一云翻十重染、滅、異、住、生四位始覺為能悟體；一
X08n0236_p0098b10║云所悟既無盡法界，能悟亦是無障礙智，不同起
X08n0236_p0098b11║信之分齊也。言復一心者，即眾生之自心，前法界
X08n0236_p0098b12║之異名也。就寂，名法界；就照，名一心。又一心有軌
X08n0236_p0098b13║持，名法；一心有性分，名界。其體無異也。▲鈔：皆法
X08n0236_p0098b14║界用也者，略結二對也。謂如同教中，准起信等說，
X08n0236_p0098b15║唯以出生世間、出世間善因果為用。大則揀其惡
X08n0236_p0098b16║染，不揀善染。今此別教，一切染、淨、迷、悟，乃至六趣
X08n0236_p0098b17║旋還，披毛戴角，皆法界用也。故知同、別之義，亦天
X08n0236_p0098b18║隔矣。問：此用大中有三義，而第一義中亦有三對、
X08n0236_p0098b19║六義及二無際等。今唯明初、二對之義，文義未盡。
X08n0236_p0098b20║何故便有此結文耶？答：有二：一云、此中間結，該初、
X08n0236_p0098b21║後故；二云、此上迷、悟，義已略畢。後不出此，故略結
X08n0236_p0098b22║也。▲鈔：迷則下，此妄法起、滅。雖唯妄有生、滅，而妄
X08n0236_p0098b23║滅由悟，故屬雙約迷、悟也。然真下，約真說起、滅也。
X08n0236_p0098b24║然字，不盡之辭。意言妄法無體可言生、滅。真則不
X08n0236_p0098c01║爾，有二義故，故云然也。問：初隨緣中既有妄生、滅
X08n0236_p0098c02║言，何故科中唯判屬真？答：雖有妄言，對顯真故。標
X08n0236_p0098c03║中亦唯云真，有二義故。問：既約真說生、滅，何屬雙
X08n0236_p0098c04║迷、悟？答：真生即悟，真滅即迷，亦雙之義也。言隨緣
X08n0236_p0098c05║者，能隨即真，所隨即染、淨二緣也。此有二義：若同
X08n0236_p0098c06║教義，無性真如隨無明緣，成十重染法，即真滅妄
X08n0236_p0098c07║生。悟即反此。若別教，無障礙理隨緣，成無盡染法，
X08n0236_p0098c08║即性起之義。故所起染，如帝網重重，此染緣起。若
X08n0236_p0098c09║淨緣起，無障礙理起無障礙智，滅帝網惑等。此則
X08n0236_p0098c10║真、妄雖有生、滅，皆以不生生為生，不滅滅為滅，皆
X08n0236_p0098c11║法界用也。問：三對六義，何唯起、滅中明真隨緣，餘
X08n0236_p0098c12║二對不說耶？答：起、滅既爾，餘二亦然。謂隨染緣起，
X08n0236_p0098c13║而真往六趣，亦去，動也；隨淨緣起，而真復一心，亦
X08n0236_p0098c14║來，靜也。但二對別說，起、滅通說，為異耳。
X08n0236_p0098c15║鈔：二、約不變下，具足應云：迷悟、動靜、生滅、來往，紛
X08n0236_p0098c16║然真界，湛若虗空，體無生滅、去來、動靜。謂此不變
X08n0236_p0098c17║義非唯約生滅中說，亦該前二對之中皆不變也。
X08n0236_p0098c18║▲鈔此義在下體中者，問：此明用大，何故顯體義
X08n0236_p0098c19║耶？答：有二：一云：真如有隨緣、不變二義，今相對以
X08n0236_p0098c20║立，因便明之。二云：理實隨緣、不變二義俱是用大，
X08n0236_p0098c21║即二無際故。所依無障礙體，方是體大。若爾，如何
X08n0236_p0098c22║指在體中？答：真如二義：一、隨緣義，是違自順他，與
X08n0236_p0098c23║體疎，故不屬體；二、不變義，是違他順自，與體近，攝
X08n0236_p0098c24║屬體也。如唯識中識以了別為行相（如不變屬用大），亦復
X08n0236_p0099a01║用彼顯自性云識以了別為自性（如更以用屬體大）。問：妄
X08n0236_p0099a02║亦有體空、成事二義，何故不明？答：理合具明。今以
X08n0236_p0099a03║真不變即妄體空，真隨緣即妄成事，故影略耳。▲
X08n0236_p0099a04║鈔言無際下，略明無際理實。此中具八無際，迷、悟、
X08n0236_p0099a05║橫、竪各二種故。今此唯二，影取餘六。謂迷中一義，
X08n0236_p0099a06║唯約竪論，廣多無際，影取竪中絕際及二橫也。若
X08n0236_p0099a07║具作者，應云：鈔中有一、迷來無始，即無初際；二、迷
X08n0236_p0099a08║無迷源，竪無初際。既無有始，豈得有終，絕初、後際？
X08n0236_p0099a09║上二竪論。若約橫說：一、迷心障翳，廣無邊際；二、橫
X08n0236_p0099a10║尋迷心，不在內、外，故亦絕際。上四皆迷。若悟四者，
X08n0236_p0099a11║鈔中一云：悟絕始、終，即無後際。此唯竪論絕際，影
X08n0236_p0099a12║取餘三。若具作者，應云：二、竪論去、來，洞徹三際，廣
X08n0236_p0099a13║無初、後。上二約竪。若約橫者：一、橫說悟心通廓，浩
X08n0236_p0099a14║無邊際；二、橫尋悟心，不在內、外，故亦絕際。問：何故
X08n0236_p0099a15║鈔家行文如此影略？答：欲使學者虗己而求，發生
X08n0236_p0099a16║觀智故。往復三對，與二無際前後具闕。下皆類此。
X08n0236_p0099a17║其與夫尋文數字之流，不可同日而語也。
X08n0236_p0099a18║鈔：二、唯約妄說等者。問：此中何以但釋無際，不解
X08n0236_p0099a19║往、復？答：六趣往、復，即唯約妄也。易故不言。承上相
X08n0236_p0099a20║傳，於此皆說七十二往、復。謂六趣相望，舉一望六，
X08n0236_p0099a21║皆有往、復，則每一趣中亦十二往、復。六趣總論，具
X08n0236_p0099a22║七十二種矣。如人往人趣，復人趣；往天趣，復天趣
X08n0236_p0099a23║等。餘趣亦然。又若約妄心，則緣彼境時為往，緣此
X08n0236_p0099a24║境時為復。妄念攀緣，往、復何限？故下鈔云：動即往、
X08n0236_p0099b01║復，有去、來故。問：往、復二字各有三訓，何故雙約迷、
X08n0236_p0099b02║悟中具配釋之，唯約妄中全不說耶？答：應准知故。
X08n0236_p0099b03║若具說者，去、來約處，起、滅約時，上皆動、亂。靜即體
X08n0236_p0099b04║虗，而隨緣真如，亦隨妄起、滅。去、來、動、靜約不變，則
X08n0236_p0099b05║迷、倒、動、靜，起、滅、來、往，紛然真界，湛若虗空，體無生、
X08n0236_p0099b06║滅。去、來、動、靜，此義在下體中。▲鈔：過去無始，未來
X08n0236_p0099b07║無終者，問：如起信云：以從無始已來，念念相續，未
X08n0236_p0099b08║曾離念，故說無始無明。今言無始，則可。然妄有斷
X08n0236_p0099b09║盡之時，生死有終。又言無終，何耶？答：略有三義：一、
X08n0236_p0099b10║約一人，則可終；通一切，則無終。二、若言有終，以彼
X08n0236_p0099b11║定執，長邪見故。三、此約妄為門，故無終。▲鈔：中論
X08n0236_p0099b12║云下，即彼本際品文。十藏品疏：鈔：釋云：初偈引教
X08n0236_p0099b13║立理，顯無始、終。次偈二句仍上遣中，以無始、終可
X08n0236_p0099b14║對待故。二句遣先、後共，略有三義，謂有問言：生、死
X08n0236_p0099b15║二法為先生後死？為先死後生？為生、死一時？一時
X08n0236_p0099b16║名共。今且總非。下偈出所以，云：若使先有生後有
X08n0236_p0099b17║老死者不老死有生生不有老死若先有老死而
X08n0236_p0099b18║後有生者是則為無因不生有老死。釋曰：前偈破
X08n0236_p0099b19║先生後死，生必因死。今先有生，則不因老、死而有，
X08n0236_p0099b20║故云不老死有生，則亦令生無有老、死，先獨生故。
X08n0236_p0099b21║後偈破先死後生，生者是死因。今死在前，為無因
X08n0236_p0099b22║矣。次破一時，偈云：生及於老死不得一時共生時
X08n0236_p0099b23║即有死是二俱無因。釋曰：以生不因死，死不因生
X08n0236_p0099b24║故。後結法空，云：若使初後共是皆不然者何故而
X08n0236_p0099c01║戲論謂有生老死。既言本際不可得，亦不應定謂
X08n0236_p0099c02║無始無終，況有始、終之見邪？故證前妄無妄源，竪
X08n0236_p0099c03║無初際等也。▲鈔：是以遠公云者，准遠公傳云：遠
X08n0236_p0099c04║聞羅什入關中，即遣書通好（云云）。什答：書中有偈
X08n0236_p0099c05║一章，問其所解法云：既已捨染樂心得善攝否（此二
X08n0236_p0099c06║句問戒）若得不馳散深入實相否（二句問定）畢竟空相中
X08n0236_p0099c07║其心無所樂若悅禪智慧是法性無照虗誑等實
X08n0236_p0099c08║無無非停心處（六句問慧）仁者所住法幸願示其要。是
X08n0236_p0099c09║以遠公復以書遣什，并報此偈也。然迷途非一致
X08n0236_p0099c10║下，更有四句云：時無悟宗匠誰將握玄契來問尚
X08n0236_p0099c11║悠悠相與朝暮歲。今引此者，有二意：一、寂照意云：
X08n0236_p0099c12║通證上四種無際：初二句證妄無妄源等，竪論絕
X08n0236_p0099c13║際；次二句證橫說中妄念攀緣，浩無邊際；次二句
X08n0236_p0099c14║橫尋妄心，不在內、外等；後二句證竪論過去無始，
X08n0236_p0099c15║未來無終等。以致字有本，為世字故。二、玄鏡及助
X08n0236_p0099c16║證等，唯證妄心，不在內、外，一義也。謂雖有上、下諸
X08n0236_p0099c17║句，唯以觸理自生滯一句為引證之本文也。餘句
X08n0236_p0099c18║皆是兼來，無勞異說。後義為正。然上四種無際，猶
X08n0236_p0099c19║是總相。據實，迷中往復，皆各具四，以為八種也。
X08n0236_p0099c20║鈔：初義是總下，謂三義對說，約橫、竪以分異也。泛
X08n0236_p0099c21║言橫、竪，而有二義：一、約時、處論橫、竪，如常，可知；二、
X08n0236_p0099c22║就法論橫、竪，謂約彼、此論也。橫，則彼、此不相望；竪，
X08n0236_p0099c23║則彼、此相望也。今鈔中三義，就法論橫、竪也。橫論，
X08n0236_p0099c24║則三義不相望，各各具往、復，以鈔中三番消釋往、
X08n0236_p0100a01║復無際一句也。若各不具，則釋文不備故。若約竪
X08n0236_p0100a02║論，彼、此相望，則總、別有異。故初義為總，二、三別也。
X08n0236_p0100a03║▲鈔：復本源者，影取往流轉故。斯即靜義者，影取
X08n0236_p0100a04║妄中，斯即動義。此唯竪論，故六義中真、妄各一，生、
X08n0236_p0100a05║滅二義皆通真、妄，故此不論。▲鈔：故周易復卦云
X08n0236_p0100a06║下，雙引二卦證其復字。初復卦者，彼疏云：天地養
X08n0236_p0100a07║萬物，以靜為心。不為而物自為，不生而物自生。寂
X08n0236_p0100a08║然不動，此天地之心也。今引已證靜義。泰卦跮云：
X08n0236_p0100a09║天體在上，此卦陽爻居下；地體在下，此卦陰爻居
X08n0236_p0100a10║上。即天地氣相交而生萬物。天體將上，地體將下。
X08n0236_p0100a11║故云無往不復。今證無但迷往而不悟復也。然天
X08n0236_p0100a12║地上下、陰陽往復具十二卦，今當略示：正月為地
X08n0236_p0100a13║天泰【圖】，二月為雷天大壯【圖】，三月為澤天夬
X08n0236_p0100a14║【圖】，四月為純乾【圖】，五月為天風遘【圖】，六月
X08n0236_p0100a15║為天山遁【圖】，七月為天地否【圖】，八月為風地
X08n0236_p0100a16║觀【圖】，九月為山地剝【圖】，十月為純坤【圖】，十
X08n0236_p0100a17║一月為地雷復【圖】（謂陽已徃而初復一爻，故云然往必復），十二月
X08n0236_p0100a18║為地澤臨【圖】。其陰陽往復，終而復始，蓋如此也。
X08n0236_p0100a19║故以為證。▲鈔：此一義下，約橫論影取。前唯約妄，
X08n0236_p0100a20║中亦往復也。▲鈔：故文殊下，問：前唯約妄中，不引
X08n0236_p0100a21║經證往、復義；今返本中，焉何引證？答：前妄中往、復
X08n0236_p0100a22║易知，故不引證；今返本中，意在勤修，故廣引證。言
X08n0236_p0100a23║文殊初說雙行之行者，彼經云：菩薩雖不捨生死，
X08n0236_p0100a24║而不為生死諸過惡所染等。釋曰：此約生死、涅槃
X08n0236_p0100b01║也。彼又有六對雙行之行：一、有為、無為，二、大、小乘，
X08n0236_p0100b02║三、空、有，四、相、無相，五、願、無願，六、生滅、無生滅。故名
X08n0236_p0100b03║說雙修之行。次云下，標、徵、釋、結，可知。菩薩往、復之
X08n0236_p0100b04║道，義通諸位；有以局配，則非也。言修空、無相、無願
X08n0236_p0100b05║者，準第七下，鈔云：三解脫門亦名三三昧。三昧即
X08n0236_p0100b06║當體受名，解脫即依他受稱。此三能通涅槃、解脫，
X08n0236_p0100b07║故名為門。但是一法，以行因緣，說有三種：觀諸法
X08n0236_p0100b08║空，名空門；空中不取相轉，名無相；於無相中無所
X08n0236_p0100b09║願求轉，名無願等。如智論說：應度者有三種故：一、
X08n0236_p0100b10║見多者，為說空門；二、愛多者，為說無作門；三、愛、見
X08n0236_p0100b11║等者，為說無相門也。言三種覺、觀心者，有二解：一
X08n0236_p0100b12║云：是三解脫所對治故。言覺、觀者，疏主云：覺、觀，舊
X08n0236_p0100b13║名，新譯為尋、伺。唯識云：尋謂尋求，令心怱遽於意，
X08n0236_p0100b14║言境麤轉為性；伺謂伺察，令心怱遽於意，言境細
X08n0236_p0100b15║轉為性。皆以思慧為體，即覺麤觀細也。今三皆空、
X08n0236_p0100b16║無，故斷覺、觀也。一云：准瑜伽第十一云：以不淨治
X08n0236_p0100b17║欲，以慈治恚，以悲治害。如是對治三種惡覺、觀，故
X08n0236_p0100b18║即能治，非三解脫也。
X08n0236_p0100b19║鈔皆上句自利者，問：初義云：觀諸眾生心之所樂，
X08n0236_p0100b20║應是利他，何言自利？答：有二：一、雖觀於他，成自觀
X08n0236_p0100b21║行故；二、云以少從多故。言往涅槃故者，涅槃豈有
X08n0236_p0100b22║方所？以己求諸，義言往耳。生死無始在中，對前往，
X08n0236_p0100b23║故名復。▲鈔：雖往、復下，問：正明復義。何故上說往、
X08n0236_p0100b24║復，鈔中答也？影取妄中雖有往、復，總為妄往流轉
X08n0236_p0100c01║矣。問：前散訓字義中，往、復各有三訓。今屬法中，何
X08n0236_p0100c02║以全不言耶？答：可以意得故。若具說者，應云：去、來
X08n0236_p0100c03║約處，起、滅約時。上皆動也，靜即上皆相待寂故。而
X08n0236_p0100c04║隨緣真如，亦隨悟心去、來、起、滅；動、靜約不變，則悟
X08n0236_p0100c05║心動、靜、去、來、起、滅。紛然真界，湛若虗空，體無動、靜、
X08n0236_p0100c06║去、來、起、滅。此義在下體中。▲鈔：此中無際下，唯略
X08n0236_p0100c07║顯總二義，影取橫、竪。若具作者，一、菩薩行海，窮劫
X08n0236_p0100c08║而行，竪論無際；隨一一行，遍塵方修，橫說無際。上
X08n0236_p0100c09║二廣、多無際。二、二稱真，即前二無際皆稱真，故名
X08n0236_p0100c10║絕際無際。自利、利他，又各四種，亦具八也。▲鈔：對
X08n0236_p0100c11║上三義等者，問：釋體要對用三義，釋相大何不對
X08n0236_p0100c12║耶？答：體、用相翻，義可爾故。疏之文勢，理亦通故。相
X08n0236_p0100c13║大不然。▲鈔：所迷真性下，影取所悟真性。言一源
X08n0236_p0100c14║莫二者，離世間品疏云：隨客塵去而莫歸，見本往
X08n0236_p0100c15║則還源返本。有還有去，皆是起心。還、去兩亡，寂然
X08n0236_p0100c16║不起。起，則諸善失壞；不起，則出離蓋、纏。觸境寂知，
X08n0236_p0100c17║方冥真體。
X08n0236_p0100c18║鈔動即往復，有去來故者。此證影顯前用大唯妄
X08n0236_p0100c19║中有往復三對義故。言靜即體虗下。謂往必對復，
X08n0236_p0100c20║來必對去。既相待立，故知體虗無自性也。應知動
X08n0236_p0100c21║即前隨緣義，靜即前不變義。所依無障礙體，方是
X08n0236_p0100c22║一源也。▲鈔：不釋動下，即肇公物不遷論。注：釋者，
X08n0236_p0100c23║捨離也。此則成事與體空一相，不相捨離也。則動、
X08n0236_p0100c24║靜名殊下，方歸體大。▲鈔：自利，靜也者，亡心遺照，
X08n0236_p0101a01║定、慧兼修故。利他，動也者，涉有化生，拕泥帶水故。
X08n0236_p0101a02║又前十對之中，以自利為往，利他為復。而前總配
X08n0236_p0101a03║中，以往配動，以復配靜。今不爾者，約對，往涅槃為
X08n0236_p0101a04║靜，復生死為動故也。又前約用大，生死無始在中，
X08n0236_p0101a05║故涅槃云往，生死云復。今約體大，眾生本具，故涅
X08n0236_p0101a06║槃云復，生死云往。化而無化者，影修而無修。不失
X08n0236_p0101a07║一源下，歸體也。問：何故對上用大三義釋於體耶？
X08n0236_p0101a08║答：此中意欲攝用歸體，謂初攝迷、悟、動、靜之用，次
X08n0236_p0101a09║攝唯迷、動、靜之用，後攝唯悟、動、靜之用，同歸一源
X08n0236_p0101a10║體也。▲鈔：若對上二種無際下，總就事、法明。廣、多
X08n0236_p0101a11║無際，具十二種別；約一一事，皆有分齊。（謂前雙約迷、悟中，迷、
X08n0236_p0101a12║悟各具橫、竪二種，成四；唯約妄中，往、復各具橫、竪二種，為四種；返本還源，自利、利他，各具橫、竪二種，為四
X08n0236_p0101a13║種。總為十二種也。）而各即事同真際，即無際亦有十二種。
X08n0236_p0101a14║（三義橫、竪亦然。）又前散訓略釋中總明二種，即依總開別；
X08n0236_p0101a15║今此二種，即攝別歸總。總、別合論，有五十二無際
X08n0236_p0101a16║也。▲鈔動靜無礙下，明混無障礙，方顯一源之體。
X08n0236_p0101a17║意融二無際義為一源故。言際與無際者，謂前事、
X08n0236_p0101a18║理二種各各有際，及與二種無際亦相待而立。既
X08n0236_p0101a19║無定異，方顯一源之體也。
X08n0236_p0101a20║鈔：清淨法界，杳杳冥冥者，即性淨無障礙理，以為
X08n0236_p0101a21║能含之體，如金含器故。恒沙二字釋眾字；性德下，
X08n0236_p0101a22║釋妙字。上雖舉能含之體，意在所含之相。又或帶
X08n0236_p0101a23║因以明也。相依乎性下，釋有餘二字。問：如言常德，
X08n0236_p0101a24║其體皆常，何所不遍，而言有餘？答：性德無外，無德
X08n0236_p0101b01║非體。今別舉其德，顯體有餘。問：真體為是常德否？
X08n0236_p0101b02║若不是常德，何稱無外？既非無外，望相德，何名有
X08n0236_p0101b03║餘？答：相離體無，故無；德而非體，故稱無外。相雖恒
X08n0236_p0101b04║沙各具，隨名、數異，故體有餘。若爾，體若是一，何非
X08n0236_p0101b05║有名之數？如其多法，為難亦爾。答：真理寂寥，不墮
X08n0236_p0101b06║諸數。設說為一，為欲破數，強曰一源。如法句經一
X08n0236_p0101b07║亦不為一，為欲破諸數等。▲鈔恢恢焉下，借莊子
X08n0236_p0101b08║養生篇文，具云：庖丁為文惠君（粱惠王也）解牛。彼節者
X08n0236_p0101b09║有間，而刀刃者無厚。以無厚入有間，恢恢焉其於
X08n0236_p0101b10║遊刃必有餘地。是以十九年而刃若新發於硎。▲
X08n0236_p0101b11║鈔：阿僧祇品等者，上能、所含猶帶因以明，此正約
X08n0236_p0101b12║宗以證。故釋所以中還帶因論，故云毛約稱性等。
X08n0236_p0101b13║兼前總涉三義：初由理、事無礙，故得事、事無礙；此
X08n0236_p0101b14║復約法性融通以釋所以，即別教因也。然此等三
X08n0236_p0101b15║句含於同、別，故作此釋也。問：准前段，則體大甚深；
X08n0236_p0101b16║相大，則有名之數。有名之數不遍無外之體，何名
X08n0236_p0101b17║眾妙稱大耶？答：常、樂等即是大義，而不妨名、相各
X08n0236_p0101b18║異，顯體有餘。雖稱體無涯，而名、相分齊各異，故云
X08n0236_p0101b19║眾妙。
X08n0236_p0101b20║鈔：然此略有二義，下文外別明相之同、別。體、用准
X08n0236_p0101b21║知，謂：無障礙理為別教體大，無性真如為同教體
X08n0236_p0101b22║大，全法界真、妄為別教用大，世、出世善為同教用
X08n0236_p0101b23║大。言本自具足者，揀非業用故。▲鈔：亦老子意者，
X08n0236_p0101b24║前則眾妙二字意目佛教相，大恒沙功德不為佛
X08n0236_p0101c01║教意。亦老子，前則義意，此則文意。又前引內教證，
X08n0236_p0101c02║此引外教證，故云亦也。或可有餘是道教文意，眾
X08n0236_p0101c03║妙亦道教之文，故云亦也。道可道下，因具引章。釋
X08n0236_p0101c04║曰：下具釋彼意。言以一真法界為玄妙者，問：准下
X08n0236_p0101c05║別嘆能詮中說，於一真法界義分心、境，境中大、方
X08n0236_p0101c06║廣即是三大。何故今以一真法界而為體耶？答：以
X08n0236_p0101c07║全總法界作體大故。謂彼以義門階降，此據法體
X08n0236_p0101c08║不分，故不相違也。依此總門，或可全作相、作用等，
X08n0236_p0101c09║思之。
X08n0236_p0101c10║鈔融，則三、一互收者，問：三中舉一攝二，應云一、二
X08n0236_p0101c11║互收。今何爾耶？答：別得總名故，亦猶七處中菩提
X08n0236_p0101c12║場遍餘六處。下鈔云：普光、忉利等七處皆有菩提
X08n0236_p0101c13║場，亦是餘六別得總名故。彼既得爾，此亦應然。故
X08n0236_p0101c14║綱要云：體、相、用三非異，猶一寶珠。寶珠之體，圓滿
X08n0236_p0101c15║之相，鑑照之用，三無離理。舉一全收。▲鈔：云何超
X08n0236_p0101c16║下，具徵釋一句義也。而但云超者，從文便當略而
X08n0236_p0101c17║言也。▲鈔：並皆超之，故云逈出者，顯超、逈二字唯
X08n0236_p0101c18║一重釋也。鈔：何者下，釋融、拂相也。融存拂泯，既莫
X08n0236_p0101c19║能覊，豈言象之能到其法？故云逈出。即以逈出二
X08n0236_p0101c20║字釋其超字。然所以超者，有三義故：一、於人超，權
X08n0236_p0101c21║教菩薩及凡、小故；二、於心非，三慧及報生智之境
X08n0236_p0101c22║故；三、顯法體，佛、菩薩亦不思議故。▲鈔：又借斯下，
X08n0236_p0101c23║顯超及逈出，作二重釋。謂前超唯超言、思，今又逈
X08n0236_p0101c24║出上超言、思也。故經云下，上句證超言、思，下句證
X08n0236_p0102a01║逈出言。況言、相本絕下，進顯一義。謂前遣猶帶詮
X08n0236_p0102a02║明，況言、相本寂，何待遣之？故云亡絕亦亡。斯則下，
X08n0236_p0102a03║約相待門遣拂。前但直遣，故不重繁，但可清耳。虗
X08n0236_p0102a04║襟自冥契矣。▲鈔：具上諸德，獨在法界者，問：上迷
X08n0236_p0102a05║法界而往六趣等，豈法界德耶？答：約具德門，無法、
X08n0236_p0102a06║非德。今既融拂無礙，全稱法界，何非德耶？雖悟法
X08n0236_p0102a07║界，而情謂不忘，何名德耶？
X08n0236_p0102a08║鈔：初句從本起末者，此有二說：一云：依無際理體
X08n0236_p0102a09║為本，起往復之事為末。一云：此句疏中但有其末，
X08n0236_p0102a10║非謂無際是理。問：既無其理，何言依本起末耶？答：
X08n0236_p0102a11║豈不前云言意多含也？言不動真際建立諸法及
X08n0236_p0102a12║不壞假名而說實相，此四句即大品及智論等文
X08n0236_p0102a13║也。各一句本，一句末，思之，可見。然此本、末不同前
X08n0236_p0102a14║三，大釋但以理、事為本、末也。第三句能含為本，所
X08n0236_p0102a15║含為末。第四一句融拂理、事，或生佛性、相，生死、涅
X08n0236_p0102a16║槃等，準上釋之。▲鈔：末後結屬，通四義焉者，若通
X08n0236_p0102a17║具上四，即同教意；若取法界普融四句，隨舉一句，
X08n0236_p0102a18║即攝四句者，亦別教意，文、意雙含故。
X08n0236_p0102a19║鈔：法界類別中言：第三、無障礙法界者，即事、理無
X08n0236_p0102a20║礙法界。言屬上三法界者，以上三法界融拂自在，
X08n0236_p0102a21║歸總無障礙法界也。上屬四法界、五法界，准此，可
X08n0236_p0102a22║知。▲鈔：往復與動下，綱要云：有為即事法界，無為
X08n0236_p0102a23║即理法界。依理成事，事能顯理，即亦有為亦無為
X08n0236_p0102a24║法界；真理奪事，事能隱理，名非有為非無為法界。
X08n0236_p0102b01║此二由上事、理無礙法界而生。言含眾妙而有餘，
X08n0236_p0102b02║即無障礙法界者，即事事無礙法界。亦由事事無
X08n0236_p0102b03║礙，故總融上四，為斯一界，混然不亂，重重無盡。此
X08n0236_p0102b04║猶歸別門，名事事無礙法界。不同下所歸無障礙
X08n0236_p0102b05║法界，無得相濫。今約圓融門，故非普攝門也。然法
X08n0236_p0102b06║界二字，義含多類，故上四句配釋種類不同故。疏
X08n0236_p0102b07║主下，云：然法含持軌，界有多義。梁論十五云：欲顯
X08n0236_p0102b08║法身含法界五義，故轉名法界：一、性義，以二無我
X08n0236_p0102b09║為性，一切眾生不過此性故；二、因義，一切聖人四
X08n0236_p0102b10║念處法緣此生故；三、藏義，一切虗妄法所隱覆故，
X08n0236_p0102b11║非凡夫、二乘所能緣故；四、真實義，過世間法，以世
X08n0236_p0102b12║間法或自然壞，或對治壞，離此二壞故；五、甚深義，
X08n0236_p0102b13║若與此相應，自性成淨、善故；若外不相應，自性成
X08n0236_p0102b14║染故。上五義，皆理法界。復有持義、族義及分齊義。
X08n0236_p0102b15║然持曲有三：一、持自體、相，二、持諸法差別，三、持自
X08n0236_p0102b16║種類，不相雜亂，與法義同。族者，種族，即十八界。上
X08n0236_p0102b17║二並通事、理。分齊者，緣起事、法不相雜故。於中，性
X08n0236_p0102b18║通依主、持業，因唯依主，後六唯持業（上下疏文）。今事法
X08n0236_p0102b19║界并有為法界，皆分齊義；并持諸法差別與持自
X08n0236_p0102b20║種義及無為法界，皆性等五義及持自體義。種族
X08n0236_p0102b21║中，意識所知，名為法界，攝十六法，謂受、想、行蘊及
X08n0236_p0102b22║五種色（謂極略色、極逈色、受所引色、遍計所起色、定自在所生色），并八無為（謂六
X08n0236_p0102b23║無為中開真如為三性也。雜集第二言：無為法有八種，謂善法真如、不善法真如、無記法真如、虗空、擇滅、
X08n0236_p0102b24║非擇滅、不動及受、想滅）。今取所知八無為為無為法界義，唯
X08n0236_p0102c01║取真如無為為理法界義。其理、事無礙法界，并兩
X08n0236_p0102c02║亦雙非法界，皆通上義而無礙也。其無障礙法界，
X08n0236_p0102c03║以性、義融餘義故，皆無障礙。由法界具如是義故，
X08n0236_p0102c04║所以種類不同也。其配五法界下，疏具云：隨義別
X08n0236_p0102c05║顯，略有五門：一、有為法界有二：一、本識能持諸法
X08n0236_p0102c06║種子，名為法界。如論云無始時來界等。此約因義，
X08n0236_p0102c07║而其界體不約法身。二、三世之法差別邊際，名為
X08n0236_p0102c08║法界。不思議品云一切諸佛知過去一切法界悉
X08n0236_p0102c09║無有餘等。此即分齊之義。二、無為法界亦二：一、性
X08n0236_p0102c10║淨門，在凡位中性恒淨故，真空一味無差別故。二、
X08n0236_p0102c11║離垢門，謂對治方顯淨故，隨行淺、深分十種故。三、
X08n0236_p0102c12║亦有為亦無為法界有二：一、隨相門，謂受、想、行蘊
X08n0236_p0102c13║及五種色并八無為。此十六法唯意所知，十八界
X08n0236_p0102c14║中名為法界。二、無礙門，謂一、心法具含二門：一、心
X08n0236_p0102c15║真如門，二、心生滅門。雖有二門，皆各總攝一切諸
X08n0236_p0102c16║法，然其二位恒不雜亂，其猶攝水之波非靜，攝波
X08n0236_p0102c17║之水非動。故第四迴向云：於有為界示無為法，而
X08n0236_p0102c18║不滅壞有為之相；於無為界示有為法，而不分別
X08n0236_p0102c19║無為之性。此明事、理無礙。（今鈔唯無礙門。）四、非有為非無
X08n0236_p0102c20║為有二：一、形奪門，謂緣無不理之緣，故非有為；理
X08n0236_p0102c21║無不緣之理，故非無為。法體平等，形、奪雙泯。（今鈔唯此
X08n0236_p0102c22║門。）二、無寄門，謂此法界離相離性，故非此二。又非
X08n0236_p0102c23║二諸故，又非二名言所能至故，是故俱非。（形奪門要二相
X08n0236_p0102c24║假，無寄門則當法自離，故不同也。）五、無障礙法界二：一、普攝門，謂
X08n0236_p0103a01║於上四門隨一即攝餘一切故。是故善財或覩山
X08n0236_p0103a02║海，或見堂宇，皆入法界。二、圓融門，謂以理融事故，
X08n0236_p0103a03║令事無分齊。微塵非小，能容十剎；剎海非大，潛入
X08n0236_p0103a04║一塵也。以事顯理故，令理非無分。謂一、多無礙，或
X08n0236_p0103a05║云一法界，或云諸法界。然由一非一故即諸，諸非
X08n0236_p0103a06║諸故即一，乃至無盡。上五門十義，恐學者要知，故
X08n0236_p0103a07║筆於此也。▲第四、總彰立意者，前三番別消疏文，
X08n0236_p0103a08║此一番總出初立法界之意。言先敘如來為物應
X08n0236_p0103a09║生者，如梵天請問疏云如來大悲，隨機攝誘，兼齊
X08n0236_p0103a10║十惡，非直五乘。所以化創憍陳，道終須䟦是也。言
X08n0236_p0103a11║先小後大者，彼疏又云或談權道之三乘，乃分羊
X08n0236_p0103a12║鹿之殊駕；或論究竟之一實，復合白牛之同體是
X08n0236_p0103a13║也。言或無像現像者，如上生疏序云原夫性質杳
X08n0236_p0103a14║冥，超蹄象而含攝；覺體玄妙，絕視聽而融貫。方智
X08n0236_p0103a15║雲於縠月，察神理而猶迷；假慧刃於叢筠，揆靈機
X08n0236_p0103a16║而不測。乃至然後俯提十地，疎海月於寶方；下控
X08n0236_p0103a17║三乘，挺山儀於垢域等是也。言無言示言者，如唯
X08n0236_p0103a18║識疏序云無言之言風警，韜遂彩而月懸等是也
X08n0236_p0103a19║（上並依集玄記中引釋）。
X08n0236_p0103a20║鈔：答云：以是此經之所宗故者，此經正宗法界故。
X08n0236_p0103a21║言又是諸經通體故者，如攝論云：多聞熏習從最
X08n0236_p0103a22║清淨法界所流等。釋論云：所流者，正說正法，謂十
X08n0236_p0103a23║二部經。疏主下云：佛證體智，證最清淨法界，而於
X08n0236_p0103a24║後得安立教法，名為所流。故知十二部經皆從法
X08n0236_p0103b01║界流出，故是諸經通體也。又是諸法之通依故，是
X08n0236_p0103b02║即依理成事故，所以根本法界與一切事法為通
X08n0236_p0103b03║依也。言一切眾生迷、悟本故者，以真如法界為迷、
X08n0236_p0103b04║悟依故。一切諸佛所證窮故者，以未證無礙法界
X08n0236_p0103b05║未證窮故。諸菩薩行自此生故者，不悟法界，行非
X08n0236_p0103b06║真流，但名假名菩薩爾。初成頓說等者，不離菩提
X08n0236_p0103b07║樹，頓彰七處、九會等。既非權、漸之教，故先敘法界
X08n0236_p0103b08║也。故云不同餘經有漸次故。言最後一意正答初
X08n0236_p0103b09║問者，以上問何不先敘為物應生，先小後大等故；
X08n0236_p0103b10║今正答由頓說故，非敘漸次也。而前諸意共成後
X08n0236_p0103b11║意者，恐有問云：初成頓說，故不同餘經，此則聞命
X08n0236_p0103b12║矣。何不別敘餘法，而便敘法界耶？答云：以此法界
X08n0236_p0103b13║此經宗故，所以頓說。又法界是諸經通體故，所以
X08n0236_p0103b14║頓說；乃至諸菩薩行自此生故，所以頓說。問：若爾，
X08n0236_p0103b15║何不先答後意耶？答：欲以前六意成於第七意，故
X08n0236_p0103b16║正意答之於後也。
X08n0236_p0103b17║
X08n0236_p0103b18║華嚴懸談會玄記卷第二