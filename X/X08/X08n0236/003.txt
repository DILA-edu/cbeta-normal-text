X08n0236_p0103b19║
X08n0236_p0103b20║
X08n0236_p0103b21║
X08n0236_p0103b22║華嚴懸談會玄記卷第三
X08n0236_p0103b23║蒼山再光寺比丘　普瑞集
X08n0236_p0103b24║疏：「剖裂玄微，昭廓心境」者，玄微與心境即所詮之義，
X08n0236_p0103c01║剖裂與昭廓即能詮之經。鈔外略申三解：一、揀偏顯
X08n0236_p0103c02║圓釋；二、上通下總釋；三、迎前帶後釋。初者，如五教相
X08n0236_p0103c03║望，小教詮生空等，雖曰玄微，望始教二空，則為淺近
X08n0236_p0103c04║也。如次終教理、事無礙，頓教絕待真理，雖曰玄微，望
X08n0236_p0103c05║《華嚴經》，皆淺近也。故獨此經得剖裂玄微之稱。言昭
X08n0236_p0103c06║廓心、境者，小乘心外有境，始教雖攝境唯心，猶存八
X08n0236_p0103c07║識；終、頓雖明真心，然猶未得心、境無礙。一即一切故，
X08n0236_p0103c08║獨此經昭廓心、境。二、上通下總釋者，上句通指上法
X08n0236_p0103c09║界宗、體，剖裂在於經中；下句總廓心、境，收一切法。故
X08n0236_p0103c10║鈔云：「因果萬法，心、境普收。」三、迎前帶後釋者，以今玄
X08n0236_p0103c11║微心、境即上法界宗、體，必迎前所詮，目此能詮。又剖
X08n0236_p0103c12║裂、昭廓雖是能詮，若不帶後說，主是誰剖等？
X08n0236_p0103c13║鈔：「故難思議」者，以上所詮難思議，故能詮亦難思
X08n0236_p0103c14║議也。謂以雖昭廓而言無在，而昭廓等不可作言
X08n0236_p0103c15║與無言之思議也。▲鈔：「謂於無障礙法界」者，然此
X08n0236_p0103c16║法界，非界、非非界，非法、非非法，無名相中強為立
X08n0236_p0103c17║名，名為無障礙法界。問：上云玄微，即前法界多義。
X08n0236_p0103c18║今剖玄微為心境，何獨剖無障礙法界耶？答：上雖
X08n0236_p0103c19║有多義法界，皆不離無障礙法界。約能歸有多，所
X08n0236_p0103c20║歸唯一故。▲鈔：「一真法界」者，未分理、事等殊。絕待
X08n0236_p0103c21║曰一，非妄曰真。問：上云無障礙，今云一真，有何異
X08n0236_p0103c22║耶？答：無異也。約離過義，名為一真；約具德義，名無
X08n0236_p0103c23║障礙。體即一也。體絕對待，本無內心、外境，一理、多
X08n0236_p0103c24║事等殊。為引生悟入，義分心、境，為趣入之門也。▲
X08n0236_p0104a01║鈔：「故下裕公云」者，下宗趣疏中引，即靈裕法師也。
X08n0236_p0104a02║彼謂法界門中義分為心、境，諸佛證之以成淨土；
X08n0236_p0104a03║法界即是一心，諸佛證之以成法身等。此但證義
X08n0236_p0104a04║分心、境，非證能、所證也。從「則二皆所證」下，是鈔出
X08n0236_p0104a05║彼意也。問：上立義，以心為能證，境為所證。今引證，
X08n0236_p0104a06║如何却以心為所證耶？答：心有王、所不同。若總望
X08n0236_p0104a07║境為言，則王、所皆名心，故得為能證；若約人運智，
X08n0236_p0104a08║則王、所別明，故心為所證，心所中智為能證也。故
X08n0236_p0104a09║諸佛語其總體尅性，唯智能證，心、境皆為所證。此
X08n0236_p0104a10║所證唯在果。▲鈔：「所證之境」下，却以心為能證也。
X08n0236_p0104a11║能、所證通因、果，故以佛華嚴為能證也。▲鈔：「文中
X08n0236_p0104a12║廣說」者，既配一題，此即經字。准此，則亦剖裂於心
X08n0236_p0104a13║境及前法界多義也。
X08n0236_p0104a14║鈔：「若凡」等者，地前為凡，地上為聖；等覺已下為因，
X08n0236_p0104a15║妙覺為果。此等心、境廣明故。▲鈔：「〈出現品〉」下，以佛
X08n0236_p0104a16║果心境例餘心境也。佛境者，經云：「云何知應、正等
X08n0236_p0104a17║覺境界？佛子！菩薩摩訶薩以無障無礙智慧知一
X08n0236_p0104a18║切世界境界是如來境界：（一）一切三世境界，（二）一
X08n0236_p0104a19║切剎土，（三）一切法，（四）一切眾生，（五）真如無差別，（六）
X08n0236_p0104a20║法界無障礙，（七）實際無邊，（八）虗空無量，（九）無境界
X08n0236_p0104a21║之境界是如來境界，（十）一切世間境界無量，如來
X08n0236_p0104a22║境界亦無量，乃至無境界無量。」又云：「應知如來智
X08n0236_p0104a23║海無量，從初發心，修菩薩行，皆佛境界。應如是知。」
X08n0236_p0104a24║疏云：「正顯分齊之境，兼辨所緣之境。」分齊，即因、果、
X08n0236_p0104b01║理、智；凡、聖；有、無等，即無分齊之分齊境；所緣，則齊
X08n0236_p0104b02║佛所知。二義相成，皆難思之境界矣。如來心者，〈出
X08n0236_p0104b03║現〉亦云：「如來心、意、識俱不可得，但應以智無量。」故
X08n0236_p0104b04║知如來心譬虗空，為一切物所依，而虗空無所依；
X08n0236_p0104b05║如來智慧亦復如是，為一切世間、出世間智所依，
X08n0236_p0104b06║而如來智無所依等。總有十相，如經。▲鈔：「諸位心、
X08n0236_p0104b07║境例此可知」者，如三、四、五會明內凡三賢心、境，第
X08n0236_p0104b08║六一會明十地菩薩心、境，第七會初六品明等覺
X08n0236_p0104b09║心、境。廣如經說。下皆准此。▲鈔：「如云欲知」下，亦以
X08n0236_p0104b10║觀佛心例餘也。此偈即〈出現品〉如來心也。長行如
X08n0236_p0104b11║次上所引。疏云：「諸乘之智依佛智生，而佛智果滿，
X08n0236_p0104b12║更不依他。」問：豈不依心及依理耶？答：此中王、所無
X08n0236_p0104b13║二故，無智外如故。然此中言令觀佛心者，如何觀
X08n0236_p0104b14║耶？鈔主云：欲言其有，同如絕相；欲言其無，幽靈不
X08n0236_p0104b15║竭；欲言其染，萬累斯亡；欲言其淨，不斷性惡；欲言
X08n0236_p0104b16║其一，包含無外；欲言其異，一味難分；欲謂之情，無
X08n0236_p0104b17║殊色性；欲謂無情，無幽不徹。口欲談而詞喪，心將
X08n0236_p0104b18║緣而慮亡，亦由果分不可說故。是知佛心即有、即
X08n0236_p0104b19║無，即事、即理，即王、即所，即一、即多；心中非有意，亦
X08n0236_p0104b20║非不有意；意中非有心，亦非不有心；王中非有數，
X08n0236_p0104b21║亦非不有數；數非依於王，亦非不依王。一一皆示
X08n0236_p0104b22║圓融無礙，即觀佛心義也。▲鈔：「又云：若有」下，〈出現
X08n0236_p0104b23║品〉偈。後空心、境中亦引，當具釋之。疏云：「初二句總
X08n0236_p0104b24║以喻顯，後二句約法別顯。」別顯有二：妄取，如彼淨
X08n0236_p0104c01║空，無雲翳故，斯則真止；二、觸境無滯，如彼淨空，無
X08n0236_p0104c02║障礙故，斯即真觀。此觀不作意以照境，則所照無
X08n0236_p0104c03║涯；此止體性離而息妄，故諸取皆寂。若斯，則不拂
X08n0236_p0104c04║不瑩，而自淨矣。無淨之淨，則闇蹈佛境。此為心要。
X08n0236_p0104c05║後學思行。既遠離妄想，空能觀之心及空所取之
X08n0236_p0104c06║境，令心所向，皆得無礙。▲鈔：「又云：若有欲得」下，〈十
X08n0236_p0104c07║地品〉文。疏云：「勸修利益。」初句所求，次句空妄心也，
X08n0236_p0104c08║次句不許斷、常通達平等空妄境也。亦無平等之
X08n0236_p0104c09║念，以遠離微細念故。能如是修，疾作人、天大導師
X08n0236_p0104c10║也。▲鈔：「云何張小」下，意云：心、境不互全收，皆名為
X08n0236_p0104c11║小；心、境互收，張小使大也。故下經云者，即〈迴向品〉
X08n0236_p0104c12║文。疏中自有三釋：一、約如體性空，故如外無智等；
X08n0236_p0104c13║二、如智一味，同一真體，安得智外更有如耶？三、事
X08n0236_p0104c14║事無礙，舉一全收。佛智稱真，收法界盡。差別事法，
X08n0236_p0104c15║皆隨所依，理在佛智中。況所證如，寧在智外？評曰：
X08n0236_p0104c16║第一義順前心、境空義，次義即下終教中所引義。
X08n0236_p0104c17║今正用第三義，故證如智相收也。
X08n0236_p0104c18║鈔：「真心、真境」下，通難也。此牒難辭。然此難與答真、
X08n0236_p0104c19║妄影略問。准答妄具難，應云：真心、真境本自無涯，
X08n0236_p0104c20║無可張小；妄心、妄境本自局小，如何使大？答中應
X08n0236_p0104c21║云：真體雖爾，若非經說，無由得知。妄隨情局，經說
X08n0236_p0104c22║即真，名張小使大也。▲鈔：「經云」下，〈問明品〉文。疏云：
X08n0236_p0104c23║「上句總標體深，次句分量廣大。」故《佛地論》引經釋
X08n0236_p0104c24║云：「諸佛境界，唯除虗空，無能為喻。」下二句云：「一切
X08n0236_p0105a01║眾生入，而實無所入。」▲鈔：「又云」下，〈法界品〉文。疏釋
X08n0236_p0105a02║云：「即二十一種功德中於所知一向無量轉功德
X08n0236_p0105a03║也。」謂佛無障礙智，於一切事品類差別，無著無礙
X08n0236_p0105a04║故。今唯取其如空廣大之義。下句云：「其心本來常
X08n0236_p0105a05║清淨。」▲鈔：「知妄本自真」下，〈須彌偈讚品〉文。《疏鈔》云：
X08n0236_p0105a06║「遍計所執，理本是無。」今既知妄本真，則見依圓名，
X08n0236_p0105a07║見佛清淨也。▲鈔：「如心佛」下，晉經夜摩偈讚文也。
X08n0236_p0105a08║下釋云：心為總體，悟之名佛，成淨緣起；迷作眾生，
X08n0236_p0105a09║成染緣起。雖有染、淨，心、體不殊。然上三各有二義：
X08n0236_p0105a10║總心二者，一、染，二、淨。佛二義者，一、應根隨染，二、平等
X08n0236_p0105a11║違染。眾生二者，一、隨流背佛，二、機熟感佛。各以初義
X08n0236_p0105a12║成順流無差，各以後義為返流無差。上約橫論。若
X08n0236_p0105a13║約一人，心為總相，佛即本覺，眾生即不覺。無差，可
X08n0236_p0105a14║知。▲鈔：「皆張妄心」者，影取妄境故。以上文中亦有
X08n0236_p0105a15║妄境即真之義也。或云：此約唯心門，境不離心故。
X08n0236_p0105a16║▲鈔：「因果萬法」等者，問：經中昭廓無邊之法，何以
X08n0236_p0105a17║但言心、境？故此答也。如或有別說不同，則隨一一事，
X08n0236_p0105a18║皆有張廓也。准此，則前三義別說，因果萬法亦然。
X08n0236_p0105a19║疏：「窮理盡性，徹果該因」者，大意如鈔。今鈔外別伸二
X08n0236_p0105a20║解：一、望前總、別解，二、望後揀餘解。初者，科云別顯深、
X08n0236_p0105a21║廣者，由上總明能詮剖裂玄微，昭廓心、境，然未知玄
X08n0236_p0105a22║微心、境窮理盡性，徹果該因否？故此別顯前總中玄
X08n0236_p0105a23║微等，理無不窮，性無不盡，果無不徹，因無不該，故云
X08n0236_p0105a24║爾也。二、望後揀餘者，對下結法所屬。唯華嚴有窮理
X08n0236_p0105b01║盡性等，反顯餘經於理未窮，於性未盡，於果未徹，於
X08n0236_p0105b02║因未該也。如《法華》等，尚於事事無礙理趣未窮，況餘
X08n0236_p0105b03║權教耶！又餘經雖明佛性，未顯法界性；雖明三身之
X08n0236_p0105b04║果，未徹十身滿果；又徹果唯屬果，未能屬因故。又雖
X08n0236_p0105b05║該因，未徹五周圓融之因；又該因唯屬因，不能屬果
X08n0236_p0105b06║故。並非深、廣，以揀之也。
X08n0236_p0105b07║鈔：「理謂理趣、道理」等者，理、性各二義釋。然理雖通
X08n0236_p0105b08║真理，今對性字，故唯目理。理二訓：然理趣，則義有
X08n0236_p0105b09║所歸；道理，則但可詮顯。如言火，但詮顯火，而非水
X08n0236_p0105b10║等，名道理；若言要火，本欲成食、溫身等，名理趣。餘
X08n0236_p0105b11║則例然。今皆窮極，故云窮理。性二訓，約法、約心，分
X08n0236_p0105b12║二義也。如在有情數中名佛性，在無情性中名法
X08n0236_p0105b13║性之類也。其體是一。然下疏云：「法性者，法謂差別、
X08n0236_p0105b14║依正等，法性即彼法所依體。性即法之性，故名法
X08n0236_p0105b15║性。又性以不變為性，即此可軌，亦名法性。此則性
X08n0236_p0105b16║即是法，故名法性。」此二並不變釋。一切法各無性，
X08n0236_p0105b17║故名為法性，即隨緣之性，法即性也。鈔釋云：「法性
X08n0236_p0105b18║三義，前之二義雖依主、持業不同，然皆與法不得
X08n0236_p0105b19║相即，以不變之性非妄法故。第三、隨緣與法不離，
X08n0236_p0105b20║不即不離，方為真性。」評曰：今通此三，故約深也。二、
X08n0236_p0105b21║心性者，若與妄心為體，故云心性，即心之性；若與
X08n0236_p0105b22║真心為體，心即性故。依主、持業二釋，如次。上之二
X08n0236_p0105b23║性，今經皆盡，故云盡性也。▲鈔：「昔者，聖人作易」下，
X08n0236_p0105b24║彼疏云：「昔者，聖人之畫卦作易也。」本意將此易卦
X08n0236_p0105c01║以順從天地生成萬物性命之理也。▲鈔：「注云」者，
X08n0236_p0105c02║即韓康伯注也。言生之極等者，有本以「極」字皆是
X08n0236_p0105c03║傳寫誤耳。准《易注》，皆「極」字。彼疏釋云：「命者，人之稟
X08n0236_p0105c04║受有定分，從生至終，有長短之極，故云命者，生之
X08n0236_p0105c05║極也。此所賦命，乃自然之至理，故窮理則盡其極
X08n0236_p0105c06║也。」▲鈔：「即以極字」下，鈔主釋也。言取意即別者，即
X08n0236_p0105c07║上二理二性也。
X08n0236_p0105c08║鈔：「言徹果該因」等者一段，鈔文准指玄略，為科排
X08n0236_p0105c09║分二：
X08n0236_p0105c10║初今四字通深廣二義（二）
X08n0236_p0105c11║初略標二義（言徹）
X08n0236_p0105c12║後廣釋二義（二）
X08n0236_p0105c13║初證釋成（二）
X08n0236_p0105c14║初釋廣（徹究）
X08n0236_p0105c15║後釋深（若云）
X08n0236_p0105c16║後重料揀（二）
X08n0236_p0105c17║初辯其廣義直目能詮經（上約）
X08n0236_p0105c18║後釋其深義轉歸能詮經（二）
X08n0236_p0105c19║初證釋却是所詮（今約）
X08n0236_p0105c20║後通妨轉歸能詮（而其）
X08n0236_p0105c21║後古八字唯局深一義（然因）
X08n0236_p0105c22║鈔：「言徹究五周之果」者，一、所信因、果（即初會六品，後二品是），
X08n0236_p0105c23║二、差別因、果（從第二會至七會中〈隨好〉已前是也。謂第七會中前之六品并前六會是
X08n0236_p0105c24║因，〈不思議〉等三品是果，亦名生解因、果），三、平等因、果（即第七會中後二品也。〈普賢行
X08n0236_p0105c25║品〉為因，〈出現品〉為果，亦名出現因、果），四、成行因、果（即第八，初明六位之因，後明八相之
X08n0236_p0105c26║果，亦名出現因、果），五、證入因、果（即第九會中，初明佛果大用，後顯菩薩起用修因，因、
X08n0236_p0105c27║果二門俱證入故也）。言六位之因者，即第二會十信、第三十
X08n0236_p0105c28║住、第四十行、第五十向、第六十地、第七等覺。▲鈔：
X08n0236_p0105c29║「若云因該果海」等者，釋深義。初發心時，便成正覺，
X08n0236_p0105c30║即〈梵行品〉意，具如下引。言雖得佛道，不捨因門者，
X08n0236_p0106a01║〈法界品〉意。位後普賢，故寂照云：文殊雖已果滿，反
X08n0236_p0106a02║為佛子（證果徹因源也）；迦葉上位菩薩，却禮初心（因徹果也。以《涅
X08n0236_p0106a03║槃》中彼說偈云：「發心畢竟二無別，如是二心初心難，自未得度先度他，是故敬禮〔而〕發心」等是也）。▲
X08n0236_p0106a04║鈔：「上約廣義」等者，指玄云：上字緣文隔越，指前廣
X08n0236_p0106a05║義名上；今字無隔，指上深義名今。言以因徹彼果
X08n0236_p0106a06║故者，「徹」字誤書，應是「該」字。上釋徹果，此解該因故。
X08n0236_p0106a07║或是行文，影略互顯，不錯無妨。▲鈔：「而其能詮」者，
X08n0236_p0106a08║釋妨也。問：既深義約所詮者，如何科云別歎能詮？
X08n0236_p0106a09║故云爾也。▲鈔：「然因該果海」下，顯用文字。以上句
X08n0236_p0106a10║用易，即全用其文，而不取其意。下句用古人之言，
X08n0236_p0106a11║然欲含其深廣，故略彼四字也。
X08n0236_p0106a12║疏：「汪洋」等二句，既結且歎。上句別歎深、廣，下句總歎
X08n0236_p0106a13║深、廣。雖廣、大悉備，合當廣義。然約深、廣，皆悉備談，故
X08n0236_p0106a14║云爾也。謂上句四字即為四句：汪即是深。洋即是廣。
X08n0236_p0106a15║冲即非深非廣。冲者，中也，以雙遮顯中故。融即亦深
X08n0236_p0106a16║亦廣。下句即四句皆備也。
X08n0236_p0106a17║鈔：「冲亦深也」者，以雙非故深。言中也者，准道教，則
X08n0236_p0106a18║道體離天地之二邊，故中。今以離理事二邊，故中
X08n0236_p0106a19║也。和者，唯准道教釋也。▲鈔：「老子云」者，即彼道冲
X08n0236_p0106a20║章第四中文也。彼注云：道出冲和之氣而用生成，
X08n0236_p0106a21║萬物有生成之功而不盈滿。云或似者，於道不敢
X08n0236_p0106a22║正言。彼疏云：冲，虗也。謂道以冲虗為用也。▲鈔：「融
X08n0236_p0106a23║者，融通」下，無不融通謂之廣，難窮源底謂之深。▲
X08n0236_p0106a24║鈔：「故肇公云」下，即《涅槃無名論》意也。意云：汪哉，甚
X08n0236_p0106b01║深！洋哉，甚廣！四生九類，何有不由此本性清淨之
X08n0236_p0106b02║涅槃也？▲鈔：「《八師經》」者，梵志，此云淨行。言闇旬者，
X08n0236_p0106b03║撿本即耶旬，或是別譯，但梵音輕重耳。彼經次云：
X08n0236_p0106b04║「巍巍堂堂猶星中月，神智妙達眾聖中王，諸天所
X08n0236_p0106b05║不及、黎民所不聞，願開盲瞑釋其愚癡，所事何師
X08n0236_p0106b06║以致斯尊？天尊答曰：『快哉斯問！發開大行。吾前世
X08n0236_p0106b07║師，其名難數。吾今自然神曜得道，非有師也。然師
X08n0236_p0106b08║有八，謂：一、殺，二、盜，三、婬，四、妄，五、酒，六、老，七、病，八、死。
X08n0236_p0106b09║吾見此八事多諸過患，因而修道，離苦獲安，故曰
X08n0236_p0106b10║八師。』」釋曰：前五即戒，防非故，無六道之業，斷集也；
X08n0236_p0106b11║發善故，為出世之因，修道也。後三由見苦果，即知
X08n0236_p0106b12║苦也；以斯成道，即證滅也。今但取其汪洋之言所
X08n0236_p0106b13║出耳。▲鈔：「亦如冲和」等者，上唯引文所出，此下方
X08n0236_p0106b14║配釋經。謂所如即冲和之氣，用生成萬物，無有盈
X08n0236_p0106b15║滿。能如之經，即出生無盡義理，無有盈滿時也。問：
X08n0236_p0106b16║上引三文證其汪洋，冲之三字何故唯約《老子》配
X08n0236_p0106b17║釋？答：雖引三文，餘二文約法顯其深廣，故不須配。
X08n0236_p0106b18║唯《老子》冲字對此是喻，故須配釋也。▲鈔：「融通」下，
X08n0236_p0106b19║出上融字深廣之相也。上句廣，下句深故。▲鈔：「兼
X08n0236_p0106b20║三才」者，〈說卦〉云：「立天之道，曰陰與陽。立地之道，曰
X08n0236_p0106b21║剛與柔。立人之道，曰仁與義。兼三才而兩之，故易
X08n0236_p0106b22║六畫而成卦也。」彼疏云：八卦小成，但有三畫。於三
X08n0236_p0106b23║才之道陰陽，所以重三為六。立天之道，有二種之
X08n0236_p0106b24║氣，曰成物之陰於施生之陽。立地之道，有二種之
X08n0236_p0106c01║形，曰順成之柔於持載之剛。天地既立，人生其間。
X08n0236_p0106c02║立人之道，有二種之性，曰愛惠之仁與割斷之義
X08n0236_p0106c03║也。▲鈔：「強配之」者，明非正義，遮後人之妄解也。▲
X08n0236_p0106c04║鈔：「九會玄文」下，有二意：一云、只現行經，權小不測，
X08n0236_p0106c05║故難思深廣，故稱海也。二云、無盡時會之大經，名
X08n0236_p0106c06║難思教海，於現行八十卷中可見。難思之經，如觀
X08n0236_p0106c07║牖隙，見無盡空故。▲鈔：「說真妄」等下，通人及法。上
X08n0236_p0106c08║句人，下句法也。▲鈔：「《法華》佛知見一義」者，即〈問明
X08n0236_p0106c09║品〉文殊答九首菩薩問佛境界之知偈也。偈云：「非
X08n0236_p0106c10║識所能識，亦非心境界，其性本清淨，開示諸羣生。」
X08n0236_p0106c11║《疏鈔》云：了別，非真知；了見心性，亦非真知。故云非
X08n0236_p0106c12║識。此遣學南宗失意之病。意謂真知唯無念方見，
X08n0236_p0106c13║故瞥起；亦非真知起心看心，令心不起，亦是妄想。
X08n0236_p0106c14║故云非心境界。此遣學比宗失意之病。是以真知
X08n0236_p0106c15║必忘心遺照，言、思道斷矣。心體離念，即非有念可
X08n0236_p0106c16║離，故云本性清淨。眾生等有惑翳不知，故佛開示，
X08n0236_p0106c17║皆令悟入，謂開除惑障，顯示真理，令悟體空，證入
X08n0236_p0106c18║心體。即《法華》一經不離開、示、悟、入佛之知見也。▲
X08n0236_p0106c19║鈔：「一章必盡其體用」者，即〈出現品〉出現涅槃一章，
X08n0236_p0106c20║有其十相：一、體性真常，二、德用圓備，三、出沒常湛，
X08n0236_p0106c21║四、虧盈不遷，五、示滅常存，六、隨緣起盡，七、存亡互
X08n0236_p0106c22║現，八、大用無涯，九、體離二邊，十、結歸無住。此一章
X08n0236_p0106c23║必盡《涅槃經》圓淨、性淨之體及方便淨、應化之用
X08n0236_p0106c24║也。▲鈔：「三天偈文」者，謂般若多明性空。忉利、夜摩、
X08n0236_p0107a01║兜率各十方來集菩薩說偈讚佛，多明性空義也。
X08n0236_p0107a02║以般若是意，此讚佛知，故同也。▲鈔：「一大藏教」等
X08n0236_p0107a03║者。蓋別說難盡，故總收之。以藏教雖廣，皆此所流，
X08n0236_p0107a04║末不離本。又一部之經，亦不離本題故。謂有人、有
X08n0236_p0107a05║法，有體、有用，有因、有果，有喻、有法，攝義無邊故也。
X08n0236_p0107a06║「是謂」下，約佛及性、相以結歎也。上約收教，此約收
X08n0236_p0107a07║宗，故云廣大悉備者矣。
X08n0236_p0107a08║疏：「故我世尊」等者，故字躡前能、所詮而起。我者，疏主
X08n0236_p0107a09║自稱。《寄居傳》云：「西域、南海稱我，不是慢詞；設令道汝，
X08n0236_p0107a10║亦非輕稱。但欲別其彼、此，故不並神州，將為鄙惡。若
X08n0236_p0107a11║其嫌者，改我為今。（上會解意）」寂照則云：我者，尊仰之稱。如
X08n0236_p0107a12║言我國家等，即他邦君王非我國主，天魔、外道非我
X08n0236_p0107a13║所尊（後意為優）。言世尊者，目遮那也。此有三釋：若順常途，
X08n0236_p0107a14║具上九號，為世所尊，故曰世尊；若順下經，即菩提身
X08n0236_p0107a15║具無邊德，為世所尊。或亦可世即三世間，佛為尊故。
X08n0236_p0107a16║言十身初滿，正覺始成者，以經中釋初成正覺之相，
X08n0236_p0107a17║別有十德。疏主以配十身：一、三業普周（即鈔所引經是也。此別當
X08n0236_p0107a18║菩提身），二、威勢超勝，三、福德深廣，四、隨意受生，五、相好
X08n0236_p0107a19║周圓，六、順身演法，七、化身自在，八、法身彌綸，九、智身
X08n0236_p0107a20║窮性、相之源，十、力持身持自、他、依、正。若順經義，應云
X08n0236_p0107a21║始成正覺，十身初滿。今順文之平、仄，故倒舉也。問：既
X08n0236_p0107a22║云始成，何故下經云「我見釋迦成道已，經不可思議
X08n0236_p0107a23║劫」？答：舊佛新成，新佛舊成故。況念劫圓融，初、後一際
X08n0236_p0107a24║者哉！
X08n0236_p0107b01║鈔：「該下二段」者，即此說主難思，兼下說儀周普。二
X08n0236_p0107b02║文之中，前具四身，後有六身，十身具矣。今疏初句
X08n0236_p0107b03║約菩提身上總標十身，下二段別釋十身，則始成
X08n0236_p0107b04║正覺一句別為菩提身之相也，總中有別故。▲鈔：
X08n0236_p0107b05║「此下當列」，遠則依主中列，近則次二段文中列也。
X08n0236_p0107b06║▲鈔：「經云」下，〈妙嚴〉文也。此即三業普周之文。而言
X08n0236_p0107b07║等者，等餘九身經文也。經次文云：「譬如虗空具含
X08n0236_p0107b08║眾象，於諸境界無所分別；又如虗空普徧一切，於
X08n0236_p0107b09║諸國土平等隨入（上即喻三業也）。身恒徧坐一切道場，菩
X08n0236_p0107b10║薩眾中威光赫奕，如日輪出，照明世界（即威勢身超勝也）。」
X08n0236_p0107b11║乃至云：「三世諸佛所有神變，於光明中靡不咸覩；
X08n0236_p0107b12║一切諸佛不思議劫，所有莊嚴悉令顯現（即第十力持身，
X08n0236_p0107b13║持自、他、依、正也）。」故知等字等如是經，方是十身初滿之相。
X08n0236_p0107b14║故鈔斷云是初滿也。問：鈔中何不具引以釋十身
X08n0236_p0107b15║初滿之義？答：鈔見後二段之中顯其九身之義，故
X08n0236_p0107b16║不必具引重釋也。但引菩提身以釋始成正覺一
X08n0236_p0107b17║句也。言別語菩提之身者，以對初句為別故。言以
X08n0236_p0107b18║是總故者，出所以也。問：既是十身初滿，何故別說
X08n0236_p0107b19║此身？故此答也。謂要成正覺，餘之九身方圓滿故。
X08n0236_p0107b20║言始覺下，但終教義。言下當廣釋者，三業普周之
X08n0236_p0107b21║文，本文廣釋，今當粗引。疏云：「具無盡德，為世所尊
X08n0236_p0107b22║（釋世尊也）。座相現時（釋爾時也），身即安處（經云：其師子座高廣嚴好，摩尼為臺，
X08n0236_p0107b23║蓮華為網，清淨妙寶以為其輪，眾色雜華而作瓔珞，乃至廣說莊嚴之事，故安處此座也）。」又智
X08n0236_p0107b24║處諸法，無前後故（上釋處于此座也）。言於一切法者，示所
X08n0236_p0107c01║覺境，即二諦三諦無盡法也。成最正覺者，示能覺
X08n0236_p0107c02║智，開悟稱覺，離倒曰正，至極名最，獲得名成。此當
X08n0236_p0107c03║相解。若揀別者，一對凡名覺，對小名正，對因名最，
X08n0236_p0107c04║對滿名成。二對凡曰覺，對外道曰正，對小曰最，對
X08n0236_p0107c05║因曰成。我佛獨具，故云成最正覺。言智入下，一、意
X08n0236_p0107c06║業也，即二智、三智、四智、無障礙智。二智者，一如量
X08n0236_p0107c07║達俗名入三世，二如理達真名悉平等。言三智者，
X08n0236_p0107c08║一俗智覺三世，二真智覺平等，三中道智覺三世
X08n0236_p0107c09║平等。言四智者，四智通緣三世境故並入三世。言
X08n0236_p0107c10║悉皆平等者，鏡智，離分別故依持平等，現行功德
X08n0236_p0107c11║之依、種子功德之持故；平等性智，自他平等；妙觀
X08n0236_p0107c12║察智，觀一切法自相共相平等；成所作智，普利平
X08n0236_p0107c13║等。四智圓融無二性故，修生本有非一異故，不失
X08n0236_p0107c14║經宗。「其身」下，二、身業也。以是十身之總故，此其身
X08n0236_p0107c15║之言通於三身，十身充滿三世間故，並是圓遍非
X08n0236_p0107c16║分遍也。謂一一剎土一一塵等，佛皆圓遍非分遍
X08n0236_p0107c17║也。總看亦現，別看亦現。「其音」下。三、語業也。一、順異
X08n0236_p0107c18║類音。經云：「一切眾生語言海，一言演說盡無餘。」二、
X08n0236_p0107c19║順所宜。如來於一語言中，演說無邊契經海。三、順
X08n0236_p0107c20║遍。佛以一妙音，周聞十方國。又圭峯《華嚴綸貫》中
X08n0236_p0107c21║云：「智入三世平等，充滿一切世間，普順十方國土。
X08n0236_p0107c22║其身入三世平等，充滿一切世間，普順十方國土。
X08n0236_p0107c23║其音入三世平等，充滿一切世間，普順十方國土。」
X08n0236_p0107c24║經各舉一邊，互影略故。言正覺始成者，則有五教
X08n0236_p0108a01║不同。小乘三十四心，斷結五分，法身初圓，名始成
X08n0236_p0108a02║正覺，是實非化。大乘之中，約化，八相示成；約報，十
X08n0236_p0108a03║地行滿，四智創圓，名曰始成正覺。據實，即今古情
X08n0236_p0108a04║亡，心無初相，名之曰始；無念而照，目之曰正；見心
X08n0236_p0108a05║常住，稱之為覺；始本不二，名之曰成。約頓，則法身
X08n0236_p0108a06║自覺，聖智無成無不成。若依此經，以十佛法界之
X08n0236_p0108a07║身雲，遍因陀羅網無盡之時處，念念初初，為物而
X08n0236_p0108a08║現，具足主伴，攝三世間。此初，即無量劫之初，無際
X08n0236_p0108a09║之初，一成一切成，無成無不成（一覺一切覺，無覺無不覺）。言窮
X08n0236_p0108a10║慮絕，不壞假名，故云正覺始成也。釋曰：前二成事，
X08n0236_p0108a11║次一事同理成，次一唯理，後一皆無礙也。
X08n0236_p0108a12║疏「乘願、行以彌綸」者，應先問云：果滿十身，由何致耶？
X08n0236_p0108a13║故此答也。願以希求為義，欲、勝解、信三法為體，即四
X08n0236_p0108a14║弘誓願等也。行即六度萬行，無盡之因行也。言彌綸
X08n0236_p0108a15║者，雙彰願、行、果用普周之狀。意云：昔願、行既普周法
X08n0236_p0108a16║界，故佛身則徧剎利生也。
X08n0236_p0108a17║鈔：「即是願身」者，然願不是身，是願之身，依士釋也。
X08n0236_p0108a18║問：乘、因有二，何獨以願立身？答：行由願立，從其本
X08n0236_p0108a19║故，但是願身。十身之中不立行身者，義亦同此。▲
X08n0236_p0108a20║鈔：「易與天地準」者，彼疏云：準者，準擬。如乾徤以法
X08n0236_p0108a21║天，坤順以法地之類也。彌者，彌縫補合。綸謂經綸
X08n0236_p0108a22║牽引，能補合牽引天地之道也。今則取其包徧之
X08n0236_p0108a23║義，可知。
X08n0236_p0108a24║疏：「混虗空為體性」者，因上願、行彌綸，故得佛身同空
X08n0236_p0108b01║包遍。下說虗空有四義同於佛身：一、含攝義，二、無分
X08n0236_p0108b02║別義，三、普遍義，四、遍入義。〈出現品〉身業第二喻云：「譬
X08n0236_p0108b03║如虗空寬廣非色，而能顯現一切諸色，而彼虗空無
X08n0236_p0108b04║有分別，亦無戲論。」合中云：「如來身亦復如是，一切眾
X08n0236_p0108b05║生諸善根、業皆得成就（即含攝義），而如來身無有分別（即第
X08n0236_p0108b06║二義）。」又云：「譬如虗空徧至一切色、非色處，非至，非不至。
X08n0236_p0108b07║如來身亦復如是，徧至一切法、一切國土等（即普徧義），亦
X08n0236_p0108b08║非至、非不至（即平等徧入義）。」若約法、喻說，即法性身；若唯約
X08n0236_p0108b09║法說，即虗空身。如鈔所明。
X08n0236_p0108b10║鈔：「亦有二義」者，初義。鈔亦有二：一、「故下經云」下，約
X08n0236_p0108b11║諸法本空，故云混虗空，即是性空之義也。此性空
X08n0236_p0108b12║即法身，疏中虗空即體性也。二、「又云」下，約喻以明，
X08n0236_p0108b13║即虗空之體性也。法身離垢清淨，故以虗空為喻
X08n0236_p0108b14║也。上即理空，此即事空，俱目法性身也。「二者、約外
X08n0236_p0108b15║空」下，唯約事空為虗空身，亦虗空即體性也。下八
X08n0236_p0108b16║地《疏鈔》云：「虗空不可見，今世人見者，但見空一顯
X08n0236_p0108b17║色。」《成實論》及《涅槃經》說：「虗空唯一，不可眼見。世人
X08n0236_p0108b18║見者，但見空中光明之色。想心於中知無實物，作
X08n0236_p0108b19║虗空解，便謂見空，其實不見。」又下經云：「知虗空身
X08n0236_p0108b20║無量相、周徧相、無形相、無異相、無邊相、顯現色身
X08n0236_p0108b21║相。」今混此六相為佛體性也。
X08n0236_p0108b22║疏：「富有萬德，蕩無纖塵」者，《孟子》云：「富有天下。」《繫辭》云：
X08n0236_p0108b23║「富有之謂大業。」今遮那富有法界無盡之德，可謂大
X08n0236_p0108b24║業也。萬德據法，纖塵約喻。又萬德據總數以彰無盡，
X08n0236_p0108c01║纖塵約微細以例麤惑，乃文之巧妙也。
X08n0236_p0108c02║鈔：「故下經云」下，即〈法界品〉末一偈，假設四喻以讚
X08n0236_p0108c03║佛德也。▲鈔：「塵沙、無明」等者，謂無明之數廣有塵
X08n0236_p0108c04║沙，而皆有種子、現行及習氣三也。然習有二：一、業
X08n0236_p0108c05║習，如阿難、迦葉；二者、煩惱習，如迦留陀夷有貪習，
X08n0236_p0108c06║身子有嗔習，周利盤特有癡習，畢陵伽婆蹉有慢
X08n0236_p0108c07║習等。今佛位中，三皆斷盡故。▲鈔：「總即二障」等者，
X08n0236_p0108c08║問：塵沙、無明與二障何別？答：此有二義：一云：塵沙、
X08n0236_p0108c09║無明即別，以所障非一，能障亦多，不唯二障故。言
X08n0236_p0108c10║二障者，即總束也。其中障菩提者，皆為所知；障涅
X08n0236_p0108c11║槃者，皆為煩惱。故云總也。二云：塵沙是總，約大數
X08n0236_p0108c12║故，通二障也。所障不同，分二障別。今約初義。▲鈔：
X08n0236_p0108c13║「細中之細」等者，用《起信》文勢，釋前種現習氣麤、細
X08n0236_p0108c14║之異。《起信》則約六染以成四句：一、麤中之麤，凡夫
X08n0236_p0108c15║境界（謂六染中執相應染，是內凡、三賢所覺境故）；二、麤中之細（謂不斷相應染
X08n0236_p0108c16║及分別智相應染）；三、細中之麤（謂能現、能見二不相應染也），菩薩境界
X08n0236_p0108c17║（十地已還菩薩所知境也）；四、細中之細，是佛境界（根本業不相應染，唯佛能
X08n0236_p0108c18║了故）。今此三種分四句者，種子一義，獨得二句，謂望
X08n0236_p0108c19║現行，是麤中之細；望習氣，即細中之麤。餘二各當
X08n0236_p0108c20║一句，故云等字，可知。▲鈔：「若總配三德」等者，問：智
X08n0236_p0108c21║斷恩與般若等三德何別？答：智斷恩唯果德，般若
X08n0236_p0108c22║等通性德也。問：下斷德可當法身，今何二句皆福
X08n0236_p0108c23║德身耶？答：若三德別配，三身則爾。今約三皆名德，
X08n0236_p0108c24║即福德身也。問：既上下諸句皆是別德，應皆是福
X08n0236_p0109a01║德身？答：雖皆是德，然約別義配於餘身等，但以總
X08n0236_p0109a02║句為福德身也。問：萬德為總，以含諸德，何要解脫、
X08n0236_p0109a03║法身配上下句？答：就文顯故。
X08n0236_p0109a04║疏：「湛智海之澄波，虗含萬象」者，科云所依定，即海印
X08n0236_p0109a05║三昧也。三昧，此云等持，平等持心趣一境故。若言定
X08n0236_p0109a06║者，謂心一境性。今云三昧，科云定者，疏主云：然三昧
X08n0236_p0109a07║為定，雖非敵對，由平等持心至一境故。義、旨相順，故
X08n0236_p0109a08║略云定。義如鈔釋。
X08n0236_p0109a09║鈔：「今初、說經所依三昧」等者一段，鈔文前後廣略。
X08n0236_p0109a10║口科分二
X08n0236_p0109a11║初懸明疏意（二）
X08n0236_p0109a12║初例舉諸教（今初）
X08n0236_p0109a13║二正明此經（二）
X08n0236_p0109a14║初標名指廣（今說）
X08n0236_p0109a15║後略示相（二）
X08n0236_p0109a16║初約喻（二）
X08n0236_p0109a17║初遠喻（今略）
X08n0236_p0109a18║後近喻（亦猶）
X08n0236_p0109a19║後約法（二）
X08n0236_p0109a20║初現所應根（二）
X08n0236_p0109a21║初正釋（如來）
X08n0236_p0109a22║二引證（故下）
X08n0236_p0109a23║後現能應象（二）
X08n0236_p0109a24║初正釋（非唯）
X08n0236_p0109a25║二引證（賢首）
X08n0236_p0109a26║後正消疏文（然此）
X08n0236_p0109a27║鈔：「無量義處三昧」者，彼經云：「爾時世尊四眾圍繞，
X08n0236_p0109a28║供養，恭敬，尊重，讚歎，為諸菩薩說大乘經，名無量
X08n0236_p0109a29║義教菩薩法，佛所護念。說此經已，結跏趺坐，入於
X08n0236_p0109a30║無量義處三昧，身、心不動等。」《玄贊》云：「觀無相理定，
X08n0236_p0109a31║名無量義處三昧。處謂處所；無量義者，是教所詮
X08n0236_p0109a32║眾義。因真理故，說真理名處。」言依等持王三昧者，
X08n0236_p0109a33║彼經云：「爾時世尊於獅子座上自敷尼師壇，結跏
X08n0236_p0109a34║趺坐，端身正願，住對面念，入等持王妙三摩地。諸
X08n0236_p0109b01║三摩地，皆攝入此三摩地中，是所流故。」貞元疏云：
X08n0236_p0109b02║「《大智度論》說：『一切三昧，皆入此中，故名為王。體即
X08n0236_p0109b03║如如，如如本寂。真智契此，故名三昧。』」言說涅槃等
X08n0236_p0109b04║者，彼經第三十卷云：「我於雙樹間入大寂定。大寂
X08n0236_p0109b05║定者，名大涅槃。」今鈔云不動三昧者，依下經〈出現
X08n0236_p0109b06║品〉云：「佛子！如來、應、正等覺示涅槃時，入不動三昧。」
X08n0236_p0109b07║疏云：「究竟滅也。」由寂無動故，無所不動耳。則名異
X08n0236_p0109b08║義同。問：若爾，何以《智論》說降魔已，得不動三昧，成
X08n0236_p0109b09║無上道，則應說《華嚴經》亦依不動三昧？答：已却諸
X08n0236_p0109b10║魔，成無上道，孰可動耶？與入涅槃時不動三昧，名
X08n0236_p0109b11║同義異；望說《華嚴》，時同定別。▲鈔：「海印三昧」者，海
X08n0236_p0109b12║印之三昧。海印即三昧。二釋皆通。問：經中諸會入
X08n0236_p0109b13║定，但有藏身等定。曾何言入海印，而說此經耶？答：
X08n0236_p0109b14║如藏身等定，當會別義。今海印定即一部通義。此
X08n0236_p0109b15║應古德義取海印炳現，以為所依。不然，豈得諸會
X08n0236_p0109b16║皆一念頓演耶？故指涅槃不動，亦以此經之文義
X08n0236_p0109b17║顯他經之意。故知義取爾。▲鈔：「〈賢首品〉疏廣說之」
X08n0236_p0109b18║者，彼疏云：「今以十義釋之，以表無盡：一、無心能現
X08n0236_p0109b19║義，經云：『無有功用，無分別故。』（此句即〈賢首品〉）。二、現無所現
X08n0236_p0109b20║義，經云：如光影故。〈出現品〉云：『普現一切眾生心念、
X08n0236_p0109b21║根性、欲樂，而無所現故。』三、能現與所現非一義。四、
X08n0236_p0109b22║非異義，經云：『大海能現，能、所異，故非一；水外求像，
X08n0236_p0109b23║不可得，故非異。』此顯定心與所現法即性之相，能、
X08n0236_p0109b24║所宛然；即相之性，物、我無二。五、無去來義，水不上
X08n0236_p0109c01║取，物不下就，而能顯現。三昧之心亦爾，現萬法於
X08n0236_p0109c02║自心，彼亦不來；羅身雲於法界，未曾暫去。上之五
X08n0236_p0109c03║義與鏡喻大同。六、廣大義，經云：『於一念頃徧十方，
X08n0236_p0109c04║悉能包含，無所拒故。』明三昧心周于法界，則眾生
X08n0236_p0109c05║色心皆定心中物，用周法界，亦不離此心。七、普現
X08n0236_p0109c06║義，經云：『一切皆能現故。』〈出現品〉云：『菩提普印諸心
X08n0236_p0109c07║行故。』此與廣大義異者，此約所現，不揀巨、細；彼約
X08n0236_p0109c08║能現，其量普周。又此約所現，無類不現；彼約能現，
X08n0236_p0109c09║無行不修。八、頓現義，經云：『一念現故，謂無前、後，一
X08n0236_p0109c10║念頓成。』九、常現義，非如明鏡有現、不現時。十、非現
X08n0236_p0109c11║現義，非如明鏡對至方現。經云：『現於四天下像故，
X08n0236_p0109c12║謂四兵羅空，對而可現。』（此揀也。如經云：『如淨水中四兵像，各各別異無交雜』
X08n0236_p0109c13║等）。四天之像不對而現，故云非現現也。以不對待
X08n0236_p0109c14║故，是故常現，該三際也（釋成橫、竪，九竪、十橫所以異也）。具上十義，
X08n0236_p0109c15║故稱海印。諸佛窮究，菩薩相似。」▲鈔：「今略示其相」
X08n0236_p0109c16║者，法、喻交互，亦略具前十義。初遠喻中，即前第十
X08n0236_p0109c17║兼第九義。問：凡鏡水、印物，對至方現。如何海印不
X08n0236_p0109c18║對而現耶？答：此即海上有希奇之德也。〈賢首品〉經
X08n0236_p0109c19║云：「海有希奇殊特法，能為一切平等印，眾生寶物
X08n0236_p0109c20║及川流，普悉包含無所拒，無盡禪定解脫者，為平
X08n0236_p0109c21║等印亦如是」等。▲鈔：「亦猶」下，以香水海，世人不能
X08n0236_p0109c22║見，故再舉近水以喻之。無來無去，即前第五義；非
X08n0236_p0109c23║有非無，即第二義；非一，即第三義；非異，即第四義。
X08n0236_p0109c24║▲鈔：「如來智海」下，約法說。此中具四義：無心，即第
X08n0236_p0110a01║一義；頓現，即第八義；「一切眾生心念根欲」下，即六、
X08n0236_p0110a02║七二義。雖十義無遺，而不廣釋，故云略示。又法、喻
X08n0236_p0110a03║影略而示，故云略示也。▲鈔：「故下經云」者，即〈出現
X08n0236_p0110a04║品〉偈，唯證第七義。▲鈔：「非唯」下，上句顯前有缺，下
X08n0236_p0110a05║正顯本義。▲鈔：「〈賢首品〉云」下，然經有六偈，純顯現
X08n0236_p0110a06║十法界之化用。具云：或有剎土無有佛。於彼示現
X08n0236_p0110a07║成正覺。或有國土不知法，於彼為說妙法藏。無有
X08n0236_p0110a08║分別無功用，於一念頃徧十方。如月光影靡不周，
X08n0236_p0110a09║無量方便化眾生。於彼十方世界中，念念示現成
X08n0236_p0110a10║佛道。轉正法輪入寂滅，乃至舍利廣分布（此三偈頓現佛
X08n0236_p0110a11║化用）。或現聲聞獨覺道，或現成佛普莊嚴。如是開闡
X08n0236_p0110a12║三乘教，廣度眾生無量劫（此一偈現三乘化用）。鈔中二偈（初偈
X08n0236_p0110a13║現餘六類化用，後一偈總結大用所依之定），意明頓現十法界能應之
X08n0236_p0110a14║身，應一切眾生心、念、根、欲故也。▲鈔：「能應、所應，皆
X08n0236_p0110a15║為萬像」者，前義即所應，後義即能應。二義同時，方
X08n0236_p0110a16║為智海含萬像也。
X08n0236_p0110a17║疏：「皎性空之滿月，頓落百川」者，問：新經疏序云：「星羅
X08n0236_p0110a18║法身，影落心水。」鈔約感、應相對分四句中，今此疏文
X08n0236_p0110a19║唯有一、二兩句，缺三、四兩句，謂：一、一星落一川，如一
X08n0236_p0110a20║佛應一機；二、一星落百川，如一佛應多機（此二句今疏可說）；
X08n0236_p0110a21║三、一切星落一川，如多佛應一機；四、一切星落一切
X08n0236_p0110a22║川，如多佛應多機（此二句今疏義缺）。今文既缺，豈得稱滿？答：
X08n0236_p0110a23║今所以不同彼者，唯取一、多無礙義故。雖有多佛，本
X08n0236_p0110a24║唯一無障礙身雲故。兼順彼文，不起樹王羅七處之
X08n0236_p0110b01║義故。又新、舊影顯，義方足故。
X08n0236_p0110b02║鈔：第二、明能應身。
X08n0236_p0110b03║一段鈔文口科分二
X08n0236_p0110b04║初略消疏文（此之）
X08n0236_p0110b05║後具釋疏意（二）
X08n0236_p0110b06║初喻顯（謂若）
X08n0236_p0110b07║二法合（二）
X08n0236_p0110b08║初能依所依異（三）
X08n0236_p0110b09║初總法合（能空）
X08n0236_p0110b10║二引證（二）（故一）
X08n0236_p0110b11║初月喻身（二）
X08n0236_p0110b12║初水喻機（故出）
X08n0236_p0110b13║後水喻剎（智幢）
X08n0236_p0110b14║後月喻法（若准）
X08n0236_p0110b15║三結顯（上皆）
X08n0236_p0110b16║二能依所依同（三）
X08n0236_p0110b17║初總法合（若以）
X08n0236_p0110b18║二引證（二）（故一）
X08n0236_p0110b19║初月喻身（二）
X08n0236_p0110b20║初水喻機（故出）
X08n0236_p0110b21║後水喻剎（智幢）
X08n0236_p0110b22║後月喻法（若准）
X08n0236_p0110b23║三結顯（則空）
X08n0236_p0110b24║鈔：「唯性字是法」等者，影顯前對，亦智字是法，餘皆
X08n0236_p0110b25║是喻。以智該之，皆含法、喻也。今言以性該之，餘文
X08n0236_p0110b26║皆含法、喻二意也。含喻，可知。含法者，以法性為所
X08n0236_p0110b27║依，有報圓之智月，分百川之應化月影也。無勞異
X08n0236_p0110b28║說。▲鈔：「若秋空」下，喻及法中皆三身，對詳可了。▲
X08n0236_p0110b29║鈔：「譬如」下，以月喻身，唯證化身也。喻中四義：一、映
X08n0236_p0110b30║眾星光；二、隨時圓缺；三、澄淨水中，影無不現；四、一
X08n0236_p0110b31║切見者，皆對目前。法中亦四：一、智圓映二乘眾；二、
X08n0236_p0110b32║常身隨宜，現壽延促；三、淨心器中，影無不現；四、見
X08n0236_p0110b33║佛之者，皆謂對前。▲鈔：「智幢偈云」者，雙證報、化二
X08n0236_p0110b34║身。喻及法中，各初、後一句是報身，中間二句皆化
X08n0236_p0110b35║身。言水亦喻剎者，前以百川喻物根，明有善皆見；
X08n0236_p0110b36║今亦喻所依剎，顯無所不周。▲鈔：「若准〈離世間品〉」
X08n0236_p0110b37║下，若依前自具十身故，下鈔配為化身，則唯證化
X08n0236_p0110b38║身。若依融三世間為十身，則此偈證菩薩身及法
X08n0236_p0110b39║身之二身也。以經云菩薩淨法輪故，或唯證法身
X08n0236_p0110c01║是菩薩之法輪，故唯取法輪喻月也。言不為世所
X08n0236_p0110c02║雜者，悲不失智，故雖處世而無染。准此，則水亦喻
X08n0236_p0110c03║於世間。▲鈔：「若以相歸性」者，喻中如攝月歸空，離
X08n0236_p0110c04║所依空，無能依月故。言空亦名佛者，即性空真佛
X08n0236_p0110c05║也。▲鈔：「則空色照水」等者，以空天之色照現淨水，
X08n0236_p0110c06║則天之晴空影落淨水。言天猶空也者，此中晴天
X08n0236_p0110c07║字即疏中空字也。若次第歸者，月影化身歸本月
X08n0236_p0110c08║報身，本月報身歸晴空法性。物根及剎土、淨水與
X08n0236_p0110c09║晴空一際，則唯一法性也。又若唯前義，則似法、報
X08n0236_p0110c10║相分；若唯次義，則法、報冥一。今雙明二義，不即不
X08n0236_p0110c11║離，方為圓暢。
X08n0236_p0110c12║
X08n0236_p0110c13║華嚴懸談會玄記卷第三