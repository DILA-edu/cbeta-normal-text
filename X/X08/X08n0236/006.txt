X08n0236_p0125a13║
X08n0236_p0125a14║華嚴懸談會玄記卷第六
X08n0236_p0125a15║蒼山再光寺比丘　普瑞集
X08n0236_p0125a16║疏隱、顯俱成等者，經云：譬如月輪，閻浮提人見其形
X08n0236_p0125a17║小，而亦不減；月中住者，見其形大，而亦不增。釋曰：見
X08n0236_p0125a18║大，則大顯，小隱；見小，則小顯，大隱，而無增、減。前是祕
X08n0236_p0125a19║密俱成。餘一切法，類此，可知。
X08n0236_p0125a20║鈔：八、九夜月者下，疏云：月者，缺也，有虧缺故。下面
X08n0236_p0125a21║頗胝迦寶，水精所成，能冷，能照。長阿含云：其城方
X08n0236_p0125a22║正一千九百六十里，高下亦爾。王座二十里，遙看
X08n0236_p0125a23║似圓，而實方正。（日、天同此。）俱舍云：近日日影覆故見月
X08n0236_p0125a24║輪缺。（以日行稍疾，月行稍遲，行度有異。如月時盡，漸近日輪，日光赫奕發輝，照彼月輪，映奪不現。）
X08n0236_p0125b01║乃至對照，或隔須彌，不被照時，即全體現。今取映
X08n0236_p0125b02║奪一半之八、九夜月為喻也。言不同晦月者，初學
X08n0236_p0125b03║記云：晦者，月盡之名；晦者，灰也。火死為灰，月光盡
X08n0236_p0125b04║而似之也。弘決志云：晦者，暗也。言望者，初學記云：
X08n0236_p0125b05║望者，滿月之名，日月相望也。然此喻有二種隱、顯，
X08n0236_p0125b06║從上喻及法合異體隱、顯也。如東方下，先對異體；
X08n0236_p0125b07║而東方入處下，彰其同體。或但喻其隱、顯，並通同、
X08n0236_p0125b08║異體義。
X08n0236_p0125b09║疏重重交映下，今疏雖八皆舉喻，若就門為言，唯此
X08n0236_p0125b10║一門從喻受名；若就法立，應云重現無盡門。
X08n0236_p0125b11║鈔：亦如下。以喻顯喻也。以重現之理，深遠難測；帝
X08n0236_p0125b12║網之喻，世不見形。故以近事以況遠旨。
X08n0236_p0125b13║疏念念圓融下，意謂念劫圓融。今隨文對，故言念念。
X08n0236_p0125b14║然念與劫皆有相即、相入等義，而與諸門異者，餘就
X08n0236_p0125b15║所依法，此約能依時。所依之法既自融通，能依之時
X08n0236_p0125b16║亦融通也。
X08n0236_p0125b17║鈔：十種說三世者，應云：以三世說為十種也。▲鈔：
X08n0236_p0125b18║現在說平等者，下疏云：現在即事，可見。故但對前、
X08n0236_p0125b19║後，立現在名。言未來說無盡者，下疏云：未來是續
X08n0236_p0125b20║起法，故未來之未來名為無盡。言三世說一念者，
X08n0236_p0125b21║下疏云：現在一念是過去家，未來是未來家。過去
X08n0236_p0125b22║則自具三世。言三世相因者，此三世中，現在因過、
X08n0236_p0125b23║未，現中有過、未；過去因現、未，過中有現、未；未來因
X08n0236_p0125b24║過、現，未中有過、現。以果從因出，不異因故。則九世
X08n0236_p0125c01║為別，一念為總也。▲鈔一夕之夢經於數世者，如
X08n0236_p0125c02║黃粱、南柯之夢，亦如下鈔西域隱士等事，可檢於
X08n0236_p0125c03║此說之。言莊生者，即內篇云昔莊周夢為蝴蝶，翔
X08n0236_p0125c04║翔然蝴蝶也，自喻適志歟，不知周也等。言假寐者，
X08n0236_p0125c05║毛詩注云不脫衣冠而眠也。
X08n0236_p0125c06║疏法門重疊等者，隨舉一法，即是一切無盡法門，如
X08n0236_p0125c07║雲起空，欻然重疊徧空故。
X08n0236_p0125c08║鈔：下經云者，有指迴向者，經無顯文。今義引昇兜
X08n0236_p0125c09║率宮品，由彼有三段經文含於四義，謂：初一段文
X08n0236_p0125c10║有十句，明多因以成多果。經云：百千億那由他先
X08n0236_p0125c11║住兜率諸菩薩眾，以從超過三界法所生、離諸煩
X08n0236_p0125c12║惱行所生、周遍無礙心所生、甚深方便法所生、無
X08n0236_p0125c13║量廣大心所生、堅固清淨行所生、增長不思議善
X08n0236_p0125c14║根所生、起阿僧祇善巧變化所成就，供養佛心之
X08n0236_p0125c15║所現，無作法門之所印，（即多因也。）出過諸天諸供養具，
X08n0236_p0125c16║（多果也。）供養於佛。釋曰：上即多因生多果也。若取前
X08n0236_p0125c17║多因，一一別生諸供具，即第四句多因生一果。（即今
X08n0236_p0125c18║鈔意也。）然鈔中即義引彼第二句一因生一果文爾。
X08n0236_p0125c19║文云：無生法忍所生一切衣。今舉此華從無生法
X08n0236_p0125c20║忍所生者，即義引也。又加等字，為多因故。下疏所
X08n0236_p0125c21║引，倣此，可知。▲鈔：非是託此別有所表者，不同法
X08n0236_p0125c22║華等衣表忍辱，室表慈悲，但以一事表於一義，復
X08n0236_p0125c23║離能表別有所表故。今明一事即人，即法，即依，即
X08n0236_p0125c24║正，具無盡德故。
X08n0236_p0126a01║鈔：至相等者，終南山至相寺，唐時智儼法師，華嚴
X08n0236_p0126a02║第二祖也。稟受於文殊化身杜順和尚。心既精通，
X08n0236_p0126a03║自有文釋，勒成一卷，立十玄門。中有純、雜，賢首即
X08n0236_p0126a04║其門人也。故教義中仍立純、雜。至探玄記，方改為
X08n0236_p0126a05║廣狹門。言然有二意下，出改之意也。初意中復有
X08n0236_p0126a06║二意：初濫，理、事無礙；設如下，假設，牒彼救詞；亦濫，
X08n0236_p0126a07║單約事說。二者下，縱成事、事無礙，而復奪其濫於
X08n0236_p0126a08║即、入。▲鈔：今以至相約行為異者，清涼出至相意，
X08n0236_p0126a09║應例前難云：一者、事如理徧，故廣；不壞事相，故狹。
X08n0236_p0126a10║亦濫事、理無礙。答：取其能如理者與不壞相明無
X08n0236_p0126a11║礙，何濫理、事無礙？若爾，至相亦取能契理明無礙
X08n0236_p0126a12║故。問：其能如理之事，如理廣徧，更無餘法；不壞相
X08n0236_p0126a13║故，則有餘法。此二門異，亦不成事事無礙。答：即廣
X08n0236_p0126a14║即狹，何有二門異耶？若爾，至相亦即純即雜，何有
X08n0236_p0126a15║二門異耶？二者、如金剛圍山數無量悉能安置一
X08n0236_p0126a16║毛端。如是廣之與狹不相障礙者，則事事無礙義
X08n0236_p0126a17║成。而復毛中存諸山相，入門也；若毛即山相，即門
X08n0236_p0126a18║也。答：雖有即、入，意取廣、狹無礙故。若爾，雖有即、入，
X08n0236_p0126a19║意取純、雜無礙。若如向說，其理則齊。今以賢首通
X08n0236_p0126a20║一切法至相，但約行以明，義則似局。故圭山云：純、
X08n0236_p0126a21║雜約萬行，與賢首為小異耳。今以主、伴一門在前
X08n0236_p0126a22║說儀周普之中，欲成十義，故復出之，即不遺古德
X08n0236_p0126a23║之義，以妙理無方故。已上辨古、今取捨。言比華開
X08n0236_p0126a24║下，方消疏文。萬行芬敷披拆，比況華開於錦上。雖
X08n0236_p0126b01║青、黃等五色之線相間宣通錦上，而華色各異，喻
X08n0236_p0126b02║純、雜也。
X08n0236_p0126b03║鈔：總顯高、深者，高約權，深約小。然可互通，亦由深，
X08n0236_p0126b04║故權不測；高，故小絕聞。故新經序云：一、極唱高，二、
X08n0236_p0126b05║乘絕聽。今約義順，故作此明。由法門高遠，權雖聞
X08n0236_p0126b06║而不信；由法門深妙，故小雖在坐而不聞。所以分
X08n0236_p0126b07║此高、深，而不互通也。▲鈔：又前下，問。此大段既明
X08n0236_p0126b08║成益，何前二而非益耶？故此答也。言反勸者，未入
X08n0236_p0126b09║權小，不令入彼，令於圓教生信仰故。入者，迴令入
X08n0236_p0126b10║圓，即成益也。▲鈔：泰華倚天者，泰華即五嶽之二。
X08n0236_p0126b11║泰山為東嶽，言萬物皆相通泰於東方也。華山為
X08n0236_p0126b12║西嶽，華之為言獲也。言萬物生熟可得獲也。言岷
X08n0236_p0126b13║峨拂漢，岷峨亦二山之名。漢謂天漢、河漢。倚天、拂
X08n0236_p0126b14║漢，皆言其高也。言論語云者，即子罕第九篇顏淵
X08n0236_p0126b15║喟然嘆曰：仰之彌高，鑽之彌堅，瞻之在前，忽焉在
X08n0236_p0126b16║後。彼美夫子之道，今借初句讚此經之高也。
X08n0236_p0126b17║鈔：出現品云下，疏云：文先反顯設有之言，似當假
X08n0236_p0126b18║設。望慈氏讚善財言餘諸菩薩於百千萬億那由
X08n0236_p0126b19║他劫乃能滿足菩薩行願，今善財一生即能淨佛
X08n0236_p0126b20║剎等，斯則舉權顯實，非假設也。言那由他者，十萬
X08n0236_p0126b21║為億，十億為落叉，十落叉為俱胝，十俱胝為那由
X08n0236_p0126b22║他。刊定記云：第九數當萬萬也。言大威德法門者，
X08n0236_p0126b23║鏡心錄云：即一真心也。問：若實有此菩薩，為在何
X08n0236_p0126b24║位？下疏答云：義當三賢，以入證聖，必信圓故。若約
X08n0236_p0126c01║教、道，三祇亦未入玄。故下鈔云：若約教、道，施設三
X08n0236_p0126c02║祇，教、道既未真，則成佛義亦非真也。教不實故，以
X08n0236_p0126c03║心存妄念。帶此妄念，修行多劫，虗事劬勞，畢竟不
X08n0236_p0126c04║成佛果。若約證、道，三祇修行，必已尅證。修權既深，
X08n0236_p0126c05║入見道後，則能入實，方始證知妄念本空等。所以
X08n0236_p0126c06║凡夫頓能信者，宿因聞熏為種別故。今更不信，當
X08n0236_p0126c07║來豈聞？言若得聞下，後順釋。言生如來家者，攝論
X08n0236_p0126c08║云：於真如證會，名生佛家。言等字者，等餘文云隨
X08n0236_p0126c09║順一切如來境界，具足一切諸菩薩法，安住一切
X08n0236_p0126c10║種智境界，乃至深入如來無量境界等。
X08n0236_p0126c11║鈔：如魚登龍門下。呂氏春秋曰：龍門未開，河水于
X08n0236_p0126c12║孟門東大溢，是謂洪水。禹鑿龍門，始南流。今絳州
X08n0236_p0126c13║龍門縣是也。尚書注云：龍門山在河東郡之西界。
X08n0236_p0126c14║其山高五千仞（七尺曰仞），而有三級。其水流注於下。赤
X08n0236_p0126c15║色鯉魚，每年於春暄之際，會此山下，逆水而上，若
X08n0236_p0126c16║有分者。登過龍門，自有天火燒尾脫鱗，驅雷駕電，
X08n0236_p0126c17║興雲致雨，得化為龍（如入華嚴之機也）。若登不過者，自有
X08n0236_p0126c18║紅朱點額，不得再登，曝腮於龍門之下（如此假名菩薩）。故
X08n0236_p0126c19║謝玄暉詩云：戢翼希驤首，乘流畏曝鰓。即其意也。
X08n0236_p0126c20║疏深不可窺下，即法界品初如來入頻呻三昧，會中
X08n0236_p0126c21║菩薩、大眾皆見逝多林及宮殿、虗空三處有種種莊
X08n0236_p0126c22║嚴境界事，又聞不思議等法，諸大聲聞不見不聞，故
X08n0236_p0126c23║云爾也。言嘉會者，易曰：亨者，嘉之會也。又云：嘉會足
X08n0236_p0126c24║以合禮。今借以目如來說經之會也。
X08n0236_p0127a01║鈔悉覺真諦等者下，疏鈔云：然此聲聞皆是菩薩，
X08n0236_p0127a02║欲顯深法託為聲聞，故所歎德，言含本跡。今釋為
X08n0236_p0127a03║二門：一、就跡約小，十句皆聲聞德：一、得現觀，於四
X08n0236_p0127a04║真諦善覺了故。（即俱舍見、緣、事三現觀也。正是初一，兼其後二。）二、皆證實
X08n0236_p0127a05║際者，即入正性離生，無方便慧已作證故。（煩惱如生食在
X08n0236_p0127a06║腹，已行純熟，無生、澁故。）三、深入法性者，所覺已窮。故法華云：
X08n0236_p0127a07║我等同入法性。即三獸度河，理無二故。四、永出有
X08n0236_p0127a08║海者，生分已盡，由闕大悲，故自永出。（如鹿、獐透圍。）五、依
X08n0236_p0127a09║佛功德者，有為、無為（有餘依、無餘依。）之德依佛成故，即逮
X08n0236_p0127a10║得己利。六、離結、使、縛者，即已盡有結，謂九結、（愛、恚、慢、癡、
X08n0236_p0127a11║疑、見、取、嫉、慳也。）十使，（即根本十煩惱。難解，故名結；役心，故曰使。）現行離故。七、住
X08n0236_p0127a12║無礙處者，無煩惱礙，種子亡故。八、其心寂靜，猶如
X08n0236_p0127a13║虗空者，即心善解脫（離定障故，又彼相應心得離縛故），寂如虗空。
X08n0236_p0127a14║九、永斷疑惑者，即慧善解脫（離性障故，又離無明、貪等體故），於佛
X08n0236_p0127a15║無惑（由證此二，獲得有為、無為二種功德）。十、於佛智海深信趣入者，
X08n0236_p0127a16║即明非定性，皆可迴心信入佛智（法華云：舍利弗尚於此經以信
X08n0236_p0127a17║得入，況餘聲聞？經即佛慧）。二、約本就菩薩歎者，明此皆是權故：
X08n0236_p0127a18║一、覺第一義，二、方便已具，善能入於無際際故（智論
X08n0236_p0127a19║云：法性為實，證實為際。凡但有實而無際）。三、二空真理，窮其源故。四、具
X08n0236_p0127a20║足大悲，能入不染，方永出故。五、依十力等，離小見
X08n0236_p0127a21║故。六、不斷不俱，方能離故。七、已淨所知，無二礙故。
X08n0236_p0127a22║八、處亂恒寂，了本空故。九、佛不共德，雖未證得，亦
X08n0236_p0127a23║無疑故（發心品中，菩薩於佛十力，雖未證得，亦無疑故）。十、一切種智，證信
X08n0236_p0127a24║入故（初地已上，皆依佛智海故）。問：既具本門之德，何得聾盲耶？
X08n0236_p0127b01║答：下疏云：然皆廢本從跡，以顯一乘因果不共深
X08n0236_p0127b02║玄故。
X08n0236_p0127b03║鈔：逝多林者，唐言戰勝，即波斯匿王所立太子。太
X08n0236_p0127b04║子初生，王戰得勝，故以為名。以須達買太子之園
X08n0236_p0127b05║以施佛，太子施林，是以名焉。表依善友勝出魔軍
X08n0236_p0127b06║及凡小故。▲鈔：舍利弗（此云鶖子，或云鶖鷺子。大乘法師云：是百舌鳥，亦云
X08n0236_p0127b07║春鸎。其母眼睛明利，似彼鳥故。從母立名，具云舍利弗。怛羅即子也。增一云智慧無窮，决了諸疑第一）、
X08n0236_p0127b08║大目犍連（此云採菽氏。上古有仙居山食豆，母是彼種。揀餘此姓，云大。增一云神通輕飛，能到
X08n0236_p0127b09║十方第一）、摩訶迦葉（此云大飲光。本族仙人及尊者身光，飲蔽日月。增一阿含云：羅閱祇大富
X08n0236_p0127b10║長者名迦維羅，婦名檀那，子名畢鉢羅，子婦名婆陀。其家千倍勝缾沙王，十六大國無與為隣。畢鉢羅即
X08n0236_p0127b11║迦葉名也。其父禱此樹而生。故付法藏傳云：毗婆尸佛滅後，其塔像金色缺壞。貧女得金珠，請匠為薄金
X08n0236_p0127b12║師，歡喜治瑩。佛畢，立誓為夫婦。九十一劫，天上、人間身恒金色，恒受快樂。最後為迦葉夫婦，畏勝王得罪，
X08n0236_p0127b13║減一犁，但用九百九十〔雙〕牛金犁。又云：其家有㲲，最下品者直百千兩。金以釘釘，入地十尺，㲲不穿破，如
X08n0236_p0127b14║本無異。六十庫金粟，一庫管三百四十斛。又云：〔欻〕浮耶陀金在濁水底，光徹水上；在闇，闇滅。迦葉身光勝
X08n0236_p0127b15║於此金，光照一由旬。增一云：佛法中行十一頭陀行，大迦葉第一。揀餘迦葉，故云大也）、離婆
X08n0236_p0127b16║多（此云星室。祀之生故，亦云假和合，悟之得道。智論云：此人於空亭止宿，見二鬼爭屍，皆言：我先持來。
X08n0236_p0127b17║二鬼共言：取其分判。此人實見小鬼持來，及被鬼問，竊自思惟：我隨言一持來，彼不得者，必當見害。我寧
X08n0236_p0127b18║實語而死，終不以虗而終。遂如實答：小聖者持來。被其大鬼援其手足，隨而食之。得屍之鬼便取其屍，手
X08n0236_p0127b19║足隨安。彼鬼食竟，拭口而去。及明憂惱，不測誰身，言假和合。初常疑云：若我本身，眼見損去；若是他身，復
X08n0236_p0127b20║隨我行住。疑惑猶豫，逢人即問：見我身不？眾僧見之云：此人易度。而語之云：汝身本是他之遺體，非己有
X08n0236_p0127b21║也。悟此假合，因即得道。以常問故，亦云常作聲也）、須菩提（此云善現、善吉、空生。生而室空，
X08n0236_p0127b22║相師占之，見善相故。解空第一）、阿㝹樓䭾（此云無滅。賢愚經說：弗沙佛末世時饑饉，有辟支佛
X08n0236_p0127b23║名利吒，行乞空鉢無獲。有一貧人見而悲悼，白言：勝士能受稗不？即以所噉奉之。食已，作十八變。後更採
X08n0236_p0127b24║稗，有兔跳抱其背，變為死人，無伴得脫。待暗還家，委地即成金人，拔指隨生，用脚還出，取之無盡。惡人告
X08n0236_p0127c01║王，欲來奪之，但有死屍，而無所覩，即是金寶現報。如是九十一返，天上人間財寶，無有滅盡也）。難
X08n0236_p0127c02║陀（此云歡喜，性極聰敏，音聲絕倫，即牧牛難陀也。根本乃牧牛之人，問佛放牛事，佛答牧牛有十一事：
X08n0236_p0127c03║一不在高山，二不居深㵎，三草無硬澁，四水有三德，不令冷熱鹹，五住處須平，六頭六加刷，七向水徐行，
X08n0236_p0127c04║八一日三飲，九一飲三歇，十出入須明，十一主常隨後。彼因知佛具一切智，遂求出家，獲阿羅漢果）。劫
X08n0236_p0127c05║賓那（此云黃頭，仙人之族，又譯云房宿。有二義：一父母禱此宿，感此子故。二云與佛同房宿故。謂初
X08n0236_p0127c06║詣佛所，欲出家時，夜值雨，寄宿陶師房中，以草為坐。晚又有一比丘寄宿，即推草座與之，自在地坐。夜中
X08n0236_p0127c07║相問：欲何之？答曰：覔佛。後比丘即說法辭去，豁然得道。後比丘即佛也。增一云善知星宿日月第一）。迦
X08n0236_p0127c08║旃延（此云剪髮種，〔止〕古多仙山中靜處。年歲既久，鬂髮稍長，無人為剃。婆羅門法，要剃髮故。一仙有
X08n0236_p0127c09║子，兄弟種人，覲父小者，乃為諸仙剃之，諸仙願獲後成仙道。爾來比亦皆稱剪髮。增一云論議第一）、富
X08n0236_p0127c10║樓那（又具云彌多羅尼子，此云滿慈子，又云滿願。父於江邊禱梵天求子，正值江滿，父夢七寶器盛
X08n0236_p0127c11║滿中寶入母懷，母遂懷子，父願獲滿，從此立名。又四圍陀中有慈行品，其母誦之，以為母名。增一云說法
X08n0236_p0127c12║第一）。皆悉不見下，疏云：神力（十力等）、嚴好（六根、二業除意）、境界
X08n0236_p0127c13║（分齊所緣）、遊戲神變（重閣同空等，神變也；不壞本相，遊戲也）、尊勝（智最勝故）、妙
X08n0236_p0127c14║行（悲、智無礙，無功用行）、威德（四無畏等）、住持（謂勝力住持，令有所作）、淨剎（華藏世界）。
X08n0236_p0127c15║亦復下，明不見因。初總即分齊境。大會下，別顯（會通
X08n0236_p0127c16║新、舊）。入（身徧剎塵，智入諸法等）、至（即新來眾也）、詣（即此往彼。皆言普者，一、橫竪普徧故，二、一
X08n0236_p0127c17║即一切故）。餘句可思。何以故下，釋不見所由，善根不同
X08n0236_p0127c18║故。一句總標（以大、小善根不同故）。初明不見佛果之因，次二
X08n0236_p0127c19║句不讚果，餘句不修因等，不見菩薩之因。言劣者
X08n0236_p0127c20║不見下，結疏意也。是知日月麗天，盲者不覩；雷霆
X08n0236_p0127c21║震地，聾者不聞。道契則隣，不在身近。菩薩自遠而
X08n0236_p0127c22║來，聲聞在會不知者矣。
X08n0236_p0127c23║疏見、聞為種等者，十地論云：轉生難處益謂具金剛
X08n0236_p0127c24║種雖八難而聞經以彰聞經益深遠種子無上故。言
X08n0236_p0128a01║八難者，一、地獄，二、餓鬼，三、畜生，四、北洲，五、盲、聾、喑、啞，
X08n0236_p0128a02║六、佛前佛後（此是古說。若新譯，云法前法後，後譯勝也），七、世智辯聰，八、長
X08n0236_p0128a03║壽天。故論云：以不堪受教難入佛法中謂於此身中
X08n0236_p0128a04║不能入三乘聖道。難之言障，障聖道故。今疏意有二：
X08n0236_p0128a05║一、難不障聞，謂雖在八難，而見、聞得堅種故；二、難不
X08n0236_p0128a06║障聖，若已熏種者，雖居八難，而得成聖。故云十地之
X08n0236_p0128a07║階也。
X08n0236_p0128a08║鈔：即隨好品乃至及初地云等者，引據也。以此經
X08n0236_p0128a09║八難容聞，唯憑此二段經為證故。問：若據此二文，
X08n0236_p0128a10║則唯地獄、畜生并長壽天，何故便以此通八難耶？
X08n0236_p0128a11║答：此由天親論以海水為畜生，即惡趣；劫火為長
X08n0236_p0128a12║壽天，即善趣。故諸祖取此義通八難容聞也。何者？
X08n0236_p0128a13║論中經偈云：雖在於大海及劫盡火中決定信無
X08n0236_p0128a14║疑必得聞此經。（今經上半順明，下半反顯，論經唯順明也。）今經堪受，即
X08n0236_p0128a15║決信義。疏：鈔中釋云：若有信有機為堪受者，無問
X08n0236_p0128a16║惡道、善道難處生，皆得聞經。以難不障聞，故言雖
X08n0236_p0128a17║也。（以不信障聞，非難障聞故。）海水、劫火，即是轉生時難處也。
X08n0236_p0128a18║鈔：海水是龍等者，海水即是惡道畜生趣。故論云：
X08n0236_p0128a19║龍世界長壽亦得聞此經。以昔見、聞修一乘觀，有
X08n0236_p0128a20║餘惡業，故生惡趣。問：既堪聞法，何生難處？答：一乘
X08n0236_p0128a21║緩戒急，事戒不犯，三種觀心，了不開解。以戒生人、
X08n0236_p0128a22║天，雖見佛，不能開解，冀善知識化導修乘，即得解
X08n0236_p0128a23║脫。今不修乘，百千佛出，終不得道。二乘急戒緩，德
X08n0236_p0128a24║薄垢重，事戒既犯，專守離相之戒，觀行相續。故佛
X08n0236_p0128b01║會中多列龍、鬼等三乘戒俱急，事、理之戒無瑕，妙
X08n0236_p0128b02║觀相續，即於今生便應得道，必當昇善處。聞華嚴
X08n0236_p0128b03║等四乘戒俱緩，具犯眾戒，永墮泥犂，神明暗塞，無
X08n0236_p0128b04║得道期。勉旃學徒，願留心法要！故涅槃云：於戒緩
X08n0236_p0128b05║者，不名為緩；於乘緩者，乃名為緩。
X08n0236_p0128b06║鈔：劫火是天者，即是善趨。而言長壽天是難者，如
X08n0236_p0128b07║有經說：右脇著地，未動之間，已經賢劫，千佛出世。
X08n0236_p0128b08║更一轉亦爾。但暫臥息尚爾，況其一生！言火災及
X08n0236_p0128b09║初禪下，論云：雖在色界光音天等，亦得聞此經。此
X08n0236_p0128b10║即指二禪已上為長壽天也。問：論釋劫火無長壽
X08n0236_p0128b11║天之言，今何判劫火為長壽天耶？答：此中雖無長
X08n0236_p0128b12║壽言，而前龍趨下却有長壽二字。且三惡為難，不
X08n0236_p0128b13║必長壽，恐是譯人悞將此中長壽入前文故。問：劫
X08n0236_p0128b14║火唯在初禪，何故論釋於二禪聞經耶？答：以火起
X08n0236_p0128b15║時，初禪無人，二禪不為其壞，於中得聞故。論言等
X08n0236_p0128b16║字，等取三禪、四禪免水災、風災、長壽天難，乃至無
X08n0236_p0128b17║色亦是得聞。今舉初攝後及對水成文，故云劫火。
X08n0236_p0128b18║（謂火至初禪、二禪已上聞經，水壞二禪、三禪已上聞經，風壞三禪、四禪已上聞經，故云劫盡火中等也。）
X08n0236_p0128b19║案智論通上二界，除五淨居，皆長壽難。（然智論有四師義異：
X08n0236_p0128b20║一云、長壽天者，非想非非想處八萬大劫。二云、一切無色定通名長壽，以無形可化，不任得道，常是凡夫
X08n0236_p0128b21║處故。三云：或通無想天，亦無心任得道故。四云：初禪至四禪，除五淨居，皆名長壽。以着禪味，邪見不能受
X08n0236_p0128b22║道故。梁攝論及成實論，皆同第三師說。然上諸論，皆以上二界為長壽天。）今地論不取
X08n0236_p0128b23║初禪者，以（彼有梵王，多好說法。）有覺有觀，聞法障輕。（一因也。）又
X08n0236_p0128b24║正已燒，故不說之。（二因也。）然三災壞三禪者，以初禪
X08n0236_p0128c01║同下界，有尋伺故，火災壞也。二禪同下界，有喜受
X08n0236_p0128c02║故，水災壞也。三禪同下界，有出入息故，風災壞也。
X08n0236_p0128c03║今初禪以前二因，故非難也。言光音天者，即二禪
X08n0236_p0128c04║第三天也。二禪三天：初名少光，二名無量光，三名
X08n0236_p0128c05║光音。智論亦云：第二禪通名光音，彼天語時，口出
X08n0236_p0128c06║淨光故。有云：彼無尋伺言語，亦無用光代語，故名
X08n0236_p0128c07║光音。瑜伽名極光淨，謂極光徧照自他處故。以此
X08n0236_p0128c08║天已上為長壽者，少光天壽二劫，無量光天壽四
X08n0236_p0128c09║劫，光音天壽八劫。從此已上，三禪三天，四禪九天，
X08n0236_p0128c10║倍倍增長。至色究竟天，一萬六千劫。初空二萬劫，
X08n0236_p0128c11║二空四萬劫，三空六萬劫，四空八萬劫，故云長壽
X08n0236_p0128c12║天也。上順論釋八難之中，善惡二趨，已成二難。
X08n0236_p0128c13║鈔：地獄天子者，從地獄出，得生天上，故從舊立名，
X08n0236_p0128c14║即揀別依主也。▲鈔：佛會鬼神等者，前三難依文
X08n0236_p0128c15║有據，此下五難以理而言也。然准下疏云修羅、地
X08n0236_p0128c16║獄容在海中鬼神，亦有文也。言火災之時，兼佛前、
X08n0236_p0128c17║佛後者，下疏云劫壞之時，無佛出故。准此，則亦有
X08n0236_p0128c18║文也。故下疏鈔釋劫火一義，不唯約長壽天也。疏
X08n0236_p0128c19║云正在火中，亦容得聞眾生見燒，燒處有不燒故。
X08n0236_p0128c20║鈔云即法華意。華藏品云：劫燒不思議所現雖敗
X08n0236_p0128c21║惡其處常堅固，即明火中聞也。如火浣之布，火中
X08n0236_p0128c22║之鼠，炎鐵團內，而有蟲生。眾生業殊，豈妨火中聞
X08n0236_p0128c23║法？方對海水之內，正在其中也。言人、天異道者，下
X08n0236_p0128c24║鈔但云世智辯聰，亦不妨聞。言聾者，目視者，下鈔
X08n0236_p0129a01║云其盲等正絕見、聞，不可說聞，但潛益耳。忽生耳、
X08n0236_p0129a02║目，亦容見、聞。今且約其分缺者說耳。
X08n0236_p0129a03║鈔皆容見、聞為種之義者，已上難不障聞。言為種
X08n0236_p0129a04║者，所熏種子，性、相不同。若依相宗，前七王所俱為
X08n0236_p0129a05║能熏，唯第八識獨為所熏。其色、心種體勝義之法，
X08n0236_p0129a06║不可詰其形相。若依法性，自有三說：一、終教，則二
X08n0236_p0129a07║法緣起，真、妄互熏，即有染、淨。緣起有二：一者、無明
X08n0236_p0129a08║熏真如，成三細等染緣起；二者、真如熏無明，有始
X08n0236_p0129a09║覺等淨緣起。真、妄互熏，為因義邊以為種體。二、頓
X08n0236_p0129a10║教中有二：一、若約從終入頓之種，如前終教；二、若
X08n0236_p0129a11║直就於頓，則無種之種也。三、圓教中二法緣起，一
X08n0236_p0129a12║切諸法唯一心現故。亦二：染緣熏時，令真如上有
X08n0236_p0129a13║一分隨染氣用現諸染法；淨緣熏時，令真如上起
X08n0236_p0129a14║一分隨淨氣用現諸淨法。則以真如上一分染、淨
X08n0236_p0129a15║氣用以為種體。若不爾者，何為種耶？今言見、聞為
X08n0236_p0129a16║種者，則以見、聞為能熏，法界理體為所熏。由見、聞
X08n0236_p0129a17║熏故，即於法界理體之上起一分明朗智用以為
X08n0236_p0129a18║種體。用不離體，故後經中有食少金剛喻，要穿其
X08n0236_p0129a19║身，出過於外，不與肉身雜穢居故。是以或遇光，或
X08n0236_p0129a20║圓修，有頓超、圓證之益也。種體甚深，何教及之？問：
X08n0236_p0129a21║然此八難中，種有二類：一、由昔有聞種，今方難處
X08n0236_p0129a22║獲聞。堅種既成，出難證入，如下地獄、天子等。地獄
X08n0236_p0129a23║既爾，餘八亦然。二者、或昔未聞，今雖處難，而獲聞
X08n0236_p0129a24║以為堅種，乃經之通意也。▲鈔：超十地之階下，釋
X08n0236_p0129b01║難不障聖也。問：證聖之時，非在難處，何云難不障
X08n0236_p0129b02║聖？答：有二意故：一云、望其本故，如云地獄天子等；
X08n0236_p0129b03║二云、雖出難，方證聖，由前難中聞經之力而方證
X08n0236_p0129b04║聖故。
X08n0236_p0129b05║鈔：寶手菩薩者，當令寶重，起信手故。言足下者，推
X08n0236_p0129b06║下苦趨，放足輪光。（瑜伽論云：於父母種種供養，於諸有情諸苦惱事種種救護。由
X08n0236_p0129b07║往來等動轉業故，委悉修故，得足下千輻輪相。）言圓滿王者，（德用周備，攝益自在。）放
X08n0236_p0129b08║四十光者，（表四十位無不照故。）清淨功德者，（淨感成德。）能照下，（所照
X08n0236_p0129b09║分齊。）隨諸眾生下，（顯淨感成德之義。）阿鼻下。（以重況輕。）此中略無
X08n0236_p0129b10║墮獄之因，必前修乘戒行寬故。▲鈔：爾時諸天子
X08n0236_p0129b11║下，當果獲益。准下疏科，此文為二：
X08n0236_p0129b12║先一重益（爾時）
X08n0236_p0129b13║二展轉益（二）
X08n0236_p0129b14║初聞香益（又云其諸）
X08n0236_p0129b15║後見蓋益（二）
X08n0236_p0129b16║初正明得益（次云若有眾生）
X08n0236_p0129b17║二攝化轉益（後又復云是）
X08n0236_p0129b18║言得十地故者，故字義似牒前為因，見佛為益。然
X08n0236_p0129b19║前來未有得十地等處，為何所牒？是以晉經皆無
X08n0236_p0129b20║故字。應將初句故字安迴向下，得字之上加一便
X08n0236_p0129b21║字，下句去其故字。應云聞說普賢廣大迴向故，便
X08n0236_p0129b22║得十地。獲諸力莊嚴三昧等，即上句得位，下句成
X08n0236_p0129b23║行，分得十力為莊嚴故。言以眾生下，即見佛益。於
X08n0236_p0129b24║中懺悔，即見佛因（即懺見佛之障，以無盡三業徧法界懺故）。即見下，正
X08n0236_p0129b25║見佛也。言乃至者，中間經云：彼光明中有眾生數
X08n0236_p0129b26║等諸佛，隨眾生心而為說法，而猶未現毗盧遮那
X08n0236_p0129c01║菩薩離垢三昧少分之力。言以華散菩薩上者，即
X08n0236_p0129c02║敬心興供也。經云：化作眾生數等眾妙華雲，散於
X08n0236_p0129c03║毗盧佛身上住（順下正科，此中應云第一重得十地也）。言又云等者，
X08n0236_p0129c04║依前經中，諸天子聞天鼓音已，化作供具，中有一
X08n0236_p0129c05║萬華雲、一萬香雲、一萬蓋雲、一萬音樂雲、一萬幢
X08n0236_p0129c06║雲、一萬歌讚雲。今即其香雲成益也。具云：身蒙香
X08n0236_p0129c07║者，其身安樂。譬如比丘入第四禪，一切業障皆得
X08n0236_p0129c08║消滅。言乃至者，中間云：若有聞者，彼諸眾生（上身觸，此
X08n0236_p0129c09║鼻聞）於色、聲、香、味、觸，其內具五百煩惱，其外亦有五
X08n0236_p0129c10║百煩惱。貪行多者，二萬一千；瞋行多者，二萬一千；
X08n0236_p0129c11║癡行多者，二萬一千；等分行者，二萬一千。了知如
X08n0236_p0129c12║是，悉是虗妄。如是知已下，與鈔引同。今云滅八萬
X08n0236_p0129c13║四千者，約總數說也。謂根本煩惱：一、貪，二、瞋，三、慢，
X08n0236_p0129c14║四、無明，五、疑，六、身見，七、邊見，八、邪見，九、見取，十、戒
X08n0236_p0129c15║禁取。然一惑力復各有十，即為一百，計應分為九
X08n0236_p0129c16║品。上品重故，開為三品；中、下輕故，各為一品，合為
X08n0236_p0129c17║五百。於自五塵總起五百，於他五塵總起五百，名
X08n0236_p0129c18║本一千。又於自、他五塵一一各別起五百為五千，
X08n0236_p0129c19║別迷四諦為二萬，并本一千為二萬一千。依三毒
X08n0236_p0129c20║各增及等分（如上經說），各有二萬一千，故成八萬四千
X08n0236_p0129c21║也。（對法十三云：謂有猛利長時貪欲，雖下劣可愛境，起上品貪故。嗔、癡亦然，名三毒各增。等分行者，隨
X08n0236_p0129c22║境勢力，煩惱現行，故惑與境等，名等分行也。）問：經但云了知是虗，今鈔
X08n0236_p0129c23║何云滅也？答：了惑本虗，則居然不生，不生即滅。言
X08n0236_p0129c24║香幢雲者，即九地也。瓔珞經云九地白雲寶相輪，
X08n0236_p0130a01║晉經云白淨寶網，今經有雲字，合成瓔珞白雲寶
X08n0236_p0130a02║義也。惑亡故清淨，智顯故自在，光明善根成就▲
X08n0236_p0130a03║鈔：釋曰：此即第一重得十地也者，問：此上一節經
X08n0236_p0130a04║文，准前科，是第二展轉益中義。今鈔何斷屬第一
X08n0236_p0130a05║重？答：若正得益與展轉益相對，此合是第二重，故
X08n0236_p0130a06║前依下疏科判。若依此聞香所得益相，准瓔珞經，
X08n0236_p0130a07║但第九地進，不同第二重輪王得十地退，非是第
X08n0236_p0130a08║一重天子得十地。今以得十地為三重頓圓，故攝
X08n0236_p0130a09║入第一重，即第一重十地後轉化義爾。故下疏會
X08n0236_p0130a10║云：此品總有三重得十地：一、謂諸天子聞天鼓說
X08n0236_p0130a11║法，得十地；二、此天子毛孔化出華蓋，見者，得輪王
X08n0236_p0130a12║位，即是十地也；三、輪王放光，遇者，後得十地。此三
X08n0236_p0130a13║位皆齊等，同時頓成。據此，與今三節全同。
X08n0236_p0130a14║鈔種清淨金輞輪王一恒河沙善根者，下文廣釋。
X08n0236_p0130a15║今撮略以明，大分為二：一、且順晉經釋，二、直就今
X08n0236_p0130a16║經釋。且初順晉經釋者，蓋諸經中十信寄鐵輪王，
X08n0236_p0130a17║十住寄銅輪王，十行寄銀輪王，十向寄金輪王。初
X08n0236_p0130a18║地已上但增寶相：初地七寶，二地八寶，三地九寶，
X08n0236_p0130a19║四地十寶，五地十一寶，六地十二寶，七地十三寶；
X08n0236_p0130a20║八地已上不增寶數，但云大應寶；九地三經有異。
X08n0236_p0130a21║瓔珞白雲寶相輪，晉經白淨寶網，今經香幢雲自
X08n0236_p0130a22║在光明，十地百萬神通寶光，瓔珞無畏珠寶相輪。
X08n0236_p0130a23║今若會者，晉經云種一恒河沙轉輪聖王所種善
X08n0236_p0130a24║根，所謂白淨寶網輪王等等者，據此經文，是多箇
X08n0236_p0130b01║輪王之善根，非一輪王之善根也。其白淨寶網輪
X08n0236_p0130b02║王等者，是寄第九地菩薩位故。若依此經，第九地
X08n0236_p0130b03║香幢雲自在光明清淨善根；若依瓔珞，第九地是
X08n0236_p0130b04║白雲寶相輪王，則晉經白字、今經雲字合成瓔珞
X08n0236_p0130b05║經白雲寶也。瓔珞白雲既是第九地菩薩，則知晉經
X08n0236_p0130b06║白淨之言是第九地也。此則晉經等字從第九地
X08n0236_p0130b07║白淨寶輪王向下等白淨為能等，一恒河沙輪王
X08n0236_p0130b08║是所等；以第十地菩薩為能種，白淨寶網輪王下
X08n0236_p0130b09║一恒河沙輪王善根為所種，則今經金網之言以
X08n0236_p0130b10║為所等數也（已上依晉經什）。若依今經金網順晉經釋者，
X08n0236_p0130b11║准瓔珞經，金網之言寄十迴向位，從十迴向位當
X08n0236_p0130b12║中，向上等金網却為能等一恒河沙輪王，及晉經
X08n0236_p0130b13║第九地白淨寶網却為所等，亦晉經得金網等一
X08n0236_p0130b14║恒河沙輪王所植善根也。以第十地菩薩為能具，
X08n0236_p0130b15║金網等一恒河沙輪王善根為所具，則金網無失。
X08n0236_p0130b16║二直就今經釋者，則金網之言便是第十地菩薩，
X08n0236_p0130b17║是一輪王有多善根也。若如是，則金網非能等亦
X08n0236_p0130b18║非所等，是第十地菩薩也。何者？有三義故證成：一
X08n0236_p0130b19║瓔珞經中第十地菩薩名無畏珠寶相輪，其無畏
X08n0236_p0130b20║珠者是清淨義故。二以攝化分齊同第十地，故次
X08n0236_p0130b21║經云住此轉輪王位，於百千億那由他佛剎微塵
X08n0236_p0130b22║數世界教化眾生，正同十地經中第十地攝報果
X08n0236_p0130b23║中所化分齊也。三以轉益文證成，即次下經文此
X08n0236_p0130b24║王放光，遇者尚得十地位，故知此王即是第十地
X08n0236_p0130c01║也。但經金字，瓔珞雖無，餘經或有，故金剛頂經廣
X08n0236_p0130c02║說金輪佛頂故。其義交雜，故須略釋，勿厭繁文。▲
X08n0236_p0130c03║鈔：後文云下，此節文前更有一節經俱，此在其後，
X08n0236_p0130c04║故云後文云也。然俱是第三重得十地之意，不勞
X08n0236_p0130c05║繁引。
X08n0236_p0130c06║鈔：十種清淨眼者，一、肉眼，見一切色故；二、天眼，見
X08n0236_p0130c07║一切眾生心故；三、法眼，見一切眾生諸根欲故；四、
X08n0236_p0130c08║慧眼，見法實相故；五、佛眼，見如來十力故；六、智眼，
X08n0236_p0130c09║知見諸法故；七、光明眼，見佛光明故；八、生死眼，見
X08n0236_p0130c10║涅槃故；九、無礙眼，所見無礙故；十、一切智眼，見普
X08n0236_p0130c11║門法界故。言十種清淨意者，一、上首意，發起一切
X08n0236_p0130c12║善根故；二、安住意，深信堅固不動故；三、深入意，隨
X08n0236_p0130c13║順佛法而解故；四、內了意，知眾生心樂故；五、不亂
X08n0236_p0130c14║意，一切煩惱不離故；六、明淨意，客塵不能深著故；
X08n0236_p0130c15║七、善觀眾生意，無有一念失時故；八、善擇所作意，
X08n0236_p0130c16║未曾一處生過故；九、密護諸根意，調伏不令馳散
X08n0236_p0130c17║故；十、善入三昧意，深入佛三昧，無我、我所故。乃至
X08n0236_p0130c18║之言，超中間四根，皆清淨故。
X08n0236_p0130c19║疏解：行在躬，一生圓，曠劫之果者，在躬，語出禮記。彼
X08n0236_p0130c20║云：清明在躬，氣志如神。言曠劫果者，是行布教中多
X08n0236_p0130c21║劫所成之果，今一生皆圓故。
X08n0236_p0130c22║鈔：慈氏讚善財云等者，疏云：解心順理曰善，積德
X08n0236_p0130c23║無盡曰財。言乃能滿足下，願即十向，該地前諸位；
X08n0236_p0130c24║行即十地；親近諸佛即等覺也，以近妙覺佛果故。
X08n0236_p0131a01║於一生內者，約圓融說，即凡身一生。問：約法圓融
X08n0236_p0131a02║可爾，豈實有凡身一生成辦？答：依實教修，悉皆能
X08n0236_p0131a03║爾。朗不勉旃！千年之鳥不及朝生之鳳，普賢生位
X08n0236_p0131a04║互融攝故。（普賢即等覺位，善財亦至此位，因滿之果故。由普賢位與眾生位互融攝故，故
X08n0236_p0131a05║云爾也。）約行布說，亦解行生。由前世是見、聞生，入地
X08n0236_p0131a06║為證入生。言則能下十句者，初二句總明通諸行
X08n0236_p0131a07║位，三、入十住，四、五入十行，六、入十迴向。後之四句
X08n0236_p0131a08║有二說：一云通諸地位，一云第七句十地位，後三句
X08n0236_p0131a09║等覺因圓也。▲鈔：及大威等者，即毗盧遮那品說。
X08n0236_p0131a10║一生歷事四佛，而得因圓。言大威光者，有大威德，
X08n0236_p0131a11║其道光明。故經云：初逢一切功德山須彌勝雲佛，
X08n0236_p0131a12║見光，即時證得十種法門；次聞法，獲得彼佛宿世
X08n0236_p0131a13║所集法海光明，又得一切法聚平等三昧智光明，
X08n0236_p0131a14║又得一切法悉入最初菩提心中住智光明等十
X08n0236_p0131a15║一種光明。疏云：初發心時，便成正覺故。二、遇波羅
X08n0236_p0131a16║蜜善眼莊嚴佛，先得十千法門；次與眷屬等同得
X08n0236_p0131a17║清淨智，名入一切淨方便等十法門。疏云：達一切
X08n0236_p0131a18║法本來清淨，名清淨智；不取淨相，是名方便。即初
X08n0236_p0131a19║地入證之智。下九句即餘九地。三、遇最勝功德海
X08n0236_p0131a20║佛，得三昧，名大福德普光明。疏云：五度皆福，定為
X08n0236_p0131a21║最大；寂無不照，名普光明。遇於初佛，但得十者，自
X08n0236_p0131a22║力未勝故；次佛十千者，道轉深故；今唯一者，道已
X08n0236_p0131a23║滿故。四、遇名稱普聞蓮華眼幢佛威光，命終為忉
X08n0236_p0131a24║利天王，供佛，聞法，得三昧，名普門歡喜藏。疏云：以
X08n0236_p0131b01║聞此佛說大方便普門遍照經，正受安住，法喜無
X08n0236_p0131b02║盡，故名曰藏。由此證達諸法實相等。然初劫之中，
X08n0236_p0131b03║十須彌山塵數如來，經但列四，又闕結會、現證、得
X08n0236_p0131b04║益等。疏主云：經來未盡。若結會者，應云：爾時威光
X08n0236_p0131b05║太子者，毗盧遮那身是等。▲鈔：上二皆明速證者，
X08n0236_p0131b06║結前見、聞、解、行二段也。以頓超十地圓曠劫果，於
X08n0236_p0131b07║見、聞、解、行之中，皆是速證之益。故總科云：成益頓
X08n0236_p0131b08║超。然此二所明之證，由見、聞、解、行為因得果，非佛
X08n0236_p0131b09║果名果。（此二望佛果為遠因，非近因也。佛果唯取等覺位行為因故。）
X08n0236_p0131b10║鈔：又此經宗下，躡前速證明三生義。恐有難言：若
X08n0236_p0131b11║上二皆明速證，何殊第三頓證耶？故別分三生。前
X08n0236_p0131b12║二雖有速證，意成見、聞、解、行之益，故第三科方是
X08n0236_p0131b13║正明證、入之義也。然此三科下句皆是速證益，三
X08n0236_p0131b14║生不同，為門別也。賢首云：約報明位，唯有三生。如
X08n0236_p0131b15║約善財明三生者，一、見聞位，即善財次前生身見、
X08n0236_p0131b16║聞如是普賢法，故成順解脫分善根。（法華分別功德品云：又復
X08n0236_p0131b17║如來滅後，若聞是經，而不毀訾，起隨喜心等。天台云：此下明五品：一、直起隨喜心，二、加自受持、讀誦，三、加
X08n0236_p0131b18║勸化受持、讀誦，四、加兼行六度，五、加正行六度。在十信前，自行名弟子，化他名法師。）二、解行
X08n0236_p0131b19║位，頓修此住、行、向、地、等覺之五位行法，如善財此
X08n0236_p0131b20║生所成，至普賢位是。三、證入位，即因位窮終，沒同
X08n0236_p0131b21║果海，善財來生是也。清涼云：此解甚順經宗。但更
X08n0236_p0131b22║有一理，謂：歷位而修，得見普賢，一時頓具。據此，一
X08n0236_p0131b23║生歷諸位，是解、行；普賢身中頓證法界，為證入生。
X08n0236_p0131b24║故今次文眾海頓證，即為證入生，不必要沒同果
X08n0236_p0131c01║海也。▲鈔：上二句至即下二句者，有二意：一云：前
X08n0236_p0131c02║二段中各上二句為見、聞、解、行二生，各下二句為
X08n0236_p0131c03║證、入也。二云：上二句即總目前二科也。雖各有速
X08n0236_p0131c04║證之言，但從見、聞、解、行而說，故屬前二生。下二句
X08n0236_p0131c05║即頓證超權二句，總目為證、入、生也。後意為勝。
X08n0236_p0131c06║
X08n0236_p0131c07║華嚴懸談會玄記卷第六