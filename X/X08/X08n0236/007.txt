X08n0236_p0131c08║
X08n0236_p0131c09║
X08n0236_p0131c10║
X08n0236_p0131c11║華嚴懸談會玄記卷第七
X08n0236_p0131c12║蒼山再光寺比丘　普瑞集
X08n0236_p0131c13║疏師子奮迅等者，此第九、逝多園林會。本會頓證法
X08n0236_p0131c14║界，故上句教主入定，下句當機權益。
X08n0236_p0131c15║鈔：爾時世尊下，疏文分三：初、一句入定緣，領前海
X08n0236_p0131c16║眾念請故；二、大悲為身下，入定因，有其四種悲以
X08n0236_p0131c17║為入定益物之本。各有二義：初、身二義者，一、是入
X08n0236_p0131c18║定所依之身，悲所熏故；二、身者，體義、依義，欲深入
X08n0236_p0131c19║定，全依大悲而為體故。二、門二義者，一、佛有大智、
X08n0236_p0131c20║大定、大悲門等，今欲益生，唯依悲門令物入故；二
X08n0236_p0131c21║者、定為所入，悲為能入故。三、首二義者，一、首初義，
X08n0236_p0131c22║凡所益物，皆以大悲為先導故；二者、勝上義，謂非
X08n0236_p0131c23║不用智、定之門，此增勝故。四、方便二義者，一、悲、智
X08n0236_p0131c24║相導，互為方便，今以悲為入定益物之方便故；二
X08n0236_p0132a01║者、以是即智之悲，故不滯愛、見，故名方便，方能令
X08n0236_p0132a02║物普入法界。此上四悲，皆遍虗空，亦有二義：一、廣
X08n0236_p0132a03║周故，二、無緣故。三、入師子下，正明入定，以定業用
X08n0236_p0132a04║從喻為名。師子乃獸中之王，哮吼一聲，百獸腦裂，
X08n0236_p0132a05║以喻法中王也。言頻呻者，展舒四體通暢之狀。此
X08n0236_p0132a06║言猶通於人，如婆須密女亦云見我頻呻也。言奮
X08n0236_p0132a07║迅之義，就師子說者，即奮躍迅起，自在無畏，正就
X08n0236_p0132a08║師子，以義顯故。約法，即用之體，寂而造極，則差別
X08n0236_p0132a09║萬殊，無非法界；即體之用，不為而普周，故大、小相
X08n0236_p0132a10║參，緣起無盡，名嚬呻自在之義。▲鈔：普賢開發者，
X08n0236_p0132a11║由佛入定，現於淨土，顯於法界。普賢主法界故，方
X08n0236_p0132a12║能開發也。經云：普賢菩薩為諸菩薩以十種法句
X08n0236_p0132a13║開發、顯示、照明、演說此師子頻呻三昧。何等為十？
X08n0236_p0132a14║所謂：演說能示現等法界一切佛剎微塵中諸佛
X08n0236_p0132a15║出興次第、諸剎成壞次第（云云）。然上佛入定現相，
X08n0236_p0132a16║令眾覩親證。今假言開顯，使未證者尋言契實也。
X08n0236_p0132a17║▲鈔：言如來眉間放光者，經云：爾時世尊欲令諸
X08n0236_p0132a18║菩薩安住如來師子嚬呻廣大三昧，故眉間白毫
X08n0236_p0132a19║放大光明。其光名普照三世法界門，以不可說佛
X08n0236_p0132a20║剎微塵數光明而為眷屬。釋曰：眉間放者，表即法
X08n0236_p0132a21║界中道無漏正智，方能證前所現之法界，故令尋
X08n0236_p0132a22║智光以為能證。▲鈔：盡法界、虗空界等者，下疏云：
X08n0236_p0132a23║空即事空。法界之言，義兼理事。謂非但遍空，亦遍
X08n0236_p0132a24║空內色、心等事，及空有稱真之理。又云：深等法界，
X08n0236_p0132b01║廣齊虗空。▲鈔：是故皆得等者，因昔善根故，能頓
X08n0236_p0132b02║爾證見故。有十一句：初總，餘別。別十句，顯無盡故。
X08n0236_p0132b03║▲鈔：廣說以十能入者，經云：彼諸菩薩以種種解，
X08n0236_p0132b04║（一、鑒達非一故。）種種道，（二、正道無量故。）種種門，（三、無常集門故。）種種入，（四、所
X08n0236_p0132b05║證差別故。）種種理趣，（五、意旨不同故。）種種隨順，（六、無根不順故。）種種智
X08n0236_p0132b06║慧，（七）種種助道，（八）種種方便，（九）種種三昧。（十）下疏
X08n0236_p0132b07║云：即此能入，亦是所益。鈔中云：此有兩重能、所：一、
X08n0236_p0132b08║遮那光照是能益，得解等十即是所益；二、此解至
X08n0236_p0132b09║三昧等是能入，法身、色身等是所入。不因佛光，不
X08n0236_p0132b10║得能入，安得所入？故能、所入，皆是成益也。
X08n0236_p0132b11║疏象王迴旋下，上句化主迴觀法器，下句當根得益。
X08n0236_p0132b12║象王，即六牙香象也。以高大，故稱為王。履地，則知其
X08n0236_p0132b13║虗實；度河，則徹其源底。今唯取其迴旋為喻也。具如
X08n0236_p0132b14║鈔中。
X08n0236_p0132b15║鈔：超權益者，有三義：一者、小乘自位名權；今小乘
X08n0236_p0132b16║人超出自權，入華嚴實，名曰超權。二者、權即始、終、
X08n0236_p0132b17║頓三教，理應小乘迴心先入始教，次入終，入頓，後
X08n0236_p0132b18║入圓教；今超三教而直入華嚴實教，故云超權，同
X08n0236_p0132b19║教一乘亦為權故。三者、權唯目三乘權教，謂權教
X08n0236_p0132b20║中說縱無學，迴心但得十信；今華嚴二乘見道前，
X08n0236_p0132b21║迴心直得十大法門、十地，後十通之用等，故云超
X08n0236_p0132b22║權也。
X08n0236_p0132b23║鈔：末會之初者，望本會為末，從佛本會而流出故。
X08n0236_p0132b24║然於末會之中復有三會：初、六千比丘會，顯小入
X08n0236_p0132c01║大故；二、諸乘人會，通收諸權入實故；三、善財會，顯
X08n0236_p0132c02║純一乘根故。今此當其初也。言六千比丘者，表六
X08n0236_p0132c03║根性淨，可入法界故。貞元疏云：前之六信可不退
X08n0236_p0132c04║故。（以第六名不退。）千表無盡，該果海故。比丘五義：一、怖魔，
X08n0236_p0132c05║出家時魔宮震故；二、乞士下，從檀越乞食以資身，
X08n0236_p0132c06║上從諸佛乞法以練神；三、淨持戒，漸入僧數，應持
X08n0236_p0132c07║戒故；四、淨命，三業無貪，不邪活命故；五、破惡，漸依
X08n0236_p0132c08║聖道，滅煩惱故。經云：出家未久。疏云：未證實際，易
X08n0236_p0132c09║可迴故。言身子！令六千比丘等者，初、文殊辭佛，往
X08n0236_p0132c10║於人間。時舍利弗承佛神力，與六千比丘辭佛同
X08n0236_p0132c11║往。此六千比丘是舍利弗自所同住，所謂：海覺、善
X08n0236_p0132c12║生、福光大童子、電生、淨行、天德、君慧、梵勝、寂慧等。
X08n0236_p0132c13║其數六千，悉曾供養無量諸佛，深植善根，解力廣
X08n0236_p0132c14║大，信眼明徹，其心寬博，觀佛境界，了法本性，饒益
X08n0236_p0132c15║眾生，常樂勤求諸佛功德，皆是文殊師利說法教
X08n0236_p0132c16║化之所成就。時舍利弗在行道中觀諸比丘，告海
X08n0236_p0132c17║覺言：汝可觀察文殊師利菩薩清淨之身相好莊
X08n0236_p0132c18║嚴。（經文稍長，今當錄其十德科名。）一、身相勝德，（即上經文。）二、常光勝德，
X08n0236_p0132c19║三、放光勝德，四、眾會勝德，五、行路勝德，表常依八
X08n0236_p0132c20║正道故；六、住處勝德，舉足、下足無非道場，隨心轉
X08n0236_p0132c21║故；七、福莊嚴勝德，常觀心地之下如來藏恒沙性
X08n0236_p0132c22║德，無心亡照，任運寂知故；八、樹林勝德，表樹立萬
X08n0236_p0132c23║行，嚴法體故；九、自在勝德，於我、無我得不二解，自
X08n0236_p0132c24║在主中為尊勝故；十、攝上勝德，心常上攝諸佛法
X08n0236_p0133a01║故。言六千請往下，經云：即白尊者舍利弗言：唯願
X08n0236_p0133a02║大師將引我等往詣於彼勝人之所！時舍利弗即
X08n0236_p0133a03║與俱行。至其所已，白言：仁者！此諸比丘，願得奉覲！
X08n0236_p0133a04║爾時下迴觀法器。言如象王迴旋者，身、首俱轉，無
X08n0236_p0133a05║輕躁故；表令向機，無遺隱故。言比丘與願之者，如
X08n0236_p0133a06║仁所有如是色身、如是音聲、如是相好、如是自在，
X08n0236_p0133a07║願我一切，悉當具得！言十種無疲厭心者，一、積集
X08n0236_p0133a08║一切善根，心無疲厭；二、見一切佛，承事、供養；三、求
X08n0236_p0133a09║一切佛法；四、行一切波羅蜜；五、成就一切菩薩三
X08n0236_p0133a10║昧；六、次第入一切三世；七、普嚴淨十方佛剎；八、教
X08n0236_p0133a11║化、調伏一切眾生；九、於一切剎、一切劫中成就菩
X08n0236_p0133a12║薩行；十、為成就一切眾生故，修行一切佛剎微塵
X08n0236_p0133a13║數波羅蜜，成就如來十力；如是次第為成熟一切
X08n0236_p0133a14║眾生界，成就如來一切力。（下九皆有心無疲厭）。下疏釋云：法
X08n0236_p0133a15║門無盡，眾生無邊，取相而修，多生疲厭。厭，則退墮
X08n0236_p0133a16║二乘。若無愛、見而修，則無疲厭矣。無疲厭，則佛果
X08n0236_p0133a17║非遠，況我身耶！言得三昧，名無礙眼者，疏有三義：
X08n0236_p0133a18║一、能見離障故，二、所見無擁故，三、一具多用故。謂
X08n0236_p0133a19║一無礙眼中有天眼、天耳、他心、宿住等多用也。雖
X08n0236_p0133a20║具此能，而無見相，故云三昧。言得此三昧故下，別
X08n0236_p0133a21║明定用，有四：一、悉見下，天眼用；二、及亦聞下，天耳
X08n0236_p0133a22║用；三、亦能觀下，他心用；四、亦能憶下，宿住用。下疏
X08n0236_p0133a23║云：一眼具斯四用，故稱無礙。言十轉法輪者，一、具
X08n0236_p0133a24║足清淨四無畏智，二、出生四辯隨順音聲，三、善能
X08n0236_p0133b01║開闡四真諦相，四、隨順諸佛無礙解脫，五、能令眾
X08n0236_p0133b02║生心得淨信，六、言不唐捐，能拔諸苦，七、大悲願力
X08n0236_p0133b03║之所加持，八、隨出音聲普遍一切世界，九、阿僧祗
X08n0236_p0133b04║劫說法不斷，十、生起根、力、覺、道、解脫、三昧等。言十
X08n0236_p0133b05║種說法者，一、皆從緣起說一切法，二、皆悉如幻，三、
X08n0236_p0133b06║無有乖諍，四、無有邊，五、無有依止，六、猶如金剛，七、
X08n0236_p0133b07║皆悉如如，八、皆悉寂靜，九、皆悉出離，十、皆住一義
X08n0236_p0133b08║本性成就。（上九皆有說一切法四字。）言十辯才者，一、無分別辯
X08n0236_p0133b09║才，二、無所作，三、無所著，四、了達實，五、無礙暗，六、佛
X08n0236_p0133b10║加被，七、自覺悟，八、文句分別善巧，九、真實說，十、隨
X08n0236_p0133b11║一切眾生心令歡喜。（上九皆有辯才二字。）貞元疏云：神境、漏
X08n0236_p0133b12║盡等，義在結中。集玄記云：今鈔有六通。前四可知。
X08n0236_p0133b13║又即下，漏盡通。爾時文殊下，神足通。開六成十，故
X08n0236_p0133b14║有十通：天眼約現、未，分成二、四（二、天眼通，四、盡未來際劫）；天耳
X08n0236_p0133b15║約音聲、言詞，分出五、七（五、無障礙清淨天耳，七、善分別一切言詞）；神足
X08n0236_p0133b16║約業用色身，分成六、八（六、無體性，無動作，往一切剎，八、入無數色身）；漏
X08n0236_p0133b17║盡約定、慧，分成九、十（九、一切法智通，十、入一切法滅盡三昧）。一、三不
X08n0236_p0133b18║分（一、他心通，三、知過去宿住通），故六成十。上依集玄若寂照意。
X08n0236_p0133b19║又即下，通顯多門無二定之用。既爾，多門無盡例
X08n0236_p0133b20║然。言十千菩提心者，謂：四無量心（大慈、大悲、大喜、大捨），六波
X08n0236_p0133b21║羅蜜（布施、持戒、忍辱、精進、禪定、智慧）為十，十十相資為（百，百百相資為千，千
X08n0236_p0133b22║千相資為），萬萬即十千也。言十千三昧者，一、普光明大
X08n0236_p0133b23║三昧，二、妙光大三昧，三、次第徧往諸國土，四、清淨
X08n0236_p0133b24║身、心行，五、知過去莊嚴藏，六、智光明藏，七、了知一
X08n0236_p0133c01║切世界佛莊嚴，八、眾生差別身，九、法界自在，十、無
X08n0236_p0133c02║礙輪（下八皆有大三昧言）。亦十十相資，為百，為千，為萬，亦然。
X08n0236_p0133c03║十千波羅蜜者，約十度說，可知。言爾時文殊下，授
X08n0236_p0133c04║勝進法，亦二：先教勸。上但明大心無疲，今令廣住
X08n0236_p0133c05║行願，進取普修。言以成就下，明展轉獲益。問：此六
X08n0236_p0133c06║千比丘望前三位，何位所攝？答：有三說：一云：准下，
X08n0236_p0133c07║疏云：末會三類之機，前二會（比丘，諸乘會）居信未久，尚
X08n0236_p0133c08║不定故；善財信終，可入證故。故六千位雖居十信，
X08n0236_p0133c09║見、聞生攝。問：若爾，何能得地後之十通耶？答：圓教
X08n0236_p0133c10║攝根，創立大心，以始攝終故。二云：義當解行生，徧
X08n0236_p0133c11║攝於五位法，故得至十通等也。若唯位居十信，即
X08n0236_p0133c12║同權教迴小入大。但從十信次第而修，豈得云超
X08n0236_p0133c13║權耶？問：若爾，下疏所說，當云何通？答：下疏以前二
X08n0236_p0133c14║會機，不歷參善友，故表居信未久等；善財徧參，表
X08n0236_p0133c15║當終心。此約表法一義，不壞次第，故當信位。然此
X08n0236_p0133c16║信位徧攝五位，故異餘宗。由頓具一切法故，方曰
X08n0236_p0133c17║道成，非十信定位也。故鈔約具十通，用成就一切
X08n0236_p0133c18║佛法，即是道成。三云：即證、入、生也。前鈔已云三證、
X08n0236_p0133c19║入、生，即下二句，豈非頓證、超權二段為二句耶？若
X08n0236_p0133c20║唯以頓證疏文為二句者，即有上、下二句不齊之
X08n0236_p0133c21║過。上二句已兼二益故，故知兼指此段為證、入、生
X08n0236_p0133c22║也。問：准此，唯徧攝五位，至於十通。十通即等覺位
X08n0236_p0133c23║故，何有證、入之義耶？答：其無礙眼雖唯徧攝五位，
X08n0236_p0133c24║其勝進法中云住普賢行，住普賢行已，入大願海，
X08n0236_p0134a01║乃至成就大願已，心清淨等，豈不同善財於普賢
X08n0236_p0134a02║身中頓證法界之義耶？然此三說，各據一理，任情
X08n0236_p0134a03║去取。約今鈔意，後解為勝。
X08n0236_p0134a04║疏啟明東廟等者，毛詩云：東有啟明。爾雅云：明星謂
X08n0236_p0134a05║之啟明。注云：太白星也。晨見東方為啟明，昏見西方
X08n0236_p0134a06║為太白。據此，今啟明即東方明星之名也。今順福城
X08n0236_p0134a07║東，又啟發善財之智明，故特云啟明也。表初啟智明，
X08n0236_p0134a08║信心創立故。廟者，貌也，先祖形貌所在也。今塔中即
X08n0236_p0134a09║世尊形貌所在，故云廟也。廟在福城之東，故云東廟。
X08n0236_p0134a10║下句即智照無二相，具如鈔釋。
X08n0236_p0134a11║鈔：勸發心等者，即不壞相六千當發心位也。下疏
X08n0236_p0134a12║云：如發心品說。既指如發心品，雖是初心，即攝位
X08n0236_p0134a13║究竟，不同三乘發心也。▲鈔：福城者，其城居人多
X08n0236_p0134a14║有福德，故曰福城。城表防非，即一真法界，一切眾
X08n0236_p0134a15║生自此出故。真界中居人有福，遮防過非故。東為
X08n0236_p0134a16║羣方之首，亦啟明之。初表順福分善，十信入道初
X08n0236_p0134a17║故；又表福、智入位本故。娑羅，此云高遠，以林木森
X08n0236_p0134a18║聳故；表當起萬行，莊嚴摧伏故。往昔諸佛下，表所
X08n0236_p0134a19║依法界。本覺真性，諸佛同依。言大塔廟者，即歸真
X08n0236_p0134a20║之所。梵語窣堵波，此云高顯。昔云塔波，義曰歸宗
X08n0236_p0134a21║之所。日照三藏云：此城在南天竺城東，大塔廟是
X08n0236_p0134a22║古佛之塔。佛在世時已有此塔，三藏親到其所。其
X08n0236_p0134a23║塔極大，東面鼓樂供養，西面不聞，於今現在。此處
X08n0236_p0134a24║居人多唱善財歌。此城內人並有解脫分善根三
X08n0236_p0134b01║賢，堪為道器。▲鈔：文殊師利童子者，前云菩薩，此
X08n0236_p0134b02║云童子者，表創入佛法故，亦顯非童真行不能入
X08n0236_p0134b03║故。釋名云：兒年十五曰童。童者，獨也。自七歲至十
X08n0236_p0134b04║五歲，皆稱童者，以太和未散故。然經中呼文殊、善
X08n0236_p0134b05║財、寶積、寶月等諸大菩薩為童子者，即非稚齒。如
X08n0236_p0134b06║智論云：如文殊師利十力、四無畏等，悉具佛事，故
X08n0236_p0134b07║住鳩摩伽（此云童子）地。又云：若菩薩從初發心斷欲，乃
X08n0236_p0134b08║至菩提，是名童子。又有釋云：內證真常，而無取著，
X08n0236_p0134b09║如世童子，於色無染故。言五百優婆塞等者，下疏
X08n0236_p0134b10║云皆五百者，表五位證入，通四眾故，共成二千普
X08n0236_p0134b11║賢行也。言善財是一者，正生時財現，是其善相，稱
X08n0236_p0134b12║曰善財。小聖尊空，生而空室；大士貴德，生多法財。
X08n0236_p0134b13║又解心順理曰善，積德無盡曰財。言別觀等者，知
X08n0236_p0134b14║其不羣，特迴聖眷。善財名會，因此而立。言又令憶
X08n0236_p0134b15║念等者，使不自輕故。言隨宜說法者，餘非此根，隨
X08n0236_p0134b16║宜更演故。言而說偈言者，偈云三有為城郭憍慢
X08n0236_p0134b17║為垣墻諸趣為門戶愛水為城壍願輪大悲轂信
X08n0236_p0134b18║軸堅忍轄功德寶莊嚴令我載此乘等。然此中文
X08n0236_p0134b19║殊自往福城者，以根尚微故，未發心故，大悲深故。
X08n0236_p0134b20║德雲已去，善財往求者，機漸勝故，已發心故，顯重
X08n0236_p0134b21║法故。末後普賢不就，善財不往，顯法界位滿，無去、
X08n0236_p0134b22║來故。▲鈔：言智、照無二相者，謂行圓究竟，朗悟在
X08n0236_p0134b23║懷，照前行等，唯一圓智，更無前、後明、昧等殊故。其
X08n0236_p0134b24║猶塵盡鏡明，何有前、後明、昧等殊？▲鈔：經云是時
X08n0236_p0134c01║下，信、解雙絕，故不見現身而返照；未移信心，故伸
X08n0236_p0134c02║右手。又不見乃為真見，但了自心空般若故。言過
X08n0236_p0134c03║一百一十由旬者，表十地及等覺一一皆具諸地
X08n0236_p0134c04║功德故。三賢行相不殊十地，故不開三賢。若以等
X08n0236_p0134c05║覺為十地勝進，即開十信。言過者，徹過前位，故始
X08n0236_p0134c06║信；該於極果，故曰遙申；隨順行成，故曰右手。然超
X08n0236_p0134c07║數量，故過由旬。按頂表於攝受，亦以普法置於心
X08n0236_p0134c08║頂，信至極故。作如是言下，誨示法門，即舉失顯得。
X08n0236_p0134c09║文有九句：前七闕因：一、闕行本，二、求小故心劣，處
X08n0236_p0134c10║生死而憂悔，三、橫一不具，四、竪不進，五、滯一善，六、
X08n0236_p0134c11║不廣求，七、不起無住行、願。後二闕緣，可知。然此九
X08n0236_p0134c12║種以初為本。若闕初一，餘八皆闕。雖舉後八，意在
X08n0236_p0134c13║最初。此中反顯讚初信心是經大意也。思之。言不
X08n0236_p0134c14║能了知下，亦顯若闕信心，不能成益。有十五句：前
X08n0236_p0134c15║五約所知理、事，即教、理、行、果四法也。初句真諦理，
X08n0236_p0134c16║次句俗諦理，三句教，四句行，五句果。後十約能知
X08n0236_p0134c17║分齊，思之，可知。▲鈔：信、智無二者，修生之信心與
X08n0236_p0134c18║圓滿之終智無二也。言若約不動智為初者，即文
X08n0236_p0134c19║殊本事。佛名不動，表本覺智名初，始覺名後。以始
X08n0236_p0134c20║合本，故亦無二。
X08n0236_p0134c21║疏寄位南求等者，善財為能寄，諸位為所寄，諸善友
X08n0236_p0134c22║為寄處。若約別明，分為五相：從文殊師利乃至瞿夷
X08n0236_p0134c23║四十一人，名寄位修行相；二、從摩耶已下十一人，名
X08n0236_p0134c24║會緣入實相；三、彌勒一人，攝德成因相；四、再見文殊，
X08n0236_p0135a01║名智照無二相；五、見普賢，名顯因廣大相。今約通明，
X08n0236_p0135a02║上句始見文殊，寄十信；下句終見普賢，表因圓。言南
X08n0236_p0135a03║求者，疏主云：地前知識，多在南方；地上無方，地後兼
X08n0236_p0135a04║二。然云南者，古有五義：初一約事，餘四約表。一舉一
X08n0236_p0135a05║例，諸一方善友已自無量，況餘九方！二者、明義，表捨
X08n0236_p0135a06║暗向智。南方之明，萬物相見；聖人南面，蓋取於此。三
X08n0236_p0135a07║者、中義，離邪僻東、西二邊，契中正一實道故。四者、生
X08n0236_p0135a08║義，南方主陽，生長萬物，表善財增長行故。五、隨順義，
X08n0236_p0135a09║背左向右，右即為順。西域土風、城邑、園宅，皆悉東向；
X08n0236_p0135a10║自東之南，順日、月轉（今始於福城之東發心，次南方進求，背左、北而之右），顯於
X08n0236_p0135a11║善財順教、理故。地上正證，離於證相，不以南表；地後
X08n0236_p0135a12║業用，有、無無礙。今亦約通義，皆云南求也。故新經序
X08n0236_p0135a13║云：明正為南方盡南矣。言因圓下，如鈔。
X08n0236_p0135a14║鈔：德雲者，即初住善知識也。下疏云：具德如雲故。
X08n0236_p0135a15║雲有四義：一、普徧，二、潤澤，三、蔭覆，四、霔雨。如次配
X08n0236_p0135a16║於定、福、悲、智也。言至瞿波者，超中間三十八人也。
X08n0236_p0135a17║謂：至慈行，寄十住；從善見比丘至徧行外道，寄十
X08n0236_p0135a18║行；從鬻香長者至安住地神，寄十向；從婆珊夜神
X08n0236_p0135a19║至瞿波，寄十地。瞿波既是佛妃，此云守護。大地在
X08n0236_p0135a20║家，為父母守護；太子儲備，守護國地。既為其妃，依
X08n0236_p0135a21║主得名，表十地既圓，無地不護。然太子有三妃：一
X08n0236_p0135a22║名瞿波，二名耶輸陀羅，三名摩奴舍。今因位之極，
X08n0236_p0135a23║故取其第一。▲鈔：摩耶已下者，即是佛母，具云摩
X08n0236_p0135a24║訶摩耶，此云大術。了法如幻故，故得大願幻智解
X08n0236_p0135b01║脫門，為會緣入實之總相。後九參為別相，謂：天主
X08n0236_p0135b02║光天女得幻智，念力徧友童子得幻智，師範眾藝
X08n0236_p0135b03║童子得幻智，字母賢勝優婆夷得幻智，無依解脫
X08n0236_p0135b04║長者得幻智，無著妙月長者得幻智，智光無勝君
X08n0236_p0135b05║長者得幻智，無盡相最寂靜婆羅門得幻智，誠願
X08n0236_p0135b06║語德生有德得幻智，智歸幻門。故總十參十一人，
X08n0236_p0135b07║為會緣入實相。今約通說，兼次彌勒，并見文殊二
X08n0236_p0135b08║相，皆為等覺也。▲鈔：文云下，同普賢化生。又云下，
X08n0236_p0135b09║較量所入剎海。言毛孔剎中等者，總結平等周徧。
X08n0236_p0135b10║（如是而行下，總結亦不於下平等念念周徧下周徧）。言如是而行者，以前經
X08n0236_p0135b11║云：善財於一毛孔剎中行一步，過不可說不可說
X08n0236_p0135b12║佛剎微塵數世界。如是而行，盡未來劫，猶不能知
X08n0236_p0135b13║一毛孔中剎海次第等。言亦不於此剎沒等者，以
X08n0236_p0135b14║沒、現相如法性故。斯則沒而無沒，現而無現，真法
X08n0236_p0135b15║性中無出、沒故。此約事、理無礙。此、彼相即，故即事、
X08n0236_p0135b16║事無礙。相即有三：一、此剎即彼剎，一剎即多剎；二、
X08n0236_p0135b17║此步即彼步，一步即多步；三、一念即無量劫。又此、
X08n0236_p0135b18║彼相炳然具故，祕密、隱、顯俱成故，此、彼時、處互相
X08n0236_p0135b19║在故，帝網重重同時具足，皆不動故。▲鈔：當是之
X08n0236_p0135b20║時下，明位滿齊佛。初句自得，餘皆等上。初一等因
X08n0236_p0135b21║圓，次一等果滿。一身下，別顯等相。下疏云：此即義
X08n0236_p0135b22║當等覺，以等佛故。因位既滿，更無所修，故但說等，
X08n0236_p0135b23║不更趣求。斯則一生頓成因、果，行布亦足，非唯理
X08n0236_p0135b24║觀初、後圓融。
X08n0236_p0135c01║疏剖微塵下。塵喻情念，經喻佛智。喻中既剖一一塵
X08n0236_p0135c02║中之經法中念念相應果智，則眾生情塵因中顯斯
X08n0236_p0135c03║果智。故科云：顯因成果，益也。新經序云：情塵有經，智
X08n0236_p0135c04║海無外。
X08n0236_p0135c05║鈔：出現品等者，即彼品意業中文。言大經者，佛智
X08n0236_p0135c06║無涯，性德圓滿也。量等三千界者，智如理故。言三
X08n0236_p0135c07║千界者，俱舍頌云：四大神洲日月須彌六欲天梵
X08n0236_p0135c08║世各一千是名小千界此小千千倍是名中千界
X08n0236_p0135c09║此千倍大千俱同一成壞。言在一塵中者，一、妄覆
X08n0236_p0135c10║真故，二、小含大故，三、一具多故。一切塵亦然者，無
X08n0236_p0135c11║一眾生不具佛智故。有一聰慧人下，出經益物。佛
X08n0236_p0135c12║智下，合顯因也。妄想合塵，諸佛合聰慧人。令其下，
X08n0236_p0135c13║合成果為益。又經云下，示念念果成之文也，亦即
X08n0236_p0135c14║彼品出現菩提中文。下疏云：明普遍諸心，念念常
X08n0236_p0135c15║成，無有際畔。故此徵釋。云不離者，有二義：一、眾生
X08n0236_p0135c16║身、心即佛所證，故顯因也；二、全即菩提性，故念念
X08n0236_p0135c17║與此菩提之性相應，則念念成菩提矣，成果為益
X08n0236_p0135c18║也。
X08n0236_p0135c19║鈔：成就行願益者。問：餘教皆云：眾生無邊誓願度。
X08n0236_p0135c20║何獨此經，彼豈不成益耶？答：彼雖盡生之願與今
X08n0236_p0135c21║同，則無塵塵行滿之義，故異也。以彼不約一切塵
X08n0236_p0135c22║中諸剎內窮劫化生以滿其願故。若爾，餘教豈虗
X08n0236_p0135c23║其願耶？答：不然。但於諸剎中修行以化生耳。今約
X08n0236_p0135c24║塵塵稱性，故得徧諸剎塵。思之。言故十地品云者。
X08n0236_p0136a01║即彼正說分初地中有十種大願，結無盡中文。彼
X08n0236_p0136a02║有十種無盡，今唯舉其一耳。今眾生界雖無有盡
X08n0236_p0136a03║下。通難。問：生界既無盡，菩薩何發盡生界之願耶？
X08n0236_p0136a04║故此答也。普開之者。發十大願，欲盡無盡之眾生
X08n0236_p0136a05║也。
X08n0236_p0136a06║鈔：常恒之說者，賢首旨歸文也。無有一國下，十地
X08n0236_p0136a07║品文。經文：佛子！我不見有一佛國土，其中如來不
X08n0236_p0136a08║說此十地者。言有說、不說者，總結上二，通時及處，
X08n0236_p0136a09║皆常徧故。言一一稱理故者，出現品云：隨順法性，
X08n0236_p0136a10║演說如來出現不思議故。我法海中下，下疏云：先
X08n0236_p0136a11║返顯無不能捨。一文尚無所不捨，況一部耶？以一
X08n0236_p0136a12║文是即一切之一，如海一滴故。
X08n0236_p0136a13║鈔：即智明映奪喻者，約法目喻也。能喻，應云日光
X08n0236_p0136a14║奪曜喻。言初昇之日謂之杲日者，日在木下曰杳，
X08n0236_p0136a15║日在木中曰東，在木上曰杲，即昇明之義也。言麗
X08n0236_p0136a16║者，著明者，周易離卦彖曰：離，麗也。日、月麗乎天，百
X08n0236_p0136a17║糓、草、木麗乎土。注云：麗，猶著也。言日、月著於天，得
X08n0236_p0136a18║其所著之宜也。今用其意耳。言此經猶如杲日下，
X08n0236_p0136a19║問：上云智明映奪，則杲日喻智，今何喻於經耶？答：
X08n0236_p0136a20║約此經所詮之智境界以奪餘經也。即大明下，法、
X08n0236_p0136a21║喻合釋。問：說此經時未有餘經，何言斯經大闡，眾
X08n0236_p0136a22║典無輝？答：有二義：一云、約後時說，故疏云：尋斯玄
X08n0236_p0136a23║旨，却覽餘經。非約說時先、後也。二云、約說時，亦可
X08n0236_p0136a24║映奪諸乘也。又出現品奪假名菩薩，法界品奪在
X08n0236_p0136b01║座聲聞等。能依之人既奪，所依之教居然奪也。
X08n0236_p0136b02║鈔：高勝難齊喻者，亦約法目喻。能喻，應云山王形
X08n0236_p0136b03║奪喻。前喻其明，此喻其高。既高且明，無若是經也。
X08n0236_p0136b04║須彌，亦云蘇迷盧，此云妙高。妙有十義：一、體妙，（謂四
X08n0236_p0136b05║寶所成。）二、相妙，（謂八方四級。）三、色妙，（謂四正色：北、金，東、銀，南、吠琉璃，西、頗胝迦。
X08n0236_p0136b06║一切草、木、鳥、獸等物，隨所至處，即同其色，自常不變也。）四、德妙，（謂八方猛風不能動故。）
X08n0236_p0136b07║五、眷屬妙，（謂七金山，七重圍繞；七香水海，海印漩流也。）六、依持妙，（唯天依住，
X08n0236_p0136b08║得通者居。）七、作業妙，（不離本處，而鎮四洲；映蔽日、月，而成晝、夜。）八、生果妙，（謂波
X08n0236_p0136b09║利質多，能益天眾。）九、為首妙，（於四洲地，最在先成。）十、堅固妙。（於輪圍中，最在
X08n0236_p0136b10║後壞。）言高者，高八萬四千由旬，入水亦爾。下據金輪，
X08n0236_p0136b11║上隣空界，頂上縱、廣，量亦如之。獨出九山，故稱妙
X08n0236_p0136b12║高也。言羣峰者，即餘九大山也。（一、雪山，二、香山，三、鞞陀利山，四、神仙
X08n0236_p0136b13║山，五、持雙山，六、馬耳山，七、持邊山，八、輪圍山，九、計都末底山。）今並其高也。法中，
X08n0236_p0136b14║可知。言七金等者，俱舍頌云：蘇迷盧處中次踰徤
X08n0236_p0136b15║達羅（此云持雙，以山頂有二道脊，山能持此，故以為名，夜叉居）、伊沙陀羅山（此云
X08n0236_p0136b16║持軸，山峯上聳，猶如車軸，山頂持故）、竭地洛迦山（俱舍疏云：此即西方，樹名檐木，山上
X08n0236_p0136b17║寶樹形似彼故）、蘇達梨舍那（此云善見，見者稱善，即五通神仙居住）。案濕嚩
X08n0236_p0136b18║羯拏（此云馬耳，山形似彼，故出一切諸果）、毗那恒迦山（此云象鼻，以形似故）、尼
X08n0236_p0136b19║民達羅山（俱舍疏云：魚名，其魚觜尖，山形似故。華嚴音義釋云：此云持邊山，大力龍神所
X08n0236_p0136b20║居）。於大州等外，有鐵輪圍山，前七金所成（即上七山，因此
X08n0236_p0136b21║名七金山也）。蘇迷盧四寶，入水皆八萬，妙高出亦然（七金
X08n0236_p0136b22║入水與須彌同，出水即不同也）。餘八半半減，廣皆等高量（謂持雙山出水
X08n0236_p0136b23║四萬，乃至輪圍出水三百一十二踰繕那，廣量各與出水量等，無差別也）。言培塿者，上
X08n0236_p0136b24║蒲口切，下郎斗切，謂小阜也。問：法華亦云如須彌，
X08n0236_p0136c01║豈不相違？答：彼約破小顯大，會權歸實，難信難解，
X08n0236_p0136c02║諸經莫比。此約為諸教本，圓極不共，最為勝故。各
X08n0236_p0136c03║據一理，故不相違。
X08n0236_p0136c04║鈔：五百年者，合云六百年。有云：佛去世三百年後
X08n0236_p0136c05║出壽七百歲。若爾，亦應六百年方入龍宮爾。新經
X08n0236_p0136c06║疏云：大師晦跡，六百年後方出五天，千二百年始
X08n0236_p0136c07║傳東夏。（謂佛涅槃至晉義熙十四年，經千二百歲也。）探玄記序亦云：舍
X08n0236_p0136c08║那創陶甄於海印，二七日後爰興；龍樹終俯察於
X08n0236_p0136c09║虬宮，六百年後方顯。言龍樹者，亦云龍猛。然龍猛
X08n0236_p0136c10║二字皆唐言，樹字通唐梵義。淨三藏云：阿離野、（此云
X08n0236_p0136c11║聖。）那伽、（此云龍，或云象。）曷樹那。（義翻云猛。）按別傳云：其母樹下
X08n0236_p0136c12║生之，以龍宮成其道，故曰龍樹。即二字皆正翻也。
X08n0236_p0136c13║天台云：樹生生身，龍成法身。今從此也。▲鈔：事如
X08n0236_p0136c14║別傳及纂靈記者。傳中唯有入龍宮緣，纂靈記中
X08n0236_p0136c15║却有搜求得經之緣，故今雙引以證也。如下傳譯
X08n0236_p0136c16║感通中具引。
X08n0236_p0136c17║鈔：正取覺賢者，梵云佛度䟦陀羅。此師所譯此經
X08n0236_p0136c18║於東晉，故正取也。所以科云弘闡元由。言兼餘等
X08n0236_p0136c19║者，以晉經是智儼親往西域，從佛陀先受禪法，因
X08n0236_p0136c20║請覺賢歸東夏，譯此經故也。而慧嚴、慧觀潤文，法
X08n0236_p0136c21║業筆授日照三藏，次於大唐永隆元年譯晉經。脫
X08n0236_p0136c22║文實叉難陀，此云喜學，於證聖元年翻譯唐經。言
X08n0236_p0136c23║等者，等取同譯諸師，謂義淨、弘景、圓測、神英等師
X08n0236_p0136c24║也。
X08n0236_p0137a01║鈔：神洲大夏者，下鈔亦云：葱嶺之東，地方數千里，
X08n0236_p0137a02║曰赤縣神洲，即有唐中華之國也。唯識樞要義苑
X08n0236_p0137a03║鈔云：言神洲者，謂此東土燧古已前，未有人民，唯
X08n0236_p0137a04║鬼神所居，故名神洲。言大夏者，存三代時國號也。
X08n0236_p0137a05║言一文一句者，即海雲所持普眼經；一偈，即覺林
X08n0236_p0137a06║菩薩所說若人欲了知等；一光，即地獄天子三重
X08n0236_p0137a07║頓圓之光也。廣如下說。
X08n0236_p0137a08║鈔：何幸像法等者，論語疏云：凡事應失而得曰幸。
X08n0236_p0137a09║生居下，應失也；反顧下，而得也。自幸之義，例此，可
X08n0236_p0137a10║知。言不減正法等者，世尊別記：正法一千年，（有教，有行，
X08n0236_p0137a11║有得，果證。）像法一千年，（有教，有行，而無果證。）末法一萬年。（有教，無行，亦無
X08n0236_p0137a12║果證。）由度女人，正法減半。然有二說：一云：雖說八敬，
X08n0236_p0137a13║不減正法；由彼不行，正法還減。二云：若不說八敬，
X08n0236_p0137a14║全無行者，正法欲滅；即有行者，正法依定。（上薩婆多宗，下
X08n0236_p0137a15║大眾部說。）今依後義也。（八敬法者，後當具示。）▲鈔：大師涅槃等者，
X08n0236_p0137a16║周昭王二十六年四月初八日生，周穆王五十二
X08n0236_p0137a17║年壬申二月十五日入滅，至今大元致和元年，歲
X08n0236_p0137a18║次戊辰，計二千二百七十七年。正當末法之際，翻
X08n0236_p0137a19║聞難思之經，亦慶幸之致也。
X08n0236_p0137a20║鈔：大集月藏分等者，金剛刊定記云：前前勝，後後
X08n0236_p0137a21║劣。解脫者，證也，即三乘聖果。禪定者，行也，即漏、無
X08n0236_p0137a22║漏，大、小乘，事、理等定也。多聞者，解也，即頓、漸，偏、圓，
X08n0236_p0137a23║空、有等。（上三，前必具後，後未必具前也。）塔寺者，不求至道，多好有
X08n0236_p0137a24║為，以身外資財，修世間福業等。鬪諍者，此明佛法
X08n0236_p0137b01║之中，多有諍論。且如西天大、小乘，分河飲水。大乘
X08n0236_p0137b02║之內，性、相又殊；小乘之中，二十部異。各皆黨己，自
X08n0236_p0137b03║是他非。爰及此方，未免於是。若相，若性，南宗、北宗，
X08n0236_p0137b04║禪、講相非，彼此朋黨，互不相許，名鬪諍也。言牢固
X08n0236_p0137b05║者，人多相襲，決定不捨。然此但就增勝而說，非不
X08n0236_p0137b06║相通。佛滅後一百年，育王造塔，豈局第四耶？又菩
X08n0236_p0137b07║薩藏經云：後五百藏，無量善人修禪定、解脫。豈唯
X08n0236_p0137b08║一、二、三耶？
X08n0236_p0137b09║鈔：今值聖明天子者，即唐德宗也。塔記云：興元元
X08n0236_p0137b10║年甲子歲造疏，貞元丁卯歲功就。皆德宗年號。以
X08n0236_p0137b11║貞元得二十一年，故至貞元丙子歲方譯新經。次
X08n0236_p0137b12║造疏，名新經疏，亦貞元中作也。言列剎相望者，梵
X08n0236_p0137b13║語掣多羅。西土更無別幡竿，即於塔覆鉢柱頭懸
X08n0236_p0137b14║幡。今云剎者，訛略也。（此寂照解。）玄贊中亦如是說。又要
X08n0236_p0137b15║覽云：梵語剌瑟致，此云竿。今略名剎，即幡柱也。言
X08n0236_p0137b16║相望者，望者，無放反。說文：出望在外，望其還也。若
X08n0236_p0137b17║音無放反，說文：月滿與日相望也。今取後音。言鐘、
X08n0236_p0137b18║梵交響者，梵即梵唄。要覽上卷云：梵云唄匿，華言
X08n0236_p0137b19║止斷。由外事已止已斷，爾時寂靜，住為法事。又云：
X08n0236_p0137b20║諸天聞梵，心則歡喜，故須作之。法苑云：夫唄者，讚
X08n0236_p0137b21║詠之音也。當使清而不弱，雄而不猛，流而不越，凝
X08n0236_p0137b22║而不滯。遠聽，則汪洋以峻雅；近矚，則從容以和肅。
X08n0236_p0137b23║此其大致也。昔魏陳思王曹子建遊魚山，忽聞空
X08n0236_p0137b24║中梵天之音，清響哀婉，其聲動心。獨聽良久，乃摹
X08n0236_p0137c01║其節，寫為梵唄，撰文製音，傳為後式。梵音茲為始
X08n0236_p0137c02║也。
X08n0236_p0137c03║鈔：閑居學肆者，此一句是肇公涅槃無名論文。光
X08n0236_p0137c04║瑤注云：肆者，陳也。周孔云：（有說周公孔子，未敢詳定，疑是周禮也。）學
X08n0236_p0137c05║中陳列書史，如市肆陳列貨物也。今陳列聖教，以
X08n0236_p0137c06║為異耳。要覽云：後漢張楷，字公超。學徒隨之，所居
X08n0236_p0137c07║為市。故今學處而稱肆焉。言探賾玄門者，探字他
X08n0236_p0137c08║含反。探者，甞試取其意也。賾字士責反。劉獻注周
X08n0236_p0137c09║易云：賾，幽深之極稱也。玄門可知。
X08n0236_p0137c10║鈔：得在靈山下。問：清涼山何名靈山耶？答：以古有
X08n0236_p0137c11║大孚靈鷲寺，即山形似鷲鳥故也。西域靈鷲山亦
X08n0236_p0137c12║略云靈山，今亦略云靈山也。或可此山靈應既多，
X08n0236_p0137c13║故曰靈山。▲鈔：大聖雖周下，即舉總稱別。尊其德
X08n0236_p0137c14║故，不指其名。如今山中稱念，只云大聖菩薩也。▲
X08n0236_p0137c15║鈔：萬聖幽贊於五峰，即菩薩住處品文殊與一萬
X08n0236_p0137c16║菩薩住清涼五峰之內等。言百祇者，如南山感通
X08n0236_p0137c17║傳：時有天人，姓陸，名玄暢，詣宣律師所。師問清涼
X08n0236_p0137c18║山文殊之事。答曰：文殊是諸佛祖師，隨緣利見，應
X08n0236_p0137c19║變不同。大聖之功，非凡境界，不勞評薄。但知多在
X08n0236_p0137c20║清涼五臺之中，往往有人見之，不得不信。又周穆
X08n0236_p0137c21║王時已有佛法，此山靈異，文殊所居。穆王於中造
X08n0236_p0137c22║寺供養，阿育王亦依置塔。如斯不一，故云百祇傳
X08n0236_p0137c23║慶等。言大孚等者，即漢明帝所立。言大孚者，弘信
X08n0236_p0137c24║也。如前題目中已說。言一介微僧者，周易法云：介，
X08n0236_p0138a01║纖介也。蓋自謙德之柄也。言爰媿多生者，有二解：
X08n0236_p0138a02║一云：爰者，於也；媿者，荷也。感荷於多生善根之力，
X08n0236_p0138a03║今得濫居勝處。（多生屬過去。）二云：爰者，發語之詞。荷宿
X08n0236_p0138a04║善之力，今居勝處。此之慶幸，多生豈能忘耶？（多生屬未
X08n0236_p0138a05║來。）言不入餘人之手者，出現品云：此法門不入一
X08n0236_p0138a06║切餘眾生手。疏云：權小於斯，無圓信手，不盡能受，
X08n0236_p0138a07║是故不為。言何幸者，法集經云：是經雖行閻浮提，
X08n0236_p0138a08║於能信深法者，常住如是眾生心手中行。言手舞
X08n0236_p0138a09║何階者，子夏詩序云：情動於中，而形於言。言之不
X08n0236_p0138a10║足，故嗟嘆之；嗟嘆之不足，故詠歌之；詠歌之不足，
X08n0236_p0138a11║不知手之舞之，足之蹈之也。疏主意云：此雖為極
X08n0236_p0138a12║喜，亦不及我慶躍。餘莫能知我心，唯聖賢之能知
X08n0236_p0138a13║也。
X08n0236_p0138a14║鈔：下有十門者，一、通顯得名，二、對辨開、合，三、具彰
X08n0236_p0138a15║義類，四、別釋得名，五、展演無窮，六、卷攝相盡，七、展
X08n0236_p0138a16║卷無礙，八、以義圓收，九、攝在一心，十、泯同平等。言
X08n0236_p0138a17║字各十義者，即第三、俱彰義類中也。言略有六對
X08n0236_p0138a18║等者，問下廣釋，但有五對。此有六對，則此廣，彼略？
X08n0236_p0138a19║答：釋此疏文解題目，七字祇以二義釋之。對下言
X08n0236_p0138a20║略，鈔中作對，疏外敘之。又此六對與下，互有具闕。
X08n0236_p0138a21║今但直作對，更不廣釋，下乃釋之。總、別一對者，綱
X08n0236_p0138a22║要說嚴，通能，通所，通人，通法，故總；上五字各據一
X08n0236_p0138a23║義，故別。性、相一對者，問：前云上二字是體，方字是
X08n0236_p0138a24║體，今何却為相耶？答：以相歸體，俱名體；體、相別分，
X08n0236_p0138b01║則是相。
X08n0236_p0138b02║鈔故此七字即七大性者，故字躡前而起。上說六
X08n0236_p0138b03║對，何得躡此而為七大性耶？應合云又字，或云然
X08n0236_p0138b04║字，必恐後人傳寫悞耳。言七大性者，下疏云：如攝
X08n0236_p0138b05║大乘論等，七種大性不離於此。下鈔釋云：等取雜
X08n0236_p0138b06║集、瑜伽、般若，大同小異。瑜伽云：一、法大性，二、發心
X08n0236_p0138b07║大性，三、勝解大性，四、增上意大性，五、資糧大性，六、
X08n0236_p0138b08║時大性，七、圓證大性。若無著般若論第七，云果大
X08n0236_p0138b09║性。雜集十一說：七大性者，一、境，二、行，三、智，四、精進，
X08n0236_p0138b10║五、方便善巧，六、證得，七、業。（七皆云大性。）今體大，即第三
X08n0236_p0138b11║智大之中所知無我之理；二、相大，亦所知攝，亦法
X08n0236_p0138b12║大性，即境攝故；三、用大，即方便大，而是即體之用，
X08n0236_p0138b13║亦攝境故；四、果全同；五、因大攝。其五大性：一、發心，
X08n0236_p0138b14║二、勝解，三、行大，四、精進，五、資糧，六、智大全同；七、教
X08n0236_p0138b15║大即是境。由是義故，今云七字即七大性也。言七
X08n0236_p0138b16║字皆相者，依下疏，合云七字皆法。今對上大即體，
X08n0236_p0138b17║故云相也。等字、七字，皆廣等也。（上是下，對辨開、合及具彰義類中少
X08n0236_p0138b18║分之義。鈔：家因便敘之，欲彰今疏略義。）今各以下，正釋疏文。▲鈔：故
X08n0236_p0138b19║下經云：法性遍在一切處下，問：其第三句應是常
X08n0236_p0138b20║義，云何證遍義耶？答：於時中皆遍，何失？或可但取
X08n0236_p0138b21║上半因便故來耳。言法性無作下，引出現品文。上
X08n0236_p0138b22║半是本文，下半義引也。彼云：諸佛性淨亦如是本
X08n0236_p0138b23║性非性離有無。釋曰：無作，故無前際；無變易，故無
X08n0236_p0138b24║後際；如虗空，故如中際。既如三際，即常也。
X08n0236_p0138c01║鈔：並持自性，通上二義者，釋疏自持二字，以正、法
X08n0236_p0138c02║二義有其通、別。別，則正者無偏，法者軌範；通，則並
X08n0236_p0138c03║是持自性義。言恒沙性德者，舉同影別故。言不偏
X08n0236_p0138c04║偽者，不偏揀小，不偽揀外故。言佛令住正法者，雙
X08n0236_p0138c05║證上二義，亦唯要上半為證也。
X08n0236_p0138c06║鈔：然亦二義下，疏文語略，故言周，即是偏義，而不
X08n0236_p0138c07║言包義。然此包、遍二義，前體大中包、遍相須，故合
X08n0236_p0138c08║為一，并出常義以足二義。今用稱體，亦應具常、遍
X08n0236_p0138c09║二義。以常義就用說，則隱也；且就顯相論，故開包、
X08n0236_p0138c10║遍為二義。理實用大，亦有不斷，常亦互影故。言猶
X08n0236_p0138c11║如虗空者，妙嚴品文也。具云：譬如虗空具含眾像，
X08n0236_p0138c12║於諸境界無所分別。下疏云：含攝喻也，無所不包
X08n0236_p0138c13║故。遍至一切下，出現品文也。具云：譬如虗空遍至
X08n0236_p0138c14║一切色、非色處。疏云：虗空周遍喻，此以事空況於
X08n0236_p0138c15║理空。上皆是體，包、徧二義為所稱。今是即體之用，
X08n0236_p0138c16║還稱其體，亦具包、徧二義。上體中引涅槃無性真
X08n0236_p0138c17║如為體，當經即無障礙理為體。相中恒沙性德，舉
X08n0236_p0138c18║同影別；用中一塵包無邊世界時，遍無盡法界，舉
X08n0236_p0138c19║別影同。同、別無礙，皆圓教之三大也。又三大互望，
X08n0236_p0138c20║亦復無礙，咸為所證無障礙法界也。▲鈔：為妙覺
X08n0236_p0138c21║者，三諦相融為妙，三覺無礙為覺。亦可俱通，以三
X08n0236_p0138c22║諦是所覺，故能覺、所覺皆玄妙故。▲鈔：感果等者，
X08n0236_p0138c23║下疏云：華有二義：一、草木華，喻萬行因；二、嚴身華，
X08n0236_p0138c24║通金、玉等，喻於神通眾相等，唯與果俱故。今引證
X08n0236_p0139a01║中以神通眾相證也。
X08n0236_p0139a02║鈔：嚴上大方廣下，大方廣法雖性本淨，若非萬行，
X08n0236_p0139a03║無由可顯；如鏡雖本明，若非磨瑩，終不能顯。言成
X08n0236_p0139a04║佛果人者，凡非是佛，以萬行功德成佛；如玉不是
X08n0236_p0139a05║像，猶彫琢故。成像，則飾本有法、成修生人，為二義
X08n0236_p0139a06║也。言又飾本體等者，能飾萬行，皆契大方廣之本
X08n0236_p0139a07║體，以稱本性修故；如像嚴飾金，本體無二故。言以
X08n0236_p0139a08║行等者，以萬行為因，成佛果之人因不即果，因、果
X08n0236_p0139a09║殊故；如巧匠能造像，匠非是像，其體異故。則能飾、
X08n0236_p0139a10║所飾不異，能成、所成不一，為二義也。又上能瑩、非
X08n0236_p0139a11║所瑩，喻行飾本體，而行即本體，故而二；像飾金體，
X08n0236_p0139a12║喻能飾、所飾不二（飾法二字具不一、不異二義也）；器離玉無，喻行
X08n0236_p0139a13║成人，而即人，故不二；巧匠非像，喻能成、非所成，故
X08n0236_p0139a14║而二（成人二字亦具非一、非二二義）。然上消文，且約一相。如其就
X08n0236_p0139a15║法，亦有新義，從本非內、外等中，約義分心、境等故；
X08n0236_p0139a16║佛亦有本義，佛果海中舊來益竟故；其能飾之行
X08n0236_p0139a17║亦有本義，隨順法性修檀等故，非真流之行不契
X08n0236_p0139a18║真故；亦有新義，由人立故。准此，則前四句喻：初句
X08n0236_p0139a19║約法，本有修生；二句約人，修生本有；三句約行，本
X08n0236_p0139a20║有；四句約行，修生。四句圓融，方為嚴矣。
X08n0236_p0139a21║鈔：然亦唯二者，中間二句也。初句湧泉即是所攝
X08n0236_p0139a22║義、味之者，即貫中收也。問：何不言所貫義、味耶？答：
X08n0236_p0139a23║顯二義互通，攝亦攝義，貫亦貫機，故言常。乃通於
X08n0236_p0139a24║上三者，貫、攝皆常故。言餘處釋云者，即慈恩法華
X08n0236_p0139b01║疏序也。彼鈔云：軌者，軌則規模之義。百者，十之極
X08n0236_p0139b02║數，取極多義。人中最勝，無尊於王，故云百王。以百
X08n0236_p0139b03║王皆用此經而作規模，故云經者為常。常者，恒也。
X08n0236_p0139b04║百王不易，以恒定故；理契至真，無易義故。言法眼
X08n0236_p0139b05║常全，無缺、減等者，賢首品文也。下疏云：智眼證如，
X08n0236_p0139b06║如永常故。既如證而說，豈不常耶？常、恒下，以旨歸
X08n0236_p0139b07║文意而釋成也。言終古不忒者，借莊子文也。彼云：
X08n0236_p0139b08║日、月得之，終古不忒。鄭玄注周禮云：終古，猶言常
X08n0236_p0139b09║也。忒，差也。常說，則無其差忒，故云可得稱常。
X08n0236_p0139b10║鈔：即三世間者，世謂時也。謂諸有為法墮去、來、今
X08n0236_p0139b11║三世中間，名為世間。具於三義，謂：性有為，可破壞；
X08n0236_p0139b12║隱真理，故名世間。其世間別有其三種，名三世間，
X08n0236_p0139b13║帶數釋也。言一、眾生世間者，眾生即世間，即所化
X08n0236_p0139b14║機。二、器世間者，若感者，所變器界，器即世間；若佛
X08n0236_p0139b15║器界，世謂隱覆，從真性起，同無為法，即隱覆有為，
X08n0236_p0139b16║可破壞。世亦器即世間，即所化處也。三、智正覺者，
X08n0236_p0139b17║若入見已上、等覺已下，智正覺與世間異，作相違
X08n0236_p0139b18║釋。以五、八二識猶有漏，故墮去、來、今，名為世間；無
X08n0236_p0139b19║漏之智正覺性，故名智正覺。若佛是智正覺，是世
X08n0236_p0139b20║間之智正覺，約所化以彰名，依士釋也。即能化之
X08n0236_p0139b21║主，言主謂君主，即佛及王下，釋主字也。器，世間之
X08n0236_p0139b22║主；眾生，世間之主。或眾生世間即主，以位在等覺
X08n0236_p0139b23║已還故。智正覺世間即依主，持業釋也。言亦總化
X08n0236_p0139b24║上二者，應有問言：眾生與器可名世間，佛非世間，
X08n0236_p0139c01║何故云並稱世主耶？故此答也。言上二者，有二意：
X08n0236_p0139c02║一云、眾生及器名二也，二云、眾生主及器主為二
X08n0236_p0139c03║也。後解為勝，統遍前三，方該前三世間故。
X08n0236_p0139c04║鈔：法門為能嚴，唯局於主者，如各自主所得法門，
X08n0236_p0139c05║唯局主故。言自嚴己眾下，此有三重能、所嚴：一、謂
X08n0236_p0139c06║各別法門為能嚴，自主為所嚴；二、復將上主及法
X08n0236_p0139c07║門為能嚴，自眾為所嚴；三、一切眾生主及眾法門
X08n0236_p0139c08║皆能嚴，佛為所嚴。故云並用嚴佛。問：成佛說經，何
X08n0236_p0139c09║要三種世間皆嚴耶？答：眾生不嚴，不感佛興；正覺
X08n0236_p0139c10║不嚴，不能為主；器界不嚴，非真佛處。復由佛嚴，顯
X08n0236_p0139c11║遇者有德；眾生嚴輔，顯佛超勝。如是互嚴，方為妙
X08n0236_p0139c12║嚴也。
X08n0236_p0139c13║鈔：用當諸經之序品者，有二意：一、云已上疏序已
X08n0236_p0139c14║竟，用當諸經序分也；二、若會解，則以妙嚴品當諸
X08n0236_p0139c15║經之序分。此解難依，前解為正。釋教迹竟。
X08n0236_p0139c16║
X08n0236_p0139c17║華嚴懸談會玄記卷第七