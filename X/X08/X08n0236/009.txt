X08n0236_p0146b01║
X08n0236_p0146b02║
X08n0236_p0146b03║
X08n0236_p0146b04║華嚴懸談會玄記卷第九
X08n0236_p0146b05║蒼山再光寺比丘　普瑞集
X08n0236_p0146b06║鈔：百四十一願者，乃十信中行也。疏云：表十信圓
X08n0236_p0146b07║融，一一具十，故百三賢、十地、等覺四十一也。明此
X08n0236_p0146b08║諸位惑障由此能淨，所有勝行由此能行，故分為
X08n0236_p0146b09║十類：一、有一十願明在家時願，二、有十五願明出
X08n0236_p0146b10║家受戒時願，三、有七願明就坐禪觀時願，四、有六
X08n0236_p0146b11║願明將行披掛時願，五、有七願明澡漱、盥洗時願，
X08n0236_p0146b12║六、有五十五願明乞食行道時願，七、有二十二願
X08n0236_p0146b13║明到城乞食時願，八、有五願明還歸洗浴時願，九、
X08n0236_p0146b14║有十願明誦習、旋禮時願，十、有三願明寤寐、安息
X08n0236_p0146b15║時願。故總有百四十一願也。▲言梵行品四果者，
X08n0236_p0146b16║經云：若僧是梵行者，為預流向（始起凡地，預聖流故）是僧耶？
X08n0236_p0146b17║預流果是僧耶？一來（修惑三品未盡，一度來生欲界故）向是僧耶？
X08n0236_p0146b18║一來果是僧耶？不還（欲惑已盡，更不還欲界故）向是僧耶？不還
X08n0236_p0146b19║果是僧耶？阿羅漢（一云殺賊，已斷煩惱故；二云不生，三界之生分盡故；三云應供，
X08n0236_p0146b20║應受人天供故）向是僧耶？阿羅漢果是僧耶？疏云：且依小
X08n0236_p0146b21║說（云云，但略釋名而已）。今則欲明梵行，粗陳名目。若廣引婆
X08n0236_p0146b22║沙、俱舍等論，清淨梵行累於名數矣。▲言問明品
X08n0236_p0146b23║等者，即文殊問法首菩薩章中，謂隨貪、嗔、癡，隨慢，
X08n0236_p0146b24║隨覆，隨忿，隨恨，隨嫉，隨慳，隨誑，隨諂，執力所轉等
X08n0236_p0146c01║文。彼全鈔唯識釋之，今疏但略釋其根隨而已。（前四
X08n0236_p0146c02║根本，後十隨惑。）▲言三倒者，想、心、見三倒也。疏云：依前七
X08n0236_p0146c03║識，義分三倒。謂七識妄心，性是乖理顛倒之法，名
X08n0236_p0146c04║為心倒。依是心故，便有一切妄境界生。如依夢心，
X08n0236_p0146c05║有夢境起，即於彼境妄取其相，說為想倒。於所取
X08n0236_p0146c06║法，執實分明，說為見倒。依此三倒，於為、無為境，起
X08n0236_p0146c07║常、無常等八種顛倒也。▲言二十一種功德者：一
X08n0236_p0146c08║者、一向無礙轉功德；二、於有無無二相真如最清
X08n0236_p0146c09║淨能入功德；三、無功用佛事不休息功德；四、於法
X08n0236_p0146c10║身中所依意樂作事無差別功德；五、修一切障對
X08n0236_p0146c11║清功德；六、降伏一切外道功德；七、生在世間不為
X08n0236_p0146c12║世法所礙功德；八、安立正法功德；九、授記功德；十、
X08n0236_p0146c13║於一切世界示現受用變化身功德；十一、斷疑功
X08n0236_p0146c14║德；十二、令入種種行功德；十三、當來發生妙智功
X08n0236_p0146c15║德；十四、如其勝解示現功德；十五、觀察如來無量
X08n0236_p0146c16║所依調伏有情功德；十六、平等法身波羅蜜多成
X08n0236_p0146c17║滿功德；十七、隨其勝解示現差別佛土功德；十八、
X08n0236_p0146c18║三種佛身方處無分限功德；十九、窮生死際常現
X08n0236_p0146c19║利益安樂一切有情功德；二十、無盡功德；二十一、
X08n0236_p0146c20║究竟功德（此中云古人者，兼彈賢首也）。▲言又離世間品下。言
X08n0236_p0146c21║具含諸位者，初二十問答明十信，二有二十問答
X08n0236_p0146c22║明十住，三有三十問答明十行，四有三十問答明
X08n0236_p0146c23║十迴向，五有五十問答明十地，六有五十一問答
X08n0236_p0146c24║明因圓果滿。言名異義同者，明一一位中名言與
X08n0236_p0147a01║前六會經文有異，於義乃同。或前六會中名義廣，
X08n0236_p0147a02║此中名義略也。▲言於四十二位者，四字誤書，應
X08n0236_p0147a03║五十二位也。▲今具引六會經文者，從第二會明
X08n0236_p0147a04║十信，乃至第七會明等、妙二覺也。▲言臆說尤多
X08n0236_p0147a05║者，下鈔云：刊定將此分為六位，從十住已去，不取
X08n0236_p0147a06║十信而開等妙，與此全差。以十信文為十住，十住
X08n0236_p0147a07║文為十行等。此判既乖，即知苑公於此一品不解
X08n0236_p0147a08║一句，以判六段盡皆錯故。▲言五眼下，離世間品
X08n0236_p0147a09║云：有十種眼：一、肉眼，見一切色故；（疏鈔云照燭名眼下，釋五眼，皆
X08n0236_p0147a10║智論文。彼見麤近，明前障內色；今見一切色，已通肉、天二眼也。）二、天眼，見一切眾
X08n0236_p0147a11║生心故；（彼見細遠，暗後障外色。上二眼是清淨四大，不可見有對色為體，但人、天趣別耳。今
X08n0236_p0147a12║見心通性、相。）三、慧眼，見一切眾生境界；（彼見理，以彼慧眼不能見眾生
X08n0236_p0147a13║盡、滅、一、異，不能度生。今顯實過權，此明能見亦能見理。）四、法眼，見一切法如
X08n0236_p0147a14║實相故；（彼中法眼雖知於法，不能徧知眾生方便道。今反此，故明知一切法通事實、理實，意
X08n0236_p0147a15║欲異權故。若爾，何分法、慧？答：法眼從所知，亦通於理；慧眼從能知為名，則法、慧俱通。根、後得名異，故分二。）
X08n0236_p0147a16║五、佛眼，見如來十力故；（彼細，無不知。今亦同彼，顯唯屬佛，故舉十力。）六、
X08n0236_p0147a17║智眼，知諸法故；（見事，法眼中開出也。）七、光明眼，見佛光明故；
X08n0236_p0147a18║（通身智光，義兼法、慧。）八、出生死眼，見涅槃故；（絕見方見。）九、無礙眼，
X08n0236_p0147a19║所見無礙故；（總見諸眼境，皆無礙故。此即一眼具多，為不壞相，故須列十眼。）十、一
X08n0236_p0147a20║切眼。（即是普眼。非但見法界重重，亦乃法界即眼，故為普眼。故知十眼全以無障礙法界為體也。）
X08n0236_p0147a21║▲言六通者：一、他心通，二、天眼通，三、宿住通，四、天
X08n0236_p0147a22║耳通，五、漏盡通，六、神足通。開六為十，如前已明。言
X08n0236_p0147a23║十身及智入等，如前教迹中已略示。言眾海解脫
X08n0236_p0147a24║者，如妙色陀羅延執金剛神。疏云：陀羅延，此云堅
X08n0236_p0147b01║固。由見佛妙色皆不可壞，故受此名。以此神得如
X08n0236_p0147b02║來示現無邊色身解脫門，故為此釋。餘可例知。▲
X08n0236_p0147b03║言以九門六度下，疏云：瑜伽菩薩地說六度各有
X08n0236_p0147b04║九門：一、自性門（謂出行體），二、一切門（謂能具行），三、難行門（謂就
X08n0236_p0147b05║中別顯），四、一切門門（謂行差別），五、善士門（謂作饒益），六、一切種
X08n0236_p0147b06║門（謂遍攝聖教），七、遂求門（謂隨所須），八、與二世樂門（謂於現在作大
X08n0236_p0147b07║饒益，令未來廣大安樂），九、清淨門（謂離相成波羅蜜）。六度即：一、布施，
X08n0236_p0147b08║二、持戒，三、忍辱，四、精進，五、禪定，六、智慧。十度即於
X08n0236_p0147b09║智慧中開後四也，謂：七、大願，八、方便，九、大力，十、大
X08n0236_p0147b10║智。▲言十忍者，經云：音聲忍、順忍、無生忍、如幻忍、
X08n0236_p0147b11║如𦦨忍、如夢忍、如響忍、如影忍、如化忍、如空忍。言
X08n0236_p0147b12║五忍者，即仁王經說：伏忍、信忍、順忍、無生忍、寂滅
X08n0236_p0147b13║忍。各有三品，如次配三賢、十地、等妙二覺。疏鈔云：
X08n0236_p0147b14║然此忍行十忍，約位即等覺後心，為斷微細無明。
X08n0236_p0147b15║若約圓融，實通五位。寄終極說，雖是一無生智，隨
X08n0236_p0147b16║義別說。二（謂二我空忍）、三（佛性論說三無性忍，持地論說信忍、順忍及無生忍）、四
X08n0236_p0147b17║（地論中有四無生：一、事無生，二、自性無生，三、數差別無生，四、作業無生。又思益經說四忍：一、無生忍，二、無
X08n0236_p0147b18║滅忍，三、因緣忍，四、無住忍）、五（如上仁王）、等（等瓔珞經說六忍，謂信、法、修正、無垢、切智六也。又等
X08n0236_p0147b19║上十忍，八地十四忍等）。又依五忍位，當寂滅十忍中無生者，
X08n0236_p0147b20║持地論說三忍：信忍、三賢順忍加行、無生忍。正證
X08n0236_p0147b21║已去，總名無生。今當此無生之因滿位，非五忍中
X08n0236_p0147b22║無生。彼當七、八、九地順忍，等覺位中無生忍加行
X08n0236_p0147b23║（十忍中順為十中無生之加行）。通順理、事，不同五忍中順忍，四、五、
X08n0236_p0147b24║六地亦不同。三中順忍屬四加行位，音聲忍亦等
X08n0236_p0147c01║覺中加行。後七喻中，前四喻音聲，影、化喻順忍，空
X08n0236_p0147c02║喻無生忍。▲言十身融三身者，下依主中明。言十
X08n0236_p0147c03║智融三智者，離世間品說十種善巧智明：一、知一
X08n0236_p0147c04║切眾生業報善巧智明，二、知一切眾生境界寂滅
X08n0236_p0147c05║清淨，無諸戲論善巧智明，三、知一切眾生種種所
X08n0236_p0147c06║緣唯是一相，悉不可得，一切諸法皆如金剛善巧
X08n0236_p0147c07║智明等。（等後七也。）疏云：初事，次理，次即事歸理。此依顯
X08n0236_p0147c08║相。然皆權、實無礙之智，故稱善巧。即一、權，二、實，三、
X08n0236_p0147c09║無礙，名為三智。▲言十門涅槃者，一、體性真常門，
X08n0236_p0147c10║二、德用圓備門，三、出沒常湛門，四、虧盈不遷門，五、
X08n0236_p0147c11║示滅妙存門，六、隨緣起盡門，七、存亡互現門，八、大
X08n0236_p0147c12║用無涯門，九、體離二邊門，十、結歸無住門。然斯十
X08n0236_p0147c13║段，隨義雖殊，皆含體用，互相交徹，顯大涅槃。▲言
X08n0236_p0147c14║四種涅槃者，一、自性清淨涅槃，二、有餘依涅槃，三、
X08n0236_p0147c15║無餘依涅槃，四、無住處涅槃。然上十中，體攝性淨，
X08n0236_p0147c16║用攝餘三，故云會通。▲言十種佛智下，出現品疏
X08n0236_p0147c17║云：一、無依成事智，二、體無增減智，三、體均益生智，
X08n0236_p0147c18║四、用興體密智，五、滅惑成德智，六、依持無礙智，七、
X08n0236_p0147c19║窮劫利樂智，八、知無不盡智，九、巧令留惑智，十、性
X08n0236_p0147c20║通平等智。（上十智融三智中，亦可以此十智皆達事名融權，照理名融實，無礙名融中。）
X08n0236_p0147c21║▲言一智融於四智者，四用興體密智中，經云無
X08n0236_p0147c22║染著巧方便大智慧寶，即大圓鏡智。離諸分別，名
X08n0236_p0147c23║無染著。所緣行相微細難知，不忘不愚一切境相，
X08n0236_p0147c24║名巧方便。經善分別有為、無為法，即平等性智。觀
X08n0236_p0148a01║一切法若為、無為，自他平等，名善分別。經分別說
X08n0236_p0148a02║無量法而不壞法性，即妙觀察智。雨大法雨，觀察
X08n0236_p0148a03║諸法自共相故，說無量法而不壞法性。經知時、非
X08n0236_p0148a04║時，未曾誤失，即成所作智。知根知時，作所應作故。
X08n0236_p0148a05║問：何故將法相釋法性耶？答：今一具四，豈得同耶？
X08n0236_p0148a06║欲顯包融，故用釋之。一智融四，則永異餘宗。▲言
X08n0236_p0148a07║若為成種智下，問：廣立章句，令後學者成種智境，
X08n0236_p0148a08║復有何過？答意可知。▲言若華嚴下，問破他廣立
X08n0236_p0148a09║章門。▲何以下。疏釋十度、十力等，亦立章門，故此
X08n0236_p0148a10║答也。意云既經中廣明，非是傍求，故須總撮一章，
X08n0236_p0148a11║令頓曉其旨也。▲言如十地品內下，此中略於初
X08n0236_p0148a12║地。問：何故略初地耶？答：以歡喜地名，約證真立，非
X08n0236_p0148a13║他施度，不同餘九，故偏略之。或初地觀行，在地前
X08n0236_p0148a14║故。言不了三聚者，經云：性自遠離一切殺生（即律儀戒），
X08n0236_p0148a15║不懷怨恨，有慚有愧，仁恕具足（即攝善法戒），於有命者
X08n0236_p0148a16║常生利益慈念之心等（即饒益有情戒）。盜等戒准知。以是
X08n0236_p0148a17║三義，就類分之，各有眾多，故名為聚。▲言離垢者，
X08n0236_p0148a18║瑜伽云：由極遠離犯戒垢故，謂性戒成就。今云不
X08n0236_p0148a19║了，豈知皆反顯也。▲言八禪者，禪即梵語，此云定
X08n0236_p0148a20║也，通色、無色。若云禪那，此云靜慮，唯色界四。故弘
X08n0236_p0148a21║決第六云：別而言之，四色（定生喜樂定、離生喜樂定、離喜妙樂定、捨念清
X08n0236_p0148a22║淨定）、四空（空無邊處定、識無邊處定、無所有處定、非想非非想處定），通云八禪，或
X08n0236_p0148a23║云八定。定對欲亂，禪亦名靜，故諸聖教隨用不定。
X08n0236_p0148a24║▲言發光之行者，唯識云：成就勝定大法總持，能
X08n0236_p0148b01║發無邊妙慧光故。得勝禪定，發修慧光，得總持教
X08n0236_p0148b02║法，發聞思光，照大乘法等。言不曉寧知，亦反顯也。
X08n0236_p0148b03║▲言四地道品者，即三十七品菩提。然有七類，疏
X08n0236_p0148b04║云：一、對治顛倒道品，即四念處（身、受、心、法）。二、斷諸懈怠
X08n0236_p0148b05║道品，謂四正勤（未生惡令不生，已生惡令斷除，未生善令生，已生善令增長）。三、
X08n0236_p0148b06║引發神通道品，謂四神足（欲仰所求神足，專勤修習神足，即心是定神足，
X08n0236_p0148b07║思慧揀擇神足）。四、現觀方便道品，所謂五根（信、進、念、定、慧）。五、親
X08n0236_p0148b08║近善觀道品，謂五力。六、現觀自體道品，謂七覺分
X08n0236_p0148b09║（念、精進、擇法、輕安、定、喜、捨）。七、現觀後起道品，謂八正道（正見、正思惟、正
X08n0236_p0148b10║語、正業、正命、正念、正定、正精進）。此七次第者，若聞法已，先當念持，
X08n0236_p0148b11║次勸勤修，攝心調柔。調柔故，信等成根，根增為力，
X08n0236_p0148b12║七覺分別，八正正行。▲言成無生之慧光者，唯識
X08n0236_p0148b13║云：安住最勝菩提分法，燒煩惱薪，慧𦦨增故，名𦦨
X08n0236_p0148b14║慧地。▲言五地諸諦者，經中先令觀四諦，後就此
X08n0236_p0148b15║四明十觀門，觀於四諦化生差別（廣如經說）。▲言窮真、
X08n0236_p0148b16║俗以化物者，攝論云：真、俗兩智，行相相違，合令相
X08n0236_p0148b17║應，極難勝故，名難勝地。以斯妙智，普利羣生。▲言
X08n0236_p0148b18║六地般若等者，逆順觀察十二因緣，有十門：一、有
X08n0236_p0148b19║支相續門，二、攝歸一心門，三、自業助成門，四、不相
X08n0236_p0148b20║捨離門，五、三道不斷門，六、三際輪迴門，七、三苦集
X08n0236_p0148b21║成門，八、因緣生滅門，九、生滅繫縛門，十、隨順無所
X08n0236_p0148b22║有盡門。▲三觀者：一、相諦差別，觀空自利。二、大悲
X08n0236_p0148b23║隨順，觀假利他。三、一切相智，觀中道通。二利略顯
X08n0236_p0148b24║十重，窮究性相以顯無盡，並以三觀次第釋之。融
X08n0236_p0148c01║此三觀，唯在一心，甚深般若於是現前，名現前地。
X08n0236_p0148c02║▲言非是懸指昔三等者，華嚴望後，故名懸指；法
X08n0236_p0148c03║華望前，故云昔三。謂此地十二緣生，非法華之前
X08n0236_p0148c04║四十年中中乘、緣覺所見緣生義也。▲言七地窮
X08n0236_p0148c05║一切下，謂經中顯此菩薩具修十度、四攝、四持、三
X08n0236_p0148c06║十七品、三解脫等，名窮一切，於念念中皆悉圓滿，
X08n0236_p0148c07║以功用後邊勝前諸地，後無功用以此能成，故亦
X08n0236_p0148c08║勝也。▲權實雙行者，即止觀齊運故。▲言八地下，
X08n0236_p0148c09║七勸者：一、勸修如來勝調御智（自德未成勸），二、勸悲愍
X08n0236_p0148c10║眾生（生願未滿勸），三、勸成其本願（本願未充勸），四、勸求無礙
X08n0236_p0148c11║智（自德未勝勸），五、勸成佛外報（化業廣大勸），六、勸證佛內明
X08n0236_p0148c12║無量勝行（法門未窮勸），七、勸總修無遺成徧智道（增進眾德
X08n0236_p0148c13║勸）。問：始行之流尚修無住，豈深智地取滅須勸？頗
X08n0236_p0148c14║有一人佛不與智便取滅否？答：有四義故，所以須
X08n0236_p0148c15║勸：一、為引斥定性二乘，明菩薩此地大寂滅處猶
X08n0236_p0148c16║有勸起，況彼所得寧為究竟？二、為警覺漸悟菩薩
X08n0236_p0148c17║樂寂之習，三、為發起始行無厭上求，四、為顯此地
X08n0236_p0148c18║甚深玄奧難捨，所以須勸也。但有此深奧法處，必
X08n0236_p0148c19║有諸佛作七勸修，故無一人便取永寂。又設佛不
X08n0236_p0148c20║勸亦無趣寂，為顯勸益假以為言。▲言方見無功
X08n0236_p0148c21║之道者，經云：即捨一切功用行，得無功用法。身口
X08n0236_p0148c22║意業，念務皆息。智冥於理，無相無功。曠若虗空，湛
X08n0236_p0148c23║如停海。心識妄念，寂然不起，名不動地。由前七勸，
X08n0236_p0148c24║方知此故。有本云：七分者，即本地七分經文也（集作
X08n0236_p0149a01║地分、淨忍分、得勝行分、淨土分、自在分、大勝分、釋名分為七分故）。然不如七勸，通
X08n0236_p0149a02║諸教故。▲言九地下，經文作大法師具法師行，善
X08n0236_p0149a03║能守護如來法藏，以委窮根病之淺深，設法權實
X08n0236_p0149a04║而契當。▲言四十辯才者，一、法無礙辯，二、義無礙
X08n0236_p0149a05║辯，三、詞無礙辯，四、樂說無礙辯。各有十相：一、依自
X08n0236_p0149a06║相，二、依同相，三、行相，四、說相，五、智相，六、無我慢相，
X08n0236_p0149a07║七、大小乘相，八、菩薩地相，九、如來地相，十、作住持
X08n0236_p0149a08║相。理實該通一切，且約圓教以列十門，故成四十。
X08n0236_p0149a09║流於聽表曰辯。巧應物心曰才。以美妙音演說法
X08n0236_p0149a10║義，名四無礙辯。內由智起，名四無礙智。無漏後得
X08n0236_p0149a11║為體。然義無礙或通根後，以此教化眾生，名善慧
X08n0236_p0149a12║地。言不將何以，亦反顯也。▲言第十地下，經云：一
X08n0236_p0149a13║切種、一切智智墮在佛數。疏云：如初出家，墮在僧
X08n0236_p0149a14║數。▲言並稱觀行下。本為成就觀行，契真法性，依
X08n0236_p0149a15║之修行，方是佛意，不徒說之解之而已。學者思之。
X08n0236_p0149a16║▲言若不了法相者，問：何不唯明真觀，而廣陳法
X08n0236_p0149a17║相名義？故此答也。智論云：有智無多聞是不知實
X08n0236_p0149a18║相譬如暗夜中有目無所見。多聞無智慧亦不知
X08n0236_p0149a19║實相譬如大明中有燈而不目。多聞有智慧是所
X08n0236_p0149a20║說應受無聞無智慧是名人中牛。則雙美聞行也。
X08n0236_p0149a21║▲言尋文自知者，尋下疏文自知，明示法相也。
X08n0236_p0149a22║鈔：始成正覺等者，言初成佛，文則易也；而含五教
X08n0236_p0149a23║等，義趣深也。言智入三世，文則易也；而有二、三、四
X08n0236_p0149a24║智等，義趣深也。如前教迹中示。▲言兔章者，未詳
X08n0236_p0149b01║何人所作，即十忍品，如幻忍中引也。下疏云：法、喻
X08n0236_p0149b02║各有五。喻中五者，如結一手巾作一兔：一、有所依
X08n0236_p0149b03║之巾，二、幻師術法，三、所現幻兔，四、兔生即是兔死，
X08n0236_p0149b04║五、愚小謂實。法中五者：一、圓成法性；二、因緣，謂業、
X08n0236_p0149b05║惑；三、依他，即眾生等；四、依他無性，即是圓成；五、執
X08n0236_p0149b06║為實人、法，即徧計所執令悟；第三、依他成；第四、即
X08n0236_p0149b07║事歸理遣；第五、遍計情亡；歸第一、圓成理顯。▲言
X08n0236_p0149b08║如影下，此引攝論所說三影，以釋如影忍也。一、油
X08n0236_p0149b09║水現日月影，喻定地所引境界，以水有潤滑澄清
X08n0236_p0149b10║性故。鏡等影像闕此潤等，喻非定地。（亦日月喻菩薩悲智，水喻
X08n0236_p0149b11║機心，水中之月喻定地境界，謂見佛等。）二、身對上日月為光影，喻身
X08n0236_p0149b12║映日等而有影故。而弄影多端，故喻於諸識。影乃
X08n0236_p0149b13║隨身，不於日內而現，喻諸識雖託境生，異自在我，
X08n0236_p0149b14║非在於境。（亦日月喻菩薩悲智，身喻物機，日照發影以喻現身等。）三、鏡影喻，
X08n0236_p0149b15║喻散地果報。以影離質別現鏡中，喻報與因其處
X08n0236_p0149b16║別故。（鏡喻本識如來藏性，本質喻無明業等，像喻果報。又如問明品，鏡像亦喻菩薩現身，則鏡喻菩
X08n0236_p0149b17║薩，本質喻機，影喻菩薩應機之身。）▲言第七、迴向下，經云：剎平等
X08n0236_p0149b18║不違眾生平等，眾生平等不違剎平等。下疏釋有
X08n0236_p0149b19║五種四句：第一四句者，一、剎相，二、眾生相，三、剎無
X08n0236_p0149b20║性理，四、眾生無性理。第二四句者，一、剎相即無性，
X08n0236_p0149b21║以事不存故；二、剎相不即無性，以不壞事故；三、剎
X08n0236_p0149b22║無性即剎相，以不守自性故；四、剎無性不即剎相，
X08n0236_p0149b23║以性不變故。第三四句者，眾生與無性亦同剎說。
X08n0236_p0149b24║第四四句者，一、剎無性即眾生無性，以無二故；二、
X08n0236_p0149c01║剎無性不即眾生無性，以無可即故；三、剎相即眾
X08n0236_p0149c02║生相，理性融故；四、剎相不即眾生相，不壞相故。第
X08n0236_p0149c03║五四句者，一、剎相即眾生無相，二、剎相不即眾生
X08n0236_p0149c04║無相，三、眾生相即剎無性，四、眾生相不即剎無性。
X08n0236_p0149c05║後四重四句中，初及第三句是相融義。二、四兩句
X08n0236_p0149c06║當句為門，雖不相融，與彼相即同一緣起，故成無
X08n0236_p0149c07║礙。然為門不同，有多差別，理、實諸句無不融通。▲
X08n0236_p0149c08║言第八、迴向者，經云：佛子！菩薩見可愛樂國土、園
X08n0236_p0149c09║林等（云云）。歷國等境，發三十一願。疏作兩番釋之：
X08n0236_p0149c10║先橫對一，若見國土，當願眾生見法性土等；後竪
X08n0236_p0149c11║配地位一，最初發心，同佛見理，即信位等。▲言三
X08n0236_p0149c12║天者，忉利、夜摩、兜率各有十方菩薩偈讚佛德，多
X08n0236_p0149c13║明破相、空義、頓義、事理無礙義。十迴向中，第一、救
X08n0236_p0149c14║護眾生，離眾生相。迴向亦依真理等明，故以般若
X08n0236_p0149c15║等文理通釋。▲言普賢三昧者，三昧應是行品二
X08n0236_p0149c16║字，傳寫之誤耳。以此品與出現品是平等因果，前
X08n0236_p0149c17║後因果已是玄妙，今此二品又明平等，則玄中之
X08n0236_p0149c18║玄，妙中之妙也。又普賢行品明所治廣多，一障一
X08n0236_p0149c19║切障；能治深妙，一斷一切斷等故。▲言法界深觀
X08n0236_p0149c20║者，即祖帝心所作華嚴藏深觀旨歸，義理分齊，並
X08n0236_p0149c21║賢首造。又靈裕法師亦有華嚴旨歸關脉者，未詳。
X08n0236_p0149c22║准纂玄云：文超法師作也。關鍵亦文超法師造。▲
X08n0236_p0149c23║言關中，即京兆府生、肇、融、叡四聖等所作章疏也。
X08n0236_p0149c24║有唯指維摩疏者，局也。此四聖所述，今疏所用，豈
X08n0236_p0150a01║獨維摩疏耶？涅槃心鏡鈔云：生公造涅槃五十餘
X08n0236_p0150a02║紙，唯盤根錯節難解之處，於是經宗大開奧藏，稱
X08n0236_p0150a03║為關中疏。▲言繫表者，謂出於言繫之表。或唯目
X08n0236_p0150a04║於關中，或通前諸文，或更有古人玄妙章門，皆經
X08n0236_p0150a05║論文外深玄之理，故云繫表。宗趣鈔云：希領文繫
X08n0236_p0150a06║之表也。（表者，外也。）▲言三玄者，下鈔云：然此方儒道不
X08n0236_p0150a07║越三玄，周易為真玄，老子為虗玄，莊子為談玄，此
X08n0236_p0150a08║皆是有格之言故。▲或格言者，指餘詩、書等疏皆
X08n0236_p0150a09║借用之，所謂絕妙好辭，莫不竭斯經疏，故云有美
X08n0236_p0150a10║斯經等。▲言亦有下，通難也。問：上斥他指在別章，
X08n0236_p0150a11║今觀下疏亦有指別章者，故此答也。
X08n0236_p0150a12║鈔：昔人勝負氣高者，弘決志云：負者，不尅。負者，問
X08n0236_p0150a13║不測答，答不稱問，皆名為負。又負在背，為他所負，
X08n0236_p0150a14║故名為劣。▲言如破娑婆形，下經云：狀如虗空，以
X08n0236_p0150a15║普圓滿天宮殿莊嚴虗空而覆其上。下疏云：靜法
X08n0236_p0150a16║云：大小乘經並說虗空體無形質，不可見相。今云
X08n0236_p0150a17║有形者，迴文者誤。梵云：三曼多（周圓）、第嚩皤嚩[嚷-〦+口]（天宮）、
X08n0236_p0150a18║伽伽那（虗空）、阿楞伽羅（莊嚴葢覆）、僧怛那（形狀）。迴文應以形
X08n0236_p0150a19║狀置周圓之前，虗空安天宮之上，然後合綴飾云：
X08n0236_p0150a20║其形周圓，以虗空天宮莊嚴之具而覆其上。靜法
X08n0236_p0150a21║此證，深有理致。今依經通之，亦有理在。謂空雖無
X08n0236_p0150a22║形，隨俗說故。以俗典指空為天，謂天為圓穹，其形
X08n0236_p0150a23║如𨫼，故說天勢圓平野。亦如法華云：梵王為眾生
X08n0236_p0150a24║父。亦隨俗說耳。鈔云：今疏意非不許苑師，但已著
X08n0236_p0150b01║在經。小有可通，即為會釋，不欲使人輕毀聖教耳。
X08n0236_p0150b02║▲言一朝至此者，文通兩勢，若屬上是刊定言，若
X08n0236_p0150b03║屬下作清涼語。▲言先師者，指賢首也，是靜法之
X08n0236_p0150b04║先師。故以靜法造疏時，賢首已入滅，故指為先師。
X08n0236_p0150b05║有通指譯場諸德為先師者，非。若非師資，破亦何
X08n0236_p0150b06║咎？故後云須存禮樂也。智者詳之。▲言又如十行
X08n0236_p0150b07║下，第八、難得行文也。唐經云：譬如船師，不住此岸，
X08n0236_p0150b08║不住彼岸，不住中流，而能運渡此岸眾生至於彼
X08n0236_p0150b09║岸，以往返無休息故。菩薩摩訶薩亦復如是，不住
X08n0236_p0150b10║生死，不住涅槃，亦復不住生死中流，而能運渡此
X08n0236_p0150b11║岸眾生置於彼岸，安穩無畏。晉經云：譬如河水，不
X08n0236_p0150b12║至此岸，不住彼岸，不斷中流。刊定記釋中，先引古
X08n0236_p0150b13║云：遠公云：前不趣二處，是離有；後不住中流，是離
X08n0236_p0150b14║無。謂生死無處，名斷中流；不住無故，云不住中流
X08n0236_p0150b15║也。二、賢首云：如東流水，不住南岸，不住北岸，亦得
X08n0236_p0150b16║說言不住此岸中流。以中無別體，約岸分故。若爾，
X08n0236_p0150b17║南岸亦得，何以不言涅槃中流？由所度生在此岸
X08n0236_p0150b18║故，所以偏就生死而說。而刊定引竟，乃云：今助釋
X08n0236_p0150b19║之，意乃有二：初會文，後釋義。初中，新舊經本說喻
X08n0236_p0150b20║不同。謂舊經約河水不趣兩岸，不斷中流為喻，喻
X08n0236_p0150b21║菩薩以離有無悲智度生也。新經約船師不住兩
X08n0236_p0150b22║岸為喻，喻菩薩以無住悲智度生也。問：若爾，梵本
X08n0236_p0150b23║豈有二耶？答：梵本是一，由譯者異。謂此梵本雖云
X08n0236_p0150b24║河水，意屬船師，即是於能依聲處作所依聲說。譯
X08n0236_p0150c01║者若善文，則會意譯之為船師；若但知文，則按文
X08n0236_p0150c02║謂之河水。（清涼云：上刊定意會梵本雙出二經之意及其答，結成晉經失旨，以從今經義
X08n0236_p0150c03║則善矣，此上許之也。）二釋義者，即准此文有二種中流：一者
X08n0236_p0150c04║生死中流，謂南岸中間處自別故，此則存二之中
X08n0236_p0150c05║名生死中流，如是見者不絕生死；二者涅槃中流，
X08n0236_p0150c06║謂離此彼岸即為中流更無別處，此則泯二之中
X08n0236_p0150c07║名涅槃中流，如是知者必證涅槃故。今此喻中喻
X08n0236_p0150c08║菩薩大智故不住生死，大悲故不住涅槃，悲智唯
X08n0236_p0150c09║是一心，不住生死時即不住涅槃，以無住故故但
X08n0236_p0150c10║云爾。（清涼云：上刊定意以存二岸為生死中流，亡二岸為涅槃中流，由不存二岸是則住於涅
X08n0236_p0150c11║槃中流，則不順不住中流之義，故不取也。）清涼釋云：喻中初句喻能化，
X08n0236_p0150c12║次三句喻悲智不住之行相，後而能下三句喻不
X08n0236_p0150c13║住之功能。初二句正於功能，以往返不休息一句
X08n0236_p0150c14║結能度所以。後法合中二：先正合，後徵釋。前中具
X08n0236_p0150c15║含三段，生死即此岸，涅槃合彼岸。合上中流亦言
X08n0236_p0150c16║生死者，以發心之後成佛之前，十地菩薩尚居二
X08n0236_p0150c17║死，是以中流即是生死，故云生死中流，非生死涅
X08n0236_p0150c18║槃之中間名生死中也。文旨顯然，晉經失旨不應
X08n0236_p0150c19║廣引。▲今言古釋詞枝者，通指遠公及賢首也。今
X08n0236_p0150c20║文分明者，就船師說故。然猶賢首刊定清涼三釋，
X08n0236_p0150c21║今經生死中流一句，義各別也。學者細詳，皆有深
X08n0236_p0150c22║理，故並引之，勿厭繁文。▲言凡破等者，先喻後合，
X08n0236_p0150c23║其猶下喻也。文選云：夫係蹄在足，則猛獸絕其蹯；
X08n0236_p0150c24║蝮蛇在手，則壯士斷其節。何則？以所全者重，所棄
X08n0236_p0151a01║者輕。▲言毒蛇者，毒蟲也。螫者（舒亦切），說文云：蟲行
X08n0236_p0151a02║毒也。▲言毒樹生庭者，斫毒樹經云：舍衛國有宮
X08n0236_p0151a03║園，生一毒樹。男女遊觀，停息其下，或頭痛欲裂，或
X08n0236_p0151a04║腰脊疼痛，或於樹下終。守園人施柯長丈餘，遙斫
X08n0236_p0151a05║去之。未經旬日，生已如故。如是過多，枝葉隨復如
X08n0236_p0151a06║舊，團圓樹中之妙。眾人見者，無不歡喜，不知忌諱，
X08n0236_p0151a07║皆來遭毒。園人親族貪樂樹陰，盡取命終。園人隻
X08n0236_p0151a08║立，晝夜憂愁，號悲行走。智人語云：當盡其根柢。適
X08n0236_p0151a09║欲掘根，復恐定死，更進思惟，出家學道。佛言：伐樹
X08n0236_p0151a10║不盡根，雖伐猶復生。伐愛不盡本，數數復生苦。心
X08n0236_p0151a11║悟尅責，即得初果。今借喻破邪義也。▲若邪解下，
X08n0236_p0151a12║合上喻也。言若似正下，先法後喻。此法說也。應智
X08n0236_p0151a13║眼審觀，依准教理，詳而決之。如欲下，喻，可知。言蓋
X08n0236_p0151a14║不獲已下，明破斥之體式也。言縱有下，問。准下疏
X08n0236_p0151a15║文，亦可舉非顯是，何故破他有是非耶？故此答也。
X08n0236_p0151a16║衒媒皆自賣者也。
X08n0236_p0151a17║鈔：若更廣等者，先廣開列章門，懸敘義旨，及至本
X08n0236_p0151a18║文消釋之次，觸途疎略，則聖教幽旨遂多沉隱。言
X08n0236_p0151a19║使初、中、後善者，瑜伽云：初善，聽聞時生歡喜故；中
X08n0236_p0151a20║善，修行時無艱苦，離二邊中道故；後善，究竟離苦
X08n0236_p0151a21║故。言略述下，總結也。本意下，歸前疏文，然猶略歸
X08n0236_p0151a22║後句義也。理實上句大智，下句大悲，亦悲、智大義
X08n0236_p0151a23║也。
X08n0236_p0151a24║疏迴茲下，證常樂果，即向真如、實際。上二句向餘二
X08n0236_p0151b01║處，可知。
X08n0236_p0151b02║鈔：三、二句下，疑云：前言盡眾生界如普賢，今又迴
X08n0236_p0151b03║施眾生，豈不重繁？故此答也。言及所成德者，疏主
X08n0236_p0151b04║修成之功德也，或造疏益生所成之德。今通迴施
X08n0236_p0151b05║眾生，得菩提、涅槃二轉依果也。大覺圓明即無上
X08n0236_p0151b06║菩提，涅槃常樂即無上涅槃，各上二字體，下二字
X08n0236_p0151b07║德也。
X08n0236_p0151b08║鈔：故舉藏之總名含攝華嚴之別教者，此非同、別
X08n0236_p0151b09║之別，乃對上三藏十二分教之總。華嚴乃藏教中
X08n0236_p0151b10║一部，故云華嚴之別教，則總、別之別也。▲鈔：略廼
X08n0236_p0151b11║百千者。問：准部類品會，晉、唐兩本皆稱略本，百千
X08n0236_p0151b12║當其下本。何以此云略乃百千？答：此但對上，廣則
X08n0236_p0151b13║無盡，故以百千為略。下以百千為具本，則晉、唐是
X08n0236_p0151b14║彼略故。▲鈔：九、大旨下。准此，則前八門為懸談，義
X08n0236_p0151b15║乃優也。圭峰云：經文浩博，難見首尾。故須撮略關
X08n0236_p0151b16║節，以示後學。▲鈔：沉隱之義彰乎翰墨者，使經中
X08n0236_p0151b17║沉幽隱密之義，疏文釋之，彰乎能詮翰墨之間。文
X08n0236_p0151b18║外宗通之理，見乎文字百千偈之內。此正顯疏之
X08n0236_p0151b19║功能，而助正以此為如來說經，則一時之誤也。然
X08n0236_p0151b20║上十門生起次第，用易序卦文勢也。彼云：有天地
X08n0236_p0151b21║然後萬物生焉。盈天地之間者唯萬物，故受之以
X08n0236_p0151b22║屯。屯者，盈也。屯者，物之始生也。物生必蒙，故受以
X08n0236_p0151b23║蒙。乃至有過物者必濟，故受之以既濟。物不可窮
X08n0236_p0151b24║也，故受之以未濟終焉。今體此文也。
X08n0236_p0151c01║鈔：智論中者，詮般若故，名為智度論，即龍樹菩薩
X08n0236_p0151c02║造釋般若經。今即第一卷中文也。言須彌山王不
X08n0236_p0151c03║以無事及小因緣者，為顯動必有因，略說十種：一、
X08n0236_p0151c04║菩薩降神，二、入胎，三、出胎，四、十方各行七步，五、二
X08n0236_p0151c05║月八日踰城出家，六、正月八日成道，七、八月八日
X08n0236_p0151c06║轉法輪，八、二月十五日入大寂，九、修羅與帝釋共
X08n0236_p0151c07║戰，十、金翅鳥食龍。時有此大事，方震動也。
X08n0236_p0151c08║鈔：今開須彌下，釋上轉勢之義也。此有三轉勢：一、
X08n0236_p0151c09║智論須彌喻所說，今開為能說；二、智論唯約動山
X08n0236_p0151c10║喻所說佛智，今約動海喻所說佛智；三、智論智唯
X08n0236_p0151c11║所說，今智通能說故。問：智論中乃說般若緣，今何
X08n0236_p0151c12║用為華嚴緣耶？答：並即不共般若。此句二解不同。
X08n0236_p0151c13║若會解意云：華嚴與般若並是不共般若，故今用
X08n0236_p0151c14║之。若寂照云：雖引彼緣，今轉勢用之。故此中能、所
X08n0236_p0151c15║說身、智並是不共般若不同。智論是共，般若顯勝，
X08n0236_p0151c16║故名不共，即是別教一乘。後解為勝。言又於下，於
X08n0236_p0151c17║前三轉外又添一意，以為四意轉勢用也。謂搖須
X08n0236_p0151c18║彌亦可喻所說身，此經廣說十身故。餘三可知。然
X08n0236_p0151c19║會解云：此貼意釋，非轉勢也。彼般若為所說，今佛
X08n0236_p0151c20║身、佛智為所說，文、勢皆同，非轉用也。今詳彼法中，
X08n0236_p0151c21║佛智為所說雖同，通能說及轉喻於海，則異也；彼
X08n0236_p0151c22║喻中，搖山喻所說雖同，彼喻智、今喻身，則異也。亦
X08n0236_p0151c23║轉勢用者，明矣。不勞異釋，學者詳之。
X08n0236_p0151c24║鈔：一大事因緣者，問：經云非以一因等即多因緣
X08n0236_p0152a01║也，法華唯云一大事因緣者，豈不相違？答：非以一
X08n0236_p0152a02║緣明能起之因緣，則須具多如此十因、十緣等出
X08n0236_p0152a03║現為果。唯以一大事因緣，大事即因緣，因緣即是
X08n0236_p0152a04║佛之知見，故因緣名同，義則別也。言一大事即華
X08n0236_p0152a05║嚴佛智者，轉通妨也。妨云：一大事因緣即法華佛
X08n0236_p0152a06║之知見，何預於此？故此通也。以法華佛之知見本
X08n0236_p0152a07║為華嚴佛慧，為未了者開頓說漸，後會歸時，即先
X08n0236_p0152a08║佛慧，故云：我今亦令得聞是經，入於佛慧。
X08n0236_p0152a09║疏先因後緣者，親能起教曰因，疎能助起曰緣。
X08n0236_p0152a10║疏：夫王道坦坦者，夫者發語之端，如水之先潤，火之
X08n0236_p0152a11║先煙，雨之先雲也。王者貫三才，主萬物，無為化世，有
X08n0236_p0152a12║道恩民。坦坦者，平廣也。既平且廣，千古之下，孰不同
X08n0236_p0152a13║規？以況法王一乘，至道徧窮，時處說法，性用咸同。故
X08n0236_p0152a14║還源觀云：今古常然，名為法爾。即知不待別遇外緣，
X08n0236_p0152a15║牽之本來，法爾常起也。
X08n0236_p0152a16║鈔：故不思議等者，經具十力。疏：鈔云：此即第五、即
X08n0236_p0152a17║常徧演法力。那羅延幢即帝釋力士之名。文中有
X08n0236_p0152a18║二：初明一身轉；後如是一佛下，明多身轉。前中三：
X08n0236_p0152a19║初所說多；次如是演說下，明所說常；後所謂下，示
X08n0236_p0152a20║所說體。後多身，可知。此即不退（即不退力也），言音無變，
X08n0236_p0152a21║無斷盡故。是則常、恒之說，前、後無涯。問：約化顯及
X08n0236_p0152a22║神通力，此是業用；法爾，應是德相。何故引此文耶？
X08n0236_p0152a23║答：就機，雖是業用；約佛，無非德相，以德上用故。問：
X08n0236_p0152a24║經云：法界眾生，靡不皆聞；其中眾生，皆得解了。我
X08n0236_p0152b01║等何不聞解耶？答：生育之徒，對而莫覩，審此省躬。
X08n0236_p0152b02║鈔：結釋經文者，前經如是盡法界一一毛端分量
X08n0236_p0152b03║之處有不可說不可說佛剎微塵數世界（此則處以毛端
X08n0236_p0152b04║橫該法界），一一世界中念念現不可說不可說佛剎微
X08n0236_p0152b05║塵數化身等（此則時以剎那竪窮劫海）。言處則下，覆釋者，覆釋
X08n0236_p0152b06║前處及時也。非有漸次曰頓，無有間斷曰常。言不
X08n0236_p0152b07║待別因者，但佛窮證，於時、處中法爾頓起、常起，不
X08n0236_p0152b08║同餘教，要別有因牽，故方起也。問：既不待別因，何
X08n0236_p0152b09║須餘九因耶？答：此顯法爾之功力為總為勝，不妨
X08n0236_p0152b10║待別因也，餘九、別因相對起故。既總、別有異，不可
X08n0236_p0152b11║准例難也。或可時、處既常既頓，皆因法爾而有，斯
X08n0236_p0152b12║則時、處不須待於別因，非是法爾所起之教不待
X08n0236_p0152b13║別因也。上二皆助正解。今又助釋，謂法爾之教不
X08n0236_p0152b14║待別因，約可流傳，故須餘九。或可云何法爾不待
X08n0236_p0152b15║別因？宿因深故。故雖有餘九，皆成法爾不待別因
X08n0236_p0152b16║之義也。各有深理，學者細詳。
X08n0236_p0152b17║鈔：有伏難云下，難云：在鈔答文，在疏則應先鈔後
X08n0236_p0152b18║疏。（後皆淮此。）言九會之終者，且約現行經說。
X08n0236_p0152b19║疏但隨見、聞下，即下順機感意。但隨圓機見、聞初成
X08n0236_p0152b20║之跡，九會之終，乃文殊、阿難、海等於常徧無盡說中
X08n0236_p0152b21║略此流傳於世也。故在機，則有始有終；約佛，則無始
X08n0236_p0152b22║無終。
X08n0236_p0152b23║鈔：以見理下，既見真理，自含眾妙時、處。既一、多下，
X08n0236_p0152b24║以所依時、處例能依法也。一中含多，即深不思議；
X08n0236_p0152c01║一不礙多，即廣不思議也。
X08n0236_p0152c02║疏二、酬宿因下，問：既云宿因深故，法爾而轉，何得上
X08n0236_p0152c03║云不待別因？答：上云不待別因，乃不待現因；今顯昔
X08n0236_p0152c04║因，方能顯於法爾。故不同也。問：若爾，既由昔因，安成
X08n0236_p0152c05║法爾義耶？以有昔因，故應非法爾也。答：非是籍此宿
X08n0236_p0152c06║因，方能法爾。今云爾者，以佛宿因初入修行之路，先
X08n0236_p0152c07║悟法爾心性常徧演法之德，遂發悲、智、願二利之行。
X08n0236_p0152c08║稱性行、願既備，諸惑斷盡，證真涅槃，成大菩提，還得
X08n0236_p0152c09║如性之用，常徧演法。此即悟、修、斷、證、說法、利生，皆符
X08n0236_p0152c10║法爾之性，則以稱性行、願而為因體。但由昔因稱法
X08n0236_p0152c11║爾性，非由宿因方能法爾。亦非宿因，誰窮法爾也？（此上
X08n0236_p0152c12║通用一段疏文，答上難也。）
X08n0236_p0152c13║疏夫根深下，科云：標因深廣。據疏云：宿因既深，教起
X08n0236_p0152c14║亦大。次段牒云：深大云何？等似此科合云標示深廣，
X08n0236_p0152c15║其廣字即疏中大字也，此屬教大也。以今標、釋二科
X08n0236_p0152c16║通能起因、所起教，不應獨科云標因也，恐後人筆誤
X08n0236_p0152c17║耳。然言宿因既深，教起亦大者，因亦可大，教亦可深，
X08n0236_p0152c18║互影略故。下釋亦然。
X08n0236_p0152c19║疏深大云何下一節，疏文鈔無消釋，諸家外鈔紛紜
X08n0236_p0152c20║不定。今亦略解：先科，次釋口。科分二：
X08n0236_p0152c21║初徵深大
X08n0236_p0152c22║後釋（二）
X08n0236_p0152c23║初因深（二）
X08n0236_p0152c24║初悟修（二）
X08n0236_p0152c25║初悟（我佛）
X08n0236_p0152c26║次修（悲智）
X08n0236_p0153a01║後斷證（二）
X08n0236_p0153a02║初斷煩惱證涅槃（是以）
X08n0236_p0153a03║後斷所知得菩提（靈鑑）
X08n0236_p0153a04║後教大（乃以）
X08n0236_p0153a05║言我佛世尊者，是舉果人以顯昔因也。言創躡玄
X08n0236_p0153a06║蹤下二句，先悟毗盧法界也。上句即寂之照，玄者
X08n0236_p0153a07║寂也，蹤者照也，即初發心時創躡便成正覺（玄蹤之義）。
X08n0236_p0153a08║問：玄為寂則可矣，蹤字何以為照也？答：蹤者跡也，
X08n0236_p0153a09║若絕其跡則玄之又玄，今既有其照用之跡，故知
X08n0236_p0153a10║其為照也。下句即照之寂，寂照無礙非照非寂，乃
X08n0236_p0153a11║初悟之心便同極果，後之斷證亦不離此。言悲智
X08n0236_p0153a12║下，即後修普賢行門，大悲般若常相輔翼成無住
X08n0236_p0153a13║行，行願無方故云齊周。言是以妄想弗剪下，是以
X08n0236_p0153a14║二字躡前修起，文雖在初義通下句，由行願圓滿
X08n0236_p0153a15║煩惱本空不斷而斷，契前即照之寂證真涅槃，故
X08n0236_p0153a16║云廓徹性空。由前行願得圓滿故，所知本寂弗磨
X08n0236_p0153a17║而磨，契前即寂之照得大菩提，故云頓朗萬法。二
X08n0236_p0153a18║義同時為真斷證，以此因深教起亦大。
X08n0236_p0153a19║
X08n0236_p0153a20║華嚴懸談會玄記卷第九