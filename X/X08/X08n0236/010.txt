X08n0236_p0153a21║
X08n0236_p0153a22║
X08n0236_p0153a23║
X08n0236_p0153a24║華嚴懸談會玄記卷第十
X08n0236_p0153a25║蒼山再光寺比丘　普瑞集
X08n0236_p0153a26║疏諸會佛加，皆言願力者，即一、三、四、五、六，此五會入
X08n0236_p0153b01║定有加；二、七不入定，故無加；第八入定無加，而有發
X08n0236_p0153b02║起；第九會佛自入定，故無有加；唯五會有加。其初會
X08n0236_p0153b03║經云：毗盧遮那如來本願力故，亦以汝修一切諸佛
X08n0236_p0153b04║行願力故。第三、四、五、六，此四會皆云：亦是毗盧遮那
X08n0236_p0153b05║如來往昔願力、威神之力（唯第六會遮那如來下，加應、正等覺本願力故），乃
X08n0236_p0153b06║至入是三昧，令汝說法。言及餘諸文者，散在一經，故
X08n0236_p0153b07║云非一。
X08n0236_p0153b08║疏：主山神者，即開華匝地主山神也。
X08n0236_p0153b09║疏故兜率偈云等者，即精進幢菩薩所說偈也。上半
X08n0236_p0153b10║偈云：譬如一切法眾緣故生起。下半合，可知。言告功
X08n0236_p0153b11║德林者，由功德林入菩薩善思惟三昧，十方諸佛皆
X08n0236_p0153b12║號功德林，而現其前，告功德林菩薩言：此是十方同
X08n0236_p0153b13║名諸佛同加於汝，亦是毗盧遮那如來往昔願力、威
X08n0236_p0153b14║神之力及諸菩薩眾善根力，故令汝入是三昧，而演
X08n0236_p0153b15║說法。第五會加金剛幢菩薩，亦云：及由汝智慧清淨
X08n0236_p0153b16║故，諸菩薩善根增勝故。言解脫月等者，即請金剛藏
X08n0236_p0153b17║菩薩說十地時，明機感故。言志解悉明潔等者，等有
X08n0236_p0153b18║二意：一、等餘二句，文云：承事無量佛能知此地義；二、
X08n0236_p0153b19║等餘處經，文如問明品云：其心本清淨諸願皆具足
X08n0236_p0153b20║如是明達人於此乃能覩。亦如兜率天子、六千比丘、
X08n0236_p0153b21║善財童子等，皆云於如來所種諸善根等，故今云等
X08n0236_p0153b22║也。
X08n0236_p0153b23║疏廣顯機感下，以根感為因。教方得起下，即以法被
X08n0236_p0153b24║根。義有左、右，故分二門；由體無別，故指彼說。
X08n0236_p0153c01║鈔：發心品中十方法慧同白佛言等者，經云：十方
X08n0236_p0153c02║各過佛剎微塵數世界外，有萬佛剎微塵數佛，同
X08n0236_p0153c03║名法慧，各現其身，在法慧菩薩前，作如是言：汝能
X08n0236_p0153c04║說此法，我等十方佛剎亦說是法，乃至我悉當護
X08n0236_p0153c05║持（云云）。准此，鈔中白字誤書，應是名字。下疏云：後
X08n0236_p0153c06║益末世，今信仰故。今之聞者，皆由佛願力，深愧信
X08n0236_p0153c07║行。
X08n0236_p0153c08║疏：四、為教本者，教謂末教諸經，本即此經。此經上有
X08n0236_p0153c09║為本之用，是教之本，名為教本。以此為能起因，牽起
X08n0236_p0153c10║自體為所起用。雖體、用齊時，而因、果義分。然此為本
X08n0236_p0153c11║之義有二說：若玄鏡、集玄等記，所開、所攝三乘等教
X08n0236_p0153c12║為末，能開、能攝一乘圓教為本。若寂照意，但約部帙
X08n0236_p0153c13║以論，不約五教而說。不爾，以義分教，一代時教中但
X08n0236_p0153c14║有圓義者，皆是圓教，豈以圓教而為本耶？故次云：先
X08n0236_p0153c15║示本法，頓演此經。明知約部帙為本也。後解為正。
X08n0236_p0153c16║鈔：非本無以垂末者，法說者，顯前句約喻，次句約
X08n0236_p0153c17║法。然鈔釋四句中，前三句轉以喻釋，第四句方正
X08n0236_p0153c18║約法釋也。此文本出肇公維摩注序，彼云：然幽關
X08n0236_p0153c19║難啟，聖應不同，非本無以垂迹，非迹無以顯本。本、
X08n0236_p0153c20║迹雖殊，不思議一也。彼以體、用為本、迹。今借其言，
X08n0236_p0153c21║不用其意，但以此經為本，諸教為迹也。
X08n0236_p0153c22║疏將欲下。問：若云將欲逐機，故先示本法者，則說華
X08n0236_p0153c23║嚴本意應正在逐機耶？答：若但讚佛乘，眾生沒在苦。
X08n0236_p0153c24║今欲開頓說漸，故作此言。就佛本意，純說一極，此意
X08n0236_p0154a01║在前法爾中也。
X08n0236_p0154a02║鈔：天台指為乳教者，補注中破云：天台但判頓部
X08n0236_p0154a03║在初，喻之乳味，何曾指部為根本也？今據妙玄云：
X08n0236_p0154a04║呼為乳者，意不在淡，以初故，本故。如牛新生，血變
X08n0236_p0154a05║為乳，純淨在身。犢子若𠻳，牛即出乳。佛亦如是，始
X08n0236_p0154a06║坐道場，新成正覺，無明等血轉變為明。八萬法藏、
X08n0236_p0154a07║十二部經具在法身大機，犢子先感得乳。乳為眾
X08n0236_p0154a08║味之初，譬頓在眾教之首，故以華嚴為乳耳。評曰：
X08n0236_p0154a09║既云初故，本故，又云眾味之初，此初即是本也。豈
X08n0236_p0154a10║非指部為本耶？又眾味不從乳出，因何而有耶？此
X08n0236_p0154a11║但頓、漸對說，豈不得然？
X08n0236_p0154a12║鈔：彼文云等者，疏：鈔云：喻菩提身初成。（經有十喻，疏會十身，
X08n0236_p0154a13║今當第四喻菩提身。）先照須彌等，約根說異，則照高未能兼
X08n0236_p0154a14║下；若照卑山，則照高山，故說華嚴是照高山。菩薩
X08n0236_p0154a15║如高山，二乘不預說；阿含，菩薩常聞。餘例可知。緣
X08n0236_p0154a16║覺如黑山，無法空之慧光故；聲聞如高源，淨名、法
X08n0236_p0154a17║華皆以高源況聲聞，不生佛法蓮華故。大地通喻
X08n0236_p0154a18║三聚：決定能生喻決定善根眾生，名正定聚；得緣
X08n0236_p0154a19║方生喻不定聚；砂、鹵等地喻邪定聚。然亦不捨，故
X08n0236_p0154a20║皆普照。問：日光是一，佛智萬殊，豈為同喻？答：豈不
X08n0236_p0154a21║向說隨地高、下？故知但隨眾生智慧高、下。佛智無
X08n0236_p0154a22║二，不違前喻。問：先照菩薩，豈非正定？次照緣覺，豈
X08n0236_p0154a23║非邪定？今更言三聚，豈不重耶？答：邪定豈唯二乘
X08n0236_p0154a24║收耶？除却二乘，先已照故，取餘無善凡夫為今邪
X08n0236_p0154b01║定也。又先說二乘是愚法者，阿含中所被故；今三
X08n0236_p0154b02║聚中取廣慧二乘，是三乘通教所被故。其先照菩
X08n0236_p0154b03║薩是圓根，今三聚中正定不定是偏根通教所被，
X08n0236_p0154b04║故乃不重也。又此但願普被，故言通照三聚，不必
X08n0236_p0154b05║與前揀辨屬配地位也。問：所被機既不同，能被的
X08n0236_p0154b06║指何經？答：先照菩薩下能被教，即華嚴也。次照緣
X08n0236_p0154b07║覺下能被教，即阿含也。後照決定下能被教，即深
X08n0236_p0154b08║密、般若等經也。問：喻中從高至下勝劣為次，法中
X08n0236_p0154b09║阿含等所被二乘是愚法，最後三聚中二乘是廣
X08n0236_p0154b10║慧，況正定聚中亦有機教大乘，并三中一三後一
X08n0236_p0154b11║乘菩薩，通以大地喻之，却先劣後勝，云何不齊耶？
X08n0236_p0154b12║答：愚法二乘能被教異，故先喻別之。廣慧二乘與
X08n0236_p0154b13║權教菩薩，以般若等通教被故，是以一種大地通
X08n0236_p0154b14║喻三聚也。設有三中一三後一，亦是三乘通教，以
X08n0236_p0154b15║始終頓三教俱名三乘教，皆為三乘人所得故，未
X08n0236_p0154b16║顯不共，不名別教一乘故。又漸中先小後大為次，
X08n0236_p0154b17║故以經合文甚明。
X08n0236_p0154b18║鈔：華嚴未有等者，且約初時說華嚴故。以法華下
X08n0236_p0154b19║如海流，萬派百川還歸於海，源無二故。
X08n0236_p0154b20║鈔義取出現下，鈔云：經但有先照高山之言，而無
X08n0236_p0154b21║後照高山之語。今以義求，必有之矣。會權歸實，先
X08n0236_p0154b22║棄人、天，非出離故，如平地落照。此約前互相影略，
X08n0236_p0154b23║不開三聚故。次捨聲聞，令自悟故，如高源無光。次
X08n0236_p0154b24║捨緣覺，令起悲故，如黑山掩曜。次捨三歸一，如山
X08n0236_p0154c01║啣夕陽。故云還照高山。問：准經合文，緣覺、聲聞為
X08n0236_p0154c02║末可爾，何故今云捨三歸一？答：經但言其大格，不
X08n0236_p0154c03║遮華嚴之後說大乘故。故前正定聚中兼有大乘
X08n0236_p0154c04║也。問：或台宗學者難云：既無其文，何所據耶？答：亦
X08n0236_p0154c05║智者意。故妙玄云：夫日初出，先照高山；日若垂沒，
X08n0236_p0154c06║亦應餘輝峻嶺。故問言：法華、涅槃唯聞一極照菩
X08n0236_p0154c07║薩者，何言歸於華嚴？答：二經一極所入佛慧，即華
X08n0236_p0154c08║嚴佛慧也。義如前釋。問：補注難云：是則最後醍醐
X08n0236_p0154c09║上味歸最初華嚴之乳。此云何通？答：乳為眾味之
X08n0236_p0154c10║本。此取先、後，喻前開漸之本，不約濃、淡為言。然華
X08n0236_p0154c11║嚴之乳亦純醍醐之乳也。涅槃云：雪山有草，名為
X08n0236_p0154c12║忍辱，牛若食者，純出醍醐。華嚴不說餘乘，即純出
X08n0236_p0154c13║之醍醐也。故法華鑽成醍醐濃味，却與華嚴頓出
X08n0236_p0154c14║醍醐理同，即歸華嚴義也。故妙玄云：法華開佛知
X08n0236_p0154c15║見，得入法界，與華嚴齊。又云：菩薩因法華入法界，
X08n0236_p0154c16║與華嚴合。皆此義也。
X08n0236_p0154c17║疏無不從此等者，梁攝論云：由如來昔時學三乘十
X08n0236_p0154c18║二部經，後成佛時，各觀一切法，無不從此法身生，無
X08n0236_p0154c19║不還證此法身，故一切法門同一法身為味。由見修
X08n0236_p0154c20║多羅、祇夜等經同一法身味，是故生喜。今轉生為流
X08n0236_p0154c21║字，轉證為歸字，身為界字。問：生、證、轉言流、歸，其義相
X08n0236_p0154c22║順，何轉身為界耶？答：彼論復云：諸佛法界，恒時應見，
X08n0236_p0154c23║有五義釋。論曰：此中明法身義，而言諸佛法界者，欲
X08n0236_p0154c24║顯法身含法界五義故，故轉名法界。（一、性義，二、因義，三、藏義，四、真實
X08n0236_p0155a01║義，五、甚深義。前已引釋。）評曰：今欲顯歸華嚴法界具足五義，故
X08n0236_p0155a02║亦轉名界也。故下入法界，正用此五義釋界字。
X08n0236_p0155a03║鈔：此以義證教者，法身、報、化是所詮義，華嚴諸經
X08n0236_p0155a04║是能詮教故。言報、化等身者，等字，等一切法也。此
X08n0236_p0155a05║論明三身，皆依止法身中正說。由五因故，佛具五
X08n0236_p0155a06║喜。偈云：由能無量作事立由法義味能德成。一、因
X08n0236_p0155a07║自能無量，故喜；二、因作事立，故喜；三、因法美味，故
X08n0236_p0155a08║喜；四、因欲成，故喜；五、因德成，故喜。今此是第三門
X08n0236_p0155a09║法美味，故喜中文也。
X08n0236_p0155a10║鈔：故吉藏者，即隋末唐初會稽嘉祥寺吉藏法師
X08n0236_p0155a11║也。問：彼師立教，後既不許，何故得證此耶？答：彼立
X08n0236_p0155a12║三種法輪，欲收一代時教義，故稍有違。今但證此
X08n0236_p0155a13║經為本之義，則有理也。
X08n0236_p0155a14║鈔：法華指此下，以始見入佛慧，即是此經；今聞法
X08n0236_p0155a15║華，令入佛慧，即華嚴佛慧如海無二。故前鈔云：以
X08n0236_p0155a16║法華攝末歸本，歸華嚴故。意表二經佛慧是同，勿
X08n0236_p0155a17║謂法華唯是終教。教義釋法華云：我有如是七寶
X08n0236_p0155a18║大車，其數無量，為主、伴門。為是何教？妙玄亦云：始
X08n0236_p0155a19║見我身，入如來慧；今聞是經，入於佛慧。初、後佛慧
X08n0236_p0155a20║圓頓義齊。▲鈔既不指下，遮難，可知。問：梵網經云
X08n0236_p0155a21║初坐菩提樹下成無上道已初結菩薩波羅提木
X08n0236_p0155a22║叉等，豈非鹿野之前一乘耶？答：彼但明戒，非一代
X08n0236_p0155a23║時教本。故教迹鈔云未有一事一理而不極等。問：
X08n0236_p0155a24║無量義經云佛一切時說大、小等，如何會通？答：若
X08n0236_p0155b01║盡理明下，有十門儀式。今且為成為本一邊之義，
X08n0236_p0155b02║不違無量義經等。問：密嚴經上卷云十地華嚴等
X08n0236_p0155b03║大樹與神通勝鬘及餘經皆從此經出此經最殊
X08n0236_p0155b04║勝餘經莫能比等。准此，則彼經為諸教之本。今經
X08n0236_p0155b05║亦無顯文，說為諸教之本。設依義判，亦違彼經。（答：彼
X08n0236_p0155b06║經以密嚴。）是法性土與諸法為本。言諸經皆從此經出，
X08n0236_p0155b07║亦猶無量義者從一法生，同教迹中理、事相望，論
X08n0236_p0155b08║本、末也。今言為教本，依佛化儀，先說此圓極之經，
X08n0236_p0155b09║後方說餘經。明為教本，同教迹中諸教相望，論本、
X08n0236_p0155b10║末也。若唯此為本，遮餘為本，膠柱何甚？（十二國史：趙王正鼓
X08n0236_p0155b11║瑟，遣使之楚，誡之曰：至楚之時，必如吾言。使者曰：王之鼓瑟，何其美也？王曰：瑟方調矣。使者曰：瑟美如此，
X08n0236_p0155b12║可書記膠粘其柱。王曰：宮商移徙，不可常定。使者曰：明君、使臣不制其辭，逢吉則賀，逢凶則弔。如王瑟柱，
X08n0236_p0155b13║不可常定矣。）
X08n0236_p0155b14║疏：五、顯果德者。以所顯果德為因，能顯教法為果。謂
X08n0236_p0155b15║欲彰顯果德，故有能詮言教。問：教不唯言為體，通攝
X08n0236_p0155b16║所詮為體。因、果何分？答：但以能詮為門，一切皆教。若
X08n0236_p0155b17║以所詮為門，何法非是所詮？雖舉一全收，而為門自
X08n0236_p0155b18║異。問：若以所詮為門，下地位、勝行等皆是所詮，云何
X08n0236_p0155b19║成異？答：雖俱是所詮果德，唯明佛果地位咸通，因果
X08n0236_p0155b20║寬狹不同，勝行、真法等各別。准知。言不識寶玉者，或
X08n0236_p0155b21║連城刖足，（六國時，楚國有姓卞名和者，別玉荊山。崑岡谷中得一玉璞，將獻楚文王。文王不別，
X08n0236_p0155b22║謂和欺誑，刖其左足。文王崩，武王立，和又進王。武王責曰：和昔欺吾先君，今又來誑我！復刖其右足。和見二王
X08n0236_p0155b23║不識此玉，遂抱玉泣於荊山下，眼中泣血，感得山為之頹。武王卒，子成王立，召而問之曰：刖足者眾，何獨怨乎？
X08n0236_p0155b24║和曰：臣不恨刖足，所恨真玉為石，忠士為慢，所以悲耳。王乃使玉師剖其璞，果得美玉。王使摯玄估其價。摯玄
X08n0236_p0155c01║曰：此玉無價。若欲知此玉價，大王出楚城外，使人運金滿一城，不博得此玉也。王乃號為量城之玉。後楚迎趙
X08n0236_p0155c02║女，玉歸於趙。秦王聞，欲得之，割十五城博趙王之玉。故云連城之玉也。詩云：蒔蘭莫當門，懷玉莫向楚。梵無別
X08n0236_p0155c03║玉人，門無蒔蘭所也。）或夜光按劒，（隋矦出行，見郡牧兒打一蛇，傷破，血流沙中，宛轉命將欲
X08n0236_p0155c04║死。隋矦憐之，取着水中，洗以神藥，封其患處得活，遁然入水。蛇是南海龍王之子，後啣七寸珠來報與隋矦。矦
X08n0236_p0155c05║於夜庭中忽有光明，謂是賊來，遂乃按劒向門而立，久之不見。開戶看之，乃一蛇子啣珠在戶外，吐珠在地。隋
X08n0236_p0155c06║矦問之，答曰：我是海龍王子，變作蛇身，草中遊戱，遇〔郡〕兒無故打傷。先生救命，故以明珠報德。隋矦得珠，乃進
X08n0236_p0155c07║楚王。王夜中安殿上，見光明如晝，即珠稱夜光也），或執石為寶（春池喻經云：臂如春時，有
X08n0236_p0155c08║諸人等在大池浴，乘船遊戱，失琉璃寶，沒深水中。是時諸人悉共入水，求覔是寶，競捉瓦石、草木、沙礫，各各自
X08n0236_p0155c09║謂得琉璃寶，歡喜持出，乃知非真。是時寶珠猶在水中，以珠力故，水皆澄清。於是大眾乃見寶珠等），或
X08n0236_p0155c10║掬泡為珠（指水上泡經云：昔有國王女為王所愛，未曾離目。時天降雨，水上有泡。女見水泡，意
X08n0236_p0155c11║甚愛敬，白王欲得水泡為頭上鬘。王使羣匠作水泡鬘，竟無能者。王曰：若不能作，當斬汝輩。有一老匠白王女
X08n0236_p0155c12║言：我素不別水泡好醜，伏願王女躬自取泡，我當作鬘。女尋取泡，隨手破壞，不能得之。如是終日，自生疲厭而
X08n0236_p0155c13║捨之去等）。今欲還源，要須明解。解不造極，行非正道。故云
X08n0236_p0155c14║不知此德，安能仰求？
X08n0236_p0155c15║疏然果德有二等者，依果，即世界海。此有三類：一、蓮
X08n0236_p0155c16║華藏世界海，具足主、伴，通因陀羅等；二者、十種世界
X08n0236_p0155c17║海（一、世界性，二、海，三、輪，四、圓滿，五、分別，六、旋，七、轉，八、蓮華，九、須彌，十、相。此上九，皆有世界言）；三、無
X08n0236_p0155c18║量雜類，樹、行等剎，皆徧法界。上三，皆是一舍那十身
X08n0236_p0155c19║攝化之處。故今文云謂華藏世界海等。言如來十身
X08n0236_p0155c20║等者，等融三世間十身也。
X08n0236_p0155c21║鈔：其相即相入、相在者，下云：相在是相入也。或是
X08n0236_p0155c22║微細門，以今六句多是此門，以約一毛一塵現依
X08n0236_p0155c23║現正也。然由科云約用互在故，即一、多相容門也。
X08n0236_p0155c24║○鈔：若約圓說，應言等者，理實分圓，交互具二百
X08n0236_p0156a01║五十六句。今以圖示根本十六句，每一句中具十
X08n0236_p0156a02║六句，則有二百五十六句也。分為十六：
X08n0236_p0156a03║【圖】
X08n0236_p0156a04║
X08n0236_p0156a05║
X08n0236_p0156a06║
X08n0236_p0156a07║
X08n0236_p0156a08║
X08n0236_p0156a09║
X08n0236_p0156a10║
X08n0236_p0156a11║
X08n0236_p0156a12║
X08n0236_p0156a13║
X08n0236_p0156a14║
X08n0236_p0156a15║
X08n0236_p0156a16║
X08n0236_p0156a17║
X08n0236_p0156a18║鈔相即、互亡下，問：前相入有六句，今相即何唯四
X08n0236_p0156a19║耶？故此答也。問：准義分齊，相即乃有八句，彼不相
X08n0236_p0156a20║即、互亡耶？答：作句體式異故。彼云：一者、一即一，二
X08n0236_p0156a21║者、一即多，三者、多即一，四者、多即多，五者、一即多
X08n0236_p0156a22║一，六者、多即一多，七者、多一即一，八者、一多即多。
X08n0236_p0156a23║欲明義別，故有八句。今以四句明義。其第四句佛
X08n0236_p0156a24║即剎，故非佛；剎即佛，故非剎。以相即、互奪，故云相
X08n0236_p0156b01║即、互亡。此不同前第四句多即多，以不互奪、雙亡，
X08n0236_p0156b02║可加為八句。然前相入第四亦不互奪，故有六句。
X08n0236_p0156b03║下義分齊相入中第四句云非攝非入，以入即攝，
X08n0236_p0156b04║故非入；以攝即入，故非攝。亦相即、互亡，故無六句，
X08n0236_p0156b05║則前、後互影體式耳。▲鈔佛體即是法性土者，出
X08n0236_p0156b06║佛地論云：唯以清淨法界而為法身，亦以法性而
X08n0236_p0156b07║為其土。性雖一味，隨身、土相而分二別。又唯識云：
X08n0236_p0156b08║雖此身、土體無差別，而屬佛剎，性、相異故。（謂法性屬佛，為
X08n0236_p0156b09║法性身；法性屬剎，為法性土。性隨相異，故云爾也。）今以佛體即土體，故即
X08n0236_p0156b10║事事無礙法界。以約差別義，名為事故。言廢己從
X08n0236_p0156b11║他，佛體虗故者，從緣起相，由出所以也。土外無佛
X08n0236_p0156b12║下，理、性融通因也。或可三句故字，後後出前前之
X08n0236_p0156b13║所以也。如問：何故佛即剎耶？答：佛體即是法性土
X08n0236_p0156b14║故。問：何故佛體即法性土耶？答：廢己等，可知。▲鈔
X08n0236_p0156b15║剎即佛下，准前，可知。三、俱者，合上二句俱時無礙
X08n0236_p0156b16║故。佛即剎，故有剎；剎即佛，故有佛。四、泯者，約互奪
X08n0236_p0156b17║故。然上四句俱時為諸法相即自在門。有以初二
X08n0236_p0156b18║句為相即門，後二句為隱、顯門者，義殊有濫。豈相
X08n0236_p0156b19║即門中無四句之義耶？況科云約體相即，故無勞
X08n0236_p0156b20║異說。
X08n0236_p0156b21║鈔：雙結體、用者，體、用約因，即、入從果。言體外無用
X08n0236_p0156b22║等者，實唯一法。約義引根，隨門似異；其實就法，舉
X08n0236_p0156b23║一全收。二門同時，可為隱、顯門。以相即故，依、正雙
X08n0236_p0156b24║隱；以相入故，依、正雙顯。正顯即隱，正隱即顯，故曰
X08n0236_p0156c01║俱成。
X08n0236_p0156c02║疏：六、彰地位者，以所彰妙位為因，能彰言教為果。言
X08n0236_p0156c03║一道者，圭山云：有三義：一、唯向南；二、唯一因、果；三、萬
X08n0236_p0156c04║聖千賢，皆修萬行，更無異路。（即行願鈔中說。）
X08n0236_p0156c05║鈔：天地之大德等者，注云：施生而無為，故能常生。
X08n0236_p0156c06║彼疏云：欲明聖人同天地之德，廣生萬物之意也。
X08n0236_p0156c07║言天地之盛德在乎常生。若不常生，則德不大。以
X08n0236_p0156c08║其常生萬物，故云大德也。言注云下，唯解下句也。
X08n0236_p0156c09║彼疏云：聖人大可寶愛者，在於位耳。位是有用之
X08n0236_p0156c10║地，寶是有用之物。若以居盛位，能廣用無彊，故稱
X08n0236_p0156c11║大寶。以況三賢十地位可寶，故行有其成益也。
X08n0236_p0156c12║鈔：先釋行布等者，圭山云：發意修習，念念在圓。（行即
X08n0236_p0156c13║頓修。）有成、未成，位分因、果。未成之中，復以塵習厚、薄，
X08n0236_p0156c14║惑障淺、深，根有利、鈍，修習進、怠，致令位次階降不
X08n0236_p0156c15║同。若不知之，恐叨濫上流，或得少為足。言如第二
X08n0236_p0156c16║會等者，第二、普光明堂會說十信者，一、信心，（信佛常住
X08n0236_p0156c17║大乘教法，歸心不二，決定無疑。）二、念心，（於六念處無念。）三、精進心，（如念而修，懃行
X08n0236_p0156c18║止、觀。）四、慧心，（雙觀人、法二種無我。）五、定心，（解空處寂，止心理靜。）六、不退心，
X08n0236_p0156c19║（止、觀雙融，心不退沒。）七、迴向心，（善會平等，迴向於捨。）八、護法心，（解理堅固，受持
X08n0236_p0156c20║不壞。）九、戒心，（善護身、心，三業齊清。）十、願心。（以三業願，正求菩提。）第三、忉利
X08n0236_p0156c21║天宮會明十住者，一、發心住，（十千劫來修信行願，入位不退，起慈悲心。）
X08n0236_p0156c22║二、治地住，（常隨定心，淨諸法門，練治心地故。）三、修行住，（巧觀空、有，增修正行。）
X08n0236_p0156c23║四、生貴住，（生佛法家，種姓尊貴。）五、方便住，（帶真隨俗，習無量善巧，化無住故。）
X08n0236_p0156c24║六、正心住，（成就般若，聞彼讚毀，真正其心，令不動故。）七、不退住，（入於無生畢竟
X08n0236_p0157a01║空性，心心常行空、無相、願，正觀雙運，緣不能壞故。）八、童真住，（心不生倒，不起邪魔，破菩
X08n0236_p0157a02║提故），九、法王子住（從法王教生，甞紹佛位故），十、灌頂住（從上九住，常觀空理，
X08n0236_p0157a03║得無生心，最為尊上。諸佛法水，灌心頂故）。第四、夜摩天宮會。明十行者：
X08n0236_p0157a04║一、歡喜行（三世因果，皆悅自他，始入空位，離邪見故），二、饒益行（三聚淨戒，益自
X08n0236_p0157a05║他故），三、無違逆行（忍順物理，無所違故），四、無屈撓行（勤無懈怠，不屈弱故），
X08n0236_p0157a06║五、離癡亂行（以慧資定，離沉掉故），六、善現行（慧能顯發三諦之理，般若現前
X08n0236_p0157a07║故），七、無著行（不著理事，遠離於我及無我故），八、難得行（成大行願，乃能得故），
X08n0236_p0157a08║九、善法行（說法授人，動成物軌，則同於九地法師位故），十、真實行（言行不虗，
X08n0236_p0157a09║稱二諦故）。第五、兜率天宮會。明十迴向者：一、救護眾生
X08n0236_p0157a10║離眾生相迴向（大悲廣濟，名曰救生；大智無著，名曰離相），二、不壞迴向
X08n0236_p0157a11║（於三寶等，不壞信故），三、等一切諸佛迴向（學三世佛所修迴向故），四、至
X08n0236_p0157a12║一切處迴向（願令善根共具，徧周時處故），五、無盡功德藏迴向
X08n0236_p0157a13║（緣無盡境，成無盡善根功德之行，得十無盡藏之果故），六、入一切平等善根
X08n0236_p0157a14║迴向（順理修善，事理無為，入於平等故），七、等順一切眾生迴向（以善
X08n0236_p0157a15║根等心，隨順益生故），八、真如相迴向（善相合如，同如體相，無盡得故），九、無縛
X08n0236_p0157a16║無著解脫迴向（不為相縛，不於見著，作用自在，故名解脫），十入法界無
X08n0236_p0157a17║量迴向（稱性起用，向法界故）。第六他化天宮會明十地者，一
X08n0236_p0157a18║歡喜地（初獲聖性，具證二空，能益自他，生大歡喜），二離垢地（具淨尸羅，遠離微細
X08n0236_p0157a19║犯戒垢故），三發光地（成就勝定大法總持，能發無邊妙慧光故），四焰慧地（安住
X08n0236_p0157a20║最勝菩提分法，燒煩惱薪，焰慧增故），五難勝地（真俗二智，行相互違，難合能合，極難勝故），
X08n0236_p0157a21║六現前地（住緣起智，引無分別最勝般若，令現前故），七遠行地（至無相住功用
X08n0236_p0157a22║後邊，出過世間二乘道故），八不動地（無分別智，任運相續，相用煩惱，不能動故），九善
X08n0236_p0157a23║慧地（成就微妙四無礙辯，能徧十方，善說法故），十法雲地（大法智雲，含眾德水，譬如
X08n0236_p0157a24║虛空麤重，充滿法身故）。第七重會普光明殿會明等妙二覺
X08n0236_p0157b01║者，以第七會有十一品，十通、十定、十忍、阿僧祇如
X08n0236_p0157b02║來壽量、菩薩住處，六品明等覺（體空大寂，安心平等，照齊種智，一相
X08n0236_p0157b03║無二故），不思議法品、十身相海品、隨好光明品，此三
X08n0236_p0157b04║明妙覺（謂圓照內窮，融鑒法性，體無始終，窮微盡極，故名妙覺），上皆行布因
X08n0236_p0157b05║果。更有普賢行品、出現品二品，此二是平等因果，
X08n0236_p0157b06║即圓融義，非此所明。
X08n0236_p0157b07║鈔：後釋圓融等者，謂前諸位皆不離普賢法界。然
X08n0236_p0157b08║此法界圓融無限，隨在一位，即具一切。如十味香，
X08n0236_p0157b09║纔燒一丸，如小芥子，十氣齊發；若有聞香，十味齊
X08n0236_p0157b10║得。若得沉氣，即得檀氣；若得蘇合，則得龍腦等。服
X08n0236_p0157b11║者齊得，亦准此知。問：若初、後相，即應壞因、果之相？
X08n0236_p0157b12║答：若以因取，常是菩薩；若以果取，恒即是佛。隨門
X08n0236_p0157b13║不同，名因，名果。體無前、後，故得圓融。或雙存（亦因亦果），
X08n0236_p0157b14║或俱泯（非因非果，果海離言），具足四句，自在難思。
X08n0236_p0157b15║疏一一位滿，即至佛故者，十迴向疏：鈔云：然斯位滿，
X08n0236_p0157b16║總有五重：一、約信滿，如賢首品說，便得灌頂而昇位
X08n0236_p0157b17║等。（經偈云：若得十地十自在修行諸度勝解脫則獲灌頂大神通住於最勝諸三昧若獲灌頂大神通住於
X08n0236_p0157b18║最勝諸三昧則於十方諸佛所應受灌頂而昇位等。）二、約解滿，如灌頂住及海
X08n0236_p0157b19║幢處說。（灌頂住經云：此菩薩應勤學諸佛十種智。何者為十？所謂：三世智、佛法智、法界無礙智、法
X08n0236_p0157b20║界無邊智、充滿一切世界智、普照一切世界智、住持一切世界智、知一切眾生智、知一切法智、知無邊諸佛智。
X08n0236_p0157b21║下疏釋云：即學佛一切智、一切種智，以當位滿，灌頂成佛。）三、約行滿，如第十行，入
X08n0236_p0157b22║因陀羅網法界等。（經云：得佛十力，入因陀羅網法界，成就如來無礙解脫人中雄猛大
X08n0236_p0157b23║師子吼，得無所畏，能轉無礙清淨法輪等。）四、約願滿，如第十迴向，窮證法
X08n0236_p0157b24║界故。（經云：此菩薩以離垢繒而繫其頂，住法師位。下疏云：同第十地離垢三昧，受職灌頂等。）五、
X08n0236_p0157c01║約證滿，如第十地，墮在佛數故。（經云：名為已得受職之位，入佛境界，具足
X08n0236_p0157c02║十力，墮在佛數等。）此五重內，隨一成處，必具理行，內相應故，
X08n0236_p0157c03║皆名位滿。然信、解等殊，故不相濫。
X08n0236_p0157c04║鈔：明五位互攝者，問：何故標云五位互攝，釋中但
X08n0236_p0157c05║名三賢十地之四位耶？答：下疏並就因滿位說。若
X08n0236_p0157c06║普賢、等覺作用大分，同心佛猶未是佛，故合等覺
X08n0236_p0157c07║入第十地，故言五位，即第五位在十地中。或可五
X08n0236_p0157c08║位之中，前四能成，後一所成，亦具五位。或可此雖
X08n0236_p0157c09║有四，後引證中信該果海，影在後故，兼信為五，後
X08n0236_p0157c10║義為正。▲鈔：如初住攝於初行等者，疏主云：然三
X08n0236_p0157c11║賢如次，似於十地等故。言故第十住滿等者，前五
X08n0236_p0157c12║重滿中成佛中，此唯略敘第二重住滿成佛義也。
X08n0236_p0157c13║言十住滿稱灌頂者，明證相似，唯舉其初、後攝中
X08n0236_p0157c14║二也。十行智度圓下，明行相似。其住、向二位第十，
X08n0236_p0157c15║不與行、地二位第十智同，故略不言也。或可此中
X08n0236_p0157c16║略顯二重位滿成佛：初住滿，後行滿。住、行既爾，向、
X08n0236_p0157c17║地例然故。
X08n0236_p0157c18║鈔：海幢比丘等者，上住滿成佛，唯約義配；今約事
X08n0236_p0157c19║證明。言海幢者，下疏云：業用深廣，而高出故；正心
X08n0236_p0157c20║不動，如海最高勝故。即善財所遇，寄第六住善友。
X08n0236_p0157c21║善財始見海幢身住三昧，於諸身分現十四類聖、
X08n0236_p0157c22║凡之眾，謂：足現（長者、居士），兩膝出（剎帝利、婆羅門），腰間出（仙人），兩
X08n0236_p0157c23║脇出（龍及龍女），卍字出（阿修羅眾），背上出（三乘眾），兩肩出（夜叉、羅剎），
X08n0236_p0157c24║腹上出（緊那羅眾），面門出（轉輪王眾），兩目出（日輪），眉間出（帝釋），額
X08n0236_p0158a01║上出（梵天），頭上出（諸菩薩眾）。頂上經云：從其頂上出無數
X08n0236_p0158a02║百千億如來身，其身無等，出妙音聲，充滿法界，示
X08n0236_p0158a03║現無量大神通，為一切世間普雨法雨。（有三十二種法雨。前
X08n0236_p0158a04║十二法雨為菩薩，謂：初一為等覺，二為灌頂住，三為法王子住，乃至第十一為發心住，十二為十信位。餘
X08n0236_p0158a05║二十法雨為雜類眾生云云）。所謂：為坐道場諸菩薩雨普知平
X08n0236_p0158a06║等法雨（為等覺也），為灌頂位諸菩薩雨入普門法雨（第十
X08n0236_p0158a07║住），為法王子位諸菩薩雨普莊嚴法雨（第九住），乃至
X08n0236_p0158a08║為初發心諸菩薩雨攝眾法雨（初住），為信解生菩薩
X08n0236_p0158a09║雨無盡境界普現前現雨（十信）。餘二十法雨（云云），即
X08n0236_p0158a10║雜類眾生也。今云頂出諸佛，灌頂住後明佛者，是
X08n0236_p0158a11║逆次明也（彼從勝向劣，此從劣向勝，故逆彼次也）。下疏云次十法雨
X08n0236_p0158a12║即十住者，圓教位中十住滿位便成佛故（意云：彼等覺後
X08n0236_p0158a13║便明第十住者，以住滿成佛故）。
X08n0236_p0158a14║鈔前唯約理、行圓融下，雙出前二所以也。言理、行
X08n0236_p0158a15║融通者，理謂法性融通，行即緣起相由。又有二義：
X08n0236_p0158a16║一、謂四十二位之行得理融，故隨一行具一切行。
X08n0236_p0158a17║行既圓收，位無別體，攬行以成，隨能成行，亦一位
X08n0236_p0158a18║中具一切位故。二、謂真流之行，故名理行。能流之
X08n0236_p0158a19║真既融諸法，混無障礙；所流之行稱能流理，還融
X08n0236_p0158a20║六位，隨一位中具一切位等。故前發心住即攝餘
X08n0236_p0158a21║九及攝行向地等。問：若初住攝諸位，何用餘位耶？
X08n0236_p0158a22║答：若無餘位，為融於何？問：雖有所融，皆發心位；全
X08n0236_p0158a23║收一切，名成佛。為後更修進否？答：分別心未忘，何
X08n0236_p0158a24║能收一切？如上所說，方便為門。故下作句，皆云行
X08n0236_p0158b01║起解絕，況實證耶！言行、證相似者，以約五位所修
X08n0236_p0158b02║之行相似及契證相似也。問：前三賢何云證？答：宗
X08n0236_p0158b03║說不同，不應局執。尚得成佛，豈非證耶？問：上二圓
X08n0236_p0158b04║融，何義為正？答：初義為正，故鈔云兼明行、證等也。
X08n0236_p0158b05║疏初地云者，地字傳寫之誤，合云初經也。亦可云初
X08n0236_p0158b06║卷，以是晉經第一卷歎菩薩德中文也。彼文正云：在
X08n0236_p0158b07║於一地，普攝一切諸地功德。
X08n0236_p0158b08║鈔：以一例諸者，此證上總辨相攝。然文中正說十
X08n0236_p0158b09║地中一地攝諸地，故以此例餘四十二位，隨一能
X08n0236_p0158b10║攝，一切皆然。上正引文者，對次科義，引為證故也。
X08n0236_p0158b11║鈔信該果海者下，乍觀似初發心時總攝至果。今
X08n0236_p0158b12║詳鈔意，即是五位互攝中信位滿成佛之義。前出
X08n0236_p0158b13║四位，今引信滿，五行具矣。然有二師異說。若寂照
X08n0236_p0158b14║云：經不別說十信、觀次第，與三賢等相梯明攝，以
X08n0236_p0158b15║未成位故。（上依終教。）設依始教，說信為位，於行布義亦
X08n0236_p0158b16║許雜修，故不拘次第。不同住等有次第修義，故但
X08n0236_p0158b17║總為一位。望三賢、十地，名為五位，合等覺入第十
X08n0236_p0158b18║地中故。若指玄云：則應五位十番梯梯別攝，行、證
X08n0236_p0158b19║相似，即以五箇前九為行，五箇第十為證。二釋隨
X08n0236_p0158b20║取，顯義無方故。然但指玄配其行、證，義似大局，以
X08n0236_p0158b21║五箇十番皆有行、證。如初信乃至攝於初地，豈無
X08n0236_p0158b22║所行及所證耶？學者詳之。然信字望果，亦有二說。
X08n0236_p0158b23║寂照應知：此果海言，唯大分同佛名果，非究竟果
X08n0236_p0158b24║海故。若指玄云：唯第十梯中果也。五位應為五果，
X08n0236_p0158c01║今合為一果，即究竟果也。非是常途因該果海。彼
X08n0236_p0158c02║是初門融攝義故，後義為正。然應以第十梯信望
X08n0236_p0158c03║第十梯果。若唯以第一梯中信望第十梯中果者，
X08n0236_p0158c04║非也。此當後以初攝後義故。思之。言賢首品中等
X08n0236_p0158c05║者，文如前引。有本鈔云：則得灌頂而昇位者，則得
X08n0236_p0158c06║二字誤書。准前經文，是應受二字也。
X08n0236_p0158c07║鈔：正明以初攝後者，意云：初發心時，便成正覺，正
X08n0236_p0158c08║意只是初心攝後。究竟位義兼，則通二種初、後之
X08n0236_p0158c09║義。然指玄以此初、後義為約時說，前二唯約法說，
X08n0236_p0158c10║故兼前二義之中各含法、時二義。故此兼證前二
X08n0236_p0158c11║門也。雖少有理，然詳文意，恐不如是。大凡初、後通
X08n0236_p0158c12║一切法，豈唯約時？如言初心、後心，初地、後地等，豈
X08n0236_p0158c13║約時耶？今此正約初、後位也。此位初、後有其二義：
X08n0236_p0158c14║一、總，二、別。總初、後者，今第二義；別初、後者，今第一
X08n0236_p0158c15║義。五位之中別，別有初、後故。（如初住為初，十住為後，乃至初地為初，第
X08n0236_p0158c16║十地為後等。）智者細詳。
X08n0236_p0158c17║鈔：若住、滿成佛者，以初發心是初住，望當位後第
X08n0236_p0158c18║十住、滿成佛，故云便成正覺。然此所證前之二義，
X08n0236_p0158c19║諸師各異。若寂照云：此從前第一總辨相攝中開
X08n0236_p0158c20║出，故兼後義，皆證初門。以前鈔云當地之中自互
X08n0236_p0158c21║相攝，亦證初故；今亦當位以初攝後，故此二門皆
X08n0236_p0158c22║證前初門也。此解即有缺漏之失，以鈔云通於二
X08n0236_p0158c23║義故。若助正及指玄，此門證初義同前，後門即證
X08n0236_p0158c24║五位互攝也。故指玄云：詳鈔當位字、異位字，便可
X08n0236_p0159a01║了知同前。鈔：當位五位之言，如次配其二門。今詳
X08n0236_p0159a02║此中當位之言，非是當位一攝一切，只是當位以
X08n0236_p0159a03║初攝後。雖含一攝一切之義，此中不用，只約十住
X08n0236_p0159a04║以初攝後，住、滿成佛，證前五位互攝義中一分住、
X08n0236_p0159a05║滿成佛義也。鈔：文若住、滿成佛一句，是舉前所證，
X08n0236_p0159a06║即是當位下，方合能證也。
X08n0236_p0159a07║鈔：若究竟成佛者下，此總初、後，故證前初門正是
X08n0236_p0159a08║梵行。經意指玄，以證五位互攝，悞也。如初發心住，
X08n0236_p0159a09║即攝餘九住及行、向、地等，至究竟佛果，故名異位，
X08n0236_p0159a10║即四十二之異位，非五位之異位也。若唯證五位，
X08n0236_p0159a11║則後引證亦有隔越之失，及能引證經中亦不該
X08n0236_p0159a12║四十二位之失。思之。然此中究竟，望所攝名究竟
X08n0236_p0159a13║（攝至妙覺之果故），非能攝名究竟。此能攝亦大分同佛，非
X08n0236_p0159a14║究竟也。問：此望前初地文，有何所異？答：前約當位，
X08n0236_p0159a15║一攝一切；此通異位，一攝一切。故非重證。或可此
X08n0236_p0159a16║二義不必證前二義：前約一、多二義，此約初、後自
X08n0236_p0159a17║具二義。為門別故，義不全同。若約證前，招難尤多，
X08n0236_p0159a18║不證為正。▲鈔：如四十二字下，引證，即善財所遇
X08n0236_p0159a19║第四十五眾藝童子所得法門：一、阿，二、多。乃至四
X08n0236_p0159a20║十二茶下，疏云：表四十二位。故鈔云：若初發心，便
X08n0236_p0159a21║成正覺，則初阿（上聲短呼，是無生義，以無生義攝萬法故；後四十一字，若言若義，皆
X08n0236_p0159a22║從此字而生，即表初發心住也），具後茶（即究竟處，表妙覺位）。故唯證第二初、
X08n0236_p0159a23║後義也。然准指玄云：且有具字，具一切也。亦可證
X08n0236_p0159a24║五位互攝義，或通直證二門。以初攝後者，既下疏
X08n0236_p0159b01║明。又若此，不勞異說。況四十二字，豈五位耶？
X08n0236_p0159b02║鈔：上來下，總相料揀。意云：若圓融諸位相攝，豈獨
X08n0236_p0159b03║止前二義耶？故此料揀也。言五十二位者，開十信
X08n0236_p0159b04║故（以梁攝論、佛性論、仁王經皆說十信名位故），影顯示故，即初品意。二、
X08n0236_p0159b05║舉一位下，亦開十信合等覺，即賢首品意。三、舉初
X08n0236_p0159b06║下，即梵行品意。此有三文，故為三義。問：前初、後中
X08n0236_p0159b07║既有二義，今何合為一義？答：雖總、別二義，皆是以
X08n0236_p0159b08║初攝後，亦約證文同故，故合為一義。問：一、多二義，
X08n0236_p0159b09║亦皆以一攝多，何不合為一義？答：約義少異，證文
X08n0236_p0159b10║亦異，故不合為一義也。▲鈔：復應下，約義應然故。
X08n0236_p0159b11║然由前三義有二種四句：初、後一義別生初、後四
X08n0236_p0159b12║句。前之二門，五位及五十二位總目於多，故合生
X08n0236_p0159b13║一、多四句，義方、周、圓。其初、後四句中，初之一句，文
X08n0236_p0159b14║不隔越，故不別例；一、多之中，第一句，一攝一切。雖
X08n0236_p0159b15║義不異前，由文隔越，故須具列也。餘義可思。▲鈔：
X08n0236_p0159b16║上云初發等者，上皆顯義，此下指文所出也。言正
X08n0236_p0159b17║引經文者，亦對前義引耳。
X08n0236_p0159b18║鈔：梵行品云下下，疏釋之，分二：先、牒前因深。初、總
X08n0236_p0159b19║指前文。不思不造，萬行沸騰，不但心觀圓明，復應
X08n0236_p0159b20║廣習佛智等，故云若諸菩薩，乃至相應。言不生二
X08n0236_p0159b21║解者，別舉其要，即所行無二。二、一切下，酬其果滿。
X08n0236_p0159b22║先標，後釋。今初，一切佛法疾得現前者，標也。由理
X08n0236_p0159b23║觀深玄，了性具足，萬行齊修，故令大果無邊德用
X08n0236_p0159b24║現證。在即一切，明其果大；疾得現前，語其速證。後
X08n0236_p0159c01║釋者，先釋疾得之言，後釋現前之相。今初，上言疾
X08n0236_p0159c02║得，得疾在何時？故云初發心時何法現前，謂無上
X08n0236_p0159c03║菩提也。後釋現前之相，亦是出其所因。何者？夫初
X08n0236_p0159c04║心為始，正覺為終。何以初心便成正覺？故今釋云：
X08n0236_p0159c05║知一切法即心自性，故覺法自性，即名為佛。故離
X08n0236_p0159c06║世間品云：佛心豈有他正覺覺世間？此良證也。斯
X08n0236_p0159c07║則發者是開發之發，非發起之發也。從初信心始
X08n0236_p0159c08║入佛法，發心趣求如來果位，寂照雙流，常觀心性，
X08n0236_p0159c09║精修六度。功行既著，至此豁然開悟。如發金藏，了
X08n0236_p0159c10║見分明。何謂現前之相？夫佛智非深，情迷謂遠。情
X08n0236_p0159c11║亡智現，則一體非遙。既言知一切法即心自性，則
X08n0236_p0159c12║知此心即一切法性。今理現自心，即心之性，已備
X08n0236_p0159c13║無邊之德矣。言成就慧身者，上觀法盡也，正法當
X08n0236_p0159c14║興。今諸見亡也，佛智爰起。覺心則理現，理現則智
X08n0236_p0159c15║圓。若鏡淨明生，非前非後，非新非故，寂照湛然。言
X08n0236_p0159c16║不由他悟者，成上慧身，即無師自然智也。（心鏡鈔云：諸佛
X08n0236_p0159c17║因中，皆師善友。何名無師自然？答：直談性德，本自圓明。今情亡契性，故云爾也。不遮近善友等。）又
X08n0236_p0159c18║不由他悟，是自覺也。知一切法，是覺他也。成就慧
X08n0236_p0159c19║身，是覺滿也。成就慧身，必資理發。見夫心性，豈更
X08n0236_p0159c20║有他？若見有他，安稱為悟？既悟心性，自亦不存。寂
X08n0236_p0159c21║而能知，名為正覺。豈唯定之方寸，不取於人哉？況
X08n0236_p0159c22║初後圓融，不待言也。
X08n0236_p0159c23║鈔：圓融本是一理者。問：既曰圓滿融通，豈但一耶？
X08n0236_p0159c24║答：對無量且言一，故非有定詮。
X08n0236_p0160a01║鈔故世親等者，十地品云：攝諸波羅蜜，淨治諸地。
X08n0236_p0160a02║總相，別相，同相，異相，成相，壞相，十地論釋之，清涼、
X08n0236_p0160a03║賢首等演之。十地鈔云：通顯法之體狀，目之為相。
X08n0236_p0160a04║法帶六數，故名六相。貞元疏云：今且約位明總相
X08n0236_p0160a05║者，一、位含多德故，即普賢位。二、別相者，多位非是
X08n0236_p0160a06║一位，故含多位之一位故。謂信、住等依止於總，滿
X08n0236_p0160a07║彼總故。三、同相者，多位不相違，同成總故。謂信、住
X08n0236_p0160a08║等同名普賢位，不作餘故。四、異相者，橫以諸位相
X08n0236_p0160a09║望，各各異故，如信、非住等。由此異故，方能同力名
X08n0236_p0160a10║普賢位，不望總名異，故與別相不同。五、成相者，由
X08n0236_p0160a11║此諸緣，緣起成故。由成普賢位，信、住等名緣。要欲
X08n0236_p0160a12║由信等互不相作，方成普賢位。六、壞相者，諸位各
X08n0236_p0160a13║各住自性故，謂信、住等守信自性。若失信等性，則
X08n0236_p0160a14║不能成普賢位故。故由六相有圓融義。又云：依總
X08n0236_p0160a15║同成，則說圓融；依別異壞，則說行布。下鈔云：亦猶
X08n0236_p0160a16║樑等共成一舍，總則一舍，別則多緣；同則互不相
X08n0236_p0160a17║違，異則諸緣各別；成則諸緣辦果，壞則各住自法。
X08n0236_p0160a18║又云：亦可總則攬別而成總，別則分總而為別；同
X08n0236_p0160a19║則別、別帶總，異則別、別互乖；成則雙攬同、異，壞則
X08n0236_p0160a20║各住自性。廣如下釋。言若望經，則唯是下者，十地
X08n0236_p0160a21║品初地中文也。若望疏文下，通指解一經上下疏
X08n0236_p0160a22║文也。
X08n0236_p0160a23║
X08n0236_p0160a24║華嚴懸談會玄記卷第十