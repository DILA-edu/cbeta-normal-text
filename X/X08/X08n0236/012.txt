X08n0236_p0167b19║
X08n0236_p0167b20║
X08n0236_p0167b21║
X08n0236_p0167b22║華嚴懸談會玄記卷第十二
X08n0236_p0167b23║蒼山再光寺比丘　普瑞集
X08n0236_p0167b24║鈔：又出現品下，下疏云：藥王遍益喻，喻恩德種種
X08n0236_p0167c01║利生故。然法、喻皆說六根清淨，不唯局見、聞也。今
X08n0236_p0167c02║但證於見、聞，故但引見、聞經文等餘文也。具云：若
X08n0236_p0167c03║有齅者，鼻得清淨；若有甞者，舌得清淨；若有觸者，
X08n0236_p0167c04║身得清淨；若有眾生取彼地土，亦能為作除病利
X08n0236_p0167c05║益。合中具云：若有得齅如來戒香，鼻得清淨；若有
X08n0236_p0167c06║得甞如來法味，舌得清淨，具廣長舌，解語言法；若
X08n0236_p0167c07║有得觸如來光者，身得清淨，究竟獲得無上法身；
X08n0236_p0167c08║若於如來生憶念者，則得念佛三昧清淨；若有眾
X08n0236_p0167c09║生供養如來所經土地及塔廟者，亦具善根，滅除
X08n0236_p0167c10║一切諸煩惱患，得賢聖樂。佛子！我今告汝（云云）。▲
X08n0236_p0167c11║鈔：又云佛子下，疏云：如來祕密藏經明罵藥，服之
X08n0236_p0167c12║得力；罵沉，燒已還香。（沉香，彼經云赤栴檀，今義引耳。又彼經又舉罵燈，燒之亦
X08n0236_p0167c13║能除暗。）罵佛亦勝敬諸外道。若爾，豈無罵罪耶？罵罪
X08n0236_p0167c14║非無，今語遠益。故法華中䟦陀婆羅（此云賢護）等罵不
X08n0236_p0167c15║輕，千劫墮於阿鼻地獄，受大苦惱；畢是罪已，還受
X08n0236_p0167c16║不輕菩薩教化。謗尚遠益，況深信解，行證悟耶？弘
X08n0236_p0167c17║持之者，勉思此文！▲鈔：上雖明下，應有問言：如上
X08n0236_p0167c18║引經是見聞佛益，將此證上見聞法益。佛、法既異，
X08n0236_p0167c19║為證不成，故答此也。上雖說見聞佛之益，乃是華
X08n0236_p0167c20║嚴中所說無礙法界身雲，即教、理、行、果四法中果
X08n0236_p0167c21║法也，以經為門故。如謗常不輕菩薩，却名謗法華
X08n0236_p0167c22║經。例此，可知。（因不輕記四眾修菩薩行，即四法中行法也。）▲鈔：舌根甞
X08n0236_p0167c23║法味故者，有二意：一云：亦答前難也。以連前有二，
X08n0236_p0167c24║故自為二，所以答前難也。此意謗佛時，舌根甞法
X08n0236_p0168a01║味故。雖謗佛，亦成聞法益也。二云：別、通一難也。謂
X08n0236_p0168a02║有難云：既有毀謗，云何成益？故此答也。意云：口道
X08n0236_p0168a03║佛名，方起謗故。生公云：佛名起自聞謗之日。（即涅槃經
X08n0236_p0168a04║意。彼云：菩薩今隨義宗，改為佛名也。意云：後時成佛，得佛之名。由今日謗時，稱佛名而起也。）
X08n0236_p0168a05║鈔：賢首品下，證聞法益也。下疏云：佛出懸遠，（金剛刊定
X08n0236_p0168a06║記云：如釋迦、彌勒中間相去一千一百萬餘年也。）已難可遇，唯初成頓說，
X08n0236_p0168a07║故希有也。奇謂初能具後，（根本法中一代枝末教也。）特謂逈出
X08n0236_p0168a08║諸乘。此句讚也，下文勸也。聞謂遇經，忍可謂信因，
X08n0236_p0168a09║（百鈔云：忍可者，所謂勝解，謂於諸理、事審决印持，故是信因。）信則心淨。受謂領
X08n0236_p0168a10║文、領義，讚乃通言、通筆，說唯約言。上皆所作，總說
X08n0236_p0168a11║皆難。今意若聞已甚難，即顯聞已，其益深矣。▲鈔：
X08n0236_p0168a12║兜率偈讚品者，亦證聞法益也。下疏云：初偈反顯，
X08n0236_p0168a13║次偈順明由聞實法能成行法，後偈由聞理智成
X08n0236_p0168a14║於果法。
X08n0236_p0168a15║鈔：設有發心下，若依權教。設爾，發菩提心亦不真
X08n0236_p0168a16║實，以所詮未臻極故。▲鈔：獲於十眼者，經說：得三
X08n0236_p0168a17║昧，名無礙眼。義含十眼，如前教迹中引。今但約義
X08n0236_p0168a18║言之。言善財童子者，問：准旨歸，善財在造修中，今
X08n0236_p0168a19║何在頓得內？答：旨歸約對權，故在造修；今約一生，
X08n0236_p0168a20║頓能圓滿，故在頓得。又賢首以善財為解行生，故
X08n0236_p0168a21║在造修；清涼以善財兼證入，故在頓得。或可所望
X08n0236_p0168a22║別故，望寄位修行，在造修中；望一生圓滿，在頓得
X08n0236_p0168a23║內。▲鈔：如隨好下，以等法界三業者，疏云：由昔起
X08n0236_p0168a24║過，既徧諸境，今悔昔非，故運三業等眾生界，一一
X08n0236_p0168b01║佛前及眾生前發露懺悔。夫懺悔者，須識逆、順十
X08n0236_p0168b02║心。（此依天台止觀第三中意。）順生死十心者，一、妄計我、人，起於
X08n0236_p0168b03║身見；二、內具煩惱，外遇惡友勸惑，我心隆盛；三、內、
X08n0236_p0168b04║外既具，滅善心事，不喜他善；四、縱恣三業，無惡不
X08n0236_p0168b05║造；五、事雖不廣，惡心遍布，猶如獵者，萬般禽獸，總
X08n0236_p0168b06║帶殺心，慳貪之者，舉世資財，無一不要，事未必遂，
X08n0236_p0168b07║惡心遍布；六、惡心相續，晝夜不斷；七、覆諱過失，不
X08n0236_p0168b08║欲人知；八、虜扈（不慚，不順之貌）抵突，不畏惡道；九、無慚，無
X08n0236_p0168b09║愧，不懼凡、聖；十、撥無因、果，作一闡提。次起十種逆
X08n0236_p0168b10║生死心，從後翻破前十：一、明信因、果，終無自作、他
X08n0236_p0168b11║人受果；二、深自尅責，天見我屏處罪，人見我顯處
X08n0236_p0168b12║罪，生慚愧心；三、怖畏惡道，人命無常，一息不追，千
X08n0236_p0168b13║載長往，豈可安然坐待酸痛？四、不覆瑕、玭（玉內有病為瑕，
X08n0236_p0168b14║玉外有病為玭）；五、斷相續心，已能吐之，云何却噉？六、發菩
X08n0236_p0168b15║提心；七、修功備過，翻昔三業造罪，不計晝、夜；八、隨
X08n0236_p0168b16║喜他善；九、念十方佛，翻昔親狎惡友，信受其言；十、
X08n0236_p0168b17║觀罪性空。▲鈔：結云：若如是知下，罪性非有，從顛
X08n0236_p0168b18║倒生，無所從來，亦無住處；非無，如幻如影，招妄果
X08n0236_p0168b19║報，而不差失。離斷、常故，深達罪、福相也。故涅槃經
X08n0236_p0168b20║中阿闍世王云：若我知是法畢竟不造罪。故圭山
X08n0236_p0168b21║云：雖悟理而不息。業云：欲懺悔竟，何益歟？▲鈔：說
X08n0236_p0168b22║此法時下，餘眾獲益。經具云：以三昧力，聲普聞故。
X08n0236_p0168b23║▲鈔：又諸下，是前所說地獄天子所持供具。言而
X08n0236_p0168b24║成大益者，聞香得九地，見蓋得十地故也。言其身
X08n0236_p0168c01║安樂者，由脫障故，得解脫樂，故喻四禪無八災患。
X08n0236_p0168c02║（初禪出憂，二禪出苦，三禪出喜，第四禪出樂。二禪已上無尋及伺，第四禪無出、入息也。）言若有
X08n0236_p0168c03║聞者下，合由滅障故，得淨善根，是為益相。彼諸下，
X08n0236_p0168c04║所滅八萬四千，如前已辨。言了知等者，能滅，謂惑
X08n0236_p0168c05║本虗，居然不生。
X08n0236_p0168c06║鈔：出現品云下，疏云：明因、果交徹。此中若是事成，
X08n0236_p0168c07║云何同一性？若是理成，云何成正覺，入涅槃耶？此
X08n0236_p0168c08║是華嚴大節圓宗之義，不對諸宗，難以取解。然諸
X08n0236_p0168c09║眾生若於人、天位中觀之，具足人、法二我。小乘唯
X08n0236_p0168c10║是五蘊實法；大乘或說但心所現，或說幻有即空，
X08n0236_p0168c11║人、法俱遣，或說唯如來藏具恒沙性德，故眾生即
X08n0236_p0168c12║在纏法身。法身、眾生，義一名異，猶據理說。更有說
X08n0236_p0168c13║言：相本自盡，性本自現，不可說言即佛、不即佛等。
X08n0236_p0168c14║若依此宗，舊來成竟，亦涅槃竟。（理不礙事，八相成故；事不礙理，皆同
X08n0236_p0168c15║一性。又理不礙事，一成，一切成；事不礙理，都無所成。以理融事，故一成，一切成。答：前若是事成，若是理成，
X08n0236_p0168c16║雙關之難也。）若爾，何以現有眾生，非即佛耶？答：若就眾
X08n0236_p0168c17║生位看，尚不可見唯心即空，安見圓教中事？如迷
X08n0236_p0168c18║東謂西，正執西故。若諸情頓破，則法界圓現，無不
X08n0236_p0168c19║已成。猶彼悟人，西處全東。若爾，諸佛何以更化眾
X08n0236_p0168c20║生？不如是知，所以須化。此名究竟化。（廣鈔第十二云：一、約理觀
X08n0236_p0168c21║他是佛，約情觀己是凡，已成恭敬之行。二、約情計觀他是凡愚苦身，約悟解知我同佛智，可謂能救，以成
X08n0236_p0168c22║大悲之行。三、俱約事相觀佛勝，以增自利之行。觀眾生劣，以增利他之行。四、俱約性以成無我平等究竟
X08n0236_p0168c23║解行。自利利他，依此方為究竟。）隨門不同，種種有異。約成佛門，一
X08n0236_p0168c24║切成也。言皆同一性者，同一無性，故得現成。妄性
X08n0236_p0169a01║本虗，生元是佛。真性叵得，非今始成。
X08n0236_p0169a02║鈔：所望處別者，前望滅障處，為滅障益；今約地獄
X08n0236_p0169a03║天子得益竟，展轉得益，為轉利益。言第三重者下，
X08n0236_p0169a04║問：前教迹，此是第二重得十地，今何云第三重？答：
X08n0236_p0169a05║若三重得十地，聞香但得九地，故攝屬初重；轉益、
X08n0236_p0169a06║見蓋得十地，故為第二重。今約轉利益，則聞香、滅
X08n0236_p0169a07║障已，當第二重；見蓋、遇光合為一重，故為第三重
X08n0236_p0169a08║也。問：聞香、見蓋，理合第二重；遇光却是見蓋之轉
X08n0236_p0169a09║益，當第三重。今何云爾？答：理實應爾。今以聞香唯
X08n0236_p0169a10║得九地，見蓋及遇光同得十地，約其益相同，故合
X08n0236_p0169a11║為一重也。或可第三重字，文雖在初，意目遇光為
X08n0236_p0169a12║第三重，舉其能益，顯轉益爾。則見蓋者，望前第一
X08n0236_p0169a13║重為轉益，望第三重為能益也。故鈔云上下影顯，
X08n0236_p0169a14║思之。
X08n0236_p0169a15║鈔：會釋經文等者，以今疏會釋發心品中文也。所
X08n0236_p0169a16║以會釋者，以法慧說十住等時既有此十因（此因通於
X08n0236_p0169a17║因、緣二也），會今釋說大部經，必有所由。今開於因、緣，各
X08n0236_p0169a18║有十義，不同彼因、緣相叅。若以疏文對會彼十因，
X08n0236_p0169a19║則因、緣易知也。世尊本願力故，即酬宿因也。由願
X08n0236_p0169a20║起行，行含願中。次句欲說佛法，利今後故；次句以
X08n0236_p0169a21║智慧光普照、解了一切佛法，方能行勝行故；次句
X08n0236_p0169a22║開闡性、習二性，生菩提故，為真實義，是因性故；次
X08n0236_p0169a23║句證得法界之性，法爾常徧說故；次句知眾生根，
X08n0236_p0169a24║順其機感，說法令喜故，又示眾生真、俗性相，名為
X08n0236_p0169b01║真法，以令解了，悉歡喜故；次句由離障故，入佛法
X08n0236_p0169b02║位，至因圓故；并次句是果滿，皆名地位故，又既已
X08n0236_p0169b03║果滿，果德具足故；次句契證、了達甚深法界，為諸
X08n0236_p0169b04║教本；末句說如是法，明是說因。此上，皆取下疏鈔
X08n0236_p0169b05║意說之。（上約寂照，具配十因。）若會解意，第二句全同下八句，
X08n0236_p0169b06║但皆是因。然文不全同，不必配今九因。若配，非今
X08n0236_p0169b07║鈔意。今既以下，疏：鈔意配釋，配亦無妨。▲鈔：十、因
X08n0236_p0169b08║舉二下，問：神力即緣中加者，何名因耶？答：因、緣望
X08n0236_p0169b09║所起果，俱得名因；於能起中親、疎之異，名因名緣。
X08n0236_p0169b10║疏說時、方、人等者，時、方、人各各不一，故致等言。此即
X08n0236_p0169b11║內等名等，非外等名等。
X08n0236_p0169b12║鈔：信、聞二種等者，如是者，信成就也。智論云：佛法
X08n0236_p0169b13║大海，信為能入，智為能度。信者，言是事如是；不信
X08n0236_p0169b14║者，言是事不如是。故肇公云：如是者，信順之詞。我
X08n0236_p0169b15║聞者，聞成就也。我，即阿難五蘊假者；聞，謂耳根發
X08n0236_p0169b16║識，親自聽聞。言在佛滅後者，以佛臨涅槃時，阿難
X08n0236_p0169b17║請問四事，佛一一答之。此問：一切經首當安何等？
X08n0236_p0169b18║佛言：當安如是我聞等六成就也。此二成就雖佛
X08n0236_p0169b19║敕令安，然在結集時方安此言，故非起經之緣。
X08n0236_p0169b20║疏：一、依時者，十緣皆言依者，教依此十為緣，方得起
X08n0236_p0169b21║故。又此疎緣要依親因，方始有力，能起果故。具斯二
X08n0236_p0169b22║義，故皆云依。
X08n0236_p0169b23║疏：夫心冥至道者，心謂真智，至道即至極之道，體目
X08n0236_p0169b24║真如。道是遊履義，以是根本智所遊履故；又是出生
X08n0236_p0169c01║義，以智冥理，出生萬德故。此文通後三教之義：終教，
X08n0236_p0169c02║則始覺契於本覺；頓教，則絕待智契絕待如；圓教，即
X08n0236_p0169c03║無障礙智契無障礙理。言渾一古今者，渾者，融也；一
X08n0236_p0169c04║者，周易云：一陰一陽之謂道。彼疏釋云：一謂無也。今
X08n0236_p0169c05║意真智契理，渾融無古今也。
X08n0236_p0169c06║鈔：拂迹顯實者，拂可得迹，顯真實理故。▲鈔：故肇
X08n0236_p0169c07║公云者，即涅槃無名論注云：古今通體，始終同源，
X08n0236_p0169c08║窮本極末，未曾有二，同一真體。▲鈔生公下，即法
X08n0236_p0169c09║華見寶塔中意，釋二尊並坐之文也。彼云：多寶在
X08n0236_p0169c10║塔，全身不散，表本覺不動智；釋迦從外同入坐者，
X08n0236_p0169c11║表始覺智而契本覺。古亦今也，多寶即釋迦；今亦
X08n0236_p0169c12║古也，釋迦即多寶。彼表始、本非一非異，今但取無
X08n0236_p0169c13║定古、今之時也。▲鈔：無生，即無三世者，汎論三世，
X08n0236_p0169c14║即有五種：一、剎那三世（前剎那為過去，後剎那為未來，中剎那為現在），二、
X08n0236_p0169c15║長時三世（如有情未生已前，初生至死，身謝已後，為三世也），三、神通三世
X08n0236_p0169c16║（謂現在識能緣過去、未來事，故假立三世），四、唯識三世（謂觀現在業行，比知當來之果
X08n0236_p0169c17║報，名為未來；觀現在苦、樂等報，凡知過去之因，便於識上變起），五、道理三世者（謂隨
X08n0236_p0169c18║一種子，上以道理，故說三世。謂隨前念、後念，引起道理，為三世也）。今於五中，五種
X08n0236_p0169c19║皆無，而偏云剎那，安有時分者？細者尚無，況其麤
X08n0236_p0169c20║耶！▲鈔：出現品等者，總引三文，證於二義：初、出現
X08n0236_p0169c21║品證，約法顯實。意云：真如所證之法既無生滅，豈
X08n0236_p0169c22║有三世之時？
X08n0236_p0169c23║鈔：下經偈云下，二段、證約人顯實。此寶幢偈正如
X08n0236_p0169c24║鈔引。言略舉人證者，疏中缺約法證故。言寶幢者，
X08n0236_p0170a01║下疏云：以圓淨智照平等理，不礙應現，隨順一切，
X08n0236_p0170a02║如摩尼寶故。眾生如是下，二句、牒妄情。如來下，二
X08n0236_p0170a03║句、佛非世法，故不繫日。▲鈔：法界品云者，應義引，
X08n0236_p0170a04║即七十三經大願精進力救護一切眾生夜神所
X08n0236_p0170a05║說文也。善財問發心久如，夜神答之。經正云：善男
X08n0236_p0170a06║子！菩薩智輪遠離一切分別境界，不可以生死中
X08n0236_p0170a07║長短、染淨、廣狹、多少如是劫數分別顯示。何以故？
X08n0236_p0170a08║菩薩智輪本性清淨，遠離一切分別網，超越一
X08n0236_p0170a09║切障礙山，隨所應化而普照故。（今鈔引文前却又多數字，致前
X08n0236_p0170a10║三句宛似偈文。以經對鈔，可知。）次喻之云：譬如日輪，無有晝、夜，但
X08n0236_p0170a11║出時名晝，沒時名夜。菩薩智輪亦復如是，無有分
X08n0236_p0170a12║別，亦無三世，但隨心現，教化眾生。言其止住前劫、
X08n0236_p0170a13║後劫。然他宗以今成為近迹，昔成為遠本，乃廣辨
X08n0236_p0170a14║本、迹，以本獨為勝。不知久、近對論，皆是跡爾。如法
X08n0236_p0170a15║華中，彌勒與大眾皆疑佛成道方四十年，是菩薩
X08n0236_p0170a16║執近迹，而不知此理。故佛以久成，以斷彼疑，是隨
X08n0236_p0170a17║機對說。今此經佛與菩薩約人，約法，皆以契實，即
X08n0236_p0170a18║無古、今；隨機，即有古，有今。久、近雖殊，然皆是迹。故
X08n0236_p0170a19║今並拂以顯實也。
X08n0236_p0170a20║鈔：就德顯圓者，前拂迹顯實，尚通實、頓二教，彼亦
X08n0236_p0170a21║離時故。況圓教具德圓融耶！無涯徹於三際，事也；
X08n0236_p0170a22║稱性常、恒，理也。一念即攝一切劫。理能融事，理、事
X08n0236_p0170a23║無礙；念、劫圓融，事、事無礙。四義渾然，故德圓妙。不
X08n0236_p0170a24║爾，何名就德顯圓耶？
X08n0236_p0170b01║鈔：自受法樂等者，十地論說，即所得智慧寂靜樂
X08n0236_p0170b02║也。何故顯己法樂？為令眾生於如來所增長愛敬
X08n0236_p0170b03║心故；復捨如是妙樂，悲慜眾生，為說法故。▲鈔：旨
X08n0236_p0170b04║歸但云等者，彼正云：四、攝同類，五、收異類，六、念攝
X08n0236_p0170b05║劫，七、復重收，八、異界時，九、彼相攝，十、本收末。（今鈔即全
X08n0236_p0170b06║依疏書之者，非也。若爾，如何結云今加一字耶？）▲鈔：於前無邊下，以遍三際
X08n0236_p0170b07║中，前、後際各無邊劫，同類相攝等。▲鈔：如今娑婆
X08n0236_p0170b08║下，問：初唯一念，二盡七日，皆徧一切。今何云上七
X08n0236_p0170b09║重且約娑婆耶？答：今就此界聞說以為其首，則起
X08n0236_p0170b10║處之時在此，而徧無盡，故言今辨。樹形下，問：時無
X08n0236_p0170b11║別體，依處等立。次說處中異類界，後明剎種等。今
X08n0236_p0170b12║何不爾？答：異類之言已攝剎種等。又時中初唯一
X08n0236_p0170b13║念，處中應明一塵，如教迹中一塵遍五類法界等。
X08n0236_p0170b14║十、以非劫為劫，應次明非處為處等。皆義無方，影
X08n0236_p0170b15║顯示故。應審思擇。▲鈔：剎既同處等者，剎該同類、
X08n0236_p0170b16║異類也。既同類剎、異類剎同是處所，而有同類、異
X08n0236_p0170b17║類形相不同，故同類剎、異類剎中時亦同是時分。
X08n0236_p0170b18║不妨同類、異類界時各別分齊，非謂同處之言定
X08n0236_p0170b19║是娑婆界中之異類界為同處也。其異類剎有二
X08n0236_p0170b20║師義：一云：唯一同類界外異類。若助正云：其異類
X08n0236_p0170b21║界之言，有在娑婆等同類剎中，有在同類界外，各
X08n0236_p0170b22║別安布。故下依處。▲鈔中云：向明異類，且舉百億
X08n0236_p0170b23║中異類。既云且舉，不必定爾。此中異類界時，通於
X08n0236_p0170b24║二義：有在同類界內，有在同類界外。後依處鈔中
X08n0236_p0170c01║第三唯明同類界中異類，第四徧剎種方該同類
X08n0236_p0170c02║界外之異類也，欲顯前狹後寬故。此中通二義者，
X08n0236_p0170c03║無後相對故。然有十異，至後當會。
X08n0236_p0170c04║鈔：九、彼此相入下，二義釋之。即彼下，標初義；若念
X08n0236_p0170c05║若劫下，釋初義。（此段兩用，今用什初。）且如樹形世界中同類
X08n0236_p0170c06║劫相攝，四、異類劫相攝，五、以念攝劫，六、念、劫重收，
X08n0236_p0170c07║七、重重無盡。同前娑婆一類界中四、五、六、七。樹形
X08n0236_p0170c08║既爾，江、河形等，准知。言或同、異類界時下，標第二
X08n0236_p0170c09║義。若念若劫等，復更釋之，謂前七娑婆同類界時
X08n0236_p0170c10║與第八異類界時，彼此各有攝、入之義：以同類界
X08n0236_p0170c11║中長劫攝異界長劫，短劫攝短劫，彼攝於此亦然。
X08n0236_p0170c12║（同前第四。）同類界中長劫攝異類界中短劫，短劫攝長
X08n0236_p0170c13║劫，互入亦然。（同五。）以同類界中念攝異類界中劫，以
X08n0236_p0170c14║異類界中念攝同類界中劫。（同六。）又以所攝劫中各
X08n0236_p0170c15║分為念，亦各攝劫等，重重無盡。（同七。）鈔以非劫為本
X08n0236_p0170c16║者，以時、劫稱性，離分限而常契理，故云本也。劫即
X08n0236_p0170c17║為末者，以劫波，此云時分，說彼差別，此即事也，為
X08n0236_p0170c18║末。今以本收末，故令末中一切時分皆如理融攝，
X08n0236_p0170c19║故得一一攝一切時也。此則由第十義故，方得前九
X08n0236_p0170c20║隨義融攝，皆自在也。言離分限者，出非劫所以也。
X08n0236_p0170c21║鈔如華藏下，舉一例顯也。以華藏品經云：華藏世
X08n0236_p0170c22║界海法界無差別故劫即非劫念即非念。約不壞
X08n0236_p0170c23║相，不妨有劫念等。華藏既爾，例餘華藏之外十方
X08n0236_p0170c24║無間剎海所有時分亦然。言以時無長、短等者，釋
X08n0236_p0171a01║成非劫為劫所以也。初句釋成非劫，而言以染時
X08n0236_p0171a02║分者，釋成為劫也。以染形彼淨故，謂華藏無三灾、
X08n0236_p0171a03║成、壞等，故以染界擬之，而說劫數耳。有本鈔云：以
X08n0236_p0171a04║離（非染字也）時分說彼劫故者，（不必作形染什）乃躡上非劫而
X08n0236_p0171a05║結成為劫也。言以時無別體下，復通釋非劫為劫，
X08n0236_p0171a06║劫即非劫義也。時既法上假立，別無自體；今法既
X08n0236_p0171a07║融通，能依之時亦融也。所以得云非劫為劫，劫即
X08n0236_p0171a08║非劫爾。▲鈔：離世間品下，疏云：即無等智，由照徹
X08n0236_p0171a09║故，不偏住著，雙住理、事，名無與等。經說十種，此當
X08n0236_p0171a10║第六故。
X08n0236_p0171a11║鈔：又此一部下，釋前重通再難也。謂前難云：略本
X08n0236_p0171a12║至少，安窮無盡耶？故此答云又此一部等。此即與
X08n0236_p0171a13║前如觀牖隙，見無際空等，義意無別。上依助正若
X08n0236_p0171a14║寂照，即於前法爾意外更有此意，謂：此一部即無
X08n0236_p0171a15║邊，結通無盡，勿濫前義。不爾，既已如前法爾，何云
X08n0236_p0171a16║又耶？今詳二解。前釋近宗，前法爾中通二重難。今
X08n0236_p0171a17║疏唯舉初重，鈔云又者，通第二重也。
X08n0236_p0171a18║鈔：難云：等者，等字等。七七、八七，并五十箇七日也。
X08n0236_p0171a19║下疏云：法華：過三七日方說小。（經云：我始坐道場觀樹亦經行於三
X08n0236_p0171a20║七日中思惟如是事。）四分律中說：六七日方說法，興起行經
X08n0236_p0171a21║七七日方說。五分律八七日，智論五十箇七日。有
X08n0236_p0171a22║云：與十二遊行經一年大同。言四分六七日。四分
X08n0236_p0171a23║律云：佛坐菩提樹下，七日受法樂。起已，受二賈客
X08n0236_p0171a24║麨、蜜。食已，即於樹下趺坐，七日遊解脫三昧，起定。
X08n0236_p0171b01║由食麨、蜜，身內風動，有樹神獻訶梨勒果。食已，風
X08n0236_p0171b02║除，復坐樹下，入三昧。起已，至一鬱鞞羅村乞食，婆
X08n0236_p0171b03║羅門施食。食已，更詣一離婆那樹下，七日思惟。起
X08n0236_p0171b04║已，復至彼村，婆羅門婦奉食。食已，復詣前樹下，復
X08n0236_p0171b05║七日不動。起已，還至彼村乞食，時婆羅門男、女奉
X08n0236_p0171b06║食。食已，即詣文驎水龍王宮文驎樹下跏趺，七日
X08n0236_p0171b07║一思惟。時天雨極寒，龍出宮，以身繞佛，舉頭為蔭。
X08n0236_p0171b08║過七日已，龍化作少年，禮佛，讚歎已，佛起龍樹下，
X08n0236_p0171b09║便詣阿踰波尼拘律樹下坐，而作是念：我法甚深，
X08n0236_p0171b10║何器可受？思惟，默然。時梵王等遙知，即往禮請轉
X08n0236_p0171b11║法輪等。（上皆撮略彼文。）▲言興起行經七七日者，會解記
X08n0236_p0171b12║云：嘗讀此經，即無此說。後讀出耀，方見此文。出曜
X08n0236_p0171b13║經第八云：佛受二賈客食呪願已，爾時世尊七七
X08n0236_p0171b14║四十九日默然不說法，內自思惟，欲使前人自來
X08n0236_p0171b15║請受。時摩竭人民聞菩薩已成佛道，晝夜懇惻追
X08n0236_p0171b16║念如來。（教章亦指興起行經，似失檢對，誤書經名爾。）▲言五分八、七日
X08n0236_p0171b17║者，然五分律與四分律雖引事不同，皆是六、七教
X08n0236_p0171b18║章。又指十誦律，亦無此說。如五分律第十四云：佛
X08n0236_p0171b19║敷草座已，繫念道品，三明洞然。趺坐七日，受解脫
X08n0236_p0171b20║樂。從三昧起，受提謂、波離二人麨蜜。呪願已，復至
X08n0236_p0171b21║一樹下食。食已，復入三昧。七日後起，到文驎龍王
X08n0236_p0171b22║所，坐一樹下。龍奉食。食已，復入定。七日起已，到鬱
X08n0236_p0171b23║鞞斯那聚落，入村乞食。須闍陀女奉美食。食已，還
X08n0236_p0171b24║菩提樹下。三昧七日起定，復至其舍。姊妹四人奉
X08n0236_p0171c01║施食。食已，還菩提樹下。三昧七日復起，向阿豫波
X08n0236_p0171c02║羅尼拘類樹中。路見一女人鑽酪作酥，就乞。食已，
X08n0236_p0171c03║復至樹下。三昧七日過時已，後從三昧起，作是念：
X08n0236_p0171c04║我所得法，甚深微妙，難解難見，非愚所及。佛即默
X08n0236_p0171c05║然。梵王等遙知，即請轉法輪，方往鹿園度五人也。
X08n0236_p0171c06║（上亦撮略彼文。）疏中答意云：皆是說此經之時，隨根見聞，
X08n0236_p0171c07║故各不同也。
X08n0236_p0171c08║疏廣如旨歸者，彼更問云：若爾，何故佛有涅槃耶？答：
X08n0236_p0171c09║本不涅槃。法界品說：開旃檀塔（鞞瑟胝羅參中意也），見三世佛
X08n0236_p0171c10║無涅槃者。既爾，何現涅槃？答：涅槃亦是說法攝生，與
X08n0236_p0171c11║成道說法無別故。
X08n0236_p0171c12║鈔：普賢三昧品等者，疏云：身相如虗空法性身，而
X08n0236_p0171c13║住法性土也。假說能、所，而實無差，云非國土。▲鈔：
X08n0236_p0171c14║無能、所依，尚通實、頓者，會之，泯之，故分二教。皆是
X08n0236_p0171c15║拂迹，故云通也。況於下，舉劣況勝也。
X08n0236_p0171c16║鈔：剎塵即、入即下，通、局交徹。二、四句者，即此一界
X08n0236_p0171c17║攝一切，此一界入一切等第二種四句。又一塵攝
X08n0236_p0171c18║一切剎，一塵遍入一切剎等四句，即下疏云：又以
X08n0236_p0171c19║一塵例剎，亦有四句義兼：初一重四句，初重四句
X08n0236_p0171c20║無即、入故；第二重四句但例即、入，以塵例剎，方有
X08n0236_p0171c21║剎塵即、入義故。對下，疏：鈔：可以詳審。
X08n0236_p0171c22║鈔：不壞相故，不妨立時者，以牒不壞相言，即是牒
X08n0236_p0171c23║疏中不壞所依。疏牒不壞所依之處，故須云不妨
X08n0236_p0171c24║立處。今以前依時中意例依處，故有本中是處字，
X08n0236_p0172a01║其義彰顯。▲鈔：然旨歸下，會時、處先、後。問：旨歸中
X08n0236_p0172a02║先依處，後依時，何以今先依時，後依處？故此答也。
X08n0236_p0172a03║意云：旨歸以七處等先已有故，佛出於世後，方始
X08n0236_p0172a04║說經。今疏意欲順經，初言一時，後言住阿蘭若、菩
X08n0236_p0172a05║提場中等故。問：今順六成就者，何不依時，依主，依
X08n0236_p0172a06║處為次耶？答：今順六成就中先明說時，便明說處
X08n0236_p0172a07║者，即以時、處為一對，依主是人，依三昧、依現相是
X08n0236_p0172a08║法，即人、法為次，却疎依主為第三也。又以有所依
X08n0236_p0172a09║之時、處，方有能依之人為次也。問：六成就中何以
X08n0236_p0172a10║先時，後處？答言：且便故。
X08n0236_p0172a11║疏：摩竭者，此云無毒害。法華鈔云：上古有王，率領此
X08n0236_p0172a12║國，賦性仁慈，有犯罪者，不行殺戮。輕者，以寶贖之；犯
X08n0236_p0172a13║重罪者，被駈出國，不行毒害。因此為名。又云：摩者，遍
X08n0236_p0172a14║也；竭提，聰慧也。聰慧之人遍其國內。言華藏者，蓮華
X08n0236_p0172a15║含子之處，目之曰華藏。今剎種及剎為大蓮華之所
X08n0236_p0172a16║含藏，故云華藏。
X08n0236_p0172a17║鈔：娑婆者，此云雜會，雜惡眾生共會一處故。又正
X08n0236_p0172a18║曰索訶，此云堪忍，謂諸佛、菩薩於一切雜惡眾生
X08n0236_p0172a19║中行利樂時，多諸怨嫉，眾苦逼惱，堪耐勞倦而忍
X08n0236_p0172a20║受故。如提婆達多數欲害佛等，欲彰所化弊惡，能
X08n0236_p0172a21║化悲深，常以警之，故立斯名。言欲界者，下地貪著
X08n0236_p0172a22║弊欲，曾無厭足，唯此為界，故名欲界。▲鈔：華藏世
X08n0236_p0172a23║界六種震動者，諸會結通之中皆有此文故。言其
X08n0236_p0172a24║地堅固者，廼世主妙嚴品第一卷初文也。言娑婆
X08n0236_p0172b01║廼是土石諸山者，即法華經妙音菩薩品文也。▲
X08n0236_p0172b02║鈔亦如螺髻下，即淨名經佛國品中意。梵云尸棄，
X08n0236_p0172b03║此云寶頂，或云寶髻，亦名螺髻，即初禪梵王也。自
X08n0236_p0172b04║在天宮，即第六欲它化自在天宮也。（為有勝天，令它劣天變化
X08n0236_p0172b05║五塵，於中受樂，顯己自在，故以為名。）肇公關中疏云：舍利弗在人，而
X08n0236_p0172b06║見土石；梵王居天，見如天宮。問：螺髻是初禪梵王，
X08n0236_p0172b07║應例如色界，何故如六天耶？答：有二意：一云、靈鷲
X08n0236_p0172b08║等處正在欲界，且指欲界最妙之處以為例耳；二
X08n0236_p0172b09║云、以身在欲界佛會中，若言如初禪天宮，欲界人、
X08n0236_p0172b10║天不能了知，為欲令欲界人、天俱了知故，且就欲
X08n0236_p0172b11║界最勝為論。問：梵王見雖同欲天，尚是穢土，何以
X08n0236_p0172b12║證淨義耶？答：雖非是淨，但證前隨根所見不同之
X08n0236_p0172b13║義。且佛土真淨，超絕三界，豈真如天宮世淨而已
X08n0236_p0172b14║哉！（設有七珍穢眾生住，故亦非淨土也。）此蓋齊其所見而為言耳。▲鈔：
X08n0236_p0172b15║華藏品下，正引當經證也。下疏鈔云：喻眾生同處
X08n0236_p0172b16║異見。佛本無二，金色、銀色；剎本是一，見淨土、穢土。
X08n0236_p0172b17║鈔即二、四句下，即第二重淨、穢無礙四句中第三
X08n0236_p0172b18║一句。淨、穢隱、顯無礙，勝、劣二根同見故，剎體自在
X08n0236_p0172b19║故。未能窮究四句融通玄妙之義，故云近宗。若爾，
X08n0236_p0172b20║前二義亦淨、穢無礙。初重四句中，初師得初句，第
X08n0236_p0172b21║二師得第二句，何以偏此近宗？答：雖各得一句，前
X08n0236_p0172b22║二師淨、穢各異，義局淺故；後一師且知剎該淨、穢，
X08n0236_p0172b23║稍深於彼，故云近宗。
X08n0236_p0172b24║鈔：前一、四句以本剎、末剎相望成四句，下一節鈔
X08n0236_p0172c01║文釋此四句，作二種本、末。口科分二：
X08n0236_p0172c02║初理事別說事剎具本末（二）
X08n0236_p0172c03║初前三約事（二）
X08n0236_p0172c04║初別釋（二）
X08n0236_p0172c05║初釋初二句（二）
X08n0236_p0172c06║初正釋（華藏）
X08n0236_p0172c07║二揀濫（二）
X08n0236_p0172c08║初揀非（然未）
X08n0236_p0172c09║後顯是（今論）
X08n0236_p0172c10║二釋第三句（二）
X08n0236_p0172c11║初正釋（第三）
X08n0236_p0172c12║二揀濫（二）
X08n0236_p0172c13║初揀非（不同）
X08n0236_p0172c14║後顯是（今要）
X08n0236_p0172c15║二總結（上三）
X08n0236_p0172c16║次第四約理（第四）
X08n0236_p0172c17║後理事相望事剎皆為末（二）
X08n0236_p0172c18║初正釋（若理）
X08n0236_p0172c19║二引證（故華）
X08n0236_p0172c20║鈔：華藏為本剎等者，問：華藏既含諸剎，何言淨耶？
X08n0236_p0172c21║答：成就品疏云：就佛言之，故無國而非淨也。一切
X08n0236_p0172c22║淨、穢等土，皆是如來通慧力成，為物而取，擬將普
X08n0236_p0172c23║應。▲鈔：若寬、狹相望，自屬通、局者，此有二意：若汎
X08n0236_p0172c24║論寬、狹，則本剎通，末剎局；若以本剎唯淨，末通染、
X08n0236_p0172c25║淨，則本局，末通。雖有二意，皆屬通、局，非此所論。▲
X08n0236_p0172c26║鈔：上三皆約事者，第三、秪論娑婆，在華藏中亦非
X08n0236_p0172c27║無礙，故云皆約事明。▲鈔：故華藏品下，疏云：初句
X08n0236_p0172c28║標名；次句不壞分量，即同真性；次句具德莊嚴；末
X08n0236_p0172c29║句無礙安住。今此中意：初句望第二句，證事末不
X08n0236_p0172c30║礙理本；第二句望後二句，證理本不礙事末。或可
X08n0236_p0172c31║通證染、淨本、末：華藏不壞分量，應劣根故；染證初
X08n0236_p0172c32║句，極清淨故；淨證第二句，不壞總分量故；華藏不
X08n0236_p0172c33║壞別分量故；華藏內娑婆證第三句，皆即同真性，
X08n0236_p0172c34║染、淨相盡故；證第四句，既全不壞，即同真性。明知
X08n0236_p0173a01║四句渾融無礙。
X08n0236_p0173a02║鈔：不論本、末染、淨者，不濫前四句故，亦揀非也。今
X08n0236_p0173a03║正約下，顯是也。以前四句，此娑婆對華藏，故唯稱
X08n0236_p0173a04║染；今於娑婆再分，故通染、淨。亦作二解：初、約剎體
X08n0236_p0173a05║隱、顯論，二、就機見勝、劣說。言俱約二人同見者，謂
X08n0236_p0173a06║勝機所見，淨顯，穢隱；劣機所見，穢顯，淨隱，同時無
X08n0236_p0173a07║礙。所以然者，剎土體性自在故。
X08n0236_p0173a08║鈔：前四句約一重等者，不論相攝。又約人望處說：
X08n0236_p0173a09║一、在此界七處說；二、十方諸剎有佛與此齊，說上
X08n0236_p0173a10║二事也；三、即此一佛七處，如月入百川，不分而遍，
X08n0236_p0173a11║事事無礙也；四、以前三句歸理，後四句攝入無礙。
X08n0236_p0173a12║前三句事事無礙，第四句以前三句歸理平等。
X08n0236_p0173a13║鈔：以麤例細者，問：疏云以塵例剎，科中何言以麤
X08n0236_p0173a14║例細？答：疏中先言所例，後說能例；科先舉能例，後
X08n0236_p0173a15║說所例。前後雖異，大意無差。言引文如前者，即依
X08n0236_p0173a16║中、現依等中引第六經，偈云：佛剎微塵數如是諸
X08n0236_p0173a17║國土能令一念中一一塵中現。若作四句者，一、或
X08n0236_p0173a18║局此一塵攝一切國故，二、或通此一塵入一切剎
X08n0236_p0173a19║故，三、俱即攝即、入故，四、泯形奪相盡。（平漫四句例知。）
X08n0236_p0173a20║鈔：四、遍塵道者，即空中塵往來遊履之道。雖舉所
X08n0236_p0173a21║遊之道，意取能遊之塵也。旨歸云：謂十方虗空界
X08n0236_p0173a22║中一一塵處，皆有彼剎，悉於中現，演說此經。即取
X08n0236_p0173a23║十方與裟婆同類中塵道也。六、該剎塵者，旨歸云：
X08n0236_p0173a24║謂盡虗空界一一塵道，各亦同前，攝自同類無量
X08n0236_p0173b01║剎海，而於其中亦說此經。八、重攝剎者，旨歸云：謂
X08n0236_p0173b02║於此華藏一一塵中，皆攝無邊諸佛剎海，皆於其
X08n0236_p0173b03║中說此經法。
X08n0236_p0173b04║鈔：以歸華藏等者，旨歸云：謂此等一切雜染世界
X08n0236_p0173b05║各皆同盡，唯是華藏世界海。即此前鈔云事盡理
X08n0236_p0173b06║顯，染相盡故。雖略無佛淨相之文，義含在中。今言
X08n0236_p0173b07║旨歸文云下，義引也。今疏加第五遍華藏，但取事、
X08n0236_p0173b08║相，不約同真之義。▲鈔：此亦賢首下，通妨。問：既破
X08n0236_p0173b09║刊定不依賢首，今何不取旨歸中義？故此答也。謂
X08n0236_p0173b10║中間六義雖有取捨、離合、排次，初二及後二與旨
X08n0236_p0173b11║歸同。中間六意亦是賢首八十卷經新修略疏中
X08n0236_p0173b12║光明覺品疏意，參詳用之耳。
X08n0236_p0173b13║鈔：菩提樹者，西域記云：迦維羅衛國於前正覺山
X08n0236_p0173b14║山西南十四、五里有畢鉢羅樹。昔佛在世，高數百
X08n0236_p0173b15║尺；屢經殘伐，猶高四、五丈。佛坐其下，成等正覺，因
X08n0236_p0173b16║而謂之菩提樹焉。言閻浮提者，新云贍部。俱舍云：
X08n0236_p0173b17║無熱惱池側有贍部林，其形高大，其果甘美。提言
X08n0236_p0173b18║洲也，水中可居曰洲。依此立名。言七處皆爾者，經
X08n0236_p0173b19║既云一切閻浮提及十方須彌頂亦然，即顯初會
X08n0236_p0173b20║及第三會已遍法界。餘則類此，故云七處皆爾。謂
X08n0236_p0173b21║佛遍此界七處，亦遍盡法界中之七處。故疏云：初、
X08n0236_p0173b22║此閻浮七處周法界起，自此界七處故最狹。而他
X08n0236_p0173b23║界中但有七處，俱為能遍法界，為所遍此所遍法
X08n0236_p0173b24║界最淺。下說能遍、所遍，准此明之。而能遍漸寬，所
X08n0236_p0173c01║遍漸深。言文中但三賢下，即須彌、夜摩、兜率三天
X08n0236_p0173c02║也。言義如下疏者，須彌品疏云：初、二會相隣接，故
X08n0236_p0173c03║不假帶前赴後；此三人、天隔越，故須連帶。又此三
X08n0236_p0173c04║會同詮賢位，第六會已入證，不假帶前；七即位中
X08n0236_p0173c05║普賢（又略策云及於妙覺），居然不假；第八頓彰五位，體、用已
X08n0236_p0173c06║融；七、八亦在普光，與菩提場相隣。人、天隔越尚爾，
X08n0236_p0173c07║況相隣，豈不融耶？第九唯明證、入，體、用一味，故不
X08n0236_p0173c08║假帶前赴後。上皆明佛不起而遍。
X08n0236_p0173c09║鈔：大海鐵圍者，光明覺品疏云：大海，即七重金山
X08n0236_p0173c10║外鹹海也。（百抄云：海濶三億二萬二千踰繕那量。）一四天下，一小鐵
X08n0236_p0173c11║圍。（周圍三十六億七百五十踰繕那量，四邊面各五萬六千二百五十踰繕那量。）四州者，
X08n0236_p0173c12║東云勝身，勝餘洲故；（形猶半月。）西云牛貨，以牛貨易故；
X08n0236_p0173c13║（此洲相圓。）北云勝生，壽定千歲，衣、食自然故。（此洲相方。）欲界
X08n0236_p0173c14║六天，（四王、忉利、夜摩、兜率、化樂、它化。）色界十八，（初禪三天，謂梵眾、梵輔、大梵；二禪三
X08n0236_p0173c15║天，謂少光、無量光、極光；三禪三天，謂少靜、無量靜、遍靜；四禪九天，謂無雲、福生、廣果、無想、無煩、無熱、善現、
X08n0236_p0173c16║善見、色究竟天。）無色界四天。（空無邊處、識無邊處、無所有處、非想非非想處。）言各
X08n0236_p0173c17║有百億者，已上數各百億故。此依黃帝算法，下等
X08n0236_p0173c18║數法，（彼有二等數法：下等，十十變之；中等，百百變之；上等，倍倍變之。）十十變之。從
X08n0236_p0173c19║千已上，依中等數法，百百變之。謂百小千方為一
X08n0236_p0173c20║萬，（若約小數，十萬是一億，謂十小千為萬，百小千為億也，則有。）千箇小千為中
X08n0236_p0173c21║千，方是十萬；（約小數，百萬即十億，則有。）十箇中千始為百萬，（小數
X08n0236_p0173c22║千萬。）方是一億。（小數有億。）既十中千為一億，百中千為十
X08n0236_p0173c23║億，（小數千億。）今有千箇中千，故有百億耳。（小數萬億。）下鈔云：
X08n0236_p0173c24║若以小數計，有萬億也。
X08n0236_p0174a01║鈔百億色究竟天者下，鈔云：初禪量等四天下，二
X08n0236_p0174a02║禪量等小千界，三禪量等中千界，四禪量等大千
X08n0236_p0174a03║界。是知三千世界中有百億初禪、百萬二禪、一千
X08n0236_p0174a04║三禪、唯一四禪。問：准此，唯一色究竟天覆三千界，
X08n0236_p0174a05║何故亦言百億耶？答：且如二禪，直語其量等千初
X08n0236_p0174a06║禪，以千初禪向上取之，則有千二禪。如是百億初
X08n0236_p0174a07║禪向上取之，則有百億四禪。譬如夏雲普覆九州，
X08n0236_p0174a08║若以州取，則有九雲；若以郡取，則有四百餘雲；若
X08n0236_p0174a09║以縣取，千數未多。或云一雲普覆或萬國，或言萬
X08n0236_p0174b01║國各有夏雲，思之可見。然此百億世界在華藏最
X08n0236_p0174b02║中央剎種之中，當第十三重。今略圖示其相。
X08n0236_p0174c01║四空天
X08n0236_p0174c02║【圖】
X08n0236_p0174c03║
X08n0236_p0174c04║
X08n0236_p0174c05║
X08n0236_p0174c06║
X08n0236_p0174c07║
X08n0236_p0174c08║
X08n0236_p0174c09║
X08n0236_p0174c10║
X08n0236_p0174c11║
X08n0236_p0174c12║
X08n0236_p0174c13║
X08n0236_p0174c14║
X08n0236_p0174c15║
X08n0236_p0174d01║鈔：三、遍異類等剎者，此一遍字即佛遍樹形等剎。
X08n0236_p0174d02║樹形等剎為能遍，法界是所遍。今且以娑婆望彼，
X08n0236_p0174d03║名異類。若以一類樹形望娑婆等，娑婆却為異類。
X08n0236_p0174d04║不爾，何以娑婆獨名同類耶？言結不可說不可說
X08n0236_p0174d05║等者，此中多一不可說字，經正云：有不可說佛剎
X08n0236_p0174d06║微塵數。此正是最中剎種所持。
X08n0236_p0174d07║鈔：且舉百億中異類者，此有二釋：若寂照等云：是
X08n0236_p0174d08║最中一剎種中所有一類，娑婆世界中異類之剎。
X08n0236_p0174d09║（謂如娑婆世界中同有百億世界，不妨有形狀不同之異類剎也。）今方總明剎種。
X08n0236_p0174d10║（此兼娑婆界外異類。）此意同前助正，有二異類。若會解云：且
X08n0236_p0174d11║舉百億同剎種所持中異類，非是百億界中自有
X08n0236_p0174d12║異類也。評曰：今詳異類之言，有其四類：一、小剎異
X08n0236_p0174d13║類，如百億界中自有異類也；二、大剎異類，如一剎
X08n0236_p0174d14║種中二十重剎相望有異類也；三、剎種異類，十不
X08n0236_p0174d15║可說佛剎微塵數剎種相望論異類也；四、剎海異
X08n0236_p0174d16║類，即十方無間盡法界之剎海相望論異類也。故
X08n0236_p0174d17║此下云：異類之言雖通華藏等，今此異類該前二
X08n0236_p0174d18║異類也，謂小剎及大剎。百億中言含二意故：若在
X08n0236_p0174d19║內為中，即小剎異類；若同處為中，即大剎異類。前
X08n0236_p0174d20║二釋皆取，方為正義。▲鈔：然異類言雖通華藏下，
X08n0236_p0174d21║通難也。問：但言異類，豈不通華藏耶？答：異類言總，
X08n0236_p0174d22║雖通華藏而意別，唯取小剎、大剎異類耳。（此影剎種問答。）
X08n0236_p0174d23║鈔：言遍剎種者下，疏釋種義，云：積多世界共在一
X08n0236_p0174d24║處，攝諸流類，故名為種。問：若爾，前異類中已遍所
X08n0236_p0175a01║攝多種世界，今遍剎種，將何所遍？答：下疏云：雖依
X08n0236_p0175a02║種類以立種名，何妨此種別有其體？如多蜂孔共
X08n0236_p0175a03║成一窠，豈妨此窠別有其體？又云：種亦名性（性是因義），
X08n0236_p0175a04║依此種性能生世界，如依一禾生多穀粒。舊經云
X08n0236_p0175a05║性，多取此義。恐濫體性，故改為種。今此最中之種
X08n0236_p0175a06║即雙攬第二同類、第三異類，並是此中剎種所持。
X08n0236_p0175a07║若約與前寬、狹異者，第二唯同類，三唯異類，此中
X08n0236_p0175a08║雙取為種。若爾，但雙攬前二，云何次寬於前二耶？
X08n0236_p0175a09║答：豈不前云此種別有體，為前世界依起，所以寬
X08n0236_p0175a10║於前也？
X08n0236_p0175a11║
X08n0236_p0175a12║華嚴懸談會玄記卷第十二
X08n0236_p0175a13║
X08n0236_p0175a14║音釋
X08n0236_p0175a15║鬱（於物切。）鞞（毗移切。）驎（力振切。）豫（弋庶切。）肇（直小切。）窠（口和切。）