X08n0236_p0175a16║
X08n0236_p0175a17║
X08n0236_p0175a18║
X08n0236_p0175a19║華嚴懸談會玄記卷第十三
X08n0236_p0175a20║蒼山再光寺比丘　普瑞集
X08n0236_p0175a21║鈔即取最中無邊妙華光香水海中普照十方熾
X08n0236_p0175a22║然等者，第八經說：有十不可說佛剎微塵數香水
X08n0236_p0175a23║海，在華藏世界海中，如天帝網分布而住。其最中
X08n0236_p0175a24║央香水海名無邊妙華光，（疏云以多華發光故，亦由菩薩行華而為因故。）
X08n0236_p0175b01║以現一切菩薩形摩尼王幢為底，出大蓮華，名一
X08n0236_p0175b02║切香摩尼王莊嚴，（以香摩尼嚴此華故，又從摩尼底而出生故。約法，即萬行圓明
X08n0236_p0175b03║之所成故。海能有華，故受華名；華依於海，取海底稱。）有世界種而住其上，名
X08n0236_p0175b04║普照十方熾然寶光明，（約事，寶光遠照故；約法，其世界種正是所含種子，一
X08n0236_p0175b05║一皆有大智光明遍照法界義故。）以一切莊嚴具為體，（性、德互嚴故。）有
X08n0236_p0175b06║不可說佛剎微塵數世界於中布列等。（已下說二十重世界。）
X08n0236_p0175b07║後下至上列二十重：第一重主剎，有一佛剎塵數
X08n0236_p0175b08║世界圍繞八方；過一佛剎塵數世界，方至第二重
X08n0236_p0175b09║主剎；如是至第十九重，云過佛剎塵數世界，方至
X08n0236_p0175c01║第二十重主剎。其上、下但有十九佛剎塵數主剎。
X08n0236_p0175c02║第二十重有二十佛剎塵數世界圍繞，總結主剎、
X08n0236_p0175c03║伴剎有不可說等，方是一箇剎種中事。下鈔云下
X08n0236_p0175c04║狹上濶，如倒立浮圖、倒安象齒等，急備引吞海集
X08n0236_p0175c05║中有此圖樣。（中央剎種既爾，餘十不可說佛剎塵數剎種一一皆有二十重剎，下狹上
X08n0236_p0175c06║濶，形相亦然。）
X08n0236_p0175d01║【圖】
X08n0236_p0175d02║
X08n0236_p0175d03║
X08n0236_p0175d04║
X08n0236_p0175d05║
X08n0236_p0175d06║
X08n0236_p0175d07║
X08n0236_p0175d08║
X08n0236_p0175d09║
X08n0236_p0175d10║
X08n0236_p0175d11║
X08n0236_p0175d12║
X08n0236_p0175d13║
X08n0236_p0175d14║
X08n0236_p0175d15║
X08n0236_p0176a01║鈔：遍華藏者，不同旨歸，如文具之。然華藏世界海
X08n0236_p0176a02║者，廼是本師修因之所嚴淨。准第八、九、十經，略示
X08n0236_p0176a03║其相。其下有須彌山微塵數風輪。最下風輪，名平
X08n0236_p0176a04║等住，能持其上一切寶𦦨。乃至最上風輪，名殊勝
X08n0236_p0176a05║威光藏，能持大海，海名普光摩尼香水海。海生蓮
X08n0236_p0176a06║華，華名種種光明蘂香幢。蓮臺面上，邊有金剛輪。
X08n0236_p0176a07║圍山中央，至圍山臺面，十方總有十不可說佛剎
X08n0236_p0176a08║微塵數小香水海。一海有一剎種羅網。臺面一一
X08n0236_p0176a09║小海外，有一四天下微塵數香水河遶。一一剎種
X08n0236_p0176a10║內，皆上下二十重剎及圍繞剎。最下一剎，有一佛
X08n0236_p0176a11║剎塵數伴剎圍繞。最上一剎，有二十佛剎塵數伴
X08n0236_p0176a12║剎圍繞。且增觀智一至二十，據實上下皆二十也，
X08n0236_p0176a13║如網孔故。若論莊嚴，一一佛剎，雲臺、寶網、園林、器
X08n0236_p0176a14║具、一切眾寶，有佛剎塵數之莊嚴。一一莊嚴，各放
X08n0236_p0176a15║佛剎塵數光明。一一光明，各皆互現，如上華藏世
X08n0236_p0176a16║界及莊嚴事，及現過去、未來一切劫中剎海事中。
X08n0236_p0176a17║餘者易知。唯華臺上有十不可說剎塵數之剎種，
X08n0236_p0176a18║經文長遠，難以頓見，今以圖示。
X08n0236_p0176a19║
X08n0236_p0176a20║
X08n0236_p0176a21║
X08n0236_p0176a22║
X08n0236_p0176a23║
X08n0236_p0176a24║
X08n0236_p0176b01║【圖】
X08n0236_p0176b02║
X08n0236_p0176b03║
X08n0236_p0176b04║
X08n0236_p0176b05║
X08n0236_p0176b06║
X08n0236_p0176b07║
X08n0236_p0176b08║
X08n0236_p0176b09║
X08n0236_p0176b10║
X08n0236_p0176b11║
X08n0236_p0176b12║
X08n0236_p0176b13║
X08n0236_p0176b14║
X08n0236_p0176b15║
X08n0236_p0176b16║
X08n0236_p0176b17║
X08n0236_p0176b18║
X08n0236_p0176b19║
X08n0236_p0176b20║
X08n0236_p0176b21║
X08n0236_p0176b22║
X08n0236_p0176b23║
X08n0236_p0176b24║
X08n0236_p0177a01║圖中乃至處經中，皆是不可說佛剎微塵數言，故
X08n0236_p0177a02║有十不可說佛剎微塵數世界種也。經中唯列一
X08n0236_p0177a03║百一十一箇，而缺兩箇，圖中白環者是也。上下二
X08n0236_p0177a04║十重，亦有列不列者，據實皆二十重，如網孔故。若
X08n0236_p0177a05║續此圖，先從中央種，次讀次東種，次讀次南種，如
X08n0236_p0177a06║是右旋十種訖，還讀東次下十種，次南下十種，如
X08n0236_p0177a07║是旋轉讀之，方是經之次也。檢經八九十三卷，具
X08n0236_p0177a08║說下鈔。喻如一盤中盛於十楪，十楪之中各盛十
X08n0236_p0177a09║彈子，一盤如剎海，十楪如剎種，彈子如一剎。
X08n0236_p0177a10║鈔：六、遍餘剎海下，約華藏不壞分量義故。有餘剎
X08n0236_p0177a11║海等，剎依剎種，種依剎海，寬、狹可知。華藏之外下，
X08n0236_p0177a12║現相品疏云：是華藏隣次之剎海，故云無間。起自
X08n0236_p0177a13║十方十億佛剎塵數剎海，而盡十方無盡剎海俱
X08n0236_p0177a14║為能遍，法界為所遍。▲鈔：一一塵中，皆有佛剎。前
X08n0236_p0177a15║但取所成麤剎，今說彼能成塵中復有剎也。▲鈔：
X08n0236_p0177a16║此不論成剎之塵，但取容塵之處，遍於空矣者，意
X08n0236_p0177a17║云：今明於處，合約成剎之塵。今第八但取容塵處
X08n0236_p0177a18║之空，亦得名處，故云兼於空矣。言如二界中間者，
X08n0236_p0177a19║如娑婆界東輪圍之外，未至阿閦佛國輪圍之際，
X08n0236_p0177a20║中間唯是虗空。今不但取唯空無物處，今取盡虗
X08n0236_p0177a21║空界但是容塵處，佛皆遍其中說經。▲鈔：彼一一
X08n0236_p0177a22║微塵等者，彼字二師異說。助正云：指前第七一一
X08n0236_p0177a23║微塵也。所以不指第八者，取虗空難顯重重之義
X08n0236_p0177a24║故。若寂照云：即指第八中一一塵各攝無邊剎海，
X08n0236_p0177b01║即所含剎各各為塵，復有剎海，故至重重無盡。前
X08n0236_p0177b02║義為正義。八兼於空，但取虗空一一容塵之處為
X08n0236_p0177b03║能攝耳，不言一一塵也。今云彼一一塵，正指第七。
X08n0236_p0177b04║問：八中容塵之處則寬，九唯塵中攝剎以至無盡
X08n0236_p0177b05║則狹，如前也。答：前能攝似寬，所攝但是一重。今能
X08n0236_p0177b06║攝雖狹，而所攝重重無盡，亦不違從狹向寬之義。
X08n0236_p0177b07║疏然上十類等者，問：十中，前七為能遍法界，為所遍，
X08n0236_p0177b08║可爾；後三為能遍與所遍，寬、狹云何？答：所遍通四法
X08n0236_p0177b09║界，能遍各是一義。問：前六事法界；七、九事事無礙法
X08n0236_p0177b10║界；八、若理空，即理法界；理空有剎，即事理無礙法界；
X08n0236_p0177b11║若事空有剎，即事事無礙法界。其第十例餘佛同。總
X08n0236_p0177b12║例同前九，則具四法界而為能遍，更何是所遍法界
X08n0236_p0177b13║耶？答：總言四法界，則無所不該。此上雖有四法界，而
X08n0236_p0177b14║但是器界，且非是佛及眾生等處。故下疏云：此猶約
X08n0236_p0177b15║器世間說。鈔云：未說佛毛及眾生毛孔事。問：若云前
X08n0236_p0177b16║九正是遮那說經之處者，何故前後皆云說處有十？
X08n0236_p0177b17║答：有二義：一云、以義相從，自佗通收，而有十處；二云、
X08n0236_p0177b18║別說前九是遮那處，總合為一是餘佛處，總不離別，
X08n0236_p0177b19║皆為遮那說法之處也。
X08n0236_p0177b20║鈔：若忉利等者，先按定經說；既遍下，依前第八為
X08n0236_p0177b21║難也。言處則雜亂者，上違理也；何以下，違教也。言
X08n0236_p0177b22║隱顯門者，義分齊中云攝佗，佗不盡不現，即隱顯
X08n0236_p0177b23║門，且是一相之言。
X08n0236_p0177b24║鈔：若約為門等者，躡跡難也。如十住為門，顯時與
X08n0236_p0177c01║十行等隱者，為復相見否？若相見者，還成雜亂，以
X08n0236_p0177c02║夜摩天等說十行等時，亦說十住等故。若不相見，
X08n0236_p0177c03║何以知遍者，以不見夜摩等說十住故。何以知遍？
X08n0236_p0177c04║▲鈔：餘位如虗空者，非是斷滅，但十住為能成，十
X08n0236_p0177c05║行等為所成。離能成外，別無自體，云廢己同佗。以
X08n0236_p0177c06║廢己，故非常；是所成，故非斷。其能成者，既有體能
X08n0236_p0177c07║成佗，故非斷；對所成方有能成，故非常。既皆非斷、
X08n0236_p0177c08║常，方是玄門，以諸法極於有、無故。▲鈔：而有主、伴
X08n0236_p0177c09║者，正明相入帶主、伴門，令明顯故（顯文含多義故）。言但隱、
X08n0236_p0177c10║顯不同者，以隱、顯料揀相即，令易了故。言亦名下，
X08n0236_p0177c11║復以純、雜門融，即入二門，恐二門定為天隔故。
X08n0236_p0177c12║疏：十、餘佛同者。問：處則佛、佛德用，說法皆同。前依時
X08n0236_p0177c13║中，何不說耶？答：影顯示故。
X08n0236_p0177c14║鈔：故經云者，即十地品文也。疏中引橫遍，今鈔證
X08n0236_p0177c15║竪窮。▲鈔：餘佛說處者，如人人唯識所變之處，繫
X08n0236_p0177c16║屬各別，故為此問。（相宗自識，緣佗變器，乖唯識義，故以為例。）言若相見，
X08n0236_p0177c17║即乖相遍者，廣鈔云：則乖圓遍難也。答中言二互
X08n0236_p0177c18║相見，主、伴義成者，如遮那說處為主，餘佛說處為
X08n0236_p0177c19║伴。二互相見，遮那亦遍伴處，主、伴無礙，故圓遍義
X08n0236_p0177c20║成。各遍，如乳投水中，但名水遍。水遍之處，乳豈不
X08n0236_p0177c21║遍？以全一味，但名水遍，却以水投乳，准上應知。此
X08n0236_p0177c22║名不相見，定非隔別。同遍，如眾燈光同在一室，此
X08n0236_p0177c23║光遍，餘光亦遍，即相見不乖相遍。
X08n0236_p0177c24║鈔：文具下，消文。為主須一，為伴多故。此正約主、伴
X08n0236_p0178a01║門，而兼帶隱、顯。如此佛為主，顯時；餘佛為主，隱等。
X08n0236_p0178a02║為伴，隱、顯亦然。言非謂下，遮妄解也。上皆舉人顯
X08n0236_p0178a03║處，於人明主、伴。如主、伴重，重處已說。
X08n0236_p0178a04║疏又上十處下，恐斯十義而定超然，故此融之。初句
X08n0236_p0178a05║緣起相由門，後句法性融通門。且初此閻浮提七處，
X08n0236_p0178a06║而周法界收餘九者，豈餘佛同不是遮那說經處耶？
X08n0236_p0178a07║餘佛說處，准遮那說。而又餘佛不必初閻浮提等，遮
X08n0236_p0178a08║那亦且約此界故，則理出文外。
X08n0236_p0178a09║疏而隨前下，有二：初以別時望總處；又字下，別處具
X08n0236_p0178a10║總時。言頓說此經者，以十種時隨一圓收，今具以一
X08n0236_p0178a11║念攝餘九，故云頓說。又以一一時各收餘九時，遍別
X08n0236_p0178a12║別十處，亦偏舉一處收餘九處。又隨一一處各收餘
X08n0236_p0178a13║九處，皆具前舉一全收之十時。
X08n0236_p0178a14║疏並是遮那說經之處者，總攝三世間無盡之處，皆
X08n0236_p0178a15║是遮那一佛說經之處。問：唯識道理，佗變器界等相
X08n0236_p0178a16║分，自識不能親緣。如其緣者，識外取法，乖唯識義。云
X08n0236_p0178a17║何佗變之處亦為自說經處？答：十通品疏說：若不親
X08n0236_p0178a18║緣佗，却失真唯識義。以真心自性、自佗不定異故。經
X08n0236_p0178a19║云：知一切法即心自性。尚即心之自性，豈不親緣耶？
X08n0236_p0178a20║況六相、十玄、十所因中無有不融通之法也，豈可局執？
X08n0236_p0178a21║鈔：對時顯處者，影取對處顯時，義屬前段。不爾，此
X08n0236_p0178a22║義豈唯在處耶？以互為能顯、所顯故。▲鈔：普賢！若
X08n0236_p0178a23║如下，以等覺位第八識猶有漏故，成趣生體，故名
X08n0236_p0178a24║眾生世間；以起二空、無漏智，故名智正覺世間。（前持
X08n0236_p0178b01║業，此相違什。）又舉普賢下，且舉因極，以勝攝劣故。
X08n0236_p0178b02║疏：夫真身寥廓者，且對執迹非真名之為真，非揀化
X08n0236_p0178b03║身等名真。窮源莫二者，且對下執迹多端為莫二故。
X08n0236_p0178b04║下云一身亦在執迹之中，設執十身亦非真故。
X08n0236_p0178b05║鈔：唯一，無障礙等者，唯乃揀其多執，一則破數之
X08n0236_p0178b06║稱，故云無障礙身。故貞元疏云：一亦不為一為欲
X08n0236_p0178b07║破諸數故。此總釋疏中真身乃至莫二也。言隨機
X08n0236_p0178b08║教異一句，總釋執迹多端；已下三句，總相收束，義
X08n0236_p0178b09║不出此。自下乃隨文委曲指陳，展演明之。▲鈔：若
X08n0236_p0178b10║以法界為身者，此總含四法界為身。既法界即身，
X08n0236_p0178b11║不應言合體。故普賢三昧疏云：一、依佛地論，以清
X08n0236_p0178b12║淨法界為法身。（約理）二、依無性攝論，以無垢無罣礙
X08n0236_p0178b13║智為法身。（約智）三、依梁攝論及金光明經，（如如及如如智）獨
X08n0236_p0178b14║存，名法身。（雙合）四、經云：如來法身，非心非境。則境、智
X08n0236_p0178b15║雙泯。五、此上四句合為一無障礙法身。六、此上總、
X08n0236_p0178b16║別五句相融形奪，茲說逈然無寄。七、通攝五分：（一、戒
X08n0236_p0178b17║香，謂道具無表戒；二、定香，言即入地無漏定；三、慧香，即別境五中無漏慧；四、解脫香，謂盡智、無生智俱時
X08n0236_p0178b18║勝解，以能印證四諦理時離縛增故；五、解脫知見香者，即本、後二智，謂與勝解心所同時離縛證理，行相
X08n0236_p0178b19║增故。）自利、利佗、悲願所行恒沙功德，無不皆收，以修
X08n0236_p0178b20║生功德必證理故。融攝無礙。（以報身歸法身，二身無礙為佛身。）八、
X08n0236_p0178b21║攝論云：通收報、化色相百四十不共功德等。（通收報、化，
X08n0236_p0178b22║皆法身矣。）九、通攝三世間，具十身故。唯此華嚴十身，上
X08n0236_p0178b23║分權、實，唯第九屬此經。若融攝及攝同教，總前九
X08n0236_p0178b24║義為一總句，是謂如來無障礙身。隨義隱、顯，不可
X08n0236_p0178c01║累安。達者尋文，無生局見。▲鈔：今以無障礙下，含
X08n0236_p0178c02║具前義。無障礙智即第二義，如字即第一義，冥一
X08n0236_p0178c03║即第三義。其四、五、六以義含之，但依前三，義別說
X08n0236_p0178c04║故。言如如者，不倒也。以離依、計二倒及如如智者，
X08n0236_p0178c05║從境彰名。或可智自不倒，依主持業，如次如收，一
X08n0236_p0178c06║切智等亦如故。復云唯智收，一切如等亦智，故云
X08n0236_p0178c07║獨存。義各孤立，故加及字。二義無違，曰共為真身。
X08n0236_p0178c08║言即令色相功德者，即七、八二義，亦金光明經意
X08n0236_p0178c09║也。彼合部光明經云：唯有如如及如如智，是名法
X08n0236_p0178c10║身。何以故？離法如如無分別智，一切諸佛無有別
X08n0236_p0178c11║法。何以故？一切佛智慧具足故，一切煩惱究竟滅
X08n0236_p0178c12║盡，得淨佛地故。是以法如如、法如如智攝一切佛
X08n0236_p0178c13║法故。即今色相功德合如如佛身也。▲鈔：故令佛
X08n0236_p0178c14║身下，即九十二義。亦無不包影取，亦無不在釋疏
X08n0236_p0178c15║羅字。▲鈔：以如來者一句，全是出現品文。言假言
X08n0236_p0178c16║齊者，以一切法即是佛身，法外無身。今言齊者，假
X08n0236_p0178c17║言齊耳。
X08n0236_p0178c18║鈔：上二義下，此總為體、用釋之。混萬化用，即真體
X08n0236_p0178c19║故。言會精、麤一致者，會無為功德之精妙，有為功
X08n0236_p0178c20║德之麤顯，為一真身之致也。或報化為精、麤，或該
X08n0236_p0178c21║一切法之精、麤。言圓融無礙者，歸前總束，唯一無
X08n0236_p0178c22║礙身也。▲鈔：故次疏云下，明知莫二非是定一。謂
X08n0236_p0178c23║若下，法、喻，皆遮異執，釋莫二之言。謂初二句法說
X08n0236_p0178c24║也。問：下句是喻，何言法說？答：以喻顯法，故不同後
X08n0236_p0179a01║四句唯是喻明。喻中，初二句喻攝末歸本，下二句
X08n0236_p0179a02║喻依本起末。言三江者，准尚書地理誌中，而有三
X08n0236_p0179a03║名：一、吳松江，二、錢塘江，三、浦陽江。有本云千江者，
X08n0236_p0179a04║無定名相也。▲鈔不知多端下，以不知應迹，故成
X08n0236_p0179a05║執也。了知，則不執。經、論當根，因隨成益。即設教功
X08n0236_p0179a06║深，餘劣見、聞遂生局執，故須遮遣。故結云：若識其
X08n0236_p0179a07║源，一、多無礙。故普賢三昧品鈔云：如說海水異於
X08n0236_p0179a08║百川，不攝百川非海水故。隨文布列，乃有不同；得
X08n0236_p0179a09║意而談，一一融攝。▲鈔：故光明覺品下，疏云：初偈
X08n0236_p0179a10║變化智自在，上半一、多無礙，下半隨器普現。後偈
X08n0236_p0179a11║明一、多無所從，以無生智隨物而感，謂一身、多身
X08n0236_p0179a12║但由眾生分別心起，故無積無從。其猶並安千器
X08n0236_p0179a13║數步，而千月不同；一道長江萬里，而一月孤影。情
X08n0236_p0179a14║隔，則法身成異；心通，則玄旨必均（云云）。自佗於佛
X08n0236_p0179a15║何預？▲鈔：此經云下，即問明品。下疏云：所證法界，
X08n0236_p0179a16║體同為一。八識、心王，俱不可知，故一；四智、三智、二
X08n0236_p0179a17║智、一智，皆無別，故一；十力、四無畏，亦無別，故一。此
X08n0236_p0179a18║五略攝諸德。而言等者，等此經中餘之經文。如現
X08n0236_p0179a19║相品云：諸佛同法身無依無差別。下疏云：體、相皆
X08n0236_p0179a20║同。同義有二：一、本住法身體同，言無依者，無住本
X08n0236_p0179a21║故，體無二故。（此體同，故諸佛同法身也。）二、已證法身相同，力、無
X08n0236_p0179a22║畏等，皆無異故。（言相同者，即相似名同，非體故也。今鈔亦具二同，故云法身、力、無畏
X08n0236_p0179a23║等。）▲鈔：佛地論者，論具云：佛有二種身：一者、生身，
X08n0236_p0179a24║二者、法身。若自性身，若實受用，俱名法身，諸功德
X08n0236_p0179b01║法所依止故，諸功德法所集成故。若變化身，若佗
X08n0236_p0179b02║受用，俱名生身，隨眾所宜，數現生故。今鈔云實功
X08n0236_p0179b03║德法故者，唯釋實報是法身義也。自性名法身義
X08n0236_p0179b04║易，故不釋也。▲鈔：又般若等者，即天親論釋金剛
X08n0236_p0179b05║經彌勒頌云應化非真佛亦非說法者之義也。▲
X08n0236_p0179b06║鈔：又云：佛以法為身下，現相品文，華焰髻普明智
X08n0236_p0179b07║菩薩偈也。下疏云：上半是體，客塵不染故；下半是
X08n0236_p0179b08║用，隨物見異故。亦釋疑難，謂：雖為物現相，不乖如
X08n0236_p0179b09║空；若不現相，云何悟於無相？▲鈔：金光明經又說
X08n0236_p0179b10║四下，即合本經。（最勝王經亦說。）三身分別品正云：分別三
X08n0236_p0179b11║身有四種：有化身非應身，如來已般涅槃，以願自
X08n0236_p0179b12║在故，隨緣益物，如是之身即是化身；（即隨六道化身，無諸相好
X08n0236_p0179b13║故。）有應身非化身，是地前身；（決定能令受用法樂，應用勝故，不立化名。）
X08n0236_p0179b14║有化身亦應身住，有餘依如來之身；有非化身非
X08n0236_p0179b15║應身，是如來法身。（彼說三身品中法身者，皆是理、智合說，即為真身也。）今鈔
X08n0236_p0179b16║標名，即隨釋也。言四善根，即暖、頂、忍、世第一也。以
X08n0236_p0179b17║為見道加行，名順決擇分善根所見之佛王一三
X08n0236_p0179b18║千大千世界千丈大化身也。言人、天同類，即丈六
X08n0236_p0179b19║金身也。▲鈔：佛地論中亦說有四者，此所引全是
X08n0236_p0179b20║論文。是則下，揀別經、論二四身義也。言合法、報下，
X08n0236_p0179b21║此經後一是法身自報，不說佗報化身，開為三類。
X08n0236_p0179b22║言今約下，三身各別，云俱開。復於報身開自佗受
X08n0236_p0179b23║用，故曰復重開於報也。言雖有四義，理不乖三者，
X08n0236_p0179b24║唯釋佛地中雖四，不乖三身也（則失該揀光明之意）。有本鈔
X08n0236_p0179c01║云：理不乖此者，意云：彼二經、論雖各說四，不乖此
X08n0236_p0179c02║之揀異也。有本鈔云：雖有四義，理全乖者，謂二經、
X08n0236_p0179c03║論雖各說四，經全乖論，論全乖經。謂經中合法、報
X08n0236_p0179c04║為一身，實教義也；論開理、智而為法、報，不得相即，如
X08n0236_p0179c05║教義也。又經無佗報，論別立身，全乖異也。後義為正。
X08n0236_p0179c06║鈔：然叡公下諸釋（云云），不可詳定。今科之為二：
X08n0236_p0179c07║初列名（然叡）
X08n0236_p0179c08║二解釋（二）
X08n0236_p0179c09║初叡公唯法身（二）
X08n0236_p0179c10║初約體唯一（詳而）
X08n0236_p0179c11║後約義分五（二）
X08n0236_p0179c12║初別釋三身義（二）
X08n0236_p0179c13║初二約因（二）
X08n0236_p0179c14║初正因（何者）
X08n0236_p0179c15║二緣因（推其）
X08n0236_p0179c16║後三約果（三）
X08n0236_p0179c17║初應感（就其）
X08n0236_p0179c18║二彌綸（稱其）
X08n0236_p0179c19║三妙相（語其）
X08n0236_p0179c20║後逆次通妨難（二）
X08n0236_p0179c21║初總通三果難（二）
X08n0236_p0179c22║初牒難總答（所以）
X08n0236_p0179c23║二約喻以明（何者）
X08n0236_p0179c24║後別通二因難（二）
X08n0236_p0179c25║初二皆為因（二）
X08n0236_p0179c26║初通功德生三果難（二）
X08n0236_p0179c27║初因果對明（二如來）
X08n0236_p0179c28║後別約果異（二）
X08n0236_p0179c29║初二身別說（功德）
X08n0236_p0179c30║後體用無二（是為）
X08n0236_p0179c31║後通法性生三果難（二）
X08n0236_p0179c32║初法（以有）
X08n0236_p0179c33║後喻（如冥）
X08n0236_p0179c34║後功德成果（若直）
X08n0236_p0179c35║後清涼歸三身（若以）
X08n0236_p0179c36║鈔：詳而辨之。一、法身者，隨義不妨分五，據體則無
X08n0236_p0179c37║有二。此實教、理、事無礙義也。▲鈔本有之。法性者，
X08n0236_p0179c38║此涅槃生因，亦是正因，如乳有酪性故。法性二字
X08n0236_p0179c39║即能生因，身字即所生果，即下三身也。▲鈔：推其
X08n0236_p0179c40║因是功德所成者，即涅槃緣因及了因體，即萬行
X08n0236_p0179c41║也。上二身皆舉因目果，故皆為佛身也。▲鈔：三、就
X08n0236_p0180a01║其下，三、皆約果為佛身也。然為約應、大、妙三字，分
X08n0236_p0180a02║三義也。體即無二。▲鈔：所以下，問：三果之中，五、四
X08n0236_p0180a03║二果既為佛身，何有第三變化身耶？前三句牒難，
X08n0236_p0180a04║下一句總答。意云：後二約體，雖即無相，如空；第三
X08n0236_p0180a05║約用，就機應別。何者下，約喻顯也。三有之形，精、麤、
X08n0236_p0180a06║小、大等，喻變化身；業因勝、劣，喻機緣勝、劣也。勝機
X08n0236_p0180a07║感，則現細；劣機感，則現麤。大、小亦然。（准叡公意，此通佗受用及
X08n0236_p0180a08║化身；准清涼意，唯化身也。）▲鈔：如來法身下，約第二、身通妨難。
X08n0236_p0180a09║此有二重通難，應先問言：前云功德法身，功德是
X08n0236_p0180a10║因，何以名果法身？初二句答也。意云：以法身功德
X08n0236_p0180a11║之果，以因目果，故號法身。次問：能成之因既一功
X08n0236_p0180a12║德，所成果相何有三耶？功德無邊下，答也。言功德
X08n0236_p0180a13║無邊者，隨順法性，修檀、戒等萬行之因，無有邊際。
X08n0236_p0180a14║故虗空法身，果亦無邊。言功德無相者，稱性之行，
X08n0236_p0180a15║豈帶相耶？如行施時，三輪清淨業，故得實相法身，
X08n0236_p0180a16║逈絕諸相。言功德方便者，昔因善巧，普應羣機；故
X08n0236_p0180a17║今應身，隨宜赴感。▲鈔：無邊故下，約義，則三身不
X08n0236_p0180a18║同。是為下，收歸。體、用無二，即第三是後二體外無
X08n0236_p0180a19║用，即後二是第三用外無體。故云非有非無等也。
X08n0236_p0180a20║▲鈔以有此身下，約第一身通難也。問：能生之因
X08n0236_p0180a21║既一法性者，所生之果何有三耶？故此答也。意云：
X08n0236_p0180a22║正因佛性以為生因，理實唯合生一法身。然以此
X08n0236_p0180a23║法身為萬化之本，故有變化等身也。如冥室下，曦
X08n0236_p0180a24║光唯一，喻所生法身；隨孔萬殊，喻變化等也。▲鈔：
X08n0236_p0180b01║若直指下，上以功德為因，今直指功德為果，即實
X08n0236_p0180b02║功德法，故名法身也。亦通前功德中初重難也。言
X08n0236_p0180b03║假說為身者，身者，體義，聚義，依義。今但以依、聚二
X08n0236_p0180b04║義假說為身，非同法相以色相為功德報身也。
X08n0236_p0180b05║鈔：若以下，鈔：主別配三身，不同前叡公義也。言初
X08n0236_p0180b06║二為報，此不約因說，唯就果明也。初一佗報身，起
X08n0236_p0180b07║信云：所現之色無有分齊，乃至非心識分別能知，
X08n0236_p0180b08║以真如自在義用故。（今云法性生身，義正同也。）功德法身即自
X08n0236_p0180b09║報身也，即不空如來藏修成萬行功德為因，方顯
X08n0236_p0180b10║為真實報。下三配二身，可知。▲鈔：又有義下，寂照
X08n0236_p0180b11║云：亦實教義。會解指集玄云：即天台四教中第三
X08n0236_p0180b12║別教義也。三身體上，各義說三，然是歷別，未會圓
X08n0236_p0180b13║融。▲鈔如勝天王經說者，彼經具云：勝天王問：菩
X08n0236_p0180b14║薩在何位中得如來十種身？佛答：住初地，得平等
X08n0236_p0180b15║身。何以故？離諸邪曲，通達法性，得平等故；住二地，
X08n0236_p0180b16║得清淨身，戒清淨故；住第三地，得無盡身，離嗔恚
X08n0236_p0180b17║故；住第四地，得善修身，常精進故；住五地，得法性
X08n0236_p0180b18║身，說諦理故；住六地，得離覺觀身，觀因緣非覺觀
X08n0236_p0180b19║所知故；住七地，得不思議身，具足方便故；住八地，
X08n0236_p0180b20║得寂淨身，離一切戲論，無煩惱故；住九地，得等虗
X08n0236_p0180b21║空身，遍不可量一切處故；住十地，得妙智身，成就
X08n0236_p0180b22║一切種智故。（下九皆有何以故言。）問：此明依主，何明十地之
X08n0236_p0180b23║身？答：以彼經云：菩薩行深般若，十地能得如來十
X08n0236_p0180b24║身故。天王問曰：佛、菩薩身應同？答：功德有異。佛具
X08n0236_p0180c01║德故，菩薩不爾。今就佛說也。
X08n0236_p0180c02║鈔：已含前、後者，前即前段所敘，後即下說正義處，
X08n0236_p0180c03║皆不出真、應、一、多故。若真，若應，兩互相融；或一，或
X08n0236_p0180c04║多，二俱無礙。今以四義各別而徵。
X08n0236_p0180c05║鈔：或云毗盧遮那者，此云光明遍照，義如前歸敬
X08n0236_p0180c06║中釋。疏云舍那，鈔云遮那者，意顯但梵音小異，不
X08n0236_p0180c07║同餘教，約法、報定分也。釋迦牟尼者，此云能仁寂
X08n0236_p0180c08║默。能仁是姓，我佛上代從劫初時立共計王，至淨
X08n0236_p0180c09║飯王，計八萬四千二百五十五王。昔有懿師摩王，
X08n0236_p0180c10║次夫人有四子，並皆聰慧；大夫人有一子，頑薄醜
X08n0236_p0180c11║陋。大夫人恐其四子奪其國祚，以情惑王，令驅四
X08n0236_p0180c12║子出國。王依言驅擯。時四子奉命，其母共同生姊
X08n0236_p0180c13║妹咸願同去，一切人民多樂隨從。至雪山北舍夷
X08n0236_p0180c14║林中，其地平廣，遂築城居焉。人慕德風，歸者如雲，
X08n0236_p0180c15║鬱成大國。遂立小弟為王，名尼樓。數年之後，王問
X08n0236_p0180c16║四子所在，傍臣具答。王歎曰：我子釋迦！從是已後，
X08n0236_p0180c17║姓釋迦也。寂默是名，契寂理故。
X08n0236_p0180c18║鈔：餘三皆應，第四句常在此處，餘三句即佗處者，
X08n0236_p0180c19║問：中間二句既是應身，却言即佗處者，豈不違前
X08n0236_p0180c20║鈔云以應故在此耶？答：前約一相義說，今亦應影
X08n0236_p0180c21║取真身在此處，以理實真、應皆在此處、佗處故。問：
X08n0236_p0180c22║真、應與一、多如何配屬？答：真、應盡具一、多，一、多皆
X08n0236_p0180c23║有真、應，乃互通耳。
X08n0236_p0180c24║鈔：又云下，現相品文也。疏云：堅、密者，齊佛體、用。堅
X08n0236_p0181a01║即金剛之身，（決擇記云：四相不遷，三世不改。）密謂身祕密也。（三賢不測，
X08n0236_p0181a02║十地莫量。）佛有三密，所謂：非色現色，摩尼不能喻其多；
X08n0236_p0181a03║非量現量，應持不能窮其頂；不分而遍，一、多不足
X08n0236_p0181a04║異其體；全法為身，一毛不能窮其際。此身祕密也。
X08n0236_p0181a05║佛言：聲也，非近，非遠，目連尋之而無際，身子對之
X08n0236_p0181a06║而不聞；非自，非他，若天鼓之無從，猶谷響之緣發；
X08n0236_p0181a07║無邊法海，卷之在於一言；無內圓音，展之該於萬
X08n0236_p0181a08║類。是謂佛口密也。意則無私，成事、等覺尚不能知，
X08n0236_p0181a09║密之至也。今即初密，故
X08n0236_p0181a10║鈔：光明覺品下，疏說十義：一、多機於異處各見佛
X08n0236_p0181a11║身不同，（鈔云：今寄五臺求見文殊，以況法界見佛差別，總有十義。今初也。如有五人，名為多
X08n0236_p0181a12║機；各在一臺，名為異處。一人南臺見菩薩，一人西臺見師子，一人中臺見萬聖，一人東臺見化佛，一人北
X08n0236_p0181a13║臺見聖僧。是各感見，一也。）二、或同處各見，（如五人同在中臺，故云同處；一見菩薩，一
X08n0236_p0181a14║見師子等，故云各見也。）三、或異時別見，（如一人朝見菩薩，暮見化佛是也。）四、
X08n0236_p0181a15║或同時異見，（上異時別見，不局一人、多人。今此要是多人，謂二人同於晨、朝，一見化佛，
X08n0236_p0181a16║一見菩薩。）五、或同時異處見，（亦約多人同於晨、旦，一於東臺見，一於北臺見。所見
X08n0236_p0181a17║之境，或同，或異。或同見菩薩，亦是同時異處見；或則一見菩薩，一見化佛，亦同時異處見也。）六、
X08n0236_p0181a18║或同處異時見，（同於中臺，朝見，暮亦見。而能見亦通一人、多人，所見亦通一境、異境，
X08n0236_p0181a19║但取處同時異耳。）七、或異時異處見，（時，則朝、暮不同；處，則東、西臺別。而能見亦
X08n0236_p0181a20║通一人、多人，謂或一人朝於東臺見菩薩，暮於北臺見菩薩。多人可知。然多約一人，其所見境亦通同異。
X08n0236_p0181a21║同見菩薩，如上已明。或一人朝於東臺見菩薩，暮於北臺見師子。然多分，且約一境也。）八、或
X08n0236_p0181a22║同時同處見。（亦約多人同在中臺，同於中時見菩薩。所見亦通同異，且約同說。）九、
X08n0236_p0181a23║或一人於同異交互時處見多人所見。（謂同時異處，異時同
X08n0236_p0181a24║處，名交互時處。然同時異處即是第五，而要是多人。異時同處即是第六，通一人多人。今唯一人頓見前
X08n0236_p0181b01║多人所見，此機亦是不思議人能於同時異處見故。謂一人於晨朝時在中臺見中臺或北臺，多人所見。
X08n0236_p0181b02║又於中臺於朝於暮見多人所見。）十、或一人於同異俱時處見一
X08n0236_p0181b03║切人所見，以是普眼機故。（謂同時同處，異時異處，名同異俱時處。既是一
X08n0236_p0181b04║人，時該多時，處遍諸處，見通諸境，故是普眼機也。）然佛不分身，無思普現
X08n0236_p0181b05║故。（不分而遍，無思普現，頓應前十也。）今鈔中但有八、七、五、六、九之
X08n0236_p0181b06║義也。等字等餘五句，鈔中唯用第九一句，餘皆非
X08n0236_p0181b07║用，故不繁引也。▲鈔：一身圓滿，即是真身者，以真
X08n0236_p0181b08║無不在，故言圓滿。▲鈔：如一身中現多頭者，即不
X08n0236_p0181b09║思議品一身現不可說不可說頭等，即所現分也。
X08n0236_p0181b10║義如前引。言頭中有佛下，即法界品海幢比丘頂
X08n0236_p0181b11║出諸佛，亦如前引。頭字應是頂字，以經說頭出菩
X08n0236_p0181b12║薩，頂出佛故。或但總相，言頭亦得。腰現仙人等者，
X08n0236_p0181b13║能現之處分也。今並揀之，故云皆全現故。即能現、
X08n0236_p0181b14║所現，皆要全也。全義既成，分現之義自立，明非一
X08n0236_p0181b15║向遮分現也。
X08n0236_p0181b16║鈔：以離心緣相故者，此一句是起信論真如門中
X08n0236_p0181b17║文也。▲鈔：無能測身者，離世間品文也。下疏云：即
X08n0236_p0181b18║是第十四、如其勝解示現功德，謂諸有情種種勝
X08n0236_p0181b19║解現金色等身。雖現此身，而無分別，如末尼等，故
X08n0236_p0181b20║無能測。▲鈔：第八十經下，疏鈔云：明平等法身波
X08n0236_p0181b21║羅蜜多成滿功德，而具攝論五種相。（攝論釋法身具五種相故。）
X08n0236_p0181b22║初句白法相，以是極果圓滿，自在轉故。次二句不
X08n0236_p0181b23║思議相，謂真如清淨，自內證故；無有世間，喻能喻
X08n0236_p0181b24║故；非諸尋、伺，所行處故。次一句無二相，由一切無
X08n0236_p0181c01║所有故，空所顯相是有故。有即為、無為無二相。次
X08n0236_p0181c02║一句無依相，雖無所依，滅染分依佗；無不住，得淨
X08n0236_p0181c03║分依佗。次句常住相，雖無不至，即應化普周，受用
X08n0236_p0181c04║廣遍。相續不斷，二身常義；而不去自性身，凝然常
X08n0236_p0181c05║義。五相相融，為法身體。次二句喻空，畫喻無依相，
X08n0236_p0181c06║夢喻有、無無二相。貞元經云：如空白日亦如夢。空
X08n0236_p0181c07║喻無依及常住二相，白日喻白法相，夢喻無二相。
X08n0236_p0181c08║欲言其有，覺竟無實；欲言其無，夢境歷然。故非有、
X08n0236_p0181c09║無為無二相。其不思議相者，即次經云：三界有無
X08n0236_p0181c10║一切法不能與佛為比喻譬如山林鳥獸等無有
X08n0236_p0181c11║依空而住者。▲鈔：光明覺品下，次前經云：如來非
X08n0236_p0181c12║以相為體但是無相寂滅法身相威儀悉具足世
X08n0236_p0181c13║間隨樂皆令見。乃至云：非是和合非不合體性寂
X08n0236_p0181c14║滅無諸相等。謂以佛為有，成增益謗；為無，是損減
X08n0236_p0181c15║謗（初偈遣也）；為亦有亦無，是相違謗（次二遣句）；為非有非無，
X08n0236_p0181c16║成戲論謗（此二句遣）。中論云：戲論破慧眼，是皆不見佛。
X08n0236_p0181c17║故今遣之。謂妄惑不生，故非蘊聚；起心則生，便成
X08n0236_p0181c18║戲論。▲鈔：又云下，亦光明覺品文。疏：鈔云：無染，無
X08n0236_p0181c19║所著，是三念住：一者、一心聽法不憂，二者、一心聽
X08n0236_p0181c20║法不喜，三者、常住捨心。謂有憂、喜即染，不住捨即
X08n0236_p0181c21║著。今無憂、喜之雜染，安住捨，故無所著。言無想，無
X08n0236_p0181c22║依止，是三不獲：一、惡想都絕，云無想；二、不依止名
X08n0236_p0181c23║聞；三、不依止利養，云無依止。次二句雖體叵量，具
X08n0236_p0181c24║相好，故稱歎。▲鈔：既云菩薩下，問：疏主下，說平道
X08n0236_p0182a01║教根，無論凡、聖，許見十身。何故此中云菩薩不能
X08n0236_p0182a02║思，明唯佛境？答：等覺已下，猶似隔羅縠觀月故。此
X08n0236_p0182a03║云不能思，以未窮源故。下平道教根勝許分見十
X08n0236_p0182a04║身，未必究盡其妙，但容見耳。
X08n0236_p0182a05║疏融三世間為十身者，如前教迹十身相作中說。
X08n0236_p0182a06║鈔前十身各有十相者，下疏云別顯智相中十身
X08n0236_p0182a07║為八，以三身合故。然其類例應具十，文或闕略，且
X08n0236_p0182a08║從顯說。（上䟽科分顯意，下引經示相，逐段以疏鈔注之，庶知其根本也。）經云：此菩
X08n0236_p0182a09║薩知眾生身、集業身、報身、煩惱身、色身、非色身，（疏云：
X08n0236_p0182a10║眾生身有五相：初三業生煩惱、妄想、染差別，此約總明三界；後二約上二界，就報別開。若總開三界、五趣，
X08n0236_p0182a11║則具十矣。鈔云：色身兼欲、色二界，加無色為三界，集業、煩惱為二，報身即五趣報。故為眾生身十相也。）
X08n0236_p0182a12║又知國土身小相、大相、無量相、染相、淨相、廣相、倒
X08n0236_p0182a13║住相、正住相、普入相、方網差別相，（疏：二、國土身具有十相：前八一
X08n0236_p0182a14║切相，後二真實義相。前中，初三分齊相，即小、中、大千；次二染、淨差別；次廣即寬、狹差別，此略無狹；次二依
X08n0236_p0182a15║住差別。真實中，一重頓入，名為普入；十方交絡，故云方網。又重重現故，多同初地。鈔云：即初地如帝網差
X08n0236_p0182a16║別，故為真實義故。）知業、報身假名差別，知聲聞身、獨覺身、
X08n0236_p0182a17║菩薩身假名差別，（疏：三、四二段共有四身，皆云假名差別者，但有自相、同相差別，
X08n0236_p0182a18║假名分別，實無我、人；餘亦假名偏語。此四者，業因尚假，苦果可知；聖人尚假，況於凡類！又三乘聖人，方能
X08n0236_p0182a19║知假；佛德超絕，不得云假。）知如來身有（云云），即疏所列。（疏：五、知佛身有
X08n0236_p0182a20║十相。餘之九身既是佛身，一一有此，則已成百。若更相作，則重重無盡。菩提身者，示成正覺故；二、𮨇生兜
X08n0236_p0182a21║率故；三、所有佛應化故，揀異猿、猴、鹿、馬等化，故云應化，即王宮生身；四、自身舍利任持故，上四於三身中
X08n0236_p0182a22║皆化身攝；五、所有實報身無邊相海等，揀三十二相等，故云實報，即三身中報身；六、所有光明攝伏眾生，
X08n0236_p0182a23║故云威勢，即通報、化，論經名光明身；七、意生身，論云所有同、異世間、出世間心得自在解脫故者，同謂同
X08n0236_p0182a24║類，異謂異類，世即地前，出世地上，謂若凡，若聖，若同，若異，由得自在解脫，故隨意得生，即種類俱生無作
X08n0236_p0182b01║行意生身也。此通變化及佗受用。八、福德者，所有不共二乘之福，能作廣大利益因故，故種少善根，必致
X08n0236_p0182b02║佛果。九、法身者，所有如來無漏界故，斯即所證法體故。離世間品，十佛中有，名法界佛。諸漏永盡，非漏隨
X08n0236_p0182b03║增，性圓明故，名無漏界。是藏義、生義，含無邊德，生世、出世諸樂事故。十、智身者，所有無障礙智，謂大圓鏡
X08n0236_p0182b04║智，已出障垢，證平等性故。次云此智能作一切事者，即成所作智；彼事差別，皆悉能知者，即妙觀察智。此
X08n0236_p0182b05║通四身，但兩重十身，一一圓融，故異諸教。鈔云：智冥於理，同法性身。大圓鏡智現自受用，平等性智現佗
X08n0236_p0182b06║受用，成所作智現變化身。則智通四身也。又妙觀察智亦通四身。）知智身善思量
X08n0236_p0182b07║相、如實決擇相及果行所攝相、世間出世間差別
X08n0236_p0182b08║相、三乘差別相、共相、不共相、出離相、非出離相、學
X08n0236_p0182b09║相、無學相。（疏：智身有十一，相攝為三：初二約體分別：初通聞、思；二即修慧，俱通理、教；次果
X08n0236_p0182b10║行相，因、果分別。行即是因，通於三慧；果唯證入，相離前三。餘有八智，皆約位分別。於中，初一是總。世間俗
X08n0236_p0182b11║智，名之為世；三乘聖智，名為出世。又道前名世，見道已去名出世。五、三乘者，於出世中大、小分別：小乘十
X08n0236_p0182b12║一智，中乘七十七智等；大乘權、實無礙。六、七二相，於大乘中麤、妙分別。甚深般若不共二乘相似般若，是
X08n0236_p0182b13║則名共。八、九二相，通就三乘縛、脫分別，於新薰性智習、未習故；後二通於三乘修、成分別。）知法
X08n0236_p0182b14║身平等相、不壞相、隨時隨俗假名差別相、眾生非
X08n0236_p0182b15║眾生法差別相、佛法聖僧法差別相。（疏知法身，前能知智，此所
X08n0236_p0182b16║知法，並通一切智法，不同前佛法智唯局如來。又有五相：一、平等相，即是法。論云無量法門明等一法身
X08n0236_p0182b17║故者，謂法門雖殊，同詮平等法身，生、佛無二故。揀理異事，皆世諸門攝。二、不壞相，即是行法。論云如聞所
X08n0236_p0182b18║取故，謂稱理起行，名如聞取；行符乎理，則冥之菩提，名不可壞。三、即教法，隨所化生根、性相應時說差別
X08n0236_p0182b19║故。理本無言，假言顯理；若權若實，皆是隨俗假名。四、即重顯理法所遍之境。此通染、淨平等法身，遍情、非
X08n0236_p0182b20║情。五、即果法，唯約於淨。論云：第一相差別，三乘同證第一義故。隨智有異，三種不同，故所顯理亦說淺、深。
X08n0236_p0182b21║若約功德等異，如常之所辯也。）知虗空身無量相、周遍相、無形相、
X08n0236_p0182b22║無異相、無邊相、顯現色身相，（疏：知虗空身，文有六相：無量相，芥子中空
X08n0236_p0182b23║亦無量故；二、遍至一切色、非色處故；三、不可見故。今世人見者，但見空一顯色，想心謂見。故涅槃經中廣
X08n0236_p0182b24║破見空。又此含無為空，故亦不可見。四、無異相者，無障礙故。不同色法，彼、此相異，有障礙故。五、無邊相者，
X08n0236_p0182c01║謂無始、終起盡之邊故。六、能通受色相，持、所持故。故下經云：譬如虗空寬、廣非色，而能顯現一切諸色。既
X08n0236_p0182c02║因色分別彼是虗空，則知因空顯彼為色。鈔：空一顯色者，謂青、黃、赤、白等顯色。成實論中虗空唯一，不可
X08n0236_p0182c03║眼見。世人見者，但見空中光明之色，想心於中知無實物，作虗空解，便謂見空，其實不見。涅槃中同成實
X08n0236_p0182c04║說。）評曰：據上，十多闕略。今云各有十相者，理各合
X08n0236_p0182c05║十，但文闕略爾。十身相，作前引釋竟。言釋相並在
X08n0236_p0182c06║下文者，即上引文，正是釋相也。
X08n0236_p0182c07║鈔：彼亦會釋者，疏云：然此十佛與下十種見佛，名、
X08n0236_p0182c08║義全同，與前十身，名有同、異，而義亦不殊：一、成正
X08n0236_p0182c09║覺佛，示成正覺，故是菩提身；二、願佛，願生兜率，故
X08n0236_p0182c10║是願身；三、業報佛，萬行因感，故是相好莊嚴身；四、
X08n0236_p0182c11║住持佛，自身舍利，故是力持身；五、涅槃佛，化必示
X08n0236_p0182c12║滅，故是化身；六、法界佛，真無漏界，故是法身；七、心
X08n0236_p0182c13║佛，是威勢身，雖光明，亦能攝伏，心伏勝故，如慈心
X08n0236_p0182c14║降魔等；八、三昧佛，常在定，故是福德身，定為福之
X08n0236_p0182c15║最故；九、本性佛，了本性，故是智身，大圓鏡智、平等
X08n0236_p0182c16║性智，皆本有故，故下云明了見；十、隨樂佛，隨所欲
X08n0236_p0182c17║樂，無不現，故是意生身，晉經云如意佛。然佛就內
X08n0236_p0182c18║覺，身多就相，故立名不同耳。
X08n0236_p0182c19║鈔：十種見佛者，疏云：一、安住世間，故不著涅槃；成
X08n0236_p0182c20║正覺，故不著生死；乘無住道，示成正覺，故名無著。
X08n0236_p0182c21║菩薩稱此而見。無著之見，依主為名，非謂菩薩於
X08n0236_p0182c22║彼不著。下九准知。二、乘願出生故，故無不現；又乘
X08n0236_p0182c23║此願，能生功德故。三、報即相好莊嚴，業即萬行之
X08n0236_p0182c24║因，而深信為首，故別言之。四、隨順眾生，住持舍利
X08n0236_p0183a01║等故；又隨眾生，以圓音周遍三世，住持佛法故。五、
X08n0236_p0183a02║化身示滅，故名涅槃。深入涅槃，故能示滅；深入生
X08n0236_p0183a03║死，故示滅非真。六、法身充滿於法界，故法界為佛
X08n0236_p0183a04║體故。七、湛然安住真唯識性，是心佛故。八、寂然無
X08n0236_p0183a05║依，心言路絕，即三昧義；觸類皆然，故三昧無量。九、
X08n0236_p0183a06║平等性智，了本性故；本覺真性，性本了故。十、隨自
X08n0236_p0183a07║佗意，無身不受故。依上十見，則真見佛。既知十佛
X08n0236_p0183a08║總、別，六相圓融，則亦十見無有障礙。又此十重五
X08n0236_p0183a09║對：一、所出能出對，二、正報住持對，三、真常普遍對，
X08n0236_p0183a10║四、內住外寂對，五、體深用廣對。如文，思之。上十佛、
X08n0236_p0183a11║十身，類此成對。
X08n0236_p0183a12║鈔然無著等復有十義下，無著十者，離世間品云：
X08n0236_p0183a13║於一切世間無著於一切眾生無著於一切法一
X08n0236_p0183a14║切作一切善根一切善處一切願一切行一切菩
X08n0236_p0183a15║薩一切佛上，皆有於無著之言。二、出生十者，如不
X08n0236_p0183a16║思議法品中說十種念念出生智。三、深信十者，如
X08n0236_p0183a17║十藏品說十種信及十地中十種信也。四、隨順見
X08n0236_p0183a18║十者，即不思議品十種為眾生作佛事。五、深入見
X08n0236_p0183a19║十者，如出現品十種涅槃也。六、普至十者，如至一
X08n0236_p0183a20║切處迴向說及不思議品十種普遍。七、安住十者，
X08n0236_p0183a21║如不思議品十種無量住。八、無量無依十者，如不
X08n0236_p0183a22║思議品說十種無量不思議佛三昧。九、明了見十
X08n0236_p0183a23║者，四十七經世尊十種知一切法盡無有餘。十、普
X08n0236_p0183a24║受見十者，四十六經諸佛有十種佛事。此上諸十，
X08n0236_p0183b01║經文繁廣，不能具引，要者尋檢故。鈔云至下當明。
X08n0236_p0183b02║疏：用周無礙者，以佛即體之用，周於上十重無礙之
X08n0236_p0183b03║時、處。疏：鈔引證，多是用周於處。但恒、轉二字中略言
X08n0236_p0183b04║周時，無所不通，故稱無礙。經云下，妙嚴品文。疏：鈔云：
X08n0236_p0183b05║總佛身遍別塵中。
X08n0236_p0183b06║鈔：佛身無去，亦無來下，疏云：體、用無礙。無去、來，體
X08n0236_p0183b07║也；現諸土，用也。亦總身遍總土中。▲鈔：如第六經
X08n0236_p0183b08║者，身業用也。法界及國土約處，恒字約時。又云下，
X08n0236_p0183b09║亦現相品文，意業用也。疏云：於染無礙塵中證法
X08n0236_p0183b10║而周行故。又云：佛演下，語業用也。如教迹中已明。
X08n0236_p0183b11║▲鈔：或現威儀者，梵行品直釋記有十威儀：一、三
X08n0236_p0183b12║業勇猛，名威；三業調柔，名儀。二、三業垢障盡，魔怨
X08n0236_p0183b13║斬滅，名威；三業功德，覺華榮茂，名儀。三、佛戒智光
X08n0236_p0183b14║來燭，名威；佛戒慈澤來潤，名儀。四、法門障滅，名威；
X08n0236_p0183b15║法海雲開，名儀。五、聖眾悉加，名威；望眾悉喜，名儀。
X08n0236_p0183b16║六、眾魔驚怖，名威；諸天恭敬，名儀。（上唯自利，下兼二利。）七、摧
X08n0236_p0183b17║魔，名威；善化，名儀。八、律儀，名威；攝善，名儀。九、大智
X08n0236_p0183b18║益生，名威；大悲利物，名儀。十、戒海清淨十身，名威；
X08n0236_p0183b19║戒海圓滿萬德，名儀。
X08n0236_p0183b20║疏相遍無礙者，相字平聲呼，謂於前無邊用中互相
X08n0236_p0183b21║攝而遍也。亦應各相攝無礙，言各攝一切業用故。或
X08n0236_p0183b22║正攝即遍，故云無礙。問：如鈔中母胎一相，八相皆具，
X08n0236_p0183b23║萬德斯圓，故云相遍者，據此，相字應去聲呼耶？答：若
X08n0236_p0183b24║但明八相互遍，可作去聲；今兼四儀、三乘、五道等互
X08n0236_p0183c01║攝相遍，故平聲也。其義甚明。
X08n0236_p0183c02║鈔：如不思議品下，是舉用周也，表一坐成正覺故。
X08n0236_p0183c03║跏者，重也，謂累足而坐：一、降伏坐，以左押右；二、吉
X08n0236_p0183c04║祥坐，以右押左。智論云：若結加趺坐身安入三昧
X08n0236_p0183c05║威德人敬仰如日照天下除睡懶覆心身安不疲
X08n0236_p0183c06║懈覺悟亦輕便安坐如龍蟠見畫跏趺坐魔王亦
X08n0236_p0183c07║驚怖何況入道人安坐不傾動。言今明即此坐中
X08n0236_p0183c08║下，顯其相遍義也。
X08n0236_p0183c09║鈔：嵐毗尼下，法界品文。嵐毗尼者，此云勝樂圓光。
X08n0236_p0183c10║昔有天女下生此處，因以為名。此園在迦維羅城
X08n0236_p0183c11║東二十里，是摩耶生佛之處。言當我見下，則橫竪
X08n0236_p0183c12║無窮，但是一重之遍，屬前用周無礙。今明下，方是
X08n0236_p0183c13║相遍無礙。對前釋此，令易了故。言如三十一經者，
X08n0236_p0183c14║迴向品文，顯一相具多法門。又離世間品云下，正
X08n0236_p0183c15║顯一相具八相也。准下，疏云：初一通顯地位，後一
X08n0236_p0183c16║總結多門。中間八相，童子屬王宮相，或出家屬苦
X08n0236_p0183c17║行相，則為所現七相（一、住天，二、初生，三、處王宮，四、苦行，五、成正覺，六、轉法輪，七、
X08n0236_p0183c18║入涅槃），並一相中同時齊現，深密難知，故名微細。言
X08n0236_p0183c19║又上下，示三乘，即用周也。一乘具三，明相遍也。五
X08n0236_p0183c20║道、六塵，例此，可知。
X08n0236_p0183c21║疏寂用無礙者，前二皆用中自明無礙。今於前或一
X08n0236_p0183c22║重周遍之用，或互攝相遍之用，皆正用時恒寂，正寂
X08n0236_p0183c23║時常用，故云寂用無礙也。
X08n0236_p0183c24║鈔：若取義顯等者，無思惟之心，而寂、用無礙，義得
X08n0236_p0184a01║成。今用無私隱，不偏在寂在用故。亦以無方利物
X08n0236_p0184a02║而恒寂，則無分別之心也。言摩尼下，旨歸云：如摩
X08n0236_p0184a03║尼雨寶，天鼓出聲，皆無功用，任運成就故。言不思
X08n0236_p0184a04║議下，一切諸佛於一念中是唐經，悉能示現；乃至
X08n0236_p0184a05║不可思議境界是晉經，由其梵本互闕故。今鈔家
X08n0236_p0184a06║以義取之，其理方足。仍以此文勘晉、唐二經，亦有
X08n0236_p0184a07║數字加減不同，但欲令人易解故。晉經在三十二
X08n0236_p0184a08║卷初，唐經在四十六卷初，皆不思議品。今證即定
X08n0236_p0184a09║即用，即用即定也。又第一經下，疏鈔云：依法身（寂理
X08n0236_p0184a10║名寂，而不礙化身也），現應化色，還如法身。在此即是在彼，不
X08n0236_p0184a11║待往來。第四經下，證入無生不礙嚴剎。
X08n0236_p0184a12║鈔無心頓現，海印力故者下，鈔作二釋。謂雖寂用
X08n0236_p0184a13║無心下，第一意也。謂無心頓現是上寂用，即當所
X08n0236_p0184a14║起所現也。彼但無心成事，別無所依。海印力故一
X08n0236_p0184a15║句，即當所依能現也。正無心成事時，不妨依海印
X08n0236_p0184a16║定力故。問：前鈔云常在三昧為寂，即定即用，豈非
X08n0236_p0184a17║所依定耶？答：前雖云定，但取能入之心，今取所入
X08n0236_p0184a18║定也。或可前以無心為定，即別定也；今以海印頓
X08n0236_p0184a19║現為定，即總定也。總、別異故。言又正依下，第二意
X08n0236_p0184a20║也。謂無心即是海印以為所依，頓現之用即是所
X08n0236_p0184a21║起。二釋雖異，同以第三為依，第四為起。謂正依海
X08n0236_p0184a22║印定時，歸所依名依，即起前寂用無礙所起名起，
X08n0236_p0184a23║故云無礙。則前別此總，殊不相濫。（會解即以攝用歸寂為第三，即
X08n0236_p0184a24║寂起用為第四。是此第二意者，殊失鈔旨。鈔云依定起用，是起寂用無礙之用故。又此鈔文但釋疏中無
X08n0236_p0184b01║心頓現一句，疏文含二意，作兩解也，非解依起二字為兩解也。思之。）不爾，寂用無礙，
X08n0236_p0184b02║豈不依定而起用耶？言賢首品下，總證依起也。現
X08n0236_p0184b03║十法界，如前教迹中明。阿修羅，此云非天，福力如
X08n0236_p0184b04║天，無實天行故。摩睺羅伽，此云腹行，蟒神之類。
X08n0236_p0184b05║疏應即同法者，以此宗、理、智合為真身，亦名法身，故
X08n0236_p0184b06║云同法。所以不言法同應者，欲顯身為教主故。下皆
X08n0236_p0184b07║例此。
X08n0236_p0184b08║鈔吾令此身下，引佗經證成，即涅槃中意也。言第
X08n0236_p0184b09║五經下，疏云：初句性淨法身。言無相者，示真如相。
X08n0236_p0184b10║身即體義，在纏不染，出障非淨。凡、聖必同，故云平
X08n0236_p0184b11║等。次句出纏法身，即真如。出煩惱障，故云離垢；出
X08n0236_p0184b12║所知障，故云光明。又塵、習雙亡，故云離垢；真智圓
X08n0236_p0184b13║滿，故曰光明。淨法身揀於在染。（上二真身。）後半體、用無
X08n0236_p0184b14║礙。約因，即止、觀雙運故；得果，則寂、照為身。即用之
X08n0236_p0184b15║體，故寂；即體之用，故智。體、用既無，不在佛身，何有
X08n0236_p0184b16║量耶？故能普應十方。（第三句真、應無礙，第四句正明化用。）故經云：水
X08n0236_p0184b17║銀和真金能塗諸色像智慧與法身處處應現往。
X08n0236_p0184b18║（金如法身，水銀如般若。以般若照根，真身隨應。）言光明覺品下，疏云：上半
X08n0236_p0184b19║深，隨一一相稱真無邊，即無相故；下半廣，十蓮華
X08n0236_p0184b20║藏塵數之相，無相之相故。然以二義故廣：一、無限
X08n0236_p0184b21║因成故，二、應根普現故。
X08n0236_p0184b22║鈔：法界品云下，及妙嚴品下，勘經，皆現相品文第
X08n0236_p0184b23║六經中也。以一毛下，鈔：出所以也。理性融通故。言
X08n0236_p0184b24║出現品下，疏云：一毛含，多同類釋。以不生，則如理
X08n0236_p0184c01║而含。言如一毛孔下，上釋支分能現，此釋支分能
X08n0236_p0184c02║遍，即具遍、攝二義也。言又如來眼下，即不思議法
X08n0236_p0184c03║品說一切諸佛有無邊際無障礙眼，於一切法悉
X08n0236_p0184c04║能明見等。耳、鼻等亦然。乃至結云：是為如來普遍
X08n0236_p0184c05║法界無邊際法。言若分與圓異下，反顯。以分、圓無
X08n0236_p0184c06║礙下，順明也。言又法界品下，上明佛分具、圓，此明
X08n0236_p0184c07║因分具、圓。雖有此義，然非因、果無礙，但取分、圓義
X08n0236_p0184c08║耳。或普賢一毛之分，具自普賢及諸菩薩之圓故
X08n0236_p0184c09║也。不濫後義。
X08n0236_p0184c10║鈔：一一毛孔等者，謂佛果毛孔現自因行本生，即
X08n0236_p0184c11║十二分之一數，如大威光太子數數轉身值佛等。
X08n0236_p0184c12║言所成事者，即十二分之本事，即行菩薩行所成
X08n0236_p0184c13║之事也，如威光所成事業等。言亦現下，自果現佗
X08n0236_p0184c14║因。第六經眉間出勝因者，現相品文也，亦現佗因。
X08n0236_p0184c15║又第一經下，通現自佗。下疏云：是力持身，能持自
X08n0236_p0184c16║佗。正報神謂妙智，變謂現身。轉、變、現，俱名為變，皆
X08n0236_p0184c17║能持之。尚持於佗，況自事耶？若轉變佛身為菩薩
X08n0236_p0184c18║身，自也，因也；變現佗菩薩為佛身，佗也，果也。（上寂照意。）
X08n0236_p0184c19║集玄解云：光明中現過、現佛神變，即現果也；若現
X08n0236_p0184c20║未來佛神變，即現因也。助正意云：神變目因，光明
X08n0236_p0184c21║目果，即取神通，乃因人修行利物故。今以前解為
X08n0236_p0184c22║正。既云未來諸佛及諸佛神變，豈即因耶？第五經
X08n0236_p0184c23║下，現自因也。第六經下，現佗因也。疏云：海慧菩薩
X08n0236_p0184c24║能入勝處諸佛身中修淨國故。說則自、佗義異，佛
X08n0236_p0185a01║心豈有隔耶？故稱無礙。
X08n0236_p0185a02║鈔：如上說因中釋者，問：既指同前因者，因、緣何異？
X08n0236_p0185a03║答：前約果德，是所顯之法，是佛所為，故為因也。今
X08n0236_p0185a04║明依、正，自目說主，故為緣也。故經云下，即晉經賢
X08n0236_p0185a05║首品文。
X08n0236_p0185a06║
X08n0236_p0185a07║華嚴懸談會玄記卷第十三
X08n0236_p0185a08║
X08n0236_p0185a09║音釋
X08n0236_p0185a10║曦（虗宜切，日光也。）鬱（於屈切，盛也。）縠（故谷切，羅縠也。）颺（弋章、弋尚二切，風也。）郁（於六
X08n0236_p0185a11║切。）遏（於曷切。）砰（披萌切，大聲也。）磕（苦闔切，又苦蓋切。）