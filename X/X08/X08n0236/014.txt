X08n0236_p0185a12║
X08n0236_p0185a13║
X08n0236_p0185a14║
X08n0236_p0185a15║華嚴懸談會玄記卷第十四
X08n0236_p0185a16║蒼山再光寺比丘　普瑞集
X08n0236_p0185a17║疏：「丸潛人無礙」者，從五至十，前局後寬，謂五局全身；六
X08n0236_p0185a18║具分圓，然唯局果；七該因、果，然局於正；八又通依，然唯
X08n0236_p0185a19║局於因果、依正；九遍入生界，則寬於前；十則普該，可知。
X08n0236_p0185a20║鈔：「眾生真心」下，以實教義喻別教義也。故《勝鬘經》
X08n0236_p0185a21║者，不變即隨緣，故不染而染；隨緣即不變，故染而
X08n0236_p0185a22║不染也。皆非妄心可擬，並云難可了知。真心如佛，
X08n0236_p0185a23║隨緣如入眾生界等。言若轉以喻顯者，轉將海波
X08n0236_p0185a24║之喻顯實教法，方將前法為喻喻別教義，故云轉
X08n0236_p0185b01║喻。若別是一喻，喻佛入眾生則一，何須轉字也？思
X08n0236_p0185b02║之。言「此以眾生」下，重顯法喻也，可知。
X08n0236_p0185b03║鈔：「此以智身」等者，以智身別義。潛入既爾，證十身
X08n0236_p0185b04║通義，理准應然。問：若融三世間，十身是能潛入，更
X08n0236_p0185b05║何有所潛入眾生耶？荅：全此全彼，故言佛身隨化。
X08n0236_p0185b06║文處蓋多者，如云：「普現一切眾生前，而恒處此菩
X08n0236_p0185b07║提座。」又云：「了知諸世間，現形遍一切。」如此之文遍
X08n0236_p0185b08║於一經，故云葢多。今要其潛入義顯，故引〈出現品〉
X08n0236_p0185b09║文。疏云：「大海潛益喻」。言八十億小州者，以四洲中
X08n0236_p0185b10║有八十億箇諸小旱灘，謂之小洲也。言「又云眾生」
X08n0236_p0185b11║下，疏中是義引經正云：「菩薩摩訶薩應知自心念
X08n0236_p0185b12║念有佛成等正覺。何以故？諸佛如來不離此心成
X08n0236_p0185b13║正覺故。等即它果在我之因，非約因人自有佛性。
X08n0236_p0185b14║此文正辨佛、菩提故。」
X08n0236_p0185b15║疏：「善化天王」等者，〈妙嚴品〉文，即化樂天王也。疏云：「樂
X08n0236_p0185b16║自變化，作諸樂具，而自娛樂。又但受自化作，不犯它
X08n0236_p0185b17║故，名為善化。小現大，一現多，無邊品類，一毛頓現故。」
X08n0236_p0185b18║鈔：「圓通無礙」下，先總出意；「若指相別說」下，別示其
X08n0236_p0185b19║相。初總出意中言遮那佛等者，全以四法界混融，
X08n0236_p0185b20║總為佛身。而無能融之者，即前總彰大意中法界
X08n0236_p0185b21║無不包，亦無能、所包，以無所不具義，名為包也。▲
X08n0236_p0185b22║鈔：「若指相」下，別示其相。初對全事全理，故云全同
X08n0236_p0185b23║法身。二中，初義以真為一，以應為多，此通同教。次
X08n0236_p0185b24║義唯就應中明一、多，自有二義：初約一即是多。言
X08n0236_p0185c01║亦以體融者，出所以也。以一、多之應全依真體，真
X08n0236_p0185c02║體既融，應亦融也。又即下一應重化多應也。故異
X08n0236_p0185c03║於前〈光明覺〉文證後義也。
X08n0236_p0185c04║鈔：「即依即正」下，第三對也。亦有二義：初義如前因
X08n0236_p0185c05║中約體四句處，明通同、別二教意，今取別教義也；次
X08n0236_p0185c06║義約融三世間說，而云等者，等眾生世間，皆約正故。
X08n0236_p0185c07║鈔：「證法成人」者，由證無漏法成菩薩等人，故法即
X08n0236_p0185c08║人。佛既以法為身，故人即法也。
X08n0236_p0185c09║鈔：「不離菩提樹」下，前一、多應身明互即，此以身約
X08n0236_p0185c10║處明相即。言「既亦」下，隨緣赴感靡不周，而恒處此
X08n0236_p0185c11║菩提座故。「又即此」下，前約一佛上論，今約多佛上
X08n0236_p0185c12║論。以諸佛如眾燈光，互無礙故，自、它不定異故。
X08n0236_p0185c13║鈔：「即非情者」下，有四所以：一者、同色性故。《起信論》
X08n0236_p0185c14║云：「色性、智性無二性故。」二者、以有情佛身作非情
X08n0236_p0185c15║河池等故。此同前依、正無礙中。又此身雲作一切
X08n0236_p0185c16║器世間等故。三、非情之法是有情佛體也。初、約性
X08n0236_p0185c17║同，次、約相同，三、約體同（體通事體，非唯約性也），四、蘊、界、入等。若
X08n0236_p0185c18║虗空故者，三科等情，緣生無性，同虗空故。情即非情。
X08n0236_p0185c19║鈔：「即深即廣」下，自有二釋：初身同空無相，故深；同
X08n0236_p0185c20║空包色相，故廣。次義合前深、廣，為廣離廣相，故深。
X08n0236_p0185c21║「〈問明品〉」下，疏云：「初句總標體深，次句分量廣大，次
X08n0236_p0185c22║句釋上廣，後句釋上深。然有三義：一、約一切眾生
X08n0236_p0185c23║即如來藏，更何所入？二、約理，則非即非異，故云入
X08n0236_p0185c24║無所入。三、約心、境，心冥真境，故說為入。若有所入，
X08n0236_p0186a01║境智未亡，豈得稱入？實無所入，方為真入。即廣之
X08n0236_p0186a02║深，本超言念；即深之廣，安測其涯？」「〈出現品〉云」下，疏
X08n0236_p0186a03║云：「虗空周遍，喻況周遍十方身。」言「非至」下，亦〈出現〉
X08n0236_p0186a04║文，具云：「非至非不至，虗空無身故。」疏云：「由無身，故
X08n0236_p0186a05║無可至；亦以無身，無所不至。如色中空，空若有身，
X08n0236_p0186a06║身即質聚，便礙於色。如鐵入水，水不入鐵。今由無
X08n0236_p0186a07║身遍入色中，法准喻知。」言「又如虗空」下，亦〈出現品〉，
X08n0236_p0186a08║義即廣也。等字等取。次經云：「而彼虗空無有分別，
X08n0236_p0186a09║亦無戲論。」即身義也。或上云非色，亦深義。等即內
X08n0236_p0186a10║等。故合中經云：「佛身亦復如是，以智光明普照一
X08n0236_p0186a11║切眾生，令世、出世善根皆得成就。」廣也。「佛身無分
X08n0236_p0186a12║別，亦無戲論。」深也。「又〈妙嚴品〉」下，疏云：「初二句遍四
X08n0236_p0186a13║法界，則十身皆遍。言無窮盡者，一、出現無盡，若高
X08n0236_p0186a14║山之出雲；二、非滅盡法，猶虗空之常住。廣也。次句
X08n0236_p0186a15║由無性故，不可取為一、異、俱、不俱等。深也。後句寂
X08n0236_p0186a16║無寂相，不礙大用，故深也；內同真性，不礙外應羣
X08n0236_p0186a17║機，故廣也。」
X08n0236_p0186a18║鈔：「若以佛身上」等者，菩提、願、化、力四，皆化身攝意
X08n0236_p0186a19║生身。約一往說，亦屬化（今約此義，乃屬化）。若如上引配論
X08n0236_p0186a20║意，通它受用相好身。若別配者，唯是實報，以約無
X08n0236_p0186a21║邊相海故。今約通義，故通化身，以三十二相亦相
X08n0236_p0186a22║好故。福德亦通三身，今據一理，故唯報、化。智身義
X08n0236_p0186a23║通三者，是四智故，即理之智，故義通三身。若取配
X08n0236_p0186a24║本佛，以大圓鏡、平等性智亦本有，故唯局法、報也。
X08n0236_p0186b01║有本云：局唯報身，以化身但是成所作智、所現影
X08n0236_p0186b02║像，法身是所證，理能、所別，故不取也。然餘教三身
X08n0236_p0186b03║有所局，故不攝十身；今約當教有所通，故能攝十身。
X08n0236_p0186b04║鈔：「如來身通三身」者，具前十身故。智身亦通三身
X08n0236_p0186b05║者，具四智故。法身雖通教、理、行、果，然皆是法；虗空
X08n0236_p0186b06║雖通事空、理空，並是法也。故當法身。言「餘六通法、
X08n0236_p0186b07║化」下，法身是眾生身等六身，真體性故即法身；隨
X08n0236_p0186b08║物隨情應現國土等六身，故即化身。此化身義有
X08n0236_p0186b09║異餘宗。然上三十互攝，各據一理。如此配攝理、實
X08n0236_p0186b10║二種十身，每一各具三身，方為盡理。
X08n0236_p0186b11║鈔：「即以無障礙」等者，此以佛為門，全收一切，而不
X08n0236_p0186b12║妨礙有所說之法化根等。若以教為門，則未有一
X08n0236_p0186b13║法而非教體等。
X08n0236_p0186b14║鈔：「會《起信》、《唯識》等文」者，等取對法，并《地經》、《地論》等
X08n0236_p0186b15║也。一段鈔文，科分為二：
X08n0236_p0186b16║初賢首釋為它報（二）
X08n0236_p0186b17║初釋起信（三）
X08n0236_p0186b18║初起信本文明二報（二）
X08n0236_p0186b19║初標（二）
X08n0236_p0186b20║初自報身（起信）
X08n0236_p0186b21║後它報身（於色）
X08n0236_p0186b22║後釋（二）
X08n0236_p0186b23║初自報身（謂以）
X08n0236_p0186b24║後它報身（自然）
X08n0236_p0186b25║二疏引地論釋二報（二）
X08n0236_p0186b26║初釋自報（藏和）
X08n0236_p0186b27║二釋它報（二者）
X08n0236_p0186b28║三問答別會它報（二）
X08n0236_p0186b29║初問（自問）
X08n0236_p0186b30║後答（二）
X08n0236_p0186b31║初正解（二）
X08n0236_p0186b32║初汎分十地（一義云）
X08n0236_p0186b33║後正要第十（然第）
X08n0236_p0186b34║後指繁（二）
X08n0236_p0186b35║初正指繁（餘義）
X08n0236_p0186b36║後鈔補釋（天宮）
X08n0236_p0186c01║二會唯識（二）
X08n0236_p0186c02║初彼為實報（唯識）
X08n0236_p0186c03║後會為它報（二）
X08n0236_p0186c04║初指為它報（此示）
X08n0236_p0186c05║後會為釋報（唯識）
X08n0236_p0186c06║後清涼會為攝報（疏今）
X08n0236_p0186c07║鈔：「功德成滿」者，疏云：「因位窮也。」鈔云：「已具佛德，進
X08n0236_p0186c08║同佛位故。」▲鈔：「於色究竟」下，疏云：「果位彰也。」鈔云：
X08n0236_p0186c09║「現十重報，化萬類生。」彰表果位墮在佛數。言一切
X08n0236_p0186c10║世間最高大身者，《急備錄》云：「色究竟天身量一萬
X08n0236_p0186c11║六千由旬。」（《俱舍》頌云：「色天瑜繕那，初四增半半，此上倍倍增，唯無雲減三。」謂色界十七天，
X08n0236_p0186c12║初四天各半瑜繕那，至第四天方二瑜繕那。此上倍增者，謂第五、四，第六、八，第七、十六，第八、三十二，第九、
X08n0236_p0186c13║六十四，第十、合一百二十八。由第十是無雲天，欲成都數，故減三也，則有一百二十五：第十一、有二百五
X08n0236_p0186c14║十，第十二、五百，第十三、一千，第十四、二千，第十五、四千，第十六、八千，第十七、一萬六千。然第十七即色究
X08n0236_p0186c15║竟天，故身高一萬六千由旬也。）自在天身量三萬二千由旬。十地
X08n0236_p0186c16║菩薩為大自在天王，身量倍增故，故云最高大也。
X08n0236_p0186c17║▲鈔：「謂一念相應慧」者，疏云：「一念始覺，至心源時，
X08n0236_p0186c18║契於本覺。又無間道也。」鈔云：「始、本相應也。」言無明
X08n0236_p0186c19║頓盡，名一切種智者，疏云：「無明頓盡，顯照諸法，名
X08n0236_p0186c20║一切種智。又解脫道也，根本無分別智也。」此釋上
X08n0236_p0186c21║自報自利行滿，真實成佛，不言方所。▲鈔：「自然而
X08n0236_p0186c22║有」下，彼科云：「利它德顯。」疏云：「不待功用後得智利
X08n0236_p0186c23║他。」即釋上它報。▲鈔：「《地論》」者，《十地論》也。現報利益
X08n0236_p0186c24║者，彼鈔云：「於此身中，二嚴自利功德圓成，欲明因
X08n0236_p0186c25║圓處即自利之報也。此自報實身無有方所，由義
X08n0236_p0186c26║沉隱，以因圓顯果滿也。」▲鈔：「後報利益」者，彼鈔云：
X08n0236_p0186c27║「依自利報起利它報，故名後報。謂依前因圓所顯
X08n0236_p0187a01║自利之實報，起利它後報故。又窮未來際，故名為
X08n0236_p0187a02║後。」言摩醯首羅智處生故者，清涼釋有二義：一、摩
X08n0236_p0187a03║醯首羅智自在故（即就攝報之身智自在。故〈賢首品〉云：「摩醯首羅智自在，大海龍
X08n0236_p0187a04║王降雨時，悉能分別數其滴，於一念中悉辨了。」即其文也。又《百福莊嚴經》云：「如器界將成，於第四禪降大
X08n0236_p0187a05║雨，經五中劫不斷，水遍三千，上至梵世。如是雨滴，大自在天王悉能得知。」則智彌廣矣。然此天何以為智
X08n0236_p0187a06║處耶？以下天定少，四空定多。以四禪中定、慧均等，以是色界中極，故為智自在天也）。二、攝報
X08n0236_p0187a07║智滿，成種智故（約未成佛，但是十地攝報。居彼天中，智度已圓，故云攝報智滿。後於
X08n0236_p0187a08║彼天上成大菩提，具足種智，故為智處。然論成佛，通說有三：一、寄化顯實，在閻浮提，即周法界；二、寄報顯
X08n0236_p0187a09║實，在色究竟成，便遍法界；三、就實顯實，妙出三世，不可定其時、處、身、相。今就中義）。
X08n0236_p0187a10║鈔：「寄報十王，顯別十地」者，《仁王經》說：「十信菩薩鐵
X08n0236_p0187a11║輪王，王一閻浮提；十住銅輪王，王二天下；十行銀
X08n0236_p0187a12║輪王，王三天下；十迴向金輪王，王四天下。初地閻
X08n0236_p0187a13║浮王，王百佛土；二地忉利王，王千佛土；三地夜摩
X08n0236_p0187a14║王，王萬佛土；四地兜率王，王億佛土；五地化樂王，
X08n0236_p0187a15║王百億佛土；六地它化王，王千億佛土；七地初禪
X08n0236_p0187a16║王，王萬億佛土；八地二禪王，王百萬億佛土；九地
X08n0236_p0187a17║三禪王，王千萬阿僧祇佛土；十地菩薩四禪王，王
X08n0236_p0187a18║不可說不可說佛土；如來法界王，王無量佛土，說
X08n0236_p0187a19║一切法門。」彼經有十三法師，兼信十四及佛十五。
X08n0236_p0187a20║今此唯明十地，故言十王。▲鈔：「當此天王」者，問：作
X08n0236_p0187a21║此天王但是菩薩，云何受佛位耶？荅：即轉彼菩薩
X08n0236_p0187a22║身為佛身，是第十重它報示成佛。真佛成無方所，
X08n0236_p0187a23║今在彼天有所化故。是知天王身有二種：一、已實
X08n0236_p0187a24║成佛，化作天王，轉天王身而作第十種它受用佛
X08n0236_p0187b01║身，即是能化，云即於彼身示成菩提等（賢首約此義也）。二
X08n0236_p0187b02║者、第十地菩薩未成佛，攝報果作此天王，即是所
X08n0236_p0187b03║化，故云第十地寄當此王。不爾，誰是所化（清涼約此義）？
X08n0236_p0187b04║今云示成菩提，即取初義也。▲鈔：「天宮抄」者，寂照
X08n0236_p0187b05║云：「准慈恩傳，洛州天宮寺，應是此寺法師所撰鈔
X08n0236_p0187b06║也。未見其本，不敢詳定。」四智圓滿者，即前釋摩醯
X08n0236_p0187b07║首羅智處第二義也。然全現行抄補別說有五義：
X08n0236_p0187b08║一云：以二乘人報化身為真佛，不信別有聖人。然
X08n0236_p0187b09║信第四禪是聖人生處，欲令其知八相非真，於彼
X08n0236_p0187b10║示成也。二云：由三灾不及故。三云：由欲界、色界質
X08n0236_p0187b11║麤，是有；無色界都無色質，是無。表離有、無，契中道
X08n0236_p0187b12║故。四云：以摩醯首羅面有三眼，表證三德涅槃故。
X08n0236_p0187b13║五云：下界慧多定少，上界定多慧少，表定、慧平等
X08n0236_p0187b14║故。
X08n0236_p0187b15║鈔：「《唯識》即實報成佛」者，然一節鈔文，諸釋不同。或
X08n0236_p0187b16║為天宮抄文補答前意，便為會釋《唯識》。今詳鈔大
X08n0236_p0187b17║科云：一、會《起信》、《唯識》，即是大科會釋之文也。屬天
X08n0236_p0187b18║宮鈔之餘文，殊失鈔旨。或以天宮抄，亦是指辭曰
X08n0236_p0187b19║餘義（云云）。今作二字，即兩點點也。即四智圓滿五
X08n0236_p0187b20║字連下唯識，是今抄辭，亦非正義。既無補義，引之
X08n0236_p0187b21║何為？即下五字憑何而起？無所繫屬故。今詳即下
X08n0236_p0187b22║五字是天宮抄補。第二、答唯識已下，即是疏主對
X08n0236_p0187b23║賢首《起信》會釋《唯識》義也。然有問云：《唯識》之中以
X08n0236_p0187b24║為實報，今釋《起信》，何為它報耶？故此會也。三段如
X08n0236_p0187c01║科。言《唯識》即實報成者，《唯識》第七云：「謂諸異生求
X08n0236_p0187c02║佛果者，定色界後，引生無漏。彼必生在淨居天上
X08n0236_p0187c03║大自在宮，得菩提故。」彼疏云：「頓悟異生至八地，要
X08n0236_p0187c04║生第四禪得勝身已，方受變易身故。」大自在天宮
X08n0236_p0187c05║者，謂淨居天上有實淨土，即自受用身，於彼初起
X08n0236_p0187c06║證等。據此，即實報身也。▲鈔：「《唯識》為引」下，問：彼既
X08n0236_p0187c07║它報，《唯識》諸師何為實報耶？答：以二乘人取菩提
X08n0236_p0187c08║樹下三十四心斷結成佛者為實報。今《唯識》為引
X08n0236_p0187c09║攝二乘，令知彼取非真，故且權指此為實報也。
X08n0236_p0187c10║鈔：「今抄據二文之意」者，或《起信》、《地論》為二，或《起信》、
X08n0236_p0187c11║《唯識》為二。有以賢首、天宮為二者，非也。天宮但釋
X08n0236_p0187c12║賢首之餘，文同賢首，為一文也。言十地經通云得
X08n0236_p0187c13║一切世間最高大身，故《十地論》科為菩薩盡，即第
X08n0236_p0187c14║十地。疏云：「色形中最大，故云高大。故今解但是十
X08n0236_p0187c15║地攝報（《十地䟽》云：『酬因名報，因成納果，故名為攝。』），示成菩提，非實果佛
X08n0236_p0187c16║現它報身。以此經云『以攝報多，作此天王』，亦不必
X08n0236_p0187c17║作。何定彼天成佛？故云約攝報說。又設居彼天，智
X08n0236_p0187c18║度已圓，縱於彼天得成菩提，具足種智，亦是於十
X08n0236_p0187c19║地攝報之身得也。」評曰：上釋色究竟，三師有異：賢
X08n0236_p0187c20║首是它報，慈恩是實報，清涼是十地攝報。《唯識》三
X08n0236_p0187c21║亦爾，《起信》例應然。
X08n0236_p0187c22║鈔：「十事功德」者，《涅槃》二十四說：一、供養功德，二、轉
X08n0236_p0187c23║法輪功德，三、受持功德，四、修行二利功德，五、成熟
X08n0236_p0187c24║眾生功德，六、承事功德，七、淨土功德，八、不離功德，
X08n0236_p0188a01║九、利益功德，十、成正覺功德。准此，則是第七功德
X08n0236_p0188a02║也。言悉皆平等者，諸佛所變，純無漏故，皆稱性故。
X08n0236_p0188a03║言非但我今者，即諸佛化身，如眾燈光，不相障礙；
X08n0236_p0188a04║隨諸眾生，各見不同。
X08n0236_p0188a05║鈔：「鴦崛摩羅，此云指鬘」，經有四卷。初卷中明舍衛
X08n0236_p0188a06║城北有村，名薩那。有一貧窮婆羅門女，名䟦陀羅。
X08n0236_p0188a07║女生一子，名一切世間現，少失其父。厥年十二，聰
X08n0236_p0188a08║明慧辨。復有異村，名婆羅訶私。有一舊住婆羅門
X08n0236_p0188a09║師，名摩尼䟦陀羅（下取意引），世間現從其受學。師受王
X08n0236_p0188a10║請，留其守舍。師婦年少，染心逼之。世間現不受，其
X08n0236_p0188a11║師婦自懸毀害。師婦言：「世間現強逼。」師言：「汝已為
X08n0236_p0188a12║惡，當殺千人，可滅汝罪。」即殺千人，還歸見師。師怪
X08n0236_p0188a13║其存，又令殺千人，各取一指作鬘首冠，唯欠一人。
X08n0236_p0188a14║母為送食，便欲害母。世尊現前，捨母趣佛，為佛所
X08n0236_p0188a15║降。廣顯深妙，具如彼說。言不言嚴淨華藏等者，五
X08n0236_p0188a16║段會教，皆應說之。
X08n0236_p0188a17║鈔：「通《梵網》」等者，等取《仁王經》也。《仁王．受持品》云：「爾
X08n0236_p0188a18║時月光心念，口言：見釋迦牟尼佛現無量神力，亦
X08n0236_p0188a19║見千華臺上寶滿佛是一切佛化身主（此應是舍那，以舊翻
X08n0236_p0188a20║為淨。寶滿，即淨義也），復見千華葉世界上佛，其中諸佛各各
X08n0236_p0188a21║說般若波羅蜜（此與鈔引《梵網》偈同，但所說法異也）。」言周匝千華上
X08n0236_p0188a22║復現千釋迦者，千葉中每一葉是一大千世界，一
X08n0236_p0188a23║尊千丈化身所王，總有千尊千丈釋迦。每一大千
X08n0236_p0188a24║界有百億閻浮提，每一閻浮有一釋迦，是小化身，
X08n0236_p0188b01║則有千箇百億釋迦也。言本源盧舍那者，以第二
X08n0236_p0188b02║重它報是千箇大化及一千箇百億小化之源故。
X08n0236_p0188b03║「言亦不言」下，約文總揀也。「此經述」下，舉況別揀也。
X08n0236_p0188b04║即〈十定品〉云：「此菩薩摩訶薩有一蓮華，其華廣大，
X08n0236_p0188b05║盡十方際，以不可說葉莊嚴」等。此是等覺菩薩蓮
X08n0236_p0188b06║華，以位中普賢即等覺故。言十地菩薩之華等者，
X08n0236_p0188b07║即〈十地品〉但語其量，不言葉數。經云：「其最後三昧
X08n0236_p0188b08║名受一切智職位。此三昧現前，有大蓮華忽然出
X08n0236_p0188b09║生。其華廣大，量等百萬三千大千世界，以眾妙寶
X08n0236_p0188b10║間錯莊嚴，乃至十三千大千世界微塵數蓮華以
X08n0236_p0188b11║為眷屬。爾時菩薩坐此華座，身相大小正相稱可」
X08n0236_p0188b12║等。言況如來耶者，等覺十地之劣尚爾，況如來之
X08n0236_p0188b13║勝蓮華止千葉耶？「明知」下，定義也。初定所為之機，
X08n0236_p0188b14║二地戒度圓故。「以初地」下，定能為之佛，此以義說。
X08n0236_p0188b15║若經中不言初地百葉、二地千葉等，但云得百三
X08n0236_p0188b16║昧、得見百佛、知百佛身、能動百佛世界、能過百佛
X08n0236_p0188b17║世界、能照百佛世界、能教化百世界眾生、能住壽
X08n0236_p0188b18║百劫、能知前後際各百劫事、能入百法明門、示現
X08n0236_p0188b19║百身，於一一身能示現百菩薩以為眷屬（初地既爾，二地
X08n0236_p0188b20║至十地但增倍數，皆有上事也）。今以諸事例知，初地百葉華，二地
X08n0236_p0188b21║見千葉華等也。然此所引鈔文有數字傳寫差悞，
X08n0236_p0188b22║如三地應云百千葉（鈔云萬葉），八地應云百萬三千大
X08n0236_p0188b23║千世界微塵數（鈔云百千萬），九地應云百萬阿僧祇（鈔云
X08n0236_p0188b24║百千萬億）。言猶是略說者，今以十地攝報果得不可說
X08n0236_p0188c01║等葉，望上所引受職中尚是略說爾，明知《梵網》攝
X08n0236_p0188c02║二地也。
X08n0236_p0188c03║鈔：「若直說」下，此中總有三例配釋：初、三大直配三
X08n0236_p0188c04║身；次、依賢首，體、相二大為法身用，大開報、化，然報
X08n0236_p0188c05║唯它報。三、清涼，相大亦是自報身用中二義：初縱
X08n0236_p0188c06║成它報，後奪亦唯化。大意如此，對詳可了（初、後清涼義中
X08n0236_p0188c07║是賢首義）。言隨勝業約自體大用等者，謂報、化二隨機
X08n0236_p0188c08║緣勝業，現麤、細二用也。隨地上機現細用，即報身；
X08n0236_p0188c09║隨地前機現麤用，即化身也。有本云隨染業幻者，
X08n0236_p0188c10║彼鈔云：隨所化眾生染緣，起利它之業，幻作六根
X08n0236_p0188c11║境界等。言體、相二大俱名法身者，以此宗如外無
X08n0236_p0188c12║智，不立自報，唯一法身也。然清涼約真報，故相大
X08n0236_p0188c13║為報身也。
X08n0236_p0188c14║鈔：「揀濫」者，為揀權外立實，濫於會權立實也。汎言
X08n0236_p0188c15║三身，隨根約教，權也。體即十身，何定權耶？汎言十
X08n0236_p0188c16║身，約教對它，實也。何礙三身，豈定實耶？或可約全
X08n0236_p0188c17║揀故，三身權也；約全收故，三身即實。若一向揀權
X08n0236_p0188c18║立實，故失圓融宗也。上皆隨義會之。就佛自體，孰
X08n0236_p0188c19║可思議？
X08n0236_p0188c20║鈔：「一、此三昧是法體」等者，〈十住〉鈔云：一、是所證法
X08n0236_p0188c21║體。欲說此法，要須心冥此體。二、揀異。未證之人亦
X08n0236_p0188c22║許比量，心合法故。「則是生滅」下，即《淨名經》（彼疏云：「實相幽
X08n0236_p0188c23║玄，妙絕常境，非有心之所知，非辯者之能言。如何以生滅心行而欲說云乎？」）。三、絕思方
X08n0236_p0188c24║說，亦通未證。明要亡心，方能契上所證法體之義
X08n0236_p0189a01║也。言前約顯實，此約遮過者，二師異釋。若寂照云：
X08n0236_p0189a02║「前即第一約直顯所證之德，此二、三兩義皆約遮
X08n0236_p0189a03║過，同有非字故。」若指玄，則云：「此唯揀別二及三也。
X08n0236_p0189a04║以同有非字，似重繁無別之過，故偏辨耳。前第二
X08n0236_p0189a05║表顯，此三遮顯，故不重也。初義易知，不須辨別，無
X08n0236_p0189a06║非字故。」後釋為正。言「然上三義」下，以絕思量故證，
X08n0236_p0189a07║證則契於法體，故云後後釋於前前。然上三義即
X08n0236_p0189a08║《十地論》意也。「四、觀根審法」下，〈十住〉鈔云：「觀根，則識
X08n0236_p0189a09║病所宜；審法，則知藥功力。不觀人根，不應說法；不
X08n0236_p0189a10║審而說，理、事或乖。應病與藥，則得服行。」五、散心不
X08n0236_p0189a11║能堪任，諸佛加故。言因緣和合者，是入定之因緣。
X08n0236_p0189a12║和合，方能入定；從定而起，方可說故。言六、成軌儀
X08n0236_p0189a13║者，〈十住〉鈔云：菩薩常定，但為物軌。菩薩將說，尚須
X08n0236_p0189a14║入定，況凡夫耶！
X08n0236_p0189a15║鈔：「今疏含具」者，上懸釋疏意，此下方消疏文。言含
X08n0236_p0189a16║前四意（標也）：靜者，離思量（第三）；鑒者，證（能證也，第二義）法體（第一
X08n0236_p0189a17║也）；靜鑒前理，觀機審法也（第四也）。上依指玄。若寂照
X08n0236_p0189a18║云：「靜鑒前理一句，唯含三意，并前示軌後徒，即第
X08n0236_p0189a19║六意。為含四意：靜者，離思量也（第三意）；鑑者，證法體
X08n0236_p0189a20║也（第一義，舉能證，顯所證也）；靜鑒前理，觀機審法也，前字兼機
X08n0236_p0189a21║故（第四意）。若但言前，則觀根也。以前字含二義，故云
X08n0236_p0189a22║兼根，謂兩兼故，即第四意。其第二意自在下文二
X08n0236_p0189a23║釋之中。」寂照為正，鈔文隔斷，甚分明故。若指玄意，
X08n0236_p0189a24║分離鈔文，似穿鑒也。然指玄破云：「寂照前四有第
X08n0236_p0189b01║六者，難用前字。今以鈔文大段之前非六中之前
X08n0236_p0189b02║也。」又破云：「抄別牒靜鑑前理一句，如何含得第六
X08n0236_p0189b03║義耶？以第六在於物軌句者，今詳雖別牒一句，而
X08n0236_p0189b04║示軌一意在前已釋，故兼前段為四意也。」智者詳
X08n0236_p0189b05║之。▲鈔：「言佛加，可知」者，即第五意，易故不釋。▲鈔：
X08n0236_p0189b06║「非證不說」者，寂照即第二意，指玄反結第二意，不
X08n0236_p0189b07║是正配第二。今詳前二正文是非證不說，今鈔亦
X08n0236_p0189b08║云非證不說，何有反結義耶？若以抄有亦字為非
X08n0236_p0189b09║正配者，非是前文已配，今又配之為亦，以對下進
X08n0236_p0189b10║顯一義之亦，故云亦也。以兩句疏文含二義，故抄
X08n0236_p0189b11║作兩釋，故云亦也。指玄又以申二解，故非正配者，
X08n0236_p0189b12║前靜、鑑二字兩用，何亦正配？思之。
X08n0236_p0189b13║鈔：「第一會」下，具云入一切諸佛毗盧遮那如來藏
X08n0236_p0189b14║身三昧。言普賢入者，以說普法故，顯佛普德唯普
X08n0236_p0189b15║賢故。心冥於境，故稱為入。毗盧遮那者，此云廣大
X08n0236_p0189b16║生息，慈悲無邊，故廣；智慧無上，故大；生相已盡，故
X08n0236_p0189b17║云生息。《涅槃》云：「離有常住，故名如來；萬德含攝，是
X08n0236_p0189b18║謂藏身。」即出纏之法身也。三昧，此云等持，遠離沈、
X08n0236_p0189b19║掉，平等持心，趣一境故。又云正受，不受諸受，名為
X08n0236_p0189b20║正受。又云正思，《瑜伽》云：「謂於所緣審正觀察心一
X08n0236_p0189b21║境性故，則無正、不正亡思之思，但為引於邪念。又
X08n0236_p0189b22║不同於虗空無思，強號為正思故。」若以光明遍照
X08n0236_p0189b23║解者，毗盧遮那即能觀大智，如來藏身即所觀深
X08n0236_p0189b24║理。凡雖理有，佛智方照。又毗盧遮那亦通本有真
X08n0236_p0189c01║實識知，遍照法界義故。斯即本覺，迷而不知，不得
X08n0236_p0189c02║其用。唯佛覺此，能無不為，故云一切諸佛，揀非凡
X08n0236_p0189c03║及因也。顯於依、正離如來藏，無別自體，故入此也
X08n0236_p0189c04║（第一會說所信依、正故也）。▲鈔：「第三會」下，法慧入者，是眾首，故
X08n0236_p0189c05║顯十住。法慧能說，故慧住深，理寄圓說。十心詣於
X08n0236_p0189c06║法，云入。揀異果定，故云菩薩。任性能知，觀解善巧，
X08n0236_p0189c07║故名方便。十住各攝多門善巧，故云無量心。▲鈔：
X08n0236_p0189c08║「第四會」下，表說十行，眾德建立故。揀因異果，故曰
X08n0236_p0189c09║菩薩（下二，准思）。巧順理、事，揀擇無礙，無心成事，名善思
X08n0236_p0189c10║惟。▲鈔：「五、金剛幢」下，表歸向，高出等故。智即是體，
X08n0236_p0189c11║謂根本智光有三義：一、智光前相，如明得定等。此
X08n0236_p0189c12║約寄位，在賢終故。二、光即根本智，用對治無明故。
X08n0236_p0189c13║三、光即後得智，了所緣故。二、智無礙，朗照法界故。
X08n0236_p0189c14║此約金剛幢自體釋之。▲鈔：「六、金剛藏」下，表地智。
X08n0236_p0189c15║善根堅實，能壞一切難壞煩惱，有堅利義，如金剛
X08n0236_p0189c16║故。含攝眾德，出生因、果，名藏。智、慧是體，光明就用。
X08n0236_p0189c17║照二無我，證如名慧，照事名智。此二無礙見道，能
X08n0236_p0189c18║破見惑，乃至十地，斷無明故，名曰光明。大有二義：
X08n0236_p0189c19║一、揀異凡、小、地前菩薩，故名為大；二、能斷大惑，證
X08n0236_p0189c20║大理，成大果，故名為大（前對它名大，此當相名大）。智與理冥，云
X08n0236_p0189c21║入。有本鈔略無大字。▲鈔：「七、如來自住」下，此會等
X08n0236_p0189c22║覺。上同佛位，與妙覺同會，故佛自入。住即入義。經
X08n0236_p0189c23║云：「入剎那際諸佛三昧故」，即窮真源。謂時之極促
X08n0236_p0189c24║曰剎那；窮彼剎那，時相都寂，無際之際，名剎那際。
X08n0236_p0190a01║此就能入佛釋。所以此中特名剎那際者，為顯將
X08n0236_p0190a02║說等覺位故。菩薩地盡，唯有果累，變易生死，生相
X08n0236_p0190a03║未寂，猶名識藏，尚有剎那。若以無間智覺心初起，
X08n0236_p0190a04║心無初相，遠離微細念故，即無剎那，名剎那際。此
X08n0236_p0190a05║是等覺。言諸佛者，若入此際，即見心性常住，名究
X08n0236_p0190a06║竟覺，故云諸佛三昧。此會亦說妙覺故。▲鈔：「八、普
X08n0236_p0190a07║賢入」者，是會主故，說普行故。佛華嚴者，萬行披敷，
X08n0236_p0190a08║嚴法身故，即以法界行門心海為體。三昧者，理、智
X08n0236_p0190a09║無二，交徹鎔融，彼、此俱亡，能、所斯絕故。經說二千
X08n0236_p0190a10║行，具因、果故。▲鈔：「九、如來」下，表證法界，唯佛窮故。
X08n0236_p0190a11║以定業、用從喻為名，展舒四體通暢之狀。即用之
X08n0236_p0190a12║體，寂而造極，則差別萬殊，無非法界；即體之用，不
X08n0236_p0190a13║為而普周，故小、大相參，緣起而無盡。故曰頓申自
X08n0236_p0190a14║在之義（前已具引）。鈔：「未入位」下，以十信位性不定故，猶
X08n0236_p0190a15║如輕毛，於資糧等五位之中未入正信故。言說世
X08n0236_p0190a16║間法者，有二師義：助正約餘教說：人、天、因、果尚須
X08n0236_p0190a17║入定，況此經十信耶！寂照則約此經，然有二義：一、
X08n0236_p0190a18║約行布，三賢有漏比觀是外凡，名世間故。〈夜摩偈
X08n0236_p0190a19║讚〉鈔云：「地前名世間，登地為出世」故。以況圓融十
X08n0236_p0190a20║信為出世信，該果海故。下鈔云：「約相名世間，約性
X08n0236_p0190a21║為出世」故。二、云初會世界成就等，說眾生業力所
X08n0236_p0190a22║感世界及華藏中雜染眾生所居末剎有漏世間，
X08n0236_p0190a23║尚須入定，況十信中得灌頂而昇位等甚深法門
X08n0236_p0190a24║耶！三釋隨取，但顯文缺漏耳。
X08n0236_p0190b01║疏：「有不入者，至文當辨」者，〈名號品〉疏：「問云：云何不入
X08n0236_p0190b02║定？答：以未入位，性未定故。」若爾，後十定等豈散善耶？
X08n0236_p0190b03║然說法之儀通有四句：一、定後說，如諸會；二、說後定，
X08n0236_p0190b04║如說《無量義經》已入無量義處三昧；三、定中說，如第
X08n0236_p0190b05║九會，無出言故，表唯證智，能說一得永常，不礙起用
X08n0236_p0190b06║故；四、不入說，如此信中及第七會，諸文非一，第七為
X08n0236_p0190b07║表常在定故。又入為受加，彼不須加故；說後入者，說
X08n0236_p0190b08║在行故，將起行故。是故動、寂唯物，聖無常規（鈔指向說，唯向
X08n0236_p0190b09║十信不入義也）。
X08n0236_p0190b10║鈔：「故下經云」者，即〈光明覺品〉，如真應無礙中已釋。
X08n0236_p0190b11║但此要無相、不礙相義，與前不同，以經含多義故。
X08n0236_p0190b12║▲鈔：「十地經云」下，下疏云：「證窮性、相。初半偈證體
X08n0236_p0190b13║無相；次半偈起用相也，合上二無相不礙相；次半
X08n0236_p0190b14║偈用不離體，相即無相；後半偈體、用泯絕，以無相
X08n0236_p0190b15║之義亦不當情。若見無相可得，亦是有相，以不能
X08n0236_p0190b16║亡情，境牽心故。豈是真無相耶？真實無相，寧容情
X08n0236_p0190b17║擬哉？」
X08n0236_p0190b18║鈔：「如說《法華》」等者，彼經云：「入於無量義處三昧，身
X08n0236_p0190b19║心不動。是時天雨曼陀羅華而散佛上（即雨華也），普佛
X08n0236_p0190b20║世界六種震動（即動地也）。爾時佛放眉間白毫相光，照
X08n0236_p0190b21║東方萬八千佛土」等（即放光也）。▲鈔：「將說《涅槃》」下，即聲
X08n0236_p0190b22║與光遍告也。經云：「臨涅槃時，出大音聲，其聲遍滿，
X08n0236_p0190b23║乃至有頂，普告眾生：『如來今日將欲涅槃，一切眾
X08n0236_p0190b24║生若有疑者，今悉可問，為最後問。』又於口放眾光，
X08n0236_p0190c01║遍照三千大千世界，遇者滅垢，啼集雙樹。」彼疏云：
X08n0236_p0190c02║「面門放光，多為授記。下說眾生皆有佛性，悉當作
X08n0236_p0190c03║佛，即普授記。」▲鈔：「如說《般若》」下，經云：「出廣長舌，放
X08n0236_p0190c04║無量雜色光。一一光中現寶蓮華，千葉金色，嚴麗
X08n0236_p0190c05║鮮馨。華臺各有化佛說般若遍十方十殑伽沙世
X08n0236_p0190c06║界」等。▲鈔：「六種震動」者，謂動、遍動、普遍動，起、踴、震、
X08n0236_p0190c07║吼、擊，各如上三相。疏云：「搖颺不安曰動，自下漸高
X08n0236_p0190c08║曰起，忽然騰舉為踴，隱隱出音為震，雄聲郁遏曰
X08n0236_p0190c09║吼，砰磕發響曰擊，唯一方動直爾名動，四方動名
X08n0236_p0190c10║遍動，八方動名普遍動。起等，准知。六中，前三是形，
X08n0236_p0190c11║後三是聲。各舉初一，故云震動。《勝天王梵天經》說：
X08n0236_p0190c12║所為有七：一、令諸魔怖故，二、為說法時大眾心散
X08n0236_p0190c13║亂故，三、令放逸者生覺知故，四、令眾知法相故，五、
X08n0236_p0190c14║令眾生觀說法處故，六、令成熟者得解脫故，七、令
X08n0236_p0190c15║隨順聞正法義故。若約心地、聖賢地、法性地，亦有
X08n0236_p0190c16║震動等義，可以虗求。」▲鈔：「華雲、香雲等」下，疏云：「然
X08n0236_p0190c17║諸供養具皆稱雲者，乃有多義，謂：色相顯然，智攬
X08n0236_p0190c18║無性；從法性空，無生法起；能現、所現，逈無所依；應
X08n0236_p0190c19║用而來，來無所從；用謝而去，去無所至；而能含慈
X08n0236_p0190c20║潤，霔法雨，益萬物，重重無礙，有雲像焉。」
X08n0236_p0190c21║鈔：「〈現相品〉五相」者，一、面門光相，召十方眾；二、眉間
X08n0236_p0190c22║光相，示說法主；三、振動剎網，以警羣機；四、佛前現
X08n0236_p0190c23║華，表說依報；五、白毫出眾，表教從佛流。▲鈔：「加於
X08n0236_p0190c24║妙德」者，即〈如來性起〉妙德菩薩也。下疏云：「所以加
X08n0236_p0191a01║此菩薩者，如名所顯故。性有二義：一、種性義，因所
X08n0236_p0191a02║起故；二、法性義，若真若應，皆此生故。」亦有釋云：此
X08n0236_p0191a03║云妙德，即是文殊說此法門加性起稱。此釋無違
X08n0236_p0191a04║大理，以文殊大智為能顯，普賢法界為所顯，共成
X08n0236_p0191a05║遮那之出現故。亦是解行滿故，佛出現行也。▲鈔：
X08n0236_p0191a06║「白毫光明」者，白為眾色之本，毫即毛也。依《觀佛三
X08n0236_p0191a07║昧經》：「太子初生時，舒長五尺；樹下之時，舒長一丈
X08n0236_p0191a08║四尺五寸；成佛已後，長一丈五尺。色如珂雪，皎潔
X08n0236_p0191a09║分明故。」▲鈔：「初、面門」等者，疏云：「面門即口，言眾齒
X08n0236_p0191a10║故。表教道遐舒，即教智光故。」言從佛口生者，《法華》
X08n0236_p0191a11║云：「從佛口生，從法化生，得佛法分故（上表教遍，此表根勝）。」言
X08n0236_p0191a12║總處者，口為說法處，一切法門總從此演故。「又表」
X08n0236_p0191a13║下，約齒義明（上約口故）。等者，等取齒，有四十問故。▲鈔：
X08n0236_p0191a14║「通表一乘」下（以初會是總明，九會皆然，云通），於體不計有、無二邊；
X08n0236_p0191a15║於義不著常、無常等諸法相邊；於行不習苦、樂二
X08n0236_p0191a16║邊（斷見計樂行，常見計苦行）；於道不住邪、正二邊，正因邪說，無
X08n0236_p0191a17║邪、正不立故；於人不執，因、果交徹故；於教不說世、
X08n0236_p0191a18║出世二邊，相待立故；於諦不見真、俗二邊，二諦非
X08n0236_p0191a19║一非異故；於化不定權、實二邊，權、實相即故。故佛
X08n0236_p0191a20║於眉間放光也。▲鈔：「為行本」者，《智論》云：「身得住者，
X08n0236_p0191a21║皆由於足。」言「信該果海」下，輪者，圓無缺故。▲鈔：「足
X08n0236_p0191a22║指安住」者，足指拒地，得住有力，成位不退，而行有
X08n0236_p0191a23║恒。▲鈔：「依行故」者，足上謂趺，背行必動故；背依輪
X08n0236_p0191a24║指，得有用故；表行信解，而成用故。▲鈔：「膝輪」等者，
X08n0236_p0191b01║位漸高故。又表迴因向果等，有屈、伸、進、退之相故。
X08n0236_p0191b02║又悲、智相導，屈、伸無住故。大智照極，令稱法界，故
X08n0236_p0191b03║伸；雖廣化眾生，而自智居懷，故屈。雖智居懷，而令
X08n0236_p0191b04║悲無緣，故伸；雖悲用外施，而令智不沉寂，故屈。又
X08n0236_p0191b05║悲、智相導故，或屈或伸，皆不離身，並向實際，故無
X08n0236_p0191b06║住。▲鈔：「出現」下，表證道離有、無二邊，無住道離真、
X08n0236_p0191b07║應二邊。白毫表所出現，性無垢故，能詮出現諸教
X08n0236_p0191b08║本故，入如來性起妙德菩薩頂中令請法故。▲鈔：
X08n0236_p0191b09║「又口放光」下，表教道傳通，故入普賢口中。教以傳
X08n0236_p0191b10║故，如佛說故。▲鈔：「第八會」下，由二千行依前六會
X08n0236_p0191b11║修因契果之法，生智解之光，方成行故，不須放光。
X08n0236_p0191b12║或經文缺略，故無也。▲鈔：「表證」等者，令尋智光為
X08n0236_p0191b13║能證故。表即法界中道無漏正智，方能證故。言廣
X08n0236_p0191b14║如下疏者，即今所引者也。
X08n0236_p0191b15║鈔：「揀同、異」者，若約起後是同，以為教緣；若約慶前
X08n0236_p0191b16║是異，不為教緣。今取其同，不取其異。言說此等者，
X08n0236_p0191b17║疏云：「如來現相顯說無功用行，無動之動難思議
X08n0236_p0191b18║故，特此現通。」今義兼起九地法門，故為緣也。
X08n0236_p0191b19║鈔：「然法有四種」下，且就一相說：教、理無廢、興，行、果
X08n0236_p0191b20║有廢、興。理實四皆約法無廢、興，就人有廢、興。何者？
X08n0236_p0191b21║由人弘故，教、法流行；由人修行，理、法彰顯。行、果亦
X08n0236_p0191b22║許性具，故前疏云：「因、果眾生性有。」又《起信》說：「法性
X08n0236_p0191b23║本無，慳貪等為六行故。」又以三大、三身是本有果
X08n0236_p0191b24║故。▲鈔：「今取傳化」者，《心鏡鈔》（遠公《涅槃疏》上鈔也）云：「由比丘
X08n0236_p0191c01║不知密藏，懈怠懶墮，不能讀誦，亦不為它宣揚、分
X08n0236_p0191c02║別是如來法將滅盡相（用涅槃經意也）。」
X08n0236_p0191c03║鈔：「即第十六」下，〈須彌偈讚品〉文也。本疏云：「闇中寶
X08n0236_p0191c04║者，正因佛性也。圓明可貴，所以稱寶。居於無明五
X08n0236_p0191c05║蔭室內，如在闇中燈，喻緣、了之因。下半法合。無人
X08n0236_p0191c06║說者，闕於緣因，雖慧莫了。義含二意：一、本有慧，即
X08n0236_p0191c07║正因，合上寶也。闕於善友緣因，故不能了。二、佛法
X08n0236_p0191c08║即寶，以闕善友緣因，雖有修生微劣慧眼，不成了
X08n0236_p0191c09║因，不見真性（此則喻中缺眼）。」
X08n0236_p0191c10║疏：「今此能說通三世間」者，問：前說主融三世間，與此
X08n0236_p0191c11║說人何別？答：前則佛為教主，無法非佛。雖舉佛身，全
X08n0236_p0191c12║收一切，仍是教主為門。今約能說，乃通一切，不必為
X08n0236_p0191c13║教主。與前體雖是同，而義各異。問：正覺與眾生可名
X08n0236_p0191c14║說人，而器界等何名說人？答：菩提樹乃至四大微塵
X08n0236_p0191c15║恒演法門，如正覺及眾生，故得名人也。
X08n0236_p0191c16║鈔：「為三乘」者，然據前、後所辨智正覺或局佛，以普
X08n0236_p0191c17║賢等望主佛，亦眾生，世間攝故；或普賢等亦智正
X08n0236_p0191c18║覺攝，以望眾生說故。今通三乘，聖人皆正智、覺者，
X08n0236_p0191c19║以佛、菩薩、聲聞各證自菩提故；凡夫未證，故唯眾
X08n0236_p0191c20║生攝也。然又大乘分二，謂因與果。緣覺攝在聲聞
X08n0236_p0191c21║之中，亦三乘故。
X08n0236_p0191c22║華嚴懸談會玄記卷第十四
X08n0236_p0191c23║音釋
X08n0236_p0191c24║蟾蜍（下音余。）挺（遠𣇄切，拔也。）揩（可皆切。）