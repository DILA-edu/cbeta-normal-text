X08n0236_p0192a01║華嚴懸談會玄記卷第十五
X08n0236_p0192a02║蒼山再光寺比丘　普瑞集
X08n0236_p0192a03║疏普賢行品云等者下，疏云：一、頌知四種說法，而剎
X08n0236_p0192a04║說等者，略有三義：一、約通力；二、約融通，一說一切說
X08n0236_p0192a05║故；三、約顯理，是說菩薩觸境，皆了知故。則觸類成教，
X08n0236_p0192a06║如香、飯等。鈔中云：即三世間及時為四。若時分三世，
X08n0236_p0192a07║則成六種；若於三世各三世間，則有九種。總一切說，
X08n0236_p0192a08║即是十義。
X08n0236_p0192a09║鈔：有情者下。佛名有情。雖無情愛等，而有情愛識
X08n0236_p0192a10║純無漏故。▲鈔：上之七下，問：下明三世佛說等者，
X08n0236_p0192a11║則但是上之七種，何有十耶？若於七外唯取三世，
X08n0236_p0192a12║并上七種開十之義，則成為復三世。說義云何？答：
X08n0236_p0192a13║若不言三世，但為上七，一時之間可有說義。今盡
X08n0236_p0192a14║於三世中取上七種，皆恒說故，則別為七。總為三
X08n0236_p0192a15║時中取法，於義異故。
X08n0236_p0192a16║鈔：三、俱融者，疏云：人、法同一緣起，隨義相分，融攝
X08n0236_p0192a17║無二。四、俱泯者，謂平等果海離於言數，緣起、性、相
X08n0236_p0192a18║俱不可得。若爾，何有說義？答：令當根解俱泯之義，
X08n0236_p0192a19║已名為說。五、無障礙者，謂合前四句，於彼人、法，一、
X08n0236_p0192a20║異無障，存、亡無礙，自在圓融故。▲鈔：初門十等者，
X08n0236_p0192a21║一、事法界，謂十重居宅等；二、理法界者，謂一味湛
X08n0236_p0192a22║然等；三、境法界，所知分齊等；四、行法界，悲、智深廣
X08n0236_p0192a23║等；五、體法界，謂寂滅無生等；六、用法界，謂勝通自
X08n0236_p0192a24║在等；七、順法界，謂六度正行等；八、逆法界，謂五熱
X08n0236_p0192b01║無厭等；九、教法界，謂所聞言說等；十、義法界，謂所
X08n0236_p0192b02║詮旨趣等。此十法門，同一緣起，無礙鎔融，一具一
X08n0236_p0192b03║切。▲鈔：人法界等者，疏云：此十並緣起相分，參而
X08n0236_p0192b04║不雜。善財見已，便入法界，故名人法界。▲鈔：外道
X08n0236_p0192b05║者，即遍行外道也。餘皆可知。▲鈔：百一十、城者，即
X08n0236_p0192b06║善財所經之處。問：今此說友，何舉城耶？答：下疏云：
X08n0236_p0192b07║有二義：一者、友必依城，則一城一友；二者、於一城
X08n0236_p0192b08║值於多友，或求一友歷於多城，而要一百一十，以
X08n0236_p0192b09║順表法故。（表法如前。）然此一百一十善友，諸說不同。一
X08n0236_p0192b10║云：理應具有，但文脫漏。二、賢首前後諸友總五十
X08n0236_p0192b11║四，分出德、生有德為二，則五十五人各有自分勝
X08n0236_p0192b12║進，故有一百一十。刊定破云：經言一百一十已，方
X08n0236_p0192b13║至彌勒。彌勒等三非一百一十之數，明矣。三、刊定
X08n0236_p0192b14║解云：成數十耳，實唯一百八人。謂此前除遍友，但
X08n0236_p0192b15║五十一人，各有主、伴，成百二人。遍友指示眾藝，雖
X08n0236_p0192b16║非主友，而是伴友，為一百三。更加無厭足王處空
X08n0236_p0192b17║天、瞿波處無憂德神、摩耶處蓮華法德身眾神及
X08n0236_p0192b18║妙光明神、守護法堂善眼羅剎，合前總有一百八。
X08n0236_p0192b19║以空天等相問答，故得在友數，非前主友稱名指
X08n0236_p0192b20║示，故非主友，但名伴友。清涼破云：若爾，違下餘城
X08n0236_p0192b21║之言。下自釋云：前至童子、童女，已經一百一十。今
X08n0236_p0192b22║更後文殊所，故云餘也。謂若此為百八，加慈氏尚
X08n0236_p0192b23║始百九，并後文殊方至百十，何有餘耶？（上皆敘昔。）四、清
X08n0236_p0192b24║涼會釋云：若會通者，三釋皆得一種取。更加不動
X08n0236_p0192c01║優婆夷處覺悟菩薩、如來、使天，足成一百一十，則
X08n0236_p0192c02║餘亦成。以彼二聖亦教善財，故得為伴友。▲鈔：三
X08n0236_p0192c03║千知識者，再見文殊已後，即見三千大千世界微
X08n0236_p0192c04║塵數善知識，皆親近受法，修習成熟，斷障證真等。
X08n0236_p0192c05║疏聲聞說者，即舍利弗為六千比丘廣歎文殊十德
X08n0236_p0192c06║等。
X08n0236_p0192c07║鈔：經云等者，妙嚴品文也。疏云：以如如力，則智演
X08n0236_p0192c08║法音。音還如性，故無盡；極廣多，故無盡；竪長，故無
X08n0236_p0192c09║極；無間，故稱恒。▲鈔：師子座說下，亦妙嚴品文也。
X08n0236_p0192c10║疏云：人中師子處之，又說無畏之法。得法空者，何
X08n0236_p0192c11║所畏哉？說即教從法空所流。問：此等無情而得說
X08n0236_p0192c12║者，貞元疏云：略有四意：一、業用，佛、菩薩力故；二、德
X08n0236_p0192c13║相，法爾能如是故；三、顯法，則常是說；四、性融，以性
X08n0236_p0192c14║力故，一無不具。是故一說即一切說。以性從相，有
X08n0236_p0192c15║說、不說，會相歸性，都無所說；以性融相，一說，一切
X08n0236_p0192c16║說，無說，無不說。若約觀心，但隨自心，有說、不說。▲
X08n0236_p0192c17║鈔：善慧地云下，以居大法師位，故能演法自在。
X08n0236_p0192c18║疏略有十類者，妙嚴品：疏：一、影響眾，諸佛、菩薩為主、
X08n0236_p0192c19║伴，如影之隨形，響之應聲；二、常隨眾，如普賢等作輔
X08n0236_p0192c20║翼；三、守護眾，如執金剛神等，諸佛住處常勤護故；四、
X08n0236_p0192c21║嚴會眾，如道場神等，常為嚴淨佛宮殿故；五、供養眾，
X08n0236_p0192c22║如偈讚、法供、華幢、財供等；六、發起眾，如解脫月等諸
X08n0236_p0192c23║請難者；七、當根眾，且言即時在會者，若准根感，通現、
X08n0236_p0192c24║未來根；八、表法眾，十首表信，十林表行等，及座出菩
X08n0236_p0193a01║薩等，顯容持故，亦通表萬行俱成佛故；九、證法眾，證
X08n0236_p0193a02║法佛、菩薩等，證說不虗故；十、顯法眾，如聲聞顯法不
X08n0236_p0193a03║共。除當機，是因中機感，以親能起教，故為因；餘九非
X08n0236_p0193a04║正，是所化疎，能起教，名為緣。
X08n0236_p0193a05║鈔：列子云等者，操（七到切）勘彼文，有少加減。此云：必
X08n0236_p0193a06║得之。彼云：必善得其意。又遊泰之陰者，彼云：過於
X08n0236_p0193a07║泰山之陰。音曲每奏，彼云：曲每奏，貴令易解耳。夫
X08n0236_p0193a08║志想象，猶吾心也者，彼注云：言心闇合，與己無異。
X08n0236_p0193a09║▲鈔文選等者，即司馬遷報任少卿書，具云：蓋鍾
X08n0236_p0193a10║子期死，伯牙終身不復鼓琴。何則？士為知己者用，
X08n0236_p0193a11║女為悅己者容。若僕大質之虧缺矣，雖才懷隨、和，
X08n0236_p0193a12║行若由、夷，終不可以為榮，適足以見笑而自點耳。
X08n0236_p0193a13║疏然唯約說者下，唯約能說所有智慧等。則前依說，
X08n0236_p0193a14║人是總體；此依德，本是別法。問：何不依教主之德？答：
X08n0236_p0193a15║教主之德是果德故，當行人所求是經所詮，故屬說
X08n0236_p0193a16║因也。問：說者前人、此法而俱是緣，教主是人宿因，行、
X08n0236_p0193a17║願是別法，何故人屬說緣，法屬說因？答：以宿因故，令
X08n0236_p0193a18║佛出世，宿因勝，故屬因；令說者別法，廼是助佛，說教
X08n0236_p0193a19║疎，故為緣也。
X08n0236_p0193a20║疏：智慧最為首者，為人說法。若非智慧明了，何以說
X08n0236_p0193a21║耶？故為最勝。問：智既最勝，何不別開？三昧亦是說人，
X08n0236_p0193a22║別法何以別開？答：智由三昧深照所緣，親冥法性，外
X08n0236_p0193a23║感諸佛三業加被，有此勝能，故別開明。從定起已，對
X08n0236_p0193a24║根說法，智慧最勝，并餘行、願，並為德本。餘行、願者，此
X08n0236_p0193b01║一餘言，而有二意：一、前智慧之餘，以非最勝故；二、化
X08n0236_p0193b02║主行、願之餘，以非根本有力故。
X08n0236_p0193b03║疏若感者，善根下，揀疑濫也。前疏云：所修諸善根力，
X08n0236_p0193b04║恐濫相感中善根。相感中善根望所說教有力，親故
X08n0236_p0193b05║為因；此德本中善根非正有力起教，疎故為緣。又前
X08n0236_p0193b06║疏云：汝修一切諸行願力，恐濫化主行願。故此揀也。
X08n0236_p0193b07║智慧無濫，故不揀之。問：顯果德中正果，彰地位中果
X08n0236_p0193b08║位，與緣中依主及加者何別，而分因、緣不同耶？答：果
X08n0236_p0193b09║德乃當根所求，此是別義；地位則行人所歷，是其總
X08n0236_p0193b10║義。總、別既異，所以分之。此所詮義望能詮教，親故為
X08n0236_p0193b11║因；依主但遮那一佛，故別；望根心上起教，但增上緣
X08n0236_p0193b12║故；加者通十方佛，故總。是以分之。加者與說人之力
X08n0236_p0193b13║展轉更疎，故並為緣。
X08n0236_p0193b14║鈔：五性通焉者，論語疏引白虎通云：五性者何？謂
X08n0236_p0193b15║仁、義、禮、智、信也。仁者，好生愛人；義者，宜也，斷決得
X08n0236_p0193b16║中；禮者，履也，履道成文；智者，知也，於事見微知著；
X08n0236_p0193b17║信者，誠也，專一不移也。紫玉精歌者，不知所出。今
X08n0236_p0193b18║引意者，有云：稱其風、雲、水、山四德。悽悽者，風之德；
X08n0236_p0193b19║溶溶者，雲之德；潺潺者，水之德；蒼蒼者，山之德。今
X08n0236_p0193b20║詳四德，皆顯玉之德，釋疏中山有玉而滋潤之義，
X08n0236_p0193b21║以況說者內有德本，方能說故。
X08n0236_p0193b22║疏現相品當辨者，疏：鈔云：請有二種：一、言請，二、念請。
X08n0236_p0193b23║答亦二種：一、言答，二、示現答。交絡相望，應有九句：一、
X08n0236_p0193b24║言請言答，即第一會中三昧品內以言重請，下之三
X08n0236_p0193c01║品亦以言答及第八會（普慧二百問，普賢二千答）；二、言請示相答；
X08n0236_p0193c02║三、言請言及示相答；四、念請言答；五、念請示相答，即
X08n0236_p0193c03║第九會，顯以心傳心，唯證相應，離言說故，又令目擊
X08n0236_p0193c04║而自證故（海會念請如來入定，示相答也）；六、念請言及示相答，如第
X08n0236_p0193c05║二會海會念請佛，示相答，菩薩言答，佛心自在，不待
X08n0236_p0193c06║興言，佛力殊勝，現相能答；七、言念請言答；八、言念請
X08n0236_p0193c07║示相答；九、言念請言及示相答，如第一會現相品長
X08n0236_p0193c08║行念請，共聲言請，初光示法主，現華表義，現眾表教，
X08n0236_p0193c09║即示相答。在文唯四，約義有九，故云諸會有、無。然其
X08n0236_p0193c10║有、無所以者，初二、後二有問，中間五會無問。下疏云：
X08n0236_p0193c11║初會標果起因，故問；第二尋因至果，故問。但因有差
X08n0236_p0193c12║別，寄六會以答之；果無差別，第七當會答也。然諸會
X08n0236_p0193c13║更有問者，並當會別義以總收之。或重明於前，非大
X08n0236_p0193c14║位問。第八會因、果純熟，故須有問。謂修行無礙，六位
X08n0236_p0193c15║頓成，故當會答。第九會明稱性因、果，故別有問。謂俱
X08n0236_p0193c16║入法界，無差別故，亦當會答。四處都有三百一十句
X08n0236_p0193c17║問，為初及第二各四十問，第八二百，第九三十。中本、
X08n0236_p0193c18║廣本，問則難思。問：大眾同請，豈無當根？又如來請，為
X08n0236_p0193c19║此攝否？答：當根、善根，即是因收。以內有根，外陳言請，
X08n0236_p0193c20║義相稍疎，故在緣收。如來請者，疏云：不以常口求請，
X08n0236_p0193c21║而以雲臺發言；不以常身展敬，而以光業代者，為不
X08n0236_p0193c22║輕尊位故。要復請者，為重法故。光臺說偈，請名為加。
X08n0236_p0193c23║請復是教主上別義，故請人中攝。約與說者之力，即
X08n0236_p0193c24║是加者。十地疏說：前加分中，遮那但意加；今具身、口，
X08n0236_p0194a01║故復重加。或以加從請，但請者中攝。故彼疏云：因加
X08n0236_p0194a02║勸說，目之為請。加即是請，故云加請。
X08n0236_p0194a03║鈔：民罔常懷等者，彼注云：民所歸無常，以仁政為
X08n0236_p0194a04║常，鬼神不保。一人能誠信者，則享其祀故。以下文
X08n0236_p0194a05║中下，即十住品，疏云：謂無作三昧顯自覺智，寂不
X08n0236_p0194a06║失照，同契佛心，故現三業加也。
X08n0236_p0194a07║疏然佛若等者，僧祇隨好，皆佛自說，不待加故，如第
X08n0236_p0194a08║七會。其中除上二品，餘品普賢等說，要假佛加，仍是
X08n0236_p0194a09║冥加，無顯加。（有本云第九會者，誤書也。）言第八會下，說所成行，依
X08n0236_p0194a10║前六會之法而修。前六既已有加，此不異前，故略無
X08n0236_p0194a11║加；或可略，故無加。別為一義，經文缺略也。言二、七等
X08n0236_p0194a12║者，第二會不入定，無有加。言七字亦誤書，應是九字。
X08n0236_p0194a13║下疏云普光法界無顯有冥故，以第九會佛雖入定，
X08n0236_p0194a14║菩薩不入，而普賢、文殊二聖開發，皆云承佛神力，故
X08n0236_p0194a15║有冥加，而無顯加。已上二、七、八、九之四會，約無顯加，
X08n0236_p0194a16║故云無加也。
X08n0236_p0194a17║鈔：皆與智勸說者，與智，故意同；勸說，故說同也。▲
X08n0236_p0194a18║鈔：上顯通方下。既此方說與十方佛同說，故知是
X08n0236_p0194a19║通方之法。此一人說，即是一切佛說，顯圓融無礙
X08n0236_p0194a20║之教也。▲鈔：故十地經云下，上二句云：一切佛神
X08n0236_p0194a21║力咸來入我身。論釋云下，全是論文。下疏云：若直
X08n0236_p0194a22║望論意，即指義大為果分，故不可說；說大為因分，
X08n0236_p0194a23║是則可說。更以義取，略有二種：一、唯就十地以明，
X08n0236_p0194a24║以證智為果分，方便寄法等為因分。此復二義：一、
X08n0236_p0194b01║以修、證相對，則方便造修為因分，息修契實為果
X08n0236_p0194b02║分；二、以詮、表相對，則以守法顯地差別為因分，真
X08n0236_p0194b03║實證智為果分；二、約究竟佛果對普賢因說，義通
X08n0236_p0194b04║一部，謂即此證智冥同究竟果海為果分。如迹處
X08n0236_p0194b05║之空，不異太虗；地相之因，同普賢因。以廣說，則有
X08n0236_p0194b06║無量差別事；以勝願力，復過於此故。是則迹處之
X08n0236_p0194b07║空隨於空處之迹。亦有說地智，亦可寄言標舉故。
X08n0236_p0194b08║疏若爾，僧祇等者。若諸佛同加，即同說及一說一切
X08n0236_p0194b09║說。佛不說，顯果海無言；加菩薩說，表因相可說。爾僧
X08n0236_p0194b10║祇、隨好二品，皆佛自說，應非一切佛通方之法，亦非
X08n0236_p0194b11║一說即一切說，亦應表果海可說，因相不可說。此上
X08n0236_p0194b12║躡跡相翻例難也。
X08n0236_p0194b13║鈔：對前同說等者，以初意答前二難：僧祇微細，隨
X08n0236_p0194b14║好難知，故佛自說；或可僧祇難知，下位難知故；隨
X08n0236_p0194b15║好微細，法深益勝故；或可雙通二品。鈔：各舉一隅
X08n0236_p0194b16║耳。言僧祇數量重重者，疏云：是圓教所明，深廣無
X08n0236_p0194b17║涯，唯佛方測，不同凡、小所知。如黃帝筭法，但有二
X08n0236_p0194b18║十三數，始從一、二，終至正載。（謂一至十為十，次有十三數，謂十十為百，
X08n0236_p0194b19║十百為千，十千為萬，次億、兆、京、秭、垓、壤、㵎、正載是也。）已說天地，不容小乘六
X08n0236_p0194b20║十已至無數。此有百二十四倍，倍變之故，非餘測
X08n0236_p0194b21║故。數終寄不可說，況復偈初更積不可說，歷諸塵
X08n0236_p0194b22║剎，以顯無盡！所以佛自答者，正表難思故。（此與今初意同。）
X08n0236_p0194b23║又明此品統語因位終德，故佛說之。（此等覺位，故云終德，別是一表
X08n0236_p0194b24║也。）隨好光明者，下疏云：佛自說者，有二意故：一、僧
X08n0236_p0194c01║祇因終，此品果終，（二品說果，隨好最後。）故；二、皆佛說二，好用
X08n0236_p0194c02║劣相，（足下一光。）而用難思，（三重頓、圓。）恐物不信，故佛自說。（初意
X08n0236_p0194c03║別是一表，後意即今初意。）▲鈔：超出因、果下，後意答後一難。若
X08n0236_p0194c04║一向加菩薩說，則說與不說，二相定然。今以相待
X08n0236_p0194c05║意答。▲鈔：如鳥跡同者，地經云：如空中鳥跡難說
X08n0236_p0194c06║難可示。
X08n0236_p0194c07║鈔：約表小異者，由法理微隱，故託事以表彰。應知
X08n0236_p0194c08║大意必均，何得觸途生滯。
X08n0236_p0194c09║疏加有二種者下，疏問云：加之與定，何先？何後？若先
X08n0236_p0194c10║定後加，則不應言：汝能入是三昧，此是諸佛共加於
X08n0236_p0194c11║汝。若先加後定，則不應在三昧分後。又散心不能受
X08n0236_p0194c12║加，古人通云：加、定一時。難云：為因不成？不同俱有因
X08n0236_p0194c13║義，加、定可分故。示正義云：加有二種，謂冥與顯。冥加
X08n0236_p0194c14║在定前，加令得定；顯加在定後，要得定，方堪受加故。
X08n0236_p0194c15║鈔：然意與智等者，廣鈔第一云：由身、語表意，意亦
X08n0236_p0194c16║成顯加也。冥唯與智者，意加為冥，無身、語顯時，與
X08n0236_p0194c17║顯具三業不同。
X08n0236_p0194c18║鈔：二、七兩會等者，二會如前第七會。佛入定，普賢
X08n0236_p0194c19║等說；主不入定，說十定品等。皆承佛威力，故唯冥
X08n0236_p0194c20║加。▲鈔：第八會下，問：前釋入定為受佛加，今第八
X08n0236_p0194c21║會普賢既入定，何無佛加？故此縱答也，以缺佛加
X08n0236_p0194c22║一分經文故。但有下，唯有一分發起作用經文。經云：
X08n0236_p0194c23║入此三昧時，十方一切世界六種、十八相動，出大
X08n0236_p0194c24║音聲，靡不皆聞。疏云：動地，警羣根故；出聲，令聞法
X08n0236_p0195a01║故。前諸會表解可從它得，故有它加；此表行由己
X08n0236_p0195a02║立，故自力發起。又表行依解起，無別法，故無顯加。
X08n0236_p0195a03║問：既無加，何須入定？答：攝解成行，亦須入定。是故
X08n0236_p0195a04║聖旨多端，不可一准。▲鈔：法界品下，釋法界品無
X08n0236_p0195a05║顯有冥。然有二義：初、顯無，以是如來自說，非唯無
X08n0236_p0195a06║顯，亦無冥加故；二、普賢、文殊下，顯有冥加，即如來
X08n0236_p0195a07║入師子頻呻三昧已，次下普賢開發，文殊述德是
X08n0236_p0195a08║也。有本云第七普賢，第二文殊者，悞也。此由後人
X08n0236_p0195a09║不曉鈔意，悞有改作。次前已說（由二七不入定等是也），今何
X08n0236_p0195a10║復云又此釋法界無顯有冥？既如來自入三昧，不
X08n0236_p0195a11║可有冥加，豈成釋疏耶？故知此示下，開發述德。經
X08n0236_p0195a12║中皆言承力，故是法界品中無顯有冥義也。▲鈔：
X08n0236_p0195a13║以如來下，佛有力能與，有慈能普，常有冥加，即是
X08n0236_p0195a14║通義。申、未入定，緣缺無顯加，即是別義。上釋前冥，
X08n0236_p0195a15║即未必有顯。▲鈔：顯加之時下，釋上顯必有於冥
X08n0236_p0195a16║也。顯加之時是別義，冥常不捨即是通義。此恒加
X08n0236_p0195a17║也。▲鈔：有多義門下，如隨經疏會說之，故云隨文
X08n0236_p0195a18║具顯也。
X08n0236_p0195a19║鈔：各以異名揀之者，謂世親攝論、無性攝論、梁攝
X08n0236_p0195a20║論。▲鈔：即十勝相者，謂：應知依止勝相（體即阿賴耶識相也），
X08n0236_p0195a21║二、應知相勝相（體即依圓計三自性），三、應知入勝相（體即唯識性也），
X08n0236_p0195a22║四、應知彼入因果勝相（體即六波羅蜜），五、應知彼修差別
X08n0236_p0195a23║勝相（體即十地），六、應知修差別中增上戒勝相（體即菩薩禁戒），
X08n0236_p0195a24║七、應知增上心勝相（體即三摩地），八、應知增上慧勝相
X08n0236_p0195b01║（體即無分別智），九、應知果斷勝相（體即無住涅槃），十、應知果智勝
X08n0236_p0195b02║相（體即諸佛三身）。故鈔云等十相。皆言應知者，即理、事等
X08n0236_p0195b03║法皆應知也。皆言勝相者，以能說主、所說法皆殊
X08n0236_p0195b04║勝故，或能、所詮皆勝故。然此十勝相即正標論中
X08n0236_p0195b05║所攝義也，非該二、三藏義。▲鈔：疏家轉將者，攝論
X08n0236_p0195b06║及莊嚴論釋藏者攝義。疏：轉釋云：攝者，包含義故。
X08n0236_p0195b07║標云藏者，以含攝故。
X08n0236_p0195b08║疏正翻為線等者，探玄記第一云：正翻名線。何故稱
X08n0236_p0195b09║經？謂線能貫華，經能持緯，義用相似。但以此方重於
X08n0236_p0195b10║經名，不貴線稱。是故翻譯逐其所重，廢線存經。唯識
X08n0236_p0195b11║疏亦云線華奧旨等，則知先古諸德多同此譯。故次
X08n0236_p0195b12║鈔云：此中總舉先古諸德，不唯賢首一師。
X08n0236_p0195b13║疏：五、印度者，梵語也。一切經音義云：天竺者，相承音
X08n0236_p0195b14║竺，准梵聲合云篤也。古云身篤，或云賢豆，新云印度，
X08n0236_p0195b15║皆訛傳也。正云印特迦羅，此翻云月也。彼方月有千
X08n0236_p0195b16║名，斯乃一稱，如此土蟾蜍、桂影等也。西域記云：良以
X08n0236_p0195b17║彼土佛日既隱，賢聖挺生，相續開導，如月照臨，故以
X08n0236_p0195b18║彼國而得此名。
X08n0236_p0195b19║鈔：有三失下，一、經是敵對，言非敵對，故失；二、契字
X08n0236_p0195b20║是義，不是名，而以為名，故失；三、三藏十二分各有
X08n0236_p0195b21║兩重，總、別但分一重，故以修多羅為別名，非總名，
X08n0236_p0195b22║故失。▲鈔：既無欲底下，結難也。既梵語中無欲底
X08n0236_p0195b23║二字，但云修多羅，明知名中本無契字。▲鈔：集起
X08n0236_p0195b24║下，即第八識，集諸種子起現行故。詎者何也？▲鈔：
X08n0236_p0195c01║刊定記文猶似難見者，以彼將藏與部合說，似覺
X08n0236_p0195c02║文難故。清涼為釋分藏、部別，各分兩重，義即易見。
X08n0236_p0195c03║▲鈔雖標總稱，即受別名者，如云：第一契經藏對
X08n0236_p0195c04║三藏言，但是一藏，故別對餘二藏。亦有貫穿所應
X08n0236_p0195c05║說義，攝持所化生故。即修多羅却得總名，以用貫、
X08n0236_p0195c06║攝二字釋修多羅名故。十二部中修多羅總、別，准
X08n0236_p0195c07║知。▲鈔：若不通者，結難也。言契理合機者，以契理
X08n0236_p0195c08║釋前貫字，合機釋前攝字，非以契字為修多羅名
X08n0236_p0195c09║也。
X08n0236_p0195c10║鈔：今謂下，清涼自釋也。亦是破刊定之義。然三藏
X08n0236_p0195c11║中但有一重總、別，十二分中却有二重總、別，皆破
X08n0236_p0195c12║刊定。各於後重總、別中各有一失：初約十二部中
X08n0236_p0195c13║後重以通為局失，謂十二部中修多羅本通自餘
X08n0236_p0195c14║十一部及於三藏，故涅槃云佛說十二部經出修
X08n0236_p0195c15║多羅等。故知十二部中修多羅為本，而彼局唯通
X08n0236_p0195c16║自十一部，不通三藏，故有此失。其刊定所立總、別
X08n0236_p0195c17║亦不得成。何者？總則不該三藏，總不成也；別則本
X08n0236_p0195c18║通餘三藏，對彼名別，而汝不通，別不成也。後約三
X08n0236_p0195c19║藏中後重以局為通失，以三藏中修多羅唯通當
X08n0236_p0195c20║藏十二部，不通餘二藏，故局；而刊定却通餘二藏，
X08n0236_p0195c21║故有此失。其總、別亦不成也。以依十二部中部帙
X08n0236_p0195c22║分成三藏，故三藏中各有十二分。一代時教，總分
X08n0236_p0195c23║為十二分，如十二味；香分為三藏，如香分為三丸；
X08n0236_p0195c24║三藏中各有十二分，如三丸中各有十二味。今修
X08n0236_p0196a01║多羅藏唯通當藏中十二分，如第一丸自通當丸
X08n0236_p0196a02║中十二味。由部帙各別，故不通餘二藏，如第一丸
X08n0236_p0196a03║不通餘二丸，故三藏中無第二重總別。問：餘二藏
X08n0236_p0196a04║中有契合義否？答：雖有，屬總十二分中修多羅分
X08n0236_p0196a05║通之。問：修多羅藏從總十二分中分之，通當藏中
X08n0236_p0196a06║十二分，餘二藏亦從總十二分中分之，何不亦通
X08n0236_p0196a07║當藏中十二分？答：以名中云修多羅藏，故餘二藏
X08n0236_p0196a08║不例。問：修多羅皆通當藏中十二分，應復是一重
X08n0236_p0196a09║總別？答：若欲作十二分中總別，今以修多羅藏通
X08n0236_p0196a10║之，故義不成。欲作三藏中總別，又不通餘二藏，故
X08n0236_p0196a11║不更為一重總別。問：三藏中各以修多羅分通，各
X08n0236_p0196a12║自當藏中餘十一分更作一重總別，復有何妨？答：
X08n0236_p0196a13║前以總十二分中修多羅一分通，總十二分中餘
X08n0236_p0196a14║十一分竟，義已通盡，何須更說？問：三藏不出總十
X08n0236_p0196a15║二分，既前已通十一分，何要更通三藏？答：一代時
X08n0236_p0196a16║教大分為二：一、十二分者，義類別故；二、三藏者，部
X08n0236_p0196a17║帙異故。故皆通之。▲鈔破於遠公三修多羅者，次
X08n0236_p0196a18║下引當。▲鈔：初、全縱者，約名敵翻，則四句皆敵。而古
X08n0236_p0196a19║德以言線為敵，言經非敵，則古德之義如其所破。
X08n0236_p0196a20║鈔：二、半奪也者，若約義翻，一敵三非，而刊定但言
X08n0236_p0196a21║經線皆敵，不言敵是聖教，故半奪也。▲鈔：今引意
X08n0236_p0196a22║者下，即本論假修多羅名，欲揀盡濫釋。論云聖教，
X08n0236_p0196a23║明知是翻譯修多羅為聖教也。
X08n0236_p0196a24║鈔：儒即儒教等者，莊子疏云：昔有鄭人名綏，學於
X08n0236_p0196b01║求氏之地，三年藝成，而化為儒。儒者，祖述堯、舜，憲
X08n0236_p0196b02║章文、武，行仁義之道，辨尊卑之位，故謂之儒也。而
X08n0236_p0196b03║綏弟名翟，綏化其弟，遂成其墨。墨者，禹道也。尚賢
X08n0236_p0196b04║崇禮，儉以兼愛，摩頂至踵，以救蒼生，此謂之墨也。
X08n0236_p0196b05║言九經，五經者：一、周易，二、尚書，三、毛詩，四、禮記，五、
X08n0236_p0196b06║春秋。（五經）加周禮，（六經）又加論語、孟子、孝經，為九經也。
X08n0236_p0196b07║▲鈔：雙含二義者，一、此方既以聖人言教，方得稱
X08n0236_p0196b08║經。今譯佛教經，各不失聖教之義。二、四實中，經能
X08n0236_p0196b09║持緯，今經亦能持法、持根，故但言經。雙含此二義
X08n0236_p0196b10║也。言俱順兩方者，順北方名，順西方義故。或可順
X08n0236_p0196b11║此方常也、典也之二義，亦順西方席經、聖教之二
X08n0236_p0196b12║實也。▲鈔：古人既以等者。躡上所說，通前以義為
X08n0236_p0196b13║名，失也。古人既以敵對單立線名，無有契字。明知
X08n0236_p0196b14║古人經上加於契字，是半從義耳。問：准前所釋，若
X08n0236_p0196b15║直譯為聖教，諸過皆離。何須委曲作此解耶？似涉
X08n0236_p0196b16║穿鑿。答：故妙嚴鈔說：苟文小左右，貴為旨不乖中。
X08n0236_p0196b17║有理可通，則為出意釋之，使夫後人不輕聖教。若
X08n0236_p0196b18║理不可通，則正之以梵本，須為辨明，令邪正區分。
X08n0236_p0196b19║今既有理可通，故出意釋之。
X08n0236_p0196b20║疏：意義相似者，汎言皆有貫攝之義。今以聖教上貫
X08n0236_p0196b21║攝義取之，含具上三實之義也。
X08n0236_p0196b22║疏義同井索等者。經中義味無竭，展轉無窮，本為汲
X08n0236_p0196b23║引有情，令通達法性故。揩定邪正者。若不依聖言取
X08n0236_p0196b24║決，邪正何由定耶？言能持於緯者。即攝持義理及攝
X08n0236_p0196c01║持根心故。言線能貫華者。即貫穿法相及貫穿根行
X08n0236_p0196c02║故。并前無竭滋多，汲引有情，皆是聖教貫攝，顯理度
X08n0236_p0196c03║生之意。故上云義意相似，聖教一名，義多含也。
X08n0236_p0196c04║鈔：依古疏等者，即探玄記也。言取義便者，先涌而
X08n0236_p0196c05║後出也。然是古人依附論文助意，以義為次，欲令
X08n0236_p0196c06║易解，非是後人理長於論主也。▲鈔：一、通，二、局者，
X08n0236_p0196c07║由論云：能貫，能攝，（上通舉能貫、攝。）所應說義，所化生故。（此併
X08n0236_p0196c08║舉所貫、攝。）既能、所併舉，故初約通釋。然諸家疏鈔多唯
X08n0236_p0196c09║約局說，則分貫穿對所應說義，攝持對所化生也。
X08n0236_p0196c10║故探玄唯云：貫穿法相，攝持所化。圓覺疏鈔亦唯
X08n0236_p0196c11║局義，故下引論釋，貫穿唯約貫穿法相爾。▲鈔：說
X08n0236_p0196c12║經因緣者，所被機是因，十方佛是加者，解脫月是
X08n0236_p0196c13║請者，此二為緣。此唯約人中說因緣也。故此引梁
X08n0236_p0196c14║攝論云是人。又笈多所譯攝論云：依處，依人，依所
X08n0236_p0196c15║為故。▲鈔即說經意者，問：發心品文，准前第二鈔
X08n0236_p0196c16║釋，俱是因緣中收。何以此文不名因緣，而名說意
X08n0236_p0196c17║耶？答：總說因緣，此之三義不出因緣。今又立：一、說
X08n0236_p0196c18║經處；二、根為因，加之與請為緣；三、以所說法為欲
X08n0236_p0196c19║利益無盡，智照諸法，令行妙行故；開本新佛性，令
X08n0236_p0196c20║至佛果，為實義故等。俱為經家所貫穿之法，故異
X08n0236_p0196c21║於前。然前十句中，佛神力故，世尊本願力故二句
X08n0236_p0196c22║屬前佛加，故今唯引為欲下諸句也。等字，等餘五
X08n0236_p0196c23║句。言是用者，利生行行，開顯佛性，是經勝用故。▲
X08n0236_p0196c24║鈔：言相者，乃至更無餘相者，問：經說三諦等義，云
X08n0236_p0197a01║何更無餘相？答：中道諦亦依二諦，但義別故，亦不
X08n0236_p0197a02║離三諦。又第一義諦依真開之，或二諦通所依體，
X08n0236_p0197a03║體不離義故。
X08n0236_p0197a04║鈔：一一皆通二諦者，約八諦四重，前後相望，故一
X08n0236_p0197a05║切諸法皆通二諦也。言蘊即五蘊者，光明覺鈔云：
X08n0236_p0197a06║色、受、想、行、識五名蘊者，積聚義也。若過去，若未來，
X08n0236_p0197a07║若現在，若內，若外，若麤，若細，若劣，若勝，若近，若遠，
X08n0236_p0197a08║如是一切略為一聚，名蘊。一、色蘊中，可見有對色
X08n0236_p0197a09║為麤，不可見無對為細；又不可見有對望上為細，
X08n0236_p0197a10║望不可見無對為麤；不可見無對色唯是細，染污
X08n0236_p0197a11║名劣，不染污名勝；現在名近，過、未名遠。餘蘊例然。
X08n0236_p0197a12║但麤、細一門有異，謂意相應四蘊為細，五識相應
X08n0236_p0197a13║四蘊為麤，依五根故。或約九地，下地為麤，上地為
X08n0236_p0197a14║細。廣說八蘊，謂色四地：水、火、風；心四：受、想、行、識。中
X08n0236_p0197a15║說記蘊，略說二蘊，所謂色、心。言十八界者，謂六根、
X08n0236_p0197a16║六境、六識也。界者，一、種族也，是生本義；二、族類義，
X08n0236_p0197a17║種類自性各不同故。十二處者，謂六根、六境也。處
X08n0236_p0197a18║者，生門義，謂六根、六境是心所長處，亦名十二入。
X08n0236_p0197a19║瓔珞經云：六根、六境為識所入處故。然上三科，愚
X08n0236_p0197a20║心所為我故說蘊，愚色說處，愚心、色說界。又上根
X08n0236_p0197a21║聞略得悟說蘊，中根聞中得悟說處，下根聞廣方
X08n0236_p0197a22║了，故說十八界。又樂略、樂中、樂廣，故說三不同。言
X08n0236_p0197a23║十二因緣者，謂：一、無明，即根本煩惱，內痴一法為
X08n0236_p0197a24║體；二、行者，造作為義，以身、語、意三業、思為體；三、識
X08n0236_p0197b01║者，了別義，然唯種子，約當生、現行位，言有了別。次
X08n0236_p0197b02║下四支，義准於此，即取第八識親因緣種子為體。
X08n0236_p0197b03║四、名色者，四蘊：心、心所種子為名，色蘊種子為色。
X08n0236_p0197b04║五、六處者，即內六根，是六識生滅之處故。六、觸者，
X08n0236_p0197b05║以能觸對前境故，取第八識相應觸及前六識一
X08n0236_p0197b06║分異熟無言說觸種子為體。七、受者，謂緣境時有
X08n0236_p0197b07║領納義，亦取第八相應受前六一分異熟無記受
X08n0236_p0197b08║種子為體。八、愛者，躭染於境名之為愛，唯取貪一
X08n0236_p0197b09║法為體，此通取現行能所生種子也。九、取者，執著
X08n0236_p0197b10║追欲義也，即全界煩惱為體。十、有者，即識等五現
X08n0236_p0197b11║行果法事，是三界所有名有。十一、生者，起義，即有
X08n0236_p0197b12║支種子生起現行故。十二、老死者，壞滅義，將死正
X08n0236_p0197b13║死故名老死。言四諦者，苦以逼迫為義，集以增長
X08n0236_p0197b14║生死為事，道以除患為功，滅以累盡為名，四皆真
X08n0236_p0197b15║實故名諦也。言食即四食，如世親論第十初說
X08n0236_p0197b16║者，論云：四種食者，一、不清淨依止住食，謂段等四
X08n0236_p0197b17║食（等於觸思識之三食，即通說之四食也），令欲纏有情不淨依止而
X08n0236_p0197b18║得住故。二、淨不淨依止住食，謂觸等三食（等思識也），
X08n0236_p0197b19║令色無色纏有情淨不淨依止而得住故。由此依
X08n0236_p0197b20║止，已離下地諸煩惱故說名淨，未離上地諸煩
X08n0236_p0197b21║惱故說名不淨，是故名淨不淨依止。如是依止，由
X08n0236_p0197b22║觸意思食而住。三、一向淨依止住食，謂段等四食，
X08n0236_p0197b23║令聲聞等清淨依而得住故。四、唯示現依止住食，
X08n0236_p0197b24║謂即四食，諸佛示現受之得住，是故諸佛食此第
X08n0236_p0197c01║四。示現住食者，為令能施諸有情類淨行為因，福
X08n0236_p0197c02║德增長，雖現受食，不作食事。如來食時，諸天受取，
X08n0236_p0197c03║施佛意許諸餘有情。由此因故，彼諸有情速證菩
X08n0236_p0197c04║提（上皆論文）。若起世經云：何等眾生段食？如閻浮提人
X08n0236_p0197c05║豆麨等，餘三天下食細段食，六欲天亦然，色界以
X08n0236_p0197c06║禪悅為食也。二、觸食，即一切卵生得身者也。三、思
X08n0236_p0197c07║食，如魚蛇等，以意思而潤身也。四、識食，即地獄及
X08n0236_p0197c08║識處天也。評曰：前攝論段等四食，義通凡聖，唯色、
X08n0236_p0197c09║無色界無段食。起世經約別義各說，乃增勝義邊，
X08n0236_p0197c10║非不通凡聖也。言四靜慮者，一、有尋有伺靜慮，二、
X08n0236_p0197c11║無尋無伺靜慮，三、離喜靜慮，四、離樂靜慮。俱舍頌
X08n0236_p0197c12║云初尋伺喜樂，後漸離前支是也。言四無量者，即
X08n0236_p0197c13║慈、悲、喜、捨。緣無量有情，起無量行，解感無量果，故
X08n0236_p0197c14║名無量。言四無色者，即四空處：一、空無邊處，二、識
X08n0236_p0197c15║無邊處，三、無所有處，四、非想非非想處。言八解脫
X08n0236_p0197c16║者，一、內有色想外觀色解脫（謂於內有色想貪，為除此貪，觀外不淨青
X08n0236_p0197c17║淤等色，令貪不起，故名解脫），二、內無色想外觀色解脫（謂於內身無色
X08n0236_p0197c18║想貪，離已除貪，為堅固故，觀外不淨青淤等色，令貪不起，名為解脫），第三、淨解脫身
X08n0236_p0197c19║作證具足住（謂觀淨色，令貪不起，名為解脫。觀淨色者，顯觀轉勝。此淨解脫身中，證得
X08n0236_p0197c20║具足圓滿，得住此定，名具足住），四、空無邊處解脫，五、識無邊處解
X08n0236_p0197c21║脫，六、無所有處解脫，七、非想非非想處解脫（四無色定，
X08n0236_p0197c22║為此次四解脫，各能棄背下地貪，故名為解脫也。）第八、滅受想定解脫，身
X08n0236_p0197c23║作證具足住。（棄背受想，名為解脫。）此八亦名八背捨，謂未發
X08n0236_p0197c24║真無漏慧，斷三界諸業，即名背捨。斷已，即名解脫。
X08n0236_p0198a01║言八勝處者，華嚴孔目云：勝於境界，勝於煩惱，故
X08n0236_p0198a02║名勝處。智論云：譬如人乘馬，能破前陣，亦能自制
X08n0236_p0198a03║其馬，故名勝處。亦名八除入。（謂於前八背捨後，次入是觀也。）一、內
X08n0236_p0198a04║有色想，外觀色少，好色惡色。（謂用前觀而不多觀者，若緣多，則長而不
X08n0236_p0198a05║能轉變，故不得隨心自在。少則能觀不淨，心得自在，不起憎愛。）二、內有色想，外觀
X08n0236_p0198a06║色多，好色惡色。（心既調順，則觀多無妨，得自在，通達不淨境故。）三、內無色
X08n0236_p0198a07║想，外觀色少，好色惡色。（義意如前。）四、內無色想，外觀色
X08n0236_p0198a08║多，好色惡色。五、內無色想，外觀青色，青觀青光。（觀青
X08n0236_p0198a09║色轉變自在，少能多，多能少，光色照耀，勝於背捨所見青相，亦不起法愛。）六、黃，七、赤，八、
X08n0236_p0198a10║白，准上言之。（初二如初解脫，次二如第二解脫，後四如第三解脫。謂初二解脫，各分多
X08n0236_p0198a11║少有四，後四即青、黃、赤、白，伏心境勝前故。）言十徧處者，謂青、黃、赤、白，地、
X08n0236_p0198a12║水、火、風、空、識，觀十方青等十法，無二無量，故名徧
X08n0236_p0198a13║處。言三十七品者，即四念處、四正勤、四神足、五根、
X08n0236_p0198a14║五力、七覺支、八聖道，如前已明。四無礙解者，法、義、
X08n0236_p0198a15║詞、樂，亦如前辨。無諍三昧，即空定也。既逈絕諸相，
X08n0236_p0198a16║豈有諍耶？
X08n0236_p0198a17║鈔：如說一切等者，不顯了，故名密；所說三性等，即
X08n0236_p0198a18║顯了說。言四意趣者，普賢三昧鈔引攝論無著說：
X08n0236_p0198a19║一、平等意趣，謂如說我昔曾於彼時名毗婆尸（此云
X08n0236_p0198a20║勝觀）、正覺等者，無性釋云：謂一切佛由資根等互相
X08n0236_p0198a21║似故，說彼即我，非昔毗婆尸，即今釋迦。楞伽中約
X08n0236_p0198a22║四義釋：一、意等，二、語等，三、身等，四、法等。云真實，故
X08n0236_p0198a23║說即彼，而實非彼。二、別時意趣，謂如言：若但誦多
X08n0236_p0198a24║寶如來名者，便於無上菩提已得決定。又由唯發
X08n0236_p0198b01║願，便得往生極樂世界。無性釋云：謂觀懈怠，不能
X08n0236_p0198b02║於法精勤學者，故作是言：此意長養先時善根。如
X08n0236_p0198b03║世間說：但由一錢，而得千錢。解云：以後別時得彼
X08n0236_p0198b04║千也。以一錢為千錢因，念佛為菩提因，發願為安
X08n0236_p0198b05║樂因。三、別義意趣，謂如說言：若己逢事爾所殑伽
X08n0236_p0198b06║沙佛，於大乘法方能解義。無性釋云：意約證相大
X08n0236_p0198b07║乘，不約教相大乘，故作是說。四、補特伽羅意樂意
X08n0236_p0198b08║趣，謂如如來先為一人讚歎布施，後還毀者，謂隨
X08n0236_p0198b09║此人得成何心故。若人於財物有慳悋心，為除此
X08n0236_p0198b10║心，先為讚施；若樂行施，施是下善，欲令渴仰餘勝
X08n0236_p0198b11║行故。毀之不達者，言互相違，餘行例然。此等皆佛
X08n0236_p0198b12║意趣耳。言四隨者，出於禪經問明。疏云：一、隨樂，將
X08n0236_p0198b13║護彼意，稱樂其心故；二、隨宜，附先世習，令易受行，
X08n0236_p0198b14║習已成性故；三、隨治，觀病輕重，設藥多少故；四、隨
X08n0236_p0198b15║義，隨根熟時，聞即悟故。等字，等取四悉檀。智論第
X08n0236_p0198b16║一云：有四悉檀（此云義宗也），總攝一切十二部經、八萬
X08n0236_p0198b17║四千法藏，皆悉是實，無有相違。一、世界悉檀，有法
X08n0236_p0198b18║從因緣和合，故有、無別性；人亦如是，五眾和合，故
X08n0236_p0198b19║有、無別人。二、各各為人悉檀，觀人心行而為說法，
X08n0236_p0198b20║於一法中或聽、或不聽。如為斷見人說雜業，故雜
X08n0236_p0198b21║生等；為常見說無人，得觸、得受等。三、對治悉檀，對
X08n0236_p0198b22║治則有，實性則無。如酸、醎等，於風病名藥，餘病非
X08n0236_p0198b23║藥；不淨等，於貪等亦爾（治貪是藥，治嗔非藥）。四、第一義悉檀，
X08n0236_p0198b24║一切法、一切言論差別，皆悉平等一味。又廣鈔云：
X08n0236_p0198c01║天台釋意分別，令稱根適悅是世界，令生善心是
X08n0236_p0198c02║為人，令惡除滅是對治，令入聖道是第一義。又云：
X08n0236_p0198c03║雙說空、有是世界，單說有為人；單說空是對治，非
X08n0236_p0198c04║空、有是第一義。義等無方也。▲鈔：所作事名、義者，
X08n0236_p0198c05║既云所作事故名、義，則顯非所詮名、義也。
X08n0236_p0198c06║鈔：謂佛、世尊於彼方所者，即前是處也；為彼有情
X08n0236_p0198c07║者，即前由此也；依彼所作諸行差別者，即前為此
X08n0236_p0198c08║也。上三同攝論依故。演說無量蘊相應語，乃至廣
X08n0236_p0198c09║說者，即攝論相故，法故也。何者？前云：蘊等諸法，一
X08n0236_p0198c10║一皆通二諦，即是相故，蘊等即法故。（其表故在乃至）中。或
X08n0236_p0198c11║即次云：能引義利，是前義故；前義故，是次義利。故
X08n0236_p0198c12║前義為正。
X08n0236_p0198c13║鈔：名為法本者，經云：法輪者，法本如，重頌如，受記
X08n0236_p0198c14║如，不誦偈如，無問自說如，乃至十二部經皆云如。
X08n0236_p0198c15║既十二部中初合云契經如，而云法本如，明知譯
X08n0236_p0198c16║修多羅為法本也。十藏品疏：遠公以五義釋之：一、
X08n0236_p0198c17║教為理本，二、經為論本，三、總為別本，四、初為後本，
X08n0236_p0198c18║五、略為廣本。後三即三修多羅也。名直說言者，總
X08n0236_p0198c19║相而言，名為直說；一一語言，多義分別，名非直說。
X08n0236_p0198c20║聖教及經，義如前說。▲鈔：又遠公下，一、總相，謂涅
X08n0236_p0198c21║槃十五云：始從如是我聞，終至歡喜奉行，皆名修
X08n0236_p0198c22║多羅。即總為別本。二、別相，謂就前總相分出十一，
X08n0236_p0198c23║餘十一不收者，還復攝在修多羅中，名為別相。用
X08n0236_p0198c24║斯別相望祇夜等為其本，故名初為後本。三、略相，
X08n0236_p0199a01║於彼別相十二分中，初總標舉，名修多羅；後廣釋
X08n0236_p0199a02║者，隨別名之。如言色者，即是根本略相；復云青、黃
X08n0236_p0199a03║等者，是名廣相。故云略為廣本。刊定記破於後二
X08n0236_p0199a04║者，彼云：別相無聖教，亦乖正理；略相違雜集。雜集
X08n0236_p0199a05║云：修多羅者，謂長行綴緝，略說所應說義。刊定釋
X08n0236_p0199a06║云：略說所應說義者，即是長行綴緝，曾無先略標
X08n0236_p0199a07║舉，後廣釋之相。當知略者，總之異名（謂修多羅一分是總），餘
X08n0236_p0199a08║十一分是別。今修多羅依藏部中總相業用而立
X08n0236_p0199a09║其名，餘藏部名依藏部中別相業用。所以者何？修
X08n0236_p0199a10║多羅業能貫攝故。餘藏、餘部所詮所化，由此貫攝，
X08n0236_p0199a11║彼方成故。涅槃十五云：始從如是我聞，終至歡喜
X08n0236_p0199a12║奉行，皆修多羅故。評曰：此即刊定立破意，許其總
X08n0236_p0199a13║相修多羅無後二修多羅也。准知前立二重總、別
X08n0236_p0199a14║中，後重總、別亦取遠公總相之意，非新自立也。言
X08n0236_p0199a15║並在十藏品中救之者，下疏云：然其後二不違雜
X08n0236_p0199a16║集長行綴緝等。（言綴緝即是十）一、所不攝者，如賢首品云：
X08n0236_p0199a17║爾時文殊師利說無濁亂清淨行大功德已等類，
X08n0236_p0199a18║名長行綴緝。此是結集綴緝，非佛正說，故云十一、
X08n0236_p0199a19║所不攝者。若長行綴緝，即是總相修多羅爾。既即
X08n0236_p0199a20║總相，何但言長行揀偈頌耶（此成別相）？其略說所應說
X08n0236_p0199a21║義者，即是略為廣本，如賢首品欲顯示菩提心功德
X08n0236_p0199a22║故，即其類也。即是略相，略標下之所說，亦順成實
X08n0236_p0199a23║論名直說語言。此通十二分皆有此一，則不違雜
X08n0236_p0199a24║集論也（此成略相）。若十二分中修多羅並通前三種，若
X08n0236_p0199b01║三藏中修多羅唯局總相，但開雜集別義以成後
X08n0236_p0199b02║二。有不曉者，妄非先賢等。問：有總相處必有別、略
X08n0236_p0199b03║二相，何以三藏中修多羅唯局總相？答：據義合爾，
X08n0236_p0199b04║理已極成。今欲彰十二分中修多羅具通餘十一
X08n0236_p0199b05║分及於三藏，故云具三相。以從總相立於經藏，揀
X08n0236_p0199b06║異二藏名局，故不通二藏。設有別相、略相但局當
X08n0236_p0199b07║藏中者，不能收餘二藏中別相、略相。又此三藏中
X08n0236_p0199b08║總相修多羅，若望總十二分中修多羅，亦但是少
X08n0236_p0199b09║分。若爾，餘二藏中豈無總十二分中修多羅之分
X08n0236_p0199b10║耶？答：雖略有少分，而立調伏對法之名，不名修多
X08n0236_p0199b11║羅。故十藏鈔云餘二藏有契合者，即十二分中修
X08n0236_p0199b12║多羅耳。此約義該，何須更立兩重總、別？則三藏中
X08n0236_p0199b13║修多羅為唯總相，是故不通餘二藏也。是知三藏
X08n0236_p0199b14║中修多羅雖言總相，仍狹如十二分中總相，此即
X08n0236_p0199b15║言總意別也。
X08n0236_p0199b16║疏調練通於止、作者，於三業不行惡曰止，行惡曰作。
X08n0236_p0199b17║此約惡而言止、持、作、犯也。又於三業行善曰作，不行
X08n0236_p0199b18║曰止。此約善而言作、持、止、犯也。故南山云：言止、持者，
X08n0236_p0199b19║方便正念，護本所受，禁防身、口，不造諸惡，目之曰止；
X08n0236_p0199b20║止而無違，戒體光潔，順本所受，稱之曰持。言作、持者，
X08n0236_p0199b21║惡既離已，事須善修，必須策勤三業，修習戒行，有善
X08n0236_p0199b22║起護，名之為作。持義如前說。言作、犯者，出家五眾，內
X08n0236_p0199b23║具三毒，我倒在懷，鼓動身、口，違理造境，名之為作；作
X08n0236_p0199b24║而有違，污本所受，名之為犯。言止、犯者，癡心怠慢，行
X08n0236_p0199c01║違本受，於諸勝業厭不修學，故名為止；止而有違，反
X08n0236_p0199c02║彼受願，故名為犯。然今疏意通上義，文唯止惡作善，
X08n0236_p0199c03║故云通於止、作等。言契經藏中類有此釋者，應云：能
X08n0236_p0199c04║詮藏上有契理合機之功能，名有財釋也。
X08n0236_p0199c05║鈔：准刊定記者，辨異翻也。言證稱為律者，弘決志
X08n0236_p0199c06║云：不取律呂之律，但約如世律令，陶虞所造，蕭何
X08n0236_p0199c07║以為九章漸分，輕重委悉故也。爾雅云：法也。法律
X08n0236_p0199c08║所以詮量重輕、犯不犯等。雖舉此，欲令人知不犯。
X08n0236_p0199c09║此正依素律師也。▲鈔：素律師者，名懷素。按開元
X08n0236_p0199c10║釋教錄云：俗姓范氏，京兆人，世襲冠冕。真觀九年
X08n0236_p0199c11║出家，投禮襲三藏為弟子。立性聰敏，專尋經論。進
X08n0236_p0199c12║具之後，偏肆志毗尼。依道成律師學四分律，不淹
X08n0236_p0199c13║時序，而為上首。先居弘濟，後住太原。學侶雲奔，教
X08n0236_p0199c14║授無輟。以先德所集，多不依文，率己私見，妄生增
X08n0236_p0199c15║減。乃檢尋律藏，出戒心羯磨，任取成文，非妄穿鑿。
X08n0236_p0199c16║可謂嗣徵迦葉，繼軌波離。又控四分記鈔兼經論
X08n0236_p0199c17║疏記等五十餘卷，現行於世。今此即四分律疏第
X08n0236_p0199c18║一卷中文也。（此與章書懷素但名同爾。彼與顏魯公同時，與素律師相去近於百年。）
X08n0236_p0199c19║言或云是鞞泥迦毗那耶等者，律鈔解云：明了論
X08n0236_p0199c20║言：本音毗那耶，此略言毗尼，有五義故：一、能生種
X08n0236_p0199c21║種勝利，謂引生世、出世善；二、能生身、口二業清淨
X08n0236_p0199c22║及正直；三、能滅罪障；（此同次疏。）四、能引勝義，在家者引
X08n0236_p0199c23║令出家，乃至引到梵住、聖僧住、無餘涅槃；五、勝人
X08n0236_p0199c24║所行事，謂最勝人是佛，次獨覺及聲聞。是勝人等，
X08n0236_p0200a01║皆行其中。若凡夫行者，亦是勝人，方能行故。言傳
X08n0236_p0200a02║有訛略者，下三訛，上一略，俱不得其正名。
X08n0236_p0200a03║鈔：東塔又云者，以素律師住東塔寺故，亦第一疏，
X08n0236_p0200a04║故言又云。▲鈔釋曰：下清涼評義也。今既毗膩多，
X08n0236_p0200a05║此云已調伏，是滅義。准母論，毗尼翻為滅，則毗尼
X08n0236_p0200a06║是毗膩多之略梵語也。與前段云毗尼是毗奈耶
X08n0236_p0200a07║之訛略，翻為調伏之義有乖。此即難意也。而上又
X08n0236_p0200a08║云下，躡前釋之。既毗尼含調伏與滅二義，故前段
X08n0236_p0200a09║云毗尼是毗奈耶之略稱，即翻為調伏。今第二解，
X08n0236_p0200a10║又以毗尼翻為滅也。故疏云：毗尼或翻為滅，或是
X08n0236_p0200a11║不定之辭，故不可定取也。▲鈔：滅有三義下，謂律
X08n0236_p0200a12║行之體非即是滅。今云滅者，前二義從滅得名，後
X08n0236_p0200a13║一義從所得果為名，故云滅也。言不殺、盜等者，即
X08n0236_p0200a14║三業、七支等滅未起之非也。
X08n0236_p0200a15║鈔：故律中有犯毗尼，有諍毗尼者，亦彼疏文也。然
X08n0236_p0200a16║有本鈔云有淨毗尼者，淨字悞書也，諍字為正。故
X08n0236_p0200a17║四分律：毗尼有二種：有犯毗尼，有諍毗尼。如四十
X08n0236_p0200a18║七、八卷中廣說。今當略示其相，謂所滅之病是其
X08n0236_p0200a19║四諍：一、言，二、覓，三、犯，四、事。能滅之藥是七毗尼，謂
X08n0236_p0200a20║現前、憶念、不癡、自言、治多人語、罪處所、草覆地。此
X08n0236_p0200a21║七毗尼能滅四諍，名七滅諍也。（即有犯毗尼也，示滅七種違犯之過
X08n0236_p0200a22║故。）一、言諍者，謂辨法相是非、邪正，各執己見而生
X08n0236_p0200a23║其諍。諍由言起，故曰言諍。二、覓諍者，比丘犯過，理
X08n0236_p0200a24║須為除，制有三根、（無貪、無恚、無癡，是為不諍根。）五德。（有二五德：一、自恣五
X08n0236_p0200b01║德，二、舉罪五德。如常。）舉彼同來詣僧，伺覓前罪，令其除殄。因
X08n0236_p0200b02║舉彼犯，遂生於諍。諍由覓生，故曰覓諍。三、犯諍者，
X08n0236_p0200b03║有過在懷，宜須懺盪。罪相難識，詞各紛紜，遂生諍
X08n0236_p0200b04║競。由犯起諍，故曰犯諍。四、事諍者，羯磨彼事，義在
X08n0236_p0200b05║精明，片有乖違，即不成遂。獨情忍易，同和理難，各
X08n0236_p0200b06║執一見，無能辨事，因斯致諍。諍起由事，故曰事諍。
X08n0236_p0200b07║上四是病起之源。有犯毗尼，即七滅諍者。一者，應
X08n0236_p0200b08║與現前毗尼。當與現前毗尼緣中，如佛在舍衛國，
X08n0236_p0200b09║迦留陀夷與六羣比丘往阿夷羅跛提河中浴。時
X08n0236_p0200b10║迦留陀夷先出，錯著六羣比丘衣去。六羣後出，不
X08n0236_p0200b11║見衣止，見迦留陀夷衣，即言：迦留陀夷偷我衣。人
X08n0236_p0200b12║不現前，便作滅檳羯磨。迦留陀夷聞已有疑，即往
X08n0236_p0200b13║佛所，以此因緣白佛。佛言：汝以何心取？答言：謂是
X08n0236_p0200b14║我衣，不以賊心取。佛言：不犯。不應不看衣而著，不
X08n0236_p0200b15║應人不現前而作羯磨、呵責羯磨、滅檳羯磨等。乃
X08n0236_p0200b16║至自今後，謂諸比丘結現前毗尼滅諍，應如是說
X08n0236_p0200b17║現前毗尼（滅於言諍，即無其言也）。二者、應與憶念毗尼。當與
X08n0236_p0200b18║憶念毗尼緣中。佛在舍衛國。時沓婆摩羅知僧事，
X08n0236_p0200b19║六羣得惡房、臥具、惡請處，起嗔謗言：有愛、有恚、有
X08n0236_p0200b20║怖、有癡。遂將婬事誣諍。親於眾中，僧問處實。彼言：
X08n0236_p0200b21║我從生來，乃至夢中，不行此事，況於覺悟？比丘以
X08n0236_p0200b22║事白佛，佛令反結問。六眾便言：沓婆摩羅清淨，無
X08n0236_p0200b23║如是事。佛言：沓婆摩羅無著人，無有故犯。應白四
X08n0236_p0200b24║羯磨，與憶念法也（此滅覔諍，為舉人過，須令憶念）。三、應與不痴毗
X08n0236_p0200c01║尼。當與不痴毗尼緣中。佛在舍衛國。難提比丘得
X08n0236_p0200c02║癲狂病，往來出入，不順威儀，多犯眾罪。比丘詰問，
X08n0236_p0200c03║便言：病時造罪，病瘥不作。以事白佛，佛言：有三種
X08n0236_p0200c04║痴：一、常憶來，二、不憶不來，三、或憶不憶，或來不來。
X08n0236_p0200c05║此人應白四羯磨，與不痴毗尼。正病時造罪，非犯。
X08n0236_p0200c06║瘥後不作，應僧清淨，得足僧數，故因制法（亦滅覔諍也）。
X08n0236_p0200c07║四、應與自言治。當與自言治緣中。佛在瞻波國。僧
X08n0236_p0200c08║說戒時，佛在眾中坐，默然不說。阿難請佛說戒，佛
X08n0236_p0200c09║言：欲令如來於不淨眾中說戒。佛無有此理。時大
X08n0236_p0200c10║目連入定，觀見犯戒者近佛而坐，即以牽出，白佛：
X08n0236_p0200c11║眾已清淨，應說戒。佛言：從今後不應如是。為凡有
X08n0236_p0200c12║犯，須取自言，方得治罰。因制此法（滅犯諍也）。五、應與多
X08n0236_p0200c13║人語。當與多人語緣中。佛在舍衛國。時諸比丘諍
X08n0236_p0200c14║事不息，遂至僧中，斷不可了。白佛，佛言：應與多人
X08n0236_p0200c15║語。為諍法不定應行，除取多人語。行時有三：一、顯
X08n0236_p0200c16║露，二、覆藏，三、耳語。若上座向如法人顯露，貴望多
X08n0236_p0200c17║人俱隨；若向非法人覆藏、耳語行，恐多人隨之（此滅
X08n0236_p0200c18║諍也）言。六、應與罪處所。當與罪處所緣中。佛在婆兜
X08n0236_p0200c19║釋翅搜國。象力釋子能善論議，得外道問，前後相
X08n0236_p0200c20║違，僧中亦爾。比丘以事白佛，佛言：應白四羯磨，與
X08n0236_p0200c21║彼羯磨治，取本罪，奪三十五事。若伏首本罪者，應
X08n0236_p0200c22║白四羯磨，如法為解，故立此法（亦滅覔諍也）。七、應與如
X08n0236_p0200c23║草覆地。當與如草覆地緣中。佛在舍衛國。比丘共
X08n0236_p0200c24║諍，七年難滅。以事白佛，佛聽彼二眾相對共懺。各
X08n0236_p0201a01║眾上座互白云：我等行來出入，多犯諸罪，共長老
X08n0236_p0201a02║作草覆地滅。白已，彼此和合，罪諍俱滅，更不相舉。
X08n0236_p0201a03║如草覆地，不得舉起，有斯制也（此滅犯諍。若滅事諍，通上七毗尼也）。
X08n0236_p0201a04║鈔：是發業之本者，業是所發，即前七支等業，皆以
X08n0236_p0201a05║煩惱為本。煩惱即發業之無明也。言調伏貪等者，
X08n0236_p0201a06║等癡、慢、疑、惡見，即六根本發業煩惱也。滅此令盡，
X08n0236_p0201a07║故滅煩惱。
X08n0236_p0201a08║鈔：三、得滅果者，律鈔云：薩婆多言：毗尼四義，餘經
X08n0236_p0201a09║所無：一、戒是佛法平地，萬善由之生長；二、一切佛
X08n0236_p0201a10║弟子皆依戒住，一切眾生由戒而有；三、趣涅槃之
X08n0236_p0201a11║初門；四、是佛法瓔珞，能莊嚴佛法。具斯四義，功強
X08n0236_p0201a12║於彼。今即第三義也。言便得第一等者，即得滅果
X08n0236_p0201a13║也。
X08n0236_p0201a14║鈔：或名尸羅下，疏翻云清涼。律鈔云：尸羅言冷，無
X08n0236_p0201a15║破戒熱及三惡道熱。故探玄記云：三業過非，由如
X08n0236_p0201a16║火然，戒能息滅，故云清涼。又素律師疏云：惡能令
X08n0236_p0201a17║生心熱惱，戒能安適，故曰清涼。又惡能招惡道熱
X08n0236_p0201a18║惱，戒招善趣，故曰清涼。又究竟解脫，寂然常樂，清
X08n0236_p0201a19║涼果也。故云雙從因、果得名。
X08n0236_p0201a20║鈔：非是定共者，具云定共戒，新云靜慮律儀，以法
X08n0236_p0201a21║爾一切上二界有漏定俱現行思上有防欲界惡
X08n0236_p0201a22║戒功能為體。道共者，具云道共戒，新云無漏律儀，
X08n0236_p0201a23║亦名聖所受戒，以法爾一切上地所有無漏道俱
X08n0236_p0201a24║現行思上能防欲界犯戒功能為體。唯識云：戒依
X08n0236_p0201b01║定中止身、語惡，現行思立，故是假有。本疏：述曰：謂
X08n0236_p0201b02║依定中止身、語惡，現行思上立定道戒，不約種子，
X08n0236_p0201b03║此名隨心轉故。現行思可爾，種子不爾。故止身、語
X08n0236_p0201b04║惡者，假色為色所由。（由此勢力，遮防身、語惡色殺、盜、妄等，令不現前，遮防色故。
X08n0236_p0201b05║此無表假立色名。）言是遠離下，此釋能揀之別解脫戒。謂
X08n0236_p0201b06║於師前虔恭合掌，口陳乞戒之詞，心所熏種羯磨
X08n0236_p0201b07║竟時，種體之上防非發善功能倍倍增長。此防發
X08n0236_p0201b08║功能是別解脫體。問：此三種戒雖種、現不同，何故
X08n0236_p0201b09║皆取思之一法？答：以造作義名，思力最勝故。以此
X08n0236_p0201b10║戒異定、道之戒，故云為別。別，則別於他定、道戒有
X08n0236_p0201b11║餘勝能，復立別名。然此疏中第二意名三業七支
X08n0236_p0201b12║別。別防非等者，謂隨一一戒，各能遮防一種過非，
X08n0236_p0201b13║令不起故，名別三業諸過。能令行人不得自在，故
X08n0236_p0201b14║如覊縛，招果不失，謂之業緣。由是無始至今，不得
X08n0236_p0201b15║出離。今以此戒悉能遠離，故名解脫。
X08n0236_p0201b16║鈔：即第三名中別義者，是唯從果為名也。疏中有
X08n0236_p0201b17║為、無為二種解脫果者，即有餘、無餘二涅槃果也。
X08n0236_p0201b18║示可理智名無為、有為種體之上，防非發善，功能
X08n0236_p0201b19║隨順此果解脫名。前解自體，名解脫；此解從他，名
X08n0236_p0201b20║解脫。故遺教經下，證唯從果為名也。又相續解脫
X08n0236_p0201b21║經云下，亦可證雙從因、果得名。依此下，鈔：釋也。依
X08n0236_p0201b22║此經故，五分法身及涅槃名解脫果。由受持此戒
X08n0236_p0201b23║為殊勝因，能得彼果，故以隨順為因也。然此第三
X08n0236_p0201b24║名後，疏中有第四名，曰性善者，性能發善故，又能
X08n0236_p0201c01║止惡故。言守信者，是第四名中別義也。昔於師前
X08n0236_p0201c02║期心受戒，性遮並護，始、卒無虧，以文、義易故。鈔：不
X08n0236_p0201c03║釋也。▲鈔又刊定下，皆是四異名外，更有異名：初
X08n0236_p0201c04║離障解脫，次作用解脫。後之三名非今所用，因便
X08n0236_p0201c05║揀之。
X08n0236_p0201c06║鈔：謂制伏過非等者，一、滅業，非不殺、盜等也；二、滅
X08n0236_p0201c07║煩惱，調伏貪等令盡故。即皆是止行。調練三業者，
X08n0236_p0201c08║即前疏云：調練通於止作，如跳行、倚住、不跏趺坐、
X08n0236_p0201c09║左脇臥等，應止而不行；行倣象王之步，住如山王
X08n0236_p0201c10║不動；坐必跏趺臥、右脇等，此皆應作。口則不風邪
X08n0236_p0201c11║言，非順道等，此應不說有益，始發言故；意則妄念
X08n0236_p0201c12║分別，止令不起，出離觀行，勤而行之。言性善守信，
X08n0236_p0201c13║通於止作者，謂受持衣、鉢等，應作之；離衣、畜長等，
X08n0236_p0201c14║應止之。故云通於止作。言毗尼以止惡作善為宗
X08n0236_p0201c15║者，是惡應止，是善應行，如前所說。應止者，止即成
X08n0236_p0201c16║持，作乃成犯；應作者，作乃成持，止乃成犯。故云律
X08n0236_p0201c17║宗。其唯持犯等，此上總意。下雖別說，示不出此，故
X08n0236_p0201c18║云總為顯相。
X08n0236_p0201c19║鈔：五眾罪者，笈多，譯云五篇罪。今云五眾，約能犯
X08n0236_p0201c20║之人以目所犯罪也。即比丘、比丘尼、式叉磨那、沙
X08n0236_p0201c21║彌、沙彌尼，各有所犯，如比丘犯二百五十戒等。或
X08n0236_p0201c22║云：於五篇中有多條數，故云眾也。然五篇名義繁
X08n0236_p0201c23║廣，恐學者欲知，當依律鈔，各示其相。南山云：五篇
X08n0236_p0201c24║七聚，約義差分，正結罪止樹六法。今依六聚，且釋
X08n0236_p0202a01║其名：一、波羅夷，二、僧伽婆尸沙，三、偷闌遮，四、波逸
X08n0236_p0202a02║提，五、波羅提提舍尼，六、突吉羅。此上六名，並無正
X08n0236_p0202a03║譯，但用義翻，略知途路。（又云：今五、七不同，具有三義，則入五中：一者、名均，二、
X08n0236_p0202a04║則體均，三、則究竟均。不其此三通，義入聚攝。而六、七差別者，六合吉羅，以同體故；七離於惡說，以過多故。
X08n0236_p0202a05║身名惡作，口名惡說。此聚分二也。）初、波羅夷者，義當極惡，三意釋
X08n0236_p0202a06║之：一者、退沒，由犯此戒，道果無分故；二、不共住，非
X08n0236_p0202a07║但失道而已，更不入二種僧數說戒、羯磨；三者、墮
X08n0236_p0202a08║落，捨此身已，墮在阿鼻地獄故。十誦云：墮不如意
X08n0236_p0202a09║處。四分云：譬如斷人頭，不可復起。若犯此法，不復
X08n0236_p0202a10║成比丘。二、僧伽婆尸沙者。善見論云：僧伽者為僧，
X08n0236_p0202a11║婆者為初，謂僧前與覆藏羯磨也。言尸沙者，云殘，
X08n0236_p0202a12║謂末後與出罪羯磨。若犯此罪，僧作法除，故從境
X08n0236_p0202a13║立名婆沙。云僧伽者為僧，婆尸沙者是殘。若犯此
X08n0236_p0202a14║罪，垢纏行人，非全淨用，有殘之罪，由僧除滅故也。
X08n0236_p0202a15║四分中，證明僧殘，便成上解。又云：有餘以行法不
X08n0236_p0202a16║絕為名也。毗尼母云：僧殘者，如人為他所斫，殘有
X08n0236_p0202a17║咽喉，故名為殘，理須早救。故戒律云：若犯此罪，應
X08n0236_p0202a18║強為波利婆沙等。由隣重罪故也。三、偷蘭遮者。善
X08n0236_p0202a19║見云：偷蘭名大遮，言障善道，後墮惡道，體是鄙穢。
X08n0236_p0202a20║從不善體以立名者，由能成初、二兩篇之罪故也。
X08n0236_p0202a21║又翻為大罪，亦言麤惡。聲論云：證音為薩偷羅。明
X08n0236_p0202a22║了論解：蘭為麤，遮那為過。麤有二種：一、是重罪方
X08n0236_p0202a23║便，二、能斷善根。所言過者，不依佛所立戒而行，故
X08n0236_p0202a24║言過也。然偷蘭一聚，罪通正從，體兼輕重。律列六
X08n0236_p0202b01║聚、七聚，並合偷蘭，或在上下。四、波逸提者，義翻為
X08n0236_p0202b02║墮。十誦云：墮在燒煑，覆障地獄故也。四分：僧有百
X08n0236_p0202b03║二十種，分取三十。因財事生，犯貪慢心，強制捨入
X08n0236_p0202b04║僧，故云尼薩耆也。餘之九十，單悔別人。若據罪體，
X08n0236_p0202b05║同一品懺。出要儀云：尼薩耆，舊翻捨墮。五、波羅提
X08n0236_p0202b06║提舍尼聚者，義翻向彼悔，從對治境以立名。僧祇
X08n0236_p0202b07║云：此罪應發露也。即此律戒本中，具明悔過之辭。
X08n0236_p0202b08║六、突吉羅聚者，善見云：突者，聚也。吉羅者，作者聲
X08n0236_p0202b09║論正音突悉吉粟多。四分律戒本云：式叉迦羅尼。
X08n0236_p0202b10║義翻云：應當學。胡僧云：守戒也。此罪微細，持之極
X08n0236_p0202b11║難，故隨學隨守以立名。十誦云：天眼見犯罪比丘，
X08n0236_p0202b12║如駛雨下。豈非專翫在心，乃名守戒也。然七聚中，
X08n0236_p0202b13║分此一部，以為二聚。身名惡作，口名惡說者，或云
X08n0236_p0202b14║突吉羅、惡說也。然二不定法，託境以言，通該六聚。
X08n0236_p0202b15║若論罪體，生疑不信，是突吉羅。又影三罪、二罪者，
X08n0236_p0202b16║略舉生疑之事矣。七、滅諍中，罪亦通有。但為競於
X08n0236_p0202b17║四諍，彼此未和，故制七藥，用以除殄。而僧尼同數，
X08n0236_p0202b18║共成通戒焉。▲鈔：等起等者，釋中由四因故而犯
X08n0236_p0202b19║諸罪，則四因皆能等諸罪：一、無知故者，從受後不
X08n0236_p0202b20║學律，故無知。或可雖學，以愚暗故，無所知識。二、放
X08n0236_p0202b21║逸故者，放縱逸蕩，不檢三業故。三、煩惱盛故者，以
X08n0236_p0202b22║貪、嗔等增盛，不能制故。四、不尊敬故者，以無慚、愧
X08n0236_p0202b23║故，不尊重、敬愛如來所制清淨禁戒。或可四義相
X08n0236_p0202b24║躡而起：由無知，故放逸；放逸，故煩惱盛；煩惱盛，故
X08n0236_p0202c01║無慚、愧也。
X08n0236_p0202c02║鈔還淨等者，上二約犯，此下約治也。言由意樂者，
X08n0236_p0202c03║二師異說。寂照云：謂設有違犯，悔懼交至，自陳所
X08n0236_p0202c04║犯不由他舉，方受治罰。如昔所受律法儀式，隨犯
X08n0236_p0202c05║輕重，誠心懺悔。既洗滌已，戒還清淨。此是通相之
X08n0236_p0202c06║意。若會解云：由意樂者，以造業時，但起心念，未曾
X08n0236_p0202c07║發動身、口故；懺悔時，但須責心，不須治罰。故律鈔
X08n0236_p0202c08║云：若不動身、口，則輕，責心即滅；若動身、口，則重，對
X08n0236_p0202c09║人方滅。今初，義也。又云：輕罪者，但云：不應起如此
X08n0236_p0202c10║心。是名責心懺悔。又云：行婬時，先起心，未動身、口，
X08n0236_p0202c11║責心即滅。即今由意樂，不由治罰也。故笈多譯論
X08n0236_p0202c12║云：由心淨，非治罰。言如受律儀者，次引梁論云：如
X08n0236_p0202c13║本受持時受持由責心。即對治故。二釋之中，後釋
X08n0236_p0202c14║近宗，先治輕，後治重故。
X08n0236_p0202c15║鈔：出離等者，七種中，一、各各相對者，如犯第五篇
X08n0236_p0202c16║罪，二人各各對首發露，遮相續故。律鈔云：提舍尼，
X08n0236_p0202c17║此翻為各對，應說對人說所作罪也。又吉羅中動
X08n0236_p0202c18║身口罪，亦對人懺滅也。此二望前諸聚，亦唯出離
X08n0236_p0202c19║輕罪爾。二、誓受治罰者，此治重罪。如僧殘罪，請二
X08n0236_p0202c20║十僧六夜行摩那埵，供給承事（摩那埵，此云折伏貢高，亦名下意，謂
X08n0236_p0202c21║承事眾僧。僧祇云：折伏下意，即今誓受治罰之義也）。七日滿，僧為羯磨除罪，
X08n0236_p0202c22║還令戒淨，如本所受等，故得出離。三、等有妨害等
X08n0236_p0202c23║者，謂等所制有罪，則妨餘事（如制僧不得故弄陰出精，後有僧夢遺疑
X08n0236_p0202c24║犯，復開云：除夢中。又如尼薩耆中制不得畜長衣，後阿難得一貴價納衣，欲與迦葉，十日方還。後佛開云：
X08n0236_p0203a01║過十日不淨施犯。律中先等制，後有妨害，餘事復開者極多，故云等有妨害）。亦如律中，
X08n0236_p0203a02║比丘不得畜八不淨物（一、田宅，二、種植，三、貯積糓帛，四、畜諸奴僕，五、畜養羣
X08n0236_p0203a03║畜，六、錢寶，七、象牙毛毯等，八、銀鐵釵釧等）。言還開許者，如第一田是妨
X08n0236_p0203a04║道，別人不開。善見云：居士施田宅地，別人不得用，
X08n0236_p0203a05║若供養僧者得受。二、種植中，除供佛、供法、供僧，為
X08n0236_p0203a06║僧得也。三、貯積糓帛者，僧祇云：若比丘齋時作念：
X08n0236_p0203a07║此後時恐貴，今糴此糓，我當依是得誦經、坐禪、行
X08n0236_p0203a08║道。四、畜奴僕中，僧祇云：若人言施供給僧男，淨人
X08n0236_p0203a09║聽受。若施別人，一切不得。若施淨人，若料理僧故，
X08n0236_p0203a10║別人得受。五、畜畜生中，若人施畜生，不應受，謂馬、
X08n0236_p0203a11║驢、猪、羊等。若見比丘不受，云我當殺之，應語今自
X08n0236_p0203a12║施水草，勿令傷害等。餘皆例之。四、別立等者，謂隨
X08n0236_p0203a13║時隨處，眾僧和合，立所制法，則後還捨。眾所制法，
X08n0236_p0203a14║即是隨方毗尼。眾既制已，犯必有罪，如今堂儀等。
X08n0236_p0203a15║後僧和合，還捨所制，先犯罪人，是時出離。此意出
X08n0236_p0203a16║梁攝論。又如律中，佛聽曠野中行多比丘，於布薩
X08n0236_p0203a17║日，應和合，當下道集一處，結小界，說戒，白二羯磨
X08n0236_p0203a18║（即別立止息也）。結界說戒已，還作白二羯磨，以解小界而
X08n0236_p0203a19║去（即僧和合已，捨所制也）。五、轉根者，集玄云：比丘、比丘尼共
X08n0236_p0203a20║住，犯不共罪。若轉男根以為女時，與尼共住，即無
X08n0236_p0203a21║所犯。尼轉反上。六、真實觀者，上五約事云離，今六、
X08n0236_p0203a22║七兼理觀證道也。嗢拖南，或云鬱拖那縕陀南，此
X08n0236_p0203a23║云集施。又集總散，又總攝，又散又攝。施與集法，義
X08n0236_p0203a24║施他也。或云鄔拖南，此云標相。無常是有為法標
X08n0236_p0203b01║相，苦是有漏法標相，無我是諸法標相，涅槃寂靜
X08n0236_p0203b02║是無為法標相。或名四法印，能作無常等觀，出離
X08n0236_p0203b03║眾罪。故瑜伽四十六云：復次有四種嗢拖南，諸佛
X08n0236_p0203b04║菩薩欲令有情清淨，故說四種，如前無常等。故鈔
X08n0236_p0203b05║云：諸行相觀等。七、由法爾等者，即見道位，見諦理
X08n0236_p0203b06║故，任運出離諸罪也。
X08n0236_p0203b07║鈔：毗奈耶復有四義者，此別明戒相也。補特伽羅，
X08n0236_p0203b08║此云數取趣，數數造業，取諸趣故。此雖名總，別目
X08n0236_p0203b09║人趣，即是約人律儀。唯局人中制所學處，聲聞之
X08n0236_p0203b10║戒不許餘類故。（天多樂逸，地獄苦逼，鬼處羸苦，畜生痴暗，故不能受持律儀，唯人是
X08n0236_p0203b11║法器故。）▲鈔：白彼補特伽羅所犯者，如第二篇中第
X08n0236_p0203b12║一故。弄陰失精者，佛在舍衛國，迦留陀夷欲意盛
X08n0236_p0203b13║於房中漏失。比丘白佛，因制此戒。五篇皆有緣起，
X08n0236_p0203b14║即因彼彼人所犯已，大師集僧，制所學處。而言處
X08n0236_p0203b15║者，瑜伽云：一、自利處，二、利他處，三、真實義處，四、威
X08n0236_p0203b16║力處，五、成熟有情處，六、成熟自佛法處，七、無上證
X08n0236_p0203b17║等菩提處。由尸羅不清淨，三昧不現前，以依定故，
X08n0236_p0203b18║方得法慧。是故偏得學處之名。根本能生，故名為
X08n0236_p0203b19║處；是處應學，故名學處。故遺教經云：戒是正順解
X08n0236_p0203b20║脫之本故。▲鈔：三、分別者，如十二年後，方制廣戒
X08n0236_p0203b21║是也。▲鈔：四、決擇等者，集玄云：如殺戒中，杌作人
X08n0236_p0203b22║想，壞而有罪；人作杌相，壞而無罪。又如鮮白比丘
X08n0236_p0203b23║尼遠道詣佛路，遭強者逼，而無樂想，故亦無罪。此
X08n0236_p0203b24║等之類，皆決判所犯也。
X08n0236_p0203c01║鈔：然明了論等者，此釋前第七出離中小、隨小之
X08n0236_p0203c02║義也。此依彼論取義釋之。如論正文云：（論具名二十二明了
X08n0236_p0203c03║論。）偈云：解小隨小非小戒。釋曰：佛世尊立戒有三
X08n0236_p0203c04║品：一、小戒，二、隨小戒，三、非小戒。小戒者，僧伽胝施
X08n0236_p0203c05║沙等。（即僧伽婆尸沙也。論有等言，應等餘篇罪也。）隨小戒者，是彼不具
X08n0236_p0203c06║分罪。（今鈔云：二種方便者，以是第二篇方便，故云彼不具分。言二種方便者，偷蘭遮、突吉羅也。律鈔
X08n0236_p0203c07║云：一、遠方便，如行婬時，先起心，未動身，口責心，即滅。二、次方便，謂動身就彼，或說欲作，此等對人懺，即滅。
X08n0236_p0203c08║通名吉羅。三、近方便，至彼人邊，或欲磨觸，身未交通，是偷蘭遮。期行婬事故磨觸，非為戲樂故偷蘭遮，不
X08n0236_p0203c09║成僧殘。此對人懺除。評曰：初、次二方便皆是吉羅，近方便即偷蘭遮，為二種方便。既云不成僧殘，即今論
X08n0236_p0203c10║云彼不具分罪也。然偷蘭但為一方便，唯有吉羅為二方便。故律鈔云：〔彼〕逸提三十九，故成一百二十，而
X08n0236_p0203c11║無偷蘭，有二吉羅。今為第二篇方便，故通蘭、吉也）。非小戒者，四波羅夷（今唯
X08n0236_p0203c12║前二）。復次，小戒者，諸戒中性罪（今但云性罪，然是餘四篇中性罪，非是四
X08n0236_p0203c13║波羅夷之性罪也）。隨小者，諸戒者所有制罪（與鈔文不受持衣鉢，因佛
X08n0236_p0203c14║制之，方成罪也。問：性罪是小罪，云何是大耶？答：望四波羅夷名大罪故，故次文而云）。非小罪
X08n0236_p0203c15║者，四波羅夷等（上二、二釋異，第三、二釋同）。然彼論釋性罪、制罪
X08n0236_p0203c16║云：佛所立學處有三種：一、性罪，二、制罪，三、二罪。此
X08n0236_p0203c17║中性罪者，若是身、口、意惡業所攝，或由隨及惑等
X08n0236_p0203c18║流故犯，復於此過犯中故意所攝，有染污業增長，
X08n0236_p0203c19║與此俱有罪相續流，是名性罪。異此三因所犯，或
X08n0236_p0203c20║由不了別戒，或由失念，或由不故意過犯，此中若
X08n0236_p0203c21║無惑及惑等流，及無念念增長，是名制罪。若具二
X08n0236_p0203c22║相，是名制、性二罪。准此，今云性罪，則諸罪中三業
X08n0236_p0203c23║煩惱等俱念念相續，故名性罪。見諦道中斷分別
X08n0236_p0203c24║煩惱，故無此罪。其四波羅夷，律中雖有懺辭，然現
X08n0236_p0204a01║身不得道果（故今七種出離，唯約後四篇也）。
X08n0236_p0204a02║鈔：那引小教者，以雖引攝論等文，皆是論中明小
X08n0236_p0204a03║乘戒相，故此難也。答中今更下，以菩薩攝律儀戒
X08n0236_p0204a04║亦以七眾戒為體，但持心異戒條，名意大同，故得
X08n0236_p0204a05║引小乘戒相。又上所引下，是鈔主第二意也。次大
X08n0236_p0204a06║乘律中，此土多闕故。
X08n0236_p0204a07║鈔：又上云者下，逐難釋之。即如初受戒，後而持之；
X08n0236_p0204a08║其或有犯，如其輕、重，治令清淨故。疏相者，性也下，
X08n0236_p0204a09║體、性有同，有異。異者，相據於外，性主於內；體者，性、
X08n0236_p0204a10║相之通稱，則寬、狹之不同。然今性是體性，故名相
X08n0236_p0204a11║也。問：所對法中既唯四諦之境，涅槃之果何太局
X08n0236_p0204a12║耶？答：然以四諦有生、滅、無量、無作不同，通大、小乘、
X08n0236_p0204a13║權、實等義。又涅槃通三乘所證，故對法藏中四諦
X08n0236_p0204a14║等攝一切法盡也。
X08n0236_p0204a15║
X08n0236_p0204a16║華嚴懸談會玄記卷第十五
X08n0236_p0204a17║
X08n0236_p0204a18║音釋
X08n0236_p0204a19║沓（徒合切。）覊（居宜切。覊，絆也。）糴（他吊切，買米也。）盪（徒黨切，滌器也。）嗢（烏沒切，咽也。）
X08n0236_p0204a20║縕（於云切，又於粉切。）杌（五骨切，樹無枝也。）綏（先唯切，止也，安也。）身（音乾。）篤（元是
X08n0236_p0204a21║毒字，或筆悞也。）綏（先唯切，安也。）駛（也疾。）