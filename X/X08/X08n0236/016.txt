X08n0236_p0204b01║華嚴懸談會玄記卷第十六
X08n0236_p0204b02║蒼山再光寺比丘　普瑞集
X08n0236_p0204b03║疏對向者，俱舍論文，向前涅槃，疏配釋也。對觀亦論
X08n0236_p0204b04║文，觀前四諦，亦疏配屬。問：何故望涅槃名對向，不名
X08n0236_p0204b05║對觀耶？望四諦名對觀，不名對向耶？答：探玄第一云：
X08n0236_p0204b06║一、對向，謂因智趣向涅槃；二、對觀，謂果智觀證涅槃
X08n0236_p0204b07║滅故。雖因智亦有對觀，然仰求進修，故但名對向。
X08n0236_p0204b08║疏及相應心所等者，慧亦心所，則別境中一數。今無
X08n0236_p0204b09║漏慧起時，必與餘心所相應而起，謂餘徧行五、別境
X08n0236_p0204b10║五與善十一也。言等者，等取五蘊故。鈔云：總說無漏
X08n0236_p0204b11║五蘊為對法，此約總說別；正取淨慧五蘊，即隨行爾。
X08n0236_p0204b12║鈔：故為此通者，由對涅槃果，故云對向；對四諦境，
X08n0236_p0204b13║故云對觀。此清涼意：對向唯見道已去因，對向涅
X08n0236_p0204b14║槃果，對觀通因果智對觀四諦境。不爾，因果智對
X08n0236_p0204b15║觀四諦，豈非境耶？言揀濫者，恐能對慧既持自性，
X08n0236_p0204b16║何不亦名法耶？濫所對故。言若據法能持自性下，
X08n0236_p0204b17║此是通相之意。慧是能對，但名為對；非所對故，不
X08n0236_p0204b18║名為法。為分能、所，即是別義。如斯揀也。
X08n0236_p0204b19║鈔：慧依於法，慧為主故者，以論藏研窮性、相，正為
X08n0236_p0204b20║發生無漏智慧，故云慧為主故。即是名中對字，非
X08n0236_p0204b21║依主釋中主為法體。主為法體，即是今法字。或可
X08n0236_p0204b22║上句出法論所以，下句出慧論所由，學者任意。言
X08n0236_p0204b23║出其異名者，此因便故來，以辨異名在後段故。應
X08n0236_p0204b24║是阿毗云無比，達磨云法。兼，猶更也，更成立上慧
X08n0236_p0204c01║義故。
X08n0236_p0204c02║疏對義同前者，論但云此法對向無住涅槃，能說諦、
X08n0236_p0204c03║菩提分、解脫門等故。數者下，皆是論文。
X08n0236_p0204c04║鈔：如十地疏明者下，疏云：自相者，色、心等殊故；共
X08n0236_p0204c05║相者，同無常、無我故。又自相即俗諦，共相即真諦
X08n0236_p0204c06║等。▲鈔亦如初地中辨者，瑜伽四十五云：一、論體
X08n0236_p0204c07║有六：一、言論，二、尚論，三、諍論，四、毀謗論，五、順理論，
X08n0236_p0204c08║六、教導論。一、言論者，謂一切言說、言音、言詞，是名
X08n0236_p0204c09║言論。尚論者，謂一切世間隨所應聞所有言論等。
X08n0236_p0204c10║諍論者，謂或依諸欲所起自、他所攝諸欲相侵奪
X08n0236_p0204c11║等，或因惡行所起自身惡行他譏毀等，或依諸見
X08n0236_p0204c12║所起。毀謗論者，謂懷憤發者，以染心振發威勢，更
X08n0236_p0204c13║求擯毀所有言論。順理論者，謂於善法、律中為諸
X08n0236_p0204c14║有情宣說正法，隨順正行，隨順解脫故。教道論者，
X08n0236_p0204c15║謂教習增上心學、增上慧學、增上戒學等。此六論
X08n0236_p0204c16║中，最後二論是真實能引義利所應修習，中間二
X08n0236_p0204c17║論能引無義，故應遠離。初之二論，應分別之。第二、
X08n0236_p0204c18║論處所者，有六種：一、於王家，二、於執理家，三、大眾
X08n0236_p0204c19║中，四、賢哲前，五、於解法義沙門、婆羅門前，六、於樂
X08n0236_p0204c20║法義者前。第三、論據有十，即依義所依有十也。其
X08n0236_p0204c21║中所成立有二：一、自性，二、差別。自性，謂有立為有，
X08n0236_p0204c22║無立為無；差別者，有常、無常等。能成立法有八：一、
X08n0236_p0204c23║立宗，二、辨因，三、引論，四、同類，五、異類，六、現量，七、比
X08n0236_p0204c24║量，八、正教量（云云）。第四論莊嚴，略有五種：一善自
X08n0236_p0205a01║他宗，謂於彼此毗奈耶中，讀誦受持，思惟純熟。二
X08n0236_p0205a02║言具圓滿，謂凡有所說，皆以其聲，不以非聲。聲具
X08n0236_p0205a03║五德：一不鄙陋，二不輕易，三雄朗，四相應，五義善。
X08n0236_p0205a04║三無畏，謂在大眾中，心無劣懼，身無戰怖，語無謇
X08n0236_p0205a05║弱。四敦肅，謂如有一人，待時方說，而不儳速。五應
X08n0236_p0205a06║供，謂如有一人，為性調善，不惱於他，乃至言語柔
X08n0236_p0205a07║軟，如對善友。第五論墮負者，有三種：一捨言取意，
X08n0236_p0205a08║謂詞謝對論者言：我不善論，汝論為善等。二言屈，
X08n0236_p0205a09║如立論者，為對論者之所屈伏，或托餘事方便而
X08n0236_p0205a10║退，或引外言，或現發憤，或默然等。三言過，謂雜亂、
X08n0236_p0205a11║麤獷、不辨了、無限量、非義相應、不以時、不決定、不
X08n0236_p0205a12║顯了、不相續等。第六論出離者，謂立論者，先應以
X08n0236_p0205a13║彼三種觀察論端，方興言或不興論，名論出離。謂
X08n0236_p0205a14║一觀察得失，二觀察時眾，三觀察善巧及不善巧。
X08n0236_p0205a15║觀得失者，謂我立論，將無自損他損具損等耶？觀
X08n0236_p0205a16║時眾者，有僻執耶？有正見耶？觀察善巧不善巧者，
X08n0236_p0205a17║謂自我於論體論處等，為善不善等。第七論多所
X08n0236_p0205a18║作法者，有三種：一善自他宗，二勇猛無畏，三辯才
X08n0236_p0205a19║無竭。由有此三，能善酬答，故名多所作法耳（上皆地經
X08n0236_p0205a20║鈔文）。▲鈔：立、破二能者，即雙釋上能立、能破之所以
X08n0236_p0205a21║也。所以者何？故釋云：由正說依止等方便故。言依
X08n0236_p0205a22║止等者，即前所引依止勝相等十勝相也。
X08n0236_p0205a23║鈔：言迦多演尼子者，亦名迦栴延子。傳云：佛滅後
X08n0236_p0205a24║五百年中，有阿羅漢名迦栴延子，母姓迦栴延，從
X08n0236_p0205b01║母為名。先於薩婆多部出家，本是天竺人，後往罽
X08n0236_p0205b02║賓國。國在天竺之西北，與五百羅漢及五百菩薩
X08n0236_p0205b03║共撰集薩婆多部阿毗達磨，制為八迦蘭陀，此云
X08n0236_p0205b04║八結，亦云八犍度，亦曰白節。謂義類各相結屬，故
X08n0236_p0205b05║云結；又攝義令不散，故云結；義類各有分限，故云
X08n0236_p0205b06║節。亦稱此文為支慧論。以神通願力宣告遠近：若
X08n0236_p0205b07║先聞佛說阿毗達，隨有多少，可悉送來。於是人、天、
X08n0236_p0205b08║龍、神乃至阿迦尼師吒天，有聞佛說乃至一句一
X08n0236_p0205b09║偈，悉送與之。迦栴延子共諸羅漢及菩薩揀擇其
X08n0236_p0205b10║義，若與修多羅、毗那耶不相違背，即共撰錄，違者
X08n0236_p0205b11║棄之。所取文句，隨義類相開；若明慧義，別安置結
X08n0236_p0205b12║中。餘類悉爾。八結各有五萬偈。造八結竟，復欲造
X08n0236_p0205b13║毗婆沙釋之。馬鳴菩薩是舍衛國婆枳多士人，通
X08n0236_p0205b14║八分毗迦羅論（此云字母）等，及三藏文字學府先儀所
X08n0236_p0205b15║歸。迦栴延子遣人往請馬鳴解八結，阿羅漢、菩薩等
X08n0236_p0205b16║即共辨義。意若定，馬鳴隨即著文。經十二年，造毗
X08n0236_p0205b17║婆沙方竟，凡百萬偈。毗婆沙，此云廣解，又云種種
X08n0236_p0205b18║說。評曰：既云集佛所說阿毗達磨，故云迦多演尼
X08n0236_p0205b19║子諷誦而已。既是彼撰集，故云亦是彼說。▲鈔：是
X08n0236_p0205b20║則論藏下，定斷其義。上小乘論或佛自說，故或菩
X08n0236_p0205b21║薩說。今大乘論亦是佛說，即阿毗達磨經等。有是
X08n0236_p0205b22║菩薩取經中義等，即瑜伽、唯識等。若依後義，以佛
X08n0236_p0205b23║經為本，統菩薩末論，末不離本，亦佛說三藏也。
X08n0236_p0205b24║疏略二門等者。問：尅性門，三藏何詮法多寡不同？答：
X08n0236_p0205c01║以三藏自性寬狹不等故也。問：何故古起信疏尅性
X08n0236_p0205c02║門各詮一學兼正門？依雜集論第十一，經詮三學，律
X08n0236_p0205c03║詮戒、定，論詮慧耶？答：乃古疏傳寫誤耳。以論唯詮慧，
X08n0236_p0205c04║何有兼正義耶？應以今疏為證。
X08n0236_p0205c05║鈔：又能說三學等者，三學俱詮，以根本故；福、慧俱
X08n0236_p0205c06║詮生，立素怛纜藏。言能成辦等者，詮戒、定者，立毗
X08n0236_p0205c07║奈耶藏，以戒淨無缺，身、心安淨，後不憂悔，漸得定
X08n0236_p0205c08║故。涅槃十一云：愛見羅剎全乞浮囊，如犯夷半，如
X08n0236_p0205c09║僧殘三分之一，如蘭手許，如墮塵許，如吉羅囊，全
X08n0236_p0205c10║能度海，戒全出生死海。此即輕、重等持之意。以是
X08n0236_p0205c11║漸得深定，心一境性名定，故云心學。言即無悔等
X08n0236_p0205c12║者，等取眠、尋、伺，此四即四不定法。今由尸羅無此
X08n0236_p0205c13║四不定，故得三摩地也。言能成辦增上慧等，唯詮
X08n0236_p0205c14║慧者，立阿毗達磨藏，謂能決判、揀擇無顛倒義味
X08n0236_p0205c15║故。問：戒淨、無悔，漸次得定，詮此二，故立毗奈耶藏；
X08n0236_p0205c16║理應依定發慧，詮二，故立阿毗達磨藏。答：戒定俱
X08n0236_p0205c17║福類，詮生並調伏，定慧福智殊，生詮異藏收。問：定
X08n0236_p0205c18║慧類殊別藏攝，理應定散異故非調伏，以別解脫
X08n0236_p0205c19║戒是散善故。答：定散雖殊俱是福，不能斷惑俱調
X08n0236_p0205c20║伏，福智二種專擇異，斷惑有差別藏攝。問：三藏次
X08n0236_p0205c21║第經律論，云何三學次第戒定慧？答：三藏約本末
X08n0236_p0205c22║寬狹為次，三學約難易修習為次。戒易修故，定稍
X08n0236_p0205c23║難故，慧最難故。從淺至深，修行法爾。又無次第，隨
X08n0236_p0205c24║宜說故。為利根備說三學，而能成辦三學。後二不
X08n0236_p0206a01║言能說，影取後二亦有能說。後二言成辦，影取初
X08n0236_p0206a02║一亦有成辦。為純根者說戒心二學，而能成辦戒
X08n0236_p0206a03║心二學。既戒淨得定，為說慧學，而能成辦慧學。此
X08n0236_p0206a04║在實成辦，故名尅性，非但詮說而已。故論有成辦
X08n0236_p0206a05║之言，成由言說，故名所詮。
X08n0236_p0206a06║鈔：兼各通三者，經、律、論各證詮一，多分說故；兼餘
X08n0236_p0206a07║詮二，少分說故。則易知。毗尼增三下，釋律兼三也。
X08n0236_p0206a08║楞嚴云：毗奈耶中宣說修行三決定義，所謂：攝心
X08n0236_p0206a09║為戒，因戒生定，因定發慧。三學皆云增上者，以行
X08n0236_p0206a10║有萬差，此三最極增上。此三既立，萬行自成。故法
X08n0236_p0206a11║華玄義云：佛法曠海，此三攝盡，復名三學者，諸佛
X08n0236_p0206a12║本意欲令行人學戒、定、慧，非謂欲令學於文字、言
X08n0236_p0206a13║教而已。縱始實廣解名數，問即皆知；善於立破，轉
X08n0236_p0206a14║增我相，輕侮餘人。故昔人云：自經、論學出，世因解
X08n0236_p0206a15║來，翻更長貪、嗔。猶火出水中，云何可滅？則甘露反
X08n0236_p0206a16║為毒藥，非自咎為誰？學者當審此言，體三學之意
X08n0236_p0206a17║也。等字，等取論兼三也，可知。
X08n0236_p0206a18║疏詮示聲等者，能詮示即教，所詮示即理、行、果，四法
X08n0236_p0206a19║具矣。言攝大乘同此者，彼論云：如是三藏，下乘、上乘
X08n0236_p0206a20║有差別故，則成二藏：一、聲聞藏，二、菩薩藏。
X08n0236_p0206a21║疏此就二乘，理、果同，故合之者，生空理同故，有餘二
X08n0236_p0206a22║種涅槃果同故。瑜伽八十二說：聲聞理者，生空偏真
X08n0236_p0206a23║也；行者，次位；果者，有餘依、無餘依二涅槃。菩薩理者，
X08n0236_p0206a24║二空；行者，六度；果者，無住涅槃。教、行別者，四諦、十二
X08n0236_p0206b01║因緣教、行別故。問：既教、行別，何不別立藏耶？答：獨覺
X08n0236_p0206b02║教少於聲聞，又初入法多依聲聞教。又四法之中所
X08n0236_p0206b03║貴為理，果是所求所得故。既理、果同，故不別立。問：因
X08n0236_p0206b04║人立藏，曰菩薩藏；佛是果人，何不別立，曰如來藏？答：
X08n0236_p0206b05║因、果雖殊，四法無異，不別藏。欲顯行願深大，偏從菩
X08n0236_p0206b06║薩立也。
X08n0236_p0206b07║疏如普超等經者，普超三昧經云：如此大乘中亦有
X08n0236_p0206b08║三乘，則為三藏，謂：聲聞藏、緣覺藏、菩薩藏。唯大乘中
X08n0236_p0206b09║得有三藏，餘二乘中則無此也。入大乘論中亦同此
X08n0236_p0206b10║說。
X08n0236_p0206b11║疏攝屬聲聞者，下云：然緣覺、聲聞各有二類，總相而
X08n0236_p0206b12║說：聲聞觀四諦，緣覺觀因緣；聲聞依聲，緣覺依現事。
X08n0236_p0206b13║而各成二者，一、聲聞聲聞，謂本求聲聞，亦觀四諦，於
X08n0236_p0206b14║最後身值佛成果；二、緣覺聲聞，謂由昔緣覺觀十二
X08n0236_p0206b15║因緣，於最後身值佛，為說十二因緣，教依聲悟，故名
X08n0236_p0206b16║緣覺聲聞。言緣覺二者，一、緣覺緣覺，謂本求緣覺，於
X08n0236_p0206b17║最後身不值佛世，自藉現事因緣得道；二、聲聞緣覺，
X08n0236_p0206b18║謂先求聲聞，悟得初果，未現涅槃，人、天反七反滿已，
X08n0236_p0206b19║值無佛世，藉現事緣而得道果。評曰：今即四中第二
X08n0236_p0206b20║緣覺、聲聞。既皆聲聞教，故聲聞攝。探玄：問云：等是下
X08n0236_p0206b21║乘，何故獨名聲聞藏？答：以緣覺亦有出無佛世，無教
X08n0236_p0206b22║故；聲聞不爾，故偏得名藏。評曰：此意約緣覺不定在
X08n0236_p0206b23║佛世，又多不藉世間經，故偏云聲聞藏也。
X08n0236_p0206b24║鈔：小乘經、律、論別者，別字有本作引字，誤書也。准
X08n0236_p0206c01║此分之，當知藏約部帙。言四阿含者：一、增一阿含，
X08n0236_p0206c02║二、中阿含，三、長阿含，四、雜阿含。皆言阿含者，此云
X08n0236_p0206c03║教，或云傳。言五部律者：一、曇無德部（此云法蜜，亦云法藏，亦云
X08n0236_p0206c04║法鏡，即四分律部主也），二、薩婆多部（此云一切有，即十誦律部主也），三、迦葉
X08n0236_p0206c05║遺部（此云重空觀，即解脫律主。要覽云：未至此土），四、彌沙塞部（此云不著有觀，
X08n0236_p0206c06║即五分部主也），五、婆麤富那部（此云犢子。要覽云：即僧祇。顯用記云：律本未至）。
X08n0236_p0206c07║鈔即出涅槃下，彼疏云：長者，喻佛聖意愍念，名常
X08n0236_p0206c08║憐愛。以大根未熟，懸委當佛教化開導，云：將詣師
X08n0236_p0206c09║所，欲令受學，慮彼賖晚。名懼不速成，攝之從己。名
X08n0236_p0206c10║尋便將還，勸學小教，名教半字。未授以大，故言而
X08n0236_p0206c11║不教誨。毗迦羅論，弘決志云：毗伽羅者，世間文字
X08n0236_p0206c12║之根本也。典藉音聲之論，宣通四辯，呵責世法，讚
X08n0236_p0206c13║出家法，言詞清雅，義理深邃，將是善權大士之所
X08n0236_p0206c14║為也。故以此論喻方等經。（然寄居傳云：五天俗書，總名毗何羯剌挐。大數
X08n0236_p0206c15║有五，同神州之五經，即五明是也。舊云毗伽羅論者，訛也。）言半字謂九部經者，
X08n0236_p0206c16║於十二部中除三部故：一、除記別，以無授記作佛
X08n0236_p0206c17║故；二、除自說，以小無為不請友故；三、除方廣，以小
X08n0236_p0206c18║無廣大利樂故。然十二部經各有二相，今約一相
X08n0236_p0206c19║說，以乘中無此三相故也。餘如此說。言何名為藏
X08n0236_p0206c20║者，彼疏云：悋惜名藏，根熟時為說大乘，故無祕藏。
X08n0236_p0206c21║何字應是可字，即反顯也。陀羅尼者，此云總持。言
X08n0236_p0206c22║五明論者，一、聲明，釋詁訓字，詮目疏別；二、工巧明，
X08n0236_p0206c23║技術機關，陰陽曆數；三、醫方明，禁呪癎邪，藥石針
X08n0236_p0206c24║艾；四、因明，老定正邪，研覈真偽；五、內明，究暢五乘
X08n0236_p0207a01║因果妙理。如西域記說。
X08n0236_p0207a02║疏正唯修多羅攝者，此約部帙，唯修多羅藏攝。此經
X08n0236_p0207a03║兼詮戒、慧，亦通餘二藏攝，約彼、此義同故。故探玄記
X08n0236_p0207a04║第一說，或第二、第三藏攝。此約同教辨。言若就修多
X08n0236_p0207a05║羅下，約別教說。或上約自、他分彼、此，此約自經中復
X08n0236_p0207a06║分彼、此以攝也。言以義揀教者，以三藏是教，即言教
X08n0236_p0207a07║非教，攝中教也。而三藏名通權、實，上辨兼證，乃約同
X08n0236_p0207a08║教故。今以無盡之義揀同取別，唯信第十藏攝此經
X08n0236_p0207a09║也。（自、他准說。）探玄記云：對下文十藏所攝，以主、伴具足，顯
X08n0236_p0207a10║無盡故。此約別教。又綱要云：若依此經，十藏品中自
X08n0236_p0207a11║明信等十藏為實，攝於此經。（言十藏者，謂信、戒、慚、愧、聞、施、慧、念、持、辨十，皆云
X08n0236_p0207a12║藏。）問：何以十藏一品却攝一部耶？答：說處雖在一品，
X08n0236_p0207a13║約義該攝一切，以皆明具足主、伴等。（十玄舉初、後二門攝中間之入
X08n0236_p0207a14║門，故疏中准知。）則此經流類之經及十地等論，皆十藏攝。問：
X08n0236_p0207a15║三藏能詮是教，十藏是義，如何以義而攝教耶？答：小
X08n0236_p0207a16║乘教、義俱不融；三乘義融，教不融；一乘教、義俱融，故
X08n0236_p0207a17║得攝耳。意云：十藏之義即能詮教，或可詮到十藏義
X08n0236_p0207a18║之能詮方攝此經，非詮餘義之能詮可攝此經也。故
X08n0236_p0207a19║云以義揀教。
X08n0236_p0207a20║疏通相十二分教等者下，疏鈔云：舊名十二部，恐濫部
X08n0236_p0207a21║帙，改名分教。各有二相：一、唯修多羅，或二，或三。（如前已引。）二、
X08n0236_p0207a22║祇夜，此云應頌：一、與長行相應之頌，由於長行說未
X08n0236_p0207a23║盡故。雜集云：不了義經，應更頌釋。如十住品發心住
X08n0236_p0207a24║頌，即其類也。二、為後來應更說故。如涅槃云：佛昔為
X08n0236_p0207b01║諸比丘說契經竟，爾時復有利根眾生為聽法故，後
X08n0236_p0207b02║至佛所，即便問人：如來向者為說何事？佛時已知，即
X08n0236_p0207b03║因本經，以偈頌曰：我昔為汝等不識四真諦是故久
X08n0236_p0207b04║流轉生死大苦海等。三、授記，梵云和伽羅那，亦云記
X08n0236_p0207b05║別。授者，與也；記云，錄也；別者，分別。佛與記故：一、記弟
X08n0236_p0207b06║子生死因果，其文非一；二、記菩薩當成佛事，如記彌
X08n0236_p0207b07║勒云：未來有王，名曰禳佉，當於是世而成佛道等。發
X08n0236_p0207b08║心品中及出現內，並有此類。四、伽他，此云諷頌，即是
X08n0236_p0207b09║孤起頌。舊云偈：一、為易誦持故，二、為樂偈者故，三、天
X08n0236_p0207b10║偈讚。皆是其類。五、尼陀那，此云因緣：一、因請方說，為
X08n0236_p0207b11║重法故，如十地品三家五請；二、因事方說，知本末故，
X08n0236_p0207b12║如觀善財。又雜集云：又有因緣制立學處。即因事制
X08n0236_p0207b13║戒，亦第二攝。六、優陀那，此云自說：一、為令知而請法
X08n0236_p0207b14║故，如十地本分等；二、為令所化生慇重故，念佛慈悲
X08n0236_p0207b15║為不請友，如普賢行品等。七、本事，梵云伊帝目多伽：
X08n0236_p0207b16║一、說佛往昔事，如威光太子等；二、說弟子往事，如說
X08n0236_p0207b17║諸善友因緣等。八、本生，梵云闍陀伽，謂說昔受身：一、
X08n0236_p0207b18║說如來，如說威光數數轉身值佛等；二、說弟子諸善
X08n0236_p0207b19║友等。然其本事但云其事，除所生事，本生要說受身。
X08n0236_p0207b20║九、方廣，梵云毗佛略：一、廣大利樂故，二、正法廣陳故。
X08n0236_p0207b21║此經一部全受斯稱。涅槃云：所謂大乘方等經典，其
X08n0236_p0207b22║義廣大猶如虗空。雜集開為五義云：方廣者，謂菩薩
X08n0236_p0207b23║藏相應言說，亦名廣，破一切障故；亦名無比法，無有
X08n0236_p0207b24║諸法能比類故，一切有情利益安樂所依處故，宣說
X08n0236_p0207c01║廣大甚深義故。（釋曰：開總菩薩藏相應言說為四，并總為五也。）十、未曾有，梵
X08n0236_p0207c02║云阿浮達磨，亦云希有法：一、德業殊異故，如初生即
X08n0236_p0207c03║行七步，斯經不起而昇四天等；二、法體希奇故，謂菩
X08n0236_p0207c04║薩不共功德，經文非一。十一、譬喻，梵云阿波陀那：一、
X08n0236_p0207c05║為深智說，似令解真故，如法華云：諸有智者以譬喻
X08n0236_p0207c06║得解。如出現品一一喻明。二為淺識，就彼類誘令信
X08n0236_p0207c07║故。如為擔人說二蘊等，此經所無。故僧伽吒經云：色
X08n0236_p0207c08║為一頭，心為一頭，身為重檐，甚可怖畏。三毒所壓，不
X08n0236_p0207c09║可得勝。去來常檐，不能遠離。（法喻各有六事。喻六事者，一檐頭為二，三檐身，
X08n0236_p0207c10║四檐中物，五打檐人，六去來常檐。法六事者，一心，二色，三連合色心為身，四三毒，五二蘊假者，六六道去來不
X08n0236_p0207c11║離。其所壓之言中，含第五事也。）雜集通說，為令本義得明了故。十二
X08n0236_p0207c12║論議，梵云優波提舍。一以理深故，二義不了故。並須
X08n0236_p0207c13║循環研覈，或佛自說，或菩薩相。論如問明品等。然契
X08n0236_p0207c14║經望餘總相略相，則許通有，別相則無。（此下料揀十二互有無也。
X08n0236_p0207c15║今契經二相，通者可知，無者以長行綴緝，是餘十一所不攝故。）應頌諷頌，互望並無。
X08n0236_p0207c16║本事本生，互望亦無。本事本生，望於記別，亦是互無。
X08n0236_p0207c17║上二過去，記別未來故。自說因緣，容得互有。如因事
X08n0236_p0207c18║說，不由請故。除上所除，餘皆互有。（謂如應頌除諷頌餘皆有，諷頌亦除
X08n0236_p0207c19║應頌餘皆有，乃至本事除本生及記別餘皆俱有等。餘義准思。）問：此十二分於大、小
X08n0236_p0207c20║乘為局？為通？若皆大者，何以涅槃云：護大乘者，受持
X08n0236_p0207c21║九部？（經俱云：若有比丘供身之具亦常豐足，復能護持所受禁戒，能師子吼演說妙法，謂修多羅、祇夜、受
X08n0236_p0207c22║記、伽佗、優陀那、伊帝目多伽、闍陀伽、毗佛略、阿浮達磨，以如是等九部經典為佗廣說，利益眾生等。）法
X08n0236_p0207c23║華第一云：我此九部法，隨順眾生說。瑜伽等論說聲
X08n0236_p0207c24║聞無方廣故。答：然諸經、論且約一相，故作是說。如實
X08n0236_p0208a01║大、小皆具十二分。解深密經說菩薩依十二分教修
X08n0236_p0208a02║奢摩他，瑜伽云佛為聲聞具演十二分教，故今疏云
X08n0236_p0208a03║通相。十二分教亦分大、小，對下隨人各立之教，故名
X08n0236_p0208a04║通相。於十二中雖大、小乘增、減不同，亦聖教自分，但
X08n0236_p0208a05║是通相之義，實通有十二分故。然涅槃中但有九者，
X08n0236_p0208a06║依三部中之小相故，謂因緣中因事制戒、譬喻中誘
X08n0236_p0208a07║引淺識、論議中約非了義，故唯有九。法華小乘唯有
X08n0236_p0208a08║九者，三部中大相故，於記別中記當成佛、自說中為
X08n0236_p0208a09║不請友、方廣中廣大利樂，明知且約一相。然此經之
X08n0236_p0208a10║中具十二分，義如上引。
X08n0236_p0208a11║鈔：由前經藏等者，三藏、二藏等，皆有權、實。此即躡
X08n0236_p0208a12║前起後也。隨其自宗不同，各自立教異故。鈔：略語
X08n0236_p0208a13║深者，以海喻深、廣，沖深但語深也。言法雲、智光略
X08n0236_p0208a14║明深、廣者，以此深、廣，說之難盡，故且略明。法雲約
X08n0236_p0208a15║橫明廣，智光約竪顯深。言下經云下，義引十地品
X08n0236_p0208a16║文。下疏云：從所受處名法雲地，謂佛身雲遍覆法
X08n0236_p0208a17║界，法雨亦多，（釋彌漫也。）唯此能受。若直從所受法，應名
X08n0236_p0208a18║法雨地；若從能受，應名法海地，以此法器廣大如
X08n0236_p0208a19║海故。能安者，堪能安受文故。受者，信受故，上二受
X08n0236_p0208a20║文。攝者，思惟攝取義故。持者，持取彼文、義，成二持
X08n0236_p0208a21║故。（文持，義持。）雲雨說法故者，次經明法雲地菩薩自以
X08n0236_p0208a22║願力起福、智、悲雲，普霔法雨，滅惑塵𦦨，生善益根
X08n0236_p0208a23║故，即從自受名。今既雲雨說法，用證上法雲也。
X08n0236_p0208a24║鈔：夜摩下，疏云：悟說勝義甚深之法，表十行建立，
X08n0236_p0208b01║故云勝林。赫日之言，但取陽光時長，難窮其際。言
X08n0236_p0208b02║孟夏者，禮記注云：孟者，長也；仲者，中也；季者，少也。
X08n0236_p0208b03║此乃取意譯也。梵本敵對，翻後熱月，即四月十六
X08n0236_p0208b04║日至五月十五日也。西域一歲立為三際，謂熱、雨、
X08n0236_p0208b05║寒。從正月十六日至五月十五日為熱時，從五月
X08n0236_p0208b06║十六日至九月十五日為雨時，從九月十六日至
X08n0236_p0208b07║正月十五日為寒時。今後熱月兼得此方孟夏後
X08n0236_p0208b08║半，故合中明佛德廣博。經云：功德總該一切。疏日
X08n0236_p0208b09║智光，且從勝說，以果位智強故。▲鈔：妙辯叵窮下，
X08n0236_p0208b10║拂迹明玄。（四辯八音，具如前明。）▲鈔：全依體上等者，無言真
X08n0236_p0208b11║體，性不變易，體全為用。說法應根，說無休息，故非
X08n0236_p0208b12║是無言。言中求體，竟不可得，故非在言。然能說之
X08n0236_p0208b13║妙下，明不可取文字；所說之深下，以言不及故。
X08n0236_p0208b14║鈔：故經云下，即十忍品。前二句了體，而能示言說
X08n0236_p0208b15║起用也。如響徧世間者，疏云：一、空谷，二、有聲，此二
X08n0236_p0208b16║是緣；三、聲擊空谷，便有響應，此明所起；四、有而非
X08n0236_p0208b17║真，此彰無性；五、愚小，謂有谷喻如來藏，聲喻緣感。
X08n0236_p0208b18║以如來聲不違法性，而能隨類，故徧世間，令聞響
X08n0236_p0208b19║之教，了如響之聲，通達性、相無礙之法。上皆深，故
X08n0236_p0208b20║叵窮也。▲鈔：故下經云下，妙嚴品文。下疏云：初句
X08n0236_p0208b21║即能照法門。如一日宮，千光並照，隨舉一法，有無
X08n0236_p0208b22║量門。然有二義：一、約相類。如一無常門，有生、老、病、
X08n0236_p0208b23║死、聚、散、離、合、得、失、成、壞、三灾、四相、外器、內身、剎那、
X08n0236_p0208b24║一期、生、滅、轉、變、染、淨、隱、顯，皆無常門。餘亦如是。二、
X08n0236_p0208c01║就性融，不可盡也。次二句普運照義。一日周天，則
X08n0236_p0208c02║日日無盡；一門歷事，則劫劫無窮。方便多門，終歸
X08n0236_p0208c03║一極。廣者，無邊；大者，無上。末句普運光明。日天子
X08n0236_p0208c04║了達前法，故能說多端也。▲鈔：所感非一故者，能
X08n0236_p0208c05║感、所應之根既無窮盡，所感、能應之教亦非一故。
X08n0236_p0208c06║助證云：感字誤書是應字，則所應非一故。以上句
X08n0236_p0208c07║能說多端，下句所應非一，正相對故。或可依字不
X08n0236_p0208c08║改，是順尋常語言。如云所生父母，父母豈是所生？
X08n0236_p0208c09║此以所目能耳。今雖言眾生所感，亦目眾生之能
X08n0236_p0208c10║感耳。義雖可通，然今以能應之教為門，上句能說
X08n0236_p0208c11║多端，此句能應非一。所感即能應，故前釋為正。言
X08n0236_p0208c12║九地云下，疏云：問答成就，以居法師位，故能普應
X08n0236_p0208c13║也。故肇公云：般若無知，對緣而照。萬機頓赴，而不
X08n0236_p0208c14║撓其神；千難殊對，而不干其慮。若守分別之情，何
X08n0236_p0208c15║能頓領殊難？自非般若之功，孰可斷疑令喜？即證
X08n0236_p0208c16║所感、能應之教非一也。菩薩尚耳下，舉劣況勝，可
X08n0236_p0208c17║知。▲鈔：出現品云下，亦證能應叵窮也。故下但結
X08n0236_p0208c18║如來教法能深等。言如來音聲者，次前經云：佛子！
X08n0236_p0208c19║如來法輪悉入一切語言、文字，而無所住。譬如書
X08n0236_p0208c20║字，並入一切事、一切語、一切筭數、一切世間、出世
X08n0236_p0208c21║間處，而無所住。今但引其合文也。下疏云：無住，故
X08n0236_p0208c22║用而常寂，即無變也；遍入，故寂而恒用，即之變也。
X08n0236_p0208c23║上皆廣，故叵窮也。▲鈔：是知下，總收上義。深、廣即
X08n0236_p0208c24║前二義。高而無上，猶孤峯四絕，喻法以四邊不可
X08n0236_p0209a01║入故。可仰，則但可知其高勝；叵昇，則莫能窮究其
X08n0236_p0209a02║極。遠而無邊，猶大海周天，雖涉而難越度，喻雖趣
X08n0236_p0209a03║入，其法難盡。邊涯又高遠，故叵窮也。
X08n0236_p0209a04║疏：極位所承等者，承者稟受，挹者酙酌。
X08n0236_p0209a05║鈔：十地菩薩等者，十地名因。位極者，約不開等覺
X08n0236_p0209a06║故。娑竭羅，此云大海。於海中，此為最尊，獨得其名。
X08n0236_p0209a07║言唯除者，唯海能安受一切水故。受者，不濁，故濁；
X08n0236_p0209a08║如不信合信，故不濁。攝者，餘水數入，失本名故。持
X08n0236_p0209a09║者，用不可盡故。如來祕藏者，意取法明照雨，蘊在
X08n0236_p0209a10║法界藏，故所受法妙。言大法明者，論云：性故，謂三
X08n0236_p0209a11║慧所知，名法自性。大法明是聞、思二慧攝受故，照
X08n0236_p0209a12║是修慧所攝受故。大法雨者，論云：作故，謂說授眾
X08n0236_p0209a13║生，如雲與地雨雨故。言皆不能下，能安受文故，如
X08n0236_p0209a14║前已釋。▲鈔：第五、經下，妙嚴品文也。言佛子者，下
X08n0236_p0209a15║疏云：一、外子，謂諸凡夫未能紹繼佛家事業故；二、
X08n0236_p0209a16║庶子，謂諸二乘不從如來大法生故；三、真子，謂大
X08n0236_p0209a17║菩薩從大法喜正所生故。即九地已下三種佛子，
X08n0236_p0209a18║皆不能測。言精進力下，即法界品說大願精進力
X08n0236_p0209a19║主夜神也。善財見彼雖寄第八地，應是極位菩薩，
X08n0236_p0209a20║示居八地也。有本云喜目者，誤書也。
X08n0236_p0209a21║鈔：應有難云者，躡跡難也。答意云：若凡自力，誠不
X08n0236_p0209a22║能測。今依聖教及正理，方能知故。▲鈔：故涅槃下，
X08n0236_p0209a23║問：前云九地不能安等，今具縛，何能知耶？答：前明
X08n0236_p0209a24║一切佛雲雨說法，故不能盡知。今憑教理少分比
X08n0236_p0209b01║知，故不相違。▲鈔即仰推之智下，即勝鬘經意。彼
X08n0236_p0209b02║經有三種人，於甚深法義離自毀傷，生多功德：一、
X08n0236_p0209b03║成就甚深法智，二、成就隨順法智，三、或有於甚深
X08n0236_p0209b04║法不自了知，仰推如來所知非我境界。彼疏云：初
X08n0236_p0209b05║是地上菩薩證理，次是三賢順法而行，後是十信
X08n0236_p0209b06║高推信仰。故既推佛，能窮究知之。今但深生淨信，
X08n0236_p0209b07║比解佛教證理，斯言無過矣。
X08n0236_p0209b08║鈔：如龍樹下，謂龍樹造智度論，釋大品般若；無著
X08n0236_p0209b09║造能斷金剛般若論，釋金剛般若；僧肇等造四聖
X08n0236_p0209b10║疏，釋淨名經等。言生公之立四輪者，彼云：始於道
X08n0236_p0209b11║樹，終至泥洹。凡論四種法輪：一、善淨法輪，謂始說
X08n0236_p0209b12║一善，乃至四空，令出三塗之穢，謂之善淨；二、方便
X08n0236_p0209b13║法輪，謂以無漏道品得二涅槃，謂之方便；三、真實
X08n0236_p0209b14║法輪，謂破三之偽，成一之美，謂之真實；四、無餘法
X08n0236_p0209b15║輪，斯則會歸之談，乃說常住妙旨，謂之無餘。餘至
X08n0236_p0209b16║下文，當知。
X08n0236_p0209b17║鈔：周易等者，義引繫辭，證云：天下同歸而殊途，一
X08n0236_p0209b18║致而百慮。（注云：夫少則得，多見惑。塗雖殊，其歸則同；慮雖百，其致不二。苟為其要，不在博
X08n0236_p0209b19║求。一以貫之，百慮而盡矣。）今順疏中同歸，故引前却耳。▲鈔謂
X08n0236_p0209b20║若下。舉況也。爾雅云：一達謂之道路，（長道。）二達謂岐
X08n0236_p0209b21║旁，（支道旁出。）三達謂之劇旁，四達謂之衢，（交道四出。）五達謂
X08n0236_p0209b22║之康，六達謂之莊，七達謂之劇驂，（三道交，復有一岐出。）八達
X08n0236_p0209b23║謂崇，（四道交出。）九達謂逵。（四道交出，復有旁通。）今言此等雖異，所
X08n0236_p0209b24║入王城不異也。言九流者，前漢藝文志說：全身保
X08n0236_p0209c01║國，凡有九流：一、儒流，（祖述堯舜，憲章文武，宗師仲尼者也。本出司徒。）二、道
X08n0236_p0209c02║流，（絕禮樂，去仁義，獨任清虗者也。本出史官。）三、陰陽流，（敬順昊天，曆象日月，本出於羲
X08n0236_p0209c03║和之官。）四、法流，（信任賞罰，以補禮制者也。本出於理官。）五、名流，（名位不同，禮亦
X08n0236_p0209c04║異數，出於禮官。）六、墨流，（推兼愛之意，出清廟之官。）七、縱橫流，（言其當制，宜受命而
X08n0236_p0209c05║不受詞者也。出於行人之官。）八、雜流，（兼儒墨，合名法，出於議官。）九、農流。（播百穀，勸
X08n0236_p0209c06║耕桑，以足衣食者也。出於農稷之官。）言百氏者，即諸子百家。雖文說
X08n0236_p0209c07║異，而大道何殊？▲鈔：今疏借用下，合釋。言一、約教
X08n0236_p0209c08║者，始則四十年前教隨根異，故殊途；終則法華一
X08n0236_p0209c09║極，故一致。二、約根者，不揀何時，而至理常一。三、約
X08n0236_p0209c10║體者，一實體外無三權等。
X08n0236_p0209c11║鈔一音即是下，佛國品文也。彼經云：佛以一音演
X08n0236_p0209c12║說法眾生隨類各得解。言藥草喻者，玄讚云：去疾
X08n0236_p0209c13║神功名藥，稟潤之形曰草。喻行藥草，稟教修生。品
X08n0236_p0209c14║中詮此，故云藥草喻品。妙嚴品鈔引彼經釋云：三
X08n0236_p0209c15║草者，謂小草、中草、上草。二木，謂小樹、大樹。以人、天
X08n0236_p0209c16║為小草，經云：或處人、天、轉輪聖王、釋、梵諸王，是小
X08n0236_p0209c17║藥草。二乘為中草，經云：知無漏法，能得涅槃，起六
X08n0236_p0209c18║神通及得三明，獨處山林，常行禪定，得緣覺證，是
X08n0236_p0209c19║中藥草。菩薩為上藥草，經云：求世尊處，我當作佛，
X08n0236_p0209c20║行精進定，是上藥草。此通說大乘為上。以大乘登
X08n0236_p0209c21║地已上，慈蔭義廣，復加二樹。七地已前小樹，經云：
X08n0236_p0209c22║為諸佛子，專心佛道，常行慈悲，自知作佛，決定無
X08n0236_p0209c23║疑，是名小樹。八地已上為大樹，經云：安住神通，轉
X08n0236_p0209c24║不退輪，度無量億百千眾生，如是菩薩名為大樹。
X08n0236_p0210a01║佛平等說，如一味雨。
X08n0236_p0210a02║鈔：如來知是一相下，證成上法雨一味也。一相者，
X08n0236_p0210a03║無異相故，無相相故。般若云：皆同一相，所謂無相。
X08n0236_p0210a04║無量義云：一相無相。一味者，一無漏味，殊勝資益，
X08n0236_p0210a05║無別體故。何者是一相一味之體？所謂下，出其體
X08n0236_p0210a06║也。文有五句：前四德，後一一性。解脫相者，我德（脫二
X08n0236_p0210a07║障縛，得自在故）；離相，樂德（離變易眾苦故）；滅相，淨德（性絕妄染故）；常寂
X08n0236_p0210a08║滅相，常德（四相不遷故）。終歸於空者，即四德不空藏，同
X08n0236_p0210a09║歸空藏為體，是一相一味也。▲鈔：原聖本意等者，
X08n0236_p0210a10║原者，鞠窮之義。若據機緣請說，即隨機勝劣，亦三
X08n0236_p0210a11║乘淺深。若欲鞠窮我佛出世本意，唯為一佛乘。故
X08n0236_p0210a12║彼經云：諸佛世尊唯以一大事因緣故，出現於世
X08n0236_p0210a13║等。
X08n0236_p0210a14║鈔：如經說一無常下，文有六義，乃含多意：一、以生
X08n0236_p0210a15║滅代謝等者，有二說。會解云：即小乘中意，尚通人、
X08n0236_p0210a16║天乘；寂照，則云是小乘義。并立相、始教。二、或云：無
X08n0236_p0210a17║彼常，故名為無常。會解二釋：一、於依他法上無餘
X08n0236_p0210a18║性釋，謂依他法上無彼徧計常無相之常，無彼圓
X08n0236_p0210a19║成常有相之常，故云無彼常，是無常也。二、亦於依
X08n0236_p0210a20║他中約染分同徧計，故無；彼淨分同圓成之常，故
X08n0236_p0210a21║云無彼常，故名為無常。初意即大乘初教中義，後
X08n0236_p0210a22║意通實教義，寂照則云於依他上無圓成常，亦始
X08n0236_p0210a23║教義。三釋皆通。三、或云：不生不滅，名為無常者，此
X08n0236_p0210a24║具一論、二經之文，即有多意。一論者，即中、邊論。故
X08n0236_p0210b01║下疏云：依中、邊論，約三性說，則初、後二性不生不
X08n0236_p0210b02║滅是無常義，謂徧計無可生、滅故，圓成體常湛然
X08n0236_p0210b03║故。約二性說，不生不滅是無常也。此有二義：若依
X08n0236_p0210b04║他無性，即是圓成，即實教義；若以即空，即破相、始
X08n0236_p0210b05║教義。言二經者，淨名經迦栴延章云：諸法畢竟不
X08n0236_p0210b06║生不滅是無常義。肇公釋云：小乘觀法以生滅為
X08n0236_p0210b07║無常義，大乘之士以不生滅為無常之義。無常名
X08n0236_p0210b08║同，而幽致殊絕。乃至云：以遣常故，故言無常，非謂
X08n0236_p0210b09║有無常。無常常無，故云畢竟不生不滅是無常義。
X08n0236_p0210b10║即破相、意也。生公釋云：無常者，以事驗之，終歸有
X08n0236_p0210b11║滅，始無然乎？始若果然，則生非定矣。生不定，生、滅
X08n0236_p0210b12║孰定哉？生、滅既其不定，真體復何在哉？推無在之
X08n0236_p0210b13║為理，是諸法實義。實以不生滅為義，豈非無常之
X08n0236_p0210b14║所存乎？此則正就生滅推之，即無生滅。（寂照通破相，會解唯
X08n0236_p0210b15║實教。）二、即菴提遮經云：若知諸法畢竟生滅、變易、無
X08n0236_p0210b16║定、如幻相，而能隨其所宜，有所說者，是為無常義。
X08n0236_p0210b17║乃至云：若知諸法畢竟不生不滅，隨如是相，而能
X08n0236_p0210b18║隨其所宜，而有所說，是無常義等。故下疏云：菴提
X08n0236_p0210b19║遮經說不生不滅是無常義，生滅即是常義等。鈔
X08n0236_p0210b20║云：此意正顯性、相交徹，二義相成。生滅相盡，無常
X08n0236_p0210b21║即常，故不生不滅是無常義；隨緣不變，常即無常，
X08n0236_p0210b22║是生滅義也。又性即相，故不生不滅是無常義；相
X08n0236_p0210b23║即性，故生滅是常義。互奪，則雙非；互成，則雙立。釋
X08n0236_p0210b24║曰：今唯取性即相故，即終教義也。四、或無法可常
X08n0236_p0210c01║者，決擇記云：絕待真理，無彼對待可常，故名無常。
X08n0236_p0210c02║是故真如門隨順，但具非常非無常之言念爾。今
X08n0236_p0210c03║遮可常，故名無常。或、即無法可常者，約真望俗，俗
X08n0236_p0210c04║諦門中無有一法可謂常者。（初即頓教義；次通相，真、俗相望。）若寂
X08n0236_p0210c05║照云：約徧計，無法可常，以理無故。（亦通相，約諸教說也。）五、或
X08n0236_p0210c06║云真如下，即終教意。六、或聞無常下，即雙非顯中，
X08n0236_p0210c07║是頓教義。言等者，等取圓教中義。下鈔云：若華嚴
X08n0236_p0210c08║宗，一切法趣無常，無常攝法無遺，義理無盡，方真
X08n0236_p0210c09║無常。總收諸義以為一致，皆是此宗一義所收也。
X08n0236_p0210c10║此則一無常言自含五教，攝乎多義，如何定分耶？
X08n0236_p0210c11║明知下，但隨人解，不同法元無異。無常既爾，餘若
X08n0236_p0210c12║空等例然。如十住疏鈔具明。▲鈔：乃有四種者，即
X08n0236_p0210c13║生、滅、無生、無量、無作四種也。如下天台教處說。▲
X08n0236_p0210c14║鈔：十二、因緣下，此通相之意，不同別義，唯緣覺觀
X08n0236_p0210c15║緣生故。二乘不見佛性，利、鈍分二；十地見佛性，不
X08n0236_p0210c16║了了。佛了了見，故因、果不同。菩提者，皆無漏智也。
X08n0236_p0210c17║鈔：又如中論者，即天台四教所化之根，各緣三諦
X08n0236_p0210c18║之境，以成三觀之解。即四或字下，為四教也。初藏
X08n0236_p0210c19║教中，緣生色法，其體不無，析盡方空。謂呼析盡之
X08n0236_p0210c20║空，方為空也。十字即剩，或可不剩。意云：但析色明
X08n0236_p0210c21║空，不得即空。十方虗空，方可呼為即空也。言賴緣
X08n0236_p0210c22║故假，非施設之假者，假，猶藉也。以彼不了法空，不
X08n0236_p0210c23║知從空施設權假，以利有情。故弘決志云：今此虗
X08n0236_p0210c24║假，賴眾緣成，非從空出，設權利物。言離斷、常故者，
X08n0236_p0211a01║離外道斷、常二邊名中。因緣生，故不斷；析之空，故
X08n0236_p0211a02║不常。然但約有為事中，離斷、常爾，非佛性中道也。
X08n0236_p0211a03║言雖三句皆空者，初、析法空，故空；二、無實，故空；三、
X08n0236_p0211a04║無邊，故空。初一自體名空，次二空他名空。尚不能
X08n0236_p0211a05║成通教即空之淺義，況別、圓教即假即中之深義
X08n0236_p0211a06║耶？
X08n0236_p0211a07║鈔或云因緣下，第二、通教機解也。言體即是空者，
X08n0236_p0211a08║體達緣生之法無性，故即空；而不得即假即中者，
X08n0236_p0211a09║斥無法性妙假妙中。設作下，許有自義，以設作假、
X08n0236_p0211a10║中之解，皆順入但空故。言離斷、常二邊者，一切諸
X08n0236_p0211a11║法當體即空，故非常；空非斷滅，故非斷。既離斷、常，
X08n0236_p0211a12║故云中亦即空。或云離斷、常云中者，亦即離空之
X08n0236_p0211a13║斷，離假有之常。故此通教即色明空；即色，故非斷；
X08n0236_p0211a14║明空，非常也。言三獸渡河者，優婆塞戒經云：佛告
X08n0236_p0211a15║善生：如恒河水，三獸俱渡：兔不至底，浮水而過；馬
X08n0236_p0211a16║或至底，或不至底；象則盡底。即十二因緣河也。聲
X08n0236_p0211a17║聞渡時，猶如彼兔；緣覺渡時，猶如彼馬；如來渡時，
X08n0236_p0211a18║猶彼香象。今鈔借意證此通教三乘同稟，明依此
X08n0236_p0211a19║教三乘之人作是解，故不遮。其中解心復有淺、深，
X08n0236_p0211a20║成三乘故。或可證此中論一偈四教機解淺、深不
X08n0236_p0211a21║同。然前解為正。
X08n0236_p0211a22║鈔或謂即空即假下，第三、別教機解也。言迤邐者，
X08n0236_p0211a23║展轉之義。以三空、三假、三中而義各異，故名別教，
X08n0236_p0211a24║如觀一緣生色法。上論三空者，弘志云：無住故空，
X08n0236_p0211b01║真諦中空也；虗設故空，俗諦中空也；中理無邊故
X08n0236_p0211b02║空，中道諦中空也。雖似一空、一切空，然不無次第，
X08n0236_p0211b03║故屬別教。言同有名字故假者，以有空名、假名、中
X08n0236_p0211b04║名，故三皆假。然亦三名不同，故屬別教。言三種皆
X08n0236_p0211b05║中等者，真諦離有、無，故中；俗、假涉有，就根施設化
X08n0236_p0211b06║用，不住愛、見、悲、化之邊，不住沉、空、不化之邊，故中。
X08n0236_p0211b07║言約一實下，色等實性真如寂諸邊，故中也。
X08n0236_p0211b08║鈔：或謂即空，即假，即中下，第四、圓教機解也。即空
X08n0236_p0211b09║下，標；雖三下，釋。如一緣生色等，義雖有三，據體一
X08n0236_p0211b10║故；雖是一體，不礙三故。言思道斷者，以詮緣無寄，
X08n0236_p0211b11║即不思議空也。但有名字者，圓融三諦，假名詮說；
X08n0236_p0211b12║設圓融之言，亦假設故。但有名無實，即是相故者，
X08n0236_p0211b13║謂空有中義，即是實相佛性中道之體，則觸、處皆
X08n0236_p0211b14║中。此上總意。但以下，別釋。但用空一名，即具假、中
X08n0236_p0211b15║之義；悟徹空義，即悟假、中之實，以理、事等皆融通
X08n0236_p0211b16║故。言餘亦如是者，謂但以假為名，即具空、中；悟假，
X08n0236_p0211b17║即悟空、中。但用中為名，即具空、假；悟中，即悟空、假。
X08n0236_p0211b18║故云餘亦如是。▲鈔：是知隨聞下，總結前說，可知。
X08n0236_p0211b19║▲鈔：法界品下，即守護一切城主夜神說。皆因時
X08n0236_p0211b20║法海雷音光明王佛涅槃之後，法欲滅時，有千部
X08n0236_p0211b21║異執，千種說法等。
X08n0236_p0211b22║鈔：夫子云等者，論語第二篇文也。注云：攻者，治也。
X08n0236_p0211b23║善道有統故。（殊途而同歸，異端不同歸。）彼疏云：此章禁人邪學
X08n0236_p0211b24║異端諸子百家之書也。言人若不學正經善道，而
X08n0236_p0211c01║治乎異端之書，斯則為害之深也已。可得下，釋成，
X08n0236_p0211c02║可知。圭峯云：即留支羅什一音教。是此意也。
X08n0236_p0211c03║鈔：今欲分教等者，詮義淺、深不同，故教權、實成異，
X08n0236_p0211c04║欲使不迷耳。故處處經中皆云依了義經，不依不
X08n0236_p0211c05║了義經，故須分其權、實耳。
X08n0236_p0211c06║鈔：一音但是教本等者，佛一妙音是今之教本故。
X08n0236_p0211c07║故佛音聲非即是教，教乃在根所聞。今分隨根不
X08n0236_p0211c08║同，豈遮異教？▲鈔：長風是一，百竅異吹者，喻顯也。
X08n0236_p0211c09║先順後豈，以下反顯。莊子云：獨不聞之翏翏乎？（良救
X08n0236_p0211c10║反，即長風之聲。）山林之畏佳，（子唯反，即扇動之貌。）大木百圍之竅穴，
X08n0236_p0211c11║似鼻，似口，似耳，似枅，（音難，又音扇，即屋㯭也。似。）圈，（具院反，如羊豕之闌圈也。）
X08n0236_p0211c12║似臼，（其九反。）似洼者，（於華反，謂曲而擁膧。）似𬇗，（音烏，即𬇗下而不平。）者。（上八
X08n0236_p0211c13║舉形勢之不同，下八言音聲之有異。）激者，（經歷反，如水湍激聲也。）謞者，（音孝，如箭鏃頭
X08n0236_p0211c14║孔聲也。）叱者，（昌實反，咄聲也。）吸，（許及反，如呼吸聲也。）叫者，（吉弔反，如叫呼聲也。）譹
X08n0236_p0211c15║者，（音豪，哭聲。）宎者，（於堯反，深也，若深谷然也。）咬者，（於交反，哀聲也。）廣如彼說。
X08n0236_p0211c16║言百竅齊響者，即是不分清濁高下等音，名為齊
X08n0236_p0211c17║響。廣鈔云：便為百竅為一音響，非是同時響為齊
X08n0236_p0211c18║響也。即顯清濁等各異也。▲鈔：以一音一雨下，應
X08n0236_p0211c19║有問言：前不分教疏中雙明音、雨，今分教疏中何
X08n0236_p0211c20║但言一音，而不言一雨耶？故此答也。意云：前彰義
X08n0236_p0211c21║有所憑，故雙引二經。今以一音是法，一雨是喻，義
X08n0236_p0211c22║相不異也。
X08n0236_p0211c23║鈔：一、隨自意、語等者，如華嚴經；二、隨他意、語等者，
X08n0236_p0211c24║如阿含等經；三、隨自、他意、語等者，如淨名經等。言
X08n0236_p0212a01║不分初一者，若約一、實、異、權等三，亦是分也。
X08n0236_p0212a02║鈔：如前所引者，謂無常、四諦、緣生等。然此亦約一
X08n0236_p0212a03║往而言。若約如無常中，各隨異義，并四諦等。天台
X08n0236_p0212a04║分為四教，豈曰不可分耶？故今猶半縱之，未是全
X08n0236_p0212a05║奪故也。▲鈔若說二空，此可名大下，問：下敘通教，
X08n0236_p0212a06║云二乘同學二空。又阿含云無是老死，無誰老死，
X08n0236_p0212a07║亦明二空。彼何名小耶？答：通教、廣慧，二乘得學二
X08n0236_p0212a08║空；今據愚法，不明二空。阿含少分明法空；今從多
X08n0236_p0212a09║分，但明人空。又雖說法空，而未明顯；今就顯了，唯
X08n0236_p0212a10║明人空。
X08n0236_p0212a11║鈔：一、善會佛意等者，佛意說權，乃是隨機；佛意說
X08n0236_p0212a12║實，乃是稱理。佛意如是，要善解會。既佛意雖分，而
X08n0236_p0212a13║不成枝流，故不執異而迷同也。二、有開、顯等者，以
X08n0236_p0212a14║教中佛自說於開、顯。然開字有二義：一、於一佛乘
X08n0236_p0212a15║分別說三，名之為開，即是從本流末；二、開者，開除、
X08n0236_p0212a16║開發故。是則說三為方便，歸一真實，即攝末歸本
X08n0236_p0212a17║也。今約後義，豈成枝流？
X08n0236_p0212a18║鈔：涅槃第九等者一段，鈔文義科為三：
X08n0236_p0212a19║初引經（三）
X08n0236_p0212a20║初標（涅槃）
X08n0236_p0212a21║二釋（三）
X08n0236_p0212a22║初標（轉中）
X08n0236_p0212a23║二釋（四）
X08n0236_p0212a24║初水（若王）
X08n0236_p0212a25║二盤（若王）
X08n0236_p0212a26║三器（若王）
X08n0236_p0212a27║四馬（若王）
X08n0236_p0212a28║三結（如是）
X08n0236_p0212a29║三合（三）
X08n0236_p0212a30║初標（是大）
X08n0236_p0212a31║二釋（五）
X08n0236_p0212b01║初約佛說無常（若佛）
X08n0236_p0212b02║二約法說苦（或復）
X08n0236_p0212b03║三約僧說無我（又復）
X08n0236_p0212b04║四約空具四義（或復）
X08n0236_p0212b05║五約佛性顯真常（或復）
X08n0236_p0212b06║三結（是諸）
X08n0236_p0212b07║二疏釋（三）
X08n0236_p0212b08║初彰古釋（然彼）
X08n0236_p0212b09║二今別釋（二）
X08n0236_p0212b10║初明釋中次第（二）
X08n0236_p0212b11║初明喻次第（今謂）
X08n0236_p0212b12║後明合次第（三）
X08n0236_p0212b13║初總明王義（三）
X08n0236_p0212b14║初前三明三修（合中）
X08n0236_p0212b15║二第四明四空（四合）
X08n0236_p0212b16║三後一意妙有（而最）
X08n0236_p0212b17║二別明後二（然空）
X08n0236_p0212b18║三什成密意（由於）
X08n0236_p0212b19║後明標中次第（又初）
X08n0236_p0212b20║後顯同異（故此）
X08n0236_p0212b21║三出引意（然引）
X08n0236_p0212b22║鈔：先陀婆者，彼疏云：即是山名。此山出好鹽器、水
X08n0236_p0212b23║馬，以處、目、物四種，同名先陀婆也。此從重至輕，以
X08n0236_p0212b24║苦、空、無常、無我為次也。▲鈔：釋中，一、水，二、鹽等者，
X08n0236_p0212b25║此依王所作事業為次，法中無常、苦、空、無我為次
X08n0236_p0212b26║也。總舉一名，別索四物，故名密語法中。如一無常，
X08n0236_p0212b27║名含苦等四義；一解脫，名含常等四德也。▲鈔：是
X08n0236_p0212b28║大乘經下，合也。言有四無常者，彼疏云：一、分相門，
X08n0236_p0212b29║唯一無常，苦等則非。二、攝相門，無常為主，統攝諸
X08n0236_p0212b30║義，悉成無常，苦等亦然。四權既爾，四實准知。今據
X08n0236_p0212b31║攝相四，俱名無常。如三空門，以空為首，故名三空。
X08n0236_p0212b32║大乘菩薩如智臣也。▲鈔：為眾生說如來涅槃者，
X08n0236_p0212b33║此下法、喻有似不齊。喻中先陀婆一事，法中云佛
X08n0236_p0212b34║涅槃等四名。然但約同是密語，不約數齊。或此四
X08n0236_p0212b35║約攝相門，皆得一無常名，則法、喻正齊也。然其次
X08n0236_p0212b36║第與前標別，此約其三寶修、證次第故。（前三修，第四證。）▲
X08n0236_p0212b37║鈔：為計樂者，說於苦相者，由法滅故，人多造惡，受
X08n0236_p0212c01║諸苦報，故偏受之，以明苦也。破計生死為樂，故說
X08n0236_p0212c02║名苦。▲鈔：我今病苦者，舉佛助顯，眾僧破壞，虗假
X08n0236_p0212c03║義顯故。就之偏明無我，令修無我之觀。十住鈔云：
X08n0236_p0212c04║略不說空，即是三修所略空義。為計生死為淨，故
X08n0236_p0212c05║觀為空。如常多說不淨觀，治計為淨。今此復是別
X08n0236_p0212c06║門，隨根異故。又義深於不淨故，而無不空之德（不如
X08n0236_p0212c07║翻不淨而有淨德也），故名權行。十住鈔云：空亦不淨，是有為
X08n0236_p0212c08║故，即心所變之空相。故涅槃云：淨者，諸佛、菩薩正
X08n0236_p0212c09║法，名為善有。此中應問云：且如空行為淨，有為不
X08n0236_p0212c10║淨？若是淨者，與本倒之淨、實德之淨既同是淨，如
X08n0236_p0212c11║何翻對？若是不淨，却違般若等教空是淨義故。又
X08n0236_p0212c12║問：實德淨與本倒淨，為空，為不空？若空故名淨，本
X08n0236_p0212c13║倒如何計空？若有故名淨，却違般若等教淨是空
X08n0236_p0212c14║義故。答：空與淨皆通二義：空通淨、不淨二（對本倒名淨，對
X08n0236_p0212c15║實名不淨），淨通空、有二（本倒、實德皆通空、有）。但諸教臨時各取一
X08n0236_p0212c16║義，不可互准為難。且如空行為不淨者，真理離邊，
X08n0236_p0212c17║空、有皆絕。若言空者，即著空相為不淨，污真淨理
X08n0236_p0212c18║故。實、淨對破之。餘義易知，思之可了。▲鈔：所謂空
X08n0236_p0212c19║者下，至不變清涼。涅槃疏意但是權行中空義，清
X08n0236_p0212c20║涼意具無我等四義。所謂下，至則名為空，空屬生
X08n0236_p0212c21║死無常故。次鈔云：由於生死無常等中密顯常等，
X08n0236_p0212c22║故為密語，即非一切法中正解脫。十住鈔云：一切
X08n0236_p0212c23║法屬有為，故正解脫。既非一切法，明是無為。於此
X08n0236_p0212c24║中無權四行彰其四德，故為密語。言無二十五有
X08n0236_p0213a01║者，舍利弗毗曇論偈云：四州四惡趣梵王六欲天
X08n0236_p0213a02║無想與淨居四空并四禪此等計我今無二十五
X08n0236_p0213a03║有。以明無我法中密顯真我故。言是解脫中無有
X08n0236_p0213a04║苦者，起信云：覺即不動，動即有苦。今既不動無苦，
X08n0236_p0213a05║密顯樂也。言無有色、聲等者，色等為相，相即不淨。
X08n0236_p0213a06║設淨分之事，妄未盡故。今無相故，密顯淨也。十住
X08n0236_p0213a07║鈔云：若有處所，則非清淨。淨無淨相，方真淨故。言
X08n0236_p0213a08║常、不變易等者，起盡，故無常；不安隱，故熱惱；不恒，
X08n0236_p0213a09║故變易。今無彼無常，故常；無熱惱，故清涼；無變易，
X08n0236_p0213a10║故不變。皆是常義，故具權、實八義。▲鈔：一切眾生
X08n0236_p0213a11║下，涅槃疏意彰實、常，義隱權、無常，清涼意具常等
X08n0236_p0213a12║四德。▲鈔：是諸比丘！若能如是下，總結，令順學為
X08n0236_p0213a13║佛真子。故十住鈔云：以絕常、無常之淨心，照常、無
X08n0236_p0213a14║常之圓理。苦、樂等，准知。即定即慧而雙修，依此法
X08n0236_p0213a15║生，是真佛子。
X08n0236_p0213a16║鈔：彼經疏下，一、就佛明無常，二、就法明苦，三、就僧
X08n0236_p0213a17║明無我，四、就解脫明空，五、就佛性說常。此五中皆
X08n0236_p0213a18║有權、實：前四彰權隱實，後一彰實隱權。▲鈔：今謂
X08n0236_p0213a19║下，清涼釋也。先明喻中次第。言當其空，有器之用
X08n0236_p0213a20║者，語出老子？三十幅章。彼云：當其無，有車之用。河
X08n0236_p0213a21║上公注云：器中空虗，故得有所承受。下鈔云：器中
X08n0236_p0213a22║不虗，即無所用，故器喻空。馬由人策，不自在故，故
X08n0236_p0213a23║喻無我。此上直喻無常、苦、空、無我，四義如次。▲鈔
X08n0236_p0213a24║合中無常、苦、無我是三修法，屬生死者，意云：若順
X08n0236_p0213b01║喻次第，第三合器，當說於空。今順三修為次，故立
X08n0236_p0213b02║空義，却為第四也。然涅槃有劣三修，即無常、苦、無
X08n0236_p0213b03║我；有勝三修，即常、樂、我。下鈔云：涅槃哀歎品有三
X08n0236_p0213b04║修：比丘修苦、無常、無我。經云：我不但修我無想，亦
X08n0236_p0213b05║修習其餘諸想。無常想、無我想略不說空，故云三
X08n0236_p0213b06║修。然空非生死，是三修法。依生死法修三觀故，故
X08n0236_p0213b07║云屬生死。
X08n0236_p0213b08║鈔：四、合空等者，是正解脫中空彼無我，空彼苦，空
X08n0236_p0213b09║彼不淨，空彼無常，一向空他。四義並以器之空義
X08n0236_p0213b10║喻矣。言即是常者，語略，應云：即是常、樂、我、淨故。以
X08n0236_p0213b11║連帶無常之言，故但翻云即是常故。又或可以常
X08n0236_p0213b12║義顯，約攝相門，樂、我、淨等，皆常也。▲鈔：最後佛性
X08n0236_p0213b13║者，即前云或復說言一切眾生有如來性等。此中
X08n0236_p0213b14║妙有者，非情謂之有。涅槃云：有名執著，無名虗妄。
X08n0236_p0213b15║當知難擬，故稱妙有。此對前第四，但明空義，故云
X08n0236_p0213b16║妙有。即合前馬者，馬是喻依。喻體有三：一、由人策，
X08n0236_p0213b17║不自在故。我者，自在。既不自在，故喻無我。二、不無
X08n0236_p0213b18║義，以喻妙有。前取初義，今取此義。三、進止無滯義，
X08n0236_p0213b19║後文說之，以喻真我。
X08n0236_p0213b20║鈔：然空中四義等者，別明後二義也。以釋此二義
X08n0236_p0213b21║與彼疏不同，故須別明委釋也。或可通重繁妨。妨
X08n0236_p0213b22║云：空中已有四實，與第五節豈不重耶？釋意：遮、表
X08n0236_p0213b23║異也。第四真空實德四義遮權四行，第五佛性妙
X08n0236_p0213b24║有直顯四德，故為異也。言亦應具下，亦重通妨。難
X08n0236_p0213c01║云：既遮、表別，遮中既有四德，表中何但云常？故此
X08n0236_p0213c02║答也。意云：但經文略故，亦應具說我、樂、淨故。此約
X08n0236_p0213c03║別相門答也。若攝相門，如上已明。或含在正解脫
X08n0236_p0213c04║中，故略不說。（此別作一義答，遮、表不分，同彰八行故。）何者？遮中不動
X08n0236_p0213c05║故樂，無相是淨，無變下是常，與佛性真常無異馬。
X08n0236_p0213c06║又我義者，即前第三義，以自在故喻真我，即前遮
X08n0236_p0213c07║中無二十五有無我中密顯真我也。是則此正解
X08n0236_p0213c08║脫中具彰八行，在境名德，在心名行，皆是觀行故
X08n0236_p0213c09║也。是則寂而常知常、無常等，既不生二解，朗鑒居
X08n0236_p0213c10║懷，豈非妙行耶？▲鈔：由於生死下，釋成密意，可知。
X08n0236_p0213c11║鈔：又初標中下，釋初標中次第也。有漏皆苦，我所
X08n0236_p0213c12║咸空；有為無常，非實主宰，故云無我。從重至輕，以
X08n0236_p0213c13║為次也。▲鈔：然引此文下，總收前說，令解達諸教。
X08n0236_p0213c14║隨所言說，須善得意趣，何礙分耶？▲鈔不能正修
X08n0236_p0213c15║下，既解初心作佛是方便權說，即不能如法正修。
X08n0236_p0213c16║言高推聖境者，如云：此是入理聖人境界，我何能
X08n0236_p0213c17║耶？即不能速證果也。幸有善財、龍女等能正修行，
X08n0236_p0213c18║速證菩提。言失大利者，以深為淺，而復自欺故。▲
X08n0236_p0213c19║鈔：數息看心者，由散心難制，佛令數出息一，入息
X08n0236_p0213c20║二，乃至出息九，入息十。數了，却從一至十，不限番
X08n0236_p0213c21║數，使出、入無差，數自不錯等。然數時有四行相：一、
X08n0236_p0213c22║以一為一，二、以二為一，三、順數，四、逆數。言以一為
X08n0236_p0213c23║一者，入息為一，出息為二，如上所明。二、以二為一
X08n0236_p0213c24║者，即將出、入二息合為一數，亦從一至十。三、順數
X08n0236_p0214a01║者，上之二義，從一數至於十。四、逆數者，從十數至
X08n0236_p0214a02║於一。如是觀時，以一為數亦得，以二為數亦得。於
X08n0236_p0214a03║順、逆次第，終而復始。但無三失：一、數減失，謂於二
X08n0236_p0214a04║為一，於三為二等。二、數增失，謂於一為二，於二為
X08n0236_p0214a05║三等。三、雜亂失，謂於入為出，於出為入等。又順正
X08n0236_p0214a06║理師又有三失：一、太緩失，為修觀時，加行心緩，因
X08n0236_p0214a07║此觀行不得成就。二、太急失，修此觀時，由加行心
X08n0236_p0214a08║懆急，因此內身風大不調，脉候不安，而便病生。三、
X08n0236_p0214a09║散亂失，謂修觀時，心多散亂，由此為緣，却生煩惱
X08n0236_p0214a10║等。此乃意令看守其心，令不餘轉。修學既久，亂想
X08n0236_p0214a11║皆絕，其心寂然。行人不了，躭以為真。雖勤苦久修，
X08n0236_p0214a12║只得小乘之果，不得大涅槃一日之價。法華云：我
X08n0236_p0214a13║等從佛得涅槃一日之價。意云：三祇方得大涅槃。
X08n0236_p0214a14║今三生六十劫，拙度小果，但得大涅槃一日之價。
X08n0236_p0214a15║鈔云不得者，顯因異果也。其猶求利之人，自身負
X08n0236_p0214a16║擔，貨遷有、無等，用功雖多，所獲至少，蓋法淺也。或
X08n0236_p0214a17║得仙方，使瓦礫為寶等，用功極少，所獲甚多，蓋法
X08n0236_p0214a18║深也。
X08n0236_p0214a19║鈔謂分析權、實等者，三乘是權，一乘是實。空即破
X08n0236_p0214a20║相，有即二乘，頓、漸等為偏、圓教，可知。取、捨之言，通
X08n0236_p0214a21║上及下。若淺之深，捨權取實。此言捨者，非謂厭棄，
X08n0236_p0214a22║但知是方便，不奪方便之意故；此言取者，非謂執
X08n0236_p0214a23║取，但可依之修學故。一乘、三乘等取、捨，准知。遲、速
X08n0236_p0214a24║者，通上權、實、空、有、偏、圓。小為速，三生六十劫，四生
X08n0236_p0214b01║一百劫，但得小果故；大為遲，修行長劫，得大果故。
X08n0236_p0214b02║三乘遲，一乘速，龍女速成，是一乘故。又破相名遲，
X08n0236_p0214b03║般若五百八十四云：若諸菩薩起心：我當精勤經
X08n0236_p0214b04║爾所劫流轉生死，定當引一切智智！若起此心，不
X08n0236_p0214b05║能證得一切智智。問：心作分限，有何過耶？答：是諸
X08n0236_p0214b06║菩薩厭怖生死，速求菩提。由心速故，便作分限，不
X08n0236_p0214b07║能圓滿自、他善根。由怖生死，或隨二乘；若作分限，
X08n0236_p0214b08║設經殑伽沙數大劫，不滿六度。以六度皆無邊故，
X08n0236_p0214b09║一切智智亦無邊故。始、終二教名速，三祇必成佛
X08n0236_p0214b10║故。又始、終名速，頓教一念不生即佛，故速。又偏教
X08n0236_p0214b11║定遲、定速，圓教遲、速無礙。義是前說。如此分析，方
X08n0236_p0214b12║知佛法無不包也。譬如下，託喻反顯也，可知。又若
X08n0236_p0214b13║下，重釋。若不分，則人以邪、正為一例也。今正中尚
X08n0236_p0214b14║有深、淺，儒、道豈可同佛教耶？
X08n0236_p0214b15║鈔：深密解節金光明經者，義如下說。涅槃半滿，如
X08n0236_p0214b16║向所明。言又約五味之差者，涅槃十四云：譬如從
X08n0236_p0214b17║牛出乳，從乳生酪，酪出生酥，生酥出熟酥，熟酥出
X08n0236_p0214b18║醍醐。佛亦如是，從佛出十二部經，從十二部經出
X08n0236_p0214b19║修多羅，修多羅出方等，方等出般若波羅蜜，般若
X08n0236_p0214b20║波羅蜜出大涅槃。然此經古德取意不同：遠公以
X08n0236_p0214b21║佛即應身，十二部經即小乘經，修多羅即大乘相
X08n0236_p0214b22║教，以方等經即大乘空教，以般若即離相證實之
X08n0236_p0214b23║慧；若約行辨教，即般若經，以大涅槃即了因所了
X08n0236_p0214b24║實性；若約實辯教，即涅槃經。若南中諸師以乳為
X08n0236_p0214c01║有相教（即小乘合十二部經），以酪為無相教，以生酥為方等
X08n0236_p0214c02║褒貶教，以熟酥為同歸教，以醍醐為常住教；若天
X08n0236_p0214c03║台以乳為華嚴，酪為阿含，生酥為方等，熟酥為般
X08n0236_p0214c04║若，醍醐為法華、涅槃。（天台所用，轉變不定。此配五味，多約此說。）然上諸
X08n0236_p0214c05║說對於經文，義多不順。如遠公以方等為空教，復
X08n0236_p0214c06║以般若為般若經，般若又是何教？南中諸師以熟
X08n0236_p0214c07║酥合般若之教，以為法華等。天台修多羅為小乘，
X08n0236_p0214c08║以涅槃為法華，文多不順。現相品鈔：清涼釋云：佛
X08n0236_p0214c09║自揀此經異於小乘，今牛出乳是大乘教。若爾，何
X08n0236_p0214c10║成五味？謂十二部經辨所說教出修多羅者，出生
X08n0236_p0214c11║契理合機之義。由契理故，顯出真理，廣陳為方等；
X08n0236_p0214c12║依理生智，故出生般若；般若以智契理，成極果故，
X08n0236_p0214c13║出大涅槃。此意明智契理為大涅槃。經正詮此，即
X08n0236_p0214c14║實教義。此釋多順經文之意。然今文約五味之差，
X08n0236_p0214c15║皆佛自分，即前諸師配屬諸教無失，但各是一意
X08n0236_p0214c16║耳。▲鈔：無著之扶五性者，無著所造顯揚論第三
X08n0236_p0214c17║云：可救者，謂三乘寂滅法性；不可救者，謂無三乘
X08n0236_p0214c18║寂滅法性。其不定性從在三乘之中。若以此為極，
X08n0236_p0214c19║則三時之義自立。言龍樹之判四門者，即智論開
X08n0236_p0214c20║空、有兩亦雙，非為四門及共般若、不共般若等也。
X08n0236_p0214c21║疏後魏菩提流支者，即北朝元魏時也。揀於曹魏，故
X08n0236_p0214c22║云後魏。姓托䟦，都雲中。至孝文帝時，遷都洛陽，改姓
X08n0236_p0214c23║元氏，復名元魏菩提流支。此云覺希，亦名道希，亦名
X08n0236_p0214c24║覺愛，北印度人。徧通三藏，妙入總持，志在弘法，廣流
X08n0236_p0215a01║視聽。宣武永平元年，歲次戊子，至洛陽。武帝親慰勞，
X08n0236_p0215a02║住永寧寺，供給七百梵僧，以流支為譯匠。凡譯經、論
X08n0236_p0215a03║三十九部，梵本萬夾，筆授草本滿一間屋。洞善方言，
X08n0236_p0215a04║兼工雜術。常坐井口，操罐置空，或呪井令涌，酌而為
X08n0236_p0215a05║用。言同時報萬者，報者，告也。探玄記第一并教義云：
X08n0236_p0215a06║留支立如來一音，但隨根異。而今疏云者，應是流支。
X08n0236_p0215a07║義亦不定，互說不同，今且敘一邊耳。
X08n0236_p0215a08║疏：二、姚秦、羅什等者。姚秦亦若後秦，以符堅號前秦
X08n0236_p0215a09║也。姓姚氏，正姚興時也。具云鳩摩羅什，此云童壽，東
X08n0236_p0215a10║印土人。父以聰敏見稱，龜茲王聞，以女妻之，而生於
X08n0236_p0215a11║什。什居胎日，母增慧辯。七歲出家，日誦千偈，義旨亦
X08n0236_p0215a12║通。至年九歲，與外道論義，辨挫其邪鋒，咸皆愧伏。年
X08n0236_p0215a13║十二，有阿羅漢奇之，謂其母曰：常守護之。若年三十
X08n0236_p0215a14║五不破戒者，當大興佛法，度無數人。又習五明論、四
X08n0236_p0215a15║韋陀典，陰陽星筭，必窮其妙。後習大乘，數破外道，遠
X08n0236_p0215a16║近諸國，咸謂神異。母生什後，亦即出家，聰拔眾尼，得
X08n0236_p0215a17║第三果。什既受具，母謂之曰：方等深教，應大闡秦都，
X08n0236_p0215a18║於汝自身無利，如何？什曰：菩提之行，利物亡軀，大化
X08n0236_p0215a19║必行，鑪鑊無恨。從此已後，廣誦大乘，洞其祕奧。西域
X08n0236_p0215a20║諸王請什講說，必長跪座側，命什踏而登之。符堅建
X08n0236_p0215a21║元九年，歲在丁丑，太史奏云：有德星現外國，當有大
X08n0236_p0215a22║德智人入輔中國。堅曰：朕聞西有羅什，襄陽有道安，
X08n0236_p0215a23║將非此耶？後爰遣將軍呂光率兵七萬，西伐龜茲，得
X08n0236_p0215a24║什同歸。至涼州，聞堅為姚長所害，因據西涼，亦請什
X08n0236_p0215b01║同留。至姚興弘始三年，興滅西涼，得什方入長安。秦
X08n0236_p0215b02║主興厚加禮之，延西明閣及逍遙園別舘安置，敕僧
X08n0236_p0215b03║叡等八百沙門諮受什旨。興卑萬乘之心，尊三寶之
X08n0236_p0215b04║教，於草堂寺共三千僧，手執舊經而參定之，莫不精
X08n0236_p0215b05║究，洞其深旨。時有僧叡甚嘉什所譯經，叡並參正，凡
X08n0236_p0215b06║譯經、論九十八部。
X08n0236_p0215b07║鈔則順下，出現品等者，經云：應知如來音聲遍至，
X08n0236_p0215b08║普遍無量諸音聲故。（䟽云：一、隨類音。）隨其心樂，皆令歡喜，
X08n0236_p0215b09║說法明了故。（二、隨樂欲音。）隨其信解，皆令歡喜，心得清
X08n0236_p0215b10║涼故。（三、隨根解音。）化不失時，所應聞者，無不聞故。（四、隨時音。）
X08n0236_p0215b11║無生無滅，如呼響故。（五、外隨緣，如我無生、滅。）無主，修集一切
X08n0236_p0215b12║業所起故。（六、內集緣成，何有主、宰？）甚深，難可度量故。（七、非一非多，能
X08n0236_p0215b13║一能多，故甚深也。）無邪曲，法界所生故。（八、純稱法界故。）無斷絕，普
X08n0236_p0215b14║入法界故。（九、橫入無斷故。）無變易，至於究竟故。（十、竪歸一極。上即圓
X08n0236_p0215b15║音十義也。）復有十喻，如教迹中已辨。言六句融通者，次
X08n0236_p0215b16║經云：應知如來音聲非量，非無量，非主，非無主，非
X08n0236_p0215b17║示，非無示。疏云：一、莫窮其邊，故非量；二、隨根、隨時，
X08n0236_p0215b18║有聞、不聞，故非無量；三、多緣集，故非有主；四、純一
X08n0236_p0215b19║法界生，故非無主；五、當體無生，故無能示；六、巧顯
X08n0236_p0215b20║義理，故非無示。言初師善口天女等者，即第四喻，
X08n0236_p0215b21║合前第三隨根解音也。言後師順如水一味等者，
X08n0236_p0215b22║即第六眾水一味，喻第八無邪曲音。經云：譬如眾
X08n0236_p0215b23║水同一味，隨器異故。水有差別，水無念慮，亦無分
X08n0236_p0215b24║別。佛音亦爾，一解脫味，隨根差別。言齊、楚俱失者，
X08n0236_p0215c01║有二說：一云：莊子徐無鬼篇云：齊人蹢子於宋者，
X08n0236_p0215c02║其命閽也不以完，（疏云：閽，守門也。齊之人棄蹢其子於宋，仍命守門者，形全自以
X08n0236_p0215c03║為是。）不其求鈃鐘以束縛，其求唐子也而未始出域
X08n0236_p0215c04║有遺類。（鈃，音形，小鐘也。唐，亡失也。求覔亡子而不出境域，束縛鈃鐘，恐其損壞貴器，以為不
X08n0236_p0215c05║慈。遺其氣類，亦言我是。）夫楚人寄而蹢閽者，夜半於無人之
X08n0236_p0215c06║時而與舟人鬪，未始離於岑（岸也）而足以造於怨也。
X08n0236_p0215c07║（楚郢之人，因子客寄，近於江濱之側，救蹢守門之家。夜半無人之時，輙入他人舟上，而舟未離岑岸，已共
X08n0236_p0215c08║舟人鬪打。不懷恩德，更造怨辭，亦云我是。慧子之徒，此之類也。）二云：即子虗、上林
X08n0236_p0215c09║二賦之意。初，子虗賦中誇楚之雲夢高奢顯侈，而
X08n0236_p0215c10║焉有先生又說齊地之大，云吞若雲夢者八九，於
X08n0236_p0215c11║其胷中曾不蔕芥。此齊楚相誇，則今云互不相許
X08n0236_p0215c12║也。至上林賦初云：亡是公听然而笑曰：楚則失矣，
X08n0236_p0215c13║齊亦未為得也。（此則齊楚俱失也。）且夫齊楚之事，又焉足
X08n0236_p0215c14║道乎？君未觀夫巨麗也，獨不聞天子之上林乎？（云
X08n0236_p0215c15║云。）此則並奪之也。二釋隨取，但取其並奪之喻耳。
X08n0236_p0215c16║以此二師既不通達十義無礙，六句融通，故並奪
X08n0236_p0215c17║之。然此猶縱其各得圓音一義，猶半奪也。又並為
X08n0236_p0215c18║教本下，望於分教圓音，但是說教之本，非即是教，
X08n0236_p0215c19║又都奪之可知。
X08n0236_p0215c20║
X08n0236_p0215c21║華嚴懸談會玄記卷第十六
X08n0236_p0215c22║
X08n0236_p0215c23║音釋
X08n0236_p0215c24║憤（扶粉切，懣也。）謇（居件切，難乞吃也。）儳（仕咸切。儳，互不齊也。）詁（姑五切，訓古言也。）
X08n0236_p0216a01║撓（女巧切，攪也。）挹（於入切，酌也。）驂（音參。）迤（音以。）邐（音里。）賖（式車切。不交也。又遠
X08n0236_p0216a02║也。）侮（亡甫切，侮慢也。）龜茲（上音丘，國名也。）鑪（落胡切，鑪冶也。）鑊（胡郭切，鼎鑊也。）翌
X08n0236_p0216a03║（與職切，明日也。）閽（呼昆切，守門也。）蹢（呈亦反，投也。）蔕（勅戒切。）听（魚謹切。）