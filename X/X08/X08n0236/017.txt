X08n0236_p0216a04║
X08n0236_p0216a05║
X08n0236_p0216a06║
X08n0236_p0216a07║華嚴懸談會玄記卷第十七
X08n0236_p0216a08║蒼山再光寺比丘　普瑞集
X08n0236_p0216a09║疏：「西秦曇牟讖」者，西秦即乞伏氏，或云乞佛氏（姓也）。據
X08n0236_p0216a10║金城苑川，自號西秦，當晉武帝大元十二年立。號曇
X08n0236_p0216a11║牟讖，亦云摩讖、無讖，此云法豐，以道法豐盛，故為名。
X08n0236_p0216a12║即中印土人。別傳云：是伊波勒菩薩，六歲出家，日誦
X08n0236_p0216a13║萬言。初學小乘、五明諸論。後因遇白頭禪師，教以大
X08n0236_p0216a14║乘，十旬（或云十日）交諍，方悟大旨。遂得樹皮《涅槃》經本，因
X08n0236_p0216a15║專大乘。讖明解呪術，所向皆驗，西域號為大神呪師。以
X08n0236_p0216a16║北涼沮渠蒙遜玄始元年歲次壬子至姑臧，賷《涅槃
X08n0236_p0216a17║經》前分十卷并《菩薩戒》，止於傳舍。慮失經本，枕之而
X08n0236_p0216a18║臥。夜乃有神牽讖墮地，謂盜，如是三夕，乃聞空中聲
X08n0236_p0216a19║曰：「此是如來解脫之藏，何為枕之？」讖慚悟，乃安高處。
X08n0236_p0216a20║果有盜者，夜捉提舉，竟不能勝。明旦，讖持，不以為重。
X08n0236_p0216a21║盜謂聖人，悉來拜謝。而蒙遜（北涼王名也）聞讖名，厚遇請
X08n0236_p0216a22║譯。遂以玄始三年歲次甲寅起譯，至十年辛酉，譯《大
X08n0236_p0216a23║般涅槃》等經二十三部。然初譯《涅槃》，品數未足。更至
X08n0236_p0216a24║于闐，得經中分。復詣姑臧，譯之。後又遣使于闐，尋得
X08n0236_p0216b01║後分，續譯為三十三卷。後以呪袪疫鬼出境，遜益加
X08n0236_p0216b02║敬事。至承玄二年，蒙遜濟河伐乞佛暮末於抱罕（即西
X08n0236_p0216b03║秦也），以世子興國為前驅，為末軍所敗，擒興國焉。後乞
X08n0236_p0216b04║佛失守，暮末與興俱獲於赫連定。定後為吐谷軍所
X08n0236_p0216b05║破，興國遂為亂兵所殺。遜大怒，謂事佛無應，即遣斥
X08n0236_p0216b06║沙門。讖又格言致諫，乃止。時魏虜托䟦燾聞讖道術，
X08n0236_p0216b07║遣使迎請，但告遜曰：「若不遣讖，即便加兵。」遜既事讖，
X08n0236_p0216b08║未忍聽去。後又遣太常高公李順策拜蒙遜為使持
X08n0236_p0216b09║節、侍中、都督涼州西域諸軍使、太傅、驃騎大將軍、涼
X08n0236_p0216b10║州牧、涼王，加九錫之禮。又命遜曰：「聞彼有曇牟讖法
X08n0236_p0216b11║師，博通多識，羅什之流；祕呪神驗，澄公之疋。朕思欲
X08n0236_p0216b12║講道，可驛送之。」遜與李順醼曰：「天子信納佞言，苟見
X08n0236_p0216b13║促迫，前遣遠求，留曇無讖。而今更來徵索，此是門師，
X08n0236_p0216b14║當與之俱死，每不惜殘年。人生一死，詎覺幾時？」順曰：
X08n0236_p0216b15║「王頴誠先著，遣愛子入待，朝廷欽王忠續，故顯加殊
X08n0236_p0216b16║禮。而王以此一胡道人，虧山岳之功，不忍一朝之忿，損
X08n0236_p0216b17║由來之美，豈朝廷相待之厚？竊為大王不取。」遜曰：「太
X08n0236_p0216b18║常口美如蘇秦，恐情不副詞耳。」遜終吝讖不遣。至遜
X08n0236_p0216b19║義和三年二月，讖固請西行，更尋《涅槃》後分。遜忿其
X08n0236_p0216b20║欲去，乃密圖害之。偽以資糧發遣，厚賜寶貨。臨發之
X08n0236_p0216b21║日，讖乃流涕謂眾曰：「讖業對將至，眾聖不能救矣。以
X08n0236_p0216b22║本有心誓，義不容停。」比發，遜果遣刺客於路害之。春
X08n0236_p0216b23║秋四十九（准此，則元在北涼。今疏謂在西秦，再詳）。言立半滿教者，纂玄
X08n0236_p0216b24║云：「依《涅槃經》，判一代聖教不離半滿。謂初直明《華嚴》
X08n0236_p0216c01║之滿開半，次方等形半明滿，次《般若》待半明滿，次《法
X08n0236_p0216c02║華》捨半明滿。始則從滿開半，終則廢半歸滿。故知一
X08n0236_p0216c03║代聖教，其唯半滿。」言隨遠法師者，即大遠也。名慧遠，
X08n0236_p0216c04║姓李，燉煌人。述《持地疏》五卷、《華嚴疏》七卷、《涅槃疏》十
X08n0236_p0216c05║卷。《維摩》、《勝鬘》等皆有所述。又製《華嚴十地記》十卷。夢
X08n0236_p0216c06║登須彌，四顧周望，唯見海水。又見佛像，身色紫金，在
X08n0236_p0216c07║寶樹下，北首而臥，體有塵埃。遠初見禮敬，後以衣拂，
X08n0236_p0216c08║周徧光淨。覺知所撰文疏，頗順化之益。今判半滿，依
X08n0236_p0216c09║彼《涅槃疏》云爾。
X08n0236_p0216c10║鈔：「但順通相之意」者，但順一代時教通途形相，不
X08n0236_p0216c11║出大小故。
X08n0236_p0216c12║疏「隋延」等者。《高僧傳》云：「延幽居靜志，欲著《涅槃疏》。夜
X08n0236_p0216c13║夢有人被於白服，乘於白馬，𩦲尾拂地，而談授經旨。
X08n0236_p0216c14║延手執馬𩦲，與之清論。覺後謂馬鳴菩薩授我義端，
X08n0236_p0216c15║執𩦲知其宗旨，便述成疏，卷軸放光。塔中舍利放光
X08n0236_p0216c16║明，三日三夜，合境望光，皆來拜謁。遂於延興寺講之，
X08n0236_p0216c17║天雨四華等。」
X08n0236_p0216c18║鈔：「半滿順、違，即此順、違」者，謂頓即前滿；漸中二乘
X08n0236_p0216c19║是半，大乘是滿。雖有二大乘，於中不分權、實，故成
X08n0236_p0216c20║違也。《探玄記》第一云：「遠公亦立頓、漸二教，與延公同。」
X08n0236_p0216c21║疏「唐初」等者，《探玄記》第一云：如江南敏法師、印法師
X08n0236_p0216c22║等。《華嚴疏》中說。
X08n0236_p0216c23║鈔：「《華嚴》、《梵網》」等者，此恐後人悞添「梵網」二字。以下
X08n0236_p0216c24║正申難處，全不言《梵網》故，《教義》及廣略鈔疏亦只
X08n0236_p0217a01║言《華嚴》故。問：《探玄記》第一云：「如華嚴等」，《梵網》既在
X08n0236_p0217a02║華藏，舍那佛說，明亦平道。答：《探玄記》說，彼師自釋
X08n0236_p0217a03║四異中此平道是舍那十身所說，豈《梵網經》是十
X08n0236_p0217a04║身說耶？又眾異云極位同說，即《華嚴》中文殊、普賢
X08n0236_p0217a05║與佛同說，豈《梵網經》佛與菩薩同說耶？而言等者，
X08n0236_p0217a06║即等取《修慈經》、《金剛鬘經》等。言對治行法等者，如
X08n0236_p0217a07║對治貪，作不淨觀等。評曰：上《刊定》之意，以如來藏
X08n0236_p0217a08║性真常之理，名為平道；以四諦、緣生、隨順、調伏對
X08n0236_p0217a09║治行法等，名為屈曲。故作是難也。▲鈔：「又一時頓
X08n0236_p0217a10║演」下，第二、義答。上則稱性，此則頓宣。既一切法門
X08n0236_p0217a11║並一時頓說，平道之義尤彰。問：《圓覺疏》云：「本、末無
X08n0236_p0217a12║遮頓演說。」鈔云：「所說末，皆是即本之末，未曾遮本；
X08n0236_p0217a13║說本，皆是即末之本，未曾遮末。本、末俱說，相即無
X08n0236_p0217a14║礙。」此得為平道否？答：雖本、末相即，要須泯末歸本，
X08n0236_p0217a15║亦屈曲收，不同《華嚴》若本若末，皆是海印定中同
X08n0236_p0217a16║時頓演，無盡無盡等。▲鈔：「又說隨眾生」者，疏外更
X08n0236_p0217a17║進義答，即指餘教隨根意。以法逐機差，務在益物
X08n0236_p0217a18║調生故。問：彼引〈普賢行品〉經文，具云：「佛子！如向所
X08n0236_p0217a19║演，此但隨眾生根器所宜，略說如來少分境界。」
X08n0236_p0217a20║本疏云：「指前差別因、果，逐根就病，未盡法源，故名
X08n0236_p0217a21║少分。」則指當經。何云非此經中是隨根說？答：今且
X08n0236_p0217a22║約揀義，故作是說。故〈名號品〉云：「十方世界一切諸
X08n0236_p0217a23║佛知諸眾生樂、欲不同，隨其所應，說法調伏。」欲分
X08n0236_p0217a24║曲、平之異故。問：說華嚴時未有餘教，何言餘處隨
X08n0236_p0217b01║機？答：有二義：一、約本、末同時，亦有隨根教故；二、約
X08n0236_p0217b02║依本起末，不妨後時有隨機故。
X08n0236_p0217b03║鈔：「不同華嚴權、實齊彰」者，圓必攝四，豈可不具權
X08n0236_p0217b04║耶？問：如下云：「權、實齊明，如諸《般若》」，此亦平道不？答：
X08n0236_p0217b05║《般若》雖權、實齊明，而不相即，故當屈曲也。▲鈔：「若
X08n0236_p0217b06║同若異」等者，同謂一乘，異謂三乘。空、不空等者，等
X08n0236_p0217b07║常、無常等。問：如《涅槃》云：「空者，所謂生死；不空者，所
X08n0236_p0217b08║謂大涅槃」等。豈非空、不空等一時頓演耶？若爾，亦
X08n0236_p0217b09║應云平道教。答：《涅槃》雖空、不空，常、無常等雙明，要
X08n0236_p0217b10║皆會異（無常、苦、空），同歸常住。不同《華嚴》全性全相，措舉
X08n0236_p0217b11║一法，即同無盡。
X08n0236_p0217b12║鈔：「日月燈明佛」等者，《法華．序品》說：「昔日月燈明佛，
X08n0236_p0217b13║（《玄讚》云：『日有二能：一、導明，二、成熟。月有二能：一、除熱，二、清涼。燈有二能：一、破暗，二、傳照。顯佛能導迷至覺，
X08n0236_p0217b14║成器熟根，除煩惱之熱，得涅槃之涼，永破愚痴，化生傳法，表此義也。故立其名。』《楞嚴搜玄抄》云：『名日月燈
X08n0236_p0217b15║者，喻三智也。謂一切智、道種智、一切種智。三智備足，亦三德圓滿也。』）為眾說《法華經》
X08n0236_p0217b16║六十小劫已，便云：如來於今日中夜而般涅槃等。
X08n0236_p0217b17║古德解意，於六十小劫最後一日晨旦說經竟，中
X08n0236_p0217b18║夜便滅度。故《涅槃經》或不說也。又迦葉佛時亦爾，
X08n0236_p0217b19║悉不說涅槃。今此時根鈍，故於《法華》後更說《涅槃》。」
X08n0236_p0217b20║▲鈔：「究竟不破」者，以一乘根未熟故，則《法華》或不
X08n0236_p0217b21║說也。問：《法華》、《華嚴》同是一乘，既唯說三乘，則應不
X08n0236_p0217b22║說《華嚴》，則《華嚴》亦成屈曲之教。答：此約機未熟，故
X08n0236_p0217b23║不說。《法華》破三，《華嚴》稱性，不妨徧說。豈以約機而
X08n0236_p0217b24║難稱性耶？若無稱性，一乘為本；約機，三乘之末從
X08n0236_p0217c01║何所流？故《法華》雖說一乘，乃名破異一乘，須就機
X08n0236_p0217c02║而說。《華嚴》明真體一乘，以稱性故，無有國土不說。
X08n0236_p0217c03║例如本、末差別門中，始、終俱三，終至涅槃，亦唯三
X08n0236_p0217c04║乘。豈妨《華嚴》常說、徧說耶？▲鈔：「我不見」下，即〈十地
X08n0236_p0217c05║品〉。既常既徧，故為平道。《法華》、《涅槃》雖是一乘，亦不
X08n0236_p0217c06║言常說、徧說。
X08n0236_p0217c07║鈔：「〈發心品〉中亦同此說」者，經云：「汝說此法時，有萬
X08n0236_p0217c08║佛剎微塵數菩薩發菩提心，我等諸佛悉授其記，
X08n0236_p0217c09║於當來世過千不可說無邊劫，同一劫中而得作
X08n0236_p0217c10║佛，皆號清淨心如來（疏釋如前已引）。」〈出現品〉亦云：「我亦與
X08n0236_p0217c11║授記，於當來世經不可說佛剎微塵數劫，皆得成
X08n0236_p0217c12║佛，同號佛殊勝境界。」▲鈔：「恐有破云」下，〈名號品〉云：
X08n0236_p0217c13║「或名釋迦，或名遮那」，似涉疑故。應曲、平二教，其主
X08n0236_p0217c14║不異，故今通云。下意云：若約當經，二身相融；若約
X08n0236_p0217c15║餘經，但約化身。以當經具於十身，總得具別，別不
X08n0236_p0217c16║具總，故二主異。問：《涅槃》豈不說吾今此身即是常
X08n0236_p0217c17║身、法身？答：縱許互融，亦但約理事無礙義說，曾不
X08n0236_p0217c18║說言十身無礙等。問：《圓覺經》標婆伽婆，彼疏釋為
X08n0236_p0217c19║報、化不分之身，今何言是釋迦化身說耶？答：以少
X08n0236_p0217c20║從多故，又以十身揀故。
X08n0236_p0217c21║鈔：「餘處王城、舍衛」者，謂說餘經處，王舍城、祇闍崛
X08n0236_p0217c22║山、舍衛國、給孤獨園等，未曾言是華藏中娑婆，亦
X08n0236_p0217c23║但教說，不直明剎體。今說此經七處，於自宗中有
X08n0236_p0217c24║二義，故得同華藏。言亦是華藏界中第十三重者，
X08n0236_p0218a01║即最中央剎種二十重中第十三重也。如前圖示。
X08n0236_p0218a02║問：既只在中，豈是同耶？答：餘經不明娑婆在華藏
X08n0236_p0218a03║中，則一向局故。今明華藏之內娑婆，如莊嚴城中
X08n0236_p0218a04║舉一小室，同一城故。問：如《法華》說三變土由八方
X08n0236_p0218a05║嚴淨，《圓覺》、《佛地》等經皆居淨土中說，亦非娑婆界
X08n0236_p0218a06║內，豈非平道教耶？答：以少從多故。又《法華》正宗分
X08n0236_p0218a07║但是娑婆木樹、草座說，至流通分欲容分身佛變
X08n0236_p0218a08║為淨土，仍有分限，亦不言華藏。又《圓覺》等縱是淨
X08n0236_p0218a09║土，但是隨機別設淨土，亦不言華藏本剎故。《佛地
X08n0236_p0218a10║經》為地上菩薩說佛地功德，故在三界外受用土
X08n0236_p0218a11║中，不言即華藏等故。
X08n0236_p0218a12║鈔：「豈非菩薩之器」者，反顯是菩薩之器也。又況此
X08n0236_p0218a13║經初發心時，便成正覺；正覺尚成，況不是菩薩耶！
X08n0236_p0218a14║既是菩薩，何所難哉！問：若有難云：此經唯被菩薩
X08n0236_p0218a15║者，何故第九會中却有聲聞？此云何通？答：彼中列
X08n0236_p0218a16║聲聞者，有二意：一、寄對顯法故，為示如聾如盲，顯
X08n0236_p0218a17║法深勝也；二、文殊出會所攝六千比丘等，非是前
X08n0236_p0218a18║所列眾中唯菩薩故。▲鈔：「其說異」下，謂所說一事、
X08n0236_p0218a19║一義、一品、一會，皆結通十方。一切世界，皆同此說。
X08n0236_p0218a20║主、伴具足，他經所無，無可涉疑難之處。他又不破，
X08n0236_p0218a21║故此不救。
X08n0236_p0218a22║鈔：「一、教門儀式異」等者，此一中別分六義：一、全依
X08n0236_p0218a23║海印，無出定、入定故。下經雖說入、出，皆隨機感見。
X08n0236_p0218a24║以動、靜唯物，聖豈然乎？曾無出、入。問：《淨名》豈不亦
X08n0236_p0218b01║云不定不亂？答：彼曾不說海印玄微故。問：《大集經》
X08n0236_p0218b02║中豈不亦說海印定耶？答：彼雖說之，德用不具。〈賢
X08n0236_p0218b03║首品〉鈔云：「《大集》等三賢位中能現八相，故得海印。
X08n0236_p0218b04║依此經中具十義故。且如九十二義，若非德相，為
X08n0236_p0218b05║是何耶？」具如前引。二、一時頓演，一語言中演說無
X08n0236_p0218b06║邊契經海等故。三、放光數目一、多異（一、多二字屬上放光）。〈現
X08n0236_p0218b07║相品〉云：「即於面門眾齒之間放佛剎塵數光，一一
X08n0236_p0218b08║復有佛剎塵數光以為眷屬。異與餘教，如《法華》唯
X08n0236_p0218b09║放一白毫光」等。四、集眾通、局異（通、局二字屬上集眾）。次經云：
X08n0236_p0218b10║「其光普照十方，各有一億佛剎塵數世界海，有十
X08n0236_p0218b11║億佛剎塵數菩薩，一一各有世界海微塵數菩薩
X08n0236_p0218b12║圍繞，而來集會」等。五、請有言、念，答有現相及言異
X08n0236_p0218b13║等。字等取義有九句，與餘教不具此請、答，故異也。
X08n0236_p0218b14║六、道場莊嚴勝、劣異。廣博嚴麗，極於空界，有重重
X08n0236_p0218b15║諸供養雲，略列各有百萬億為量等（具如〈妙嚴品〉及〈現相品〉也）。
X08n0236_p0218b16║▲鈔：「二、所詮理致異」。此下釋文之中多唯約平道
X08n0236_p0218b17║說，形對屈曲之彰其異，思之可了。▲鈔：三、「成佛遲、
X08n0236_p0218b18║速異」者，〈發心品〉疏云：「《起信》則以若遲若速皆為方
X08n0236_p0218b19║便，此宗則以楷定為權。略有四類：遲、速自在，義如
X08n0236_p0218b20║前引。言或唯一念者，如初發心時便成正覺等，如
X08n0236_p0218b21║〈發心品〉說。或無量劫，亦如上引〈法界品〉等說。但念、
X08n0236_p0218b22║劫圓融，遲、速自在，不定同《瑜伽》、《起信》等三祇實成
X08n0236_p0218b23║及初發心住現八相應化之佛，故非實成也。或屈、
X08n0236_p0218b24║曲中三祇是遲，應化六年故速也。」▲鈔：「四、見佛通、
X08n0236_p0218c01║局異」下，此經之根，三賢、十地皆見十身無礙佛，不
X08n0236_p0218c02║同餘教地前但見大、小化身，入地方見佗報等。▲
X08n0236_p0218c03║鈔：「始成即說」下，問：與前一時頓演何別？答：前說一
X08n0236_p0218c04║時，且為對前後次第，以時不同。今雖標始成即說，
X08n0236_p0218c05║乃具明十重之時也。三、七等，如前。▲鈔：「六、見境寬、
X08n0236_p0218c06║狹異」者，約所化人所見有異。言地獄天子者，經云：
X08n0236_p0218c07║「得十種清淨眼」等。又彼經云：「如以億那由他佛剎
X08n0236_p0218c08║碎為微塵，一塵一剎復以爾許塵數佛剎為塵。如
X08n0236_p0218c09║是微塵持以東行，過爾許世界，乃下一塵。如是東
X08n0236_p0218c10║行，盡此微塵。南、西、北方，四維、上、下，亦復如是。十方
X08n0236_p0218c11║所有世界若著微塵及不著者，悉成一佛國土。又
X08n0236_p0218c12║以千億佛剎塵數如上所說廣大佛剎抹為微塵，
X08n0236_p0218c13║以此微塵依前譬喻，一一下盡，乃至集成一佛國
X08n0236_p0218c14║土，復抹為塵。如是次第展轉，至八十反。寶手！若人
X08n0236_p0218c15║聞此譬喻而生信者，我授彼人無上菩提記等。如
X08n0236_p0218c16║是一切廣大佛剎所有微塵清淨金剛轉輪王位
X08n0236_p0218c17║菩薩業報清淨肉眼，於一念中，悉能明見。亦見百
X08n0236_p0218c18║億廣大佛剎數佛，如玻璃鏡，光照十佛剎微塵數
X08n0236_p0218c19║世界。」疏云：「菩薩頓證未轉凡身清淨肉眼，見如是
X08n0236_p0218c20║境。肉眼尚爾，餘眼玄妙，不可說也。」「如玻璃」下，明見
X08n0236_p0218c21║之相，以無心，無去、來故。言六千比丘，則得三昧，名
X08n0236_p0218c22║無礙眼。故經云：「悉見十方無量無邊一切世界種
X08n0236_p0218c23║種差別，亦見一切世界微塵」等。言不具三千者，〈離
X08n0236_p0218c24║世間品〉鈔云：「凡夫肉眼見百由旬，二乘肉眼同凡
X08n0236_p0219a01║夫見。如《大品》說：『菩薩肉眼極遠見三千界，如來肉
X08n0236_p0219a02║眼與菩薩同，見境分明。』等。」▲鈔：「七、因果行位」等者，
X08n0236_p0219a03║如前彰地位及說勝行中廣辨。▲鈔：八、「此經語廣，
X08n0236_p0219a04║則無量乘；語深，則一乘」，一、多無礙，故不同無漏定
X08n0236_p0219a05║立三乘，兼有漏定立五乘也。▲鈔：「塵塵剎剎」下，〈隨
X08n0236_p0219a06║好品〉說：「一隨好中常放四十種光，一光照億那由
X08n0236_p0219a07║他佛剎塵數世界，隨諸眾生種種業行、種種欲樂，
X08n0236_p0219a08║皆令成就。」一光既爾，況四十光耶！一隨好尚爾，況
X08n0236_p0219a09║十蓮華藏塵數之相各有多隨好耶！故利益無盡。
X08n0236_p0219a10║餘教雖說利益，多劣於此，故云勝、劣異耳。▲鈔：「諸
X08n0236_p0219a11║佛親護」者，〈發心品〉等說證法塵數諸佛親護，窮未
X08n0236_p0219a12║來際，不同餘教小乘、雜類等護持。▲鈔：「過此更有」
X08n0236_p0219a13║者，如親起十因異、疎起十緣異、所起教體異、所顯
X08n0236_p0219a14║宗趣異等，故云多異也。
X08n0236_p0219a15║鈔：「既不判」等者，違理，可知。問：上遮他破，今何自破？
X08n0236_p0219a16║答：以無過處破有過，此妄破也；今破有過處，非妄
X08n0236_p0219a17║破也。其猶病者患熱，愚醫言是冷疾，豈名識病？智
X08n0236_p0219a18║醫授以涼藥，豈非允當？疏「隱士劉虬」等者，姓劉，名
X08n0236_p0219a19║虬，字百龍。形雖隱俗，道高真侶。傳云：初發心菩薩
X08n0236_p0219a20║也。言鹿苑者，佛昔為鹿王時，林中多鹿。一日，一鹿
X08n0236_p0219a21║以供人王之膳，鹿王以身代一姙鹿。人王重其至
X08n0236_p0219a22║德，遂施林苑與鹿，名為鹿苑。佛於此處初為五比
X08n0236_p0219a23║丘說法，不忘其本，仍名鹿苑也。言雙林者，佛涅槃
X08n0236_p0219a24║時，於四雙、八隻林樹之間說《涅槃經》，故云爾也。
X08n0236_p0219b01║鈔：「前來以引」者，日照高山喻以證頓義，如為教本
X08n0236_p0219b02║中已引；慈龍降雨證漸義，前無引文之處。若約義
X08n0236_p0219b03║引，即為教本中已引。故經云：「如摩那斯（此云慈心，或云意慈）
X08n0236_p0219b04║龍王將欲降雨，未便即降，先起大雲，彌覆虗空，凝
X08n0236_p0219b05║停七日，待諸眾生作務究竟。何以故？彼大龍王有
X08n0236_p0219b06║慈悲心，不欲惱亂諸眾生故。過七日已，降微細雨，
X08n0236_p0219b07║普潤大地。佛亦如是，將降法雨，未便即降，先興法
X08n0236_p0219b08║雲，成熟眾生，令其心無驚怖；待其熟已，然後普降
X08n0236_p0219b09║甘露法雨，演說微妙甚深善法，漸漸滿足一切智
X08n0236_p0219b10║智無上法味。」疏云：「漸降成熟喻，先小後大，即是漸
X08n0236_p0219b11║圓。」
X08n0236_p0219b12║疏「南中諸師」者，天台云：南謂南朝，即京江之南也。以
X08n0236_p0219b13║當宋、齊、梁、陳之間諸師，以此四代皆都建康，而曰南
X08n0236_p0219b14║朝故也。《略抄》第二云：「齊、梁、晉、宋之間，南中諸師也。」
X08n0236_p0219b15║疏：「六年之內」者。《玄義》云：「成道之年，即說《鴦崛摩羅經》。」
X08n0236_p0219b16║言偏方不定者，非正所談，故名曰偏。方者，法也，即偏
X08n0236_p0219b17║法也。或偏者，傍也。正說小時，傍說大法，故云偏方。
X08n0236_p0219b18║鈔：「波斯匿」者，此云和悅；末利，此名為鬘；有德曰夫
X08n0236_p0219b19║人。夫人之女摩利室羅，此云勝鬘，以相好勝母故；
X08n0236_p0219b20║或王讚此女妙勝華鬘，故以名也。娉與阿闍世王
X08n0236_p0219b21║為新婦，相去千里。彼初無佛法時，佛初成道未久，
X08n0236_p0219b22║於祇洹說法。夫人見佛，聞法生信，王亦受化，遂憶
X08n0236_p0219b23║女聰明，寄書嘆云：此有佛出，廣嘆功德。女得母書，
X08n0236_p0219b24║則說偈言：「今聞佛音聲。世所未聞有。所言真實者，
X08n0236_p0219c01║我今應供養。仰惟佛世尊，普為世間出，亦應垂哀
X08n0236_p0219c02║愍，必今我得見。」即生此念時，佛於空中現，普放大
X08n0236_p0219c03║光明，現於無比身。勝鬘及眷屬，頭面接足禮等。
X08n0236_p0219c04║鈔：「《金光明經》既非第一頓教」等者，據天台《光明玄
X08n0236_p0219c05║義》云：「舊明此經非會三，非褒貶、非無相，不列同聞
X08n0236_p0219c06║眾，但云是時如來遊於無量甚深法性等。既無常
X08n0236_p0219c07║隨等眾，故非次第之教也。」若爾，既信相疑佛壽八
X08n0236_p0219c08║十入滅，豈非末後明常住耶？答：據真諦云：「此經是
X08n0236_p0219c09║《法華》之後，《涅槃》之前九十日說。引《涅槃》云：『佛告波
X08n0236_p0219c10║旬：「却後三月，吾當涅槃。」信相聞斯，知八十應滅（以真
X08n0236_p0219c11║諦但立三法輪，從三十年後，皆持法輪攝。故《法華》、《光明》至《涅槃》，皆持法輪，不同南中第五方明常住也）。』」
X08n0236_p0219c12║據此，則《光明》在《法華》之後，《涅槃》之前，退非同歸，進
X08n0236_p0219c13║非常住，故屬不定收也。若天台判屬方等部收，却
X08n0236_p0219c14║在《般若》之前。《會解》以約前義為不定。今詳抄意，似
X08n0236_p0219c15║約後義為不定也。以在有相之後，無相之前，而說
X08n0236_p0219c16║常住，故云不定。
X08n0236_p0219c17║鈔：「二種如來藏」者，經云：「世尊！有一種如來藏空智：
X08n0236_p0219c18║世尊！空如來藏，若離，若脫，若異，一切煩惱妄染本
X08n0236_p0219c19║空；世尊！不空如來藏，過於恒沙，不離，不脫，不異。」《心
X08n0236_p0219c20║鏡鈔》釋云：「一切，不相離也；一德之中具含萬德，不
X08n0236_p0219c21║遺脫也；體常無邊，不改異也；不思議佛法性德本
X08n0236_p0219c22║具，即佛性妙理也。」言又歎佛三身者，即勝鬘夫人
X08n0236_p0219c23║讚佛偈也。「如來妙色身，世間無與等，無比不思議，
X08n0236_p0219c24║是故今敬禮（則讚化身）。如來色無盡，智慧亦復然（讚報身也），
X08n0236_p0220a01║一切法常住，是故今歸依（讚法身也）。」了一切法即常住
X08n0236_p0220a02║性，即見、聞、覺、知等，無非法身。敬禮化身，影取三身
X08n0236_p0220a03║皆敬禮；歸依法身，影取三身皆歸依。敬禮但約投
X08n0236_p0220a04║誠措想，由其暫爾故；歸依言：願從今身盡未來際，
X08n0236_p0220a05║故二不同。《法苑》有七義揀別，不能具引。
X08n0236_p0220a06║鈔：「廣說法身常住」者，經云：「法身者，非是行法故，異
X08n0236_p0220a07║無有故，是自本故，猶如虗空。故說為常。」乃至廣說
X08n0236_p0220a08║（云云）。
X08n0236_p0220a09║疏：「或分為二，即是半滿」者，此與無讖名同。彼通，此局，
X08n0236_p0220a10║以此唯就漸中分爾。今不指前判人者，天台《法華玄
X08n0236_p0220a11║義》云：「菩提流支明半滿教，十二年前皆是半字，十二
X08n0236_p0220a12║年後皆是滿字（彼云：南、北通判頓、漸、不定三教，漸中開、合不同。此正漸中分半滿也）。」然
X08n0236_p0220a13║彼列在北地判教中，今謂南中，故略不指人名也。
X08n0236_p0220a14║疏：「武丘」等者，此敘全是《玄義》中文，但彼云虎丘耳。言
X08n0236_p0220a15║見有得道者，問：小乘見人空得道，何言見有？若見有，
X08n0236_p0220a16║應同外道。答：有二義。一云：有相四諦，但是調心方便，
X08n0236_p0220a17║實不得道。須見空時，方得道也。此言有者，以法有也。
X08n0236_p0220a18║二云：二乘雖見人空，而執實有能證、能斷智、所證理、
X08n0236_p0220a19║所斷惑等之法，故云見有也。▲言最後雙照等者，以
X08n0236_p0220a20║雙照破情計之空、有，不除其法故。次疏云：「持前二故，
X08n0236_p0220a21║即空、有二法也。」《法華玄義》云：「虎丘岌公頓與不定如
X08n0236_p0220a22║前，漸更為三，最後雙林明一切眾生佛性等。今既云
X08n0236_p0220a23║齊至《法華》，明知《法華》亦常住教中收。」
X08n0236_p0220a24║疏：「唐三藏」者，名玄奘，姓陳氏，漢大丘仲弓之後也，洛
X08n0236_p0220b01║州緱氏人。有兄素，出家，即長揵法師也。以奘少㦬窮
X08n0236_p0220b02║酷，偏意携守。年十一，誦《維摩》、《法華》，東都恒度為僧。後
X08n0236_p0220b03║入蜀受學，復別兄徧往參學。嘗歎曰：「余周流吳蜀，爰
X08n0236_p0220b04║逮趙魏，未及周秦，頗有講延，率皆登踐已布之言。今
X08n0236_p0220b05║雖蘊𮌎襟未吐之詞宗，解籤無地。若不輕生殉命，誓
X08n0236_p0220b06║往華胥，何能具覿成言，用通神解，一覩明法了義真
X08n0236_p0220b07║文？」要返東華，傳揚聖化。於是勵志得達印度。於那爛
X08n0236_p0220b08║陀寺戒賢論師處留五年，學《瑜伽》、《顯揚》、《對法》諸論。又
X08n0236_p0220b09║停二年，於鉢伐多國學正量部《根本論》、《攝正法論》等。
X08n0236_p0220b10║却往杖林山勝軍論師居士所，學《唯識決擇論》、《意義
X08n0236_p0220b11║論》、《成無畏論》等。首尾二年，又先於曲女城學《佛使》、《日
X08n0236_p0220b12║冐》二毗婆沙，於毗耶摩那三藏所經于三月。後在杖
X08n0236_p0220b13║林，夜夢寺內及外林邑火燒成灰，見一金人告曰：「却
X08n0236_p0220b14║後十年，戒日王崩，印度便亂，當如火湯。」覺已，向勝軍
X08n0236_p0220b15║說之，奘意方決，嚴具東返（後永皆之未，戒日果死，世並饑荒，如夢所見驗矣）。
X08n0236_p0220b16║時貞觀十九年正月二十四日，屆于京郊。後所翻經
X08n0236_p0220b17║論七十五部，計一千三百三十五卷，享壽六十五歲。
X08n0236_p0220b18║序云：「春秋寒暑時，經一十七年。耳目見聞處，越百十
X08n0236_p0220b19║七國。雖徧參學，而偏宗戒賢。」故依彼判三時教，如下
X08n0236_p0220b20║具述。時在印度造《會宗論》三千頌，會融《瑜伽》、《中論》之
X08n0236_p0220b21║旨。又造《制惡見論》一千六百頌，制十八部小乘，破九
X08n0236_p0220b22║十五種外道。後戒日王欲為流通，於曲女城集十六
X08n0236_p0220b23║國論師，斷云：「能破一偈，當截舌為謝。」經十八日，無敢
X08n0236_p0220b24║破者。故西域稱為脂那大乘天也。其見重西域也如
X08n0236_p0220c01║是。況歸此國，王臣欽敬，亦可知也。今言大同者，初有，
X08n0236_p0220c02║次空，後中。然彼通判一切，此局在漸中，故有異也。
X08n0236_p0220c03║疏：「真諦三藏」者，梵云拘羅陀，陳言親依。或云波羅末
X08n0236_p0220c04║陀，此云真諦。並梵文之名字也。本西印土優禪尼國
X08n0236_p0220c05║人，以梁武太清一年屆于建業，頃屬梁季崩亂，不果
X08n0236_p0220c06║宣傳。雖翻經論，拪遑靡托。逮陳武永定二年七月，還
X08n0236_p0220c07║返豫章，又上臨川、晉安諸郡，雖傳經論，本意未申。更
X08n0236_p0220c08║觀機壤，遂欲泛舶往楞伽修道。道俗挽留，遂停南越。
X08n0236_p0220c09║與前梁舊齒，重覆所翻。至文帝天喜四年，楊都建元
X08n0236_p0220c10║寺沙門僧宗、法集、僧忍等，並建業標領，遠浮江表，親
X08n0236_p0220c11║承訪問。帝欣其來意，乃為翻《攝大乘論》，首尾兩年。又
X08n0236_p0220c12║舶至梁安郡，欲返西國，學徒追逐續留。至三年九月
X08n0236_p0220c13║內，發自梁安，從舶西引，夜風飄還廣州。十二月中，上
X08n0236_p0220c14║南海岸。刺史歐陽穆公欲延住制旨寺，請翻《廣義法
X08n0236_p0220c15║門經》、《唯識》等論。後穆公薨，世子紇重請傳經。而神幽
X08n0236_p0220c16║通，量非情測。甞居別所，四絕水州。紇往造之，峻嶺濤
X08n0236_p0220c17║湧，未敢凌犯。帝乃鋪舒坐具，在水上跏坐。其內如乘
X08n0236_p0220c18║舡馬，浮波達岸。帝既登接對，而坐具不濕。或以荷𦶑
X08n0236_p0220c19║水，乘之而渡。神異例多。至光太二年六月厭世，願生
X08n0236_p0220c20║勝壤。遂入南海北山，將捐身命。時智愷正稱《俱舍》，聞
X08n0236_p0220c21║知馳往。道俗奔越盈川，三日未肯迴。請迎還，止于王
X08n0236_p0220c22║園寺。時宗愷諸僧，欲迎還建業。會楊輦顧望，恐奪時
X08n0236_p0220c23║榮。乃奏曰：「嶺表所譯眾部，多明無塵唯諦。言乖治術，
X08n0236_p0220c24║有蔽國風。不隷諸華，可流荒服。」帝然之。故南海新文，
X08n0236_p0221a01║有藏陳世。以泰建元年染疾，正月十一日午時遷化，
X08n0236_p0221a02║年七十有一。明日，於潮亭焚身起塔。十三日，僧宗等
X08n0236_p0221a03║各齎經論返匡山。自帝來東夏，雖出眾經，而偏宗《攝
X08n0236_p0221a04║論》。從陳武永定二年，至孝宣泰建元年，譯經論三十
X08n0236_p0221a05║八部。餘有未譯梵本，並多羅樹葉，凡有二百四十夾。
X08n0236_p0221a06║若依陳紙翻之，則列二萬餘卷。今正譯訖，正是數夾
X08n0236_p0221a07║之文。並在廣州制旨寺、王園寺。其法寶弘博可知矣。
X08n0236_p0221a08║▲言依《金光明經》者，即真諦所譯七卷中〈業障滅品〉
X08n0236_p0221a09║文也。經云：「頂禮一切諸佛世尊，現在十方世界，已得
X08n0236_p0221a10║阿耨菩提者，轉法輪，照法輪，持法輪，雨大法雨，擊大
X08n0236_p0221a11║法鼓」等。問：上鈔云依《解節》、《金光明》經，今疏何不言耶？
X08n0236_p0221a12║答：解節二字，相傳皆云別有解節金光明經。然今大
X08n0236_p0221a13║藏既不收此經，不可為定。然別有《解節經》一卷，亦真
X08n0236_p0221a14║諦所譯，而不說三輪之事。准《大周目錄》云：「解節經一
X08n0236_p0221a15║卷，見《解深密》第四一品，十紙。」據此，則是《解深密》之別
X08n0236_p0221a16║名。但真諦目為解節，即於義節。唐三藏譯為解深密，
X08n0236_p0221a17║即解義之深密也。准此，則真諦立教不唯《金光明》，亦
X08n0236_p0221a18║依《解深密》也，以彼第三教指《解深密經》故。今疏略故，
X08n0236_p0221a19║唯言《金光明》也（《深密》二時如後）。
X08n0236_p0221a20║鈔：「疏文稍略，彼云」等者，即真諦《部異執記》說也。言
X08n0236_p0221a21║轉四諦法輪者，自我之彼名轉，法即軌持，流演圓
X08n0236_p0221a22║通名輪。又如王輪寶：一、圓滿義；二、摧壞義，摧壞煩
X08n0236_p0221a23║惱，如摧未伏故；三、鎮遏義，已伏煩惱，令勢轉遠，如
X08n0236_p0221a24║鎮已伏；四、不定義，從見至修，修至無學，從自至他，
X08n0236_p0221b01║他信至解，解至行、果等。又動宣言教，顯揚妙理，運
X08n0236_p0221b02║聖道於聲前，起真智於言後，圓摧障惱，名轉法輪。
X08n0236_p0221b03║如此是教、理、行、果。一、示相轉，言此身是苦，業、惑為
X08n0236_p0221b04║集，此滅為滅，能滅此為道。爾時生聖慧眼，由依去、
X08n0236_p0221b05║來、今有差別故，如次名智、明、覺。此之一智，總名為
X08n0236_p0221b06║眼；有三行相，名智、明、覺。依詮證滅，說通三世，非是
X08n0236_p0221b07║滅諦通三世也。又四諦各有智、明、覺，明十二行，則
X08n0236_p0221b08║三轉各有十二行也。二、勸修轉，云：此是苦，汝當知；
X08n0236_p0221b09║此是集，汝當斷；此是滅，汝當證；此是道，汝當修。亦
X08n0236_p0221b10║生眼、智、明、覺。三、作證轉，此是苦，我已知；此是集，我
X08n0236_p0221b11║已斷；此是滅，我已證；此是道，我已修。亦生眼、智、明、
X08n0236_p0221b12║覺。又三轉四諦為十二行相也。《成實論》師初轉生
X08n0236_p0221b13║聞慧，次轉生思慧，後轉生修慧。言謂轉照法輪者，
X08n0236_p0221b14║轉義如前；照謂以空照破有執，令捨小取大。言又
X08n0236_p0221b15║於三十年後者，准《探玄記》并下疏，皆云三十八年
X08n0236_p0221b16║後說《解節經》。今《疏鈔》並云三十年後，未審何者為
X08n0236_p0221b17║正。《探玄》又云：「真諦此說，必有聖教，豈可自立年數？」
X08n0236_p0221b18║則知《光明》但有三輪之名，分其年數，又別有所據。
X08n0236_p0221b19║又今云解節，即真諦目《解深密經》。然《深密》自在淨
X08n0236_p0221b20║土說，非鬼王法堂。今作此指者，應指三十年始於
X08n0236_p0221b21║鬼王法堂說。餘第三時經教非《解節經》，《解節經》乃
X08n0236_p0221b22║至三十八年後說也。例如第二時教在智慧河邊
X08n0236_p0221b23║說，然《般若》十六會四處說（鷲山祇薗摩尼藏殿白鷺池側），皆不在
X08n0236_p0221b24║智慧河邊，亦是指七年之始耳。或可解節非是《深
X08n0236_p0221c01║密》，乃別是一經。此土未至，真諦依梵本判耳。多聞
X08n0236_p0221c02║闕疑，任情去取。毗舍離，此云廣嚴。言具有轉照及
X08n0236_p0221c03║持者，轉照如上；持者，雙持空、有，離執寄詮，明空、有
X08n0236_p0221c04║故。若就遮過，即雙照破空、有之執也。皆云法輪者，
X08n0236_p0221c05║一、法輪自性，謂八聖道具輪、轂、輻、輞故。正見、正思
X08n0236_p0221c06║惟如轂，是根本故；正語、正業、正命如輻，由轂有故；
X08n0236_p0221c07║正念、正精進、正定為輞，攝錄餘故。二、法輪因，謂能
X08n0236_p0221c08║生後聖道諸教，聞、思、修等諸經、論中多說佛教為
X08n0236_p0221c09║法輪故。三、法輪眷屬，聖道助伴五蘊諸法。四、法輪
X08n0236_p0221c10║境，聖道所緣四諦因緣、三性等理。五、法輪果，謂道
X08n0236_p0221c11║所證菩提、涅槃。具如普賢行願鈔請轉法輪中說。
X08n0236_p0221c12║疏：「即宋朝岌法師」者，前約處標揀，故云武丘；此約朝
X08n0236_p0221c13║代標揀，故云宋朝。二師各未詳上字。然天台《玄義》云：
X08n0236_p0221c14║「宗愛法師頓與不定同前，就漸更判四時。即莊嚴曰：
X08n0236_p0221c15║『文師所用三時不異前，更於無相後常住。』前指《法華》
X08n0236_p0221c16║會三歸一，萬善悉向菩提，名同歸教。」此敘與今疏全
X08n0236_p0221c17║同，但標人有異。
X08n0236_p0221c18║鈔：「應具列之」者，一、有相，二、無相，三、同歸，四、常住。
X08n0236_p0221c19║疏「道場慧觀」等者，《玄義》敘玄定、林柔此二師及道場
X08n0236_p0221c20║觀法師，頓與不定同前，更判漸為五時，即開善、光宅
X08n0236_p0221c21║所用也（云云同今疏）。今云等者，等取次二師也。
X08n0236_p0221c22║鈔：「上元道場寺僧」者，傳云：「宋朝京師道場寺慧觀，
X08n0236_p0221c23║清何人，姓崔氏，弱歲出家，咨稟遠師什公入關，乃
X08n0236_p0221c24║之什所，參扣研覈新舊經旨。宋元嘉年中卒，年七
X08n0236_p0222a01║十一。」言抑挫等者，《止觀》云：「若以大破小，如《淨名》所
X08n0236_p0222a02║斥，取其不見中理，與外道同，非是奪其方便之意。」
X08n0236_p0222a03║疏：「即前劉公」等者。《玄義》云：「北地師亦作五教，而取《提
X08n0236_p0222a04║胃波利》為人天教，合《淨名》、《般若》為無相教，餘三不異
X08n0236_p0222a05║南方。」據此，則北師所判。今云劉公者，乃是荊州隱士，
X08n0236_p0222a06║正在南、中。此則南、北皆有立耳。
X08n0236_p0222a07║鈔：「上來諸師從二至五」等者。然上所敘諸師，非皆
X08n0236_p0222a08║立不定之教。如唐三藏唯分三時，本不立頓與不
X08n0236_p0222a09║定故。又真諦亦立頓、漸（即同前隋延頓、漸），然不立不定。劉
X08n0236_p0222a10║虬亦無不定教。然虬與諦，頓、漸之義所立亦別，如
X08n0236_p0222a11║上已辨。然上三師皆無不定，則招難尤多。除此三
X08n0236_p0222a12║師，餘立不定者，而於所立名義之中有多難也。
X08n0236_p0222a13║疏：「初明十二年前」下，此中四段破文全依《玄義》。言自
X08n0236_p0222a14║違成論者，《玄義》云：「則《成實論》師自誣己論也。以有相
X08n0236_p0222a15║教是小乘，《成實論》亦是小乘，故云自違。」
X08n0236_p0222a16║鈔：「不可不見」下，前即違教，此則違理。意云：若不證
X08n0236_p0222a17║見空理，何名得道？以生空理是真實證故。准《玄義》
X08n0236_p0222a18║云：「復次十二年前名有相教者，為得道？為不得道？
X08n0236_p0222a19║若得道，則乖《成論》。論師云：有相四諦是調心方便，
X08n0236_p0222a20║實不得道。須見本，乃能得道。既言有相，那忽得道？
X08n0236_p0222a21║若不得道，用此教何為？又若得道，教同無相；若不
X08n0236_p0222a22║得道，教同邪說。又若得道，得何等道？若見空得道，
X08n0236_p0222a23║還同無相；若不見空得道，亦同九十五種非得佛
X08n0236_p0222a24║道。有相之教，具有二過（云云）。」
X08n0236_p0222b01║鈔：「經文相續云」者，次前文云：「說是老死，誰是老死，
X08n0236_p0222b02║二皆邪見。」《玄義》云：「三藏經中自說二空，二空豈非
X08n0236_p0222b03║無相？」言此即十二因緣人、法空義者，如《雜阿含》云：
X08n0236_p0222b04║「十二因緣從無明至老死。若有人言是老死，若言
X08n0236_p0222b05║誰老死，皆生邪見。乃至（逆推）無明亦復如是。若說無
X08n0236_p0222b06║誰老死，當知虗妄，是名人空；若說無是老死，當知
X08n0236_p0222b07║虗妄，是名法空。乃至無明亦復如是。」
X08n0236_p0222b08║疏：「言十方空為大空」者，《智論》云：「何等為大空？東方、東
X08n0236_p0222b09║方相空，非常非滅故。何以故？性自爾故。東、西、北方，四
X08n0236_p0222b10║維、上、下，南、西、北方，四維、上、下空，非常非滅。何以故？性
X08n0236_p0222b11║自爾故。是名大空。」小乘法空為大空，可知。
X08n0236_p0222b12║鈔：「彼釋十八空」者，論云：「不為內空，彼般若波羅蜜；
X08n0236_p0222b13║不為外空、內外空、空空、大空、第一義空、有為空、無
X08n0236_p0222b14║為空、畢竟空、無始空、散空、性空、自相空、諸法空、不
X08n0236_p0222b15║可得空、無法空、有法空、無法有法空，故行般若波
X08n0236_p0222b16║羅蜜」等。
X08n0236_p0222b17║疏：「十二年後方制廣戒」者，此疏主新加，《玄義》所無。
X08n0236_p0222b18║鈔：「善護於口言」等者，口過易成難防，故令善護。舉
X08n0236_p0222b19║心，則妄念攀緣，應須自淨。身諸惡行，殺、盜、染等，動
X08n0236_p0222b20║則多不饒益，自、他俱損，故應檢束。言大仙道者，即
X08n0236_p0222b21║佛道也。言此是釋迦等，即《四分律》七佛略戒中釋
X08n0236_p0222b22║迦略戒偈也。一、毗婆尸佛偈云：「忍辱第一道，佛說
X08n0236_p0222b23║為無最，出家惱他人，不名為沙門。」二、尸棄佛云：「譬
X08n0236_p0222b24║如明眼人，能避險惡道，世有聰明人，能遠離諸惡。」
X08n0236_p0222c01║毗舍浮佛偈云：「不謗亦不嫉，當奉行於戒，飲食知
X08n0236_p0222c02║止足，常樂在空閑，心定樂精進，是名諸佛教。」四、拘
X08n0236_p0222c03║留孫佛云：「譬如蜂採華，不壞色與香，但取其味去。
X08n0236_p0222c04║比丘入聚然，不違戾他事，不觀作不作，但觀自身
X08n0236_p0222c05║行，若正若不正。」五、拘那含牟尼佛云：「心莫作放逸，
X08n0236_p0222c06║聖法當勤學，如是無憂愁，必定入涅槃。」六、迦葉佛
X08n0236_p0222c07║云：「一切惡莫作，當奉行諸善，自淨其志意，是則諸
X08n0236_p0222c08║佛教。」七、釋迦佛，如鈔。言為無事僧者，不因犯方說
X08n0236_p0222c09║故。從是已後，方因犯廣說戒。故知明有。
X08n0236_p0222c10║鈔：「通說般若」者，常說，名為通說也。言般若明空之
X08n0236_p0222c11║智故者，又《大論》云：「從得道夜至泥洹夜常說《般若》，
X08n0236_p0222c12║即空慧故。」
X08n0236_p0222c13║鈔：「第二、破不明常住，於中四」者，前三皆《玄義》意。言
X08n0236_p0222c14║初反質破者，即反徵破也。《玄義》云：「若不明佛性、法
X08n0236_p0222c15║身常住者，共般若可非佛性、法身常等，不共般若
X08n0236_p0222c16║云何非佛性耶（今改彼不共為實相也）？」
X08n0236_p0222c17║鈔：「此即聖言量」者，《玄義》云：「《大經》云：『佛性有五種名，
X08n0236_p0222c18║亦名首楞嚴，亦名般若，乃是佛性之異名。』何得言
X08n0236_p0222c19║非？彼若救言：『經稱佛性，亦名般若，是三德之般若，
X08n0236_p0222c20║何關無相之般若？』若爾，《涅槃》第八何意云：『我先於
X08n0236_p0222c21║摩訶般若中說：我與無我，其性不二。不二之性，即
X08n0236_p0222c22║是實性；實性之性，即是佛性。』如此遙指，明文若是，
X08n0236_p0222c23║何意言非？」
X08n0236_p0222c24║鈔：「謂二種般若即二佛性」等者，《玄義》云：「故得法性
X08n0236_p0223a01║實相是正因佛性，般若觀照即了因佛性，五度功
X08n0236_p0223a02║德資發般若即是因緣佛性。此三般若與三涅槃
X08n0236_p0223a03║佛性復何異也（以三般若是天台所立，故有資發般若。今但用二，次下廣破。今疏不
X08n0236_p0223a04║引，故此不錄）？」鈔：「第四、縱奪破」者，此疏主新加也。言理絕
X08n0236_p0223a05║百非者，准《起信論》中，謂：一、異、空、有四句為本，本各
X08n0236_p0223a06║有四。一有四者：一、非一、亦一亦非一、非一非非一。
X08n0236_p0223a07║一既有四句，餘三例然，故成十六。隨三世各十六，
X08n0236_p0223a08║共成四十八。斷、常各具四十八，成九十六。并本四
X08n0236_p0223a09║句，乃成百非。已上且如是配。如實言者，以諸經中
X08n0236_p0223a10║所有之非，不但百數。今言百非者，總相而言也。言
X08n0236_p0223a11║若但以空為般若，非真般若者，問：圭山多指八部
X08n0236_p0223a12║般若為始教，豈非唯約空說？答：彼約多分，故通目
X08n0236_p0223a13║之，非謂無餘本義也。但近人不曉，堅謂唯空，豈一
X08n0236_p0223a14║經不具多教耶？言般若非有相等者，釋離四句也。
X08n0236_p0223a15║鈔：「餘文可知」者，上但釋存有一句，引證經文也。其
X08n0236_p0223a16║餘三句，文雖不引，其義可知。謂既般若不壞體色
X08n0236_p0223a17║明空；雖不壞有，以無自性故，亦非有故。雙取，則兩
X08n0236_p0223a18║亦；互泯，則雙非。故云可知。言則四句皆實者，《中論》
X08n0236_p0223a19║亦有此偈。青目釋云：「一切實者，推求諸法實性，皆
X08n0236_p0223a20║入第一義平等一相，所謂無相。一切不實者，諸法
X08n0236_p0223a21║但眾緣合，故有三俱、四泯。於四句無戲論，聞佛說，
X08n0236_p0223a22║即得道。」
X08n0236_p0223a23║鈔：「有遮，有表」者，於即中上說遮、表二四句：亦空亦
X08n0236_p0223a24║假名表，非空非假名遮。即空為第一句，即假為第
X08n0236_p0223b01║二句，並於一緣生色上說四句也。「是知」下，以各執
X08n0236_p0223b02║句為是。設四句俱取，有所得故，皆成謗也。無念而
X08n0236_p0223b03║知，寂照居懷，得旨而成四德。故古人云：「般若如大
X08n0236_p0223b04║火聚，四面不可趣」，如失意也。「般若清涼池，四門皆
X08n0236_p0223b05║可入」，如得意也。
X08n0236_p0223b06║鈔：「結立正義」者，疏中「是知」二字結前，餘皆立正義
X08n0236_p0223b07║也。言各得之意者，小乘四門唯得初有一門，大乘
X08n0236_p0223b08║四門得次空一門，故云各得也。
X08n0236_p0223b09║鈔：「阿毗曇」者，亦云阿毗達磨，此云對法，如前釋。俱
X08n0236_p0223b10║舍，此云藏，即庫藏之總名。一切有部即薩婆多部，
X08n0236_p0223b11║是《俱舍》所宗故。然《俱舍》題具云《阿毗達磨俱舍論》。
X08n0236_p0223b12║言毗勒論者，此云篋藏，有三百二十萬言。佛在世
X08n0236_p0223b13║時，大迦旃延之所造也。佛滅度後，人壽轉減，憶識
X08n0236_p0223b14║力少，不能廣誦，諸得道人撰為三十八萬四千言。
X08n0236_p0223b15║若人入毗勒門，論義無窮。其中有隨相門、對治門
X08n0236_p0223b16║等。言車匿者，《法華明鈔》云：「藏釋迦，舊云車匿，訛也，
X08n0236_p0223b17║即僕夫也。惡口者，以太子性善，國王使惡僕侍之，
X08n0236_p0223b18║令熏習故。」《經音義》云：「本是守馬奴之名也。出家
X08n0236_p0223b19║之後，自恃王種，輕諸比丘，不遵僧事。」《智論》云：「如《解
X08n0236_p0223b20║脫戒經》說：身、口、意業，應如是行：車匿比丘！我涅槃
X08n0236_p0223b21║後，如梵天法，應當治（謂默擯也。以梵天中治罪之法，別立一壇，其犯罪者，令入
X08n0236_p0223b22║此壇，諸天不得與語。今亦如是故）。若心柔軟，復應為說那陀旃延
X08n0236_p0223b23║經（或云邊旃延經），離有離無，乃可得道。」今以教中不言何
X08n0236_p0223b24║處解釋此離有離無之法，故云未見論文。言有云
X08n0236_p0223c01║犢子部者，以梵云婆麤富羅，此云犢子。此部我非
X08n0236_p0223c02║即是蘊，亦不離蘊而有實我（非即是蘊，是非有義；非不離蘊，是非空義。
X08n0236_p0223c03║故云亦計我非有非無也）。以此部律文未至此方，難以覈定，故
X08n0236_p0223c04║云恐未指定。
X08n0236_p0223c05║鈔：「如《涅槃》」下，言如乳有酪性者，應言有酥性，恐是
X08n0236_p0223c06║後人傳寫之誤。或等字等酥，無妨。經文具云：「善男
X08n0236_p0223c07║子！譬如有人，家有乳、酪。有人問言：『汝有酥耶？』答言：
X08n0236_p0223c08║『我有。』酪實非酥，以巧方便定當得故，故言有酥。眾
X08n0236_p0223c09║生亦爾，悉皆有心。凡有心者，定當作佛。以是義故，
X08n0236_p0223c10║我常宣說：一切眾生悉有佛性。」言石無金性者，即
X08n0236_p0223c11║現因無果性也。經云：「譬如眾石，有金，有銀，有銅，有
X08n0236_p0223c12║鐵，俱稟四大，一名一實。而其所出，各各不同。要假
X08n0236_p0223c13║眾緣，眾生福德、爐冶、人功，然後出生。是故當知：本
X08n0236_p0223c14║無金性，不名為佛。以諸功德因緣和合，得見佛性，
X08n0236_p0223c15║然後得佛。」言乳無酪性者，經云：「善男子！如其乳中
X08n0236_p0223c16║有酪性者，不應復假眾緣力也。如水、乳雜，臥至一
X08n0236_p0223c17║月，終不成酪。若以一滴頗求樹汁投之於中，即便
X08n0236_p0223c18║成酪。若本有酪，何故待緣？眾生佛性亦復如是，假
X08n0236_p0223c19║眾緣故，即便可見。若待眾緣然後成者，即是無性，
X08n0236_p0223c20║能得無上菩提。」言「眾生佛性猶如虗空」下，經云：「義
X08n0236_p0223c21║引修大涅槃，於一切法悉無所見。若言見空，空是
X08n0236_p0223c22║無法，為何所見？我在迦維羅城告阿難言：『汝莫愁
X08n0236_p0223c23║哭！』阿難言：『今我眷屬悉皆死喪！時琉璃王以害釋
X08n0236_p0223c24║種，以五百釋種長者共與世尊造立講堂，自相誓
X08n0236_p0224a01║曰：「沙門、梵志乃至羣黎，不得先佛妄陞此堂。若有
X08n0236_p0224a02║違者，罪在不測。」舍衛太子名曰琉璃，自省定外氏，
X08n0236_p0224a03║見堂高麗，憇止于上。貴姓聞之，遣使罵辱，催逐令
X08n0236_p0224a04║去。太子懷忿，敕太史記之：「須吾為王，當誅此類。」於
X08n0236_p0224a05║後即位，領兵伐迦維羅國，殺舍夷人三億。乃至佛
X08n0236_p0224a06║言：「彼琉璃王却後七日當入地獄。」王聞恐怖，造舡
X08n0236_p0224a07║入海，冀得自免。水中火出，自然燒滅等。云何不愁
X08n0236_p0224a08║啼耶？我與如來同生此城，俱同釋種，云何如來獨
X08n0236_p0224a09║不愁惱？』佛言：『汝見迦維羅城真實，而我見空寂。以
X08n0236_p0224a10║修空故，悉無所見』等。」「又云眾生」下，經云：「即一切眾
X08n0236_p0224a11║生定有佛性，是為執著。若無佛性，是名虗妄。智者
X08n0236_p0224a12║應說眾生佛性亦有亦無。」（彼疏云：「恐不修行，故云定有者，則為執。恐不信
X08n0236_p0224a13║有，故云若定無者，則為虗妄。」）言「非有如虗空」下，經云：「善男子！眾
X08n0236_p0224a14║生佛性非有非無。所以者何？佛性雖有，非如虗空。
X08n0236_p0224a15║何以故？世間虗空雖以無量善巧方便不可見，佛
X08n0236_p0224a16║性可見，是故雖有，非如虗空。佛性雖無，不同兔角、
X08n0236_p0224a17║龜毛。何以故？兔角雖以無量善方便不可得生，佛
X08n0236_p0224a18║性可生，是故雖無，不同兔角。是故佛性非有非無
X08n0236_p0224a19║（彼疏中見、生二義，約法、報二佛說）。」言百非斯遣者，別說則百非斯
X08n0236_p0224a20║遣，總論乃不出有、無。故總雙非，以明中道。
X08n0236_p0224a21║鈔：「若取經、論」下，上約大乘，一經具四；此下通約大
X08n0236_p0224a22║乘，經、論具四，對前小乘故。言唯識多明有門等者，
X08n0236_p0224a23║以諸義互有，皆就多分，各但判屬一門也。
X08n0236_p0224a24║疏「《淨名》云：佛身無為」等者，《玄義》云：「佛身無為，不墮諸
X08n0236_p0224b01║數。金剛之體，何疾何惱？為度眾生，現斯事耳（即阿難章文）。
X08n0236_p0224b02║又辨金剛言猶是無常、涅槃，亦辨金剛那忽是常。」又
X08n0236_p0224b03║云：「觀身實相，觀佛亦然。」又不思議解脫有三種真性，
X08n0236_p0224b04║實慧方便即三佛性義。且復塵勞之儔是如來種，豈
X08n0236_p0224b05║非正因佛性？不斷癡、愛，起諸明、脫，明即了因佛性，脫
X08n0236_p0224b06║即緣因佛性。三義宛然，判是無常。《涅槃》三種佛性何
X08n0236_p0224b07║得是常耶（今疏但略用前意也）？《玄義》又破彼非第三時之說《般
X08n0236_p0224b08║若》時，諸大弟子皆轉教法，雖不希取，咸以具知菩薩
X08n0236_p0224b09║法門，何得被呵？茫然不識是何言，不知以何答。故知
X08n0236_p0224b10║褒貶不應在《般若》之後，非第三也（彼意以《淨名》在方等部中，故破彼不
X08n0236_p0224b11║合在《般若》之後。今疏主但破不明常住，難其立名而已，不妨是第三時，不破其次第也）。《玄義》又
X08n0236_p0224b12║云：「淨名所呵，事在往昔追述，以亂不堪。當知十二年
X08n0236_p0224b13║前已應被呵。」（意云：抑揚在前，《般若》之前也。今應問彼云：如阿難是佛成道夜生，二十出家，三
X08n0236_p0224b14║十命為侍者。彼宗十二年說《阿含》，八年說方等。是則說方等時，阿難尚未出家。那十二年前，阿難亦被淨名呵？
X08n0236_p0224b15║故知天台此說甚違道理。今疏主不取，故上抄云：「於所立名義中，皆有難也。」）
X08n0236_p0224b16║疏「《般若》亦云」等者，《玄義》云：「若言般若無彈呵者，《大品》
X08n0236_p0224b17║云：『二乘智慧猶如螢火，菩薩一日學智慧如日照天
X08n0236_p0224b18║下。』又十三卷云：『譬如狗不從大家求食，反從作務者
X08n0236_p0224b19║索。當來若善男、女人棄深般若而攀枝葉，取聲聞、辟
X08n0236_p0224b20║支佛應行經。』豈有彈呵更劇於此（次下更有破，若不合在第二時，以彼
X08n0236_p0224b21║宗立在方等後也，不勞繁引）？」
X08n0236_p0224b22║疏：「亦未明常住」等者，《玄義》云：「第四、同歸教，正是收束
X08n0236_p0224b23║萬善，入於一乘，不明佛性神通延壽。前過恒沙，後倍
X08n0236_p0224b24║上數，亦不明常（上條所立之義）。破云：若言常住語少者，如天
X08n0236_p0224c01║子一言，可非敕耶？文云：『世間相常住。』又云：『無量阿僧
X08n0236_p0224c02║祇壽命無量常住不滅。』伽耶城壽命及數數示現，是
X08n0236_p0224c03║應佛壽命；阿僧祇壽命無量者，是報佛壽命；常住不
X08n0236_p0224c04║滅者，是法佛壽命。三佛宛然常住義（上破不明常住，今疏正同）。又
X08n0236_p0224c05║云：『我不敢輕於汝等，皆當作佛。』即正因佛性。又云：『為
X08n0236_p0224c06║令眾生開佛知見。』即了因佛性。又云：『佛種從緣起。』即
X08n0236_p0224c07║緣因佛性等（上破不明佛性也）。」
X08n0236_p0224c08║鈔「許其涅槃是常住義」等者，約時破也。此疏主新
X08n0236_p0224c09║加，不用天台，以彼破全無理故。彼文云：「第五時教
X08n0236_p0224c10║雙林中常住，眾生佛性，闡提作佛者，問：《成論》師依
X08n0236_p0224c11║二諦解義，第五時教為二諦攝否？若二諦攝，與諸
X08n0236_p0224c12║教同。後二諦猶是無常，雙林二諦何獨是常？若雙
X08n0236_p0224c13║林不出二諦，能照別理、破別惑，得是常者，前教所
X08n0236_p0224c14║明二諦亦然。照別理、破別惑，那忽無常？眾生佛性，
X08n0236_p0224c15║闡提作佛，例如此難。故知明理不異前時，據何為
X08n0236_p0224c16║常住耶？此破全無理也，以獨據《成論》故。今以涅槃
X08n0236_p0224c17║多分正明常住，故云許其等，責其涅槃無有小乘
X08n0236_p0224c18║者。」然准《圓覺鈔》說小不定故，涅槃時度須䟦及小
X08n0236_p0224c19║乘見等。此則南中自立。此義收在不定教中。今疏
X08n0236_p0224c20║主以此破者，恐南中本無小不定義，圭山以意加
X08n0236_p0224c21║之耳。以《玄義》與今疏，只言不妨初時正說小教，亦
X08n0236_p0224c22║說大乘，故以為不定教也。
X08n0236_p0224c23║鈔：「純陀」等者，純陀，此云妙解義，工巧之子，作優婆
X08n0236_p0224c24║塞。栴檀者，《音義》云：「此云與藥。以白檀治熱病，赤檀
X08n0236_p0225a01║去風腫，皆能除病，故名與藥。」後患脊痛者，《興起行
X08n0236_p0225a02║經》說：「佛昔凡地作剎利，姓力士，與婆羅門種力士
X08n0236_p0225a03║大節會日，對王相撲，拆損他脊，因、果不亡。故涅槃
X08n0236_p0225a04║時，現患脊痛」等。拘尸者，此云軟草，或云香茅，以多
X08n0236_p0225a05║出此草故。那者，具云那伽羅，此云城。今略云那，復
X08n0236_p0225a06║言城者，唐、梵雙舉故。此城在中天竺，周千餘里。
X08n0236_p0225a07║言逆順者，《俱舍．定品》云：「往上名順，謂從初禪入，出
X08n0236_p0225a08║已入二禪，二禪出入三禪，三禪出入四禪。還下名
X08n0236_p0225a09║逆，從四禪入，出已入三禪，乃至二禪出已入初禪。
X08n0236_p0225a10║或逆或順，超中二一等，最後於第四禪中入火光
X08n0236_p0225a11║定，化火燒身。」舍利者，具云舍利羅，此云身骨，恐濫
X08n0236_p0225a12║凡夫身骨，故存梵語，實能生六道之福。今從勝說，
X08n0236_p0225a13║故云人天，故知第五時亦說小乘。
X08n0236_p0225a14║
X08n0236_p0225a15║華嚴懸談會玄記卷第十七