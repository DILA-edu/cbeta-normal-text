X08n0236_p0232a11║
X08n0236_p0232a12║
X08n0236_p0232a13║
X08n0236_p0232a14║華嚴懸談會玄記卷第十九
X08n0236_p0232a15║蒼山再光寺比丘　普瑞集
X08n0236_p0232a16║鈔：金、銀等者，彼疏云：金即別教理，銀即通教理。大
X08n0236_p0232a17║品所明真諦，不出共、不共二。而云多者，約種種門
X08n0236_p0232a18║言多。如破十八計，名十八空，此即取三乘理；令一
X08n0236_p0232a19║切眾生當得究竟諸法實相，為一乘理。一切法門
X08n0236_p0232a20║皆是珍寶倉，即定門百八三昧庫，是慧門十八空
X08n0236_p0232a21║境也。通、別兩種定、慧倉庫，包藏一切定、慧，無有缺
X08n0236_p0232a22║少。內充外溢，故云盈溢。言其中多、少者，說於般若，
X08n0236_p0232a23║則有廣、略二門。菩薩行般若廣、略相，略則為少，廣
X08n0236_p0232a24║則為多；自行為取，化他為與。大品中云汝（呼善現也）當
X08n0236_p0232b01║為菩薩說，故云汝悉知之。言慧命者，玄讚云：在俗
X08n0236_p0232b02║之徒，皆愛身恒之壽；聖者之輩，並寶智慧之命。故
X08n0236_p0232b03║▲鈔：今疏下，會疏意也。問：此文通會理、行二法，以
X08n0236_p0232b04║金、銀喻理故。何故疏中但引會行之文耶？故此答
X08n0236_p0232b05║也。意云：欲會三因為一因故。前雖有果，此雖有理，
X08n0236_p0232b06║疏中皆唯會行。言餘略不引者，以正明中義通理、
X08n0236_p0232b07║行、果三，今引證中二文，皆有三行為佛因，是約行
X08n0236_p0232b08║中開權顯實，故今云餘略不引也。（准疏中，引為果；准抄引中，會理、
X08n0236_p0232b09║果二法亦具也。）
X08n0236_p0232b10║鈔：義說為四者，以但廢昔三教下，纂玄說云：此准
X08n0236_p0232b11║前科，合雙會教、果。三果歸行，前文已會，故此鈔更
X08n0236_p0232b12║不言但會教也。准寂、照，則雙會教、果。鈔中但廢下，
X08n0236_p0232b13║會教也。但三為別：一、為總耳者，即會果也；二、釋隨
X08n0236_p0232b14║取。今依後義：初、廢教者，如何廢耶？三乘但是假名
X08n0236_p0232b15║字引導眾生，則廢昔三教。故言昔三是權，即今一
X08n0236_p0232b16║實使顯。以昔三教互不相見，故權；今會歸總成一
X08n0236_p0232b17║教，即是實也。故方便品初云吾從成佛已來等，既
X08n0236_p0232b18║言方便令離諸著，故三乘教皆是權。今合前教，便
X08n0236_p0232b19║顯一乘。故經云知諸眾生有種種欲深心所著乃
X08n0236_p0232b20║至方便力故而為說法如此皆為得一佛乘等，故
X08n0236_p0232b21║三外無實之法。（前約教亦會取，正依此也。）▲鈔：但三為別，一為
X08n0236_p0232b22║總者，如二乘已得之果，權教大乘之果，互不相見，
X08n0236_p0232b23║故權；今三乘，故果。皆全是一實相之果，則廢三別
X08n0236_p0232b24║而成一總。故云但三為別，一為總耳。則二乘果智
X08n0236_p0232c01║為因趣大乘果，以因地心與果地心同，亦令二乘
X08n0236_p0232c02║皆得大果，豈非即是一乘果耶？（意云：以二乘果智是一乘因地中本
X08n0236_p0232c03║覺真心少分之用，此因地心與一乘果地覺心同一體故。故云以別果為總果也。）權教大
X08n0236_p0232c04║乘菩薩比觀所解四智等大果，皆實教佛果少分
X08n0236_p0232c05║之義，故亦是一乘果。▲鈔：此喻至出現品下。彼鈔
X08n0236_p0232c06║云：涅槃第二云：我今當令一切眾生及以弟子、四
X08n0236_p0232c07║部之眾，悉皆安住祕密藏中。我亦復當安住是中，
X08n0236_p0232c08║入於涅槃。何等名為祕密之藏？猶如伊字，三點若
X08n0236_p0232c09║並，則不成伊；縱亦不成，如摩醯首羅面上三目，乃
X08n0236_p0232c10║得成伊；三點若別，亦不成伊。我亦如是，解脫之法
X08n0236_p0232c11║亦非涅槃，如來法身亦非涅槃，摩訶般若亦非涅
X08n0236_p0232c12║槃，三法各異亦非涅槃。我今安住如是三法，為化
X08n0236_p0232c13║眾生，名入涅槃。然有云：伊字如品字。有云：如倒書
X08n0236_p0232c14║品字，後義為正。由此見異。古德解義，取、捨不同：或
X08n0236_p0232c15║二德在上，一德在下；（百法鈔云：淄州沼法師云：此約勝、劣依止次第而作是說。
X08n0236_p0232c16║兩點在上：左喻般若，右喻解脫，左勝而右劣故。一點在下者，喻於法身，上二是能依，法身是所依故。）或
X08n0236_p0232c17║一德在上，二德在下。（沼法師：此約能、所證次第。一目在上，猶如般若，以是能證
X08n0236_p0232c18║故；二目在下：左喻法身，右喻解脫，俱是所證，故在於下。）並不得意。西方伊字，
X08n0236_p0232c19║二點在上。天目之喻，不可二目在一目上。如來恐
X08n0236_p0232c20║人悞作此解，故以天目轉喻伊字，則不得定一二
X08n0236_p0232c21║上下，但取不可縱橫及並別耳。（百法抄云：平迷哲法師云：舉斯二喻，
X08n0236_p0232c22║況於三事。而互說不定者，非約勝劣依止及能所證次第而釋三事，但顯三事一時而得。）若定
X08n0236_p0232c23║說一上二上，非唯義理不得圓妙，致令二喻自互
X08n0236_p0232c24║相違。謂梵書者二，此西方伊字，三目之一，當於眉
X08n0236_p0233a01║間，此其狀也。諸公何惑等又云：然此二種，不離一
X08n0236_p0233a02║如，德用分異。即寂之照為般若，即照之寂為解脫，
X08n0236_p0233a03║寂照之體為法身。如明淨圓珠，明即般若，淨即解
X08n0236_p0233a04║脫，圓體即法身。約用不同，體不相離，故此三法不
X08n0236_p0233a05║縱。若法身本有，次修般若，後得解脫，名縱，亦名三
X08n0236_p0233a06║為別。法異體同時為橫，亦名為並。對縱為橫，對別
X08n0236_p0233a07║為並。故經云：若並縱別，則不成伊。一一異體為別。
X08n0236_p0233a08║今三但不思議，焉可為縱橫並別耶。以即一而三，
X08n0236_p0233a09║即三而一，非三非一，雙照一三，焉可作一三等思。
X08n0236_p0233a10║若作體一用別，而未免於並別也。▲鈔昔三既別
X08n0236_p0233a11║下，昔般若等雖明實相、佛性等實法，而不兼權。設
X08n0236_p0233a12║二乘之根亦皆具證此實法，咸得作佛，名不兼權。
X08n0236_p0233a13║此如伊字中但是一點，聲聞如一點，緣覺如一點，云
X08n0236_p0233a14║點別非伊。非今一乘全兼昔三，皆當作佛等。如伊
X08n0236_p0233a15║具三點，合三為一，無三各別，云廢三虗。（上喻及合中，義通教、果也。）
X08n0236_p0233a16║疏今昔有異者。異字有三意：一云、今法華一乘別有
X08n0236_p0233a17║法門全異，昔是三乘，非是合三為一，揀異前段會昔
X08n0236_p0233a18║成今，義說為四之義也故。
X08n0236_p0233a19║鈔云：前但合三為一等，二者、彰今異昔。今法華一
X08n0236_p0233a20║乘異昔一乘。今一乘兼會三權，對三立一；昔一乘
X08n0236_p0233a21║不兼會三乘，非是對三立一。由此對三立一，則三
X08n0236_p0233a22║權一實，四乘義成；其不對三立一，則於昔權外別
X08n0236_p0233a23║為一類。一乘之機說於一乘，故昔實不滯方便，法
X08n0236_p0233a24║華不會也。意顯四乘義成，是順之由；三權之外別
X08n0236_p0233b01║有一實，是違之由。此為疏文之意，非昔實亦會爾。
X08n0236_p0233b02║▲鈔：前但合三為一下，對前揀異也，即前第一意。
X08n0236_p0233b03║昔字指前三乘。言昔所未說者，法華經文也。言謂
X08n0236_p0233b04║昔日雖有下，乍觀謂字，似重釋前義。觀其所釋，與
X08n0236_p0233b05║前義別。前但揀別三乘外別有一乘，此釋今一乘
X08n0236_p0233b06║與昔一乘義別，即前疏中第二意也。學者細詳，勿
X08n0236_p0233b07║濫二意。謂有妨言：昔日實教大乘，亦詮如來藏性、
X08n0236_p0233b08║涅槃、法身真常之理，與法華是同。何言法華方說
X08n0236_p0233b09║昔所未說等耶？故以此第二意答也。意云：顯說、不
X08n0236_p0233b10║顯說，而今、昔有異。言未曾顯說者，明昔雖是實，不
X08n0236_p0233b11║及法華之實也。言則一乘、三乘下，通結上二意，皆
X08n0236_p0233b12║成四乘義也。如向所明。▲鈔：叡公者，傳云：僧叡，魏
X08n0236_p0233b13║郡長樂人。司徒姚嵩深相禮貴。姚興問嵩：叡公何
X08n0236_p0233b14║如？嵩答：實鄴、衛之松栢。興曰：乃四海之標領，何獨
X08n0236_p0233b15║爾耶？什公翻經，叡並參正。正法華受決品云：天見
X08n0236_p0233b16║人，人見天。什譯至此，乃曰：此語與西域義同，而在
X08n0236_p0233b17║言過質。叡曰：將非人、天交接，兩得相見？什喜曰：實。
X08n0236_p0233b18║然後出成實論，令叡講之。什曰：此諍論中有七處
X08n0236_p0233b19║文破毗曇，而在言小隱。若能不問而解，可謂英才。
X08n0236_p0233b20║叡啟發幽微，果不諮什而懸會。什嘆曰：吾傳譯經、
X08n0236_p0233b21║論，得與子相值，無所恨矣！叡常修西方，臨終，沐浴，
X08n0236_p0233b22║向西合掌而卒。是日，同寺咸見五色香煙從叡房
X08n0236_p0233b23║出。春秋六十七矣。今引所說，但證昔實。悟物雖弘，
X08n0236_p0233b24║未曾顯說佛之知見，不及法華之顯說也。有以證
X08n0236_p0233c01║昔權今實者，非也。豈可般若等深經盡為權耶？此
X08n0236_p0233c02║中雖有善權之言，非是指為權教，但對體、用分權、
X08n0236_p0233c03║實耳。豈可疏主自語相違耶？言道者，即指學道之
X08n0236_p0233c04║者也。言乘者，即能乘之人也。言實體不足者，以昔
X08n0236_p0233c05║實未曾顯說眾生皆有佛性，故實體不足也。皆屬
X08n0236_p0233c06║法華者，即今法華一實具足顯說也。▲鈔根敗之
X08n0236_p0233c07║士下，即淨名經中佛道品文也。即眼等五根隨有
X08n0236_p0233c08║敗壞之者，其於色等五欲塵境不能緣了受用，利
X08n0236_p0233c09║益身心。喻於聲聞已斷煩惱障，不能留惑潤生，於
X08n0236_p0233c10║生死中廣利群品，不能成佛果。故彼經次云：正使
X08n0236_p0233c11║聲聞終身聞佛法、力、無畏等，永不能發無上道意。
X08n0236_p0233c12║發心尚不能，豈得當成佛果？言豈非不兼權耶者，
X08n0236_p0233c13║以淨名經中既說二乘不得成佛，即顯昔日實教，
X08n0236_p0233c14║豈不是不兼會於權？反顯昔實雖妙，不兼會於昔
X08n0236_p0233c15║權。（非謂昔實自兼於權也。）今法華兼會權，故今、昔有異。昔劣
X08n0236_p0233c16║今勝，是其本意也。▲鈔又云下，亦淨名不思議品
X08n0236_p0233c17║文。（如前引釋。）於大乘中無所堪任，故已如敗壞種子，不
X08n0236_p0233c18║能生芽。顯煩惱障已斷，不能留惑潤生，反入生死，
X08n0236_p0233c19║化眾生也。故淨名佛道品又云：當知一切煩惱是
X08n0236_p0233c20║如來種。肇公註云：凡夫沉淪五趣，為煩惱所蔽，進
X08n0236_p0233c21║無無為之歡，退有生死之畏。兼我心自高，唯勝是
X08n0236_p0233c22║慕，故能發跡塵勞，標心無上，樹根生死，而敷正覺
X08n0236_p0233c23║之華等。
X08n0236_p0233c24║疏：於文有據者，於法華經文有所據所立之義，而亦
X08n0236_p0234a01║極成，以至理須然故，彼此共許故。
X08n0236_p0234a02║疏天台智者承南嶽大師者，南嶽名慧思，俗姓李氏，
X08n0236_p0234a03║武津人。甞夢梵僧勸令出家，時慧文禪師聚徒數百，
X08n0236_p0234a04║乃從受正法。累夏習禪未有所證，傷己昏沉放身倚
X08n0236_p0234a05║壁，背未至間豁然開悟法華三昧大乘法門，一念明
X08n0236_p0234a06║達十六特勝，背捨徐人便自通徹不由他悟。因此學
X08n0236_p0234a07║徒日盛，攝自他眾雜以精麤，由此是非鋒起，怨嫉鴆
X08n0236_p0234a08║毒毒所不傷，異道興謀不能為害。乃顧徒曰：大聖在
X08n0236_p0234a09║世不免流言，況吾無德豈逃此債？債是宿作來時須
X08n0236_p0234a10║受，然我佛法不久應滅，當往何方以避此難？時冥空
X08n0236_p0234a11║有聲曰：若欲修定可往武當。南嶽是入道山，以齊武
X08n0236_p0234a12║平之初背嵩陽領徒南遊，至光州值梁孝文傾覆，權
X08n0236_p0234a13║止大蘇數年，歸從如市，造金字法華般若。後命江陵
X08n0236_p0234a14║智顗代講金經，至一心具萬法處，顗有疑焉，思釋曰：
X08n0236_p0234a15║汝向所疑，此乃大品次第意耳，未是法華圓頓旨也。
X08n0236_p0234a16║吾昔夏中一心頓發諸善，吾既身證不勞致疑。後因
X08n0236_p0234a17║烽警山似棲遑，遂趣南嶽告眾曰：吾寄此十年，過此
X08n0236_p0234a18║必事近逝。又吾前身履此，即古寺也。因掘得故基，遂
X08n0236_p0234a19║立寺行道，神應極多。終於陳大建元年六月十二日，
X08n0236_p0234a20║正住此山十年如初言也，春秋六十四。或諮師位應
X08n0236_p0234a21║是十地，思曰：非也，吾是十信鐵輪位耳。
X08n0236_p0234a22║言智者，名智顗，字德安，姓陳氏，頴川人也。有晉遷都，
X08n0236_p0234a23║寓居荊州之華容焉，即梁散騎益陽公起之第二子
X08n0236_p0234a24║也。母徐氏，夢香煙五彩，縈迴在懷，欲拂去之，聞人語
X08n0236_p0234b01║曰：宿世因緣，寄托王道，福德自至，何以去之？及誕育
X08n0236_p0234b02║之夜，室內洞明，信宿乃止。內外相賀，盛陳鼎爼，火滅
X08n0236_p0234b03║湯冷，為事不成。忽有二僧扣門曰：善哉善兒，宿德所
X08n0236_p0234b04║重，必出家矣。言訖而隱，賓客異之。隣室憶先靈瑞，呼
X08n0236_p0234b05║為王道，兼復用名光道，故小立二名，參王稱之。眼有
X08n0236_p0234b06║重瞳，二親藏掩，時人已知，臥便合掌，坐必向西。一年
X08n0236_p0234b07║已來，口不妄噉，見像便禮，逢僧必敬。七歲喜往伽藍，
X08n0236_p0234b08║後尋明師，冀依出家。年十有八，投湘州果願寺法緒
X08n0236_p0234b09║出家。後詣光州大蘇山思禪師受業心觀（云云）。思令
X08n0236_p0234b10║代講，躬自聽之，語學徒曰：此吾徒之義兒，恨其定力
X08n0236_p0234b11║少耳。及學成辭師，思曰：汝於陳國有緣，往必利益。思
X08n0236_p0234b12║遊南嶽，顗往金陵，綿歷八周，講智論等。次說禪門，用
X08n0236_p0234b13║清心海。後往天台，有問其位者，答曰：汝等懶種善根，
X08n0236_p0234b14║問他功德，如盲問乳，蹶者妨路。吾不領眾，必淨六根，
X08n0236_p0234b15║為他損己，只是五品內位耳。春秋六十有七，開皇十
X08n0236_p0234b16║七年十一月二十四日，坐蛻於天台山大石像前。東
X08n0236_p0234b17║西垂範，化通萬里。所造大寺三十五所，手度僧四十
X08n0236_p0234b18║餘人，寫一切經一十五藏，金檀像并畫像十萬許軀。
X08n0236_p0234b19║五十餘州道俗授菩薩戒者，不可稱紀。傳業學士三
X08n0236_p0234b20║十二人，習禪學士散流江漢，莫限其數。沙門灌頂，奉
X08n0236_p0234b21║付弟子也。
X08n0236_p0234b22║鈔：陳朝一帝，即是後主者，顗師已在天台行道，陳
X08n0236_p0234b23║後主意欲面禮，顧問群臣：沙門誰為名勝？陳宣奏
X08n0236_p0234b24║曰：瓦官禪師德邁風霜，禪鏡淵海。昔在京邑，群賢
X08n0236_p0234c01║所宗。今高步天台，法雲東靄。願陛下詔之還都，使
X08n0236_p0234c02║道俗咸荷。因降璽書，重沓七反，皆帝手疏，方肯出
X08n0236_p0234c03║山。迎入大極殿之東堂，講智論。帝躬設禮候，延於
X08n0236_p0234c04║靈耀寺。學徒雲擁，靈耀褊隘，更求閑靜。忽夢一人，
X08n0236_p0234c05║翼從嚴正，自稱名云：余冠達也，請住三橋。顗曰：冠
X08n0236_p0234c06║達，梁武法名。三橋，豈非光宅耶？乃移居之。其年四
X08n0236_p0234c07║月，陳主幸寺，修行大施。又講仁王，帝於眾中起拜
X08n0236_p0234c08║慇懃。儲后已下，並崇戒範。有受法文，其末云：今奉
X08n0236_p0234c09║請為菩薩戒師。便傅香在手，而臉下垂淚。斯亦德
X08n0236_p0234c10║重人主也。如此言晉王請為菩薩戒師者，傳云：隋
X08n0236_p0234c11║主躬製請為菩薩戒師之文。及受戒時，師白：大士
X08n0236_p0234c12║為度，遠濟為宗，名實相符，義非輕約。今可為總持，
X08n0236_p0234c13║用攝相兼之道也。王頂受其旨。帝曰：大禪師禪慧
X08n0236_p0234c14║內融，導之以法澤，輙奉名為智者。故下云帝為立
X08n0236_p0234c15║號等。
X08n0236_p0234c16║鈔：言天台山名等者，傳說初至金陵，夢巖崖萬重，
X08n0236_p0234c17║雲日半垂。其側滄海無畔，泓澄在下。又見一僧，遙
X08n0236_p0234c18║伸手臂，挽師上山。覺謂門人咸曰：此乃會稽天台
X08n0236_p0234c19║山也。昔僧光、道猷、法蘭，晉宋英達，無不栖焉。因與
X08n0236_p0234c20║慧辨等二十餘人，挾道南征，隱淪斯山。先有青州
X08n0236_p0234c21║僧定光，久居此山，積四十年，蓋神人也。顗未至二
X08n0236_p0234c22║年，預告山民曰：有大善知識當來，宜種豆造醬，編
X08n0236_p0234c23║蒲為蓆，更起屋宇，將以待之。後往天台，與光相見。
X08n0236_p0234c24║光曰：憶吾早年山上遙手相見否？顗方知夢之詳
X08n0236_p0235a01║也。遂卜居焉。等▲鈔韋虗舟下。即韋虗舟侍郎所
X08n0236_p0235a02║撰傳也。▲言又入道場下，顗初到大蘇見思，思便
X08n0236_p0235a03║云：靈山同聽。即示顗普賢道場，為說四安樂行。顗
X08n0236_p0235a04║乃於此山行法華三昧，始經三夕，誦至藥王品心
X08n0236_p0235a05║緣苦行，至是真精進句，解悟便發。見共思師處靈
X08n0236_p0235a06║鷲山七寶淨土，聽佛說法。思大師云：非汝不證，非
X08n0236_p0235a07║我不知。又在熈州白沙山，如前入觀，於經有疑，輙
X08n0236_p0235a08║見思來，冥為披釋等，廣如彼說。
X08n0236_p0235a09║鈔：廣如四諦品者，疏云：四聖諦者，聖者，正也，無漏
X08n0236_p0235a10║正法得在心故。諦有二義：一者、諦實，此約境辨，謂
X08n0236_p0235a11║如所說相，不捨離故，真實故，決定故，謂世、出世二
X08n0236_p0235a12║種因、果必不虗妄，不可差失；二者、審諦，此就智明，
X08n0236_p0235a13║聖智觀彼審不虗故。凡夫雖有苦、集，而無審實，不
X08n0236_p0235a14║稱諦；無倒聖智審如境故，故名聖諦。瑜伽云：由二
X08n0236_p0235a15║緣故名諦：一、法性也（此諸法自性也），二、勝解故。愚夫有初
X08n0236_p0235a16║無後，聖具二故，偏說聖諦。鈔云：諦通二義，聖之一
X08n0236_p0235a17║字唯屬審諦。瑜伽：法性是實義，勝解是審義。今皆
X08n0236_p0235a18║云四真諦者，即實義也。其四種四諦，隨下四教中
X08n0236_p0235a19║各為引釋。
X08n0236_p0235a20║鈔苦以逼迫為義下，釋名、相也。然此名、相正在小
X08n0236_p0235a21║乘，亦通大乘，以大乘但推此相無生、無量、無作爾。
X08n0236_p0235a22║故下疏云：四諦性、相云何？逼迫為苦，（釋名辨相也。）即有
X08n0236_p0235a23║漏色、心；（出體性也。）增長為集，（釋名相也。）即業、煩惱；（出體也。下倣此。）寂
X08n0236_p0235a24║靜名滅，謂即涅槃；出離名道，謂止、觀等。等正八道。
X08n0236_p0235b01║此約相說，通大、小乘。智論云：小乘三是有相，滅是
X08n0236_p0235b02║無相；大乘四諦，皆是無相。（此但約通教義揀。若無量、無作，即後二義。）對
X08n0236_p0235b03║今鈔云：但滅、道，釋名有異。然出離與除患，則名異
X08n0236_p0235b04║義同；累盡及寂靜，通、局有異。累盡，唯局滅惑。成實
X08n0236_p0235b05║論說：譬如燈滅，則膏、明俱竭。若言寂靜，非唯滅惑，
X08n0236_p0235b06║實乃法身常住。寂靜為滅，即本來滅故。鈔：言滅者，
X08n0236_p0235b07║非先有今無名滅，但未修道，未證得，理現無，故名
X08n0236_p0235b08║滅。言正道生者，現起證得，故名生。言故得名真者
X08n0236_p0235b09║下，謂若諦實名諦，真即是諦；審諦名諦，真與諦異。
X08n0236_p0235b10║境、智別故，二乘審知是苦等故。玄義第二云：四種
X08n0236_p0235b11║四諦者，出涅槃聖行品。約偏、圓、事、理，分四種之殊。
X08n0236_p0235b12║所言生、滅，迷真重故；從事受名，而狹於無量。（即一、偏事，
X08n0236_p0235b13║二、偏理，三、圓事，四、圓理也。）
X08n0236_p0235b14║疏通教言三乘同稟者。問：與藏教三乘何別？答：巧、拙
X08n0236_p0235b15║不同，利、鈍不等。以三藏析色明空，故拙；通教體色明
X08n0236_p0235b16║空，故巧。故分利、鈍也。問：若爾，何用二乘同稟？答：引小
X08n0236_p0235b17║乘漸入實故。
X08n0236_p0235b18║鈔：從緣生法，無性即空者，問：滅諦是無，何名緣生
X08n0236_p0235b19║耶？答：因滅惑顯，亦是從緣。
X08n0236_p0235b20║鈔：無生四真諦者，玄義云：迷真輕故，從理得名，而
X08n0236_p0235b21║不具德。為偏緣無性，故空，名之為無，非斷無也。▲
X08n0236_p0235b22║鈔謂解苦無苦等者，義引涅槃也。經云：諸凡夫人
X08n0236_p0235b23║有苦無諦（以無審諦妄計為樂也），聲聞、緣覺有苦有苦諦而
X08n0236_p0235b24║無真實（無無生也），諸菩薩等解苦無苦是故無苦而有
X08n0236_p0235c01║真諦（有無生諦），凡夫人有集無諦，聲聞、緣覺有集有諦
X08n0236_p0235c02║而無真實，諸菩薩等解集無集是故無集而有真
X08n0236_p0235c03║諦，聲聞、緣覺有滅非真菩薩有滅有真諦，聲聞、緣
X08n0236_p0235c04║覺有道非真菩薩有道有真諦等。（菩薩四皆，言真諦者，即四無生
X08n0236_p0235c05║理也。）然言解苦無苦等者，玄義云：苦無逼迫相，集無
X08n0236_p0235c06║和合相，道無不二相，滅無生相等。言不同初教下，
X08n0236_p0235c07║對前彰勝；是摩訶衍下，對後彰劣。言未彰妙有中
X08n0236_p0235c08║道者，以未彰妙有，故劣於第三；未彰中道，故劣於
X08n0236_p0235c09║第四也。或可後二教雖即、不即異，皆明中道；此雖
X08n0236_p0235c10║亦明中，皆順入空故。故前鈔云中亦即空等。
X08n0236_p0235c11║鈔：遣蕩小乘執心者，以此教三乘同稟，令三乘分
X08n0236_p0235c12║達二空。然猶成己見，故云傍為。言令漸通泰者，法
X08n0236_p0235c13║華經文，如前已引。
X08n0236_p0235c14║鈔：此雙證名及所被機者，先出證意；既三乘下，證
X08n0236_p0235c15║名二乘；既學下，證機；云何下，徵釋疏文也。▲言聲
X08n0236_p0235c16║聞學無生等者，以二乘分解法空而不取證，故下
X08n0236_p0235c17║云以此義推，二乘學二空也。言但欲趣寂者，法華
X08n0236_p0235c18║信解品聲聞自述好滅沉空故。言若聞無生下，緣
X08n0236_p0235c19║覺之人知其從緣生滅，即顯諸法無有自體。言即
X08n0236_p0235c20║生滅而無生滅者，緣生無性故。不礙於生滅者，無
X08n0236_p0235c21║性緣生故。▲鈔羅漢得之者，金剛經云：實無有法
X08n0236_p0235c22║名阿羅漢。世尊！若阿羅漢作是念：我得阿羅漢道。
X08n0236_p0235c23║即著我、人、眾生、壽者。（此四種統唯我相，是主宰義。但由展轉約義，故有四名。迷
X08n0236_p0235c24║識境故，謂取自體為我相，計我未來展轉趣於餘趣為人相，計我過去從無始來種種生死為眾生相，計
X08n0236_p0236a01║我現在一報命根不斷而住為壽命相。）緣覺例上知之。言菩薩得知
X08n0236_p0236a02║下，即般若心經云以無所得故，菩提薩埵依般若
X08n0236_p0236a03║波羅蜜多故，心無罣礙故，無有恐怖，遠離顛倒、夢
X08n0236_p0236a04║想，究竟涅槃等。
X08n0236_p0236a05║鈔：通則上通、別、圓下，四教義云：通前藏教，通後別、
X08n0236_p0236a06║圓，故名通教。又從當教得名，謂三乘人同以言說
X08n0236_p0236a07║道體，色即入空，故名通教。據此，則正釋并引證是
X08n0236_p0236a08║當教得名，故疏云：通者，同也。今此通妨，是約通前
X08n0236_p0236a09║後名通也。所以爾者，以此教菩薩中有二類根故，
X08n0236_p0236a10║謂利與鈍。鈍則但見偏空，不見不空，止成當教果
X08n0236_p0236a11║頭，顯佛行因雖殊，果與藏教齊故。即今云下通二
X08n0236_p0236a12║乘。若利根菩薩非但見空，兼見不空，即中道分二
X08n0236_p0236a13║種，謂但中、不但中。若見但中，別教來接；若見不但
X08n0236_p0236a14║中，圓教來接。故今言上通、別、圓，只由此義，故立通
X08n0236_p0236a15║名，不名共也。問：既通餘三，豈不相濫？答：下疏云若
X08n0236_p0236a16║覈其定實，餘不成，唯成當教中義也。
X08n0236_p0236a17║鈔：又言皆通者下，牒疏釋也。又別顯一意釋通。（上唯
X08n0236_p0236a18║約機，今正約法。）然有二意：一云：教、理等八法，上通別、圓，下
X08n0236_p0236a19║通藏教，以餘三教亦皆有此八法故。此但名通，非
X08n0236_p0236a20║約義通。二云：此之八法，三乘同學，同修，同證，故名
X08n0236_p0236a21║通教也。一、教通等者，約後義釋，此唯通淺義也。言
X08n0236_p0236a22║偏真之理者，即生空也。（圭峯悟我空偏真之理。瑜伽八十二云：聲聞理者，生
X08n0236_p0236a23║空偏真也。或但明空，未顯不空之德，亦曰偏真。涅槃云：聲聞但見空，不見不空等。）▲言巧
X08n0236_p0236a24║度一切智者，大品三智中即一切智也。止觀云：從
X08n0236_p0236b01║假入空，空慧相應，即能破見思惑，成一切智，能得
X08n0236_p0236b02║真體。對愚法二乘拙度，故云巧度（拙折巧體故）。▲鈔：界
X08n0236_p0236b03║內惑等者，以煩惱障發業潤生，不出三界，故云界
X08n0236_p0236b04║內。見道、修道位，斷見、思二惑，二教同也，但巧、拙異
X08n0236_p0236b05║故。▲鈔：五、行通者，雖諦、緣、度不同，而入見、修位中，
X08n0236_p0236b06║通是無漏行故。▲鈔六、位通等者下，鈔引智論及
X08n0236_p0236b07║天台意云：一、乾慧地，三乘初心通名乾慧，大乘即
X08n0236_p0236b08║是三賢。若小乘說：一、五停心觀，（法華玄義第三云：有定，故言停；有慧，
X08n0236_p0236b09║故言觀。觀能翻邪，定能制亂。一、數息治散，二、不淨治貪，三、慈悲治嗔，四、因緣治癡，五、念佛治障道。廣抄第
X08n0236_p0236b10║十一云：界分別治者，我不說念佛治障道。應教說不同，亦不相違。）二、別相念處觀，
X08n0236_p0236b11║（色蘊不淨，受蘊是苦，識〔濫〕無常，想、行二蘊為無我。各別配，故云別。）三、總相念處觀。
X08n0236_p0236b12║（總觀五蘊無常、苦、空、無我。）已上三種，總觀無生四真諦理，故名
X08n0236_p0236b13║乾慧。意云：未得定水，故當外凡位。二、性地，自下定
X08n0236_p0236b14║種性故。性但修得，非本有故。玄義云：得相似無漏
X08n0236_p0236b15║性水故。若用總相念，成三十七品。（如以無常為門，修四念處，勤修
X08n0236_p0236b16║四觀，名四正勤；定心中修，名四如意；五根生故，名五根增長；遮諸惡法，故名五力；定、慧調停，名七覺分；安
X08n0236_p0236b17║隱道中行，名八正道。苦、空等，例上，可知。）初發有漏善，入暖、頂、忍、世第
X08n0236_p0236b18║一法，皆名性地，成內凡位。三、八人地，謂隨信行人、
X08n0236_p0236b19║隨法行人，體見假以發真，斷見惑在無間道。（遠公云：古
X08n0236_p0236b20║婆沙說須陀洹向以為第八，對前七方便名第八故。又從羅漢數之亦第八。又心鏡鈔云：見道八忍為無
X08n0236_p0236b21║間道，智為解脫道。忍力大故，唯八忍名八人智。隨於忍不別為一，即第八忍名八人地。依智論第五十卷
X08n0236_p0236b22║說。）四、見地，即是三乘同見第一義諦之理，同斷八
X08n0236_p0236b23║十八使盡也，當初果。（俱舍頌云：苦下具一切，集滅離三見，道除於二見，上界不
X08n0236_p0236b24║行恚。釋曰：見道苦諦下具十煩惱：一、貪，二、嗔，三、慢，四、無明，五、疑，六、身見，七、邊見，八、邪見，九、見取，十、戒禁取。
X08n0236_p0236c01║集、滅二諦下各除身見、邊見、戒取，各斷餘七，合十四。道諦下斷八，除邊、身二見。此上皆欲界四諦下共斷
X08n0236_p0236c02║三十二，上二界四諦下各除一嗔，於前三十二中除四，各有二十八，共五十六，并前三十二，故成八十八，
X08n0236_p0236c03║皆見道所斷。如俱舍論第十九說。問：下三諦何意無身、邊二見？答：身、邊二見唯於苦果處執身為我，名為
X08n0236_p0236c04║身見；執身斷常，名為邊見。三諦非身，故無二見。問：戒取之人何故迷苦、道二諦耶？答：戒體是苦，取以為淨，
X08n0236_p0236c05║故迷苦諦；邪戒非道，取以為道，故迷道諦。問：何以戒取集、滅處無？答：戒取有二：一、非因計因，迷苦果起；二、
X08n0236_p0236c06║非道計道，迷道諦起。故集、滅二諦無成禁取。如弘決及淨名疏鈔、心鏡鈔說廣。鈔：第九云：集、滅、離三見者，
X08n0236_p0236c07║身、邊二見及戒禁取。身是苦本，觀苦諦時已斷；邊見依身，故亦隨斷。集諦不計非道為道，滅諦又非修行
X08n0236_p0236c08║之位，故皆無戒取可斷。戒禁取者，非道計道也。又成實論意云：唯計戒為得道之因，不知得果在於達理
X08n0236_p0236c09║而修觀行，則是戒取；非狗、牛等戒，方為戒取。）五、簿地，發六品無間道，斷
X08n0236_p0236c10║欲界俱生煩惱。六品證第六解脫，欲界煩惱簿也。
X08n0236_p0236c11║當第二果。六、離欲地，謂斷欲界五下分結，盡離欲
X08n0236_p0236c12║界煩惱也。當第三果。（一、身見，二、戒取，三、疑，四、欲貪，五、嗔恚。俱舍二十一云：何緣此五
X08n0236_p0236c13║名順下分？順益欲界，由貪、嗔不起。欲界設有能起，由身見、戒取及疑還下。故頌云：由二不起由〔欲〕三復還
X08n0236_p0236c14║下。故云順下分。）七、已辦地，發真無漏，斷五上分結。（一、色愛，二、無色愛，三、
X08n0236_p0236c15║上二界掉舉，四、二界慢，五、二界無明。貪過重故，二界別明；餘三輕故，二界合說。有此五結，不起上界，名順
X08n0236_p0236c16║上分。俱舍二十一云：此五順益上界，故名上分。）并八十八使，見、修斷盡。此
X08n0236_p0236c17║三界事究竟，故云已辦。不能侵習氣故，當習四果。
X08n0236_p0236c18║八、辟支佛地，緣覺功德力最大，能侵除習氣故，如
X08n0236_p0236c19║燒炭成灰。九、菩薩地，從空入假，道觀雙流，深觀二
X08n0236_p0236c20║諦，斷習氣色、心等無明，得界外法界道種智，遊戲
X08n0236_p0236c21║神通，學佛十力，淨佛國土等故。十、佛地，機緣若熟，
X08n0236_p0236c22║以一念相應慧觀真諦究竟，頓斷殘習，坐七寶菩
X08n0236_p0236c23║提樹下，以天衣為座，現帶劣、勝應身成佛，為三乘
X08n0236_p0236c24║根性，轉無上四諦法輪。緣盡入滅，正習俱除，如炭、
X08n0236_p0237a01║灰俱盡。故智論云：聲聞智慧力弱，如小火燒木，雖
X08n0236_p0237a02║然，猶有炭在；緣覺智力強，如小火燒木，然炭盡，餘
X08n0236_p0237a03║有灰在；諸佛智力大，如劫火，炭、灰俱盡等。問：今鈔
X08n0236_p0237a04║何故唯齊辟支佛耶？答：大品云：菩薩從乾慧地至
X08n0236_p0237a05║菩薩地皆覺，而不取證；佛地亦覺亦證。據此，後二
X08n0236_p0237a06║地非二乘所證，故唯齊第八也。問：若爾，菩薩、佛地
X08n0236_p0237a07║既異二乘，何言通耶？答：名雖有異，同是無學，應共
X08n0236_p0237a08║得二涅槃，共歸灰斷。證果是一，名、義不殊。是名同，
X08n0236_p0237a09║義究竟同也。▲鈔：九無間同者，亦名九無礙，即無
X08n0236_p0237a10║礙即無間道。取斷非想一地九品思惑時，名有一
X08n0236_p0237a11║無間道，正斷惑也。以前八地或與聲聞伏、斷不同，
X08n0236_p0237a12║唯此因通也。言九解脫者，即解脫道親證果時，或
X08n0236_p0237a13║前智斷惑已，有離縛義故。二種涅槃，有餘依、無餘
X08n0236_p0237a14║依，二種同也。▲鈔：通義有八下，通妨。謂有問言：通
X08n0236_p0237a15║義有八，何不言通理、通智等，而偏名通教耶？故此
X08n0236_p0237a16║答也，可知。
X08n0236_p0237a17║疏無量四真諦者，前通約理智，許二乘同學無生；此
X08n0236_p0237a18║約量智，揀於二乘知麤相相，不知苦等，各有無量。故
X08n0236_p0237a19║涅槃聖行品云：迦葉白佛言：世尊！昔佛一時在恒河
X08n0236_p0237a20║岸尸首林中。爾時如來取其樹葉，告諸比丘：我今手
X08n0236_p0237a21║中所捉葉多？一切因地草、木葉多？諸比丘言：因地草、
X08n0236_p0237a22║木葉多，不可稱計。佛言：我所覺了一切諸法，如因大
X08n0236_p0237a23║地生草、木等葉；為諸眾生所宣說者，如手中葉。迦葉
X08n0236_p0237a24║難云：如來所了無量諸法，若入四諦，則為已說；若不
X08n0236_p0237b01║入者，應有五諦。佛讚迦葉：今汝所問，能益眾生。善男
X08n0236_p0237b02║子！雖復入中，猶名不說。何以故？善男子！知聖諦有二
X08n0236_p0237b03║種智：一者、中，二者、上。中者，聲聞、緣覺；上者，諸佛、菩薩。
X08n0236_p0237b04║善男子！知陰為苦，名為中智；分別諸陰有無量相，悉
X08n0236_p0237b05║是諸苦，非是聲聞、緣覺所知，是名上智。善男子！如是
X08n0236_p0237b06║等義，我於彼經竟不說之。次歷入、界，如陰所說。又別
X08n0236_p0237b07║歷色等五陰，一一皆言有無量相。其集、滅、道，各有無
X08n0236_p0237b08║量相也。
X08n0236_p0237b09║鈔：即第三、四諦者，玄義云：無量者，迷中重故，從事
X08n0236_p0237b10║得名。苦有無量相，十法界果不同故；集有無量相，
X08n0236_p0237b11║五住煩惱不同故；道有無量相，恒沙佛法不同故；
X08n0236_p0237b12║滅有無量相，諸波羅蜜不同故。又涅槃疏云：苦、集
X08n0236_p0237b13║該於分段、變易二種因、果，滅、道統收分段、變易兩
X08n0236_p0237b14║種對治。觀法寬、廣，故云無量。不同小乘苦、集只在
X08n0236_p0237b15║分段因、果，滅、道但是分段因、果對治，而寬於生、滅。
X08n0236_p0237b16║疏如聾，如盲者。彼四教中言如聾，若啞，以信解品云：
X08n0236_p0237b17║見父踞師子牀故。今用入法界品云：如聾，如盲。然天
X08n0236_p0237b18║台以此不涉二乘，名別；而吾宗亦以此聾、盲，故名別。
X08n0236_p0237b19║二別字雖同，而二義天隔，學者知之。
X08n0236_p0237b20║疏：圓以不偏為義者。不偏即滿，故證以圓滿經。而四
X08n0236_p0237b21║教儀云：圓明、圓妙、圓滿、圓足、圓頓，故名圓教也。雖以
X08n0236_p0237b22║五字釋云：皆以不偏之義，謂偏則不明，偏則不妙等
X08n0236_p0237b23║也。是則不偏是通釋名，明、妙等是別釋名也。
X08n0236_p0237b24║鈔略無無作四諦之言者，以前鈔總標四種，今疏
X08n0236_p0237c01║略無。若欲釋者，下疏云：又此四諦非唯但空，使為
X08n0236_p0237c02║真實。今了陰、入皆如，無苦可捨；無明、塵勞，即是菩
X08n0236_p0237c03║提，無集可斷；生死，即涅槃，無滅可證；邊邪，皆中、正，
X08n0236_p0237c04║無道可修。無集，無苦，即無世間；無滅，無道，即無出
X08n0236_p0237c05║世間；不取，不捨，即同一諦。鈔：釋云：即無作四諦也。
X08n0236_p0237c06║▲言非唯但空者，揀上無生，但顯空義，便為真實，
X08n0236_p0237c07║正是所宗。今言陰、入皆如者，前云即空，今云即如，
X08n0236_p0237c08║理已別矣。又言無苦可捨，非是空故，無有可捨。今
X08n0236_p0237c09║體即如，如外無苦，何所捨耶？此句言如，如尚似空。
X08n0236_p0237c10║集諦言無明、塵勞皆即菩提，豈同前空？菩提體外
X08n0236_p0237c11║無別可斷，不同無生空無可斷。前則空中無華，云
X08n0236_p0237c12║何可摘？今則波即是水，不得除波。下二諦例然。生
X08n0236_p0237c13║死即涅槃，非是體空無生滅也。邊、邪皆中、正，非離
X08n0236_p0237c14║邊外有中道，非離邪外有正道，亦非無邊無邪，無
X08n0236_p0237c15║可修也。細尋，可見。勿濫無生。（上皆下，疏鈔云：）法華玄義云：
X08n0236_p0237c16║迷中輕故，從理得名，以迷理故。菩提是煩惱，名集
X08n0236_p0237c17║諦；涅槃是生死，名苦諦，以能解故。煩惱即菩提，名
X08n0236_p0237c18║道諦；生死即涅槃，名滅諦，而具德故。為圓釋籤第
X08n0236_p0237c19║三云：即事而中，無思無念，無誰造作，故名無作。又
X08n0236_p0237c20║無作，約行望後，更無餘觀可作，名為無作，以究竟
X08n0236_p0237c21║故。▲鈔：言不思議、因緣者下，以不思議言貫通兩
X08n0236_p0237c22║處。此貫通佛性、中道。二、又因緣下，貫於因緣。言二
X08n0236_p0237c23║諦即真、俗下，釋二諦中道義，有共兩釋：一、約三諦
X08n0236_p0237c24║各別釋，如起信依第一義諦之一心，開真如、生滅
X08n0236_p0238a01║二門，名真、俗二諦。二、言又融二諦即是中道者，只
X08n0236_p0238a02║融二諦，便是中道，更無別體。言不似下，揀前。通教
X08n0236_p0238a03║無相，多約真諦以明，雖有俗諦，有義少分說故；別
X08n0236_p0238a04║教歷歷區分，多約俗諦以辯，雖有真諦，無相少分
X08n0236_p0238a05║說故。▲鈔通多約理下，問：與前何別？真諦與理，通
X08n0236_p0238a06║教是同；俗諦與事，別教有異。如唯識等說百法、三
X08n0236_p0238a07║科等，皆約俗諦明異，即事、理皆異。唯識云：前所說
X08n0236_p0238a08║唯差別相，依理世俗，非真勝義。今事唯有為，事、法
X08n0236_p0238a09║與俗不同也。又真、俗二諦明淺、深無謬，云諦理。事
X08n0236_p0238a10║語其體，故不重也。言無理不明下，重釋具足義也。
X08n0236_p0238a11║上之無礙，亦具足義故。
X08n0236_p0238a12║鈔：即圓融之機者，以心智融通，無阻滯故，堪可信
X08n0236_p0238a13║受圓融之法，故以名也。
X08n0236_p0238a14║鈔：即晉經者，彼經入法界品：善財參願勇光明守
X08n0236_p0238a15║護眾生主夜天。（今唐經云：大願精進力救護一切眾生主夜神也。）彼天為
X08n0236_p0238a16║說過去本生時為善伏太子，於寶光世界中有閻
X08n0236_p0238a17║浮提，中有城，名寶莊嚴；彼有大林，曰善光明；中有
X08n0236_p0238a18║道場，名善華；有佛出世，名法輪音聲虗空燈。時城
X08n0236_p0238a19║有王，名勝光，人民多造罪業，犯王法故，囚執囹圄。
X08n0236_p0238a20║太子慜之，往父王所，以身代救。大臣譖故，王欲誅
X08n0236_p0238a21║之。夫人白王：願與半月假，隨意布施，後受苦楚。太
X08n0236_p0238a22║子往城北大林，名為日光，於彼設大施會。時佛知
X08n0236_p0238a23║眾根熟，大眾圍繞，即往彼林，為太子并眾會說法
X08n0236_p0238a24║門，名圓滿因緣修多羅。時八十那由他眾生皆起
X08n0236_p0238b01║離垢清淨法眼等。故頌中有此疏中偈也。▲言今
X08n0236_p0238b02║當七十三經等者，勘經以圓滿音說修多羅，名普
X08n0236_p0238b03║照因輪。今能說音與所說法合為其名。又圓滿二
X08n0236_p0238b04║字出晉經，因輪兩言依唐譯，故以名也。又唐經言
X08n0236_p0238b05║因者，即晉經因緣義。言輪者，即晉經圓滿義。普照
X08n0236_p0238b06║二字即晉經所缺，亦即圓滿義。以今經頌中唯言
X08n0236_p0238b07║法燈普照，即晉經圓滿義也。故云義即大同，名有
X08n0236_p0238b08║小異。
X08n0236_p0238b09║鈔對前結成者，以圓、別對前通教，應說八事故。八
X08n0236_p0238b10║名雖同，義隨教異。意在後教被接於通教中勝機，
X08n0236_p0238b11║故皆說八也。一、教別下，謂恒河沙數大乘佛法唯
X08n0236_p0238b12║被菩薩故。二、理別下，集玄云：如來藏真識體上有
X08n0236_p0238b13║恒沙性、德、行、相，各別對體，真諦一味，名俗諦故。是
X08n0236_p0238b14║教所詮，故名理（即義理名理也）。或是種智所了，故名理。三、
X08n0236_p0238b15║智別下，即法空、加行、後得智。以生空、法空、俱空，皆
X08n0236_p0238b16║有加行、根本、後得；今欲別於二乘，故但云法空。又
X08n0236_p0238b17║別教多約於事，故唯言加行、後得，不言法空、根本
X08n0236_p0238b18║也。又或道謂無漏，種謂所知，種類非一道智，於種
X08n0236_p0238b19║類諸法無所不知種之道智，故道即是智。或道者，
X08n0236_p0238b20║一切道。般若云：菩薩應學一切道，謂聲聞道、緣覺
X08n0236_p0238b21║道、菩薩道、佛道。於此諸道，速令圓滿，而不令其證
X08n0236_p0238b22║於實際，以要嚴淨佛土，成熟有情，修諸大願故。准
X08n0236_p0238b23║此，則所知之道種類不一，故云道種。道即是種，道
X08n0236_p0238b24║種之智。二、釋，可知。四、斷、別等者，別斷所知障也。見
X08n0236_p0238c01║斷分別，修斷俱生，由此障故，不達諸法，故云無知，
X08n0236_p0238c02║即不染污無知也。此乃所知障，以不招生死，故曰
X08n0236_p0238c03║不染污，即界外迷事惑也。頭數廣多，故曰塵沙；以
X08n0236_p0238c04║非正發潤，招生三界，故曰界外。又言無明，即迷理
X08n0236_p0238c05║惑也。止觀云：若從空入假分別藥病種種法門，即
X08n0236_p0238c06║破無知成道種智能得俗體。此雙證知斷也。六位
X08n0236_p0238c07║別下，別教有七位：一信位，伏見惑，當通教初三地，
X08n0236_p0238c08║謂乾慧地、性地、八人地。二住位，此位初住頓斷八
X08n0236_p0238c09║十八使見惑，當通教四見地。次住至七住斷思惑，
X08n0236_p0238c10║當通教五六七八地。後三住分斷塵沙，當通教九
X08n0236_p0238c11║菩薩地。三行位，全斷塵沙，當通教十佛地。四迴向
X08n0236_p0238c12║位，習中道觀伏無明。今約通相三十心皆伏無明，
X08n0236_p0238c13║然約別二乘故不言斷惑，唯言伏斷無明也。言三
X08n0236_p0238c14║十心即十住十行十向，皆未起無漏真智，以有漏
X08n0236_p0238c15║道伏無明故堅強不退（賢者堅也）。又玄義云：定慧均名
X08n0236_p0238c16║賢，不均非賢。如世賢人智德具足，智則無所不閑，
X08n0236_p0238c17║德則美行無缺，許由巢父乃可稱賢。賢名賢能亦
X08n0236_p0238c18║名賢善，善故有德，能故有智，能善具足故稱賢人。
X08n0236_p0238c19║五十地位破十重無明，謂從歡喜地已去發真無
X08n0236_p0238c20║漏智，方斷無明獲聖性故。聖者正也，以真正故。六
X08n0236_p0238c21║等覺位破十一重無明，七妙覺位破十二重無明。
X08n0236_p0238c22║今抄略初一後二，但揀別二乘故。七因別者下，謂
X08n0236_p0238c23║十地滿心等覺位後，前念金剛道為因，後念解脫
X08n0236_p0238c24║道為果，今取前故。八果別下，解脫二字取生後念，
X08n0236_p0239a01║對金剛之因故。涅槃四德者，即常樂我淨四德，異
X08n0236_p0239a02║二乘二種涅槃也。
X08n0236_p0239a03║鈔：一、教圓者下，言教圓妙，不偏、局故。二、理圓者下，
X08n0236_p0239a04║雖說二諦，無不皆契中道，圓融理故。三、智圓下，一
X08n0236_p0239a05║切智即真智，種智即俗智，雙融真、俗二智為一智，
X08n0236_p0239a06║名一切種智也。鏡玄記云：以真理周徧一切色、心
X08n0236_p0239a07║等法，與彼為性，根本智能證此一切法所依真如
X08n0236_p0239a08║理，故依主為號，名一切智。又有為法，色、心種類有
X08n0236_p0239a09║眾多，故以後得智能知種類法，故從境為名，是種
X08n0236_p0239a10║之智，名為種智。亦依主釋。又楞嚴鈔云：道種智見
X08n0236_p0239a11║俗諦理，一切智見真諦理，一切種智見中道諦理。
X08n0236_p0239a12║四、斷圓下，無漏智起時，性、相無礙，方能斷結，故云
X08n0236_p0239a13║無明惑斷也。六、位圓下，彼說圓教有八位：一、五品
X08n0236_p0239a14║弟子（一、見聞隨喜，二、讀誦思修，三、說法利生，四、兼修六度，五、正修六度），能伏見惑；
X08n0236_p0239a15║二、十信位，初信斷見惑盡，二至七斷修惑盡，後三
X08n0236_p0239a16║斷塵沙惑盡；三、十住位，四、十行位，五、十向位，六、十
X08n0236_p0239a17║地位，七、等覺，八、妙覺。此四十二位斷四十二種無
X08n0236_p0239a18║明盡，成佛也。然能一位具足一切諸位功德，故為
X08n0236_p0239a19║圓也。七、因圓下，言自然流入者，皆契中道，不假功
X08n0236_p0239a20║用，流入佛果海。故止觀用纓絡經云：二觀為方便，
X08n0236_p0239a21║得入中道，雙照二諦，心心寂滅，自然流入薩婆若
X08n0236_p0239a22║海。八、果圓下，三德之果，如前三點，成伊處已引釋。
X08n0236_p0239a23║問：何故後三教各分八義，唯藏教不分八義耶？答：
X08n0236_p0239a24║彰其最淺，故不明其八事，但從能詮立藏教名。
X08n0236_p0239b01║
X08n0236_p0239b02║華嚴懸談會玄記卷第十九