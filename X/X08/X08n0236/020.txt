X08n0236_p0239b03║
X08n0236_p0239b04║
X08n0236_p0239b05║
X08n0236_p0239b06║華嚴懸談會玄記卷第二十
X08n0236_p0239b07║蒼山再光寺比丘　普瑞集
X08n0236_p0239b08║疏又此四教由三觀起等者，由依假空中淺、深法門
X08n0236_p0239b09║及其觀行優、劣不同，起言、詮說亦有差別，乃為四教。
X08n0236_p0239b10║鈔：然依中論，三觀之偈者，出其所宗也。止觀第一
X08n0236_p0239b11║云：智者師事南岳，南岳事慧文禪師，文師用一心。
X08n0236_p0239b12║依釋論，是龍樹所說，即以龍樹為彼宗高祖師也。
X08n0236_p0239b13║是則智者已前但傳觀而已。依觀立教，智者方周，
X08n0236_p0239b14║故但云天台四教也。▲鈔：三、離、合用之等者，只用
X08n0236_p0239b15║初二句成初二教，名離；通用四句成後二教，名合。
X08n0236_p0239b16║若爾，何以次文今合初二句成初二教？答：對四句
X08n0236_p0239b17║各別，故此名合；若對後通用四句，却名為離。言如
X08n0236_p0239b18║云從假入空下，牒。疏：此直語因緣所生色、心等為
X08n0236_p0239b19║假入，析之無體，方為即空。或說色、心等從緣，故假；
X08n0236_p0239b20║無性，故即入空。言義同下，以此師所立之義同彼
X08n0236_p0239b21║論文。下皆准知即、離用也。從空入假者下，我說即
X08n0236_p0239b22║是空入，亦為是假。名此空後，明假深於空也。即從
X08n0236_p0239b23║空出假，權、實施設，故不同藏、通二教直語因緣所
X08n0236_p0239b24║生為假。復從假入中，此次第入，故為別；一心俱入，
X08n0236_p0239c01║故名圓。故云通用四句為別、圓二教也。問：中論此
X08n0236_p0239c02║偈為是何教中收？答：是圓教兼餘教義。似此例者，
X08n0236_p0239c03║豈可定判？
X08n0236_p0239c04║鈔：言從假入空，析體異者下，已上總明大意，此下
X08n0236_p0239c05║別消。疏文謂觀下，總標；云何下，徵釋。初析色中有
X08n0236_p0239c06║二：初總相分，析一色蘊為十一分，故色蘊空；又於
X08n0236_p0239c07║下，別相析法為空，謂觀一眼清淨色根能造四大、
X08n0236_p0239c08║所造四塵，離八微外，而無色根百法。鈔云：且能造
X08n0236_p0239c09║中地大極微，未來世中而有無限，各各別住。若為
X08n0236_p0239c10║能造時，便遷至現在，七箇合為一微，而有方分，作
X08n0236_p0239c11║用俱起，方名能造。地大既爾，餘三大亦然。所造色、
X08n0236_p0239c12║香、味、觸皆爾。如色塵極微，未來世中亦有無限，各
X08n0236_p0239c13║各別住。若合為所造時，便遷至現在，七箇合集一
X08n0236_p0239c14║處，方名所造。色塵既爾，餘三亦然。每造一塵時，便
X08n0236_p0239c15║有一具四大，至如欲界一小色法，有一百四十箇
X08n0236_p0239c16║極微所成。且如所造中有四塵，每塵各有七極微，
X08n0236_p0239c17║成四七二十八。又所造四塵，每一塵中皆有一具
X08n0236_p0239c18║四大，每造一大中有七極微，成還有二十八。四具
X08n0236_p0239c19║四大，足成一百一十二。兼前所造二十八箇極微，
X08n0236_p0239c20║足成一百四十箇極微。而言微者，是極少義。或有
X08n0236_p0239c21║頌云：極微微金水兔羊牛隙塵。此為八微，今析故
X08n0236_p0239c22║成空。說此觀行之言，名為藏教。▲鈔：若云因緣所
X08n0236_p0239c23║生下，謂此色根向若有體，不應假緣方有。既假緣
X08n0236_p0239c24║有，故知性本自空。何須分析，方始空耶？故云即空。
X08n0236_p0240a01║問：此中何以離用初之二句成藏、通二教，不合用
X08n0236_p0240a02║四句耶？答：藏教明因緣生法猶是假有，更深推究，
X08n0236_p0240a03║要析盡，方得名空。即成之義尚且難成，況空入假
X08n0236_p0240a04║等耶？是知藏教正唯初句兼次句也。復何能入三、
X08n0236_p0240a05║四句耶？通教雖體達即空，亦無任運施設權宜化
X08n0236_p0240a06║用之假。雖有中名，終歸空理。故弘決志云：許有當
X08n0236_p0240a07║教假、中二名，未見別理，唯成但空等。▲鈔：三、觀迤
X08n0236_p0240a08║邐者，次第觀察，展轉造極。言動、寂無二者，約能觀
X08n0236_p0240a09║心；遠離空、有者，約所觀境。所觀遠離空故，能觀心
X08n0236_p0240a10║不沉寂；所觀遠離有故，能觀心不動亂。不寂故，雖
X08n0236_p0240a11║廓爾無相，而應動無方；不動故，雖嚴土利生，而畢
X08n0236_p0240a12║竟無相。依次第觀察之法門，以言宣說故，故云別
X08n0236_p0240a13║教。▲鈔：三觀一心下，以無念之一心寂照居懷，三
X08n0236_p0240a14║一互融而俱存，三一雙亡而無在。一心通達既爾，
X08n0236_p0240a15║念念皆然。依圓融觀行法門以言顯示，故名圓教。
X08n0236_p0240a16║止觀云：為破二邊，名中；為破次第三觀，名三觀一
X08n0236_p0240a17║心。實無中及一心定相。
X08n0236_p0240a18║鈔：餘師或云等者，劉公等、慈恩慧觀等、光統等，如
X08n0236_p0240a19║次配云：皆局定一經，故為所揀。故彼師云下，此約
X08n0236_p0240a20║部帙，具教多少。言三藏但者，小乘經設說大乘之
X08n0236_p0240a21║義，亦多分小乘義相，故名為但。即阿含等經、五部
X08n0236_p0240a22║等律、俱舍等論，但名小教。故法華玄義云：三藏客
X08n0236_p0240a23║作，但是方便，唯半不滿。（釋經中客作賤人等意。以長者引之方便，且令客作
X08n0236_p0240a24║不得昇堂，喻如來隨機方便等。）言方等對下，對小而存愚。法玄藏
X08n0236_p0240b01║云：方等彈呵，則半、滿相對。言般若帶下，廣慧之小；
X08n0236_p0240b02║大品領教，帶半論滿。半則通為三乘，滿則獨為菩
X08n0236_p0240b03║薩。言華嚴兼者，以彼宗迷華嚴一分行布之義，謂
X08n0236_p0240b04║兼別說圓也。言法華無復下，以正直捨方便，但說
X08n0236_p0240b05║無上道，故唯圓教。玄義云：法華富財，廢半明滿。若
X08n0236_p0240b06║無半字方便，調熟鈍根，則亦無滿也。
X08n0236_p0240b07║鈔：淨名云下，言是身無常等者，決擇記約生、老、病、
X08n0236_p0240b08║死配之。緣初起名生，本無今有，故無常也；老奪盛
X08n0236_p0240b09║色，故無強也；病為疾苦所侵，故無力也；死來滅壞，
X08n0236_p0240b10║故無堅也。此約麤事無常，亦云一期無常。言速朽
X08n0236_p0240b11║之法，不可信也者，此約細相無常，亦云剎那無常。
X08n0236_p0240b12║若悟此生、滅無常，得四沙門果故，即藏教義也。言
X08n0236_p0240b13║不生不滅是無常者，天台疏云：若了諸法非生非
X08n0236_p0240b14║滅，橫計生、滅，故以四句檢生叵得，即無有滅。是則
X08n0236_p0240b15║不生不滅即無常義。餘義如前。言富樓那章等者，
X08n0236_p0240b16║非富樓那為諸比丘說法時，淨名責云：唯先當入
X08n0236_p0240b17║定，觀此人心，然後說法。無以穢食（喻如小法）置於寶器
X08n0236_p0240b18║（喻如大根），無以瑠璃（喻小乘法也）同彼水精（喻大乘法）。乃至淨名
X08n0236_p0240b19║入定，令諸比丘自識宿命，皆發大意等，正別教也。
X08n0236_p0240b20║反顯大法，小根不預故。言須菩提章下，斷婬怒癡，
X08n0236_p0240b21║乃聲聞也；與婬怒癡俱，乃凡夫也。大士了婬怒癡
X08n0236_p0240b22║即是涅槃，所以不斷不俱。又即性故不斷，即相故
X08n0236_p0240b23║不俱，是則斷之不斷，不斷之斷，方為真斷也。言不
X08n0236_p0240b24║壞於身，而隨一相者，以聲聞人由滅諸見，方同無
X08n0236_p0240c01║相故；大士達身見空，即是一相也。又理不礙事，故
X08n0236_p0240c02║不壞身；事不礙理，故隨一相。言不滅癡愛等者，聲
X08n0236_p0240c03║聞以癡曀智，要滅癡以方明；以愛繫心，因除愛而
X08n0236_p0240c04║方脫。大士了達癡愛性空，即明脫也。又明與無明，
X08n0236_p0240c05║性無二故，不滅癡而起於明；了本無縛，真解脫故，
X08n0236_p0240c06║不滅愛而起於脫。又彼疏云：不斷等二句，了惑即
X08n0236_p0240c07║性，為集諦；不壞等二句，悟陰即理，為苦諦；不滅癡
X08n0236_p0240c08║起於明，漏即無漏，為道諦；不滅愛起於脫，縛本無
X08n0236_p0240c09║生，今則無滅，為滅諦也。是為無作四真諦，圓教義
X08n0236_p0240c10║也。而抄言等者，等取以五逆相而得解脫，亦不解
X08n0236_p0240c11║脫；不縛以真隨妄，緣而即性，故得解脫，亦滅諦也。
X08n0236_p0240c12║▲鈔：般若部中唯有三教下，問：前云般若帶小說
X08n0236_p0240c13║大，既是帶小，豈無藏教耶？答：般若帶小說大，小是
X08n0236_p0240c14║通教之小，非藏教之小，故無也。有通教者，三乘皆
X08n0236_p0240c15║學般若故；有別教者，雖廣說佛德，二乘無分故；有
X08n0236_p0240c16║圓教者，有色即空等義故。
X08n0236_p0240c17║鈔：涅槃十仙，果證羅漢者，彼經三十九及四十云：
X08n0236_p0240c18║闍提首那等十仙外道聞佛說常、樂、我、淨，聚眾白
X08n0236_p0240c19║阿闍世王。王領外道同見佛，論議，各各詞屈，求法
X08n0236_p0240c20║出家。十仙者，一、婆羅門闍提首那，二、梵志婆私吒，
X08n0236_p0240c21║三、梵志先尼，四、梵志姓迦葉氏，五、梵志富那，六、梵
X08n0236_p0240c22║志淨名，七、犢子梵志，八、納衣梵志（上八皆證阿羅漢果），九、弘
X08n0236_p0240c23║廣婆羅門（發菩提心），十、須䟦陀羅（亦證阿羅漢果）。彼疏云：初二
X08n0236_p0240c24║人邪見外道，（說涅槃法為無常故。次二人我見外道，富那及淨名邊見外道。犢子是疑
X08n0236_p0241a01║心外道，疑道有、無，并疑得者。納衣是自然外道說。）一切法皆自然有，亦邊
X08n0236_p0241a02║見攝。弘廣及須䟦戒取外道，弘廣執取乞食為道，
X08n0236_p0241a03║須䟦執取苦行為道。問：既皆外道，何以速能得道？
X08n0236_p0241a04║答：止觀云：若福德法，昇天甚易，取道則難；見是慧
X08n0236_p0241a05║性，沉淪亦易，悟道甚疾。▲言具於四教者，會解十
X08n0236_p0241a06║仙一發大心。然從多分云皆證阿羅漢果，即唯當
X08n0236_p0241a07║藏教，餘略不指寂照，則十仙之中自具四教。謂淨
X08n0236_p0241a08║名梵志求法，佛說：捨故不造新，是人能知常與無
X08n0236_p0241a09║常。梵志云：已知已解。佛徵：云何知解？答云：故名無
X08n0236_p0241a10║明與愛，新名取有。若人遠離無明愛，不作取有，真
X08n0236_p0241a11║實知常無常，半月後得羅漢果。即藏教也。須䟦陀
X08n0236_p0241a12║羅求法，佛答：一切法皆是虗假，隨其滅處是名實
X08n0236_p0241a13║相，乃至三乘觀故得三乘菩提。即通教也。弘廣婆
X08n0236_p0241a14║羅門問法，佛答云：八聖是真，涅槃是常。如一城無
X08n0236_p0241a15║孔竅，唯有一門。其守門者聰明有智，善能分別，可
X08n0236_p0241a16║放則放，可遮則遮。城喻涅槃，門喻八正，守門喻佛。
X08n0236_p0241a17║婆羅門言：如來善說微妙法義，我今實欲知城知
X08n0236_p0241a18║道，自作守門，乃至此賢劫中當得作佛。此別教也。
X08n0236_p0241a19║犢子梵志問法，佛答：若人修習止觀，得十地乃至
X08n0236_p0241a20║首楞嚴三昧（此云一切事竟。楞嚴抄云：此之三昧能觀三科七大等諸法皆如來藏，故
X08n0236_p0241a21║云爾也）無上菩提。此圓教也。
X08n0236_p0241a22║疏又更以四種化儀收之者，上以義類分判一代時
X08n0236_p0241a23║教，今又判一代時教有四種化生儀軌法式，此總判
X08n0236_p0241a24║部帙漸說、頓說等。言收之者，以此四儀收前四教，故
X08n0236_p0241b01║頓儀收圓、別二教，餘三儀各具收四教。然智者於妙
X08n0236_p0241b02║玄初亦同南中諸師，唯立頓、漸、不定三教，後方開於
X08n0236_p0241b03║不定，復成祕密，故有四義。問：探玄云：一、三藏教亦名
X08n0236_p0241b04║小乘教，二、通教亦名漸教，三、別教亦名頓教，四、圓教
X08n0236_p0241b05║亦名祕密教。其故何耶？答：復是一理，亦但傍義立名。
X08n0236_p0241b06║雖有六度菩薩說在小乘，故從藏入通名漸、別，望直
X08n0236_p0241b07║入大乘名頓、圓。以聲聞如聾如盲，故名祕密，無執一
X08n0236_p0241b08║文為定也。
X08n0236_p0241b09║鈔：二、始從鹿苑，終至鶴林，三乘、一乘並稱為漸者，
X08n0236_p0241b10║此與四教儀異。彼云：漸教者，即以阿含、方等、般若
X08n0236_p0241b11║為漸教，不至法華說。法華云：開前頓、漸，會入非頓
X08n0236_p0241b12║非漸等。今鈔意者，天台頓、漸二儀既用前劉公等
X08n0236_p0241b13║義，劉公所立漸義本如是故。又況智者妙玄第十
X08n0236_p0241b14║釋漸教相云：如涅槃經十三云：從佛出十二部經，
X08n0236_p0241b15║從十二部經出修多羅，從修多羅出方等（〔從方等出般若〕），
X08n0236_p0241b16║從般若出涅槃。如此等意，即是漸教相也。又始自
X08n0236_p0241b17║人、天、二乘、菩薩、佛道，亦是漸也。即以五味，皆名為
X08n0236_p0241b18║漸，故至涅槃，皆稱漸教。不入，則四化儀教收經不
X08n0236_p0241b19║盡也。▲鈔：然此二教下，問：此頓、漸二教本是劉虬
X08n0236_p0241b20║所立，何故疏云同前岌公？故此答也。意云：以南中
X08n0236_p0241b21║諸師於頓、漸外加不定，以為三教已，復於漸中開
X08n0236_p0241b22║之。初開有三：（對唐三藏等，故云初開之。）謂有相、無相、常住，即是
X08n0236_p0241b23║岌公所立。此開漸儀中所收藏教同彼有相，通教
X08n0236_p0241b24║同彼無相，別、圓同彼常住，以常住教有圓融、歷別
X08n0236_p0241c01║二儀故。劉虬所立頓教，岌公亦許立之。若指劉公，
X08n0236_p0241c02║頓義可同。漸中既分五時，義乃多別，故云漸、頓如
X08n0236_p0241c03║前岌公。或可劉公唯頓、漸二教，岌公兼有不定。今
X08n0236_p0241c04║天台亦有不定，故唯指同岌公頓、漸也。立不定教，
X08n0236_p0241c05║唯有多師。然漸中開、合，岌公首有名字，故指同也。
X08n0236_p0241c06║▲鈔：而與前不定不同者，前約時，前、後、大、小不定；
X08n0236_p0241c07║此約隨說，一法、二根互聞不同。即本質教不定大、
X08n0236_p0241c08║定小，二根互知，影像亦不定也。互不相知者，但影
X08n0236_p0241c09║像教上有祕密之義也。問：若大、小互之，何有別教？
X08n0236_p0241c10║答：聞小者，但總相知。彼人聞大，何能委知其法門？
X08n0236_p0241c11║縱許皆知，自亦無分。問：大、小互不知，何有通教？答：
X08n0236_p0241c12║聞大者，一類通教法門不遮，廣慧二乘亦修學故。
X08n0236_p0241c13║▲鈔：大師判教本意如是者，以荊溪禪師已來，但
X08n0236_p0241c14║以法華為非頓非漸，故於今宗大師本意也。後來
X08n0236_p0241c15║宗徒失天台之本意也。致使四儀不收，盡一代時
X08n0236_p0241c16║教也。▲鈔：又詺圓教，亦名為頓者，此約化法中圓
X08n0236_p0241c17║即頓。以非漸次，歷別為頓，即圓融之義名鈍。故彼
X08n0236_p0241c18║釋名云：圓謂圓明，乃至圓頓。（同前。）故名圓教。若化儀
X08n0236_p0241c19║中頓，不得即圓，唯是頓義也。言止觀云者，證成圓
X08n0236_p0241c20║即是頓。以彼立三重止觀：一、漸次，二、不定，三、圓頓。
X08n0236_p0241c21║釋第三云：菩薩聞圓法，起圓信，立圓行，住圓位，以
X08n0236_p0241c22║圓功德而自莊嚴，以圓力用建立眾生等。皆華嚴、
X08n0236_p0241c23║賢首品意也。▲言華嚴為頓。頓者，上頓字化儀，下
X08n0236_p0241c24║頓字化法圓，即是頓義也。▲法華名漸頓者，漸字
X08n0236_p0242a01║化儀，頓字化法，亦圓即頓義也。以是下，釋成，可知。
X08n0236_p0242a02║然法華補注義師破此義云：根本聞是法華一乘
X08n0236_p0242a03║圓頓止觀，清涼棄之，別立華嚴名為頓頓，形斥法
X08n0236_p0242a04║華謂之漸頓，遂立三重止觀之外，別立一種頓頓
X08n0236_p0242a05║觀門。乃棄於法華根本之實，而隨華嚴兼別之權，
X08n0236_p0242a06║抑實揚權，何有利益？以天台判四時頓漸，並是所
X08n0236_p0242a07║生枝末之法，清涼不曉，却立華嚴以為頓頓，豈非
X08n0236_p0242a08║乃是隨於末見耶？又華嚴歷別及以圓融，經文顯
X08n0236_p0242a09║然，妄謂頓頓一槩圓融。法華開顯微妙一乘，謬言
X08n0236_p0242a10║漸頓劣於華嚴。（上全是彼破文）會解評曰：義師為曾見此
X08n0236_p0242a11║中頓頓義故，作此破者，是不曉清涼之意，可謂大
X08n0236_p0242a12║無識度也。若曾不見此文而破者，妄生破斥無根
X08n0236_p0242a13║之談，是可笑也。此中清涼出汝天台大師之本意，
X08n0236_p0242a14║何曾自教中別立頓頓觀門？頓頓觀門却是汝自
X08n0236_p0242a15║宗立也。若清涼自宗華嚴圓教，具圓融行布同別
X08n0236_p0242a16║二門十十無盡，汝宗三觀三諦之圓，尚但唯得同
X08n0236_p0242a17║之一門，況欲與之齊耶？今明頓頓是汝宗大師本
X08n0236_p0242a18║意，以汝後人不識汝大師本意，以法華為非頓非
X08n0236_p0242a19║漸，故特出大師本意爾，何以妄救耶？又汝若以華
X08n0236_p0242a20║嚴為末者，玄義辨二經十異竟，結云種智法界等
X08n0236_p0242a21║無差別，豈以華嚴法界無末耶？又智者既以華嚴
X08n0236_p0242a22║為頓教，餘經為漸教，開頓說從華嚴，開出漸教令
X08n0236_p0242a23║漸入頓，會漸還入頓教，即法華也。又判漸教五味
X08n0236_p0242a24║皆漸，涅槃在法華之後，說正當第五味，豈非法華
X08n0236_p0242b01║亦漸耶？若法華非漸，屬何化儀所收？若言化儀唯
X08n0236_p0242b02║收枝末者，則四儀有攝經不盡之失，法華亦有無
X08n0236_p0242b03║化儀失也。當亡情體之
X08n0236_p0242b04║疏：義似小濫者。約刊定意，教義實有濫；約下會通，故
X08n0236_p0242b05║云似也。
X08n0236_p0242b06║鈔：特違至教失者，即法華云：不得親近小乘三藏
X08n0236_p0242b07║學者。
X08n0236_p0242b08║鈔：文有四節下，一、出三藏下，通濫涉大乘失，特違
X08n0236_p0242b09║至教失；二、立三藏下，稱通濫涉大乘失，及不定失；
X08n0236_p0242b10║三、明後三下，通大無三藏失；四、明不名下，別通不
X08n0236_p0242b11║名小乘難也。已知總意，次別消文。▲言濫涉之失，
X08n0236_p0242b12║不在於己者，此但假設出意，若作此救，亦未免過。
X08n0236_p0242b13║故前云正許初失，以難中故。今推過不在己者，以
X08n0236_p0242b14║依二論故。▲若有難言下，二師異說。一云：言隨自
X08n0236_p0242b15║宗者，隨小乘自宗。隨他宗者，隨大乘他宗。以大乘
X08n0236_p0242b16║傍呼彼小乘名三藏，非共許名也。一云：自宗即大
X08n0236_p0242b17║乘自宗，呵彼之語，名為小乘。他宗即是小乘隨他
X08n0236_p0242b18║小乘宗中讚美之言，故云三藏。既大乘隨小乘云
X08n0236_p0242b19║三藏，則非大小共立三藏名也。二釋之中，前解似
X08n0236_p0242b20║勝。若依後義，則不成難。大乘既隨小乘他宗名三
X08n0236_p0242b21║藏，小乘自論亦名三藏，豈成違耶？今以大乘名三
X08n0236_p0242b22║藏者，是隨他大乘中宗說，豈小乘自宗亦名三藏
X08n0236_p0242b23║耶？故成難也。思之。故今答意云：若智論中三藏名
X08n0236_p0242b24║是隨大乘他宗名，爾成實論是小乘，云何亦言我
X08n0236_p0242c01║今欲說三藏中實義？此三藏名豈是隨他大乘宗
X08n0236_p0242c02║耶？由此義故，濫涉之失亦不在己。▲言即由上義，
X08n0236_p0242c03║不違至教者，即由上智論及成實論皆但云三藏，
X08n0236_p0242c04║無小乘言，故不違法華至教也。或法華言小乘三
X08n0236_p0242c05║藏，亦但如智論隨自他宗立名，非是以小乘言揀
X08n0236_p0242c06║異大乘，故不違至教也。▲言以羅什等者。問：上說
X08n0236_p0242c07║智論隨自他宗何干法華，而會云不違至教耶？故
X08n0236_p0242c08║此答也。或可唯依智論隨他宗云三藏，今欲成文，
X08n0236_p0242c09║故加小乘爾。問：為欲成文，何不加於三藏之義，而
X08n0236_p0242c10║特加小乘二字耶？小乘之過下。答也。不訶所詮三
X08n0236_p0242c11║藏，但責狹小之心，故加小乘二字爾。
X08n0236_p0242c12║鈔：亦猶五塵皆色等者，五塵通具變礙義，故總稱
X08n0236_p0242c13║色也。而眼所緣者是可見有對，由麤顯故，獨得總
X08n0236_p0242c14║名；餘者是不可見有對等，不顯著故，各受別稱。▲
X08n0236_p0242c15║鈔：言即涅槃第二等者，彼經云：譬如國王，闇鈍少
X08n0236_p0242c16║智。有一醫師，性復頑嚚，而王不別，厚賜俸祿，療治
X08n0236_p0242c17║眾病，純以乳藥，亦復不知病起根源。雖知乳藥，復
X08n0236_p0242c18║不善解。或有風病、冷病、熱病，一切諸病，悉教服乳。
X08n0236_p0242c19║復有明醫，曉八種術，善療眾病，知諸方藥。從遠方
X08n0236_p0242c20║來，却為王說種種醫方。王聞，敬信。舊醫癡騃，驅令
X08n0236_p0242c21║出國，令眾斷乳，以種種藥療治眾病，皆得安樂等。
X08n0236_p0242c22║▲鈔狗等戒者下，鈔云：十住毗婆沙云：多知外道
X08n0236_p0242c23║有持牛戒者、鹿戒者、狗戒者、馬戒者、象戒者。釋曰：
X08n0236_p0242c24║此皆外道所持惡戒，通由二因，生此妄計：一、由天
X08n0236_p0243a01║眼見有眾生從鷄、狗等，即生天上故；二、由非理尋
X08n0236_p0243a02║思，妄生此計。婆沙一百四十四：有二外道：一名布
X08n0236_p0243a03║剌拏憍雉迦，受持牛戒；二名頗制羅棲你迦，受持
X08n0236_p0243a04║狗戒。二人異時往詣佛所，種種愛語相慰問已。時
X08n0236_p0243a05║布剌拏先為他問：此棲你迦受持狗戒，修學已滿，
X08n0236_p0243a06║當生何處？世尊告曰：汝止，莫問！復再三請。佛以慈
X08n0236_p0243a07║悲告言：諦聽，受狗戒！若無缺犯，當生狗中；若有缺
X08n0236_p0243a08║犯，當墮地獄！聞佛語已，悲泣哽噎，不能自勝。世尊
X08n0236_p0243a09║告曰：吾先告言：止，不須問！今果懷恨。時布剌拏白
X08n0236_p0243a10║言：不以此人當生狗趣，故我悲泣。然我長夜受持
X08n0236_p0243a11║牛戒，或恐亦當爾耶？唯願大悲，為我宣說！世尊告
X08n0236_p0243a12║曰：（准前應知。）此等皆由不了真道。婆沙又問：云何受持
X08n0236_p0243a13║狗戒、牛戒，名無缺犯？答：一如狗法，一如牛法，名無
X08n0236_p0243a14║缺犯也。▲鈔：十善道者，不殺，不盜，不邪染，不妄語，
X08n0236_p0243a15║不綺語，不惡口，不兩舌，不貪，不嗔，不邪見。鈔：九十
X08n0236_p0243a16║五種者，薩婆多部律說：外道六師，各有十六種所
X08n0236_p0243a17║學法：一法自學，餘十五種各教十五弟子。師徒合
X08n0236_p0243a18║有九十六外道，一種順正，故言九十五種也。即九
X08n0236_p0243a19║十五種外道所說鬼神之法，皆從邪定而起，或於
X08n0236_p0243a20║定中知世凶吉，現神變相也。▲鈔：四、無量者，即慈、
X08n0236_p0243a21║悲、喜、捨。此四定為生色界因，亦能發天眼、天耳、它
X08n0236_p0243a22║心、宿住、神境五通也。▲鈔：言因身邊見下，執五蘊
X08n0236_p0243a23║身為我、我所，是名身見；執身常、斷，是名邊見。由計
X08n0236_p0243a24║我身既有斷、常，故起斷見，撥無因、果也。次正慧中
X08n0236_p0243b01║見我身而有斷、常，必有因、果相生，故起世智，說有
X08n0236_p0243b02║因、果也。然上舊醫各有邪、正三學者，全乖正理，名邪；
X08n0236_p0243b03║似鄰內教，名正。智論云：十善戒，佛不出世，世常有
X08n0236_p0243b04║之，故名舊戒。凡夫亦修八禪，故名舊定等。對今佛
X08n0236_p0243b05║出，故稱舊也。▲鈔：言即是新醫從遠方來者，（經文如上。）
X08n0236_p0243b06║彼疏云：明醫喻佛能宣治法，故說為醫。曉八術者，
X08n0236_p0243b07║一、知病體，喻佛知煩惱輕、重；二、知病因，喻知煩惱
X08n0236_p0243b08║起因，謂不正思惟及邪師教；三、知病相，喻知煩惱
X08n0236_p0243b09║相，如瑜伽說貪心即下，慢心即上等；四、知病處，喻
X08n0236_p0243b10║知煩惱起處，謂順、逆境等；五、知病發時是如是病，
X08n0236_p0243b11║喻知煩惱起時，少時，老時，貧、富，寒、熱，饑、飽時；六、知
X08n0236_p0243b12║其藥體，喻佛知不淨觀等；七、知此藥治如是病，喻
X08n0236_p0243b13║如不淨治貪欲等；八、知禁如是病，忌如是食等，喻
X08n0236_p0243b14║知不淨觀時，不應取彼順情境等善療知方。八種
X08n0236_p0243b15║差別，如阿含中具說。言從遠方來者，真理難見，喻
X08n0236_p0243b16║之為遠；應能隨感，故名為來。
X08n0236_p0243b17║鈔：五種得戒者，一、善來得，謂佛命善來比丘時，爾
X08n0236_p0243b18║時得戒，即尊者耶舍。二、見諦得，謂五比丘：一云此
X08n0236_p0243b19║時得，二云見諦已後為受。從見諦為名，初解為勝，
X08n0236_p0243b20║受時未有僧故。然唯初非後，後已有僧故。三、三歸
X08n0236_p0243b21║得，六十賢部共集受戒等。部者，類也。此六十人是
X08n0236_p0243b22║尊者耶舍少小朋友，聞尊者耶舍歸佛出家，遂亦
X08n0236_p0243b23║出家。聞三歸時，即得具戒。四、八敬得，即敬受八法，
X08n0236_p0243b24║謂大愛道尼。此時未有尼故，唯此一人或及眷屬
X08n0236_p0243c01║五百同得。已後不得，以有尼故。（八敬如前。）五、羯磨得，此
X08n0236_p0243c02║云辦事，能成辦一切比丘、比丘尼僧事故。即中國
X08n0236_p0243c03║十僧、邊國五僧羯磨，方得戒也。言一切律儀者，律
X08n0236_p0243c04║者，法也；儀者，式也。無作、有作者，舊譯也。新云有表、
X08n0236_p0243c05║無表。依俱舍說：一師云：表色有變礙，無表隨彼亦
X08n0236_p0243c06║受色名。第二師云：所依大種變礙，故無表業亦名
X08n0236_p0243c07║為色也。涅槃云：菩提王子意疑比丘善心受戒，至
X08n0236_p0243c08║惡心時失比丘戒。佛言：戒有七種，從於身、口有無
X08n0236_p0243c09║作色，以是無作色因緣故。其心雖在惡、無記中，不
X08n0236_p0243c10║名失戒，猶名持戒。以何因緣名無作色、非異色因、
X08n0236_p0243c11║不作異色因果？釋曰：此有兩重答問之意。前答不
X08n0236_p0243c12║失戒因，因無表故；後非異色因下，自釋無表得名
X08n0236_p0243c13║色所由。言非異色因者，明以色為因，不是異色之
X08n0236_p0243c14║外別為因也。言不作異色因果者，特明作色果也，
X08n0236_p0243c15║不作異色之外別物之果。既以色為因，不異色作
X08n0236_p0243c16║果，故無表戒得成色也。▲言如五部毗尼者，如前
X08n0236_p0243c17║所引。
X08n0236_p0243c18║鈔：八背捨者，一、內有色，外觀色背捨；二、內無色，外
X08n0236_p0243c19║觀色背捨；三、淨背捨，身作證；四、無色定及滅受、想
X08n0236_p0243c20║定為八背捨。止觀云：斷惑究竟，名解脫。若惑未盡，
X08n0236_p0243c21║定未備，但名背捨。背者，厭下地及自地淨潔。五、欲
X08n0236_p0243c22║捨者，捨是著心故。或果中說因語。八解脫為八背
X08n0236_p0243c23║捨，義亦可通。弘決十四云：若言背捨、解脫但名異
X08n0236_p0243c24║者，乃成大妨，違婆沙等故。▲言九次第定者，四色、
X08n0236_p0244a01║四無色及滅盡定為九。行者自試其心，不令異念
X08n0236_p0244a02║得入。於此功德，心柔輭，善斷法愛，故能心心相次。
X08n0236_p0244a03║如智論第二十四卷聲聞法中說。▲言發六神通
X08n0236_p0244a04║者，百法鈔云：六通以慧為體，故依定發也。且初明
X08n0236_p0244a05║天眼、天耳通者，先要得四禪定。修加行時，於近色
X08n0236_p0244a06║聲而作遠想，於遠色聲而作近想。障內者作障外
X08n0236_p0244a07║解，障外者作障內解。問：若爾，應成顛倒。答：以不妄
X08n0236_p0244a08║分別，實計為內外等，故非顛倒。由此加行極淨修
X08n0236_p0244a09║持，至成滿位，勢力所引，法爾便能依根發通見聞，
X08n0236_p0244a10║障內、障外，遠、近色、聲。二、辨他心通者，於加行時，先
X08n0236_p0244a11║觀他人善、惡二色，比擬他心善、惡二事。由此加行
X08n0236_p0244a12║極淨修持，勢力所引，至根本位。若觀他心時，變起
X08n0236_p0244a13║依心相分，即於如是相分之中，便能達於他人之
X08n0236_p0244a14║心善、惡等事。三、明宿住通者，於加行時，先要假想
X08n0236_p0244a15║於過去一生、兩生，或大、或小，住胎、出胎，善、惡等事。
X08n0236_p0244a16║由此加行極淨修持，勢力所引，至根本位。正發通
X08n0236_p0244a17║時，法爾能現過去等相，於相分中而能觀達過去
X08n0236_p0244a18║一一生事。四、明神境通者，於加行時，想於自身，如
X08n0236_p0244a19║同飛華，輕舉自在。由此加行修持圓滿，勢力所引，
X08n0236_p0244a20║至根本定位。任運復能發生神通，飛騰虗空，若鐵、
X08n0236_p0244a21║若金不能障礙。五、辨漏盡通者，隨三乘性，於加行
X08n0236_p0244a22║位作四諦、十二因緣、三性、三無性等觀，伏除二障。
X08n0236_p0244a23║由此加行修持圓滿勢力，所引後至根本定位，任
X08n0236_p0244a24║運能生漏盡通法。問：如是六通，於後四禪八定之
X08n0236_p0244b01║中，是何等定能引發耶？答：有大小乘所說各別。若
X08n0236_p0244b02║小乘說，前五通依四禪根本定起，以勢力廣大能
X08n0236_p0244b03║引發神通。未至、中間慧多而定少，四無色定多而
X08n0236_p0244b04║慧少。（又云：發通必依止觀均地，欲界散地無勞簡辨。四禪定近分觀多止少，四無色地止多觀少，是
X08n0236_p0244b05║故唯依四禪根本。又云：欲界散地無通，四禪近分無別處所。無色界無色皆無眼耳通，是故唯四根本也。）
X08n0236_p0244b06║若漏盡通，四禪根本、未至、中間、下三無色皆能引
X08n0236_p0244b07║起，皆許有無漏。若大乘說，前之五通與小乘同。若
X08n0236_p0244b08║漏盡通，上二界八地總有，以有頂地遊觀，無漏不
X08n0236_p0244b09║無等。（問：初禪有中間禪，及未至近分何別？答：中間禪即大梵王天，在有尋有伺地上、無尋無伺地下，
X08n0236_p0244b10║兩中間故。中間禪言未至定者，即加行定，未至根本故。近分者亦加行定，於根本分有通悅義故。即初禪
X08n0236_p0244b11║未至近分，體一義殊而有二名。若二禪已上，但名近分不名未至，已有定故。）
X08n0236_p0244b12║鈔：身、邊二見者，唯識云：薩迦耶見，謂於五取蘊執
X08n0236_p0244b13║我、我所，一切見趣所依為業等。彼疏云：具云薩迦
X08n0236_p0244b14║耶達利瑟致。經部云：薩是偽義，迦耶是身，達利瑟
X08n0236_p0244b15║致是見。身是聚義，即聚集假。應言：緣聚身起見，名
X08n0236_p0244b16║為身見。薩婆多云：薩是有義，迦耶等如前。雖是聚
X08n0236_p0244b17║身，而是實有身者，即是自體異名，應云自體見。大
X08n0236_p0244b18║乘云：僧吃爛提底薩，便成移轉義。以心上所變之
X08n0236_p0244b19║法，故言移轉身見。依五蘊起此我見，諸見得生，執
X08n0236_p0244b20║斷、常，名邊見。▲言六十二見者，對法第一云：如計
X08n0236_p0244b21║色是我，我是色，色屬我，我在色中，一蘊有四，五蘊
X08n0236_p0244b22║有二十句，三世各有二十，為六十加身，即我見、我
X08n0236_p0244b23║異身見為六十二。又計常、無常等為六十二見。▲
X08n0236_p0244b24║言十一智者，離世間品疏云：一、法智，二、比智，二、它
X08n0236_p0244c01║心智，四、世智，五、苦智，六、集智，七、滅智，八、道智，九、盡
X08n0236_p0244c02║智，十、無生智，十一、如實智。止觀云：世智、它心智照
X08n0236_p0244c03║俗，八智觀真，如實智觀中道。問：法華釋籤第四云：
X08n0236_p0244c04║大品說十智小乘，第十一智屬大乘。答：此是局義。
X08n0236_p0244c05║次云：大、小通立如實智。今依通義，故亦緣小乘中
X08n0236_p0244c06║道。此是天台意也。▲言三、無漏根者，迴向疏鈔引
X08n0236_p0244c07║俱舍說：一、未知當知根，謂在見道八忍、七智。如苦
X08n0236_p0244c08║法忍，與疑得俱，未知苦諦，名未知；後至智位，必當
X08n0236_p0244c09║知故，名未知當知根。如苦忍既爾，餘七忍亦然。中
X08n0236_p0244c10║間七智雖能證知，良由知諦未遍，中間起故，亦名
X08n0236_p0244c11║未知當知。於已知根道有增上用，見道引修道，故
X08n0236_p0244c12║名根。二、已知根，從道類智已去，乃至金剛喻，定皆
X08n0236_p0244c13║修道。上、下八諦總已知竟，無未曾知，但為斷除迷
X08n0236_p0244c14║事煩惱、貪、瞋、癡、慢四隨眠故，於四諦境復數起智
X08n0236_p0244c15║知，名為已知。於具知道有增上用，引無學，故名根。
X08n0236_p0244c16║三、具知根，在無學道，謂盡智、無生智，作知己已知
X08n0236_p0244c17║之解，故名為知；有此知者，名為具知。於涅槃有增
X08n0236_p0244c18║上用，由具知根（心得解脫，心若解脫）方證涅槃，故名為根。
X08n0236_p0244c19║鈔：法句經者，後經六度，皆融至空寂。今唯證三學，
X08n0236_p0244c20║但引二偈以證戒、定耳。如施云：說諸布施福於中
X08n0236_p0244c21║三事空究竟不可得施福如野馬。忍度云：若見嗔
X08n0236_p0244c22║恚者以忍為鞿鞅知嗔等陽焰忍亦無所忍。進云：
X08n0236_p0244c23║若起精進心是妄非精進若能心不妄精進無有
X08n0236_p0244c24║涯。般若云：森羅及萬像一法之所印云何一法中
X08n0236_p0245a01║而生種種見。一亦不為一為欲破諸數淺智之所
X08n0236_p0245a02║聞見一以為一。其戒、定二偈，如鈔言無智無得，即
X08n0236_p0245a03║般若心經意也。或暗用法句經，一亦不為一，即是
X08n0236_p0245a04║無智亦無得也。▲言般若無知者，即肇公般若無
X08n0236_p0245a05║知論意也。既般若無知，何有慧相可得？▲言意融
X08n0236_p0245a06║三者，融其執定相三故。▲鈔一一法門下，此以三
X08n0236_p0245a07║學既皆不離法性，又以一性統之。三學中別明一
X08n0236_p0245a08║一法及自餘一一法，豈定別耶？亦不令其無礙。以
X08n0236_p0245a09║是別教歷別修故，不同圓教；明無礙故，不同通教；
X08n0236_p0245a10║融至空故，不同藏教。三學迢然，故論云下，起信論
X08n0236_p0245a11║也。五欲，謂色、聲、香、味、觸。此皆能令有情起貪欲過，
X08n0236_p0245a12║故名五欲。以知等三句，皆是解；隨順等三句，皆是
X08n0236_p0245a13║行也。論中亦說六度，今唯證三學，但引三度也。▲
X08n0236_p0245a14║言等者，等取諸經似此者故。
X08n0236_p0245a15║鈔：三、僧祇劫者，從初發四弘願：一、未度者令度，緣
X08n0236_p0245a16║苦諦；二、未斷者令斷，緣集諦；三、未安者令安，學法
X08n0236_p0245a17║也，緣道諦；四、未得果者令得果，緣滅諦。且第一僧
X08n0236_p0245a18║祇，如釋迦菩薩，從古釋迦佛所，（婆沙云：過去久遠，人壽百歲，有佛出
X08n0236_p0245a19║世，名釋迦牟尼。剎帝利姓，釋種中生，母名摩耶，父名淨梵，子名羅侯羅。所居之城，侍者、弟子出五濁時，皆
X08n0236_p0245a20║如今佛。時彼世尊化道有情，恒涉道路，為風所薄，肩背有疾，令阿難陀往陶師家求胡麻油及以煖水，以
X08n0236_p0245a21║為吾塗洗。時彼侍者至陶師家，廣讚佛德，求索油、水。時彼陶師名曰廣識，辦胡麻油及以香水，為佛灌洗，
X08n0236_p0245a22║風疾除愈。佛為說法，彼聞歡喜，即發願言：願我未來當得作佛！名號、眷屬、時、處、弟子如今世尊，等無有異。
X08n0236_p0245a23║彼陶師者，即今釋迦是也。）至罽那尸棄，此云寶髻佛，值七萬五
X08n0236_p0245a24║千佛。初劫滿，離女身及惡道，識宿命，惟望二乘。當
X08n0236_p0245b01║五停心，總、別念處，以慈悲心行六度，名外凡。第二
X08n0236_p0245b02║僧祇，自尸棄佛至燃燈佛，值七萬六千佛，名劫（滿，得
X08n0236_p0245b03║受記，當來作佛）。當暖位解，修六度，名內凡。第三僧祇，自然
X08n0236_p0245b04║燈至毗婆尸，此云勝觀佛，值七萬七千佛，名劫滿，
X08n0236_p0245b05║當頂位修六度。故俱舍云：八十中大劫。（是劫有三無數：一增
X08n0236_p0245b06║減為一中劫，火災壞世界時為八十中劫。今此中劫有三無數，故云三僧祗也。）此後更有
X08n0236_p0245b07║百大劫修佛相好。然釋迦菩薩由精進故，超過九
X08n0236_p0245b08║劫，唯九十一劫修相好成。（如契經說：過去有佛，號曰底沙。有二弟子：一名
X08n0236_p0245b09║釋迦，二名慈氏。彼佛觀二弟子誰根先熟，慈氏先熟。復觀二人所化有情，釋迦所化先熟。念欲令彼機感
X08n0236_p0245b10║相遇，故捨二弟子入山。後釋迦尋見師龕中，入火界定，忘下一足。經于七日，說一偈讚云：天上天下無如
X08n0236_p0245b11║佛，十方世界亦無比。世間所有我盡見，一切無有如佛者。由此精進，超過慈氏九劫，但九十一劫成佛也。）
X08n0236_p0245b12║言別修六度各有滿時者，如尸毗王代鴿檀滿，（依賢
X08n0236_p0245b13║愚經：毘首天化為鴿，帝釋化為鷹，逐鴿至尸毗王前，入腋下。鷹索鴿，王割肉代之。與鷹轉秤轉重，王割肉
X08n0236_p0245b14║無吝。天復本形，驗知將來必當作佛故。）普明王捨國尸滿。（此依仁王經說。若智
X08n0236_p0245b15║論，乃是須陀摩王，即華梵之異爾。此王持戒，常依實語。欲出遊觀，始至城門，有一淨行來乞。王曰：待我還
X08n0236_p0245b16║國。時有馬王，名曰鹿足，與山神誓取千王，唯少一王，飛來捉王將去。時王涕泣，鹿足語曰：汝大剎利人，何
X08n0236_p0245b17║故泣耶？王曰：我不畏死，以不曾妄語。適來出城，許一淨行施，今失信矣。鹿足放令還。七日復來，鹿足〔坐〕信，
X08n0236_p0245b18║即放千王也。）羼提仙人，為歌利王割截，無恨忍滿。（如常可知。）
X08n0236_p0245b19║大生太子，抒（神與切，訓除也，酌也，酌海水也。）海進滿。（即大施太子，為國人民，入
X08n0236_p0245b20║海採寶，得如意珠。海神因其寢臥，奪珠還海。太子發願，抒海求珠，以濟眾生。諸天問之，答以生生不休息。
X08n0236_p0245b21║諸天念其精進，故助其神力，抒大海水減半，龍即還珠。）尚闍黎鵲巢，頂上禪
X08n0236_p0245b22║滿。（螺髻仙人，名尚闍黎。此仙人得第四禪，無出入息。端坐一樹下，兀然不動。鳥見不動，謂之是木，於頂
X08n0236_p0245b23║上生卵。仙人定起，乃覺其鳥生卵頂上。即思惟曰：我若起行，鳥母不來，卵必破壞。乃再入定，鳥子飛去，方
X08n0236_p0245b24║起遊行也。）劬嬪大臣，分閻浮提七分，息諍智滿。（具云：劬嬪陀婆
X08n0236_p0245c01║羅門大臣，分閣浮提大地作七分，若干城邑聚落村民，盡悉皆作七分。）即菩薩大心
X08n0236_p0245c02║思惟分別也。此是事禪智，但能伏惑故。此六度滿，
X08n0236_p0245c03║望聲聞位，是下忍位也。▲言皆是有漏者，以三祇
X08n0236_p0245c04║六度滿望聲聞位，方當下忍位。次入補處，生兜率
X08n0236_p0245c05║天，托胎、出家、降魔，安坐不動，為中忍。次一剎那入
X08n0236_p0245c06║上忍。皆是有漏，故云未入見道。▲言以無常狼者，
X08n0236_p0245c07║此約喻顯法。毗奈耶雜藏事云：昔有國王，號曰重
X08n0236_p0245c08║興，曾於一時欲試諸臣誰有智慧，便以諸羊，人與
X08n0236_p0245c09║一口，敕令看養，肥盛其肉，不得有脂。諸臣無智，皆
X08n0236_p0245c10║養令肥。時有一臣，名為大樂，頗有智能，與羊飲食，
X08n0236_p0245c11║食令其飽，然後刻木以為豹狼，時來恐怖。羊雖得
X08n0236_p0245c12║食，而肥怖故，乃無脂也。法中菩薩亦爾，以無常、苦、
X08n0236_p0245c13║空狼令結使，脂消諸功德，肉肥能伏惑障，皆名有
X08n0236_p0245c14║漏。▲言直至菩提樹下等者，以降魔安坐已在樹
X08n0236_p0245c15║下，次進一剎那入世第一位，即發真無漏見道成
X08n0236_p0245c16║佛也。準俱舍、婆沙意云，謂下八地修惑，初修禪時
X08n0236_p0245c17║先已斷竟，唯非想一地九品見思全在，故入無漏
X08n0236_p0245c18║見諦時與見惑一時頓斷也。十六心斷見惑，十八
X08n0236_p0245c19║心斷非想一地思惑，故合三十四心一坐之間，故
X08n0236_p0245c20║名一時。若智論云，下地諸惑因時未斷，至樹下時
X08n0236_p0245c21║乃以九地九品思惑通名一九，下八地俱生惑雖
X08n0236_p0245c22║六，行事觀伏猶未名斷，故三藏菩薩位同凡夫，以
X08n0236_p0245c23║九無間、九解脫合為十八，見道中八忍、八智合十
X08n0236_p0245c24║六心成三十四心。今準俱舍等說也。兼智論意故
X08n0236_p0246a01║有等言，以前言皆是有漏，密顯智論意也。若因中
X08n0236_p0246a02║已斷下八地思惑，豈皆有漏耶？故雙存二意。言涅
X08n0236_p0246a03║槃中下，第二十一卷，詺二乘執此為實成，故云二
X08n0236_p0246a04║乘曲見也。
X08n0236_p0246a05║疏故藏、通、別、圓之義下，此由四教立義名定。如三藏
X08n0236_p0246a06║正目初教，餘三教皆有戒、定、慧故；如無生理正是通
X08n0236_p0246a07║教，別、圓亦顯此故；如道種智是別教，餘教皆有此智
X08n0236_p0246a08║故；如一切種智是圓教，餘三亦說。故但名同隨教，詮
X08n0236_p0246a09║顯義別，故四教名、義不得互顯也。大意如此。
X08n0236_p0246a10║鈔：雖有同稟等者，雖同稟無常，乍似通教愚法。二
X08n0236_p0246a11║乘聞無常，一生得發真智斷結，乃至便入涅槃，可
X08n0236_p0246a12║是稟教見無常理。藏教菩薩三祇猶不發智斷結，
X08n0236_p0246a13║豈見無常之理？故雖皆無常，通義不成。▲言雖為
X08n0236_p0246a14║菩薩別說下，謂雖明菩薩四弘六度有似別教，而
X08n0236_p0246a15║不詮如來藏恒沙功德之別理，不斷所知障之別
X08n0236_p0246a16║惑，由依生滅四諦之理起於智解，斷煩惱障，何得
X08n0236_p0246a17║名別教？▲言雖說一切種智下，謂雖說此智，而不
X08n0236_p0246a18║得因果無礙故。又但照真俗各別，不能無礙，契於
X08n0236_p0246a19║中道故。何得名圓？故止觀云：三藏但明二諦，菩薩
X08n0236_p0246a20║初心中緣真伏四住（見一切住地、欲愛住地、色愛住地、有愛住地。初一三界分
X08n0236_p0246a21║別，後三如次三界俱空也），令煩惱脂消，功德身肥，百劫種相好，
X08n0236_p0246a22║獲五通，得法眼照俗。後三十四心斷見思，但有中
X08n0236_p0246a23║道諦，名無別體。▲鈔：雖說三藏下，有定、戒、慧，三名
X08n0236_p0246a24║異故；而融至空寂，無三迢然故。▲言已得故者，謂
X08n0236_p0246b01║前三藏教已立其名故。或依漸儀從藏入通，故云
X08n0236_p0246b02║已得，即從新得之勝彰名。雖說道種智，而只照界
X08n0236_p0246b03║內有漏俗諦假有，不照如來藏恒沙出世功德故。
X08n0236_p0246b04║雖說一切種智，而只照俗有真空之二諦，不照契
X08n0236_p0246b05║中道不思議之二諦故。亦不因中即具一切種智。
X08n0236_p0246b06║▲鈔雖說三藏下，亦有三藏名故。而恒沙佛法皆
X08n0236_p0246b07║依法性，無量戒、定、慧順法性修，異於小乘，不契法
X08n0236_p0246b08║性，名生、滅三。雖說無生空理，有似通教，而是不可
X08n0236_p0246b09║得空。問：通教空理，豈許可得？答：彼不可得，只是但
X08n0236_p0246b10║空。今非但空，二乘同見，唯菩薩可證空性真勝義
X08n0236_p0246b11║故。纂玄記云：依四教所斷之惑而說四空：一、藏教
X08n0236_p0246b12║由析法，故名為斷空；二、通教由體法，故名但空；三、
X08n0236_p0246b13║別教由三觀迢然，故是不可得空；四、圓教由三觀
X08n0236_p0246b14║一心，故名不思議空。雖說中道一切種智，亦不許
X08n0236_p0246b15║因、果圓融故。▲鈔雖說三藏下，言皆約真如等者，
X08n0236_p0246b16║雖有三藏之名，皆約真如等，性本具故，渾無障礙。
X08n0236_p0246b17║或稱性修學，亦三一無礙故。雖有真空之理，似於
X08n0236_p0246b18║通教，而即佛性真空等故。雖說歷別階位法門，而
X08n0236_p0246b19║一位具足一切位故。
X08n0236_p0246b20║鈔迷其行布，謂為別教，但取圓融以為圓教等者
X08n0236_p0246b21║下，疏：問：云何為地前顯圓融德，地上行布彰劣耶？
X08n0236_p0246b22║答：顯一乘故。云何顯耶？三乘之位，地前行布，地上
X08n0236_p0246b23║圓融。今一乘位，地前、地上俱有行布、圓融。若俱雙
X08n0236_p0246b24║辨，則前、後不異。若地前行布，地上圓融，則全同三
X08n0236_p0246c01║乘，前淺，後深。又似行布、圓融各別教、行，不知法性
X08n0236_p0246c02║教、行非即非離，故於地前但顯圓融已過三乘，地
X08n0236_p0246c03║上多明行布以顯超勝。勝相云何？謂賢位始、終，圓
X08n0236_p0246c04║融自在。登地已去，則甚深，言所不至。若不寄位，何
X08n0236_p0246c05║以顯深？不包三乘，何以顯廣？故虗空鳥跡，跡跡合
X08n0236_p0246c06║空；大海十德，德德皆海。地地之中具攝諸地功德，
X08n0236_p0246c07║文文之內皆云：若以殊勝願力，復過於此，不可數
X08n0236_p0246c08║知。剛藏俟五請方說，世親以六相圓融，意在斯矣。
X08n0236_p0246c09║又云：地前乃我地之前，安得云深異於地上？此正
X08n0236_p0246c10║破天台也。以彼不得華嚴一乘之意，將圓融、行布
X08n0236_p0246c11║離成二義，故失圓宗。▲鈔若與之者下，與者，縱也，
X08n0236_p0246c12║即將固奪之。必固與之，則別教之名、行布之名不
X08n0236_p0246c13║同，故云名異。皆是歷別之義，故云義同。故無大過
X08n0236_p0246c14║者，此雖與之，亦顯非不有小過也。此有二過：所立
X08n0236_p0246c15║圓教不該行布，但得圓融，一過也；華嚴本宗唯一
X08n0236_p0246c16║圓教，而云兼別，二過也。
X08n0236_p0246c17║疏：唐初海東元曉者，姓薛氏，東海相州人也。艸髮之
X08n0236_p0246c18║年，慧然入法，隨師稟業，遊處不常。勇擊義圍，雄橫文
X08n0236_p0246c19║陣，仡仡然，桓桓然，進無前却，彼土謂之萬人之敵。嘗
X08n0236_p0246c20║與湘法師入唐，厥緣既差，息心西往（義湘乃海東華嚴初祖，同曉入
X08n0236_p0246c21║唐，夜宿古塜，因達唯心，故曉迴國。湘入唐，往終南，同賢首國師。師至，相傳華嚴歸海東大弘耳）。無何，
X08n0236_p0246c22║言語狂逸，舉措乖疎，同居士人酒肆倡家，若志公持金
X08n0236_p0246c23║刀鐵錫，或製疏以講雜華，或撫琴以樂祠宇，或閭閻
X08n0236_p0246c24║寓宿，或山水坐禪，任意隨緣，都無定驗。時國王置百
X08n0236_p0247a01║座講仁，王徧搜碩德，本州具以名望舉進之。諸德惡
X08n0236_p0247a02║其為人，譖王不納。未幾，時王夫人腦嬰腫，醫工絕驗，
X08n0236_p0247a03║祈禱無靈。俄有巫覡曰：苟遣人它國求藥方瘥。王發
X08n0236_p0247a04║使泛海，入唐求醫。溟漲中，忽見一翁由波躍出，登舟
X08n0236_p0247a05║邀使入海，見龍王名鈴海，謂使者曰：汝國夫人是帝
X08n0236_p0247a06║青第三女也。我宮中先有金剛三昧經，今託仗夫人
X08n0236_p0247a07║之病，為增上緣，欲附此經，彼國流布。於是特三十來
X08n0236_p0247a08║紙，重沓散經，付授使者。復曰：此經處渡海，恐罹魔事，
X08n0236_p0247a09║今持刀裂使者腨腸而內于中，用蠟紙謄之，以藥傳
X08n0236_p0247a10║之，其腨如故。龍王言：可令大安聖者銓次綴縫，請元
X08n0236_p0247a11║曉法師造疏解釋，夫人疾愈無疑。龍王送出海面，正
X08n0236_p0247a12║遇入唐船迴，遂登舟歸國。王聞歡喜，乃召大安聖者
X08n0236_p0247a13║粘次焉。大安，不測之人也，形服特異，每在市鄽，擊銅
X08n0236_p0247a14║鉢唱言大安大安之聲，故號之也。安曰：速將付元曉
X08n0236_p0247a15║講得，餘人則否。時曉在湘州，謂使者曰：此經以始本
X08n0236_p0247a16║二覺為宗，為我備角乘，將按几在兩角之間，置其筆
X08n0236_p0247a17║硯，始終於牛車上造疏成五卷，又造略疏三卷，於黃
X08n0236_p0247a18║龍寺敷演。王臣道俗，雲擁法堂，乃宣吐有儀，解紛可
X08n0236_p0247a19║則。復唱言曰：昔日採百椽時，雖不預會；今朝橫一棟
X08n0236_p0247a20║處，唯我獨能。時諸名德，俯顏慚色，伏膺懺悔焉。初曉
X08n0236_p0247a21║示跡難知，化人不定，或擲盤而救眾，或噀水以撲焚，
X08n0236_p0247a22║或數處現形，或六方告滅，亦盃渡誌公之倫也。探玄
X08n0236_p0247a23║記云：元曉法師造此經疏，立四教等。言四諦緣起經
X08n0236_p0247a24║等者，即四諦經也，各一卷等。餘小乘經，詮生空理者
X08n0236_p0247b01║也。
X08n0236_p0247b02║疏大同天台等者，前二依天台藏、通而小異，但合別、
X08n0236_p0247b03║圓者，以天台以華嚴兼別，今曉公以華嚴總名為滿，
X08n0236_p0247b04║即總是圓滿義也。其梵網名一乘分，是曉公新加，故
X08n0236_p0247b05║云大同也。
X08n0236_p0247b06║疏非謂此四下，以法海無邊合見、聞者，猶一滴耳。善
X08n0236_p0247b07║哉，大常！斯言無過。四、賢首弟子等者，涅槃疏云：學在
X08n0236_p0247b08║我後名弟，德從師生名子。傳云：釋慧苑，京兆人也。少
X08n0236_p0247b09║而秀異，蔚有茂材。厭彼塵寰，投于淨域，禮華嚴宗法
X08n0236_p0247b10║藏為師，陶神練性。未幾，深達法義，號上首門人也。有
X08n0236_p0247b11║勤無墮，內、外該通，華嚴一宗尤成精博等。
X08n0236_p0247b12║疏四者、初心菩薩者，彼論具云：四者、初發菩提心菩
X08n0236_p0247b13║薩，即三種空亂意菩薩：一、有法斷滅，後時得涅槃；二、
X08n0236_p0247b14║以空為有；三、離色等法，別更有空。皆失空如來藏修
X08n0236_p0247b15║行等。
X08n0236_p0247b16║疏：二、謂小乘等者。彼以不變為一分，隨緣不變為具
X08n0236_p0247b17║分，生空為半字，二空為滿字。是則第二教於一分不
X08n0236_p0247b18║變中唯得生空、半字；第三具明二空為不變、滿字，未
X08n0236_p0247b19║許隨緣復名一分。則二、三兩教一分之言雖同，而不
X08n0236_p0247b20║變一分中半、滿寬、狹有異；第四具明隨緣、不變并二
X08n0236_p0247b21║空理，故云具分及滿也。言廣如彼說者，即刊定記也。
X08n0236_p0247b22║鈔：彼疏又明等者，由所詮義別，能詮成異。言次一
X08n0236_p0247b23║法性分顯者，生空不變一分顯故；三即分隱者，二
X08n0236_p0247b24║空隨緣不顯故；四即全顯不變隨緣故。問：法性是
X08n0236_p0247c01║一，云何分四教耶？法性雖一下，答也。言若約乘下，
X08n0236_p0247c02║以乘收束。言多同光宅者，二、三兩教皆三乘故，四
X08n0236_p0247c03║即一乘。此約根與所詮法性而立，彼約時及乘立，
X08n0236_p0247c04║故小異也。
X08n0236_p0247c05║鈔：九流七經者，九流如前。七經者，古以易書詩禮
X08n0236_p0247c06║樂春秋為六經。至秦焚書，禮樂經亡。今以易書詩
X08n0236_p0247c07║禮春秋為五。然禮有周禮儀禮禮記曰三禮，春秋
X08n0236_p0247c08║有左氏公羊糓梁三傳，通為九經。今云七經者，應
X08n0236_p0247c09║開三禮為三，合三傳為一，故有七經也。或可於五
X08n0236_p0247c10║經之上加孝經論語也。▲鈔：或十宗等者，法苑中
X08n0236_p0247c11║依瑜伽、顯揚敘，外道有十六宗。今脫其六字。或可
X08n0236_p0247c12║十一宗以下，合九十五種外道，通為十一宗也。一、
X08n0236_p0247c13║數論宗，二十五諦等。二、勝論宗，六句法等。三、塗灰
X08n0236_p0247c14║外道，并諸婆羅門共計自在天是萬物之因。四、圍
X08n0236_p0247c15║陀論師，計從那羅延天臍生大蓮華，華上有梵天
X08n0236_p0247c16║祖翁等。五、安茶論師，計世間最初唯有大水，時有
X08n0236_p0247c17║大安茶出生，形如鷄卵，金色。後為二段：上為天，下
X08n0236_p0247c18║為地等。六、時散外道，計一切物皆從時生。七、方論
X08n0236_p0247c19║師，計方生人，人生天、地，滅後還入於方等。八、路迦
X08n0236_p0247c20║耶論師，計色、心等法皆極微所作。九、因力論師，謂
X08n0236_p0247c21║虗空為萬物因等。十、宿作論師，計苦、樂、報皆隨往
X08n0236_p0247c22║日本業等。十一、無因論師，計一切萬物無因無緣，
X08n0236_p0247c23║自然而生等。具如下宗趣中明。今舉其大數云十
X08n0236_p0247c24║耳。▲鈔：富單那，此云滿。迦葉云飲光。末迦棃云常
X08n0236_p0248a01║行，不暫住故。俱奢棃云牛舍，母生處也。刪闍夜云
X08n0236_p0248a02║圓勝，自稱我最圓勝。毗羅胝云空城，母生處也。阿
X08n0236_p0248a03║耆多云無勝，弊衣者，著麤弊衣，故以名也。迦羅鳩
X08n0236_p0248a04║䭾云默領，隨人問也。迦旃延云云剪髮。尼揵陀云
X08n0236_p0248a05║無繫，以裸形故，是出家外道總名。若提云親友。▲
X08n0236_p0248a06║六師之計，具如涅槃說。彼云：富樓那（即富單那也）說：無
X08n0236_p0248a07║無黑業，無黑業報；無白業，無白業報；無黑白業，無
X08n0236_p0248a08║黑白業報；無有上業及以下業（即今無君臣父子等也）。二、末
X08n0236_p0248a09║伽棃說：一切眾生身有七分。何等為七？地、水、火、風、
X08n0236_p0248a10║苦、樂、壽命。如是七法，非化非作，不可毀害，如伊師
X08n0236_p0248a11║迦草；安住不動，如須彌山；不捨不作，猶如乳酪；各
X08n0236_p0248a12║不諍訟，若苦若樂，若善若不善，投之利刀，無所傷
X08n0236_p0248a13║害。何以故？七分空中無妨礙故。命亦無害。何以故？
X08n0236_p0248a14║無有害者及死者故。無作、無所記、無聽、無有念者
X08n0236_p0248a15║及以教者，常說是法（今云不由行業，性自有之，即七分定故，不可改易也）。三、
X08n0236_p0248a16║刪闍夜說：一切眾生若為主者，自在隨意造作善
X08n0236_p0248a17║惡，悉無有罪。如火燒物，無淨不淨（下取意引）。如地普載，
X08n0236_p0248a18║如水俱洗，如風能吹，乃至如秋髠樹，春則還生。雖
X08n0236_p0248a19║則髠斫，實無罪。一切眾生亦復如是，此間命終，還
X08n0236_p0248a20║生此間。以還生故，當有何罪？一切眾生苦樂果報，
X08n0236_p0248a21║悉皆不由現在業果。因在過去，現在受果。現在無
X08n0236_p0248a22║因，未來無果。以現果故，眾生持戒，勤修精進，遮現
X08n0236_p0248a23║果惡。以持戒故，則為無漏，盡有漏業。以盡有漏業
X08n0236_p0248a24║故，眾苦得盡。眾苦盡故，便得解脫（似與下第六師義同。此下第六
X08n0236_p0248b01║計却與今第三同，未審以何處為定）。四、阿耆多說：若自作、若教化作，
X08n0236_p0248b02║若自斫、若教他斫，若自炙、若教他炙，自害、他害，自
X08n0236_p0248b03║偷、他偷，自婬、他婬，自妄、他妄，自飲酒、他飲酒，自殺
X08n0236_p0248b04║一村一國，以刀輪殺一切眾生。若恒河南布施、河
X08n0236_p0248b05║北殺生，悉無罪福，無施、戒等（此計無罪福，應自苦行，即得解脫也）。五、
X08n0236_p0248b06║迦羅鳩䭾說：若人殺害一切眾生，心無慚愧，終不
X08n0236_p0248b07║墮惡，猶如虗空不受塵水；有慚愧者，即入地獄，如
X08n0236_p0248b08║大水潤濕於地。一切眾生悉是自在天之所作，天
X08n0236_p0248b09║喜，眾生安樂；天瞋，眾生苦惱。一切眾生若罪、若福，
X08n0236_p0248b10║乃是自在天之所為作，云何當言人有罪福？譬如
X08n0236_p0248b11║工匠作機關木人，行、住、坐、臥，唯不能言；眾生亦爾。
X08n0236_p0248b12║自在天者，譬如工匠；其木人者，譬眾生身。如是造
X08n0236_p0248b13║作，誰當有罪（由自在天作，故言有無常定，與今第五正同也）？六、尼揵陀說：
X08n0236_p0248b14║無善、無施，無父、無母，今世、後世，無阿羅漢、無修道。
X08n0236_p0248b15║一切眾生經八萬劫，於生死輪自然解脫；有罪、無
X08n0236_p0248b16║罪，悉亦如是。如四大河，所謂辛頭、恒河、博叉、私陀，
X08n0236_p0248b17║悉入大海，無有差別；一切眾生亦復如是，得解脫
X08n0236_p0248b18║時，悉無差別（此却同今鈔第三，前第三却同今第六鈔也）。上依第六地
X08n0236_p0248b19║鈔引也。
X08n0236_p0248b20║鈔：破後三教者，但破第三教也。約總相說，故云後
X08n0236_p0248b21║三。或可即後之第三教也。言乃有二義者，一、若約
X08n0236_p0248b22║下，以分破滿，正破第三教故。意云：涅槃滿字具二
X08n0236_p0248b23║種滿：一、生空、法空義，二、不變隨緣義。今言唯有不
X08n0236_p0248b24║變一分，不應言滿也。二、有救言下，遮救。言空者，所
X08n0236_p0248c01║謂生死下，意顯涅槃非唯以二空為滿，兼顯妙有
X08n0236_p0248c02║隨緣為滿也。則知涅槃半滿有二用：若對小乘，以
X08n0236_p0248c03║生法空為半滿；若對權教菩薩，則以空、有、具、不具
X08n0236_p0248c04║為半滿。是則即刊定立半滿唯約二空，謂第二教
X08n0236_p0248c05║半唯約生空，第三、第四教滿唯約二空，故成違也。
X08n0236_p0248c06║
X08n0236_p0248c07║華嚴懸談會玄記卷第二十