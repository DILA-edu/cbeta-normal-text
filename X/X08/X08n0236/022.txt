X08n0236_p0257b11║
X08n0236_p0257b12║
X08n0236_p0257b13║
X08n0236_p0257b14║
X08n0236_p0257b15║華嚴懸談會玄記卷第二十二
X08n0236_p0257b16║蒼山再光寺比丘　普瑞集
X08n0236_p0257b17║鈔：長分十段者，橫長名長，非竪長也。如下疏釋。夜
X08n0236_p0257b18║摩天宮一品經總作十段，亦云長分為十也。▲鈔
X08n0236_p0257b19║即第一方便品偈者，卷當第一，品當第二，故言上
X08n0236_p0257b20║三句正立下一段鈔文。科分為二：
X08n0236_p0257b21║初總科四句（上三）
X08n0236_p0257b22║後別釋（二）
X08n0236_p0257b23║初明第三句（二）
X08n0236_p0257b24║初敘古釋（三）
X08n0236_p0257b25║初慈恩（二）
X08n0236_p0257b26║初正引彼文（言無）
X08n0236_p0257b27║二斷其失旨（此即）
X08n0236_p0257b28║二公生（二）
X08n0236_p0257c01║初正引彼文（生公）
X08n0236_p0257c02║後具顯其意（意云）
X08n0236_p0257c03║三天台（若天）
X08n0236_p0257c04║後彰今解（若望）
X08n0236_p0257c05║後釋第四句（二）
X08n0236_p0257c06║初疑（下句）
X08n0236_p0257c07║後釋（故今）
X08n0236_p0257c08║鈔：大乘法師云：二即第二者，緣覺乘也；三即第三
X08n0236_p0257c09║者，聲聞乘也。▲鈔：此即生公意者，顯彼所憑。而未
X08n0236_p0257c10║盡其旨者，斷其失意也。雖依生公之文，未善生公
X08n0236_p0257c11║之意。以生公意亦應無第一，彼則不無第一。生公
X08n0236_p0257c12║義有四乘，彼唯三乘。所以失生公之旨也。▲鈔意
X08n0236_p0257c13║云下，鈔主具顯生公之意。言既未融餘二下，由昔
X08n0236_p0257c14║大乘不通二乘，皆當作佛，故立為權。然所說悲、智
X08n0236_p0257c15║萬行，不違今法華一乘，故法華不言無之。言以不
X08n0236_p0257c16║收二乘故者，出一亦去矣一句所以也。以昔大乘
X08n0236_p0257c17║不收聲聞、緣覺，亦令作佛，故昔第一亦不存之。又
X08n0236_p0257c18║權指故下，更有二所以，如前可知。▲鈔：天台下，問：
X08n0236_p0257c19║玄贊云：勘梵本，云無第二、第三。今翻之，略云無二，
X08n0236_p0257c20║亦無三也。如何會通？答：如云大乘、小乘、聲聞、緣覺，
X08n0236_p0257c21║豈非第二？聲聞乘、緣覺乘、菩薩乘，豈非第三？以大
X08n0236_p0257c22║乘尚無，何有聲聞、緣覺？故云總無昔日三乘。然勘
X08n0236_p0257c23║天台法華玄義，與今鈔所敘不同，未可會同。或天
X08n0236_p0257c24║台餘處有此釋，未敢詳定。然纂玄引法華文句第
X08n0236_p0257c25║四云：光宅說無聲聞、緣覺之二，無偏行菩薩之三。
X08n0236_p0257c26║更引多釋，乃至天台云：今言但以一佛乘者，純說
X08n0236_p0257c27║佛法之圓教一乘也。無二者，無般若帶二。無三者，
X08n0236_p0258a01║無方等所對之三也。如此二、三皆無，故經云爾。又
X08n0236_p0258a02║云：無二者，無通教中半、滿相對之二；無三者，無三
X08n0236_p0258a03║藏中之三故。▲鈔：若望下，清涼自釋。但總出經意，
X08n0236_p0258a04║不別消文。言趣舉者，趣與促同，急舉而不及他之
X08n0236_p0258a05║謂，故不指定是大是小也。▲鈔：無有虗妄者，疑云：
X08n0236_p0258a06║初說三乘，後說一乘，如何不成妄語耶？答：初說三
X08n0236_p0258a07║乘者，隨機漸誘，蓋不得已，根熟方說一乘。本不欺
X08n0236_p0258a08║他，故非虗妄。▲鈔釋曰：下問：何知後以大乘非昔
X08n0236_p0258a09║三中大乘耶？答：華嚴不思議法品云：或時為說差
X08n0236_p0258a10║別三乘，或時為說圓滿一乘。故知應耳。言縱饒下，
X08n0236_p0258a11║此縱法相會二歸一之義，亦是會三為一，以經具
X08n0236_p0258a12║斯二義故。或可縱汝相宗說。此中經意，會二為一，
X08n0236_p0258a13║昔權不會，今實方會，亦三權一實爾。
X08n0236_p0258a14║鈔：初引第一、未來佛章者，即第一卷，亦方便品。彼
X08n0236_p0258a15║有三章：先過去佛章，次未來佛章，後現在佛章。今
X08n0236_p0258a16║引三偈，皆未來佛章也。然此段鈔文先伸科判，後
X08n0236_p0258a17║逐難消釋。大科分二：
X08n0236_p0258a18║初引經（二）
X08n0236_p0258a19║初正引經文（故彼）
X08n0236_p0258a20║後出疏所以（今但）
X08n0236_p0258a21║後解釋（二）
X08n0236_p0258a22║初依文正釋（三）
X08n0236_p0258a23║初釋第一偈（然上）
X08n0236_p0258a24║次釋第二偈（二）
X08n0236_p0258a25║初略明大意（次偈）
X08n0236_p0258b01║二具釋三句（三）
X08n0236_p0258b02║初別明第二句（二）
X08n0236_p0258b03║初散釋所目（知法）
X08n0236_p0258b04║二徵釋顯意（云何）
X08n0236_p0258b05║二合明第二句（二）
X08n0236_p0258b06║初因種種（三）
X08n0236_p0258b07║初明第三句（三）
X08n0236_p0258b08║初佛種（佛種）
X08n0236_p0258b09║二從緣（緣即）
X08n0236_p0258b10║三起字（起彼）
X08n0236_p0258b11║二明第四句（是故）
X08n0236_p0258b12║三重顯種性（體同）
X08n0236_p0258b13║後果種種（二）
X08n0236_p0258b14║初別明一句（二）
X08n0236_p0258b15║初佛種（二果）
X08n0236_p0258b16║二從緣起（果之）
X08n0236_p0258b17║後合明二句（故釋）
X08n0236_p0258b18║三重明第二句（二）
X08n0236_p0258b19║初指同此經（比中）
X08n0236_p0258b20║後以勝況劣（准於）
X08n0236_p0258b21║後釋第三偈（二）
X08n0236_p0258b22║初總指釋前（後偈）
X08n0236_p0258b23║二別明四句（四）
X08n0236_p0258b24║初句法即同真（言是）
X08n0236_p0258b25║次句無常即常（世法）
X08n0236_p0258b26║三句道場證得（令於）
X08n0236_p0258b27║四句方便宣說（以方）
X08n0236_p0258b28║後結歸疏意（故知）
X08n0236_p0258b29║鈔：諸佛兩足尊者，一云：福、智二嚴，悉滿足故。二云：
X08n0236_p0258b30║諸有情中，人、天為勝，皆有兩足，不同餘類，有、無不
X08n0236_p0258b31║定，多、少復殊。佛為人、天師，云兩足尊。▲鈔：知即證
X08n0236_p0258b32║知者，知通根、後二智，或理、量二智。法謂所證知法
X08n0236_p0258b33║者，即俗諦法也；常無性者，真諦法也。言即真如無
X08n0236_p0258b34║性之理者，稱無性理，而無異味、覺、色、心等諸法。故
X08n0236_p0258b35║起信論云：是故一切法從本已來，離言說、名字、心
X08n0236_p0258b36║緣等相，畢竟平等，無有變易，不可破壞，唯是一心，
X08n0236_p0258b37║故名真如。即其義也。▲鈔云何常無性下，徵釋，顯
X08n0236_p0258b38║上義也。言非自，非他者，非自，性諦生故；非他，梵王
X08n0236_p0258b39║等作故；非具，合前二故；非離，非無，因自然故。或可
X08n0236_p0258b40║非自因，非他緣，非因緣共，非離自因、他緣。因緣無
X08n0236_p0258b41║定，顯法無生，即無性也。言無性者，有二義故：一者、
X08n0236_p0258b42║一切法從本已來自無體相，唯一真性，故曰無性；
X08n0236_p0258c01║二者、諸法無有差別自性，故曰無性。即此無性之
X08n0236_p0258c02║處便是真理，故以無性目於理也。▲鈔因種即正
X08n0236_p0258c03║因佛性者，釋經中佛種二字也。正因佛性，如鏡本
X08n0236_p0258c04║明；緣因佛性，如新顯明。由此二為因，成佛為果。言
X08n0236_p0258c05║故涅槃云下，正證佛種是正因佛性義也。言中道
X08n0236_p0258c06║者，以佛性非有、無等邊故。言種子者，具為因義故。
X08n0236_p0258c07║言此種即前下，指種同性也。此約種、性不分二別，
X08n0236_p0258c08║故種即佛性，種即無性也。故涅槃下，證此種即無
X08n0236_p0258c09║性，亦證佛性、無性二義無別也。▲鈔：緣即下，釋經
X08n0236_p0258c10║中緣字，可知。▲鈔：起彼下，釋起字。以始覺顯本覺，
X08n0236_p0258c11║無復始、本之異，方得成道。是起字義也。然正因無
X08n0236_p0258c12║來、去。今言起者，由新明顯本明，假言起耳。實無能
X08n0236_p0258c13║起、所起之二法，以本覺性自靈知故。▲鈔：唯以佛
X08n0236_p0258c14║性下，歸說一乘所以也。▲鈔：體同曰性等者，重顯
X08n0236_p0258c15║種性之義，或遣妨也。妨云：法華云佛種，何引涅槃
X08n0236_p0258c16║佛性釋耶？故此通也。言體同曰性者，始、本無異，故
X08n0236_p0258c17║名為佛種，即佛性也。相似名種者，因、緣互相似故，
X08n0236_p0258c18║六度、萬行依真流故，還契於真故，種類也。故以佛
X08n0236_p0258c19║性名為佛種。故關中云者，此取四聖疏中釋也。言
X08n0236_p0258c20║關中者，即禹貢雍州之域，東函谷關，南有武關，西
X08n0236_p0258c21║有散關，北有蕭關。四塞之地，故曰關中。言稻自生
X08n0236_p0258c22║稻者，證體同曰性，同是稻故。萌幹下，證相似名種，
X08n0236_p0258c23║始、終唯稻，無別類故。故云其類無差。望所成果，俱
X08n0236_p0258c24║為因種。（有說一段鈔文標下果種性者，非也。然有三字標故。）
X08n0236_p0259a01║鈔：二、果種性下，先釋佛種二字。然有二釋：初、約性
X08n0236_p0259a02║釋。本覺出障，果佛名佛；佛真報其理，道理不差名
X08n0236_p0259a03║性。此直談體性也。說法度人下，二、約種釋。釋謂種
X08n0236_p0259a04║類，他報化身，佛佛種類相似，故云類皆相似。▲鈔
X08n0236_p0259a05║果之種性下，釋從緣起三字也。謂前二利果（自利約性，
X08n0236_p0259a06║利他約理），依真理起，故云從緣起也。▲鈔：故釋此偈云
X08n0236_p0259a07║下，合明二句歸說一乘所以也。意云下，鈔主重顯
X08n0236_p0259a08║關中意也。▲鈔：此中知法下，重釋第二句，會同此
X08n0236_p0259a09║經。下疏云：准如來藏具恒沙德眾生，即在纏法身。
X08n0236_p0259a10║法身、眾生，義一名異，故見一切皆成。若爾，諸佛何
X08n0236_p0259a11║以更化眾生？不如是知，所以須化。如是化者，是究
X08n0236_p0259a12║竟化，無不化時。以經釋云知一切法皆無性故，即
X08n0236_p0259a13║同前文知色、心等法無性。餘如十因最後中釋。▲
X08n0236_p0259a14║鈔：准於下，舉勝況劣，釋也，可知。▲鈔：住真如正位
X08n0236_p0259a15║者，以一切法住真如正位，故皆無常性也。玄贊云：
X08n0236_p0259a16║真如住諸法之中，體性常有，名為法住。法有染、淨，
X08n0236_p0259a17║離染得淨，分位顯之，故名法位。與今鈔意異也。故
X08n0236_p0259a18║智論下，引證。以真如在一切法之中，性無改變，曰
X08n0236_p0259a19║法性；為一切法因，曰法界；一切法在中，曰法住；是
X08n0236_p0259a20║一切法正位，曰法位。故為真如異名也。▲鈔：故涅
X08n0236_p0259a21║槃經況之二鳥者，經云：娑羅娑鳥（音義云：此云共行，亦云白鶴。）
X08n0236_p0259a22║及迦隣提鳥。（此云可愛，是水鳥、鴛鴦之類，各二必俱。）彼疏云：諸佛如
X08n0236_p0259a23║來得涅槃，不捨世間；不捨世間而入涅槃，無常共
X08n0236_p0259a24║常，常共無常。如二鳥遊止共俱，不相捨離。▲鈔：今
X08n0236_p0259b01║於道場者，玄贊釋云：於金剛座道場中證此諸法
X08n0236_p0259b02║本體性已，於無名相法中道師方便以名相說等。
X08n0236_p0259b03║言懸鏡高堂者，即生公之意也。下鈔中清涼釋云：
X08n0236_p0259b04║言懸鏡高堂者，即無心虗照。萬像斯鑑者，不揀研、
X08n0236_p0259b05║媸故。以絕常、無常之靜心，照常、無常之圓理，故云
X08n0236_p0259b06║二而不二。證道幽微，故云不可言宣。▲鈔：故知下，
X08n0236_p0259b07║結歸疏意。上之三偈雖皆一性之文，疏中要略唯
X08n0236_p0259b08║引一句耳。問：前鈔云今但引兩句，准疏亦有兩句，
X08n0236_p0259b09║今何言唯一句耶？答：前兼能證人，今正要所證一
X08n0236_p0259b10║性，故說一乘也。
X08n0236_p0259b11║鈔：一相一味之法者，先標一相是法，一味是喻。所
X08n0236_p0259b12║謂下，釋。且約四德者，解脫我德；離相樂德，離三有
X08n0236_p0259b13║為（生、住、壞相，以滅、異二相同壞相，故唯三也）、五塵、男、女（即離十相故）等相故；
X08n0236_p0259b14║滅相淨德，滅二障等故。下二句常德。言究竟涅槃
X08n0236_p0259b15║者，是方便淨也，從因方便而修得故。言常寂滅相
X08n0236_p0259b16║者，即性淨涅槃。本性淨故，終歸於空，顯一相無相
X08n0236_p0259b17║之義也。言解脫者下，再牒釋解脫相也。是真解脫
X08n0236_p0259b18║者，揀異離妄繫縛等解脫也。故第二經云下，證其
X08n0236_p0259b19║揀異也。言但離虗妄者，離分段生死，故得解脫；但
X08n0236_p0259b20║證得有作四諦故，故云未得一切解脫也。釋曰：一
X08n0236_p0259b21║切解脫即真解脫等者，對會二經也，亦會前法、喻
X08n0236_p0259b22║二名。又云常寂滅下，對會前二文也，可知。
X08n0236_p0259b23║鈔：非但下，躡其科文以釋經意也。意明佛性即是
X08n0236_p0259b24║一乘，而況乘、性豈不相成耶？▲鈔：畢竟有二種等
X08n0236_p0259c01║者，彼疏云：望小、大極，故名畢竟；因、果不同，故分二
X08n0236_p0259c02║種。因能嚴果，故曰裝嚴；果德窮滿，稱曰究竟。世及
X08n0236_p0259c03║出世，約位分異。十地已還，通名世間，皆是變易世
X08n0236_p0259c04║間攝，故佛名出世。六波羅蜜顯因畢竟相，一切眾
X08n0236_p0259c05║生所得一乘明果畢竟性。言一乘名為佛性者，經
X08n0236_p0259c06║云：如人有酪，有人問言：汝有酥耶？答言：我有。酪實
X08n0236_p0259c07║非酥，以巧方便定當得故，故言有酥。眾生亦爾，悉
X08n0236_p0259c08║皆有心，彼疏合有酪。凡有心者，定當得成無上菩
X08n0236_p0259c09║提，合有人問言：汝有酥耶？答言：有。以是義故，我常
X08n0236_p0259c10║宣說一切眾生悉有佛性，合以定得，故言有酥。凡
X08n0236_p0259c11║有心者，皆有真識覺知之性，故定得菩提。以有真
X08n0236_p0259c12║識覺知之性與菩提不定異故，即是二乘，名為佛
X08n0236_p0259c13║性。釋曰：下有二義，故佛性即是一乘：一、約皆有故，
X08n0236_p0259c14║即是一乘，此即智慧之性為一乘；二、又佛性者下，
X08n0236_p0259c15║約理運彌載，故即一乘，亦師子吼品文也。彼疏云：
X08n0236_p0259c16║佛性具無邊義。今就一空門說：一、離相名空，如心
X08n0236_p0259c17║無大小、長短等相；一、離性名空，具恒沙德，別守自
X08n0236_p0259c18║性。依此深理，運因至果，即是乘義。▲鈔：則是野干
X08n0236_p0259c19║鳴者，亦是彼經文也。音義云：梵語悉伽羅，此云野
X08n0236_p0259c20║干。青黃色，形如狗，羣行，夜鳴，聲如狼也。莊子注云：
X08n0236_p0259c21║野干能緣木，然與狐異。禪經云：見一野狐，又見一
X08n0236_p0259c22║野干。故知異也。▲鈔：三十三、又云下，勘經是三十
X08n0236_p0259c23║二。言果亦同者，同一解脫，同一甘露，皆果同也。言
X08n0236_p0259c24║海八德者，三十二經云：一者、漸漸轉深，二者、深難
X08n0236_p0260a01║得底，三、同一鹹味，四、潮不過限，五、有種種珍寶藏，
X08n0236_p0260a02║六、大身眾生在中居住，七、不宿死屍，八、一切大雨
X08n0236_p0260a03║投下不增減。言一甘露者下，約喻明果同。故什公
X08n0236_p0260a04║注淨名云：諸天以種種名藥著海中，以寶山磨之，
X08n0236_p0260a05║令成甘露，食之得仙，名不死藥。今以涅槃如甘露，
X08n0236_p0260a06║真不死藥也。
X08n0236_p0260a07║鈔：結會世尊所化弟子者，以經說：佛昔於大通智
X08n0236_p0260a08║勝佛所為十六沙彌之一，於八萬四千劫廣分別
X08n0236_p0260a09║說妙法蓮華經，化六百萬億那由他恒河沙等眾
X08n0236_p0260a10║生，示教利喜。今是結會此也。故經爾時所化眾生
X08n0236_p0260a11║等，與鈔引同。我滅度後下，與疏全同。▲鈔：方便有
X08n0236_p0260a12║餘土者，天台淨名疏云：二乘恒沙別惑，無明未斷，
X08n0236_p0260a13║捨分段身，受變易身，所居之土，名有餘土。言常、寂、
X08n0236_p0260a14║光土者，掌珍記云：常即法身，寂即解脫，光即般若。
X08n0236_p0260a15║三事不一不異，眾聖冥契，故云土也。▲鈔：論曰下，
X08n0236_p0260a16║即分段身滅也。有淨佛土下，受變易身處。言乃無
X08n0236_p0260a17║煩惱之名者，問：彌勒所問經、論及楞伽經云：一切
X08n0236_p0260a18║聲聞、辟支佛不能究竟斷諸煩惱，但析伏一切煩
X08n0236_p0260a19║惱等。云何無煩惱名耶？教義答云：愚法者（即不了法空，即
X08n0236_p0260a20║法執也）不斷，廣慧者斷。今據廣慧，理不相違。問：不聞
X08n0236_p0260a21║法華，不知不覺菩薩所行，豈是廣慧？答：智論三十
X08n0236_p0260a22║八云：我成佛國，無三毒及名。既無三毒，何以佛出？
X08n0236_p0260a23║答：三毒即涅槃故。准此論意，愚法二乘望其當分，
X08n0236_p0260a24║斷煩惱故，出三界外。今約不知即是涅槃，故云但
X08n0236_p0260b01║折伏也。今以迴心之後，聞一乘法，方知煩惱即涅
X08n0236_p0260b02║槃，無實煩惱之名。▲鈔：法性身者，變易身也。以證
X08n0236_p0260b03║法性後所受細身，從所證法性以立其名。法性之
X08n0236_p0260b04║身，依主釋也。言稽留者，遲滯之義。言捨眾生者，無
X08n0236_p0260b05║大悲心故；及捨佛道者，無大智心故。言不如直往
X08n0236_p0260b06║者，羅漢迴心二萬劫，方至十信；直往但一萬劫，至
X08n0236_p0260b07║十信故。問：應同獨覺。答：獨覺已，疾修四生。（心鏡鈔第二云：
X08n0236_p0260b08║四生義有三：一、遇四佛，二、四生報，三、經四增減劫。後義為勝。聲聞三生，准此知之。）遲百劫，
X08n0236_p0260b09║方得獨覺果；迴心後，又經一萬劫。故亦不如直往。
X08n0236_p0260b10║言直往者，超卓大方，不歷二乘，速成正覺。涅槃云：
X08n0236_p0260b11║初果迴心八萬劫，乃至獨覺迴心十千劫，得到阿
X08n0236_p0260b12║耨菩提之心。教義解云：此明最鈍。初果人受七生
X08n0236_p0260b13║已，方入涅槃；滅心、心法，始入滅定；復經八萬劫，乃
X08n0236_p0260b14║得生心；受佛教化，發菩提心。若於一身得第二果，
X08n0236_p0260b15║受二生已，即入涅槃，經六萬劫，方能發心。若於一
X08n0236_p0260b16║身得第三果，不還欲界，即入涅槃，經四萬劫，能得
X08n0236_p0260b17║發心。若得羅漢，即現入滅定，經二萬劫，即能發心。
X08n0236_p0260b18║若獨覺利根，經一萬劫，便能發心。又有義云：前五
X08n0236_p0260b19║人從凡得小果，入涅槃後，起迴心，修十信行。滿信
X08n0236_p0260b20║心已，堪入十住。發心住位已來，隨根利、鈍，各經彼
X08n0236_p0260b21║劫（但從涅槃起，後經彼劫也），未必一向在涅槃中經爾許劫。上
X08n0236_p0260b22║明遲者。若疾者，如法華經云：我滅度後等。引文同
X08n0236_p0260b23║此。問：若依疾者，何言不如直往？答：直往修十千劫，
X08n0236_p0260b24║至十信滿。或未必十千劫，如龍女等。故瓔珞經云：
X08n0236_p0260c01║若一劫、二劫、三劫等，不同聲聞已，疾者三生，遲者
X08n0236_p0260c02║六十劫。修得極果已，入滅之後迴心，故亦不如直
X08n0236_p0260c03║往。若爾，有學必無迴心之者。答：今且說無學，誰遮
X08n0236_p0260c04║有學？如阿難是初果，豈不迴心耶？問：何故迴心劫
X08n0236_p0260c05║數如是？答：心鏡鈔云：二乘滅分段為涅槃。然行苦
X08n0236_p0260c06║極長，無過非想八萬大劫。二乘厭苦忻寂，住寂時
X08n0236_p0260c07║量與非想同。六、四、二萬，如次可對。無所有處、識處、
X08n0236_p0260c08║空處，取八十增減劫為一火灾劫，經此八萬等，應
X08n0236_p0260c09║知。此即總其極者，故八萬劫等方便顯示。迴心者，
X08n0236_p0260c10║利、鈍不同，明不必爾。故有現世迴心之者，如舍利
X08n0236_p0260c11║弗等。問：彼是應化聲聞，不同實者？答：權必化實故。
X08n0236_p0260c12║鈔：故疏結云決定迴心者，問：智論九十五云：復次
X08n0236_p0260c13║佛法於五不思議中（一、眾生多少，二、業因果報，三、坐禪人力，四、諸龍力，五、諸佛
X08n0236_p0260c14║力）最第一。今言漏盡阿羅漢還作佛，唯佛能知論
X08n0236_p0260c15║議者，正可論其餘事（准法華遊意引云：止可論其餘事。今論本應脫一餘字也），
X08n0236_p0260c16║不可測知。是故不應戲論。若得佛時，乃能了知餘
X08n0236_p0260c17║可信而不可知。涅槃三十四云：聲聞得佛道，不得
X08n0236_p0260c18║佛道，如是諍訟，是佛境界。若於是中生決定者，是
X08n0236_p0260c19║名執著。何故疏云決定迴心？答：疏依教理深信，亦
X08n0236_p0260c20║不言如實證知。此但仰推之智，信解知之。為遮趣
X08n0236_p0260c21║寂，定不迴心，云決定迴心也。又教義問云：瑜伽論
X08n0236_p0260c22║等說聲聞、獨覺入無餘依涅槃者，本、轉二識皆滅
X08n0236_p0260c23║無餘，後生心時，以何為因？無因而生，不應理故。答：
X08n0236_p0260c24║彼論依始教門，引小乘故，所立賴耶行相麤顯，不
X08n0236_p0261a01║從真起，故說有滅。一、又為順小乘故，亦許彼涅槃，
X08n0236_p0261a02║故說入已，不復起也。二、今終教中，就實而說，既根
X08n0236_p0261a03║本無明熏如來藏，成阿賴耶，彼二乘人於此二法
X08n0236_p0261a04║俱未斷、證，何因得滅阿賴耶識？三、又由於彼無斷、
X08n0236_p0261a05║證故，所得涅槃豈為究竟？化城同喻，亦應有失。四、
X08n0236_p0261a06║由上四因，故得心生也。
X08n0236_p0261a07║鈔：一、決定聲聞者，玄贊云：亦名趣寂。二、增上慢聲
X08n0236_p0261a08║聞者，此是凡夫，但得第四禪定，便謂得第四果。（如經
X08n0236_p0261a09║云：無聞比丘妄言證聖，天報已畢，衰相現前，謗阿羅漢，身遭後有，墮阿鼻獄。）未證謂證，
X08n0236_p0261a10║名增上慢也。三、退菩提心聲聞者，謂先發大心，後
X08n0236_p0261a11║遇違緣，退歸小位。四、應化聲聞者，諸大菩薩及佛
X08n0236_p0261a12║等示化為聲聞故。▲鈔：即如身子者，譬喻品云：佛
X08n0236_p0261a13║告舍利弗：吾今於大眾中說：我昔曾於二萬億佛
X08n0236_p0261a14║所為無上道故，常教化汝。汝亦長夜隨我受學。我
X08n0236_p0261a15║以方便引道汝故，生我法中。舍利弗！我昔教汝志
X08n0236_p0261a16║願佛道，汝今悉妄，而便自謂已得滅度。我今還欲
X08n0236_p0261a17║令汝憶念本願所行道故，為諸聲聞說是大乘經
X08n0236_p0261a18║等。又優婆塞戒經說：舍利弗曾於六十劫行菩薩
X08n0236_p0261a19║道。有婆羅門從其乞眼，鶖子與之。彼得觀已，投之
X08n0236_p0261a20║於地，雙足踐踏，罵詈而去。鶖子悔恨，遂退大心。言
X08n0236_p0261a21║我今還欲令汝等者，既云汝等，顯非一人而已，故
X08n0236_p0261a22║云非獨身子。然准上經，文無等字；或疏主所見，經
X08n0236_p0261a23║本有等故。設依無等字釋，但義引之，如前已引。結
X08n0236_p0261a24║會昔所化者無量恒河沙等眾生，豈獨身子耶？問：
X08n0236_p0261b01║前結會所化者，但云聲聞弟子，何義引退菩提心
X08n0236_p0261b02║者？答：經云十六王子、菩薩、沙彌各令六百萬億那
X08n0236_p0261b03║由他恒河沙眾生發阿耨多羅三藐三菩提心者，
X08n0236_p0261b04║豈非今聲聞皆昔發菩提心者耶？▲鈔：四、大聲聞
X08n0236_p0261b05║下，信解品云：慧命須菩提、摩訶迦旃延、摩訶迦葉、
X08n0236_p0261b06║摩訶目犍連自說窮子喻，捨佛慈父，往五道等故。
X08n0236_p0261b07║文如前引。▲鈔：第三、周中者，謂法華經有三周，謂：
X08n0236_p0261b08║法說一周，喻說一周，宿世因緣說一周。此當第三
X08n0236_p0261b09║也。文如向引。▲鈔：羅睺羅者，此云障月。佛言：我法
X08n0236_p0261b10║如月。此兒障我，不即出家；世世障我，我世世捨。（以王
X08n0236_p0261b11║言：汝若有子，聽汝出家。）然處胎六年方生，有二緣起：一、曾塞
X08n0236_p0261b12║鼠穴，經六日；一、昔曾為王，甞召一沙門，處於門外，
X08n0236_p0261b13║經於六日。忘不問及，故招斯過。▲鈔：故知夫下，即
X08n0236_p0261b14║生公之言也。而獨言下，遮玄贊疏意。彼云：應化聲
X08n0236_p0261b15║聞者，應化非真攝大乘說，諸大菩薩及佛等化示
X08n0236_p0261b16║為聲聞故，引實聲聞向大乘故。如富樓那，即其類
X08n0236_p0261b17║也。故今遮云：餘阿羅漢豈非應化而抑之耶？▲鈔：
X08n0236_p0261b18║汝等皆當作佛者，法華論說六授記：一、別記，二、同
X08n0236_p0261b19║記，三、後記，四、怨記，五、通行記，六、具因記。（具如玄贊疏釋。）今
X08n0236_p0261b20║此是第六、具因記也。▲鈔：安國法師者，會解云：即
X08n0236_p0261b21║安國寺元康法師，於貞觀中遊學京邑，有彭亨之
X08n0236_p0261b22║譽。形擁腫而短，然其性情勇猛，一聞多悟，羣輩所
X08n0236_p0261b23║推。帝聞之，喜曰：何代無其人！詔入安國寺講三論。
X08n0236_p0261b24║寂照引廣鈔第二云：即安國寺利涉法師。然未知
X08n0236_p0261c01║孰是。彼所以不許者，有二意：一、不輕之記在昔故；
X08n0236_p0261c02║二、唯記藥王等成佛，不記聲聞故。即諸下，安國有
X08n0236_p0261c03║自釋也。亦具二意：一、藥王等在今法華會故，今記
X08n0236_p0261c04║不在會聲聞故。釋曰：下清涼扶昔論義也。亦有二
X08n0236_p0261c05║意：一者、此是舉昔例今，謂昔日菩薩與眾生記，例
X08n0236_p0261c06║同今日菩薩與現今聲聞授記，非是不輕直記今
X08n0236_p0261c07║日聲聞。二者、或昔聞不輕記者，即今在會聲聞世
X08n0236_p0261c08║世已來常受我化等。言何得不依者，斥安國也。亦
X08n0236_p0261c09║有二意：一云、能立能釋，皆是天親，何得不依？二云、
X08n0236_p0261c10║天親是法相宗主，安國是法相後輩宗師。天親之
X08n0236_p0261c11║言，汝尚不依；餘人化導，汝肯依耶？
X08n0236_p0261c12║鈔：若大乘云者，玄贊疏云：其增上慢既是異生，菩
X08n0236_p0261c13║薩記令信有佛性，令漸發心，修大行故。其趣寂者，
X08n0236_p0261c14║元無大性，何得論其熟與不熟？應言：趣寂由無大
X08n0236_p0261c15║性，根不熟故，佛不與記。由趣寂者，與增上慢合一
X08n0236_p0261c16║處說。譯主同言：根未熟，令其發心；令增上慢者，發
X08n0236_p0261c17║菩提心；令決定者，發信大心，不愚法故。若言趣寂，
X08n0236_p0261c18║後亦作佛，違涅槃等處處教文故。疏結彈云下，問：
X08n0236_p0261c19║此一未字可爾。論云如來不與記，豈非佛永不與
X08n0236_p0261c20║記耶？答：菩薩與記，令發菩提心；既得發心，必當成
X08n0236_p0261c21║佛。至如佛永不與記，復有何過？以為慈恩改未字
X08n0236_p0261c22║為不字，且作是說：此乃即是根不熟，即時不與記，
X08n0236_p0261c23║亦不違理。如彼經云：大通智勝佛十劫坐道場佛
X08n0236_p0261c24║法不現前不得成佛道。豈永不現、不成佛耶？故探
X08n0236_p0262a01║玄記云：但言未熟，不言無根。圭峯云：若定不成佛，
X08n0236_p0262a02║論則應言：餘二聲聞根性無故，佛不與記。設云不
X08n0236_p0262a03║熟，亦非無根，但是根性不熟故。（此遮玄贊云：應言趣寂由無大性，論
X08n0236_p0262a04║既不說，何得加諸？）▲鈔：得決定心者，由菩薩授記，故得決
X08n0236_p0262a05║定成佛之心，是方便令發心也。既發心已，進修妙
X08n0236_p0262a06║行，非謂己能證會成就二空法性真而與授記，故
X08n0236_p0262a07║亦不如菩薩得授記也。
X08n0236_p0262a08║疏入楞伽下，第二云：大慧！諸聲聞、辟支佛畏生死妄
X08n0236_p0262a09║想苦而求涅槃，不知世間、涅槃無差別故，分別一切
X08n0236_p0262a10║法與非法而滅諸相，不取未來境界，妄取以為涅槃，
X08n0236_p0262a11║不知內身證修行法故，不知阿棃耶識轉故。第四云：
X08n0236_p0262a12║大慧！聲聞、辟支佛若離一切諸過熏習，證法無我，爾
X08n0236_p0262a13║時離於諸過三昧無漏醉法；覺已，修行出世間無漏
X08n0236_p0262a14║界中一切功德；修行已，得不可思議自在法身。偈云：
X08n0236_p0262a15║味著三昧樂安住無漏界無有究竟趣亦復不退還
X08n0236_p0262a16║得諸三昧身無量劫不覺譬如昏醉人酒消然後寤
X08n0236_p0262a17║得佛無上體是我真法身。第七云：大慧！聲聞、辟支佛
X08n0236_p0262a18║於第八菩薩地中樂著寂滅三昧，樂門醉故，不能善
X08n0236_p0262a19║知惟自心見，墮自相、同相熏習障礙故，墮人無我、法
X08n0236_p0262a20║無我見過故，以分別心名為涅槃，而不能知諸法寂
X08n0236_p0262a21║靜。（第二云妄取以為涅槃，第四文顯，第七云以分別心名為涅槃故，皆無實故也。）▲言勝鬘
X08n0236_p0262a22║等者，彼經云：唯如來、應、正覺得涅槃，成就一切功德
X08n0236_p0262a23║故。阿羅漢、辟支佛不成一切功德。言謂涅槃者，是佛
X08n0236_p0262a24║方便。唯有如來得般涅槃，成就無量功德故。二乘之
X08n0236_p0262b01║人成就有量功德。言得涅槃者，是佛方便。唯有如來
X08n0236_p0262b02║得般涅槃，成就不可思議功德故。二乘之人成就思
X08n0236_p0262b03║議功德。言得涅槃者，是佛方便。唯有如來得般涅槃，
X08n0236_p0262b04║一切所應斷過皆悉斷滅，成就第一清淨。二乘之人
X08n0236_p0262b05║有餘過故，非第一清淨。言得涅槃者，是佛方便。是故
X08n0236_p0262b06║阿羅漢、辟支佛去涅槃界遠。言無上依經等者，無上
X08n0236_p0262b07║依經，如鈔備引。其寶性第三（鈔云第四者，悞）與無上依經文
X08n0236_p0262b08║勢大同，故此不錄，須者往撿。其佛性論第二廣說，亦
X08n0236_p0262b09║與無上依經大同。其釋四種生死，略如下引名號品
X08n0236_p0262b10║疏說者，是故二論皆不具錄也。言密嚴等者，言於中
X08n0236_p0262b11║入滅二乘於三界外更受變易者，賢首云：一切二乘
X08n0236_p0262b12║皆迴心，以悉有無漏性力為內熏因故，如來大悲力
X08n0236_p0262b13║外緣不捨故，根本無明猶未盡故，小乘涅槃不究竟
X08n0236_p0262b14║故，是故一切無不回心向大菩提也。然當迴心時，於
X08n0236_p0262b15║界外即受變易也。又其迴心有遲有速。速者，如前引
X08n0236_p0262b16║法華餘國受化；遲者，經劫乃起。若別說之，如涅槃八
X08n0236_p0262b17║萬、六萬、四萬、二萬、十千等劫別故。正當迴時，即入十
X08n0236_p0262b18║信位，次第修行。大乘▲言變易者，唯識論云：不思議
X08n0236_p0262b19║變易生死，謂諸無漏有分別業，由所知障緣助勢力，
X08n0236_p0262b20║所感殊勝細異熟果。二死章云：即以無漏業所知障，
X08n0236_p0262b21║欲、色二界異熟五蘊而為體性。謂諸聖者以悲、智修
X08n0236_p0262b22║心，有悲故欲下化眾生，有智故擬上求佛果。念斯分
X08n0236_p0262b23║段短促無堪，不能長時遠征大劫修其勝行，遂以所
X08n0236_p0262b24║知障為緣，無漏業為因，冥資故業。故業被資，便能熏
X08n0236_p0262c01║識等五支種子。既被感已，生現功能而復殊勝。功能
X08n0236_p0262c02║既勝，所生現行身之與命而有改轉。由是改麤身為
X08n0236_p0262c03║細質，易短壽為長年，然後方能廣修勝行，趣無上覺，
X08n0236_p0262c04║是故得有變易生死也。然此身亦名不思議身，謂由
X08n0236_p0262c05║無漏定願之力，感得其體微細難測，非是凡夫、二乘、
X08n0236_p0262c06║下位菩薩所知境界。故論云：無漏定願正所資感，妙
X08n0236_p0262c07║用難測，名不思議身。亦名意成身，舊云意生身。論云：
X08n0236_p0262c08║隨願成故。亦名變化身，麤淺分段被無漏定願資成，
X08n0236_p0262c09║改轉異本。故論云：無漏定力轉令異本，如變化故。
X08n0236_p0262c10║鈔：入楞伽王城者，楞伽，此云難往。此山居海之中，
X08n0236_p0262c11║四面無門，非得通者莫往故。言望其當分者，彼經
X08n0236_p0262c12║第二卷云：而作是言：我生分已盡梵行已立所作
X08n0236_p0262c13║已辦不受後有如是等得入人無我乃至生心已
X08n0236_p0262c14║為得涅槃故。言但是深入三昧者，前引偈云味著
X08n0236_p0262c15║三昧樂等（云云）。▲鈔：七譬喻者，即勒那摩提譯本
X08n0236_p0262c16║也。論標云：次為七種具足煩惱性眾生說七譬喻，
X08n0236_p0262c17║對治七種增上慢應知，七種增上慢應知。七種眾
X08n0236_p0262c18║生者，一、求勢力人，二、求聲聞解脫人，三、大乘人，四、
X08n0236_p0262c19║定人，五、不定人，六、集功德人，七、不集功德人。七種
X08n0236_p0262c20║喻者，一、火宅喻，二、窮子喻，三、藥草喻，四、化城喻，五、
X08n0236_p0262c21║繫珠喻，六、頂珠喻，七、醫師喻。七種增上慢者，一、顛
X08n0236_p0262c22║倒求功德增上慢，二、聲聞一向增上慢，三、大乘一
X08n0236_p0262c23║向，四、實無而有，五、散亂，六、有功德，七、無功德。（後五皆有
X08n0236_p0262c24║增上慢言。）今當第四喻為定性人，對治實無而有增上
X08n0236_p0263a01║慢也。若菩提留支譯本乃云：實無，謂增上慢心，以
X08n0236_p0263a02║彼七種皆云慢心。故知今云增上慢人者，非四種
X08n0236_p0263a03║聲聞中增上慢聲聞也，乃為定性人爾。肇公云：二
X08n0236_p0263a04║乘雖無結慢，然卑生死尊涅槃，猶有相似慢也。言
X08n0236_p0263a05║有世間有漏三昧者，二本論皆無有漏之言，今以
X08n0236_p0263a06║實奪權故義加耳。亦由雖復名覺即是不覺，在小
X08n0236_p0263a07║乘故雖曰涅槃，大乘望之故云世間。彌勒所問經
X08n0236_p0263a08║論云：彼不能究竟斷諸煩惱，既未斷煩惱故是世
X08n0236_p0263a09║間。所以云無實涅槃也。三昧亦云三摩地，此云等
X08n0236_p0263a10║持，平等持心趣一境故。言三摩䟦提者，亦云三摩
X08n0236_p0263a11║鉢底，此云等至。瑜伽釋論（最勝子菩薩造）云：三摩地目心
X08n0236_p0263a12║數中等持一法，通攝一切有心位中心一境性，通
X08n0236_p0263a13║定散位。三摩䟦提此云等至，通目一切有心無心
X08n0236_p0263a14║諸定位中所有定體（今取一分無心定故）。三摩呬多此云等
X08n0236_p0263a15║引，通目一切有心無心定位功德，三名寬狹耳。
X08n0236_p0263a16║鈔：無上依經第一說云等者，先科分，次隨難釋。分
X08n0236_p0263a17║為三：
X08n0236_p0263a18║初約人標能所障（無上）
X08n0236_p0263a19║二約法釋能所障（三）
X08n0236_p0263a20║初例釋能障之相（二）
X08n0236_p0263a21║初標列（一者）
X08n0236_p0263a22║二釋成（何者）
X08n0236_p0263a23║二正釋能障所障（四）
X08n0236_p0263a24║一生緣障淨德（由無）
X08n0236_p0263a25║二生因障我德（因無）
X08n0236_p0263a26║三有有障樂德（緣無）
X08n0236_p0263a27║四無有障常德（若未）
X08n0236_p0263a28║三例釋所起生死（二）
X08n0236_p0263a29║初標能列（阿難）
X08n0236_p0263a30║後正對釋（無明）
X08n0236_p0263a31║三約人結成得失（阿難）
X08n0236_p0263b01║鈔：一、生緣惑者，生字體、目。變易受生之緣，即所知
X08n0236_p0263b02║障。望果疎，故為緣。生緣是體上有一分障涅槃淨
X08n0236_p0263b03║德之用，名惑。所生之緣，緣生即惑。二、釋如次。二、生
X08n0236_p0263b04║因惑者，生體亦即變易。其受生之因，即無漏有分
X08n0236_p0263b05║別業。以緣事智取相分別，菩提可求，有情可度，揀
X08n0236_p0263b06║異根本，無分別故，故云有分別業。體即是定、願、同
X08n0236_p0263b07║時慧也。望果親，故為因。生因是體上有一分障涅
X08n0236_p0263b08║槃我德之用，名惑。或可惑字目體，因緣目用。問：既
X08n0236_p0263b09║是無漏，云何名惑？答：起信云：雖復名覺，即是不覺
X08n0236_p0263b10║故。二、釋例前。上二是變易生死之因緣，未是生死
X08n0236_p0263b11║之果。三、有有者，上有字即上生死因緣，如十二因
X08n0236_p0263b12║緣下有支。下有字正是三種意生身，此是有果。故
X08n0236_p0263b13║佛性論云：由前因緣惑得變易異熟有果。或可上
X08n0236_p0263b14║言有者，謂三種有；復言有者，五蘊不無名。所有即
X08n0236_p0263b15║有，名為有。有有體上有一分障大涅槃樂德之用，
X08n0236_p0263b16║名之為惑。二、釋如次。今略惑字。四、無有者，於變易
X08n0236_p0263b17║生死中即生即滅，故云無有。如十二因緣中生緣
X08n0236_p0263b18║老死，亦約念念遷變。故名號品鈔云：即改變易脫。
X08n0236_p0263b19║或此後更無有有，故名無有；此生之後，便成佛故。
X08n0236_p0263b20║無與有異，相違釋也。無有體上有一分障涅槃常
X08n0236_p0263b21║德之用，名之為惑。無有即惑。持業，可知。
X08n0236_p0263b22║鈔：如何下，釋成也。然以三界分段因、果為例，釋成
X08n0236_p0263b23║變易因、果也。言無明住地生一切諸行者，但取能
X08n0236_p0263b24║生，不取所生。舉例中亦爾，唯取無明，不取業也。生
X08n0236_p0263c01║因惑中唯取所生諸行，不取能生無明住地。舉例
X08n0236_p0263c02║亦然。有有中亦但取所生，不取能生。舉例亦爾。▲
X08n0236_p0263c03║言三種意生身者，下疏云：然此身類有其三種：一、
X08n0236_p0263c04║三昧意樂，二、覺法自性樂，三、種類俱生無作行。初
X08n0236_p0263c05║云：楞伽第四云：謂入於三昧，離種種心，寂然不動，
X08n0236_p0263c06║心海不起轉識波浪，了境心現，皆無所有。云何覺
X08n0236_p0263c07║法自性？謂了法如幻，皆無有相。心轉所依，依如幻
X08n0236_p0263c08║定及餘三昧，能現無量自在神通，如華開敷，疾速
X08n0236_p0263c09║如意，如幻、如夢、如影、如像，非造與造相似，一切色
X08n0236_p0263c10║具足莊嚴，等入佛剎，了諸法相故。云何種類俱生
X08n0236_p0263c11║無作行？謂諸法相。釋曰：初從所依定為名；次從所
X08n0236_p0263c12║依智立名；三、自證法相，義兼定、慧及法性爾，故名
X08n0236_p0263c13║種類。由此，故能隨眾生類種種，一時現生，任運而
X08n0236_p0263c14║成，云無作行。若依地位，初則五地前，次則八地前，
X08n0236_p0263c15║後則八地後等，即其義也。（上皆䟽文）▲言四取為緣者，
X08n0236_p0263c16║舉分段也。唯識云：緣愛復生欲等四取。彼疏云：欲
X08n0236_p0263c17║取、見取、戒禁取、我語取。言欲取者，謂取五妙欲境
X08n0236_p0263c18║故。瑜伽第十云：欲取，謂於諸欲所生貪欲。見取，謂
X08n0236_p0263c19║餘薩迦耶見於所見有所貪欲。戒禁取，謂於邪願
X08n0236_p0263c20║所有貪欲。我語取，謂於薩迦耶見所有貪欲。又云：
X08n0236_p0263c21║欲取唯生欲界苦果，餘三通生三界苦果。▲言三
X08n0236_p0263c22║有漏業者，即善、惡、不動三業也。起三種有者，即三
X08n0236_p0263c23║界果也。言三種意生身不可覺知等者，不取所依
X08n0236_p0263c24║身，唯取能依細生滅也。下舉分段易知。
X08n0236_p0264a01║鈔：由無明住地，一切煩惱是所依處等者，正釋能、
X08n0236_p0264a02║所障義。四德所障，四惑能障。然以惑障德，曲有四
X08n0236_p0264a03║義：一者、通障，隨舉一惑障四德故；二者、別障，即以
X08n0236_p0264a04║一惑障一德故；三、相順障，如以細惑障細德，麤惑
X08n0236_p0264a05║障麤德；四、相違障，如以麤惑障細德，細惑障麤德
X08n0236_p0264a06║等。故此文所說，即別障及相順障，非餘二障也。今
X08n0236_p0264a07║初者，無明是根本，煩惱是枝末。舉末顯本，故云依
X08n0236_p0264a08║處。言煩惱垢濁等者，即所滅盡染。無此染，故名淨。
X08n0236_p0264a09║今染本、末未盡，故障大淨也。▲鈔：輕相惑者，即是
X08n0236_p0264a10║不覺，名輕相惑。言虗妄行者，有分別故，未真實故。
X08n0236_p0264a11║搜玄記云：由無漏行與虗妄雜，故呼無漏業為虗
X08n0236_p0264a12║妄行。如雜鑛金等，以為能招作行，故障無作行真
X08n0236_p0264a13║自在我也。▲鈔：緣無明下。以由前緣因二惑有意
X08n0236_p0264a14║生身五蘊苦果，故障樂德也。▲鈔：若未能得下，此
X08n0236_p0264a15║一、斷障與德相間。雜說例前，應云：變易生死，體上
X08n0236_p0264a16║斷續，流滅無量，未能除盡，故不得至見。是諸如來
X08n0236_p0264a17║為甘露界極無變易大常波羅蜜，湛然不易，名為
X08n0236_p0264a18║大常。今所說，此先總收於前惑、業、苦三皆永盡處。
X08n0236_p0264a19║（纂玄云：此鈔中具四：煩惱即緣，諸業即因，生即變易體也，難即體上細四相也。）為甘露界
X08n0236_p0264a20║即真常處，以惑、業、苦皆是無常之法故。即通相之
X08n0236_p0264a21║義，顯於常義，故云爾也。
X08n0236_p0264a22║鈔：阿難下，標分段四難以為能例，例此四種生死
X08n0236_p0264a23║也。問：此中所例四種生死與前何別？答：前名惑，此
X08n0236_p0264a24║名生死，但名異故，其體無殊。又無明住地是總所
X08n0236_p0264b01║依，此四皆是所起故。▲鈔：無明住地所起方便生
X08n0236_p0264b02║死者，依體起用也。集玄云是變易生死之方便，故
X08n0236_p0264b03║依主釋也。名號品疏：鈔：（下鈔云下，疏明四種生死，可檢於此。故今引之，就明
X08n0236_p0264b04║此也。）引佛地論第二云：一者、方便生死，謂生死緣即
X08n0236_p0264b05║無明住地惑，能生新無漏業。（揀異法相資有漏，故業也。）以惑生
X08n0236_p0264b06║智同類故，故名方便。（雖有所生，取能生惑。）譬如界內無明生
X08n0236_p0264b07║行。（即取能生，亦煩惱障。）言因緣生死者，是生死之因緣，故亦
X08n0236_p0264b08║依主釋。名號疏云：謂生死因即上無明所生無漏
X08n0236_p0264b09║有分別業，但感同類，故名因緣。（唯取所生。）譬如無明所
X08n0236_p0264b10║生行業。（亦取所生。）言有有生死者，有有如前釋，有有體
X08n0236_p0264b11║即生死持業釋也。名號疏云：由前因緣感得變易
X08n0236_p0264b12║生死異熟果，如三界內有漏業感六趣身。言有有
X08n0236_p0264b13║者，未來生有，更有一生故。言無有生死者，無有如
X08n0236_p0264b14║前釋，無有即生死持業釋也。名號疏云：無有生死
X08n0236_p0264b15║即改變易脫，譬如生為緣，有老死等過患。其報謝
X08n0236_p0264b16║更無有有，故名無有。今言過失難者，即生、老死也。
X08n0236_p0264b17║鈔：如何斷言永滅無餘者，責法相宗也。問：上來所
X08n0236_p0264b18║說，寧知非是不定性人受變易耶？答：十卷楞伽第
X08n0236_p0264b19║二云：一、聲聞性，二、辟支佛性，三、如來性，四、不定性，
X08n0236_p0264b20║五、無性。聲聞性者，乃至墮不思議變易生死故。明
X08n0236_p0264b21║知是釋定性聲聞。七卷、四卷大同此說。問：既受變
X08n0236_p0264b22║易，何名定性？答：且就長時，故名定性。義如下說。
X08n0236_p0264b23║
X08n0236_p0264b24║華嚴懸談會玄記卷第二十二
X08n0236_p0264c01║
X08n0236_p0264c02║音釋
X08n0236_p0264c03║勘（苦紺切，覆定也。）研（五堅切，磨也。）強（赤脂切。）腫（之勇切，㿈也。）麤（千胡切，疎。）纂
X08n0236_p0264c04║（子緩切，組類也。）