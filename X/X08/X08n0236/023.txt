X08n0236_p0264c05║
X08n0236_p0264c06║
X08n0236_p0264c07║
X08n0236_p0264c08║華嚴懸談會玄記卷第二十三
X08n0236_p0264c09║蒼山再光寺比丘　普瑞集
X08n0236_p0264c10║疏彼經第五性云等者，即十卷楞伽中文，當第一卷。
X08n0236_p0264c11║（其四卷、七卷之經，文勢大同也。）文云：大慧！何者無性？謂一闡提無涅
X08n0236_p0264c12║槃性。何以故？於解脫中不生信心，不入涅槃。大慧！一
X08n0236_p0264c13║闡提者有二種：一者、焚燒一切善根，二者、憐憫一切
X08n0236_p0264c14║眾生，作盡一切眾生界願。大慧！云何焚燒一切善根？
X08n0236_p0264c15║謂謗菩薩藏，作如是言：彼非隨順修多羅、毗尼、解脫，
X08n0236_p0264c16║捨諸善根。是故不得涅槃。大慧！憐憫眾生，作盡眾生
X08n0236_p0264c17║界願者，是為菩薩。大慧！菩薩方便作願：若諸眾生不
X08n0236_p0264c18║入涅槃者，我亦不入涅槃。是故菩薩摩訶薩不入涅
X08n0236_p0264c19║槃。大慧！是名二種一闡提無涅槃性。以是義故，決即
X08n0236_p0264c20║一闡提行。大慧菩薩白佛言：世尊！此二種闡提，何者
X08n0236_p0264c21║一闡提常不入涅槃？佛告大慧菩薩摩訶薩：一闡提
X08n0236_p0264c22║常不入涅槃。何以故？以能了知一切諸法本來涅槃，
X08n0236_p0264c23║是故不入。非捨一切善根闡提。何以故？大慧！彼捨一
X08n0236_p0264c24║切善根闡提，若值諸佛、善知識等，發菩提心，生諸善
X08n0236_p0265a01║根，便證涅槃。（從若值諸佛下，四卷、七卷同云役以佛神力故或時善根生。今䟽中唯此二句
X08n0236_p0265a02║用餘二經之文，餘皆十卷文也。）▲言此意則明下，疏主釋也。意云：大
X08n0236_p0265a03║悲菩薩知自本來涅槃，故云不入。不捨眾生界，化無
X08n0236_p0265a04║盡故，故云不入。▲況經自云者，四卷、七卷文也。▲言
X08n0236_p0265a05║莊嚴論第五，無性者，彼論第一云：無涅槃法者，是無
X08n0236_p0265a06║性位。此略有二種：一者、時邊般涅槃法，二者、畢竟無
X08n0236_p0265a07║涅槃法。時邊般涅槃法者，有四類人：一者、一向行惡
X08n0236_p0265a08║行，二者、普斷諸善法，三者、無解脫分善根，四者、善根
X08n0236_p0265a09║不具足。畢竟無涅槃法者，無因故，彼無般涅槃性。此
X08n0236_p0265a10║謂但求生死，不樂涅槃人。
X08n0236_p0265a11║鈔：大涅槃日下，經如日故；開發善心，如華開故。光
X08n0236_p0265a12║即教光。彼疏云眾生善根狹小，受法之器猶如毛
X08n0236_p0265a13║孔，如蠶處蠒者，蠒呤罪姤，蠶喻佛性，即勝鬘說在
X08n0236_p0265a14║纏如來藏也。▲鈔：即涅槃三十六、南經三十二者，
X08n0236_p0265a15║然經有南、北者。初，曇無纖晉末於姑臧為北涼沮
X08n0236_p0265a16║渠氏蒙遜譯本，有四十卷。語少朴質，不甚流靡。宋
X08n0236_p0265a17║文帝世，元嘉年初，達于建康。（讖元譯般涅槃三分之一，前後首尾，來往
X08n0236_p0265a18║追尋，涉歷八年。經三度譯，乃周四十卷，尚多所闕。正當宋武帝永初二年。至元嘉初，方至建康故也。）
X08n0236_p0265a19║時有豫州沙門范慧嚴、清河沙門崔慧觀共陳郡
X08n0236_p0265a20║處士謝靈運等捧翫探賾，乃謂文繁語魯，有繁處
X08n0236_p0265a21║欲略之。夜夢神執鐵鉗曰：此經三世諸佛所證圓
X08n0236_p0265a22║宗，十方大雄常樂解脫金剛寶藏。汝是何人，輟欲
X08n0236_p0265a23║刪略？今擬拔舌，可速展之。靈運驚惶，則共虔誠悔
X08n0236_p0265a24║前專，輙慇懃請曰：此經文質品疎，今欲加潤，渴仰
X08n0236_p0265b01║靈祇，未知許否？又夢神曰：加品瑩文或可耳。削減
X08n0236_p0265b02║經文，事必不然。（然有說改治已畢，有數本流行，方夢神責，欲集僧收之。又夢神曰：汝
X08n0236_p0265b03║弘經之力，必當見佛。然不如此說。）即加品瑩文，如改啼泣、面目腫
X08n0236_p0265b04║為戀慕、增悲慟等。北本十三品外，依六卷泥洹經
X08n0236_p0265b05║本，加一十二品為三十六卷。道俗皆不信受，對帝
X08n0236_p0265b06║焚經取驗，而啟告曰：上契佛心，願無所損。義有乖
X08n0236_p0265b07║謬，請從火化。遂軸放光，姿分數道，乃至火滅，經色
X08n0236_p0265b08║宛然。眾謂奇絕，流布海內。南、北二名，因斯而立。
X08n0236_p0265b09║鈔：經云：善男子下，科分為二：
X08n0236_p0265b10║初引文（經云）
X08n0236_p0265b11║二釋義（三）
X08n0236_p0265b12║初彰正釋（二）
X08n0236_p0265b13║初指能釋人（此一）
X08n0236_p0265b14║二正明解釋（二）
X08n0236_p0265b15║初別明五種佛性（彼疏）
X08n0236_p0265b16║後對此四句配屬（二）
X08n0236_p0265b17║初別明四句（本言）
X08n0236_p0265b18║後料揀有字（此中）
X08n0236_p0265b19║二破異解（二）
X08n0236_p0265b20║初敘彼解（然有）
X08n0236_p0265b21║後正申破（二）
X08n0236_p0265b22║初總非違經（此釋）
X08n0236_p0265b23║二顯所違經（二）
X08n0236_p0265b24║初違次上經（二）
X08n0236_p0265b25║初引經（故上）
X08n0236_p0265b26║二顯違（是則）
X08n0236_p0265b27║二違今正文（三）
X08n0236_p0265b28║初躡前起後（申善）
X08n0236_p0265b29║二明經正意（此中）
X08n0236_p0265b30║三結彈顯違（談文）
X08n0236_p0265b31║三歸正義（三）
X08n0236_p0265b32║一約時總辨有無（二）
X08n0236_p0265b33║初約一時（今此）
X08n0236_p0265b34║二約先後（始末）
X08n0236_p0265b35║二佛與闡提對辨有無（佛與）
X08n0236_p0265b36║三結歸闡提有佛性（二）
X08n0236_p0265b37║初正明（故闡）
X08n0236_p0265b38║後引證（二）
X08n0236_p0265b39║初引上經文（又上）
X08n0236_p0265b40║二釋歸有性（解曰）
X08n0236_p0265b41║鈔：薦福者，心鏡鈔云：薦福寺法寶大師覽唐三藏
X08n0236_p0265c01║所譯婆沙論，徵難數節，三藏乃改治論文。▲鈔今
X08n0236_p0265c02║准經明佛性，略有五種等者，即此卷經云：善男子！
X08n0236_p0265c03║夫佛性者，不名一法，乃至不名萬法。未得無上菩
X08n0236_p0265c04║提時，一切善、不善、無記，盡名佛性。師子吼品等云：
X08n0236_p0265c05║第一義空，名為佛性。即理也。此卷經初又云：如來
X08n0236_p0265c06║佛性，所謂力、無畏、三念處、大慈大悲、首楞嚴三昧、
X08n0236_p0265c07║五智印（即五非常觀，謂無常、苦、空、無我及寂靜也）、三十二相、八萬億諸
X08n0236_p0265c08║三昧。如是等法，皆是佛性。如是佛性，則有七事：一、
X08n0236_p0265c09║常，二、我，三、樂，四、淨，五、真，六、實，七、善等。即果也。然佛
X08n0236_p0265c10║性約體是一，約相分五。佛性在善中，名善佛性；在
X08n0236_p0265c11║不善中，名不善佛性等。問：不善、無記，何名佛性？答：
X08n0236_p0265c12║皆有真實識知之性故，與佛菩提不定異故。▲鈔：
X08n0236_p0265c13║一、是離欲之人等者，一云：伏欲界惑，得初禪等。一
X08n0236_p0265c14║云：離三界欲之阿羅漢等，豈有不善性也？即是二
X08n0236_p0265c15║乘離欲善根人故。二、釋隨取。言二、是五住等者，准
X08n0236_p0265c16║涅槃疏云：五住之名，經文不列。准義論之，則有三
X08n0236_p0265c17║說：一者、一種性住（十信），二、解行住（三賢），三、淨心住（初地），四、
X08n0236_p0265c18║二地已上行跡住，五、八地已上決定住。謂發心住
X08n0236_p0265c19║已去，不造新不善業，故無不善性也。故十住疏云：
X08n0236_p0265c20║初、發心住者，瓔珞云：是上進分善根人也。第二義
X08n0236_p0265c21║者，地前為一，名為信地；淨心為二，行跡為三；八地、
X08n0236_p0265c22║九地決定為四；十地畢竟以為第五。第三義者，依
X08n0236_p0265c23║彼五忍分別，地前伏忍合以為一，初、二、三地信忍
X08n0236_p0265c24║為二，四、五、六地順忍為三，七、八、九地無生忍為四，
X08n0236_p0266a01║十地寂滅忍以為第五。三、釋皆得。然助正記云即
X08n0236_p0266a02║十住位中五住已上大乘菩薩無不善性也者，非
X08n0236_p0266a03║也。總有二失：一、經說五住不通諸位失，二、十住前
X08n0236_p0266a04║五猶有非善失。則違前瓔珞經也。
X08n0236_p0266a05║鈔：然有人下，明異解，應法相宗中解也，順闡提無
X08n0236_p0266a06║性義故。意云：善根人有二類（今云分）：一類有佛性，一
X08n0236_p0266a07║類無佛性。闡提人亦有二類：一類有佛性，一類無
X08n0236_p0266a08║佛性。故分四類。鈔文從略，但顯無一邊故。言以經
X08n0236_p0266a09║下，用經不同意，顯經初句舉闡提，初類善根，後類
X08n0236_p0266a10║相對；次句舉善根，初類闡提，後類相對。言俱有者，
X08n0236_p0266a11║前二人有故；俱無者，俱後二人無故。對詳，可了。
X08n0236_p0266a12║鈔：是則等者，以經中上從佛，下至闡提，皆有有、無
X08n0236_p0266a13║二性。既有有、無二性，豈有全無性之者？▲鈔：由善
X08n0236_p0266a14║根人下，躡前段經，起後段經也。由前段上，從佛下，
X08n0236_p0266a15║至闡提，皆有有、無二性。故今約善根人及闡提之
X08n0236_p0266a16║有、無相望論四句也。
X08n0236_p0266a17║鈔：此中明下，鈔主依薦福解經，出正意也。此以法
X08n0236_p0266a18║望於人說故。經家佛性在上，人在於下，明多種佛
X08n0236_p0266a19║性故；不明下，顯非前分四類眾生故。若依法相所
X08n0236_p0266a20║解，經中應人在上，法在下以明也。然此段雖正明
X08n0236_p0266a21║經意，亦兼顯其違也。▲鈔：故談文尚不識顛倒者，
X08n0236_p0266a22║結彈也。以或有之言連佛性二字，即明佛性有多
X08n0236_p0266a23║種，闡提及善根人有無不同。則佛性在上，人在於
X08n0236_p0266a24║下，而不以或有之言連闡提及善根人故。今汝以
X08n0236_p0266b01║人在上，佛性在下，文尚不識顛倒，於義何能正耶？
X08n0236_p0266b02║▲鈔：始末以明下，但言一切眾生，影取一切；諸佛
X08n0236_p0266b03║總論，方具一切也。▲鈔：佛與闡提下，上皆聖教量。
X08n0236_p0266b04║此鈔主約理量為四句，以前經佛至闡提，皆有有、
X08n0236_p0266b05║無二性；次經以善根人望闡提，論有、無四句。理實
X08n0236_p0266b06║亦應佛望闡提，善根人望佛，各論四句，故鈔約理
X08n0236_p0266b07║說也。言善因性者，佛唯界善，闡提斷善，故俱無也。
X08n0236_p0266b08║若約善根人與佛論四句者，一、佛有，善根人無，謂
X08n0236_p0266b09║果性；二、善根人有，佛無，謂善因性；三、二人俱有，謂
X08n0236_p0266b10║理性；四、二人俱無者，謂不善性。▲鈔故闡提決有
X08n0236_p0266b11║佛性者，問：經云：不應難一闡提人定有佛性，定無
X08n0236_p0266b12║佛性，何言決有？即答：經遮總有五種佛性，總無五
X08n0236_p0266b13║種佛性；不遮有理及不善、無記佛性，故云決有。若
X08n0236_p0266b14║爾，豈非一向作解耶？答：既不定執總有五種佛性，
X08n0236_p0266b15║何名一向作解耶？▲鈔：今釋所引，還成有性者，以
X08n0236_p0266b16║彼但依經總標中一闡提者，無涅槃性一句以立。
X08n0236_p0266b17║今以經後文大慧徵釋中義，還成有性。問：若爾，此
X08n0236_p0266b18║經標、釋何以相違？答：標中抑故，言不入涅槃，使欲
X08n0236_p0266b19║作闡提者不作；釋中復許當成，令已作闡提者而
X08n0236_p0266b20║不自欺，可還生善故。
X08n0236_p0266b21║疏故云定無者，定性無性也。故寶性、佛性者，各四卷，
X08n0236_p0266b22║皆世親菩薩造也。寶性中問云：向說一闡提常不入
X08n0236_p0266b23║涅槃，無涅槃性。此義云何？答：欲示謗大乘因故。此明
X08n0236_p0266b24║何義？為欲迴轉誹謗大乘心故。依無量時，故如是說，
X08n0236_p0266c01║以彼實有清淨性故。佛性論中問云：佛說眾生不住
X08n0236_p0266c02║於性，永無般涅槃耶？答曰：若憎背大乘者，此法是一
X08n0236_p0266c03║闡提因，為令眾生捨此法故；若隨一闡提因，於長時
X08n0236_p0266c04║中輪轉不滅。以是義故，經作是說：若依道理，一切眾
X08n0236_p0266c05║生皆悉本有清淨佛性。此上皆是論文，理極分明。
X08n0236_p0266c06║鈔：故世親造於小乘論等者，即造俱舍等所明法、義，
X08n0236_p0266c07║不關涉大乘。說般若宗，即金剛般若論明性空寂
X08n0236_p0266c08║滅。建立唯識，即三十頌唯識決擇性、相，歷然有歸。
X08n0236_p0266c09║及其解釋法華，造法華論，一乘玄旨，昭然顯著。解
X08n0236_p0266c10║十地品經之論，即十地論明六相圓融。此一菩薩
X08n0236_p0266c11║隨經弘闡既爾，餘諸菩薩例然。蓋以佛隨眾生根、
X08n0236_p0266c12║性之緣不同，立教有異；菩薩隨佛，亦顯淺、深之理。
X08n0236_p0266c13║如是了知，復何乖競？
X08n0236_p0266c14║鈔：彼不立為第二教者，玄贊疏第四云：一乘是密
X08n0236_p0266c15║意說故。▲鈔：彼引攝論者，亦玄贊疏第四中引也。
X08n0236_p0266c16║言任持所餘者，任持，猶如攝持。言所餘者，不定性
X08n0236_p0266c17║菩薩是定性菩薩之所餘故。言彼有十意者，上云
X08n0236_p0266c18║等字等取，下偈云法無我解脫等故性不同得二
X08n0236_p0266c19║意樂化究竟歸一乘。初偈二意，後偈八意。一、二如
X08n0236_p0266c20║鈔文。三、法等故，謂真如諸聲聞等雖同趣真如，無
X08n0236_p0266c21║有差別，故說一乘。四、無我等故，謂補特伽羅無我
X08n0236_p0266c22║同，故說一乘。五、解脫等故，謂三乘於煩惱障解脫
X08n0236_p0266c23║無異，故說一乘。六、性不同故，謂諸聲聞不定種性
X08n0236_p0266c24║有差別故，謂迴菩提聲聞身中具有聲聞種性及
X08n0236_p0267a01║佛種性。由此道理，故說一乘。七、謂諸佛於一切有
X08n0236_p0267a02║情得同體意樂，彼、我無殊，故說一乘。八、世尊法華
X08n0236_p0267a03║會上諸聲聞等授佛記，得如意樂，與佛無二，故說
X08n0236_p0267a04║一乘。（世親云：得法如平等意，未得佛法身。若得此法如平等意，彼作是思惟：如來法如即是我法如。
X08n0236_p0267a05║由此意，故說一乘也。）上二即偈得二意樂。九、謂佛、菩薩化作
X08n0236_p0267a06║舍利弗等聲聞，為其授記，欲令已定根性聲聞更
X08n0236_p0267a07║練根為菩薩，未定根性聲聞令直脩佛道，由佛涅
X08n0236_p0267a08║槃。由如此意，故說一乘。十、依究竟，故說一乘，非無
X08n0236_p0267a09║歸別。由過此外無別勝乘，唯此一乘最為殊勝，故
X08n0236_p0267a10║佛說一乘。由上十義，法相宗中說一乘是密意也。
X08n0236_p0267a11║鈔：據上二文者，即上所引二處文，皆玄贊疏第一
X08n0236_p0267a12║卷文也。言義、語相違者，依一乘義，屬第二時；依彼
X08n0236_p0267a13║疏語，却判為第三時，故成違也。或云：一乘經義及
X08n0236_p0267a14║經之語成相違者，義雖可通，然不如前解。
X08n0236_p0267a15║鈔但由不信下，復逆遮之。恐云：判為不了，何名謗
X08n0236_p0267a16║經？今以䟦陀婆羅菩薩等在昔但由不信，皆當作
X08n0236_p0267a17║佛一乘之言，豈要不信經文非是佛說等，方為謗
X08n0236_p0267a18║耶？故智論云：謗有二種：一、言此非佛說等，即為深
X08n0236_p0267a19║重，墮大地獄；二、說不契理，並為謗法。今以深為淺，
X08n0236_p0267a20║即當第二也。
X08n0236_p0267a21║疏言解節經者，即解深密之別名，義如前會。言無量
X08n0236_p0267a22║義云四十年後說法華者，若無量義但云四十餘年，
X08n0236_p0267a23║未顯真實，令此三昧起，即說法華，與無量義連接。故
X08n0236_p0267a24║今云四十年後說法華爾。
X08n0236_p0267b01║鈔：釋論釋曰下，釋有二義，可見。言一、立小乘下，探
X08n0236_p0267b02║玄記云：二、立大乘。有本云：二、立三乘。皆通也。▲鈔：
X08n0236_p0267b03║即宗輪論之異名者，以真諦譯名異執論，而玄奘
X08n0236_p0267b04║譯名宗輪論，故當名別。然今所引即部異執記，即
X08n0236_p0267b05║真諦記釋部異執論，於記中作此說也。
X08n0236_p0267b06║鈔：臨終之言寬等者，玄贊疏云：今法華會去涅槃
X08n0236_p0267b07║時纔有五年，名將臨終。清涼見此，恐彼非是救也。
X08n0236_p0267b08║言此後畢定不說別經者，問：阿闍世王受決經說：
X08n0236_p0267b09║因王請佛，敕諸園監送華。有一園監，半路遇佛，以
X08n0236_p0267b10║華施佛。佛授記：當來作佛，號覺華。王知其事，以寶
X08n0236_p0267b11║作華，欲施於佛。有臣白王：佛已滅度。耆婆曰：志心
X08n0236_p0267b12║可見。王詣佛所，見佛施華。佛授王記已，王始還宮。
X08n0236_p0267b13║尋迴視佛，不見佛會，祇覩靈山等。即滅後說此經
X08n0236_p0267b14║也。云何會釋？答：前鈔但說一相興化，如云佛八十
X08n0236_p0267b15║歲入滅等。彼王見佛聞法，復是隨根隱顯，如常在
X08n0236_p0267b16║靈山等也。而涅槃下，明同法華，故得引之。
X08n0236_p0267b17║鈔：法華顯中道者，縱其第三時顯，亦空亦有中道，
X08n0236_p0267b18║故約多分許之。若約破三，還同第二故也。既進、退
X08n0236_p0267b19║有妨，故知法華在深密後也。
X08n0236_p0267b20║鈔：故能決了有餘義者，一代時教有餘之義也。▲
X08n0236_p0267b21║鈔：如前敘西域等者，即前疏云：深密經意，為於一
X08n0236_p0267b22║類飡般若者，聞平等空，撥無因、果，不了空、有無二，
X08n0236_p0267b23║故第三時為其分析於一法上空、有之義。故但顯
X08n0236_p0267b24║斯一類之義，何能總判一切聖教？問：此中總科皆
X08n0236_p0267c01║敘西域，何故別指前段為敘西域耶？答：今總判雖
X08n0236_p0267c02║屬西域，廼別會此方、現傳二宗耳。義如前示。
X08n0236_p0267c03║鈔：勝鬘所說如來藏者，勝鬘云：空如來藏，若離，若
X08n0236_p0267c04║脫，若異，一切煩惱藏故；不空如來藏，不離，不脫，不
X08n0236_p0267c05║異，不思議過恒沙佛法故。此二藏即性，故許皆有。
X08n0236_p0267c06║玄贊疏云：一、煩惱有漏，虗妄不實，能覆真如，名空
X08n0236_p0267c07║如來藏；二、涅槃無漏，體是無為，非虗妄法，煩惱覆
X08n0236_p0267c08║位，名不空如來藏。▲鈔：楞伽所說如來藏者，彼經
X08n0236_p0267c09║云：大慧！七識不流轉，不受苦、樂，非涅槃因。大慧！如
X08n0236_p0267c10║來藏受苦、樂，與因俱，若生，若滅等故。釋摩訶衍論
X08n0236_p0267c11║云：三者、與行如來藏，與流轉力法身如來藏。今覆
X08n0236_p0267c12║藏故。楞伽契經中說：如來藏為善、不善，固受苦、樂，
X08n0236_p0267c13║與因俱，若生，若滅，猶如伎兒故。此經明何義？所謂
X08n0236_p0267c14║顯示生、滅一心，於惑與力，於覺與力，出現生死、涅
X08n0236_p0267c15║槃之法。釋曰：此正同法相無始時來界一切法等
X08n0236_p0267c16║依由此有諸趣及涅槃證得之偈也。故當行性。若
X08n0236_p0267c17║玄贊云：藏識虗妄不實，故名為空；能含一切無漏，
X08n0236_p0267c18║故名如來藏。四智種子體是無漏，非虗妄法，名不
X08n0236_p0267c19║空如來藏。意云：前勝鬘二藏皆理，楞伽二藏皆行。
X08n0236_p0267c20║理者皆有，行者或無，三分半眾生無行性故。▲鈔：
X08n0236_p0267c21║故涅槃云下，疏引或有佛性，善根人有，闡提人無，
X08n0236_p0267c22║即是行性也。問：豈善根人皆有四智種耶？答：前已
X08n0236_p0267c23║引涅槃五住各善根人，即是有四智種者。若爾，其
X08n0236_p0267c24║離欲善根人但伏欲界不善，得初禪等，豈是定有
X08n0236_p0268a01║四智種耶？且舉有者為言。問：前鈔云善根人有，闡
X08n0236_p0268a02║提人無者，此是善佛性也。彼意即說現緣所起善
X08n0236_p0268a03║法名善法性，何關四智種耶？答：彼宗雖說為本有，
X08n0236_p0268a04║於義實是新熏。義如下說。
X08n0236_p0268a05║疏凡是有心等者，教義云：如有難云：若謂有心，悉當
X08n0236_p0268a06║作佛；佛亦有心，亦應當得。若言佛雖有心，更非當得，
X08n0236_p0268a07║是則無性眾生雖是有心，亦非當得。答：經自以為揀
X08n0236_p0268a08║濫，故但云：眾生亦爾，悉皆有心，不云佛也。
X08n0236_p0268a09║鈔既皆作佛下，躡上闡提有理性，必定當作佛因，
X08n0236_p0268a10║便顯趣寂聲聞若有理性，何以不成佛耶？若云有
X08n0236_p0268a11║理性，不成佛者，豈得成就經中有心定當作佛之
X08n0236_p0268a12║言耶？
X08n0236_p0268a13║鈔：謂闡提實不作佛等者，若秪作闡提，實不作佛。
X08n0236_p0268a14║今言闡提作佛者，以發心之後實非闡提，故仍從
X08n0236_p0268a15║舊名，云闡提作佛。故涅槃云：一闡提輩亦得阿耨
X08n0236_p0268a16║多羅三藐三菩提。所以者何？若能發菩提之心，則
X08n0236_p0268a17║不名一闡提也。▲鈔：亦如女身，不得成佛者，即女
X08n0236_p0268a18║人五障之一也。超日月三昧經說：淨修四禪為梵
X08n0236_p0268a19║王，淫恣無度受女身，故不得作梵王；勇猛少欲作
X08n0236_p0268a20║帝釋，雜惡多態受女身，具十善，敬三寶，事父母，謙
X08n0236_p0268a21║年長，得作魔王；輕慢不順，毀失正教，故受女身，行
X08n0236_p0268a22║菩薩道，慈憫羣生，供三寶師長，乃作輪王；無淨行
X08n0236_p0268a23║為女身，具菩薩行，方得作佛。女無此行，故不作佛。
X08n0236_p0268a24║審前經文，宜可省躬。男、女無他，皆二行致。問：菩薩
X08n0236_p0268b01║處胎經云：界名火𦦨，佛名無欲，一切人民悉受女
X08n0236_p0268b02║身，了苦、空、無常、無我，七十萬二千億女行三解脫，
X08n0236_p0268b03║同時成佛。名不捨女身，受身成佛。復明餘皆不捨
X08n0236_p0268b04║女身，受身成佛。偈云：法性如大海不說有是非凡
X08n0236_p0268b05║夫賢聖人平等無高下唯在心垢滅取證如反掌。
X08n0236_p0268b06║如何會釋？答：前說為障，令厭女身，知昔行非。嫉妬、
X08n0236_p0268b07║姿態、多慾等業，使永斷故；修丈夫行，決定真實，無
X08n0236_p0268b08║退轉故。言不轉女身者，至理無定故。由心垢淨，身
X08n0236_p0268b09║何能拘？是知無見一文，便生局執。▲今言龍女下，
X08n0236_p0268b10║即法華經說。文句云：龍女獻珠，表得圓。解圓珠，表
X08n0236_p0268b11║修得。因圓奉佛，是將因克果，佛疾受之，一念獲果
X08n0236_p0268b12║也。故云龍女作佛。女身實不作佛，以變成男子，方
X08n0236_p0268b13║能作佛。從其未變身前，名龍女作佛，例上可知。▲
X08n0236_p0268b14║言此約成佛下，揀妄解也。妄解云：正作闡提時，定
X08n0236_p0268b15║無佛性。若發心後，改了闡提，纔有佛性，方能成佛。
X08n0236_p0268b16║故今揀之。意云：此約成佛，故說闡提不能作佛。若
X08n0236_p0268b17║約佛性，理本有之。正作闡提時，亦具理性也。▲鈔
X08n0236_p0268b18║未作闡提，令其莫作等者，下云：故應問言：頗有新
X08n0236_p0268b19║作一闡提否？復闡提後生信否？若有新作，未作之
X08n0236_p0268b20║時有佛性否？若未作時有，作時無者，佛性可斷。若
X08n0236_p0268b21║先無者，則不由於闡提無也，本自無故。後生信心
X08n0236_p0268b22║亦復如是。若有佛性，是可生之法。前則本有今無，
X08n0236_p0268b23║此則本無今有。若發信心亦無性者，此亦不干闡
X08n0236_p0268b24║提，故無。故知但是約於長時未成果善，抑言無耳。
X08n0236_p0268c01║謂抑令恐怖發大心，未作闡提，令其莫作。故皆誘
X08n0236_p0268c02║物，何定言無？
X08n0236_p0268c03║鈔：生公等者，傳云：宋龍光寺竺道生，本性魏鉅鹿
X08n0236_p0268c04║人，寓居彭城，幻而頴悟。父知非凡器，愛而異之。後
X08n0236_p0268c05║值沙門竺法，遂出家。後與慧叡、慧嚴同遊長安，從
X08n0236_p0268c06║什公受業。關中僧眾，咸謂神悟。後止青園寺。（即晉恭思
X08n0236_p0268c07║皇后褚氏所立，本種青據，因以為名也。）因立善不受報、頓悟成法身、
X08n0236_p0268c08║無色佛淨土等義，守文之徒，多生憎嫉。次因說闡
X08n0236_p0268c09║提成佛義，舊學以為邪說，譏憤滋甚，遂大眾擯而
X08n0236_p0268c10║遣之。（心鏡鈔云：生公與智法師論議，智雖有文而屢屈，生雖無證而得勝。智既被屈，諸德咸共嗔生，
X08n0236_p0268c11║表奏秦主，遣居虎丘山寺。時有五十碩德名僧，從生入山，資受深要等。）生於四眾中，
X08n0236_p0268c12║正容誓曰：我若所說反於經義者，請於現身，即表
X08n0236_p0268c13║癘疾。若與實相不相違背者，願捨壽之時，踞師子
X08n0236_p0268c14║座。言竟，拂衣而去。初投吳之丘山，旬日之中，學徒
X08n0236_p0268c15║數百。其年雷震青園佛殿，龍昇于天，光影四壁。因
X08n0236_p0268c16║改寺為龍光。時人歎曰：龍既已去，生必行矣。俄而
X08n0236_p0268c17║投跡廬山，銷影巖岫。後涅槃大本至于京南，與前
X08n0236_p0268c18║說合。尋即請生講說。以元嘉十一年冬十一月庚
X08n0236_p0268c19║子，於廬山精舍，昇于法座。論議數番，窮理盡妙，觀
X08n0236_p0268c20║聽歡悅。法席將畢，忽見麈尾紛墜，端坐正容，隱凡
X08n0236_p0268c21║而卒。顏色不異，似入于定。京邑諸僧，內慚而疾，追
X08n0236_p0268c22║而伏信。（今經輕舟迎還，傳中不說所以也。心鏡鈔云：眾乃表請生公返錫講涅槃。講畢，高座
X08n0236_p0268c23║上辭曰：良以此經大本未至，由斯道生忍死來久。今事得符契，言無謬誤，不惑僧眾。即此奉辭，願善流。
X08n0236_p0268c24║言訖，奄從物化。咸號為固死菩薩。）
X08n0236_p0269a01║言扼腕者，握腕而悔也。何以至今下，意云：昔之生
X08n0236_p0269a02║公徵證顯然，何故至今猶存無性之義？又慈恩傳
X08n0236_p0269a03║第三說：西域有山精舍彫檀觀自在菩薩像，威神
X08n0236_p0269a04║特尊，所奉香華遙擲住手臂，為吉祥法師求願，買
X08n0236_p0269a05║種種華貫為華鬘，至誠禮讚跪發三願：一、於此學
X08n0236_p0269a06║已得歸平安，華住尊手。二、所修福慧願生知足，華
X08n0236_p0269a07║住兩臂。三、教言一分眾生無佛性者，玄奘自疑不
X08n0236_p0269a08║知有不？若有佛性修行可成佛者，願掛尊頸。語訖
X08n0236_p0269a09║以華遙散，咸得如言。同見者喜而言曰：未曾有也。
X08n0236_p0269a10║若成道者，願憶今日因緣先相度耳。准此，宗主既
X08n0236_p0269a11║其親驗，後學宜應改轍。
X08n0236_p0269a12║鈔：是應化聲聞等者，彼疏云：即為調伏所化聲聞、
X08n0236_p0269a13║佛、菩薩等，自化其身為彼同類，於無餘依現般涅
X08n0236_p0269a14║槃，經百千劫，躭寂滅酒，醉逸而臥，後必得起，現受
X08n0236_p0269a15║佛記。令諸不定種性二乘作如是心：往昔耆尊入
X08n0236_p0269a16║涅槃者，今皆復起，現授佛記。況我今日不希作佛
X08n0236_p0269a17║而入涅槃！評曰：彼以變化權聲聞得起者，為引不
X08n0236_p0269a18║定性，令不入涅槃，非定性入滅復起也。
X08n0236_p0269a19║鈔：如有定性聲聞者，有本云不定性，不字剩也。若
X08n0236_p0269a20║言不定，與彼義同，何成所難？若定性迴心，化為有
X08n0236_p0269a21║益；其不定性不化，亦定當迴心。以有大乘性，故不
X08n0236_p0269a22║必化也。今汝宗定性雖化不迴，故化成無用耳。
X08n0236_p0269a23║鈔：縱其有化下。前奪其能化無用，不能化定性故；
X08n0236_p0269a24║今縱其能化有用，化不定性故。然能化本欲益彼，
X08n0236_p0269b01║今能化翻成損他。汝宗入滅縱不定，不許更起；其
X08n0236_p0269b02║怯弱者永沉寂滅，不得更起者，豈非能化之所悞
X08n0236_p0269b03║耶？
X08n0236_p0269b04║鈔大患莫若下，即涅槃無名論文也。光瑤注云：形
X08n0236_p0269b05║為罪藪，故欲滅身；心為惡源，故欲滅智。淪者，沒也，
X08n0236_p0269b06║沒同虗空故。此上別明智，以下身、智互因為患。心
X08n0236_p0269b07║為諸惡以為其身，身之苦惱皆由心造。善通非想，
X08n0236_p0269b08║惡極無間，昇而復沉，無始無際，故云輪轉修途。既
X08n0236_p0269b09║知疲苦，餘不能止，但忻入滅，故云不如寂滅，諸患
X08n0236_p0269b10║永亡。佛隨根欲，言有永寂。▲鈔：不在此會，亦為宣
X08n0236_p0269b11║陳者，經云：迦葉！汝當知五百自在者餘諸聲聞眾
X08n0236_p0269b12║亦當復如是其不在此會汝當為宣說。清涼釋云：
X08n0236_p0269b13║據此，五千佛席增上慢者，應是聲聞；不廁靈山法
X08n0236_p0269b14║華勝會者，今此聲聞、菩薩轉為授記。言第一周下，
X08n0236_p0269b15║猶云難得，顯未受其化。及至第三周受化者，以有
X08n0236_p0269b16║宿世因緣故也。
X08n0236_p0269b17║疏又勝鬘下，彼經次前云：何以故說一乘道？如來四
X08n0236_p0269b18║無畏成就，師子吼說；若如來隨彼所欲，而方便說（云
X08n0236_p0269b19║云）。此經初句徵說一乘道；次二句順釋，由如來成四
X08n0236_p0269b20║無畏，能師子吼說，此師子吼說即一乘道，故此經題
X08n0236_p0269b21║具曰勝鬘師子吼一乘經，故知師子吼說是一乘也；
X08n0236_p0269b22║次二句及釋，若如來隨彼二乘所願，而方便說者，意
X08n0236_p0269b23║謂不名師子吼說，故名而方便說也。只由此義，故次
X08n0236_p0269b24║云即是一乘，無有二乘等也。
X08n0236_p0269c01║鈔意云：若隨欲說等者，問：此鈔釋詞有似繚繞，其
X08n0236_p0269c02║故何耶？答：此勝鬘經是大寶積經別行。當大部中
X08n0236_p0269c03║勝鬘夫人會第一百十九卷云：若諸如來隨彼所
X08n0236_p0269c04║欲而方便說於二乘，即是一乘。以第一義無有二
X08n0236_p0269c05║乘，二乘者同入一乘，一乘者即勝義乘。既云而方
X08n0236_p0269c06║便說於二乘，故知應爾。▲鈔：若以名中下，恐有難
X08n0236_p0269c07║云：既一乘是真實，何以經題云勝鬘師子吼一乘
X08n0236_p0269c08║大方便？方廣經之法華正說一乘之處，名方便品。
X08n0236_p0269c09║其故何耶？此是下釋也。下疏云：方便之言，略有三
X08n0236_p0269c10║種：一、無實權施，曲巧方便也。（下鈔云如無三乘，說有三乘，虗指三車，出
X08n0236_p0269c11║門不獲是也。）二、理本無言，假言而言，大方便。（法華云諸法寂滅相
X08n0236_p0269c12║不可以言宣以方便力故為五比丘說等是也。）三、權實無滯，亦大方便。（即涉
X08n0236_p0269c13║有未始迷空，觀空不遺於有，即如來方便、知見、波羅蜜，皆已具足等。）今是第三及第
X08n0236_p0269c14║二也，可知。
X08n0236_p0269c15║鈔：以四十餘年等者。約漸悟根，先說三乘；唯至法
X08n0236_p0269c16║華，獨顯了說。但有一乘，無彼三乘。熏習既久，忽然
X08n0236_p0269c17║更改，故難信解。▲鈔：而此經者，由前深密等立有
X08n0236_p0269c18║三乘為極，而今被法華破。其三乘之人習已性成，
X08n0236_p0269c19║故被破而生怨嫉。佛現在時，根俱勝。由頓革舊習，
X08n0236_p0269c20║尚生嫉姤之心，況佛滅後，時根並劣！封執已聞，故
X08n0236_p0269c21║撥深宗也。言涅槃之中下，釋疑也。疑云：涅槃亦明
X08n0236_p0269c22║一乘以為真極，何易信耶？故此釋也。獲（胡郭切，刈也）故
X08n0236_p0269c23║涅槃三十六下，引證。檢經，即第九卷。然亦義引。▲
X08n0236_p0269c24║鈔：若依難信下，此不分頓、漸，但總論之，故該華嚴。
X08n0236_p0270a01║此約能信解人有難信解、易信解別，非約法對明。
X08n0236_p0270a02║但華嚴純為上根，上根無疑，故易信解；法華對昔
X08n0236_p0270a03║權小鈍根，滯迹多時，疑心難決，故云難信難解爾。
X08n0236_p0270a04║▲鈔：誠哉斯言！即結定前經者。佛昔懸記，今果驗
X08n0236_p0270a05║矣。問：今聞法華經名，尚皆信敬，何云難信耶？答：以
X08n0236_p0270a06║宗五性、三乘之人，不信一切眾生皆同一味。如來
X08n0236_p0270a07║知見，記斯一類，為難信解。
X08n0236_p0270a08║鈔：昔有一聚落下，多人所居之處，謂之聚落，以喻
X08n0236_p0270a09║三界。美水喻涅槃，佛性王喻佛，村人喻一切眾生，
X08n0236_p0270a10║使送美水以喻修行。五由旬是喻所依法，五數是
X08n0236_p0270a11║喻體，合於五道。又實五由旬，實義是喻體，喻實義
X08n0236_p0270a12║是一乘。疲苦欲避，喻倦；修行，故退。村主喻菩薩。五
X08n0236_p0270a13║改之作三由旬是喻所依法，依實方便假說之義
X08n0236_p0270a14║即是喻體，喻於一乘方便假說三乘。後聞實五由
X08n0236_p0270a15║旬，無改作三由旬，但言改作三由旬；不信實五由
X08n0236_p0270a16║旬，信王方便語故。終不肯捨，喻後聞實是一乘，無
X08n0236_p0270a17║方便三乘，但言三乘；不信實是一乘，信佛方便語
X08n0236_p0270a18║故。
X08n0236_p0270a19║鈔：然此會者下，先總出意；於中有二下，別科釋也。
X08n0236_p0270a20║言恐於後學者，以此土承習西域二宗，各黨具宗。
X08n0236_p0270a21║然晉、魏已來，猶崇理觀，譯經貴意，傳教宗心。是以
X08n0236_p0270a22║大德架肩，高僧繼踵。爰及貞觀，名相繁興，展轉殽
X08n0236_p0270a23║訛，以權為實，重論輕經，法藥流布，惑病唯增。既性
X08n0236_p0270a24║教蔑然，亦道流閴爾。自相教大興，僧中修證轉少，
X08n0236_p0270b01║反求名利，都無理觀。研窮教理，本希智眼開通。因
X08n0236_p0270b02║習一宗，遂生偏局執見，自是非他，強此弱彼，過患
X08n0236_p0270b03║尤增。猶無善巧，欲渡反溺耳。故天台云：執己為實，
X08n0236_p0270b04║餘是妄語；此有彼無，是非互起。故復會通，令息過
X08n0236_p0270b05║患。言雖復下，釋疑。疑云：若為會通，莫不權、實相濫
X08n0236_p0270b06║不？故此答也。
X08n0236_p0270b07║鈔然准法相，新熏者亦有五等者，下鈔云：依唯識
X08n0236_p0270b08║論，本有、新熏，三師異說。第一、淨月等即唯立本有，
X08n0236_p0270b09║故論云：有義：一切種子皆悉性有，不從熏生，由熏
X08n0236_p0270b10║習力，但可增長。第二、難陀唯立所熏，教論云：有義：
X08n0236_p0270b11║種子皆熏敬生，所熏、能熏俱無，如有；諸種子無，如
X08n0236_p0270b12║成就。第三、護法正義，論云：有義：種子各有二類：一
X08n0236_p0270b13║者、本有，二者、始起。乃至云：由此應言：有諸有情無
X08n0236_p0270b14║始時來有無漏種，不由熏習，習爾成就。又云：其聞
X08n0236_p0270b15║熏習非唯有漏，聞正法時亦熏本有、無漏種子，令
X08n0236_p0270b16║漸增盛，展轉乃至生出世心。今依第三師正義，故
X08n0236_p0270b17║新熏、本有各有五也。言不依其義者，本有唯一故。
X08n0236_p0270b18║又新熏約習說，故與彼異也。▲鈔故法華安樂行
X08n0236_p0270b19║下，謂若是定性菩薩，縱近聲聞，不能成聲聞性；若
X08n0236_p0270b20║是緣覺性，親近聲聞，復有何過？若聲聞性，正應親
X08n0236_p0270b21║近；若不定性，親近亦應。若無種性，親近何違？今所
X08n0236_p0270b22║以不許者，由本等有佛性，皆當作佛。親近染習，恐
X08n0236_p0270b23║難迴心，於菩薩道深為障故。明知五性皆是新熏。
X08n0236_p0270b24║故圓覺經云：一切眾生由本貪欲，發揮無明，顯出
X08n0236_p0270c01║五性。明是新熏也。言故說定當作佛者，問：何不直
X08n0236_p0270c02║言理性，而言有心耶？答：揀非瓦礫，但是有心，定當
X08n0236_p0270c03║作佛。以在有情為佛性故，不直云理。▲鈔：淺智著
X08n0236_p0270c04║諸法者，以一為是，本欲作深解之。今佛言：呵為淺
X08n0236_p0270c05║智，何得計一耶？或云：我但說為一實，何名計耶？今
X08n0236_p0270c06║既取之不捨，非計如何？
X08n0236_p0270c07║鈔：亦如脇尊者下，西域記云：尊者年至八十，方始
X08n0236_p0270c08║出家。少年者誚曰：出家者，一、習定，二、誦經。汝濫處
X08n0236_p0270c09║清流，但圖飽食耳！因而誓曰：若不通達三藏，得證
X08n0236_p0270c10║聖果，脇不至席。未久，得遂其志。時美其德，謂之脇
X08n0236_p0270c11║尊者。准俱舍疏第一云：徤陀羅國王名迦膩色迦，
X08n0236_p0270c12║敬信佛經，味道亡疲，傳燈是務。有日，請僧入宮供
X08n0236_p0270c13║養。王因問道，僧說莫同。王甚恠焉，問脇尊者曰：佛
X08n0236_p0270c14║教是同，理無異趣。諸德宣說，奚有異乎？尊者答曰：
X08n0236_p0270c15║諸部聿興，雖復萬途，津梁一揆。是故大聖喻析金
X08n0236_p0270c16║杖。（云云同鈔）▲言析金杖者，彼鈔第一卷引經云：夢見
X08n0236_p0270c17║金杖分為五段，表佛正法分為五部。大集經云：譬
X08n0236_p0270c18║如有人分析金杖以為多段，雖失杖相，然段段皆
X08n0236_p0270c19║是真金。又寄歸傳序注云：頻毗娑羅王夢見一氎
X08n0236_p0270c20║裂為十八片，金杖析為十八段，怖而問佛。佛言：我
X08n0236_p0270c21║滅度後一百餘年，阿輸迦王威加贍部，時諸比丘
X08n0236_p0270c22║教分十八，趣解脫門，其至一也。此即先兆，王勿見
X08n0236_p0270c23║憂耳。又俱舍論云：過去迦葉佛時，佛父訖栗枳王
X08n0236_p0270c24║作十種夢，白彼佛。佛言：此表當來釋迦如來遺法
X08n0236_p0271a01║弟子之兆也。其第九夢云：見一衣堅而且廣，有十
X08n0236_p0271a02║八人各執少分，四向爭挽，衣猶不破。此表釋迦弟
X08n0236_p0271a03║子分佛正法成十八部。雖有異執，而真法尚在，依
X08n0236_p0271a04║之修行，皆得解脫。餘九文繁不錄。▲鈔：大集五部
X08n0236_p0271a05║者，彼經二十四說：一、曇摩毱多，二、薩婆多，三、迦葉
X08n0236_p0271a06║毗，四、彌沙塞，五、婆蹉富羅。若舍利弗問經云：摩訶
X08n0236_p0271a07║僧祇部：勤學眾經，宣說其義，以處本居中，應著黃
X08n0236_p0271a08║色衣。曇無德部：通達理味，開道利益，表法殊勝，應
X08n0236_p0271a09║著赤色衣。薩婆多部：博通敏達，以導法化，應著皂
X08n0236_p0271a10║色衣。迦葉彌部：精勤勇猛，攝護眾生，應著木蘭色
X08n0236_p0271a11║衣。彌沙塞部：禪思入微，究暢幽密，應著青色衣。▲
X08n0236_p0271a12║鈔：如來所說十二部者，由經先因說云：若言眾生
X08n0236_p0271a13║定有佛性，名為執著；若言定無，是則妄語。（義如前引。）接
X08n0236_p0271a14║後便云善男子！如來所說等也。言我為欲界眾生
X08n0236_p0271a15║等者，問：此應是隨他意語，何名隨自耶？答：亦佛自
X08n0236_p0271a16║證知，如證而說。云隨自意說，為門別故。言云云者，
X08n0236_p0271a17║經文云：如我答把吒長者瞿曇知化，應是幻人。佛
X08n0236_p0271a18║反問言：汝識王舍城王氣噓旃施羅否？答言：我知。
X08n0236_p0271a19║佛言：汝知旃陀羅，而非旃陀羅；我知幻者，豈是幻
X08n0236_p0271a20║人？是名隨他意語。世智說有，我亦說有；世智說無，
X08n0236_p0271a21║我亦說無。是名隨自、他意語。疏中云餘意次下當
X08n0236_p0271a22║會者，前列十義，上但會初二，餘八至始、終二教對
X08n0236_p0271a23║明中會也。
X08n0236_p0271a24║
X08n0236_p0271b01║華嚴懸談會玄記卷第二十三
X08n0236_p0271b02║
X08n0236_p0271b03║音釋
X08n0236_p0271b04║蠒（古典切，蠶蠒也。）呤（力丁切，小語也。）姤（古候切，遇也。）沮（七余切，水出房陵。）探（他含
X08n0236_p0271b05║切，探取也。）賾（仕革切，幽深難見也。）刪（所班切，定也，除也。）扼（於革切，持也。）殽（胡交切，雜
X08n0236_p0271b06║亂也。）㲲（音牒。）