X08n0236_p0271b07║
X08n0236_p0271b08║
X08n0236_p0271b09║
X08n0236_p0271b10║華嚴懸談會玄記卷第二十四
X08n0236_p0271b11║蒼山再光寺比丘　普瑞集
X08n0236_p0271b12║疏以義分教者。教章云：就法。圭山云：法對能詮之文，
X08n0236_p0271b13║總名為義；對後展轉解釋之義，即名為法也。清涼云：
X08n0236_p0271b14║法約自體，義約差別。是也。今文正立教辯所詮，當處
X08n0236_p0271b15║即明，故直云以義分教。探玄亦然，故云法云義。不無
X08n0236_p0271b16║所以然，皆所詮之義，但於所詮中約自體、差別之異，
X08n0236_p0271b17║故有法、義之名。是則雖云法云義，皆約所詮深、淺以
X08n0236_p0271b18║分能詮教殊也。▲言教。類有五者，易曰：各從其類。則
X08n0236_p0271b19║於一代聖教，以類相從，唯有此五，故無增減也。▲言
X08n0236_p0271b20║即賢首所立者，然草創雲華，周流賢首，而但言賢首
X08n0236_p0271b21║立，以取文義大備，故云爾也。言賢首者，傳云：釋法藏，
X08n0236_p0271b22║字賢首，姓康，康居國人也。風度奇正，利智絕倫，薄遊
X08n0236_p0271b23║長安，彌露鋒頴。屬奘師譯經，應名僧義學之選，始預
X08n0236_p0271b24║其間。後因筆受，證義潤文，見識不同，而出譯場（此段與纂
X08n0236_p0271c01║靈記異，至下當會釋）。至天后朝，實叉難陀賷華嚴梵夾至，藏與
X08n0236_p0271c02║義淨復禮，再登其職。尋於義淨譯場，又與勝莊、大儀
X08n0236_p0271c03║充證義。昔者燉煌杜順作華嚴法界觀，傳弟子智儼
X08n0236_p0271c04║講授，此晉譯之本。儼後附藏，嘗與則天說帝網義，帝
X08n0236_p0271c05║於此茫然，乃指鎮殿金師子為喻，使徑挺易解，帝聞
X08n0236_p0271c06║開悟。洎諸梵僧罷譯，帝於聖曆二年己亥十月八日，
X08n0236_p0271c07║詔藏於佛授記寺講新經。至華藏世界品，講堂及寺
X08n0236_p0271c08║中地皆震動，都講維那僧弘景具表（云云）。所以華嚴
X08n0236_p0271c09║一宗，推藏為第三祖也。▲言廣有別章者，即華嚴一
X08n0236_p0271c10║乘教義分齊章也。▲言大同天台，但加頓教者，以下
X08n0236_p0271c11║云：初即藏教，二即通教，三即別教，第五名圓。唯頓教
X08n0236_p0271c12║新加，故云爾也。雖大同，不無小異。若圭山云：相及三、
X08n0236_p0271c13║四，皆是別教。自釋云：始教中法相宗行布，歷別而脩
X08n0236_p0271c14║故。終教依一如來藏性，顯戒、定、慧等，歷別故。頓教逈
X08n0236_p0271c15║顯真性，不融通性相故。評曰：此約少分義同，故作此
X08n0236_p0271c16║配。今約大同，故逐一別配，各一義耳。▲言今先用之
X08n0236_p0271c17║後總會通者，今先用賢首五教，後總會上來諸師違
X08n0236_p0271c18║順中順義，顯不違前師。如雲華創立名義未周，故賢
X08n0236_p0271c19║首改之尚未全備，至清涼別不立教，但於賢首五教
X08n0236_p0271c20║中其未至者改諸，庶反扶古德也。此如始教中合深
X08n0236_p0271c21║密二時始分皆通空相，後總會通易於探玄教章，以
X08n0236_p0271c22║中間三教為三乘，但判第三教為一乘爾。又如下立
X08n0236_p0271c23║宗中餘易七八九門，被機中以權為易於轉為，如此
X08n0236_p0271c24║等義皆是為改易也。易之令名義周備，反成賢首教
X08n0236_p0272a01║也。故下宗趣中亦云依後二師而頗為改易，亦改賢
X08n0236_p0272a02║首義也（二師一即光統也）。
X08n0236_p0272a03║疏一、小乘教，二、大乘始教等者，此約大、小分二，則大
X08n0236_p0272a04║乘字雖標始教之初，義貫下之四教。若圭山列云：四、
X08n0236_p0272a05║一乘頓教等，此約前三為漸，始、終皆是大乘；第四為
X08n0236_p0272a06║頓，有異於漸，故別標一乘也。
X08n0236_p0272a07║疏初即天台藏教者。此約義同而名異，故云初即等。
X08n0236_p0272a08║至相立云愚法二乘教。此約褒貶揀顯立名。既言愚
X08n0236_p0272a09║法，故即顯不愚人空，此褒也。又既云愚法，是未達法
X08n0236_p0272a10║空，此貶也。所以貶也，揀下始教中二乘分解法空故
X08n0236_p0272a11║也。賢首教章中猶存此名，至探玄中改為小乘。今依
X08n0236_p0272a12║探玄也，謂小大對立，揀貶亦彰，不必更加愚法也。但
X08n0236_p0272a13║下釋所詮中，此義自顯故。
X08n0236_p0272a14║鈔：初、小乘教易，故不釋者，如下四教，皆有釋名一
X08n0236_p0272a15║科。此小乘之名，其名易見，故疏不釋。至如教章，約
X08n0236_p0272a16║所詮義，尚云小乘異大乘，理無疑故，不待說也。同
X08n0236_p0272a17║今立名，易，故不釋。▲言以見天台等者，問：彼立藏
X08n0236_p0272a18║教之名，為有六度菩薩三十四心斷結成佛大乘
X08n0236_p0272a19║之義，不名小乘，乃云藏教。今却立為小教、小教，其
X08n0236_p0272a20║義云何？答：若望大乘，皆屬小教。問：廣鈔第三云：但
X08n0236_p0272a21║不收六度菩薩，故唯云小。六度菩薩却入始教化
X08n0236_p0272a22║相中收。若許爾者，何以此說所攝法門不異於彼？
X08n0236_p0272a23║答：若據七十五法則同，言總意別故。又天台意云：
X08n0236_p0272a24║義似大乘，唯藏教中說，故屬藏教。大乘化相復深
X08n0236_p0272b01║於此。賢首意云：是大乘化相，欲引小乘，復淺說之。
X08n0236_p0272b02║以二乘無分，故屬始教。此約奪之。又探玄記云：彼
X08n0236_p0272b03║宗所斷、所證、所入涅槃，亦與小乘無差別故。此約
X08n0236_p0272b04║與之，不應一准。
X08n0236_p0272b05║疏深密二、三時合為一教者，然教章以深密第二時
X08n0236_p0272b06║為始教，第三時說三性不空理立為終教，與探玄中
X08n0236_p0272b07║方以第三時定有二乘與第二時合為始教。今依探
X08n0236_p0272b08║玄，故云爾也。問：深密三時中第二時說一乘，何言同
X08n0236_p0272b09║許定性二乘具不成佛？答：以彼判般若為第二時教。
X08n0236_p0272b10║今詳般若之中亦有五性之義，故合為一也。故圭山
X08n0236_p0272b11║云：深密經中判三時教，第二、第三時教中皆說眾生
X08n0236_p0272b12║有五種性故也。若爾，彼第二時如何說眾生有五種
X08n0236_p0272b13║性耶？答：彼經第二云：乃至更說法要，謂相無自性性、
X08n0236_p0272b14║生無自性性、勝義無自性性，乃至諸聲聞乘種性有
X08n0236_p0272b15║情亦由此道、此行迹故，證得無上安隱涅槃。一切聲
X08n0236_p0272b16║聞、獨覺、菩薩皆共此一妙清淨道，皆共此一究竟清
X08n0236_p0272b17║淨，更無第二。我依此故，密意說言：唯有一乘，非於一
X08n0236_p0272b18║切有情界中無種種有情種性或鈍根性、或中根性、
X08n0236_p0272b19║或利根性有情差別。解云：此約三乘同一所觀無性
X08n0236_p0272b20║道，故密意說：此名一乘，理實三乘各證涅槃，非是一
X08n0236_p0272b21║也。評曰：此是深密第二時許二乘俱不成佛，故與第
X08n0236_p0272b22║三合為始教也。問：深密第二時是破相，前益物漸次
X08n0236_p0272b23║中皆許成佛，今何爾耶？答：人、法不同。今疏直依深密
X08n0236_p0272b24║中自指二、三兩時之教，非是指兩宗之人為同許不
X08n0236_p0272c01║成佛義也。又空宗人自說屬第三，故非以智光宗為
X08n0236_p0272c02║深密第二也。問：智光宗說皆成佛，正憑般若。般若既
X08n0236_p0272c03║有五性，豈不違自一性宗耶？答：兼、正有異。成佛一性
X08n0236_p0272c04║義正憑妙智經，空義正明般若經。問：既宗般若，般若
X08n0236_p0272c05║五性之義終違自宗一性義故。答：權、實不同。清涼會
X08n0236_p0272c06║云：般若是權、實雙行，帶權說實之教。權說五性，實唯
X08n0236_p0272c07║一性。問：般若既有五性，同深密第三時，何却判為第
X08n0236_p0272c08║二時耶？答：彼從多、少分故。夫判教者，就正不就兼，就
X08n0236_p0272c09║多不就少。般若空義多，故在第二時；五性義少，不屬
X08n0236_p0272c10║第三時。問：准此，則空、相二宗皆是始教，性宗在於後
X08n0236_p0272c11║三教攝。何故前說此方性、相二宗源出西域二師之
X08n0236_p0272c12║下？應其空宗在於性宗，何判為始？答：總相出彼，不言
X08n0236_p0272c13║全同，故無違也。
X08n0236_p0272c14║鈔：以趣寂難成下，闡提雖亦難成，猶且有法體趣
X08n0236_p0272c15║寂，二乘一向落空，成義更難，故偏舉耳。其一分不
X08n0236_p0272c16║定，亦不許成，略故不言。
X08n0236_p0272c17║疏此既未盡下，起信鈔說。破相云始，法相云分，即賢
X08n0236_p0272c18║首意。故起信疏云：但說諸法皆空，未盡大乘法理，故
X08n0236_p0272c19║名為始；但說一切法相，有不成佛，故名為分。今此疏
X08n0236_p0272c20║清涼意，破相、法相各得始、分之名，故上云頗為改易
X08n0236_p0272c21║也。謂各約法，有未盡理，名始；各約人，有不成佛，名分。
X08n0236_p0272c22║然探玄記第一云：二、始教者，以深密第二、第三時教同
X08n0236_p0272c23║許定性二乘，俱不成佛，故合之總為一教；未盡大乘
X08n0236_p0272c24║法理，故名始教。准此，亦非清涼新意，清涼但加分義耳。
X08n0236_p0273a01║鈔：謂何名初教等者，科分為二：
X08n0236_p0273a02║初雙徵（謂何）
X08n0236_p0273a03║二雙釋（二）
X08n0236_p0273a04║初釋成二皆名始（二）
X08n0236_p0273a05║初別為解釋（三）
X08n0236_p0273a06║初總答（由合）
X08n0236_p0273a07║二別釋（言未）
X08n0236_p0273a08║三總結（故初）
X08n0236_p0273a09║二種為徵釋（二）
X08n0236_p0273a10║初破相名始（云何）
X08n0236_p0273a11║二法相名始（若爾）
X08n0236_p0273a12║二釋成二皆名分（特由）
X08n0236_p0273a13║鈔：以法皷經中以空為始，不空為終者，問：引彼經
X08n0236_p0273a14║證，但說空理，名有餘說；唯是此經，是無上說者，何
X08n0236_p0273a15║不第二名有餘教，第三名無上教，而言始、終耶？答：
X08n0236_p0273a16║諸祖皆言始、終之名依法皷經立者，正例同天台
X08n0236_p0273a17║通、別二教；依智論共、不共立，轉名通、別二教。今依
X08n0236_p0273a18║有餘、無上，轉名始、終，以天台欲兼通餘義故，今欲
X08n0236_p0273a19║避妨難故。何者？若云有餘教，應有難云：三、四二教
X08n0236_p0273a20║豈非有餘？以未顯圓故。何得第二獨受此名？又小
X08n0236_p0273a21║乘亦是有餘故。又若第三名無上教者，應有難言：
X08n0236_p0273a22║此後更有二教，那云無上？故轉名始、終也。今鈔皆
X08n0236_p0273a23║云初者，即轉釋始名初也。▲鈔：特由此義者，特由
X08n0236_p0273a24║第三時未顯一極為初，不及第二時以空為初。為
X08n0236_p0273a25║此義故，加分教名。意顯雖依第二時有不成佛立
X08n0236_p0273a26║分教名，不及第三時有不成佛立分教也。此中意
X08n0236_p0273a27║顯雖空、相皆通始分，約空始，正分兼；約相分，正始
X08n0236_p0273a28║兼也。思之。問：何故約空法與未顯一極法上不立
X08n0236_p0273a29║分名，及約有不成上不立始名耶？答：人、法異故。人
X08n0236_p0273a30║上有分成義，故立分名；法上有未盡理義，故立始
X08n0236_p0273b01║名。疏文明有所屬，不可相濫。（指玄以互通者，非正義也。）
X08n0236_p0273b02║疏定性二乘等者，定性菩薩及不定性菩薩，前教已
X08n0236_p0273b03║許成佛，故不言之；定性二乘、無性闡提，前教不說成
X08n0236_p0273b04║佛，故偏舉之。又一分不定性亦許成佛，以通從別，故
X08n0236_p0273b05║略不言，又從顯說故。
X08n0236_p0273b06║鈔：亦對第二、教二義下，亦科，分二：
X08n0236_p0273b07║初雙標能所對（二中）
X08n0236_p0273b08║二雙釋能所對（二）
X08n0236_p0273b09║初牒所對二名（由前）
X08n0236_p0273b10║後釋能對二名（二）
X08n0236_p0273b11║初終單對始（今既）
X08n0236_p0273b12║後實雙對二（立實）
X08n0236_p0273b13║鈔：故名為分，亦名為始者，鈔家行文影略，應言：未
X08n0236_p0273b14║盡法、理，故名為始。以影在能對之中，故此略也。諸
X08n0236_p0273b15║家外鈔不知此影略，故言有不成佛之義。義通始、
X08n0236_p0273b16║名，致今釋義繁雜，誤之甚矣。問：上疏云：二、始教，亦
X08n0236_p0273b17║名分教。今何反之耶？答：今對疏中先言成佛，後言
X08n0236_p0273b18║盡理，故作此舉也。▲鈔：今既盡理，所以名終者，終
X08n0236_p0273b19║字唯對始字立故。然若別對前空、相二始者，說但
X08n0236_p0273b20║空，故名始；說妙有盡理，故名終。說三乘隱一極，故
X08n0236_p0273b21║名始；顯說一極方盡理，故名終。然有說此終名亦
X08n0236_p0273b22║對分得名者，非也。▲鈔：立實教名，雙對前二者，若
X08n0236_p0273b23║前終名亦對二者，何故此中方標雙對前二？以揀
X08n0236_p0273b24║異也。故知終名單對於始，實名雙對始分。以前始
X08n0236_p0273b25║分雖別，皆是權教，故一實名雙對前二也。▲言非
X08n0236_p0273b26║唯說空下。對始名實。然唯約空始，說影相始也。若
X08n0236_p0273c01║約對相始名實，應言非唯說於三乘，復說一極，故
X08n0236_p0273c02║稱實理。▲言既非分下，對分為實，通空、相二義，易
X08n0236_p0273c03║故可知。問：既始分二，各皆對實名權，何不前教亦
X08n0236_p0273c04║名權教？答：有深理故。謂若三乘約為權，一乘為實，
X08n0236_p0273c05║前二教皆權，非唯第二。若約頓、漸分權、實，則前三
X08n0236_p0273c06║皆權。若約偏、圓，前四皆權。所以第二不偏受權稱
X08n0236_p0273c07║也。若爾，其實教名亦通後二，何獨第三受是稱耶？
X08n0236_p0273c08║答：以此教初盡理故，獨受此名。後二教雖不立是
X08n0236_p0273c09║名，不妨是實也。例如見道，初照理故，獨受見名，非
X08n0236_p0273c10║後地不見道也。權教不爾，故不獨稱。
X08n0236_p0273c11║疏上二教下，所以結前者，初小、大為對，次始、終為對。
X08n0236_p0273c12║今以頓教雙對，前二俱約地位為漸，故第四無位名
X08n0236_p0273c13║頓。此之頓、漸，直約化法以判也。
X08n0236_p0273c14║疏四、頓教者，但一念不生等者，但者，約截之詞也。意
X08n0236_p0273c15║云：約截而言，最初一念根本妄心不生，即此便名為
X08n0236_p0273c16║佛。故經云：離妄即覺，亦無漸次。即是頓義也。
X08n0236_p0273c17║鈔：心有也等者。妄心不有，永不復生。若得真實剎
X08n0236_p0273c18║那正覺，復何疑耶？恐但尋言生解，故經遮云不可
X08n0236_p0273c19║得思量也。
X08n0236_p0273c20║鈔：文顯易了者，言得諸法正性者，證前一念不生
X08n0236_p0273c21║義；言不從下，證前不依地位，可知。▲鈔：於第一義
X08n0236_p0273c22║等者，謂第一義中無有次第相續之所說。既無所
X08n0236_p0273c23║說，即是無所有妄相之寂滅法也。或可說字屬下，
X08n0236_p0273c24║其義甚妙。言同證如矣者，以此二地是因位證如
X08n0236_p0274a01║之始、終，故偏舉耳。言初地不為煩惱所動者，初地
X08n0236_p0274a02║分別煩惱不動，八地俱生煩惱不動，同不動故。言
X08n0236_p0274a03║第九、同第七、無生忍者，約仁王五忍配也：一、伏忍，
X08n0236_p0274a04║當地前三賢；二、信忍，當初、二、三地；三、順忍，當四、五、
X08n0236_p0274a05║六地；四、無生忍，當七、八、九地（上之四忍，各各分上、中、下，故皆有三也）；
X08n0236_p0274a06║五、寂滅忍，當十地佛地（此合等覺在第十地，唯有上、下二也）。今文所
X08n0236_p0274a07║用，對此，可知。言七、八二地同純無相觀者，即唯識
X08n0236_p0274a08║意。然有少異，故分二地。彼論云：第七地中純無相
X08n0236_p0274a09║觀，雖恒相續，而有加行；八地已上純無相道，任運
X08n0236_p0274a10║起故，又無加行等。言頌上經文者，以頌對上長行
X08n0236_p0274a11║也，可知。言一句之要者，以初句十地即為初，深即
X08n0236_p0274a12║為淺，難見超間之相；唯第二句超間義顯，故云要
X08n0236_p0274a13║也。然正意在無所有何次，謂本無所有，何論次第
X08n0236_p0274a14║耶？即是無位之義。言等餘經文者，謂上唯引四卷
X08n0236_p0274a15║楞伽中文，等餘七卷、十卷中文，或等一代時教中
X08n0236_p0274a16║似此之文，皆頓教中攝故。
X08n0236_p0274a17║鈔：若詮三乘下，廣鈔云先小，後大，先空，後不空，先
X08n0236_p0274a18║相，後性等，即是漸教。若詮事事無礙，何所不通？故
X08n0236_p0274a19║云即是圓教。今頓詮言絕之理，立名頓教，故皆從
X08n0236_p0274a20║所詮立名也。言何得難言及迷之甚矣者二句，鈔：
X08n0236_p0274a21║主責刊定也。中間更何是理一句，牒其難詞。有本
X08n0236_p0274a22║云是教，然理字為正。又復難言下，更敘彼二種難
X08n0236_p0274a23║也。亦是遮救，可知。言但用一句，諸難皆破者，但用
X08n0236_p0274a24║疏中頓詮此理，名為頓教一句，則諸難皆破。何者？
X08n0236_p0274b01║以賢首不約即言、亡言等立故。或前難既破，遮救
X08n0236_p0274b02║自亡也。▲鈔：形雖入室等者，論語云：回也昇堂，入
X08n0236_p0274b03║於室也。由也昇堂矣，未入於室也。今反用此。
X08n0236_p0274b04║鈔：四教分之者，非是以賢首頓教分為四分，各配
X08n0236_p0274b05║天台四教。天台四教雖各有絕言之理，隨教淺深
X08n0236_p0274b06║不同，所以悟者得益，勝劣亦異。言並令亡詮會旨
X08n0236_p0274b07║者，即當教下得意忘言，猶得魚忘筌爾。▲鈔：今欲
X08n0236_p0274b08║下，明於前四絕言之外，別有甚深絕言頓理；於彼
X08n0236_p0274b09║四教根外，別為一類離念頓根也。不爾，豈天台預
X08n0236_p0274b10║分後人賢首義耶？何言不有此門，逗機不足耶？▲
X08n0236_p0274b11║鈔：即順禪宗者，禪源詮云：經是佛語，禪是佛意。諸
X08n0236_p0274b12║祖相承，觀風化物，無定事儀。未有講者毀禪，禪者
X08n0236_p0274b13║毀講。達磨見此方學人多未得法，唯以名數為解，
X08n0236_p0274b14║事相為行，令知月不在指，法在乎心。故但以心傳
X08n0236_p0274b15║心，不立文字，顯宗破執，故有斯言。今時學禪者，以
X08n0236_p0274b16║經論為別宗，講說以禪門為別法。聞談因果修證，
X08n0236_p0274b17║便推屬經論之家，不知修證正是禪門之本事；聞
X08n0236_p0274b18║說即心即佛，便推屬𮌎襟之禪，不知心、佛正是經
X08n0236_p0274b19║論之本意等。▲鈔：若不指一言等者，謂標與其名
X08n0236_p0274b20║曰心，直示其體曰知。如達磨令二祖絕諸緣。諸緣
X08n0236_p0274b21║絕已，問：斷滅否？答：雖絕諸緣，亦不斷滅。問：以何證
X08n0236_p0274b22║驗，云不斷滅？答：了了自知，言不可及。師即印云：秪
X08n0236_p0274b23║此是自性清淨心，更勿疑也。若所答不契，即但遮
X08n0236_p0274b24║諸非，更令觀察。終不先言知字，直待自言，方驗實
X08n0236_p0274c01║是親證其體。然後印之，令絕餘疑。故云默傳心印。
X08n0236_p0274c02║問：今鈔有即心是佛四字，應非一言？答：然一言有
X08n0236_p0274c03║二義。如子貢問：一言而可以終身行之者乎？子曰：
X08n0236_p0274c04║其恕乎！又五言、四言詩等，皆以一字為一言也。二、
X08n0236_p0274c05║如云：詩三百，一言以蔽之，曰：思無邪。及如知為君
X08n0236_p0274c06║難，不幾乎一言而興邦乎！皆以多字為一言。故知
X08n0236_p0274c07║指四字、一字，皆有理。若約今文，四字為正。
X08n0236_p0274c08║鈔：南、北宗禪下，禪源諸詮聚玄記云：慧能大師俗
X08n0236_p0274c09║姓盧氏，少失其父，負薪供母。因店聞客誦金剛經，
X08n0236_p0274c10║心有所悟，感客奉銀供母，令往黃梅參五祖忍大
X08n0236_p0274c11║師。因呈心偈，知有所悟，密付衣法也。神秀大師俗
X08n0236_p0274c12║姓李氏，五祖門下眾之上首。秀弟子普寂偽稱師
X08n0236_p0274c13║為第六祖，為帝所重，敕號大通禪師也。此之二師
X08n0236_p0274c14║雖俱受達磨之心，而所稟開導之門頓、漸不同。謂
X08n0236_p0274c15║能大師稟頓門，而開示眾生自心本淨，元無煩惱，
X08n0236_p0274c16║無漏智性本自具足，此心即佛，畢竟無異，以此傳
X08n0236_p0274c17║心；秀大師而稟漸門，開示眾生雖本有佛性，而無
X08n0236_p0274c18║始無明覆之不見，故輪迴生死，依師言教，息滅妄
X08n0236_p0274c19║念，念盡覺悟，無所不知，以此傳心。故唐宣宗問弘
X08n0236_p0274c20║辯禪師曰：禪宗何有南、北之名？師曰：禪門本無南、
X08n0236_p0274c21║北。自如來附法，傳至五祖忍大師，東山開法，有二
X08n0236_p0274c22║弟子：一名慧能，受祖衣法，屬嶺南傳法；一名神秀，
X08n0236_p0274c23║北地揚化。所得法雖是一，開導發悟有頓、漸之異，
X08n0236_p0274c24║故曰南頓，北漸。問：南宗是頓，可爾；北宗既漸，云何？
X08n0236_p0275a01║答：此宗多漸少頓故。又雖漸調伏，然亦不住名言
X08n0236_p0275a02║地位。故貞元疏云：今諸禪宗多依此教被離念之
X08n0236_p0275a03║根，理極顯故。
X08n0236_p0275a04║疏圓教中立名約位相，即具足主、伴而立者，以立教
X08n0236_p0275a05║必須類證，階、位等殊，故正約此。亦由前漸教五位次
X08n0236_p0275a06║第不同，頓教一向無位。今此不爾，故云一位即一切
X08n0236_p0275a07║位等也。▲言十信滿心等者。問：既一位即一切位等，
X08n0236_p0275a08║何不十信心皆攝五位，須信滿耶？答：教義云：若自別
X08n0236_p0275a09║教，則不依位成。今寄終教位說，以彼教中信滿不退，
X08n0236_p0275a10║方得入位。今則寄彼得位處，一時得此前後諸位行
X08n0236_p0275a11║相，是故不於信初心說。以未得不退，不成位相，但是
X08n0236_p0275a12║行相故。若爾，應云住位成佛，何名信滿？答：由信成故，
X08n0236_p0275a13║是行佛，非位佛也。故就能成信說，非初住成佛也。餘
X08n0236_p0275a14║如前教起因緣中說。
X08n0236_p0275a15║疏如此經等者，等義有二義：一、等華嚴支流等經，二、
X08n0236_p0275a16║等一代時教中但有圓融具德之經。皆此圓教中收。
X08n0236_p0275a17║鈔：大同諸師圓教故者，諸師所立圓教，皆依晉經
X08n0236_p0275a18║顯現自在力為說圓滿經。今既立圓，亦取此耳。然
X08n0236_p0275a19║義理分齊，逈異諸師，故但名同，云大同也。是知上
X08n0236_p0275a20║之五教，小則劣於大，大則深於小；始則對於終，終
X08n0236_p0275a21║則終於始；分則權於實，實則會於權；漸則顯於頓，
X08n0236_p0275a22║頓則融於漸；偏則偏於圓，圓則圓於偏。上依總相
X08n0236_p0275a23║相待，或作異門相待，重數極多。（謂隔越對，如小終、小頓、小圓、始頓、始
X08n0236_p0275a24║圓等，隔二、隔三相對也。）若依當相，一一絕待。（五教一一不對，餘四、五也。）全
X08n0236_p0275b01║對待而全絕待，皆六句融之。應結頌云：行者住是
X08n0236_p0275b02║絕待法於中相待不可盡入此絕待甚深處待與
X08n0236_p0275b03║非待皆寂滅。於諸教法，應如是知。以聖人垂教，無
X08n0236_p0275b04║非甘露矣。
X08n0236_p0275b05║鈔：五類法者，一、色，二、心，三、心所，四、不相應行，五、無
X08n0236_p0275b06║為。此數不等，故有多、少也。問：列數次第，何小乘先
X08n0236_p0275b07║色後心，大乘先心後色耶？答：小乘心外別有色，故
X08n0236_p0275b08║積微所成，麤顯先說；大乘之中心外無法，故先心
X08n0236_p0275b09║後色也。然此中七十五法，全依俱舍頌文。今依彼
X08n0236_p0275b10║論長行，略釋名義。
X08n0236_p0275b11║初色法中言五根者，頌云：彼識依淨色，名眼等五
X08n0236_p0275b12║根。釋曰：謂彼眼耳鼻舌身識所依五種淨色，名眼
X08n0236_p0275b13║等根。是眼等識所依止義，故云五根。言五境者，即
X08n0236_p0275b14║是眼等五根境界，所謂色、聲、香、味、觸。頌曰：色二或
X08n0236_p0275b15║二十，聲唯有八種，味六香四種，觸十一色性。釋曰：
X08n0236_p0275b16║言色二者，一顯、二形。或二十者，謂青、黃、赤、白（此四顯色
X08n0236_p0275b17║也），長、短、方、圓、高、下、正、不正（此八形色也），雲、烟、塵、霧、影、光、
X08n0236_p0275b18║明、闇（此八顯色所攝差別也）。有餘師說：空一顯色第二十一。
X08n0236_p0275b19║言聲唯有八種者，謂有執受大種為因（如手等皷所發聲）、
X08n0236_p0275b20║無執受大種為因（如風林河等所發音聲），及有情名聲（如語表業
X08n0236_p0275b21║等）、非有情名聲（除語表業，餘聲是也）。此四為別，復可意及不
X08n0236_p0275b22║可意差別成八（於前情無情中各有此二，故成八也）。言味六者，謂甘、
X08n0236_p0275b23║酢、醎、辛、苦、淡別故。言香四種者，謂好香、惡香、等不
X08n0236_p0275b24║等香，有差別故。言觸十一為性者，謂四大種為四，
X08n0236_p0275c01║滑性、澁性、重性、輕性及冷、饑、渴。言及無表者，頌曰：
X08n0236_p0275c02║亂心無心等，隨流淨不淨，大種所造性，由此說無
X08n0236_p0275c03║表。釋曰：此無表雖以色業為性，如有表業而非表
X08n0236_p0275c04║示令他了知，故名無表（此釋總名）。言亂心者，謂此餘心。
X08n0236_p0275c05║無心者，謂入無想及滅盡定等。言顯示不亂有心
X08n0236_p0275c06║相似相續說名隨流，善與不善名淨不淨。為揀諸
X08n0236_p0275c07║得相似相續，是故復言大種所造。言由此說無表
X08n0236_p0275c08║者，略說無表業及定所生善不善色名為無表（上釋
X08n0236_p0275c09║偈無表相），謂無表色應不名色（上問下答）。有釋：表色有變礙
X08n0236_p0275c10║故，無表隨彼亦受色名，譬如樹動影亦隨動（此雜心師
X08n0236_p0275c11║所立，下論難云）。此釋不然，無變礙故，有表滅時無表應滅，
X08n0236_p0275c12║如樹滅時影必隨滅（上第一師義）。有釋：所依大種變礙
X08n0236_p0275c13║故，無表色亦得色名（此有宗所立義）。若爾，所依有變礙故，
X08n0236_p0275c14║眼識等五應亦名色（此外難，下論主通云）。此難不齊，眼識等
X08n0236_p0275c15║五所依不定，或有變礙謂眼等根，或無變礙謂無
X08n0236_p0275c16║間意。無表所依則不如是，故變礙名色理得成就
X08n0236_p0275c17║（此論主成第二有宗，雖有二義，並依色成無表色也。上依清涼注釋）。
X08n0236_p0275c18║言二心法一即是意識者，圭山云：雖云六識，但是
X08n0236_p0275c19║一意識，於六根中應用，故名六也。然以大乘各別
X08n0236_p0275c20║出體，小乘心心所法同一體性，故云爾也。俱舍偈
X08n0236_p0275c21║云：心意識體一。釋云：集起故名心，思量故名意，了
X08n0236_p0275c22║別故名識。復有釋言：淨不淨界種種差別故名為
X08n0236_p0275c23║心，即此為他作所依止故名為意，作能依止故名
X08n0236_p0275c24║為識。故心意識三名所詮，義雖有異而體是一（心所
X08n0236_p0276a01║一體略不引也）。
X08n0236_p0276a02║言三心所有法等者，頌曰：心所具有五，大地法等
X08n0236_p0276a03║異。釋曰：諸心所法具有五品：一大地法、二大善地
X08n0236_p0276a04║法、三大煩惱地法、四大不善地法、五小煩惱地法。
X08n0236_p0276a05║地謂行處，若是彼所行處，即說此為彼法地。復有
X08n0236_p0276a06║此餘不定心，所謂惡作等（故鈔通說六類）。
X08n0236_p0276a07║初大地法（即鈔徧大地也）。大法地故，名為大地。此中若法
X08n0236_p0276a08║大地所有，名大地法，謂法恒於一切心有（俱舍踈云：此言
X08n0236_p0276a09║大者，目受想等十心所也。以受想等通三性等一切心品，故名為大。言地者，行處一，即目心王，是諸心所
X08n0236_p0276a10║行處，故名為地。是大之地，依主釋。法之一字，還目心所。是大地之法，亦依主釋。故論云：此中若法是大地
X08n0236_p0276a11║所有，名大地法也）。頌曰：受想思觸等者。釋曰：如是十法，諸
X08n0236_p0276a12║心剎那和合徧有。此中受謂三種領納，苦樂俱有
X08n0236_p0276a13║差別故。想謂於境取差別相。思謂能令心有造作。
X08n0236_p0276a14║觸謂根境識和合。生謂能有觸對。欲謂希求所作
X08n0236_p0276a15║事業。慧謂於法能有揀擇。念謂緣明記不忘。作意
X08n0236_p0276a16║謂能令心警覺。勝解謂能於境印可。三摩地謂心
X08n0236_p0276a17║一境性。言遍於一切心者，釋獨得大地法名也。
X08n0236_p0276a18║二、善法地，名大善地。此中若法是大善地所有，名
X08n0236_p0276a19║大善地法，謂恒於諸善心有。（疏云：大，即遍義。謂信等十心所法，徧一切
X08n0236_p0276a20║善心，得大善名。心王名大善地者，是大善法所行處故。大善之地，依主釋也。故大善地言，唯目心王也。法
X08n0236_p0276a21║字還目信等心所，是大善地之法，亦依主釋也。）頌曰：信及不放逸等。釋曰：
X08n0236_p0276a22║如是諸法，唯徧善心。此中信者，令心澄淨。有說：於
X08n0236_p0276a23║諦實業果中，現前忍許，故名為信。不放逸者，修諸
X08n0236_p0276a24║善法，離諸不善，能守護心，名不放逸。輕安者，謂輕
X08n0236_p0276b01║利安適，於善法中，心堪任性。捨，謂離諸沉、掉，心平
X08n0236_p0276b02║等性，無警覺性。慚、愧二種，謂於所造罪，自觀有耻，
X08n0236_p0276b03║觀他有耻，於罪見怖。二根者，謂無貪、無瞋。其無癡
X08n0236_p0276b04║善根，慧為性故。前大地法中已說，此不重出。言不
X08n0236_p0276b05║害者，謂無損惱。勤，謂精進，令心勇捍為性。言唯遍
X08n0236_p0276b06║善心者，一、唯是善性，二、遍一切善心，故名大善地
X08n0236_p0276b07║法也。
X08n0236_p0276b08║三、大煩惱地。此中若法大煩惱地所有，名大煩惱
X08n0236_p0276b09║地法，謂法恒於染污心有。（疏：謂癡等六，恒遍染心，目之為大。大即煩惱，持
X08n0236_p0276b10║業釋也。）頌：癡、逸、怠、不信等。釋曰：此中癡者，所謂愚癡，
X08n0236_p0276b11║即是無明，迷諸境起，無智無顯。逸謂放逸，不修諸
X08n0236_p0276b12║善，是修諸善所對治法。怠謂懈怠，心不勇捍，是前
X08n0236_p0276b13║所說勤所對治。不信者，謂心不澄淨，是前信所對
X08n0236_p0276b14║治。惛謂惛沉，即身重性、心重性、身惛沉性、心惛沉
X08n0236_p0276b15║性也。掉謂掉舉，令心不靜。此地法唯六，唯徧染心
X08n0236_p0276b16║俱起，非餘故。言恒唯染者，一、唯染，二、徧染，故獨得
X08n0236_p0276b17║大煩惱名也。
X08n0236_p0276b18║四、大不善法地，名大不善地。此中若法大不善地
X08n0236_p0276b19║所有，名大不善地法，謂法恒於不善心有。（疏云：謂無漸等
X08n0236_p0276b20║恒徧於彼不善之心，是不善之大，或大即不善。依主持業，隨應如次。）頌曰：唯徧不善
X08n0236_p0276b21║心無慚及無愧。釋曰：唯二心所，但與一切不善心
X08n0236_p0276b22║俱，謂無慚、愧，故唯二種名此地法。謂於所造罪，自
X08n0236_p0276b23║觀無耻名無慚，觀他無耻名無愧。然有二義得大
X08n0236_p0276b24║不善名：一、唯不善性，二、遍一切不善心故。
X08n0236_p0276c01║五、小煩惱地法，名小煩惱地。此中若法小煩惱地
X08n0236_p0276c02║所有，名小煩惱地法，謂法小分染污心俱（疏云：忿等十心
X08n0236_p0276c03║所，不遍一切，故名為小。小即煩惱，小煩惱即法，持業釋也）。頌曰：忿、覆、慳、嫉、惱等。
X08n0236_p0276c04║釋曰：如是類法：一、唯修所斷，二、意識地起無明相
X08n0236_p0276c05║應，三、各別現行。俱此三義，名為小煩惱地法。謂依對
X08n0236_p0276c06║現前不饒益境，憤發名忿；於自作罪，恐失利譽，隱
X08n0236_p0276c07║藏為覆；耽著法財，不施名慳；但欲自利，不願他榮，
X08n0236_p0276c08║妬忌為嫉；忿恨暴熱，很戾為惱；於諸有情，心無悲
X08n0236_p0276c09║愍，損惱為害；由忿為先，懷惡不捨，結冤為恨；罔冒
X08n0236_p0276c10║於他，矯設異形，儉曲為諂；詐現有德，以求利譽，名
X08n0236_p0276c11║之為誑；心生染著，醉慠為憍（上地法，下餘不定法）。
X08n0236_p0276c12║六不定法有八等者（此八不同上五地以上，徧大地法定通三性，大善地唯善
X08n0236_p0276c13║性，大煩惱通不善、無記、大不善性，其小煩惱少分不善性故。今此八法於三性容不定故，不定入前五地。
X08n0236_p0276c14║故彼鈔云：此八不定入前五地，名不定也。且如惡作通二性故，不定入初地及二地；非不善故，不定入三
X08n0236_p0276c15║地；以通善故，不定入四地；不具三義故，不定入五地。睡眠等隨應准釋）。論曰：已說五
X08n0236_p0276c16║品心所，復有餘不定心所、惡作（即悔也）、睡眠、尋、伺等
X08n0236_p0276c17║法。此中應說於何心品、有幾心所決定俱生？頌曰：
X08n0236_p0276c18║欲有尋伺故，於善心品中，二十二心所，有時增惡
X08n0236_p0276c19║作（此善性所攝也。然欲界心定有尋、伺，故善心品必二十二心所俱生，謂十大地法、十大善地法及不
X08n0236_p0276c20║定二，謂尋與伺。非諸善心皆有惡作，有時增數至二十三，謂所善、惡、不作，作中心追悔性為善，與此相違
X08n0236_p0276c21║名為不善，此二各依二處而起）。於不善不共，見俱唯二十，四煩惱
X08n0236_p0276c22║忿等，惡作二十一（此不善性所攝也。謂若於不善不共心品有二十心所俱生，謂
X08n0236_p0276c23║十大地法、六大煩惱等地法、二大不善地法，并二不定，謂尋與伺。言不共心者，謂此心品唯有無明，無有
X08n0236_p0276c24║所餘貪煩惱等。若於不善見相應心品，亦有二十心所俱生，名同上說。言不善見相應心者，謂此心中或
X08n0236_p0277a01║有邪見、或有見取、或有禁取。若於四不定貪瞋慢疑煩惱品，亦有二十一心所俱生，二十如上，加忿等隨
X08n0236_p0277a02║一。若於不善惡作相應心品，亦二十一心所俱生）。有覆有十八，無覆許十
X08n0236_p0277a03║二（此無記性所攝也。謂若於無記有覆心品，唯有十八心所俱生，謂十大地法、六大煩惱地法，并二不
X08n0236_p0277a04║定，謂尋與伺。欲界無記有覆心者，謂與薩迦耶見及邊見、執見相應故也。若於餘無記無覆心品，許唯十
X08n0236_p0277a05║二心所俱生，謂十大地法，并不定尋伺，或惡作亦通無記，便有十三心所也）。睡眠徧不
X08n0236_p0277a06║違，若有皆增一（應知睡眠與前所說一切心品皆不相違，通善不善無記性故。隨何
X08n0236_p0277a07║品有，即說此增，謂二十二至二十三至二十四。不善無記，如例應知。上皆欲界所攝。論更說上二界所攝，
X08n0236_p0277a08║略不錄之。上來不定性難見，故略錄之，勿厭繁文。心所攝竟）。
X08n0236_p0277a09║四者不相應行法等者，頌曰：心不相應行，得非得
X08n0236_p0277a10║同分，無想二定命，相名身等類。論曰：如是諸法心
X08n0236_p0277a11║不相應，非色等性行蘊所攝，是故名心不相應行。
X08n0236_p0277a12║一得、二非得者，論曰：得有二種，一者未得已失今
X08n0236_p0277a13║獲、二者得已不失成就，應知非得與此相違。三同
X08n0236_p0277a14║分者，論曰：有別實物名為同分，謂諸情轉類等亦
X08n0236_p0277a15║名眾同分。此復二種，一無差別、二有差別。無差別
X08n0236_p0277a16║者，謂諸有情有情同分，一切有情各等有故。有差
X08n0236_p0277a17║別者，謂諸有情界地趣生種性男女近事苾蒭學
X08n0236_p0277a18║無學等各別同分，一類有情各得有故。四無想異
X08n0236_p0277a19║熟者，論曰：若生無想有情天中，有法能令心心所
X08n0236_p0277a20║滅，名為無想。是實有物能遮未來心心所法，令暫
X08n0236_p0277a21║不起如堰江河，此法一向是異熟果。五無想定，論
X08n0236_p0277a22║曰：如前所說，有法能令心心所滅，名為無想。如是
X08n0236_p0277a23║復有別法能令心心所滅，名無想定。無想者定名
X08n0236_p0277a24║無想定，或定無想名無想定。由彼執無想是真解
X08n0236_p0277b01║脫，為求證彼脩無想定。前說無想是異熟故，無記
X08n0236_p0277b02║性攝不說自成。今無想定一向是善，此是善故能
X08n0236_p0277b03║招無想有情天中五蘊異熟（前無想異熟是果，此無想定是因）。六
X08n0236_p0277b04║滅盡定者，論曰：亦有別法能令心心所滅，名滅盡
X08n0236_p0277b05║定。如是二定差別相者，前無想定為求解脫，以出
X08n0236_p0277b06║離想作意為先；此滅盡定為求靜住，以止息想作
X08n0236_p0277b07║意為先。前無想定在後靜慮（即第四禪），此滅盡定唯在
X08n0236_p0277b08║有頂，即是非想非非想處。前無想定唯異生得，此
X08n0236_p0277b09║滅盡定唯聖人得。七命根者，頌曰：命根體即壽，能
X08n0236_p0277b10║持煖及識。論曰：命體即壽，謂有別法能持煖識相
X08n0236_p0277b11║續住因，說名為壽。八生至十一滅者，頌曰：想謂諸
X08n0236_p0277b12║有為，生住異滅性。論曰：由此四種是有為想，法若
X08n0236_p0277b13║有此應是有為，與此相違是無為法。此中於諸法
X08n0236_p0277b14║能起名生、能安名住、能衰名異、能壞名滅，性是體
X08n0236_p0277b15║義。十二名等者，頌曰：名身等所謂，想章字總說。論
X08n0236_p0277b16║曰：等者，等取句身文身。應知此中名謂作想，如說
X08n0236_p0277b17║色聲香味等想。句者謂章，詮義究竟，如說諸行無
X08n0236_p0277b18║常等章。或能辯了業用德時相應差別，此章稱句。
X08n0236_p0277b19║文者謂字。云何名等？身謂想等總說。言總說者，是
X08n0236_p0277b20║合集義。
X08n0236_p0277b21║五無為等者，論曰：虗空但以無礙為性，由無障故，
X08n0236_p0277b22║色於中行。（清涼云：小乘說三，虗空則就外空，復記三皆實有。）擇滅即以離
X08n0236_p0277b23║繫為性，謂諸有情法，遠離繫縛，證得解脫，名為擇
X08n0236_p0277b24║滅。擇謂揀擇，即慧差別，各別揀擇四聖諦故。擇力
X08n0236_p0277c01║所得滅，名為擇滅，如牛所駕車，名曰牛車。永礙當
X08n0236_p0277c02║生，得非擇滅，謂能永礙未來生法，得滅異前，名非
X08n0236_p0277c03║擇滅。得不因擇，但由緣闕。（清涼云：當來生法，緣會則生，緣闕之時，得非擇
X08n0236_p0277c04║滅。礙當生法，令永不起，名畢竟礙。故偈云：畢竟礙當生，別得非擇滅。言別得者，謂非擇滅有實體性，緣闕
X08n0236_p0277c05║住中，起別得故。非擇滅得，不因擇滅，但因緣闕，名非擇滅。）
X08n0236_p0277c06║疏但說人空等者。（或云我空，或云生空，具如圓覺鈔會釋。）雜阿含云：十
X08n0236_p0277c07║二因緣從無明至老死。若有人言是老死，若言誰老
X08n0236_p0277c08║死，即生邪見，乃至無明亦復如是。若說無誰老死，當
X08n0236_p0277c09║知虗妄，是名法空，乃至無明亦復如是。（天台補注云：他宗明小乘
X08n0236_p0277c10║但有生空，請讀此文，自知他悞。評曰：今既云縱少說法空，亦不明顯，正密用阿含以前。將此破南中有教第四
X08n0236_p0277c11║鈔說，義已分明。今但密用，誰謂秪有生空？但約多分顯了義說，故云但說人空爾。若補注引此證小乘雙具二
X08n0236_p0277c12║空，不取少分、多分義者，與大乘說二空有何異也？過歸自己，最可笑耳。）
X08n0236_p0277c13║鈔：根劣，未堪聞說二空者，釋成至相所立名中愚
X08n0236_p0277c14║法之義。故引二論，皆云：鈍根即愚鈍。而前立名不
X08n0236_p0277c15║云愚法者，此中釋也。以若加愚法，乃至以義為名，
X08n0236_p0277c16║故但改為小乘教也。▲鈔：起信云等者，彼疏云：一、
X08n0236_p0277c17║執緣，意明但知人無我故，唯有法我見故。次論云：
X08n0236_p0277c18║以說不究竟見有五蘊生滅之法等。疏云：二、執相，
X08n0236_p0277c19║意明正是法執行相，對彼人空以說。引此以證小
X08n0236_p0277c20║乘但說人空。問：既縱其少說二空，何不大乘中收？
X08n0236_p0277c21║答：而不分明說由斷法執等義，名為法空。但略標
X08n0236_p0277c22║其名，在小乘中說，故小教中收也。
X08n0236_p0277c23║鈔：一、計識心等者，識字應是色字。廣鈔第三云：一、
X08n0236_p0277c24║計色心，如順正理論等，以次釋云現在色心故。然
X08n0236_p0278a01║彼論此卷通說十八界根、境、識三為染、淨因，故云
X08n0236_p0278a02║現在色（相境）、心（識也）也。▲鈔：二者、三毒為因下，如世有
X08n0236_p0278a03║冤毒，能喪物命。此三種法損害自、他，處寬長時，為
X08n0236_p0278a04║患之甚，且喻為毒。故本行經云：世間之毒，莫過三
X08n0236_p0278a05║毒。言以三毒因緣起於三業等者，此但總說。若別
X08n0236_p0278a06║說者，謂感欲界人、天善行，名福業；感四惡趣惡行，
X08n0236_p0278a07║名非福業；脩色、無色定，名不動業。各感依、正等法，
X08n0236_p0278a08║故云有一切法。言中論十二因緣頌等者，頌行支
X08n0236_p0278a09║中文也。言眾生癡所覆者，既不明了，猶物覆心，造
X08n0236_p0278a10║有漏業，受六道苦，輪轉不息。如昏夜時行曠野中，
X08n0236_p0278a11║見杌木，謂鬼等，遂作方便，欲敵而生恐怖等苦。皆
X08n0236_p0278a12║因不明了故。是故聖說無明發行，行能感苦。此明
X08n0236_p0278a13║發業，故但說癡毒為染根本也。起信鈔云影取三
X08n0236_p0278a14║善根為因，斷煩惱，出三界，為淨根本之義。三行亦
X08n0236_p0278a15║三業也。
X08n0236_p0278a16║鈔：然似參經意者，此小乘義有能、所熏，似參濫大
X08n0236_p0278a17║乘經意也。而不同下，揀之。言縱說賴耶等者，既但
X08n0236_p0278a18║有名，即無其義。故唯識論云：復有一類（即增一阿含中說也），
X08n0236_p0278a19║謂簿伽梵所說：眾生愛阿賴耶，樂阿賴耶，忻阿賴
X08n0236_p0278a20║耶，喜阿賴耶。謂阿賴耶是貪總、別三世境故。乃至
X08n0236_p0278a21║廣說。此中五取蘊說名阿賴耶，有餘復謂貪俱樂
X08n0236_p0278a22║受名阿賴耶，有餘復謂薩迦耶見名阿賴耶。此等
X08n0236_p0278a23║諸師由教及證愚於阿賴耶識，故作此執。如是安
X08n0236_p0278a24║立阿賴耶名，隨聲聞乘安立道理，亦不相應。若不
X08n0236_p0278b01║愚者，取阿賴耶識，安立彼說阿賴耶名。如是安立，
X08n0236_p0278b02║則為最勝。云何最勝？若五取蘊名阿賴耶，生惡趣
X08n0236_p0278b03║中一向苦處，最可厭逆。眾生一向不趣愛樂，於中
X08n0236_p0278b04║執藏不應道理，以彼常求速捨離故。若貪俱樂受
X08n0236_p0278b05║名阿賴耶，生第四禪、靜慮以上，無有具彼有情常
X08n0236_p0278b06║有厭逆，於中執藏亦不應理。若薩迦耶見名阿賴
X08n0236_p0278b07║耶，於此正法中信解無我者，恒有厭逆，於中執藏
X08n0236_p0278b08║亦不應理。故云但有名字，皆不明賴耶正義也。然
X08n0236_p0278b09║言非第八為所熏，非第七為能熏等者，反顯大乘
X08n0236_p0278b10║七、八為能、所熏。如何熏耶？（雖非此中正義，恐學者欲知，故筆於此。）下
X08n0236_p0278b11║鈔云：相宗賴耶以為所熏。所以得為所熏者，具四
X08n0236_p0278b12║義故。論云：一、堅住性。若法始終一類相續，能持習
X08n0236_p0278b13║氣，乃是所熏。（習氣即種子也。）此遮轉識及聲、風等性不堅
X08n0236_p0278b14║住，故非所熏。二、無記性。若法平等，無所違逆，能容
X08n0236_p0278b15║習氣，乃是所熏。此遮善染勢力強盛，無所容納，非
X08n0236_p0278b16║是所熏。由此如來第八識唯帶舊種，非新受熏。（此極
X08n0236_p0278b17║善位。）三、可熏性。若法自性非堅密，能受習氣，乃是所
X08n0236_p0278b18║熏。此揀心所及無為法依他堅密，故非所熏。（心所不自
X08n0236_p0278b19║在，無為性堅密。）四、與能熏共和合性。若向能熏同時同處，
X08n0236_p0278b20║不即不離，乃是所熏。此遮他身剎那前後無和合
X08n0236_p0278b21║義，故非所熏。唯異熟識具斯四義，可是所熏，非心
X08n0236_p0278b22║所等。（非八識同時五種心所等取，所餘如上所揀。）前七轉識以為能熏，
X08n0236_p0278b23║亦具四義故。論云：何等為能熏四義？一、有生滅。若
X08n0236_p0278b24║法非常，能有作用，生長習氣，乃是能熏。此遮無為
X08n0236_p0278c01║前後不變，無生長用，故非能熏。二、有勝用。若有生
X08n0236_p0278c02║滅，勢力增盛，能引習氣，乃是能熏。此遮異熟心、心
X08n0236_p0278c03║所等勢力羸劣，故非能熏（彼疏云：言用者，謂前七識可是能熏。揀前六識
X08n0236_p0278c04║異熟生者，及第六心王、心所，雖是能緣，而不強盛，故不能為勝，故非能熏）。三、有增減。若
X08n0236_p0278c05║有勝用，可增可減，能攝植習氣，乃是能熏。此遮佛
X08n0236_p0278c06║果圓滿善法無增無減，故非能熏。彼若能熏，便非
X08n0236_p0278c07║圓滿，前後佛果應有勝劣。四、與所熏和合而轉。若
X08n0236_p0278c08║與所熏同時同處，不即不離，乃是能熏。此遮他身
X08n0236_p0278c09║剎那前後無和合義，故非所熏（自他不得熏，前後不得熏）。唯七
X08n0236_p0278c10║轉識及彼心所，有此勝用而增減者，具斯四義，可
X08n0236_p0278c11║是能熏。如是能熏與所熏識俱生俱滅，熏習義成，
X08n0236_p0278c12║令所熏種子生長，如熏苣勝，容有熏習（苣勝即胡麻，以諸華
X08n0236_p0278c13║香草和罯苣勝子，令香以壓油，名為熏油。此苣勝本不香，由香草罯故香，故云熏苣勝）。
X08n0236_p0278c14║疏未盡法源等者，謂不達如來藏心，未盡淨法之源；
X08n0236_p0278c15║不了根本無明，未盡染法之源。尚不知七、八，況餘者
X08n0236_p0278c16║也！圓覺鈔云：以隨他語，故說諸法數一向差別。佛若
X08n0236_p0278c17║便說了義法，云一切皆真，即邪、正不分，真、妄渾濫，何
X08n0236_p0278c18║因改心悔過？故說染、淨之別，善、惡雲泥，令知善、淨可
X08n0236_p0278c19║忻，染、惡可厭，知賢聖功德、凡夫過患，發心立志，修因
X08n0236_p0278c20║證果。言故多諍論者，問：教是佛說，云何多諍？答：就佛
X08n0236_p0278c21║說有，元是即空幻有，真理隨緣故；就佛意即通，以隨
X08n0236_p0278c22║根故，言教即隱。後宗習者，隨言執理，隨相執體，造論
X08n0236_p0278c23║弘傳，相承不絕。有二十部互執不同，故多諍論。
X08n0236_p0278c24║
X08n0236_p0279a01║華嚴懸談會玄記卷第二十四
X08n0236_p0279a02║
X08n0236_p0279a03║音釋
X08n0236_p0279a04║圭（古畦切，瑞玉也。）夾（古洽切，近西廂也。）奘（昨朗切，大也，盛也。）燉（徒昆切，火盛也。）挺（達鼎
X08n0236_p0279a05║切，拔也。）褒（布刀切，衣博裾也。）銓（七全切，詮衡也。）蔽（甫制切，障也。）堰（於幰切，壅水也。）苣
X08n0236_p0279a06║（勤侶切。苣勝即似胡麻也。）罯（於感切，覆也。）𨷂（音闕。）