X08n0236_p0285c13║
X08n0236_p0285c14║
X08n0236_p0285c15║
X08n0236_p0285c16║華嚴懸談會玄記卷第二十六
X08n0236_p0285c17║蒼山再光寺比丘　普瑞集
X08n0236_p0285c18║疏四、智心品者，意云：四智是識心相應品故。所以論
X08n0236_p0285c19║云：此轉有漏八、七、六、五識相應品，如次而得。智雖非
X08n0236_p0285c20║識，而依識轉，識為主故，說轉識得。又有漏位中，智劣，
X08n0236_p0285c21║識強；無漏位中，智強，識劣。為勸有情依智捨識，故說
X08n0236_p0285c22║轉八識，而得此四智。大圓鏡智相應心品，解脫道時，
X08n0236_p0285c23║初成佛故，乃得初起；盡未來際，相續不斷，持無漏種，
X08n0236_p0285c24║令不失故。平等性智相應心品，菩薩見道，初現前位，
X08n0236_p0286a01║違二執故，方得初起；後十地中，執未斷故，有漏等位
X08n0236_p0286a02║或有間斷；法雲地後，與淨第八相依相續，盡未來際。
X08n0236_p0286a03║妙觀察智相應心品，生空觀品，二乘見位，亦得初起；
X08n0236_p0286a04║此後展轉至無學位，或至菩薩解行地終，或至上位；
X08n0236_p0286a05║若非有漏，生空或智果無心時，皆容現起。法空觀品，
X08n0236_p0286a06║菩薩見位，方得初起；此後展轉乃至上位；若非有漏，
X08n0236_p0286a07║法空智果或無心時，皆容現起。成所作智相應心品，
X08n0236_p0286a08║成佛，方得初起，而數間斷，作意起故。此四種性雖皆
X08n0236_p0286a09║本有，而要熏發，方得現行；因位漸增，佛果圓滿，不增
X08n0236_p0286a10║不減；盡未來際，但從種生，不熏成種。
X08n0236_p0286a11║鈔：皆是真如體相差別者，謂涅槃體上三德、四德
X08n0236_p0286a12║等，皆是真如體上無為功德之相差別不同也。有
X08n0236_p0286a13║為功德，四智所攝者，有二義故，四皆所攝：一、智用
X08n0236_p0286a14║強故，二、以智名顯故。一切種心下，約就實及麤相
X08n0236_p0286a15║二義以釋四智所攝也。言及彼品類者，即四念住
X08n0236_p0286a16║等，是彼心、心所家品類故。▲鈔：四、所轉得等者，准
X08n0236_p0286a17║唯識，修習位中分二：一、十地因，二、轉依、果。後文分
X08n0236_p0286a18║四：一、能轉道（此有二：一、能伏道，當地前；二、能斷道，即前科所引者是也），二、所轉
X08n0236_p0286a19║依，三、所轉捨，四、所轉得。今此當第四所轉得中所
X08n0236_p0286a20║生得義也。言乃至者，超過餘文。具足，應云：云何四
X08n0236_p0286a21║智相應心品？一、大圓鏡智相應心品，謂此心品離
X08n0236_p0286a22║諸分別所緣行相，微細難知，不忘不愚；一切境相，
X08n0236_p0286a23║性相清淨，離諸雜染，純淨圓德；現種依持，能現、能
X08n0236_p0286a24║生身、土智影，無間無斷，窮未來際，如大圓鏡現眾
X08n0236_p0286b01║色像。二、平等性智相應心品，謂此心品觀一切法，
X08n0236_p0286b02║自、他有情，悉皆平等，恒共相應；隨諸有情所樂，示
X08n0236_p0286b03║現受用身、土影像差別；妙觀察智不共所依，無住
X08n0236_p0286b04║涅槃之所建立，一味相續，窮未來際。三、妙觀察智
X08n0236_p0286b05║相應心品，謂此心品善觀諸法自相、共相，無礙而
X08n0236_p0286b06║轉；攝觀無量諸法總持定門及所發心功德珍寶，
X08n0236_p0286b07║於大眾會能現無邊作用差別，皆得自在；雨大法
X08n0236_p0286b08║雨，斷一切疑，令諸有情皆獲利樂。四、成所作智相
X08n0236_p0286b09║應心品，為此心品為欲利樂諸有情故，普於十方
X08n0236_p0286b10║示現種種變化三業，成本願力所應作事。如是四
X08n0236_p0286b11║智相應心品雖各定有二十二法，能變、所變、種、現、
X08n0236_p0286b12║俱生（二十二法者，謂徧行五、別境五、善十一，并四智各隨一心王也），而智用增，以
X08n0236_p0286b13║智名顯。故此四品總攝佛地一切有為功德，皆盡
X08n0236_p0286b14║▲鈔：況能生識下，即無漏第八識。體是生、滅，依識
X08n0236_p0286b15║生智（是增上緣）。何非有為？帶無漏種子為親因緣，能生
X08n0236_p0286b16║於智，故智有為也。▲鈔：四、智攝於三身者，論云：此
X08n0236_p0286b17║四心品雖皆徧能緣一切法，而用有異。謂鏡智品
X08n0236_p0286b18║現自受用身淨土相，持無漏種；平等智品現他受
X08n0236_p0286b19║用身淨土相；成所智品能現變化身及土相；觀察
X08n0236_p0286b20║智品觀察自、他功德過失，雨大法雨，破諸疑網，利
X08n0236_p0286b21║樂有情。百法鈔云：大圓鏡智攝自受用身，以含持
X08n0236_p0286b22║種子親變根身為眾色、心總所依故；平等性智攝
X08n0236_p0286b23║他受用身，返因立號，觀自、他平等，現十平等身，行
X08n0236_p0286b24║相勝故；妙觀察智能觀諸法自、共相故，於淨、穢二
X08n0236_p0286c01║土說法斷疑，最為殊勝。二身皆攝。若成所作智攝
X08n0236_p0286c02║變化身，謂即此智偏能成就昔時所作利他願故。
X08n0236_p0286c03║現三種化身，義為勝故。今鈔但言自報，不言餘二
X08n0236_p0286c04║者，餘二非實報故，或舉勝該劣故。
X08n0236_p0286c05║疏如是義類下，問：前正明立教中始教有破相、立相
X08n0236_p0286c06║二義，今約所詮辯異。何以唯彰立相，不說破相耶？答：
X08n0236_p0286c07║此約所說法相明異，破相不明法相等異，故不說之。
X08n0236_p0286c08║問：頓教中總不說法相，唯辯真性，何故前疏標云若
X08n0236_p0286c09║約所說法相者耶？答：頓教不說法相，故異餘教。亦是
X08n0236_p0286c10║約法相有、無等以明教別耳。問：頓既不說法相，猶廣
X08n0236_p0286c11║明不說之義，唯辯真性；破相始教，何不然耶？答：今准
X08n0236_p0286c12║知。故但頓教，則辯真性；破相，則唯顯但空。如圓覺疏：
X08n0236_p0286c13║鈔：廣有十門：
X08n0236_p0286c14║疏少說法相等者，探玄記云：不論百法名數，又不同
X08n0236_p0286c15║小乘，亦無多門料揀，故云少說法相。一切諸法皆是
X08n0236_p0286c16║真如，隨緣建立，故云多說法性。所說法相別無自體，
X08n0236_p0286c17║皆即法性宗意顯性，故云性宗廣。疏：鈔云：然大、小乘
X08n0236_p0286c18║法相所詮法義，則末廣本略。如俱舍等明起業受果
X08n0236_p0286c19║三界六道依、正之相甚廣，唯識等說六識中二執、二
X08n0236_p0286c20║障亦廣，八識三細所依根本則略。其本、始二覺、三大
X08n0236_p0286c21║及真如門乃至一真心源之義，渾不分析行相。若起
X08n0236_p0286c22║信等，則於此開章廣辯。其六麤障執之義，皆略說之；
X08n0236_p0286c23║起業受果，但列名而已。由此應成四句：一、終教，即本
X08n0236_p0286c24║廣末略；二、小教及立相始教，則末廣本略；三、頓教中，
X08n0236_p0287a01║非本非末；四、圓教中，全本全末。
X08n0236_p0287a02║如說五蘊等者，即般若經，只如心經已廣破之，況
X08n0236_p0287a03║大部耶？▲鈔：下文云等者，即夜摩偈讚品文也。彼
X08n0236_p0287a04║疏鈔云：蘊是世間，緣成寂滅，即出世間。一體說二，
X08n0236_p0287a05║故云假名。淨名不二品說：那羅延菩薩曰：世間、出
X08n0236_p0287a06║世間為二。世間性空，即是出世間。其中不入，不出，
X08n0236_p0287a07║不溢，不散，是為入不二法門。是也。▲鈔又云：有諍
X08n0236_p0287a08║下，須彌偈讚品文，如前真妄交徹中已釋。此中意
X08n0236_p0287a09║取生死、涅槃皆是從緣，俱名法相，俱不可得，以即
X08n0236_p0287a10║法性故。▲鈔：如說心等者，即起信論說：依如來藏，
X08n0236_p0287a11║故有生、滅心等。言心體離念者，論云：謂心體離念。
X08n0236_p0287a12║離念相者，等虗空界，無所不徧。法界一相，即是如
X08n0236_p0287a13║來平等法身。彼疏云：顯即性故，離於妄念；顯無不
X08n0236_p0287a14║覺，法界一相。謂在纏、出纏，恒無二故。▲鈔華藏世
X08n0236_p0287a15║界下，即華藏品文。彼疏云：初句標名，次句不壞分
X08n0236_p0287a16║量，即同真性。然上來所引當經，皆是圓中同實教
X08n0236_p0287a17║一分之義；所引他文，正是終教。能同、所同，不定殊
X08n0236_p0287a18║故，所以雙引其文。又圭峰圓覺鈔云：故無諍論，以
X08n0236_p0287a19║起信、智度、寶性等三論，皆無諸師諍競之異。
X08n0236_p0287a20║鈔：然法性宗下，預出引文之體例也。言同教中義
X08n0236_p0287a21║者，以此教經同頓同實，今此同實義故。至下理事
X08n0236_p0287a22║無礙中引本文釋，今終教中引他文釋也。▲鈔：故
X08n0236_p0287a23║楞伽第一云下，即是起信論中無明為因，生三細；
X08n0236_p0287a24║境界為緣，長六麤中。此經當其後義。前偈喻明，後
X08n0236_p0287b01║偈法合。以巨海喻常住識海，猛風喻於境界，波浪
X08n0236_p0287b02║喻前七轉識。此中引意者，取藏識即是常住，顯證
X08n0236_p0287b03║第八通如來藏，不唯生、滅，以有常住言故。▲鈔即
X08n0236_p0287b04║起信論文等者，本疏云：不生不滅是如來藏清淨
X08n0236_p0287b05║心，因無明風動，作三細第八識。生、滅不相離故，故
X08n0236_p0287b06║云和合。非謂別有生、滅來與真如合，謂生、滅之心，
X08n0236_p0287b07║心之生、滅無二相故。真如全體動，故心與生、滅非
X08n0236_p0287b08║異；而恒不變真性，故與生、滅非一。則第八識中已
X08n0236_p0287b09║含動、靜。（三細即第八識內三分也。）又依楞伽經：七識染法為生
X08n0236_p0287b10║滅，以如來藏淨法為不生滅。此二和合為阿賴耶
X08n0236_p0287b11║識。以和合故，非一非異等。▲鈔：廣如問明品辯者，
X08n0236_p0287b12║散在此品上下之文說爾。
X08n0236_p0287b13║鈔：廣如前說者，即前十段引經，諸論附出也。然准
X08n0236_p0287b14║佛性論說：除五失，生五德，故說一切眾生悉有佛
X08n0236_p0287b15║性：一、下劣心，不發菩提心，故知有佛性，能起正懃
X08n0236_p0287b16║心故；二、慢心，謂我有佛性，他無佛性，故知皆有佛
X08n0236_p0287b17║性，能生敬慕心故；三、妄起二執，迷二空，故知有佛
X08n0236_p0287b18║性，能生真般若故；四、由法執妄，見真諦，故知有佛
X08n0236_p0287b19║性，能生俗智，顯實智故；五、由我執妄，見彼、此，故知
X08n0236_p0287b20║有佛性，能生大悲心。乃至故說一切眾生皆有佛
X08n0236_p0287b21║性，是故唯以一佛乘化之。
X08n0236_p0287b22║鈔：楞伽經云者，即第四經，具云：大慧！如來藏是善、
X08n0236_p0287b23║不善因，能徧興造一切趣生。乃至云：為無始惡習
X08n0236_p0287b24║所熏，名為藏識等。問明品鈔說：如來藏性為無始
X08n0236_p0287c01║根本無明虗偽惡習所熏，成第八藏識。▲鈔又云
X08n0236_p0287c02║如來藏下，即第四經，具云：大慧！七識不流轉，不受
X08n0236_p0287c03║苦、樂，非涅槃因。大慧！如來藏受苦、樂與因俱，若生
X08n0236_p0287c04║若滅。十忍品鈔云：七識念念生滅無常，當起即謝，
X08n0236_p0287c05║如河流轉，自體無成，故不受苦、樂。既非染依，亦非
X08n0236_p0287c06║無漏涅槃依矣。其如來藏真常普徧，而在六道。迷
X08n0236_p0287c07║此，能隨緣成事，受苦、樂果，與七識俱，名為因俱。不
X08n0236_p0287c08║守自性而成，故七識依此而得生、滅，云若生若滅。
X08n0236_p0287c09║此明如來藏即是真如，隨緣受苦、樂等。▲鈔：起信
X08n0236_p0287c10║亦云下，彼疏云：真隨妄轉也。以淨心不能自動，要
X08n0236_p0287c11║因無明之風動也。▲鈔：而疏云但是下，意明眾生
X08n0236_p0287c12║但是真如，隨緣成立，是故眾生皆有佛性，則復成
X08n0236_p0287c13║一性之義。▲鈔對上始教下，遮妄解也。以法相說，
X08n0236_p0287c14║法性宗中但有隨緣，無不變義，故此遮也。教義問
X08n0236_p0287c15║云：真如既云常法，云何說得隨熏起滅？如何復說
X08n0236_p0287c16║為凝然常？答：既云真如常，固非如言所謂常也。何
X08n0236_p0287c17║者？聖說真如為凝然者，此隨緣作諸法時，不失自
X08n0236_p0287c18║體，故說為常。則不異之常，名不思議常。非謂不作
X08n0236_p0287c19║諸法，如情所謂之凝然也。乃離諸情執，故經云難
X08n0236_p0287c20║可了知。▲鈔：由不變下，略釋。何者下，廣釋。謂若乃
X08n0236_p0287c21║至真如隨緣，釋由不變故，始能隨緣。若不乃至，何
X08n0236_p0287c22║成不變？釋由隨緣故，方能不變。是以下，總結。故勝
X08n0236_p0287c23║鬘下，引證，可知。問：真隨緣時，為動、不動？若動，應是
X08n0236_p0287c24║箇物，復有方所。故涅槃說常法無處住故。又圓覺
X08n0236_p0288a01║經云岸實不移等。若不動而不違他緣，故名隨緣，
X08n0236_p0288a02║則應如虗空頑凝，不能隨轉。海水、金性等喻，云何
X08n0236_p0288a03║似耶？答：動與不動，猶兩頭語。設雙存二義，難免相
X08n0236_p0288a04║違。或俱非兩邊，寧逃戲論？問：畢竟如何？答：圓成真
X08n0236_p0288a05║理，非凡境故。玄極，則名言不及；見異，則展轉無窮。
X08n0236_p0288a06║故圓覺經云：虗妄浮心，多諸巧見，不能成就圓覺
X08n0236_p0288a07║方便。
X08n0236_p0288a08║鈔：三、性空、有等者，依他、徧計皆空。不但空、徧計，即
X08n0236_p0288a09║空、有不同。言空即圓成者，問：法相、真如離有離無，
X08n0236_p0288a10║此何空即圓成耶？答：此依他無自性，即第一義空。
X08n0236_p0288a11║事即理故，為無礙理，更無二體。是故相融，則不異
X08n0236_p0288a12║緣生有之空，非斷空也。▲鈔：此中無性即無徧計
X08n0236_p0288a13║者，別釋疏中無性二字。能無即圓成空義，所無即
X08n0236_p0288a14║徧計性。由依他上有徧計性，依他不空；今依他上
X08n0236_p0288a15║無徧計性，故依他即空矣。不同法相但空徧計，不
X08n0236_p0288a16║空依他也。▲鈔法性宗中等者，攝論云：阿毗達磨
X08n0236_p0288a17║修多羅中，世尊說法有三種：一、染污分，二、清淨分，
X08n0236_p0288a18║三、染污清淨分。依何義說此三分？於依他性中，分
X08n0236_p0288a19║別性為染污分，真實性為清淨分，依他性為染污
X08n0236_p0288a20║清淨分。依此義說三分。釋論云：阿毗達磨修多羅
X08n0236_p0288a21║中說：分別性以煩惱為性，真實性以清淨分為性。
X08n0236_p0288a22║依他性由具兩分，以二性為性。故說法有三種：一、
X08n0236_p0288a23║煩惱為分，二、清淨為分，三、二法為分。依此義故，作
X08n0236_p0288a24║此說也。賢首釋云：此上論文明真該妄末，無不稱
X08n0236_p0288b01║真；妄徹真源，體無不寂。真、妄交徹，二分雙融。▲鈔
X08n0236_p0288b02║故密嚴下，引證。名、相二俱遣者，證遍計、依他皆無
X08n0236_p0288b03║性也。名、相妄境既遣，分別妄情自息；正智能遣，還
X08n0236_p0288b04║冥第一圓成。故云是為第一義空，即圓成真性也。
X08n0236_p0288b05║▲鈔：一、因緣下，如因緣所生一色法。當情現，故遍
X08n0236_p0288b06║計；即空如幻，故依他；但有假名，逈超空、假，故圓成
X08n0236_p0288b07║中道。如略鈔第二說。又空即假，假即空，空即中，中
X08n0236_p0288b08║即空，假即空，空即假，假即中，中即假，中即空，空即
X08n0236_p0288b09║中，中即假，假即中，空即假中，假中即空，假即空中，
X08n0236_p0288b10║空中即假，中即空假，空假即中，三一無礙，存、亡互
X08n0236_p0288b11║攝，如一緣生色法。如是甚深，情執安寄？故非妄想。
X08n0236_p0288b12║洞然通解，故非無記。無念而知，知而無念，萬法皆
X08n0236_p0288b13║然。三性圓融，觀行可以留神。
X08n0236_p0288b14║疏一、理齊平等者。問：既分生、佛不同，何名平等？答：不
X08n0236_p0288b15║分生、佛，言誰平等？界者，性義，生、佛同一性故。問：若云
X08n0236_p0288b16║性者，何說生、佛？答：離生、佛外，說有何性？問：何故不得
X08n0236_p0288b17║分義名界？答：假是分義名界，亦無增減。如東方虗空
X08n0236_p0288b18║為生界，西方虗空為佛界，雖分齊各別，皆無邊際。設
X08n0236_p0288b19║東方更行極多劫數，亦不可言西方虗空增多也，東
X08n0236_p0288b20║方虗空減少也。假使無量勝神通者，各無量劫飛行
X08n0236_p0288b21║虗空，求空邊際，終不可盡。非以不盡，不名遊行；非以
X08n0236_p0288b22║遊行，令其得際。勝神通者，如佛飛行，如化生已過之
X08n0236_p0288b23║空，如所化得作佛者未到之空。如未作佛者，雖不住
X08n0236_p0288b24║過虗空，亦不說已過之空增多，未到之空減少。當知
X08n0236_p0288c01║此中道理亦爾。若立一分無性有情守眾生界，妨難
X08n0236_p0288c02║極多。
X08n0236_p0288c03║鈔：不增不減經等者，彼經云：舍利弗問佛：一切眾
X08n0236_p0288c04║生從無始來輪迴生死，此眾生聚為有增減？為無
X08n0236_p0288c05║增減？此義甚深。若人問我，當云何答？佛言：大邪見
X08n0236_p0288c06║者，所謂：見眾生界增，見眾生界減。以是見故，生盲
X08n0236_p0288c07║無目。是故長夜妄行邪道，於現在世墮諸惡趣。舍
X08n0236_p0288c08║利弗！大嶮難者，所謂：取眾生界增減，堅著妄執，於
X08n0236_p0288c09║未來世墮諸惡趣。▲言大般若經者，通指八部般
X08n0236_p0288c10║若。文殊般若云：假使一佛住世，如是無量諸佛各
X08n0236_p0288c11║度無量眾生皆入涅槃，而眾生界亦不增減。何以
X08n0236_p0288c12║故？眾生定相不可得故。而言等者，等餘經也。十行
X08n0236_p0288c13║品云：菩薩不著多眾生，捨一眾生，不增眾生界，不
X08n0236_p0288c14║減眾生界。何以故？菩薩深入眾生界。如法界、眾生
X08n0236_p0288c15║界無二，無二法中無增無減。何以故？菩薩了一切
X08n0236_p0288c16║法、法界無二故。
X08n0236_p0288c17║鈔：疏第一、義空下，大科分二：
X08n0236_p0288c18║初束義總明（二）
X08n0236_p0288c19║初標科通難（疏第）
X08n0236_p0288c20║後引文釋義（二）
X08n0236_p0288c21║初引二文（二）
X08n0236_p0288c22║初仁王（二）
X08n0236_p0288c23║初俱有相即問（故仁）
X08n0236_p0288c24║後俱無相即答（佛言）
X08n0236_p0288c25║後涅槃（二）
X08n0236_p0288c26║初詳問略答（涅槃）
X08n0236_p0288c27║後問略答詳（佛言）
X08n0236_p0288c28║後對前辨異（三）
X08n0236_p0288c29║初標（以上）
X08n0236_p0288c30║二釋（三）
X08n0236_p0289a01║初所對八諦（前教）
X08n0236_p0289a02║二能對二經（今此）
X08n0236_p0289a03║三結斷其意（二）
X08n0236_p0289a04║初結斷（斯則）
X08n0236_p0289a05║後引文證（三）
X08n0236_p0289a06║初引昔人雙結二經意（故昔）
X08n0236_p0289a07║二引生公別成涅槃（生公）
X08n0236_p0289a08║三引梁論斥法相失意（梁論）
X08n0236_p0289a09║三會（然法）
X08n0236_p0289a10║後按文銷釋（二）
X08n0236_p0289a11║初四句明二諦（二）
X08n0236_p0289a12║初二句二諦不即（然疏）
X08n0236_p0289a13║後二句二諦不離（二）
X08n0236_p0289a14║初影略釋（真非）
X08n0236_p0289a15║後不壞相釋（而不）
X08n0236_p0289a16║後二句明中道（三）
X08n0236_p0289a17║初躡前標揀（疏雖）
X08n0236_p0289a18║二依文廣釋（五）
X08n0236_p0289a19║初指文所憑（此即）
X08n0236_p0289a20║二正銷疏文（二）
X08n0236_p0289a21║初難空不斷（二）
X08n0236_p0289a22║初正釋本義（且約）
X08n0236_p0289a23║後別揀法相（不同）
X08n0236_p0289a24║後雖有不常（雖有）
X08n0236_p0289a25║三引論為證（故中）
X08n0236_p0289a26║四結顯中道（非斷）
X08n0236_p0289a27║五揀別法相（若成）
X08n0236_p0289a28║三結顯文義（二）
X08n0236_p0289a29║初顯結（上則）
X08n0236_p0289a30║後反結（若其）
X08n0236_p0289a31║鈔：仁王經等者，羅什所譯。第一義諦下，乃至智不
X08n0236_p0289a32║應二者，以智難諦，既有真、俗二智，諦不應一。次若
X08n0236_p0289a33║言有者，智不應一者，智既是一，諦不應二。一諦、二
X08n0236_p0289a34║諦之義，其事云何？或可一智、二智之義，其事云何？
X08n0236_p0289a35║以約二諦俱有，故相違也。▲鈔：佛言下，以二諦俱
X08n0236_p0289a36║無，故相即也。謂汝、我相分，即有二諦，二智第一義
X08n0236_p0289a37║中有世諦也；說、聽皆無，即是一諦，一智第一義中
X08n0236_p0289a38║無世諦也。故云即為一義。二義偈云下，有四偈：初
X08n0236_p0289a39║偈雙標真、俗，（初句標真，無相為真故；次句揀自、他因緣，以真本無相，非因緣故；三句標
X08n0236_p0289a40║俗，因緣為俗，是本有故；四句揀非外道自性等及梵王等緣作也。）第二偈釋成真、
X08n0236_p0289a41║俗，（上半釋成真諦本無，上句釋成無自無他作；下句釋成無相，下半釋成俗諦本有。言諸有者，略唯三
X08n0236_p0289b01║有，廣則二十五有。又即一切有為諸法也。此因緣自爾有，故云本有法。言三假者，下踈云：假有三種：一、因
X08n0236_p0289b02║成假，二、相續假，三、相待假。因成有二：一、五蘊和合，假名某甲，則入生空；二、陰亦因緣而有，則入法空。言相
X08n0236_p0289b03║續者，前陰滅，後陰續生，念念相續，假而非實。言相待假者，待非眾生以說眾生等。又或云：三假者，即名假、
X08n0236_p0289b04║法假、受假。彼注云：名假如響，法假如幻，受假如夢。今意云：但三假集故，因緣本有。俗諦之法，非自性我作，
X08n0236_p0289b05║亦非梵王等作，即因緣假相，自爾而有也。）第三偈，釋成一諦二諦義。（初句
X08n0236_p0289b06║有相世俗，無相第一義，本自二故，即約法說二。次句約喻說二，如牛二角，相待而立。第三句約智為一。第
X08n0236_p0289b07║四句約境為二。或第三句釋成一諦，既相待立，豈定二耶？第四句釋成二諦，常無二，不礙常二，故云二諦
X08n0236_p0289b08║常不即耶。）第四偈，結成一諦二諦之義。（初句結成一諦，約智為一故。次
X08n0236_p0289b09║句結成二諦，約境常二故。第三句融於境智，通達一諦，二諦無二，真入第一義也。）
X08n0236_p0289b10║鈔：涅槃經下，言所說世諦等者，此牒總徵。次前佛
X08n0236_p0289b11║說，中智總知世諦，上智別知無量。（彼踈中知真實如來藏恒河沙
X08n0236_p0289b12║佛法。）世尊下，正申難也。難意云：如其相有，即是一諦，
X08n0236_p0289b13║何有二諦？如其相無，將非如來前文但虗妄說有
X08n0236_p0289b14║二諦耶？佛言：善男子！世諦者，即第一諦者，彼疏云：
X08n0236_p0289b15║以相即故，互得相有。言：世尊！若爾下，總徵也。既二
X08n0236_p0289b16║相即，便無二諦。佛言：有善下，總明有二也。若隨言
X08n0236_p0289b17║說下，別顯二相。先標列二名；善男子下，廣釋二相。
X08n0236_p0289b18║言五陰和合者，謂凡夫隨名取相，釋上世人所知
X08n0236_p0289b19║淺近，即上世法是名世諦。若解五陰法無某甲名
X08n0236_p0289b20║字，又推一一陰中皆無某甲名字。一陰若有某甲
X08n0236_p0289b21║名字，餘四何無？若皆有者，應五箇某甲名字，即如
X08n0236_p0289b22║其體、性知解。離五陰法，亦無某甲名字，假合強立
X08n0236_p0289b23║故。此即如稱其性、相而知之，釋上出世人所知深
X08n0236_p0289b24║遠，即上出世法名第一義諦矣。言某甲者，亦名字
X08n0236_p0289c01║也。祖庭事苑云：某如甘在木上，指其實也。然猶未
X08n0236_p0289c02║足以定其名、甲次第之言，故云某甲也。言名字者，
X08n0236_p0289c03║淨名集義鈔云：俗說：父母立名，朋友立字。名以定
X08n0236_p0289c04║體，字以表德。言陰者，十藏鈔云：陰者，覆義。圭峰云：
X08n0236_p0289c05║覆真理故。言第一義諦者，即歎勝之名。理法微妙，
X08n0236_p0289c06║名為第一；深有所以，名之為義。義實名諦。▲鈔：對
X08n0236_p0289c07║前二論者，即唯識、瑜伽二論也。▲鈔：涅槃本唯一
X08n0236_p0289c08║諦者，以上總答云世諦即第一義，故唯一諦。解惑
X08n0236_p0289c09║分二者，出世人達解，名第一義諦；世人惑倒，名為
X08n0236_p0289c10║世諦。▲鈔：斯則二而不二者，斷仁王意；不二而二
X08n0236_p0289c11║者，斷涅槃意。一、二自在為真二諦者，雙斷二經，結
X08n0236_p0289c12║成無礙也。或可此中有四句義：初二句，可知。言一、
X08n0236_p0289c13║二自在者，若亦一亦二為自在，即第三句；非一非
X08n0236_p0289c14║二為自在，即第四句。遮過具德，四句融通，可知。▲
X08n0236_p0289c15║鈔：昔人云下，證前雙斷二經之意也。二諦並故二，
X08n0236_p0289c16║非雙故不二，證斷仁王經也。未曾各故不二，恒乖
X08n0236_p0289c17║故而二，證斷涅槃意也。▲鈔是非相待下，如前出
X08n0236_p0289c18║世人知解為是，世人倒惑為非。相待，故有真諦、俗
X08n0236_p0289c19║諦名生。言一諦為真者，以前云世諦即第一義諦，
X08n0236_p0289c20║故一諦為真也。言二言成權者，是非相待，非權而
X08n0236_p0289c21║何？有本云：四言成權，即指法相四真、四俗為權也。
X08n0236_p0289c22║然今順涅槃意，不及二字。
X08n0236_p0289c23║鈔：梁論下，斥法相失意也。以彼宗八諦區分真、俗、
X08n0236_p0289c24║別執者，皆由智障覆。故論意云：由所知障覆所知
X08n0236_p0290a01║境，令智不生，甚於盲瞑，都無所識。既其真、俗、別執，
X08n0236_p0290a02║豈為識真、俗耶？▲鈔：然法相下，會也。問：上引梁論
X08n0236_p0290a03║豈法相不見，此文理准。法苑亦云：二諦不定同定
X08n0236_p0290a04║異，此云何通？故此會也。意云：法相專務分析，使法
X08n0236_p0290a05║相昭彰故；法性不無分析，務在融通，使不生局見
X08n0236_p0290a06║故。又法相豈令生局見耶？法性一向不分析耶？乍
X08n0236_p0290a07║觀，則文同水、火；審推，乃義符膠、漆。何者？如其不委
X08n0236_p0290a08║分析，何以明法相？不混然融通，何以袪法執？融則
X08n0236_p0290a09║融於分析，析則析於融通。非唯不互相違，抑亦遞
X08n0236_p0290a10║相成立。不爾，聖人設化，本欲利根，豈所說法互為
X08n0236_p0290a11║矛盾？此則各據一趣，入之義門。但冀通玄理應，勿
X08n0236_p0290a12║生偏滯也。
X08n0236_p0290a13║鈔：真、妄俱空下，以此科正辯二諦空、有，即離別今
X08n0236_p0290a14║初二句，疏文正辯二諦空、有別義也。此中有三宗
X08n0236_p0290a15║之義不同：此真、妄俱空一句即性宗義，釋疏二句
X08n0236_p0290a16║以為能別；非獨下二句所別二宗義。空宗，則真空
X08n0236_p0290a17║妄有，以上仁王及次下中論、智論皆明俗有真空
X08n0236_p0290a18║故。言妄空真有者，法相宗義也。以初俗則空，後三
X08n0236_p0290a19║俗及四真皆有故。今云真、妄俱空，則二諦空、有與
X08n0236_p0290a20║餘宗別也。▲鈔：真非俗外下，釋疏中次二句文明
X08n0236_p0290a21║二諦，即離、別中即義也。其中有二例釋：初、約義齊，
X08n0236_p0290a22║故影略以明之；二、則下，約義不齊不壞相以釋也。
X08n0236_p0290a23║以妄必真，無自性故，即俗可言真也。如說波即濕，
X08n0236_p0290a24║亦有真非妄，即真如不變也；有濕非波，即靜水故。
X08n0236_p0290b01║佛已證故者，上約法釋，此約人說，以佛所證之真
X08n0236_p0290b02║不可言即妄也。但言下，成前引證，可知。
X08n0236_p0290b03║鈔：由上二諦下，躡前二諦，略標法性宗中道，以揀
X08n0236_p0290b04║法相中道，亦應名中道別也。▲鈔：且約空為真諦
X08n0236_p0290b05║下，以二諦多門，故云且約。▲鈔不同始教，如龜毛
X08n0236_p0290b06║等者，此揀法相妄空義。以彼說徧計情，執此一如
X08n0236_p0290b07║龜毛、兔角，是以為空。依他似有，此性不空。今以依
X08n0236_p0290b08║他有法因緣，無性即空，空即圓成而不壞因緣，故
X08n0236_p0290b09║雖空不斷。為即俗之真，故揀不同彼也。言若有，定
X08n0236_p0290b10║是有下，更以境對心明之。影取前段若空，定謂是
X08n0236_p0290b11║空，便墮斷見。▲鈔中論下。引證。雙證上即有之空，
X08n0236_p0290b12║即空之有，及以境對心之義也。▲鈔：非斷非當下，
X08n0236_p0290b13║結成中道，可知。（已上皆釋上標中不斷不常四字也。）▲鈔：若滅故下，
X08n0236_p0290b14║揀別法相，釋上標中。中道妙旨，不唯約事八字也。
X08n0236_p0290b15║▲鈔：上則下，順結也。言不壞有、無而離有、無者，即
X08n0236_p0290b16║結上釋中即有之空。雖空而不斷，即空之有。此有
X08n0236_p0290b17║非常等文也。言有之與無，非一非異者，結上非斷
X08n0236_p0290b18║非常即中道之文也。餘文可知。
X08n0236_p0290b19║鈔：以性滅為滅等者，謂所相有為諸法體性，當體
X08n0236_p0290b20║即滅，非謂真如體性即滅也。以有為法體性即滅，
X08n0236_p0290b21║方歸真性，揀別法相有為法前生後滅。今以全性
X08n0236_p0290b22║隨緣成萬法時，即生即滅，以全無自性故。言不為
X08n0236_p0290b23║愚者說者，以滅義甚深，故無智之人難生信解，恐
X08n0236_p0290b24║謗法，墮惡道故。▲鈔：淨名云下，即菩薩品彌勒章
X08n0236_p0290c01║文也。言三世皆空下，鈔詞。明生等皆無定相，會三
X08n0236_p0290c02║世相，即歸性空也。▲鈔：故起信論云下，但取四相
X08n0236_p0290c03║俱時，而有一句證成四相同時也。彼疏云：若至心
X08n0236_p0290c04║源，得於無念，則能遍知一切眾生一心動轉、自相
X08n0236_p0290c05║差別，以一切眾生皆同本自無念故。又四相中各
X08n0236_p0290c06║即無念，故云以無念等故。所覺四相本來無起，待
X08n0236_p0290c07║何而有始覺之異？以四相一心所成，無有前、後；離
X08n0236_p0290c08║淨心外，無別自體；無自體故，本來平等，同一本覺。
X08n0236_p0290c09║然本覺者，如夢四相，唯一淨心，無有體、性可辯前、
X08n0236_p0290c10║後，說言俱有。且為融其前、後，則同時亦假施設。是
X08n0236_p0290c11║故不唯諸惑四相同時，一剎那中四相皆爾。▲鈔：
X08n0236_p0290c12║所相法體者，一切有為法也。此有為法無自性，故
X08n0236_p0290c13║隨法性而融通也。言能相之相者，生、住、異、滅。此能
X08n0236_p0290c14║相於有為法上有生、滅等相。有為法既隨法性融
X08n0236_p0290c15║通，故能相生、滅之相亦即生即滅無礙也。
X08n0236_p0290c16║鈔：疏緣境斷惑等者，易處大科，難處略科。大分為
X08n0236_p0290c17║二：
X08n0236_p0290c18║初、總出教意（疏緣）
X08n0236_p0290c19║二消釋疏文分（二）
X08n0236_p0290c20║初總科兩段（而疏）
X08n0236_p0290c21║二別釋分為（三）
X08n0236_p0290c22║初影出緣境（今初）
X08n0236_p0290c23║二依文斷惑分（二）
X08n0236_p0290c24║初不二而二（二）
X08n0236_p0290c25║初牒定能所（若約）
X08n0236_p0290c26║二方釋兩義（二）
X08n0236_p0290c27║初不二（今且）
X08n0236_p0290c28║後而二（無二）
X08n0236_p0290c29║後二而不二（二而）
X08n0236_p0290c30║三別明證理（二）
X08n0236_p0290c31║初順明（二）
X08n0236_p0290c32║初惑即能證（照惑）
X08n0236_p0290c33║後智即所證（言照）
X08n0236_p0291a01║後反顯（非智）
X08n0236_p0291a02║鈔：故十地經云下，以斷惑之義稱難，故先出教意
X08n0236_p0291a03║也。經文正顯證智唯據甚深緣性不可說義，故皆
X08n0236_p0291a04║非三時也。言此智漏盡下，且就見道智斷惑，分為
X08n0236_p0291a05║三時：如燈焰，非唯初，唯中，唯後燋炷。一一推徵，三
X08n0236_p0291a06║皆不斷。已上經則約性，故不斷。如燈焰，初、中、後總
X08n0236_p0291a07║取，方能燋炷；前、中、後取，故三時總取，方說能斷。已
X08n0236_p0291a08║上論文則約相，故斷。大品云：菩薩非初心得菩提，
X08n0236_p0291a09║亦不離初心；後心亦爾，而得菩提。譬如燃燈，非初
X08n0236_p0291a10║焰燋炷，亦不離初焰；後焰亦爾，而炷實燋。龍樹判
X08n0236_p0291a11║云：佛以甚深因緣答涅槃。二十亦云：五陰雖念念
X08n0236_p0291a12║滅，而有修道；如燈雖念念滅，而有光明。故上經、論
X08n0236_p0291a13║皆顯性、相無礙。無斷之斷，大意可知。▲鈔：而疏有
X08n0236_p0291a14║二節下，疏雖有一節，約鈔釋中影出一義，以對前
X08n0236_p0291a15║始教中三義，故今科為三節也。▲鈔：若約緣境下，
X08n0236_p0291a16║真體無二，故不二。不礙能緣、所緣，故云而二。又雙
X08n0236_p0291a17║照真、俗無礙境。復有即真即俗雙照中道之智，及
X08n0236_p0291a18║非真非俗雙遮中道之智，遮、照亦復無礙故。又總
X08n0236_p0291a19║上之心、境不同，云二；其性無殊，云不二。如是緣境，
X08n0236_p0291a20║即是名證如也。▲鈔：若約斷惑，不二而二下，性不
X08n0236_p0291a21║礙相也。▲鈔：二而不二，說為內證下，相不礙性也。
X08n0236_p0291a22║寂照以此段屬證理者，非也。此正明斷惑，故以性
X08n0236_p0291a23║宗斷惑有斷而不斷（當二而不二也）。不斷而斷，方名斷也，
X08n0236_p0291a24║具兩句故。故前引經、論有三時斷，三時不斷，方名
X08n0236_p0291b01║為斷也。問：若是斷惑，何有內證之言？答：以此中能
X08n0236_p0291b02║合所故，惑即如故，方為真斷；若能不合所，惑不即
X08n0236_p0291b03║如，非真能斷。故以內證釋真斷也。何獨斷惑？前緣
X08n0236_p0291b04║境中亦具內證；若不內證，非真緣境。思之。言能合
X08n0236_p0291b05║所故，惑即如故者，有二師釋。寂照等云：上句釋二
X08n0236_p0291b06║而字，下句釋不二字。若助正云：二句合釋二而不
X08n0236_p0291b07║二也。上句能及下句惑，即名為二；上句所及下句
X08n0236_p0291b08║如，唯是一性，故名不二。二、釋隨取。若約惑、智對說，
X08n0236_p0291b09║後釋近宗。
X08n0236_p0291b10║鈔：疏照惑本無下，第三、別明證理。指玄以此段科
X08n0236_p0291b11║為別明。二而不二，非證理者，對前相宗三義，義不
X08n0236_p0291b12║足也。問：既明證理，何言照惑無本耶？答：此中鈔說
X08n0236_p0291b13║智有二能：一、能斷惑，二、能證理。上說斷惑，今明證
X08n0236_p0291b14║理。以上字為初節，今字為後節。明文若斯，無勞異
X08n0236_p0291b15║執。又照惑無本，豈非證理耶？然有本云：二智各有二
X08n0236_p0291b16║能，即真、俗二智，或權、實二智也。言尋此妄惑，都無
X08n0236_p0291b17║根本者，惑自無本，故無住體。上自有本智能知，此
X08n0236_p0291b18║為能斷智之本體也。言非內非外者，即淨名優波
X08n0236_p0291b19║離章意也。彼云：罪性不在內，不在外，不在中間等。
X08n0236_p0291b20║言三世推求下，梵行品意。彼云：過去已滅，未來未
X08n0236_p0291b21║至，現在空寂，無作業者，無受報者等。言從無住本
X08n0236_p0291b22║等者，淨名經云：善、不善法孰為本？曰：身為本。乃至
X08n0236_p0291b23║顛倒想孰為本？曰：無住為本。又問：無住孰為本？曰：
X08n0236_p0291b24║無住即無本。文殊師利從無住本立一切法。言惑
X08n0236_p0291c01║體、智體無二體者，惑既以無住為本，無住即實相
X08n0236_p0291c02║異名，故與能斷無分別智，其體不異也。
X08n0236_p0291c03║鈔：疏照體無自下，能證即所證也。言即此智體下，
X08n0236_p0291c04║起信論意也。論云：依本覺故，說有不覺；依不覺故，
X08n0236_p0291c05║說有始覺。乃至云無復始、本之異等。言若以下，揀
X08n0236_p0291c06║法相宗，能證、所證不即也。能證有為，所證無為，既
X08n0236_p0291c07║分能、所，非證如矣。▲鈔即迴向經文者，彼疏鈔云：
X08n0236_p0291c08║自有三意：一、約如體性空，智外無如；智體性空，如
X08n0236_p0291c09║外無智。二、如智一味，同一真體，安得智外有如耶？
X08n0236_p0291c10║三、約事事無礙，舉一全收，謂佛智稱真，收法界盡；
X08n0236_p0291c11║差別之事，皆隨理在。佛智中所證如，寧在智外？此
X08n0236_p0291c12║約相入門。又佛智即一切，一切即佛智，相即門也。
X08n0236_p0291c13║上二約理事無礙，後一約事事無礙。全約如理，舉
X08n0236_p0291c14║一全收，即第二如智一味，同真體義也。▲言更有
X08n0236_p0291c15║文云下，亦迴向品文。彼疏云：一、約離相，能證相離，
X08n0236_p0291c16║不能證於佛境。所證體空，故無少法與能證智同
X08n0236_p0291c17║止，冥契無二故。故楞伽云：遠離覺、所覺。二、約體融，
X08n0236_p0291c18║佛即法界，不應以法界更證法界。故文殊問經云：
X08n0236_p0291c19║若以法界證法界，則是諍競。如、智一體，如外無少
X08n0236_p0291c20║智為能證，智外無少如為所證，故無可同止。影公
X08n0236_p0291c21║中論疏云：法性不並真，賢聖無異道。即斯意也。▲
X08n0236_p0291c22║言如斯斷證下。總結揀也。緣境之義，亦應結揀，但
X08n0236_p0291c23║言略爾。又但能如前緣境，即能如前斷惑。若能如
X08n0236_p0291c24║前斷惑，即能如斯證理。上之三義，鼎之三足，不可
X08n0236_p0292a01║缺也。
X08n0236_p0292a02║鈔：世、出世智者，有漏始覺地前名世間智，無漏始
X08n0236_p0292a03║覺地上名出世智。又根本智名出世智，契真體故；
X08n0236_p0292a04║後得智名世（智，達俗諦故。已上）。根、後二智單就始覺說也。
X08n0236_p0292a05║▲鈔始謂始覺下，雙就本始說。本覺即上如來藏，
X08n0236_p0292a06║始覺即上二智。有以始覺為世智，本覺為世、出智
X08n0236_p0292a07║者，非也。本覺即所證故。言始覺修生，義同無常者，
X08n0236_p0292a08║據其修生義邊，且許同於無常，其實豈是無常耶？
X08n0236_p0292a09║故次云：今以始同本等，如鏡新明合舊明，豈有能
X08n0236_p0292a10║以合之二體？此中即義亦無能、所，但義分之。遮彼
X08n0236_p0292a11║異解，故復言即。▲鈔恐人謂言下，遮法相釋也。以
X08n0236_p0292a12║彼宗立三常義。莊嚴論云：常有三種：一、本性常（即凝
X08n0236_p0292a13║然常），謂自性身本來常住故；二、不斷常，謂受用身恒
X08n0236_p0292a14║受法樂，無間斷故；三、相續常，謂變化身沒已復現，
X08n0236_p0292a15║化無盡故。今遮之也。▲鈔：淨名經弟子品云：佛身
X08n0236_p0292a16║無為，不墮諸數者，彼疏云：有為之身，四相所遷，數
X08n0236_p0292a17║也。兜率偈疏云：數有二種：一、數量，二、色心。有為，皆
X08n0236_p0292a18║名為數。佛身無生，離生、滅相，常也。言以訶阿難者，
X08n0236_p0292a19║以阿難晨朝持鉢，於婆羅門下立。維摩問其故，答
X08n0236_p0292a20║曰：世尊！身有小疾，當用牛乳，故來至此。時維摩詰
X08n0236_p0292a21║言：止！止！莫作是語！如來身者，金剛之體，當有何疾？
X08n0236_p0292a22║轉輪聖王以少福故，尚得無病，豈況如來無量福
X08n0236_p0292a23║會！如來身者，即是法身，非思欲身。佛身無漏，諸漏
X08n0236_p0292a24║已盡；佛身無為，不墮諸數。如此之身，當有何疾？默
X08n0236_p0292b01║往，阿難！勿謗如來！莫使異人聞此麤言等。天台云：
X08n0236_p0292b02║無病言病，增謗也；德圓言減，損謗也。佛身無生，應
X08n0236_p0292b03║物現生。有身，則有病。小乘執實，故言謗也；大乘知
X08n0236_p0292b04║應，故非謗也。豈復離此現疾，別有不謗法身哉？▲
X08n0236_p0292b05║鈔：若體外有智下，體謂法身真體，智謂自報實智。
X08n0236_p0292b06║鈔：涅槃第二下，彼疏云：初勸愚人一切莫說。良以
X08n0236_p0292b07║愚人心未見法，言多謬失，是故勸其一切莫說。次
X08n0236_p0292b08║教莫著。唯當自責：我今愚癡，勸捨解心；如來正法
X08n0236_p0292b09║不可思議，教生信心。是故下，結勸莫說。是如來身
X08n0236_p0292b10║不可思議，故不應定說有為、無為。若正見下，勸智
X08n0236_p0292b11║者定說無為，以理正勸。何以故下，先問，後答。由說
X08n0236_p0292b12║無為，令人正解，起修趣向，名生善法。佛身無為，而
X08n0236_p0292b13║無不為。雖現身雲，而不墮諸數，即無為義。為遮是
X08n0236_p0292b14║有為，云定無為。無為之義甚深。（若見無為是可得者，中間相分亦是
X08n0236_p0292b15║有為。）如斯果德堪趣向故，名生善法。不說有為，令人
X08n0236_p0292b16║捨謗，不墮三惡，名生憐慜。言如彼女人者，以前經
X08n0236_p0292b17║有喻云：譬如貧女，無有居家救護之者。加復病苦，
X08n0236_p0292b18║飢渴所逼，遊行乞丐，止他客舍，寄生一子。是客主
X08n0236_p0292b19║馳逐令去。其產未久，携抱是兒，欲至他國。於其中
X08n0236_p0292b20║路遇惡風雨，襄苦並至，多為蚤、虱、蜂螫、毒蟲之所
X08n0236_p0292b21║唼食。經於恒河，抱兒而渡，其水漂溺，而不放捨。於
X08n0236_p0292b22║是母子遂共俱沒。如是女人慈念功德，命終之後，
X08n0236_p0292b23║生於梵天。即接今所引善男子！欲護正法等文也。
X08n0236_p0292b24║今此以法合於喻也。先舉喻；善男子下，合。言以說
X08n0236_p0292c01║如來下，法說。如彼下，喻明。何以下，顯護法相。如是
X08n0236_p0292c02║之人下，得果自然。前經云：慈念功德，命終之後，生
X08n0236_p0292c03║於梵天。（以慈、悲、喜、捨名四梵行，此當慈故。）本無求梵天之心，名曰
X08n0236_p0292c04║自然。又心地觀經說：是女人以慈善根力故，生色
X08n0236_p0292c05║究竟，作大梵王。當知慈心功德廣大，應善修學。言
X08n0236_p0292c06║乃至云者，中間經云：文殊師利！如人遠行，中路疲
X08n0236_p0292c07║極，寄止他舍。臥寐之中，其室忽然大火卒起，即時
X08n0236_p0292c08║驚寐，尋計思惟：我於今者定死無疑。具慚愧故，以
X08n0236_p0292c09║衣纏身，即便命終，生忉利天。從是已後，滿八十返，
X08n0236_p0292c10║作大梵王；滿百千世，生於人中，為轉輪王。是人不
X08n0236_p0292c11║復生三惡趣，展轉常生安樂之處。以是緣故，文殊
X08n0236_p0292c12║師利！若善男子有慚愧者，不應觀佛同於諸行。文
X08n0236_p0292c13║殊師利！外道邪見下，與鈔引同。彼疏云：此教勸文
X08n0236_p0292c14║有三對：一、邪、正對，（有慚愧者是正，外道是邪故。）二、持、犯對，（持戒比丘
X08n0236_p0292c15║下，是持。若言如來乃至死入地獄，如人自處於己舍宅，犯也。）三、止言對。（如來真實是無
X08n0236_p0292c16║為，不應言是有為也。）經次後云：汝從今日於生死中應捨無
X08n0236_p0292c17║知，求於正智。當知如來即是無為。（踈云：結勸令捨邪心。）鈔諸
X08n0236_p0292c18║經皆有下，無上依經云：若計諸行無常，是名斷見；
X08n0236_p0292c19║若計涅槃常住，是名常見。勝鬘經云：見諸行無常，
X08n0236_p0292c20║是斷見，非正見；涅槃常，是常見等。言餘義至下當
X08n0236_p0292c21║明者，常、無常義具足兩重，四句至下自明。
X08n0236_p0292c22║鈔：但諸經中一向辯真性處者，此賢首、清涼正立，
X08n0236_p0292c23║唯此義爾，所以異天台等師。而圓覺疏鈔多明不
X08n0236_p0292c24║落三時、五時，指圓覺等二十餘部經為頓教。此約
X08n0236_p0293a01║化儀目化法，乃圭山之意，學者不可不審。▲鈔亦
X08n0236_p0293a02║無八識下，則無如始教所說。謂八識自性，謂自證
X08n0236_p0293a03║分，尚無差別，況心所變現相分等，豈當有耶？相應
X08n0236_p0293a04║分位固不在言。▲鈔：心生下，起信論文也。彼疏云：
X08n0236_p0293a05║真心隨緣故生，妄境亦生。若無明滅，境界隨滅，諸
X08n0236_p0293a06║識分別，皆滅無餘。故云心滅，則種種法滅。此即無
X08n0236_p0293a07║如終教所說真、妄和合八識及諸境界差別之相
X08n0236_p0293a08║也。▲鈔：故起信論下，彼疏云：如依病眼，妄說空華。
X08n0236_p0293a09║若離下，應疑云：何以得知因妄念生？釋云：以諸聖
X08n0236_p0293a10║人離妄念故。既無此境，即驗此境定從妄生。又若
X08n0236_p0293a11║此境非妄所作，定實有者，聖人不見，應是迷倒；凡
X08n0236_p0293a12║夫既見，應是覺悟。如不見空華，誰是病眼？是故下，
X08n0236_p0293a13║結真離妄，是所執本空故，真心不動故。由一切諸
X08n0236_p0293a14║法皆即真如，非音聲之所說，非如文句之所詮。言
X08n0236_p0293a15║語路絕，表非聞慧境也，非意言分別故；心行處滅，
X08n0236_p0293a16║非思慧境；畢竟下，非修慧境。體遍染、淨，而恒無二。
X08n0236_p0293a17║所以得無二者，以在緣時，始、終不改變；所以在有
X08n0236_p0293a18║為中得不變異者，以不同有為可破、壞故。此則在
X08n0236_p0293a19║染不破，治道不壞。唯是一心，結歸法體，唯正智相
X08n0236_p0293a20║應故。上來離言說下，離偽名真；畢竟下，離異相名
X08n0236_p0293a21║如。故云故名真如也。言以一切言說下，明言教非
X08n0236_p0293a22║實，不可如言取也。言但隨下，釋成無實所以。上云
X08n0236_p0293a23║離名字相，何故復立此真如名？釋曰：假無實也。
X08n0236_p0293a24║
X08n0236_p0293b01║華嚴懸談會玄記卷第二十六
X08n0236_p0293b02║
X08n0236_p0293b03║音釋
X08n0236_p0293b04║嶮（虗儉切，嶮巇也。）膠（音交。）漆（音七。）析（音昔，分也。）袪（去居切，𧚅却。）抑（於陟切，損也，按
X08n0236_p0293b05║也。）丐（音葢。）襄（音廂，襄水也。）蚤（音早。）虱（音瑟。）螫（施隻切，蟲行毒也。）