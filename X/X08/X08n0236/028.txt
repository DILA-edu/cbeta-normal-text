X08n0236_p0300b01║
X08n0236_p0300b02║
X08n0236_p0300b03║華嚴懸談會玄記卷第二十八
X08n0236_p0300b04║蒼山再光寺比丘　普瑞集
X08n0236_p0300b05║疏未知圓義等者。問：既云圓義，豈有分齊？既云分齊，
X08n0236_p0300b06║豈得稱圓？答：下說四門，皆隨其一門攝義無遺，故各
X08n0236_p0300b07║立十門以顯無盡，乃至一塵何所不具？故迴向品云
X08n0236_p0300b08║得解義趣無盡藏善知諸法理趣分齊等。
X08n0236_p0300b09║鈔：謂前教攝中不別明攝等者，通妨也。妨云：如前
X08n0236_p0300b10║藏攝，先明藏，後明攝；其教攝中唯明教，不別明攝。
X08n0236_p0300b11║何故今疏云已知此經總屬圓教？故此答也。然唯
X08n0236_p0300b12║約彼五教攝於此經。若約此經攝彼五教者，則此
X08n0236_p0300b13║經總攝五教，以能包含無量乘故。故此疏云：乃至
X08n0236_p0300b14║人、天總無不包。如前藏攝中，疏云：若約此攝彼，乃
X08n0236_p0300b15║至聲聞亦此經攝，此能包含無量乘故。
X08n0236_p0300b16║疏然此教海等者，教海之言，二說有異。若決擇、玄鏡
X08n0236_p0300b17║等記，即指上圓教也。以上徵圓義，此牒釋圓義故。若
X08n0236_p0300b18║寂、照等，則指此經為教海也。謂此部經、教所詮法門
X08n0236_p0300b19║如海，宏廣深玄，故云包含無外。若此指圓教者，何以
X08n0236_p0300b20║鈔釋其義，云即下四門之二等？以四門是此經之分
X08n0236_p0300b21║齊故。前文雖徵圓義，亦徵此經之分齊故。思之。言橫
X08n0236_p0300b22║收者，約深、廣以分橫、竪也。言五教者，總相而言也。
X08n0236_p0300b23║鈔：初二句總標下一節，鈔文釋九句法說之。疏：口
X08n0236_p0300b24║科分三：
X08n0236_p0300c01║初二句總標深廣（初二）
X08n0236_p0300c02║次五句別釋深廣（二）
X08n0236_p0300c03║初二句釋深（二）
X08n0236_p0300c04║初標牒（色空）
X08n0236_p0300c05║二正釋（二）
X08n0236_p0300c06║初一句具法喻明深（二）
X08n0236_p0300c07║初標具法喻（然言）
X08n0236_p0300c08║後別釋法喻（二）
X08n0236_p0300c09║初喻說（二）
X08n0236_p0300c10║初第二門義（如海）
X08n0236_p0300c11║後第三門義（空微）
X08n0236_p0300c12║後法說（二）
X08n0236_p0300c13║初第二門義（總攝）
X08n0236_p0300c14║後第三門義（疏事）
X08n0236_p0300c15║後一句別約法明深（總用）
X08n0236_p0300c16║後三句釋廣（疏諸）
X08n0236_p0300c17║後二句雙結深廣（總無）
X08n0236_p0300c18║鈔：然上二句言含法、喻者，二字誤書，應是一字。言
X08n0236_p0300c19║含法、喻者，此段大意雖是法說，然於此句言含法、
X08n0236_p0300c20║喻也，以前標中言教海故。▲鈔：如海等者，此喻諸
X08n0236_p0300c21║說不同。若決擇及寂照記，連天一色者，色即海色，
X08n0236_p0300c22║空即天空。下海，上天，相連一色，一際難分取。疏中
X08n0236_p0300c23║空、色二字喻第二門，攝歸真實。若集玄記，色即天
X08n0236_p0300c24║色，空即海空，相連一色為喻，可知。若會解記，雙取
X08n0236_p0300c25║上二色，則雙取天色、海色。謂海中所現天之青色
X08n0236_p0300c26║與天上青色，上、下相映，混同一色，非唯約海色，亦
X08n0236_p0300c27║非唯取天色。而空字亦雙取海中空、淨，與天色空、
X08n0236_p0300c28║淨同一虗明，故云一色也。非正目海空，亦非但約
X08n0236_p0300c29║天空等為喻，同前。▲鈔：空徹海底者，喻理不礙事；
X08n0236_p0300c30║海映空天者，喻事不礙理。即疏中全取一句，喻第
X08n0236_p0300c31║三門理、事無礙。▲鈔：德用重重下，問：上已標二句
X08n0236_p0300c32║釋深，今又標即唯明深，豈非重耶？答：此揀別前句，
X08n0236_p0300c33║故言唯也。廼有二意：一、前句兼喻顯之，此深唯就
X08n0236_p0301a01║法說；二、前深兼通同教，此唯就別教也。通德相、業
X08n0236_p0301a02║用二種十玄等故。問：下語深，一乘中立四門，何故
X08n0236_p0301a03║釋深但說後三門，不言所依體、事耶？答：理實圓教，
X08n0236_p0301a04║事法界亦極深玄，但於常情深義不顯，故略不言。
X08n0236_p0301a05║又初門是法，後三是義，義依法立，明法不離義，故
X08n0236_p0301a06║略不言。故玄鏡云：法界之相，要唯有三，而總具四
X08n0236_p0301a07║種。其事法界歷別難陳，一一事皆可成觀，故略不
X08n0236_p0301a08║明。總為三觀所依體、事，隨一一事，皆為三觀之所
X08n0236_p0301a09║依止。（此釋法界觀意，已兼縱奪之義。）▲鈔：釋上廣也等者，即此一
X08n0236_p0301a10║部經中全收五教之義。問：本以義分教，不約部帙
X08n0236_p0301a11║而判。今此經既有五教之義，合分為五教中攝，何
X08n0236_p0301a12║故只在圓教中收？答：以此經所說五教義與餘經
X08n0236_p0301a13║中五教義為本，而皆混融無礙，故總屬圓教。言如
X08n0236_p0301a14║二地下，指經說處。經說：十善戒法，人、天心受持，名
X08n0236_p0301a15║人、天乘戒。聲聞、緣覺、菩薩、如來，准上言之，但是一
X08n0236_p0301a16║戒，隨心成五。今唯取人、天也。等字等取：初地明施，
X08n0236_p0301a17║復顯人王，即是人乘；二地十善，十善是欲天乘；三
X08n0236_p0301a18║地八禪，是色、無色天乘，明其最劣。故疏云乃至人、
X08n0236_p0301a19║天，總無不包。問：人乘、天乘，五教何收？若小乘中攝，
X08n0236_p0301a20║既言全收五教，何有人、天教耶？如其不攝五教，何
X08n0236_p0301a21║能攝法盡耶？答：下宗趣中，疏：鈔說立教，必須斷、證
X08n0236_p0301a22║階位等殊。位等無多，故但有五。人、天乘既無斷、證
X08n0236_p0301a23║等義，故不別立為教。以是漸入小乘方便，從在小
X08n0236_p0301a24║乘中收。今以世、出世法異，故於五教外特云乃至
X08n0236_p0301b01║人、天等也。思之。
X08n0236_p0301b02║疏其猶下。正喻廣義。然是即深之廣，故異百川也。
X08n0236_p0301b03║疏：前之四教不攝於圓，圓必攝四教。問：上云教海，即
X08n0236_p0301b04║指此經。今法合中，何故合於圓耶？答：雖舉圓教，亦目
X08n0236_p0301b05║此經，以此經總屬圓教故。
X08n0236_p0301b06║鈔：以四教合於百川者，問：前法說中，此經如海，全
X08n0236_p0301b07║收五教之義為廣，則應五教之義合於百川。此經
X08n0236_p0301b08║合於大海，云何不爾？答：若然，則但能顯如前所說
X08n0236_p0301b09║一義，今更彰異義，故別合之。意明此經所詮五教
X08n0236_p0301b10║義中，有能同前四教義，如海內百川之味；所同前
X08n0236_p0301b11║四教義，如海外百川；圓教體無不備，義無不周，故
X08n0236_p0301b12║如大海。▲鈔：雖有戒、善等者，但戒、善名同，而一一
X08n0236_p0301b13║戒具德無盡，稱法戒故。如持一不殺戒，殺等一切
X08n0236_p0301b14║惡俱能防，慈、悲等萬善咸發。以事事無礙，故稱十
X08n0236_p0301b15║玄無礙。觀心、行起、解絕之時，何惡不防？何善不發？
X08n0236_p0301b16║以一防，一切防；一發，一切發等。言以彼不能事事
X08n0236_p0301b17║無礙故者，終教唯說理、事無礙，頓教唯明言、思斯
X08n0236_p0301b18║絕之理。故彼但不得事事無礙，尚不同之，況小乘
X08n0236_p0301b19║不得始、教之二空，始、教不得終、頓之事、理無礙等
X08n0236_p0301b20║耶？言其猶下，江喻頓，河喻終，溝喻小，洫喻始。溝、洫
X08n0236_p0301b21║者，論語包氏註云：深廣四尺曰溝，深廣八尺曰洫。
X08n0236_p0301b22║鈔約其所通等者，通者，同也，能同同彼所同故。又
X08n0236_p0301b23║復互通，方是能同、所同。不爾，即不名通。因緣，即十
X08n0236_p0301b24║二因緣。十如，謂：一、徧行真如，（徧，謂周徧；行，謂有為色、心等。為初地菩薩
X08n0236_p0301c01║達一切法無我，證得二空真如。此所證真如徧一切行，無有一法不是真如者。）二、最勝真
X08n0236_p0301c02║如，（二地菩薩無漏智，以離破戒垢染，性遮二戒，最勝功德，皆悉具足故。）三、勝流真如，
X08n0236_p0301c03║（由證此真如故，便能流出殊勝教法也。）四、無攝受真如，（若四地已前有我執故，即
X08n0236_p0301c04║有繫屬攝受；若至四地斷彼我執，所證真如非彼所依故。）五、類無別真如，（若四地中
X08n0236_p0301c05║未證此真如，未得無相觀，見生死、涅槃，自、他情類皆有別異；至五地內後得智中已得無相觀，觀生死、涅
X08n0236_p0301c06║槃等類而無差別，所證真如從此彰名。）六、無染淨真如，（依辨中邊論，菩薩因證此
X08n0236_p0301c07║真如，於諸法上得無染淨，所證真如從此彰名。若唯識論，即當體彰名真如，隨障不染，隨智不淨，如玉性
X08n0236_p0301c08║潔，泥不能染），七、法無別真如（依唯識說，法即能詮教法，無別即所詮真如，真如不
X08n0236_p0301c09║隨能詮教法而有差別故。若辨中邊論，菩薩證此真如已，得妙無相道，能達諸教法體差別，故立名也），
X08n0236_p0301c10║八、不增不減真如（如諸聖人斷諸染法時，真如亦不減，又諸人修諸淨法時，真如
X08n0236_p0301c11║亦不增），九、智自在所依真如（智即能依，真如即所依，能依之智證此所依真
X08n0236_p0301c12║如已，便於四無礙解而得自在，故為名也），十、業自在真如（業即菩薩事業，謂神通陀
X08n0236_p0301c13║羅尼及三摩地，并身等三業，謂此菩薩隨欲化作種種利樂有情之事，皆悉無滯，名謂自在也），如次
X08n0236_p0301c14║配於歡喜地等十地，證得
X08n0236_p0301c15║鈔：如海有百川之水，水義同也者，謂海中百川之
X08n0236_p0301c16║水與海外百川之水，水義同也。海中所以有百川
X08n0236_p0301c17║水者，由百川朝宗于海故也。問：此但收自圓教中
X08n0236_p0301c18║能同前四教義。既不收所同，何名全收？答：教義說
X08n0236_p0301c19║圓教具四教，以攝方便故。意以圓教中有同前四
X08n0236_p0301c20║教義，欲引攝前四教根，方便令入圓故。根既入圓，
X08n0236_p0301c21║教亦入圓，如百川恒入於海。依於本法，恒流出前
X08n0236_p0301c22║四教；末法漸化彼根，如海恒流出百川。恒出恒納，
X08n0236_p0301c23║何有一滴非海水耶？則無有一法而不收也。故教
X08n0236_p0301c24║迹鈔云：如海潛流，四天下地有穿鑿者，無不得水，
X08n0236_p0302a01║則皆海水。是知無有一法而不具德圓妙。若不收
X08n0236_p0302a02║所同，何以須言水義同也？此言成無用故。若擇決
X08n0236_p0302a03║記，唯收能同。此釋難依。言無其所病下，有本云：局
X08n0236_p0302a04║字亦通。無小乘唯證人空理，唯行自利行之局病；
X08n0236_p0302a05║無始教化五性之根，說三乘法之局病；無終教唯
X08n0236_p0302a06║明事、理無礙，不說德、相、業、用，該徹五收之局病；無
X08n0236_p0302a07║頓教唯明絕待真理之局病。如海外之百川，不同
X08n0236_p0302a08║鹹味，不具十德等，可知。
X08n0236_p0302a09║疏語廣，名無量乘者，無量乘有二義：一、約一切法門，
X08n0236_p0302a10║但有運載義者，皆得稱乘，故云無量乘；二、約事事無
X08n0236_p0302a11║礙，一即無量等，故云無量乘。經云：或有國土說一乘
X08n0236_p0302a12║或二或三或四五如是乃至無量乘。今約初義，此廣
X08n0236_p0302a13║義中從一至無量皆具故。若語深玄，唯顯一乘也。問：
X08n0236_p0302a14║教與乘何別？答：一、由名、義不同；二、則言教必是能詮，
X08n0236_p0302a15║言乘乃是所詮，但非所詮別義耳。
X08n0236_p0302a16║疏一乘有二等者。然別教名、義，諸說義同。同教名、義，
X08n0236_p0302a17║總有四說：一、若教章中謂同教一乘者，要一乘、三乘
X08n0236_p0302a18║和合不異。若唯三，名三乘；教唯一乘，即別教具三一，
X08n0236_p0302a19║名同教也。（此約三一具，故名同。）二、若前總相會通分四教中第
X08n0236_p0302a20║三名同教一乘者，要終、頓二教同泯二，故名同教一
X08n0236_p0302a21║乘也。（此約終、頓一教泯二是同，非只合終、頓為同也。正約終、頓同無二乘，故云同教一乘也。）三、
X08n0236_p0302a22║此中同教，要圓教與終、頓二教義類相似，故云同也。
X08n0236_p0302a23║（此中圓教同彼終、頓，故云同教；不約終、頓，亦名同教。若云終、頓二教名同教者，彼有其所病，不能同此圓教，以
X08n0236_p0302a24║此同中必有別義故。若約終、頓二教自相同者，漸、頓有異，安得是同？若約泯一是同，自非今義，亦不是合終、頓
X08n0236_p0302b01║為同，但約同泯二，故同也。所以辨此義，決擇、集玄所同二教，亦得稱同教一乘。是則江水應同海水，現是江水
X08n0236_p0302b02║不鹹，豈有同義？故知海有江水，可得稱同；江無海水，不得同也。法中可知。又知終、頓二乘合為同教，頓、漸自殊，
X08n0236_p0302b03║將何合耶？此義甚顯，宜得悉之。）四、此中全揀前四，不攝於圓，約別義
X08n0236_p0302b04║說。若此中全收，圓必攝四，約同教義說。故行願鈔作
X08n0236_p0302b05║此指也。此約圓教收前四教，同成一教，故云同也。故
X08n0236_p0302b06║下鈔亦云：若同諸乘，約融通說，乃至以圓教如海包
X08n0236_p0302b07║含，無不具故。（此義亦同教章所詮差別中收前四教為同教也。若以前四並是三乘，亦是初
X08n0236_p0302b08║義，以初義具三乘、一乘，故少異全收。以全收必約如海具百川說，收少異三一，故以法華為同教也。然大旨是
X08n0236_p0302b09║同，故云少異。）然上四義收攝同教，體勢略盡。有同此類，以
X08n0236_p0302b10║義收之，則無所濫涉矣。又餘三義，諸祖共有，同頓同
X08n0236_p0302b11║實，清涼新加，唯約一乘深義說也。又泯二是同，目法
X08n0236_p0302b12║華等，餘三皆華嚴義也。
X08n0236_p0302b13║鈔：謂終、頓二教雖說下，若一性、一相，無二無三，此
X08n0236_p0302b14║通二教（一性即因同，一相即果同）。若理、事無礙，唯是終教；言、思
X08n0236_p0302b15║斯絕，唯是頓教。此中雖舉所同，意取能同，為同教
X08n0236_p0302b16║一乘也。
X08n0236_p0302b17║疏以別該同，皆圓教攝者，以華嚴皆是不共之旨。於
X08n0236_p0302b18║中約義類，雖同終頓，而能同之教常自具德也。問：既
X08n0236_p0302b19║於一圓教分同、別者，應成三教耶？答：而同、別但教揀
X08n0236_p0302b20║收二門爾。由別教故，逈異餘宗；由同教故，普收一切
X08n0236_p0302b21║自在也。（此約一乘深義，且收終頓爾。普收如前。）
X08n0236_p0302b22║鈔：如事理無礙，必有事事無礙者，乃有二類：一者、
X08n0236_p0302b23║圓教中理事無礙，必有事事無礙，如海內之江河，
X08n0236_p0302b24║必有海故；二者、實教中事理無礙，無事事無礙，如
X08n0236_p0302c01║海外之江河，無有海故。今當初類不爾，豈事理無
X08n0236_p0302c02║礙深於事事無礙？且如事即理門，即是事事無礙
X08n0236_p0302c03║者，是諸法相即自在門也。以十對體事中有理事
X08n0236_p0302c04║一對故。此即相即，故成事事無礙也。問：何故貞元
X08n0236_p0302c05║疏云：若理事一對明無礙，即事理無礙；餘九對明
X08n0236_p0302c06║無礙，豈事事無礙耶？答：且依顯相一義說故。不爾，
X08n0236_p0302c07║相即玄門豈闕理事一對耶？問：能同終教義可爾，
X08n0236_p0302c08║能同頓教義如何？答：且如頓教中理，體絕安立，如
X08n0236_p0302c09║性雙遣，與終教無性，理不相礙，亦名事事無礙。乃
X08n0236_p0302c10║至頓理與餘四教理，皆有無礙義，以五理各別名
X08n0236_p0302c11║事故。下云理廣、狹等，文理昭然，復何疑也？
X08n0236_p0302c12║疏今顯別教下，問：今顯別教一乘，應唯周徧含容，那
X08n0236_p0302c13║得四門皆別教耶？答：有二義：一者、今云顯別教一乘
X08n0236_p0302c14║有四門者，初門為十玄體故；次欲得前十對體事皆
X08n0236_p0302c15║為十玄體者，須攝歸真實，既皆歸實，方於實體顯無
X08n0236_p0302c16║礙用，故得第四門正顯十玄。此則前三門顯別教一
X08n0236_p0302c17║乘之由，第四一門正顯別教一乘。故今標云今顯別
X08n0236_p0302c18║教一乘也。二者、言別必該於同，令同皆別，如海中論
X08n0236_p0302c19║百川，皆具鹹味也。故結云各有十門，以顯無盡。
X08n0236_p0302c20║疏教即能詮，即五教等者。問：此名、義、理分齊，何故能
X08n0236_p0302c21║詮教在所詮中收？答：為門別故。亦猶百法論，論是能
X08n0236_p0302c22║詮，一百法是所詮，其百法中聲、名、句、文亦是所詮中
X08n0236_p0302c23║收。彼既得爾，此何不然？問：當教可爾，何言五教？豈此
X08n0236_p0302c24║一經盡詮一代時教？答：如前聲、名、句、文，豈只局當論，
X08n0236_p0303a01║則一切聲、名、句、文皆在中收。若爾，百法論所詮聲、名、
X08n0236_p0303a02║句、文則寬，不揀何等聲等，故此唯局五教。故自餘世
X08n0236_p0303a03║俗聲等應非此經所詮，此乃收法不盡。答：彼設通一
X08n0236_p0303a04║切，但是從種生始教聲等。今言五教，尚約顯處言之，
X08n0236_p0303a05║實則無所不收。故出現品云：一切眾生種種語言皆
X08n0236_p0303a06║悉不離如來法輪等。況十重教體無所不該！故下疏
X08n0236_p0303a07║云：未有一法而非教體。若爾，既皆是教，何有所詮義
X08n0236_p0303a08║耶？答：此宗以教徹源，則無法非教；由義深玄，則前教
X08n0236_p0303a09║皆義。今又以經為門，則前教、義等皆名所詮。於十對
X08n0236_p0303a10║中若通達教之一字，何所不具耶？是謂一言無不略
X08n0236_p0303a11║周，殊說更無異盈，一字法門海墨書而不盡也。問：若
X08n0236_p0303a12║此盡理，何待於餘？答：若礙於餘，何名盡理？若一向離
X08n0236_p0303a13║此傍求，何名稱性法門？▲言理即生空等者，問：五教
X08n0236_p0303a14║之理，何故皆名體事？答：約差別義，則無法非事。故貞
X08n0236_p0303a15║元疏云：雖通於理，取差別義。又玄鏡云：事法名界，界
X08n0236_p0303a16║即分義，無盡差別之分齊故。問：真理平等，何名差別？
X08n0236_p0303a17║答：平等必對差別，平等亦差別。問：頓教之理，絕待豈
X08n0236_p0303a18║名差別？答：絕待亦對於對待，何非差別？故出現品鈔
X08n0236_p0303a19║云：相待、絕待，尚是相待等。是則以差別為門，無法非
X08n0236_p0303a20║差別。
X08n0236_p0303a21║鈔：十、對法等者，即前一乘、三乘別，一性、五性別等。
X08n0236_p0303a22║▲鈔具五教理下，若總相說，但是五種理，不收餘
X08n0236_p0303a23║法；若盡理明，且終頓教中理，何有一法不是如耶？
X08n0236_p0303a24║圓教理總融諸法，無有障礙，何有不收之法？但是
X08n0236_p0303b01║以理為門，亦不濫餘法。▲鈔：事即色、心等者，亦從
X08n0236_p0303b02║顯說，但是有為之法。細論，如心有五教所明之心
X08n0236_p0303b03║等，身亦十身在內，六道、四聖等（聲聞、緣覺、菩薩、如來），則何所
X08n0236_p0303b04║不攝也？下八對，例准，可解。
X08n0236_p0303b05║鈔：他心等十智者，離世間品明智章中引華嚴孔
X08n0236_p0303b06║目第四云：小乘十智：苦智、集智、滅智、道智、法智、比
X08n0236_p0303b07║智、等智、他心智、盡智、無生智。前四智四諦：知欲法，
X08n0236_p0303b08║名法智；知色、無色法，名比智；知一切法，名等智，即
X08n0236_p0303b09║有漏智也；知他心法，名他心智；知煩惱盡，名盡智；
X08n0236_p0303b10║知煩惱不生，名無生智。問：何故前藏教中說十一
X08n0236_p0303b11║智，此但明十智耶？答：彼說六度菩薩成佛，亦有第
X08n0236_p0303b12║十一智如實智觀中道諦。今以六度菩薩成佛屬
X08n0236_p0303b13║始教收，故但言十智。▲鈔：五、教修行不同者，小乘
X08n0236_p0303b14║四諦之行，始教六度萬行，終教亦然。然皆理、事無
X08n0236_p0303b15║礙。頓教無行為行，圓教一行一切行。言得位差別
X08n0236_p0303b16║者，小乘資加等五位，始教亦然，終教以三賢、十聖
X08n0236_p0303b17║等六位為位，頓教無位為位，圓教一位一切位。
X08n0236_p0303b18║鈔：如七方便下，小教因、果也。七方便者，一、五停心
X08n0236_p0303b19║觀，（如天台立教中已明。）二、別相念觀，（涅槃疏云：一、觀身、色蘊不淨，二、觀受蘊是苦，三、
X08n0236_p0303b20║觀識蘊無常，四、觀想、行二蘊為無我。此四次第者，初於身處貪，次忻樂受，次由心不調，後由未斷惑法中
X08n0236_p0303b21║攝惑，故次第如是。又於想、行計我強，於色計淨強，於心計常強，於受計樂強，故名別想念觀。如天台止觀
X08n0236_p0303b22║等廣說。）三、總相念處觀，（涅槃疏云：總就五蘊或十二因緣為四：一、不淨，二、苦，三、無
X08n0236_p0303b23║常，四、無我。法華玄義云：前別想念慧別破四倒，今深細觀慧總破四倒。或境總觀總，境別觀總，境總觀別。
X08n0236_p0303b24║或總二、三、四五蘊，皆名總相觀。已上皆外凡位。）四、暖，（以別相念觀，故能發似解觀。苦諦，無常、苦、
X08n0236_p0303c01║空、無我；集諦，集因生緣；滅諦，滅淨妙離；道諦，道如行出，得佛法氣分，如鑽火煙起，以慧鑽境，發相似解也），
X08n0236_p0303c02║五頂（十六行相觀成滿，如登山頂，觀矚一方，悉皆明了，故名為頂），六忍（於四諦中，堪忍樂欲，
X08n0236_p0303c03║下中一忍，皆名忍位），七世第一（緣欲界苦諦一行相，唯一剎那，即是上忍，於凡夫所得善根中
X08n0236_p0303c04║最勝，名世第一。已上內凡，如俱舍二十三，法華玄義第四說）。等言，等取四向，俱
X08n0236_p0303c05║為因也。須陀洹，此云預流，初預入聖人之流類故。
X08n0236_p0303c06║等字，等後三果。言等覺已下為因，妙覺為果者，始
X08n0236_p0303c07║終二教因果也。二教皆以等覺已下為因，妙覺為
X08n0236_p0303c08║果，然有少異。始教以圓明四智，無漏五蘊，為妙覺
X08n0236_p0303c09║果。終教則以始本不二，相盡理現，體相二大，不一
X08n0236_p0303c10║不異，為妙覺果。因則大同。等字，等取頓圓二教因
X08n0236_p0303c11║果也。頓以非因為因，寂照現前，無果為果。圓以徹
X08n0236_p0303c12║果六位為因，該因十身為果。▲鈔依即國土下，若
X08n0236_p0303c13║隨五教說者，小乘以變化土為依，丈六佛及三乘
X08n0236_p0303c14║六道身等為正；始教以變化受用法性土為依，以
X08n0236_p0303c15║自、他受用佛及眾生等為正；終教通前三土及方
X08n0236_p0303c16║便有餘土為依，佛生等身為正；頓教無依為依，非
X08n0236_p0303c17║正為正；圓教以依、正無礙為依，為正。如前，可知。
X08n0236_p0303c18║鈔：體則法、報下，亦總相說也。若別明五教者，小教
X08n0236_p0303c19║以五分法身、丈六報身為體，隨形六道為用；始教
X08n0236_p0303c20║以凝然法身、四智報身為體，十三類相分身為用；
X08n0236_p0303c21║終教以體大法身、相大報身為體，以用大十類相
X08n0236_p0303c22║分身為用；頓教以非體為體，絕用為用；圓教則全
X08n0236_p0303c23║體全用。▲鈔人即覺者下，亦總相說也。小教四聖、
X08n0236_p0303c24║六道為人，四諦、理、智等為法。始、終二教，人即生、佛，
X08n0236_p0304a01║法即百法及九相染法、三大淨法。頓教以無人為
X08n0236_p0304a02║人，非法為法。圓教則全人、全法也。
X08n0236_p0304a03║鈔：九、逆則婆須密下，唯約圓教說也。小乘以六羣
X08n0236_p0304a04║比丘為逆，（二人善解陰陽算數，論說法義，而性多欲，難陀、䟦難陀是。二人善於音樂種種
X08n0236_p0304a05║戲笑，說法論議，而性多瞋，馬師、滿宿是也。二人深通射道，善解毗曇，而性多痴，迦留陀、夷藏陀是也。）
X08n0236_p0304a06║十大聲聞等為順。始、終二教皆以大尼犍子為逆，
X08n0236_p0304a07║（尼犍，此云離繫，是外道露形不耻，名為無慚。本師稱離繫是彼之子，故名子也。）諸菩薩等
X08n0236_p0304a08║為順。頓教則非逆非順。圓教如文。言婆須者，具云
X08n0236_p0304a09║婆須密多女，此云世友，亦云天友，隨世人、天方便
X08n0236_p0304a10║化故，即善財第二十六善友也。言無厭者，即無厭
X08n0236_p0304a11║足王也。如幻方便化，無所著故，無疲厭心，即第十
X08n0236_p0304a12║七善友也。等字，等取第十善友勝熱婆羅門等也，
X08n0236_p0304a13║或等取餘四教之逆也。言觀音正趣者，即二十八、
X08n0236_p0304a14║二十九二善友也。觀其音聲，皆得解脫，正法適趣
X08n0236_p0304a15║眾生故，以智正趣真如相故。等字，等取文殊、普賢、
X08n0236_p0304a16║彌勒等也，或等餘四故。順者，如上，可知。
X08n0236_p0304a17║鈔：十、應即赴感下，亦總相說。應謂聖人六通赴緣，
X08n0236_p0304a18║攝利難思等；感謂根熟，善芽生長等。若隨五教辨
X08n0236_p0304a19║差別者，小教化身佛、菩薩為應，聲聞、緣覺、人、天等
X08n0236_p0304a20║為感；始教以真佛悲願起報、化身等為應，三賢、十
X08n0236_p0304a21║聖等為感；終教亦以如來大定智悲起報、化身等
X08n0236_p0304a22║為應，亦以賢、聖等為感；頓教非應非感；圓教以十
X08n0236_p0304a23║身諸善知識為應，最上利根圓器為感。▲鈔：各隨
X08n0236_p0304a24║五教以辨差別者。由上別約五教，唯釋前三。對從
X08n0236_p0304b01║行位已下，鈔文略之，具如上指。
X08n0236_p0304b02║鈔：又此十對，初一為總下，是分總、略也。言即性及
X08n0236_p0304b03║相，無法不攝者，問：性、相與理、事何別？答：通玄記云：
X08n0236_p0304b04║性、相則竪而狹，理、事乃橫而寬。理具四義，謂：體、性、
X08n0236_p0304b05║空、寂。所依曰體，不易曰性，無相曰空，離念曰寂。事
X08n0236_p0304b06║者，萬差之總名，該羅一切，故橫而寬也。性、相狹者，
X08n0236_p0304b07║但依、正中且取一人五蘊乃至毛孔分齊曰相，無
X08n0236_p0304b08║性為性。斯乃竪而狹也。義門雖異，今就體同，故云
X08n0236_p0304b09║即也。言若依後後下，復重釋也。言如是相望下，似
X08n0236_p0304b10║有展轉開義。不必全爾下，遮妨也。恐有妨云：既有
X08n0236_p0304b11║如是之義，疏中何不作此釋耶？故此遮也。謂只有
X08n0236_p0304b12║初一為總，後後漸略之異故。
X08n0236_p0304b13║鈔：以為十玄所依體、事者，且約顯處而說。既彰其
X08n0236_p0304b14║無礙中依理、事一對明無礙，亦兼與理、事無礙為
X08n0236_p0304b15║所依，亦與攝歸真實為所依。依此，方顯彼故。故玄
X08n0236_p0304b16║鏡云：總為三觀所依體、事。又隨一一事，皆為三觀
X08n0236_p0304b17║之所依止。是知初一門是法，後三門是義也。▲鈔
X08n0236_p0304b18║如下勝音蓮華處說者，即下現相品經云：爾時佛
X08n0236_p0304b19║前有大蓮華忽然出現。其華具有十種莊嚴，一切
X08n0236_p0304b20║蓮華所不能及。乃至此華生已，一念之間，於如來
X08n0236_p0304b21║白毫相中有菩薩摩訶薩，名一切法勝音菩薩，與
X08n0236_p0304b22║世界海微塵數菩薩眾俱時出現。勝音菩薩坐蓮
X08n0236_p0304b23║華臺，諸菩薩眾坐蓮華鬚等。疏云：通表所詮，佛華
X08n0236_p0304b24║嚴故；別表華藏，佛所淨故。故於佛前出此蓮華。既
X08n0236_p0304c01║通表華嚴，亦具同時等十玄及教義十對。言故下
X08n0236_p0304c02║但約等者，即十玄初云如下文中一蓮華葉或一
X08n0236_p0304c03║微塵，則具教等十對也。
X08n0236_p0304c04║鈔：杜順和尚法界觀中者，觀鈔云：自晉至唐將四
X08n0236_p0304c05║百年此經未興以理出常情言驚凡聽初心成佛
X08n0236_p0304c06║舉眾咸疑善財一生但謂權設和尚即文殊化身
X08n0236_p0304c07║歎曰：大哉法界之經！特設觀門以為開示清涼造
X08n0236_p0304c08║玄鏡解釋等。言一、真空絕相觀者，玄鏡云：非斷滅
X08n0236_p0304c09║空非離色空即有明空亦無空相故名真空。最後
X08n0236_p0304c10║結云：總成真空絕相觀也。▲鈔：前二各四，故為十
X08n0236_p0304c11║門者，前二各四為八，加第三、第四，故為十門。鈔：一、
X08n0236_p0304c12║色不即空下，揀斷空之情也。言斷空者，虗豁斷滅
X08n0236_p0304c13║也。此有二種：一、謂離色明空，空在色外，如墻處不
X08n0236_p0304c14║空，墻外是空；二、謂滅色明空，如穿井除土，出空須
X08n0236_p0304c15║要滅色。此二皆為斷空也。今正以下真空之法揀
X08n0236_p0304c16║之。故中論云：先有而後無是即為斷滅。然外道、二
X08n0236_p0304c17║乘皆有斷滅。外道斷滅歸於太空，二乘斷滅歸於
X08n0236_p0304c18║涅槃。灰身滅智，橃喪無餘。若謂入滅同於太虗，合
X08n0236_p0304c19║同外道。故楞伽云：若心體滅，不異外道斷見戲論。
X08n0236_p0304c20║今意謂諸經中言色即是空者，不是即於此斷空
X08n0236_p0304c21║也。以即真空故，謂即於心體離念之真空也。何者？
X08n0236_p0304c22║謂諸色法本從真心所現故。推之一一無體，理合
X08n0236_p0304c23║還歸真心之空，不歸斷空。以本非斷空所現故也。
X08n0236_p0304c24║▲鈔：二、色不即空下，揀實色之情也。言實色者，約
X08n0236_p0305a01║妄情計，為確然實有自體故也。不以形顯，而非假
X08n0236_p0305a02║實；約情計，於形顯俱為實故。今以下句青、黃無體
X08n0236_p0305a03║幻色之法，揀上句青、黃實色之情。謂諸經言色即
X08n0236_p0305a04║空者，此色是真心所現虗幻之色，非謂定有實色
X08n0236_p0305a05║可說空也。（以情計者，聞色空不知性空，使執色相以為真空，故須揀之也。）由是真
X08n0236_p0305a06║心所現無體之色，故下句云即是真空。▲鈔：三、色
X08n0236_p0305a07║不即空下，雙揀，以逆次揀也。上句揀實色，下句揀
X08n0236_p0305a08║斷空。言空中無色等者，真空中無實色可即，故云
X08n0236_p0305a09║色不即空（揀實色也）。以會色無體，歸於真空，故云以即
X08n0236_p0305a10║空故（揀斷空也）。▲鈔：上三、以法揀情者，廣鈔云：法是所
X08n0236_p0305a11║執之境，情是能執之心。由見有境，故執計之。但揀
X08n0236_p0305a12║諸境本無，了悟法空，自無情執。故云以法揀情。今
X08n0236_p0305a13║解：法是能揀，情是所揀。如以真空揀斷空，幻色揀
X08n0236_p0305a14║實色等。以能揀之真法，揀去妄計之情執。故云以
X08n0236_p0305a15║法揀情也。▲鈔：四、色即是空下，直顯理也。下句出
X08n0236_p0305a16║其所以。依他無性，即圓成故。▲鈔：如色既然，萬法
X08n0236_p0305a17║皆爾者，例結諸法也。玄鏡云：上之四門，但明色空。
X08n0236_p0305a18║色即法相之首，五蘊之初。故諸經論，凡說一義，皆
X08n0236_p0305a19║先約色，如大般若等。從色已上，種智已還，八十餘
X08n0236_p0305a20║科，皆將色例。若略收法，不出十對，體事無不即空。
X08n0236_p0305a21║皆須以法揀情，顯即事歸理也。▲鈔：但翻云等者，
X08n0236_p0305a22║玄鏡云：但文勢相翻，義則大同。一、空不即色下，揀
X08n0236_p0305a23║斷空也。以斷空不即幻色，真空方即幻色故。▲鈔：
X08n0236_p0305a24║二、空不即色下，揀實色也。以真空不即實色，真空
X08n0236_p0305b01║必不異幻色故。▲鈔：三、空不即色下，雙揀也。以真
X08n0236_p0305b02║空是幻色所依，非與實色為所依，故云空不即色。
X08n0236_p0305b03║此句揀實色也。以真空之理必與能依幻色為其
X08n0236_p0305b04║所依，故云以即色故。此句揀斷空也。如鏡中之明，
X08n0236_p0305b05║無實影像，揀實；而能現影，揀斷。思之，可了。問：前云：
X08n0236_p0305b06║空中無色可即空。若翻彼，應云：色中無空可即色。
X08n0236_p0305b07║今何不爾？答：空中無色，有理；（真空絕相故。如水中現火相時，水中必無
X08n0236_p0305b08║火故。）有文；（經云：是故空中無色，無受、想、行、識等也。）色中無空，文、理俱絕。
X08n0236_p0305b09║（未曾見有此經文故。真體徧法界，未曾於一法中無真空故。）故但約能、所依持
X08n0236_p0305b10║而揀之也。▲鈔上三、揀情者，如前可知。▲鈔：四、空
X08n0236_p0305b11║即是色下，直顯解。（上會色歸空，故云顯理。今明空即色，只云顯解。）此下應
X08n0236_p0305b12║結，例云：如空色既爾，一切法亦然。鈔文略也。
X08n0236_p0305b13║鈔：第三、空色無礙觀下，即般若云：色不異空，空不
X08n0236_p0305b14║異色。言色舉體是真空者，標無礙所以也。色不盡
X08n0236_p0305b15║下，出無礙之相。以色不礙空，故色不盡也；即是色
X08n0236_p0305b16║之空，故而現空也。言空舉體不異色故者，亦標無
X08n0236_p0305b17║礙所以也。空即是色下，出無礙之相。以空不礙色，
X08n0236_p0305b18║故空即色也；而是盡色之空，故空不隱也。此中雖
X08n0236_p0305b19║有色、空二字，本意唯歸於空，以色是虗名、虗相，無
X08n0236_p0305b20║纖毫之體故。修此觀者，意在於此。故文中舉色為
X08n0236_p0305b21║首，云空現；舉空為首，不言色現，還云空不隱也。故
X08n0236_p0305b22║雖有空、色無礙，但名真空觀也。言不盡者，准觀文，
X08n0236_p0305b23║是色盡。圭峰注云：有本云不盡，於理亦通。▲鈔：第
X08n0236_p0305b24║四、泯絕下，大意但拂迹顯圓。若別消文者，謂此真
X08n0236_p0305c01║空者，總標也。不可言即色、不即色者，逆次拂前第
X08n0236_p0305c02║二觀也。不可言即色者，正拂第四句。不可言不即
X08n0236_p0305c03║色者，拂前三句也。以空、非空，故無可言即色、不即
X08n0236_p0305c04║色也。又理本絕言，故約觀心，則心真真極故。言即
X08n0236_p0305c05║空、不即空者，以上不可言三字貫之，拂前初觀也。
X08n0236_p0305c06║不可言即空，正拂第四句。不可言不即空，亦拂前
X08n0236_p0305c07║三句。亦由色、非色，故無可言即空、不即空等也。言
X08n0236_p0305c08║一切法皆不可者，拂上二重結例也。非獨色空，萬
X08n0236_p0305c09║化皆然。言不可，亦不可者，又拂上不可之迹。上二
X08n0236_p0305c10║字所拂，下三字能拂，亦無四句可絕之義當情故。
X08n0236_p0305c11║言此語亦不受者，重拂上亦不可也。能拂却為所
X08n0236_p0305c12║拂此語者，指上亦不可之語也。言逈絕無寄者，二
X08n0236_p0305c13║邊既離，中道不存；心、境兩亡，亡絕無寄。般若現前，
X08n0236_p0305c14║非言、解之能到也。言、語道斷，故言不及；心、行處滅，
X08n0236_p0305c15║故解不及也。以生心下，釋成也，可知。▲鈔：以前八
X08n0236_p0305c16║門下，總結四門。言揀情顯理者，通玄記云：雖言顯
X08n0236_p0305c17║理，不及顯解，辨心觀故。言解終趣行者，通玄記云：
X08n0236_p0305c18║行是無分別正行。然則解亦般若之行。且約初二
X08n0236_p0305c19║句，觀空未知有，照有即違空。初習未圓，但名見、解。
X08n0236_p0305c20║至第三句，空、有齊照，方明趣無分別之解。言正成
X08n0236_p0305c21║行體者，即正念圓成，無寄對故。然云前八門，并前
X08n0236_p0305c22║總標中亦云四句、十門，皆句大門小。今云第四門，
X08n0236_p0305c23║亦應門、句互通，門大句小等。
X08n0236_p0305c24║鈔：所以疏中不廣引下，釋妨也。妨云：彼既如向廣
X08n0236_p0306a01║明，何故疏不引之？答：有二意：一、恐濫，故不引。以于
X08n0236_p0306a02║疏第三、空、色無礙，恐濫彼大門第二、事、理無礙觀，
X08n0236_p0306a03║故問彼祖師所以立者。彼所以下，答也。問：准此，疏
X08n0236_p0306a04║應但云泯絕無寄，何言真空絕相耶？今但取一門
X08n0236_p0306a05║下，答也。意云：真空絕相亦即是泯絕無寄也。二、又
X08n0236_p0306a06║欲下，為成四法界，故不引，可知。
X08n0236_p0306a07║疏然十對皆悉無礙等者，此究竟實義。今依排次，且
X08n0236_p0306a08║約事、理以顯無礙，亦無法不攝故。然前色空觀中亦
X08n0236_p0306a09║則事、理無礙，而不得此名者，有四義故：一、雖有色名
X08n0236_p0306a10║事，為成空理，色空無礙為真空故；二、理但明空，未顯
X08n0236_p0306a11║真如之妙有故；三、泯絕無寄，亡事、理故；四、不廣顯無
X08n0236_p0306a12║礙之相，無為而為，無相而相，諸事、法與理炳現無礙，
X08n0236_p0306a13║雙融相故。以上四義，故不得名理、事無礙，至此獨受
X08n0236_p0306a14║其名。
X08n0236_p0306a15║鈔：三、行位無礙者，應云：三、境智無礙，四、行位無礙。
X08n0236_p0306a16║恐傳寫誤爾。言是所詮法之中總故者，即性及相，
X08n0236_p0306a17║無法不攝故。又諸教多明理、事無礙，今經亦多明
X08n0236_p0306a18║理、事無礙，為能同故。又此并餘三，為成四法界故。
X08n0236_p0306a19║鈔：後會前義等者，以能同同所同，引劣根入勝故；
X08n0236_p0306a20║會所同入能同，究竟歸處故。又明前所同十種之
X08n0236_p0306a21║義，依此總門義別分之。今會前十種別義，入事、理
X08n0236_p0306a22║無礙之總門故，故此中重會也。言或一門中會一
X08n0236_p0306a23║義者，即事能顯理門中會三性、相，即以理奪事門
X08n0236_p0306a24║中會生、佛不增減等。或二門同會一義者，如初二
X08n0236_p0306b01║門同會一性義，兼一乘義，以乘性、相成，合為一義。
X08n0236_p0306b02║或一門會多義者，如依理成事門中會具分唯識、
X08n0236_p0306b03║真如、隨緣等。故云至文當知。
X08n0236_p0306b04║鈔：謂理不可分下，性空真理一相無相，故不可分，
X08n0236_p0306b05║即無分限。事隨緣別下，隨諸緣成分位差別。而不
X08n0236_p0306b06║相離下，釋成所以。今明下，正明遍義。故經云法性
X08n0236_p0306b07║遍在一切處一切眾生及國土三世悉在無有餘
X08n0236_p0306b08║等。
X08n0236_p0306b09║鈔：若不全遍下，反顯非如浮雲遍空，隨方可分。言
X08n0236_p0306b10║事不全攝下，以所遍望能遍，反顯如遍一。纖塵既
X08n0236_p0306b11║然，諸塵等事亦爾。
X08n0236_p0306b12║鈔：還如理故者，謂前門理既遍事，此門事還如理。
X08n0236_p0306b13║若不全同下，反顯極成之義。法本真故，至理應然
X08n0236_p0306b14║故，彼此共許故。言超情難見者，以道理深故。然難
X08n0236_p0306b15║字，准觀文中是離字。圭峰注云：有本云：難見似明
X08n0236_p0306b16║容有可見之分，然不及離字。何者下，徵釋難見所
X08n0236_p0306b17║以。今明下，示正理。若約事望理，以非異即非一，故
X08n0236_p0306b18║事全同理，而不壞有分；以非一即非異，故雖不壞
X08n0236_p0306b19║有分，而得全同真理。約理望事，反上，可知。二義同
X08n0236_p0306b20║時，故得相徧。言如海之波下，借喻通玄。以海喻理，
X08n0236_p0306b21║以波喻事。海雖寬、廣，猶存邊量，豈能全喻法耶？而
X08n0236_p0306b22║但以海喻理、位，喻寬、廣故；波指事、位，喻差別故。非
X08n0236_p0306b23║全喻法，但令識達者因小見大，亡言領旨。以海對
X08n0236_p0306b24║一波，一波對海，喻理對一事，一事對理，明大、小無
X08n0236_p0306c01║礙。文但舉喻，略無法合。若對說者，一波何以全徧
X08n0236_p0306c02║大海？以同海故。一塵何以全徧於理？以事同理，故
X08n0236_p0306c03║事徧於理門也。大海何以全在一波？以海無二故。
X08n0236_p0306c04║一理何以全在於事？以理無二，故理徧於事門也。
X08n0236_p0306c05║大海何以全在一波？亦全在諸波？同一海故。一理
X08n0236_p0306c06║何以全在一塵？亦全在諸塵？同一理故。即前段正
X08n0236_p0306c07║徧，此時不妨徧餘等。
X08n0236_p0306c08║鈔：五性約事等者，五性但依有情無漏種子，有、無
X08n0236_p0306c09║不同，分為五類，即事中別義。理即乏爾，總明說為
X08n0236_p0306c10║一佛性。今理遍下，釋相。一性從緣、新、熏為五，此五
X08n0236_p0306c11║豈有實性？復令此五歸於一性，故云互該徹也。有
X08n0236_p0306c12║本手字，應是互字。
X08n0236_p0306c13║疏故出現品等者，疏：鈔云：同一性故，故得現成。既無
X08n0236_p0306c14║二性，佛證一性，而得成佛。故生隨一性，皆成佛矣。又
X08n0236_p0306c15║妄性本虗，生元是佛。生自有妄，見生非佛；佛了妄虗，
X08n0236_p0306c16║生何非佛？又真性叵得，非今始成；若有可得，令得成
X08n0236_p0306c17║佛。證性叵得，佛非始成；佛非始成，佛本是佛。佛之本
X08n0236_p0306c18║佛，何異生佛？是故一成，一切皆成；以一性故，一成，一
X08n0236_p0306c19║切成。亦不為當果之因，性是果故。明即此同中必有
X08n0236_p0306c20║別義。
X08n0236_p0306c21║鈔：故證事、理無礙等者，佛依一性，故得成佛。今由
X08n0236_p0306c22║一切眾生隨能徧理，俱在佛中，理無二實，故一切
X08n0236_p0306c23║皆成，皆由理徧於事也。
X08n0236_p0306c24║鈔謂理無二實等者，佛既證理，至果云實。由理體
X08n0236_p0307a01║徧該多事，故說一切皆成。故云理無二實而皆成
X08n0236_p0307a02║也。理如虗空下，約絕相義，故無成。
X08n0236_p0307a03║鈔：文云佛子下，疏云：體離虧盈，虗空無生故。（問：楞嚴云：
X08n0236_p0307a04║迷妄有虗空依空立世界。何云虗空無生耶？答：一、唯識云：假施設有，謂曾聞說虗空等名；隨分別有，虗空
X08n0236_p0307a05║等相數習立故。心等生時，似虗空現。此所現相，前後相似，無有變易，假說為常。準此，則隨世俗，故言生也。）
X08n0236_p0307a06║體無增減，菩提無相，成不寧殊？無相無非相離二
X08n0236_p0307a07║邊故成遣之又遣之。無一下，不墮諸數。故欲成下，
X08n0236_p0307a08║但隨智說。成與不成下，唯成則壞，以有成定壞；故
X08n0236_p0307a09║唯不成，無以仰求。既不為二邊所縛，故云自在無
X08n0236_p0307a10║礙。
X08n0236_p0307a11║
X08n0236_p0307a12║華嚴懸談會玄記卷第二十八
X08n0236_p0307a13║
X08n0236_p0307a14║音釋
X08n0236_p0307a15║溝（古侯切。廣深各四尺曰溝。）洫（呼域切，廣八尺曰洫。）豁（音活，空也。）橃（補達切，治也。）確
X08n0236_p0307a16║（口角切，堅固也。）㸦（音互義同。）