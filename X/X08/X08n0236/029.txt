X08n0236_p0307a17║
X08n0236_p0307a18║
X08n0236_p0307a19║
X08n0236_p0307a20║華嚴懸談會玄記卷第二十九
X08n0236_p0307a21║蒼山再光寺比丘　普瑞集
X08n0236_p0307a22║疏一性、無性等者，躡前出現品以明佛性。上來展轉
X08n0236_p0307a23║三義，皆於一性義分。
X08n0236_p0307a24║鈔：十住菩薩者，即十地菩薩也。▲鈔：答中答第一
X08n0236_p0307b01║問等者，以經中第一義空，即是佛性之體；名為智
X08n0236_p0307b02║慧，即是佛性之相。故有本前注云一問體、相，此為
X08n0236_p0307b03║正義也。▲鈔：薦福釋云下，薦福寺法寶大師疏釋
X08n0236_p0307b04║也。言有自性遍照下，即起信論文。彼疏云：心性不
X08n0236_p0307b05║起，即是大智慧光明義故。（既起念，即是不覺無明故；不起，即是本覺智明。）
X08n0236_p0307b06║若心起見，則有不見之相。（妄見不周。）心性離見，即是遍
X08n0236_p0307b07║照法界義故。（真照圓明。）鈔：明修得性等者，以經云不見
X08n0236_p0307b08║空與不空，故釋為修得也。離有、無相故者，即以所
X08n0236_p0307b09║觀雙遮。辨中言空即遍計下，所觀真、俗，能觀雙照，
X08n0236_p0307b10║故名中道。空、不空等既爾，常、無常，苦、樂，我、無我，准
X08n0236_p0307b11║上知之。言亦有深理者，明不全非之。但者字約人，
X08n0236_p0307b12║有少異耳。
X08n0236_p0307b13║鈔：今正釋者下，清涼更釋也。言該通心、境者，釋上
X08n0236_p0307b14║雙標所以也。問：何不但名第一義空，復名智慧耶？
X08n0236_p0307b15║故此答也。以性從緣，情、非情異，為性亦殊。今言智
X08n0236_p0307b16║慧，揀異瓦礫，非情無覺性故。故智論云：在非情為
X08n0236_p0307b17║法性，在有情名佛性故。▲鈔：以空、有雙絕者，釋義，
X08n0236_p0307b18║故云不見空與不空。此非性見、修見，但以不見空、
X08n0236_p0307b19║有表絕空、有，名第一義空也。（薦福為修得者，非也。）▲鈔：若具
X08n0236_p0307b20║應云者，問：經既不言，何知應爾？答：釋前第一義空，
X08n0236_p0307b21║牒云所言空者。今例准，應云所言智慧者，牒前標
X08n0236_p0307b22║詞故。言能見於空及與不空者，問：第一義空雙絕
X08n0236_p0307b23║空、有。今既是即空之智，何故雙見空、有？答：第一義
X08n0236_p0307b24║空約遮詮顯示。云絕空、有，明非相違智慧；雙見空、
X08n0236_p0307c01║有，明非戲論，亦應非增益、損減。既離四句，百非斯
X08n0236_p0307c02║遣，方真佛性。
X08n0236_p0307c03║鈔：若無本智下，反顯釋成。若無本智，不見空、不空；
X08n0236_p0307c04║修生智，何能知空、不空？即今雖義歸本有，以修生
X08n0236_p0307c05║顯之。亦猶鏡之本明，能鑒青、黃；新明，方能鑒青、黃
X08n0236_p0307c06║耳。則功歸於本也。我、無我等，等取常、無常；苦、樂等，
X08n0236_p0307c07║亦爾。▲鈔：今以即智明空下，逐難重釋。前佛性者，
X08n0236_p0307c08║名第一義空。即空之智釋前第一義空，名為智慧，
X08n0236_p0307c09║方是常、恒。智性下，釋佛性常、恒，無有變易。▲鈔：空
X08n0236_p0307c10║等二文者，即前古德引云佛性云何為空等，是一
X08n0236_p0307c11║處文。下文云一切諸法等，是一處文。今觀却是證
X08n0236_p0307c12║空如來藏義。以經言隨其滅處等，故是空藏。言云
X08n0236_p0307c13║何非空下，即從前所引云何非空，以其常故；云何
X08n0236_p0307c14║非空非非空，能與善法作種子，故方是證，名為智
X08n0236_p0307c15║慧，即不空藏義。言空、智下，雙具二藏，方為真佛性
X08n0236_p0307c16║義。則知下，明二義相須。
X08n0236_p0307c17║鈔又言第一義空者下，上約空、有二諦，釋成二藏
X08n0236_p0307c18║不相捨離，空、智相成故；此約三諦，復釋是第一義
X08n0236_p0307c19║諦上論空、有。故前明第一義即空，此明第一義之
X08n0236_p0307c20║空。既第一義貫通空、有，故空、智相融，無有二也。言
X08n0236_p0307c21║故初言即是第一義空者，引證也。即前薦福引兩
X08n0236_p0307c22║段經，於初段中文云一切諸法皆是虗假，隨其滅
X08n0236_p0307c23║處，即是第一義空等。既云滅處是第一義空，即顯
X08n0236_p0307c24║第一義是第一義諦。虗假寂滅，即是於空，則證成
X08n0236_p0308a01║第一義諦上論空也。▲鈔：又云：見一切空，不見不
X08n0236_p0308a02║空，乃至名為佛性者，因前薦福，釋此段經中疏云：
X08n0236_p0308a03║諸佛、菩薩真、俗雙觀，有、無齊照，故名中道。由是故
X08n0236_p0308a04║清涼牒經，以難薦福也。上即牒經。若爾，雙見下，正
X08n0236_p0308a05║中難。故知下，申今正義。如上，可知。上來所明，多就
X08n0236_p0308a06║所同義釋，欲會彼故。若與前段勾、鎻，以唯一性，故
X08n0236_p0308a07║說一成一切成，即會同入別也。
X08n0236_p0308a08║疏又出現云等者，疏云：一、明無一眾生不有，則知無
X08n0236_p0308a09║性者非眾生數，謂草、木等過五性之見。此即所會。二、
X08n0236_p0308a10║眾生在纏之因已具出纏之果，故云有如來智慧。非
X08n0236_p0308a11║但有性，後方當成，亦非理先智後。是知涅槃對昔方
X08n0236_p0308a12║便，且說有性。後學尚謂談有藏無，況聞有果智，誰當
X08n0236_p0308a13║信者？即能同中別義也。三、彼因中之果智即他佛之
X08n0236_p0308a14║果智，以圓教宗自、他因果無二體故，非華嚴無有斯
X08n0236_p0308a15║理。無不有者下，即是疏詞，由一性故，成一乘也。
X08n0236_p0308a16║鈔：以諸緣起等者，由諸法既託緣方起，明皆無自
X08n0236_p0308a17║性，即以緣生無性成下無性緣生。故中論等者，但
X08n0236_p0308a18║證無性緣生義，正所用故。又離真心下，別就真性
X08n0236_p0308a19║堅實靈明名心，以催妄心也。
X08n0236_p0308a20║鈔：以不生滅與生滅和合下，即起信論文，如立教、
X08n0236_p0308a21║開宗、終教所詮中已釋。即是具分下，即鈔詞釋成
X08n0236_p0308a22║會意也。▲鈔有云下，敘異解，揀具分之名也。今以
X08n0236_p0308a23║真、妄和合為具分，不同法相以質影、俱影為具分
X08n0236_p0308a24║也。然法相、質影義者，若決擇云：小乘宗中除正量
X08n0236_p0308b01║部，餘十九部說以自相如鏡中影，得名唯識。本質
X08n0236_p0308b02║在於識外，不名唯識。取之不全，故號其半。大乘若
X08n0236_p0308b03║影若質，皆從心變，咸名唯識，乃號具分。若集玄及
X08n0236_p0308b04║纂玄云：影即前七所變相分，如明鏡上所現影故。
X08n0236_p0308b05║虗而不實，故名為影。質目第八相、見二分，謂前六
X08n0236_p0308b06║識託第八識所變相分以為本質，中間別變相分
X08n0236_p0308b07║影也；其第七識託第八識所變見分以為本質，亦
X08n0236_p0308b08║中間別變相分影也。如是七識所變相分，各從自
X08n0236_p0308b09║識之所變起，名為唯識。質非七變，而在影外，故半
X08n0236_p0308b10║非唯識，名半頭唯識。若第八識所變相分，望前七
X08n0236_p0308b11║識以為本質，望第八識頓緣變時，亦名影像。以此
X08n0236_p0308b12║質、影同是第八識之所變，俱得名影，故云質影、俱
X08n0236_p0308b13║影。質非影外，故云具分。寂照又云：第八識所變相
X08n0236_p0308b14║分，望自識自證分，亦名影像。是故本質、影像，俱名
X08n0236_p0308b15║為影，為具分唯識。上來總是法相宗之具分，故不
X08n0236_p0308b16║同此也。
X08n0236_p0308b17║鈔：覺林偈者，疏云：照心本、末，名為覺林。言先有喻
X08n0236_p0308b18║者，即疏所引偈最先有此總喻之偈也。彼疏云：初
X08n0236_p0308b19║句總喻一心；次句喻隨緣熏變成依他；次句不了
X08n0236_p0308b20║依他，故成遍計；末句喻依他相盡，體即圓成。言初
X08n0236_p0308b21║句合譬如工畫師等者，彼疏鈔云：初句總相，心也，
X08n0236_p0308b22║含真含妄，有能有所。諸世間者，即諸彩色。此句為
X08n0236_p0308b23║總。下出諸相，即蘊、界、處，故云無法不造。言次引證，
X08n0236_p0308b24║亦合分布諸彩色者，彼疏云：謂如世間五蘊從心
X08n0236_p0308c01║而造，諸佛五蘊亦然；如佛五蘊，餘一切眾生亦然，
X08n0236_p0308c02║皆從心造。然心是總相，悟之名佛，成淨緣起；迷作
X08n0236_p0308c03║眾生，成染緣起。緣起雖有染、淨，心、起不殊。然佛果
X08n0236_p0308c04║契心，同真無盡；妄法有極，故不言之。若晉經云：心
X08n0236_p0308c05║佛與眾生是三無差別。然應云：心佛與眾生體性
X08n0236_p0308c06║皆無盡。以妄體本真，故亦無盡。是以如來不斷性
X08n0236_p0308c07║惡，亦猶闡提不斷性善。若約一人，心即總相，佛即
X08n0236_p0308c08║本覺，眾生即不覺，乃本覺隨緣而成。此二為生滅
X08n0236_p0308c09║門，應知佛與心等。此二體性無盡，即真如門，隨緣
X08n0236_p0308c10║不失自性故。正合前文大種無差別。若謂心、佛、眾
X08n0236_p0308c11║生三有異者，即是虗妄取異色也。准此，即合下半。
X08n0236_p0308c12║今鈔云亦合分布諸彩色者，猶成前諸言，故合分
X08n0236_p0308c13║布諸彩色。復進義釋，故致亦言。言並如下，向已略
X08n0236_p0308c14║明。
X08n0236_p0308c15║疏心性是一下，彼疏云：自性清淨心既一，云何而有
X08n0236_p0308c16║五趣、諸根？總、別報殊，故云種種不同。言即緣性相違
X08n0236_p0308c17║難者，是疏釋詞也。覺首答云下，彼疏鈔云：初句即上
X08n0236_p0308c18║心性是一，是不變義；次句答上云何見有種種差別，
X08n0236_p0308c19║是隨緣義。唯心變現，全攬真性，以離如來藏無有實
X08n0236_p0308c20║體為能、所熏。以生非實生，故云示現。謂既攬真生，生
X08n0236_p0308c21║相即虗，故云示生。言即真如隨緣答者，亦疏釋詞。又
X08n0236_p0308c22║云下，彼疏云：言諸法者，總該一切有為法也。果從因
X08n0236_p0308c23║生，果無自性；因由果立，因無體性。因無體性，何有感
X08n0236_p0308c24║果之用？果無體性，豈有酬因之能？又互相待，故無力
X08n0236_p0309a01║也；以他為自，故無體也。言明隨緣不失下，亦疏什詞
X08n0236_p0309a02║也。
X08n0236_p0309a03║鈔：緣從真起者，能成諸法之緣，皆從真起，故一切
X08n0236_p0309a04║法皆依理成。此言依者，如波依水。離如來藏下，釋
X08n0236_p0309a05║成上義。如問明品下，前已略明。
X08n0236_p0309a06║鈔：明非但無徧計下，揀法相宗也。此有二義揀別：
X08n0236_p0309a07║一、彼但空徧計，不空依他故；二、彼宗三性，不相即
X08n0236_p0309a08║故。
X08n0236_p0309a09║鈔：力林菩薩偈者，彼疏云：智了三種世間性、相，諸
X08n0236_p0309a10║邊不動，故名力林。三偈連綿者，彼疏云：初二句徵
X08n0236_p0309a11║蘊名體。世以蘊為體，蘊以何為體？次二句標答。上
X08n0236_p0309a12║句答體，下句答名，應名無生五蘊。次偈釋成空故
X08n0236_p0309a13║不滅，亦非事在不滅，即染分依他無性，即是圓成。
X08n0236_p0309a14║則知本自不生，是無生義。後偈例出世間，顯智正
X08n0236_p0309a15║覺。世間亦應緣無自性，應身淨分依他無性，即圓
X08n0236_p0309a16║成也。然世間有二義：一、約事，地前為世間，登地為
X08n0236_p0309a17║出世；二、約相名世，約性名出世。今當後義。又證無
X08n0236_p0309a18║性之理為自體，故真身無性也。（此約真身論無性也。）▲言即
X08n0236_p0309a19║如響忍者，彼疏云：准晉經及大品，喻一切法：一、谷，
X08n0236_p0309a20║喻如來藏圓成也；二、聲，喻無明習氣，此二是緣；三、
X08n0236_p0309a21║響，喻依他也，即所起一切法；四、有而非真，此彰無
X08n0236_p0309a22║性，依他即圓成也，故云而與法性而無相違；五、愚
X08n0236_p0309a23║小，謂有徧計所執也，既亦與法性無有相違，則徧
X08n0236_p0309a24║計亦即圓成也。▲言即勝慧下，彼疏云：以解佛勝
X08n0236_p0309b01║智，隨空心淨，故以為名。今有了因，翻於外取，謂了
X08n0236_p0309b02║一切法即心自性，性亦非性。此釋疏中二句：了一
X08n0236_p0309b03║切法，依他性也；即心自性，別無所有，即圓成也。下
X08n0236_p0309b04║半云下，彼疏云：情破理現，則見舍那稱於法性，無
X08n0236_p0309b05║內、外也。亦徧計妄情既破，真理顯現，令計所執，即
X08n0236_p0309b06║圓成實，名見舍那真法身也。此前有一偈下，彼疏
X08n0236_p0309b07║云：取內蘊相，不了蘊性，故不見佛。若緣取，即依他；
X08n0236_p0309b08║若執取，即徧計。不了蘊性，即不了圓成，則是三性
X08n0236_p0309b09║不即之失也。亦是愚法小乘，故名無知者。其中深
X08n0236_p0309b10║旨下，如上略明。
X08n0236_p0309b11║鈔：佛子！假使等者，彼疏云：明相無增減。初舉喻問
X08n0236_p0309b12║答，以化現無形喻成、否莫異，化多心者喻修多因，
X08n0236_p0309b13║化成多佛喻證多果。普賢下，讚善以合。
X08n0236_p0309b14║鈔：言雖小異，文義多同者，彼經云：舍利弗！大險難
X08n0236_p0309b15║者，所謂：取眾生增，堅著妄執；眾生減，堅著妄執，未
X08n0236_p0309b16║來世墜諸惡趣。一切愚癡凡夫不如實知一法界
X08n0236_p0309b17║故，不能實見一法界故，起邪見心，謂眾生界增，眾
X08n0236_p0309b18║生界減等。
X08n0236_p0309b19║鈔：即隨緣之中等者，前依理成事，正是隨緣義。今
X08n0236_p0309b20║事望於理，能隱真理，兼有隨緣，故名別義。以隨緣
X08n0236_p0309b21║成事，猶躡於前，言此事遍於真理。下法界觀云：然
X08n0236_p0309b22║此事、法既違於理，遂令事顯，理不顯也。玄鏡云：既
X08n0236_p0309b23║違於理，故隱也。有本云：既匝於理，然不及違字。今
X08n0236_p0309b24║遍字與匝字義同，以此是相害對，故稱違也。故事
X08n0236_p0309c01║彰顯，隱於真理。
X08n0236_p0309c02║鈔：即法身不增不減經下，法身隨緣，名曰眾生。法
X08n0236_p0309c03║身、眾生，義一名異。從本已來，未曾動、靜，亦無隱、顯；
X08n0236_p0309c04║以名異故，互有隱、顯。言即問明品者，彼疏鈔云：依
X08n0236_p0309c05║言論令尋思名等入如實觀，謂了名、義唯是意、言，
X08n0236_p0309c06║分別無別，名等何緣？意謂意識分別，言即名言。名、
X08n0236_p0309c07║言既唯意之分別，名下之義亦無別體，故所言論
X08n0236_p0309c08║以兼名、義。既隨分別，則意流妄計外塵，皆是世論。
X08n0236_p0309c09║尚未了唯心，安入法性？（上順經釋已，今反顯入云：）若能如是自
X08n0236_p0309c10║覺通達，不受外塵，即非世論，是入唯識之方便也。
X08n0236_p0309c11║即復此心無相可得，妄想不生，便入法性。上約心
X08n0236_p0309c12║乖，體非不即。又不入者，妄想體虗，無可入故。釋曰：
X08n0236_p0309c13║今約事能隱理，正是約心乖義也。鈔云體虗，兼顯
X08n0236_p0309c14║別義故。
X08n0236_p0309c15║疏以是法無我理故者，出所以也。若是但空出於事
X08n0236_p0309c16║外，則不即事。今以即法為無我理，離於事外，何有理
X08n0236_p0309c17║耶？故理虗無，全將事法本來虗寂為真理。故理即事，
X08n0236_p0309c18║全為一耳。空即色故，般若經文理即事下，體無別故。
X08n0236_p0309c19║鈔：以事必依理者，躡第三門。理虗無體故者，躡第
X08n0236_p0309c20║六門。是故下方成此門也。
X08n0236_p0309c21║鈔：具云等者，彼疏云：初對約所相之法體論性、相
X08n0236_p0309c22║無違，後對約能相四相辨無違，略舉一生耳。性不
X08n0236_p0309c23║違相，真理即事也。
X08n0236_p0309c24║疏謂緣集等者，無自性即顯理之詮，與所顯理合，故
X08n0236_p0310a01║云舉體即真。故中論云：若法從緣生是則無自性若
X08n0236_p0310a02║無自性者云何有是法。無自性者，即真理也。故事即
X08n0236_p0310a03║理。
X08n0236_p0310a04║鈔：即精進林者，彼疏云：勤觀理、事無差，離身、心相，
X08n0236_p0310a05║故名精進。言諸法無差別下，約法雙標能知、所知。
X08n0236_p0310a06║初句標所知心、心所等五類之法，皆無差別；餘三
X08n0236_p0310a07║句對人以顯；次句揀非餘境；下半唯佛究盡。如金
X08n0236_p0310a08║與金色下，釋所知，即體色無別喻。上半喻下半法。
X08n0236_p0310a09║言一善法下，橫論。異法相望，即事事無差。雖順標
X08n0236_p0310a10║中諸法之言，非今所用。二者下，竪約事、理交徹。法
X08n0236_p0310a11║相為法軌，生物解故；法性為非法理，絕行解故。如
X08n0236_p0310a12║金之黃色與金體斤兩，性無差別，隨取互收，故喻
X08n0236_p0310a13║二諦相即。
X08n0236_p0310a14║鈔：故密嚴經下，上半法說，下半喻釋。指鐶即約形
X08n0236_p0310a15║色、名色，其性無差別，真、妄和合故。
X08n0236_p0310a16║疏須彌偈云下，正取初二句證成四相同時義，餘句
X08n0236_p0310a17║皆因便引來。言凡夫行者，遷流名行，取細四相。莫不
X08n0236_p0310a18║速歸盡者，顯四相同時也。若依下，疏釋云：初偈正顯。
X08n0236_p0310a19║盡即有為，諸行無常，速起滅故；有為之性湛若虗空，
X08n0236_p0310a20║便是無為，體常徧故。後偈拂跡入玄。初二句拂前無
X08n0236_p0310a21║為，謂既如虗空，何有無為之相？後二句拂前有為，謂
X08n0236_p0310a22║既約自性論無盡，則不壞於盡，故曰難思盡也。則同
X08n0236_p0310a23║時下，疏詞釋成。不待後無，即揀法相。
X08n0236_p0310a24║鈔：以事虗無體故者，即正生便虗，無體故滅，故得
X08n0236_p0310b01║同時。善慧菩薩者，疏云：成就般若，慧鑒不動，可謂
X08n0236_p0310b02║善矣。
X08n0236_p0310b03║鈔亦令究竟等者，以盡理，故名究竟。然引十地下，
X08n0236_p0310b04║證成離能、所斷也。如立教開宗中、終教所詮中已
X08n0236_p0310b05║明。言三時無斷者，相即性故；方能斷故者，性即相
X08n0236_p0310b06║故。言後一句是般若相者，以初句斷惑，通於二智；
X08n0236_p0310b07║此句證理，唯一無分別智。此智正是證理之智，兼
X08n0236_p0310b08║於斷惑，故云亦為能斷故。謂無分別智下，釋論意
X08n0236_p0310b09║也。言不同聲聞者，揀劣顯勝也。謂聲聞之人依於
X08n0236_p0310b10║聲教，真智得起；此則真智內發，故不同也。涅槃疏
X08n0236_p0310b11║第一云：入佛法有三門：一、教，二、義，三、行。教淺，義深，
X08n0236_p0310b12║行最勝。聲聞根劣，從教為名。聲者是教，飡聲悟解，
X08n0236_p0310b13║故曰聲聞。緣覺次勝，從義立稱。緣者是義，於義悟
X08n0236_p0310b14║解，故名緣覺。菩薩故勝，從行彰名。以能成二利之
X08n0236_p0310b15║道，故名菩薩也。故優婆塞戒經云：從聞、思、修，立三
X08n0236_p0310b16║乘名。既為下，結歸能斷。▲鈔：迴向品下，言亦證斷
X08n0236_p0310b17║惑等者，然觀疏意，似引十地品證斷惑，能、所不二；
X08n0236_p0310b18║引迴向品證證理，能、所不二。今云亦者，意云：非但
X08n0236_p0310b19║只證證理，亦證斷惑。謂既能、所證無礙為事、理無
X08n0236_p0310b20║礙，其能、所斷無礙亦理、事無礙也。或可鈔本意者，
X08n0236_p0310b21║只是二段引文，皆證、證斷不二，故云亦爾也。言義
X08n0236_p0310b22║如前說者，前終教所詮中已明。
X08n0236_p0310b23║鈔謂即事之理等者，此門明隨緣即不變非異處，
X08n0236_p0310b24║辯非一也。故玄鏡云：此門即隨緣非有之法身，恒
X08n0236_p0310c01║不異事而顯現；後門即寂滅非無之眾生，恒不異
X08n0236_p0310c02║真而成立。又此門理望於事，而有三對：一、是真，二、
X08n0236_p0310c03║是實，三、是所依。則顯第十門是妄，是虗，是能依故。
X08n0236_p0310c04║如即波之水下，喻；是則下，合，可知。
X08n0236_p0310c05║疏慚愧林偈者，疏云：拒妄崇真，拒迷崇悟，名為慚愧。
X08n0236_p0310c06║一、非色謂心，緣慮質礙，體性不同，故借喻理、事不同；
X08n0236_p0310c07║二、理、事相反，生死、涅槃，真、妄相反。雖同一體，分別義
X08n0236_p0310c08║門不相是故。
X08n0236_p0310c09║鈔：謂全理之事等者，此門體空即成事，即全不異
X08n0236_p0310c10║之異也。性、相異故者，并前對二門，應各有四對，互
X08n0236_p0310c11║影略故。是故下，收結。如全水喻、合，反前，可知。
X08n0236_p0310c12║疏：第四、迴向云等者，疏云：若約相即，為即無為，無可
X08n0236_p0310c13║滅壞；無為即為，亦無可分別。又事能即理，而非理；理
X08n0236_p0310c14║能即事，而非事。事、理相即，性、相歷然，故為、無為非一
X08n0236_p0310c15║非異。示，謂顯示有為界分、無為界性。
X08n0236_p0310c16║鈔：用前四門等者，為法性佛身有為，且言無為。若
X08n0236_p0310c17║約顯深，則非有為，非無為也；若約具德，何所不通？
X08n0236_p0310c18║然大品下，初善吉雙問。言無高、下者，在聖不增，故
X08n0236_p0310c19║無高；在凡不減，故無下，後佛答雙融。不合，不散，非
X08n0236_p0310c20║一，非異。
X08n0236_p0310c21║疏上之十事同一緣起者，以理、事無礙，要具十門；苟
X08n0236_p0310c22║闕一門，非真緣起。如無理徧事門，則真理不全徧事
X08n0236_p0310c23║中；若無事徧理門，則一塵不徧法界。餘門例然。故知
X08n0236_p0310c24║十事同一緣起無礙也。問：十門皆約理、事，何得但云
X08n0236_p0311a01║十事耶？答：以約義門，通云十事；或十門各別，故云十
X08n0236_p0311a02║事。又如所依體、事中有理、事一對，亦通標體、事。皆斯
X08n0236_p0311a03║義也。
X08n0236_p0311a04║鈔：理望於事等者，皆先明理，尊於理故。▲鈔：上來
X08n0236_p0311a05║相參下，以但約義相當，不依十門次第，故云相參。
X08n0236_p0311a06║理望事，有成事、壞事一對，即事、離事一對；事望理，
X08n0236_p0311a07║有顯理、隱理一對，與是一、是異一對。故云四對八
X08n0236_p0311a08║義。而初相徧二門下，通妨也。問：前別釋中具說十
X08n0236_p0311a09║門，今收束中何唯八義？故此答也。理、事相望，但言
X08n0236_p0311a10║其徧，故云相似。非如一理成事，一理壞事，義門相
X08n0236_p0311a11║翻，等取即離。隱、顯，一、異，皆義相翻，故不顯相徧二
X08n0236_p0311a12║門。問：既不顯相徧，應是但束八門以成八字，何言
X08n0236_p0311a13║束十門耶？又相徧下，答也。既由互相徧，方有成、壞
X08n0236_p0311a14║等八義。文雖會後八門，義已備於十門。問：若由相
X08n0236_p0311a15║徧，互有關涉，方有成、壞等。爾理不成事，何能徧事
X08n0236_p0311a16║等耶？若欲攝下，答也。有二義故，攝相徧二門：一、事、
X08n0236_p0311a17║理相即，二義所收；二、不即，二門所攝。▲鈔：依理成
X08n0236_p0311a18║事下，謂第三成第七，即理順事也；五、奪，九、非理逆
X08n0236_p0311a19║事也；四、顯，八、即事順理也；六、隱，十、非事逆理也。玄
X08n0236_p0311a20║鏡云：其相徧言，亦是順也。隨一一對，各別得俱，故
X08n0236_p0311a21║云同時。四對總無前、後，故云頓起。▲鈔上約義別
X08n0236_p0311a22║下，總結也。已上多約不齊義釋，故有八字。若統收
X08n0236_p0311a23║下，不以義參，但次第約義齊釋，直成五對。理、義於
X08n0236_p0311a24║前，二、相成對者，問：前說事但顯理，不許云成。今何
X08n0236_p0311b01║故成耶？答：若但依前義，何須重說？此依相待、相成
X08n0236_p0311b02║並立之意。對事方能說理，豈非成耶？又由事方能
X08n0236_p0311b03║顯理，何無成義？三、相害對者，此不依本門之名。問：
X08n0236_p0311b04║前云真理常住，故但云隱。此中何與事齊言害？答：
X08n0236_p0311b05║此約相待、顯空雙拂之意。
X08n0236_p0311b06║鈔：五中，前四下，收歸。不即，不離，為入理、事無礙法
X08n0236_p0311b07║界之詮門故。夜摩偈讚疏云：然實事、理，若約相成，
X08n0236_p0311b08║二門峙立；若約相奪，二相寂然。雙照此二，非即，非
X08n0236_p0311b09║離。若說一者，離之令異；若云異者，合之令同。善須
X08n0236_p0311b10║得意，勿滯於言。上來所說非一、異等，亦是假言。又
X08n0236_p0311b11║玄鏡云：不即，不離，成緣起相。▲鈔：又五對之中下，
X08n0236_p0311b12║收五對以成三義。言成顯一對者，依本門名。若依
X08n0236_p0311b13║五對，是相成對。今為相作對。（下皆准知。）▲鈔：又由第二
X08n0236_p0311b14║下，顯五對相由也。准玄鏡云：又由相徧，故有相作；
X08n0236_p0311b15║有相作，故有相即；由相違，故有不即。又若無不即，
X08n0236_p0311b16║則無可即，乃至相徧；由相徧，故相對皆成。評曰：生
X08n0236_p0311b17║起義順，當以玄鏡為優。以玄鏡作於縱心之歲，後
X08n0236_p0311b18║自改也。▲鈔：故說真空下，承前起後。理望於事，以
X08n0236_p0311b19║理為己，以事為他。四、自、他俱泯義中問：真理即事，
X08n0236_p0311b20║理泯可然，事云何泯？由其即故下，答也。理既廢已
X08n0236_p0311b21║同他，事對誰立？故亦泯也。問：真空四義，豈不收理
X08n0236_p0311b22║徧於事門耶？又由初下，答也。由初廢己成他義及
X08n0236_p0311b23║第三自、他俱存義中以真理自存，故舉體成他。是
X08n0236_p0311b24║故真理徧於事也。▲鈔：後事望於理下，以事為己，
X08n0236_p0311c01║以理為他。四、自、他俱泯義下，問、答如前。又由初下，
X08n0236_p0311c02║准前，可知。▲鈔：故說妙有下，總結。甚深有本是幻
X08n0236_p0311c03║字，妙有約法，幻有約喻，但法、喻之別爾。有以幻有
X08n0236_p0311c04║劣於妙有者，非也。
X08n0236_p0311c05║疏深思下，玄鏡云：祖師激勸，令修成觀，學而不思，罔
X08n0236_p0311c06║無所得。（即論語文。意云：學不尋思其義，則〔冏〕然無所待。）體達於心，即凡成聖
X08n0236_p0311c07║等。
X08n0236_p0311c08║疏：第四、周徧含容者，此名帶因明宗，故鈔云：以理有
X08n0236_p0311c09║普徧、廣容二義，融於諸事，皆能周徧含容。所以法界
X08n0236_p0311c10║觀云：事如理融，徧攝無礙。通玄記云：前但明一真理
X08n0236_p0311c11║體有緣起用，故與事、法融通無礙。此猶約理而談妙
X08n0236_p0311c12║用。今則一一事、法如理融通，包徧自在。此約差別事、
X08n0236_p0311c13║法而論體、用也。若釋名者，謂一一事、法竪無不窮曰
X08n0236_p0311c14║周，橫無不極曰徧，外無不包曰含，內無不攝曰容。
X08n0236_p0311c15║鈔：然法界觀立十觀名者，一、理如事門，二、事如理
X08n0236_p0311c16║門（此二猶兼事、理無礙。有此二，故有事事無礙，故屬事事無礙攝），三、事含理事門，
X08n0236_p0311c17║四、通、局無礙門，五、廣、狹無礙門，六、徧容無礙門，七、
X08n0236_p0311c18║攝入無礙門，八、交涉無礙門，九、相在無礙門，十、普
X08n0236_p0311c19║融無礙門。故云與十玄不同。然玄鏡中以十門指
X08n0236_p0311c20║配十玄，云：第十觀總融前九，即同時具足相應門；
X08n0236_p0311c21║九、即因陀羅網境界門，由第八交參，互為能、所，有
X08n0236_p0311c22║隱、顯門；第七、即即相入門；六、具相即、廣狹二門；五、
X08n0236_p0311c23║即廣狹門；四、不離一處而徧有相容門，即一、多相
X08n0236_p0311c24║容不同門，中一入多，多攝一義；三、事含理，故有微
X08n0236_p0312a01║細門；前二總成，謂理、事相如，故有純、雜門；隨一為
X08n0236_p0312a02║首，故有主、伴門；現於時中有十世門，以諸法皆爾，
X08n0236_p0312a03║故有託事門。是故十玄亦自於此出。以十觀門文
X08n0236_p0312a04║隱義深，後學難解，故且依賢首十玄也。
X08n0236_p0312a05║鈔：全依賢首者，依探玄中也。（亦恐全鈔新修略疏。）而教章等
X08n0236_p0312a06║中尚從至相，後方改易故也。▲鈔：其第二、廣狹自
X08n0236_p0312a07║在門，同法界觀等者，即當觀中第六徧容無礙義。
X08n0236_p0312a08║然觀中第五雖云廣狹無礙門，正明不壞一塵，而
X08n0236_p0312a09║廣容法界唯廣容義耳。今以不壞一塵廣容法界
X08n0236_p0312a10║為即廣之狹，即此一塵普徧法界為即狹之廣，故
X08n0236_p0312a11║云自在。此但義同，故云而名小異也。（上會解義。）若寂照
X08n0236_p0312a12║云同法界觀，廣容、普徧，總義中一分之義。問：普徧
X08n0236_p0312a13║如廣可爾，廣容同狹不？然以玄鏡釋廣容義云：一
X08n0236_p0312a14║一包含無外，無有一法出纖塵故。下釋狹義云：華
X08n0236_p0312a15║葉不壞本位故。狹豈得同耶？答：既由廣容、普徧二
X08n0236_p0312a16║義，乃有十門，故是總義。今者狹義但取廣容中不
X08n0236_p0312a17║壞本位義，不取容他義，但少分同也。其普徧義亦
X08n0236_p0312a18║但分同，以普徧義中有多義故。評曰：寂照分同其
X08n0236_p0312a19║總義，會解則別同第六門。各有所以，二釋隨取。▲
X08n0236_p0312a20║鈔：此門賢首新立者，問：法界觀以立第五廣、狹無
X08n0236_p0312a21║礙門，何言新立？答：以至相不立廣、狹，唯立純、雜，令
X08n0236_p0312a22║改純、雜，別立廣、狹，故云新立。又今廣、狹與法界觀
X08n0236_p0312a23║詮義不同。觀中唯就廣容，約不壞相立廣、狹義。今
X08n0236_p0312a24║具徧、容二義，亦新立也。意云下，出賢首以廣、狹替
X08n0236_p0312b01║純、雜之意也。實不濫，但恐有濫，所以改之。義如教
X08n0236_p0312b02║迹中說。▲鈔：主伴一門下，明賢首特立至相未立，
X08n0236_p0312b03║而至相別立唯心迴轉善成門。故教義中猶存此
X08n0236_p0312b04║門。（彼下卷云：九、唯心𢌞轉善成門。此上諸義，唯是一如來藏自性清淨心轉也。但性起具德，故異
X08n0236_p0312b05║三乘耳。一心亦具足十種德，乃至此上諸義門，悉是此心自在作用，更無餘物，故名唯心𢌞轉等。）至
X08n0236_p0312b06║造探玄記，乃為玄門所以也。
X08n0236_p0312b07║鈔：彼云下，至相，十門次第也。廣鈔第四云：儼尊者
X08n0236_p0312b08║稟受於文殊化身杜順和尚，既精通，自制釋十玄
X08n0236_p0312b09║之文一卷，云：一、如海一滴，具百川十德；二、一中有
X08n0236_p0312b10║一切，一切中復有一切，重重無盡；三、約緣說，此有
X08n0236_p0312b11║力不得與彼有力俱等；四、約相說，一切法於一法
X08n0236_p0312b12║中炳然齊現；六、約萬行；七、約理（如一、多緣起，皆是法界，實得法性也）；
X08n0236_p0312b13║八、約用（彼、此全相作故）；九、從心；十、從智。餘如廣鈔所引。▲
X08n0236_p0312b14║鈔：今不依下，明取、捨之意。一、同時下，出次第行相。
X08n0236_p0312b15║言以是總故者，同時明無前、後，具足明無所遺，相
X08n0236_p0312b16║應顯不相違。故下云具餘九門義等，方成此門。問：
X08n0236_p0312b17║此既具下九門，何故更說餘九門耶？答：若無下九，
X08n0236_p0312b18║此具於何？若不具下九，云何名總？冠者（音貫）其猶冠
X08n0236_p0312b19║冕，必冠（音貫）束於首、髮，故喻置九門之初也。▲鈔：是
X08n0236_p0312b20║別門之由者，以具廣容普徧之義，故為別門事事
X08n0236_p0312b21║無礙之由也。言由上事、理無礙中下，舉例也。既由
X08n0236_p0312b22║理、事相徧，得有下八門理、事無礙，例今廣、狹門。且
X08n0236_p0312b23║廣容普徧，故得有後八門事事無礙。且如下，且約
X08n0236_p0312b24║普徧釋廣、狹也。若作廣容釋者，且如事如理容，故
X08n0236_p0312c01║廣；不壞事相，故狹。具此二義，故為別中之始。▲鈔：
X08n0236_p0312c02║所徧有多下，躡前徧義。以能徧之一為己，望所徧
X08n0236_p0312c03║處為多也。以所徧是能容，所容即能徧，故成一多
X08n0236_p0312c04║相容門。言相容，則二體俱存下，明相入，約力、用說
X08n0236_p0312c05║也。問：既云力、用交徹，何言二體俱存？答：為揀相即
X08n0236_p0312c06║門，必須一有體，一無體也。今但力、用交徹，二體不
X08n0236_p0312c07║泯，故云爾也。▲鈔：四、由此容彼等者，第四躡，第三
X08n0236_p0312c08║成也。一容多，故多即一；多入一，故一即多。由相徧，
X08n0236_p0312c09║故成相即也。▲鈔：五、由互相攝下，五、由四起也。謂
X08n0236_p0312c10║攝他，他可見者，此非眼見，但表不泯，故云可見。或
X08n0236_p0312c11║以智見名見也。不爾，業用可然，德相豈待見之，方
X08n0236_p0312c12║名顯耶？以十對法，俱可以智知，豈皆眼見？言攝他，
X08n0236_p0312c13║他雖存，而不可見者，亦欲彰隱義，非待不見，方名
X08n0236_p0312c14║為隱。故廣鈔云：隱、顯門約緣說，豈佛證此有所不
X08n0236_p0312c15║見？但約法體之德，不可見故。問：既佛皆見，何名為
X08n0236_p0312c16║隱？答：若但證顯，而不知隱，何名一切智耶？言以為
X08n0236_p0312c17║門下，即前三以為義，門各別故。雖汎言攝，乍同，於
X08n0236_p0312c18║義各異。欲令三門不同，故作是說，非為定耳。如下
X08n0236_p0312c19║緣起相由中云即顯入隱，同顯異隱等，豈待攝耶？
X08n0236_p0312c20║無執一文以為定量也。▲鈔：六、由攝他下，六因五
X08n0236_p0312c21║成。此要一能齊攝一切。彼所攝中，隨一為能攝。其
X08n0236_p0312c22║義亦然。▲鈔：七、由互攝下，七因六起。由六互攝，乃
X08n0236_p0312c23║重現無盡。八、由下，由重現故，隨應依託一法，即是
X08n0236_p0312c24║一切無盡之法。九、總由前八所依之法為門，既融
X08n0236_p0313a01║通無礙；次辨能依之時為門，亦融也。十、由上諸法
X08n0236_p0313a02║皆融，故隨舉其一：有力為緣者，名主；連帶無力者，
X08n0236_p0313a03║為起，名伴。▲鈔：此四、互出下，縱、奪，以明各互出其
X08n0236_p0313a04║所以。故縱云：其德、相、業、用，各有十門。奪云：若以德、
X08n0236_p0313a05║用互歷，同者合之，異者開之，便成十二。何其增耶？
X08n0236_p0313a06║有本云：二十亦只縱也，然不如十二。問：德、用各立
X08n0236_p0313a07║十玄，於義朗然，何以不許？今明下，答也。其猶百法
X08n0236_p0313a08║中唯立八識通漏、無漏，而不須立有漏八識、無漏
X08n0236_p0313a09║八識也。例此，可知。
X08n0236_p0313a10║鈔：德相亦有下，問。前說四門，彼有德、用，互無所以。
X08n0236_p0313a11║此云何通？故此答也。以入作不唯局業、用。依此下，
X08n0236_p0313a12║縱；統其下，奪。以體、事無別，德、用互融故。是知下，總
X08n0236_p0313a13║結。▲鈔：又德相不能入作下，上正理量，此下聖可
X08n0236_p0313a14║量也。或可以果翻，難於因也。以德相之原不無入、
X08n0236_p0313a15║作，則能融真如之因；應缺此德，翻顯真如之因。既
X08n0236_p0313a16║不缺此德，則德相之果亦有作、入也。不應有三字，
X08n0236_p0313a17║文雖在初，義貫次一。言普攝下，正引真如相迴向
X08n0236_p0313a18║中。經云真如普攝諸法，即百門德中第四十三德。
X08n0236_p0313a19║真如既本具普攝諸法之德，故隨一事、法稱性，亦
X08n0236_p0313a20║普攝諸法，即攝他入己也。及字下，經云真如徧在
X08n0236_p0313a21║一切處，即第一德。疏云顯在緣中無不徧故，事亦
X08n0236_p0313a22║稱理，舒己入他。此證德相中有相入義。言亦應下，
X08n0236_p0313a23║以無有二字貫下三德。能安立者，經云真如有能
X08n0236_p0313a24║守立，即第九德；經云真如持諸世間，即第五十五
X08n0236_p0313b01║德；經云真如成就一切諸佛、菩薩，即第九十九德。
X08n0236_p0313b02║安立、成就，作之異名；持，則作已不失。事、法稱理，亦
X08n0236_p0313b03║本有作義。此證德相有相作義。故常入作下，結也。
X08n0236_p0313b04║或上句結聖言量，下句結正理量。
X08n0236_p0313b05║鈔：如有頌下，重引聖教，證德相常入。又真如下，通
X08n0236_p0313b06║指當經及餘經等，證前作義。▲鈔：其同體成即下，
X08n0236_p0313b07║會彼德相中，六、七同此託事，帝網等此託事等。既
X08n0236_p0313b08║通德、用，彼何局在德、相？又若唯德、相，不應根者，今
X08n0236_p0313b09║何知耶？今既了知，豈不應根？又彼下，明不依賢首，
X08n0236_p0313b10║似依至相。欲同至相，而分德、用以為二門。言而彼
X08n0236_p0313b11║下，刊定二種十玄，皆無十世門。彼用時為所依體、
X08n0236_p0313b12║事，不為玄門故。彼下，刊定亦立所依體、事。則攝下，
X08n0236_p0313b13║總許其立。今明時無別體，故不別立為所依體、事。
X08n0236_p0313b14║以但依色、心等法分位差別而立於時，故入玄門
X08n0236_p0313b15║耳。亦如下本門會之。
X08n0236_p0313b16║鈔：以近初列，故不標次者，疏中以近初段列十門，
X08n0236_p0313b17║故不標云一，如下文等。言此中正意下，即一蓮葉，
X08n0236_p0313b18║具前十對體、事。略而言之下，以法性融通之因最
X08n0236_p0313b19║顯故。▲鈔：然古德下，敘異義也。此中正意，一華頓
X08n0236_p0313b20║具十對事、法。今但就一華上，義有十對，似但同體，
X08n0236_p0313b21║而不收餘十對體、事。言表令生、解者，於此一華，五
X08n0236_p0313b22║教之根生、解各異：小教生緣亦無我之解；始教生
X08n0236_p0313b23║唯識所變之解；終教生真如隨緣所成之解；頓教
X08n0236_p0313b24║生相本自盡、性本自現之解，如世尊拈華、迦葉破
X08n0236_p0313c01║顏等；圓教生容、攝等無礙及華嚴、華藏之解。言如
X08n0236_p0313c02║下勝音菩薩蓮華處說者，現相品云：爾時佛前有
X08n0236_p0313c03║大蓮華忽然而現。疏：錢、示通，表華嚴經。有以此經
X08n0236_p0313c04║下，展例釋也。既可以內行之智為外事之境，應以
X08n0236_p0313c05║所觀之境為能觀之智，以色性、智性無二性故，又
X08n0236_p0313c06║知一切法即心自性故。四、是萬行華，隨成位別故。
X08n0236_p0313c07║如淨行品者，經云：若見華開，當願眾生神通等法，
X08n0236_p0313c08║如華開敷等。五謂此華望後果為因，望前因為果
X08n0236_p0313c09║故。六如國土身下，以國土身佛坐蓮華座故。八全
X08n0236_p0313c10║攬為人下，如依說人中引經云剎說眾生說及與
X08n0236_p0313c11║國土說等，皆名說人故。又國土身等亦人，故集玄
X08n0236_p0313c12║云恒融作人，不壞軌持故。九逆等者，集玄云生染
X08n0236_p0313c13║名逆（如將華莊嚴女人生欲染，故名逆也），生淨名順（如將華嚴獻佛等生淨，故名順
X08n0236_p0313c14║也）。或約性同故，或約緣起相由故，融逆即名逆，融
X08n0236_p0313c15║順即名順故。言五熱者，如勝熱婆羅門四面火炙，
X08n0236_p0313c16║上有日炙，華向日開，故亦同也。十度如下，釋起中
X08n0236_p0313c17║華有十義，同十度故。十華為能應赴羣機戴獻等
X08n0236_p0313c18║事故，華為能感感激眾生令生貪愛好樂等心故。
X08n0236_p0313c19║▲鈔：如異自十對既爾等者，謂如一華事，具自義
X08n0236_p0313c20║說。十對既爾，彼華葉且前異體。十對體事，十門亦
X08n0236_p0313c21║然。▲鈔：釋曰：下清涼義斷也。明一事華，則具十箇
X08n0236_p0313c22║十對。（於上十門體事十對，上一一說於十對故也。）亦有下，縱。今此疏意
X08n0236_p0313c23║下，奪也。明今但直具前異體十對，體事已無，不收
X08n0236_p0313c24║不須也。華上約義說十對也。
X08n0236_p0314a01║鈔：若唯具當門等者，問：前具當門，已無不收；今者
X08n0236_p0314a02║何以更具餘門？答：若約實義，但具當門，已無不收；
X08n0236_p0314a03║今欲彰總義，更以具餘方便顯之。或可前無所不
X08n0236_p0314a04║收，是收當門中義；今收餘門中義，方為總故。後義
X08n0236_p0314a05║為勝。▲鈔：然九門具教下，法體雖同，義門則別。教
X08n0236_p0314a06║廣、狹者，一語言，狹也；演說無邊契經海，廣也；十地
X08n0236_p0314a07║品云於一一句法無量劫說不盡，義廣、狹也；迴向
X08n0236_p0314a08║疏云正在一法取不可盡，如芥子之空，即理廣、狹
X08n0236_p0314a09║等。
X08n0236_p0314a10║鈔：即普智眼等者，疏云：即第四禪、第三天。於異生
X08n0236_p0314a11║善果，此最廣故；所有功德，勝下三禪。故長行云：得
X08n0236_p0314a12║入普門觀察法界解脫門。上半偈云一切法門等，
X08n0236_p0314a13║即是普門，一門普攝一切故。如是法性，佛所說，即
X08n0236_p0314a14║觀法界。末句義兼於入。
X08n0236_p0314a15║鈔：華藏偈下，疏云一一稱性故，即同時具足相應
X08n0236_p0314a16║門也。心、塵准思。今但引下，釋。疏只引上半偈意，以
X08n0236_p0314a17║所、所具教、義等及能具廣、狹等，即總無彰礙法界
X08n0236_p0314a18║故。問：但言下，恐為塵但含理法界，即事理無礙，非
X08n0236_p0314a19║事事無礙也。下半云下，疏云寶光現佛者，次前經
X08n0236_p0314a20║云一切寶中放淨光，於寶光中現也。依、正互融故。
X08n0236_p0314a21║問：寶光為依？現佛為正？互融無礙，即事事無礙，何
X08n0236_p0314a22║開塵含法界？答：但以寶光現佛、事事無礙義釋塵
X08n0236_p0314a23║所含法界中一分之義，故前鈔云教、義等，廣、狹等，
X08n0236_p0314a24║即法界故。若直用文，應是塵合事事無礙法界。今
X08n0236_p0314b01║取差別義，故云含事法界也。
X08n0236_p0314b02║鈔：舉細況麤者，塵細葉麤，約分量言之。上來消疏
X08n0236_p0314b03║已竟。▲鈔：妙嚴品下，復廣引經證，明非臆說。明文
X08n0236_p0314b04║甚廣，故可依行。疏但束為一門，令頓曉其旨，使隨
X08n0236_p0314b05║見經文，即能解義。下同此者，皆可准知。又晉經下，
X08n0236_p0314b06║初二句舉時取法。次根等，名諸根。上言心，即心王；
X08n0236_p0314b07║下言心法，即心所有法。次句別說難盡，故云一切；
X08n0236_p0314b08║揀上佛法，云虗妄法。次二句上皆現於佛身。次句
X08n0236_p0314b09║承前說佛之心，亦能現諸法。以經言是故二字，明
X08n0236_p0314b10║所現如前故，菩提即佛心故。次句近言佛智無量，
X08n0236_p0314b11║遠亦通上佛身無邊，亦約下鈔詞。▲鈔：又普賢下，
X08n0236_p0314b12║疏說普賢入如來藏身三昧，內含因、果智力，外令
X08n0236_p0314b13║塵容法界。法界之言亦無所不具，由塵全依法界
X08n0236_p0314b14║藏現，同真性故。據能令下，即由上入三昧力。由深
X08n0236_p0314b15║定用，故名業用。總由德相者，即上入依法界，同真
X08n0236_p0314b16║性故。法性融通，名為德相。此即定之業用。依藏性，
X08n0236_p0314b17║德相方起。藏性本然，名德相；定令根見，名業用。言
X08n0236_p0314b18║下業用准之者，同時門既爾，下九門例然。或隨門
X08n0236_p0314b19║所引，經文雖有，但似業用，亦皆由德相本然。以此
X08n0236_p0314b20║為例也。▲鈔：第十、行云下，即真實行菩薩，疏云：身
X08n0236_p0314b21║中現剎等，皆得性融故。此明菩薩由證法性融，彼
X08n0236_p0314b22║三世間於自身現，同時具足故。▲鈔：八十、經云下，
X08n0236_p0314b23║即義引法界品，經文甚廣。疏云觀見奇特，即毛內
X08n0236_p0314b24║合三世間也。言斯並下，上來別引諸文，皆歸一門
X08n0236_p0314c01║總意。
X08n0236_p0314c02║鈔：出其所以等者，法性融通因也。即此分限事、相
X08n0236_p0314c03║能如理，故無分狹，不礙廣也。以前廣，故名無分；即
X08n0236_p0314c04║不壞相，故名分廣，不礙狹也。此上皆是同體廣、狹，
X08n0236_p0314c05║以但一華、葉上明廣、狹無礙，不望餘法故。
X08n0236_p0314c06║
X08n0236_p0314c07║華嚴懸談會玄記卷第二十九
X08n0236_p0314c08║
X08n0236_p0314c09║音釋
X08n0236_p0314c10║鐶（胡關切，脂鐶也。）纖（息尖切，微細小也。）冕（音免，冠冕也。）激（公的切，感激也。）峙（直里
X08n0236_p0314c11║切，峻峙也。）縱（音從七十曰從也。）