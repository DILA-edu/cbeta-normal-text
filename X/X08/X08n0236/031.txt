X08n0236_p0322b11║
X08n0236_p0322b12║
X08n0236_p0322b13║
X08n0236_p0322b14║華嚴懸談會玄記卷第三十一
X08n0236_p0322b15║蒼山再光寺比丘　普瑞集
X08n0236_p0322b16║疏：第二、明德用所因者，所建十玄之義，皆通德用。今
X08n0236_p0322b17║能建立之因由，從所建義以彰其名。德用之所因，依
X08n0236_p0322b18║主彰名。於十因中自有德用，乃德用即所因，持業建
X08n0236_p0322b19║號。
X08n0236_p0322b20║疏因廣難陳等者，探玄亦云：亦彼列十，云：一、緣起相
X08n0236_p0322b21║由故，二、法性融通故，三、各為心現故，四、如幻不實故，
X08n0236_p0322b22║五、大、小無定故，六、無限因生故，七、果德圓極故，八、勝
X08n0236_p0322b23║通自在故，九、三昧大用故，十、難思解脫故。旨歸云：一、
X08n0236_p0322b24║無定相故，二、唯心現故，三、如幻事故，四、如夢現故，五、
X08n0236_p0322c01║勝通力故，六、深定用故，七、解脫力故，八、因無限故，九、
X08n0236_p0322c02║緣起相故，十、法性融通故。評曰：旨歸合果德，於因無
X08n0236_p0322c03║限中開如夢現，故為十義。探玄因、果開成六、七，除去
X08n0236_p0322c04║如夢，唯存如幻不實，亦足十義。今疏合取旨歸三、四
X08n0236_p0322c05║為第五，合取探玄八、十為第十，故名神通解脫。以勝
X08n0236_p0322c06║通即神通，自在即解脫，其難思即由神通解脫自在，
X08n0236_p0322c07║故難思爾。故合為第十。別開第六如影像，以足十義。
X08n0236_p0322c08║探玄所以去，旨歸如夢者，意唯約幻喻例餘喻故也。
X08n0236_p0322c09║所以不別列兩科。然別開於因、果，義如下會。今疏却
X08n0236_p0322c10║約三喻分為二科，以夢、幻義意稍同，故合為一；影像
X08n0236_p0322c11║法喻稍別，故別為一。（如疏釋中自見。）問：如十忍品總有七喻，
X08n0236_p0322c12║今何唯取三耶？答：有二意：一、既疏云因廣難陳，略提
X08n0236_p0322c13║十類，故唯取三，以足十義；二、亦由此三為十玄所由
X08n0236_p0322c14║便故，以如𦦨、如響、如化、如空多喻諸法不實、不順，事
X08n0236_p0322c15║事無礙，故略明三，所以不取餘也。
X08n0236_p0322c16║疏十中前六等者，若約圓融實，則互通德用；今約行
X08n0236_p0322c17║布顯相，而說通、局有異。言通約法性者，謂第四是法
X08n0236_p0322c18║性。其第一唯心，是法性上覺照義；第二法無定性，由
X08n0236_p0322c19║法性所成，故無定性；第三緣起，豈離法性之外？第五、
X08n0236_p0322c20║第六皆喻諸法自性不實，亦由法性所成，故不實耳。
X08n0236_p0322c21║所以前六通約法性，故局德相也。問：應前六因同一
X08n0236_p0322c22║因耶？答：約其收攝，不出法性。若約別義，何妨六因有
X08n0236_p0322c23║異？定用神通，待根方立，故後二局業用。言七、約起修
X08n0236_p0322c24║等者，若約起修學，即是業用因；若約一一因行，性本
X08n0236_p0323a01║具故，即德相因。故得通也。八、以本法從於果人，故局
X08n0236_p0323a02║德相。
X08n0236_p0323a03║鈔謂佛體上之用等者，纂玄記云：然此德用有法，
X08n0236_p0323a04║有人。初約法者，真如具德，名為德相；神通等用，名
X08n0236_p0323a05║為業用。若據人者，約佛名德相，即德者相故；約根
X08n0236_p0323a06║名業用，令見即、入故。今此文意舉人顯法，謂約佛，
X08n0236_p0323a07║則全用為相，如佛音聲、詞辨之用，即是德者本具
X08n0236_p0323a08║之相；約根，則全相為用，為令眾生新新知佛本具
X08n0236_p0323a09║之相，故相名用。
X08n0236_p0323a10║鈔：今明在佛德相，染、淨二相皆盡，而現染用者，亦
X08n0236_p0323a11║如性起唯淨，緣起通染。而於性起說生、佛交徹，染、
X08n0236_p0323a12║淨融通，正同此也。問：既能現染，何能染相盡耶？答：
X08n0236_p0323a13║舉用同體現，而常虗故。言師子座中下，引證，恐傳
X08n0236_p0323a14║寫悞。准妙嚴品說，乃佛宮殿中現一切眾生居處、
X08n0236_p0323a15║屋宅。疏云：眾生是正，屋宅是依。妄無自體，還依真
X08n0236_p0323a16║現故。▲鈔：如十定品下，經文具云：佛子！譬如日出，
X08n0236_p0323a17║繞須彌山，照七寶山及寶山間，（山間即香水海。）皆有光影，
X08n0236_p0323a18║分明顯現。其七寶山上所有日影，莫不顯現山間
X08n0236_p0323a19║影中；其七山間所有日影，亦悉影現山上影中。如
X08n0236_p0323a20║是展轉，更相影現：或說日影出七寶山，或說日影
X08n0236_p0323a21║出七山間，或說日影入七寶山，或說日影入七山
X08n0236_p0323a22║間。但此日影更相照現，無有邊際，體性非有，亦復
X08n0236_p0323a23║非無，不住於山，不離於山，不住於水，不離於水。疏
X08n0236_p0323a24║云：七寶山間有香水海，海現日影，山以淨金，亦能
X08n0236_p0323b01║現影。謂水中本影現山上影時，此所現影從山上
X08n0236_p0323b02║出，來入山間；若山上本影現水中影時，此所現影
X08n0236_p0323b03║從山間出，入七寶山上。故正入時，即名為出。所喻
X08n0236_p0323b04║可知。但此影下，明重現無盡，喻菩薩帝網身土。（鈔云：
X08n0236_p0323b05║古德立帝網義，經有帝網之名，而無廣說之處，以昔未有此品經文故。此一段文可誠證也。）
X08n0236_p0323b06║疏以一切法無非心故者，即觸事皆心也。言隨心迴
X08n0236_p0323b07║轉者，即古隨心迴轉善成門，今為所以也。義如前指。
X08n0236_p0323b08║鈔心能變境下，舉法相妄心現境之義以況真心
X08n0236_p0323b09║也。准百鈔云：如一人心，上所變現木之與石，則互
X08n0236_p0323b10║相礙。如欲界一切有情同變山、河、大地、木、石等，所
X08n0236_p0323b11║變之相，隨心各異。然更相涉入，如眾燈光，不相障
X08n0236_p0323b12║礙。謂從諸有情共相種生，業力相似，處所無異，而
X08n0236_p0323b13║互相攝入也。故論云：雖諸有情所變各別，而相相
X08n0236_p0323b14║似，處所無異，如眾燈光，各遍似一。（言相相似者，由共業力感相相
X08n0236_p0323b15║似也。）問：多人共變，不相障礙；一人第八所變木、石，却
X08n0236_p0323b16║有礙耶？答：由昔造業熏種，而有同、異，故使然也。如
X08n0236_p0323b17║第六識緣山、河、大地時，不作彼此分別，但熏其種。
X08n0236_p0323b18║故後生果時，互相攝入。若木、石等互相礙者，由第
X08n0236_p0323b19║六識緣時，定作木、石等差別之解，而熏成種。後生
X08n0236_p0323b20║果時，亦各有異。然今但取不相礙者，已上妄心所
X08n0236_p0323b21║現妄境尚得無礙，況真心所現具德真法耶？此有
X08n0236_p0323b22║兩重：一、法界真心能現萬境真法，即前十對體、事；
X08n0236_p0323b23║二、故能即入下，既知此法自性唯心，故立十玄，混
X08n0236_p0323b24║融無礙。（上辯法因，此辯義因。）
X08n0236_p0323c01║疏二、法無定性等者，如色以質礙為性等。今無此等
X08n0236_p0323c02║定性，故云無定性也。既唯心現下，躡前起後。言性、相
X08n0236_p0323c03║俱離者，集玄記云：依他事法，緣生虗假，無實體性。體
X08n0236_p0323c04║既本無，形量、相狀亦不可得，故云俱離。性、相俱空，故
X08n0236_p0323c05║大、小不定也。玄鏡記云：無實定性，謂熱非定熱，濕非
X08n0236_p0323c06║定濕，動非定動，堅非定堅等。亦無定相，謂長非定長，
X08n0236_p0323c07║短非定短，大非定大，小非定小等。既緣生之法性、相
X08n0236_p0323c08║無定，彼此涉入，無有障礙。
X08n0236_p0323c09║鈔：一、邊方中土者，邊即中，中即邊，例同廣、狹，亦約
X08n0236_p0323c10║一法說無礙也。言極輪圍邊者，即一三千界大鐵
X08n0236_p0323c11║圍山，名曰輪圍。言二行不同者，有云：即真、俗二行
X08n0236_p0323c12║偏事偏理，故邊不同。中道與邊相即，約差別義，亦
X08n0236_p0323c13║事事無礙。若真不同俗，名為差別。相待立，故名事；
X08n0236_p0323c14║中道絕相，故名理。中、邊相即，亦通事、理無礙。今取
X08n0236_p0323c15║前義。有云：如出定、入定二行別，則為邊。既不定此
X08n0236_p0323c16║二邊，亦不定此二之中道，故云事事無礙。若以契
X08n0236_p0323c17║理為中，不著定、亂二行為邊，即理、事無礙。二、釋隨
X08n0236_p0323c18║取。
X08n0236_p0323c19║疏：三、緣起相由等者，若果從因以得名，是緣之起；若
X08n0236_p0323c20║因從果以得名，是起之緣，名為緣起。緣起即相由。要
X08n0236_p0323c21║具此十下，理足須然，以十顯圓故。
X08n0236_p0323c22║鈔如外水、土等者，即非第八識執受。謂諸非情名
X08n0236_p0323c23║外，水、土等為緣，而芽等為起（等字如酵，暖人功為緣，而酪得起；泥為輪
X08n0236_p0323c24║繩，陶師等為緣，而器得起等）。此則外一事緣起。有情識者，名之
X08n0236_p0324a01║為內；無明、行等為緣，識等名起。此則內一事緣起。
X08n0236_p0324a02║又此上皆染緣起。三乘之因為緣，三乘之果為起，
X08n0236_p0324a03║名淨緣起。今則下，揀前。上顯所揀，今釋能揀。有其
X08n0236_p0324a04║二義：一、總收下，約緣起之法釋。即前十對體事，無
X08n0236_p0324a05║法不收，故云大也。更互相望，同為緣起。此辯法因
X08n0236_p0324a06║以揀之，或多法同一緣也。二、又即下，約緣起之義
X08n0236_p0324a07║釋。即具十玄之義，故云大也。互為緣起，具十玄門。
X08n0236_p0324a08║此約建義因以揀也，或一法具多緣也。言不同下，
X08n0236_p0324a09║重顯所揀。由能揀有二，所揀亦有二也。前約緣起
X08n0236_p0324a10║法以揀內、外等法，此約緣起義以揀三乘緣生無
X08n0236_p0324a11║性之義。若無性即假，揀相教義；若無性即空，揀始
X08n0236_p0324a12║教義；若無性即如，揀終義也。
X08n0236_p0324a13║鈔：所以有同、異體等者，十地品云：攝諸波羅蜜，淨
X08n0236_p0324a14║治諸地總相、別相、同相、異相、成相、壞相。疏：鈔引十
X08n0236_p0324a15║地論并賢首教義釋云：總者，一含多德故；別者，多
X08n0236_p0324a16║德非一故；同者，多義不相違故；異者，多義不相似
X08n0236_p0324a17║故；成者，由此諸義緣起成故；壞者，諸緣各住自性，
X08n0236_p0324a18║不移動故。別、異、壞，即此中不相由義，諸緣各異故；
X08n0236_p0324a19║總、同、成，即此中二相由義，互遍相資故。言因中不
X08n0236_p0324a20║待緣者，教章云：正因待緣，唯有三義：一、因有力，不
X08n0236_p0324a21║待緣，全體生故，不離緣力故；二、因有力，待緣，相資
X08n0236_p0324a22║發故；三、因無力，待緣，全不作故，因歸緣故。今例因
X08n0236_p0324a23║中不待緣，全體生，不離緣力，則自具德義也。二、相
X08n0236_p0324a24║由義，例因中待緣，相資發故。言初即同體門，後即
X08n0236_p0324b01║異體者，有本云：初即異體門，後即同體門者，其義
X08n0236_p0324b02║正同，不須更徵釋也。准今有徵釋，應是初即同體，
X08n0236_p0324b03║後即異體為正也。（應是後人誤改之也。）若爾下，徵也。徵意云：
X08n0236_p0324b04║若初即同體者，何以疏云諸緣各別，不相雜亂？若
X08n0236_p0324b05║第二即異體者，何以疏云互相遍應，方成緣起？此
X08n0236_p0324b06║疏鈔相違妨也。釋曰：下答也。意云：要由諸緣各異，
X08n0236_p0324b07║方得互相待緣，故異體亦名同體，故云初即同體
X08n0236_p0324b08║門；要由互相徧應，方自具德，故同體亦名異體，故
X08n0236_p0324b09║云後即異體門。（或可此緣起具二義：一、相由，二、不相由，此為異；二、更互為能資、所資。
X08n0236_p0324b10║疏：約所資，則諸緣各異體，互徧相資為同體；鈔：約能資，則不相由却為同體門，相由却為異體門。二義合
X08n0236_p0324b11║明，其理方足。纂玄記云：疏據因說，鈔約果說。諸緣各異，是異體因；為因各異，方得相由，故名同體。互徧相
X08n0236_p0324b12║資，是同體因；為因互徧，方不相由，故名異體。互相違。）所以諸緣各異中生三
X08n0236_p0324b13║者：一、互相為無力者名依，依於他故；有力者名持，
X08n0236_p0324b14║持於他故。二、互為能成者名有體，形對所成故；互
X08n0236_p0324b15║為所成者為無體，為他能成奪為無體故。三、初一
X08n0236_p0324b16║約用，次一約體，同時雙融故。是知諸緣各異中亦
X08n0236_p0324b17║有互相徧應之義，故名同體。互徧相資中亦生三
X08n0236_p0324b18║義：互為約用，有力、無力；約體，有體、無體。體、用雙融。
X08n0236_p0324b19║既諸法互相對望，方能互相徧應，故同體中亦有
X08n0236_p0324b20║異體。▲鈔：即光明覺品下，疏云即相成義，則一、多
X08n0236_p0324b21║俱立。言然由相成下，即異體中有互徧相資義。方
X08n0236_p0324b22║各有體者，即諸緣各異義，明不相離也。
X08n0236_p0324b23║疏各與彼多等者。如一應二，則一不異二，而不失本
X08n0236_p0324b24║相，故仍名一。乃至應十亦爾。橫論，則所應不異；能應，
X08n0236_p0324c01║則一全收一切；竪說，則名十箇一。皆無別體，故並稱
X08n0236_p0324c02║同體。
X08n0236_p0324c03║鈔：如十錢等者，問：此十錢亦是緣起法，何分能喻、
X08n0236_p0324c04║所喻？答：以其所易，喻其所難。誰遮皆是緣起法？即
X08n0236_p0324c05║晉經夜摩偈云：譬如數法十增一至無量皆悉是
X08n0236_p0324c06║本數智慧故差別。故此以十錢為喻也。▲鈔：若無
X08n0236_p0324c07║十一者，十箇一也。謂若無十箇一，此由本一遍應
X08n0236_p0324c08║不徧，故令本一不具餘九一也。▲鈔故隨一下，以
X08n0236_p0324c09║隨舉一法，具法界差別法之頭數，同體法也。如阿
X08n0236_p0324c10║含經說：鹿頭梵志善解諸聲，知生死因緣。佛與俱
X08n0236_p0324c11║至大畏林中，取一人髑髏。佛問云：此是何人？梵志
X08n0236_p0324c12║打令出聲，答曰：男子！問：何命終？答：眾病皆集，肢節
X08n0236_p0324c13║酸痛，故命終。問：何方治？答：呵棃勒和蜜治。問：生何
X08n0236_p0324c14║處？答：生三惡道。又打一曰：何故死？食過差。死何方
X08n0236_p0324c15║治？三日絕食。生何處？生鬼中。乃至最後香山南有
X08n0236_p0324c16║優陀延比丘，入無餘依界，打髑髏曰：生何處？曰：無
X08n0236_p0324c17║本，非男，非女，不見生處。未審是誰？佛言：止！止！梵志
X08n0236_p0324c18║問佛，佛具答之。鹿頭歎曰：此未曾有！我觀蟻子，尚
X08n0236_p0324c19║知來處；觀此羅漢，不見生處。如來正法甚奇！甚特！
X08n0236_p0324c20║九十五外道，我皆能知；如來之法，不能趣向。廼投
X08n0236_p0324c21║佛出家等。聲之一法既能如是，餘可例然。良由聲
X08n0236_p0324c22║中本具諸法，故使外道得其少分。冥依其本，日用
X08n0236_p0324c23║不知。▲鈔：真實慧者，疏云：心不顛倒，是真實慧。
X08n0236_p0324c24║疏謂凡是一緣等者，前二門說之，前、後法乃俱時。謂
X08n0236_p0325a01║凡是一法為緣起者，具前二義，方成緣起。以要下，釋
X08n0236_p0325a02║具之意。此上三門下，後之七門不出同體、異體，故為
X08n0236_p0325a03║所生。
X08n0236_p0325a04║鈔：三、或俱存等者，俱時存住。自，故異體；及徧應，故
X08n0236_p0325a05║同體。亦俱存下，前直指諸法；此以數言之，故致亦
X08n0236_p0325a06║言。由俱存下，即奪第三句，成第四句也。
X08n0236_p0325a07║疏如論云：因不生下，即義引十地論文也。論云：非他
X08n0236_p0325a08║作，自因作緣生故。然具有四句。下二句云：不共生，無
X08n0236_p0325a09║知者故，作時不住故；不無因生，隨順有故。對法亦云：
X08n0236_p0325a10║自種有故，不從他生；待眾緣故，非自生；無作用故，不
X08n0236_p0325a11║共生；有功能故，非無因生。然下疏釋此四句，有二意：
X08n0236_p0325a12║一、破邪，二、顯理。理外計曰邪，邪亡則理顯，理顯則惑
X08n0236_p0325a13║亡，反覆相順。然自、他等四是計是依，不之一字是藥
X08n0236_p0325a14║是理。窮生之理不出自等，自等若無，生將安寄？故以
X08n0236_p0325a15║不不之，則惑亡理顯。然其所計，略有三數：一者、外道，
X08n0236_p0325a16║謂冥性為自，梵天為他，微塵和合為共，自然為無因。
X08n0236_p0325a17║又此四計亦是僧佉、衛世、若提、子勒、沙婆也。二、小乘，
X08n0236_p0325a18║同類因為自，異熟因為他，俱有因為共。計無明支託
X08n0236_p0325a19║虗而起，亦曰無因。上計亦通大乘執之者。（同類者，因、果相似，如
X08n0236_p0325a20║不善五蘊與善五蘊展轉相望，為同類因。異熟因者，唯諸不善及有漏善相望故也。俱有因者，如四大種更互
X08n0236_p0325a21║相望，為俱有因。）三、約大乘，果法為自，眾緣為他，合此為共，離
X08n0236_p0325a22║此為無因。又以因為自，以緣為他，合此為共，離此為
X08n0236_p0325a23║無因。又從真起為自，眾生為他，合此為共，離此為無
X08n0236_p0325a24║因。所計雖眾，但顯正理，諸病計自亡。（此有三義：前二法相及無相宗，
X08n0236_p0325b01║後一是法性宗。皆執法成，故俱為所破。所計雖眾者，但顯而為能破，同一不故。）言顯理者，初、
X08n0236_p0325b02║顯無生理，有二解：一、約展轉釋。從緣，故不自生。既無
X08n0236_p0325b03║有自，對誰說他？又一切法總為自故。又他望於他，亦
X08n0236_p0325b04║是自故。既無有他，故不他生。自、他不立，合誰為共？有
X08n0236_p0325b05║尚不生，無因何生？（憑公云：以自破他，凡有三種：一、總，二、即，三、相待。今疏則全有此三：初
X08n0236_p0325b06║云既無有自，對誰說他，即第三相待破。無自可對待故，如無長，故無短。次云又一切法總為自故，即第一總義。
X08n0236_p0325b07║萬法皆自，如百人一處，皆用已為自，則他亦是自。今破一自，則他亦破矣。次云又他望於他，也是自故者，即第
X08n0236_p0325b08║二義。謂如二人兩立相望，此言是自，指彼為他；他亦自言我即是自，指此為他。故其兩人皆有於自，破此人自，
X08n0236_p0325b09║他人之自亦已亡故。從自、他不立下，即雙用自、他破俱生義。如二盲人離不見色，合豈見耶？從因尚不生者，即
X08n0236_p0325b10║以三作破無因義。此中非謂是無因不立有因，舉況以釋因、緣和合。合是生義，尚不得生，豈用無因而立生義？
X08n0236_p0325b11║故四句求生，生不可得。無生之理，顯無不觀。正理既顯，計何由生？）二、約因、緣形奪釋，
X08n0236_p0325b12║故對法云自種有故（云云，如前引）。論解同此。若爾，自種有
X08n0236_p0325b13║故，是則自生，豈曰無生？此假自破他，非立於自。次句
X08n0236_p0325b14║他破自，故中論云：如諸法自性不在於緣中。下二句
X08n0236_p0325b15║例然，惟審詳之（即就前計，以因為自，以緣為他，而顯理也。若爾下，釋妨揀濫。古人多以非
X08n0236_p0325b16║無因是從因生，故為此問答，引中論證，唯證他破自。以破他等，已如前說。下二句者，即以無作用破其非立無
X08n0236_p0325b17║作用生，以具破無因，非立因也。此別顯無生義，故令詳審，使物莫濫也）。次、顯無礙理。但
X08n0236_p0325b18║因、緣生果，各有二義，謂全有力、全無力。緣望於果，若
X08n0236_p0325b19║有力，則因全無力，故云因不生；緣生，故云不自生。二、
X08n0236_p0325b20║因望於果，全有力亦然，故云緣不生；自因生，故云不
X08n0236_p0325b21║他生。三、二有力不俱，故不俱生。四、二無力不俱，故不
X08n0236_p0325b22║無因生（此明理、事無礙。無力故無生，有力故不礙生，則生不礙無生，無生不礙生。亦取對法偈明之，而
X08n0236_p0325b23║用意則別。亦同初門不自生非不自作等，則上三句顯無生，第四句不礙三作）。此復有二義：
X08n0236_p0325b24║一、約力、用交徹明相入，二、據體有空、不空明相即（云云，
X08n0236_p0325c01║全同今疏文也。此約事事無礙。評曰：今踈引地論之文，通前諸義。若對法、義，通理、事無礙，文唯顯無生爾。今正
X08n0236_p0325c02║用事事無礙意爾）。
X08n0236_p0325c03║鈔：如中論云等者，即觀因緣品第一中文。如諸下
X08n0236_p0325c04║二句，全是論文。以字下，鈔：以義釋。初反釋；緣中求
X08n0236_p0325c05║下，順明；下句以自破緣下，然中論下二句亦云：以
X08n0236_p0325c06║無自性故他性亦復無今。鈔：謂若下，反釋；今假下，
X08n0236_p0325c07║順明，可知。言今正用此意者，若無生不礙生，則理、
X08n0236_p0325c08║事無礙；今取力、用交徹，事、事無礙耳。
X08n0236_p0325c09║鈔：三、反成上義者，謂反成上全有力、全無力義也。
X08n0236_p0325c10║亦是解妨下，是因前引證而起問也。如糓子為因
X08n0236_p0325c11║等者，此因緣為能生，芽為所生，則三法明義，但取
X08n0236_p0325c12║有力、無力以為證成。
X08n0236_p0325c13║鈔：如無一下，約數以明；亦如無柱下，約舍喻以說
X08n0236_p0325c14║也。今法界中下，此談本有法也。
X08n0236_p0325c15║鈔：先明一持多依等者，持為能持，即有力；依、無能
X08n0236_p0325c16║依，即無力。下皆准知。問：一雖有力，何生多果？多既
X08n0236_p0325c17║有力，何生一果？又豈不違前有多果過，一一各生
X08n0236_p0325c18║故？答：此無礙緣起，不同於前。何者？由有一故，一切
X08n0236_p0325c19║得成；由有多故，一方得立。問：何前釋託事有多，因
X08n0236_p0325c20║生多果等四句，今但說一、多互成耶？答：彼亦別義
X08n0236_p0325c21║分之，不出一、多故。
X08n0236_p0325c22║鈔：恐有難云下，既一、多俱有有力、無力二義，云何
X08n0236_p0325c23║偏一能攝多耶？故此通云下，意云：由一有力與多
X08n0236_p0325c24║有力，此二有力必不俱故；一無力并多無力，此二
X08n0236_p0326a01║無力必不俱故，以皆無待故。問：云何建立有力、無
X08n0236_p0326a02║力二義？以能為下，答也。一、多各有有力義邊為緣，
X08n0236_p0326a03║要對一、多各無力義邊為起。
X08n0236_p0326a04║疏：反上思之者，從是故已下，一字改為多字，多字改
X08n0236_p0326a05║為一字，便是多持一依之義也。
X08n0236_p0326a06║鈔：若總釋者下，有二義釋：初、改字總釋，亦但改前。
X08n0236_p0326a07║疏從是故，一、能持多下，乃至反上思之，中間一字
X08n0236_p0326a08║改為多字，多字改為一字。二、恐不曉下，補疏具作。
X08n0236_p0326a09║言反上思之者，亦以今鈔多持一下，多字改為一
X08n0236_p0326a10║字，一字改為多字，便是一持多。依是則下，總來前
X08n0236_p0326a11║義，兩番迢別，以釋疑也，欲令義顯故。
X08n0236_p0326a12║鈔：三、結成句數，謂上一攝多是第一句者，是上一
X08n0236_p0326a13║望多也。雖舉於一攝，該取一入故。多攝一是第二
X08n0236_p0326a14║句者，即上多望一也。雖舉多攝，該取多入故。唯一
X08n0236_p0326a15║四句也。或可此中影略以顯，據實應有三重句數：
X08n0236_p0326a16║一、謂上一攝多，多攝一；亦一攝多，亦多攝一；非一
X08n0236_p0326a17║攝多，非多攝一。二、謂一入多，多入一；亦一入多，亦
X08n0236_p0326a18║多入一；非一入多，非多入一。三、謂一攝一入，多攝
X08n0236_p0326a19║多入；即一攝一入，即多攝多入；非一攝一入，非多
X08n0236_p0326a20║攝多入。亦可下，例前成六，則有三重六句，思之。
X08n0236_p0326a21║鈔：今初、為能起義邊等者，立能成為緣，故有體；所
X08n0236_p0326a22║成為起，故無體。如云從緣生法下，舉事、理無礙緣
X08n0236_p0326a23║起為例釋成，但取所生即空為無體義。若一向空，
X08n0236_p0326a24║何名緣生法耶？若一向有，何假緣生？是知說法不
X08n0236_p0326b01║有，亦不無，故名緣生法也。
X08n0236_p0326b02║疏由一有體下，以行文巧妙，前後不同，是故此中先
X08n0236_p0326b03║雙釋；後是故下，雙結也。
X08n0236_p0326b04║鈔：由有、無二義不得並故者，謂由有體有體、無體
X08n0236_p0326b05║無體不得並故。問一不即多下，文外反顯問答也。
X08n0236_p0326b06║言空、有二義等者，空是所起無體義，有是能起有
X08n0236_p0326b07║體義。意云：若緣起門中緣有、起空二義不成立者，
X08n0236_p0326b08║諸法便有自性有，非緣起有故，即無因常見過；既
X08n0236_p0326b09║非緣有，令法斷滅，即斷見過。或可便有自性斷過，
X08n0236_p0326b10║非緣起中空義也；亦有無因常過，以非緣起中有
X08n0236_p0326b11║義也。故致等言。此上反顯順明，可知。▲鈔：即前無
X08n0236_p0326b12║有不一之多者，以成上一有體，故攝他多也。有本
X08n0236_p0326b13║云：即前無有不多之一者，應舉一邊影一邊故。或
X08n0236_p0326b14║即前無有不攝多之一。此但義指，不指前文。下對
X08n0236_p0326b15║一無體，准知。
X08n0236_p0326b16║鈔：全同前門者，同前相入門也。言但改一為多等
X08n0236_p0326b17║者，即前段疏從是故一緣是能起能成故有體乃
X08n0236_p0326b18║至反上，思之。中間一字改為多字，多字改為一字，
X08n0236_p0326b19║讀之便顯。
X08n0236_p0326b20║鈔：第三、結成句數等者，此但一重四句，或六句。准
X08n0236_p0326b21║義，應云：一攝多，多攝一，亦一攝多，亦多攝一，非一
X08n0236_p0326b22║攝多，非多攝一，具四絕五。又一即多，多即一，亦一
X08n0236_p0326b23║即多，亦多即一，非一即多，非多即一，具四絕五。又
X08n0236_p0326b24║一攝一即多，攝多即三，合上二俱存四，互奪雙泯，
X08n0236_p0326c01║具四絕五。皆可准知。
X08n0236_p0326c02║疏六、體、用雙融等者，准已下，疏則力無力，體無體，即、
X08n0236_p0326c03║入等，皆緣起門義。玄門，則直明即、入無礙。今己力無
X08n0236_p0326c04║力，窮源出之，故名所以。唯心所現等，但總相所以。緣
X08n0236_p0326c05║起相由，則委細明之。一、體無不用下，舉一全收為單
X08n0236_p0326c06║句。四、全用之體下，互奪雙亡也，無得相濫。
X08n0236_p0326c07║鈔：此有二義等者，初是當科，雙出所以，故鈔云正
X08n0236_p0326c08║是今意；後是次科，正釋二門，故鈔云次疏具之。或
X08n0236_p0326c09║可初解，亦取所應二等具為同體；後義唯約本一、
X08n0236_p0326c10║多一論同體，故為二義也。言其同體二等者，問：准
X08n0236_p0326c11║前段及次疏鈔說，但似本一與多一互相即、入，名
X08n0236_p0326c12║同體即、入義。今何唯言同體二等耶？答：前、後約本
X08n0236_p0326c13║一、多一，同體義顯故；今約盡理總收，故云二、三等。
X08n0236_p0326c14║謂今一應二之時，名二一。此一與本一同體既爾，
X08n0236_p0326c15║其所應二與能應一不定異也。能應全是所應，所
X08n0236_p0326c16║應全是能應，故名同體。以是緣起互徧相資之法，
X08n0236_p0326c17║不全異故。所以上云直說者，直就所應為同體也。
X08n0236_p0326c18║即顯下，約多一能應為由也。餘三、四等，准此例知。
X08n0236_p0326c19║二者下，第二義，可知。具斯二義，同體方足。
X08n0236_p0326c20║鈔：言餘句者下。應准前異體中三重六句。下同體
X08n0236_p0326c21║相即，亦應有三重六句，並如前說，但有同與前別
X08n0236_p0326c22║爾。
X08n0236_p0326c23║鈔：以是總故等者，但以十門緣起成前十對；體、事
X08n0236_p0326c24║隨缺下，以圓滿融通，方為緣起故。
X08n0236_p0327a01║鈔：下之九門下，例釋也。且如由住一徧應故者，是
X08n0236_p0327a02║先釋義；有廣狹自在門者，後結屬也。餘皆例之。問：
X08n0236_p0327a03║前云廣狹，十對皆廣狹。今但云住一徧應，何有十
X08n0236_p0327a04║對？答：住一徧應，無所不收，如前同體，與所應不殊
X08n0236_p0327a05║故。▲鈔：別取前等者，以前通取同、異體、相入二門
X08n0236_p0327a06║為相入門，故今唯別取一門為微細門也。言入通
X08n0236_p0327a07║能、所等者，以相入門中能攝者為能容，所攝者為
X08n0236_p0327a08║能入，則有能入、能容之二義。今微細門於容、入二
X08n0236_p0327a09║義中但取容義，即一能容，多名容，故唯一半也。問：
X08n0236_p0327a10║即、入並通同體、異體，微細云何唯異體耶？又次云
X08n0236_p0327a11║異體相即，具隱、顯者，則無同體隱、顯之義耶？答：應
X08n0236_p0327a12║知此中具是一相之言。▲鈔：即義如虗空者，無相
X08n0236_p0327a13║可彰，故為隱也。言二義不壞者，由上即、泯、入、存，恐
X08n0236_p0327a14║謂一向。故此中云即、入二義不壞，故正即之時，却
X08n0236_p0327a15║無入也。同時俱存、泯，無礙難思也。▲鈔：同體相入，
X08n0236_p0327a16║一中已含於多者，是本一中已含多一也。言更入
X08n0236_p0327a17║異體者，以本一更入異體二，此異體二已攝餘異
X08n0236_p0327a18║體一，餘異體一復帶於同體多一，故有重重之義。
X08n0236_p0327a19║思之，可了。
X08n0236_p0327a20║疏菩薩善觀諸緣起下，如幻忍中文也。疏云：此顯幻
X08n0236_p0327a21║相，略有二解：一、約相類解，謂解一無實，則知一切皆
X08n0236_p0327a22║然，並從緣故。二、約圓融解，復有三義：一、以理從事，故
X08n0236_p0327a23║說相即。如馬頭之巾，不異足巾；說頭即足，故一即多。
X08n0236_p0327a24║二、以理融事，說一、多相即。如馬頭無別有即，以巾為
X08n0236_p0327b01║頭；以巾體圓融，故令頭即足。故云一中解多。三、約緣
X08n0236_p0327b02║起相由力，則法界同一幻網，故令一、多相即。如幻師、
X08n0236_p0327b03║幻術力，令多即一等。（鈔云：初、即理事無礙，二、即理融事。下兩門，事事無礙義。前二門
X08n0236_p0327b04║即法性融通門，三、即緣起相由門也。）▲言又云下，經次前有偈云：若見
X08n0236_p0327b05║佛及身平等而安住無住無所入當成難遇者，疏釋
X08n0236_p0327b06║云：末後一偈知法，成前法會周徧所由。上半標門，即
X08n0236_p0327b07║十玄門中一、多相容不同門也。次一句釋所由，即十
X08n0236_p0327b08║種所由中緣起相由門也。並如義分齊中。緣起法界，
X08n0236_p0327b09║理數常爾，稱斯而見，何所畏哉？（此中有破靜法義，如前造疏十意中說。）
X08n0236_p0327b10║鈔：一、舉體等者，隨舉一法，全是異體；具相、入相，即
X08n0236_p0327b11║體、用俱融。二、舉體，全是同體；具相、入相，即體、用俱
X08n0236_p0327b12║融。三、合上二句，隨一法上具同體、異體，二義雙現，
X08n0236_p0327b13║法、體無二故。▲鈔：故約智顯理下，總結釋也。智窮
X08n0236_p0327b14║諸法始末，顯理各異，故說十門不同。廢智照亡，顯
X08n0236_p0327b15║理之筌，則一切叵說。說與不說，無礙難思。猶是因
X08n0236_p0327b16║門，沒同果海。言、思安寄？唯亡言下，即外亡言象，內
X08n0236_p0327b17║絕思、求。庶幾下，出現。鈔引周易繫辭云：顏氏之子，
X08n0236_p0327b18║其殆庶幾乎！有不善，未嘗不知；知之，未嘗復行也。
X08n0236_p0327b19║注云：殆者，危也。庶幾，近意，言近道也。今令後學亡
X08n0236_p0327b20║言遺照，亞夫聖賢，庶幾於緣起之玄趣耳。
X08n0236_p0327b21║疏：第四、法性融通門者，略釋法性二義：一、法謂諸法，
X08n0236_p0327b22║二、軌持名法；性謂真性，依主持業。二、釋如次。
X08n0236_p0327b23║鈔：謂真如下，躡真如具德為因，以釋門名也。文中
X08n0236_p0327b24║下，別科釋。是知下，結彈異釋。
X08n0236_p0327c01║疏謂不異理之一事等者，發心功德品云：欲知一毛
X08n0236_p0327c02║端中一切世界差別性一切世界中一毛端一體性。
X08n0236_p0327c03║疏云：以法性融通門釋前經說即、入所由，謂一切世
X08n0236_p0327c04║界差別性與一毛端體性無二故。是故事隨性融，此、
X08n0236_p0327c05║彼相即；事攬性起，彼、此相入。各有同體、異體。准上，思
X08n0236_p0327c06║之。（云何異體？一一剎等各有體故。云何同體？差別界體同一體故。）准此，今謂不異理
X08n0236_p0327c07║之一事具攝理性時，即同體義；令彼不異理之多事
X08n0236_p0327c08║隨所依理，皆於一中現，即異體隨同體也。
X08n0236_p0327c09║鈔：今一事全攝於理故者，一事為能攝，理為所攝。
X08n0236_p0327c10║言帶一切事入一事中者，理為能帶、能入；一切事
X08n0236_p0327c11║為所帶，一事却為所入也。
X08n0236_p0327c12║鈔：今真理湛然下，順明。言若遮此過者，遮此真理
X08n0236_p0327c13║可分之過也。言過尤深矣者，謂前雖分於真理，不
X08n0236_p0327c14║落斷、常；今離事有理，即事墮於常，理墮於斷，故過
X08n0236_p0327c15║莫大焉。
X08n0236_p0327c16║鈔：十門之義下，分一：初、是文前指德懸明。言第八
X08n0236_p0327c17║迴向等者，疏云：真謂真實，顯非虗妄；如謂如常，表
X08n0236_p0327c18║無變易。此法相宗。若法性宗云：不變為真，隨緣曰
X08n0236_p0327c19║如。由不變故，與有為法有非一義；由隨緣故，與有
X08n0236_p0327c20║為法有非異義。而起信云：無遣曰真，無立曰如。唯
X08n0236_p0327c21║約遮詮，頓彰真理。又圭峰云：真者，實也；如者，似也。
X08n0236_p0327c22║色中如實，似受中如。此真、實相似，餘法不能實相
X08n0236_p0327c23║似故。此經百門融通理、事，使重重無盡等。言一、譬
X08n0236_p0327c24║如真如下，疏云：然異從義別，體本常融，但契一如，
X08n0236_p0328a01║自含眾德。非由作意順差別如，能同迴向，亦融攝
X08n0236_p0328a02║無礙。稱如起行，體即是如。但人信如德，尚迷迴向，
X08n0236_p0328a03║故以如德喻迴向德。故云譬如真如與一切法等，
X08n0236_p0328a04║即第三十八德；及不相捨離者，即第四十五德，具
X08n0236_p0328a05║云譬如真如與一切法不相捨離。真如既與一切
X08n0236_p0328a06║法相應，且如前一蓮華葉。既與理有不異義，則亦
X08n0236_p0328a07║與一切法共相應等，一切法具足也。即下九門及
X08n0236_p0328a08║彼門中所具十對法等，一一皆有相應之義，云相
X08n0236_p0328a09║應也。不相捨離、具足、相應，皆非前、後，故曰同時。以
X08n0236_p0328a10║此為門，方便趣入。（此疏中密用二德以成一門，下皆准之。）▲二、譬如
X08n0236_p0328a11║下，具云譬如真如。一切法中性常平等，即第三十
X08n0236_p0328a12║九德。普攝諸法，即第四十三德。融蓮華葉如常平
X08n0236_p0328a13║等故，廣也，純也。普攝諸法在此華葉不壞相故，狹
X08n0236_p0328a14║也，雜也。具云廣狹自在無礙門。自其可在，故云自
X08n0236_p0328a15║在。斯言甚深，廣狹純雜皆無礙也。▲三、無所不在
X08n0236_p0328a16║下，具云譬如真如無所不在，即第六十一德。疏云：
X08n0236_p0328a17║隨一一法皆全在中，融蓮葉亦無所不在，入、在無
X08n0236_p0328a18║殊故。▲四、不離諸法下，具云：譬如真如不離諸法，
X08n0236_p0328a19║即第四十德。與一切法同其體性，即第四十四德。
X08n0236_p0328a20║融蓮葉不離諸法，即同一切法體性，一即多也。不
X08n0236_p0328a21║離諸法，故諸法隨如，即遍一葉，多即一也。▲五、無
X08n0236_p0328a22║有分限者，義引經云：譬如真如，遍一切處，無有邊
X08n0236_p0328a23║際。即第一德。此中疏文只用此一德成隱、顯門。疏
X08n0236_p0328a24║云：顯在緣中，故無不遍；在此、在彼，明隱、顯故。恒守
X08n0236_p0328b01║本性者，即第三德。疏云：明隨緣，即不遍，云守本性。
X08n0236_p0328b02║在緣，故顯，蓮華亦顯；守本性，故隱，蓮葉亦隱。諸法
X08n0236_p0328b03║皆然，俱成祕密，融無礙故。▲六、普攝諸法。即前廣
X08n0236_p0328b04║狹門中後德，但義不同融。蓮葉亦普攝諸法，炳然
X08n0236_p0328b05║齊現。故葉為能含微細，諸法為所含微細。蓮葉不
X08n0236_p0328b06║大，諸法不小，為難知微細。▲七、畢竟無盡者，具云：
X08n0236_p0328b07║譬如真如，一切法中畢竟無盡。即第四十一德。疏
X08n0236_p0328b08║云：正在法中取不可盡，如芥子之空，故融蓮葉亦
X08n0236_p0328b09║無盡。諸法皆然。▲八、與一切等即。前相即門中，後
X08n0236_p0328b10║德亦但義別，融此蓮葉同一切法體性，託此一事
X08n0236_p0328b11║為法界法，令生正解故。▲九、遍在晝、夜下，具云：譬
X08n0236_p0328b12║如真如遍在於晝，即第六十三德；譬如真如徧在
X08n0236_p0328b13║於夜，即第六十二德。疏中日字即是晝字，為欲成
X08n0236_p0328b14║文，故重言之。疏云月者，經云：譬如真如遍在半月、
X08n0236_p0328b15║一月，即第六十四德。言年者，經云：譬如真如徧在
X08n0236_p0328b16║年、歲，即第六十五德。言劫者，經云：譬如真如遍成、
X08n0236_p0328b17║壞劫，即第六十六德。疏云：一念長劫，各各收如。故
X08n0236_p0328b18║得念、劫互收互入。鈔：言二德者，應是五字。或依長、
X08n0236_p0328b19║短二相，故唯云二德也。▲十、性常隨順下，具云譬
X08n0236_p0328b20║如真如性常隨順，即第十德。及與一切法等者，即
X08n0236_p0328b21║前同時門中初德。經無恒字，但是義引，以無時不
X08n0236_p0328b22║然故。亦義不同，一為主時，餘必為伴，即隨順義，亦
X08n0236_p0328b23║相應義。然直數其數是十九德，而有重用之者。若
X08n0236_p0328b24║去其所重，唯有十六德。前鈔云十四德者，應是後
X08n0236_p0328c01║來傳寫誤耳。上皆懸明文中下，第二、正科釋也。然
X08n0236_p0328c02║與前懸明對辨，文易可知。故但大科而已，不更消
X08n0236_p0328c03║文也。
X08n0236_p0328c04║疏如幻師等者下，疏云：就法、喻中，各開五法，如結一
X08n0236_p0328c05║巾幻作一馬：一、有所依之巾，二、幻師術法，三、所現幻
X08n0236_p0328c06║馬，四、馬生即是馬死，五、愚小謂有。初、巾喻法性；二、術
X08n0236_p0328c07║喻能起因緣，謂業、惑等；三、喻依他起法，即依他等；四、
X08n0236_p0328c08║喻依他無性，即是圓成；五、喻取為人、法。今菩薩返此，
X08n0236_p0328c09║故云解了。釋曰：今云幻師能幻，即第二義，故合中即
X08n0236_p0328c10║約能起業緣也。今云一物為種種等，即第三義所幻
X08n0236_p0328c11║諸法。故下合云一、異無礙。若約行人，了此從業緣現
X08n0236_p0328c12║所現依他等法無性，故令緣起無礙。有此一、異無礙
X08n0236_p0328c13║者，即同前緣起相由門也。若了此從緣無性，以法性
X08n0236_p0328c14║融，故無礙者，即同法性融通門也。若但了無性，一、異
X08n0236_p0328c15║不定，故令無礙，即同法無定性門也。若了業、幻無性，
X08n0236_p0328c16║全真心作，即同唯心所現門也。故五、六約喻，前四約
X08n0236_p0328c17║法別爾。故前疏云前六通約法性，為德相因也。
X08n0236_p0328c18║鈔：四十二經等者，即十定品等。言等取耳識所知
X08n0236_p0328c19║種種諸聲、香、味、觸、法，准上言之。十忍品云下，疏云：
X08n0236_p0328c20║一、性無，即體空義，故結云：非是一切種種之物。二、
X08n0236_p0328c21║種種非幻下，明其相。有相，即差別義，故云：然由幻
X08n0236_p0328c22║故，示現別事。於中，初二句結前生後。種種非幻者，
X08n0236_p0328c23║象等非術故。幻非種種，術非象等，通喻為、無為。故
X08n0236_p0328c24║大品云：設有一法過涅槃者，我亦說言如幻。涅槃
X08n0236_p0329a01║雖真，從緣顯故，遣著心故。是破心中涅槃也。
X08n0236_p0329a02║鈔：明知業即喻幻師者，正合疏中業、幻二字。此約
X08n0236_p0329a03║能幻，故屬幻師；若約所幻，即是幻法爾。▲鈔：中論
X08n0236_p0329a04║偈云下，問：今云如幻，為能幻之師如幻耶？為所幻
X08n0236_p0329a05║之法如幻耶？答：二皆如幻，謂業亦如幻，果亦如幻。
X08n0236_p0329a06║故下疏云：然緣亦從緣，故因、果俱幻。中論云：譬如
X08n0236_p0329a07║幻化人（云云）。鈔：釋云：謂有難云：若以第二惑、業為
X08n0236_p0329a08║緣，令第三依他為無性者，第二惑、業應當是實，不
X08n0236_p0329a09║從緣故。故今釋云：亦從緣起，謂業從惑生，惑由分
X08n0236_p0329a10║別，卒至無住，皆託因、緣。故引中論，因、果俱幻。故論
X08n0236_p0329a11║合云：如初幻化人是則名為業幻化人所作則名
X08n0236_p0329a12║為業果。（舊雜譬喻經云：昔有國王，護持女急。其正夫人語太子言：我為汝母，生來不見國中，
X08n0236_p0329a13║欲暫出觀。汝可白王。如是至三。太子白王，王即聽可。太子為御，羣臣拜迎。夫人出手開帳，令人得見。太子
X08n0236_p0329a14║見已，詐稱腹痛而還。尋自念言：我母尚爾，何況餘乎？夜便委國，入山遊觀。道邊有泉，泉上有樹，太子上樹
X08n0236_p0329a15║而坐。有一梵志，入水洗浴，出已飯食，吐出一壺，壺中有女，與屏處室。梵志得臥，女人復吐壺，壺中有男，復
X08n0236_p0329a16║與共臥，臥已吞壺。梵志覺已，納女壺中，復吞壺而去。太子見已，歸國白王：請於梵志，作三人食，著於坐邊。
X08n0236_p0329a17║梵志既至，言：我獨一人，何須三分之食？太子曰：當出汝婦共食。梵志不得已，吐壺出女。太子語婦曰：當出
X08n0236_p0329a18║汝後夫共食。如是至三，不得已而吐之。食已，各吞而出。王問：何因知之？太子共答所以，而白王言：女人奸
X08n0236_p0329a19║不可絕，放後宮人，各令自在。王如其言。今言譬如幻化人者，即如梵志所吐女人也。復作幻化人者，即如
X08n0236_p0329a20║後夫也）。
X08n0236_p0329a21║鈔：又十忍品下，疏云從因緣起者，彰幻所由，由緣
X08n0236_p0329a22║生不實故。後於一法下，顯其幻相，謂解無實，則知
X08n0236_p0329a23║一切法皆然，並從緣故。故云一中解多等。▲鈔：偈
X08n0236_p0329a24║中云下半，因便引來。言無依著者，於境無依，故心
X08n0236_p0329b01║無著也。又偈云下，皆十忍品。前顯所造是幻，此明
X08n0236_p0329b02║能造亦幻。言斯則下，由偈云業從心生，則業亦是
X08n0236_p0329b03║所生。若疏中業唯能生，故今云爾也。問：偈云故說
X08n0236_p0329b04║心如幻，此顯能生之心亦如幻。爾何判云顯業自
X08n0236_p0329b05║如幻耶？答：此意由業從心生，不同疏中業是能生，
X08n0236_p0329b06║故判所生之業自如幻也。若經意，正由心能生業，
X08n0236_p0329b07║此心自如幻耳。此由約妄心因妄惑生業義也。次
X08n0236_p0329b08║云有趣者，即業所生果。此三道輪轉，皆如幻故。故
X08n0236_p0329b09║云：若離此分別普滅諸有趣。既滅幻因，即無幻果。
X08n0236_p0329b10║鈔又云：下即以如幻法化如幻眾生，上皆以幻法
X08n0236_p0329b11║虗無障礙。故了幻，則無幻之幻方是幻法，絕見之
X08n0236_p0329b12║見方為見幻。設融諸法，亦皆方便。上皆如幻，故無
X08n0236_p0329b13║定實。如周穆王隨于化人，至經多年，實唯瞬息。（列子
X08n0236_p0329b14║云：周穆王時，西極之國有化人來，入水火，貫金石，反山川，移城邑。乘虗不墮，觸實不硋。千變萬化，不可窮
X08n0236_p0329b15║極。既已變物之形，又且易人之慮。穆王敬之若神，事之若君。推露寢以居之，引三牲以進之，選女樂以娛
X08n0236_p0329b16║之。化人以為王之宮室卑陋而不可處，王之厨饌腥螻而不可饗，王之嬪御膻惡而不可親。穆王為之改
X08n0236_p0329b17║築，土木之功，赭堊之色，無遺巧焉。五府為虗，而臺始成。其高千仞，臨終南之上，號曰中天之臺。簡鄭衛之
X08n0236_p0329b18║處子娥媌靡曼者，施芳澤，正娥眉，設笄珥，衣阿錫，曳齊紈，粉白黛黑，珮玉環，雜芷若以滿之，奏承雲、六瑩、
X08n0236_p0329b19║九韶、晨露以樂之。月月獻玉衣，旦旦薦玉食。化人猶不舍然，不得已而臨之。居亡幾何，謁王同遊。王執化
X08n0236_p0329b20║人之袪，騰而上者中天乃止。洎及化人之宮，化人之宮構以金銀，絡以珠玉，出雲雨之上而不知下之據，
X08n0236_p0329b21║望之若屯雲焉。耳目所觀聽，鼻口所納甞，皆非人間之有。王實以為清都、紫微、鈞天、廣樂，帝之所居。王府
X08n0236_p0329b22║而視之，其宮榭如累塊積蘇焉。王自以居數十年不思其國也。化人復謁王同遊，所及之處，仰不見日月，
X08n0236_p0329b23║俯不見河海。光影所照，王目眩不能得視；音響所雜，王耳亂不能得聽。百骸六藏，悖而不凝。意迷精喪，請
X08n0236_p0329b24║化人求還。化人移之，王若磒虗焉。既寤，所坐猶向者之處，侍御猶向者之人。視其前，則酒未清，肴未咈。王
X08n0236_p0329c01║問所從來，左右曰：王默存耳。由此穆王自失者三月而復。更問化人，化人曰：吾與王神遊也，形奚動哉？廣
X08n0236_p0329c02║如彼注釋之。無盡燈紀年圖云：化人則文硃與目連耳。）
X08n0236_p0329c03║
X08n0236_p0329c04║華嚴懸談會玄記卷第三十一
X08n0236_p0329c05║
X08n0236_p0329c06║音釋
X08n0236_p0329c07║纂（子緩切，組類也。）硋（五溉切，止也。）螻（落侯切，螻蛄也。）赭（之也切，赤土也。）堊（烏各切，白
X08n0236_p0329c08║土也。）[女*甾]（奴皓切，亂心也。）笄（古奚切，婦人之笄。）珥（仁志切，珠在耳。）紈（胡端切，累也，結也。）
X08n0236_p0329c09║黛（音大。）磒（尤粉切，落也。）咈（孚未切，乾物也。）