X08n0236_p0337b08║
X08n0236_p0337b09║
X08n0236_p0337b10║
X08n0236_p0337b11║華嚴懸談會玄記卷第三十三
X08n0236_p0337b12║蒼山再光寺比丘　普瑞集
X08n0236_p0337b13║疏：「牟尼說法蘊」等者，蘊是藏義，具有八萬四千。今云
X08n0236_p0337b14║八十千者，唯有八萬，舉其大數耳。
X08n0236_p0337b15║鈔：「長行釋云」下，有二義：初、色攝八萬法陰。言法陰
X08n0236_p0337b16║者，陰亦是藏義。此正同評家。二、「有說」下，行陰攝八
X08n0236_p0337b17║萬法藏。若雙取二義，正同《俱舍》。故下結云與《俱舍》
X08n0236_p0337b18║同。「又戒」下，釋偈下二句也。謂戒是無表色，故色陰
X08n0236_p0337b19║攝。定、慧等者，約五蘊攝法，七十三俱為行蘊，故定、
X08n0236_p0337b20║慧行陰攝也。▲鈔：「何以當」下，徵釋所引也。問義云：
X08n0236_p0337b21║此段以名等為體，何以通用四法為體證？「以其」下，
X08n0236_p0337b22║答也。用聲為體，證初義；用名等為體，證次義。離之，
X08n0236_p0337b23║則雙證前二；合之，則乃復為第三義。
X08n0236_p0337b24║疏：「《顯宗》即第三」等者，即小乘《顯宗論》第三卷，亦同此
X08n0236_p0337c01║《正理論》說。
X08n0236_p0337c02║鈔：「以《正理論》總釋《俱舍》六百行頌」等者，《俱舍論》乃
X08n0236_p0337c03║世親菩薩所造，梵語婆蘇盤豆，此云世親，或云天
X08n0236_p0337c04║親。先習有宗，後學經部，屢破有宗，遂講《毗婆沙論》。
X08n0236_p0337c05║若一日講，便造一頌，如是次第，乃成六百行頌。於
X08n0236_p0337c06║《毗婆沙論》，其義周盡，又造釋文，凡八千頌，頻破有
X08n0236_p0337c07║宗。時有悟入尊者之門人，梵語僧伽䟦陀，此云眾
X08n0236_p0337c08║賢，聰敏博達，宗於有部，知天親菩薩破於己宗，遂
X08n0236_p0337c09║造《俱舍雹論》二萬五千頌，凡八十萬言，欲與天親
X08n0236_p0337c10║論義。因而有疾，不能前往，遂使門人持書悔過，至
X08n0236_p0337c11║世親所，而致辭曰：「我師眾賢已梒壽命，遺書責躬
X08n0236_p0337c12║謝咎，不墜其名，非敢望也。」世親菩薩覽書閱論，改
X08n0236_p0337c13║《俱舍雹》為《順正理論》，故云以《正理論》等。
X08n0236_p0337c14║疏：「三者、然《俱舍》」下，有科云：唯聲為體。此非也。此有三
X08n0236_p0337c15║失：一、對前後，以此當總科第三通取四法。又前鈔云：
X08n0236_p0337c16║「第三通取四法。」又前鈔云：「第三取此為四法之體。」又
X08n0236_p0337c17║復大乘第三亦總取四法為體。何得此中唯聲？二、失
X08n0236_p0337c18║科前段，謂但見次前文，云：「經部意亦唯取聲，故作此
X08n0236_p0337c19║科。」次前取俱舍四法，如何收得？三、失經部意，亦以疏
X08n0236_p0337c20║主引經部唯聲為體者，非獨取聲，故引《正理》能破，云：
X08n0236_p0337c21║「不應立名、句、文即聲為體。」是經部以聲實名假，舉聲
X08n0236_p0337c22║攝名等假，故曰唯聲。此不同婆沙評家但取語業。不
X08n0236_p0337c23║爾，此中自明總取四法，何得却引經部唯聲為體？故
X08n0236_p0337c24║知經部以聲即名、句、文，以離聲無此三故。下云義參
X08n0236_p0338a01║大乘也。應科云：四法為體。若欲易見，復分二科：初、依
X08n0236_p0338a02║《俱舍》，雙取四法；二、依經部，名、句即聲。有云：或可此中
X08n0236_p0338a03║經部取聲，《正理》破彼，不應即聲為體，顯名等為體。二
X08n0236_p0338a04║文合正《俱舍》通取四法體。二、釋之中，前解為正。
X08n0236_p0338a05║鈔：「引此為成上來」等者，引此《正理論》中破經部師
X08n0236_p0338a06║不應說名等即聲為之文，為成上來《俱舍論》中通
X08n0236_p0338a07║取四法之義也。或引能破，顯所破中名即聲之義
X08n0236_p0338a08║也。▲鈔：「論云」下，口科分二。
X08n0236_p0338a09║初經部立論（論云）
X08n0236_p0338a10║後正理牒破（三）
X08n0236_p0338a11║初總非（此責）
X08n0236_p0338a12║二別釋（四）
X08n0236_p0338a13║初徵起二量（所以）
X08n0236_p0338a14║二牒釋二量（二）
X08n0236_p0338a15║初聖言量（教謂）
X08n0236_p0338a16║二現量（理謂）
X08n0236_p0338a17║三引論釋成（論下）
X08n0236_p0338a18║四引例別釋（二）
X08n0236_p0338a19║初能例（又次）
X08n0236_p0338a20║後所例（如是）
X08n0236_p0338a21║三總結（此為）
X08n0236_p0338a22║鈔：「豈不此三」下，經部師問正理師云：豈不此名、句、
X08n0236_p0338a23║文三聲為體性耶？既此三法聲為性，故但用聲為
X08n0236_p0338a24║體，色自性攝。妙僧！汝《順正理論》乃說心不相應行
X08n0236_p0338a25║中名、句、文三為教體耶？故《法苑》云：「其經部說名等
X08n0236_p0338a26║假聲體實。雖彼不立不相應行，仍不單取。聲無詮
X08n0236_p0338a27║表，故取有漏聲（小乘以佛前十五界是有漏故）。上假屈曲能詮以
X08n0236_p0338a28║為體性，然聲處收。」▲鈔：「大造合」下，謂地等四大為
X08n0236_p0338a29║能造；樹等體是四微，色、香、味、觸為所造也。故樹等
X08n0236_p0338a30║合能造四大種而成。此則四大種為能造，樹等四
X08n0236_p0338b01║微為所造。影從樹生，樹復為能生也。言影由假發
X08n0236_p0338b02║者，假者，藉也。謂托於樹緣而發於影，而影自有體，
X08n0236_p0338b03║是實非假。上即能例之喻。▲鈔：「如是諸文」下，諸文
X08n0236_p0338b04║即文身，連合多字而成，故曰諸文。文即字故。此合
X08n0236_p0338b05║樹等大造合成。言別生名、句等者，此合別生影等
X08n0236_p0338b06║也。言「雖由」下，合影由假發，而體非假也。《玄鏡記》云：
X08n0236_p0338b07║「若依《正理論》，薩婆多說：名、句、文三是實有，離聲之
X08n0236_p0338b08║外別有自體，非即聲也。問：何以知非假耶？答：從文
X08n0236_p0338b09║生故，依文顯故。如眼根生眼識，非假故；依文生名、
X08n0236_p0338b10║句，名、句亦非假也。」▲鈔：「此為」下，總結三段，可知。釋
X08n0236_p0338b11║曰：上來一段鈔文雖引《正理》能破之文，即顯經部
X08n0236_p0338b12║立名、句、文三，唯假即聲實體故。經部雖但舉聲為
X08n0236_p0338b13║體，即攝名、句、文三，故引此於今合四法體中用也。
X08n0236_p0338b14║鈔：「三、本母」者，即《對法》異名。故前疏云：「亦名磨怛理
X08n0236_p0338b15║迦，此云本母，謂以教與理為本、為母故。」言下廣釋
X08n0236_p0338b16║相者，是《深密》中次廣釋爾。▲鈔：「四大種所造」者，《法
X08n0236_p0338b17║苑》云：「《瑜伽》第三說：由此大種，其性大故，為種生故，
X08n0236_p0338b18║立大種名。大有四義：一、所依故（一切所造，皆依能造有故）。二、體
X08n0236_p0338b19║廣故（遍一切所造中有故）。三、形相大故（眼所見地等，遍一切處故）。四、起大
X08n0236_p0338b20║用故（地界能持所造，水界能長所造，火界能熱所造，風界能攝所造）。種者，因義。此
X08n0236_p0338b21║四為因，起眾色故。虗空雖大，不能為因；餘能為因，
X08n0236_p0338b22║體性非大。此四亦大亦種，持業釋也。雖色等各從
X08n0236_p0338b23║自種辨體而生，即親因緣。依彼大種為增上緣，故
X08n0236_p0338b24║名為造。」言「若可意」下，准《百法疏》釋云：「情所樂欲，名
X08n0236_p0338c01║可意聲；情不樂欲，名不可意。非樂非不樂，名俱相
X08n0236_p0338c02║違。」餘如次釋。言相者，謂耳根所取義。下即聲者，可
X08n0236_p0338c03║聞義或義之言，即耳所聞之境也。此第一因總建
X08n0236_p0338c04║立聲也。言說差別，謂世所共成等者，此第四因，立
X08n0236_p0338c05║第七、八、九三種聲也。言餘三如所應者，論文逐難，
X08n0236_p0338c06║但釋二因。餘之三因，順其所起之聲，相應而配也。
X08n0236_p0338c07║謂第二損益，故立第一聞可意聲順益，第二聞不
X08n0236_p0338c08║可意聲損惱，第三聞中容聲不損不益，即俱相違。
X08n0236_p0338c09║故此立三種聲也。第二因差別，亦立三種聲，謂因
X08n0236_p0338c10║執受、不執受，因俱也。第五言差別，立二種聲，謂聖
X08n0236_p0338c11║言、非聖言也。言「因執受大種」下，別釋後九種聲也。
X08n0236_p0338c12║以前二易，故不釋。《百法疏》云：「因謂因由、假藉之義。
X08n0236_p0338c13║因彼賴耶之所執受地等四大所發之聲，即有情
X08n0236_p0338c14║等聲是也。因不執受大種者，不因賴耶執受大種
X08n0236_p0338c15║所發之聲，即風、鈴等聲是也。因俱大種者，因執受
X08n0236_p0338c16║四大、不執受四大共發一聲，即擊皷、吹螺等聲是
X08n0236_p0338c17║也。世所共成者，謂世俗間共立言教等所發之聲。
X08n0236_p0338c18║成所引者，謂諸聖人成立教理引發之聲，或成所
X08n0236_p0338c19║作智所引言教之聲也。遍計所執者，謂外道執心
X08n0236_p0338c20║安立言教之聲，即《法華經》揚聲大叫等聲是也。」（《決擇》
X08n0236_p0338c21║云：「上三如次依他、圓成、遍計三性所發之聲也。」）聖言、非聖，如下鈔釋。▲鈔：
X08n0236_p0338c22║「今疏但引」下，皆論文。此下鈔主略釋也。言思可知
X08n0236_p0338c23║者，如上已指。言八種聖言者，聖猶正也。以聖言不
X08n0236_p0338c24║虗，若不虗妄，是聖之類相似立名故。或既不虗，即
X08n0236_p0339a01║是正故。非聖反此。見、不見約眼說，聞、不聞約耳說，
X08n0236_p0339a02║覺、不覺約鼻、舌、身說，知、不知約意說。眼、耳、意三明
X08n0236_p0339a03║利用多，故開；鼻、舌、身三鈍及用少，故合。又前三離
X08n0236_p0339a04║遠，能取境，故開之；後三合，方了境，故總說。
X08n0236_p0339a05║疏：「二云以體從用」者，若《探玄》，初名攝假從實，二名分
X08n0236_p0339a06║假異實，今故改云以體從用也。體即是實，用即是假。
X08n0236_p0339a07║即以實從假，方能詮義，故取名等為體；聲未詮義，故
X08n0236_p0339a08║從用也。無性《攝論》既不許語為自性（自性即體），反顯取名
X08n0236_p0339a09║等為體也。引《成唯識》，亦反顯上義。此依《探玄》引，故文
X08n0236_p0339a10║反顯。若《成唯識》正文，却是順明，如鈔中引者是也。今
X08n0236_p0339a11║云亦破彼者，是破經部師。據鈔所引《唯識》，疏乃通破
X08n0236_p0339a12║正理師，亦破經部師，至鈔中自見（若名等不即是聲，不同經部；若名等
X08n0236_p0339a13║是假，不同《順正》。今取別義，故但云破彼經部師也）。言「唯識」下，此亦《成唯識》文，
X08n0236_p0339a14║却在前段文上，自不應云唯識云，應合云又云也。今
X08n0236_p0339a15║既加「《唯識》云」三字，似別是一本論文。今詳疏主意，以
X08n0236_p0339a16║前文依賢首引，乃是反顯；此復自引順顯。欲彰彼、此
X08n0236_p0339a17║所引不同，故加「《唯識》云」字隔之也。所以鈔中但引《成
X08n0236_p0339a18║唯識疏》總相釋之，而結大意云：今疏總略，以論對疏，
X08n0236_p0339a19║於義分明。此意謂：若了鈔文，自見疏中。（有本疏移「《唯識》云」下在前；
X08n0236_p0339a20║以「《成唯識》第二破云」下在後。此又不審，由前引《攝論》破經部師，故次云亦破彼也。若「《唯識》云」下在前。既隔此段
X08n0236_p0339a21║文，不應却云亦破等也。當如今疏為正。）
X08n0236_p0339a22║鈔：「義引論文」者，即疏云能詮諸法自性、差別二所
X08n0236_p0339a23║依故，即義引論中顯三用殊中文也。▲鈔：「然《唯識》」
X08n0236_p0339b01║下，引文稍廣，當以義勒。口科分二：
X08n0236_p0339b02║初引彼論疏委曲而釋（二）
X08n0236_p0339b03║初引論文（二）
X08n0236_p0339b04║初破他不正義（二）
X08n0236_p0339b05║初問答總非（故彼）
X08n0236_p0339b06║二結成愚智（下廣）
X08n0236_p0339b07║二顯自正義（四）
X08n0236_p0339b08║初顯假差別（下申）
X08n0236_p0339b09║二顯三用殊（名詮）
X08n0236_p0339b10║三明不即不離（此三）
X08n0236_p0339b11║四會其相違（由此）
X08n0236_p0339b12║二引疏釋（二）
X08n0236_p0339b13║初釋破他不正義（四）
X08n0236_p0339b14║初破薩婆多（准彼）
X08n0236_p0339b15║二順正理救（正理）
X08n0236_p0339b16║三顯論中破（故上）
X08n0236_p0339b17║四疏正結破（故彼）
X08n0236_p0339b18║後釋顯自正義（二）
X08n0236_p0339b19║初假外問（既聲）
X08n0236_p0339b20║後引論答（四）
X08n0236_p0339b21║初顯假義別（二）
X08n0236_p0339b22║初牒論
X08n0236_p0339b23║二疏釋
X08n0236_p0339b24║二顯三用殊分（二）
X08n0236_p0339b25║初牒論
X08n0236_p0339b26║二疏釋
X08n0236_p0339b27║三明不即不離
X08n0236_p0339b28║四會其相違（二）
X08n0236_p0339b29║初正會相違（二）
X08n0236_p0339b30║初牒論（論由）
X08n0236_p0339b31║後䟽釋（述曰）
X08n0236_p0339b32║二躡迹會違（四）
X08n0236_p0339b33║初躡迹為難（問曰）
X08n0236_p0339b34║二正引論釋（故論）
X08n0236_p0339b35║三疏釋論文（述曰）
X08n0236_p0339b36║四別會華梵（又梵）
X08n0236_p0339b37║二對今疏文總結大（今疏）
X08n0236_p0339b38║鈔：「《唯識》第二」等者，即《成唯識論》，有十卷，護法等所
X08n0236_p0339b39║造也。此中麤書即論文，注字即鈔主注也。言佛得
X08n0236_p0339b40║希有等者，彼疏云：「謂成佛時得未曾有名身等故。」
X08n0236_p0339b41║▲鈔：「下廣破竟」者，論次前云：「若名、句、文異聲實有，
X08n0236_p0339b42║應如色等非實能詮。謂聲能生名、句、文者，此聲必
X08n0236_p0339b43║有音韻屈曲。此足能詮，何用名等？若謂聲上音韻
X08n0236_p0339b44║屈曲即名、句、文異聲實有，所見色上形量屈曲應
X08n0236_p0339c01║異色處別有實體。若謂聲上音韻屈曲如絃管聲
X08n0236_p0339c02║非能詮者，此應如彼聲不別生名等。又誰說彼定
X08n0236_p0339c03║不能詮？（上破正理師，此下雙破經部、正理云：）聲若能詮，風、鈴等聲應
X08n0236_p0339c04║有詮用。此應如彼不別生實名、句、文。身若唯語，聲
X08n0236_p0339c05║能生名等，如何不許唯語能詮？何理定知能詮即
X08n0236_p0339c06║語？寧知異語別有能詮？」（即連云語不異能詮等文也。）言「語不異
X08n0236_p0339c07║能詮」下，語即能詮，若人若天，皆共了達（以經部與大乘皆了
X08n0236_p0339c08║故）。共知聲知能詮，故執能詮之名體異於語。唯汝
X08n0236_p0339c09║天愛（唯汝正理師故），非餘智者。言天愛者，以其愚癡，無可
X08n0236_p0339c10║錄念，唯天所愛，方得自存。如言此人、天憐汝爾，故
X08n0236_p0339c11║名天愛。有本云天受，則言稟受其義也。《樞要》云：「世
X08n0236_p0339c12║間之勝，莫過於天；世間之劣，莫過於愚。喚愚為天，
X08n0236_p0339c13║調之故也。」問：疏中引論云：「若名、句、文不異聲者，法、
X08n0236_p0339c14║詞無礙，境應無別。」是破彼小乘不異義，自立異義。
X08n0236_p0339c15║今云若異義唯愚者，如何却反破自義耶？答：疏中
X08n0236_p0339c16║引論明不即，以破經部；今所引論明不離，以破《正
X08n0236_p0339c17║理》。以此中具不即、不離二義，雙破二宗，故無違也。
X08n0236_p0339c18║鈔：「下申正義云」者，鈔主欲令知今正義，故加此云
X08n0236_p0339c19║爾。若論，即連次也。從「然依語聲」下，至「亦各有異」，即
X08n0236_p0339c20║下《唯識疏》所牒釋四段之文，此但列之爾。▲鈔：「言
X08n0236_p0339c21║由聲、顯生二義」者，謂彼立名、句、文，在未來藏中雖
X08n0236_p0339c22║皆有體，須籍因緣而得生起。喉、吻等為緣，聲為因。
X08n0236_p0339c23║由此因緣，名等生起。「今論主」下，彼疏云：「今論取生
X08n0236_p0339c24║破，顯類破之。」今鈔於「顯」字下闕「類破之」三字，以所
X08n0236_p0340a01║釋論云：「謂聲能生名、句、文者，此聲必有音韻屈曲。
X08n0236_p0340a02║此是能詮，何用名等？」彼疏意云：今論主取薩婆多
X08n0236_p0340a03║計名等由聲生之義破之。其由聲顯之義，類例破
X08n0236_p0340a04║之。以皆離聲別有名等實體，故俱破也。▲鈔：「無始
X08n0236_p0340a05║慣習」者，由無始時來，聞他語言，慣熟熏習，謂聞名
X08n0236_p0340a06║言前語之聲分位力故者，謂前聲唱起，如言菩提。
X08n0236_p0340a07║若但前言菩，即是字分位；雙云菩提，即是名分位，
X08n0236_p0340a08║以詮覺故。若言阿耨菩提，是句分位，以詮無上覺
X08n0236_p0340a09║故。所以分位之言，自名、句、文也。此中意謂先聞聲
X08n0236_p0340a10║有名等分位，後意識依此而解。若耳識但剎那則
X08n0236_p0340a11║謝，故唯取聲，不取文等。▲鈔：「次假外問」云者，亦即
X08n0236_p0340a12║彼疏文也。問意云：我宗聲不即能詮，故立名等三
X08n0236_p0340a13║種差別。汝大乘宗既聲即能詮，何有名等分位差
X08n0236_p0340a14║別耶？▲鈔：「一、從初」下，即次第牒上四節論文也。此
X08n0236_p0340a15║下麤書是論，注字皆疏也。▲鈔：「依聲假立名、句、文
X08n0236_p0340a16║身」者，疏科云：一、顯假差別。言依一切位者，意云：此
X08n0236_p0340a17║上分位立名、句、字。依凡夫位，以入地已去，智用自
X08n0236_p0340a18║在，不必如是安立故；或揀一切因位，果中方自在
X08n0236_p0340a19║故。▲鈔：「外人難言」下，有本云「外又問曰」，即文前問
X08n0236_p0340a20║也。論文如前，可知。
X08n0236_p0340a21║鈔：「述曰」下，疏釋。言二、顯三用殊者，科名也。有本云：
X08n0236_p0340a22║二用者，謂名詮自性，句詮差別，二用殊也。以字不
X08n0236_p0340a23║詮義，故無用。今以字為二所依，亦有用，故為三用
X08n0236_p0340a24║也。言「文者彰義」下，與名、句二為依，彰表名、句二故。
X08n0236_p0340b01║又文者，顯義，與名、句二為所依，能顯義故。而字體
X08n0236_p0340b02║非彰非顯。字者，無改轉義。此是字體，如單言斫、言
X08n0236_p0340b03║蒭，未有屬目，何所轉耶？言「字為初首」下，顯生起次
X08n0236_p0340b04║第也。「《雜集》」下，引多論證成三用殊也。言字即語故
X08n0236_p0340b05║者，以多剎那聲集成一字，不離言、說，故說字為言。
X08n0236_p0340b06║言廣會自、共相義者，問：下論云：「名詮諸法，但得共
X08n0236_p0340b07║相，不得自相。」何故今言名詮自性？答：此有密意，謂
X08n0236_p0340b08║諸法中自相、共相，體非是徧。有是自相、非共相，如
X08n0236_p0340b09║青色等相；有是共相、非自相，如苦、空、無我等。其自
X08n0236_p0340b10║性差別，體即徧通。自相、共相，皆有自性；自相、共相，
X08n0236_p0340b11║皆有差別。今言詮自性者，即是共相之自性。自性
X08n0236_p0340b12║者，體義。差別者，體上差別義。即自相、共相皆有體
X08n0236_p0340b13║性及差別義故。問：何名自相、共相？答：若法自體，唯
X08n0236_p0340b14║證智知，言說不及，是自相。若法體性，言說所及，假
X08n0236_p0340b15║智所緣，是為共相。問：一切法皆言不及，云何言說
X08n0236_p0340b16║及者是共相？答：共相是法自體上義，更無別體。又
X08n0236_p0340b17║如言火遮非火等，此義即通一切火上，故言共相
X08n0236_p0340b18║得其義也，非苦、空等之共相理。若爾，一切法不可
X08n0236_p0340b19║言，言不稱理。遮可言故，言不可言。非不可言，即稱
X08n0236_p0340b20║法體。法體亦非是不可言故，何言名得共相之自
X08n0236_p0340b21║性耶？答：但遮得自相，故言名詮共相，理實自、共皆
X08n0236_p0340b22║不及故。（《百法鈔》總此答意云：「下論說名詮諸法，但得共相，不得自相者，以假名詮，但於共相
X08n0236_p0340b23║轉，不得離言之自性。今言名詮自性者，是共相中自性，非是離言自性，是不相違。」）▲鈔：「聲是
X08n0236_p0340b24║實有」者，就世俗言實也。▲鈔「論曰：此法詞二無礙」
X08n0236_p0340c01║下，亦牒前第四段論文也。有本加「百」字，云百論者，
X08n0236_p0340c02║悞也。
X08n0236_p0340c03║鈔：「述曰」下，疏釋也。然准彼疏，此通後段，皆科云四
X08n0236_p0340c04║會相違，今以通在後段指故。今分為二，此正會違。
X08n0236_p0340c05║外人問者，顯其違也。小乘意云：若我離聲有，名等
X08n0236_p0340c06║是實有，則二境可別。今既名等即聲，二境何別？故
X08n0236_p0340c07║此會也（疏中反顯，故難小乘。今從順釋，是通小難）。言「雖二自性」下，釋難
X08n0236_p0340c08║也。問：名等與聲無二自性，云何說二境差別耶？故
X08n0236_p0340c09║此答也。言「法對所詮」下，法對所詮自性差別，故但
X08n0236_p0340c10║取名等；詞多對根他所聞，故但說於聲。以所對顯
X08n0236_p0340c11║能對，故二境有異也。「耳聞聲」下，取意敘之。▲鈔：「問
X08n0236_p0340c12║曰」下，即疏家文。前問答顯，次下論文，通躡迹難也。
X08n0236_p0340c13║二問，可知。▲鈔：「故論復云」下，答也。即連前蘊、界、處
X08n0236_p0340c14║攝，亦各有異之文也。▲鈔：「所引即《淨名經》」者，即上
X08n0236_p0340c15║云「諸餘佛土亦依光明」等是也。如諸法顯義體中
X08n0236_p0340c16║鈔文具引。言等取觸、思數者，以前經文中光明是
X08n0236_p0340c17║色，香、味如名，故等觸、思二塵，顯餘五塵皆得立教
X08n0236_p0340c18║也（思即法塵故也）。言以眾生機欲對待故假者，意言隨機
X08n0236_p0340c19║心樂、欲不同，對彼機緣，於六塵境，皆能顯義。即色
X08n0236_p0340c20║乃至思上有此名等，是假屬不相應攝也。然假有
X08n0236_p0340c21║三：一、因成故假，二、相續故假，三、相待故假。具如前
X08n0236_p0340c22║引。▲鈔：「又梵云」下，別會文句之華梵也。初會文即
X08n0236_p0340c23║是味，故《淨名》等經詺曰文句味故。味即文也。此便
X08n0236_p0340c24║繕那，一名四實，總是顯義。如扇顯生涼障塵，相好
X08n0236_p0341a01║顯尊貴，根形顯丈夫，味是鹽顯諸物味。今以文義
X08n0236_p0341a02║有意味者，目文為味，此揀顯得名也。言古德說名
X08n0236_p0341a03║為味者，意云：古德說文之名，目為味也。「對法」下，證
X08n0236_p0341a04║文能顯義。「惡剎那」下，會文之梵語別也。此約文字
X08n0236_p0341a05║無改轉，如《對法論》中說也。由是或云字，梵云惡剎
X08n0236_p0341a06║那；或云文，梵云便繕那。言鉢陀是跡等者，此顯句
X08n0236_p0341a07║之梵語，於義可知。▲鈔：「今疏總略以論對」下，意謂
X08n0236_p0341a08║但尋鈔中所引，自知疏義，不必別別對疏，以鈔釋
X08n0236_p0341a09║之。問：准《法苑》中四重出體，無以體從用名、句、文為
X08n0236_p0341a10║教體。答：既許攝假歸實，以聲為體，理應亦有以體
X08n0236_p0341a11║從用、名等為體。故《略鈔》云：「《唯識》既云此三離聲雖
X08n0236_p0341a12║無別體，而假、實異，亦不相即聲，即知名等能詮，非
X08n0236_p0341a13║聲能詮也。」
X08n0236_p0341a14║疏「皆有教理」者，前攝假從實，以體從用，理也。二段引
X08n0236_p0341a15║證之文，教也。
X08n0236_p0341a16║鈔：「亦是第三、〈香積品〉文」者，以前段依光明、妙香等
X08n0236_p0341a17║已引，故云亦也。然是〈菩薩行品〉，言「香積」者，誤書也。
X08n0236_p0341a18║至下顯義，體同自見。言義如下釋者，《十地經》云：「如
X08n0236_p0341a19║空中彩畫，如空中風相，牟尼智如是，分別不可得。」
X08n0236_p0341a20║疏云：「舉二喻」者，喻旨別故。論云：畫者，喻名字，依相
X08n0236_p0341a21║說故。謂畫有相狀，如名句之屈曲，能顯地相。風者，
X08n0236_p0341a22║以喻音聲，聲無屈曲，如風一相。假、實既殊，故雙舉
X08n0236_p0341a23║之。又假、實相依，闕一不可等。
X08n0236_p0341a24║疏：「正就佛說，容為教體」等者。意謂但在佛正說時，有
X08n0236_p0341b01║聲之實，得為教體。此只在說時，唯得於近也。若流傳
X08n0236_p0341b02║後代，既無佛聲可聞，應無教體。故疏主意取名等為
X08n0236_p0341b03║體，遠近皆得。謂正在佛說時，取其詮義，以名等為體，
X08n0236_p0341b04║此得近也。又傳末代，書之竹帛（以古未有紙時，用竹帛書故），亦依
X08n0236_p0341b05║書以顯名等詮義，亦是名等為體，此得遠也。此是疏
X08n0236_p0341b06║主新意，妙出古今。
X08n0236_p0341b07║疏：「亦與名等為所依」者，謂聲既與名等為所依，今書
X08n0236_p0341b08║翰之色亦與名等為所依也。故結云：「故亦色蘊攝。」意
X08n0236_p0341b09║謂聲是色蘊攝，書亦色蘊攝也。故有二亦字。
X08n0236_p0341b10║鈔：「顯無方理」者，有二：一、以是通方之教，不但局此
X08n0236_p0341b11║土故；二、妙理無方，不取常規。
X08n0236_p0341b12║鈔：「會通前文」者，亦是通妨。恐有難云：既前引《淨名》、
X08n0236_p0341b13║《十地》通取四法，今何唯取名等耶？故此通也。言「但
X08n0236_p0341b14║言所用」者，謂當時佛說法所用，用此四法流傳後
X08n0236_p0341b15║代，何必用四？
X08n0236_p0341b16║鈔：「大王！是經」等者，經云：「百佛、千佛、百千萬佛說名、
X08n0236_p0341b17║句、味，於恒河沙三千大千國土中盛無量七寶」等。
X08n0236_p0341b18║有本云「億」及「成」字，恐後人筆誤耳。七賢，即七方便
X08n0236_p0341b19║也。「不如於此」下，以此一念於大乘法起淨信心，當
X08n0236_p0341b20║成佛果，普令一切得無上覺。是故超過令他得小
X08n0236_p0341b21║果也。一念信德尚爾，何況解一句義！云何解耶？隨
X08n0236_p0341b22║說何句，而不可得云非句；恐謂為非句，故云非非
X08n0236_p0341b23║句。於是不取，明解現前，德轉深妙。故彼經次云：「般
X08n0236_p0341b24║若非句，句非般若。」「今但」下，出疏略引之意，可知。
X08n0236_p0341c01║鈔：「聲是心變」者，即心自證分為能變，聲是所變相
X08n0236_p0341c02║分。於世俗諦，說之為實；依勝義諦，故亦無實。雖從
X08n0236_p0341c03║種生，依他如幻，何有實耶？▲鈔：「一、空為初門」下，但
X08n0236_p0341c04║佛聲等緣生無性，即但空意，破相始教義。二、頓寂
X08n0236_p0341c05║聲等諸相，顯真體故，即絕待真空意。▲鈔：「以其被
X08n0236_p0341c06║呵」者，以須菩提捨貧從富，（《鏡幽記》引《開玄鈔》云：「須菩提過去生中作貧人，
X08n0236_p0341c07║時世飢饉，不施辟支佛飯。聖者強化，乃起瞋心，恠辟支佛。佛現神通，騰身而上，虗空而住，便生悔心。為此
X08n0236_p0341c08║因緣，九十一劫墮剝皮地獄。從地獄出，承懺悔力，得值遇佛，乃至出家修道，證阿羅漢果。即前生所為譏
X08n0236_p0341c09║嫌聖者獲大苦果。我今身是羅漢，若向貧人乞，恐嬈貧故，如我前生。所以捨貧從富也。」）就淨
X08n0236_p0341c10║名舍乞食。淨名盛滿鉢飯，手擎未與（生公曰：「恐有悋惜之嫌，故
X08n0236_p0341c11║盛滿鉢。恐不盡言論，故未授與也。」）而呵之。有四義故：一、法食等（言於
X08n0236_p0341c12║一切法等者，於食亦等。若能如是，方可取食），二、染淨等（不斷婬、怒、癡，亦不與俱等），三、
X08n0236_p0341c13║邪正等（外道六師是汝之師，彼之所墮，汝亦隨墮），四、損益等（入諸邪見，不到彼岸，
X08n0236_p0341c14║同於煩惱，離清淨法）。乃至若能如是，乃可取食。世尊！我聞是
X08n0236_p0341c15║茫然，不識是何言，不知以何答，便置鉢欲出其舍
X08n0236_p0341c16║（此下便連鈔文）。言「不著文字」者，肇公云：「夫文字之作，生於
X08n0236_p0341c17║惑取。法無可取，則文字相離。虗妄假名，智者不著。」
X08n0236_p0341c18║解脫，謂無為真解脫也。言通圓頓意者，即言亡言，
X08n0236_p0341c19║頓寂諸相，頓教意也。即言全收，亡言亡言，全收於
X08n0236_p0341c20║言，無盡難思，圓教意也。▲鈔：「以風、畫合空」等者，下
X08n0236_p0341c21║疏云：「於空中風、畫以喻《阿含》，所依之空以喻地智。
X08n0236_p0341c22║然空中風、畫不可言無，謂若依樹、壁，則可見故；亦
X08n0236_p0341c23║不可言有，依空不住故。非有非無，故不可說。」▲鈔：
X08n0236_p0341c24║「經云」下，標告，反明真空深理。「舍利弗！諸法實空」下，
X08n0236_p0342a01║覆明玄妙。「如來以是」下，如證而說。先標念處；次「舍
X08n0236_p0342a02║利弗」下，釋成念處。「名為」下，所念無處，恐謂非處。無
X08n0236_p0342a03║念，無念體也；無念業，無業用也。相應時一聚，無想，
X08n0236_p0342a04║無分別，無意具，無意業，無思體，無思用，無法體，無
X08n0236_p0342a05║法相。此上皆無和合。有尚無合，說何離散？「是故」下，
X08n0236_p0342a06║結歸悟者。「是名」下，結上多義，總名念處。經但總說
X08n0236_p0342a07║諸法，聲等四法，義必應然，故證頓寂諸相故。言何
X08n0236_p0342a08║等名為者，有本作「多」字，應是「名」字。言「是名念佛」下，
X08n0236_p0342a09║結歸正行也。
X08n0236_p0342a10║疏：「文是所依」等者，謂由依六文，方顯十義，故總名一
X08n0236_p0342a11║切聖說能詮之教。詮理，則無法不盡矣。問：次諸法顯
X08n0236_p0342a12║義，體豈出於此？何別說耶？答：此以所詮不離能詮，故
X08n0236_p0342a13║兼收之。彼以諸法為體，復建名等，別有所詮耳。
X08n0236_p0342a14║鈔：「六文、十義」者，《瑜伽》云：「一、名者，名詮諸法自性。此
X08n0236_p0342a15║復略有十二種：一、假名（謂於內假立我及有情、命者等名，於外假立瓶、衣等
X08n0236_p0342a16║名），二、實名（謂眼等、色等諸根義中立眼等名），三、同類相應名（謂有情色
X08n0236_p0342a17║受大種等名），四、異類相應名（諸佛受德及青、黃等名），五、隨德名（謂變
X08n0236_p0342a18║愛，故名色；領納，故名受；發光，故名〔曰〕等），六、假說名（謂捨貧為富，若餘所有，不觀待義，安
X08n0236_p0342a19║立其名），七、同所了名，八、非同所了名（謂共所解相，與此相違，是非同
X08n0236_p0342a20║所了名），九、顯名（謂其義易了故），十、不顯名（謂其義難了故，如達羅、彌荼、明呪等），
X08n0236_p0342a21║十一、略名（謂一字名），十二、廣名（謂多字名）。二、句者，詮諸法差
X08n0236_p0342a22║別，隨義不同。此復六種：一、不圓滿句（謂文、義不究竟故。如言諸，
X08n0236_p0342a23║則文不圓滿；若言諸惡者，則義不圓滿也），二、圓滿句（如加莫作，方得圓滿也），三、所
X08n0236_p0342a24║成句，四、能成句（如說諸行無常，有起盡法。此中為成諸行無常，故次說言有起盡法，
X08n0236_p0342b01║則前是所成句，後是能成句），五、標句，六、釋句（如言善性，標句也。謂正趣善士，此釋
X08n0236_p0342b02║句也）。三、字者，前名句所依（謂若究竟、若不究竟，名句所依）。四、語者，謂
X08n0236_p0342b03║說真正法令樂聞解，如說行證故。略具八分：一、先
X08n0236_p0342b04║首語（謂趣涅槃宮為先首故），二、美妙語（其聲清美如羯羅頻伽音故），三、顯
X08n0236_p0342b05║了語（謂詞句文皆善巧故），四、易解語（巧辯說故），五、樂聞語（引法義故），六、
X08n0236_p0342b06║無依語（不依希望他信己故），七、不違逆語（如量說故），八、無邊語（廣大
X08n0236_p0342b07║善巧故），五、行相者（謂諸蘊相應、諸界相應、諸處相應、緣起相應、處非處相應、念住相應，
X08n0236_p0342b08║如是等相應語，或聲聞說、或如來說、或菩薩說，是名行相），六、機請者（謂因機請問方起言
X08n0236_p0342b09║說故）。如是六文總有四相，說名為文：一、所說相，謂名、
X08n0236_p0342b10║句、字及行相；二、所為相，謂機請攝二十七種補特
X08n0236_p0342b11║伽羅；三、能說相，謂語；四、說者相，謂聲聞、菩薩及如
X08n0236_p0342b12║來。如是六種皆由能顯於義，是故名文。」問：六文之
X08n0236_p0342b13║中何有說者？答：機請中所請為說者，或語之能說、
X08n0236_p0342b14║或在行相之中故。▲十義者，一、地義，略有五：一、資
X08n0236_p0342b15║糧地，二、加行地，三、見地，四、修地，五、究竟地。二、相者，
X08n0236_p0342b16║有五相：一、自相，二、共相，三、假立相，四、因相，五、果相。
X08n0236_p0342b17║三、作意者，有七種作意：一、相作意，二、勝解作意，三、
X08n0236_p0342b18║遠離作意，四、攝樂作意，五、觀察作意，六、加行究竟
X08n0236_p0342b19║作意，七、加行究竟果作意。四、依處者，略有三種：一
X08n0236_p0342b20║者、事依處（此復有三：一者、根本事依處，有六：一、善，二、惡，三、退墮，四、升進，五、生死，六、涅槃。二
X08n0236_p0342b21║者、方便事依處，有十二行：一、欲，二、離欲，三、善，四、不善，五、苦，六、非苦，七、順退分，八、順進分，九、雜染，十、清淨，十
X08n0236_p0342b22║一、自義，十二、他義。已上皆有行字。三者、悲愍他事依處，有五：一、離欲，二、宗現，三、教導，四、讚厲，五、慶喜）。二
X08n0236_p0342b23║者、依時處（略有三：一、過去言事，二、未來言事，三、現在言事）。三者、補特伽羅
X08n0236_p0342b24║依處（謂頓根等二十七種補特伽羅）。五、過患者，以要言之，於應毀
X08n0236_p0342c01║厭義而起毀厭，或法或人。六、勝利者，謂應稱讚義
X08n0236_p0342c02║而起稱讚，或法或人。七、所治者，謂一切雜染行。八、
X08n0236_p0342c03║能治者，謂一切清淨行，如貪是所治、不淨為能治，
X08n0236_p0342c04║瞋是所治、慈悲能治等是。九、略者，謂名義俱略。十、
X08n0236_p0342c05║廣者，謂名義俱廣。
X08n0236_p0342c06║疏：「又《瑜伽》云」下，即上所引六文，總有四相是也。
X08n0236_p0342c07║鈔：「此中有二義」者，以前三義中正取中間第二義
X08n0236_p0342c08║為主，向下取第三義，向上取第一義，以一、三兩義
X08n0236_p0342c09║在第二義之上、下故。故《纂玄記》云：「總此有三：初能
X08n0236_p0342c10║說佛，次聲、名、句、文，後所詮義。謂聲等四法正在其
X08n0236_p0342c11║中：一、通所詮，則向下取義；二、通說者，則向上取佛。
X08n0236_p0342c12║故云二義也。」
X08n0236_p0342c13║鈔：「六塵」者，色、聲、香、味、觸、法。此六名塵者，數廣故如
X08n0236_p0342c14║塵，坌污淨心故如塵，過累雜沓故如塵，難防故如
X08n0236_p0342c15║塵。故昔人云：「看即微微不可防，埋金翳玉漸無光。」
X08n0236_p0342c16║體達用斯，皆能入法，故悉為教體。
X08n0236_p0342c17║疏「《淨名》第三云」下，證餘之五塵，皆為教體。此段有三：
X08n0236_p0342c18║光明等是色塵，衣服、臥具等是觸塵，八萬四千諸塵
X08n0236_p0342c19║勞門等是法塵。餘之二塵，影在結例文中也。而云佛
X08n0236_p0342c20║事者，佛所事業，名佛事也。佛以此法為利生事業，故
X08n0236_p0342c21║名佛事。下皆准此。下引《楞伽》，但證色塵耳。
X08n0236_p0342c22║鈔：「因阿難聞香」等，淨名舍內大眾飡香、飯已，皆詣
X08n0236_p0342c23║菴園佛法會所之時，阿難白佛：「今所聞香，自昔未
X08n0236_p0342c24║有，是為何香？」佛為說言：「淨名取眾香國香積佛飯。
X08n0236_p0343a01║飡飯者，身毛孔中出是香也。」因是阿難問淨名曰：
X08n0236_p0343a02║「此飯久如當消？」言佛為廣說者，具云：「此飯勢力，至
X08n0236_p0343a03║於七日，然後乃消。又阿難！若聲聞人未入正位，食
X08n0236_p0343a04║此食者，得入正位，然後乃消；已入正位，食此飯者，
X08n0236_p0343a05║得心解脫，然後乃消；若未發大乘意，食此飯者，發
X08n0236_p0343a06║大乘意，然後乃消；已發大乘意，食此飯者，得無生
X08n0236_p0343a07║忍，然後乃消；已得無生忍，食此飯者，至一生補處，
X08n0236_p0343a08║然後乃消。譬如有藥，名曰上味，其有服者，身諸毒
X08n0236_p0343a09║滅，然後乃消。此飯如是，滅除一切（云云同鈔）。」言未曾有
X08n0236_p0343a10║也者，肇公云：「飯本充體，乃除結縛，未曾聞見也。」「世
X08n0236_p0343a11║尊！如此」下，彼疏云：「小乘唯知娑婆一化音聲為佛
X08n0236_p0343a12║事，未知十方佛化六塵皆為佛事，故有此歎。」佛言
X08n0236_p0343a13║如是者，世尊印可。「或有」下，阿難見香飯所益，謂佛
X08n0236_p0343a14║事理極於此故，廣示其事，令悟佛道之無方也。「以
X08n0236_p0343a15║佛」下，釋見佛妙光，自入道檢。有佛默然居宗，以菩
X08n0236_p0343a16║薩為化主。《智論》云：「須扇多佛，晨朝成佛，日暮涅槃，
X08n0236_p0343a17║唯留化佛度生等名。佛所化人，菩提樹光香形色
X08n0236_p0343a18║及出法音，遇者悟道。故昔閻浮提王得佛大衣，時
X08n0236_p0343a19║世疾疫，以衣置高表上，示於國人。歸命者病除，信
X08n0236_p0343a20║敬益深，因之悟道。飯食如眾香國，園林如極樂國，
X08n0236_p0343a21║林樹說法等。好嚴飾者，示之以相好。好有者，存身
X08n0236_p0343a22║以示有。樂空者，滅身以示無。自有不悟，正言因喻。
X08n0236_p0343a23║得解者，音聲等。如此界者，有其淨土，純法身菩薩，
X08n0236_p0343a24║外無言說，內無妄識，寂寞無為，而超悟事表，非是
X08n0236_p0343b01║言思所能稱量。」「如是」下。以歷別難盡，故總舉也。法
X08n0236_p0343b02║身無為，應物而為，故進止威儀，皆佛事也。言「阿難
X08n0236_p0343b03║此」下，猶良醫以毒為藥。四魔，即貪、瞋、癡及等分也，
X08n0236_p0343b04║能生八萬四千煩惱。故肇公云：「眾生以煩惱為病，
X08n0236_p0343b05║而諸佛即之以為藥。如婬女以欲為患，更極其情
X08n0236_p0343b06║欲，然後悟道。」（《觀佛三昧經》云：「波羅奈國有一婬女，名曰妙意。佛將難陀往彼舍乞食，此
X08n0236_p0343b07║女於佛不生恭敬，但於難陀偏生愛著。已經七日，女心念言：『若佛遣阿難陀從我所願，我當種種供養。』佛
X08n0236_p0343b08║告二人：『從今日後，莫往彼村。』世尊獨至女樓，一日至三日，放金色光，化諸人天。此女不悟。後日，世尊復將
X08n0236_p0343b09║阿難陀在樓下行。此女愛二比丘故，遙以華散佛及此二比丘上。阿難告：『汝可禮佛。』女愛阿難，應時作禮。
X08n0236_p0343b10║佛化作三童子，年皆十五，面貌端正。女見歡喜，白化少年言：『丈夫！我今此舍，如功德天，富力自在。我今以
X08n0236_p0343b11║身及以奴婢，奉上丈夫，可備灑掃。若隨我願，一切供給，無所愛惜。』化人坐床，未及食頃，女前親近言：『願遂
X08n0236_p0343b12║我意。』化人不違，一日一夜，心不疲厭。至二日時，愛心漸息。至三日時，言：『丈夫！可起飲食。』化人即起，纏綿不
X08n0236_p0343b13║〔以〕。女生厭悔，白言：『丈夫！異人乃爾。』化人告言：『我先世法，凡與女通，經十二日，爾乃休息。』女聞此語，如人食
X08n0236_p0343b14║噎，既不得吐，又不得嚥，身體苦痛，如被杵擣。至四日時，如被車轢。至五日，如鐵丸入體。至六日時，支節悉
X08n0236_p0343b15║痛，如箭入心。女念言：『我聞淨飯王子救濟苦人，今日何故不來救我？』作是念已，懊惱自責：『我從今日，乃至
X08n0236_p0343b16║命終，不貪色欲。寧與虎、狼、獅子、惡獸同處一室，終不貪欲。復起飲食，行坐共俱，無柰之何。』化人瞋唾云：『弊
X08n0236_p0343b17║惡女，廢我事業。我今共汝合體一處，不如早死。父母親族若來見我，我於何藏？寧自縊死，不堪受恥。』女言：
X08n0236_p0343b18║『弊物，我不用汝，欲死隨意。』化人取刀刺頸，血污女身，亦不能免。死經二日青瘀，三日膖脹，四日爛潰，至七
X08n0236_p0343b19║日時，唯存臰骨，如膠如漆，粘著女身。時女發誓願：『若有能免我此苦者，我持此舍一切珍寶，以用給施。』時
X08n0236_p0343b20║佛將阿難陀人天大〔聚〕，詣此女樓。女見佛來，心懷慚愧，取諸白㲲，無量眾香，裹其臰骨，即為佛作禮。以慚
X08n0236_p0343b21║愧故，身映骨上，臰骨忽然在女背上。女流淚而言：『如來功德，慈悲無量。若能令我離此苦者，願為弟子。心
X08n0236_p0343b22║終不退。』佛神力故，臰骨不現。女人出家，得須陀洹果。」）毒龍以瞋為患，更增其
X08n0236_p0343b23║瞋，然後受化。（佛初成道，摩竭陀國降伏毒龍，入於龍室，跏趺而坐。龍即口吐烟焰，猛火
X08n0236_p0343b24║害佛。佛入火光三昧，亦以火燒龍，遂乃降伏。此以瞋治瞋也。）斯佛事之無方也。
X08n0236_p0343c01║言「不以為喜」下，以深入實相，於淨土初見不喜，往
X08n0236_p0343c02║生不貪，處之不高；於不淨土初見不憂，往生不礙，
X08n0236_p0343c03║處之不沉沒等。
X08n0236_p0343c04║鈔：「然生公」下，釋前有此四魔已下經文也。言投藥
X08n0236_p0343c05║失所者，如失意之者，因法起見，堅執尤增。非唯舊
X08n0236_p0343c06║惑不除，抑亦更增新過。此非器之咎也。言「苟曰」下，
X08n0236_p0343c07║猶善財遇三毒，而三德圓等；佛如耆婆善醫，是草
X08n0236_p0343c08║悉藥。「苟達下」，釋前是名入一切下經也。當器者會
X08n0236_p0343c09║之，何患不除？何德不具？「菩薩既入」下，釋前菩薩入
X08n0236_p0343c10║此下經文。天台疏云：「自有逼迫妨道，則淨國安之；
X08n0236_p0343c11║或嬌奢妨道，則穢土調伏。非謂以穢令生苦惱，亦
X08n0236_p0343c12║非以淨縱樂不修。應審自惑病。如有嬌奢妨道之
X08n0236_p0343c13║情，何須求淨土？當生此勤修。」以理言之，此土亦非
X08n0236_p0343c14║劣爾。既嬌奢妨道，淨國何定勝耶？或有逼迫妨道
X08n0236_p0343c15║之患，宜修淨土之因。境淨緣勝，而能長道，出離何
X08n0236_p0343c16║疑？「所貴」下，結歎。在佛雖則無異，而普應無方，故奇
X08n0236_p0343c17║妙耳。
X08n0236_p0343c18║鈔：「大慧白佛言」下，是舉佛已說為問。非言說有性
X08n0236_p0343c19║等者，「非」字貫下讀之。非言說有自性者，能詮無性
X08n0236_p0343c20║也。非有一切性耶者，所詮無性也。「耶」字，問詞。雙問
X08n0236_p0343c21║二皆無性耶。「世尊！若無性」下，陳相違。言說不生者，
X08n0236_p0343c22║舉能該所也。「是故」下，結成能詮言說有性、所詮諸
X08n0236_p0343c23║法有性。「佛告」下，先答所詮無性。或可是答能詮無
X08n0236_p0343c24║性，亦舉能該所故。「又云」下，舉例顯能詮無性。以隨
X08n0236_p0344a01║界發解之緣各異，方便引攝，何有自性耶？「是故」下，
X08n0236_p0344a02║雙結能、所詮無性。「大慧見此」下，舉近況之，當知無
X08n0236_p0344a03║性。釋曰：下歸此中引意。「然《楞伽》」下，顯《楞伽》意。如前
X08n0236_p0344a04║可知。
X08n0236_p0344a05║鈔「：又與前文影略」者，義如前指。「欲令」下，結歸總意。
X08n0236_p0344a06║「故經」下，引經屬當。什公云：「有因通教，功同說耳。其
X08n0236_p0344a07║土非都無言，但以香為通道之本。如此國內，因言
X08n0236_p0344a08║通道，亦有因餘事而得悟者也。此三昧力生諸功
X08n0236_p0344a09║德，故名為藏。」疏中應云聞妙香而三昧顯。「又前文
X08n0236_p0344a10║云」下，經說淨名入定，以神通力現上方過四十二
X08n0236_p0344a11║恒河沙佛土，有國名眾香，時香積如來與諸菩薩
X08n0236_p0344a12║方共坐食等，釋疏中食香飯。言疏中應飡云香飯
X08n0236_p0344a13║而發道意，以為文綺互故爾。故下緒云合一處經
X08n0236_p0344a14║文。言「未入正定」下，謂聲聞未入見道，食已入見道，
X08n0236_p0344a15║方消十信；菩薩食已至七地，初得無生法忍後方
X08n0236_p0344a16║消。▲鈔：「經文云：舍利弗」下，微風吹動諸寶行樹，枝
X08n0236_p0344a17║柯相觸出聲等，故云風柯。念三寶，為正念成也。
X08n0236_p0344a18║鈔：「漏月傳意於秦王」者，後語云：燕太子名丹，入質
X08n0236_p0344a19║於秦。秦不禮而亡歸，遂有怨於秦。後燕王病，太子
X08n0236_p0344a20║請歸侍奉。秦王不聽，謂曰：「馬生角，乃放還。」太子志
X08n0236_p0344a21║感，馬遂生角，秦乃放還。太子怨心，求勇士以報之。
X08n0236_p0344a22║謀於太傅鞠之武，武乃進田光。光謂太子曰：「騏驥
X08n0236_p0344a23║壯時，日馳千里。及其老也，駑馬先之。光既老邁，慮
X08n0236_p0344a24║不濟事。然光晚所善衛人荊軻，志勇可使，願為召
X08n0236_p0344b01║之。」太子悅許，謂光曰：「向者所言，國之大事，願勿泄
X08n0236_p0344b02║之。」光乃辭行，入衛見荊軻，具以太子事告。荊軻踴
X08n0236_p0344b03║躍從命。光謂軻曰：「吾聞長者所行，不為人疑。今太
X08n0236_p0344b04║子見囑勿泄言，此疑我也。願足下速報太子，道光
X08n0236_p0344b05║已死，明不泄爾。」遂投輪而死。荊軻乃往見太子，告
X08n0236_p0344b06║曰：「光已死。」太子悲感流淚，不能自止。乃以情告荊
X08n0236_p0344b07║軻。軻曰：「今行無信，秦不可圖。欲為太子計，有秦將
X08n0236_p0344b08║軍樊於期，願得其首，及燕國地圖，以獻秦王，乃可
X08n0236_p0344b09║得行事爾。」太子曰：「今樊將軍事窮而來投丹，丹不
X08n0236_p0344b10║忍殺之，願更慮之。」軻乃私見樊於期，說之曰：「將軍
X08n0236_p0344b11║背秦亡燕，妻子宗族皆已歿也。今秦王以千金萬
X08n0236_p0344b12║餘戶，求慕將軍之首，奈何。」於期悲欷流淚，歎曰：「吾
X08n0236_p0344b13║念此事，病徹骨髓，逃亡失志，計無方出。」軻曰：「今有
X08n0236_p0344b14║一計，可以雪燕國之讐，報將軍之辱，將軍豈有意
X08n0236_p0344b15║焉。」於期曰：「於計何為？」軻曰：「願得將軍首以獻秦王，
X08n0236_p0344b16║必喜而賜見，得近而殺之。」於期驚喜，告祖執劒曰：
X08n0236_p0344b17║「吾晝夜切齒，今忽聞命。」乃自刎其首而與荊軻。太
X08n0236_p0344b18║子聞之，奔往伏屍，哭不自勝。遂封其首并燕國地
X08n0236_p0344b19║圖以授荊軻。乃入秦，以武陽為副，勇士十人從之。
X08n0236_p0344b20║太子及賓客送於易水之上。荊軻令素所善高漸
X08n0236_p0344b21║離擊筑，荊軻歌而和之，為壯之聲曰：「風瀟瀟兮易
X08n0236_p0344b22║水寒，壯士一去兮不復還。」皆流涕慷慨，髮上衝冠。
X08n0236_p0344b23║於是至秦。秦王聞送於期首及燕國圖，乃賜軻上
X08n0236_p0344b24║殿。軻令武陽捧於期首函後。武陽戰懼，不敢前進。
X08n0236_p0344c01║軻恐事變，乃自下取函而進之。因發函，抽左手擒
X08n0236_p0344c02║得秦王，問之曰：「寧為秦地鬼，願作燕國囚。」秦王懼
X08n0236_p0344c03║死，曰：「願作燕國之囚。」軻乃不殺。秦王謂軻曰：「欲請
X08n0236_p0344c04║與別後宮。」軻乃許之。遂置酒與軻食。宮人漏月皷
X08n0236_p0344c05║琴送酒，琴中歌曰：「荊軻大醉酒，王掣御袖越屏走。」
X08n0236_p0344c06║軻不會琴音，秦王會意，遂掣袖而走。軻以左手擊
X08n0236_p0344c07║銅柱出火，秦王左右遂殺荊軻在於秦王之宮，故
X08n0236_p0344c08║云爾也。言相如寄聲於卓氏等者，昔司馬相如字
X08n0236_p0344c09║犬子，少喪父母，年九歲與人牧猪，聞人傳說藺相
X08n0236_p0344c10║如為卿相，乃改名曰相如。村中有學，每日講書，相
X08n0236_p0344c11║如棄猪，主往求覓，乃見學菴前而坐，猪主責之。先
X08n0236_p0344c12║生問曰：「汝何與人牧猪而在此戲？」相如答曰：「今聽
X08n0236_p0344c13║書，擬欲達身為相。」先生知是賢人，留於門下，遺令
X08n0236_p0344c14║讀書。經十年，先生無書與讀。《漢書》說卓文君乃蜀
X08n0236_p0344c15║郡臨邛富人卓王孫之女，因司馬相如以琴調之
X08n0236_p0344c16║而奔。相如與馳歸成都，家徒壁立。文君久之不樂，
X08n0236_p0344c17║曰：「長卿盍歸如臨邛，從昆弟假貸，猶足為生。」相如
X08n0236_p0344c18║至臨邛，盡賣車馬，置一酒舍，令文君當壚。相如著
X08n0236_p0344c19║犢鼻裩，於保傭雜作，滌器於市中。王孫耻之，杜門
X08n0236_p0344c20║不出。諸公更謂王孫曰：「長卿才足依，何辱之如此？」
X08n0236_p0344c21║王孫乃與文君僮僕百人，錢百萬，歸成都。後著《子
X08n0236_p0344c22║虗賦》，達於武帝。帝召拜為侍中郎將，累遷文園令
X08n0236_p0344c23║相。故云爾也。言帝釋有法樂之臣者，下疏云：「緊那
X08n0236_p0344c24║羅，唐三藏譯云歌神。以能歌詠，即帝釋執法樂神，
X08n0236_p0345a01║謂能樂中演法故也。」言馬鳴有和羅之伎者，《付法
X08n0236_p0345a02║藏傳》云：「馬鳴於華氏城遊行教化，作妙伎樂，名𡃤
X08n0236_p0345a03║吒和羅（《纂玄》云『此云撫琴』）。其音清雅，哀婉調暢，宣說苦、空、
X08n0236_p0345a04║無我之法。所謂有為，如幻如化。三界獄縛，一無可
X08n0236_p0345a05║樂。王位高顯，勢力自在。無常既至，誰得存者？如空
X08n0236_p0345a06║中雲，須臾散滅。此身虗偽，猶如芭蕉。乃至廣說，令
X08n0236_p0345a07║諸樂人演暢斯言。時諸伎人不能解了，曲調音節
X08n0236_p0345a08║皆悉乖錯。爾時馬鳴著白氎衣，入眾伎中，自擊鐘
X08n0236_p0345a09║皷，調和琴瑟，音節哀雅。曲調成就，演宣諸法苦、空、
X08n0236_p0345a10║無常、無我。時城五百王子同時出家，王恐國空，止
X08n0236_p0345a11║勿復作」等。
X08n0236_p0345a12║鈔：「結成說、聽」等者，語、默，結《淨名》中音聲、語言、文字
X08n0236_p0345a13║及寂寞無言等；視、瞬，結《楞伽》瞻視顯法。此但略結，
X08n0236_p0345a14║實具六塵。眼見，耳聞，鼻、舌，身覺，意知，皆根、識等和
X08n0236_p0345a15║合緣之悟解，總名為聽。言但能得法者，無所依據，
X08n0236_p0345a16║卓異象繫，而暗與理會矣。
X08n0236_p0345a17║鈔：「從眉間出」者，疏云：「表將說中正之道也。」「清淨」下，
X08n0236_p0345a18║正明體、用。遮那放光，遍照十方，各於十方法會之
X08n0236_p0345a19║上空中城臺說偈請加等。言「又亦照此」下，是十方
X08n0236_p0345a20║佛放光，各各普照十方竟，又照娑婆世界佛及大
X08n0236_p0345a21║眾等。言佛無等者，疏云：「一、自在勝，所作無礙故，即
X08n0236_p0345a22║經初句。由離二障，解脫自在，不染如空，十地已還，
X08n0236_p0345a23║皆無等故。重言等者，唯與佛等故，欲顯佛、佛等正
X08n0236_p0345a24║覺故。二、力勝，即經十力，能伏邪智之怨敵故。三、眷
X08n0236_p0345b01║屬勝，即經無量勝功德及人間最勝，謂具功德故，
X08n0236_p0345b02║堪為無量眾首，故云人間最勝。四、種姓勝，即經釋
X08n0236_p0345b03║師子法：一、釋師子是生處勝，謂應生釋姓，輪王貴
X08n0236_p0345b04║胄，故諸佛同加。偏語釋者，以現見故，是主佛故。二、
X08n0236_p0345b05║法之一字是法家勝，謂諸佛皆同真如法中住故。
X08n0236_p0345b06║由上四義，故稱法王，名世中上，加於彼金剛藏，令
X08n0236_p0345b07║說十地法故；及加聽者，令堪能聽受故。」▲鈔：「第一
X08n0236_p0345b08║經」下，疏云：「一、座臺摩尼，即處中正可依處。摩尼隨
X08n0236_p0345b09║映有差，法空隨緣成異，中道妙理正是可依。二、周
X08n0236_p0345b10║座華網，即外相無染，交映本空，故即寶座華網也。」
X08n0236_p0345b11║言「復以」下，佛加廣演。佛境如空，故云廣大。顯教皆
X08n0236_p0345b12║從法空所流，非智不顯，故云佛力。▲鈔：「第六經初」
X08n0236_p0345b13║下，即〈現相品〉初前、〈妙嚴品〉末後。諸菩薩等各興香、
X08n0236_p0345b14║華等供養具雲。〈妙嚴〉疏云：「色相顯然，智攬無性。從
X08n0236_p0345b15║法性空，無生法起。能現、所現，逈無所依。應用而來，
X08n0236_p0345b16║來無所從；用謝而去，去無所至。而能含慈潤，霔法
X08n0236_p0345b17║雨，益萬物，重重無礙，有雲像焉。」上下諸文，雲義皆
X08n0236_p0345b18║爾。言自然出聲者，〈現相〉疏云：「前既為法興供，今乃
X08n0236_p0345b19║以供宣心，不因撫擊，故曰自然。非無因緣，由菩薩
X08n0236_p0345b20║力。」▲鈔：「又第九地」下，無漏智用。以冥真性居法師
X08n0236_p0345b21║位，得如性用，說法無礙故。▲鈔：「又〈現相品〉」下，即佛
X08n0236_p0345b22║口光所照，十方菩薩身毛孔中各出光明。所說偈
X08n0236_p0345b23║文易了。▲鈔：「出說一切」下，疏云：「前眾海念請，今示
X08n0236_p0345b24║相答。初一句通顯所隨眾生言音；次句答方便海，
X08n0236_p0345c01║應顯趣求一切智心故。」
X08n0236_p0345c02║鈔：「第二、明即事」等者，前則諸法出音聲等說法；此
X08n0236_p0345c03║即不但六塵，而隨一一法即是無盡法界。玄妙法
X08n0236_p0345c04║門即十對，體、事皆爾。「以有」下，釋成。問：此既是託事
X08n0236_p0345c05║門，與下事事門何別？答：為門不同。今取法，皆顯義；
X08n0236_p0345c06║不取事事無礙也。
X08n0236_p0345c07║鈔：「第三、明即事是能說人」者，此中不取十身佛為
X08n0236_p0345c08║教主之義，但明一切法尚皆是能說人，況不為教
X08n0236_p0345c09║體耶！言以二是劣者，國土身是非情，眾生身是凡
X08n0236_p0345c10║類，比餘身為劣故。此約分相言之。故《十地論》說此
X08n0236_p0345c11║二身名為染分，聲聞身等說為淨分，虗空身為不
X08n0236_p0345c12║二分。故云況餘勝者。
X08n0236_p0345c13║鈔：「初、引〈普賢品〉」等者，第六、依說人處，正引經文。今
X08n0236_p0345c14║但義引，文云：「佛說眾生說，及以國土說，三世如是
X08n0236_p0345c15║說」也。
X08n0236_p0345c16║
X08n0236_p0345c17║華嚴懸談會玄記卷第三十三
X08n0236_p0345c18║
X08n0236_p0345c19║音釋
X08n0236_p0345c20║梒（火含切，水桃也。）瘀（於豫切，積血也。）膖（普江切。）騏（巨基切，馬文也。）驥（居宜切，良馬也。）
X08n0236_p0345c21║駑（乃乎切，最下馬也。）邁（莫介切。）欷（欣衣切，悲泣餘聲也。）筑（張六切，樂器也。）邛（音窮，
X08n0236_p0345c22║臨邛，地名。）壚（力居切，黑土也。）裩（古魂切，或作㡓。）氏（音支，華氏城。）婉（於遠切，媚也，順也。）