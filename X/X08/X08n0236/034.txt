X08n0236_p0346a01║華嚴懸談會玄記卷第三十四
X08n0236_p0346a02║蒼山再光寺比丘　普瑞集
X08n0236_p0346a03║鈔：前之五體等者，即前五種體，皆是心所變相分，
X08n0236_p0346a04║不離能變心體。言心外無法者，一切唯識故。此上
X08n0236_p0346a05║總標；如聲下，別釋。聲為教體，是第一音聲語言體，
X08n0236_p0346a06║即十一種色中之一，是心王、心所，二、所現影像相
X08n0236_p0346a07║故。此句是百法論文。彼疏云：謂此色法不能自起，
X08n0236_p0346a08║要藉前二（鈔云是心王、心所也）所變現故。（自證雖變，不能親緣。）故置影
X08n0236_p0346a09║言。言依聲假立者，所依聲體尚不離心，況依聲上
X08n0236_p0346a10║假立名、句、文耶？即第二名、句、文身體，是分位唯識
X08n0236_p0346a11║也。（百法疏云：謂此名等不能自起，藉前二位差別假立。）并前二義，即是第三
X08n0236_p0346a12║通取四法體。言其教所詮，即攝第四；及諸法下，即
X08n0236_p0346a13║攝第五；並離心無體者，總歸今第六也。
X08n0236_p0346a14║鈔：唯遮外境等者，論云：唯言但遮愚夫所執，定離
X08n0236_p0346a15║諸識實有色等。又云：唯言為遮離識我、法。彼疏云：
X08n0236_p0346a16║唯謂簡別，遮無外境，識表內心。下論云：識言總顯
X08n0236_p0346a17║一切有情皆有八識、六位心所（徧行等也）、所變見相、分
X08n0236_p0346a18║位差別及彼空理所顯真如。識自相故，識相應故，
X08n0236_p0346a19║二、所變故，三、分位故，四、實性故。此上五位，皆名為
X08n0236_p0346a20║識。如是諸法，皆不離識，總立識名。彼疏云：識謂能
X08n0236_p0346a21║了，詮有內心。法苑云：遣虗存實識。觀遍計所執唯
X08n0236_p0346a22║虗妄起，都無體、用，應正遣空，情有理無故；觀依他、
X08n0236_p0346a23║圓成諸法體、實二智境界，應正存有，理有情無故。
X08n0236_p0346a24║已上釋唯識二字。▲鈔：彼引多教，成立唯識者，釋
X08n0236_p0346b01║成字也。以經及本論俱稱唯識，明唯識理故；末論
X08n0236_p0346b02║解釋名成安教，理立故。言引多教者，彼論第三問
X08n0236_p0346b03║云：云何應知此第八識離眼等識有別自體？聖教
X08n0236_p0346b04║正理為定量故。謂有大乘阿毗達磨契經中說：無
X08n0236_p0346b05║始時來界一切法等依由此有諸趣及涅槃證得
X08n0236_p0346b06║由攝藏諸法一切種子識故名阿賴耶勝者我開
X08n0236_p0346b07║示。解深密經亦作此說：阿陀那識甚微細一切種
X08n0236_p0346b08║子如暴流我於凡愚不開演恐彼分別執為我。入
X08n0236_p0346b09║楞伽經亦作是說：如海遇風緣起種種波浪現前
X08n0236_p0346b10║作用轉無有間斷時藏識海亦然境界風所擊恒
X08n0236_p0346b11║起諸識浪現前作用轉。（上引三經，論中皆有長行解釋，乃至結云：）已引
X08n0236_p0346b12║聖教，當顯正理。（云云如彼。）言亦引華嚴者，即無性攝論
X08n0236_p0346b13║引也。如下，可知。唯識無有引文。言廣如彼論者，已
X08n0236_p0346b14║略如上所指。
X08n0236_p0346b15║鈔：論曰下。即無著本論也。言未得真智覺者，未入
X08n0236_p0346b16║見道人也。▲鈔：釋論下，即無性菩薩釋本論故。言
X08n0236_p0346b17║謂彼聖者金剛藏者，即能說人。謂金剛藏所變文
X08n0236_p0346b18║義影像，聞者託之，變似彼故。佛滅已後，結集如先
X08n0236_p0346b19║所聞書之貝葉，乃至東流譯梵從華。如是展轉傳
X08n0236_p0346b20║來，今所聞見。故知各各不離自識。問：本論云薄伽
X08n0236_p0346b21║梵說，釋論言金剛藏，其故何耶？答：佛加令說，與佛
X08n0236_p0346b22║說同，故不相違。言故論中下，問：既論皆引華嚴成
X08n0236_p0346b23║立唯識，應非屬始教耶？答：彼但順己宗釋也。故一
X08n0236_p0346b24║卷唯識論云：又復有義：大乘經說三界唯心者，但
X08n0236_p0346c01║有內心，無色、香等外諸境界。此云何知？如十地經
X08n0236_p0346c02║說：三界虗妄，但是一心作故。心、意與識及了別等，
X08n0236_p0346c03║如是四法，義一名異。此依相應說，非不相應心說。
X08n0236_p0346c04║心有二種：一、相應心，所謂一切煩惱、結使、受、想、行
X08n0236_p0346c05║等，皆心相應。以是故言心、意與識及了別，義一名
X08n0236_p0346c06║異故。二、不相應心，所謂第一義諦常住不變自性
X08n0236_p0346c07║清淨心故。今三界虗妄，但一心作者，是相應心。釋
X08n0236_p0346c08║曰：由此是知，雖引華嚴，亦成始教義耳。
X08n0236_p0346c09║鈔：所引之經下，問此文。若作此宗釋曰者，其義云
X08n0236_p0346c10║何？答下，疏：鈔說有十種一心：一、假說一心，實有外
X08n0236_p0346c11║法，由心變轉，非是一心。二、八識王所，相、見俱存，故
X08n0236_p0346c12║說一心，如攝論、唯識等說，即二分師義。三、王所所
X08n0236_p0346c13║變相分無別種生，能見識生，帶彼影起，故說一心，
X08n0236_p0346c14║如深密觀所緣、能論二十唯識說。四、攝所歸王，故
X08n0236_p0346c15║說一心，如莊嚴論說。五、攝七唯歸第八，故說一心，
X08n0236_p0346c16║如楞伽說。六、攝八識相歸如來藏性，故說一心，亦
X08n0236_p0346c17║如楞伽。七、性、相俱融，故說一心，如勝鬘等說。八、融
X08n0236_p0346c18║事、相入，故說一心，由心性圓融無礙，以性成事，事
X08n0236_p0346c19║亦無礙。九、令事相即，故說一心，謂依心性之事，心
X08n0236_p0346c20║性既無彼、此之異，事亦相即。十、帝網無礙，故說一
X08n0236_p0346c21║心，以心性無盡，事亦如之。初一小乘教，次三涉始
X08n0236_p0346c22║教，次三就終、頓。上七同前四教，後三別教。上約分
X08n0236_p0346c23║相門，十門無礙，方是圓教。此與次梵行品義合之，
X08n0236_p0346c24║皆圓教唯心義也。問下，引當經中何不引此經文。
X08n0236_p0347a01║今由下，答也。
X08n0236_p0347a02║鈔：二、又此等者，楞伽經云：不壞相有八無相亦無
X08n0236_p0347a03║相。十地疏云：雖謂此八識皆無自體，唯如來藏平
X08n0236_p0347a04║等顯現，餘相皆盡。（即前第六一心是也。）經云一切眾生即涅
X08n0236_p0347a05║槃相等，以如如言而說。唯識略。鈔：第二云：禪門先
X08n0236_p0347a06║祖有言心即是經者，良因曉會言教展轉真實之
X08n0236_p0347a07║體，極至於真心。今有後學棄却經教不說，但指於
X08n0236_p0347a08║心，云是經教，實為帶累禪宗。▲鈔：摩訶衍者下，彼
X08n0236_p0347a09║疏云：法者，出大乘。法體通於染、淨，大位在因。云眾
X08n0236_p0347a10║生心義者，具三大，名之為大；有二運載，名乘。具攝
X08n0236_p0347a11║真、生二門，大位在果，故唯取於淨。故云明唯心義
X08n0236_p0347a12║訖。言今取解釋分顯心性、相者，意謂立義分中已
X08n0236_p0347a13║明唯識義含終、頓，即同教分齊。今正取二門交徹，
X08n0236_p0347a14║為終教也。心真如門即是心性，是真；心生滅門即
X08n0236_p0347a15║是心相，是妄。同是一心所成，理、事無礙，終教義也。
X08n0236_p0347a16║▲鈔：知一切法即心自性者下，疏云：夫佛智非深，
X08n0236_p0347a17║迷情謂遠。情亡智現，則一體非遙。既言知一切法
X08n0236_p0347a18║即心自性，則知此心即一切法性。今理現自心即
X08n0236_p0347a19║心之性，已備無邊之德矣。言非但相宗心變而已
X08n0236_p0347a20║者，理實應亦揀終教云非但性、相無礙之唯心，揀
X08n0236_p0347a21║頓教亦非但體絕諸相之唯心，謂是具德唯心之
X08n0236_p0347a22║義耳。
X08n0236_p0347a23║疏一、唯本無影至不知唯識故者，問：既不知唯識，何
X08n0236_p0347a24║以前唯心門中名假說一心耶？答：圓教必亦融彼，故
X08n0236_p0347b01║得說之。以根猶劣，且未明唯識之義，漸漸成熟，方為
X08n0236_p0347b02║說之。故下疏云：自淺之深，攝眾生故；義須說四，顯包
X08n0236_p0347b03║含故。
X08n0236_p0347b04║疏亦本亦影等者。問：作句體式，應先單後複，此何相
X08n0236_p0347b05║間而作？答：此依從淺至深以為次第，故下疏結云自
X08n0236_p0347b06║淺之深攝眾生故。
X08n0236_p0347b07║疏故佛地論第一下，謂若約本質教，佛利佗善根為
X08n0236_p0347b08║因，聞者善根為緣，如來第六意識上文義相生為果，
X08n0236_p0347b09║名本質教。若約影象教，聞者善根為因，佛利他善根
X08n0236_p0347b10║為緣，聞者第六意識上文義相生為果，名影象教。而
X08n0236_p0347b11║云佛說者，就佛利他善根強緣，故名佛說耳。
X08n0236_p0347b12║鈔：以果位中智強，識劣者，百法鈔云：有漏位中智
X08n0236_p0347b13║劣，識強；無漏位中智強，識劣。問：何因如是耶？答：因
X08n0236_p0347b14║中識強者，為境強故，以識為了別境而生故。問：因
X08n0236_p0347b15║何境強？答：為煩惱強。煩惱強者，為智慧劣。因此生
X08n0236_p0347b16║死輪迴果中智強，識劣者，為境劣故。境劣者，為煩
X08n0236_p0347b17║惱無故。煩惱無者，為智強故。因此智強，能捨生死，
X08n0236_p0347b18║得涅槃等。▲鈔：即真無漏者，揀異等覺位中尚有
X08n0236_p0347b19║餘有漏、劣無漏在。（十地中二障餘有漏善法，名餘有漏；十地中所生現有無漏法，
X08n0236_p0347b20║名劣無漏。）今明佛果位中，故曰即真無漏也。既是真無
X08n0236_p0347b21║漏心所現文、義，故名本質教也；而對下文機心有
X08n0236_p0347b22║漏，故所變文、義不真，名影象也。▲鈔：有漏心變者，
X08n0236_p0347b23║有漏名、義，法相當途。諸論皆云：煩惱現行，令心連
X08n0236_p0347b24║注，流散不絕，名之為漏。如漏器、漏舍，深可厭惡；損
X08n0236_p0347c01║污處廣，毀責過失，立以漏名：一、欲漏，二、有漏，三、無
X08n0236_p0347c02║明漏。即以根隨三界煩惱為體。雖三界煩惱應名
X08n0236_p0347c03║漏，漏於三有之漏故。然下界煩惱多緣欲地，從勝
X08n0236_p0347c04║為名，說為欲漏；上界但名有漏，不以餘法彰自行
X08n0236_p0347c05║相，名無明漏。上皆慈恩釋名。若約性宗出體，則根
X08n0236_p0347c06║本不覺三細、六麤，不分三界種、現差殊。以迷，則全
X08n0236_p0347c07║染；悟，則全淨，無體性故。圓教：迷，則盡法界一切情、
X08n0236_p0347c08║非情等，皆是有漏；悟，則如上，皆是無漏。故華嚴緣
X08n0236_p0347c09║起平等章云：約眾生門中，生、佛皆是生滅、有無、善
X08n0236_p0347c10║惡境界。良以情謂不破，故所見佛亦同情，謂未曾
X08n0236_p0347c11║見一佛清淨。是故識倒，佛亦倒；情迷，佛亦迷。約佛
X08n0236_p0347c12║門，眾生、佛皆本空寂。良以情謂都盡，名、相已忘，所
X08n0236_p0347c13║見空寂同諸佛，故未曾見一切眾生流轉。佛心淨，
X08n0236_p0347c14║故眾生亦淨，唯心迴轉也。評曰：據此，則不應言此
X08n0236_p0347c15║是漏，此是無漏也。
X08n0236_p0347c16║鈔：唯識諸師者，即所等難陀、德慧、安慧、火辯、淨月
X08n0236_p0347c17║等諸師也。言然此論主者，即十師也。無不說法者，
X08n0236_p0347c18║無不說是法也。
X08n0236_p0347c19║疏聚集顯現者，涉鈔云：有兩解：一云：謂聞法時，五心
X08n0236_p0347c20║前後相續，多字相起，名曰聚集；分明解悟，名為顯現。
X08n0236_p0347c21║二云：熏成種子，在本識中，名聚；聞後字時，帶前所聞
X08n0236_p0347c22║字相，集居現在，名集。所詮之義，於識上現，令第六識
X08n0236_p0347c23║生正解心，故名顯現。
X08n0236_p0347c24║疏連帶解生者，涉鈔云：前心能引後心，後心續前心
X08n0236_p0348a01║起，名連；後心能憶前心，帶起前相，名帶；分明悟理，名
X08n0236_p0348a02║解生。即此解心挾所聞名等相，熏成種子，以為教體。
X08n0236_p0348a03║又解：聞諸字時，已熏成種。今聞行字時，帶前諸字相，
X08n0236_p0348a04║生起現行，合後字相，一剎那間挾行兩字相，復熏成
X08n0236_p0348a05║種；乃至聞常字時，帶前三字相，生起現行，合後常字
X08n0236_p0348a06║相，令第六識生正解，故名連帶解生。此則聞後字時，
X08n0236_p0348a07║帶起前相，生起現行，連合後字相，生得自性差別之
X08n0236_p0348a08║解，名連帶解生，熏成種子，以為教體也。
X08n0236_p0348a09║鈔：別有三師者，第一、師十二心。若取率爾耳識為
X08n0236_p0348a10║一，同時意識為二，尋求為三，決定為四，則四字皆
X08n0236_p0348a11║有四心，應有十六。今言十二者，應以率爾耳識、同
X08n0236_p0348a12║時意識合為一心，以同時意識即率爾意識，通名
X08n0236_p0348a13║心故也。（已知大意，次逐難釋。）言說諸字時等者，率爾耳識與
X08n0236_p0348a14║同時率爾意識同是現量，故唯緣聲，故合為一心。
X08n0236_p0348a15║問：尋求意識是比量，何不緣名耶？尋求心中下，答
X08n0236_p0348a16║也。意云：第二、念意識。推究此聲雖多，剎那未知諸
X08n0236_p0348a17║字所目，故不緣字、名也。言此之二心者，率爾及尋
X08n0236_p0348a18║求二心也。有本云三心者，誤書也。若此有三心，並
X08n0236_p0348a19║決定為四，四字各四，應有十六。今唯經十二心，故
X08n0236_p0348a20║知合率爾及同時意識為一心也。二字為正，此亦
X08n0236_p0348a21║通外難故。謂有問言：此之二心所變聲上已有字、
X08n0236_p0348a22║名，何故不緣之耶？故此答爾。言如生等相者，舉例
X08n0236_p0348a23║釋成。如眼等識緣色等時，色等之上雖有生、住、異、
X08n0236_p0348a24║滅四相，而不緣之。今亦如是，所變聲雖有字、名，亦
X08n0236_p0348b01║不緣之，但緣聲也。▲鈔：一云：率爾耳識、同時意識
X08n0236_p0348b02║下，第二、師意也。此開率爾耳識及同時意識為二，
X08n0236_p0348b03║除決定心故。亦經十二心有十四相，於此不散，方
X08n0236_p0348b04║起決定心也。言尋求下，出亦緣字名之所以也，是
X08n0236_p0348b05║比量故。言三、六、九、十四相現者，謂聞諸字時，有聲、
X08n0236_p0348b06║字、名三相；聞行字時，亦有三相，并前成六；聞無字
X08n0236_p0348b07║時，亦有三相，并前為九；聞常字時，亦有三相，共前
X08n0236_p0348b08║為十二。并一句及義有十四相也。下皆准知。▲鈔：
X08n0236_p0348b09║一云：率爾耳識，但緣於聲下，第三師義也。於中曲
X08n0236_p0348b10║有二解：初解亦取尋求為數，故有十二心，故與後
X08n0236_p0348b11║解異。然同時意亦緣字、名，與前第二師不同。問：既
X08n0236_p0348b12║同時意識得緣字、名，何要四尋求耶？以緣常聲下，
X08n0236_p0348b13║答也。意云：雖緣字、名，不能連帶，是現量故。至尋求
X08n0236_p0348b14║心，以是比量，方能連帶，得圓滿故。第二解者，不取
X08n0236_p0348b15║尋求為數，故但八心。以同時意識許通比量，得緣
X08n0236_p0348b16║過去之法。既緣過去之法，豈不許有連帶義耶？故
X08n0236_p0348b17║唯八心。問同時下，約初解為問答也。問：意云：意識
X08n0236_p0348b18║既是現量，其時極速，何得緣字、名耶？答意可知。如
X08n0236_p0348b19║理門下，會相違也。言不緣名、義相繫屬故者，謂不
X08n0236_p0348b20║緣名與義相繫屬之名等，得緣名自相故。而云相
X08n0236_p0348b21║繫屬者，且如諸名，一切為義，是相繫屬。以其時速，
X08n0236_p0348b22║而不能緣與義繫屬之名等也。然上所敘總、別四
X08n0236_p0348b23║解，從鈍向利，慚次為理，與唯識意燈鈔敘西域釋
X08n0236_p0348b24║同，而非皆取為正。
X08n0236_p0348c01║鈔則具一百五相者，鈔文隱略，今依法苑具釋。言
X08n0236_p0348c02║唱諸字時則有二相者，法苑云：說諸字時，餘惡等
X08n0236_p0348c03║字並在未來，唯有一字及依一字所成之名於心
X08n0236_p0348c04║上現。此則一字成名之義。亦有一字不成名者，非
X08n0236_p0348c05║此所明。（此諸字二相，謂一箇諸字，一箇諸名。棲翫記云：此且依作法而說，字字皆名。此初一
X08n0236_p0348c06║字未有聚集，未知後後所說字故。或亦聚集，說一字多剎那故。）次唱惡字時有七
X08n0236_p0348c07║相者，法苑云：言惡時，餘者等字並在未來。其前諸
X08n0236_p0348c08║字雖入過去，現無本質。由熏習力、唯識變力，仍於
X08n0236_p0348c09║此念說惡字時心上顯現。（已下准知。）即有二箇一字，（一箇
X08n0236_p0348c10║諸字，一箇惡字。）一箇字身，（一箇諸惡字身，以二字已上方為字身故。下皆准知。）兩箇
X08n0236_p0348c11║一字所成名，（一箇諸名，一箇惡名。）一箇一字所成名身，（合前諸惡
X08n0236_p0348c12║二名成一名身。下鈔云：二名已去，即得名身。身者，聚義。下皆准知。）一箇二字所成
X08n0236_p0348c13║名。（合前諸惡二字所成一名。）次言者字時有十六相者，法苑云：
X08n0236_p0348c14║又言者字時有三箇一字，（諸字、惡字、者字。）兩箇字身，一謂
X08n0236_p0348c15║諸惡，二謂惡者。以二合說，下應准知。不可隔越合
X08n0236_p0348c16║成，故無諸者合名字身。（已上五相。）一箇三字多字身，（謂諸
X08n0236_p0348c17║惡者三字合為多字身，以一字已上方為多字，故成六相。）三箇一字所成名，（諸字
X08n0236_p0348c18║名、惡字名、者字名，三名也。為九相。）二箇一字所成名。名身如前，字
X08n0236_p0348c19║身亦二二合說。（諸惡二名為一名身，惡者二名為一名身，并上為十一相），一箇
X08n0236_p0348c20║一字所成名多名身（合前諸字名、惡字名者，字名三名為一多名身，計十二相）。
X08n0236_p0348c21║論雖二說，今取三字名、名多名身，不取四字者，下
X08n0236_p0348c22║應准知（棲翫記云：婆沙論中有二師說，一云三名已上名多名身，一云四名已上名多名身，
X08n0236_p0348c23║其三名者但名身攝。今依前解），兩箇二字所成名亦二二合說（謂諸
X08n0236_p0348c24║惡二字為一名，惡者二字為一名，成十四相。棲翫問云：與身何別？答：此約但詮一自性也，身約論二字性
X08n0236_p0349a01║相合。問：名身與句有何差別？答：句約只論一箇差別，名身自性尚是兩箇），一箇二字所
X08n0236_p0349a02║成名名身（合前二諸惡及惡者二名成一名身，為十五），一箇三字所成
X08n0236_p0349a03║名（諸惡者三字所成一名也，故為十六）。次唱莫字時有三十相者，法
X08n0236_p0349a04║苑云：復言莫時有四箇一字（諸字、惡字、者字、莫字，為四相也），三箇
X08n0236_p0349a05║字身亦二二合說，准前應知（謂諸惡字身、惡者字身、者莫字身，成七相），
X08n0236_p0349a06║兩箇三字多字身，三三合說，更互除初後一字（謂諸
X08n0236_p0349a07║惡者名字身及惡者莫多字身，並上為九相也），一箇四字多字身（謂諸惡者莫四
X08n0236_p0349a08║字為一多字身，成十相），四箇一字所成名（謂諸名、惡名、者名、莫名，為十四相也），
X08n0236_p0349a09║三箇一字所成名名身，謂二二合說（謂諸惡名身，惡者名身，者
X08n0236_p0349a10║莫名身，為十七相）。二箇一字所成名三名多名身，謂三三
X08n0236_p0349a11║合說，更互除初後一字（謂諸惡者三名多名身，惡者莫三名多名身，兼上為
X08n0236_p0349a12║十九相）。一箇一字所成名四名多名身（謂諸惡者莫四名多名身，
X08n0236_p0349a13║為二十相）。三箇二字所成名，謂二二合說（謂諸惡二字名，惡者二字
X08n0236_p0349a14║名，者莫二字名，為二十三相）。二箇二字所成名名身（謂一合諸惡及惡者
X08n0236_p0349a15║二名為一名身，二合前惡者及者莫二名為一名身，成二十五相）。一箇二字所成
X08n0236_p0349a16║多名身（謂合前諸惡二字名，及惡者二字名，并者莫二字名，為一箇三名多名身，成二十六相）。
X08n0236_p0349a17║二箇三字所成名，更互除初後一字（謂諸惡者三字所成名，惡
X08n0236_p0349a18║者莫三字所成名，并上為二十八相也）。一箇三字所成名名身（合前三字
X08n0236_p0349a19║所成之二名為一名身，成二十九相）。一箇四字所成名（謂諸惡者莫四字所成一
X08n0236_p0349a20║名也，總為三十相）。後唱作字時有五十相者，法苑云：又言
X08n0236_p0349a21║作字時有五箇一字（諸字惡字者字莫字作字，為五相也）。四箇字身，
X08n0236_p0349a22║謂二二合說（謂諸惡字身，惡者字身，者莫字身，莫作字身，兼前為九相也）。三箇
X08n0236_p0349a23║三字多字身（諸惡者三字多字身，惡者莫三字多字身，者莫作三字多字身，成十二相）。
X08n0236_p0349a24║二箇四字多字身（謂諸惡者莫四字多字身，惡者莫作四字多字身，為十四相也），
X08n0236_p0349b01║一箇五字多字身（謂諸惡者莫作五字，為一多字身。已上字及字身并多字身，有
X08n0236_p0349b02║十五相），五箇一字所成名（謂諸字名、惡字名、者字名、莫字名、作字名，為二十相），
X08n0236_p0349b03║四箇一字所成名名身，謂二二合說（謂諸惡名身、惡者名身者、
X08n0236_p0349b04║莫名身、莫作名身，成二十四相），三箇一字所成名三名多名身，謂
X08n0236_p0349b05║三三合說（謂諸惡者三名多名身，惡者莫三名多名身者，莫作三名多名身，為二十七相），
X08n0236_p0349b06║二箇一字所成名四名多名身，更互除初後一字
X08n0236_p0349b07║（謂諸惡者莫四名多名身，及惡者莫作四名多名身，為二十九相），一箇一字所成
X08n0236_p0349b08║名五名多名身（謂諸惡者莫作五名，所成一多名身，為三十相），四箇二字
X08n0236_p0349b09║所成名，謂二二合說（如諸惡名、惡者名、者莫名、莫作名，為三十四相），三箇
X08n0236_p0349b10║二字所成名名身（一合前諸惡二字名，及惡者二字名，為一名身。二合惡者二字
X08n0236_p0349b11║名，及者莫二字名，為一名身。三合者莫二字名，及莫作二字名，為一名身，為三十七相），二箇
X08n0236_p0349b12║二字所成名三名多名身（一合前諸惡二字名，及惡者二字名，并者莫二
X08n0236_p0349b13║字名，為一三名多名身。二合前惡者二字名，及者莫二字名，并莫作二字名，為一三名多名身，成三十九
X08n0236_p0349b14║相），一箇二字所成名四名多名身（謂合前諸惡二字名，及惡者二
X08n0236_p0349b15║字名，并者莫二字名，與莫作二字名，為一四名多名身，計四十相）。三箇三字所成
X08n0236_p0349b16║名，謂三三合說（諸惡者三字所成名，惡者莫三字所成名，者莫作三字所成名，為四
X08n0236_p0349b17║十三相）。二箇三字所成名，名身（一合諸惡者三字所成名，及惡者莫三字
X08n0236_p0349b18║所成名，為一名身。二合惡者莫三字所成名，及者莫作三字所成名，為一名身，計四十五相）。一
X08n0236_p0349b19║箇三字所成名，多名身（謂合前諸惡者三字所成名，及惡者莫三字所成名，
X08n0236_p0349b20║并者莫作三字所成名，為一三名多名身，有四十六相）。二箇四字所成名，更
X08n0236_p0349b21║互除初後一字（謂一箇諸惡者莫四字所成名，一箇惡者莫作四字所成名，為四十
X08n0236_p0349b22║八相）。一箇四字所成名，名身（謂合前諸惡者莫四字所成名，并惡者莫作四
X08n0236_p0349b23║字所成名，為一名身，成四十九相）。一箇五字所成名（謂諸惡者莫作五字，為一
X08n0236_p0349b24║名也。已上名及名身并多名身，有三十五，并字等一十五，故總有五十相）。通前總合成
X08n0236_p0349c01║一百五相。問：准法苑云：此依一句事究竟說，字、名、
X08n0236_p0349c02║句、聲都合總有五十一，聚集何有一百五相？答：就
X08n0236_p0349c03║實聞五字竟時，除一句但有五十相。此中且依倍
X08n0236_p0349c04║倍增長而作其法，兼於重者，故有一百五相。然上
X08n0236_p0349c05║云諸行無常，及今諸惡者莫作，此二全偈，如婆沙
X08n0236_p0349c06║中具云：諸行無常，有起盡法，生必滅故，彼寂為樂。
X08n0236_p0349c07║次偈云：諸惡者莫作，諸善者奉行，善調伏自心，是
X08n0236_p0349c08║諸佛聖教。
X08n0236_p0349c09║鈔：言其五心下，料揀差別也。准法苑云：一、率爾心，
X08n0236_p0349c10║緣不慣習境生，無欲俱故；二、尋求心，與欲俱轉，希
X08n0236_p0349c11║望境故；三、決定心，印解於境，勝解俱故；四、染、淨心，
X08n0236_p0349c12║與信等俱，名善為淨；與瞋等俱，名惡為染，中容非
X08n0236_p0349c13║染、淨故；五、等流心，後似於前，平等流類故。言初、後
X08n0236_p0349c14║下，約諸識有、無料揀也。率爾心名初，等流心名後。
X08n0236_p0349c15║通六識，皆有尋求、決定、染、淨名中三心，唯第六意
X08n0236_p0349c16║識有也。此依瑜伽、顯揚說。實則六識皆具五心，七、
X08n0236_p0349c17║八唯四，無尋求心，無欲俱故。仍通漏、無漏位說之。
X08n0236_p0349c18║又前三下，三性料揀。此但依有漏位說；若無漏位，
X08n0236_p0349c19║一切名善。又率爾、五識下，起心不定料揀。又意識
X08n0236_p0349c20║下，揀別意識。二種率爾，皆可知。言餘義廣如別章
X08n0236_p0349c21║者，如法苑第一卷五心章中，廣以十二門解釋，不
X08n0236_p0349c22║能繁引。問：何故須辯如是五心？答：為令了知心之
X08n0236_p0349c23║分位，入法無我，唯識相故。
X08n0236_p0349c24║疏三、唯影無本等者，起信論云：謂諸佛、如來唯是法
X08n0236_p0350a01║身、智相之身、第一義諦，無有世諦境界，離於施作。彼
X08n0236_p0350a02║疏云：若廢根感論，如來唯是妙理本智，更無應、化世
X08n0236_p0350a03║諦生、滅等相。論又云：但隨眾生見、聞得益等。言夜摩
X08n0236_p0350a04║偈云下，疏云：此偈釋疑。疑云：為是有法不可聞耶？為
X08n0236_p0350a05║是無法無可說耶？上半順後句疑以答之。次疑云：若
X08n0236_p0350a06║爾，何以現聞教法？下半釋云：但自心變，非佛證也。又
X08n0236_p0350a07║大法炬陀羅尼經云：眾生有著法想，是故如來為其
X08n0236_p0350a08║說法。其實如來亦無所說。▲疏：龍軍、堅慧者，龍軍，未
X08n0236_p0350a09║詳。堅慧者，梵云婆囉末底，此云堅固慧。西域相傳，此
X08n0236_p0350a10║是地藏菩薩於佛滅後七百年時出中天竺大剎利
X08n0236_p0350a11║種，後造究竟一乘寶性論及法界無差別論等。
X08n0236_p0350a12║疏非直外心等者，是對終教釋也。直，猶祇也。不秪是
X08n0236_p0350a13║眾生心外無佛色、聲，明前終教單無外質。是故前說
X08n0236_p0350a14║但有眾生自心內影象，今亦空之。言性本離故者，釋
X08n0236_p0350a15║成上義。正說聽時本影之教性本離故，強云非本非
X08n0236_p0350a16║影。實則言、思無寄，故云無教；以絕待教，故云之教。故
X08n0236_p0350a17║須彌偈下，引證。上半證無影象，下半證無本質。或可
X08n0236_p0350a18║無取，證無外；無見，證無內；法性本空寂，證性本自離；
X08n0236_p0350a19║不可得思量，證亡言絕慮。淨名下，易知。
X08n0236_p0350a20║鈔：等取頓教般若者，以智論、中論等釋般若經義，
X08n0236_p0350a21║今等其中頓教義也。言此但明空之義者，問：若但
X08n0236_p0350a22║取空一義，合當始教，何云頓教耶？答：以是三觀融
X08n0236_p0350a23║通中取空之一義，是即中之空，非但空故，是頓教
X08n0236_p0350a24║也。然上等字兼等始教之空，不爾，攝義不盡。
X08n0236_p0350b01║疏此前四說等者，若約即行布之圓融，總合為一；若
X08n0236_p0350b02║約即圓融之行布，自淺之深耳。鈔融為一味，方順圓
X08n0236_p0350b03║宗者，此全收前四。探玄記云：此四皆不相妨，以隨一
X08n0236_p0350b04║門通餘三故。夜摩偈讚疏：鈔云：若依此宗，四句皆用，
X08n0236_p0350b05║知一切法即心自性，故質亦自心。此但融前四，即是
X08n0236_p0350b06║圓教。故前疏二通就諸教以成四句。若約下，不礙，如
X08n0236_p0350b07║前從淺至深四門別辯。攝化眾生，令彼隨門皆可入
X08n0236_p0350b08║圓故。
X08n0236_p0350b09║疏一、約同教以成四句者，上約諸乘，此唯約一乘，故
X08n0236_p0350b10║云同也。又上約廣義，收前諸乘；此約深義，唯理、事無
X08n0236_p0350b11║礙，同頓同實，故云同也。言唯說無聽者，問：前終教中
X08n0236_p0350b12║唯影無本，今則唯說無聽，豈不相違？答：為成四句之
X08n0236_p0350b13║義，前後各說一邊。理、實言之，終教有、無，色、聲無礙，方
X08n0236_p0350b14║為盡理。
X08n0236_p0350b15║鈔：所以成二、四句等者，由探玄記但作一重四句，
X08n0236_p0350b16║而有二義，即具今疏二重四句，故今徵起。以真心
X08n0236_p0350b17║融二下，釋。以真心隨淨緣相盡，性顯成佛，故名理；
X08n0236_p0350b18║真心隨染緣成眾生，故名事。不離一心，故得生、佛，
X08n0236_p0350b19║說、聽全收。或可生、佛皆事，同一真心，故理。由有此
X08n0236_p0350b20║義，則似理、事無礙，故須分之也。
X08n0236_p0350b21║鈔：亦可前是相即門者，則以真心為唯心所現因，
X08n0236_p0350b22║則佛亦約相差之義名事即。初四句含同、別二義，
X08n0236_p0350b23║後四句唯別教義。
X08n0236_p0350b24║鈔：此以佛果稱性故者，法性融通因也，明與性非
X08n0236_p0350c01║異。言全性為佛者，顯非分成。既全是真性，所成之
X08n0236_p0350c02║佛能成真性，攝法無遺，則所成之佛亦攝法無遺
X08n0236_p0350c03║也。
X08n0236_p0350c04║疏故出現品云下，問：既普見眾生成佛，如來何故說
X08n0236_p0350c05║法？眾生既已成佛，何名果攝於因，復名聽耶？答：此見
X08n0236_p0350c06║眾生本性，令聽斯法，未實尅證，故名為因。良以不如
X08n0236_p0350c07║是知，故佛為說。此總證佛心攝法，別取收聽之義。言
X08n0236_p0350c08║一切眾生悉在如來智內下，正釋；以如如智下，出所
X08n0236_p0350c09║以也。問：此引佛性論，應非別教？答：此有二義：若所稱
X08n0236_p0350c10║如如為所以，眾生不出此如如者，亦通理、事無礙。今
X08n0236_p0350c11║由稱此如如，故如來為能攝，眾生為所攝，即事事無
X08n0236_p0350c12║礙義。但餘經、論有別教義，即入圓教也。故教章云：又
X08n0236_p0350c13║前三乘等諸門斷惑，若一障一切障，一斷一切斷，即
X08n0236_p0350c14║入此教；若隨門前、後，即是三乘。故今引他論證成別
X08n0236_p0350c15║教也。
X08n0236_p0350c16║鈔：並不倒，故名如如者，臻疏第四云：如有二義：一、
X08n0236_p0350c17║不顛倒故，由妄想故，名為顛倒；如如境智遠離妄
X08n0236_p0350c18║想，故名為如。二、現常住義，雖被煩惱所覆，功德莊
X08n0236_p0350c19║嚴，體無變異，故名為如。今鈔略敘初一義耳。▲鈔：
X08n0236_p0350c20║言如來下，牒釋如來二字。言約從自性來至得果
X08n0236_p0350c21║等者，即本覺名如，始覺名來。問：性本是一，何有本、
X08n0236_p0350c22║始及如來之別？言性雖下，答也。意云：本覺在因，名
X08n0236_p0350c23║應得；始覺至果，名至得。故分如來之名也。言但由
X08n0236_p0350c24║清、濁有異下，彼論續云：立名不同。言在因位時下，
X08n0236_p0351a01║別釋二名也。譬如下，喻顯。應得下，法合。所言藏者
X08n0236_p0351a02║下，牒釋藏字，與疏全同。▲鈔：復次藏有三種下，復
X08n0236_p0351a03║釋能攝如來有其三種。此中語略，應云復次如來
X08n0236_p0351a04║藏有三種也。言由此果能攝一切眾生者，是如來
X08n0236_p0351a05║之藏，眾生為體。言今疏下，出疏略引意也。意云：疏
X08n0236_p0351a06║中但引中間之文，而不引前一所攝名藏等文及
X08n0236_p0351a07║後復次藏有三種等文，即略却初、後也。或可疏中
X08n0236_p0351a08║唯引中間之文，今鈔却略引其初、後文也。二、釋隨
X08n0236_p0351a09║取。上來總釋一所攝藏義。▲鈔：下更略引下，鈔家
X08n0236_p0351a10║更略引後二藏文也。二、隱覆為藏者，此中應得、至
X08n0236_p0351a11║得，俱名如來。（不同前段應得名如，至得名來。）彼論云：從住自性來
X08n0236_p0351a12║至至得如，體不變異，故名如來。（上釋如來。）無漏道前，彼
X08n0236_p0351a13║煩惱所隱覆，眾生不見，故名藏。（此釋藏字。）是如來之藏，
X08n0236_p0351a14║煩惱為體。又所隱覆，如來即藏。彼論云：如來自隱
X08n0236_p0351a15║不現，故名為藏。三、能攝為藏者，彼論云：至得果地，
X08n0236_p0351a16║一切功德名如來，應得之性名為藏。是如來之藏，
X08n0236_p0351a17║以因中應得之性為體。問：應得在因，何能攝果？答：
X08n0236_p0351a18║彼論云：若至果時，方言得性者，此性便是無常。何
X08n0236_p0351a19║以故？非始得故。故知本有，是故言常。言今取果攝
X08n0236_p0351a20║下，亦出疏意也。
X08n0236_p0351a21║鈔：經云如來下，出現品。疏云：用該動、寂。初、舉所依
X08n0236_p0351a22║三昧。覺不滯寂，故名善覺；覺彼一相，故用為方便。
X08n0236_p0351a23║二、入已下，顯一身之用。既以一相為方便，則物皆
X08n0236_p0351a24║一相，故即現多。三、如一成正覺下，類顯餘身。如來
X08n0236_p0351b01║成正覺時，羅身雲：於法界一一皆是廣大之身，並
X08n0236_p0351b02║如一身之現。言此一尚字下，意謂劫、剎等尚一身
X08n0236_p0351b03║頓現，況一類聽法之人非一身頓現耶？有本云一
X08n0236_p0351b04║顯法人者，顯字悞也。▲鈔正取大智下，以佛智同
X08n0236_p0351b05║空，何所不攝？況一總身而不攝諸法耶！鈔眾生即
X08n0236_p0351b06║因等者，因稱理法界，故與法性非異，眾生亦攝法
X08n0236_p0351b07║無遺。
X08n0236_p0351b08║鈔：後此明佛證下，解釋者，是正解出現品云諸佛
X08n0236_p0351b09║如來不離此心，成正覺故之文也。言若爾下，徵也。
X08n0236_p0351b10║意云：若眾生心中真如是佛所證爾者，生、佛皆一，
X08n0236_p0351b11║真如法相亦有此義，何足為玄？故復次下，以疏次
X08n0236_p0351b12║文答也。意云：性含真識，生、佛本覺同故。若爾下，復
X08n0236_p0351b13║徵也。意云：自性法身可同出纏法身，眾生未證，與
X08n0236_p0351b14║佛何相關耶？意云：出纏法身亦體同故。下皆展轉
X08n0236_p0351b15║通難，可知。言三大攸同者，攸者，所也。眾生及佛為
X08n0236_p0351b16║能同？三大為所同？或可彼雖明三大猶是所同，終
X08n0236_p0351b17║教分齊，只屬自心，各各修證，不說生、佛二無礙故，
X08n0236_p0351b18║則有其所局也。今約事事無礙，生、佛全收，則有其
X08n0236_p0351b19║所通也。問：上引佛性論，便成別教之義。今特揀起
X08n0236_p0351b20║信者，何耶？答：前佛性義，則少分通；別教大途，亦實
X08n0236_p0351b21║教爾。故引而證之，而不揀別。今由起信所宗二門
X08n0236_p0351b22║三大，於中顯體、用處，節節有之，是一論大旨，多分
X08n0236_p0351b23║所說。若不揀者，應大分是別教，故須揀之。況佛性
X08n0236_p0351b24║是明文，今但義取，故亦須揀也。問：何不但依當經
X08n0236_p0351c01║顯示，而用起信文耶？答：以起信所明隣於事事無
X08n0236_p0351c02║礙，今欲方便引彼教之根，令入圓教，亦攝生之善
X08n0236_p0351c03║巧也。故今歎為至妙。上來文迹，後淺至深，於義皆
X08n0236_p0351c04║是別教。
X08n0236_p0351c05║鈔並實非虗等者，此遮而實生、佛不互全收，但是
X08n0236_p0351c06║義說也。謂初下，別釋也。鈔在文似隱者，由文中說
X08n0236_p0351c07║法之佛在眾生之心中，聽法眾生在佛心中，故似
X08n0236_p0351c08║隱也。言義極分明者，由以一心貫之，雖生、佛之殊，
X08n0236_p0351c09║心體未嘗有異。由同一心，故生、佛說、聽雖互在，而
X08n0236_p0351c10║得一時，則說、聽互相宛然也。次舉二喻，在義尤分
X08n0236_p0351c11║明也。然師弟鏡喻則有三法，以鏡融於師第，在法
X08n0236_p0351c12║以心融於生、佛也。而水乳喻則有二法，直約生、佛
X08n0236_p0351c13║說、聽互在也。言相徧相攝，思以准之者，謂乳中之
X08n0236_p0351c14║水是乳攝水，水徧乳內；言水中之乳是水攝乳，乳
X08n0236_p0351c15║徧水中等。言下對反上等者，疏云：故眾生心中乃
X08n0236_p0351c16║至說法也。即上對明說，下對明聽，故云異爾。
X08n0236_p0351c17║疏：兩相形奪中引證三文：初二當經，第三他經。皆證
X08n0236_p0351c18║兩相形奪。生同佛，故非生；佛同生，故非佛。故說、聽斯
X08n0236_p0351c19║寂也。然若約因緣無性，故非生；法身體寂，故非佛；一
X08n0236_p0351c20║理平等，故不說不度；緣本所住，故不說不聞，即頓教
X08n0236_p0351c21║義。今取生、佛各全形奪為所因，令非聽非說，即是生
X08n0236_p0351c22║全在佛，佛全在生，故方得雙非，為別教義也。故知今
X08n0236_p0351c23║引證文，皆是非說非聽，似濫頓教；而為因不同，故非
X08n0236_p0351c24║頓義。又四句圓融，故尤非頓教。
X08n0236_p0352a01║鈔：下半云等者，經云：又放光明法清淨。疏云：外清
X08n0236_p0352a02║法境，則法、境咸空。故云：以說其義，光如是言。大般
X08n0236_p0352a03║若經文前以釋者，第八、寂寞無言門中已釋。正說、
X08n0236_p0352a04║聽時，皆不可得，故證雙泯之義。
X08n0236_p0352a05║疏是故此四下，科云：第三、總結融通。然既在說、聽全
X08n0236_p0352a06║收下，分之。而第一、總標（既雙標二、四句），第二、別釋，亦釋同、別
X08n0236_p0352a07║各四句。今第三、融通，應融前二、四句，而疏云是故此
X08n0236_p0352a08║四，指別教四也。若兼融通、同教，合云是故此二、四句，
X08n0236_p0352a09║則少箇二字也。或可科錯，應於說、聽全收下，分二：初、
X08n0236_p0352a10║總標，二、別釋。於別釋中分二：初、同教，二、別教。於別教
X08n0236_p0352a11║中分三：初、總標，二、別釋，三、融通。方順疏鈔正文之意也。
X08n0236_p0352a12║鈔：隨舉一句等者，四句中隨舉一句，則須具四，不
X08n0236_p0352a13║相離故；仍為別門，互不相濫故。隨下，即一切聖教。
X08n0236_p0352a14║隨應一文等，必具四句。言若大，若小者，以包含無
X08n0236_p0352a15║量乘故。此約全收之義。何教不明近結，必具此四
X08n0236_p0352a16║句？通該於前同教四句，并本影四句，舉一全收，方
X08n0236_p0352a17║為究竟甚深唯識道理也。
X08n0236_p0352a18║疏：一、以本收末者，以內收外也。會前六門之內小乘，
X08n0236_p0352a19║破相始教，立相始教，所明淺近，皆名為末，同入一實
X08n0236_p0352a20║本體，即凝然真如也。二、會相顯性者，會外即內也。會
X08n0236_p0352a21║前六門小始終，所明淺近，皆入絕待一實。（初義通權，後義唯實。
X08n0236_p0352a22║然初義所入之如，雖非是權，但以所收之教，未說即如，故通權耳。）此上且依同教義
X08n0236_p0352a23║釋。若約圓別之義，則前六門中，乃至圓融具德、聲、名、
X08n0236_p0352a24║句、文等，皆攝歸無障礙真性。又下說十門融通，是知
X08n0236_p0352b01║上下之文，出沒始末究竟，方為善說。
X08n0236_p0352b02║鈔：彼疏釋云等者，即唯識。疏：彼釋有二意：初、約所
X08n0236_p0352b03║流教釋。言由此地中者，即第三地，名發光地也。論
X08n0236_p0352b04║云：成就勝定大法總持，能發無邊妙慧光。故云三
X08n0236_p0352b05║慧照大乘法也。言觀此教法根本，名勝流真如者，
X08n0236_p0352b06║約三慧觀教法根本，名為勝流真如。此逆推本也。
X08n0236_p0352b07║言或證此如下，二、約所說法釋。以此地菩薩證此
X08n0236_p0352b08║真如，得說法勝；由本勝，故末亦勝也。勝流之真如，
X08n0236_p0352b09║皆依主釋：初約所流教法以彰名，後約所說勝法
X08n0236_p0352b10║以彰名也。
X08n0236_p0352b11║疏彼宗雖不立下，文含縱、奪。若約彼宗為言，則奪；彼
X08n0236_p0352b12║不立隨緣，則無真流義。若約義縱之，以本收末，亦名
X08n0236_p0352b13║如流。所以約宗則揀，約義則收者，以疏主許彼論有
X08n0236_p0352b14║隨緣義，但弘宗者執真如不變爾。故下疏云：唯識等
X08n0236_p0352b15║亦說真如是識實性。但後釋者定言不變，失於隨緣，
X08n0236_p0352b16║過歸後輩耳。如彼論云：此諸法勝義亦即是真如常
X08n0236_p0352b17║如其性故即諸法實性。既真如為識實性，明知天親
X08n0236_p0352b18║亦用如來藏而成識體。但後釋論之人唯取不變，故
X08n0236_p0352b19║云過歸後輩也。故知此有通實之義，非一向權。不爾，
X08n0236_p0352b20║何得此科云會權入實耶？思之。
X08n0236_p0352b21║鈔：故疏通云等者，以根本智依真如展轉引生於
X08n0236_p0352b22║後得，乃至有十二分教，義名為流。此即生起次第。
X08n0236_p0352b23║言此大悲下，問：前云四法，此何說五？答：前約悲、智
X08n0236_p0352b24║合說故四，此約悲、智開二故五，即於後得智中開
X08n0236_p0352c01║出故也。
X08n0236_p0352c02║鈔：下引仁王等者，證前疏二義中前教法從緣無
X08n0236_p0352c03║性，即是真如之義也。法本，即契經長行是也。不誦
X08n0236_p0352c04║偈者，即伽陀孤起頌也。餘如前釋。言大王！如如下，
X08n0236_p0352c05║一切文字皆即如如之性。修學契順如如，能生佛
X08n0236_p0352c06║智，故此如如文字名諸佛智母。言乃因緣經中一
X08n0236_p0352c07║義者，以十二分皆有二義。此因緣亦有二義：一、因
X08n0236_p0352c08║請方說，為重法故；二、因事方說，知本、末故。今言因
X08n0236_p0352c09║事制戒者，乃因緣二義中第二義也。言界即因義
X08n0236_p0352c10║者，以本生經說昔受身：一、說如來因中受身，二、說
X08n0236_p0352c11║弟子因中受身。故云因義也。
X08n0236_p0352c12║疏：第八、理事無礙體者，前科會教即如、即是、非異、不
X08n0236_p0352c13║離義。然要具不即、不離、非一、非異，義味方備，故今明
X08n0236_p0352c14║也。又例前六、七二門，此應收前七門中事、理，而明無
X08n0236_p0352c15║礙。謂一切下，雖教全即如，事不礙理也；而十二分等
X08n0236_p0352c16║宛然，理不礙事也。雖理全即為一切教法，理不礙事
X08n0236_p0352c17║也；而真理湛然，事不礙理也。由真理既即性即相而
X08n0236_p0352c18║無礙，佛之聲教亦順性而融通，以所施教法皆與能
X08n0236_p0352c19║施如智而相應，故具斯無礙。如前下，廣說。應立事徧
X08n0236_p0352c20║理門等十門，如義分齊已明。但彼歸所詮為門，此約
X08n0236_p0352c21║能詮為門，自不相濫。問：前聲、名、句、文等中已明事、理
X08n0236_p0352c22║無礙，與此何殊？答：彼聲、名、句、文四法，上明事、理無礙，
X08n0236_p0352c23║此通明前七門，皆令事、理無礙。問：前料揀中，此屬同
X08n0236_p0352c24║教，何能令前七門中事事無礙等義皆歸理、事無礙
X08n0236_p0353a01║耶？答：既名同教，何有事事無礙之義？明知且是一相
X08n0236_p0353a02║之言。今約具德門明事、理無礙，則無所不該。
X08n0236_p0353a03║鈔：揀義取文者，會解云：以疏云文、義皆圓，即揀前
X08n0236_p0353a04║義。如前說、聽全收等，即是義圓。今雙標文、義皆圓，
X08n0236_p0353a05║故揀前唯義圓也。今解：此經文、義俱圓，若所詮義
X08n0236_p0353a06║圓，如義、理分齊。今以能詮為門，故揀義圓，取文圓
X08n0236_p0353a07║耳。
X08n0236_p0353a08║疏即圓音等者，以能詮聲、名、句、文為門故，則無法不
X08n0236_p0353a09║攝，故云法雨皆充徧，文、義各不同。於一法中解眾多
X08n0236_p0353a10║等，普入一切文、義相隨，分別諸法不可說等，觸事即
X08n0236_p0353a11║法，一念頓演，故云皆圓也。言即眷屬教等者，餘隨機
X08n0236_p0353a12║之教是此主教之眷屬故。雖不同此方說十住等為
X08n0236_p0353a13║主，十方說十住等為伴，亦却得為主。此眷屬教亦是
X08n0236_p0353a14║伴教之類，俱伴中收，欲顯攝法無遺故。
X08n0236_p0353a15║鈔：二者、既言等者，如前合教二師處已明。言若一
X08n0236_p0353a16║直聲，昔義非正者，出現品。疏：鈔云：圓音亦名一音，
X08n0236_p0353a17║有三：一、敘昔，二、辯違，三、會通。今初，敘昔，有三義：一
X08n0236_p0353a18║云：諸佛唯是第一義身，永絕萬像，無形無聲，直隨
X08n0236_p0353a19║機現無量色、聲，猶空谷無聲，隨呼發響。然則就佛
X08n0236_p0353a20║言之，無音是一；約機言之，眾音非一。而言一音、圓
X08n0236_p0353a21║音者，良由一時一會，異類等解，隨其根、性，各得一
X08n0236_p0353a22║音，不聞餘聲，不亂不沓，顯是奇特，故名一音。音徧
X08n0236_p0353a23║十方，隨機熟處，無不聞故，名為圓音。非謂如空徧
X08n0236_p0353a24║滿，無別韻曲。經云：隨其類音，普告眾生。斯之謂也。
X08n0236_p0353b01║二云：就佛言之，實有色、聲，其音徧滿，無所不徧，但
X08n0236_p0353b02║無五音、四聲等異。無異曲故，名為一音；無不徧故，
X08n0236_p0353b03║名為圓音。但是圓音作增上緣，隨根差別現眾多
X08n0236_p0353b04║聲，猶如滿月唯一圓形；隨器差別而現多影，亦如
X08n0236_p0353b05║長風隨其眾竅。聲有多種。經言：佛以一音演說法
X08n0236_p0353b06║眾生隨類各得解。三云：如來於一語業之中演說
X08n0236_p0353b07║一切眾生言音，是故令彼眾生各聞己語，非是如
X08n0236_p0353b08║來唯發一言。但以語業同故，名為一音；所發多故，
X08n0236_p0353b09║名為圓音。如舍支聲尚多，音聲齊發，況如來耶？二、
X08n0236_p0353b10║辯違者，上來三解，偏取皆失。初第一義無形無聲，
X08n0236_p0353b11║非音義故；但隨他音，非自音故。第二唯是一語，無
X08n0236_p0353b12║多音故。一不即多，豈為圓音？有則多亦應有，無則
X08n0236_p0353b13║一亦須無，何得一有而多無耶？第三雖但是多，又
X08n0236_p0353b14║無一故。若語業同一切眾生，豈一音耶？故並非也。
X08n0236_p0353b15║三、會通者，上但責偏，不謂全失。合上三義，方是圓
X08n0236_p0353b16║音之義耳。謂多即一，若多不即一，則非一音；一復
X08n0236_p0353b17║即多，若一不即多，非圓音。二即是空，空即是二，若
X08n0236_p0353b18║二不即空，是所執故，不無性故。非圓非一，空不即
X08n0236_p0353b19║二，非空非圓，故鎔融無礙，即是圓音十中三義（即圓
X08n0236_p0353b20║音十義中三義）。謂初是無生滅義，次一是無邪曲義，後一
X08n0236_p0353b21║是普至義。是知得正義，則傍收無遺；不得正意，並
X08n0236_p0353b22║為乖理。釋曰：今鈔所非，即第二師義也。▲鈔：下引諸
X08n0236_p0353b23║經者，即當部中諸處經文。▲鈔：三、法雨下，隨一一
X08n0236_p0353b24║音說徧無盡之法故，又隨一一法門稱性故。皆充
X08n0236_p0353c01║法界，即徧、充義別也。故下云：三節已含四義，以第
X08n0236_p0353c02║三節含上二義故。一、則展一普徧下，別顯四句也。
X08n0236_p0353c03║有本云：三、展一普徧者，三字悞書。下三句可知。▲
X08n0236_p0353c04║鈔：譬如下，疏云遍入無住喻。言法喻之中亦自影
X08n0236_p0353c05║略者，喻中亦應言普入一切處乃至一切報中，法
X08n0236_p0353c06║中亦應云普入一切事乃至出世間處故。一切眾
X08n0236_p0353c07║生種種語言下，攝他入己，亦應攝所詮。皆文影略。
X08n0236_p0353c08║何以下，徵釋法性融通因也。如書字，無事不錄，（釋名
X08n0236_p0353c09║云：書者，庶也，糺庶物故。亦曰著，著萬物故。）則無所不入。尋之，豈有住耶？
X08n0236_p0353c10║喻雖互入，而無住，可謂玄矣。▲鈔：隨義、名異下，即
X08n0236_p0353c11║容、入義異，立容、入名。容、入體同，即義一也。▲鈔：譬
X08n0236_p0353c12║如自在天王下，即他化自在天王之婇女也。▲鈔：
X08n0236_p0353c13║已有數重者，於前一一佛法中，但取一法出妙音
X08n0236_p0353c14║聲不可說，此是一重；音聲轉法輪，是兩重；法輪復
X08n0236_p0353c15║演修多羅，是三重；修多羅又分別法門，為四重；法
X08n0236_p0353c16║門又說諸法，為五重。故云已有數重，但說一法也。
X08n0236_p0353c17║疏若類通諸法等者。上說十玄，但依聲、名、句、文四法
X08n0236_p0353c18║為門以明。若以諸法顯義，體例同聲等，則何法不是
X08n0236_p0353c19║能詮？皆具十玄之義。仍能詮為門，即次此能詮而為
X08n0236_p0353c20║所詮，亦具十玄之義。如義分齊說，皆為教體。
X08n0236_p0353c21║疏：第十、海印炳現等者，以前九別說，此一門總明也。
X08n0236_p0353c22║則三乘、一乘等，皆定中炳現耳。言此約果位者，經云：
X08n0236_p0353c23║譬如大海，普能印現四天下一切眾生色相、形像，是
X08n0236_p0353c24║故共說以為大海。諸佛菩提亦復如是，普現一切眾
X08n0236_p0354a01║生心念、根性、欲樂，而無所現，是故說名諸佛菩提。此
X08n0236_p0354a02║是約佛海印定也。言若約因位下，圓滿信心位，至初
X08n0236_p0354a03║住時，亦得印現；或可圓教信位，亦得印現。言賢首品
X08n0236_p0354a04║下，具如前辯。
X08n0236_p0354a05║疏語之所尚等者，圭峯云：就賓主談論時言之，云語
X08n0236_p0354a06║之所尚。曰宗趣，謂意趣、趣向，即心意所歸趣之處。以
X08n0236_p0354a07║所宗尚，必有意之所趣。
X08n0236_p0354a08║鈔：主也等者。隨其所宗之義為主，餘但兼故。又多
X08n0236_p0354a09║分明其所尚之義，餘少說故。
X08n0236_p0354a10║鈔：本二者，即上座部、大眾部者，南山戒疏云：根本
X08n0236_p0354a11║二部，如四分中，初結集時，選五百人，即是窟內迦
X08n0236_p0354a12║葉上座部也；餘不在數，名為大眾，即窟外部也。所
X08n0236_p0354a13║謂上座、大眾，創分結集之初。故文殊問經云根本
X08n0236_p0354a14║二部，即此是也。後百餘年，摩竭提國王號無憂，統
X08n0236_p0354a15║攝贍部，即化洽人神。時有大天者，其未出家時，犯
X08n0236_p0354a16║三逆罪，謂殺父，殺母，殺阿羅漢。造已，深生憂悔，欲
X08n0236_p0354a17║求滅罪，遂逢窟外大眾部僧。既不知其犯逆，便與
X08n0236_p0354a18║出家受具。以聰明故，為無憂王之所宗敬。後與上
X08n0236_p0354a19║座部乖諍。（以大天說五事偈云：無學漏失因魔嬈無知疑惑由他度聖道不起假聲呼是
X08n0236_p0354a20║謂如來真淨教）。時大天謂戒經中若滅諍者，當依多人語。
X08n0236_p0354a21║時上座部耆德雖多，人數甚少；大眾部黨內耆德
X08n0236_p0354a22║雖少，人數極多。王因以大天為是，是以二部抗行。
X08n0236_p0354a23║若慈恩瑜伽略纂云：佛涅槃後第一百年，因彼大
X08n0236_p0354a24║天諍於五事。大天名高德大，果證年卑，王貴欽風，
X08n0236_p0354b01║僧徒仰道。既而卓犖無侶，遂為時俗所嫉，謗之以
X08n0236_p0354b02║造三逆，加之以增五事。競名角利，今古所同；虗中
X08n0236_p0354b03║槅架，是凡共有。由此紛紜，故諸小乘因分別部，黃
X08n0236_p0354b04║金數段，白㲲片分。佛懸記之，從斯始矣。（准此，一百年後方分
X08n0236_p0354b05║根本二部。）又宗輪論說：於大眾部流出八部，於上座部
X08n0236_p0354b06║流出十部，兼本二部，共二十部也。故彼云：第二百
X08n0236_p0354b07║年，大眾部中流出三部：一、一說部，二、說出世部，三、
X08n0236_p0354b08║雞胤部。次二百年，從大眾部復出一部，名多聞部。
X08n0236_p0354b09║次第二百年，大眾部中復出一部，名假說部。次第
X08n0236_p0354b10║二百年滿，有一外道出家，捨邪歸正，名曰大天（非前
X08n0236_p0354b11║造逆之大天也），於大眾部出家受具，多聞精進，居制多山，
X08n0236_p0354b12║與彼部僧重詳五事。五事偈云：餘所誘無知，猶豫
X08n0236_p0354b13║他令入，道因聲故起，無慈真佛教。因此乖諍，遂分
X08n0236_p0354b14║為三部：一、制多山部，二、西山住部，三、北山住部。本
X08n0236_p0354b15║末合成九部也。二、上座部，從三百年初（大眾部耆德小，二百
X08n0236_p0354b16║年後便分；上座部耆德多，三百年後方分也），迦多衛尼子於上座部出
X08n0236_p0354b17║家，盛弘一味論，少說經律。既乖部旨，遂分為兩部：
X08n0236_p0354b18║一、說一切有部，亦名說因部，謂此部立義廣出因
X08n0236_p0354b19║故也。二、上座部，轉名雪山部。上座部弟子本弘經
X08n0236_p0354b20║教，說因部起，多弘對法。既閑義理，故伏上座。上座
X08n0236_p0354b21║部弱，於後移雪山避之，故依處而為名也。次三百
X08n0236_p0354b22║年，從一切有部出一部，名犢子部。次三百年，從犢
X08n0236_p0354b23║子部流出四部：一、法上部，二、賢胄部，三、正量部，四、
X08n0236_p0354b24║密林山部。次第三百年，從一切有部復出一部，名
X08n0236_p0354c01║化地部。次第三百年，從化地部流出一部，名法藏
X08n0236_p0354c02║部。次第三百年末，從說一切有部流出一部，名飲
X08n0236_p0354c03║光部。次第四百年，從一切有部復出一部，名經量
X08n0236_p0354c04║部，亦名說轉部。本末成十一部，并前大眾共二十
X08n0236_p0354c05║部，皆以二部為本，故云本二也。▲鈔：無是亦無非
X08n0236_p0354c06║等者，先長行經云：能令法住，並得四果，三藏平等，
X08n0236_p0354c07║如海無異味。如有人二十子，真實如來所說。上約
X08n0236_p0354c08║佛說，以隨情執，故無是；四諦等更無異說，故無非。
X08n0236_p0354c09║或但各言自是，豈名實是？故云無是。各互非他，豈
X08n0236_p0354c10║名實非？故云無非。又既皆從大乘出，何有是、非？或
X08n0236_p0354c11║可依之修行，無不獲益。故云無是亦無非也。言未
X08n0236_p0354c12║來起者，對說經時，名為未來，如來滅度一百年後
X08n0236_p0354c13║方起也。具如上說。▲鈔：以義相從者下，謂小乘異
X08n0236_p0354c14║計有多，十八、本二已是合之。今將二十部以義相
X08n0236_p0354c15║從，更復合之，為其六宗，兼諸大乘，故有十宗也。
X08n0236_p0354c16║鈔：早欲參涉大乘者，以彼假名無定實之義，似參
X08n0236_p0354c17║大乘；復以經為定量，不依律、論，故云經部。言但除
X08n0236_p0354c18║下，即但空之意也。言妙有真性者，謂後不空而為
X08n0236_p0354c19║妙有真性，非是即空之有而為妙有也。
X08n0236_p0354c20║疏今總收一代時教以為十宗者，且前四宗外，護身
X08n0236_p0354c21║寺自軌法師於前四內加第五法界宗，即華嚴經。又
X08n0236_p0354c22║耆闍寺凜法師復為六宗，如前鈔敘。皆非今所用。今
X08n0236_p0354c23║此十宗即於大乘法師八宗內全收前六，以彼第七
X08n0236_p0354c24║勝義俱空宗，今為第八真空絕相宗，以彼第八應理
X08n0236_p0355a01║圓實宗，為第七三性空有宗。其第九、第十二宗是疏
X08n0236_p0355a02║主，於大乘法師外新加，故有十宗以收一代時教也。
X08n0236_p0355a03║
X08n0236_p0355a04║華嚴懸談會玄記卷第三十四
X08n0236_p0355a05║
X08n0236_p0355a06║音釋
X08n0236_p0355a07║挾（胡頰切，懷持也，藏護也。）犖（呂角切，卓犖也。）槅（古伯切，大車軛也。）胄（直祐切，裔也。）