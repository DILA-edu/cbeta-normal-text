X08n0236_p0355a08║
X08n0236_p0355a09║
X08n0236_p0355a10║
X08n0236_p0355a11║華嚴懸談會玄記卷第三十五
X08n0236_p0355a12║蒼山再光寺比丘　普瑞集
X08n0236_p0355a13║疏第一、我、法俱有宗等者，探玄記云：謂人、天位及小
X08n0236_p0355a14║乘中犢子部等。今不言人、天者，以文略故。又人、天不
X08n0236_p0355a15║立有我以為宗，故不言之。言三聚等者，聚是積聚義，
X08n0236_p0355a16║藏是含藏義。五中開有為聚為三世，成三第四，名同
X08n0236_p0355a17║第五，即非二聚，謂非有為聚、非無為聚，即是不可說
X08n0236_p0355a18║為有為、無為也。既非有為、無為法，乃是我也。言然此
X08n0236_p0355a19║部下，迴向疏云：內、外道自以聰明讀佛經書而生一
X08n0236_p0355a20║見，附佛法起，故得此名。犢子讀舍利弗毗曇，自別制
X08n0236_p0355a21║言：我在四句外。（三世及無為法為四句也。）第五、不可說藏中，佛說
X08n0236_p0355a22║此人不異外道，諸論皆推不受，名外道也。
X08n0236_p0355a23║鈔：一、犢子部等者，宗輪論疏云：即律主名也。上古
X08n0236_p0355a24║仙人居山靜處，貪欲已起，不知所云。近有母牛因
X08n0236_p0355b01║染生子，自後仙種皆言犢子，即婆羅門姓也。佛在
X08n0236_p0355b02║世日，有犢子外道歸佛出家，如涅槃經說。此後門
X08n0236_p0355b03║徒相傳不絕，至此分部，從遠襲為名，言犢子也。二、
X08n0236_p0355b04║法上者，律主名也。有法可上，名為法上；或有法出
X08n0236_p0355b05║眾人之上。涉鈔云：此部弘持律藏，自許所弘之法
X08n0236_p0355b06║在眾部之上也。三、賢胄者，纂玄及宗輪疏云：賢者，
X08n0236_p0355b07║部主之名；胄者，苗裔之義。是賢阿羅漢之苗裔，故
X08n0236_p0355b08║從所襲部主以為名也。四、正量者，權衡刊定，名之
X08n0236_p0355b09║為量；量無錯謬，名之為正。此部所立甚深之義，刊
X08n0236_p0355b10║定無邪，自稱正量，從所立法以彰名。五、密林山者，
X08n0236_p0355b11║部主所居山林蓊鬱繁密，從所居以為名。
X08n0236_p0355b12║疏謂薩婆多等者，此云說一切有。言不離色、心者，謂
X08n0236_p0355b13║一蘊之色，四蘊之心，即五蘊攝一切法也。言或立三
X08n0236_p0355b14║世無為者，除上不可說我故也。言或分五類者，即前
X08n0236_p0355b15║小乘五類七十五法，謂心法有一，心所有四十六，色
X08n0236_p0355b16║法有十一，不相應行有十四，無為有三，故云五類也。
X08n0236_p0355b17║此中唯無有我，而諸法皆有，故云一切有部。
X08n0236_p0355b18║鈔：二、雪山部等者，義如上釋。以一切有部元從中
X08n0236_p0355b19║分出，故云多同，但弘對法及經、律有少異耳。三、多
X08n0236_p0355b20║聞部者，以部主學通三藏，深悟佛旨，故云多聞。言
X08n0236_p0355b21║化地部者，部主昔作國王，化治地上人庶，後捨位
X08n0236_p0355b22║出家修道，從本為名，曰化地部。言亦有中有者，此
X08n0236_p0355b23║有二解：一云：言中有者，是生、死二有中間之中有也。
X08n0236_p0355b24║然准法苑化地部說，定無中有，應是末計。今由義
X08n0236_p0355c01║異，乃名末計，故云亦有中有。故於鈔外別作問答。
X08n0236_p0355c02║問：中有身為實有無？答：涅槃經云：有中陰，無中陰，
X08n0236_p0355c03║如是諍誦，是佛境界，非是二乘分別所知。若人如
X08n0236_p0355c04║是生疑心者，猶能摧壞無量煩惱，如須彌山。若於
X08n0236_p0355c05║是決定者，是名執著。二云：言中有者，是過、未之中
X08n0236_p0355c06║間現在法亦有也。然有本鈔文加一於字，具云亦
X08n0236_p0355c07║於有中有一切法，則是於時有中現法亦有，不必
X08n0236_p0355c08║作異解也。
X08n0236_p0355c09║疏立正因緣者，云何名正因緣？由三毒因緣起福等
X08n0236_p0355c10║三業，三業因緣起三界法，由此因緣有一切法等。
X08n0236_p0355c11║鈔：今初，九十五種，如第六迴向等者，疏云：諸處多
X08n0236_p0355c12║說九十五，別有九十五種邪論。薩婆多律說：外道
X08n0236_p0355c13║六師，各有十六種法：一法自學，餘十五各教一弟
X08n0236_p0355c14║子、師徒。合論有九十六。貞元疏云：別有九十五種
X08n0236_p0355c15║外道邪論。經則九十六中，一是佛道。然至妙下，即
X08n0236_p0355c16║正理名道。小乘雖未徹源，亦少分見，故出分段生
X08n0236_p0355c17║死。不爾，云何有是力用？自此已往，皆名外道。
X08n0236_p0355c18║鈔：自然四德等者，一、法（金七十論云：法以何為相？夜摩尼、尼夜摩。夜摩尼者，
X08n0236_p0355c19║有五：一、無瞋恚，二、恭敬師尊，三、內、外清淨，四、減損飲食，五、不放逸。尼夜摩亦五：一、不殺，二、不盜，三、實語，四、
X08n0236_p0355c20║梵行，五、無諂曲也），二、智慧（彼論云：何者名為智？智有二種：一、外智，二、內智。外智者，六皮陀分：一、
X08n0236_p0355c21║式叉論，二、毗伽羅論，三、劫波論，四、樹提論，五、闡陀論，六、尼祿多論。此六智名為外。內智者，謂三德及我，是
X08n0236_p0355c22║二中間智。由外智得世間，由內智得解脫），三、離欲（亦二種：一、外，二、內。外者，於諸財物已見三時苦
X08n0236_p0355c23║惱，謂覔時、守時、失時；又見相著殺、害二種過失。因此見故，離欲出家。如是離欲，未得解脫。此離欲因外智
X08n0236_p0355c24║得成。內離欲者，已識人與三德異，故求出家。先得內智，次得離欲。因此離欲，故得解脫。因外離欲，猶徑生
X08n0236_p0356a01║死；因內離欲，能得解脫），四、自在（有八種：一、微細極隣虗；二、軌妙極心神；三、徧滿極虗空；四、至得
X08n0236_p0356a02║如所意得；五、世間之本主，一切處勝他故；六、隨欲塵，一時能用；七、不繫屬他，能令三世間眾生隨我運役；
X08n0236_p0356a03║八、隨意住，謂隨時處，隨心得住。此等四法是薩埵相。若薩埵增長，能伏羅闍及多摩，是時我多喜樂，故得
X08n0236_p0356a04║法等四德，是名薩埵相。）言得此智已，依大悲說等者，論具云：
X08n0236_p0356a05║迦毗羅見此世間沉沒盲闇，起悲心：咄哉！生死在
X08n0236_p0356a06║盲闇中。徧觀世間，見一婆羅門，姓阿修利，（有本云阿修和，
X08n0236_p0356a07║和字恐錯也。）千年祀大，隱身往彼，說如是言：阿修利！汝
X08n0236_p0356a08║戲在家之法。說是言竟，即便還去。滿千歲已，而復
X08n0236_p0356a09║重來，說上言是。婆羅門即答仙曰：世尊！我實戲樂
X08n0236_p0356a10║在家之法。是時仙人聞已復去。其後更來，又說上
X08n0236_p0356a11║言。婆羅門答之，亦如是說。仙人問曰：汝能清淨住
X08n0236_p0356a12║梵行否？婆羅門言：如是能住。即捨家法，修出家行，
X08n0236_p0356a13║為迦毗羅弟子。迦毗羅為阿修利，略說如此。最初
X08n0236_p0356a14║唯闇生，此闇中有智田，智田即是人，有人未有智，
X08n0236_p0356a15║故稱為田。次迴轉變異，此第一轉生，乃至解脫。阿
X08n0236_p0356a16║修利仙人為般尸訶，略說亦如是。是般尸訶廣說
X08n0236_p0356a17║此智，有六十千偈，傳與褐伽，褐伽傳與優樓佉，優
X08n0236_p0356a18║樓佉傳與䟦婆利，（鈔云和字亦錯。）䟦婆利傳與婆羅門，姓
X08n0236_p0356a19║拘式，名自在黑。得此智已，見大論，難可受持，故略
X08n0236_p0356a20║抄七十偈等。
X08n0236_p0356a21║鈔：因諍世界等者，謂與東天竺僧論議，彼立世界
X08n0236_p0356a22║是常。僧難云：必今有滅。以世界壞時，世界必滅，故
X08n0236_p0356a23║證知今滅。彼云：必不滅，如今山等。僧不能復言。彼
X08n0236_p0356a24║王朋外道，令僧乘驢受辱。王重外道，以七十斤金
X08n0236_p0356b01║遺（去聲，贈也）之。言令譽者，令字去聲，美也。（准唯識疏，後世天親出世，
X08n0236_p0356b02║乃造第一義諦論，亦名勝義七十論，以對數論而破。彼外道言：彼非能破宗、因、喻過，我、僧並無故。又汝所
X08n0236_p0356b03║立因，有隨一過。誰言今無滅故，後亦無滅？我、僧但言：大地等法，前必有轉變滅；後有此故，如燈焰等。汝不
X08n0236_p0356b04║解量，乃非我、僧。其時國王遂將世親此論徧諸方域，宣令流布，無人當者。遂起昔時王及僧佉外道證義
X08n0236_p0356b05║者等骸，或縛草為人，擬彼時眾，而加撻之。如天親傳中說。）
X08n0236_p0356b06║鈔：如十八部者，彼疏具云：數論及與勝論，各有十
X08n0236_p0356b07║八部異執。言雨時生故者，西域記說：彼土一歲立
X08n0236_p0356b08║為三時：從正月十六日（彼土一月分為黑、白，各十五日，以前半月為白，後半
X08n0236_p0356b09║月為黑，以黑為首故）至五月十五日為熱時，從五月十六日
X08n0236_p0356b10║至九月十五日為雨時，從九月十六日至正月十
X08n0236_p0356b11║五日為寒時。今此外道當雨時生也。言梵音不同
X08n0236_p0356b12║者，會唯識疏言：伐理沙與金七十論䟦婆和同，是
X08n0236_p0356b13║一人也。數（去聲）度（人聲）。
X08n0236_p0356b14║鈔：本源即是迦毗羅造者，以金七十論標能造人
X08n0236_p0356b15║云：迦毗羅仙人造。此據本源也。實即自在黑造。言
X08n0236_p0356b16║長行即天親菩薩解釋者，謂欲破彼宗，先造長行，
X08n0236_p0356b17║釋七十頌；既善佗宗，復造破論。故天親傳云：造真
X08n0236_p0356b18║實七十論，破數論宗，首尾瓦解，無一句得立。故諸
X08n0236_p0356b19║外道憂苦，如害己命。
X08n0236_p0356b20║鈔：神我為主等者，即百論？破神品文，具云：神為主，
X08n0236_p0356b21║常覺相，處中常住，不壞不散，攝受諸法。（鈔云根字，錯也。）能
X08n0236_p0356b22║知此二十五諦，即解脫；不知此者，不離生死。外曰：
X08n0236_p0356b23║實有。初如僧佉經（即數論也）中說：覺相是神。內曰：神、覺
X08n0236_p0356b24║為一耶？為異耶？外曰：神、覺一也。內曰：覺若神相，神
X08n0236_p0356c01║無常；若覺是神相者，覺無常故，神應無常。譬如熱
X08n0236_p0356c02║是火相，熱無常，火亦無常。今覺實無常。所以者何？
X08n0236_p0356c03║相各異故，屬因緣故，本無今有故，已有還無故。外
X08n0236_p0356c04║曰：不生，故常；生相法無常，神非生相，故常。內曰：若
X08n0236_p0356c05║爾，覺非神相，覺是無常。汝說神常，應與覺異。若神、
X08n0236_p0356c06║覺不異者，覺無常故，神亦應無常。乃至廣破。（下指百論
X08n0236_p0356c07║破，故因引釋也。）言斯則五大亦為能生者，准此，百論所說
X08n0236_p0356c08║五大與金七十論不同，金七十論五大不為能生。
X08n0236_p0356c09║餘悉皆同。下例此知。▲鈔：自性是第一義諦下，有
X08n0236_p0356c10║三異名：未生下，釋自性；若生下，釋勝性；智論下，釋
X08n0236_p0356c11║冥。然不知謂為冥諦等者，如前迦毗羅為阿修利
X08n0236_p0356c12║略說。最初唯闇生等。（云云，如上。）▲鈔：言我知者，百法明
X08n0236_p0356c13║鈔云：我知者，謂神我。神我有知，能思慮故，名我知
X08n0236_p0356c14║者。▲鈔：慢生五唯下，彼論云：慢從大生，故變異能
X08n0236_p0356c15║生五唯，故稱本；五唯從慢生，故變異能生五大、五
X08n0236_p0356c16║根，故名本。▲鈔：如熱氣散空等者，論正云：自性實
X08n0236_p0356c17║有微細，故不見。譬如烟等，於空中散細，故不可見。
X08n0236_p0356c18║自性亦如是，不如第二頭、第三手畢竟無，故不可
X08n0236_p0356c19║見（云云）。
X08n0236_p0356c20║鈔：薩埵剌闍答摩等者，此依唯識。若金七十論，梵
X08n0236_p0356c21║云薩埵剌闍多摩。言舊云新云者，義景鈔云：或約
X08n0236_p0356c22║此方，今、古所翻，立名各異，故言新、舊；或約西方，數
X08n0236_p0356c23║論宗計，今、古各異，亦無妨也。
X08n0236_p0356c24║鈔是其色德等者，金七十論云：輕光微照，名之為
X08n0236_p0357a01║喜。若喜增長，一切諸根輕，無羸弱，能執諸塵。是時
X08n0236_p0357a02║應知喜、樂增長，心高，不計他人，如醉象欲鬬，故是
X08n0236_p0357a03║真增長。若憂增長者。是人恒欲鬬。其心恒躁動。不
X08n0236_p0357a04║能安一處。暗德若增長。一切身併重。諸根被覆故。
X08n0236_p0357a05║不能執諸塵。百法鈔云：由三德隨順於我轉變，起
X08n0236_p0357a06║餘二十三諦，成諸世間及眾生等。初之轉變至五
X08n0236_p0357a07║唯法，成微細身，故此細身但有五唯。此微細身生
X08n0236_p0357a08║入胎中，赤、白和合，增益細身，以成麤身。細身為內，
X08n0236_p0357a09║麤身為外。由與法行相應，喜德增故，即生天中；喜
X08n0236_p0357a10║德增故，隱伏餘德，雖有不現。喜者，輕光相故，諸天
X08n0236_p0357a11║中輕光自在，多樂，多貪。或憂德增故，即生人中，多
X08n0236_p0357a12║憂，多苦，多瞋。若與非法相應，即暗德增，逼伏餘二，
X08n0236_p0357a13║即生獸中。暗者，重覆相故，獸多癡暗。若法、非法行
X08n0236_p0357a14║有差別，此之三德，二、二雙增，或生乾闥婆中、夜叉、
X08n0236_p0357a15║羅剎乃至不行眾生。若後、後時先所法、非法滅，滅
X08n0236_p0357a16║時捨此身，身內有地大還外地相應，乃至內空大
X08n0236_p0357a17║亦還外空大，五知根還五唯，乃至心根亦還五唯。
X08n0236_p0357a18║五唯細身，復往餘處。如是不絕，是謂輪轉。
X08n0236_p0357a19║鈔：偈答云下，初二句法，第三句喻，第四句合。長行
X08n0236_p0357a20║具云：我求見三德者，我有如此意：我今當見三德
X08n0236_p0357a21║自性故。我與自性和合，為獨存者，（今鈔全牒偈句者，恐誤。）我
X08n0236_p0357a22║是困苦人，（頌中說人，即是我義。故論中多云：人，我也。）唯有能見知。今當
X08n0236_p0357a23║為彼，令得獨存。以是義故，自性與我和合。譬如國
X08n0236_p0357a24║王與人和合，我應使是人亦與王和合，王應施我
X08n0236_p0357b01║生活，故是王、人和合。由是義故，得成自性和合。義
X08n0236_p0357b02║亦如是，我為見故，自性為他獨存故。如跛、盲人合
X08n0236_p0357b03║者，此中有譬：昔有商侶往優禪尼，為劫所破，各分
X08n0236_p0357b04║散走。有一生盲及一生跛，眾人棄擲，盲人謾走。跛
X08n0236_p0357b05║者坐看，跛者問言：汝是何人？盲者答曰：我是生盲，
X08n0236_p0357b06║不識道故，所以謾走。汝復何人？跛者答曰：我生跛
X08n0236_p0357b07║人，唯能見道，不能走行故。汝今當安我肩上，我能
X08n0236_p0357b08║導路，汝負我行。如是二人以共和合，遂至所在。此
X08n0236_p0357b09║之和合，即如自性與我合生世間。至所在已，二人
X08n0236_p0357b10║各相離，如我見自性時，即得解脫。是自性諦亦令
X08n0236_p0357b11║我獨存等。
X08n0236_p0357b12║鈔：自性先生大等者，唯識疏云：由我思境，從自性
X08n0236_p0357b13║生大。然釋大之別名，如鈔彼論：問云：大者，何為相？
X08n0236_p0357b14║偈答云：決智名為大法智慧離欲自在薩埵相翻
X08n0236_p0357b15║此是多摩。長行云：決智名為大者，謂是物名礙，是
X08n0236_p0357b16║物名人，如此知覺，是名決智名大。是大有八分：四
X08n0236_p0357b17║分為喜，四分為闇、癡。喜四分者，一、法，二、智慧，三、離
X08n0236_p0357b18║欲，四、自在（並如前釋）。此四法是薩埵相，翻此是多摩相。
X08n0236_p0357b19║翻法等四相，一、非法，二、非智，三、愛欲，四、不自在。此
X08n0236_p0357b20║四是多摩相。
X08n0236_p0357b21║鈔：大次生我執者，論云：我慢有何相？謂我聲，我觸，
X08n0236_p0357b22║我色，我味，我香，我福德可愛。如是我所執，名為我
X08n0236_p0357b23║慢。言亦名五大初及轉異炎熾者，偈云：十一薩埵
X08n0236_p0357b24║種變異我慢生大初生闇唯炎熾生二種。初二句
X08n0236_p0357c01║謂：若大中喜增長（即薩埵增長也），則生我慢，能伏通憂、癡。
X08n0236_p0357c02║此我慢是喜種（即薩埵種），聖說名轉異。是轉異我慢能
X08n0236_p0357c03║生十一根，以樂善及輕光清淨故，能執於自塵，故
X08n0236_p0357c04║說十一名薩埵種。第三句者，若大中闇增長，則生
X08n0236_p0357c05║我慢，能伏通喜、憂。此我慢是癡種，故聖說名大初
X08n0236_p0357c06║（即五大初也）。此我慢生五唯，故五唯及五大悉闇癡種。
X08n0236_p0357c07║第四句者，若大中苦增長，則生我慢，能伏通喜、闇。
X08n0236_p0357c08║此我慢是憂種，故聖立名炎熾。此我慢生兩種，能
X08n0236_p0357c09║生十一根，亦生五唯等。由變異我慢生諸根時，取
X08n0236_p0357c10║炎熾我慢為伴侶故；大初我慢生五唯、五大時，亦
X08n0236_p0357c11║取炎熾我慢為伴侶故。炎熾生二種也。釋曰：由此
X08n0236_p0357c12║義故，鈔云：此意總明，皆從慢生也。若別說者，變異
X08n0236_p0357c13║我慢生十一根。若大初我慢生五唯、五大，炎熾通
X08n0236_p0357c14║生二種。此約義別生。若取次第，如鈔云：應先生五
X08n0236_p0357c15║唯，五唯生十六等。此意會金七十論與百論。總、別
X08n0236_p0357c16║雖殊，次第同也。故金七十論云：十六內有五從此
X08n0236_p0357c17║生五大者，十六內有五唯，五唯能生五大也。
X08n0236_p0357c18║鈔五唯無差別，以微細寂靜故等者，論偈云：五唯
X08n0236_p0357c19║無差別從此生五大大塵有差別謂寂靜畏癡。長
X08n0236_p0357c20║行云：五唯無差別者，從我慢生五，唯微細寂靜，以
X08n0236_p0357c21║喜、樂為相。此即諸天塵無有差別，天無憂、癡故。從
X08n0236_p0357c22║此生五大，大塵有差別者，從聲唯生空，乃至從香
X08n0236_p0357c23║唯生地，是五大有差別。是差別有何相？一者、寂靜，
X08n0236_p0357c24║二者、令怖（即偈畏字），三者、闇癡。此五大是人塵。空、大三
X08n0236_p0358a01║相如何？如大富人入內密室，受五欲樂；或上高樓，
X08n0236_p0358a02║遠觀空、大。由空受樂，故空寂靜。或在空中，冷風所
X08n0236_p0358a03║觸，空則生苦。或復有人行在曠野，唯見有空，不見
X08n0236_p0358a04║聚落，無所止泊，則生暗癡。餘大亦復如是。如是諸
X08n0236_p0358a05║天以五唯為塵，一向寂靜，故無差別。人取五大為
X08n0236_p0358a06║塵，大有三德，故有差別。釋曰：以論對鈔，鈔應云：五
X08n0236_p0358a07║唯無差別，即是天塵；天無憂、癡，唯以喜、樂故。今云
X08n0236_p0358a08║大者，悞書也。問：前云一一三德合成，何故天塵五
X08n0236_p0358a09║唯無憂、癡耶？答：雖有餘德，隱伏不現，故云無也。義
X08n0236_p0358a10║如前說。
X08n0236_p0358a11║鈔：有說藉塵有多少等者，即智論指僧伽經說。（彼第
X08n0236_p0358a12║七十八云：所謂從聲微塵生虗空大，從聲觸生風大，從色聲觸生火大，從色聲觸味生水大，從色聲觸味
X08n0236_p0358a13║香生地大。從空生耳根，從風生身根，從火生眼根，從水生舌根，從地生鼻根。如是等，漸漸從細至麤，乃至
X08n0236_p0358a14║如是。如僧伽經廣說。）然言五大者，論云：體用大故，通三世間，
X08n0236_p0358a15║謂地、空、天；及三眾生，謂獸、人、天。徧皆有故，故名為
X08n0236_p0358a16║大。▲鈔：聲唯生空、大，空、大成耳等者，此約智論、百
X08n0236_p0358a17║論等五大，亦為能生說也。▲鈔：而金七十，論但云
X08n0236_p0358a18║等者，五大不為能生也。而論正云：耳根從聲唯生。
X08n0236_p0358a19║今多一唯字。然云但云者，一、對前參智論等意釋
X08n0236_p0358a20║也；二、對次後徧造義釋，故云但也。而論中一一釋
X08n0236_p0358a21║五唯別生五知根，乃至云：鼻根從香唯生，與地大
X08n0236_p0358a22║同類，是故唯取香等。
X08n0236_p0358a23║鈔：若優樓迦仙人者，即鵂鶹仙人是也。言那求者，
X08n0236_p0358a24║集玄云：有云：此云功德。而百論多說求那而不翻，
X08n0236_p0358b01║即是色家功能也。若涅槃疏及音義云：此云依論
X08n0236_p0358b02║諦，以火依色而為其主，方得立故。義用偏增，故眼
X08n0236_p0358b03║唯見色。▲鈔：總用五大成者，大字應是唯字，以金
X08n0236_p0358b04║七十論，五大非能生故。論云：五作根有五事：是舌
X08n0236_p0358b05║根（即語具）與知根相應能說名句味乃至大遺根與
X08n0236_p0358b06║知根相應能棄於糞穢。釋曰：語、手、足等，一一與五
X08n0236_p0358b07║知根相應。此知根雖五唯別造，而作業根皆與知
X08n0236_p0358b08║根相應，故云總用五唯成也。言彼謂身根為皮根
X08n0236_p0358b09║者，彼論偈云：耳皮眼舌鼻此五名知根（長行云：各取自塵為
X08n0236_p0358b10║五知眼耳遠取鼻舌到知皮通內外能知至觸等）。舌手足人根（即小便處，亦曰男、女根）。
X08n0236_p0358b11║大唯五作根（舌能說名、句，手能執捉，足能行步，男能戲樂，大遺能除棄，故名根也）。
X08n0236_p0358b12║鈔：分別為體者，論云：能分別為心根說，有兩種分
X08n0236_p0358b13║別是其體。此心根若與知根相應，即名知根；若與
X08n0236_p0358b14║作根相應，即名作根。是心根能分別知根事及分
X08n0236_p0358b15║別作根事。譬如一人，或名工巧，或為能說。言論云：
X08n0236_p0358b16║分別為心相有，是相即心事。此二句是論長行中
X08n0236_p0358b17║解三自相為事之文。次當具引，自見其義。言亦具
X08n0236_p0358b18║五，唯成通緣諸境故者，此二句是疏主義說。言又
X08n0236_p0358b19║論云：大我慢心事。（此句是長行標說之文，具云：次當說大我慢心境事。）三自
X08n0236_p0358b20║相為事者，此一句即偈文，具云：三自相為事十三
X08n0236_p0358b21║不共境諸根共同事波那等五風。長行釋初句云：
X08n0236_p0358b22║大事計我為慢相此相即慢事分別為心相是相
X08n0236_p0358b23║即心事。（餘三句非今所用，如論釋。）言心能徧取差、無差別境故
X08n0236_p0358b24║者，此亦是吾祖義說也。
X08n0236_p0358c01║鈔：唯識、因明皆云等者，一句全是唯識論云。彼疏
X08n0236_p0358c02║云：神我以思為體，故因明說執我是思。若因明論
X08n0236_p0358c03║云：數論說我是思。彼疏云：數論立神我諦體為受
X08n0236_p0358c04║者，由我思用五塵諸境自性，便變二十三諦，故我
X08n0236_p0358c05║是思。
X08n0236_p0358c06║鈔：如人依身下，我如能依之人，二十四諦如所依
X08n0236_p0358c07║之身。今取能依之人名為依故。▲鈔：五、獨離故者，
X08n0236_p0358c08║離身等者，論云：五、獨離故者，若唯有身，聖人所說
X08n0236_p0358c09║解脫方便即無所用。故知離身別自有我。若無別
X08n0236_p0358c10║我，唯有身者，則父母、師尊死後遺身。若燒沒等，如
X08n0236_p0358c11║是供養，則應得罪，應無福德。以是義故，知別有我。
X08n0236_p0358c12║釋曰：此說離身別有我獨存，故云獨離。▲鈔：九、不
X08n0236_p0358c13║似等者，今鈔約自性異、變異釋。然彼論約變異異
X08n0236_p0358c14║自性，如頌云：不似有九種總標有因：（一）無常，（二）多，
X08n0236_p0358c15║（三）不徧，（四）有事，（五）沒，（六）有分，（七）依，（八）屬佗，（九）變異
X08n0236_p0358c16║異自性也。結也。今順此鈔釋之：一、無因者，謂二十
X08n0236_p0358c17║三諦皆有因，如自性為大因，我慢大為因等，自性
X08n0236_p0358c18║無有因生。二、常者，大等從性生生，故是無常；自性
X08n0236_p0358c19║不如是，故常。三、多人共一者，謂大等則為多人，人
X08n0236_p0358c20║不同故；自性唯是一，多人所共故。四、徧一切者，自
X08n0236_p0358c21║性及我徧一切處，謂地、空、水、火等，則不徧。五、無事
X08n0236_p0358c22║者，謂大等諸物欲起生死時，依此十三具能使細
X08n0236_p0358c23║微身輪轉於生死，伸縮、往還；自性不如是，無伸縮
X08n0236_p0358c24║故。六、不沒者，大等諸物轉末還本，則不可見，是名
X08n0236_p0359a01║為沒。如五大等轉沒五唯中，不復見五大等，乃至
X08n0236_p0359a02║大沒自性中，大等亦不可見；自性不如是，無有轉
X08n0236_p0359a03║沒故。七、無分者，大等皆有分，分分不同故；自性不
X08n0236_p0359a04║如是，常無分故。八、不依佗者，謂大等依自性，我慢
X08n0236_p0359a05║依於大等，自性不依他生故。九、不屬佗者，大等從
X08n0236_p0359a06║本生，末不自在故。譬如父母存時，兒不得自在；自
X08n0236_p0359a07║性不如是，無本為佗故。▲鈔：人人各有我故者，論
X08n0236_p0359a08║云：我者何相？多身共一我，身身各一我。答：我多，隨
X08n0236_p0359a09║身各有我。偈云：生死根別故作事不共故三德別
X08n0236_p0359a10║異故各我義立成。初、生死根別故者，若我是一，一
X08n0236_p0359a11║人生時，則一切皆生。今不俱生，故知多我。又若我
X08n0236_p0359a12║一者，若一人死時，一切皆死，故知不一。又諸根各
X08n0236_p0359a13║異故，若我一者，一人聾、盲時，一切悉應聾、盲等。既
X08n0236_p0359a14║不如是，故知多我。餘三句如論釋。
X08n0236_p0359a15║鈔：自性有六義，似變異等者，偈云：三德（一）不相離
X08n0236_p0359a16║（二）塵（三）平等（四）無知（五）能生本未似（六）我翻似不
X08n0236_p0359a17║似。相似有六種：一、同有三德，如黑衣從黑縷出。大
X08n0236_p0359a18║等末、自性本，皆有三德故。二、不相離、變異與三德
X08n0236_p0359a19║不可分離。三德與自性亦然。三大等是我受用塵，
X08n0236_p0359a20║自性亦是我受用塵。上約人人說。四大等一切我
X08n0236_p0359a21║所受用，如一婢相似，名一也。自性亦一切我所受
X08n0236_p0359a22║用，故五大等不能分別。三德、自性亦爾。六、本、末皆
X08n0236_p0359a23║能生，故同也。▲鈔：故總云我翻似、不似者，彼論云：
X08n0236_p0359a24║變異與自性有六種相似我無此相似是故翻於
X08n0236_p0359b01║似變異與自性九種不相似我翻於八種故名翻
X08n0236_p0359b02║不似。言餘義可知者，謂上釋我有八德、二德，餘之
X08n0236_p0359b03║自性、變異亦具德有異。准上，可知。故云餘義可知。
X08n0236_p0359b04║▲鈔：有云：由三德等者，此應智論意。縛、脫者，約我
X08n0236_p0359b05║說也。言金七十論下，縛、脫約自性說也。言人無縛，
X08n0236_p0359b06║無脫，無輪轉生死，此二句即偈文以無三德故等
X08n0236_p0359b07║三種所以，即長行釋所以也。若爾下，徵答。輪轉及
X08n0236_p0359b08║繫縛，解脫唯自性，此二句即偈文，與前二句即全
X08n0236_p0359b09║偈也。餘即長行釋意也。
X08n0236_p0359b10║鈔廣破如唯識中百等論者，百論如上引唯識論
X08n0236_p0359b11║云：數論執我是思受用薩埵剌闍答摩所成大等
X08n0236_p0359b12║二十三法。然大等法，三事合成，是實非假，現量所
X08n0236_p0359b13║成。彼執非理。所以者何？大等諸法多事成故，如軍
X08n0236_p0359b14║林等，應假非實。如何可說現量得耶？又大等法若
X08n0236_p0359b15║是實有，應如本事，非三合成。薩埵等三即大等故，
X08n0236_p0359b16║應如大等，亦三合成。轉變非常，為例亦爾。又三本
X08n0236_p0359b17║事各多功能，體亦應多，能體一故。三體既徧，一處
X08n0236_p0359b18║變時，餘亦應爾，體無別故。許此三事體、相各別，如
X08n0236_p0359b19║何和合共成一相？不相應合時變為一相，與和合
X08n0236_p0359b20║時體無別故。若謂三事體異相同，便違己宗。體、相
X08n0236_p0359b21║是一，相應如相，冥然是一；相應如體，顯然有三。故
X08n0236_p0359b22║不應言三合成一。又三是別，大等是總，總、別一故，
X08n0236_p0359b23║應非一三。此三變時，若不和合成一相者，應知未
X08n0236_p0359b24║變，如何現見是一色等？若三和合成一相者，應失
X08n0236_p0359c01║本別相，體亦應隨失。不可說三各有二相：一、總，二、
X08n0236_p0359c02║別。總即別故，總亦應三，如何現一？若謂三體各有
X08n0236_p0359c03║三相，和雜難知，故見一者，既有三相，寧見為一？復
X08n0236_p0359c04║如何知三事有異？若彼一一皆具三相，應一一事
X08n0236_p0359c05║能成色等，何用闕少待三和合？體亦應各三，以體、
X08n0236_p0359c06║相即故。又大等法皆三合成，展轉相望，應無差別。
X08n0236_p0359c07║是則因、果唯量諸大、諸根差別，皆不得成。若爾，一
X08n0236_p0359c08║根應得一切境，或應一境一切根所得。世間現見
X08n0236_p0359c09║情與非情、淨、穢等物，現比量等，皆應無異，便為大
X08n0236_p0359c10║失。故彼所執實法不成，但是妄情計度為有等。言
X08n0236_p0359c11║下疏總略破者，從自性諦生一切法，但是隨情虗
X08n0236_p0359c12║妄計度，名為邪因也。
X08n0236_p0359c13║鈔：立六句義，最為勝故者，唯識云：自計所造六句
X08n0236_p0359c14║之論，諸論罕匹，故云勝論。
X08n0236_p0359c15║鈔：多年修道者，修六事觀（厭下苦麤障，欣上淨妙離），伏下地惑，
X08n0236_p0359c16║得色界等定，依定發有漏五通妄，謂證得菩提。
X08n0236_p0359c17║鈔：既染妻孥者，起世因。本經云：初生忉利天，天子
X08n0236_p0359c18║若未見天女之時，前世業果生。此業熟明，見宿世
X08n0236_p0359c19║事，遂作是念：願我此天死，却生人間，修三業善！後
X08n0236_p0359c20║還生此！以見天女色故，違失正念，著現世欲，唯唱
X08n0236_p0359c21║言：天玉女耶！天玉女耶！如是名為愛欲之縛。以此
X08n0236_p0359c22║過微而難除，故云卒難化導。▲鈔：德業不依有性
X08n0236_p0359c23║等故者，不依大有等性，表知但依實也。
X08n0236_p0359c24║鈔：實有九種等者，唯識疏云：九實體者，若有色、味、
X08n0236_p0360a01║香、觸，名地，以得地也；若有色、味、觸及液，名水；若有
X08n0236_p0360a02║色、觸，名火；若唯觸，名風；若唯有聲，名空。（依此空大，方乃起聲，
X08n0236_p0360a03║故說此聲空之德也。）別有空大，非空無為，亦非空界色。若是
X08n0236_p0360a04║彼此俱、不俱、遲、速能詮之因及此能緣之因，名時。
X08n0236_p0360a05║（過、未名彼，現在為此。兩相遇，名俱；兩不相遇，名不俱。有滯，名遲；無滯，名速。以時體是實，故以能詮名及能
X08n0236_p0360a06║緣心而為其因。餘皆准此。）若是東、南、西、北等能詮之因及能緣
X08n0236_p0360a07║之因，名方。若是覺、樂、苦、欲、瞋、勤、勇行、法、非法九德
X08n0236_p0360a08║和合因緣，能起智相，名我。意云：由我與合句作因
X08n0236_p0360a09║緣，其合句方令覺等九德與我和合，起於智相。故
X08n0236_p0360a10║舉和合及所起智以顯我體。故因明云：勝論執我
X08n0236_p0360a11║以為和合因緣，即斯義也。若是覺、樂、苦等九德不
X08n0236_p0360a12║和合因緣，能起智相，名意。意云：意實不能如我作
X08n0236_p0360a13║親和合九德之因，名不和合起智。非謂九德全不
X08n0236_p0360a14║和合而能起智，名意；闕和合之因緣，非我也。上皆
X08n0236_p0360a15║以德顯體。
X08n0236_p0360a16║鈔：一、色等者，唯識疏云：諸德體者，眼所取一依名
X08n0236_p0360a17║色，鼻所取一依名香，乃至皮所取一依名觸。（謂依色等
X08n0236_p0360a18║故，眼等方生。色是所依，故名一依。或德是能依，實是所依。今此色等是能依之一數等，故云一依。）一
X08n0236_p0360a19║實、非一實，詮緣之因名數。（謂一極微名一實，二、三、四等名非一實。或但是
X08n0236_p0360a20║極微名一實，子微已上名非一實。子微具三數：一父，二母，三子也。）量有五種：一、微
X08n0236_p0360a21║性，唯二微果上有；（二微之果名二微果，即子微也。）二、大性，三微果
X08n0236_p0360a22║上有；三、短性，唯二微果上有；四、長性，唯（前二橫，後二竪。）三
X08n0236_p0360a23║微果上有；五、圓性，空、時、方、我四實上有。一實、非一
X08n0236_p0360a24║實等差別，詮緣之因名別性。二、先不至物，今至時
X08n0236_p0360b01║名合。此合有三：一、隨一業生，以手打鼓，手有動作，
X08n0236_p0360b02║所生之合業是動作也。二、俱合生，兩手相合，俱動
X08n0236_p0360b03║作故。三、合生，如芽等生，無有動作，與空等實合時
X08n0236_p0360b04║所生之合也。二、先至物，今不至時名離。此亦有三：
X08n0236_p0360b05║初、二翻合，如前可解。三、離生，先造實果，由有他緣
X08n0236_p0360b06║來別離之，果實便壞，與空等離所生之離，故名離
X08n0236_p0360b07║性。依一二等數時方等實，遠覺所待名彼性，近覺
X08n0236_p0360b08║所待名此性，現比二量名覺（五根取境時名現，見煙知火等名比），適
X08n0236_p0360b09║悅名樂，逼惱名苦，希求色等名欲，損害色等名瞋，
X08n0236_p0360b10║欲作事時先生策勵此名勤勇，地水和合墜墮之
X08n0236_p0360b11║因名為重性，地水火和合流注之因名液性，地水
X08n0236_p0360b12║等和合攝因名潤，念作二因（現比名念，鑽擲名作），所生數習
X08n0236_p0360b13║勢用名行，生可愛身因名法（人天出世），生不可愛身因
X08n0236_p0360b14║名非法（邪智等也），耳所取一依名聲。
X08n0236_p0360b15║鈔：業有五種者，唯識疏云：若上、下虗空等，處極微
X08n0236_p0360b16║等，先合後離之因，名取捨業。翻此，（謂先離後合也。）遠處先
X08n0236_p0360b17║離，近處今合之因，屈業、伸業。翻此，（謂先合後離也。）有質礙
X08n0236_p0360b18║實，先合後離之因，名行業。（如人足等，各有質礙，先與地合，後與地離，故名
X08n0236_p0360b19║行。）▲鈔：大有唯一者，唯識疏云：諸實德、業體性，非
X08n0236_p0360b20║能詮、能緣之因，名大有性，諸法同有故。▲鈔：同、異
X08n0236_p0360b21║亦一者，唯識疏云：即實、德、業三種上同、異性，地等、
X08n0236_p0360b22║色等別同、異性，互於彼不轉一切根所取。▲鈔：和
X08n0236_p0360b23║合句者，唯識疏云：能令實等不相離而相屬。此能
X08n0236_p0360b24║詮緣、因，名和合義。
X08n0236_p0360c01║鈔：並如唯識及疏者，上即疏文，今更引論破。彼論
X08n0236_p0360c02║云：勝論所執實句義多實有性現量所得。彼執非
X08n0236_p0360c03║理。所以者何？諸句義中且常住者，若能生果，應是
X08n0236_p0360c04║無常，有作用故，如所生果；應非離識實有自性，如
X08n0236_p0360c05║兔角等。諸無常者，若有質礙，便有方分，應可分㭊，
X08n0236_p0360c06║如軍林等，非實有性；若無質礙，如心、心所，應非離
X08n0236_p0360c07║此有實自性。又彼所執地、水、火、風應非有礙，實句
X08n0236_p0360c08║義攝，身根所觸故，如堅、濕、暖、動；即彼所執堅、實、暖
X08n0236_p0360c09║等應非無礙，德句義攝，身根所觸故，如地、水、火、風。
X08n0236_p0360c10║地、水、火三對青色等，俱眼所見。準此，應責。故知無
X08n0236_p0360c11║實地、水、火、風與堅、濕等各別有性，亦非眼見實地、
X08n0236_p0360c12║水、火。又彼所執實句義中有礙常者，皆有礙故，如
X08n0236_p0360c13║麤地等，應是無常。諸句義中色根所取無質礙法，
X08n0236_p0360c14║應皆有礙，許色根取故，如地、水、火、風。又彼所執非
X08n0236_p0360c15║實德等，應非離識有別自性，非實攝故，如石女兒；
X08n0236_p0360c16║非有實等，應非離識有別自性，非有攝故，如空華
X08n0236_p0360c17║等。彼所執有，應離實等無別自性，許非無故，如實
X08n0236_p0360c18║德等；若離實等，應非有性，許異實等故，如畢竟無
X08n0236_p0360c19║等。如有非無無別自性，如何實等有別自性？若離
X08n0236_p0360c20║有法有別自性，應離無法有別無性。彼既不然，此
X08n0236_p0360c21║云何爾？故彼有性唯妄計度。又彼所執實德業性
X08n0236_p0360c22║異實德業，理定不然。據此亦非實德業性，異實等
X08n0236_p0360c23║故，如德業等。又應實等非實等攝，異實等性故，如
X08n0236_p0360c24║德業實等。地等諸性對地等體更相徵詰，準此應
X08n0236_p0361a01║知如實性等無別實等，業性實等亦無別實性等。
X08n0236_p0361a02║若離實等有實等性，應離非實等有非實等性。彼
X08n0236_p0361a03║既不爾，此云何然？故同異性唯假他施設。又彼所
X08n0236_p0361a04║執和合句義定非實有，非有實等諸法攝故，如畢
X08n0236_p0361a05║竟無。彼許實等現量所得，以理推徵尚非實有，況
X08n0236_p0361a06║彼自許和合句義非現量得而可實有？設執和合
X08n0236_p0361a07║是現量境，由前理故亦非實有。然彼實等非緣離
X08n0236_p0361a08║識實有自體現量所得，許共知故，如龜毛等。又緣
X08n0236_p0361a09║實智非緣離識實句自體現量智攝，假合生故，如
X08n0236_p0361a10║德智等。廣說乃至緣和合智非緣離識和合自體
X08n0236_p0361a11║現量智攝，假合生故，如實智等。故勝論者實德句
X08n0236_p0361a12║義亦是隨情妄所施設。
X08n0236_p0361a13║鈔：塗灰外道者，央掘經云：無量阿僧祇劫有佛，號
X08n0236_p0361a14║拘孫陀羅䟦陀羅。法欲滅時，有一蘭若比丘，名佛
X08n0236_p0361a15║慧檀越，施無價衣。因賊劫打破其身，裸形懸手，繫
X08n0236_p0361a16║于樹而去。採華婆羅門見之，起妄執云：沙門必知
X08n0236_p0361a17║袈裟非解脫！因拔髮，裸形外道因是而起。其比丘
X08n0236_p0361a18║後得脫，取樹皮、赤石塗以自障，結草作拂，用拂蚊
X08n0236_p0361a19║虫，出家外道從見是而起。比丘暮入水浴，以牧牛
X08n0236_p0361a20║人所棄弊衣障身，即弊衣三日浴，外道從見是起。
X08n0236_p0361a21║比丘以身瘡，蠅等唼食，以灰塗身，塗灰外道因見
X08n0236_p0361a22║此起。比丘以火炙瘡，瘡痛難忍，遂投巖而死。因此
X08n0236_p0361a23║事，火投巖外道起也。如是九十六種外道，皆因是
X08n0236_p0361a24║比丘種種形相而起妄想。乃鈔唯識第一云：有執
X08n0236_p0361b01║大自在天體實常徧，能生諸法。（止此是論文；從謂彼下，非論文也。）
X08n0236_p0361b02║彼疏云：一、體實有，二、徧一切，三、是常住，四、能生一
X08n0236_p0361b03║切法。如此類計，西方極多。
X08n0236_p0361b04║鈔：復計彼天有二住處者，即彼外道經教中說也。
X08n0236_p0361b05║言二、在南海末剌耶山者，義景鈔云：二、在南海末
X08n0236_p0361b06║剌耶山（即補陀羅山也，此云小白華山）。山頂有天所居宮殿，遶彼
X08n0236_p0361b07║宮殿有大泉，水入大海。時有外道，名曰塗灰，事自
X08n0236_p0361b08║在天，賷斷穀藥，尋水而上，遂至山頂。見有大城，色
X08n0236_p0361b09║如赤銅，門有夜叉，大神守護。遂問彼神：我聞此處
X08n0236_p0361b10║是自在天所都宮殿，我欲親見，頗能為通？夜叉答
X08n0236_p0361b11║曰：非自在天所都之宮，是觀自在菩薩宮殿。復問：
X08n0236_p0361b12║菩薩在宮殿否？夜叉答曰：我但守門，不知在否。但
X08n0236_p0361b13║聞空中音樂嘹喨，將謂菩薩來至宮中，我竟不見。
X08n0236_p0361b14║時彼外道既聞此事，遂即還國，捨邪歸正，投僧出
X08n0236_p0361b15║家。
X08n0236_p0361b16║鈔：瑜伽第七等者，論中次前文云：或一沙門，或婆
X08n0236_p0361b17║羅門，由既見於因果中世間有情不隨欲轉，故作
X08n0236_p0361b18║此計。所以者何？現是世間有情，於彼因時，欲修淨
X08n0236_p0361b19║業，不遂本欲，反更為惡；於彼果時，願生善趣樂世
X08n0236_p0361b20║界中，不遂本欲，墮惡道等。意謂受樂不遂所欲，反
X08n0236_p0361b21║受諸苦。由見此故，彼作是思（云云同鈔）。▲鈔如論廣破
X08n0236_p0361b22║者，若瑜伽論連前文破云：今當問彼如何所欲。嗢
X08n0236_p0361b23║陀南曰：功能無體性攝不攝相違有用及無用為
X08n0236_p0361b24║因成過失。長行云：自在天等變化功能，為用業方
X08n0236_p0361c01║便為因，為無因耶？若用業方便為因者，唯此功能
X08n0236_p0361c02║用業方便為因，非餘世間，不應道理。若無因者，唯
X08n0236_p0361c03║此功能無因而有，非世間物，不應道理。又汝何所
X08n0236_p0361c04║欲？此大自在天為墮世間攝，為不攝耶？若言攝者，
X08n0236_p0361c05║此大自在天則同世法，而能徧生世間，不應道理。
X08n0236_p0361c06║若不攝者，則是解脫，而言能生世間，不應道理。又
X08n0236_p0361c07║汝何所欲？為有用故，變生世間，為無用耶？若有用
X08n0236_p0361c08║者，則於彼用無有自在，而於世間有自在者，不應
X08n0236_p0361c09║道理。若無用者，無有所須，而生世間，不應道理。又
X08n0236_p0361c10║汝何所欲？此所出生，為唯大自在為因，為亦取餘
X08n0236_p0361c11║為因耶？若唯大自在為因者，是則若時有大自在，
X08n0236_p0361c12║是時則有出生；若時有出生，是時則有大自在。而
X08n0236_p0361c13║言出生用大自在為因者，不應道理。若言亦取餘
X08n0236_p0361c14║為因者，此唯取樂欲為因？為除樂欲，更有餘為因？
X08n0236_p0361c15║若唯取樂欲為因者，此樂欲為唯取大自在為因？
X08n0236_p0361c16║為亦取餘為因耶？若唯取大自在為因者，若時有
X08n0236_p0361c17║大自在，是時則有樂欲；若時有樂欲，是時則有大
X08n0236_p0361c18║自在。便應無始常有出生，此亦不應道理。若言亦
X08n0236_p0361c19║取餘為因者，此因不可得故，不應道理。又於彼欲
X08n0236_p0361c20║無有自在，而言於世間有自在者，不應道理。如是
X08n0236_p0361c21║由功能故，攝不攝故，有用無用故，為因性故，皆不
X08n0236_p0361c22║應道理。是故此論非如理說。顯揚論等皆同上破。
X08n0236_p0361c23║若唯識中破云：彼執非理。所以者何？若法能生，必
X08n0236_p0361c24║非常故；諸非常者，必不徧故；諸不徧者，非真實故。
X08n0236_p0362a01║體既常有，具諸功能，應一切處、時頓生一切法。待
X08n0236_p0362a02║欲或緣方能生者，違一因論。或欲及緣亦應頓起，
X08n0236_p0362a03║因常有故。
X08n0236_p0362a04║鈔：圍陀云明者，甘露疏：古翻云智：一、明事火懺法，
X08n0236_p0362a05║二、明布施祠祀法，三、明一切鬬戰法，四、明異國鬬
X08n0236_p0362a06║戰法。西域記云：一曰壽，謂養生繕性；二曰祠，謂烹
X08n0236_p0362a07║宰祈禱；三曰平，謂禮義、占卜、兵法、軍陣；四曰術，謂
X08n0236_p0362a08║異能、技數、禁呪、醫方。弘決志云：昔梵天造圍陀論，
X08n0236_p0362a09║後白淨仙人造四圍陀：一、讚誦，二、祭祀，三、歌詠，四、
X08n0236_p0362a10║禳災。各四萬偈。然不知孰是。▲鈔：那羅延天者，一
X08n0236_p0362a11║切經音義云：那羅，此云為人；延那，此云生本。謂為
X08n0236_p0362a12║人生本，即是梵天王也。言生大蓮華等者，法華疏
X08n0236_p0362a13║云：劫初，一人二十四手千頭，化生水中。臍中有千
X08n0236_p0362a14║葉蓮華，華中有光，如萬日照。梵王因此華下生。生
X08n0236_p0362a15║已，作是念言：何故空無眾生？作是念時，他方世界
X08n0236_p0362a16║眾生應生此者，有八天子忽然化生。八天子是眾
X08n0236_p0362a17║生之父母，梵王是八天子之父母，故計能生萬物。
X08n0236_p0362a18║言生婆羅門者，西域記云：婆羅門，淨行也，守道居
X08n0236_p0362a19║貞，潔白其操。剎利，王種也，奕世君臨，仁恕為志。毗
X08n0236_p0362a20║舍，商賈也，貿遷有無，逐利遠近。首陀，農人也，肆力
X08n0236_p0362a21║疇壠，勤身稼穡。言兩脚生首陀下，彼論續云：一切
X08n0236_p0362a22║大地是修福場，諸華果為供養具，化作禽獸、驢、馬、
X08n0236_p0362a23║猪、羊，令諸世人以時烹殺，於戒場內供養梵王，得
X08n0236_p0362a24║生彼處。明證涅槃。故圍陀說梵王名常，是涅槃因。
X08n0236_p0362b01║鈔：婆羅門是白淨色類者，婆羅門法，七歲已上出
X08n0236_p0362b02║家，學四圍陀；十五已去，受婆羅門法，遊方學問；三
X08n0236_p0362b03║十恐絕嗣娶妻；五十入山修道。世俗之中可謂白
X08n0236_p0362b04║淨。言廣破如彼者，彼論云：謂鬬諍劫，諸婆羅門作
X08n0236_p0362b05║如是計。何因故作此計？以是見世間真婆羅門姓，
X08n0236_p0362b06║具戒故，貪名利及恭敬故，作如是計。今應問彼：唯
X08n0236_p0362b07║餘種類從父母生，為婆羅門亦爾耶？世間現見諸
X08n0236_p0362b08║婆羅門從母產生。汝謗現事，不應道理。若爾，汝言
X08n0236_p0362b09║諸婆羅門是勝種，剎帝利等是下種，非也。如是造
X08n0236_p0362b10║不善業，造作善業，造身、語、意妙行，於現法中受愛、
X08n0236_p0362b11║不愛果，便於後世生諸惡趣，或生善趣。若三處現
X08n0236_p0362b12║前，是彼，是此，由此入於母胎，從之而生。若世間之
X08n0236_p0362b13║巧處，若作業處，若善、不善，若王，若臣，乃至若修梵
X08n0236_p0362b14║世已，生於梵世，若復下爾等。又汝何所欲？為從勝
X08n0236_p0362b15║種類生，此名為勝？為由戒、聞等耶？若由從勝種類
X08n0236_p0362b16║生者，汝論中說：於祠祀中，若戒、聞等勝，取之為量。
X08n0236_p0362b17║如此之言不應中理。若由戒、聞等者，汝言婆羅門
X08n0236_p0362b18║是勝種，餘類是下類，不應道理。是故妄計最勝者，
X08n0236_p0362b19║非如理說。▲鈔：安茶師計本際下，問：鈔中何不指
X08n0236_p0362b20║其破耶？答：以問答前計梵王生故，故同前破，不別
X08n0236_p0362b21║指也。故唯識中次前破大自在天生。論後續云：餘
X08n0236_p0362b22║執有一大梵，時、方、本際、自在、虗空、我等、常住、實有、
X08n0236_p0362b23║具諸功能、生一切法，皆同此破。
X08n0236_p0362b24║鈔：混沌未分等者。然此方妄計，亦西天相傳之說。
X08n0236_p0362c01║案五帝歷云：天地混沌，盤古生其中。一日九變，神
X08n0236_p0362c02║於天，聖於地。天日高一丈，地日厚一丈，盤古亦長
X08n0236_p0362c03║一丈。如此萬八千歲，然後天地開闢。盤古龍身人
X08n0236_p0362c04║首，首極東，足極西，左手極南，右手極北。開目成曙，
X08n0236_p0362c05║合目成夜。呼為暑，吸為寒，吹氣成風雲，叱聲為雷
X08n0236_p0362c06║電。盤古死，頭為甲，喉為乙，肩為丙，心為丁，膽為戊，
X08n0236_p0362c07║脾為己，脇為庚，肺為辛，腎為壬，足為癸。目為日月，
X08n0236_p0362c08║髭為星辰，眉為斗樞，九竅為九州，乳為崑崙，膝為
X08n0236_p0362c09║南嶽，股為泰山，尻為魚鼈，手為飛鳥，爪為龜龍，骨
X08n0236_p0362c10║為金銀，髮為草木，毫毛為鳧鴨，齒為玉石，汗為雨
X08n0236_p0362c11║水，大腸為江海，小腸為准泗，膀胱而百川，面輪為
X08n0236_p0362c12║洞庭。韋昭記曰：世俗相傳，為盤古一日七十化，覆
X08n0236_p0362c13║為天，偃為地，八萬歲乃死。然盤古事迹，正為虗妄。
X08n0236_p0362c14║既無史籍，難可依憑。但是古來相傳詭妄耳。
X08n0236_p0362c15║鈔廣百論云下，此論即聖天菩薩造，護法解釋。言
X08n0236_p0362c16║廣破如彼者，論次鈔中所引，更有能立之文，云：時、
X08n0236_p0362c17║所待因，都不可見；不見因故，所以無生；以無生故，
X08n0236_p0362c18║即知無滅；無生無滅，故復言常。為破彼執，故說頌
X08n0236_p0362c19║曰：若有體實有卷舒用可得此定從他生故成取
X08n0236_p0362c20║生果。論云：時、用卷舒，待他方立，故此時、用隨緣而
X08n0236_p0362c21║轉。體、相若無取、捨差別，諸有作用興、廢不成。又時、
X08n0236_p0362c22║作用依他而轉，如地、色等，定是無常，即以此事為
X08n0236_p0362c23║其同法。用所依時，何容常住？故善時者作如是言：
X08n0236_p0362c24║業風所引天種差別，自類為因，展轉相續，循環遞
X08n0236_p0363a01║代，終而復始，隨緣不同，冷、暖、觸異，分位差別，說名
X08n0236_p0363a02║為時。時雖具有因緣生、滅，相似相續，隱覆難知，豈
X08n0236_p0363a03║以不知言無因等？言百論亦云下，即提婆菩薩造，
X08n0236_p0363a04║天親解釋。言此則見果知因者，次論云：復次以一
X08n0236_p0363a05║時、不一時、久、近等相故，可知；有時、無不有時，是故
X08n0236_p0363a06║是常。內曰：過去、未來中無，是故無未來。如泥團現
X08n0236_p0363a07║在，土時過去，瓶時未來。此時相常，故過去時不作
X08n0236_p0363a08║未來時。汝經言：時是一法，是故過去時終不作未
X08n0236_p0363a09║來時，亦不作現在時。若過去作未來者，則有雜過；
X08n0236_p0363a10║又過去中無未來時，是故無未來。現在亦如是破。
X08n0236_p0363a11║乃至廣說。
X08n0236_p0363a12║鈔：百論云：外曰：實有方常相，日合處是方相等者。
X08n0236_p0363a13║（有本日字作曰字，非也。）論續次云：如我經說：若過去，若未來，
X08n0236_p0363a14║若現在，日初合處，是名東方。如是餘方，隨日而名。
X08n0236_p0363a15║內曰：不然。東方無初，故日行四天下，繞須彌山。鬱
X08n0236_p0363a16║單越日中，弗于逮日出，弗于逮人以為東方；弗于
X08n0236_p0363a17║逮日中，閻浮提日出，閻浮提人以為東方；閻浮提
X08n0236_p0363a18║日中，拘耶尼日出，拘耶尼人以為東方；拘耶尼日
X08n0236_p0363a19║中，鬱單越日出，鬱單越人以為東方。如是悉是東
X08n0236_p0363a20║方、南方、西方、北方。復次，日不合處，是中無方，以無
X08n0236_p0363a21║相故。復次，不定故。此以東方，彼以為西方。是故無
X08n0236_p0363a22║實，乃之廣破。
X08n0236_p0363a23║鈔：不越父母者，所生子微不越能生父母微之分
X08n0236_p0363a24║量。故唯識云：其量只與所依父母本許大，如第三
X08n0236_p0363b01║子微，如一父母許大，乃至大地與所一本父母許
X08n0236_p0363b02║大。極微是常，子等無常。言亦廣如彼破者，彼論云：
X08n0236_p0363b03║此亦非理。所以者何？所執極微若有方分，如蟻行
X08n0236_p0363b04║等，體應非實；若方無分，如心、心所，應不共聚生麤
X08n0236_p0363b05║果色。既能生果如彼所生，如何可說極微常住？又
X08n0236_p0363b06║所生果不越因量，應如極微，不名麤色，則此果色
X08n0236_p0363b07║應非眼等色根所取，便違自執。若謂果量德合，故
X08n0236_p0363b08║非麤，以麤色根能取、所執果色既同因量，應如極
X08n0236_p0363b09║微，無麤德合；或應極微亦麤德合，如麤果色，處無
X08n0236_p0363b10║別故。若謂果色徧在自因，因非一故，何名麤者，則
X08n0236_p0363b11║此果色體應非一，如所在因，處各別故。既爾，此果
X08n0236_p0363b12║還不成麤，由此亦非色根所取。若果多分合，故成
X08n0236_p0363b13║麤；多因極微合，應非細，足成根境，何用果為？既多
X08n0236_p0363b14║分成，應非實有，則汝所執前、後相違。又果與因俱
X08n0236_p0363b15║有質礙，應不同處，如二極微。若謂因、果體相受入，
X08n0236_p0363b16║如沙受水，藥入融銅，誰許沙、銅體受水、藥？或應離
X08n0236_p0363b17║變，非一非常。又麤色果體若是一，得一分時，應得
X08n0236_p0363b18║一切，彼、此一故。彼應如此，不許違理，許便違事。故
X08n0236_p0363b19║彼所執進、退不成，但是隨情虗妄計度。
X08n0236_p0363b20║鈔：顯揚第九云等者，彼論第十中破云：復次計諸
X08n0236_p0363b21║極微常住論者，我今問汝，隨汝意答。汝為觀察已，
X08n0236_p0363b22║計極微常？為不觀察，計彼常耶？若不觀察者，離慧
X08n0236_p0363b23║觀察，而定計常，不應道理。若言已觀察者，違諸量
X08n0236_p0363b24║故，不應道理。又汝何所欲：諸極微性為由細故，計
X08n0236_p0363c01║彼是常？為由與麤果物其相異故，計彼常耶？若由
X08n0236_p0363c02║細者，離散損減，其性羸劣，而言是常，不應道理。若
X08n0236_p0363c03║言由相異故者，是則極微超過地、水、火、風之相，不
X08n0236_p0363c04║同種類相故，而言能生彼果，不應道理。又彼極微
X08n0236_p0363c05║亦無異相可得，故不中理。乃至廣破。言瑜伽同此
X08n0236_p0363c06║者，第六卷中全同顯揚也。
X08n0236_p0363c07║鈔：百論亦云乃至信有故等，廣如彼破者，其等字
X08n0236_p0363c08║等餘能立之文。次云：世人信一切處有虗空，是故
X08n0236_p0363c09║徧；信過去、現在、未來一切時有虗空，是故常。內曰：
X08n0236_p0363c10║分中分合，故分不異。若瓶中向中虗空，是中虗空
X08n0236_p0363c11║為都有耶？為分有耶？若都有者，則不徧；若是為徧，
X08n0236_p0363c12║瓶亦應徧。若分有者，虗空但是分，無有有分名為
X08n0236_p0363c13║虗空。是故虗空非徧亦非常。外曰：定有虗空徧相，
X08n0236_p0363c14║亦常作故。若無虗空者，則無舉、無下、無去來等。所
X08n0236_p0363c15║以者何？無容受處故。今實有所作，是以有虗空亦
X08n0236_p0363c16║徧亦常。內曰：不然。虗空處虗空，若有虗空法，應有
X08n0236_p0363c17║住處；若無住處，是則無法。若虗空孔穴空住者，是
X08n0236_p0363c18║則虗空住虗空中，有容受處故。而不然，是故虗空
X08n0236_p0363c19║不住孔穴中，亦不實中住。何以故？實無空故，是實
X08n0236_p0363c20║不名空。若無空，別無住處，以無容受處故。復次，汝
X08n0236_p0363c21║言作處是虗空者，實中無作處故則無虗空，是故
X08n0236_p0363c22║虗空亦非徧亦非常。復次，無相故無虗空。諸法各
X08n0236_p0363c23║各有相，以有相故知有法。如地堅相、水濕相、火熱
X08n0236_p0363c24║相、風動相、識知相，而虗空無相故是無。外曰：虗空
X08n0236_p0364a01║有相，汝不知故無，無色相是虗空相。內曰：不然。無
X08n0236_p0364a02║色名破色，非更有法。猶如斷樹更無有法，是故無
X08n0236_p0364a03║有虗空相。復次，虗空無相。何以故？汝說無色是虗
X08n0236_p0364a04║空相者，若色未生時先虗空相。復次，色是無常法，
X08n0236_p0364a05║虗空是有常法。若色未有時，應先有虗空法。若未
X08n0236_p0364a06║有色無所滅，虗空則無相。若無相則無法，是故非
X08n0236_p0364a07║無色者，虗空相但有名而無實。諸徧常等亦如是
X08n0236_p0364a08║總破。
X08n0236_p0364a09║鈔：瑜伽論云：何因緣故，乃至立如是論者，彼論次
X08n0236_p0364a10║後云：今應問彼：汝何所欲？現法方便所招之苦，為
X08n0236_p0364a11║用宿作為因？為用現法方便為因？為用宿作為因
X08n0236_p0364a12║者，汝先所說：由勤精進吐舊業故，現在新業由宿
X08n0236_p0364a13║作因之所害故。如是於後不復有漏，乃至廣說，不
X08n0236_p0364a14║應道理。若用現法方便為因者，汝先所說：凡諸世
X08n0236_p0364a15║間所有士夫、補特伽羅所受，皆由宿作為因，不應
X08n0236_p0364a16║道理。是故此論非如理說。問：彼既說苦、樂由於宿
X08n0236_p0364a17║作，與內教同，何不許之？答：廣鈔引佛名經懺悔文
X08n0236_p0364a18║說：凡夫於業報中好生疑惑。業有三種，謂：順現，順
X08n0236_p0364a19║生，順後。復有四句：一、報定，時不定，二、時定，報不定，
X08n0236_p0364a20║三、時、報俱定，四、時、報俱不定。彼但定有宿作不許，
X08n0236_p0364a21║餘故不許也。
X08n0236_p0364a22║鈔：涅槃經三十五廣破此見者，即南經也。若北經，
X08n0236_p0364a23║當四十經云：須䟦陀至佛所已，問佛言：有諸沙門、
X08n0236_p0364a24║婆羅門等作如是言：一切眾生受苦、樂報，皆隨往
X08n0236_p0364b01║日本業因緣。是故若有持戒、精進，受身、心苦，能壞
X08n0236_p0364b02║本業；本業既盡，眾苦盡滅，即得涅槃。是義云何？佛
X08n0236_p0364b03║言：彼若作是說，我當問之：仁者！實作是說否？彼若
X08n0236_p0364b04║見答：實爾。我見眾生習行諸惡，多饒財寶，身得自
X08n0236_p0364b05║在；又見修善，貧窮多乏，不得自在；又見有人慈心
X08n0236_p0364b06║不殺，反更中夭；又見喜殺，終保年壽；又見有人身
X08n0236_p0364b07║修梵行，精進，持戒，有得解脫，有不得者。是故我說
X08n0236_p0364b08║一切眾生受苦、樂報，皆有往日本業因緣。佛言：實
X08n0236_p0364b09║見過去業否？若有是業，為多少耶？現在苦、樂能破
X08n0236_p0364b10║多少耶？能知是業已盡、不盡耶？是業既盡，一切盡
X08n0236_p0364b11║耶？彼答言：我實不知。我即引喻：如有人身被毒箭，
X08n0236_p0364b12║其家為請醫師，令拔是箭，身得安穩。其後千年，是
X08n0236_p0364b13║人猶憶，了了分明：是醫為我出箭得安。仁既不知
X08n0236_p0364b14║過去本業，云何能知現在苦行定能破壞過去業
X08n0236_p0364b15║耶？彼若言：瞿曇！經中作如是說：若見有人豪富自
X08n0236_p0364b16║在，當知是人先世好施。如是不名過去業耶？佛言：
X08n0236_p0364b17║如是知者，名為比知，不名真知。我佛法中或由因
X08n0236_p0364b18║知果，或從果知因。我佛法中有過去業，有現在業。
X08n0236_p0364b19║汝法不從方便斷業；我法不爾，從方便斷。汝業盡
X08n0236_p0364b20║已則得苦盡；我則不然，煩惱盡已業苦則盡，故我
X08n0236_p0364b21║責汝過去之業。若知現在苦行能壞過去業，現在
X08n0236_p0364b22║苦行復以何破？如其不破，苦則是常。苦若是常，云
X08n0236_p0364b23║何說言得苦解脫？若更有行壞苦行者，過去已盡，
X08n0236_p0364b24║云何有苦？當知一切眾生有過去業、有現在因。眾
X08n0236_p0364c01║生雖有過去壽命，要賴現在飲食因緣。仁者！若說
X08n0236_p0364c02║眾生受苦受樂定由過去本業因緣，是事不然。譬
X08n0236_p0364c03║如有人為王除怨多得財寶，因是財寶受現在樂，
X08n0236_p0364c04║是人現作樂因、現受樂報。譬如有人殺王愛子，以
X08n0236_p0364c05║是因緣喪身失命，是人現作苦因、現受苦報。仁者！
X08n0236_p0364c06║一切眾生現在因於四大時節土地人民苦樂，是
X08n0236_p0364c07║故我說一切眾生不必盡因過去本業受苦樂也。
X08n0236_p0364c08║仁者！若以斷業因緣力故得解脫者，一切聖人不
X08n0236_p0364c09║得解脫。何以故？一切眾生過去本業無始終故。是
X08n0236_p0364c10║故我說修聖道時，是道能遮無始終業。仁者！若受
X08n0236_p0364c11║苦行便得道者，一切畜生悉應得道。是故先當調
X08n0236_p0364c12║伏其心、不調伏身。是故我經中說：斫伐此林，莫斫
X08n0236_p0364c13║伐樹。何以故？從林生怖，不從樹生。欲調伏身，先當
X08n0236_p0364c14║調心。心喻於林，身喻於樹（上皆取要引之，具如經中廣說）。
X08n0236_p0364c15║鈔：大乘法師下，即唯識疏文，是有因自然也。瑜伽第
X08n0236_p0364c16║七下，即無因自然也。然彼論次文破云：今應問彼：
X08n0236_p0364c17║汝何所欲？一切世間內、外諸物種種生起，或歘然
X08n0236_p0364c18║生起，為無因耶？為有因耶？若無因者，種種生起，歘
X08n0236_p0364c19║然而起，有時不生，不應道理；若有因者，我及世間
X08n0236_p0364c20║無因而起，不應道理。乃至云：是故此論非如理說。
X08n0236_p0364c21║言此則無因為自然，非別有物者，彈大乘法師也。
X08n0236_p0364c22║鈔：若廣分別下，指在諸論，如前一一引釋者是。問：
X08n0236_p0364c23║鈔中何故不廣引耶？答：圭峯云：緣是偏僻、屈曲之
X08n0236_p0364c24║義，却難於深法，枉無限心力。此方既無，不煩廣敘
X08n0236_p0365a01║破之。若迴彼功夫，學大乘深經，自合通其玄妙。故
X08n0236_p0365a02║今指如別說，知與不知，無乖弘闡。然恐學者欲知
X08n0236_p0365a03║始末，故前略引爾。
X08n0236_p0365a04║
X08n0236_p0365a05║華嚴懸談會玄記卷第三十五
X08n0236_p0365a06║
X08n0236_p0365a07║音釋
X08n0236_p0365a08║襲（似入切，合也，入也。）蓊（烏孔切，蓊鬱也。）鬱（紆勿切，木叢生者。）褐（何葛切，袍也。）鵂
X08n0236_p0365a09║（音休。）鶹（音留，休留，鳥名。）孥（乃都切。書傳云孥，子也。）鑽（子亂、子尤二切，所以穿也。）詰（溪吉
X08n0236_p0365a10║切，治也，問罪也。）嗢（烏沒切，咽也。）壠（立蹱切，丘壠也。）股（公戶切。）歘（許勿切，暴起也。）