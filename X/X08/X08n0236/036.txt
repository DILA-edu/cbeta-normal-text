X08n0236_p0365a11║
X08n0236_p0365a12║
X08n0236_p0365a13║
X08n0236_p0365a14║華嚴懸談會玄記卷第三十六
X08n0236_p0365a15║蒼山再光寺比丘　普瑞集
X08n0236_p0365a16║疏統收所計，不出四見等者，亦即唯識意。彼論云：然
X08n0236_p0365a17║諸外道品類雖多，所執有法不過四種：一、執有法與
X08n0236_p0365a18║有等性，其體定一，如數論等。彼執非理。所以者何？勿
X08n0236_p0365a19║一切法即有性故。皆如有性，體無差別。又若色等即
X08n0236_p0365a20║色等性，色等應無青、黃等異。二、執有法與有等性，其
X08n0236_p0365a21║體定異，如勝論等。彼執非理。所以者何？勿一切法非
X08n0236_p0365a22║有性故。如已滅無，體不可得，便違實等自體非無，亦
X08n0236_p0365a23║違世間現見有物。又若色等非色等性，應如聲等非
X08n0236_p0365a24║眼等境。三、執有法與有等性亦一亦異，如無慚等。（應等，
X08n0236_p0365b01║勒沙婆也。此云苦行，或是無慚梵語。）彼執非理。所以者何？一、異同前，一、
X08n0236_p0365b02║異過故；二、相違，體應別故；一、異體同，俱不成故。勿一
X08n0236_p0365b03║切法皆同一體，或應一、異是假非實，而執為實，理定
X08n0236_p0365b04║不成。四、執有法與有等性非一非異，如邪見等。（疏云：若提
X08n0236_p0365b05║子，此是六師之數，具云尼犍陀若提子。據此，即尼犍也。故偏云邪見爾。）彼執非理。所以
X08n0236_p0365b06║者何？非一、異執，同一、異故。非一、異言，為遮？為表？若唯
X08n0236_p0365b07║是表，應不雙非；若但是遮，應無所執。亦遮亦表，應互
X08n0236_p0365b08║相違；非遮非表，應成戲論。又非一、異違世共知有一、
X08n0236_p0365b09║異物，亦違己宗色等有法決定實有。是故彼言唯矯
X08n0236_p0365b10║避過，諸有智者勿謬許之。
X08n0236_p0365b11║疏則因中有果者，數論計自性諦中有二十三諦，即
X08n0236_p0365b12║因中有果也；勝論計大有離實、德、業外別有一法，即
X08n0236_p0365b13║因中無果也。
X08n0236_p0365b14║鈔：皆廣如百論者，以彼論有破因中有果品、破因
X08n0236_p0365b15║中無果品。此二品廣申立破故也。其略去：若因中
X08n0236_p0365b16║先有果，先無果，二俱無生。何以故？若因中無果者，
X08n0236_p0365b17║何以但泥中有瓶，縷中有布？若其俱無，泥應是布，
X08n0236_p0365b18║縷應是瓶。若因中先有果者，是因中是果生。是事
X08n0236_p0365b19║不然。何以故？是因即是果，汝法因、果不異故。因中
X08n0236_p0365b20║若先有果，若先無果，是皆不生。復次，若因中先有
X08n0236_p0365b21║果者，乳中有酪、酥；若果中先有因者，酥中有酪、乳
X08n0236_p0365b22║等。若乳中有酪、酥等，則一因多果；若酥有酪、乳等，
X08n0236_p0365b23║則一果中多因。如是先後因、果，一時俱有過。若因
X08n0236_p0365b24║中無果，亦如是過。是故因中有果、無果，是皆無生。
X08n0236_p0365c01║又云：若瓶與泥團不異者，瓶生時，泥團不應滅，泥
X08n0236_p0365c02║團亦不應為瓶因；若泥團與瓶異者，瓶不應生，瓶
X08n0236_p0365c03║亦不應為泥團果。是故若因中有果，若因中無果，
X08n0236_p0365c04║物不應生物。（以上無生破彼執也。）又云：外曰：若諸法空、無相
X08n0236_p0365c05║者，世間人盡不信受。內曰：是因緣法，世人信受。所
X08n0236_p0365c06║以者何？因緣生法，則是無相。汝謂乳中有酪、酥等，
X08n0236_p0365c07║童女已妊諸子，食中已有糞。又除梁、椽等，別有屋；
X08n0236_p0365c08║除縷，別有布。或言：因中有果。或言：因中無果。或言：
X08n0236_p0365c09║離因緣，諸法生。其實空，不應言說世事。是人所執，
X08n0236_p0365c10║誰當信受？我法不爾，與世人同，故一切信受。
X08n0236_p0365c11║疏從虗空生，即是無因者。問：前十一計所等之中自
X08n0236_p0365c12║有無因，何故此中指虗空為無因耶？答：前約所等，自
X08n0236_p0365c13║有無因；此約能等，十計相望。虗空對餘眾情所見，共
X08n0236_p0365c14║云無體，故指虗空為無因也。
X08n0236_p0365c15║鈔：無而忽有下，有二：初略釋二因；得如乳生酪下，
X08n0236_p0365c16║逆。次廣明二因：先釋邪因；後一切諸法下，釋無因。
X08n0236_p0365c17║配屬可見者，指於疏文離佛法外總結釋也。
X08n0236_p0365c18║鈔：有物混成，先天地生者，唐明皇注云：將欲明道
X08n0236_p0365c19║立名之由，故云有物。言有物混然而成，含孕一切，
X08n0236_p0365c20║尋其生化，乃在天地之先。寂兮寥兮至為天下母
X08n0236_p0365c21║者，注云：有物之體，寂寥虗靜，妙體湛然常寂，故獨
X08n0236_p0365c22║立而不移改。應用徧於群有，故周行而不危殆。而
X08n0236_p0365c23║萬物資以生成，被其茂姜之德，故可以為天下母。
X08n0236_p0365c24║言不知其名至遠曰返故者，注云：吾見有物生成，
X08n0236_p0366a01║隱無名氏，故通生表其德，字之曰道。以包含目其
X08n0236_p0366a02║體，強名曰大。妙用無方，強名不得。故自大而求之，
X08n0236_p0366a03║則逝而往矣。自往而求之，則遠不及矣。若能了悟，
X08n0236_p0366a04║則返在於身心而證之。▲鈔：注云：因其所大下，即
X08n0236_p0366a05║釋上道大，天大，地大，王亦大之文也。
X08n0236_p0366a06║鈔：域中者，八極之內也。言人謂王也等者，廣鈔第
X08n0236_p0366a07║七云：由前所說，人從天地生，天地從道生，故為人
X08n0236_p0366a08║王者，還法於本也。言意在道法自然者，謂鈔中由
X08n0236_p0366a09║文相攝，雖委細引之，然疏本意唯在道法自然耳。
X08n0236_p0366a10║故上雖廣說，以自然為極也。鈔：道動下，釋道生一
X08n0236_p0366a11║也。於生物下，增一名二，釋上一生二也。陽氣不能
X08n0236_p0366a12║下，釋二生三也。積冲和下，覆釋上義，以歸經文。言
X08n0236_p0366a13║萬物負陰而抱陽下，注云：萬物得陰陽冲氣生成
X08n0236_p0366a14║之，故負抱陰陽，含養冲氣，以為柔和也。
X08n0236_p0366a15║鈔：大宗師篇者，彼第三篇也。注云：雖天地之大，萬
X08n0236_p0366a16║物之富，其所宗而師者，無心也。言有情有信等者，
X08n0236_p0366a17║彼疏云：明鑒洞照，有情也；赴機若響，有信也；恬淡
X08n0236_p0366a18║寂寞，無為也；視之不見，無形也。▲鈔：可傳而不可
X08n0236_p0366a19║受者，彼疏云：寄言詮理，可傳也；體非數量，不可受
X08n0236_p0366a20║也；方寸獨悟，可得也；離於形色，不可見也。▲鈔：自
X08n0236_p0366a21║古以固存下，彼疏云：自，從也。存，有也。虗通至道，無
X08n0236_p0366a22║始無終。從本已來，未有天地，五氣未兆，吾道存焉。
X08n0236_p0366a23║▲鈔：神鬼、神帝下，彼疏云：言大道能神於鬼靈，神
X08n0236_p0366a24║於天帝，開明三景，生立二儀，至無之力，有茲功用。
X08n0236_p0366b01║斯乃不神而神，不生而生，非神而神，非生而生者
X08n0236_p0366b02║也。故老經云天得一以清，神得一以靈也。▲鈔：在
X08n0236_p0366b03║太極之先下，彼疏云：太極，五氣也；六極，六合也。且
X08n0236_p0366b04║道在五氣之上，不為高遠；在六合之下，不為深邃；
X08n0236_p0366b05║先天地生，不為長久；長於萬古，不為耆艾。言道非
X08n0236_p0366b06║高，非深，非久，非老，故道無不在，所在皆無也。
X08n0236_p0366b07║鈔：狶韋氏下，彼疏云：狶韋氏，文字已前遠古帝王
X08n0236_p0366b08║號也。得靈通之道，故能驅馭羣品，提挈二儀。又作
X08n0236_p0366b09║契字者，契，合也。言能混同萬物，符合二儀者也。伏
X08n0236_p0366b10║犧，三皇也。能伏牛、乘馬、伏犧牲，故謂之伏犧也。襲，
X08n0236_p0366b11║合也。氣母者，元氣之母，應道也。為得至道，故能畫
X08n0236_p0366b12║八卦，演六爻，調陰陽，合六氣也。維斗，北斗也。為眾
X08n0236_p0366b13║星綱維，故謂之維斗。忒，差也。古始得於至道，故歷
X08n0236_p0366b14║於終始，維持天地，必無差忒。日月光證於一道，故
X08n0236_p0366b15║得始終照臨，竟無休息者也。崑崙，山名也。在北海
X08n0236_p0366b16║之北。堪杯，崑崙山神名也。襲，入也。堪杯人面獸身，
X08n0236_p0366b17║得道，入崑崙山為神，姓馮，名夷，弘農華陰潼鄉提
X08n0236_p0366b18║首里人也。服八石神丹，得水仙。大川，黃河也。天帝
X08n0236_p0366b19║錫馮夷為河伯，故遊處孟津大山之中也。肩吾，神
X08n0236_p0366b20║名。（司馬云：山神不死，至孔子時亦有。）得道，故處東嶽，為大川之神。
X08n0236_p0366b21║黃帝，軒轅也。採首山之銅，鑄鼎於荊山之下。鼎成，
X08n0236_p0366b22║有龍垂胡髯以迎帝。帝遂將羣臣及後宮七十二
X08n0236_p0366b23║人，白日乘雲駕龍，以登上天，仙化而去。▲鈔：又云：
X08n0236_p0366b24║知天之所為等者，彼疏云：天者，自然之謂；至者，造
X08n0236_p0366c01║極之名。天之所為者，謂三景晦明，四時生殺，風雲
X08n0236_p0366c02║舒卷，雷雨寒溫也。人之所為者，謂手捉，脚行，目視，
X08n0236_p0366c03║耳聽，心知巧拙。凡心施為，知天之所為，悉皆自爾，
X08n0236_p0366c04║非關造作，豈由智力？是以內放其身，外冥於物，浩
X08n0236_p0366c05║然大觀，與眾玄同，窮理盡性，故稱為至也。
X08n0236_p0366c06║鈔：即莊子文者，具云：夫鵠（有本又作鶴，同，胡各切。）不日浴而
X08n0236_p0366c07║白，烏不日黔（其金切，黑也。）而黑。（自然各已是也。）彼疏云：夫鵠白
X08n0236_p0366c08║烏黑，稟之自然。豈須日日浴染，方得如是？以言物
X08n0236_p0366c09║性，其義例然。言亦涅槃經者，即第四十云：納衣梵
X08n0236_p0366c10║志說：如刺生自然尖，飛鳥自然色別，毒蛇生已自
X08n0236_p0366c11║然食土，魚見鈎餌自然吞食，龜陸生已自能入水，
X08n0236_p0366c12║犢子生已自能飲乳。誰有教者？佛言：善男子！是義
X08n0236_p0366c13║不然。若言入水非因緣者，何不入火？若言飲乳非
X08n0236_p0366c14║因緣者，何不唼角等。
X08n0236_p0366c15║鈔：二、引周易等者，下等者二字剩也。言繫者，繫屬
X08n0236_p0366c16║也下，彼疏云：謂繫詞者，凡有二義：論字取繫屬之
X08n0236_p0366c17║義，聖人繫屬此辭於爻卦之下，故又音為系者，取
X08n0236_p0366c18║綱系之義。卦之與爻，各有其辭，以釋其義，則卦之
X08n0236_p0366c19║與爻，各有綱系，所以音為系也。夫子本作十翼，申
X08n0236_p0366c20║說上、下二篇經文。繫辭條貫義理，別自為卷，總曰
X08n0236_p0366c21║繫辭。言此上應加是故二字者，以本文中有是故
X08n0236_p0366c22║二字，故彼文云：是故易有太極等。▲鈔：注云者，即
X08n0236_p0366c23║韓康伯注也。言孔云者，即孔頴達疏也。謂混元下，
X08n0236_p0366c24║問：老子一生二，前謂冲氣之一生第二陽氣，何故
X08n0236_p0367a01║今云太極生兩儀，即老子一生二也？答：廣鈔第七
X08n0236_p0367a02║云：謂道動出冲元之氣，道生一也。於物之理未足，
X08n0236_p0367a03║又生陰、陽二氣，一生二。陰氣下凝為地，陽氣上騰
X08n0236_p0367a04║為天，和氣中為人倫，二生三也。三才成八卦，萬物
X08n0236_p0367a05║生焉，三生萬物也。文通二意，引證家取意有異，故
X08n0236_p0367a06║不相違。▲鈔：彼注云：質，性也。又釋：太易，指周易。太
X08n0236_p0367a07║極者，即漢張湛注也。今具書其注文，庶見其始末。
X08n0236_p0367a08║列子云：有太易、太初、太始、太素。（注云：此明物之自微至著，變化之相
X08n0236_p0367a09║因襲也。）太易者，未有氣也。（易者，無凝滯之稱。凝寂於虗之域，將何所見？即如易
X08n0236_p0367a10║繫之太極，老氏之混成也。）太初者，氣之始也。（陰陽未判，即下說所謂渾淪也。渾淪
X08n0236_p0367a11║者，言萬物相渾淪而未相離也。）太始者，形之始也。（陰陽既判，則品物流形也。）太
X08n0236_p0367a12║素者，質之始也。（質，性也。既為物矣，則方圓、剛柔、靜躁、浮沉，各有其性故也。）▲鈔：
X08n0236_p0367a13║此則太初，非太易等者，會孔疏意，謂張湛既指太
X08n0236_p0367a14║易是太極，則孔謂太初者非也。（以太初是第二名，既同太易，則非第
X08n0236_p0367a15║二名也。）然鈔文少倒，應云：此則太易（意云是太易也）非太初，
X08n0236_p0367a16║便成太極在初。文理方順，智者詳之。▲鈔：若准易，
X08n0236_p0367a17║鈎命下會，太極却在後也。然易謂太極，乃取有之
X08n0236_p0367a18║所極處，即是無也。勾命決謂之太極，取其形質圓
X08n0236_p0367a19║具，極處說也。一是有初之極（故上同太易），一是有終之
X08n0236_p0367a20║極（故在四運之後），故名同義異也。而圭山原人論注云：彼
X08n0236_p0367a21║始有太易五重，運轉乃至太極（即勾命第五重），太極生兩
X08n0236_p0367a22║儀。評曰：清、涼兩存。故鈔云：雖小異同，皆是元氣生
X08n0236_p0367a23║天地耳。圭山直以易之太極同勾命決之太極，似
X08n0236_p0367a24║不順今文。然勾命決以一氣有五運，則一氣同耳，
X08n0236_p0367b01║於理無妨。▲鈔：謂震木離火等者，四方，四時也。又
X08n0236_p0367b02║巽同下四維也。說卦云：乾為天，為圓，為君，為父，為
X08n0236_p0367b03║玉，為金等，故同兌金也。巽為木，為風，為長女等，故
X08n0236_p0367b04║同震木也。言八卦既立者，從西北為首，乾、坎、艮、震、
X08n0236_p0367b05║巽、離、坤、兌。若約卦象，【圖】乾三長，【圖】坤六短，【圖】離中
X08n0236_p0367b06║虗，【圖】坎中滿，【圖】震仰盂，【圖】艮覆椀，【圖】兌上缺，【圖】巽
X08n0236_p0367b07║下短。又乾為天，坤為地，離為火，坎為水，艮為山，兌
X08n0236_p0367b08║為澤，震為雷，巽為風，此為八卦也。爻象相推者，一
X08n0236_p0367b09║卦有八，重八有六十四卦，每一卦有六爻，總計有
X08n0236_p0367b10║三百八十四爻。如此相推，有吉凶故。
X08n0236_p0367b11║鈔：一陽一陰之謂道，陰陽不測謂之神。此二句非
X08n0236_p0367b12║連次之文，故鈔重牒初句，引注釋之也。其陰陽不
X08n0236_p0367b13║測謂之神者，注云：神也者，變化之極，妙萬物而為
X08n0236_p0367b14║言，不可以形詰者也。故曰陰陽不測。
X08n0236_p0367b15║疏：然無因邪因，乃成大過等者。圭山原人論云：儒道
X08n0236_p0367b16║二教，說人畜等，皆是虗無大道，生成養育。謂道法自
X08n0236_p0367b17║然，生於元氣。元氣生天地，天地生萬物。故愚智貴賤，
X08n0236_p0367b18║貧富苦樂，皆稟於天，由於時命。故死後却歸天地，復
X08n0236_p0367b19║其虗無者。今略舉而詰之。所言萬物皆從虗無大道
X08n0236_p0367b20║而生者，大道即是生死賢愚之本，吉凶禍福之基。基
X08n0236_p0367b21║本既其常存，則禍亂凶愚不可除也，福慶賢善不可
X08n0236_p0367b22║益也。何用莊老之教耶？又道育虎狼，胎桀紂，夭顏冉，
X08n0236_p0367b23║禍夷齊，何名尊乎？又言萬物皆是自然化生，非因緣
X08n0236_p0367b24║者，則一切無因緣處，悉應生化。謂石應生草，草或生
X08n0236_p0367c01║人，人生畜等。又應生無前後，起無早晚。神仙不籍丹
X08n0236_p0367c02║藥，太平不籍賢良，仁義不籍教習。莊老周孔，何用立
X08n0236_p0367c03║教為軌則乎？又言皆從元氣而生者，則歘生之神，未
X08n0236_p0367c04║曾習慮，豈得嬰孩便能愛惡驕恣焉？若言歘有自然，
X08n0236_p0367c05║便能隨念愛惡等者，則五德六藝，悉能隨念而解，何
X08n0236_p0367c06║待因緣學習而成？又若生是稟氣而歘有，死是氣散
X08n0236_p0367c07║而歘無，則誰為鬼神乎？且世有鑒達前生，追憶往事，
X08n0236_p0367c08║則知生前相續，非稟氣而歘有。又驗鬼神，靈知不斷，
X08n0236_p0367c09║則知死後非氣散而歘無。故祭祀求禱，典籍有文。況
X08n0236_p0367c10║死而蘇者，說幽途事，或死後感動妻子，讐報怨恩，今
X08n0236_p0367c11║古皆有耶？且天地之氣，本無知也。人稟無知之氣，安
X08n0236_p0367c12║得歘起而有知乎？草木亦皆稟氣，何不知乎？又言貧
X08n0236_p0367c13║富貴賤，賢愚善惡，吉凶禍福，皆由天命者，則天之賦
X08n0236_p0367c14║命，奚有貧多富少，賤多貴少，乃至禍多福少？苟多少
X08n0236_p0367c15║之分在天，天何不平乎？況有無行而貴，守行而賤，無
X08n0236_p0367c16║德而富，有德而貧，逆吉義凶，仁夭暴壽，乃至有道者
X08n0236_p0367c17║喪，無道者興。既皆由天，天乃興不道而喪有道，何有
X08n0236_p0367c18║福善益謙之賞，禍淫害盈之罰焉？又既禍亂返逆，皆
X08n0236_p0367c19║由天命，則聖人設教，責人不責天，罪物不罪命，是不
X08n0236_p0367c20║當也。然則詩刺亂政，書贊王道，禮稱安上，樂號移風，
X08n0236_p0367c21║豈是奉上天之意，順造化之心乎？故知專此教者，未
X08n0236_p0367c22║能原人
X08n0236_p0367c23║鈔：即唯大乘者，問：今以小乘因緣破彼，彼應迷小
X08n0236_p0367c24║乘因緣，何故此中亦迷大乘因緣耶？答：若約彼迷，
X08n0236_p0368a01║何分大、小？若約破時，但用小乘因緣，是破於彼，何
X08n0236_p0368a02║用大耶？言十地有文者，經云：三界所有，唯是一心。
X08n0236_p0368a03║如來於此分別演說十二有支，皆依一心而得成
X08n0236_p0368a04║立。▲鈔謂心法剎那等者，謂第八識心為諸識本，
X08n0236_p0368a05║剎那剎那前滅後生，各各自類相續，故無始時。界
X08n0236_p0368a06║者，界者，因義，即種子識。展轉傳來，前滅，故不常；後
X08n0236_p0368a07║生，故不斷。此等心法依憑因緣對待而有，非稟氣
X08n0236_p0368a08║而成，唯是識心為緣為對故。豈同下，顯異於彼也。
X08n0236_p0368a09║至耶字，文勢稍長，而義易知。▲鈔：即淨名經者，上
X08n0236_p0368a10║句全是經文，下句義引。言從癡有愛者，痴即無明
X08n0236_p0368a11║有愛，謂三有之愛也。此二為本，生死無窮故。言一、
X08n0236_p0368a12║無明發業等者，（此明大乘二世一重因、果也。謂無明乃至愛、取、有十支為現在因，生、
X08n0236_p0368a13║老死二支為未來果。）言無明發業者，謂能發雖通三毒，無明
X08n0236_p0368a14║為正。故唯識云：此中無明唯取能發，正感後世善、
X08n0236_p0368a15║惡業者以為其體。即分別全，俱生一分。言愛能潤
X08n0236_p0368a16║業者，能潤雖該三毒，三有之愛偏增。唯識云：於潤
X08n0236_p0368a17║業位，愛力偏增。說愛如水，能沃潤故。要數溉灌，方
X08n0236_p0368a18║生有芽。言二、過去下，（若大乘義，三世一重因、果；若小乘義，三世二重因、果。）大
X08n0236_p0368a19║乘義者，唯識云：此十二支，十因二果定不同世。（彼疏
X08n0236_p0368a20║云：以異熟自非造業，身即受果。故約身死，生為同世，十因二果定不同世）。因中前七與
X08n0236_p0368a21║愛、取、有，或異或同（若順生受業，愛初生時，其世必同；第二生已去，乃至後報業等，
X08n0236_p0368a22║世不同也。今身造業，後二世將受果時，方起愛、取故。評曰：若同世，即前二世義；若異世，即今三世義）。
X08n0236_p0368a23║若二、三、七，各定同世（生、老死二，愛、取、有三，無明等七，各定同世。由痴發業，熏發
X08n0236_p0368a24║報種，即識等五，故前七支必定同世。起愛、取水，潤先行識等六種，轉名為有，亦非異時。非異時，非起能潤
X08n0236_p0368b01║隔世，異時方成所潤。生及老死，同世可知。若前七在過去，愛、取、有三在現在，生、老死二在未來，即十二支
X08n0236_p0368b02║通三世有）。言小乘唯後義者，說有三世。現在愛、取之義
X08n0236_p0368b03║雖同，却有二重因果：謂過去無明、行二支為因，現
X08n0236_p0368b04║在識等五支為果；現在愛、取、有三支為因，未來生、
X08n0236_p0368b05║死二支為果也。言雖由三毒下，釋疑，可知。涅槃下，
X08n0236_p0368b06║引證。▲鈔：小乘立三毒下，由貪、嗔、癡發身、口、意，造
X08n0236_p0368b07║非福業，感三塗總報惡業及人、天別報苦業。若造
X08n0236_p0368b08║福業，感欲界人、天。此上皆在欲界。若造不動業中，
X08n0236_p0368b09║修四靜慮，感色界報；修四空定，感四無色界報也。
X08n0236_p0368b10║▲鈔：眾生癡所覆下，復說無明為生死本。已上三
X08n0236_p0368b11║節：一、癡愛，言發潤也；二、三毒，言因之造業受果也；
X08n0236_p0368b12║三、無明，言為本勝也。▲鈔：然外道下，釋疑。疑云：數
X08n0236_p0368b13║論立薩埵等三德，亦翻貪、嗔、癡和合能成諸法，與
X08n0236_p0368b14║佛教何殊？答意云：彼不知三毒是心王所有相應
X08n0236_p0368b15║之心，所能令造業等乃有諸法。又計三德從冥諦
X08n0236_p0368b16║而起用，故是邪推求耳。▲鈔：若大乘說下，唯心親
X08n0236_p0368b17║種為因，癡、愛發潤為緣也。若小乘以癡、愛是根本
X08n0236_p0368b18║故為因，能招業等為緣。言亦以者，意顯或可業、種
X08n0236_p0368b19║為因，癡、愛為緣也。大乘或以業、種為緣，名言種子
X08n0236_p0368b20║為因。言亦以者，或通業、種為因故。
X08n0236_p0368b21║鈔：性空通初、頓、終教者，若因緣生法無性故空，即
X08n0236_p0368b22║破相始教義；若因緣所生諸法自性本空，真理挺
X08n0236_p0368b23║然露現，即頓教義；若因緣無別自體，即真如隨緣
X08n0236_p0368b24║而有。今推無性即理，故云性空，即終教義。言妙有
X08n0236_p0368c01║即是實教者，此不同前性通權通實，故云即實教
X08n0236_p0368c02║也。若以性空融於妙有，交徹具德，即是圓教。
X08n0236_p0368c03║鈔：三、揀濫顯邪等者，總揀此土西方外道言相，濫
X08n0236_p0368c04║同釋教。蓋隨己邪思安立，全乖正理。謂易云下，繫
X08n0236_p0368c05║辭文也。注云：至神者，寂然而無不應，斯蓋功用之
X08n0236_p0368c06║母。此濫佛教真如不變隨緣也。▲鈔：禮云下，注云：
X08n0236_p0368c07║言性不見物，則無欲亦濫，隨緣之義。▲鈔：老子云
X08n0236_p0368c08║下，即道經窈冥不測，生成之用，精妙甚存。窈冥之
X08n0236_p0368c09║精，本無假雜，物感必應，亦濫真如之義也。莊子下
X08n0236_p0368c10║注云：任之而自爾，非偽也。有濫一心之義。▲鈔：如
X08n0236_p0368c11║今時成英尊師者，奘三藏傳云：道士蔡晃、成英等
X08n0236_p0368c12║競引釋論中百之意，用通道經。奘曰：佛、道兩教，其
X08n0236_p0368c13║致天殊。安用佛言，用通道義？窮覈言跡，本出無從。
X08n0236_p0368c14║晃歸情曰：自昔相傳，祖憑佛教。至於三論，晃所師
X08n0236_p0368c15║遵。唯義幽通，無不同會，故引解也。如僧肇著論，咸
X08n0236_p0368c16║引莊、老，狷白申明，不相為怪。佛言似道，何爽論言？
X08n0236_p0368c17║奘曰：佛教初開，深文尚擁；老談玄理，微附佛言。肇
X08n0236_p0368c18║論所傳，引為連類，豈以喻詞而成通極？今經繁富，
X08n0236_p0368c19║各有司南。老子但五千言，論無文解；自餘千卷，多
X08n0236_p0368c20║是鑿方。至如此土賢明何晏、王弼、周顒、蕭懌、顧顗
X08n0236_p0368c21║之徒，初數十家注解老子，何不引用？乃復旁通釋
X08n0236_p0368c22║氏，不乃推步逸蹤乎？（故知當時亦不許彼引用也。）▲鈔：即涅槃
X08n0236_p0368c23║經第三下，先依彼疏科條，後逐難解釋。
X08n0236_p0369a01║科文分二
X08n0236_p0369a02║初問（二）
X08n0236_p0369a03║初問佛差別（爾時）
X08n0236_p0369a04║二難使無別（二）
X08n0236_p0369a05║初舉邪正二常（如佛）
X08n0236_p0369a06║後就其設難（二）
X08n0236_p0369a07║初難佛常同世常（若言）
X08n0236_p0369a08║後徵世常同佛佛常
X08n0236_p0369a09║後答（三）
X08n0236_p0369a10║初明邪異正（二）
X08n0236_p0369a11║初喻（七）
X08n0236_p0369a12║初過佛說經喻（佛告）
X08n0236_p0369a13║二外道[穴/耤]法喻（長者）
X08n0236_p0369a14║三無師自攝喻（賊得）
X08n0236_p0369a15║四學佛求常喻（爾時）
X08n0236_p0369a16║五求常不得喻（我等）
X08n0236_p0369a17║六妄加己情喻（爾時）
X08n0236_p0369a18║七加情損失喻（以水）
X08n0236_p0369a19║二合分（二）
X08n0236_p0369a20║初正合前五喻（五）
X08n0236_p0369a21║一合第二喻（凡夫）
X08n0236_p0369a22║二合第三喻（諸凡）
X08n0236_p0369a23║三合第五喻（以是）
X08n0236_p0369a24║四合第六喻（如彼）
X08n0236_p0369a25║五合第七喻（寶亦）
X08n0236_p0369a26║後重顯加水之相（是諸）
X08n0236_p0369a27║二辨正異邪（三）
X08n0236_p0369a28║初法（是故）
X08n0236_p0369a29║二喻（六）
X08n0236_p0369a30║一如來出現喻（如轉法輪）
X08n0236_p0369a31║二外道退散喻（福德）
X08n0236_p0369a32║三正法無損喻（牛無）
X08n0236_p0369a33║四付人脩學喻（時轉）
X08n0236_p0369a34║五脩學得常喻（是人）
X08n0236_p0369a35║六得常廣益喻（以醍）
X08n0236_p0369a36║三合（六）
X08n0236_p0369a37║一如來出現喻（如轉法輪）
X08n0236_p0369a38║二外道退散喻（諸凡）
X08n0236_p0369a39║三正法無損喻（爾時）
X08n0236_p0369a40║四付人脩學喻（為眾）
X08n0236_p0369a41║五脩學得常喻（菩薩）
X08n0236_p0369a42║六得常廣益喻（復合）
X08n0236_p0369a43║三結勸脩學（二）
X08n0236_p0369a44║初結（以是）
X08n0236_p0369a45║後勸（迦葉）
X08n0236_p0369a46║鈔：性常者，即數論師自性諦常也。後徵中言世性
X08n0236_p0369a47║者，弘決云：謂世間由冥諦而有，即冥諦為世間本
X08n0236_p0369a48║性也。▲鈔：譬如長者下，長者喻過佛，牛喻行法。行
X08n0236_p0369a49║門差別，名色種種：同顯一詮，名共一羣；委修行者，
X08n0236_p0369a50║隨緣修習，名牧放人；隨逐水、草，為得涅槃，不期餘
X08n0236_p0369b01║報，名但為醍醐，不求乳、酪。菩薩如牧牛者，依法思
X08n0236_p0369b02║量，說之為搆；得義充神，名為自食。▲鈔：長者命終
X08n0236_p0369b03║下，過佛示滅，名為命終。諸外道等盜佛正法，安置
X08n0236_p0369b04║己典，名為羣賊之所抄掠。（上楚孝切，奪也；下力約切，取也，劫也。）▲鈔：
X08n0236_p0369b05║賊得牛下。彼無善巧解釋之師，名為婦女。出情圖
X08n0236_p0369b06║度，名自搆捋。憶想作解，以用充神，名得已食。▲鈔：
X08n0236_p0369b07║彼大長者下，遠尋聖意。我等下，學佛求常。夫醍醐
X08n0236_p0369b08║下，歎其所求。▲鈔我等無器下，外道自忖：身無道
X08n0236_p0369b09║機，名無器；依法修善，名為得乳；無有道機錄彼善
X08n0236_p0369b10║行，名無妄處。外道唯有世俗善機收錄彼善，故唯
X08n0236_p0369b11║有皮囊，不能觀察；破相求實，不知攢搖（正觀名攢，旁推名搖）。
X08n0236_p0369b12║世善頗生，名漿猶難得；道果絕分，名況生酥！▲鈔：
X08n0236_p0369b13║以醍醐故下，欲得常果，於生死中妄相建立，宣說
X08n0236_p0369b14║自在天等以為常樂。▲鈔：以水多下，由加妄情，失
X08n0236_p0369b15║於世善，名為失乳；失於賢聖所修道行，名為失酪；
X08n0236_p0369b16║不得涅槃，名失醍醐。此等應得、不得，故名失也。▲
X08n0236_p0369b17║鈔：凡夫亦爾下，但合五喻，略不合第一、第四。合第
X08n0236_p0369b18║二喻中，先正合；何以下，釋；如彼下，舉喻以帖。▲鈔：
X08n0236_p0369b19║凡夫雖得戒、定、慧者，即說三學文也，合賊得牛。無
X08n0236_p0369b20║有方便，不能解說者，合無婦女。▲鈔：以是義下，合。
X08n0236_p0369b21║漿猶難得，況復生酥？如彼下，舉喻以帖。▲鈔：如彼
X08n0236_p0369b22║羣賊下，先牒舉前喻；凡夫下，舉法以合。▲鈔：實亦
X08n0236_p0369b23║不得下，合乳、酪等一切俱失。如彼下，舉喻以帖。▲
X08n0236_p0369b24║鈔：是諸凡夫下，人、天少善。如所加乳，妄說常等，名
X08n0236_p0369c01║為加水。▲鈔：如轉輪王者，輪王喻佛出現世間，名
X08n0236_p0369c02║出現於世。言以諸牛下，喻佛以正法附諸菩薩。言
X08n0236_p0369c03║是人方便，即得醍醐下，喻菩薩巧修，證會常法，以
X08n0236_p0369c04║己所得，化佗同證，令出生死，名無患苦。▲鈔：所謂
X08n0236_p0369c05║如來常、樂、我、淨者，喻中云無患、苦，合中言得常、樂，
X08n0236_p0369c06║言左、右耳。▲鈔：抨驢乳等者，抨字二切，若披耕切，
X08n0236_p0369c07║訓彈也。若補耕切，訓使也，從也。二訓皆通。若訓彈，
X08n0236_p0369c08║則彈捋之義。若訓使，即用，謂故用驢乳，不成酥酪，
X08n0236_p0369c09║又從驢出乳，安成酥酪。▲鈔：依外教修行，但招苦
X08n0236_p0369c10║果者，不能出生死故。如西域記第二說：人壽百歲
X08n0236_p0369c11║時，波你尼仙造千頌聲明論，盛行於世。後五百年，
X08n0236_p0369c12║有大羅漢見梵志為小童誦其聲明，不及，乃打之。
X08n0236_p0369c13║羅漢因而大哭。梵志問其所以。羅漢曰：聞昔波你
X08n0236_p0369c14║尼仙人否？彼答曰：曾聞。今誦聲明，即所造也。羅漢
X08n0236_p0369c15║曰：今小童，即彼仙人後身也。但以強識，翫習世典，
X08n0236_p0369c16║不究真理，神智唐捐，流轉未息。是知習世俗之典，
X08n0236_p0369c17║展轉愚暗，無所成益。
X08n0236_p0369c18║鈔：然西方下，已上正消疏文。自下文外別敘，以對
X08n0236_p0369c19║外宗之異。先舉西方外道之勝，尚去佛道懸遠。言
X08n0236_p0369c20║真源小差者，由不了自心，何知正道？從顛倒慧增
X08n0236_p0369c21║長諸惡，是故訶為邪說。況此方下，以全迷三世因
X08n0236_p0369c22║果，故又不及西方外道之多。云何三教得同也？▲
X08n0236_p0369c23║鈔：善止一身者，謂行善只在現在一身。雖禮記云：
X08n0236_p0369c24║父母亡歿，君子有終身之憂，小人有三年持孝，而
X08n0236_p0370a01║不慮父母他世之何如。▲鈔：齊死生，一榮枯者，莊
X08n0236_p0370a02║子云：古之真人不知悅生，不知惡死。又云：其有旦
X08n0236_p0370a03║夜之常，天之道也。窮達貧富，命也。言聚散氣為生
X08n0236_p0370a04║死者，莊子云：人之生也，氣之聚也。散則為死。言歸
X08n0236_p0370a05║無物者，道經云：繩繩不可名，復歸於無物。（注云：繩繩者，運
X08n0236_p0370a06║動不息之意。妙本湛然，故云復歸於無物也。）此上之說，彼皆為至極之
X08n0236_p0370a07║道。若方之釋教，如以十歲之童望百歲之老，不合
X08n0236_p0370a08║言其同年也。
X08n0236_p0370a09║鈔：棄智者，亦即道經注云：棄凡夫智詐之用淳朴，
X08n0236_p0370a10║淳朴則巧偽不作。絕聰者，莊子云：黜聰明。注云：內
X08n0236_p0370a11║不覺有一身，外不覺有天地，然後曠然與變化為
X08n0236_p0370a12║體，而無不通也。言萬行會本者，性本清淨，由無明
X08n0236_p0370a13║顛倒，故生死長往。能知真淨法身、靈鑒真心，即不
X08n0236_p0370a14║妄認四大緣慮、身心無邊煩惱，秪為此身。既不認
X08n0236_p0370a15║此身，即貪、嗔自息；貪、嗔既息，則不造業；無業，則無
X08n0236_p0370a16║六道之報。念念離過，念念稱性修行，而顯恒沙性
X08n0236_p0370a17║德，契會本性矣。▲鈔以聚氣下。繫辭云：精氣為物，
X08n0236_p0370a18║遊魂為變。注云：精氣氤𣱦，聚而成物。聚極則散，而
X08n0236_p0370a19║遊魂為變也。遊魂，言其遊散也。言死則歸天。天地
X08n0236_p0370a20║等者，上天字誤書，應是夫字。禮記云：魂氣歸乎天，
X08n0236_p0370a21║形魄歸乎地。▲鈔：縱言慎其所習也。如云修身慎
X08n0236_p0370a22║行，子張學干祿，子曰：多聞闕疑，慎言其餘，則寡尤。
X08n0236_p0370a23║多見闕殆，慎行其餘，則寡悔等。此雖言身慎德，秪
X08n0236_p0370a24║在此身，豈知習解脫之因，而出生死等也。▲鈔：蠕
X08n0236_p0370b01║飛者，音輭，又音喘，皆虫動之貌也，即虫類也，飛即
X08n0236_p0370b02║羽族也。▲鈔：四、相遷流者，生、住、異、滅也。言皆由緣
X08n0236_p0370b03║力者，由心生、滅等緣，萬法豈能常住？又緣聚則生，
X08n0236_p0370b04║緣離則滅，非由日、月令遷也。言力負自爾者，即莊
X08n0236_p0370b05║子云：藏舟於壑，藏山於澤，謂之固矣。然而夜半有
X08n0236_p0370b06║力者負之而走，昧者不知也。（彼䟽云：夜半暗冥以譬之，理玄遠也。有力
X08n0236_p0370b07║者，造化也。夫藏舟於海、壑，正合其冥；隱山於澤中，謂之得所。然而造化之力相負而趨，夔故曰新，驟如遊
X08n0236_p0370b08║水。凡惑之徒，心靈愚昧而不知也。）
X08n0236_p0370b09║鈔：故謀未兆下，德經云：其安易持，其未兆易謀。（言人
X08n0236_p0370b10║正性安靜之時，將欲執持，令不散亂；次雖欲起心，尚未形兆，謀度絕之，使令不起。並甚易爾。）其
X08n0236_p0370b11║脆易破，其微易散。（欲心初染，尚自危脆，能絕之者，則易破；禍患初起，形兆尚微，將
X08n0236_p0370b12║欲防之，則易散。）言故受而喜之者，莊子云：受而喜之，（不問所受
X08n0236_p0370b13║者何物，過之而無不適也。）忘而復之。（復之不由於識。）疏云：上句喜所遇，
X08n0236_p0370b14║下句反未生也。言絕於聖下，即道經具云：絕聖棄
X08n0236_p0370b15║智。注云：絕聖人言教之跡，則化無為。言不住不染
X08n0236_p0370b16║者，若心不住著，不染污，道諦也，逈超生死之外；體
X08n0236_p0370b17║性離斷，離常，滅諦也，高出空、有之巔。又滅諦無在，
X08n0236_p0370b18║云不住；性靜，故不染，逈超生死之外。道諦離斷、常
X08n0236_p0370b19║之見，高出空、有之巔。又道於諸境無住，云無住；滅
X08n0236_p0370b20║本無其方所，云無住。道能除漏，云不染；滅性本寂，
X08n0236_p0370b21║云不染。言因心下，依心造業，集也；三界輪迴，苦也。
X08n0236_p0370b22║較言下，明二宗逈異。比較其言，無一可得同也。
X08n0236_p0370b23║鈔染非染下，老以等者，道經云：絕仁，民復孝慈。失
X08n0236_p0370b24║道而有兼愛之仁，絕兼愛之仁則復於大孝慈。言
X08n0236_p0370c01║欲害下，道經云：常有欲以見其徼，常無欲以觀其
X08n0236_p0370c02║妙。言利累於下，道經云：絕巧棄利，盜賊無有。注云：
X08n0236_p0370c03║人矜偏能巧，必有爭利之心。故絕巧則人不爭，棄
X08n0236_p0370c04║利則人自足，則不為盜賊矣。言禮出於亂下，德經
X08n0236_p0370c05║云：夫禮者，忠信之薄而亂之首。（注云：制禮者為忠信衰薄，而以禮為
X08n0236_p0370c06║救亂之首爾。）又莊子云：禮者，道之華而亂之首。言理由
X08n0236_p0370c07║於道下，德經云：不出戶，知天下；不窺牖，見天道。（注云：
X08n0236_p0370c08║垂拱無為，不出教令於戶外，是知理天下之道。人事和則天象順，故不煩窺牖而天道可知也。）其
X08n0236_p0370c09║出彌遠，其智彌少。（若不能無為，假使出入彌遠，其智理天下之道彌少。）不為
X08n0236_p0370c10║而成，（不為言教而天下化成。）為者敗之。（凡情不能因任，營為分外，為者求遂，理必
X08n0236_p0370c11║敗之。）言得在於時下，道經云：將欲取天下而為之，吾
X08n0236_p0370c12║見其不得已。（天下者，大寶之位也。有道之者，必待曆數在躬。若暴亂之人，將欲以力取而為
X08n0236_p0370c13║之主者，故或云吾見其不得矣。）言不在於爭也者，有本云：不在於
X08n0236_p0370c14║事，然爭字為正。言欲為生死下，圓覺云：一切眾生
X08n0236_p0370c15║從無始際，由有種種恩愛貪欲，故有輪迴。既能絕
X08n0236_p0370c16║之，故超生死。言教方既別者，方者，法也。二教所詮
X08n0236_p0370c17║之法既別，二教全異之理易知。
X08n0236_p0370c18║鈔：歸非歸異者，有本云：歸異，歸別。有本云：歸別，歸
X08n0236_p0370c19║異。然皆約所歸辯異也。言可搴可拔者，搴音褰，又
X08n0236_p0370c20║音蹇，皆訓取也。言控御下，已上皆始末信解，自下
X08n0236_p0370c21║並如理修行。言逈登下，尅證菩提妙智，無所不達，
X08n0236_p0370c22║如登高臺而遠鑒。故仁王經云：如登高臺，普觀一
X08n0236_p0370c23║切，無不明了。涅槃具德，聖靈遊集，謂之園苑。湛然
X08n0236_p0370c24║下，覆釋二依妙果，存、泯無礙。嶷（魚力切，高也）
X08n0236_p0371a01║鈔：生與死命也下，莊子云：死生存亡，賢與不肖，命
X08n0236_p0371a02║也。捍（音旱，抵也）則能安處下，莊子云：是遁天倍情，亡其
X08n0236_p0371a03║所受。（天性所受，各有本分，不可逃，亦不可加。）安時而處順，哀樂所不
X08n0236_p0371a04║入也。（夫哀樂生於得失也。今玄通合變之士，無時而不安，無順而不處，冥然與造化為一，則無住而
X08n0236_p0371a05║所我矣。將何得何失，孰為生哉。故任其所受，而哀樂無所措其間矣。）言孤劭者，一音
X08n0236_p0371a06║翹，二音邵。若翹音，即精意之意。若劭音，即勉也。即
X08n0236_p0371a07║孤然得精意於寰中，亦自勉於寰中也。言澹然下，
X08n0236_p0371a08║莊子云：澹然無極，而眾美從之。平易恬澹，則憂患
X08n0236_p0371a09║不能入，邪氣不能襲。（泯然與正理俱住。）故無天災，（災生於逆天故。）
X08n0236_p0371a10║無物累。（累生於逆物故。）泊音怕也。言所歸既異下，總結。以
X08n0236_p0371a11║所歸究竟既異，能歸發迹亦殊。其一人東行，一人
X08n0236_p0371a12║西往，相去渺然，何限千里。
X08n0236_p0371a13║鈔：此上之十異，即冀審思慎之深衷等者，似勸勉
X08n0236_p0371a14║於學者思之。然有本云：李思慎之深衷，姓李，名思
X08n0236_p0371a15║慎。故准弘決云：自古先賢久判真偽，近代名德仍
X08n0236_p0371a16║因是非，不如儒、俗猶分清濁，如李思慎十異等文。
X08n0236_p0371a17║故知姓李，名思慎也。不須異釋。言衷者，正也。是此
X08n0236_p0371a18║人甚深中正之理故。言多以小乘等者，鈔：主斷詞，
X08n0236_p0371a19║顯少用大乘。故有本云：多用大乘者，非也。況乎下，
X08n0236_p0371a20║方是大乘。故五教可知。▲鈔：無得下，遮過。習邪下，
X08n0236_p0371a21║明損圓。▲覺疏云：宿遇邪宗，既熏其心，積習成種，
X08n0236_p0371a22║故於聖道難起信心。傳授之人下，更偏誡說法之
X08n0236_p0371a23║人，於上邪正不善揀擇，為人演說。聞者信順，如指
X08n0236_p0371a24║引盲。故圓覺經云：若諸眾生雖求善友，遇邪見者，
X08n0236_p0371b01║未得正悟，是則名為外道種性。邪師過謬，非眾生
X08n0236_p0371b02║咎也。
X08n0236_p0371b03║
X08n0236_p0371b04║華嚴懸談會玄記卷第三十六
X08n0236_p0371b05║
X08n0236_p0371b06║音釋
X08n0236_p0371b07║狶（音喜，又弋枝切。）挈（苦結切，提挈也。）忒（他得切，差也，更也。）杯（布回切。）髯（汝[(土*?)/皿]切，頰
X08n0236_p0371b08║須也。）窈（深鳥切於遠也。）狷（古縣切，急也。）顒（牛凶切，仰也。）顗（牛豈切，靜也。）夒（奴刀
X08n0236_p0371b09║切，猴也。）