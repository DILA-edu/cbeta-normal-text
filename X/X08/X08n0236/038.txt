X08n0236_p0383c01║華嚴懸談會玄記卷第三十八
X08n0236_p0383c02║蒼山再光寺比丘　普瑞集
X08n0236_p0383c03║疏兜沙經一卷是名號品者，後漢中平年月支國沙
X08n0236_p0383c04║門支讖於洛陽譯。菩薩本業經一卷是淨行品者，以
X08n0236_p0383c05║一名淨行品經。吳黃帝年月支國優婆塞支謙譯，只
X08n0236_p0383c06║有長行無偈。小十住經一卷是十住品者，然此經并
X08n0236_p0383c07║下大十住經四卷，備撿諸家藏目并華嚴傳記，皆無
X08n0236_p0383c08║大小之言，唯探玄記作大小之別。今清涼依之，此是
X08n0236_p0383c09║賢首欲揀地住之別，故加之大小之言，非譯經本題
X08n0236_p0383c10║有也。何則？如小十住經諸譯不同：一、西晉沙門竺法
X08n0236_p0383c11║護譯一卷，名菩薩十住經。此師又譯一卷，名大方廣
X08n0236_p0383c12║菩薩十地經，亦云菩薩十地經（即十住品）。二、元魏延興沙
X08n0236_p0383c13║門吉伽夜譯一卷，名大方廣菩薩十地經。三、東晉安
X08n0236_p0383c14║帝世北天竺三藏佛䭾䟦陀羅譯一卷，名菩薩十住
X08n0236_p0383c15║經（上皆依大周刊定目錄）。華嚴傳文云：東晉西域沙門祇多密
X08n0236_p0383c16║譯一卷，名菩薩十住經。已上諸譯並不云小也。開元
X08n0236_p0383c17║目錄唯收二譯：一名菩薩十住行道品經一卷，一名
X08n0236_p0383c18║菩薩十住經一卷。其大十住經四卷，即後秦羅什共
X08n0236_p0383c19║罽賓三藏佛陀耶舍秦言覺明譯，名十住經，亦不云
X08n0236_p0383c20║大也。漸備一切智德經四卷者，諸目錄皆云五卷，今
X08n0236_p0383c21║藏中依開元錄亦五卷，纂靈記亦云五卷，此依探玄，
X08n0236_p0383c22║故云四卷也。是西晉元康七年月支國沙門曇摩羅
X08n0236_p0383c23║晉言法護譯。言等目菩薩所問三昧經，即空法護譯。
X08n0236_p0383c24║無邊功德經一卷，具云顯無邊佛土功德經，唐奘三
X08n0236_p0384a01║藏譯。如來性起微密藏經，有譯云大方廣如來性起
X08n0236_p0384a02║經，今名上亦有大方廣字，此略也，即西晉元康年譯。
X08n0236_p0384a03║二譯並不出譯人名。度世經六卷，即西晉竺法護譯。
X08n0236_p0384a04║摩伽經三卷，即西秦沙門堅公譯（或云西晉沙門），又云曹魏
X08n0236_p0384a05║安法賢譯，又北涼曇無讖譯。又北涼曇無讖譯一卷，
X08n0236_p0384a06║與法賢譯本廣略有異，皆法界品不足也。然一疏所
X08n0236_p0384a07║列會釋本經，並依探玄說也。大周目錄總有三十六
X08n0236_p0384a08║經，皆是支流。開元目錄只收二十四經，此支流相兼，
X08n0236_p0384a09║故有三十六、二十四爾。
X08n0236_p0384a10║鈔：支即支流下，釋總章名支、類二字。先釋支字為
X08n0236_p0384a11║分，流字屬支為派。亦即分流名流，支即是流，名為
X08n0236_p0384a12║支流。言類即流類下，釋類字。流字屬類，即相似義；
X08n0236_p0384a13║亦流亦類，名為流類。言小十住下，即比觀之慧住
X08n0236_p0384a14║於深理。大即契證，無住住故，具依止、出生等義，或
X08n0236_p0384a15║復名地。
X08n0236_p0384a16║鈔：故地影像中者，以十地品有十分：一、序分，二、三
X08n0236_p0384a17║昧分，三、加分，四、起分，五、本分，六、請分，七、說分，八、地
X08n0236_p0384a18║影像分，九、地利益分，十、重顯分。今即第八地影像
X08n0236_p0384a19║分也。中有四喻，今鈔略於山喻，並如前，可知。
X08n0236_p0384a20║疏修慈經等者。三本皆有大方廣佛華嚴字，下有分
X08n0236_p0384a21║字，此中略也。並是于闐國三藏提雲般若譯。探玄記
X08n0236_p0384a22║云：近於神都共于闐三藏翻華嚴修慈分一卷、不思
X08n0236_p0384a23║議境界分一卷、金剛鬘分十卷。翻未成，三藏亡沒。（今藏
X08n0236_p0384a24║中只收上二分，其金剛鬘分翻未足，故諸目錄及纂靈記皆不收入也。）今現於神都更
X08n0236_p0384b01║得于闐國所進華嚴五萬頌本，并三藏至神都現譯。
X08n0236_p0384b02║（此是實叉難陀。）其慈恩寺梵本與舊本並同無異，新來梵本
X08n0236_p0384b03║品會及文句有小不同，明此大經數本故也。此並大
X08n0236_p0384b04║經支流，隨品分說。（據此，則古德既謂大經支流，則知探玄不將為流類也。）
X08n0236_p0384b05║疏餘如纂靈記者，傳云：大方廣華嚴入如來不思議
X08n0236_p0384b06║境界經一卷，（或無大方廣字，是隋北天竺三藏闍那崛多隋言智德譯。）度諸佛境
X08n0236_p0384b07║界智嚴經一卷，（梁扶南沙門僧伽婆羅此云僧鎧譯。）度諸佛境界智光
X08n0236_p0384b08║嚴經一卷，（失譯。）大方廣入如來不思議境界經二卷，（大周
X08n0236_p0384b09║實叉難陀譯。）上四經同本異譯，並云普光法堂說。大方廣
X08n0236_p0384b10║佛華嚴佛境界分一卷，（唐載初年于闐三藏提雲般若譯。）大方廣佛
X08n0236_p0384b11║境界經一卷，（大周于闐三藏實叉難陀譯。）上二經同本異譯，並是
X08n0236_p0384b12║樹下說。大方廣普賢所說經一卷，（說佛身內不可說世界事，大周三藏
X08n0236_p0384b13║實叉難陀譯。）大方廣佛華嚴修慈分經一卷，（唐載初年提雲般若譯。）
X08n0236_p0384b14║右已上不思議境界等經，現本華嚴內雖無此等品，
X08n0236_p0384b15║然梵本並皆具，固是此經別行品會為梵本，不題品
X08n0236_p0384b16║次，不編入大部。（上皆傳記文。）
X08n0236_p0384b17║鈔：古德見今經所無等者，出古意也。然古德不分
X08n0236_p0384b18║支流、支類，如前探玄及傳記之中，皆唯支流義故。
X08n0236_p0384b19║此或依新修略疏判為流類也。或依前傳記中云
X08n0236_p0384b20║為梵品，不題品次，不編入大部，是亦將為流類也。
X08n0236_p0384b21║言本部下，清涼意云：全部經本來此，既其未盡，修
X08n0236_p0384b22║慈分等或是此經分流別行。本部來未盡者，復何
X08n0236_p0384b23║可定判為流類？具本到此有之，如何和會？有判為
X08n0236_p0384b24║別行？具本到此或無，云何成立？故疏遂致。或言多
X08n0236_p0384c01║聞缺疑者，論語？為政篇云：多聞缺疑，慎言其餘，則
X08n0236_p0384c02║寡尤。彼疏云：雖博學多聞，疑則缺之，猶須慎其餘。
X08n0236_p0384c03║不疑者，則少過也。今用上句之意，意云：此既未決，
X08n0236_p0384c04║應缺之而不言也。無定斷之詞，為不言耳。
X08n0236_p0384c05║疏一、龍樹既得下，華嚴傳具云：波羅頗多三藏云：西
X08n0236_p0384c06║國相傳，龍樹從龍宮將經出已，遂造大不思議論，亦
X08n0236_p0384c07║十萬頌，以釋此經。既冥機未啟，不測其指歸也。十住
X08n0236_p0384c08║毗婆沙論一十六卷，龍樹所造，釋十地品義。後秦耶
X08n0236_p0384c09║舍三藏口誦其文，共羅什法師譯出，釋十地品內第
X08n0236_p0384c10║二地。餘文以耶舍不誦，遂闕解釋。相傳其論是大不
X08n0236_p0384c11║思議論中一分也。（又有十住論十卷，亦龍樹造。後秦弘始年中，羅什法師〔釋〕。）
X08n0236_p0384c12║疏：二、世親下，華嚴傳云：婆藪槃豆菩薩，此云天親，於
X08n0236_p0384c13║山中釋十地品，疊本經文，依次消釋。菩薩初造論成
X08n0236_p0384c14║（云云，如下地震光流）。至後魏，有北天竺三藏菩提流支，魏云覽
X08n0236_p0384c15║希，來此翻譯。初譯之日，宣武皇帝親自筆授一日。又
X08n0236_p0384c16║云：中天竺三藏勒那摩提，魏云寶意，來此共流支於
X08n0236_p0384c17║洛水南、北各譯一本。其後僧統、慧光請二賢對，詳校
X08n0236_p0384c18║同異，參成一本。又別傳云：天親造華嚴經、論，既未獲
X08n0236_p0384c19║具本，此十地或曰隨得翻之。又云：無著菩薩往兜率，
X08n0236_p0384c20║彌勒菩薩教以華嚴等經。自彼宣流，亦其力也。仍問
X08n0236_p0384c21║西來三藏、梵僧，皆云：金剛軍菩薩十地釋論有一萬
X08n0236_p0384c22║二千頌，翻前可成三十餘卷。又堅慧菩薩亦造略釋，
X08n0236_p0384c23║並未傳此土。于闐國現有其本。實叉難陀曰：以附信
X08n0236_p0384c24║索，如得，亦擬翻出。又瑜伽菩薩地中住品內廣寫此
X08n0236_p0385a01║經，十地品文次第兼釋。良以此經三賢、十聖位分最
X08n0236_p0385a02║廣，既為諸部之龜鏡，是以造釋者非一耳（天台以瑜伽論謂釋
X08n0236_p0385a03║華嚴經，因此也）。
X08n0236_p0385a04║鈔，並如纂靈記者。劉謙之本是閹官，但三七日精
X08n0236_p0385a05║誠感應，造論六百卷。華嚴傳引事判云：隨淨影寺
X08n0236_p0385a06║慧遠法師晚年造此經疏，至迴向品，忽覺心痛，視
X08n0236_p0385a07║之，乃見當心毛孔流血外見。又夢持鎌登山，次第
X08n0236_p0385a08║芟剪，至半山，力竭不能復起。覺已，謂門人曰：吾夢
X08n0236_p0385a09║此疏必不成。於是乃止。又拍州休法師聽華嚴五
X08n0236_p0385a10║十餘遍，研諷文理，轉加昏漠。乃自諭曰：斯聞上聖
X08n0236_p0385a11║至言，豈下凡所憶度哉。詳二賢博贍宏富，振古罕
X08n0236_p0385a12║儔，於此陶挺，莫能窮照。而謙之尋閱，未盡數旬，注
X08n0236_p0385a13║茲鴻論，何其恠也。蓋是大聖冥傳，不足多恠。▲鈔：
X08n0236_p0385a14║不言清涼下，多分是隨太原一方之人。欲美其自
X08n0236_p0385a15║處，故取太原懸瓮山而明之。況傳中所明經歷數
X08n0236_p0385a16║處者，謂清涼寺、懸甕山、高巖寺，并洛陽東栢堂、徽
X08n0236_p0385a17║音殿、式軌殿樓上。首尾五年，方足百卷。
X08n0236_p0385a18║疏：第八、傳譯感通者，賢首華嚴三昧觀云：一、自有眾
X08n0236_p0385a19║生無識，懸捨聖言，師自愚心，復隨邪友，違教修行，巧
X08n0236_p0385a20║偽誑惑，此為惡人也。二、有亦背聖教，以質直心謂為
X08n0236_p0385a21║出要，勤苦修行，竟無所益。此上二人俱捨聖教，不依
X08n0236_p0385a22║義、理。三、唯誦聖言，不解義、意，依傍聖教，惟求名、利，違
X08n0236_p0385a23║自所誦，亦為惡人。四、唯逐文句，不知義、理，但以真心
X08n0236_p0385a24║讀、誦，雖無巧、偽，亦無所益。此上二人俱不捨教，不得
X08n0236_p0385b01║義、理。上四皆不可依。五、讀誦聖教，分知解、行；多讀文
X08n0236_p0385b02║句，少有修行。六、廣尋聖教，遍知解、行；漸略聖言，取義
X08n0236_p0385b03║專修。七、受持得意，唯在修行，不復尋言。八、尋教得旨，
X08n0236_p0385b04║知一切法無不稱性，是故於教亦不待捨。即此言教
X08n0236_p0385b05║稱性，約教修行。九、常持稱性之言，不捨，不著；恒觀絕
X08n0236_p0385b06║言之理，不棄，不滯。此上五門猶未究竟。十、尋教得實，
X08n0236_p0385b07║教、理無礙。常觀理，而不礙持教；常持教，而不礙觀空。
X08n0236_p0385b08║此則教、理俱融，合為一觀，方名究竟。又得旨忘詮，故
X08n0236_p0385b09║不可守；忘詮由教，故不可捨。依法修學，感應實繁。
X08n0236_p0385b10║鈔：迦維摩羅衛國人者，問：即中天竺國也。何故疏
X08n0236_p0385b11║中言北天竺耶？答：准纂靈記云：本迦維羅國人，祖
X08n0236_p0385b12║父達磨提婆（此云法天）商旅於北天竺國，因以居焉。父
X08n0236_p0385b13║名達磨修耶利（此云法日）。賢三歲而孤等。鈔：言本處，疏
X08n0236_p0385b14║云現居，故無違也。言甘露飯王之苗裔者，是佛叔
X08n0236_p0385b15║父之苗裔也。少而無父曰孤。外氏即母家。從祖者，
X08n0236_p0385b16║或伯叔也。聰敏者，事無再告，無幽不徹也。沙彌，此
X08n0236_p0385b17║云求寂。言同學下，纂靈記云：年十七，與同學數人
X08n0236_p0385b18║俱以誦習為業。眾皆用功一月，賢以一日當之。其
X08n0236_p0385b19║師嘆曰：賢一日敵三十夫矣！言及受具下，速解窮
X08n0236_p0385b20║微。絲交曰綜，即文義綺互，咸通達故。少小之時，習
X08n0236_p0385b21║禪明律之聲名已播。言甞與同學下，記具云：甞與
X08n0236_p0385b22║同學僧伽達多共遊罽賓國，同處積年。達多雖伏
X08n0236_p0385b23║其才敏，而不惻其深至。達多甞密室中閑戶坐禪，
X08n0236_p0385b24║忽見賢來，驚問：何來？答云：蹔欲兜率致敬彌勒，故
X08n0236_p0385c01║來奉辭。言終，便失所在。爾後達多屢見神變，深加
X08n0236_p0385c02║誠敬，秪問所證，知其已證等。探玄記云：大乘三果
X08n0236_p0385c03║菩薩禪師。（莊嚴論云：初地預流，八地一來，十地不還，佛地羅漢。菩薩四果，希有諸大乘師。
X08n0236_p0385c04║言得果者，多是此果也。）會，遇也。罽賓，梵語或云惡名國，或云
X08n0236_p0385c05║毳布國，或云阿誰入。（昔此國為大龍池，人莫敢近。後有一羅漢從龍乞一容膝
X08n0236_p0385c06║之地，時龍許之，而羅漢變身漸大，膝滿龍池。龍以言信，便捨而去。其後水乾，遂令百姓建國。眾人咸言：非
X08n0236_p0385c07║聖人力，阿誰得入？故為名也。）言交趾者，山海經云：交脛國，人脚
X08n0236_p0385c08║脛曲戾相交，則以謂交趾。言附舶（音白，海中大舡。）海行等
X08n0236_p0385c09║者，傳云：經一島下，賢以手指山曰：可止於此。舶主
X08n0236_p0385c10║曰：客行惜日，謂風難遇，不可停也。行二百餘里，忽
X08n0236_p0385c11║風轉吹舶，還向島下。眾人方悟其神，咸師事之，聽
X08n0236_p0385c12║其進止。後遇便風，同侶皆發。賢曰：不可動。舶主乃
X08n0236_p0385c13║止。既而有先發者，一時覆敗。後於闇夜之中，忽令
X08n0236_p0385c14║眾舶俱發，無肯從者。賢自起收纜，一舶獨發。俄爾
X08n0236_p0385c15║賊至，留者悉被抄害。頃之，至青州東萊郡。（上即備經危險。）
X08n0236_p0385c16║聞什師在長安，即往從之。秦弘始十年四月也。什
X08n0236_p0385c17║大欣悅，共論法相，振發玄微，多所悟益。因謂什曰：
X08n0236_p0385c18║君所釋不出人意，而致高名，何耶？什曰：吾年老故
X08n0236_p0385c19║爾，何必能稱美談。什每有疑義，必共咨决。秦太子
X08n0236_p0385c20║泓欲聞賢說法，乃要命羣僧集論東宮。羅什與賢
X08n0236_p0385c21║數番往復。（若華嚴傳云，文多不載，今當具引之。）什問曰：法云何空？答：
X08n0236_p0385c22║眾微成色，色無自性，故雖色常空。又問：既以極微
X08n0236_p0385c23║破色空，復云何破微？答曰：羣師或破折一微，我意
X08n0236_p0385c24║謂不爾。又問：微是常耶？答：以一微故眾微空，以眾
X08n0236_p0386a01║微故一微空。時寶雲譯出此語，不解其意。道俗咸
X08n0236_p0386a02║謂賢之所計，微塵是常。餘日，長安學僧復請更釋。
X08n0236_p0386a03║賢曰：夫法不自生緣會，故生一微，故有眾微。微無
X08n0236_p0386a04║自性，則為空矣。寧可言不破一微而不空乎？此是
X08n0236_p0386a05║問答之大意也。秦主姚興專志求佛，供養三千餘
X08n0236_p0386a06║僧，並往來宮闕，盛修人事。唯賢守靜，不與眾同。後
X08n0236_p0386a07║語弟子云：我昨見本鄉有五舶俱發。而弟子傳告
X08n0236_p0386a08║外人，關中僧咸以為顯異惑眾。又賢在長安大弘
X08n0236_p0386a09║禪業，四方樂靜者並聞風而至。但染學有淺深，得
X08n0236_p0386a10║有濃淡。澆偽之徒，因而詭猾。有一子因少觀行，自
X08n0236_p0386a11║言得阿那含果。賢未即驗問，遂致流言，大被謗黷，
X08n0236_p0386a12║將有不測之禍。於是徒眾咸藏名潛去，或踰墻夜
X08n0236_p0386a13║走。半日之中，眾散殆盡。賢乃夷然，不以介意。時舊
X08n0236_p0386a14║僧僧䂮、道恒等謂賢曰：佛尚不聽己所得，先言五
X08n0236_p0386a15║舶將至，虗而無實。又門徒誰惑，互起同異。既於律
X08n0236_p0386a16║有違，理不同止。宜可時去，勿得停留。賢曰：我身若
X08n0236_p0386a17║流萍，去留甚易。但懷抱未伸，以為慨然耳。於是與
X08n0236_p0386a18║弟子慧觀四十餘人俱發，神志從容，初無異色。識
X08n0236_p0386a19║真之眾咸共歎惜，黑白送者千有餘人。姚興聞去
X08n0236_p0386a20║悵恨，乃謂道恒曰：佛賢沙門脇道來遊，欲宣遺教。
X08n0236_p0386a21║緘言未吐，良用深慨。豈可以一言之咎，令萬夫無
X08n0236_p0386a22║道。因敕令追之。賢乃報使曰：誠知恩旨，無預聞命。
X08n0236_p0386a23║（胡幽貞傳云：集京城僧眾作法羯磨，而擯棄三藏。即攝衣鉢昇虗空，現諸神變，騰身坐飛南往，如鳥翔空。
X08n0236_p0386a24║舉眾諤悔，不可復追。又敘前論義云：姚興與三藏於東宮持論，座下學士有三千餘人。釋有生、肇、融、獻等，
X08n0236_p0386b01║儒有謝靈運、費長房等，皆莫敢舉問。什公乃抗聲問曰云云。今謂以費長房與靈運為同時，非也。長房本
X08n0236_p0386b02║是隋朝，隔宋、齊、梁、陳等數代，故不同時。又靈運是晉人，不在秦國也。故以賢首傳說為正也）。於
X08n0236_p0386b03║是率侶霄征，南詣廬岳。沙門慧遠，久服風名，聞至
X08n0236_p0386b04║忻喜若舊。遠以賢之被擯，過由門人。若懸記五舶
X08n0236_p0386b05║上，說在同意，亦律無犯。乃遠弟子曇邕，致書姚主
X08n0236_p0386b06║及關中僧眾，解其擯事。遠乃請出禪教諸經。賢志
X08n0236_p0386b07║在遊化，居無求安。停止歲許，復西適江陵。遇外國
X08n0236_p0386b08║舶至，既而訊訪，果是天竺五舶。先所見有傾境士
X08n0236_p0386b09║庶，竟來禮事。其有奉施，悉皆不受。持鉢分衛，不問
X08n0236_p0386b10║豪賤。陳郡袁豹，為宋武帝太尉長史。宋武南討劉
X08n0236_p0386b11║毅，隨府屆于江陵。賢將弟子慧觀，詣豹乞食。豹素
X08n0236_p0386b12║不敬信，待之甚薄。未飽辭退，豹曰：似未足，且復少
X08n0236_p0386b13║留。賢曰：檀越施心有限，故令所設已罄。豹即呼左
X08n0236_p0386b14║右益飯，飯果盡。豹太慚，即問慧觀曰：此沙門何如
X08n0236_p0386b15║人？觀曰：德量高邈，非凡所測。豹深嘆異，以啟太尉，
X08n0236_p0386b16║請與相見。甚崇敬之，資供備至。俄而太尉還都，便
X08n0236_p0386b17║請俱歸，安止道場寺。先是沙門支法領，於于闐（前鈔
X08n0236_p0386b18║云：遮拘盤國者，即于闐之小國已）得華嚴前分三萬六千偈，未有
X08n0236_p0386b19║宣譯。義熈十四年（云云，如鈔。）然鈔既云謝司空寺即道
X08n0236_p0386b20║場寺，從檀越呼之，驗知寺名正名道場寺。以時人
X08n0236_p0386b21║從檀越呼，皆云謝司空寺。疏順俗易見，故云爾也。
X08n0236_p0386b22║又探玄記云：有晉沙門支法領，從于闐國得三萬
X08n0236_p0386b23║六千偈經，并請得北天竺大乘三果菩薩僧，名佛
X08n0236_p0386b24║陀䟦羅等。胡幽貞傳亦作此說。據今鈔并僧傳與
X08n0236_p0386c01║賢首華嚴傳等，皆云智嚴請得佛賢。先是支法領
X08n0236_p0386c02║請經歸國，則法領先請經於于闐，後智儼請佛賢
X08n0236_p0386c03║於罽賓，佛賢出關後方譯耳。應以今鈔與僧傳為
X08n0236_p0386c04║正。探玄雖云并請佛賢，應是不欲繁敘，因帶而言。
X08n0236_p0386c05║胡幽貞本此是而說，因致失緒。以諸僧史并釋教
X08n0236_p0386c06║錄皆同今鈔，故可知也。言餘廣如傳者，具如上指。
X08n0236_p0386c07║而智嚴者，開元釋教錄云：智嚴，西涼州人。入西域，
X08n0236_p0386c08║從佛陀先受禪法。請佛賢歸止長安，橫為秦僧所
X08n0236_p0386c09║擯，嚴與西來徒眾分散出關。而嚴未出家時，甞受
X08n0236_p0386c10║五戒，有所虧犯。後入道受具，常疑不得戒，每以為
X08n0236_p0386c11║懼。積年禪觀而不能自了，遂便泛海，重到天竺，咨
X08n0236_p0386c12║諸明達。值羅漢比丘，具以事問。羅漢不敢判決，乃
X08n0236_p0386c13║為入定，往兜率，啟彌勒曰：得戒。嚴大喜，步歸，至罽
X08n0236_p0386c14║賓，無疾而卒，時年七十八。彼國凡、聖燒身各處，欲
X08n0236_p0386c15║移屍向凡墓地，而屍重不起，改向聖墓，飄然自輕。
X08n0236_p0386c16║嚴弟子智明、智遠，故從西域來報此徵，俱還外國。
X08n0236_p0386c17║以此推嚴，信是得道人也。
X08n0236_p0386c18║鈔：業公，未詳。下以首製旨歸，創意弘藏，故兼敘之。
X08n0236_p0386c19║風格秀整者，風彩格式，秀發齊整。言學無常師者，
X08n0236_p0386c20║論語云：夫子焉不學，而亦何常師之有。司者，主也。
X08n0236_p0386c21║南方為明正之義。鬱者，盛也。遑，及也。淹，滯也。以其
X08n0236_p0386c22║草創，未即及其盡美，或歲月淹久，少見其本。
X08n0236_p0386c23║鈔：八俊之二者，八俊即道生、僧肇、道融、慧叡、景影、
X08n0236_p0386c24║慧嚴、慧觀、道憑也。言備於僧史者，僧史云：慧嚴姓
X08n0236_p0387a01║范氏，豫州人。年十二為生，博曉詩書。十六出家，又
X08n0236_p0387a02║精鍊佛理。迄甫立年，學洞羣藉。風聲四遠，化洽殊
X08n0236_p0387a03║邦。聞什公在關，復從受學。訪正音義，多所異聞。後
X08n0236_p0387a04║還京師，止東安寺。宋高祖素所知重。高祖伐長安，
X08n0236_p0387a05║遂請同行。後著無生滅論及老子略注等。東海何
X08n0236_p0387a06║承天以博物著名，乃問嚴：佛國將用何曆？嚴曰：天
X08n0236_p0387a07║竺夏至之日，方中無影。所以天中於五行土德，色
X08n0236_p0387a08║尚黃，數尚五。八寸為一尺，十兩當此十二兩。建辰
X08n0236_p0387a09║之月為歲首。及討覈分至，推校薄蝕，顧步光影，其
X08n0236_p0387a10║法甚詳。宿度年紀，咸有條例。承天無所措難。後婆
X08n0236_p0387a11║利國人來，果同嚴說。後與謝靈運等治涅槃南本
X08n0236_p0387a12║經（如前已說）。春秋八十有一，即宋元嘉二十年卒於東
X08n0236_p0387a13║安寺。帝詔曰：嚴法師器識淵遠，學道之匠，奄爾遷
X08n0236_p0387a14║昇，痛悼于懷。可給錢五萬，帛五十疋。為文帝見重
X08n0236_p0387a15║如此。言慧觀者，姓崔氏，清河人。十歲便以博見馳
X08n0236_p0387a16║名，弱年出家，遊方受業。晚適廬山，又咨稟慧遠。聞
X08n0236_p0387a17║什公入關，乃自南徂北方，訪覈異同，詳辯新舊，風
X08n0236_p0387a18║神秀雅，思入玄微。時人稱之曰：通情則生、融上首，
X08n0236_p0387a19║精難則觀、肇第一。著法華宗要序以簡什。什曰：善
X08n0236_p0387a20║男子所著論甚快，君小却，當遊江漢之間，善以弘
X08n0236_p0387a21║通為務。什亡後，乃南適荊州。州將司馬休之甚相
X08n0236_p0387a22║敬重，於彼立高理寺，使夫荊楚之民迴邪歸正者
X08n0236_p0387a23║十有半。宋武南，休之至江陵，與觀相遇，傾心待接，
X08n0236_p0387a24║依然若舊。因敕與西中郎遊，即文帝也。俄而遷亦
X08n0236_p0387b01║至道場寺。觀妙善佛理，深究老莊，又精通十誦，博
X08n0236_p0387b02║採諸部，故求法問道，日不空筵。春秋七十有一。著
X08n0236_p0387b03║辯宗論，論頓漸修義及十喻序讚、諸經序等，皆傳
X08n0236_p0387b04║於世。▲鈔：從檀越呼之者，辨正論云：檀者，西域之
X08n0236_p0387b05║音，此翻為施。越者，度也。若能行檀，當得越度生死，
X08n0236_p0387b06║故云檀越。
X08n0236_p0387b07║疏。大德道成律師。薄塵法師者（應檢傳續入）。大乘基法師
X08n0236_p0387b08║者。傳云：釋窺基，字洪道，姓蔚遲氏，長安人也。考諸宗，
X08n0236_p0387b09║唐金吾將軍松州都督江由縣開國公鄂公，則諸父
X08n0236_p0387b10║也。基母裴氏，夢掌月輪吞之，寤而有孕。及為兒時，奘
X08n0236_p0387b11║師始因陌上見其眉目，曰：將家之種不謬哉！或度為
X08n0236_p0387b12║弟子，則吾法有寄矣。復念在印土時，計迴程次，就尼
X08n0236_p0387b13║犍子邊占，得卦甚吉，云：師但東歸，哲資生矣。遂造北
X08n0236_p0387b14║門將軍微𮘗之出家。父曰：伊類麤悍，那勝教詔？奘曰：
X08n0236_p0387b15║此之器度，非將軍不生，非某不識。父雖然諾，基亦強
X08n0236_p0387b16║拒，激免再三，拜以從命。奮然抗聲，聽我三事，方誓出
X08n0236_p0387b17║家。謂不斷情慾，葷血過中食也。奘先以欲勾牽，後令
X08n0236_p0387b18║入佛智，佯而肯焉。行駕累載，前之所欲，故關輔語曰
X08n0236_p0387b19║三車和尚，即貞元二十二年也。然基自序云：九歲丁
X08n0236_p0387b20║艱，漸疎浮俗。若然者，三車之說乃原誣也。年至十七，
X08n0236_p0387b21║遂預緇林，奉敕為奘師弟子，學五竺語，凡百犍度䟦
X08n0236_p0387b22║渠，一覽無差。年二十五，應詔譯經造疏，計可百本。甞
X08n0236_p0387b23║謁道宣律師，宣常有諸天侍者執事，或告雜務彌日，
X08n0236_p0387b24║基去方來。宣恠之，遲暮對曰：適大乘菩薩在此，善神
X08n0236_p0387c01║翼從者多，我曹神道為他所制故爾。春秋五十一卒。
X08n0236_p0387c02║基齒有四十，根不斷如玉，是佛之一相。凡今天下佛
X08n0236_p0387c03║寺圖形，號曰百本疏主。其符彩則項負玉枕，面部宏
X08n0236_p0387c04║偉，交手十指，若印契焉。復禮法師，京兆人，姓皇甫氏。
X08n0236_p0387c05║少出家，住興善寺。性虗靜，寡嗜慾，遊心內典，兼博儒
X08n0236_p0387c06║籍，尤工賦詠，善於著述，佛流名士皆慕仰之。
X08n0236_p0387c07║鈔：風儀溫雅下，謂風彩形儀，溫和清雅；心神機巧，
X08n0236_p0387c08║明朗疾逸。負者，擔也。笈者（奇急切），風土記云：笈謂學
X08n0236_p0387c09║士所以負書，如冠箱而卑者也。屬，遇也。占者，視也。
X08n0236_p0387c10║言龍象者，中阿含云：佛告鄔陀夷：若沙門等，從人
X08n0236_p0387c11║至天，不以身、語、意害我說者，是名龍象。言賢首遂
X08n0236_p0387c12║與下，將支法領梵本與日照梵本比對校勘，果獲
X08n0236_p0387c13║所未有之文。遂請譯新文，以補舊闕。言善知識者，
X08n0236_p0387c14║離世間疏云：未知善令知，未識惡令識，故益我為
X08n0236_p0387c15║友。人皆友焉。言復譯密嚴等經者，纂靈記云：更譯
X08n0236_p0387c16║密嚴等經論，有十餘部，合二十四卷，見行於代。垂
X08n0236_p0387c17║拱年中，忽告門人曰：吾當逝矣。遂右脇而臥等。武
X08n0236_p0387c18║三思者，則天親屬，封為梁王。伽藍者，具云僧伽羅
X08n0236_p0387c19║摩，此云眾園。
X08n0236_p0387c20║疏實叉難陀等者，開元釋教錄第九云：沙門實叉難
X08n0236_p0387c21║陀，唐云喜學，于闐國人。智度弘曠，利物為心。善大、小
X08n0236_p0387c22║乘，兼異學論。天后明揚佛日，敬重大乘，以華嚴舊經
X08n0236_p0387c23║處會未備，遠聞于闐有新梵本，發使求訪，并請譯人。
X08n0236_p0387c24║實叉與經同臻帝闕。以天后證聖元年乙未於東都
X08n0236_p0388a01║大內大徧空寺譯華嚴經。天后親臨法座，煥發序文，
X08n0236_p0388a02║自運仙毫，首題名品。南印土沙門菩提留志、沙門義
X08n0236_p0388a03║淨同宣梵本。後付沙門復禮、法藏等於佛授記寺譯。
X08n0236_p0388a04║至聖曆二年己亥功畢。又至久視元年庚子於三陽
X08n0236_p0388a05║宮內譯大乘入楞伽經，及於西京清禪寺、東都授記
X08n0236_p0388a06║寺譯文殊授記經。前後總譯一十九部。沙門波崙、玄
X08n0236_p0388a07║軌等筆授，沙門復禮等綴文，沙門法寶、弘景等證義，
X08n0236_p0388a08║太子中舍賈膺福監護。至長安四年，實叉緣母老，請
X08n0236_p0388a09║歸覲省。表書再上，方蒙允許。敕御史霍嗣光送至于
X08n0236_p0388a10║闐。後和帝龍興，重輝佛日，敕再徵召，方屆帝城。以景
X08n0236_p0388a11║龍二年造于茲土。帝屈萬乘之尊，親迎於開遠門外。
X08n0236_p0388a12║景城緇侶，備諸幢幡，逆路導引。仍裝飾青象，令乘入
X08n0236_p0388a13║城。敕於大薦福寺安置。未遑翻譯，遘疾淹留。以景龍
X08n0236_p0388a14║九年十月十二日，右脇疊足，終于大薦福寺。春秋五
X08n0236_p0388a15║十有九。緇徒悲哽。有詔聽依外國塟。以十一月二日，
X08n0236_p0388a16║於開遠門古外燃燈臺焚之。薪盡火滅，其舌猶存。斯
X08n0236_p0388a17║是弘法之嘉瑞也。至十二月二十三日，本國門人悲
X08n0236_p0388a18║智，敕使哥舒道元，送其餘骸，及斯靈舌，還歸于闐，起
X08n0236_p0388a19║塔供養。後人復於焚屍之所，起七層塔焉。故鈔云：具
X08n0236_p0388a20║如開元釋教錄第九者，即上所引是也。言四萬五千
X08n0236_p0388a21║頌者，不問長行與偈，但滿三十二字，即為一頌。言義
X08n0236_p0388a22║三藏者，傳云：義淨，字文明，姓張氏，范陽人。髫齓之時
X08n0236_p0388a23║落髮。年十五，萌志欲遊西域。勤無棄時，手不釋卷。咸
X08n0236_p0388a24║亨二年，三十有七，方遂發足。諸有聖迹，畢得追尋。經
X08n0236_p0388b01║二十五年，歷三十餘國。以天后證聖元年乙未仲夏，
X08n0236_p0388b02║還至河洛，得梵本經律論近四百部，合五十萬頌。金
X08n0236_p0388b03║剛座真容一軸，舍利三百粒。自天后久視，迄于景雲，
X08n0236_p0388b04║都翻出五十六部，二百三十卷。雖翻三藏，而徧攻律
X08n0236_p0388b05║部。先天二年卒，春秋七十九，法臘五十九。然其傳度
X08n0236_p0388b06║經律，與師抗衡。比其著述，淨多文性傳密呪最盡其
X08n0236_p0388b07║妙，二三合聲，爾時方曉。言弘景禪師者，傳云：荊州玉
X08n0236_p0388b08║泉寺僧，姓文氏，當陽人也。貞觀二年，敕度聽習三藏，
X08n0236_p0388b09║一聞能誦，如說而行。撰了順義論二卷、攝正法論七
X08n0236_p0388b10║卷、佛性論二卷。先天元年九月二十五日卒于所住
X08n0236_p0388b11║寺，春秋七十九。言圓測法師者，住西明寺，稟性俊朗。
X08n0236_p0388b12║奘三藏初譯唯識論，基法師後隨撰義疏將成。無何，
X08n0236_p0388b13║西明寺測法師隔於閽者，潛形密聽，亦綴疏釋通，奘
X08n0236_p0388b14║猶敷座方畢。測於西明寺鳴椎集僧，稱講斯論。基聞
X08n0236_p0388b15║之，慚居其後。奘勉之曰：測公雖造疏，未達因明。乃為
X08n0236_p0388b16║講陳那之論。基大善三支，縱橫立破，述義命章，前無
X08n0236_p0388b17║與比。又請奘師為己講瑜伽，還被測公私聽先講。其
X08n0236_p0388b18║神悟類多如此。言神英法師者（續檢傳入），法寶法師者，即
X08n0236_p0388b19║奘三藏弟子。奘譯婆沙論畢，有疑情以非想見惑，請
X08n0236_p0388b20║益之。奘別加十六字入乎論中，以遮難辭。寶曰：此二
X08n0236_p0388b21║句四句為梵本有無？奘曰：吾以義意酌情作耳。寶曰：
X08n0236_p0388b22║師豈以凡語增於聖言量乎？奘曰：斯言不行，我知之
X08n0236_p0388b23║矣。其慧辯若此。其賢首如下，復禮如上。
X08n0236_p0388b24║鈔：證義譯文僧一十三人，俗官五人者，此不指釋
X08n0236_p0388c01║教錄也。如前可知，未詳何處說故。言弘景有表者，
X08n0236_p0388c02║其文在玄宗文類第一卷。言帝於大徧空寺等者，
X08n0236_p0388c03║序云：粵以證聖元年，歲次乙未，月律姑洗，朔維戊
X08n0236_p0388c04║申，以其十四日辛酉，於徧空寺親授筆削，敬譯斯
X08n0236_p0388c05║經等。然如上引釋教錄云：先於大徧空寺宣梵，次
X08n0236_p0388c06║附復禮等於授記寺譯故也。言七曜者，即題七字
X08n0236_p0388c07║親題，如七星垂象，麗於日月星三光之明也。言八
X08n0236_p0388c08║體者，即書有八體：一曰大篆，二曰小篆，三曰刻符，
X08n0236_p0388c09║四曰蟲書，五曰摹書，六曰署書，七曰父書，八曰隷
X08n0236_p0388c10║書。亦恐是書字有八法，即八法成體，如永字八畫，
X08n0236_p0388c11║備於八法之體也。一點為側，二橫為勒，三竪為弩，
X08n0236_p0388c12║四挑為趯，五左上為策，六下為掠，七右上為啄，八
X08n0236_p0388c13║下為磔（陟格切）。此為側者，側也，不得平直其筆。一此
X08n0236_p0388c14║為勒，勒如錐戞石，不得臥筆。亅此為竪，竪牽為弩，
X08n0236_p0388c15║不得太直，直則無力。丶此為挑，為趯，須存鋒勢而
X08n0236_p0388c16║出。[孑-了]此為策，斫筆背發而仰收。[必-心]此為掠，筆鋒左
X08n0236_p0388c17║出而須和。㇒此為啄，次疾為之。乀此為磔，不得疾
X08n0236_p0388c18║而不得遲。此八勢皆通一切字也。以今云八體成
X08n0236_p0388c19║文，若取前八體，豈題篇字中有此多體，故復存八
X08n0236_p0388c20║法成體也。五義者，即雜心經之五義，或五教之義，
X08n0236_p0388c21║及九會百城之旨，序中皆彰矣。▲鈔：先來擬往者，
X08n0236_p0388c22║前云彼大功德尊願速還瞻覲故。言令後見普賢，
X08n0236_p0388c23║亦無因起者，普賢表所證法界，即出纏如來藏。善
X08n0236_p0388c24║財再見文殊後，方見普賢，顯有智力證理故。言故
X08n0236_p0389a01║今有之，諸過皆離者，一、彌勒記言不虗，二、善財依
X08n0236_p0389a02║彌勒教，三、先來擬往，今成昔願，四、具智照無二相
X08n0236_p0389a03║義，五、後見普賢，亦有由矣。
X08n0236_p0389a04║鈔冥衛昭然下，成上二譯等者，冥衛謂幽冥之神
X08n0236_p0389a05║衛護也。紆，勞也，曲也。言然事即因講下，釋難也。問：
X08n0236_p0389a06║親紆御筆，應於講時感應，何故入譯經之感耶？答：
X08n0236_p0389a07║有二義：一、則天云初譯之日等故；二、是講新譯之
X08n0236_p0389a08║經，故署書也。省（星字上聲）具狀云者，后具解了狀說之
X08n0236_p0389a09║事，故云省狀具云。言斯乃如來下，顯其徵瑞，是如
X08n0236_p0389a10║來降迹，以證此經之契符真理也。豈朕庸常無德
X08n0236_p0389a11║之人，敢當六種震動之應哉？
X08n0236_p0389a12║鈔：三端妙聳者，一、文筆，二、武鋒，三、辯舌。星劒者，七
X08n0236_p0389a13║星之劒也。西京雜記云：高祖斬白蛇劒，劒上有七
X08n0236_p0389a14║星珠、九華玉以為飾，雜廁五色琉璃為匣。劒在室
X08n0236_p0389a15║中，光影猶照於外。又崔豹古今注云：流星，劒名也。
X08n0236_p0389a16║魏文帝典論曰：選茲良金，命彼國工精而鍊之，至
X08n0236_p0389a17║于百遍，焠以清漳，光似流星，名曰飛景。今唯取其
X08n0236_p0389a18║利義。言廣說病源者，世親別傳云：天親執小乘故，
X08n0236_p0389a19║不信大乘，謂摩訶衍非是佛說。無著恐第造論，破
X08n0236_p0389a20║大乘故。無著住丈夫國，遣人往阿踰闍國（時世親在彼造
X08n0236_p0389a21║俱舍論等），報天親云：我今疾篤，汝可急來。即還本國，問
X08n0236_p0389a22║兄疾源。兄曰：我今心有重病，病由汝生。汝不信大
X08n0236_p0389a23║乘，恒生毀謗，以此惡業，必永淪惡道。我今愁苦，命
X08n0236_p0389a24║將不全。天親聞已驚懼，即請兄解說。兄即略說大
X08n0236_p0389b01║乘要義。天親聰明，即得悟知大乘理應過小，即就
X08n0236_p0389b02║兄徧學大乘義。如兄所解，悉得通達，始知小乘為
X08n0236_p0389b03║失。若不信大乘，無三乘果（云云斷舌等事）。兄云：汝欲滅此
X08n0236_p0389b04║罪，當善巧解說大乘。無著死後，天親方造諸大乘
X08n0236_p0389b05║論等異部及外道論師。聞法師名，莫不畏伏。於阿
X08n0236_p0389b06║踰闍國捨命，年八十。雖居凡地，理實難思（上皆傳文）。言
X08n0236_p0389b07║而得地動者，纂靈記續云：國王曰：欲取聖果得否？
X08n0236_p0389b08║答曰：菩薩之心，誓度一切。吾嫌小果不取，若欲取
X08n0236_p0389b09║者，如將一塊土擲向虗空，未落之間即得。其主不
X08n0236_p0389b10║信，世親捻土欲擲空中。時有諸天空中現身，頂禮
X08n0236_p0389b11║菩薩，齊唱言：菩薩發心為救一切，豈為一人取於
X08n0236_p0389b12║小果？唯願聖者哀愍我等，不退大心。其主聞已，五
X08n0236_p0389b13║體投地，禮拜辭退。▲鈔閹官者，弘決志云：閹者，揜
X08n0236_p0389b14║也。揜，閉門也。亦曰黃門。黃者主中，中謂聖人居天
X08n0236_p0389b15║下中而通理萬民。主黃家之門，亦黃昏閇門，故曰
X08n0236_p0389b16║黃門。言自歎刑餘者，有本云：形殘即殘缺。
X08n0236_p0389b17║鈔：歲次大梁者，一切經音義云：大梁者，爾雅云昴
X08n0236_p0389b18║（音卯，西方星名）也。案歲星臨昴，則乙酉歲也。言餘具如傳
X08n0236_p0389b19║者，傳云：至二年初，徙居懸瓮山嵩巖寺。時孝明帝
X08n0236_p0389b20║靈太后胡氏重道欽人，指請就闕。法師辭疾未赴。
X08n0236_p0389b21║至夏首，重命固請。既辭不獲免，延入東栢堂。尋遷
X08n0236_p0389b22║式軌殿，後居徽音殿，緝論無輟。至神龜元年夏，詔
X08n0236_p0389b23║曰：大法弘廣敷演，待人修論。法師靈辯，德器淵雅，
X08n0236_p0389b24║早傳令聞。可延屈赴宣光殿，講大品、般若。於是四
X08n0236_p0389c01║部交歡，十方延慶。講訖，敕侍中太傅清河王元擇
X08n0236_p0389c02║安置　師式軌殿樓上，准前修論。夏則講華嚴，冬
X08n0236_p0389c03║則講大品。法師與弟子靈源候時緝綴，忘寢與食。
X08n0236_p0389c04║至神龜三年秋九月，其功乃畢。略經廣論，凡一百
X08n0236_p0389c05║卷。首尾五年，成就十帙（故前云數處是也）。後屬時舋，法音
X08n0236_p0389c06║中歇。法師息講全真，避時養道。以正光年正月八
X08n0236_p0389c07║日在融覺寺遷化，年三十有六。於是孝明皇帝敕
X08n0236_p0389c08║曰：其論是此土菩薩所造，付一切經藏。即上目錄，
X08n0236_p0389c09║分布流行。弟子道泉、靈源、曇顯等，慨先師之速逝，
X08n0236_p0389c10║痛玄籍之將掩，乃與清信君子敬寫淨本，流布道
X08n0236_p0389c11║俗。此論雖盛傳汾晉，末流京洛，長安碩德，每有延
X08n0236_p0389c12║望。永淳二年，有至相寺沙門道賢及居士王玄爽、
X08n0236_p0389c13║房玄齡等，並業此經，留心鑽仰。遂結志同遊，詣清
X08n0236_p0389c14║涼山，祈禮文殊。因至并州童子寺，見此論本，殷勤
X08n0236_p0389c15║同請，方蒙傳授，流布京洛等。
X08n0236_p0389c16║鈔：後魏安豐郡等者，纂靈記云：元延明也。准此二
X08n0236_p0389c17║人皆姓元，王字誤書，以二人並是祖宗英俊靈辯
X08n0236_p0389c18║之室家，非謂王家宗室也。言五香者，攝瓶儀云：栴
X08n0236_p0389c19║檀、鬱金、龍腦、麝香、香白芷也。▲鈔：僧德圓，餘如傳
X08n0236_p0389c20║說者。傳云：楮生三載，香氣氛馥。別造淨屋，香泥壁
X08n0236_p0389c21║地。結壇淨器，浴具新衣。匠人齋戒易服，出入必與
X08n0236_p0389c22║𣼴熏香。剝楮取皮，浸以沉水。護淨造紙，畢歲方成。
X08n0236_p0389c23║別築淨基，更造新室。乃至柱梁椽瓦，並濯以香湯，
X08n0236_p0389c24║每事嚴潔。堂中別施方栢牙座，周布香華。上懸寶
X08n0236_p0390a01║葢，垂諸玲珮，雜以旒蘇，白檀紫沉，以為經按，并充
X08n0236_p0390a02║筆管。書生日受齋戒，香湯三浴。華冠淨服，狀類天
X08n0236_p0390a03║人。將入經室，必夾路焚香，唄先引之。圓亦形服嚴
X08n0236_p0390a04║淨，執爐恭導。散華供養，方乃書寫。圓胡跪運想，注
X08n0236_p0390a05║目傾心。纔寫數行，每字皆放光明，照於一院。舉眾
X08n0236_p0390a06║同見，莫不思感。久之方歇。復有神人執戟，現形警
X08n0236_p0390a07║衛。圓與書生同見，餘人則不覩焉。又有青衣梵童，
X08n0236_p0390a08║無何而至。手執天華，忽伸供養。前後靈感，雜沓相
X08n0236_p0390a09║仍。迄經二歲，書寫方畢。盛以香函，置諸寶帳，安彼
X08n0236_p0390a10║淨堂，每伸頂謁。後因轉讀，函發異光。至於嚴潔，敬
X08n0236_p0390a11║絕今古。此經遞授，於今五代。有清淨轉讀者，時亦
X08n0236_p0390a12║靈應昭然。其經今在西大原賢首法師處，守護供
X08n0236_p0390a13║養。又復有修德禪師，亦種楮等事，與此相類。如傳
X08n0236_p0390a14║云：唐定州中山修德者，不知氏族。苦節成性，守道
X08n0236_p0390a15║山林。以華嚴起信，安心結業。於永徽四年，發心抄
X08n0236_p0390a16║寫。故別為淨院，植楮樹，凡歷三年。兼之華嚴，灌以
X08n0236_p0390a17║香水，潔淨造紙。復別築淨臺，於上起屋。召善書人
X08n0236_p0390a18║溈州王恭，別院齋戒，洗浴淨衣，焚香布華，懸諸幡
X08n0236_p0390a19║蓋，禮經懺悔，方昇座焉。下筆含香，舉筆吐氣，每日
X08n0236_p0390a20║恒然。然禪師猶日入淨室運想。每寫一卷，施縑十
X08n0236_p0390a21║疋，一部總六百縑。而盡竭志誠，並皆不受。纔寫經
X08n0236_p0390a22║畢，俄從募化。德以經成，設齋慶之。大眾集已，德於
X08n0236_p0390a23║眾前，燒香散華，發弘誓願。纔開經藏，放大光明，周
X08n0236_p0390a24║七十餘里，照定州城。城中士女，普皆同見中山齋
X08n0236_p0390b01║眾，投身宛轉，悲哽懺悔。准上二傳，須知若造經像，
X08n0236_p0390b02║理應淨潔。若能精至如此，感應實繁。佛在金棺，敬
X08n0236_p0390b03║福經像主。若云顧匠，真是天魔。若喫酒肉五辛，雖
X08n0236_p0390b04║造經像，數如塵沙，其福甚少。劫燒不入龍宮，不敬
X08n0236_p0390b05║之罪，死入地獄。不如不造。
X08n0236_p0390b06║鈔：鄧元爽者，更有雍州萬年縣人康阿（姓也）祿山（名也），
X08n0236_p0390b07║以調露二年五月一日（高宗年代）入冥，見東市賣藥人
X08n0236_p0390b08║何容師，為在生煑雞子故，與七百人入鑊湯地獄。
X08n0236_p0390b09║容師遂囑祿山曰：吾弟四子行證，稍有仁慈，君為
X08n0236_p0390b10║語之，令寫華嚴經一部。若寫此經，七百人皆得解
X08n0236_p0390b11║脫矣。祿山既放，還往東市賣藥。何家以容師之言，
X08n0236_p0390b12║具告行證。證大悲感，遂於西太原寺賢首法師處，
X08n0236_p0390b13║請華嚴經，令人書寫。初寫之夕，合家夢其父來，喜
X08n0236_p0390b14║暢無已。至永隆元年八月，莊嚴周畢，請僧齋。慶會
X08n0236_p0390b15║中，乃見容師等七百鬼從，並來齋處，禮敬三寶，周
X08n0236_p0390b16║跪僧前，懺悔受戒，事畢而去。
X08n0236_p0390b17║鈔：僧法誠等者。傳具云：姓樊氏，雍州萬年縣人也。
X08n0236_p0390b18║幼年出家，以誦華嚴經為業。因遇慧超禪師隱居
X08n0236_p0390b19║藍谷高山，遂屏囂煩，披誠請益。後於寺南嶺造華
X08n0236_p0390b20║嚴堂（云云如鈔）。鈔：悟乃隨往等者。纂靈記云：悟乃嚴整
X08n0236_p0390b21║衣鉢，相與而去。悟問所之，答云：弟子是山神，宅居
X08n0236_p0390b22║巖壑，請師勿恠。遂與躡跡而進。神曰：師受持華嚴，
X08n0236_p0390b23║得神通未？答曰：未。神即捧僧以騰空，俄至所居。忽
X08n0236_p0390b24║見綺宇華堂，廣博嚴麗，庭羅珍饌，擬供千人。將至
X08n0236_p0390c01║齋時，處悟高座。悟曰：更有餘僧否？神曰：大有，須臾
X08n0236_p0390c02║當至。悟曰：貧道夏臘既卑，不應此座。神曰：師受持
X08n0236_p0390c03║華嚴，理宜尊勝。俄見異僧執錫持鉢，飛空降趾，數
X08n0236_p0390c04║過五百，不知何從。悟驚起欲禮，眾僧止之曰：請勿
X08n0236_p0390c05║起動。師既受持華嚴，即是我等所尊敬處。各自默
X08n0236_p0390c06║然。食訖，飛空而去，莫測所之。悟告神曰：幸願檀越，
X08n0236_p0390c07║垂示來途。其神庭中，有十餘小兒，狀可三歲，露形
X08n0236_p0390c08║遊戲。神語童曰：汝等一人，供侍法師。諸童相推，踟
X08n0236_p0390c09║蹰未進。神厲聲呼之，一童便即依命，謂悟曰：請師
X08n0236_p0390c10║開口。既視口中，乃云：師大有病。童遂取手爪上垢，
X08n0236_p0390c11║投僧口內。須臾復云：更開口。見已言曰：師病略盡。
X08n0236_p0390c12║即躍身飛入口中。童果是藥精，悟遂獲神通。神曰：
X08n0236_p0390c13║勞師降重，更無厚供，以此輕酬，幸無見責。悟曰：慚
X08n0236_p0390c14║愧。於是執別，飛騰雲際，經三舊處，跏坐空中，遙語
X08n0236_p0390c15║同侶曰：余華嚴經力，蒙致仙藥。神仙位別，不可同
X08n0236_p0390c16║居。共住多時，幸施歡喜。當來之世，相見佛前。於是
X08n0236_p0390c17║凌空，渺然遠逝。其所誦本，亦隨同往，莫知所在。
X08n0236_p0390c18║鈔：煥如臨鏡下。傳正云：夢普賢指授，因忽誦得其
X08n0236_p0390c19║文，始終如鏡然。更有汾州抱腹嵓一沙門，名慧永，
X08n0236_p0390c20║於塔中頂戴此經，三年之後，文義俱曉，時即號此
X08n0236_p0390c21║塔為華嚴塔也。▲鈔：樊玄智下，言弱歲者，集玄云：
X08n0236_p0390c22║十五已下，謂之弱歲。言前後數百粒者，傳云：舍利
X08n0236_p0390c23║數百粒，隨身供養，或分施諸人。名山勝地，無遠必
X08n0236_p0390c24║造。後因遊止坊州赤沙鄉村北谷，有山去村三里，
X08n0236_p0391a01║於中有石窟，覺道者所。智止其中二十四載，晝誦
X08n0236_p0391a02║華嚴，夜修禪觀，優游卒歲，以此為恒。誦經之際，每
X08n0236_p0391a03║有雜類鳥獸，咸萃林中，寂然無聲，以聽音響。豹虎
X08n0236_p0391a04║猛獸，時亦馴伏。甞為惡人劫奪，推墜岩下。雖懸嵓
X08n0236_p0391a05║百仞，宛然無損。至永淳元年，人見龕內光，恠往觀
X08n0236_p0391a06║之，乃居士之從遷化。眾共出之，光乃隨滅。焚屍起
X08n0236_p0391a07║塔，時年七十六。▲鈔：逆旅者，顯用記云：逆，迎也。關
X08n0236_p0391a08║東呼逆，關西呼迎。旅謂覉，旅客之別名，即客店也。
X08n0236_p0391a09║勃者，卒也。抱者，持也。▲鈔：昇天止修羅下，屢者，數
X08n0236_p0391a10║也。䘏者，挫也。屈者，勞也。勍者，強也。言須臾送歸者，
X08n0236_p0391a11║傳中止修羅陣竟。諸天咸曰：任師所願，我當與之。
X08n0236_p0391a12║沙彌云：我不求餘願，唯求無上菩提。諸天謝曰：如
X08n0236_p0391a13║師大願，誠非我力。未審法師更求何事？答云：餘非
X08n0236_p0391a14║所願也。凡經少時，遂即送歸。衣染天香，終身不絕。
X08n0236_p0391a15║其數載，右脇而臥，無疾而終。自云得生淨佛國土。
X08n0236_p0391a16║永昌元年二月四日，于闐三藏因陀羅波若在神
X08n0236_p0391a17║都魏國東寺親與賢首說之。
X08n0236_p0391a18║鈔即解脫和尚下，言詢求定捨者，詢問求學禪定
X08n0236_p0391a19║所捨之心，謂昏沉、掉舉等也。未幾者，非久也。言請
X08n0236_p0391a20║證此心者，祈請諸佛證盟此悟心也。言餘廣如傳
X08n0236_p0391a21║及。或是大聖化身等者，傳具云：聞空中焚香偈已，
X08n0236_p0391a22║彌加勇猛。自爾之後，證入愈深，高山景行，是焉攸
X08n0236_p0391a23║屬。於是遠近輻輳，請益如流，咨承教誨，乃盈三百。
X08n0236_p0391a24║既而大樹爰集，有待成勞，仍策茲四眾，俱令一食。
X08n0236_p0391b01║其房宇匾隘，露坐者多，遂使瓶、鉢、繩床映滿山谷。
X08n0236_p0391b02║脫循循善誘，隨事指揮，務改其所滯，略無常准。故
X08n0236_p0391b03║遊門之伍，莫不窺其庭奧也。然足不出寺五十年，
X08n0236_p0391b04║學成禪業者將逾八百。自後希風景，賴波瀾，復過
X08n0236_p0391b05║乎數倍矣。又恒岳之西，清涼東南，俗名之大黑山，
X08n0236_p0391b06║有清信女，先來目盲，常獨在山中坐禪。恒州道俗
X08n0236_p0391b07║每六齋日，齎香華、珍味來就供養文殊師利。於正
X08n0236_p0391b08║食時，忽聞空中曰：五臺佛光山內文殊師利菩薩
X08n0236_p0391b09║在此教化，汝可往彼，必得悟道。眾並聞，莫不傾駭，
X08n0236_p0391b10║則依空告，馳往佛光。其間險阻二百餘里，盲女抗
X08n0236_p0391b11║手先登，初無引示。脫見之驚起，即授深宗。據斯言
X08n0236_p0391b12║說，或大聖之權耳。及將命終，知己諸德經宵疑別。
X08n0236_p0391b13║夜有大蟲至，脫恒以飲泉，悲號良久。別明日中，如
X08n0236_p0391b14║常剃落，禮拜眾僧訖，還本禪房，端然坐化。時年八
X08n0236_p0391b15║十一，貞觀十六年也。道俗哀慟，若喪所天。即於寺
X08n0236_p0391b16║內鑿龕而處，龕面西南向，咫尺雙扉。至今觀之，儼
X08n0236_p0391b17║如生也。
X08n0236_p0391b18║鈔。道英，其行跡多，亦廣如傳說者。於栢梯寺修止
X08n0236_p0391b19║觀已，後在京師，住勝光寺。從曇遷法師聽採攝論，
X08n0236_p0391b20║遷特賞異之。聽講之暇，常供僧役。因事呈理，既以
X08n0236_p0391b21║調心。常云：余瞑目坐禪，如有所詣。及開目後，還合
X08n0236_p0391b22║常識。故於事務，遊觀役心，使空有無滯耳。然其常
X08n0236_p0391b23║坐，開目如線。動逾信宿，初無頓𥇒。後入禪定，稍程
X08n0236_p0391b24║異跡。常任直歲，與人爭地。忽現廛尸，氣絕色變。俄
X08n0236_p0391c01║欲胮脹，歸心啟悔，乃言笑如常。又坐池六宿，臥雪
X08n0236_p0391c02║三夕。唯言火炙土坌，誠難測也。一日講起信論，至
X08n0236_p0391c03║真如門，奄然不語。恠近觀之，氣絕身冷。眾知滅想，
X08n0236_p0391c04║即而任之。經于累宿，方從定起。又曾亢旱（云云如鈔）。及
X08n0236_p0391c05║將終，索求剃髮。還坐，披以大衣，告門人曰：無常至
X08n0236_p0391c06║也，不可自欺。即令誦此經賢首偈。至于屬纊，令侍
X08n0236_p0391c07║人稱佛，奄然神逝。貞觀十年九月也，春秋八十。初
X08n0236_p0391c08║將終，感羣鳥數萬，悲鳴房宇。青衣二童，執華而入。
X08n0236_p0391c09║紫色如光，從英身出，騰𦦨數丈。及明霧結，周二十
X08n0236_p0391c10║里。人物失色，三日方歇。晉州行化之侶，聞變頓赴，
X08n0236_p0391c11║如喪重親。又感所乘之牛吼鳴，淚流不息，斷絕水
X08n0236_p0391c12║草。經于七日，將欲藏殮。纔下一钁，地忽大震。周十
X08n0236_p0391c13║五里，皆大駭怖。又感白蟻兩道，遠屬龕柩。白鳥二
X08n0236_p0391c14║頭，翔鳴隨送，至于龕所。詳英道開物悟，慧解人神。
X08n0236_p0391c15║故得靈相氛氳，存亡總萃。不負身世，誠斯人乎。
X08n0236_p0391c16║鈔靈幹等者傳後云：大業三年，置大禪定寺，有敕
X08n0236_p0391c17║擢為道場上坐。僧徒一盛，匡救有功。至八年正月
X08n0236_p0391c18║二十九日卒於寺，春秋七十有八。及塟於終南之
X08n0236_p0391c19║陰。
X08n0236_p0391c20║鈔求那䟦陀下。五明者，一聲明，二醫方明，三工巧
X08n0236_p0391c21║明，四呪明，五因明。此唯世間法，故後崇佛法，下方
X08n0236_p0391c22║學佛法也。言餘如傳說者，傳復云：元嘉末，譙王屢
X08n0236_p0391c23║有恠夢。䟦陀答曰：京師將有禍亂。未及一年，元凶
X08n0236_p0391c24║搆逆。至若丞相陰謀，預陳三諫之略。世祖遙望，懸
X08n0236_p0392a01║知一在其中。策杖江中，神童忽至。焚香樓下，山鬼
X08n0236_p0392a02║自移。登御座而齊高，居釣臺而極物。若斯盛德，未
X08n0236_p0392a03║暇詳舉。而自幼以來，恒執香爐，未甞輟手。每食輟，
X08n0236_p0392a04║分施飛鳥。烏或馴之，集手而食。至太始四年正月，
X08n0236_p0392a05║覺體不愈，使與太宗及公卿等告別。臨終之日，延
X08n0236_p0392a06║佇而望之，見天華聖像滿中，遂卒。春秋七十有五。
X08n0236_p0392a07║太宗深加痛惜，慰贈甚厚。公卿會塟，榮哀備焉。
X08n0236_p0392a08║鈔此云寶意下。言持笏者，一名手板，品官所執。釋
X08n0236_p0392a09║名：笏，忽也。有事書其上，以備忽忘也。都講者，僧史
X08n0236_p0392a10║云：敷宣之士，擊發之由，非旁人而啟端，難在座而
X08n0236_p0392a11║孤起。昔支遁講維摩，許詢為都講。許一問眾，謂支
X08n0236_p0392a12║無以答；一義眾，許無以難。如是問答，連環不盡，是
X08n0236_p0392a13║知都講實難其人。今之都講，乃是舉唱經文，蓋是
X08n0236_p0392a14║像古之都講耳。言焚香者，應侍者之職也。維那者，
X08n0236_p0392a15║具正應云羯摩陀那，此云授事，意以眾事指授於
X08n0236_p0392a16║人也。亦云知事，亦云悅眾，謂知其事而悅其眾也。
X08n0236_p0392a17║言梵唄者，具云梵唄。梵摩，此云靜止，具云匿唄，正
X08n0236_p0392a18║云婆師，此翻讚嘆。十誦律云：億耳（人名）作三契聲以
X08n0236_p0392a19║讚佛，雖哀不傷，雖樂不淫，和故為法樂也。
X08n0236_p0392a20║鈔：杜順事迹頗多者，准傳記云：姓杜氏，雍州（即西京京
X08n0236_p0392a21║兆府）萬年縣人也。（西京郭下兩縣，謂萬年、長安。今和尚本住啟夏門外數里杜光村，屬
X08n0236_p0392a22║萬年縣界。杜光村即杜陵也。）和尚纔生三日，有一嬭母自來求
X08n0236_p0392a23║乳。養滿三月，其母騰空而去。孩童之時，常於宅後
X08n0236_p0392a24║塚上為眾說法，聞者皆悟大乘。至今說法塚見在。
X08n0236_p0392b01║十五代兄行營，十萬軍眾柴水無備，請獨知柴水。
X08n0236_p0392b02║取水一擔，三軍備足；取柴一擔，眾使有餘。於一夜
X08n0236_p0392b03║中潛取十萬人垢膩衣服，洗濯悉徧，不令眾知。乃
X08n0236_p0392b04║不舉鋒刃獨降，賊軍便退，將士不傷。不樂官榮，請
X08n0236_p0392b05║歸養親。至年十八，於魏禪師處而求出家。（即因聖寺彌禪
X08n0236_p0392b06║師也。彌俗姓魏，故云魏禪師。）時感地動，禪師親與落髮。忽有地
X08n0236_p0392b07║神捧盤承之，禪師嘆曰：釋迦如此，豈非聖人乎？後
X08n0236_p0392b08║行化慶州，使君闇請，須臾便去。復有五百貧人相
X08n0236_p0392b09║隨赴會，使君慮供不備，和尚曰：但心平等，無有不
X08n0236_p0392b10║辦。及齋了，其五百貧人化為菩薩、羅漢，空中而去。
X08n0236_p0392b11║有張弘暢者，家畜牛馬，性極弊惡，人皆患之，賣無
X08n0236_p0392b12║僦者。和尚示語慈善，如有聞，從是已後，更為觝齧。
X08n0236_p0392b13║甞引眾驪山，夏中棲靜，地多蟲蟻，無因種菜。和尚
X08n0236_p0392b14║恐有損害，就地指示，令蟲移徙。不久就視，如其分
X08n0236_p0392b15║齊，恰無蟲焉。和尚時患腫，膿潰外流，人皆有敬而
X08n0236_p0392b16║吮者，或有以帛拭者，尋即瘥愈。餘膿發香，流氣難
X08n0236_p0392b17║比，拭帛猶在，香氣不歇。三原縣人曰：薩埵者生來
X08n0236_p0392b18║患聾，又張蘇者亦患生瘂。和尚來與共語，遂如常
X08n0236_p0392b19║人，永即痊復。武功縣僧毒龍所魅，眾請和尚救之，
X08n0236_p0392b20║即端對坐，龍遂託病。僧言：禪師既來，義無久住，極
X08n0236_p0392b21║相勞撓。尋即釋然。故使遠近瘴癘淫邪所惱者，無
X08n0236_p0392b22║不投造。和尚不施餘術，坐而對之，無不差者。由是
X08n0236_p0392b23║神樹龍廟見即焚除，巫覡所事躬為屏當。和尚因
X08n0236_p0392b24║行南野，將度黃渠，其水泛漲，至而流斷，纔及上岸，
X08n0236_p0392c01║宛爾如初。甞赴齋請，齋主抱一孩兒欲乞長命，云：
X08n0236_p0392c02║前後數子皆不宜育，今特修齋，和尚加持，乞與長
X08n0236_p0392c03║壽。和尚熟視曰：此汝冤家也，齋了與汝懺悔。齋餘，
X08n0236_p0392c04║令抱孩子至於河邊，和尚遂拋子入水，夫妻啼泣
X08n0236_p0392c05║尤滯。和尚曰：汝子不失。即時以手一指，其孩子化
X08n0236_p0392c06║為六尺丈夫，立於波間，責之曰：汝前生殺我，取我
X08n0236_p0392c07║金帛，推我溺水，不因和尚與我解冤，誓不相赦。和
X08n0236_p0392c08║尚甞將鞋履一䩫置於市門，三日不失。人問其故，
X08n0236_p0392c09║和尚曰：吾從無量劫來，不盜他人一錢，報應如此。
X08n0236_p0392c10║於是為盜者悉悔過易心。於終南山集華嚴所詮
X08n0236_p0392c11║之義，作法界觀文。既已成就，聚火焚燒，契合聖心，
X08n0236_p0392c12║一字無損。時感海會菩薩現身讚歎，同伸供養。和
X08n0236_p0392c13║同篤性綿密，情兼慈愛，道俗貴賤皆事邀請，於毀
X08n0236_p0392c14║讚二途未甞採錄，所以感通幽顯，聲聞朝野。太宗
X08n0236_p0392c15║皇帝仰其神異，請師入內。皇帝親迎，帝問師曰：朕
X08n0236_p0392c16║甞寒熱所苦，久而不愈。聞師神力，何以蠲徐？師曰：
X08n0236_p0392c17║聖德御宇，妖何能為？但平治蒼生，普伸大赦，聖體
X08n0236_p0392c18║必愈。帝納師言，擇日御按，大赦天下，帝疾遂愈。於
X08n0236_p0392c19║賜大師號為帝心禪師，王族及以懿臣歸心請戒。
X08n0236_p0392c20║以貞觀十四年，無疾坐脫於南郊義善寺，春秋八
X08n0236_p0392c21║十有四。又重立碑文云：其年於十月二十五日，入
X08n0236_p0392c22║內辭太宗皇帝，昇太階殿，隱化於御床，留大內供
X08n0236_p0392c23║養七日。同座送于樊川北原，鑿埪處之，即今會聖
X08n0236_p0392c24║院。京邑同嗟，製服亘野，面色不變，經月愈鮮。安坐
X08n0236_p0393a01║三周，身體不散，至今骨鎻猶在，靈異時聞。皇帝歸
X08n0236_p0393a02║心，王臣敬奉。每年十月二十五日，埪所設會，即華
X08n0236_p0393a03║嚴埪是也。又無盡燈記云：有一門人，師未終前告
X08n0236_p0393a04║假。師問：將何往？僧曰：欲暫往五峯禮文殊去。師微
X08n0236_p0393a05║笑曰：汝必欲去，吾有一偈，可助汝行色，當消息之。
X08n0236_p0393a06║偈曰：遊子漫波波，臺山禮土坡。文殊秪者是，何處
X08n0236_p0393a07║覓彌陀？僧不喻旨，遂去。至臺山，遇老士問：子何來？
X08n0236_p0393a08║僧曰：禮文殊來。士曰：文殊今不在山，子來何益？僧
X08n0236_p0393a09║曰：文殊今在何所？士曰：在長安教化眾生去也。僧
X08n0236_p0393a10║曰：某是長安人，今長安誰為文殊？士曰：杜順和尚
X08n0236_p0393a11║乃文殊耳。僧聞，聳然失聲曰：杜順是我師也。奄忽
X08n0236_p0393a12║中，老士乃失。僧審所告不妄，兼道而迴。至滻水，水
X08n0236_p0393a13║忽瀑漲，凡三日方濟。到寺，和尚昨日已化矣。以此
X08n0236_p0393a14║方知是文殊應身也。
X08n0236_p0393a15║鈔即藏和尚下。愈者，悅也。能竭其力者，論語曰：事
X08n0236_p0393a16║父母能竭其力。自是伏膺下。自，從也。是，此也。伏，俯
X08n0236_p0393a17║也。膺，𮌎也。意云：從此之後，申弟子之禮，乃深入華
X08n0236_p0393a18║嚴無盡之玄旨。言餘如別傳者，若崔志遠傳甚詳，
X08n0236_p0393a19║未見其本。若纂靈記，即今鈔引三度光者是。其餘
X08n0236_p0393a20║云：及儼將去世，賢首尚居俗服。儼語諸德曰：此賢
X08n0236_p0393a21║者蓋無師自悟，願假餘光，共成佛事。大興華嚴，其
X08n0236_p0393a22║唯此人。至咸亨中，諸德連狀以聞，因之削染，未進
X08n0236_p0393a23║具戒。奉敕於太原寺講華嚴經，名價日高，道俗雲
X08n0236_p0393a24║集，前後講三十餘徧。聖曆中，奉敕於東都佛授記
X08n0236_p0393b01║寺講華嚴。時感佛殿忽然震動，天子嘉之，命編國
X08n0236_p0393b02║史。宋高僧傳云：釋法藏，字賢首。（此與今鈔同。纂靈即曰：則天賜號賢
X08n0236_p0393b03║首。圓覺鈔乃云：帝諡號賢首。）風度奇正，利智絕倫。薄遊京師，微
X08n0236_p0393b04║露鋒頴。屬奘師譯經，藏應名僧義學之選，始預其
X08n0236_p0393b05║間。後因筆授正義潤文，見識不同，而出譯場。（據纂靈記，
X08n0236_p0393b06║儼師死時尚居俗，至咸亨中方削染。奘師譯經在貞觀間，與咸亨相去二十有餘年。賢首為僧，奘已化去
X08n0236_p0393b07║久矣。而云應名僧選，與奘同譯經，足見宋傳悞也。而說記事多不親，不知本何處說。）至天后
X08n0236_p0393b08║朝，實叉難陀賷華嚴梵夾至藏，與義淨復禮，再登
X08n0236_p0393b09║其職。尋於義淨譯場，又與勝莊大儀充證義。（次敘傳法
X08n0236_p0393b10║界觀則天說金師子章，并置鏡燈喻與講經感地動等，餘名不錄。）然據諸鈔記，每
X08n0236_p0393b11║說祖師行迹，多指在別卷，少有詳者。以年紀浸遠，
X08n0236_p0393b12║傳記互有出沒，學者又不編錄。恐祖師行迹，後人
X08n0236_p0393b13║闕聞，故上來備編首末。唯此一傳，半得崔氏廣本
X08n0236_p0393b14║為恨耳。願諸達識見者補之。
X08n0236_p0393b15║鈔：纂靈記云：京兆人，姓王，名明幹等者，若華嚴傳，
X08n0236_p0393b16║但云：文明元年，京師人，姓王，失其名（云云）。事同今
X08n0236_p0393b17║鈔。若胡幽貞傳，乃云：垂拱二年四月中，賢首於大
X08n0236_p0393b18║慈恩寺講華嚴。後散講，謁大德成塵。二律師報賢
X08n0236_p0393b19║首云：今夏賢安坊郭神亮身死。七日後蘇，入寺禮
X08n0236_p0393b20║拜薄塵，自云入冥。有僧令誦偈，云：若人欲了知（云
X08n0236_p0393b21║云）。時賢首答塵曰：此偈乃華嚴第四會中偈文。塵
X08n0236_p0393b22║初不記是華嚴，猶未全信。賢首乃索十行品撿看，
X08n0236_p0393b23║果是十行偈中最後偈也。塵公歎曰：纔聞一偈，則
X08n0236_p0393b24║千萬人一時脫苦，況受全部講通深義耶？評曰：賢
X08n0236_p0393c01║首自敘，乃云亡其名。苑師修纂靈記，乃云王明幹。
X08n0236_p0393c02║而胡幽貞纂慧英所記，乃云郭神亮。今據華嚴傳
X08n0236_p0393c03║云：永隆年中，雍州長安縣人郭神亮，梵行清淨，因
X08n0236_p0393c04║忽暴終。諸天引至兜率天宮，禮敬彌勒。有一菩薩
X08n0236_p0393c05║謂亮云：何不受持華嚴？對曰：為無人講。菩薩曰：有
X08n0236_p0393c06║人現講，何以言無？亮後蘇，具向薄塵法師敘其事。
X08n0236_p0393c07║以此而詳，賢首之弘轉法輪，亞迹叅聖徵矣。上傳
X08n0236_p0393c08║文據此，乃塵公為賢首說，乃郭神亮入天宮之事。
X08n0236_p0393c09║而胡幽貞敘作入冥之事。敘事不實，此可見矣。應
X08n0236_p0393c10║是苑師於賢首後詢得其名。故今敘依纂靈為正，
X08n0236_p0393c11║故云王明幹也。▲鈔：長耳婆羅門等者，據華嚴傳，
X08n0236_p0393c12║乃云：師子國長年婆羅門，彌多羅第三果人也。此
X08n0236_p0393c13║云能友。麟德之初，來儀震旦，高宗、天后甚所尊重，
X08n0236_p0393c14║請蓬萊宮與長手。皆傳寫之悞。以僧傳并華嚴傳
X08n0236_p0393c15║皆云長年沙門耳。▲鈔即十地經下，疏鈔云：然聞
X08n0236_p0393c16║有二義：一、汎爾聞，為遠益故；二、不取聞相，故涅槃
X08n0236_p0393c17║經云：若有聞經，不作聞相，不作說相，不作句相，不
X08n0236_p0393c18║作字相，是一切乃作聞經。當此宗旨，前後圓融，真
X08n0236_p0393c19║實聞故。言等佛者，此經說佛智慧觀境，今能正聞，
X08n0236_p0393c20║如彼真觀故。言何況下，問：聞已等佛，何更況耶？答：
X08n0236_p0393c21║況，能等也。以讀、誦等，豈不等於佛耶？或可若更讀、
X08n0236_p0393c22║誦、修行，等多佛故。一、多無礙，方為真極。經下，釋妨。
X08n0236_p0393c23║問：經中但顯於聞，疏中何故云讀、誦、思、修耶？釋竟，
X08n0236_p0393c24║可知。
X08n0236_p0394a01║鈔：餘諸感通下，今有略舉一二。僧眺，姓莊氏，少出
X08n0236_p0394a02║家，以小乘為業，馳譽江漢。有象王哲公在龍泉講
X08n0236_p0394a03║三論，心生不忍，曰：三論明空，講者著空。言訖，舌出
X08n0236_p0394a04║三尺，鼻、眼、兩耳並皆血流，七日不語。有伏律師聞
X08n0236_p0394a05║之，曰：汝太癡也。一言毀經，罪過五逆。可信大乘，方
X08n0236_p0394a06║得免爾。乃令懺悔，舌還入如故。便轝往哲所，唯聽
X08n0236_p0394a07║大乘。哲之亡，為建七處八會，方廣齋百日。既滿，即
X08n0236_p0394a08║往香山神足寺，足不踰閫，常習大乘。四時每講華
X08n0236_p0394a09║嚴經，用陳懺謝。貞觀十一年四月三日，在松林坐
X08n0236_p0394a10║禪，見有三人，形服都雅，赤衣禮拜，請授菩薩戒。授
X08n0236_p0394a11║訖，白曰：禪師太利根，若不改心，必不信大乘者。千
X08n0236_p0394a12║佛出世，猶在地獄。聞此重勵，涕泣交流，大哭還寺，
X08n0236_p0394a13║繞佛懺悔。又勸化士俗，造華嚴、大品、法華、維摩、思
X08n0236_p0394a14║益、佛藏三論等各一百部。至十二年三月九日，佛
X08n0236_p0394a15║前禮懺，安然坐化，春秋八十餘矣。終後七日，林樹
X08n0236_p0394a16║白色，大泉渾濁，過此方復焉。又日照說：天竺近占
X08n0236_p0394a17║波城有伽藍，名毗瑟奴（人名也）。於中有諸頭陀僧，並
X08n0236_p0394a18║小乘學。忽有大乘法師持華嚴經一夾，來至其所。
X08n0236_p0394a19║諸僧不敬彼師，留經夾而去。諸僧不信大乘，遂持
X08n0236_p0394a20║經夾投之井內。後數見井上光明上衝，同於烈火，
X08n0236_p0394a21║即復勾取之，其經夾不濕。雖因信大乘是佛說，猶
X08n0236_p0394a22║謂不及小乘，遂置小乘經下。至明旦，輙在其上。疑
X08n0236_p0394a23║人移之，復取在下。明旦亦然。若數番，諸師方信，投
X08n0236_p0394a24║誠懺悔。華嚴一經，盛行諸國。又日照說：甞遊南天
X08n0236_p0394b01║竺，止一伽藍，名爰居，此鳥名也。見彼諸僧受持華
X08n0236_p0394b02║嚴，因問：此伽藍何因取於鳥名？彼僧對曰：昔有一
X08n0236_p0394b03║比丘，飲噉同俗，每誦華嚴，以為己業。命終之後，由
X08n0236_p0394b04║破戒故，生於南海，作一鳥身，大可三丈，猶作人語，
X08n0236_p0394b05║誦經不輟。時有一清信士，從海採寶，值惡風，飄船
X08n0236_p0394b06║覆沒，唯執片板，過止一洲，衣糧俱絕，懷憂而住。忽
X08n0236_p0394b07║聞樹上有誦經聲，即便候聽，乃見一鳥誦華嚴經，
X08n0236_p0394b08║恠歎良久，遂讚言：善誦，善誦。鳥聞讚聲，即下樹語
X08n0236_p0394b09║人曰：汝能為我造一伽藍否？答曰：我身命不終，何
X08n0236_p0394b10║能造寺？鳥曰：汝若能作，當附貴寶，送汝還鄉。人曰：
X08n0236_p0394b11║如言甚善。鳥遂負人於背，飛至寶山。此人識寶，乃
X08n0236_p0394b12║多取諸珍，因附鳥背，飛空越海，送於天竺，至岸而
X08n0236_p0394b13║下。鳥曰：君為我造寺，還用我名以題寺號。信士既
X08n0236_p0394b14║深思，含悲而別，奉其珍物，以事啟王。王乃封邑五
X08n0236_p0394b15║百戶，令為造寺。由是此寺以鳥為名也。已上略舉
X08n0236_p0394b16║數條，此經感應，實則難思。
X08n0236_p0394b17║
X08n0236_p0394b18║華嚴懸談會玄記卷第三十八
X08n0236_p0394b19║
X08n0236_p0394b20║音釋
X08n0236_p0394b21║芟（所巖切，除草也，音山。）挺（音定，拔也。）䂮（音略，利也。）悍（胡旦切，勇也。）趯（他歷切，跳躍也。）
X08n0236_p0394b22║戞（古扎切，措也。）舋（許靳切，罪也。）僦（音就，賃也。）䩫（音亮，鞋也。）埪（苦公切，土埪也。）