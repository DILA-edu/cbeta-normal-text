X08n0236_p0394c01║華嚴懸談會玄記卷第三十九
X08n0236_p0394c02║蒼山再光寺比丘　普瑞集
X08n0236_p0394c03║疏：第九、總釋名、題等者，總字二釋：一、所釋題為總，故
X08n0236_p0394c04║次疏云：今初，總題包於別義，則一、總題包眾多之別
X08n0236_p0394c05║義。此對所詮名總。又疏序云：大方廣佛華嚴經即無
X08n0236_p0394c06║盡修多羅之總名。以雖展至無盡，皆名大方廣佛華
X08n0236_p0394c07║嚴經，故名總題。此對能詮名總。今且約對所詮，故云
X08n0236_p0394c08║包於別義，即所釋之題名總也。二、云能釋疏文為總，
X08n0236_p0394c09║故謂十門疏文總解釋經之題目。然總有二義：一、總
X08n0236_p0394c10║者，略也，對下別解文、義。此釋題目，但總、略也。二、總者，
X08n0236_p0394c11║廣也，對上疏序略釋名、題字各二義。今各以十義釋
X08n0236_p0394c12║之，故即廣也。若約所釋題目為總者，有所對望，自在
X08n0236_p0394c13║下文。二釋之中，後釋近宗。以疏不云釋總名、題，其總
X08n0236_p0394c14║字在上，故知後解為正。言後明品稱者，以連總題，因
X08n0236_p0394c15║便釋之。故貞元疏云：第九、釋經名、題中，先解經題，後
X08n0236_p0394c16║解品稱。既言釋經名、題，明知品稱，因便釋之。
X08n0236_p0394c17║疏今初、總題包於別義下，上總釋名、題，總屬於疏文。
X08n0236_p0394c18║此中總題者，對於別義，總目於題也。故與上之義不
X08n0236_p0394c19║同。言該難思之法門者，即所包之別義。何義不在題
X08n0236_p0394c20║中？而一一皆為入法之詮門，故云法門。問：法既難思，
X08n0236_p0394c21║何假經、疏名、義？答：不因名、義，豈知難思？非知難思，何
X08n0236_p0394c22║能入法？故十忍品云：了法不在言善入無言際而能
X08n0236_p0394c23║示言說如響徧世間。佛經安立既爾，故今疏釋應然。
X08n0236_p0394c24║故經於無名之中強立七字之名，疏於無言之內強
X08n0236_p0395a01║說十門之義，蓋文影略耳。或可中字誤書，蓋是名字，
X08n0236_p0395a02║不勞異釋。
X08n0236_p0395a03║疏：一、通顯得名者，此有多義，解釋不同：一云：謂通顯
X08n0236_p0395a04║諸經得名之異，對彰此經得名不同，則通在諸經。二
X08n0236_p0395a05║云：廣明他經得名不同，比對此經得名通、局之異，則
X08n0236_p0395a06║通在正題，以理盡圓故。三云：疏文通顯一題七字，總
X08n0236_p0395a07║從四複、八單之義以得其名。意謂今疏不約七字，各
X08n0236_p0395a08║別從一法得名，故云通顯，則通即是顯；通顯之得名，
X08n0236_p0395a09║則通在疏文。疏中雖舉諸經得名，但是對顯體式，故
X08n0236_p0395a10║鈔云並非正要。三解之中，後一近宗。
X08n0236_p0395a11║鈔：以人為名，約明法之所由者，如思益梵天所問
X08n0236_p0395a12║經，雖舉能問之人，意明所問之法，佛皆為說所問
X08n0236_p0395a13║法，故即人為明法之因由也。餘可例知。言以法為
X08n0236_p0395a14║目下，如般若經，雖文詞浩博，大意皆在般若正體。
X08n0236_p0395a15║餘亦例知。上為人、法立名之總意，下皆別顯得名
X08n0236_p0395a16║也。▲鈔：須達挐者下，疏云：亦云須達多，正云賑無
X08n0236_p0395a17║依，義云給孤獨，即長者之稱。仁而聰敏，積而能散，
X08n0236_p0395a18║拯乏濟貧，哀孤恤老。時美其德，故立斯稱。優填，梵
X08n0236_p0395a19║語，此云出愛。▲鈔：如般若經者，般若是實相體故，
X08n0236_p0395a20║神足是神通用故。體是其定，定能發通，如足能行
X08n0236_p0395a21║步，故云神足。十住是體，斷結是用。漸備即十地之
X08n0236_p0395a22║因，一切智德即是妙覺之果。▲鈔：如時、非時經者，
X08n0236_p0395a23║彼經說：冬、春、夏各四月，每季分為八箇十五日，總
X08n0236_p0395a24║為二十四箇半月。（與今俗法二十四氣相似，謂一年四時，每一時中分成兩節，謂
X08n0236_p0395b01║立春、春至、立夏、夏至、立秋、秋至、立冬、冬至。一節二氣有四十五日，八節總二十四氣。今准脚影出身法為
X08n0236_p0395b02║度。）以辨時、非時。經云：冬初十五日，七脚為時，四脚
X08n0236_p0395b03║半為非時。（律鈔說：隨人脚影量身影，仍須午前七脚影，名為時；午後四脚半者，即非時。餘
X08n0236_p0395b04║可准知。又准毗羅三昧經：早起，諸天食時；中日，諸佛食時；晚，畜生食時；暮，鬼神食時。佛令斷六趣因。今同
X08n0236_p0395b05║三世佛，故論時、非時也。）第二箇十五日，八脚為時，六脚八指
X08n0236_p0395b06║為非時。第三箇十五日，九脚為時，七脚六指為非
X08n0236_p0395b07║時。第四箇十五日，十脚為時，八脚三指為非時。第
X08n0236_p0395b08║五箇十五日，十一脚為時，九脚四指為非時。第六
X08n0236_p0395b09║箇十五日，十二脚為時，十一脚六指為非時。第七
X08n0236_p0395b10║箇十五日，十一脚半為時，十脚三指為非時。第八
X08n0236_p0395b11║箇十五日，十一脚為時，九脚四指為非時。（冬四月竟，下取
X08n0236_p0395b12║意引之。）春初半月，以十脚及八脚，少三指。第二半月，
X08n0236_p0395b13║以九脚半及七脚，少三指；第三半月以九脚及六
X08n0236_p0395b14║脚，少三指；第四半月以八脚及五脚，少三指；第五
X08n0236_p0395b15║半月以七脚及三脚，少三指；第六半月以六脚及
X08n0236_p0395b16║三脚，少三指；第七半月以五脚及三脚，少三指；第
X08n0236_p0395b17║八半月以四脚及二脚，少一指。（上皆有時、非時之言，下皆准知。春四
X08n0236_p0395b18║月竟。）夏初半月以三脚及二脚，少四指；第二半月以
X08n0236_p0395b19║二脚及一脚，少五指；第三半月以二脚半及一脚，
X08n0236_p0395b20║少三指；第四半月以三脚及二脚，少二指；第五半
X08n0236_p0395b21║月以四脚半及二脚半；第六半月以五脚及三脚；
X08n0236_p0395b22║第七半月以五脚半及三脚半；第八半月以六脚
X08n0236_p0395b23║及四脚半。（夏四月竟。已上冬初半月，從九月十六日至三十日已下，如次准之。若是時量，
X08n0236_p0395b24║午前向西影；若非時量，午後向東影。）乃至如是諸比丘！我已說十二
X08n0236_p0395c01║月時、非時，為聲聞之所應作，憐憫利益故。（上皆經文，恐學
X08n0236_p0395c02║者欲知，故備錄也。勿厭繁文。）然今鈔意，但取依所說時立經名
X08n0236_p0395c03║也。言如密嚴經者，上卷云：如是我聞：一時佛住，出
X08n0236_p0395c04║過欲、色、無色、無想，於一切法自在無礙，神足力通
X08n0236_p0395c05║密嚴之國，非諸外道、二乘行處等。故並非正，要下
X08n0236_p0395c06║應有。問云：既是其類繁廣，疏何不廣敘耶？答意可
X08n0236_p0395c07║知。
X08n0236_p0395c08║疏如智論等，即彼論大般若經囑累品處，詺目此經
X08n0236_p0395c09║為不思議解脫經。故智論第一百卷云：有不思議解
X08n0236_p0395c10║脫經十萬偈。問：淨名經題下異名亦云不可思議解
X08n0236_p0395c11║脫經，寧知非是彼經耶？答：以彼論云十萬偈，明是華
X08n0236_p0395c12║嚴也。問：彼淨名經或有廣本，寧知非彼耶？答：彼論又
X08n0236_p0395c13║云：佛說不思議解脫經時，有五百羅漢雖在佛邊，而
X08n0236_p0395c14║不得聞；或時得聞，而不能用。故知即是華嚴也。
X08n0236_p0395c15║鈔：論曰下，謂大乘教法有十種義相殊勝，而重言
X08n0236_p0395c16║殊勝者，有二義：一、能說主及所說法，皆殊勝故；二、
X08n0236_p0395c17║或所詮殊勝，故能詮亦殊勝也。上殊勝是所詮，下
X08n0236_p0395c18║殊勝語是能詮。此總標也。下十准知。一、所依相者，
X08n0236_p0395c19║謂阿賴耶是染、淨諸法所依，故殊勝；以其殊勝，故
X08n0236_p0395c20║如來言說亦殊勝也。二、所知相者，體即徧計、依他、
X08n0236_p0395c21║圓成，是菩薩所知，故殊勝；如來依此言說亦殊勝
X08n0236_p0395c22║也。（下皆准知。）三、入所知相者，體即唯識性，謂聞、思、修三
X08n0236_p0395c23║慧通漏、無漏為能入，所知相為所入，今所入中唯
X08n0236_p0395c24║識性故。故彼本論釋第三入勝相云：多聞所熏習
X08n0236_p0396a01║依止，非阿賴耶識所攝，如阿賴耶識成種子，正思
X08n0236_p0396a02║惟所攝等。四、彼入因、果者，體即六波羅蜜。彼論釋
X08n0236_p0396a03║曰：六波羅蜜雖是世法，能引出世法，能生唯識道
X08n0236_p0396a04║故。（意云：修世間六度為因，出世為果，即此因、果入彼唯識性故。）五、彼因、果修差
X08n0236_p0396a05║別者，體即菩薩十地。彼論云：出世十種菩薩地，名
X08n0236_p0396a06║入因、果修差別也。（意謂：即彼因、果中取十地為修差別也。）六、增上戒
X08n0236_p0396a07║者，體即菩薩律儀。論云：菩薩所受持護禁戒，名於
X08n0236_p0396a08║修差別戒學相。七、增上心者，體即諸定。論云：首楞
X08n0236_p0396a09║伽摩虗空蘊等定，說名心學相。（上生鈔云：彥曰：梵語首楞嚴，此云一
X08n0236_p0396a10║切事究竟，或云究竟堅固。國西曰：此是舊梵語。若正，應云首楞嚴摩三摩地，此云虗空蘊等持。等持即定
X08n0236_p0396a11║也。破蘊如虗空，唯有法實性，名虗空蘊之定。從境彰名，即是大乘證法空之定也。）八、增上慧
X08n0236_p0396a12║者，體即無分別，名無分別相。九、彼果斷者，體即無
X08n0236_p0396a13║住涅槃。十、彼果智者，體即三身。論云：如此三身，是
X08n0236_p0396a14║無分別智果。若離自性身，法身不成，譬如眼根。若
X08n0236_p0396a15║離法身，應身不成，譬如眼識，離根不成。應知此二，
X08n0236_p0396a16║由所依、能依，故得相應。若離應身，已入大地菩薩
X08n0236_p0396a17║無受用法樂。若無受用法樂，菩提資糧不應具足，
X08n0236_p0396a18║譬如見色。若離應身，化身不成。若無化身，諸菩薩
X08n0236_p0396a19║在願樂位中，聲聞瘦澁願樂初法修行，皆不得成。
X08n0236_p0396a20║是故決應有三身言。由此所說，下對小乘未信大
X08n0236_p0396a21║者，故作是說。今疏所引，當第十勝相中論文也。
X08n0236_p0396a22║鈔：離世間品十名下，准下，疏云：初一約能詮，依此
X08n0236_p0396a23║生行，故名為處；餘九約所詮，功能立稱；二、決彼行
X08n0236_p0396a24║義，定能感果故；三、證所證故；四、能證分明故；五、有
X08n0236_p0396b01║智超勝故；六、悲興萬行故；七、一一圓融故；八、軌則
X08n0236_p0396b02║具足故；九、即理涉事故；十、即事而真故。故應尊重
X08n0236_p0396b03║下，勸學，可知。言出現品十名者下，准下疏中立為
X08n0236_p0396b04║五對：一、內深外絕對，謂內證三德祕密藏故，外則
X08n0236_p0396b05║凡、小不能測故；二、證寂開智對；三、現果成因對，謂
X08n0236_p0396b06║性淨萬德即是佛種，今十門出現即示現義；四、越
X08n0236_p0396b07║世順佛對，世尚不知，安能破壞？此十通是佛分齊
X08n0236_p0396b08║境。五、淨根演實對，知生、佛同源，則能淨故；隨緣不
X08n0236_p0396b09║變之性，諸佛本故。而性、相無礙，因、果圓融，為不思
X08n0236_p0396b10║議；過此更無，為究竟法。前九別義，後一總該。
X08n0236_p0396b11║疏依今梵本者，因明鈔云：問：彼土之言，何名梵語？答：
X08n0236_p0396b12║具云梵摩，此云清淨。謂諸梵天遠離諸欲，光潔自在，
X08n0236_p0396b13║故云清淨。昔時世界初成立時，光音天下降閻浮，因
X08n0236_p0396b14║食地肥等，飛騰不起，尋便住此，展轉染生，以為人種。
X08n0236_p0396b15║本是梵胤，故云梵也。又印土人與梵天等言音無異，
X08n0236_p0396b16║故云梵也。本是文本，即貝多之經也。
X08n0236_p0396b17║鈔：毗佛略云方廣者，問：梵云佛陀，此云覺者，此既
X08n0236_p0396b18║有佛字，何不翻有覺義耶？答：精微鈔云：神變經說：
X08n0236_p0396b19║一切梵字有界有緣，隨緣變生不定。故為佛字是
X08n0236_p0396b20║界，餘字是緣。以毗略助之，譯為方廣；以陀字助之，
X08n0236_p0396b21║譯為覺者。有如此方，言字是界。若以人者助之，便
X08n0236_p0396b22║為儲字；若但以青字助之，便為請字。有此所以，不
X08n0236_p0396b23║應致詰。問：勃陀云覺者，存略應云勃，何故云即佛
X08n0236_p0396b24║字耶？答：此但梵音輕重，以隨此方先已聞佛字生
X08n0236_p0396c01║善，故譯者順古，但存佛字，不云勃也。既屬果人，則
X08n0236_p0396c02║已有者義。華字汎言已含雜，華嚴亦帶其飾義，故
X08n0236_p0396c03║皆存略，而義無遺。或可華嚴是體，雜飾是用，略用
X08n0236_p0396c04║存體，以順唐人，言好略故。言修多羅云經者，問：修
X08n0236_p0396c05║多羅何不翻為契經，但譯為經耶？答：今就敵體翻
X08n0236_p0396c06║名，但譯為經。良以梵本無欲底之言，故不譯為契。
X08n0236_p0396c07║若爾，藏、攝中疏亦無欲底，何故譯為契耶？答：彼為
X08n0236_p0396c08║單經字，恐濫席經，故加契言助以揀之。今言華嚴
X08n0236_p0396c09║經，而無濫涉，故不言契。問：何不敵體翻為聖教？答：
X08n0236_p0396c10║兼順此方聖教，亦為經故。
X08n0236_p0396c11║疏前三異名等者，梁論但語其數，涅槃等大略呼之。
X08n0236_p0396c12║智論言其總法，一與三傍呼異名云總，第二不具云
X08n0236_p0396c13║略。或三名皆總，相少略也，不須總、略。別分二品，十目
X08n0236_p0396c14║多分，從別義立名，不能總該一切義理也。
X08n0236_p0396c15║鈔：不得總該等者，此有三節相躡而起，顯不得為
X08n0236_p0396c16║經總名。一、二品十目各從別義立名，一、一別名不
X08n0236_p0396c17║得總該一部義理，故不可立為經名。應有問云：若
X08n0236_p0396c18║十目皆取，得為經名否？第二意答云：不可具舉，故
X08n0236_p0396c19║亦不可為經名也。意云：不可十種別目皆舉，共為
X08n0236_p0396c20║一名也。問：若不可具舉，准前十名。疏中釋出現十
X08n0236_p0396c21║目云：前九別義，第十總該前九，皆為不思議究竟
X08n0236_p0396c22║法也。釋離世間品十目云：初一能詮，具下九故，為
X08n0236_p0396c23║具後九所詮一、一別義故。今若舉世間品之第一
X08n0236_p0396c24║或出現品之第十已得其總，何須備舉十名，方為
X08n0236_p0397a01║總耶？故第三意答云：雖各得其總，唯局當品，不通
X08n0236_p0397a02║一部之總名。出現十名，總、別局於出現一品；離世
X08n0236_p0397a03║十名，總、別唯局離世一品。豈得下，總結也。
X08n0236_p0397a04║疏故今譯等者。以立名本欲呼召一部能詮，文言云：
X08n0236_p0397a05║經何故復言大方廣、佛華嚴？今由經詮彼義，故以所
X08n0236_p0397a06║詮六字而為經名：一、法即大方廣，人即佛華嚴；二、法
X08n0236_p0397a07║即大方廣，佛喻即華嚴；三、具體即大方，具用即方廣；
X08n0236_p0397a08║四、有果即佛，有因即華嚴。復單悉周，故云理盡義圓。
X08n0236_p0397a09║又理盡四復，義圓八單，故標經首。
X08n0236_p0397a10║鈔：而具前四對之復者，對前諸經，四對之義皆具
X08n0236_p0397a11║故。設有時、處等，雖顯文似闕，而約義以含，謂：時無
X08n0236_p0397a12║別體，依法假立；時隨於法，遍六字中；處有四種：大
X08n0236_p0397a13║即法性土，方即自受用土，廣即他受用及變化土。
X08n0236_p0397a14║則何所不具？問：餘經立名，皆依經說。今此題目，下
X08n0236_p0397a15║經而無說處，為依何立？答：以今經闕立名之文，具
X08n0236_p0397a16║本之中應具建立。或如楞伽等經結集者，立名未
X08n0236_p0397a17║可詳定。已上但汎論得名。
X08n0236_p0397a18║疏二、對辨開、合者下，謂此疏中以七字相對辨於開、
X08n0236_p0397a19║合，於五對中有五重開、合，皆前合後開也。一、合，則一
X08n0236_p0397a20║題開為教義能詮，教依所詮，義設教義，互相關涉。（已下
X08n0236_p0397a21║作對，皆立關涉，准此明之。）問：若依七字，皆是能詮，何以唯經字是
X08n0236_p0397a22║教？若各就所詮，應皆是義，何成一對？答：經字直呼一
X08n0236_p0397a23║部能詮，故是教也。大等六字語一部下，所詮即是義
X08n0236_p0397a24║也。又六字雖亦能詮，別對經字是所詮故。經義雖通
X08n0236_p0397b01║所詮，對上六字能詮義顯，故成一對也。二、合，則但是
X08n0236_p0397b02║義故；開，則分為法、喻。又此中若約教迹鈔說，有總、別
X08n0236_p0397b03║一對：嚴字為總，上五字皆別。綱要云：嚴字通能、所、人、
X08n0236_p0397b04║法等故。三、合，則但是所喻之法；開，則分能、所證。言亦
X08n0236_p0397b05║名境智一對者，問：梵言佛陀，此云覺者，即有覺之者
X08n0236_p0397b06║為能證人，可爾，何亦名智？答：前約結歸其主，為能證
X08n0236_p0397b07║人；今約克性，唯智能證。故亦名境智一對。亦猶菩薩
X08n0236_p0397b08║證得初地，豈是假者證耶？實即智能克證，亦得說言
X08n0236_p0397b09║菩薩證得。或取人中別法為能證也。四、合，則唯所證
X08n0236_p0397b10║之法；開，則分為揀持。以方廣名言遍轉，故以大字揀
X08n0236_p0397b11║之，云大之方廣也。言大之一字下，探玄記云：謂大字
X08n0236_p0397b12║是能揀，方廣為所揀。此是揀義，理應方廣是能持。持
X08n0236_p0397b13║於大義，大字所持。言揀大異小者，謂此言方廣於大
X08n0236_p0397b14║小中是大非小，故大字為能揀，方廣上持此大義。言
X08n0236_p0397b15║簡實異權者，謂此言方廣於權實中是實非權，故大
X08n0236_p0397b16║字為能揀。於表是實，以經說廣大甚深法，非權宗所
X08n0236_p0397b17║明故。此含六重權實：一、破相始教方廣為權，立相始
X08n0236_p0397b18║教方廣為實。以彼但明空，此說中道故。二、或立相為
X08n0236_p0397b19║權，破相為實。彼但遍計為空，此明依他亦空故。三、始
X08n0236_p0397b20║為權，終為實。四、終為權，頓為實。五、漸為權，頓為實。六、
X08n0236_p0397b21║偏為權，圓為實。大字揀上諸權，方廣持上諸實。言簡
X08n0236_p0397b22║果異因者，謂此言方廣於因果中是果非因，以是佛
X08n0236_p0397b23║所證，故大字為能揀。既是果所證，大非因位法，餘方
X08n0236_p0397b24║廣無此大，故不名為果。問：下經正法廣陳，豈不說因？
X08n0236_p0397c01║答：雖說於因，屬下華字。今言方廣，故為果所證也。言
X08n0236_p0397c02║亦是體用一對者，或為體用一對，開合如前。然准教
X08n0236_p0397c03║迹，方者是相，大字是性，亦性相一對。合亦所證，開為
X08n0236_p0397c04║真俗故。五、合則唯人，開則分為因果。謂以上四對，於
X08n0236_p0397c05║一題中從下向上七字已畢。今第五對，於前次第之
X08n0236_p0397c06║外，別取第三對中人為果，而獨不成對。又借下華字
X08n0236_p0397c07║以喻其因，即成因果一對也。而云借者，華字以屬前
X08n0236_p0397c08║喻，今又取華為喻因，故云借也。是以單用下，結釋華
X08n0236_p0397c09║字單合有異。今具對佛字為果，單以華字喻因也。若
X08n0236_p0397c10║合華嚴二字為喻體，通喻上四字互嚴，謂以人嚴法，
X08n0236_p0397c11║以法嚴人，以體嚴用，以用嚴體，以性嚴相，以相嚴性
X08n0236_p0397c12║等，皆曰華嚴也。又單用華字及單用嚴字亦有互嚴
X08n0236_p0397c13║義，皆可通喻上四字。如綱要云以德行之華嚴大方
X08n0236_p0397c14║廣之法界成十身之佛果等，如彼廣說。又准教迹，鈔：
X08n0236_p0397c15║亦以華為能嚴，上四字是所嚴，即能、所一對。已上前
X08n0236_p0397c16║後總有十對。（今疏七對：一、教、義，二、法、喻，三、人、法，四、境、智，五、揀、持，六、體、用，七、因、果。依教迹揀出三對：
X08n0236_p0397c17║一、總、別，二、性、相，三、能、所。故總為十對。）若約次第說者，一、經字是教，上六
X08n0236_p0397c18║是義，即教、義對；二、嚴字是總，上五是別，即總、別對；三、
X08n0236_p0397c19║華字為能嚴，上四所嚴，即能、所對；四、華嚴是喻，上四
X08n0236_p0397c20║是法，即法、喻對；五、華字是因，佛字是果，即因、果對；六、
X08n0236_p0397c21║佛是能證人，上三所證法，即人、法對；七、佛是能證智，
X08n0236_p0397c22║上三所證境，即境、智對；八、廣字是用，上二是體，即體、
X08n0236_p0397c23║用對；九、大字是揀，方廣是持，即揀、持對；一、方字是相，
X08n0236_p0397c24║大字是性，即性、相對。故此十對，前能具後，後不具前。
X08n0236_p0398a01║皆先汎明為合，隨義分異為開。開，則教、義等不同；合，
X08n0236_p0398a02║則為教、義一對等。上來十對，依於圓數，且示方隅。但
X08n0236_p0398a03║理可通，隨應作之。故玄鏡云大方廣，所證法也；佛華
X08n0236_p0398a04║嚴，能證人也等。
X08n0236_p0398a05║鈔：上德若谷等者，明皇注云：上德若谷者，虗㳂而
X08n0236_p0398a06║容物。大白若辱者，純潔而含垢。廣德若不足者，大
X08n0236_p0398a07║成而執謙。建德若偷者，立功而不衒。質真若渝者，
X08n0236_p0398a08║淳一而和光。大方無隅者，不立小圭角。大器晚成
X08n0236_p0398a09║者，且無近功。大音希聲者，不飾小言說。大象無形
X08n0236_p0398a10║者，能應萬類。道隱無名者，功用不彰，無名氏也。夫
X08n0236_p0398a11║唯道，善貸且成者，雖隱無名氏，而實善以冲和妙
X08n0236_p0398a12║用資貸萬物，且成熟之。意云下，鈔主釋也。餘但因
X08n0236_p0398a13║便引之，正用大方無隅之一句，故唯釋此一句也。
X08n0236_p0398a14║言借其言用者，意顯不取其義。彼謂大道體無方
X08n0236_p0398a15║隅，故學道者不立小圭角。今大方下，明今意也。▲
X08n0236_p0398a16║鈔以嚴通能、所下，總標；華為能嚴下，別釋。若約三
X08n0236_p0398a17║大互嚴，亦華為能嚴故。言佛是嚴成之果者，此有
X08n0236_p0398a18║二義：一、望上三大之法，以三大法嚴成佛果之人，
X08n0236_p0398a19║故以佛為所嚴，三大為能嚴。此亦應有以人嚴法，
X08n0236_p0398a20║影在上華為能嚴，大方廣為所嚴之中。二、望下二
X08n0236_p0398a21║句，又以因望果，佛亦所嚴。此中影略，以果嚴因，以
X08n0236_p0398a22║互嚴故，故云華嚴。二字合，則亦喻上之四字也。即
X08n0236_p0398a23║釋嚴中者，即下具彰義類。釋嚴字中，但互嚴義以
X08n0236_p0398a24║為喻體，至下具明。
X08n0236_p0398b01║疏並略以十義釋之者，問：既是具彰義類，又復云略
X08n0236_p0398b02║其義，何耶？答：一字法門，海墨書而不盡。雖各具彰十
X08n0236_p0398b03║義以表無盡，而云略者，不亦宜乎？然雖各以十義釋
X08n0236_p0398b04║之，而體式非一，且分五節：一、大、方、廣三字，各約義、用、
X08n0236_p0398b05║類同釋故。大，則十皆常徧，義同；方，則十皆軌持，義同；
X08n0236_p0398b06║廣，則十皆繁多，義同。二、佛字，約體全同釋。以七字配
X08n0236_p0398b07║於十義，其體全同，非是義同故。三、華字，法、喻相似釋。
X08n0236_p0398b08║以十佛義似於十華。四、嚴字，能、所互嚴釋。字是體同
X08n0236_p0398b09║故。五、經字，局於當字釋。然次下鈔云七字互釋，而云
X08n0236_p0398b10║經字十義不互釋者，言總意別故，體勢非一故，顯義
X08n0236_p0398b11║無定故。或可雖不以餘六字釋經字，然以經字釋餘
X08n0236_p0398b12║六字故。如教、大等，亦互釋也。
X08n0236_p0398b13║疏一、體大下，即總融萬有無障礙理為體。其相、用等，
X08n0236_p0398b14║皆同真性，一一具常徧之義。言即是大字者，意顯雖
X08n0236_p0398b15║舉相、用等常徧，唯釋題中大字也。
X08n0236_p0398b16║鈔：古人亦各十義等者，探玄記云：一、境大，二、心大，
X08n0236_p0398b17║三、行大，四、位大，五、因大，六、果大，七、體大，八、用大，九、
X08n0236_p0398b18║教大，十、義大。今明下，清涼意。以具德之法，一文即
X08n0236_p0398b19║具一切，如海一滴具百川味，亦復此滴非彼滴等。
X08n0236_p0398b20║今且於一題明之。一部等文，例可知也。應從義顯，
X08n0236_p0398b21║且依緣起相由一門消文。今用大字為緣，餘六字
X08n0236_p0398b22║為起。所起不離能起，所起全在能起之中，故大字
X08n0236_p0398b23║具餘六字，皆是大字中六字。故云則七字皆大，非
X08n0236_p0398b24║謂全失餘六字作大字。以常徧為緣，則軌、持等義
X08n0236_p0398c01║皆常徧，互不相濫。故玄鏡云：具十無盡，故稱大也。
X08n0236_p0398c02║若以體大為緣，何法非體？下皆准知。故行願鈔云：
X08n0236_p0398c03║於七字中，一一字皆有七字義。
X08n0236_p0398c04║鈔涅槃云：所言大者下，證上二義等者，問：經題汎
X08n0236_p0398c05║云大字，何知是體大耶？答：當經文闕，取涅槃文為
X08n0236_p0398c06║例，以彼經佛自釋大涅槃經之名。其釋大字，既云
X08n0236_p0398c07║常徧，明是真如，故知大字即體大也。以起信釋體
X08n0236_p0398c08║大，即真如為體故。是則用涅槃、起信之文成華嚴
X08n0236_p0398c09║之義，妙之至也。言先證常義，即涅槃第三等者，彼
X08n0236_p0398c10║疏云：佛告下，歎教善。隨其經文，初、中、後別；為上、中、
X08n0236_p0398c11║下，合法稱根。能生行心，故名為善。第二句中，義、味
X08n0236_p0398c12║深者，名、義為味，不同餘處名、字為味。義能津心，令
X08n0236_p0398c13║人愛樂，如世美味，故名為味。第三句中，其文善者，
X08n0236_p0398c14║言詞才巧，不增不減，故曰文善。第四句中，純具梵
X08n0236_p0398c15║行，明其行圓；寶藏無闕，彰其理圓。亦可純備，彰其
X08n0236_p0398c16║因圓；寶藏無闕，明其果滿。經有此勝，故勸奉持。自
X08n0236_p0398c17║下第二、辨經名德，令人樂持。先總敕聽許；為宣說
X08n0236_p0398c18║下，正說中有八復次：初一、正出經。功德大者，名之
X08n0236_p0398c19║為常；依於大名，辨其大德。此經具有六義釋大，已
X08n0236_p0398c20║如上辨（指彼第一疏也）。今且以常義顯之。如八大河下依
X08n0236_p0398c21║涅槃名辨涅槃德。先喻（其第三卷命品云：一名恒河，二名閻摩羅，三名薩羅，
X08n0236_p0398c22║四名阿梨羅跋提，五名摩訶，六名辛頭，七名博叉，八名悉陀。是八大河及諸小河悉入大海。然此八大河
X08n0236_p0398c23║謂阿耨達池四面各出一河為四大河，四河流出去四十里，各分出四通為二十河。今唯言八者，准勝鬘
X08n0236_p0398c24║經，東之五河人皆具見，餘三大河名稱普聞，十二小河不見不聞，故但言八大河也）。後合此經。
X08n0236_p0399a01║如是下破相趣寂。此經所辨同前八河，故云如是
X08n0236_p0399a02║降伏煩惱，離煩惱魔及諸魔性，滅餘三魔。然後下
X08n0236_p0399a03║證實捨相。以證實際除妄無妄可在云捨，以相難
X08n0236_p0399a04║捨如身命故。或可安放身命，如大涅槃中取契合
X08n0236_p0399a05║義。是故下總結之。
X08n0236_p0399a06║鈔：故生公序云者，引證也。正取末文。既云大矣，所
X08n0236_p0399a07║以稱常，證上大具常義也。故鈔云：正順今意。若釋
X08n0236_p0399a08║彼文者，謂自然真理以智證悟之時，亦宜合符契
X08n0236_p0399a09║所證之真理。未證之時，真則無差；悟證之後，所證
X08n0236_p0399a10║真理豈容改易？不易之體湛然，寂而常照。既其真
X08n0236_p0399a11║理悟及未悟無有差別，但從我迷情，則乖背於真
X08n0236_p0399a12║理。所以真理之境事不在於我。誠能涉入修求，便
X08n0236_p0399a13║返迷歸於極。理雖歸極，得本實無始起。若實有初
X08n0236_p0399a14║始，則必有終盡；若實有始終，真常之理以之暗昧。
X08n0236_p0399a15║若尋其旨趣，乃是我初會之非。寂照之體在於今
X08n0236_p0399a16║有，寂照之體出於上古，即是莫先於大也，所以稱
X08n0236_p0399a17║常。既其常矣，必滅於生死之累，故云般泥洹也。般
X08n0236_p0399a18║泥洹即涅槃，梵音之輕重也。
X08n0236_p0399a19║鈔：涅槃第二十五下，明深，故名大。今以深義成前
X08n0236_p0399a20║常義故。言以體絕常境者，以雖曰常，而出於念，何
X08n0236_p0399a21║可為常境而緣之耶？或可絕於尋常之境，總相顯
X08n0236_p0399a22║其深義也。言如人最長者，即顯勝，故名大。今亦以
X08n0236_p0399a23║勝義成前常義故。言無有一法等者，略鈔第三云：
X08n0236_p0399a24║是義勢之先後，非時分之先後。由是最先，故稱大
X08n0236_p0399b01║也。如人最長，以生在先，故稱為大，不約身量說大
X08n0236_p0399b02║小也。故老子云下，引證也。有物混成，先天地生，證
X08n0236_p0399b03║其先義，強名之曰大名也。即大名之下，有先義故。
X08n0236_p0399b04║釋曰下，彼以虗無為道，故名大；先於天地而生，故
X08n0236_p0399b05║今不取彼義，但以其大及之。言可證此真理為諸
X08n0236_p0399b06║法之本，為大為先之義，故引之也。
X08n0236_p0399b07║鈔：四相品文下，泥洹經云：佛告迦葉：菩薩具四德，
X08n0236_p0399b08║能為人說大泥洹經：一、自行非邪，二、能正他人，三、
X08n0236_p0399b09║隨問而答，四、善因緣達識根性。盡一卷經唯廣徵
X08n0236_p0399b10║釋此四種法，故云四相品也。▲鈔：故遠公下，涅槃
X08n0236_p0399b11║疏第二云：先解大義，釋之。初、言大者，其性廣博，以
X08n0236_p0399b12║廣釋大。二、如人下，以常釋大，但喻無合，與上文中
X08n0236_p0399b13║所言大者，名之為常，其義相似。三、以勝釋大。勝有
X08n0236_p0399b14║二種：初言是人若住正法，名人中勝，住正，故勝；後
X08n0236_p0399b15║備德，故勝。▲鈔：彼更有多下涅槃，疏：第一、初云大
X08n0236_p0399b16║義，有六：一、常故名大，故下文言：大名為常。二、勝故
X08n0236_p0399b17║名大，如世勝人，名為大人。故下文言：是人若能安
X08n0236_p0399b18║住正法，名人中勝。勝，故大。涅槃如是。三、廣故名大，
X08n0236_p0399b19║故下文言：大名廣博。體窮法界，名性廣博。四、多故
X08n0236_p0399b20║名大，故下文言：譬如大藏，多諸珍異。涅槃如是，多
X08n0236_p0399b21║有種種妙法珍寶，故名為大。五、高故名大，故下文
X08n0236_p0399b22║言：譬如大山，人不能上，故名大山。涅槃如是，凡夫、
X08n0236_p0399b23║二乘乃至十住不能到，故名之為大。六、深故名大，
X08n0236_p0399b24║如海淵深，名為大海。故下文言：大者，名不可思議；
X08n0236_p0399c01║淵深難測，名不思議。▲鈔：今以多即約用下，通妨
X08n0236_p0399c02║也。應有問云：彼經既有多、高等六義名大，何故但
X08n0236_p0399c03║引常、徧耶？故此釋也。言多即約用者，即三用大中
X08n0236_p0399c04║收也。此釋體大，故不言多。言高即約果者，即四果
X08n0236_p0399c05║大中收也。此釋體大，故不言高。其餘深、勝二義，於
X08n0236_p0399c06║常義中已含之也。故唯遍、常二義以釋體大。▲鈔：
X08n0236_p0399c07║復是別文者，以疏云其性廣博，猶如虗空，有似一
X08n0236_p0399c08║處經文，故揀別之。上句其性廣博，是一處文；下句
X08n0236_p0399c09║猶如虗空，別是一處文也。以虗空周徧喻理體周
X08n0236_p0399c10║徧，證成徧，故名大也。然准彼經合文，言解脫亦爾，
X08n0236_p0399c11║似以虗空性無逼迫喻涅槃無逼迫之義。今借其
X08n0236_p0399c12║文，但喻遍義。思之，可見。
X08n0236_p0399c13║疏：二者、相大下，但釋同、別之相，而大具常徧，准前釋
X08n0236_p0399c14║之。
X08n0236_p0399c15║鈔：然遠公下，揀濫也。應有問云：遠公約三種涅槃，
X08n0236_p0399c16║亦是體、相、用三，與此何異耶？於此揀云：遠公三大
X08n0236_p0399c17║通於因、果，以性淨涅槃，凡、聖皆有故。今明佛所證
X08n0236_p0399c18║法中有三大，即唯果有也。
X08n0236_p0399c19║疏謂業用普周等者，行願疏云：如體包徧。故彼鈔云：
X08n0236_p0399c20║即前無邊之相以遍於體，一一如體，故成大用。一一
X08n0236_p0399c21║能包能徧，一入一切為遍，一切入一為包。交參涉入，
X08n0236_p0399c22║互相無礙，重重無盡也。今周即周徧，普即普包也。
X08n0236_p0399c23║鈔：南經四相品下，彼。彼云：迦葉復問下，牒佛已說
X08n0236_p0399c24║為問也。若佛已度下，執迹為難。耶輸陀羅者，此云
X08n0236_p0400a01║持譽。以是因緣下，執迹疑實。唯願已下，請佛通釋。
X08n0236_p0400a02║下佛答之。先呵難詞；能建下，釋。釋意如何？明納妃
X08n0236_p0400a03║生子之事是大涅槃所起德用，非實煩惱。釋相如
X08n0236_p0400a04║何？汎舉涅槃所起德用，類以釋之。大般涅槃能建
X08n0236_p0400a05║大義者，總舉類答。義猶用也，建猶起也。大般涅槃
X08n0236_p0400a06║能起大用，用、相非一，名建大義。下廣辨之。於中，先
X08n0236_p0400a07║敕聽勸說，誡莫生疑。下為說之，文別有四：一、舉菩
X08n0236_p0400a08║薩位大涅槃能建大義，仰類如來；二、我已久住是
X08n0236_p0400a09║大涅槃下，正就如來能建大義。初中有二：初、明菩
X08n0236_p0400a10║薩證實起化，乃至言菩薩住涅槃者，於大涅槃隨
X08n0236_p0400a11║分克證，故名為住。所入涅槃性是緣起作用之法，
X08n0236_p0400a12║是故入中無心化現。乃至第二、明佛能建義中，初
X08n0236_p0400a13║明如來住大涅槃種種化現，已後經文廣說化現
X08n0236_p0400a14║二十五有等。（今缺引第四節也。）▲鈔彼經即約果用下，約
X08n0236_p0400a15║彼、此以揀別也。言今意明即體之用者，顯此經三
X08n0236_p0400a16║大相即故。此以廣字釋大字故。言下佛果有下，會
X08n0236_p0400a17║釋也。此有二釋：一、問：彼經既約果用，云何證此即
X08n0236_p0400a18║體之用耶？釋云：下文佛果有相、用者，皆由本自有
X08n0236_p0400a19║故。故佛相、用即是本有相、用，所以將果用證上即
X08n0236_p0400a20║體之用也。二、或可問曰：既七字互釋，下文釋佛字
X08n0236_p0400a21║十義，佛果亦有相、用，即與彼經何別？答：此問佛果
X08n0236_p0400a22║雖有相、用，皆本有故，與彼別也。二、釋隨通。
X08n0236_p0400a23║疏四、果大，謂智、斷、依、正等者，智即菩提，斷即涅槃，依
X08n0236_p0400a24║即國土，正即佛身。普周法界者，以徧釋大，略其常義。
X08n0236_p0400b01║疏謂大智為主下，餘行如盲。智猶有目，以智運行，能
X08n0236_p0400b02║到彼岸。故智度論云：說前五度，譬如盲人。第六般若，
X08n0236_p0400b03║事同有目。若不得般若開導前五，便墮惡道，不成出
X08n0236_p0400b04║世。
X08n0236_p0400b05║疏：七者、教大下，有二意：一、行願，鈔云：每說一會，或一
X08n0236_p0400b06║位義終，皆結。通云十方，亦如是說故。二、精微，鈔云：謂
X08n0236_p0400b07║此經中一文一句盡是通方之說，故遍十方；亦是稱
X08n0236_p0400b08║性之談，故通三際。遍十方中，十方通三際，故云重重。
X08n0236_p0400b09║疏：八者、義大。十行願鈔云重重無盡，固不在言隨相
X08n0236_p0400b10║門中，亦淺、深備說。二地中廣明十惡、十善，即該人、天
X08n0236_p0400b11║乘也；四諦品及五地十重四諦，即該聲聞乘也；六地
X08n0236_p0400b12║十重十二因緣，即該緣覺乘也。八部般若不出三天
X08n0236_p0400b13║偈文，涅槃、法華出現品中一兩門說盡。如斯事類，不
X08n0236_p0400b14║可具陳。
X08n0236_p0400b15║疏：九者、境大下，以所化眾生為境大故。十者、業大者，
X08n0236_p0400b16║即前能、所文義。化生為境，能化之業常徧故。
X08n0236_p0400b17║鈔：而言等者下，科此鈔文。大分為二：初敘四論大
X08n0236_p0400b18║性；後今疏體大下，以疏十大配彼七大性故。言等
X08n0236_p0400b19║取雜集者，本論，無著造；釋論，師子覺造，而各別行；
X08n0236_p0400b20║後安慧菩薩雜糅，合為一本，名雜集論。般若，即無
X08n0236_p0400b21║著所造金剛般若論也。▲鈔不廣說之者，此句是
X08n0236_p0400b22║鈔詞也。以彼以中但總相釋相大字，云與七種大
X08n0236_p0400b23║性共相應故，而不別別廣說之耳。▲鈔：了知廣大
X08n0236_p0400b24║等者，梵言補特伽羅，此云數取趣。謂數數造業，取
X08n0236_p0400c01║於諸趣，即目於人、法；目一切諸法，即了人、法二無
X08n0236_p0400c02║我理故。▲鈔：此與瑜伽大同者，一、法全同。二、心，即
X08n0236_p0400c03║瑜伽發心。三、信解者，謂信及勝解。瑜伽唯勝解，無
X08n0236_p0400c04║信。此小異也。四、淨心，與瑜伽增上意樂名異義同。
X08n0236_p0400c05║精純唯善，故是淨心。此心無退，進之不息，即增上
X08n0236_p0400c06║意樂也。五、六二名全同。七、果者，即瑜伽圓證也。
X08n0236_p0400c07║鈔：若與對法會者，謂將般若論七大會上雜集七
X08n0236_p0400c08║大性也。一、緣大教法，即法性。然若而為境，故名境
X08n0236_p0400c09║大性雜集。二、般若論心，即雜集行大性，發心為眾
X08n0236_p0400c10║行之本故。言即由淨心者，淨字誤書，應是發字。或
X08n0236_p0400c11║可發心離垢，故曰淨心。以發心中有大悲，故無沉
X08n0236_p0400c12║寂之垢，行利他行；有大智，故無愛、見等垢，行自利
X08n0236_p0400c13║行。不錯，無妨。三、般若論信解，即雜集智大性。於境
X08n0236_p0400c14║印決，即是勝解瑜伽；於境決斷，即名為智雜集。理
X08n0236_p0400c15║實則異，無謬大同。信亦澄清，於境何謬？略不言之。
X08n0236_p0400c16║不爾，既言信解，豈但勝解一法？或信是勝解之果，
X08n0236_p0400c17║以因顯果，故不言之。四、般若論淨心，無惡雜故，即
X08n0236_p0400c18║雜集論精進大性；瑜伽論增上意樂，亦進之無退
X08n0236_p0400c19║故。此與前行二利淨心不同。五、般若論資糧，即雜
X08n0236_p0400c20║集論方便善巧。由大悲故，不住涅槃；由大智故，不
X08n0236_p0400c21║住生死。而為善巧方便，與當所證無住涅槃為資
X08n0236_p0400c22║糧故。六、般若時，即雜集第七業大性。窮生死際，盡
X08n0236_p0400c23║未來時，故云時般若；於是時中建立佛事，而為作
X08n0236_p0400c24║業，故云業雜集。七、般若果，即雜集第六證得大性
X08n0236_p0401a01║（瑜伽謂圓證也），謂證佛功德云證得，此即為果，故雜集云
X08n0236_p0401a02║果。言雜集依體下，揀別二論六七次第也。問：二論
X08n0236_p0401a03║六七云何不次？答：雜集約依自證得之體起用無
X08n0236_p0401a04║窮，又雖得果而不捨因，故證得居先、業在於後。般
X08n0236_p0401a05║若論約時通因，因時已能建立佛事至果極成，乃
X08n0236_p0401a06║至窮未來際，即從其因義在前、果義居後。餘五大
X08n0236_p0401a07║性，雜集般若二論意同。言依教起行下，此總論七
X08n0236_p0401a08║類大性從因至果之次第也。一依教法為境；二起
X08n0236_p0401a09║大行心；三智及信解，於甚深理善通達故；四以純
X08n0236_p0401a10║淨心精進長時；五由悲智為無住涅槃資糧，善巧
X08n0236_p0401a11║方便不滯生死涅槃二邊。證大下，還依雜集之次，
X08n0236_p0401a12║且從一義結故。雜集即是對法者，但名異爾，前後
X08n0236_p0401a13║互舉，勿謂是兩論也。以未雜糅時名對法，已糅後
X08n0236_p0401a14║名雜集也。已上攝論但總標七大性，餘三論雖各
X08n0236_p0401a15║別明七大性義，而雜集論兼廣釋之，皆大同小異。
X08n0236_p0401a16║此上皆是他文。
X08n0236_p0401a17║鈔：今疏總會下，以疏十大配彼七大性故：一、體大，
X08n0236_p0401a18║即彼雜集第三智大中，彼取能知曰智，今取所知
X08n0236_p0401a19║二無我理曰體也。二、相大者，有二：一、或亦智大所
X08n0236_p0401a20║知攝，不離理、體故；恒河性德，相即相入，亦智所知
X08n0236_p0401a21║故。二、亦般若論一法大性攝，即教所詮，亦為境故。
X08n0236_p0401a22║三、用大，即雜集第五方便善巧積集資糧，而是即
X08n0236_p0401a23║真體之用，為教法之所詮，亦境攝故。四、果大，全同
X08n0236_p0401a24║雜集證得及般若果故。五、因大。已上疏中釋因大
X08n0236_p0401b01║之文，總攝彼五大性故：一、前疏云發菩提心，鈔云
X08n0236_p0401b02║即十信發心故，即般若論心大性；瑜伽論發心大
X08n0236_p0401b03║性亦是雜集論行大性及本，故非即行也。二、前疏
X08n0236_p0401b04║云起解，鈔云即十住位，即攝瑜伽勝解大性、雜集
X08n0236_p0401b05║智大性、般若信解大性，以十住位智住真性故。二、
X08n0236_p0401b06║前疏云行、願、證，鈔云行是十行，願是十向，證是十
X08n0236_p0401b07║地，即攝雜集行大性。雖有三位，通望果、證，皆名行
X08n0236_p0401b08║故。是十地因下，揀濫也。問：既云是證，何非雜集證
X08n0236_p0401b09║得大性？故此答也。四、前疏云精勤匪懈，鈔云通策
X08n0236_p0401b10║於前，即般若論第四淨心大性及雜集論精進大
X08n0236_p0401b11║性。五、前疏云成就諸位，即攝瑜伽及般若資糧大
X08n0236_p0401b12║性及雜集方便善巧大性。以前鈔指云次文當知，
X08n0236_p0401b13║故今對以明也。六、智大，全同雜集第三智名，而義
X08n0236_p0401b14║小異。以彼論釋但了二無我性，此通了性、相等故。
X08n0236_p0401b15║故前相大亦為所知。七、教大，即雜集境大性，瑜伽、
X08n0236_p0401b16║般若、法大性。八、義大，通前諸論所說六種大性，但
X08n0236_p0401b17║除雜集境大，瑜伽、般若、法大性皆是教故。九、境大，
X08n0236_p0401b18║名同雜集初一境大性，而義同般若論時大性及
X08n0236_p0401b19║雜集方便善巧，皆化生為境故。十、業大，同般若論
X08n0236_p0401b20║第六時大性，而具含般若、雜集二論時、業二名。言
X08n0236_p0401b21║為對題中下，謂題中七字，十大為能攝；今略十大
X08n0236_p0401b22║二字，三論七大性為所攝。而云說十者，為對能攝
X08n0236_p0401b23║有十，所攝七大亦開為十故也。開、合如上，可知。故
X08n0236_p0401b24║云下，結歸疏文也。言或相大一種下，問：向明七大
X08n0236_p0401c01║性義，何有恒沙等相大耶？故此答也。此有二義：一
X08n0236_p0401c02║云：彼既不說三大，故相大一種，般若、雜集二論略
X08n0236_p0401c03║無。（瑜伽既大同般若，故略不損也。）上但依義，且為是配。二、又通約
X08n0236_p0401c04║十大，唯是當宗。彼明七大隨教各殊，故無相大，亦
X08n0236_p0401c05║無失也。問：既教旨殊，何得引彼釋此？答：而彼不離
X08n0236_p0401c06║此，是所流故，以末顯本故。今會他文，明本、末交映
X08n0236_p0401c07║也。
X08n0236_p0401c08║疏用多繁興等者，約當字釋，即是用多繁興。若約前
X08n0236_p0401c09║十皆多者，但取廣多名多，則前十皆多。問：體大何得
X08n0236_p0401c10║復名用耶？真性豈是多耶？答：約用為門，則無法非用；
X08n0236_p0401c11║無障礙理，豈礙多耶？謂直談真體，理實是一。今望能
X08n0236_p0401c12║依事，法有多故；所依體性，隨事局故。亦有多也。即明
X08n0236_p0401c13║一徧一切下，以廣、大二字相濫，故此揀也。大約徧義，
X08n0236_p0401c14║廣約攝義，以分二字。亦可反此者，謂大攝、廣徧亦得。
X08n0236_p0401c15║問：大之與廣，既皆有徧、攝二義，二字云何差別？答：大
X08n0236_p0401c16║則徧攝皆體，廣則徧攝皆用，乃成天隔。故精微鈔云：
X08n0236_p0401c17║以皆業用，一稱體徧，二稱體攝。能稱徧攝，俱名為廣；
X08n0236_p0401c18║所稱徧攝，俱名為大。
X08n0236_p0401c19║疏：一、廣依義者，廣在能詮；二、廣說義者，廣在所詮；三、
X08n0236_p0401c20║廣破義者，廣在所破故；四、廣超義者，亦廣在所超，以
X08n0236_p0401c21║真如理無有諸法能比類故；五、廣治義者，廣在能治
X08n0236_p0401c22║諸行故；六、廣攝義者，約所攝名廣故；七、廣德義者，廣
X08n0236_p0401c23║在所攝德勝故；八、廣生義者，廣在所生之果故；九、廣
X08n0236_p0401c24║絕義者，廣在所絕心、識等故；十、廣知義者，亦於所知
X08n0236_p0402a01║立名廣故。
X08n0236_p0402a02║鈔言前四即雜集下一節，鈔文科分為三：
X08n0236_p0402a03║初具引二論以配䟽文（二）
X08n0236_p0402a04║初引雜集（二）
X08n0236_p0402a05║初引論（言前）
X08n0236_p0402a06║二配疏（釋曰）
X08n0236_p0402a07║二引入大乘（二）
X08n0236_p0402a08║初引論（言後）
X08n0236_p0402a09║二配疏（釋曰）
X08n0236_p0402a10║二廣會二論顯其同異（三）
X08n0236_p0402a11║初就顯會相似（然其）
X08n0236_p0402a12║二破古失論意（而刊）
X08n0236_p0402a13║三正顯其同異（二）
X08n0236_p0402a14║初約大同以四攝六（若欲）
X08n0236_p0402a15║後約小異並開為十（今取）
X08n0236_p0402a16║三釋疑歸題以彰互釋（二）
X08n0236_p0402a17║初釋疑（然為）
X08n0236_p0402a18║後歸題（若欲）
X08n0236_p0402a19║鈔：一切有情等者，謂一切言教繁廣為所依處，一
X08n0236_p0402a20║切有情當得利益大乘，即是能詮。故疏云：為生依
X08n0236_p0402a21║故，則廣在能詮為所依也。二、宣說是能說廣大甚
X08n0236_p0402a22║深法，即是所說之義，故廣在所依。三、廣破諸障，廣
X08n0236_p0402a23║在所破。故鈔云：集論約所破，此約能破，以能破顯
X08n0236_p0402a24║所破故。四、無法不超，即廣在所超。又所明法、理雖
X08n0236_p0402a25║廣，皆有無比之義，即廣在能超。故行願鈔云：言廣
X08n0236_p0402a26║超者，有二義：一、德相於世間法，法法超過為廣；二、
X08n0236_p0402a27║德相之法，法法皆超世間為廣。（上云法法是所超之世法，下云法法
X08n0236_p0402a28║是能超之德相。）言此方廣等者，結顯也。意云：此方廣廣破
X08n0236_p0402a29║無比三名、四義，皆是大乘。由義差別，故立三名也。
X08n0236_p0402a30║准此，雖只言方廣，已能持大義，可證。前揀持一對
X08n0236_p0402a31║中持義，謂今既名無大字，得屬大乘；前揀實異權，
X08n0236_p0402a32║揀果異因等，雖名無實、果等字，明依義判也。▲鈔：
X08n0236_p0402a33║故對疏四、次第無差者，即前後次第也。但今疏加
X08n0236_p0402b01║一、二等，言次之耳。▲鈔：毗佛略者，此云方廣。是摩
X08n0236_p0402b02║訶衍者，起信鈔云：具足，應云摩訶衍那。此云大乘，
X08n0236_p0402b03║但總揀小乘故。此與前集論結顯意同。雖有六種
X08n0236_p0402b04║方廣，皆是大乘差別名也。言為諸眾生下，即五廣
X08n0236_p0402b05║治義。此約能破，能治前諸障故。集論第三約所破
X08n0236_p0402b06║故，或所治唯是煩惱障故。次鈔云：一、治煩惱。言亦
X08n0236_p0402b07║有眾多下，即六廣攝義。廣攝三乘、五乘，故言眾多
X08n0236_p0402b08║乘也。疏云通攝無邊異類法者，即攝無量乘。准別
X08n0236_p0402b09║教說，故所攝名廣。言亦以多下，即七廣德義。福、慧
X08n0236_p0402b10║二嚴各具多德，故云多嚴，亦廣在所攝之德故。言
X08n0236_p0402b11║亦能出生下，即八廣生義。能生無量廣大果報故。
X08n0236_p0402b12║疏云果海者，沒同果海故，即廣在所生。言非是下，
X08n0236_p0402b13║即九廣絕義。非是一切分別言念所稱說度量故，
X08n0236_p0402b14║即廣在所絕故。次鈔云：體絕眾相不思議故。行願
X08n0236_p0402b15║鈔云：以本性照體獨立，不可以智知，不可以識識，
X08n0236_p0402b16║故擬心即差。言斷除下，即十廣知義。問：論但云斷
X08n0236_p0402b17║除邪見，疏何立名為廣知耶？答：由斷智障，故無所
X08n0236_p0402b18║不知，即廣在所知。知即能知。或可二論十義中，三
X08n0236_p0402b19║廣破，五廣治，十廣知，皆通能、所。但第三總治二障，
X08n0236_p0402b20║第五別治煩惱，第十別治所知，以為異耳。▲鈔釋
X08n0236_p0402b21║曰：下亦但前後次第全同，但疏加五、六等，言次之
X08n0236_p0402b22║耳。▲鈔：然其下，就顯會其相似。其字即指入論，以
X08n0236_p0402b23║近前引，故不引名，但云其也。入論第一約所破，集
X08n0236_p0402b24║論第三約能破，故同。（應更有集論總，入論別。如上，可知。）集論第四
X08n0236_p0402c01║約法為無比，入論第五約心不能知，故異也。此上
X08n0236_p0402c02║四義，唯約名顯相似，故揀也。▲鈔而刊定下。彼以
X08n0236_p0402c03║入論第一同集論第三，不分能、所及總、別故，一失
X08n0236_p0402c04║意也。又以總揀之言為釋名之義，二失意也。▲鈔：
X08n0236_p0402c05║若欲下，以大同故，合也，可知。▲鈔今取小異下，由
X08n0236_p0402c06║小異故開也。言入論二、約所攝者，約所說三、五諸
X08n0236_p0402c07║乘為所攝也。言集論二、約通辨下，顯二論通、別有
X08n0236_p0402c08║異也。以集論通明德、果，入論別開三、四。三、約二嚴。
X08n0236_p0402c09║言通因者，因亦有故。言四、約能生唯果者，能字或
X08n0236_p0402c10║錯，疑是所字，即約所生唯果。若約能生，不唯是果，
X08n0236_p0402c11║應是唯因也。或可不錯，以鈔中顯此能生通其二
X08n0236_p0402c12║義：若約能生唯因，若約所生唯果，互影略故。故下
X08n0236_p0402c13║歸題亦以廣生為因。故學者細思。言三、約下，顯總、
X08n0236_p0402c14║別有異。集論總該二障，入論別分二障。言已如前
X08n0236_p0402c15║會者，即前鈔云：集論約法，不可比類；此約心，不能
X08n0236_p0402c16║知。故並不同。▲鈔：然，為順下，為有問云：上廣十義，
X08n0236_p0402c17║何不如大方等各十義，皆順一題之次第耶？故此
X08n0236_p0402c18║答也，可知。▲鈔：若欲下，即依題及義為次，故字、義
X08n0236_p0402c19║開、合不同。言十、廣說是義者，說即詮說。此有二義：
X08n0236_p0402c20║一、若約所詮義為廣說，即是上六字；二、若通能、所
X08n0236_p0402c21║詮為廣說，即通上七字。
X08n0236_p0402c22║疏解佛十義者下。即用一題望於十佛，約體全同，配
X08n0236_p0402c23║歸十佛，以釋佛字，即是七字皆佛也。
X08n0236_p0402c24║鈔：十佛即是十身者，准離世間品，疏云：然佛就內
X08n0236_p0403a01║覺，身多就相，故立名不同耳。言三昧佛即福德身
X08n0236_p0403a02║者，三昧，福嚴中勝故。餘義如前依主中辯。▲鈔：大
X08n0236_p0403a03║即法界佛者，行願鈔云：若心若境，法法皆佛，名法
X08n0236_p0403a04║界佛。言方是本性下，以方是稱性之德相，智是本
X08n0236_p0403a05║性之智德，故全同也。行願鈔云：玄鑒深遠故，即眾
X08n0236_p0403a06║生本覺智慧心性之佛。言廣即涅槃佛下，以涅槃
X08n0236_p0403a07║化身周徧法界，故廣也。行願鈔云：即是化身，化用
X08n0236_p0403a08║自在故，化畢歸寂故。名涅槃佛，謂應化涅槃也。言
X08n0236_p0403a09║亦隨樂等者，隨佛大悲意樂及他見佛善根意樂，
X08n0236_p0403a10║無不現生故。若貞元疏，廣字亦即威勢身，威勢亦
X08n0236_p0403a11║是用故。言佛是梵音下，唐、梵正相當故。言華即願
X08n0236_p0403a12║佛下，以華喻因，願及三昧正是其因故。攝因屬果，
X08n0236_p0403a13║即是佛故。言嚴即業報佛下，取華字，萬行因上總
X08n0236_p0403a14║有能嚴之義，成相好莊嚴身也。言教法住持下，以
X08n0236_p0403a15║法住則佛住，故教即住持佛也。言心伏勝故者，謂
X08n0236_p0403a16║雖威勢能伏於他，以心降伏最為殊勝，如慈心降
X08n0236_p0403a17║魔等。行願鈔云：萬法由心迴轉，故心為威勢。總攝
X08n0236_p0403a18║七字。若玄鏡中又配佛字，以初成正覺，威光赫奕，
X08n0236_p0403a19║映菩薩故。應義通，無執一文以為定也。又前十身
X08n0236_p0403a20║配於十佛，亦但依義，文不具說。貞元疏云：心佛即
X08n0236_p0403a21║是化身，隨心化故。明知義無方也。又圭峯圓覺鈔
X08n0236_p0403a22║云：十佛中，初、五及十局於果位，餘該凡、聖，八簡散
X08n0236_p0403a23║心，九簡虗妄，六、七俱攝。謂法界佛，若心，若境，若性，
X08n0236_p0403a24║若相，無非佛故。其心者，萬法雖眾，不出一心，唯心
X08n0236_p0403b01║知、覺故。
X08n0236_p0403b02║鈔：然此五對一一相屬者，謂以一切智斷煩惱障，
X08n0236_p0403b03║證一切法性，能自開覺，如睡夢覺；以一切種智斷
X08n0236_p0403b04║所知障，達一切法相，亦能開覺一切有情，如蓮華
X08n0236_p0403b05║開。故五對一一相屬也。或可初對了俗，由於證真
X08n0236_p0403b06║果位之中任運得俱，不同因地有俱、不俱，故五對
X08n0236_p0403b07║皆俱，故云相屬。▲鈔：是根本智者，以所證法性是
X08n0236_p0403b08║諸法之根本，乃是一切之智，名一切智；亦根本之
X08n0236_p0403b09║智，名根本智。或此智與後得為根本，了俗由證真
X08n0236_p0403b10║故，是根本即智。言一切種智是後得智者，由於所
X08n0236_p0403b11║證俗諦有諸種類，悉無謬故，亦依主立名。言後得
X08n0236_p0403b12║智者，以初入聖起無漏智，必先起真智，後起俗智，
X08n0236_p0403b13║亦後得即智。問：五地已去，真、俗雙運，何名後得？答：
X08n0236_p0403b14║既了俗由於證真，依義次第，名後得智。▲鈔：二、所
X08n0236_p0403b15║斷障中下，非如二乘單斷不同因中未究竟斷。煩
X08n0236_p0403b16║惱障障理，所知障障事。煩惱障依我執起，通於根
X08n0236_p0403b17║隨煩惱，即障所知；障依法執起，與根隨類同。然依
X08n0236_p0403b18║法起所知，不是障被障、障所知。若據敵體而障，正
X08n0236_p0403b19║障其智。今於所緣事境不能明了，應名智障。今從
X08n0236_p0403b20║境立名，云所知障，是所知之障也。▲鈔：三、所證理
X08n0236_p0403b21║下，謂所證理即是境故，亦猶義之言境。故知所證
X08n0236_p0403b22║之理不唯真理，謂一切法性即真法性。遠離虗幻
X08n0236_p0403b23║名諦，一切法種類之相易知云俗。此義不謬，故亦
X08n0236_p0403b24║名諦。不同二乘及因位菩薩有未究竟，故以所證
X08n0236_p0403c01║二諦為佛也。以一切智下，對能證釋所證，由所證
X08n0236_p0403c02║彰所斷，明上之三對復互相屬也。▲鈔：四、所成益
X08n0236_p0403c03║下，自既能爾，令他皆然，不同二乘獨善及因中未
X08n0236_p0403c04║能必然。言上之下，總揀上三對六法也。此有二義：
X08n0236_p0403c05║一、通，二、別。初通者，上三對六法，俱通自利、利他。此
X08n0236_p0403c06║盡理言之，以能證、所斷、所證之中皆有二利故。又
X08n0236_p0403c07║自利本欲利他，利他即是自利故。後別義者，從顯
X08n0236_p0403c08║別配。以一切智由斷煩惱，證法性，即自利，上三皆
X08n0236_p0403c09║能自開覺；以一切種智斷所知障，覺法相，為利他，
X08n0236_p0403c10║上三皆是亦能開覺一切有情。即前三對別別相
X08n0236_p0403c11║屬，此一對總相屬也。▲鈔：五、顯覺相下，顯自、他開
X08n0236_p0403c12║覺之相也。近顯第四對之相。既四包前三，即通以
X08n0236_p0403c13║喻顯前四對覺之行相也。謂以覺字合一切智及
X08n0236_p0403c14║所覺諸法之性；以睡、夢合所斷煩惱，即是能自開
X08n0236_p0403c15║覺之相也；以華開合種智，斷所知障；以蓮子合所
X08n0236_p0403c16║證法門，即是亦能開覺一切有情之相也。言前即
X08n0236_p0403c17║覺察，察深理故；後即覺悟者，悟諸法故。亦可前是
X08n0236_p0403c18║覺悟，證悟徹源故；後為覺察，無非審的故。▲鈔：離
X08n0236_p0403c19║覺覺者，所謂離於能覺及於所覺。雖無能、所，而雙
X08n0236_p0403c20║非，而無所不覺，不礙兩存，故云盡覺。或雙泯能、所，
X08n0236_p0403c21║沒同果海，而盡覺故。
X08n0236_p0403c22║鈔：七事記中者，即六成就中開聞及我，謂二故。言
X08n0236_p0403c23║今並起之者，先總釋勝義也。一、能覺下，別明勝相。
X08n0236_p0403c24║天皷但能驚覺忉利天眾，令知修羅、賊軍來去安
X08n0236_p0404a01║危；佛令驚覺一切眾生種現習氣、三種煩惱生滅
X08n0236_p0404a02║有無。二、天皷能護自天眾，破他修羅，故息苦；佛能
X08n0236_p0404a03║救一切眾生苦苦、壞苦、行苦之三苦，能破蘊魔、天
X08n0236_p0404a04║魔、煩惱魔、死魔之四魔也。三、天皷令天眾受色、聲、
X08n0236_p0404a05║香、味、觸五欲之樂；佛令一切眾生受涅槃樂。四、天
X08n0236_p0404a06║鼓令天眾生貪愛、縛著之心；佛令眾生起無漏智。
X08n0236_p0404a07║或上四佛令眾生如次悟苦、集、滅、道，欲令知、斷、證、
X08n0236_p0404a08║修，故勝天鼓也。具此下，總結。▲鈔：二、不由他悟下，
X08n0236_p0404a09║以真智內發，不從他得，故云無師。梵行品云：成就
X08n0236_p0404a10║慧身，不由他悟。疏云：若見有他，安稱為悟？既曰心
X08n0236_p0404a11║悟，自亦不存。寂而能知，豈唯定之？方寸不取，況於
X08n0236_p0404a12║人乎！▲鈔：三、斷二無知下，由二障故，於真、俗諦無
X08n0236_p0404a13║由證知，唯佛能盡斷故。四、已過下，凡夫二障所覆，
X08n0236_p0404a14║故唯睡；二乘所知障在，故亦睡。得單身空智，實非
X08n0236_p0404a15║究竟，以為究竟是妄智，故亦夢。佛二障盡，故不睡；
X08n0236_p0404a16║情謂斯絕，故不夢。五、猶如下，涅槃第九說：如赤蓮
X08n0236_p0404a17║華為日所照，無不開敷。即十地無漏行成，如日照；
X08n0236_p0404a18║佛智自發，如華開。▲鈔：六、性淨無染下，本性清淨，
X08n0236_p0404a19║不能染故。應得之性，因時雖有煩惱，有五義，故不
X08n0236_p0404a20║染：一、離一切相，故名為佛。二、性是能對治故，意在
X08n0236_p0404a21║能治故。三、佛性非是惑障，安足處故，非惑所住處
X08n0236_p0404a22║故。四、性不變故。涅即黑泥，緇謂綵黑，如白玉投於
X08n0236_p0404a23║黑泥，而不轉為黑色。佛性在惑，而不被染。五、妄惑
X08n0236_p0404a24║熾然，不能染實性，如幻刀雖利，不能斫石。言因時
X08n0236_p0404b01║下，舉劣況勝。前應得性時有惑，尚不能染，況至得
X08n0236_p0404b02║果時，惑盡無餘，豈當有染耶？▲鈔：七、具足三義，即
X08n0236_p0404b03║是三佛者，三身也。以化、報、法次第配之，或就一佛
X08n0236_p0404b04║身具三義故。▲鈔：八、具足三德者，永嘉大師云：法
X08n0236_p0404b05║身不痴即般若，般若無著即解脫，解脫寂滅即法
X08n0236_p0404b06║身。三德圓融，舉一全收。▲鈔：同體三寶者，謂具覺
X08n0236_p0404b07║照義為佛，具軌持義為法，具和合義為僧也。▲鈔：
X08n0236_p0404b08║釋曰：下釋疏略指之意。一、覺勝天皷，即一切種智；
X08n0236_p0404b09║二、不由他悟，即一切智；三、斷二無知，即離煩惱障
X08n0236_p0404b10║及所知障等。以有同佛地論，故疏略指；然有少別
X08n0236_p0404b11║相，故鈔具出也。
X08n0236_p0404b12║
X08n0236_p0404b13║華嚴懸談會玄記卷第三十九
X08n0236_p0404b14║
X08n0236_p0404b15║音釋
X08n0236_p0404b16║賑（音軫，富也。）填（徒堅切，塞滿也。）瘦澁（上所以切，損也。下音色。）