X08n0236_p0404b17║
X08n0236_p0404b18║
X08n0236_p0404b19║
X08n0236_p0404b20║華嚴懸談會玄記卷第四十
X08n0236_p0404b21║蒼山再光寺比丘　普瑞集
X08n0236_p0404b22║疏：五、釋華十義者，謂世間之華有含實等十義，具其
X08n0236_p0404b23║二意：一、似於十佛，十佛即是一題，故七字皆華也。此
X08n0236_p0404b24║非約華以喻於因。二、似於十度之因感前十佛之果，
X08n0236_p0404c01║則十義皆配於因也。鈔中具斯二意，故今應皆約二
X08n0236_p0404c02║意，意以疏文：一、含實義者，華為能含，實謂子實，以為
X08n0236_p0404c03║所含。今取能含是實之含，依主釋也。以此即喻清淨
X08n0236_p0404c04║法界含恒沙性德，即法界佛當題中大字。又取所證
X08n0236_p0404c05║目能證，配般若度，證法界故。二、光淨義者，喻本有大
X08n0236_p0404c06║智明，即自相不昧，如華光義；顯，則離染清淨，如華淨
X08n0236_p0404c07║義。即本性佛當題中方字。又配智度，於文明顯。三、微
X08n0236_p0404c08║妙義者，喻萬行之用，一一稱法界體，如華微妙，稱其
X08n0236_p0404c09║體故。舉因顯果，即涅槃佛當題中廣字。又既是稱體
X08n0236_p0404c10║之行，配於方便度也。四、適悅義者，喻於化用，順物根
X08n0236_p0404c11║宜，如華適悅他故。即隨樂佛亦當題中廣字。（已上二佛俱是
X08n0236_p0404c12║應用，皆當廣故。）又配尸羅，順物機故。五、引果義者，喻眾行為
X08n0236_p0404c13║因，生正覺之佛果，如華引果故。舉因顯果，即成正覺
X08n0236_p0404c14║佛，當題中佛字。又配忍辱，引生佛果故。六、端正義者，
X08n0236_p0404c15║喻行願相符，俱無所缺，如華端正，無缺漏故。即是願
X08n0236_p0404c16║佛，又配願度，如名易知。七、無染義者，喻萬行契寂，動
X08n0236_p0404c17║靜離過，如華無染故。即三昧佛，又配禪定，如名可知。
X08n0236_p0404c18║已上二佛，俱是其因，當題中華字。而言佛者，舉因顯
X08n0236_p0404c19║果故。八、巧成義者，喻所修功德，作業善巧，作業善巧
X08n0236_p0404c20║成就，如華安布，巧相集成故。即業報佛，當題中嚴字，
X08n0236_p0404c21║又配施度善巧故。九、芬馥義者，喻眾德住持，法眼常
X08n0236_p0404c22║全故，流馨彌遠，遍益塵方故。如華恒郁烈，馨香遠騰
X08n0236_p0404c23║故。即住持佛，當題中經字，三寶住持故。又配力度，即
X08n0236_p0404c24║力持身故，名同可知。十、開敷義者，喻眾行敷榮，本欲
X08n0236_p0405a01║令心開覺，如敷華令心開故。即是心佛，總當七字，不
X08n0236_p0405a02║離心故。又配精進敷榮，練磨心地故。
X08n0236_p0405a03║鈔：此意亦如下，意云：以此十華配十度之意，能感
X08n0236_p0405a04║前十佛之果。正如下經以十度因成十身果故。故
X08n0236_p0405a05║彼下，引經屬；當為欲下，正引經文；即成下，鈔詞指
X08n0236_p0405a06║屬。（下皆准知。）若配一題，此即嚴字。布施能嚴自、他，故施
X08n0236_p0405a07║滿他心，故相好悅物；自心嘉施，果體莊嚴故。二、尸
X08n0236_p0405a08║羅及七方便，皆廣字。戒遍止惡，故淨身遍至；亦發
X08n0236_p0405a09║一切善，故隨自、他意，無不生也。其無邊善巧之用
X08n0236_p0405a10║廣周遍，故化身之色不可覩也。三、忍，即佛字。諦察
X08n0236_p0405a11║諸法，深證無生；非佛菩提，何能深證？又法界品疏
X08n0236_p0405a12║鈔云：忍兼忍理，故不思議獲威勢身。以忍德內充，
X08n0236_p0405a13║而威勢外彰。今具從一理，故唯配菩提身。四、精進，
X08n0236_p0405a14║即總七字。教理益根，無懈息故，威勢彌深。又法界
X08n0236_p0405a15║品疏鈔云：進策萬行故，故能勝成菩提身。今亦又
X08n0236_p0405a16║是一理，為威勢身也。五禪、八願、二度，皆華字，並是
X08n0236_p0405a17║因故。禪唯一心，故是福度之最；福德之果無等故，
X08n0236_p0405a18║故云無與等身也。願窮來際，住劫無窮，故住一切
X08n0236_p0405a19║劫。六、般若度，即大字，照實性故。九、力度，即經字，持
X08n0236_p0405a20║令不滅，故力不可搖，悉過一切也。十、智度，即方字，
X08n0236_p0405a21║智為性德，故智窮事、法，隨物成身。上依義配十字，
X08n0236_p0405a22║故不次第。仍照前十佛、十身，理皆可見。▲鈔：末云
X08n0236_p0405a23║下，上約行布，以十度因，別成十身。此下約圓融，總
X08n0236_p0405a24║名多因，成於佛身。則圓融、行布之異也。言即圓淨
X08n0236_p0405b01║下，無行不具，萬德頓具，無果不克。言上約相顯下，
X08n0236_p0405b02║指上鈔文，以十華義配，配於十度，約其法、喻相顯
X08n0236_p0405b03║行布義說。若約圓融，則隨一一度、一一行，皆圓具
X08n0236_p0405b04║十華之義，融通無礙。無勞文說，可以意得。
X08n0236_p0405b05║鈔：其引果華亦喻下，以疏中引果華喻萬行，嚴身
X08n0236_p0405b06║華喻功德。鈔中不但如疏，亦德、喻二因也。華字喻
X08n0236_p0405b07║因故。言生因者，如種生、現等；了因者，如燈了物故。
X08n0236_p0405b08║此二無礙，則逈異餘宗，為圓宗因也。▲鈔：淨行品
X08n0236_p0405b09║下，但證神通等如華，不約草、木華為證。然神通下，
X08n0236_p0405b10║釋疑。四、前果上用，故與果俱。故疑云：神通豈不通
X08n0236_p0405b11║因耶？故此釋也。且就金、玉之華下，如金、玉華與身
X08n0236_p0405b12║俱，故神通等相與佛體俱也。
X08n0236_p0405b13║疏即上十華同嚴一佛等者，謂能嚴之華，十華總取；
X08n0236_p0405b14║所嚴之佛，十中唯一。仍為嚴不同，故成十義。行願鈔
X08n0236_p0405b15║云：十華即是十度，十度同嚴一佛。
X08n0236_p0405b16║鈔：言為嚴不同下，是約喻明也。如以十寶嚴一金
X08n0236_p0405b17║佛，次以十寶嚴一銀佛等，能嚴十寶雖同，望於所
X08n0236_p0405b18║嚴以分能嚴之異，以嚴金佛之十寶，但屬金佛之
X08n0236_p0405b19║能嚴十寶，非銀佛之能嚴十寶等。法中亦爾，以十
X08n0236_p0405b20║華之因同嚴一法界佛，次以十華之因同嚴一本
X08n0236_p0405b21║性佛等，則十華之因望其所嚴十佛以分能嚴十
X08n0236_p0405b22║華之因，有異嚴法界佛之十華，非嚴本性佛之十
X08n0236_p0405b23║華等。故疏云為嚴不同，亦有十義，即是總將十華
X08n0236_p0405b24║歷徧十佛，故成十義也。此但取莊嚴之義，不取嚴
X08n0236_p0405c01║字為大智也。▲鈔：第二、別釋者，又以十種華義次
X08n0236_p0405c02║第嚴前離世間品中十佛，如：一、含實義，嚴法界佛；
X08n0236_p0405c03║二、光淨義，嚴本性佛；乃至十、開敷義，嚴心佛。言義
X08n0236_p0405c04║同一度成一佛者，同前所引法界品普眼長者處
X08n0236_p0405c05║說之義也。上之總、別二種十義，既即以華義轉成
X08n0236_p0405c06║嚴義，配題七字，彰其互釋不異於前。思之，可了。
X08n0236_p0405c07║疏更有十義等者，前但以華嚴佛，即華字能嚴，佛字
X08n0236_p0405c08║為所嚴。今以因、果等皆有互嚴，故逈異於前。言一、用
X08n0236_p0405c09║因嚴果等者，因為能嚴，果為所嚴。此正顯所嚴，故下
X08n0236_p0405c10║句云以成人也。下九例知。然言是佛華嚴者，是總指
X08n0236_p0405c11║故。故鈔云：用因嚴果，是華嚴之佛故。
X08n0236_p0405c12║鈔：然亦是下，謂此十義正取互嚴義，兼是下文別
X08n0236_p0405c13║釋得名之中合釋之義。疏：恐其繁，故鈔補之。問：若
X08n0236_p0405c14║與下，同；與下，何別？答：下取釋名，此取互嚴，故不同
X08n0236_p0405c15║也。言若約下，顯作釋體式也。以此中持業、依主二
X08n0236_p0405c16║釋，名同法相，而義全異。持業即約圓融，依主即約
X08n0236_p0405c17║行布。五對，可知。言如第一、用因嚴果下，以華為能
X08n0236_p0405c18║嚴，佛為所嚴，以佛妙果由因得故。此是嚴義。故佛
X08n0236_p0405c19║果從華，因以彰名；是華之佛，名佛華嚴。作釋之後，
X08n0236_p0405c20║目於佛故。下皆准知。二、佛之華嚴，有本鈔文，少一
X08n0236_p0405c21║嚴字。貞元疏云是佛之華嚴故，即以果嚴因也。三、
X08n0236_p0405c22║即以人嚴法，謂昔修殊因，今得果佛，方能嚴顯法
X08n0236_p0405c23║之體、用故。四、即以法嚴人，謂以大方廣體、用之法
X08n0236_p0405c24║門嚴彼因圓，令果妙故。五、即以體嚴用。六、即以用
X08n0236_p0406a01║嚴體。若貞元疏云：五即大之廣，六即廣之大。以方
X08n0236_p0406a02║廣之言，義通開、合。單言廣者，用也；合云方廣，亦是
X08n0236_p0406a03║用也，以對上大字為體故。亦應准前，鈔云大方為
X08n0236_p0406a04║體，廣字為用，令准知故。文雖出沒，義、理無違。七、即
X08n0236_p0406a05║以體嚴相。八、即以相嚴體。九、即以義嚴教。疏中由
X08n0236_p0406a06║所詮難思者，影取難議也；能詮離言者，影取離念
X08n0236_p0406a07║也，以互彰故。上皆如疏，可知。故鈔不釋。十、諸因互
X08n0236_p0406a08║嚴者，以有多義，故略釋也。疏：舉禪、智互嚴等，取前
X08n0236_p0406a09║之四度。鈔：舉前、後各二度等，中間二、六度既爾，萬
X08n0236_p0406a10║行例然，各有名字。既相關涉，亦可作釋，故云多義。
X08n0236_p0406a11║然此諸因互嚴，准貞元疏云：合在華嚴二字之中。
X08n0236_p0406a12║▲鈔：前四成對下，釋疑。疑云：五對十義以顯互嚴，
X08n0236_p0406a13║何故前四成對，後一非對耶？故此牒疑情而釋之。
X08n0236_p0406a14║此有二意：一、不可以能詮之言說彼所詮，方令所
X08n0236_p0406a15║詮微妙難思，故不可以教嚴義。疑者難云：不以言、
X08n0236_p0406a16║教詮顯，何能令義全彰？故亦有教嚴義。故第二意
X08n0236_p0406a17║釋云：舉其一邊，義應准知。故疏不言更為，欲顯諸
X08n0236_p0406a18║因互嚴，故別說之。
X08n0236_p0406a19║鈔：禪非智下，已上汎釋大意，此下別消疏文。問：因
X08n0236_p0406a20║有六度萬行，疏中何偏舉禪、智為體式耶？答：修行
X08n0236_p0406a21║之要，常所行用，故偏舉之。謂禪無智下，反成以智
X08n0236_p0406a22║嚴禪也。智不得禪下，反成以禪嚴智也。言施不得
X08n0236_p0406a23║戒下，反成以戒嚴施。智論云：菩薩布施時，應分別
X08n0236_p0406a24║知不持戒人。若鞭打、拷掠、閇繫，枉法得財，而作布
X08n0236_p0406b01║施，當墮馬、牛中。雖受畜生形，負重鞭策，覊絆乘綺，
X08n0236_p0406b02║而常得好屋、好食，為人所重，以人供給。又如惡人
X08n0236_p0406b03║多懷嗔恚，心曲不端，而行布施，當墮龍中，得七寶
X08n0236_p0406b04║宮殿、妙食、好色。又如憍人多慢，嗔心布施，墮金翅
X08n0236_p0406b05║鳥中，常得自在，有如意珠以為纓絡，種種所須，皆
X08n0236_p0406b06║得自恣，無不如意，變化萬端，無事不辦。又如宰官
X08n0236_p0406b07║人枉濫人民，不順治法，而取財物，以用布施，墮鬼
X08n0236_p0406b08║神中，作鳩盤茶鬼，能種種變化五塵自娛。又如多
X08n0236_p0406b09║嗔狠戾、嗜好酒肉之人，而行布施，墮地行夜叉鬼
X08n0236_p0406b10║中，常得種種歡樂、音樂、飲食。又如人剛愎強梁，而
X08n0236_p0406b11║能布施，車馬代步，墮虗空夜叉中，而有大力，所至
X08n0236_p0406b12║如風。又如有人妬心好諍，而能以好房舍、臥具、衣
X08n0236_p0406b13║服、飲食布施，故生宮觀，飛行夜义中，有種種娛樂
X08n0236_p0406b14║便身之物。如是種種，能分別知。（上皆無戒，故不嚴於施也。）言戒
X08n0236_p0406b15║不得施下，反成施嚴戒也。言不捨財、法者，梵網經
X08n0236_p0406b16║云：乃至不捨一針一草，有求法者，不為說一句一
X08n0236_p0406b17║偈，即犯慳重。即以施嚴戒也。
X08n0236_p0406b18║疏又上來等者，謂因、果互嚴等，皆有力、用交徹相資
X08n0236_p0406b19║四句，有體、無體相即四句也。言今更約理、行互嚴者，
X08n0236_p0406b20║理、行二釋：一、即於前五對之外，以華嚴二字對上大
X08n0236_p0406b21║方廣三字，為理、行互嚴一對也。以非前之五對數，故
X08n0236_p0406b22║疏云更約也。二、或行，即前人、法一對也。大方廣為理，
X08n0236_p0406b23║佛華嚴名行。問：華嚴名行可爾，佛字何名為行？又下
X08n0236_p0406b24║作句，皆言因行，何以佛字亦是行耶？答：出現品云：應
X08n0236_p0406c01║知無礙行是如來行，應知真如行是如來行。故佛亦
X08n0236_p0406c02║有行也。又佛權、實無礙智，望所證真、俗融通理，亦名
X08n0236_p0406c03║為因，非是因位之因。以因智證理，故名因也。問：前有
X08n0236_p0406c04║五對，何故唯就人、法互嚴一對說二、四句耶？答：以就
X08n0236_p0406c05║顯勝故。行通該因、果，理兼體、相、用故。問：教義最寬，何
X08n0236_p0406c06║不依之？答：以能、所詮非是行人行用之要，又缺教嚴
X08n0236_p0406c07║義，故不依之。二、釋隨取
X08n0236_p0406c08║疏一、理由修顯等者，謂行為有力能嚴，理為無力所
X08n0236_p0406c09║嚴，則以萬行之華嚴於理故，即無不還證此法身，攝
X08n0236_p0406c10║末歸本故。二、理為有力能嚴，行為無力所嚴，則以性
X08n0236_p0406c11║起華嚴修成行故，即無不從此法界流，從本起末故。
X08n0236_p0406c12║鈔：一、此上正釋等者，如珠光徹於珠體，珠體徹於
X08n0236_p0406c13║珠光，以交徹互融，故云不二。本、末不壞，理、行歷然，
X08n0236_p0406c14║故云而二。▲鈔：上句即反成行融理者，謂若不從
X08n0236_p0406c15║真所流之行，無以契真，體無關涉故；有作之修，終
X08n0236_p0406c16║體各別。故成上第一句行融歸理，即無不還證此
X08n0236_p0406c17║法身也。次非起行下，謂若不是發行之真，不從行
X08n0236_p0406c18║方，顯不相關故，不是行體故，不許隨緣。故成上第
X08n0236_p0406c19║二句理融其行，即無不從此法界流也。具斯二句，
X08n0236_p0406c20║為第三句故。▲鈔：三、正成前義者，成第三句義也。
X08n0236_p0406c21║以萬行從真流，故一一稱真。真體，故令因、行悉皆
X08n0236_p0406c22║圓滿，正成上理融行也。行該真體，故令果滿，正成
X08n0236_p0406c23║上行融理也。問：題中六字，何故疏但結云佛華嚴
X08n0236_p0406c24║耶？答：乘前因圓果滿言故。或可理、果自然，行由人
X08n0236_p0407a01║致，故偏言之。又人不得法，何名佛華嚴耶？
X08n0236_p0407a02║鈔：然上互融等者，第三句力、用交徹，故不二；不壞
X08n0236_p0407a03║兩相，故而二。今奪不壞兩相令雙泯，故云二而不
X08n0236_p0407a04║二。是知不二而二、二而不二之言，但存泯異耳。問：
X08n0236_p0407a05║泯行可然，理云何泯？答：設言理是本有，亦但對根
X08n0236_p0407a06║安立。故疏云：超情絕想，以雙泯故；非嚴法本，離因
X08n0236_p0407a07║故。恐謂是非嚴，云非不嚴，則遣之。又遣上互嚴之
X08n0236_p0407a08║跡，云非嚴；不壞嚴義，云非不嚴。嚴與非嚴，兩義俱
X08n0236_p0407a09║超也。
X08n0236_p0407a10║鈔：以華嚴像等者，探玄記云：日照三藏說：西域有
X08n0236_p0407a11║一供養具，名為驃訶。其狀具有六重，下濶，上狹，飾
X08n0236_p0407a12║以華寶。一一重內，皆安佛像，雜華嚴飾。此是喻依，
X08n0236_p0407a13║互嚴義是喻體。以喻映法者，以喻中但有能嚴之
X08n0236_p0407a14║華，則無所嚴之像，影取法中大方廣佛之四字為
X08n0236_p0407a15║喻之所嚴也。以法映喻者，法中但有大方廣佛四
X08n0236_p0407a16║字為所嚴，則無能嚴之因，影取喻中華字為法之
X08n0236_p0407a17║能嚴也。故云法、喻交映。言以因行嚴佛者，其言猶
X08n0236_p0407a18║略。若約互嚴，應更云以果嚴因等也。已上但依理、
X08n0236_p0407a19║行作兩重四句，盡理言之，五對皆然。思之，可了。
X08n0236_p0407a20║鈔：謂一、出生等者，前疏云：一曰湧泉，二曰出生，三
X08n0236_p0407a21║曰顯示。前鈔引雜心論云：一、出生，二曰湧泉，三、顯
X08n0236_p0407a22║示等。前鈔云：疏中依義次第，故云一、湧泉，二、出生
X08n0236_p0407a23║等。問：今鈔何不依論次第，又不依前疏次第耶？答：
X08n0236_p0407a24║今不取義之次第，但汎引之。貞元疏云：一、湧泉，注
X08n0236_p0407b01║而無竭故；二、出生，展轉滋多故；三、顯示，顯示理、事
X08n0236_p0407b02║故；四、繩墨，楷定邪、正故；五、貫穿，貫穿所說故；六、攝
X08n0236_p0407b03║持，攝持所化眾生，使歸本源，不令攀染六塵，輪迴
X08n0236_p0407b04║六道故；七、常，萬古常規故；八、法，千葉真軌故；九、典，
X08n0236_p0407b05║正理無邪故；十、徑，出生死之徑路故。問：上六字十
X08n0236_p0407b06║義，皆隨義以配一題，彰其互釋；唯經字十義，未見
X08n0236_p0407b07║配於七字。答：此有多義：一者、經之十義，皆唯能詮；
X08n0236_p0407b08║上六字，皆所詮。其義全異，不可配也。二者、但以前
X08n0236_p0407b09║配屬類例，亦可配之：一、湧泉，即大字，稱性無竭故；
X08n0236_p0407b10║九、典，即方字，正法之理，無邪謬故。二、出生，即廣字，
X08n0236_p0407b11║展轉廣多故。三、顯示，五、貫穿，即佛字，如所證法，顯
X08n0236_p0407b12║事理，貫性相故。六、攝持，即華字，所化是因故。四、繩
X08n0236_p0407b13║墨，即嚴字，邪正區別，莊嚴正法故。七、常，八、法，十、徑，
X08n0236_p0407b14║皆經。法眼常全，真可軌則，依斯捷徑，速出生死故。
X08n0236_p0407b15║或七、八、十，皆通七字：教（題中經字）、理（上之六字）、常、法（七、八），為所
X08n0236_p0407b16║履故（十也）。三者、經無別體，全攬六字聲、名、句、文，連合
X08n0236_p0407b17║成經。故上六字，皆具經之十義，總名為經。而為門
X08n0236_p0407b18║亦無相濫，謂大經、方經等，不同大等十義之中，各
X08n0236_p0407b19║別配也。良以義類而有二種：一、別義類，謂上六字，
X08n0236_p0407b20║隨一字中，各以二義而為流類。如常、徧、稱、大，七字
X08n0236_p0407b21║之上，具常、徧義，皆名為大等。二、總義類，唯是經字，
X08n0236_p0407b22║總以十義而為義類。謂餘六字，具十義故，皆名經
X08n0236_p0407b23║也。大具十義，名為體經；方具十義，名為法經等。此
X08n0236_p0407b24║上三意，隨取皆得。
X08n0236_p0407c01║疏：第四、別釋得名者，謂疏文別別解釋七字，各各得
X08n0236_p0407c02║名也。或可別為解釋七字，得名別也。或可此科總以
X08n0236_p0407c03║六釋鉗定一題：前得名，即離釋；後釋名，即合釋。梵云
X08n0236_p0407c04║殺貸三摩娑，此云六合。以義加之，應云六離。合釋，先
X08n0236_p0407c05║離，後合。離之解義，合以結名故。若一義為名，理同自
X08n0236_p0407c06║體，即不作釋，以不能離、合故。故十住鈔云：西方釋名，
X08n0236_p0407c07║有其六種：一、依主，二、持業，三、有財，四、相違，五、帶數，六、
X08n0236_p0407c08║隣近。以此六種，皆有離、合。若一字名，即非六釋，以不
X08n0236_p0407c09║得成離、合相故。言大以當體得名者，若相，若用等，皆
X08n0236_p0407c10║歸於體。常徧，更無可待，故云常體等。方，則體、相等法，
X08n0236_p0407c11║皆軌持故。廣，即以相皆包博。佛，即究盡諸法實相，云
X08n0236_p0407c12║朗萬法幽邃，悟徹二死處。究時長難破之暗，云悟大
X08n0236_p0407c13║夜之重昏。華，以萬行既圓，能感佛果，證窮法界，故身
X08n0236_p0407c14║嚴德備。嚴，即以華功用資發，體、用令顯，是飾法也；莊
X08n0236_p0407c15║真應身，頓超羣像，即成人也。經，則無法不詮，無生不
X08n0236_p0407c16║化。此上離來解義。
X08n0236_p0407c17║鈔：此中得名，各取前七字別義者，即具彰義類中
X08n0236_p0407c18║體大、常遍二義等，為七字別義也。言類前，可知者，
X08n0236_p0407c19║類前具彰義類中義，可知；或類前總敘名意中略
X08n0236_p0407c20║釋名題之義，可知也。
X08n0236_p0407c21║疏後釋名者下，即合以結名也。一、就法中下，謂大方
X08n0236_p0407c22║廣一名為所稱量，六釋為能稱量。言體、用相對者，總
X08n0236_p0407c23║指離解。大字為體，方廣為用。大之方廣，謂方廣相、用
X08n0236_p0407c24║是自名。依於大體，有相關涉，從大得名。合釋之後，自
X08n0236_p0408a01║於方廣名大方廣，作依主釋。依謂能依，即方廣；主謂
X08n0236_p0408a02║所依，即大也。依他主法，以彰自名。故鈔云：此約行布，
X08n0236_p0408a03║以能、所依等各別也。下皆准此。（鈔：釋指同前對辨開、合者，而文互出不同。
X08n0236_p0408a04║前疏云：大方是體，大方無隅故。即以相歸體，皆名為體。廣即是用。依此作釋，合云大方之廣。今不云者，影顯示
X08n0236_p0408a05║故。今以大為體，方廣為用。前作五對中不說，亦影略以明。）言有體之相、用故者，即
X08n0236_p0408a06║於方廣相、用自體外說，於大體有、無順行布義故也。
X08n0236_p0408a07║問：上言體、用相對，今云有體之相、用者，其故何耶？答：
X08n0236_p0408a08║以相、用總對於體，俱得稱用。故上云體、用相對，而於
X08n0236_p0408a09║用中相、用不同，故別言之。言若相即下，十住鈔云：用
X08n0236_p0408a10║能顯體，體能持用，名持業釋。故鈔云：此約圓融，以體、
X08n0236_p0408a11║用一對是所依體事。釋中即言與相即理同，故云圓
X08n0236_p0408a12║融。問：法相持業，體、用俱存，彼、此極成。今既同相即門
X08n0236_p0408a13║者，能即廢己，名為無體，如大即方廣。既廢大體，則唯
X08n0236_p0408a14║有方廣之用。相即之義可然，何成持業釋也？答：此言
X08n0236_p0408a15║能即無體，但以緣起之法不能自立。由方廣是能成，
X08n0236_p0408a16║故名有體；大是所成，離能成外無自體，故名無體。豈
X08n0236_p0408a17║同斷無？又若一向無體，緣起何法？今為能成奪之，故
X08n0236_p0408a18║云廢己同他，故成相即以為一體。大即方廣，以體就
X08n0236_p0408a19║用，持業釋也。或可方廣體上持此大用，名持業釋。問：
X08n0236_p0408a20║大為體，方廣為用，離持解義為所依體事。今何方廣
X08n0236_p0408a21║名體，大為用耶？答：體、用之言不局礙故。如十對體事，
X08n0236_p0408a22║體、用一對。在有力、無力緣起中，則名為用；在無體、有
X08n0236_p0408a23║體緣人中，皆名體即。臨時分其體、用也。今以方廣能
X08n0236_p0408a24║成義為所即，故名體大；是所成義為能即，故名用即。
X08n0236_p0408b01║攝用歸體，持業釋也。二、釋之中，若約三大名義，前解
X08n0236_p0408b02║為勝；若約法無定相，後釋近宗（上皆約緣起相由因釋。若唯心等因，如前，
X08n0236_p0408b03║可知）。二、就人中下，問：佛之華，華自體，應是因位之行，何
X08n0236_p0408b04║言非因位之行耶？答：此是念念得果之因，非是解脫
X08n0236_p0408b05║道後所棄捨因位之行故。或可是佛果之因華，非餘
X08n0236_p0408b06║果之因華，故云佛之華。今疏且從一理也。言華之佛
X08n0236_p0408b07║下，即依前因位所得之佛，非餘不得佛行家之佛故。
X08n0236_p0408b08║依主持業，准上，可知。三、以人、法相對下，今疏望前對
X08n0236_p0408b09║辨開、合，亦互出不同。前以大方廣為法，佛名為人，即
X08n0236_p0408b10║人、法一對。今疏以大方廣名法，佛華嚴為人，亦互影
X08n0236_p0408b11║略，作釋皆通。言非權、小下，以佛華嚴從大方廣得名，
X08n0236_p0408b12║故非小權乘之佛華嚴也。又大方廣從佛華嚴得名，
X08n0236_p0408b13║故非因位所證得之法也。上皆揀別依主。問：既云華
X08n0236_p0408b14║嚴，何故非因位？答：以佛字該之故，欲顯勝故。
X08n0236_p0408b15║鈔即前對辨開、合之中下，以此中所辨法體即前
X08n0236_p0408b16║對辨開、合，而前但散明法體，今欲離解其義，合以
X08n0236_p0408b17║結名為異耳。但除下，彰其具缺。以法、喻下，顯缺所
X08n0236_p0408b18║以。以對辨開、合之中用華嚴二字通喻大等四字，
X08n0236_p0408b19║今於前法、喻一對之中但取佛字為果，華字喻行，
X08n0236_p0408b20║與前異也。所以除之。言四對之中下，對前開、合體
X08n0236_p0408b21║式有異。此有二義：初、約寬、狹辨異，二、約上、下辨異
X08n0236_p0408b22║（更有異義，如向疏中具辨）。言而前五對下，通難也。難云：若前五
X08n0236_p0408b23║對從寬向狹，從下釋上，何故第五分明因、果對耶？
X08n0236_p0408b24║非最狹故，又非最上故。故此答謂從寬向狹至簡
X08n0236_p0408c01║持對中義已盡故，復借華字對人中佛字為因、果
X08n0236_p0408c02║一對，故在後明也。
X08n0236_p0408c03║鈔應云大方廣下，此由離解能、所詮別，則單言經
X08n0236_p0408c04║時為是何經。故今經得大方廣佛華嚴之名，即合
X08n0236_p0408c05║釋後方，揀餘經故。又但言大方廣佛華嚴為何教
X08n0236_p0408c06║所詮耶？今大方廣佛華嚴得經之名，即合釋後揀，
X08n0236_p0408c07║非論中所詮，皆揀別依主也。行布圓融，如前，可知。
X08n0236_p0408c08║言經中有下，謂經是自名，上六字是義，本是他名，
X08n0236_p0408c09║今取以為經名，即分取他名有財釋也。十住鈔云：
X08n0236_p0408c10║有財釋者，謂從所有以得名。如佛陀，此云覺者，即
X08n0236_p0408c11║有覺之者，名為覺者。此即分取他名，如世有財者
X08n0236_p0408c12║故。言如對藏論下，舉例也。此即全有財釋，勾連前
X08n0236_p0408c13║文，鈔置兩箇，故字隔成二義，明是兩意也。不爾，經
X08n0236_p0408c14║中有大方廣佛華嚴，即分有財，何有全有財義耶？
X08n0236_p0408c15║故十住鈔云：如俱舍，非對法藏論。對法藏論者，是
X08n0236_p0408c16║婆沙論名，世親依彼造俱舍論，故此亦名對法藏
X08n0236_p0408c17║論。此全取他名有財也。准此，以目經名之經字，即
X08n0236_p0408c18║誤書也。應是自字，或舉例無妨，如准以上六字為
X08n0236_p0408c19║名故。言佛華嚴有大方廣者，即人從所有法以彰
X08n0236_p0408c20║名，亦分有財釋也。若但云大方廣，即全財也。
X08n0236_p0408c21║疏：第五、展演無窮者，謂始從最清淨法界舒展流演，
X08n0236_p0408c22║以至無盡也。最清淨者，以自性無染，非除障方淨，故
X08n0236_p0408c23║淨中之極云最清淨。然下卷文云乃至一字無字，今
X08n0236_p0408c24║亦應從無字展出一字，一字展為清淨法界等，文彰
X08n0236_p0409a01║略故。或具在清淨之中。廣鈔云清淨者，絕相義也。言
X08n0236_p0409a02║開為理、智者，開是展演義，故佛為能開，法界是所開
X08n0236_p0409a03║處，理、智為所開。或法界等，待前望後，當體自為能開，
X08n0236_p0409a04║理、智等為所開。二義皆通，下准此知。
X08n0236_p0409a05║鈔：然此下四門下，指文所出也。一、展法界等者，此
X08n0236_p0409a06║第一、重展法界為上六字也。言雖有六字下，謂上
X08n0236_p0409a07║以理、智配於六字，而不取六字，但取理、智二法。問：
X08n0236_p0409a08║大方廣為理，則可爾；佛華嚴三字，何皆為智耶？答：
X08n0236_p0409a09║華能嚴大方廣，嚴能顯大方廣，佛能窮證大方廣，
X08n0236_p0409a10║故皆佛智也。
X08n0236_p0409a11║鈔即大是體性包含等者，大舉包含，影兼周徧；方
X08n0236_p0409a12║廣周徧，影取包含。若爾，何分體、用？答：但體性包徧
X08n0236_p0409a13║與業用包徧以成異耳。此中疏言總連合等者，即
X08n0236_p0409a14║總連合上六字，以詮體、用、果。此所詮之能詮，總云
X08n0236_p0409a15║經也。問：貞元疏云：總連合成詮，即題中七字。今疏
X08n0236_p0409a16║何云總連合成詮，即題中經字耶？答：此有兩重能、
X08n0236_p0409a17║所詮：一、上六字為能詮，體、用、因、果為所詮；二、經字
X08n0236_p0409a18║為能詮，上六字為所詮。貞元疏總就兩重能詮，今
X08n0236_p0409a19║疏但就後重能詮。各據一理，亦不相違。
X08n0236_p0409a20║疏：初、會總故者，根本會故。言大威光大子者，即毗盧
X08n0236_p0409a21║遮那品也。
X08n0236_p0409a22║鈔：一、但世界品下，即世界成就品。初牒前現相品。
X08n0236_p0409a23║今問許答說中已具題目，明於題中展成初會。言
X08n0236_p0409a24║十海者下，以深、廣故，並稱為海。▲鈔：而名小開、合
X08n0236_p0409b01║者，此中二約合明：前中二、五別開，此中九、十別說。
X08n0236_p0409b02║前中七約合說，故云小開、合也。故下鈔云：第一智
X08n0236_p0409b03║觀第一海，第二智觀第二海及第五海，第三觀第
X08n0236_p0409b04║四，第四觀第三，第五觀第六，第六觀第八，第七觀
X08n0236_p0409b05║第九，第八觀第十，第九、第十並觀第七。但看前例，
X08n0236_p0409b06║次第可知。言清淨智者，下疏云：離所知障，次斷分
X08n0236_p0409b07║明。故貫下九句，皆應置清淨言。然皆以多故，深故，
X08n0236_p0409b08║細故，重疊難知，逈超言念，皆云不思議也。二、眾生
X08n0236_p0409b09║即報、類差別，業即善、惡等殊，故十海中開為第二
X08n0236_p0409b10║一切眾生海及第五一切眾生業海。而因、果雖殊，
X08n0236_p0409b11║同是所化眾生，故合為一。三、即法界都稱，或化眾
X08n0236_p0409b12║生法，謂安立、施設、方便、軌則等。四、能化諸佛數量
X08n0236_p0409b13║無邊。五、即所化根欲差別難知。六、即所應之時。前
X08n0236_p0409b14║就所觀，但云三世；今就佛智，故云一念普知。七、稱
X08n0236_p0409b15║性大願為現身說法遍化之因。八、應根作用，神變
X08n0236_p0409b16║無方。九、轉稱性大法輪海。十、謂隨方施設言音差
X08n0236_p0409b17║別。若約所觀，攝演說海在法輪中。今此開二。言唯
X08n0236_p0409b18║一願海是因等者，此約能知之智，如是料揀。若約
X08n0236_p0409b19║所知，如文，可見。問：若約所知，以願為因，可爾；若約
X08n0236_p0409b20║能知，經既云諸佛世尊知一切世界等智，何名因
X08n0236_p0409b21║耶？答：疏云稱性大願為現身說法遍化之因，故以
X08n0236_p0409b22║此智為因也。言三世通因、果者，因中、果中皆有三
X08n0236_p0409b23║世也。
X08n0236_p0409b24║鈔則題目該於一會者，以依一會能詮、所詮立於
X08n0236_p0409c01║一題，復以一題開成一會，故却該一會也。言遮那
X08n0236_p0409c02║遍中者下，顯疏中遮那遍中之言該其二品：一、遍
X08n0236_p0409c03║華藏世界，即華藏品；二、遍法界中一切世界，即世
X08n0236_p0409c04║界成就品也。彼偈云下，成就品文也。無邊剎海既
X08n0236_p0409c05║皆遮那嚴淨，故亦遍一切世界海也。況第六經下，
X08n0236_p0409c06║即現相品文；第五經下，即妙嚴品文。下疏云：前半
X08n0236_p0409c07║嚴淨佛土，後半調伏眾生。兼顯人、法為嚴之義，為
X08n0236_p0409c08║大菩薩從大法喜正所生故。最妙法者，揀非權、小。
X08n0236_p0409c09║昔以妙法淨所化心，故所感土亦有清淨佛子來
X08n0236_p0409c10║生其國，還雨妙法。言皆普徧義者，謂上說依報，法
X08n0236_p0409c11║界重重，正報必遍，故並是果德，即佛子也。言故遮
X08n0236_p0409c12║那遍中之言下，結法所屬。謂上雖引四品、五段經
X08n0236_p0409c13║文，皆證遍中之言該成就品也。問：初會具有六品，
X08n0236_p0409c14║何故疏中唯約三品以示一題耶？答：以世界成就、
X08n0236_p0409c15║華藏世界、毗盧遮那，此之三品是初會正陳所說。
X08n0236_p0409c16║前之三品但其由序，故不言也。或可疏雖不言，鈔
X08n0236_p0409c17║文影出，以遍中之言該現相、妙嚴二品文也。如鈔，
X08n0236_p0409c18║可知。普賢三昧顯雖無文，理亦合具，應云：普賢三
X08n0236_p0409c19║昧亦佛華嚴。經云：入一切諸佛毗盧遮那如來藏
X08n0236_p0409c20║身菩薩三昧。疏云：此雖果定，菩薩問入，故云菩薩
X08n0236_p0409c21║三昧。故即佛華嚴也。言果證法界下，就圓證說，不
X08n0236_p0409c22║遮因中亦分證也。
X08n0236_p0409c23║疏又展此會等者，展總成別，復有四周因、果之異，及
X08n0236_p0409c24║廣明大方廣體、用之法，望因為所修，望果為所證也。
X08n0236_p0410a01║四周皆爾。
X08n0236_p0410a02║鈔：總有二十六節放光者，一、照此一三千界，二、照
X08n0236_p0410a03║十方隣次各十世界、三百世界、四千、五十千、六百
X08n0236_p0410a04║千、七百萬、八一億（千萬為億也）、九十億、十百億、十一千
X08n0236_p0410a05║億、十二百千億、十三那由他億、十四百那由他億、
X08n0236_p0410a06║十五千那由他億、十六百千那由他億、十七無數、
X08n0236_p0410a07║十八無量、十九無邊、二十無等、二十一不可數、二
X08n0236_p0410a08║十二不可稱、二十三不可思、二十四不可量、二十
X08n0236_p0410a09║五不可說（此上皆有世界之言）、二十六盡法界、虗空界。已上
X08n0236_p0410a10║所照分齊。其能照者，即世尊兩足輪所放百億光
X08n0236_p0410a11║也。故下疏云：唯放一光，同時頓照盡虗空界。但謂
X08n0236_p0410a12║言不並彰，說有前、後，隨根、心現，節節各見，則如來
X08n0236_p0410a13║光節節而照，金色文殊節節而至。乃至法界，各見
X08n0236_p0410a14║亦爾。在佛、文殊，節節皆遍，如月普遍，百川各見。言
X08n0236_p0410a15║悉皆明現者，謂其一一世界中所有諸法，於光明
X08n0236_p0410a16║中，悉皆明現也。
X08n0236_p0410a17║鈔：此云例上等者，主經為能例，伴經為所例。以上
X08n0236_p0410a18║光明覺品主經已盡法界、虗空界故，為其能例、所
X08n0236_p0410a19║例。伴經應知亦爾。
X08n0236_p0410a20║鈔：皆悉重重等者，第九雖說塵中有剎等，但是一
X08n0236_p0410a21║重，今說重重無盡；第六雖遍法界之會，各有重重
X08n0236_p0410a22║主、伴，但是同類界中說之，故亦不同也。
X08n0236_p0410a23║鈔：明從一法界下，應有問云：此中正明於展，何故
X08n0236_p0410a24║有舉題總收、舉本總收之義耶？故此答也。意云：雖
X08n0236_p0410b01║言其收，意明展至無盡，皆從一法界無明無相中
X08n0236_p0410b02║展成無盡，令知其本。
X08n0236_p0410b03║疏：第六、卷攝相盡者，謂法體自能卷攝，非由於他也。
X08n0236_p0410b04║卷，則以後望前；攝，則以前望後。乃至法界之相亦不
X08n0236_p0410b05║存，故言相盡也。
X08n0236_p0410b06║鈔：不出九會是第四節者，若約卷中，當第六節；此
X08n0236_p0410b07║指展中，故云是第四節耳。或是六字，甚妙。
X08n0236_p0410b08║鈔：而有二意等者，初意當疏中非理不智等；二者、
X08n0236_p0410b09║下當疏中亦攝智從理等。言初攝二為一等者，於
X08n0236_p0410b10║第二意中復有其二：初義，可知。▲後理體性離，一
X08n0236_p0410b11║亦不存者，當疏中體性自離已下文耳。又准前展
X08n0236_p0410b12║等者，疏外以前展為例，釋成卷也。言若從七字倒
X08n0236_p0410b13║收等者，別明一理，而有二意：初攝歸大字，先正釋，
X08n0236_p0410b14║後引證。二、大體性離下，大亦不存也。准此，例前展
X08n0236_p0410b15║中亦應爾也。謂從離言絕思，展為大字；又從體展
X08n0236_p0410b16║用，為大方廣；從法展人，為佛華嚴；從義展教，以為
X08n0236_p0410b17║經等。妙義無方，不應一准。
X08n0236_p0410b18║疏：上來諸門者，即指上七門也。言如前已辨者，如前
X08n0236_p0410b19║展中已辨也。
X08n0236_p0410b20║鈔：先以法攝等者，謂人、法中隨應舉之，以義而言，
X08n0236_p0410b21║無不圓收。先指前不出總題者，即前展中疏云皆
X08n0236_p0410b22║不出大方廣佛華嚴，故今疏云或以七字攝盡，如
X08n0236_p0410b23║前已辨。但前明從一題展至無盡，今以一題收攝
X08n0236_p0410b24║無盡，故異也。
X08n0236_p0410c01║鈔：謂或於無字中者，謂於無名字中假立一字以
X08n0236_p0410c02║攝盡也。或可無字與一字分為二義：初無字攝盡，
X08n0236_p0410c03║如前疏云無字皆攝華嚴性海。既以義圓收，何待
X08n0236_p0410c04║言其一字？後一字攝盡中，或教，如教體中，何所不
X08n0236_p0410c05║收？或義，如義理分齊，亦圓收也。開則萬法，合則一
X08n0236_p0410c06║性，一切唯心，亦義圓收也。問：此何異於第九攝歸
X08n0236_p0410c07║一心？答：此但汎明隨舉一字圓收，第九門中以前
X08n0236_p0410c08║八門皆歸一心，則總、別異耳。若爾，何名以義圓收？
X08n0236_p0410c09║但是別故。答：無有不收之法，故名圓收，以人、法中
X08n0236_p0410c10║但是法為門故。況唯是法中一義，尤顯成別為門。
X08n0236_p0410c11║別故，理各有歸，互不相違。▲鈔：疏有三節者，一、教
X08n0236_p0410c12║義，二、理智，三、人、法。問：疏云或人、法攝盡，此中人攝
X08n0236_p0410c13║與次人攝何殊？答：此以法為門，則無非法者，故人
X08n0236_p0410c14║亦在中；彼以人為門，則無非人者，故法亦在內。雖
X08n0236_p0410c15║各舉一全收，而為門自異，故言亦更。應言或法界
X08n0236_p0410c16║字攝者，疏外補出也。一部所詮，不離法界故。▲鈔：
X08n0236_p0410c17║順於後，表三聖故者，華即普賢，普賢行故；嚴即文
X08n0236_p0410c18║殊，文殊以解起行故；佛即圓解、行之普賢、文殊，證
X08n0236_p0410c19║法界體、用之普賢、文殊，成毗盧遮那光明遍照，以
X08n0236_p0410c20║行、解、證三字攝盡也。亦應云下，此下皆疏外補出
X08n0236_p0410c21║也。▲言從所詮故者，通指入法界及理、行、果也。▲
X08n0236_p0410c22║鈔：教即經字下，前疏七字攝盡，總舉題為能攝。今
X08n0236_p0410c23║以教、理、行、果配歸一題，欲顯四字攝盡。既即總題，
X08n0236_p0410c24║總無不攝。或教、義成處下，汎言四字該攝一切。言
X08n0236_p0411a01║故總卷之下，謂上釋約其總相，此下於四字中各
X08n0236_p0411a02║卷成一法，以攝無盡也。或信、解、行、證下，問：但收一
X08n0236_p0411a03║部，何名圓收？答：教雖無邊，豈出四義？文且配歸一
X08n0236_p0411a04║部，實則無不該收。言如下當知者，指下別釋，文、義
X08n0236_p0411a05║中當知也。▲鈔：謂加一理字者，或可加一教字，開
X08n0236_p0411a06║能詮故，復詮上四。▲鈔：理即所信等者，等取所解、
X08n0236_p0411a07║所行、所願、所證、所信，即十信也。▲鈔：或七字下，問：
X08n0236_p0411a08║前疏已指七字，今何重說？答：前但總指，此約增數。
X08n0236_p0411a09║至此復言一題通目無盡法者，乃至十類之經，皆
X08n0236_p0411a10║名大方廣佛華嚴經，故此猶約部類言之。既以義
X08n0236_p0411a11║收，何法不攝？▲鈔：或八字下，以是宗中八字故，義
X08n0236_p0411a12║如前說。既是經宗，無不貫故，即攝盡也。或九字下，
X08n0236_p0411a13║先舉總體，言無障礙法界。前法界言雖亦是總，此
X08n0236_p0411a14║更表具德加無障礙言，又不開理實故。既約增數
X08n0236_p0411a15║以明，故且略其不思議言。又前宗中已說，義在其
X08n0236_p0411a16║中故。或十字下，即前大字十，義順文對，故少不次
X08n0236_p0411a17║也。十表無盡，至此略畢。又舉此為式，餘准知故。
X08n0236_p0411a18║鈔：然有二重：先約人、法對辨二聖者，謂理、智為法，
X08n0236_p0411a19║普賢、文殊名人。或可人即華嚴，法即大方廣，將此
X08n0236_p0411a20║人、法對辨普賢、文殊二聖人也。一釋之中，後解為
X08n0236_p0411a21║勝。若依前解，人及二聖皆是普賢、文殊，云何分別
X08n0236_p0411a22║能、所對辨耶？應但言約法辨二聖，何言約人、法對
X08n0236_p0411a23║辨二聖耶？問：疏中既有三聖，何言二聖耶？答：佛無
X08n0236_p0411a24║別法，合前二成具理、智之人、法故。▲鈔：後於人、法
X08n0236_p0411b01║中各有二聖下，即華嚴名人，大方廣名法，各有二
X08n0236_p0411b02║聖，如疏中配。言佛字當中下，疏云佛即圓解行之
X08n0236_p0411b03║普賢、文殊者，此以佛字向下，取華嚴二字收人中
X08n0236_p0411b04║二聖，第一重也。證法界體、用之普賢、文殊者，此以
X08n0236_p0411b05║佛字向上，取大方廣三字收法中二聖，第二重也。
X08n0236_p0411b06║成毗盧等，通上兩重。又唐、梵雙言，逐便釋故，以成
X08n0236_p0411b07║文故。或可佛字當中等言，即通就前二科中釋也。
X08n0236_p0411b08║以佛字皆於前二科內，皆在大方廣法下，華嚴人
X08n0236_p0411b09║上，故云佛字當中，兩重總收。前科疏云佛即遮那，
X08n0236_p0411b10║具能、所故，後科疏云佛即圓解行等，此即但說兩
X08n0236_p0411b11║科以為兩重。故前鈔標兩科，云然有兩重。不爾，鈔
X08n0236_p0411b12║文何不解前科佛字耶？二、釋隨取，以後科中亦有
X08n0236_p0411b13║兩重故。
X08n0236_p0411b14║鈔謂心體離念等下，正是起信論顯示正義中釋
X08n0236_p0411b15║覺義之文也。彼疏云：心體離念者，離於妄念，顯無
X08n0236_p0411b16║不覺。虗空有二義，以況於本覺：一、周遍義，謂橫遍
X08n0236_p0411b17║三際，竪通凡、聖故；二、無差別義，謂在纏、出纏，性恒
X08n0236_p0411b18║無二故。言豈非大耶者，即是鈔詞指屬。言一心六
X08n0236_p0411b19║度，萬行皆起者，前中心體、相、用者，心是所觀真心；
X08n0236_p0411b20║此中一心六度者，心是能觀觀心。則能、所有異。言
X08n0236_p0411b21║覺心性、相等者，覺者，即上觀心也。在因名觀，在果
X08n0236_p0411b22║名覺，即是能覺。心性、相者，心是能具真心，體、相是
X08n0236_p0411b23║所具三大等，即是所覺。言一念相應覺者，謂覺心
X08n0236_p0411b24║初起，心無初相；始覺合於本覺，無復始、本之異，故
X08n0236_p0411c01║云相應。故經云下，即離世間品文也。言覺性無覺
X08n0236_p0411c02║下，絕能、所故；覺相歷然下，不壞能、所故；此二不二
X08n0236_p0411c03║下，存、泯無礙故。此皆修生之智。▲鈔：覺非外來下，
X08n0236_p0411c04║明全依本智，全同所覺。全同本智，則新本冥符；全
X08n0236_p0411c05║同寂體，則能、所一味。言一亦不為一者，法句經文
X08n0236_p0411c06║也。具云：一亦不為一為欲破諸數。如斯下，總結。謂
X08n0236_p0411c07║始則因文悟理，終則觀成契入。如其能爾，雖觀文
X08n0236_p0411c08║字，心無取捨。豈但棄於文字，便為真正？故得逢文、
X08n0236_p0411c09║義，俱能發暢；對根，宜悉善調伏。故云未曾一念不
X08n0236_p0411c10║契華嚴。問：何故但契華嚴，不言大方廣等？答：華嚴
X08n0236_p0411c11║是能觀之止、觀。若能止、觀雙運，證體、相時，即大方
X08n0236_p0411c12║廣。由證此故，即是佛也。故雖只言華嚴，便以義具
X08n0236_p0411c13║上之四字。或可成文便略，故不言之。然疏中更有
X08n0236_p0411c14║性海二字，即是歸極之所。
X08n0236_p0411c15║疏：第十、泯同平等者，謂泯心、境二法同一真如，則舉
X08n0236_p0411c16║心即境，舉境即心，平等無有障礙也。言為未了等者，
X08n0236_p0411c17║先釋泯異歸同平等之義。為未了自心者，令了自心，
X08n0236_p0411c18║云何了耶？若知下，釋。既觸物皆心，誰為能了？能了不
X08n0236_p0411c19║立，所了安在？故梵行下，如彰地位中已釋。言然今學
X08n0236_p0411c20║法下，敘此門之來意也。言多棄內而外求者，以棄自
X08n0236_p0411c21║內心，而外求他境故。言好亡緣下，好亡外緣，而內照
X08n0236_p0411c22║自心。執心執境，故並為偏執。今既心、境如如，故平等
X08n0236_p0411c23║無礙。
X08n0236_p0411c24║鈔：前八法師所知等者，此釋疏然今法學下文也。
X08n0236_p0412a01║謂或有依前八門所說，秪尋文解義而已。即法學
X08n0236_p0412a02║之者，棄自心而外求，但名解法，與他而為軌範，自
X08n0236_p0412a03║乏正行故。若依第九修習禪定，好、樂亡緣，內照自
X08n0236_p0412a04║心，為所崇尚，此是失前九門正意，故疏會為偏執，
X08n0236_p0412a05║俱滯二邊故。▲鈔即借帝網下，喻家喻也。謂鏡、燈
X08n0236_p0412a06║是能喻，帝網為所喻；帝網為能喻，重現無盡為所
X08n0236_p0412a07║喻。今云借者，以彼喻重現無盡，此喻平等無礙，故
X08n0236_p0412a08║云借也。或可彼總喻一切法，此別喻心、境，故云借
X08n0236_p0412a09║也。
X08n0236_p0412a10║疏見夫心、境互照者，若了上喻之者，則解見心、境而
X08n0236_p0412a11║互相照現，實由本覺之智入心入境故。既本智雙入，
X08n0236_p0412a12║是謂境即心故，心中悟境；心即境故，境上了心。故心、
X08n0236_p0412a13║境重重互現，而本覺智性常在於心、境也。
X08n0236_p0412a14║鈔：但取明了之義者，以燈為喻，但取燈上明了之
X08n0236_p0412a15║義，喻於本智。或可兩鏡一燈，皆明了故。明了即是
X08n0236_p0412a16║喻體心、境。本智唯一真心，隨義別故，皆有明了之
X08n0236_p0412a17║義。言智性、色性下，即起信論文。以智性證上入心，
X08n0236_p0412a18║以色性證上入境。本無二者，證雙入也。此文或可
X08n0236_p0412a19║亦證心、境俱有明了義也。知一切法下，梵行品文。
X08n0236_p0412a20║由本智入心、入境，故一切法即心自性也。則雙證
X08n0236_p0412a21║二義，可知。故此下，釋成雙入義。
X08n0236_p0412a22║鈔：尊容喻真佛等者，性本是佛，名真佛故。言今人
X08n0236_p0412a23║只解下，遮非。或舉淺解以顯深義也。今明下，顯正
X08n0236_p0412a24║也。雖但言如，為總融萬有，即是一心之理，故名如
X08n0236_p0412b01║也。言作佛者，如鏡新明，合於本明，義言作故，亦無
X08n0236_p0412b02║能合、所合。言心佛重重者，境中見重重心佛，心中
X08n0236_p0412b03║見重重境佛。疏文語略，但言心佛，又欲成文，義已
X08n0236_p0412b04║說故。而本覺性一下，即真佛唯一也。今以像喻真，
X08n0236_p0412b05║云即尊容之雙入。
X08n0236_p0412b06║疏皆取之不可得下。謂上心境二法，皆以心取之，不
X08n0236_p0412b07║可得其形相，即成止也。以心照於心境，而不可窮盡，
X08n0236_p0412b08║即成觀也。
X08n0236_p0412b09║鈔：雙融前二者。兩鏡互照，雖重重遞現；一燈尊容
X08n0236_p0412b10║雙入，亦影現重重。皆以手取之不可得。法准應然。
X08n0236_p0412b11║上來心、境二法重重互現，名為心、境。今取之不可
X08n0236_p0412b12║得，名為兩亡。故成止也。而照前互現不可窮，心、境
X08n0236_p0412b13║交徹，故名觀也。
X08n0236_p0412b14║疏境、境互望者，以此境對彼境，本覺之智雙入彼、此
X08n0236_p0412b15║二境故。此境悟彼境之佛，彼境了此境如來，一一同
X08n0236_p0412b16║前。心、心等，例知。
X08n0236_p0412b17║鈔：境有多境等者，染、淨等境，一一互望本智、真佛，
X08n0236_p0412b18║皆入等。迴向品云：阿僧祇淨光寶常放無礙大智
X08n0236_p0412b19║光明，普照法界等。言心有多心下，善、惡等心，一一
X08n0236_p0412b20║互望本智、真佛，雙入等亦爾。雙泯雙融，皆成止、觀，
X08n0236_p0412b21║與前不別，故疏云皆一致也。言唯證相應下，上皆
X08n0236_p0412b22║因分，假此為門故。若諸行者能與如是觀行相應，
X08n0236_p0412b23║冥同果海故。
X08n0236_p0412b24║疏：三、智正覺世間等者，以眾生世間即所化根，謂等
X08n0236_p0412c01║覺已還故；智正覺世間即能化主。此不同汎言智正
X08n0236_p0412c02║覺世間也。若汎言智正覺世間者，亦通等覺已下十
X08n0236_p0412c03║地菩薩，以六、七識已轉成無漏智正覺性故。今以能
X08n0236_p0412c04║化主言揀之，故唯目佛也。言主則為二者，以器世間
X08n0236_p0412c05║主，謂水神、火神等；及眾生世間主，謂天王、龍王等。俱
X08n0236_p0412c06║名諸王，故唯二也。佛非世間下，通妨也。問：佛非世間
X08n0236_p0412c07║生滅之法，何名智正覺世間耶？故此答也。既佛之自
X08n0236_p0412c08║體非世間，從所統器及眾生受世間稱者，世間之智
X08n0236_p0412c09║正覺，名智正覺世間；智正覺世間即主，名智正覺世
X08n0236_p0412c10║間主。依主、持業，二釋如次。例前諸王，各分器界及眾
X08n0236_p0412c11║生故。是器即世間，眾生即世間；器，世間之主；眾生，世
X08n0236_p0412c12║間之主。持業、依主，二釋如次。
X08n0236_p0412c13║疏妙謂法門等者，問：前會梵音中翻就此方，而無妙
X08n0236_p0412c14║字。何以此言妙耶？答：具云法門威德，乃有妙義。由法
X08n0236_p0412c15║門威德令三世間體、用深廣難思，故名為妙。此則言
X08n0236_p0412c16║簡理周，譯者善巧。言即主之所得者，即是三世間主
X08n0236_p0412c17║之所得故。言其地堅固，并於一切法成最正覺者，皆
X08n0236_p0412c18║妙嚴品文。言三業周普者，上成最正覺，即意業周普；
X08n0236_p0412c19║其身充滿一切世間，即身業周普；其音普順十方國
X08n0236_p0412c20║土，即語業普周也。所以長行下，總指第二卷已下至
X08n0236_p0412c21║第五卷經文，皆長行中說諸王各得法門為嚴，偈讚
X08n0236_p0412c22║中以讚佛德，皆顯嚴佛。上皆明智正覺世間嚴也。
X08n0236_p0412c23║疏眾生不嚴下。反顯也。若順釋者，眾者，有法門威德
X08n0236_p0412c24║莊嚴力，方感佛興。佛以三業周普，眾德莊嚴故，方能
X08n0236_p0413a01║為主。就佛所變，事、理相融，重重無礙，方為真佛依處
X08n0236_p0413a02║也。
X08n0236_p0413a03║疏顯遇有德者，佛嚴眾生也。眾生得法，莊嚴微妙，輔
X08n0236_p0413a04║翼如來，顯佛超絕，勝過一切，即眾生嚴佛也。亦應更
X08n0236_p0413a05║有器界莊嚴，顯化主真極，海會大眾堪為法器，義不
X08n0236_p0413a06║異前。遇者有德，顯佛超勝，故疏略不言有。科云三嚴
X08n0236_p0413a07║相成，故知應爾也。
X08n0236_p0413a08║疏今明序已兼正等，即序分中所明深理已兼正宗
X08n0236_p0413a09║之義。故廣讚下，却歸序意。
X08n0236_p0413a10║疏謂所得法等者，謂由得深法，智眼方開，能淨三世
X08n0236_p0413a11║間故。又所得法可重如眼，亦法本淨如眼，不唯自淨，
X08n0236_p0413a12║復能淨於世間故。又淨即嚴義，但名異耳。故今新譯
X08n0236_p0413a13║為妙嚴也。
X08n0236_p0413a14║鈔：即今法門威德者，兼和會三處也。謂梵本具譯
X08n0236_p0413a15║云法門威德，晉譯云淨眼，今譯云妙嚴，名殊義一
X08n0236_p0413a16║也。以法門威德即法眼清淨故，既能法眼清淨，即
X08n0236_p0413a17║能妙嚴世間故。
X08n0236_p0413a18║
X08n0236_p0413a19║華嚴懸談會玄記卷第四十（終）
X08n0236_p0413a20║
X08n0236_p0413a21║音釋
X08n0236_p0413a22║愎（音必，恨也。）鉗（音乾，束物也。）