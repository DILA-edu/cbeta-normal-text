X08n0237_p0429c16║
X08n0237_p0429c17║
X08n0237_p0429c18║
X08n0237_p0429c19║華嚴經文義要決問答卷第三（二科入）
X08n0237_p0429c20║皇龍寺釋　表員集
X08n0237_p0429c21║○法界義三門同前。
X08n0237_p0429c22║第一釋名者，法藏師云：「法有三義：一是持自性義、二
X08n0237_p0429c23║是軌則義、三對意義。界亦三義：一是因義，依生聖道
X08n0237_p0429c24║故；二是性義；三是分齊義。」懍云：「自體如實，名之為法；
X08n0237_p0430a01║該羅都城，名之為界。」
X08n0237_p0430a02║第二出體者，懍云：「以如如為體。」慧苑師云：「權小二教
X08n0237_p0430a03║中事法，以心法及心并不相應能所造色以為其性。
X08n0237_p0430a04║小乘教理法界，以生空所顯無為性。權教大乘理法
X08n0237_p0430a05║界，以二空所顯不變真如而為其性。實教大乘理事
X08n0237_p0430a06║無礙法界，以為無為無二鎔融法界而為其性。事事
X08n0237_p0430a07║無礙法界，以為無為無二常蘊為性（若兼顯辨用所依，則通有漏五
X08n0237_p0430a08║蘊為性）。」元曉師云：「通論法界，不出四句：一有為法界、二
X08n0237_p0430a09║者無為法界、三者有為無為法界、四者非有為非無
X08n0237_p0430a10║為法界。」法藏師云：「法界有二：先所入法界，義有五門：
X08n0237_p0430a11║初四法界同曉所列（釋義不同有耳），五無障礙法界。二明能
X08n0237_p0430a12║入，亦有五門：一淨信、二正解、三修行、四證得、五圓滿
X08n0237_p0430a13║（云云）。」
X08n0237_p0430a14║第三問答分別。問懍云：凡論體異，濫於虗實。何耶？答：
X08n0237_p0430a15║以四種簡體：一者隨緣法界、二對緣法界、三忘緣法
X08n0237_p0430a16║界、四緣起法界。前三門中法界體者，法界非境智，隨
X08n0237_p0430a17║緣說境智；法界非色心，隨緣說色心。此隨流處有種
X08n0237_p0430a18║種味，然種種味皆非本味。隨緣有差別，差別非法界。
X08n0237_p0430a19║但有名字下無法，隨情而說，情非法界。故第一隨緣
X08n0237_p0430a20║法界中無法界體。二對緣者，夫著有之病，說無以治；
X08n0237_p0430a21║著無之病，說有以治著無之病，說有以治（常、無常等一切例此）。
X08n0237_p0430a22║所對病非是法界，能治之藥假名為法。若復執此法，
X08n0237_p0430a23║還復成病。病治藥去，俱時說淨。非但遣治，亦復遣遣。
X08n0237_p0430a24║故對緣中無法界體。三忘緣者，忘緣、忘對，故曰忘緣
X08n0237_p0430b01║法界也。忘有所得、忘無所得，忘二、忘不二，亦復忘於
X08n0237_p0430b02║忘。非但忘名，亦忘法界體、忘法界用，故不立法界體
X08n0237_p0430b03║也。夫不立者，亦法界中一故。四緣起法界者，前忘緣
X08n0237_p0430b04║既無所依著，今復忘此緣，謂之忘緣忘緣也，然後乃
X08n0237_p0430b05║立緣起法界義耳。一切法如如實相本不生，今亦無
X08n0237_p0430b06║滅，無增、無減，無有、無無，而有而無也。有是無有也，無
X08n0237_p0430b07║是有無也。無有無二，是不二二也；無有無無，是二不
X08n0237_p0430b08║二也。亦二亦不二也，無二不二也（常、無常等一切例也）。今緣起
X08n0237_p0430b09║法界中無體，而體以如如為法界體也，緣起無礙為
X08n0237_p0430b10║法界用也。無體無用，用體體用。如如緣起，緣起如如。
X08n0237_p0430b11║問：境智節中何故非法界？答：境之與智，亦出妄語之
X08n0237_p0430b12║情，病情無法。問：斷得及遣得節中亦究竟被除，何名
X08n0237_p0430b13║法界？答：帶病須破之，除病不除法。問：中道節中忘緣
X08n0237_p0430b14║既無病，何故非法界體？答：若離虗妄，未明緣起法者，
X08n0237_p0430b15║非法界體，體必有用。既未論用，亦未明體。問：既非緣
X08n0237_p0430b16║起，不應入緣起法界中。答：經云「汝應知一切法界，莫
X08n0237_p0430b17║捨此無分別法（此中五節，更准鏡論也）。」
X08n0237_p0430b18║又緣法界中，開為四種：一者有為緣集法界、二者無
X08n0237_p0430b19║為緣起法界、三者自體緣集法界、四者平等緣集法
X08n0237_p0430b20║界。若明有，則一切有，所謂有生、有滅，有因、有果，有生
X08n0237_p0430b21║死、有涅槃，有中非、中有，一相、無相，有、無所有。夫有待
X08n0237_p0430b22║有對有，謂有為法也。不生而生、不滅而滅，滅而非生，
X08n0237_p0430b23║生義不成。今只生滅成，故為集也。因果相成，乃至待
X08n0237_p0430b24║對相成，為有、為緣，集無集之集也。若明無，則一切無，
X08n0237_p0430c01║所謂無生、無滅，無因、無果，無生死、無涅槃，無中無、非
X08n0237_p0430c02║中無，一相無相，乃至無無所有。待無對者，謂無為法
X08n0237_p0430c03║也。夫無礙無所有，而歷法明無，故多體無，即為無為
X08n0237_p0430c04║法也。無無互相成，皆入無二法數，為無為緣集也。若
X08n0237_p0430c05║非有為、非無為為不二者，謂之自體。經云「法名自體。」
X08n0237_p0430c06║又云「自體本來空，有不二不盡。」若歷法明不二，則有
X08n0237_p0430c07║眾多不二而集，為自體緣起也。有為、無為為二用，非
X08n0237_p0430c08║有、非無即為有無之本體也。體不從緣造，名為自法，
X08n0237_p0430c09║自法本來空也。若見自體無二，不見有為、不見無為，
X08n0237_p0430c10║不無無二，謂平等法界。只二成無二、只無二成二，只
X08n0237_p0430c11║平等成不平等、只不平等成為平等緣集法界中。又
X08n0237_p0430c12║就平等緣集法界中，復開為三種：一者法界緣集、二
X08n0237_p0430c13║者法界無障礙、三者法界解脫。若此平等，無理無教、
X08n0237_p0430c14║而理而教，教理故理集也、理教故教集也，理教不二
X08n0237_p0430c15║故法集也。無法無人、而法而人，人法故法集也、法人
X08n0237_p0430c16║故人集也，人法不二故行集也。無行異人法、無人法
X08n0237_p0430c17║異行，故大乘也。是為大法界緣集也。若無集無散、而
X08n0237_p0430c18║集而散、散集集散，乃至生死涅槃、涅槃生死，有無無
X08n0237_p0430c19║有，一切無障無礙者，法界無障礙也。若集不可得、散
X08n0237_p0430c20║不可得，乃至生死不可得、涅槃不可得，有不可得，二
X08n0237_p0430c21║不二，亦二亦無二，無二無無二，亦亦不可得，無障礙
X08n0237_p0430c22║不可得，解脫、不解脫亦不可得，如此絕言，只言絕亦
X08n0237_p0430c23║不可得，不可得謂法界解脫也。問：夫法有四種，謂理
X08n0237_p0430c24║法、實相法、行法、教法。今云法異者，為是何法？答：夫法
X08n0237_p0431a01║異者，覩總之名，該羅四法也（謂理法者，無相之空；實相者，諸法皆如是，即諸
X08n0237_p0431a02║法相也）。
X08n0237_p0431a03║問：經云「虗空無相，出謂界外，法界所不攝。」以此而言
X08n0237_p0431a04║界，得云無有一法出於法界？答：蓋是以相相法為法
X08n0237_p0431a05║界，以虗空非法相，故言出法界外，亦非體離法界（此總
X08n0237_p0431a06║問答）。問：有為緣集攝幾種法？答：攝四種：一色法、二心法、
X08n0237_p0431a07║三無作法、四空法。問：大虗空及三無為既非生苦，何
X08n0237_p0431a08║故攝屬有為法？答：三無為者，正是事無，無必得有，相
X08n0237_p0431a09║待之假，斯名世諦，故屬有為攝也。問：若以假故屬有
X08n0237_p0431a10║為法，不必有生有滅是有為緣集。答：若有、若無，二邊
X08n0237_p0431a11║不實。若體常住，有無理滅，離生死滅，而是可盡，又亦
X08n0237_p0431a12║可離，故終屬生滅法攝也。問：性空、相空屬何法？答：亦
X08n0237_p0431a13║有為緣集攝。問：此二是理，空中無生滅，又非相待假，
X08n0237_p0431a14║何故屬有為攝？答：此是無常苦空之空，非常住空。若
X08n0237_p0431a15║有無常法，則有此空。無常法滅盡，空亦隨盡。金剛心
X08n0237_p0431a16║謝，空有俱忘。經「然空得空，此空可斷。」是以終歸有滅，
X08n0237_p0431a17║故屬有為法攝也。問：正取此可斷之法，作有為緣集
X08n0237_p0431a18║者，此法終歸散滅，無集為有義。答：但除其病而不除
X08n0237_p0431a19║法，故即攝成有為緣集也。問：有為法皆如之，而此人
X08n0237_p0431a20║無我、空，為屬有為？為屬無為？答：屬有為之無為。問：應
X08n0237_p0431a21║身生滅，為屬有為？為屬無為？答：此是無生之生、無滅
X08n0237_p0431a22║之滅，屬無為之有為（有為八問答例一切竟）。
X08n0237_p0431a23║問：何故名無為？答：不為三相之所為，故名無為。問：常
X08n0237_p0431a24║樂我淨、法身般若皆是妙有，何以故不為為有，乃名
X08n0237_p0431b01║為無？答：體無三相，故名無為。眾德而成，故緣集也。問：
X08n0237_p0431b02║既有眾義緣集，何謂得稱為無相？答：皆是不生滅相
X08n0237_p0431b03║故，名無相故。問：若攬眾法集成，便是假名。若是假名，
X08n0237_p0431b04║即是有為。答：不生之體，體備眾義，非假合共成，故非
X08n0237_p0431b05║假名也。問：若體備眾義，復以誰為而言緣集？答：正以
X08n0237_p0431b06║眾義非一，即是眾緣而集也（無為五問答竟）。
X08n0237_p0431b07║問：自體者，若為有、為無、為作體，即是為他作體，何故
X08n0237_p0431b08║名自體？答：雖是有為無為依持之本，然本有自實，故
X08n0237_p0431b09║名自體。問：實之體既非有為，復非無為，為是何法？答：
X08n0237_p0431b10║是中道一實，自性清淨心。問：染是有為攝、淨是無為
X08n0237_p0431b11║攝，今何故非無為而為淨耶？若非無為而得名淨，亦
X08n0237_p0431b12║得名染不？答：染淨不攝故，得名自性，不得名染也。問：
X08n0237_p0431b13║體非染淨，不得名染。名染者，體非有無，而得名妙有，
X08n0237_p0431b14║亦應不得名妙無耶？答：非有非無，不可都無，故名妙
X08n0237_p0431b15║有。非有非無，不同無無，故名妙無。夫染即是著，不得
X08n0237_p0431b16║名染。問：有為、無為，為二？自體為一？今癈二以顯一，為
X08n0237_p0431b17║二自亦一自一耶？答：二而不二不一一，是乃名一，非
X08n0237_p0431b18║形二以論一。問：此一而無二，更有何義得名緣集？答：
X08n0237_p0431b19║一切諸法皆是不二，故得名自體。《緣集經》云「凡夫謂
X08n0237_p0431b20║二，智者了達其性無二，無二之性即是實性。」如此眾
X08n0237_p0431b21║多，皆歸不二法門也（自體中六問答竟）。
X08n0237_p0431b22║問：法界緣集者，為總前三法即是法界，為三法之外
X08n0237_p0431b23║更有法名法界耶？答：正總前三法，名為法界。然總別
X08n0237_p0431b24║之殊，得言更有法界法起也。問：據法界而言，為猶有
X08n0237_p0431c01║前三之別，為平等沒三之名？答：三而常一、一而常三，
X08n0237_p0431c02║亦不存三、亦不沒三，一三所不易者，法界之法也。問：
X08n0237_p0431c03║何故名法？答：實相故名。如論云「法名自體。」問：何故名
X08n0237_p0431c04║界？答：有二種：一總、二別。總者，該羅都城，名之為界（如前
X08n0237_p0431c05║所說）。別者，諸法各有自相分齊，不相和雜。如色之與心
X08n0237_p0431c06║法，自有分齊（常、無常等亦爾）。問：法界若是總者，何故《地論》云
X08n0237_p0431c07║「眾生界是總，法界等是別」耶？答：眾生與法界，各有總
X08n0237_p0431c08║別義。問：何者是眾生總別？答：攬一切法成大眾生，名
X08n0237_p0431c09║之為總。若言眾生是有情，石、木等是無情之法，此眾
X08n0237_p0431c10║生攝法不盡，故別也。問：何者是法界總別？答：不聞有
X08n0237_p0431c11║情、無情，一切法皆是法界攝，名之為總。若言法寶非
X08n0237_p0431c12║佛、僧義，此法則別也。問：十八界攝法界盡不？答：小乘
X08n0237_p0431c13║十八攝分段法界盡，攝大乘法界不盡，唯有六識界，
X08n0237_p0431c14║無七、八識。大乘十八攝法界盡也。問：諸法界別各不
X08n0237_p0431c15║相成，何故名緣集？答：攬諸法總成一大法界，故名緣
X08n0237_p0431c16║集。問：緣集與緣起，若為取異？答：集成是緣集義，殊能
X08n0237_p0431c17║是緣起義。問：何等人能入法界？答：入道種、入十地證、
X08n0237_p0431c18║入等覺果、入妙覺、入體、入法界（此隨分半等入也）。別入者，十
X08n0237_p0431c19║信入始，顯於先際未有修入，名為等入位也。習種，入
X08n0237_p0431c20║有為界。性種，入無為界。道種，入自體界。初地已上，入
X08n0237_p0431c21║平等法界滿足，即是佛。問：何故名入？答：入者，證也。得
X08n0237_p0431c22║證法相應，名之為入。問：七識緣智能入？八識真智能
X08n0237_p0431c23║入？答：緣智起不能入，真智乃能入。問：真智心境不二，
X08n0237_p0431c24║若為云入？答：法是本有，智是今照，照法相應，名之為
X08n0237_p0432a01║入。問：若爾，境、智有二？答：即法之照義，是智與法相應
X08n0237_p0432a02║照。問：若爾，只應得道顯於法界，不得言入於法界。答：
X08n0237_p0432a03║據觀智言入法界，實亦無入相。經云「一切眾生入，真
X08n0237_p0432a04║實無所入」也。據自體正得言顯法界。問：入義可爾。從
X08n0237_p0432a05║佛智慧出，其義云何？答：緣起而寂名入，寂而緣起名
X08n0237_p0432a06║出。據法界圓通，無出入之異也（平等法界緣集十七問答竟。上來法鏡論
X08n0237_p0432a07║師述之）。
X08n0237_p0432a08║問：曉與藏二師，四乃五法界，同異云何？答：初有為法
X08n0237_p0432a09║界（二師同云）有二門：一本識能持諸法種子，名為法界。如
X08n0237_p0432a10║論云「無始時來界」等（此約同義）。二三世諸法差別邊際，名
X08n0237_p0432a11║為法界。經云「一切諸佛知過去一切法界悉無有餘，
X08n0237_p0432a12║知未來一切法界悉無有餘，知現在一切法界悉無
X08n0237_p0432a13║有餘故。」二無為法界（二師同云）亦有二問：一性淨門，謂在
X08n0237_p0432a14║几位性恒淨故，真空一味無差別故（此義出《智度論》等）。二離
X08n0237_p0432a15║垢門，謂由對治方顯淨故、隨行淺深分十種故，如遍
X08n0237_p0432a16║滿等十種法界（此義出《中邊論》等）。三亦有為亦無為法界者
X08n0237_p0432a17║（法藏云師），亦有二門：一隨相門，謂受、想、行蘊及五種色并
X08n0237_p0432a18║八無為，此十六法唯意識所知，故十八界中名法界
X08n0237_p0432a19║也。十二處門亦名法處（此義出《對法論》也。曉公此為第三門）。二無礙門，
X08n0237_p0432a20║謂一心法界含有真如、生滅二通，作有為、無為所依，
X08n0237_p0432a21║於真俗法無所偏黨，於一切門無所不通，是故說名
X08n0237_p0432a22║無礙。其猶攝水之波非靜，攝波之水非動。故經云「於
X08n0237_p0432a23║無為界出有為界，而亦不壞無為之性；於有為界出
X08n0237_p0432a24║無為界，而亦不壞有為之性。」《起信論》云「不達一法界
X08n0237_p0432b01║故，心不相應，忽然念起，名為無明（曉公此為第四門，此經宗正在此，中
X08n0237_p0432b02║兼有三，前不出此故）。」四非有為非無為者，亦有二門（自此以後，共法藏師
X08n0237_p0432b03║述之）。一形奪門，謂緣無不理之緣，故非有為；理無不緣
X08n0237_p0432b04║之理，故非無為。法體平等，形奪雙泯。《大品．三十九》云
X08n0237_p0432b05║「須菩提白佛言：『是法平等，為是有為？是無為法？』佛言：
X08n0237_p0432b06║『非有為法，非無為法。何以故？離有為法，無為法不可；
X08n0237_p0432b07║離無為法，有為法不可得。須菩提！是有為性、無為性
X08n0237_p0432b08║是二法不合不散（此之謂也）。』」二無寄門，謂此法界離相、離
X08n0237_p0432b09║性，故非此二。由離相故非有為，離性故非無為。又由
X08n0237_p0432b10║是真諦故非有為，由非安立故非無為。又非二名言
X08n0237_p0432b11║所能至故，是故俱非。《解深密經．第一》云「一切法者，略
X08n0237_p0432b12║有二種，所謂有為、無為。是中有為，非有為非無為、非
X08n0237_p0432b13║無為、非有為（乃至廣說）。」五無障礙法界者，亦有二門：一普
X08n0237_p0432b14║攝門，謂於上四門，隨一即攝餘一切故。是故善財或
X08n0237_p0432b15║覩山海、或見堂宇，皆名入法界。二者圓融門，謂以理
X08n0237_p0432b16║融事故，全事無分齊。謂微塵非少，能容十剎；剎海非
X08n0237_p0432b17║大，潛入塵也。以事融理故，全理非無分。謂一、多無礙，
X08n0237_p0432b18║或云一法界、或云諸法界。〈性起品〉云「譬如諸法界，分
X08n0237_p0432b19║齊不可得，一切非一切，非見不可取。」此明諸也。〈舍那
X08n0237_p0432b20║品〉云「於此蓮華藏世界之內，一一微塵中見一切法
X08n0237_p0432b21║界。」此明一即非一也。是故善財或暫時執手，遂經多
X08n0237_p0432b22║劫；或入樓觀，普見三千。皆此類也。上來五門、十義，總
X08n0237_p0432b23║明所入法界，應以總、別圓融六相准之。二能入五門
X08n0237_p0432b24║（如前已列）。此五於前所入法界五門之內，有其二門：一隨
X08n0237_p0432c01║一能入，通五所入；隨一所入，遍五能入。二此五能入，
X08n0237_p0432c02║如其次第，各入所入五中之一。此上心、境二義，十門
X08n0237_p0432c03║無礙圓融總為一圓無障礙法界（亦以六相准思之，餘門云云）。
X08n0237_p0432c04║慧苑師云（廣列眾名云云）。問：前門眾名，為為假？為實耶？答：一
X08n0237_p0432c05║切皆假，法異自體離名言故。或此眾名無非是實，能
X08n0237_p0432c06║成解行有實用故。問：前明事事無礙，法界中何故但
X08n0237_p0432c07║依法性融通及三昧等業用以辨，而不得緣起相由
X08n0237_p0432c08║顯耶？答：法性融通，以理會事，事是理事。緣起相由，從
X08n0237_p0432c09║事會理，理是事理。理事事理，唯是一門。若離法性融
X08n0237_p0432c10║通，別說緣起相由，當知彼是權小等說。何以故？無有
X08n0237_p0432c11║緣起離法性故。問：若不許法性融通分別說緣起相
X08n0237_p0432c12║由者，何故舊云有力無力故有相入義，由有體故有
X08n0237_p0432c13║相即義耶？答：此說正是會歸法性，謂因緣生法，有能
X08n0237_p0432c14║所生，互望推徵，彼此相待，力互有無，舉體空有（云云准之）。
X08n0237_p0432c15║問：依異體相即等者，色心相望，色應緣慮、心應質礙，
X08n0237_p0432c16║以相即故（乃至餘法望相皆爾）。答：皆從無生智起，淨法界生，是
X08n0237_p0432c17║故自在還同真性，謂全即他而不失自。問：一即多者，
X08n0237_p0432c18║其一在不？設爾，何失？二俱有過。謂一若在，不得有多，
X08n0237_p0432c19║互相違故。一若不在，誰即多耶？答：在。何以故？一是多
X08n0237_p0432c20║一，多法體鎔融，言即不並，故單云一即多，當知已說
X08n0237_p0432c21║多即一也。不爾，不是法多一故，是故一是多一，故即
X08n0237_p0432c22║多之時不失一，故云在也。一是多一，更無別一，故云
X08n0237_p0432c23║不也。問：相在義中，此在彼時，此猶在不？設爾何失？二
X08n0237_p0432c24║俱有過。謂若不在，相義不成，彼無此法，所以在故。若
X08n0237_p0433a01║猶在者，應有二體，在自他故。此在彼既爾，彼在此亦
X08n0237_p0433a02║然。答：在不。所以者何？此一切法，一恒在一，一切恒在
X08n0237_p0433a03║一，同時互遍，而不失本位。是故正在他時，不失自故，
X08n0237_p0433a04║在也。不失自時，自在他故，不在也。兩義同時俱成，故
X08n0237_p0433a05║亦在亦不在也。互望在不，各全收盡，翻第三句，故非
X08n0237_p0433a06║在、非不在也。問：理事無礙中，無分限理全在一塵時，
X08n0237_p0433a07║隨塵少不？設爾，何失？二俱有過。謂理若同塵少，則理
X08n0237_p0433a08║有分限；若不同塵少，應不全在。答：理事相望，非一非
X08n0237_p0433a09║異。非一故，理在限，事全理而非理。非異故，無限理而
X08n0237_p0433a10║全在限，有限事而遍無限。問：無限理性全在一塵時，
X08n0237_p0433a11║餘塵之內亦在此理不？設爾，何失？二俱有過。若餘塵
X08n0237_p0433a12║亦有，則有多箇理性。若言非多，總共一理者，顯此一
X08n0237_p0433a13║中理應非是全。若一不全，則理可分割。若餘塵中無
X08n0237_p0433a14║者，則理性應不遍，彼塵應在法性之外。答：理性自體，
X08n0237_p0433a15║非合、非散，此塵、彼塵，各無自性。即體同理隨，而融融
X08n0237_p0433a16║相如。何謂一塵即是一切塵？故理全在一塵時，即是
X08n0237_p0433a17║全在一切塵中。以一切塵即是一塵，故理在一切時，
X08n0237_p0433a18║即是全在一塵之中。是故在一、在多，非合、非散，一全、
X08n0237_p0433a19║多全，皆無障礙。（上來八問答顯一義，後二法界義也）
X08n0237_p0433a20║○一乘義三門同前。
X08n0237_p0433a21║第一釋名者，一者無他之義。因無異趣，果無別酬，因
X08n0237_p0433a22║果相成，其體不成，名之為一。乘者，運載之義。行能運
X08n0237_p0433a23║人所乘，故名為乘。又一道，一切聖人所遊之路，更無
X08n0237_p0433a24║別岐，故名一道。道以能通為義，乘以能運為功。乘動
X08n0237_p0433b01║而出，出到菩提；道靜而通，通入涅槃。若依此義，理非
X08n0237_p0433b02║遷動，但道無乘；行有進趣，唯乘乖道。又如經說「即此
X08n0237_p0433b03║法界，流轉五道，名為眾生；返流盡源，說名為佛。」若依
X08n0237_p0433b04║此意，理非生滅，故能隨緣而有運動，正當乘義；行是
X08n0237_p0433b05║生滅，無去無來，故無遷動，直當道名。通而言之，理中
X08n0237_p0433b06║具有道、乘之義，就離相門，本來靜故；約離性門，隨緣
X08n0237_p0433b07║動故。行中亦具道、乘二義，依生滅門，無遷動故；依相
X08n0237_p0433b08║續門，有遷動故。若依是名，如言取義，是謂智障。諸有
X08n0237_p0433b09║所得，非乘是即。若理、若行，皆無所得，方為聖人所遊
X08n0237_p0433b10║所乘。聖人所乘，無行非理；聖人所遊，無理非行。所以
X08n0237_p0433b11║無理無行，方為理行；無道無乘，乃為道乘。當知非釋
X08n0237_p0433b12║名之為難，得意之不易耳。設使直爾依名辨義，不還
X08n0237_p0433b13║破折其名義者，是謂結名，非釋名也（上來元曉師言，宜審記知之）。
X08n0237_p0433b14║第二出體，略說有三，謂性、行、行果。性有二義，謂常、無
X08n0237_p0433b15║常。性言性者，如來藏理具恒沙性德，能與行果而作
X08n0237_p0433b16║正因（如《佛性論》說）。無常常者有二義，謂性種性及習種性
X08n0237_p0433b17║（如《瑜伽論》說）。行體者，發心已去、等覺以還，所修萬行以為
X08n0237_p0433b18║其體。果體者，妙覺地中三身菩提以為其體。曉云：「且
X08n0237_p0433b19║依法門應作是說，盡理而說未必然也。何者？若理、若
X08n0237_p0433b20║事，若染、若淨，一切諸法皆是乘體，何處有法而非乘
X08n0237_p0433b21║耶？」
X08n0237_p0433b22║第三問答。問：以何得知一切諸法皆是乘體？答：曉公
X08n0237_p0433b23║云：「如耆婆醫常作是說：『天下所有莫非是藥。』菩薩亦
X08n0237_p0433b24║爾，說一切法莫非菩提。又經云『婬欲即是道，恚癡亦
X08n0237_p0433c01║復然，如是三事中，無量諸佛道。若有人分別，婬怒癡
X08n0237_p0433c02║及道，是人去佛遠，猶如天與地。』依此等文，故知諸法
X08n0237_p0433c03║莫不是道。然此等文略有數意：一者自性淨心名道
X08n0237_p0433c04║諦。一切諸法無不性空，性空亦是性淨菩提，故說諸
X08n0237_p0433c05║法莫非菩提。二者戒、定、慧等是名為道。戒定慧如、婬
X08n0237_p0433c06║怒癡如，唯一如，無二、無別，故說婬等即是道也。三者
X08n0237_p0433c07║無分別智是道正體。無分別智證真如時，三世諸法
X08n0237_p0433c08║並現一心，無有一法離覺心，故說生死與道合也。四
X08n0237_p0433c09║者法界法爾。一切諸法更相涉入，如十方三世皆入
X08n0237_p0433c10║一塵、一塵亦入十方世界，一念入無量、無量入一念，
X08n0237_p0433c11║如是諸佛智慧入貪心、一念貪心入諸佛慧，故說生
X08n0237_p0433c12║死與道合。五者依無障礙法界法門。非但一與一切
X08n0237_p0433c13║更相涉入，亦乃一法是一切、諸法即是一，故說婬等
X08n0237_p0433c14║即是道也。六者至入無自心，一切以心為心；如來無
X08n0237_p0433c15║自身，一切身為身。所以然者，長時無間修無我觀，故
X08n0237_p0433c16║能得至無自身心。三無數劫集無量福，故能感得一
X08n0237_p0433c17║切自心。若存一相為自體者，我執不除，非謂聖人。設
X08n0237_p0433c18║有一相不自備者，即藥不具，不作醫王。良由無所得
X08n0237_p0433c19║故，無所不得，乃名圓滿無上正等菩提。依此義故，說
X08n0237_p0433c20║一切法莫非菩提。如耆婆說，由此聖教及諸道理，當
X08n0237_p0433c21║知諸法皆是乘體。」
X08n0237_p0433c22║法藏師云：「一乘為二門：一別教、二同教。初中亦二：一
X08n0237_p0433c23║是性海果分，是當不可說義，不與教相應，即十佛境
X08n0237_p0433c24║界。二緣起因分，即普賢境界也。此二無二，全體遍收，
X08n0237_p0434a01║猶水波思之。普賢門中復作二門：一分相門、二該攝
X08n0237_p0434a02║門。初中是別教，一乘別於三乘。」如法藏師云：「門與三
X08n0237_p0434a03║車，引子得出，是三乘教；界外露地牛車，是一乘也。」然
X08n0237_p0434a04║此一、三差別，略有十說：一權實差別，二權一實（如常說也）。
X08n0237_p0434a05║問：臨門三車為實？為不實耶？答：實、不實是方便引故，
X08n0237_p0434a06║非是實。由是方便引子得出，非不實耶？△二教義別。
X08n0237_p0434a07║臨門三車，但有其名。經云「以佛教門出三界苦故（准
X08n0237_p0434a08║之）。」△三所期別。以彼一乘非是界內先許，三諸子皆
X08n0237_p0434a09║云非本所望故（云云）。△四德量別。三中，牛車但云牛，
X08n0237_p0434a10║不言餘德。露地牛車，鈴網眾寶而莊嚴等。白牛肥壯
X08n0237_p0434a11║大力，其疾如風，儐從侍衛，其數無量，非適一（准之）。△
X08n0237_p0434a12║五寄位別。以初、二、三地寄在世間，四地至七地寄出
X08n0237_p0434a13║世間，八地已上寄出出世間。於出世中，四、五寄聲聞，
X08n0237_p0434a14║第六寄緣覺，七地寄菩薩，八地以上寄一乘。問：若爾，
X08n0237_p0434a15║何故梁《攝論》云二乘善名出世，不言三乘是出世耶？
X08n0237_p0434a16║答：四、五、六地是聲聞、緣覺，八地以去為出出世，彼第
X08n0237_p0434a17║七是何人也？是故當知彼云二乘，即大、小二乘也。
X08n0237_p0434a18║以聲聞、緣覺俱名小，故二乘名通大。△六付屬別。如
X08n0237_p0434a19║《法華》云「若善男子、善女人信如來智慧者，為令得佛
X08n0237_p0434a20║慧。若不信受者，當餘深法中示教利喜。」謂餘深法者，
X08n0237_p0434a21║即是大乘，非即一乘稱之為餘。然非小乘，是故稱深，
X08n0237_p0434a22║亦不可說以彼小乘為餘法。《法華》破小乘，豈可歎深
X08n0237_p0434a23║耶？△七根緣受別者，如此經云「佛子！菩薩摩訶薩無
X08n0237_p0434a24║量億那由他劫行六波羅蜜，修習道品善根，未聞此
X08n0237_p0434b01║經，雖聞不信、受持隨順，是等猶為假名菩薩。」解云：此
X08n0237_p0434b02║明三乘菩薩，根未熟故。雖如是經爾許劫修行，不聞、
X08n0237_p0434b03║不信此一乘經者（新經云「設有菩薩於無量百千億那由他劫行六波羅蜜，修習種種
X08n0237_p0434b04║菩提分法。若未聞此如來不思議大威德法，或時聞已，不信、不解、不順、不入，不得名為真實菩薩。」）。問：
X08n0237_p0434b05║《瓔珞經》等十千劫修十信滿，何故此中無量億等不
X08n0237_p0434b06║信此經？答：以彼但於行布位中修行等，於此圓融普
X08n0237_p0434b07║賢十信攝一切猶未聞信，由此故知二宗差別。若不
X08n0237_p0434b08║爾者，修行既經爾許時劫，不信此經，何名菩薩摩訶
X08n0237_p0434b09║薩也？問：此等不信是何位菩薩？答：文無正斷，准其劫
X08n0237_p0434b10║數，十千已過，僧祇未滿，應是三賢位也。問：更至何位
X08n0237_p0434b11║能信此法？答：極至此位，必定位信入此一乘法，終無
X08n0237_p0434b12║證地而不信此。問：何故二乘縱得羅漢亦未信入，三
X08n0237_p0434b13║乘菩薩不至地上而能信也？答：以三乘勝故，是近方
X08n0237_p0434b14║便故，不同二乘故也。問：爾許劫行猶未能信，今諸凡
X08n0237_p0434b15║夫云何得信？答：宿有種性，聞便信受。若不爾者，多劫
X08n0237_p0434b16║難入。今時有人多不信者，不足恠也。問：若彼地前過
X08n0237_p0434b17║彼劫數必信受者，則知地上二宗不別，豈無所信十
X08n0237_p0434b18║地耶？答：於彼教中，具有行布十地，漸次乃至佛果，養
X08n0237_p0434b19║彼根器，務令成就。極遲之者，至此劫數當得信入。如
X08n0237_p0434b20║其疾者，則不定（可准）。△八難信、易信別。如〈賢首品〉云
X08n0237_p0434b21║「一切世界群生類，尠有欲求聲聞道、求緣覺者轉復
X08n0237_p0434b22║小，求大乘者甚希有。求大乘者猶為易，能信是法甚
X08n0237_p0434b23║為難。」解云：以此品正明信位終心，則攝一切位及成
X08n0237_p0434b24║佛等事。既超三乘，恐難信受，故對以決之。△九約機
X08n0237_p0434c01║顯理別。如此經第九地初偈云「若有眾生下劣，其心
X08n0237_p0434c02║厭沒者，亦以聲聞道，令出於眾苦。若復有眾生，諸根
X08n0237_p0434c03║小明利，樂於因緣法，為說辟支佛。若人根明利，有大
X08n0237_p0434c04║慈悲心，饒益於眾生，為說菩薩道。若有無上心，決定
X08n0237_p0434c05║樂大事，為示於佛身，說無盡佛法（引晉經文，新經准之）。」解云：此
X08n0237_p0434c06║明一乘法門主伴具，故云無盡佛法，不同三乘一相、
X08n0237_p0434c07║一寂等法也。是故若入此法，則於信滿心具，一切位
X08n0237_p0434c08║同時而得也。問：既一位中有一切位及信滿心即得
X08n0237_p0434c09║佛者，何須更說後諸位耶？答：後說諸位即是初中一
X08n0237_p0434c10║切位也。如初，後亦爾。問：若初即具後，得初即得後，亦
X08n0237_p0434c11║可後亦具初，故既不得後不得初。答：實爾。但以得初
X08n0237_p0434c12║時無不得後故，是故無有未得後而不得初也。問：若
X08n0237_p0434c13║等是初門即一切者，何不信位心即得，而說滿心等
X08n0237_p0434c14║耶？答：若自別教則不依位成，今寄三乘終教位相說，
X08n0237_p0434c15║以彼教中信滿不退方得入位。今即寄彼得位之處，
X08n0237_p0434c16║一時得此一切前後諸位相，是故不於信初心說，以
X08n0237_p0434c17║未得不退故不成位相，但是行故。問：若爾，應云住位
X08n0237_p0434c18║成佛，何名信滿？答：由信成故，是行佛，非位佛也。問：若
X08n0237_p0434c19║爾，豈說諸位階降次第相耶？答：以此經中安立諸位，
X08n0237_p0434c20║有二善巧：一約相就分位前後，寄同三乘，引彼便故，
X08n0237_p0434c21║是同教也；二約體就法前後，相入圓融自在，異彼三
X08n0237_p0434c22║乘，是別教故。以不移門而恒相即，不壞即為恒前後
X08n0237_p0434c23║也。是故二義融通，不相違也（如後緣攝門說）。上來約行作如
X08n0237_p0434c24║是說。若約位說，十住以去（云云，斷得亦爾）。若約實，一切眾生
X08n0237_p0435a01║無不成佛（如〈性起品．菩提章〉說）。問：此中所現眾生成佛，為是約
X08n0237_p0435a02║理？為是約事？若是約事，何故下云皆悉一性，以無性
X08n0237_p0435a03║故等？若是約理，何故云有發心修行等？答：此是別教
X08n0237_p0435a04║中義，若不約諸宗分別，無由得解。何者？然諸眾生，若
X08n0237_p0435a05║於人天位看，具足人、法二我實物。若小乘教中看，此
X08n0237_p0435a06║眾生唯是一聚五蘊實法，本來無人。若大乘初教，唯
X08n0237_p0435a07║識所現，如幻以有，當相即空，無人、無法。若約終教，亦
X08n0237_p0435a08║是如來藏緣起，舉體即如，具恒沙德，乃是眾生，故《不
X08n0237_p0435a09║增不減經》云「眾生即法身，法身即眾生。眾生、法身，義
X08n0237_p0435a10║一名異。」解云：此宗約眾生即是佛。若約頓教，眾生相
X08n0237_p0435a11║本來盡，理性本來顯，迸然自露，更無所得，故不可說
X08n0237_p0435a12║即佛等（如《淨名》杜嘿之意等）。若圓教，即一切眾生並悉舊來發
X08n0237_p0435a13║心亦竟、修行亦竟、成佛亦竟，更無新成具足理事因
X08n0237_p0435a14║果等十對（如此經文）。問：若爾，何故理有眾生不即佛耶？答：
X08n0237_p0435a15║汝今就初人天位中，人見彼眾生當相即空猶亦不
X08n0237_p0435a16║得，況復得見圓教中事？是汝見現有眾生，我不約彼
X08n0237_p0435a17║說此成佛。但今情見，若彼法界圓現，一切眾生無不
X08n0237_p0435a18║成佛。問：若爾，何故諸佛更化眾生？答：教化眾生亦有
X08n0237_p0435a19║淺深，今即此菩提身中現眾生成佛者，名究竟教化，
X08n0237_p0435a20║不同餘宗，故下云「如來無極大悲度脫眾生」也。問：既
X08n0237_p0435a21║總成佛，何故亦有發心等耶？答：若成佛門中總成，若
X08n0237_p0435a22║修行門總修行，若發心門總發心。問：佛地果德菩提
X08n0237_p0435a23║遍在菩薩及諸眾生身心中，非是菩薩有菩提果耶？
X08n0237_p0435a24║答：以菩薩心既無自性，無自性法即佛菩提，故云離
X08n0237_p0435b01║等。問：若爾，無自性理即性淨菩提，何必要是佛果位
X08n0237_p0435b02║法？答：以佛果大智內契真源，融同一性，是故如理普
X08n0237_p0435b03║遍眾生。眾生心中菩提性與果法無有差別，則眾生
X08n0237_p0435b04║身中有果德。菩提非唯因性，亦諸教不同。若小乘宗，
X08n0237_p0435b05║總不辨佛性；若三乘宗，一切眾生位中俱有因性。如
X08n0237_p0435b06║《涅槃》云「佛性是因而非果。」若一乘宗，亦具果法（如此經文）。
X08n0237_p0435b07║問：此菩薩心不離如來菩提者，似是發菩提心，緣菩
X08n0237_p0435b08║提為境，故云不離，何必即是心之自性？答：若爾，眾生
X08n0237_p0435b09║既未發心，未緣菩提為境，不應例觀彼亦有菩提，故
X08n0237_p0435b10║不約所緣也。△十本末開合別。如《大乘同性經》云「所
X08n0237_p0435b11║有聲聞法、辟支佛法、菩薩法、佛法，如是一切諸法悉
X08n0237_p0435b12║皆流入毗盧舍那智藏大海（此文約本末分異，仍會末歸本，明一乘、三乘差
X08n0237_p0435b13║別耳）。」此上十證，足為龜鏡。其別教所明行位、因果等相
X08n0237_p0435b14║與彼三乘施設分齊，全別不同。縱無教證，依彼義異，
X08n0237_p0435b15║當須分宗。況聖教雲披，像蘭滿目矣。
X08n0237_p0435b16║二該攝門者，一切三乘等本來悉是彼一乘法。何以
X08n0237_p0435b17║故？三乘望一乘有二門故，謂不異、不一。初不異中亦
X08n0237_p0435b18║二：一以三即一，故不異；二以一乘則三乘，故不異。問：
X08n0237_p0435b19║若初門三則一者，未知彼三若存？若壞？若存，云何唯
X08n0237_p0435b20║一？若壞，彼三乘機更依何法而得進修？答：有四句：一
X08n0237_p0435b21║由即一，故不待壞；二由即一，故不礙存；三由即一，故
X08n0237_p0435b22║無不壞；四由即一，故無可存。由初二義，三乘機得在
X08n0237_p0435b23║所依。由後三義，三乘機得入一乘。由四句俱即一故，
X08n0237_p0435b24║是故唯一乘，更無餘故。二以一乘即三明不異者，隱
X08n0237_p0435c01║顯四句，反上思之。是故唯有三乘，更無一（此如同教中辨）。二
X08n0237_p0435c02║不一者，此即一之三與即三之一是，非一門也。是即
X08n0237_p0435c03║不壞不一，而明不異。又此中不一，是上分相門；此中
X08n0237_p0435c04║不異，是此該攝門也。
X08n0237_p0435c05║三同教者，於中二：初分諸乘，後融本末。初中有六重：
X08n0237_p0435c06║一明一乘中曲有七：初約法相交參以明一乘，謂如
X08n0237_p0435c07║三乘中亦有說因陀羅等而主伴不具，亦說華藏而
X08n0237_p0435c08║不說十等。或一乘中亦有三乘法相，謂如十眼中有
X08n0237_p0435c09║五眼、十通中有六通等，而義理皆別。此即一乘垂於
X08n0237_p0435c10║三乘、三乘參於一。二約攝方便，經云「諸有所住皆為
X08n0237_p0435c11║一大事故」等。三約所歸辨，謂汝等所行是菩薩道等。
X08n0237_p0435c12║四就勝界門，則以三中大乘為一乘。以望別教，雖權
X08n0237_p0435c13║實有異，同是菩薩所乘。經云「唯此一事實，餘二即非
X08n0237_p0435c14║真。」又云「止息故說二」等。此文有二意：一若望上別教，
X08n0237_p0435c15║餘二者即大小二乘也（如前引也）；若望同教，即聲聞等為
X08n0237_p0435c16║二也。五約教事深細，如經云「我在靈山」等。六約八義
X08n0237_p0435c17║意趣（依《攝論》，如問答中辨）。七約十義方便（如《孔目》中說）。依諸義，即三
X08n0237_p0435c18║乘等並名一乘，以隨本宗定故，主伴不具，故是同非
X08n0237_p0435c19║別也。二明二乘有三種：一者一乘、二乘名為二乘（云云）；
X08n0237_p0435c20║二者大乘、小乘名為二乘；三者聲聞、緣覺為二（初約一乘，
X08n0237_p0435c21║次約三乘，後約小乘）。三者明三乘亦有三種：一者一乘、三乘、小
X08n0237_p0435c22║乘名而三乘；二者大乘、中乘、小乘為三乘；三者大乘、
X08n0237_p0435c23║小乘中各有三乘（准之）。四或為四乘（一一乘、三乘為四，二一乘、三乘、
X08n0237_p0435c24║小乘、人天為四）。五或為五乘。六無量乘（云云）。
X08n0237_p0436a01║二融本末者，有其二門：一泯權歸實門（即一乘也）、二攬實
X08n0237_p0436a02║成權門（即三乘也）。初即不壞權而即泯，故三乘即一而不
X08n0237_p0436a03║礙三；後即不異實而即權，故一乘即三而無礙一。是
X08n0237_p0436a04║故一三融攝，體無二也。問：若爾，二共齊如何復說有
X08n0237_p0436a05║權實耶？答：義門別故，權實恒在。殊理遍通故，全體無
X08n0237_p0436a06║二。何者？謂權起必一向賴於實，是故攬實不失實；實
X08n0237_p0436a07║顯未必一向藉於權，故泯權權不立。是故三乘即一，
X08n0237_p0436a08║雖具存壞，竟必有盡；一乘即三，雖具隱顯，終恒無盡。
X08n0237_p0436a09║由此鎔融，有其四句：一或唯一乘（謂別教也），或唯一、或唯
X08n0237_p0436a10║三乘（如三乘等，以不知一故），亦一亦三（如同教），或非一非三，如果
X08n0237_p0436a11║海。又別說者，三乘、一乘，各有二種。三乘者：一異時三
X08n0237_p0436a12║乘，如《深密經》，初時唯小，第二時大乘；二同時三乘，如
X08n0237_p0436a13║第三時。一乘二者：一破異明一，如《法華經》；二始同終
X08n0237_p0436a14║別，如《般若》說；三近異遠同，如《法華》說。一乘三者：一存
X08n0237_p0436a15║三之一，如《深密》說；二遮三之一，如《法華》等；三表體之
X08n0237_p0436a16║一，如《華嚴》等。上來法藏師述，懍師說，如法鏡論（云云）。
X08n0237_p0436a17║元曉師云：「所言乘者，略說有二：謂能乘人及所乘法。」
X08n0237_p0436a18║謂三乘行人、四種聲聞、乃至元性有情並是能乘人，
X08n0237_p0436a19║以皆有佛性故。教理因果，是所乘法。問：理教及因共
X08n0237_p0436a20║運眾生到薩般若，此事可爾。果理既到究竟之處，云
X08n0237_p0436a21║何與共運眾生耶？答：此有數義：一者未來世有佛
X08n0237_p0436a22║果身，冥資眾生令生善心，如是展轉重至佛地。如《涅
X08n0237_p0436a23║槃經》云「以現在世煩惱因緣能斷善根，未來佛性力
X08n0237_p0436a24║因緣故、還生善根故。」二者當果報佛現諸應化，化今
X08n0237_p0436b01║眾生令得增進。如《本業經》云「自見己身當果諸佛
X08n0237_p0436b02║摩頂說法。」故說眾生乘於果乘，果乘能運因地眾生
X08n0237_p0436b03║也。
X08n0237_p0436b04║問：開方便門示真實相，其義云何？答：一開示中含有
X08n0237_p0436b05║四種義：一者用三為一，前三乘之教即為一乘教故；
X08n0237_p0436b06║二者將三致一，將彼三乘之人同致一乘果故；三者
X08n0237_p0436b07║會三歸一，會昔所說三乘因果還歸於本一乘理故；
X08n0237_p0436b08║四者破三立一，破彼所執三乘別趣以立同歸一乘
X08n0237_p0436b09║義故。問：用三為一、將三致一，是二未聞，以何為證？答：
X08n0237_p0436b10║《法華．方便品》「佛以無數方便演說諸法，是法皆為一
X08n0237_p0436b11║佛乘故。」此義正是用三為一之證也。又言「是諸眾生
X08n0237_p0436b12║從佛聞法，究竟皆得一切種智。」此言正是將三致一
X08n0237_p0436b13║之證也。問：會三因果歸本一者，為當三皆非異故歸
X08n0237_p0436b14║於一實耶？為當唯二非實以歸於一實耶？若如後者，
X08n0237_p0436b15║何故經云「我有方便力，開示三乘法」？若如前者，云何
X08n0237_p0436b16║復言「唯是事實，餘二即非真」？答：或有說者，三皆非實，
X08n0237_p0436b17║如前文說。而言一實、二非真實者，三中之一與無三
X08n0237_p0436b18║之一俱是佛乘，通說是實；餘二不開，別言非實。由是
X08n0237_p0436b19║義故，二文不違。或有說者，唯二非實，如後文故。說三
X08n0237_p0436b20║乘皆方便者，於一實中如非實，合說為三是非實。如
X08n0237_p0436b21║人手內實有一菓，方便言三，三非是實，無三菓故。考
X08n0237_p0436b22║而論之，一菓是實，二是方便，有一菓故。如《智度論》云
X08n0237_p0436b23║「於一佛乘開為三分，如人分一斗米以為三聚，亦得
X08n0237_p0436b24║言合；三聚歸一，亦得言會。」三聚有異意，不可一會。所
X08n0237_p0436c01║以然者，三乘之教有其二種：一者別教、二者通教。別
X08n0237_p0436c02║教三乘，三皆非實，皆是方便。以彼教說三僧祇劫唯
X08n0237_p0436c03║修四度，百劫之中修相好業，最後身中修於定、慧，菩
X08n0237_p0436c04║提樹下成無上覺，如是因果以為佛乘，是故佛乘亦
X08n0237_p0436c05║是方便。若論通教所說三乘，佛乘是實，餘二非真。以
X08n0237_p0436c06║彼教說於十地中具修六度，萬行圓滿到薩波若果，
X08n0237_p0436c07║不與三世合，如是因果究竟真實，此為佛乘，豈是方
X08n0237_p0436c08║便？是故當知二文意異。「我有方便力，開示三乘法」者，
X08n0237_p0436c09║是顯別教所說三乘也。「唯是一事實，餘二即非真」者，
X08n0237_p0436c10║是對通教所說三乘。其餘諸文皆作是通。問：若說別
X08n0237_p0436c11║教三乘因果皆是方便，故歸一者為歸一果？答：二並
X08n0237_p0436c12║亦得。經云「聲聞、緣覺，若智、若斷，皆是菩薩無生法忍。」
X08n0237_p0436c13║皆歸一一因，故終到一果。彼中說佛乘因果，分別佛
X08n0237_p0436c14║地化身小分，望樹下佛教發心修行故。通而言之，應
X08n0237_p0436c15║作四句：一以方便因歸真實因，謂菩薩因及二乘因；
X08n0237_p0436c16║二以方便果歸真實果，謂於樹下成無上覺；三以方
X08n0237_p0436c17║便因歸真實果，謂樹下佛前菩薩行；四以方便果歸
X08n0237_p0436c18║真實因，謂二乘人之無學果（准之）。問：會三歸一，其義
X08n0237_p0436c19║已顯。破三立一，云何可知？答：略而言之，破四種三：一
X08n0237_p0436c20║執三教定非方便、二執三人定是別趣、三執三因別
X08n0237_p0436c21║感、四執三果別趣。極破此四種所執之相，遣其四種
X08n0237_p0436c22║能執之見。立一真實，謂立一教，破三教。立一人故，別
X08n0237_p0436c23║破三人；立一因故，別破三因；立一果故，別破三果；立
X08n0237_p0436c24║一理性，通破四三，以四一皆同一乘理故。凡如前說，
X08n0237_p0437a01║一乘人法，法相常住，道理究竟，天魔及外道所不能
X08n0237_p0437a02║破，三世諸佛所不能易，以是義故，名真實相。
X08n0237_p0437a03║問：非三、非一，無人、無法，都無所得，如是正觀，乃為真
X08n0237_p0437a04║實究竟一乘。所以然者，諸有所得，無道、無果，無動不
X08n0237_p0437a05║出故。故知前非三是一，能乘、所乘人法之相，不出四
X08n0237_p0437a06║句是有所得，云何說此為真實相？答：此說不然。所以
X08n0237_p0437a07║然者，若言非三，是一、不一，不出四句故，是所得非究
X08n0237_p0437a08║竟者，是則有所得為非、無得為是，亦入四句故，是有
X08n0237_p0437a09║所得亦非正觀。若言寄言說無所得，而非如言取於
X08n0237_p0437a10║無得，是故無得不入四句者，他亦寄言假說一乘，而
X08n0237_p0437a11║非如言取於一乘，所以一乘亦出四句。是故當知，遂
X08n0237_p0437a12║言俱非，不亦應是實。問：若不取言皆為實者，彼三乘
X08n0237_p0437a13║教亦應是實？答：通義皆許，而有別義。以三言下，都無
X08n0237_p0437a14║三理。一乘教下，不無一理。故三是權，一乘是實。雖不
X08n0237_p0437a15║無一，而非有一，是故亦非有所得也。上來開方便門，
X08n0237_p0437a16║示真實相，其如是。
X08n0237_p0437a17║
X08n0237_p0437a18║華嚴經文義要決問答卷第三