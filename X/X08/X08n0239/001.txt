X08n0239_p0469a01║
X08n0239_p0469a02║
X08n0239_p0469a03║
X08n0239_p0469a04║
X08n0239_p0469a05║No. 239-A
X08n0239_p0469a06║ 大方廣佛華嚴經吞海集序
X08n0239_p0469a07║
X08n0239_p0469a08║左朝散大夫直龍圖閣知荊南軍府事主
X08n0239_p0469a09║管荊湖北路安撫司公事馬步軍都總
X08n0239_p0469a10║管兼營田使陶愷撰
X08n0239_p0469a11║《大方廣佛華嚴經》，具因果、行位、緣起、理事，以不思議
X08n0239_p0469a12║為宗，無上乘也。以為同也，而橫開百千法門，其總非
X08n0239_p0469a13║同；以為異也，而會歸實際理地，其別非異。即同即異，
X08n0239_p0469a14║義極於融。故同中有異，鳥翔空而前後齊彰；異中有
X08n0239_p0469a15║同，波生水而泯絕一致。萬法各住自位，有如水火陵
X08n0239_p0469a16║滅而不相容；至理不隔纖毫，或若塵芥含容而無所
X08n0239_p0469a17║礙。此非器界之所能通，而思議之所可及也。然而非
X08n0239_p0469a18║文字無以明義，非名句無以成文，則錯綜而華貫，行
X08n0239_p0469a19║布而星分，此經之所以為經也。由文字、名句以求之，
X08n0239_p0469a20║則法法相似，地地有差。其多也，百千萬億以為數，乃
X08n0239_p0469a21║至不可為數而未脫於有數也；其大也，十方三際以
X08n0239_p0469a22║為量，乃至不可為量而未離於有量也。經之為經，既
X08n0239_p0469a23║託於文句，其妙不過如是而已。舉世間極大不可窮
X08n0239_p0469a24║盡者，則喻以海焉。所謂十海，若世界眾生、諸佛業報、
X08n0239_p0469b01║法界根欲、法輪願力、神變佛化，皆生佛之極業，同名
X08n0239_p0469b02║之海。而七處、九會、三十九品，悉波瀾其間，無有能出
X08n0239_p0469b03║者。其源無首，其流無尾，其邊無旁，其下無底，則取海
X08n0239_p0469b04║以為喻，是亦天下之極稱歟！至求之天地之間，若形
X08n0239_p0469b05║若器，能體融之義而曲當者，蓋亦莫若海也。是經也，
X08n0239_p0469b06║行於支那，自晉義熙始。其文浩博，其義淵微，其道宏
X08n0239_p0469b07║大。志劣者怠於編秩之多，智淺者瞢於旨意之妙，器
X08n0239_p0469b08║狹者駭於果德之極，誦其文已難其人，而況通其義，
X08n0239_p0469b09║且踐修是道歟？譬猶海中之一物，方為海所涵，詎能
X08n0239_p0469b10║置海於度內耶？義熙距今幾千歲，訓釋行於今者，獨
X08n0239_p0469b11║有棗柏長者論、清涼法師疏，其說益侈矣。偃臺通老
X08n0239_p0469b12║法師得華嚴三昧，雖受學於師，而取成其心。以廣說
X08n0239_p0469b13║之一句，而演之萬言；以約說之一品，而攝以數句。萬
X08n0239_p0469b14║言而詳味之，無一增語；數句而旁求之，無一缺義。計
X08n0239_p0469b15║不待數，而人見其多；度不必量，而人識其大。法次地
X08n0239_p0469b16║差，不相混濫。蓋發揮在文句之表，而遊戲於文句之
X08n0239_p0469b17║間，卒不繫於文字名句者也。取其約說傳於世，凡萬
X08n0239_p0469b18║數千言，名之曰《吞海》。海可吞耶？眾必以為誕矣。然有
X08n0239_p0469b19║可吞之理者，能造海者也。通公約說，亦文句耳，奚造
X08n0239_p0469b20║海之有？余所謂卒不繫於文句者，學者繹其書而加
X08n0239_p0469b21║思焉，當得之矣。噫！大千經卷，一塵所覆，唯智者能出
X08n0239_p0469b22║之。華嚴法海，一嚃而不遺餘滴，唯知道者能信之。或
X08n0239_p0469b23║出或納，豈外至哉？在我𭊌吸之間耳。
X08n0239_p0469b24║
X08n0239_p0469c01║
X08n0239_p0469c02║
X08n0239_p0469c03║
X08n0239_p0469c04║
X08n0239_p0469c05║
X08n0239_p0469c06║
X08n0239_p0469c07║
X08n0239_p0469c08║
X08n0239_p0469c09║
X08n0239_p0469c10║
X08n0239_p0469c11║
X08n0239_p0469c12║
X08n0239_p0469c13║
X08n0239_p0469c14║
X08n0239_p0469c15║
X08n0239_p0469c16║
X08n0239_p0469c17║
X08n0239_p0469c18║
X08n0239_p0469c19║
X08n0239_p0469c20║
X08n0239_p0469c21║
X08n0239_p0469c22║
X08n0239_p0469c23║
X08n0239_p0469c24║
X08n0239_p0470a01║
X08n0239_p0470a02║
X08n0239_p0470a03║
X08n0239_p0470a04║
X08n0239_p0470a05║No. 239-B
X08n0239_p0470a06║ 大方廣佛華嚴經吞海集序
X08n0239_p0470a07║
X08n0239_p0470a08║講華嚴楞嚴經唯識起信論
X08n0239_p0470a09║嗣祖比丘　道通述
X08n0239_p0470a10║伏以《華嚴》之為教也，朝宗眾經；清涼之為疏也，貫暎
X08n0239_p0470a11║前古。不有穎達，孰能發明？道通夙附真乘，窮居講肆，
X08n0239_p0470a12║論聽宣益，經傳妙空，退慚先哲，無裨後學。請問十年，
X08n0239_p0470a13║開演三徧，屢經患難，倍覺衰遲，築室廬山，苟延歲月。
X08n0239_p0470a14║而二三學者，猶不我棄，日以是經相叩《華嚴》為事。因
X08n0239_p0470a15║閱舊篋，得所編法義，名曰《吞海》，用貽晚儁。使品品之
X08n0239_p0470a16║中，見無盡經；塵塵之內，明華藏海。於一毛端，忽然廣
X08n0239_p0470a17║博，豈曰小補之哉？不學而知，但聞其言，未見其人也。
X08n0239_p0470a18║同心之士，母我誚焉。
X08n0239_p0470a19║
X08n0239_p0470a20║
X08n0239_p0470a21║
X08n0239_p0470a22║
X08n0239_p0470a23║
X08n0239_p0470a24║
X08n0239_p0470b01║
X08n0239_p0470b02║
X08n0239_p0470b03║
X08n0239_p0470b04║
X08n0239_p0470b05║
X08n0239_p0470b06║
X08n0239_p0470b07║
X08n0239_p0470b08║
X08n0239_p0470b09║
X08n0239_p0470b10║
X08n0239_p0470b11║
X08n0239_p0470b12║
X08n0239_p0470b13║
X08n0239_p0470b14║
X08n0239_p0470b15║
X08n0239_p0470b16║
X08n0239_p0470b17║
X08n0239_p0470b18║
X08n0239_p0470b19║
X08n0239_p0470b20║No. 239
X08n0239_p0470b21║大方廣佛華嚴經吞海集卷上
X08n0239_p0470b22║
X08n0239_p0470b23║河朔平原　道通述
X08n0239_p0470b24║一菩提場會
X08n0239_p0470c01║一世主妙嚴品部類區分
X08n0239_p0470c02║經中有三世間：一、智正覺世間主，能化佛；二、有
X08n0239_p0470c03║情世間主，人王、天王；三、器世間主，諸類神。若能
X08n0239_p0470c04║依正互融，則難思之境，俱是妙嚴。
X08n0239_p0470c05║意曰：世主差別相，妙嚴平等體。若世主之妙嚴，
X08n0239_p0470c06║眾生有佛德；若妙嚴之世主，佛德依眾生。若世
X08n0239_p0470c07║主即妙嚴，是法平等；若妙嚴即世主，則世間相
X08n0239_p0470c08║常住。若具四句，則成佛德；若泯四句，為日用；若
X08n0239_p0470c09║存泯無礙，生佛平等，法本如此，不勞修證。
X08n0239_p0470c10║如是。一、小乘，揀異外道經阿優。二、始教，信順之
X08n0239_p0470c11║辭。三、終教，不變曰如，隨緣曰是。四、頓教，唯如為
X08n0239_p0470c12║是。五、圓教，如包是徧。
X08n0239_p0470c13║我聞。一、小乘識外有聲。二、始教識變，聲相假我。
X08n0239_p0470c14║三、終教淨我，聲塵即心。四、頓教無我，根塵俱盡。
X08n0239_p0470c15║五、圓教一聞一切聞。
X08n0239_p0470c16║一時。一、小乘晝夜六時。二、始教時依識現。三、終
X08n0239_p0470c17║教則不變隨緣。四、頓教則般若現前。五、圓教則
X08n0239_p0470c18║一時具一切時。
X08n0239_p0470c19║佛在。一、小乘丈六真身，二、始教千百億化身，三、
X08n0239_p0470c20║終教丈六即是常身，四、頓教丈六即是法身，五、
X08n0239_p0470c21║圓教具足十身。
X08n0239_p0470c22║菩提樹。一、小乘土石諸山；二、始教隨機化迹；三、
X08n0239_p0470c23║終教其地堅固；四、頓教一塵不立；五、圓教七處
X08n0239_p0470c24║九會同一道場。
X08n0239_p0471a01║菩薩眾。一、小乘不見聞，二、始教有四十二位，三、
X08n0239_p0471a02║終教盡成佛，四、頓教無凡聖，五、圓教佛剎微塵
X08n0239_p0471a03║數俱來集會。
X08n0239_p0471a04║經中釋迦如來初成佛時，具足本有十身，於一
X08n0239_p0471a05║切法成正覺。
X08n0239_p0471a06║意曰：始成正覺者，舊佛新成也。處於此座者，開
X08n0239_p0471a07║悟之處，量等法界，如虗空具普徧、廣容二義。量
X08n0239_p0471a08║云：如來三業有法，正容常徧宗，平等無分別故
X08n0239_p0471a09║因，譬如虗空於諸國土平等。隨入一塵為座，則
X08n0239_p0471a10║成等正覺。若一毛為座，則轉大法輪。塵數菩薩
X08n0239_p0471a11║圍遶者，主伴互嚴。
X08n0239_p0471a12║經中列眾，從內至外，偈讚佛德。從大自在天至
X08n0239_p0471a13║普賢，海眾雲集。一、同生眾有二十種：普賢至普
X08n0239_p0471a14║光菩薩，海月光至智生菩薩。二、異生眾十種：執
X08n0239_p0471a15║金剛神、身眾神、足行神、道場神、主城神、主地神、
X08n0239_p0471a16║主山神、主林神、主藥神、主稼神、主河神、主海神、
X08n0239_p0471a17║主水神、主火神、主風神、主空神、主方神、主夜神、
X08n0239_p0471a18║主晝神、阿脩羅王、迦樓羅王、緊那羅王、摩睺羅
X08n0239_p0471a19║王、夜叉王、龍王、鳩槃茶王、乾闥婆王、月天子、日
X08n0239_p0471a20║天子、忉利天、夜摩天、兜率天、化樂天、他化天、大
X08n0239_p0471a21║梵天、光音天、徧淨天、廣果天、大自在天。
X08n0239_p0471a22║經中列眾，從內至外，偈讚佛德。從外至內，有十
X08n0239_p0471a23║佛剎微塵數毗盧遮那佛，一一皆有六十眾圍
X08n0239_p0471a24║遶，形色部類，各有區分，得佛解脫，平等無二。
X08n0239_p0471b01║二如來現相品說法儀式
X08n0239_p0471b02║經中佛放眉間光，右繞於佛，從足而入，有大蓮
X08n0239_p0471b03║華忽然出現，有勝音菩薩坐蓮華上，偈讚如來，
X08n0239_p0471b04║有十菩薩為伴。
X08n0239_p0471b05║意曰：實際理地主伴不立，生滅門中豈無問答？
X08n0239_p0471b06║菩薩諸王作是思惟，從因至果有四十問，一部
X08n0239_p0471b07║經文前後答。為斷彼疑故，即於面門眾齒之間
X08n0239_p0471b08║放十種光明，一切菩薩蒙佛光明，詣如來所親
X08n0239_p0471b09║近供養。
X08n0239_p0471b10║三普賢三昧品非證不說
X08n0239_p0471b11║經中普賢見佛現相，承佛神力，入於如來藏身
X08n0239_p0471b12║三昧，同於虗空。一一塵中有世界海諸佛，一一
X08n0239_p0471b13║佛前有普賢，皆入此定。是時，十方諸佛而現其
X08n0239_p0471b14║前，與普賢十種說法智，各舒右手摩普賢頂；一
X08n0239_p0471b15║一塵中悉亦如是，從一三昧起時，即從一切三
X08n0239_p0471b16║昧門起，得一切海雲法，十方世界悉皆震動。
X08n0239_p0471b17║四世界成就品通明凡聖
X08n0239_p0471b18║經中且說世界海有十事，其眾生海具十事准
X08n0239_p0471b19║知。諸佛海等各有起、具、因緣、所依、所住等十事，
X08n0239_p0471b20║各先長行後偈頌。一海有十事，十海有百事。
X08n0239_p0471b21║意曰：先觀無盡境，便說無盡法，一切眾生本來
X08n0239_p0471b22║具足。
X08n0239_p0471b23║
X08n0239_p0471b24║
X08n0239_p0471c01║【圖】
X08n0239_p0471c02║
X08n0239_p0471c03║
X08n0239_p0471c04║
X08n0239_p0471c05║
X08n0239_p0471c06║
X08n0239_p0471c07║
X08n0239_p0471c08║
X08n0239_p0471c09║
X08n0239_p0471c10║五華藏世界品別顯本師
X08n0239_p0471c11║經中別明本師之所嚴淨，狀如仰安鴈口中齒，
X08n0239_p0471c12║又似倒卓浮圖。其中世界，各各依住，各各形狀，
X08n0239_p0471c13║各各體性，各各莊嚴，各各行列，有二十重。從此
X08n0239_p0471c14║中央大蓮華世界外，其次右旋，說百箇二十重
X08n0239_p0471c15║世界，十不可說世界種，准知盡在一塵毛中矣。
X08n0239_p0471c16║
X08n0239_p0471c17║
X08n0239_p0471c18║
X08n0239_p0471c19║
X08n0239_p0471c20║
X08n0239_p0471c21║
X08n0239_p0471c22║
X08n0239_p0471c23║
X08n0239_p0471c24║
X08n0239_p0472a01║【圖】
X08n0239_p0472a02║
X08n0239_p0472a03║
X08n0239_p0472a04║
X08n0239_p0472a05║
X08n0239_p0472a06║
X08n0239_p0472a07║
X08n0239_p0472a08║
X08n0239_p0472a09║
X08n0239_p0472a10║
X08n0239_p0472a11║
X08n0239_p0472a12║
X08n0239_p0472a13║
X08n0239_p0472a14║
X08n0239_p0472a15║
X08n0239_p0472a16║
X08n0239_p0472a17║
X08n0239_p0472a18║
X08n0239_p0472a19║
X08n0239_p0472a20║
X08n0239_p0472a21║
X08n0239_p0472a22║
X08n0239_p0472a23║
X08n0239_p0472a24║
X08n0239_p0473a01║六毗盧遮那品往昔修因
X08n0239_p0473a02║經中修因廣大，獲果無窮。普賢說者，該因徹果
X08n0239_p0473a03║故。乃往古世，有勝音劫，摩尼華枝輪大林之東，
X08n0239_p0473a04║焰光大城，人王所都。有百億城，周帀圍遶。有百
X08n0239_p0473a05║萬億門，一一門前，四十九寶尸羅幢。城中居人，
X08n0239_p0473a06║乘空往來，心有所欲，應念而至。天城、龍城，右旋
X08n0239_p0473a07║而列。華枝林中，有徧照道場一切功德山。須彌
X08n0239_p0473a08║勝音佛，忽然出現，其身周普，等真法界。大威光
X08n0239_p0473a09║太子，見佛光明，獲十種法，頌讚佛德。從焰光城，
X08n0239_p0473a10║百萬億眾，乘空而往，俱來見佛。其佛為說《普集
X08n0239_p0473a11║三世佛自在法經》。大威光菩薩，得一切法，悉入
X08n0239_p0473a12║最初菩提心中。其佛受命，五十億歲。彼佛滅後，
X08n0239_p0473a13║有波羅蜜善眼佛，於大林中，成等正覺。大威光
X08n0239_p0473a14║菩薩，即得念佛三昧，名無邊海藏雲。其佛為說
X08n0239_p0473a15║《法界體性清淨經》，聞已，獲得清淨智。其佛入滅，
X08n0239_p0473a16║喜見王尋亦去世。大威光菩薩，受轉輪王位。彼
X08n0239_p0473a17║大林中，第三佛出，名最勝功德海大威光。從佛
X08n0239_p0473a18║聞說《普眼光明行經》，得大福德三昧。彼大林中，
X08n0239_p0473a19║復有佛出，名普聞蓮華眼大威光。於此命終，生
X08n0239_p0473a20║須彌山頂，為大天王，名離垢福德幢。如來為說
X08n0239_p0473a21║《廣大方便經》，獲得普門歡喜藏三昧。
X08n0239_p0473a22║意曰：勝音劫中，有十須彌山微塵如來出興於
X08n0239_p0473a23║世，大威光菩薩一一供養，聞經得法，是因無盡。
X08n0239_p0473a24║今有十不可說世界種，是果無窮。
X08n0239_p0473b01║二普光明殿會
X08n0239_p0473b02║七如來名號品身業周徧
X08n0239_p0473b03║經中妙悟皆滿，二行永絕，歎佛二十一種功德。
X08n0239_p0473b04║若世尊見愍我等，開示因中十問，果中三十問。
X08n0239_p0473b05║世尊知諸菩薩心之所念，為現神通十首菩薩，
X08n0239_p0473b06║來集普光明殿。
X08n0239_p0473b07║意曰：佛法大海，信為初首。一、小乘，但信佛一人
X08n0239_p0473b08║成道。二、大乘，初教信一分半眾生不成佛。三、終
X08n0239_p0473b09║教，自信己性決定成佛。四、頓教，信生佛本無。五、
X08n0239_p0473b10║圓教，無成無不成，一成一切成。
X08n0239_p0473b11║經中文殊言：諸佛身名不可思議，不應住於一
X08n0239_p0473b12║法見佛身名。如來於此娑婆世界諸四天下，有
X08n0239_p0473b13║種種名、種種身，色相、壽命、處所、眾會種種不同。
X08n0239_p0473b14║於此四天下，或名一切義成，或名圓滿月，或名
X08n0239_p0473b15║瞿曇氏，或名大沙門。於東方善護世界亦有十
X08n0239_p0473b16║名，餘九世界各有十名，則其數十千名，能令眾
X08n0239_p0473b17║生各別知見。
X08n0239_p0473b18║意曰：佛有無盡名。森羅萬像，舉世立名，俱是佛
X08n0239_p0473b19║名。於此住處，或名燈籠，或名卓子，或名香罏，或
X08n0239_p0473b20║名翠竹，或名黃華。若能如此用心見佛，則步步
X08n0239_p0473b21║釋迦出世，念念彌勒下生，便見佛身名周於法
X08n0239_p0473b22║界。
X08n0239_p0473b23║八四聖諦品語業該周
X08n0239_p0473b24║經中苦者三界報，集者三界因，滅者超出三界，
X08n0239_p0473c01║道者戒定慧因，令知苦、斷集、證滅、修道。佛之語
X08n0239_p0473c02║業，隨眾生心，各別調伏。娑婆世界，每諦下有十
X08n0239_p0473c03║名；餘九世界，四諦下各有十名。於苦諦下，或名
X08n0239_p0473c04║可厭，或名逼迫，或曰不淨。
X08n0239_p0473c05║意曰：一切名因逐業用變，名無得物之功、物無
X08n0239_p0473c06║當名之實，但能假名生善，便是化佛語業無量。
X08n0239_p0473c07║若說如來國土身語業，則風鈴聲、啼鳥聲皆是
X08n0239_p0473c08║如來說法，聲無義語、說不二法，頓見本心俱離
X08n0239_p0473c09║有無，便見佛之語業周於法界。
X08n0239_p0473c10║九光明覺品意業該周
X08n0239_p0473c11║經中世尊從兩足輪下放光明，照此三千大千
X08n0239_p0473c12║世界，有百億閻浮提、百億四王天乃至百億色
X08n0239_p0473c13║究竟天，其中所有悉皆明見。十方菩薩圍繞，百
X08n0239_p0473c14║億文殊同時發聲歎佛光明；若見放光照十方
X08n0239_p0473c15║十世界，則有十百億文殊歎佛光明；若見放光
X08n0239_p0473c16║過十世界，則照十方百世界，有千百億文殊歎
X08n0239_p0473c17║佛光明；若見放光過百世界，則照十方千世界，
X08n0239_p0473c18║有百萬億文殊歎佛光明；若放光過百千世界，
X08n0239_p0473c19║則照百萬；若放光明過百萬，則照一億；若放光
X08n0239_p0473c20║明過一億，則照十億；若放光明過十億，則照百
X08n0239_p0473c21║億。
X08n0239_p0473c22║意曰：光明是智用，用能隨緣，大小不定，廣狹臨
X08n0239_p0473c23║時，悉皆明見，覺悟自他。若穿鍼時，於鍼孔內，悉
X08n0239_p0473c24║皆明見；若寫字時，於筆端上，悉皆明見；若在一
X08n0239_p0474a01║室，悉皆明見；若登高望，百里千里，悉皆明見，覺
X08n0239_p0474a02║悟本心，令他知見。
X08n0239_p0474a03║十菩薩問明品智明生信
X08n0239_p0474a04║經中文殊菩薩長行問於九首，九首以偈答於
X08n0239_p0474a05║文殊。
X08n0239_p0474a06║意曰：因問生明，或問中有明，智明生信，見諸法
X08n0239_p0474a07║空，知心妄動，無前境界，修遠離法，觸目遇緣，自
X08n0239_p0474a08║信己性，具有佛德，無障礙法，即得現前。
X08n0239_p0474a09║一心一種種差別問，覺首萬法體虗顯性答。
X08n0239_p0474a10║二無實眾生佛化問，財首離相寂滅歸性答。
X08n0239_p0474a11║三果報無我誰受問，寶首鏡中現像一異答。
X08n0239_p0474a12║四悟一說多相違問，德首一多相成無礙答。
X08n0239_p0474a13║五田一果多不同問，目首心有高下報別答。
X08n0239_p0474a14║六佛教有無利益問，勤首精進懈怠不同答。
X08n0239_p0474a15║七受法新起煩惱問，法首不行非斥多聞答。
X08n0239_p0474a16║八智正行助贊美問，智首萬行皆智隨心答。
X08n0239_p0474a17║九道一果多不同問，賢首同中有異離見答。
X08n0239_p0474a18║十九首復以佛境問，文殊生界法界無別答。
X08n0239_p0474a19║文殊智明生信，深入理觀，自信己性，決定成佛。
X08n0239_p0474a20║後起淨行，事近旨遠，念即無念，一念頓圓。
X08n0239_p0474a21║十一淨行品觸事淨願
X08n0239_p0474a22║意曰：有圓信者，具淨行相。蓋善用其心，於善、不
X08n0239_p0474a23║善、無記境皆具淨行，則八萬四千塵勞皆淨行
X08n0239_p0474a24║也，世間萬物皆淨行也。且如見手時，當願眾生：
X08n0239_p0474b01║具正信手，合掌向佛。若見足時，當願眾生：行真
X08n0239_p0474b02║正道，無有休息。若聞鳥聲，當願眾生：悟自聞性，
X08n0239_p0474b03║不生不滅。若了味時，當願眾生：嘗正法味，長養
X08n0239_p0474b04║法身。若善用心，淨行無間，獲於勝妙功德，於一
X08n0239_p0474b05║切佛法心無所礙，住去、來、今諸佛之道，當如普
X08n0239_p0474b06║賢色像第一，而為眾生第二導師。
X08n0239_p0474b07║經中一百四十種隨緣行願，所為在家孝事父
X08n0239_p0474b08║母，出家堅持禁戒，妻子常樂，遠離見施，捨於慳
X08n0239_p0474b09║心，入寺諸師求請，剃髮授戒，正身修定，舉足下
X08n0239_p0474b10║足，見聞覺知，無非廣大行願。
X08n0239_p0474b11║十二賢首品信心成德
X08n0239_p0474b12║意曰：若善用心，有勝妙功德，則事近旨遠。信為
X08n0239_p0474b13║三賢之首，萬行之本，正明發起四弘誓願，皆通
X08n0239_p0474b14║空、假、中三觀。雖見眾生空，而化即佛之眾生；雖
X08n0239_p0474b15║見煩惱即菩提，而斷即菩提之煩惱；雖見菩提
X08n0239_p0474b16║不可求，無求中求矣；雖見萬法離言，而學離言
X08n0239_p0474b17║諸法。此四開發本有淨心，自信己性，決定成佛。
X08n0239_p0474b18║於眼根中入正定，於色塵中從定起者，是信心
X08n0239_p0474b19║五對無礙之境：一、根境不礙一心，二、正定事定
X08n0239_p0474b20║不礙理定，三、分別不礙無分別，四、入定不離出
X08n0239_p0474b21║定，五、定體不礙定用。應云：根入根起，境入境起，
X08n0239_p0474b22║根入意起，境入根起。方網三昧從信而入，信能
X08n0239_p0474b23║必到如來地。經中喻云：世間福業尚如此，何況
X08n0239_p0474b24║圓修真實法。
X08n0239_p0474c01║三忉利天宮會
X08n0239_p0474c02║十三昇須彌山頂品不起而昇
X08n0239_p0474c03║經中妙勝殿上敷置普光明師子座已，帝釋遙
X08n0239_p0474c04║見佛來，曲躬合掌：善來世尊！善來善逝！受請入
X08n0239_p0474c05║殿，忽然廣博量等虗空，一切閻浮提皆言佛在
X08n0239_p0474c06║中，我等今見佛住於須彌頂，不起而昇也。一即
X08n0239_p0474c07║一切也。
X08n0239_p0474c08║十四須彌頂上偈讚品說諸法空
X08n0239_p0474c09║經中如來從兩足指放光，法慧等十菩薩，各說
X08n0239_p0474c10║偈讚佛，談諸法空，見般若體，一句一偈，超情離
X08n0239_p0474c11║見，開悟在人。
X08n0239_p0474c12║十五十住品直心正念真如法
X08n0239_p0474c13║經中法慧菩薩入於無量三昧，諸佛與智摩頂
X08n0239_p0474c14║已，從定而起，告諸菩薩言：有十種住，則是信滿
X08n0239_p0474c15║住初，便成正覺。
X08n0239_p0474c16║一、發心住見佛聞法，或見劇苦而自開悟。如來
X08n0239_p0474c17║十種智力：一、是處非處智；二、善惡業報智；三、諸
X08n0239_p0474c18║禪三昧智；四、諸根勝劣智；五、種種解智；六、種種
X08n0239_p0474c19║界智；七、種種道智；八、宿命智；九、天眼智；十、漏盡
X08n0239_p0474c20║智。勝進心中應學，勤供養佛，樂住生死，心轉增
X08n0239_p0474c21║勝。
X08n0239_p0474c22║二、治地住，發利益十種心，應誦習多聞，虗閑寂
X08n0239_p0474c23║靜。
X08n0239_p0474c24║三、修行住，觀一切無常，應觀察眾生界、世界明
X08n0239_p0475a01║了法。
X08n0239_p0475a02║四、生貴住，從聖教生，應學十法，了知三世佛平
X08n0239_p0475a03║等法。
X08n0239_p0475a04║五、具足方便住，護救眾生，應學知眾生無邊無
X08n0239_p0475a05║著。
X08n0239_p0475a06║六、正心住，聞讚毀三寶，心定不動，應學無相如
X08n0239_p0475a07║幻。
X08n0239_p0475a08║七、不退住，三寶有無，心不退轉，說一即多，多即
X08n0239_p0475a09║一。
X08n0239_p0475a10║八、童真住，三業無失，隨業受生，知剎動剎，供養
X08n0239_p0475a11║諸佛。
X08n0239_p0475a12║九、王子住，知眾生受生煩惱真諦法王善巧力
X08n0239_p0475a13║持無畏。
X08n0239_p0475a14║十、灌頂住，震動世界智、三世佛法智、增長一切
X08n0239_p0475a15║智。
X08n0239_p0475a16║意曰：應無所住而生其心，則念念契如為住，住
X08n0239_p0475a17║有無量。開發本有菩提心時，有三種相，以三賢
X08n0239_p0475a18║表之。今是下賢直心，有所聞法，即自開悟，不由
X08n0239_p0475a19║他教。
X08n0239_p0475a20║爾時，佛神力故，六種十八相震動，雨天妙華極
X08n0239_p0475a21║妙音聲。
X08n0239_p0475a22║意曰：震即是聲，動乃是色。從小至大，有六種相。
X08n0239_p0475a23║所以震兼吼擊，動兼起涌。六種相者，搖颺不安，
X08n0239_p0475a24║動也；自下昇高，起也；忽然騰躍，涌也；隱隱出聲，
X08n0239_p0475b01║震也；雄聲鬱遏，吼也；輷碣作聲，擊也。一切眾生，
X08n0239_p0475b02║見不超色，聽不越聲，迷昧本心，流轉生死。《華嚴
X08n0239_p0475b03║經》三天偈讚，句句之中，透過色聲。即今見聞，一
X08n0239_p0475b04║句一偈，為金剛種，能破於十法界聖凡色聲，豈
X08n0239_p0475b05║止鐵城也。諸經震動，於此明矣。人皆罔測，更冀
X08n0239_p0475b06║詳之。
X08n0239_p0475b07║十六梵行品無相修因
X08n0239_p0475b08║意曰：淨行至此，成熟正念天子問菩薩：依如來
X08n0239_p0475b09║教染衣出家，云何而得梵行清淨法慧？菩薩答：
X08n0239_p0475b10║應以十法為緣，謂身語意業、佛法僧戒。如是觀
X08n0239_p0475b11║已，於身無所取、於修無所著、於法無所住，此世
X08n0239_p0475b12║不移動、彼世不改更，梵行不可得，住無相法方
X08n0239_p0475b13║便自在。應修十種智力，一一力中有無量義悉
X08n0239_p0475b14║應諮問，於諸佛法不生二解，一切諸法疾得現
X08n0239_p0475b15║前。初發心時即得成佛，蓋為知一切法即心自
X08n0239_p0475b16║性，成就慧身不由他悟。
X08n0239_p0475b17║十七初發心功德品校量顯勝
X08n0239_p0475b18║經中天帝釋白法慧言：開發菩提心，有幾何功
X08n0239_p0475b19║德？答：此義甚深，不可以世間樂具，及四禪樂、四
X08n0239_p0475b20║空樂、四果樂可比。何以故？開發本有成佛心時，
X08n0239_p0475b21║令如來種不斷故，充滿一切世界故，於一切法
X08n0239_p0475b22║悉無餘故。
X08n0239_p0475b23║十八明法品照了真俗
X08n0239_p0475b24║意曰：開發心時，具有無量功德。精進菩薩問法
X08n0239_p0475c01║慧言：云何修習佛法？答：應明了十種不放逸法、
X08n0239_p0475c02║十種佛歡喜法、十種速入諸地法、十種所行清
X08n0239_p0475c03║淨法、十無盡藏法。
X08n0239_p0475c04║四夜摩天宮會
X08n0239_p0475c05║十九昇夜摩天宮品不動而徧
X08n0239_p0475c06║經中於寶勝殿內，化作蓮華師子座，有百萬億
X08n0239_p0475c07║華奩、香篋、鬘蓋、幢幡，周徧十方，供養於佛。
X08n0239_p0475c08║二十夜摩天宮偈讚品唯心所現
X08n0239_p0475c09║意曰：菩提心中，第二深心相，樂修諸善行。十林
X08n0239_p0475c10║菩薩說：了知一切法，自性無所有。
X08n0239_p0475c11║二十一十行品深心樂修行
X08n0239_p0475c12║經中功德林菩薩，承佛神力，入善思惟三昧。十
X08n0239_p0475c13║方佛加與智摩頂已，從定而起，告諸菩薩言：行
X08n0239_p0475c14║不可思議與法界等有十種。
X08n0239_p0475c15║一、歡喜行，內外慧施，見來乞者，心生歡喜，我得
X08n0239_p0475c16║善利。
X08n0239_p0475c17║一饒益行，寧捨身命護持禁戒，未曾一念心生
X08n0239_p0475c18║欲想。
X08n0239_p0475c19║三、無違逆行，謙下恭敬，以阿僧祇器仗逼害，但
X08n0239_p0475c20║生慈心。
X08n0239_p0475c21║四、無屈撓行，受苦無悔，心自慶幸，令一切眾生
X08n0239_p0475c22║安樂。
X08n0239_p0475c23║五、離癡亂行，堅固不動，入胎、住胎、遇魔境界，心
X08n0239_p0475c24║不動。
X08n0239_p0476a01║六、善現行，三業清淨，方便出生，暫同止住，悉不
X08n0239_p0476a02║虗棄。
X08n0239_p0476a03║七、無著行、佛會聞法心生喜，具大方便而無所
X08n0239_p0476a04║著。
X08n0239_p0476a05║八、難得行、了眾生空，不住此岸、彼岸，中流無休
X08n0239_p0476a06║息。
X08n0239_p0476a07║九、善法行，為世間作清涼地，以無礙辯才斷一
X08n0239_p0476a08║切疑。
X08n0239_p0476a09║十、真實行，如說能行作，不請友親近者，悉令開
X08n0239_p0476a10║悟。
X08n0239_p0476a11║二十二十藏品稱性修行
X08n0239_p0476a12║意曰：蘊集十行，成此十藏，堅固生長，不可破壞。
X08n0239_p0476a13║其有十種：一、信藏，則契理；二、慚藏，則崇重賢善；
X08n0239_p0476a14║三、愧藏，則輕拒暴惡；四、戒藏，則防惡發善；五、念
X08n0239_p0476a15║藏，則明記不忘；六、聞藏，則無所不知；七、施藏，則
X08n0239_p0476a16║捨而不恡；八、慧藏，則揀擇邪正；九、持藏，則住持
X08n0239_p0476a17║不忘；十、辯藏，則說法利他。
X08n0239_p0476a18║大方廣佛華嚴經吞海集卷上