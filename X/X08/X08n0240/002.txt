X08n0240_p0494a05║
X08n0240_p0494a06║
X08n0240_p0494a07║
X08n0240_p0494a08║大方廣佛華嚴經綱要卷第二
X08n0240_p0494a09║于闐國三藏沙門實叉難陀　譯經
X08n0240_p0494a10║清涼山大華嚴寺沙門澄觀　疏義
X08n0240_p0494a11║明匡山法雲寺憨山沙門德清提挈
X08n0240_p0494a12║世主妙嚴品第一之二
X08n0240_p0494a13║眾海歎德為別序。
X08n0240_p0494a14║上眾海雲集。此下別序發起此經之由致。故諸天
X08n0240_p0494a15║神王各各歎具佛一解脫。前則十人共具一德為
X08n0240_p0494a16║總。此下各各別具一解脫者以明別義。總別圓融
X08n0240_p0494a17║共成一毗盧果體。亦顯妙嚴果德。故通一品。其列
X08n0240_p0494a18║眾始菩薩終妙𦦨海天王。及今歎德乃從末後妙
X08n0240_p0494a19║𦦨海起終至菩薩。以表總別始終共圓成一果體
X08n0240_p0494a20║故。其諸天神王各說偈讚。亦隨所證法門。經義自
X08n0240_p0494a21║明。從妙𦦨海起至月天子。
X08n0240_p0494a22║爾時如來道場眾海悉已雲集。無邊品類周帀徧滿。
X08n0240_p0494a23║形色部從各各差別。隨所來方親近世尊一心瞻仰。
X08n0240_p0494a24║此諸眾會。已離一切煩惱心垢及其餘習。摧重障山
X08n0240_p0494b01║見佛無礙。如是皆以毗盧遮那如來。往昔之時於劫
X08n0240_p0494b02║海中修菩薩行。以四攝事而曾攝受。一一佛所種善
X08n0240_p0494b03║根時。皆已善攝種種方便教化成熟。令其安立一切
X08n0240_p0494b04║智道。種無量善獲眾大福。悉已入於方便願海。所行
X08n0240_p0494b05║之行具足清淨。於出離道已能善出。常見於佛分明
X08n0240_p0494b06║照了。以勝解力。入於如來功德大海。得於諸佛解脫
X08n0240_p0494b07║之門遊戲神通。所謂妙𦦨海大自在天王得法界虗
X08n0240_p0494b08║空界寂靜方便力解脫門。自在名稱光天王得普觀
X08n0240_p0494b09║一切法悉自在解脫門。清淨功德眼天王得知一切
X08n0240_p0494b10║法不生不滅不來不去無功用行解脫門。可愛樂大
X08n0240_p0494b11║慧天王得現見一切法真實相智慧海解脫門。不動
X08n0240_p0494b12║光自在天王得與眾生無邊安樂大方便定解脫門。
X08n0240_p0494b13║妙莊嚴眼天王得令觀寂靜法滅諸癡闇怖解脫門。
X08n0240_p0494b14║善思惟光明天王得善入無邊境界不起一切諸有
X08n0240_p0494b15║思惟業解脫門。可愛樂大智天王得普往十方說法
X08n0240_p0494b16║而不動無所依解脫門。普音莊嚴幢天王得入佛寂
X08n0240_p0494b17║靜境界普現光明解脫門。名稱光善精進天王得住
X08n0240_p0494b18║自所悟處而以無邊廣大境界為所緣解脫門。爾時
X08n0240_p0494b19║妙𦦨海天王承佛威力。普觀一切自在天眾。而說頌
X08n0240_p0494b20║言。
X08n0240_p0494b21║佛身普徧諸大會充滿法界無窮盡
X08n0240_p0494b22║寂滅無性不可取為救世間而出現
X08n0240_p0494b23║如來法王出世間能然照世妙法燈
X08n0240_p0494b24║境界無邊亦無盡此自在名之所證
X08n0240_p0494c01║佛不思議離分別了相十方無所有
X08n0240_p0494c02║為世廣開清淨道如是淨眼能觀見
X08n0240_p0494c03║如來智慧無邊際一切世間莫能測
X08n0240_p0494c04║永滅眾生癡闇心大慧入此深安住
X08n0240_p0494c05║如來功德不思議眾生見者煩惱滅
X08n0240_p0494c06║普使世間獲安樂不動自在天能見
X08n0240_p0494c07║眾生癡闇常迷覆如來為說寂靜法
X08n0240_p0494c08║是則照世智慧燈妙眼能知此方便
X08n0240_p0494c09║如來清淨妙色身普現十方無有比
X08n0240_p0494c10║此身無性無依處善思惟天所觀察
X08n0240_p0494c11║如來音聲無限礙堪受化者靡不聞
X08n0240_p0494c12║而佛寂然恒不動此樂智天之解脫
X08n0240_p0494c13║寂靜解脫天人主十方無處不現前
X08n0240_p0494c14║光明照耀滿世間此無礙法嚴幢見
X08n0240_p0494c15║佛於無邊大劫海為眾生故求菩提
X08n0240_p0494c16║種種神通化一切名稱光天悟斯法
X08n0240_p0494c17║復次可愛樂法光明幢天王得普觀一切眾生根為
X08n0240_p0494c18║說法斷疑解脫門。淨莊嚴海天王得隨憶念令見佛
X08n0240_p0494c19║解脫門。最勝慧光明天王得法性平等無所依莊嚴
X08n0240_p0494c20║身解脫門。自在智慧幢天王得了知一切世間法一
X08n0240_p0494c21║念中安立不思議莊嚴海解脫門。樂寂天王得於一
X08n0240_p0494c22║毛孔現不思議佛剎無障礙解脫門。普智眼天王得
X08n0240_p0494c23║入普門觀察法界解脫門。樂旋慧天王得為一切眾
X08n0240_p0494c24║生種種出現無邊劫常現前解脫門。善種慧光明天
X08n0240_p0495a01║王得觀一切世間境界入不思議法解脫門。無垢寂
X08n0240_p0495a02║靜光天王得示一切眾生出要法解脫門。廣大清淨
X08n0240_p0495a03║光天王得觀察一切應化眾生令入佛法解脫門。爾
X08n0240_p0495a04║時可愛樂法光明幢天王承佛威力。普觀一切少廣
X08n0240_p0495a05║天無量廣天廣果天眾。而說頌言。
X08n0240_p0495a06║諸佛境界不思議一切眾生莫能測
X08n0240_p0495a07║普令其心生信解廣大意樂無窮盡
X08n0240_p0495a08║若有眾生堪受法佛威神力開導彼
X08n0240_p0495a09║令其恒覩佛現前嚴海天王如是見
X08n0240_p0495a10║一切法性無所依佛現世間亦如是
X08n0240_p0495a11║普於諸有無依處此義勝智能觀察
X08n0240_p0495a12║隨諸眾生心所欲佛神通力皆能現
X08n0240_p0495a13║各各差別不思議此智幢王解脫海
X08n0240_p0495a14║過去所有諸國土一毛孔中皆示現
X08n0240_p0495a15║此是諸佛大神通愛樂寂靜能宣說
X08n0240_p0495a16║一切法門無盡海同會一法道場中
X08n0240_p0495a17║如是法性佛所說智眼能明此方便
X08n0240_p0495a18║十方所有諸國土悉在其中而說法
X08n0240_p0495a19║佛身無去亦無來愛樂慧旋之境界
X08n0240_p0495a20║佛觀世法如光影入彼甚深幽奧處
X08n0240_p0495a21║說諸法性常寂然善種思惟能見此
X08n0240_p0495a22║佛善了知諸境界隨眾生根雨法雨
X08n0240_p0495a23║為啟難思出要門此寂靜天能悟入
X08n0240_p0495a24║世尊恒以大慈悲利益眾生而出現
X08n0240_p0495b01║等雨法雨充其器清淨光天能演說
X08n0240_p0495b02║復次清淨慧名稱天王得了達一切眾生解脫道方
X08n0240_p0495b03║便解脫門。最勝見天王得隨一切諸天眾所樂如光
X08n0240_p0495b04║影普示現解脫門。寂靜德天王得普嚴淨一切佛境
X08n0240_p0495b05║界大方便解脫門。須彌音天王得隨諸眾生永流轉
X08n0240_p0495b06║生死海解脫門。淨念眼天王得憶念如來調伏眾生
X08n0240_p0495b07║行解脫門。可愛樂普照天王得普門陀羅尼海所流
X08n0240_p0495b08║出解脫門。世間自在主天王得能令眾生值佛生信
X08n0240_p0495b09║藏解脫門。光燄自在天王得能令一切眾生聞法信
X08n0240_p0495b10║喜而出離解脫門。樂思惟法變化天王得入一切菩
X08n0240_p0495b11║薩調伏行如虗空無邊無盡解脫門。變化幢天王得
X08n0240_p0495b12║觀眾生無量煩惱普悲智解脫門。星宿音妙莊嚴天
X08n0240_p0495b13║王得放光現佛三輪攝化解脫門。爾時清淨慧名稱
X08n0240_p0495b14║天王承佛威力。普觀一切少淨天無量淨天徧淨天
X08n0240_p0495b15║眾。而說頌言。
X08n0240_p0495b16║了知法性無礙者普現十方無量剎
X08n0240_p0495b17║說佛境界不思議令眾同歸解脫海
X08n0240_p0495b18║如來處世無所依譬如光影現眾國
X08n0240_p0495b19║法性究竟無生起此勝見王所入門
X08n0240_p0495b20║無量劫海修方便普淨十方諸國土
X08n0240_p0495b21║法界如如常不動寂靜德天之所悟
X08n0240_p0495b22║眾生愚癡所覆障盲暗恒居生死中
X08n0240_p0495b23║如來示以清淨道此須彌音之解脫
X08n0240_p0495b24║諸佛所行無上道一切眾生莫能測
X08n0240_p0495c01║示以種種方便門淨眼諦觀能悉了
X08n0240_p0495c02║如來恒以總持門譬如剎海微塵數
X08n0240_p0495c03║示教眾生徧一切普照天王此能入
X08n0240_p0495c04║如來出世甚難值無量劫海時一遇
X08n0240_p0495c05║能令眾生生信解此自在天之所得
X08n0240_p0495c06║佛說法性皆無性甚深廣大不思議
X08n0240_p0495c07║普使眾生生淨信光燄天王能善了
X08n0240_p0495c08║三世如來功德滿化眾生界不思議
X08n0240_p0495c09║於彼思惟生慶悅如是樂法能開演
X08n0240_p0495c10║眾生沒在煩惱海愚癡見濁甚可怖
X08n0240_p0495c11║大師哀愍令永離此化幢王所觀境
X08n0240_p0495c12║如來恒放大光明一一光中無量佛
X08n0240_p0495c13║各各現化眾生事此妙音之所入門
X08n0240_p0495c14║復次可愛樂光明天王得恒受寂靜樂而能降現鎖
X08n0240_p0495c15║滅世間苦解脫門。清淨妙光天王得大悲心相應海
X08n0240_p0495c16║一切眾生喜樂藏解脫門。自在音天王得一念中普
X08n0240_p0495c17║現無邊劫一切眾生福德力解脫門。最勝念智天王
X08n0240_p0495c18║得普使成住壞一切世間皆悉如虗空清淨解脫門。
X08n0240_p0495c19║可愛樂淨妙音天王得愛樂信受一切聖人法解脫
X08n0240_p0495c20║門。善思惟音天王得能經劫住演說一切地義及方
X08n0240_p0495c21║便解脫門。演莊嚴音天王得一切菩薩從兜率天宮
X08n0240_p0495c22║沒下生時大供養方便解脫門。甚深光音天王得觀
X08n0240_p0495c23║察無盡神通智慧海解脫門。廣大名稱天王得一切
X08n0240_p0495c24║佛功德海滿足出現世間方便力解脫門。最勝淨光
X08n0240_p0496a01║天王得如來往昔誓願力發生深信愛樂藏解脫門。
X08n0240_p0496a02║爾時可愛樂光明天王承佛威力。普觀一切少光天
X08n0240_p0496a03║無量光天極光天眾。而說頌言。
X08n0240_p0496a04║我念如來昔所行承事供養無邊佛
X08n0240_p0496a05║如本信心清淨業以佛威神今悉見
X08n0240_p0496a06║佛身無相離眾垢恒住慈悲哀愍地
X08n0240_p0496a07║世間憂患悉使除此是妙光之解脫
X08n0240_p0496a08║佛法廣大無涯際一切剎海於中現
X08n0240_p0496a09║如其成壞各不同自在音天解脫力
X08n0240_p0496a10║佛神通力無與等普現十方廣大剎
X08n0240_p0496a11║悉令嚴淨常現前勝念解脫之方便
X08n0240_p0496a12║如諸剎海微塵數所有如來咸敬奉
X08n0240_p0496a13║聞法離染不唐捐此妙音天法門用
X08n0240_p0496a14║佛於無量大劫海說地方便無倫匹
X08n0240_p0496a15║所說無邊無有窮善思音天知此義
X08n0240_p0496a16║如來神變無量門一念現於一切處
X08n0240_p0496a17║降神成道大方便此莊嚴音之解脫
X08n0240_p0496a18║威力所持能演說及現諸佛神通事
X08n0240_p0496a19║隨其根欲悉令淨此光音天解脫門
X08n0240_p0496a20║如來智慧無邊際世中無等無所著
X08n0240_p0496a21║慈心應物普現前廣大名天悟斯道
X08n0240_p0496a22║佛昔修習菩提行供養十方一切佛
X08n0240_p0496a23║一一佛所發誓心最勝光聞大歡喜
X08n0240_p0496a24║復次尸棄梵王得普住十方道場中說法而所行清
X08n0240_p0496b01║淨無染著解脫門。慧光梵王得使一切眾生入禪三
X08n0240_p0496b02║昧住解脫門。善思慧光明梵王得普入一切不思議
X08n0240_p0496b03║法解脫門。普雲音梵王得入諸佛一切音聲海解脫
X08n0240_p0496b04║門。觀世言音自在梵王得能憶念菩薩教化一切眾
X08n0240_p0496b05║生方便解脫門。寂靜光明眼梵王得現一切世間業
X08n0240_p0496b06║報相各差別解脫門。普光明梵王得隨一切眾生品
X08n0240_p0496b07║類差別皆現前調伏解脫門。變化音梵王得住一切
X08n0240_p0496b08║法清淨相寂滅行境界解脫門。光耀眼梵王得於一
X08n0240_p0496b09║切有無所著無邊際無依止常勤出現解脫門。悅意
X08n0240_p0496b10║海音梵王得常思惟觀察無盡法解脫門。爾時尸棄
X08n0240_p0496b11║大梵王承佛威力。普觀一切梵身天梵輔天梵眾天
X08n0240_p0496b12║大梵天眾。而說頌言。
X08n0240_p0496b13║佛身清淨常寂滅光明照耀徧世間
X08n0240_p0496b14║無相無行無影像譬如空雲如是見
X08n0240_p0496b15║佛身如是定境界一切眾生莫能測
X08n0240_p0496b16║示彼難思方便門此慧光王之所悟
X08n0240_p0496b17║佛剎微塵法門海一言演說盡無餘
X08n0240_p0496b18║如是劫海演不窮善思慧光之解脫
X08n0240_p0496b19║諸佛圓音等世間眾生隨類各得解
X08n0240_p0496b20║而於音聲不分別普音梵天如是悟
X08n0240_p0496b21║三世所有諸如來趣入菩提方便行
X08n0240_p0496b22║一切皆於佛身現自在昔天之解脫
X08n0240_p0496b23║一切眾生業差別隨其因感種種殊
X08n0240_p0496b24║世間如是佛皆現寂靜光天能悟入
X08n0240_p0496c01║無量法門皆自在調伏眾生徧十方
X08n0240_p0496c02║亦不於中起分別此是普光之境界
X08n0240_p0496c03║佛身如空不可盡無相無礙徧十方
X08n0240_p0496c04║所有應現皆如化變化音王悟斯道
X08n0240_p0496c05║如來身相無有邊智慧音聲亦如是
X08n0240_p0496c06║處世現形無所著光耀天王入此門
X08n0240_p0496c07║法王安處妙法宮法身光明無不照
X08n0240_p0496c08║法身無比無諸相此海音王之解脫
X08n0240_p0496c09║復次自在天王得現前成熟無量眾生自在藏解脫
X08n0240_p0496c10║門。善目主天王得觀察一切眾生樂令入聖境界樂
X08n0240_p0496c11║解脫門。妙寶幢冠天王得隨諸眾生種種欲解令起
X08n0240_p0496c12║行解脫門。勇猛慧天王得普攝為一切眾生所說義
X08n0240_p0496c13║解脫門。妙音句天王得憶念如來廣大慈增進自所
X08n0240_p0496c14║行解脫門。妙光幢天王得示現大悲門摧滅一切憍
X08n0240_p0496c15║慢幢解脫門。寂靜境天王得調伏一切世間瞋害心
X08n0240_p0496c16║解脫門。妙輪莊嚴幢天王得十方無邊佛隨憶念悉
X08n0240_p0496c17║來赴解脫門。華光慧天王得隨眾生心念普現成正
X08n0240_p0496c18║覺解脫門。因陀羅妙光天王得普入一切世間大威
X08n0240_p0496c19║力自在法解脫門。爾時自在天王承佛威力。普觀一
X08n0240_p0496c20║切自在天眾。而說頌言。
X08n0240_p0496c21║佛身周徧等法界普應眾生悉現前
X08n0240_p0496c22║種種教門常化誘於法自在能開悟
X08n0240_p0496c23║世間所有種種樂聖寂滅樂為最勝
X08n0240_p0496c24║住於廣大法性中妙眼天王觀見此
X08n0240_p0497a01║如來出現徧十方普應羣心而說法
X08n0240_p0497a02║一切疑念皆除斷此妙幢冠解脫門
X08n0240_p0497a03║諸佛徧世演妙音無量劫中所說法
X08n0240_p0497a04║能以一言咸說盡勇猛慧天之解脫
X08n0240_p0497a05║世間所有廣大慈不及如來一毫分
X08n0240_p0497a06║佛慈如空不可盡此妙音天之所得
X08n0240_p0497a07║一切眾生慢高山十力摧殄悉無餘
X08n0240_p0497a08║此是如來大悲用妙光幢王所行道
X08n0240_p0497a09║慧光清淨滿世間若有見者除癡暗
X08n0240_p0497a10║令其遠離諸惡道寂靜天王悟斯法
X08n0240_p0497a11║毛孔光明能演說等眾生數諸佛名
X08n0240_p0497a12║隨其所樂悉得聞此妙輪幢之解脫
X08n0240_p0497a13║如來自在不可量法界虗空悉充滿
X08n0240_p0497a14║一切眾會皆明覩此解脫門華慧入
X08n0240_p0497a15║無量無邊大劫海普現十方而說法
X08n0240_p0497a16║未曾見神有去來此妙光天之所悟
X08n0240_p0497a17║復次善化天王得開示一切業變化力解脫門。寂靜
X08n0240_p0497a18║音光明天王得捨離一切攀緣解脫門。變化力光明
X08n0240_p0497a19║天王得普滅一切眾生癡暗心。令智慧圓滿解脫門。
X08n0240_p0497a20║莊嚴主天王得示現無邊悅意聲解脫門。念光天王
X08n0240_p0497a21║得了知一切佛無盡福德相解脫門。最上雲音天王
X08n0240_p0497a22║得普知過去一切劫成壞次第解脫門。勝光天王得
X08n0240_p0497a23║開悟一切眾生智解脫門。妙髻天王得舒光疾滿十
X08n0240_p0497a24║方虗空界解脫門。喜慧天王得一切所作無能壞精
X08n0240_p0497b01║進力解脫門。華光髻天王得知一切眾生業所受報
X08n0240_p0497b02║解脫門。普見十方天王得示現不思議眾生形類差
X08n0240_p0497b03║別解脫門。爾時善化天王承佛威力。普觀一切善化
X08n0240_p0497b04║天眾。而說頌言。
X08n0240_p0497b05║世間業性不思議佛為羣迷悉開示
X08n0240_p0497b06║巧說因緣真實理一切眾生差別業
X08n0240_p0497b07║種種觀佛無所有十方求覓不可得
X08n0240_p0497b08║法身示現無真實此法寂音之所見
X08n0240_p0497b09║佛於劫海修諸行為滅世間癡暗惑
X08n0240_p0497b10║是故清淨最照明此是力光心所悟
X08n0240_p0497b11║世間所有妙音聲無有能比如來音
X08n0240_p0497b12║佛以一音徧十方入此解脫莊嚴主
X08n0240_p0497b13║世間所有眾福力不與如來一相等
X08n0240_p0497b14║如來福德同虗空此念光天所觀見
X08n0240_p0497b15║三世所有無量劫如其成敗種種相
X08n0240_p0497b16║佛一毛孔皆能現最上雲音所了知
X08n0240_p0497b17║十方虗空可知量佛毛孔量不可得
X08n0240_p0497b18║如是無礙不思議妙髻天王已能悟
X08n0240_p0497b19║佛於曩世無量劫具修廣大波羅蜜
X08n0240_p0497b20║勤行精進無厭怠喜慧能知此法門
X08n0240_p0497b21║業性因緣不可思佛為世間皆演說
X08n0240_p0497b22║法性本淨無諸垢此是華光之入處
X08n0240_p0497b23║汝應觀佛一毛孔一切眾生悉在中
X08n0240_p0497b24║彼亦不來亦不去此普見王之所了
X08n0240_p0497c01║復次知足天王得一切佛出興世圓滿教輪解脫門。
X08n0240_p0497c02║喜樂海髻天王得盡虗空界清淨光明身解脫門。最
X08n0240_p0497c03║勝功德幢天王得消滅世間苦淨願海解脫門。寂靜
X08n0240_p0497c04║光天王得普現身說法解脫門。善目天王得普淨一
X08n0240_p0497c05║切眾生界解脫門。寶峰月天王得普化世間常現前
X08n0240_p0497c06║無盡藏解脫門。勇健力天王得開示一切佛正覺境
X08n0240_p0497c07║界解脫門。金剛妙光天王得堅固一切眾生菩提心
X08n0240_p0497c08║令不可壞解脫門。星宿幢天王得一切佛出興咸親
X08n0240_p0497c09║近觀察調伏眾生方便解脫門。妙莊嚴天王得一念
X08n0240_p0497c10║悉知眾生心隨機應現解脫門。爾時知足天王承佛
X08n0240_p0497c11║威力。普觀一切知足天眾。而說頌言。
X08n0240_p0497c12║如來廣大徧法界於諸眾生悉平等
X08n0240_p0497c13║普應羣情闡妙門令入難思清淨法
X08n0240_p0497c14║佛身普現於十方無著無礙不可取
X08n0240_p0497c15║種種色像世咸見此喜髻天之所入
X08n0240_p0497c16║如來往昔修諸行清淨大願深如海
X08n0240_p0497c17║一切佛法皆令滿勝德能知此方便
X08n0240_p0497c18║如來法身不思議如影分形等法界
X08n0240_p0497c19║處處闡明一切法寂靜光天解脫門
X08n0240_p0497c20║眾生業惑所纏覆憍慢放逸心馳蕩
X08n0240_p0497c21║如來為說寂靜法善目照知心喜慶
X08n0240_p0497c22║一切世間真導師為救為歸而出現
X08n0240_p0497c23║普示眾生安樂處峰月於此能深入
X08n0240_p0497c24║諸佛境界不思議一切法界皆周徧
X08n0240_p0498a01║入於諸法到彼岸勇慧見此生歡喜
X08n0240_p0498a02║若有眾生堪受化聞佛功德趣菩提
X08n0240_p0498a03║令住福海常清淨妙光於此能觀察
X08n0240_p0498a04║十方剎海微塵數一切佛所皆往集
X08n0240_p0498a05║恭敬供養聽聞法此莊嚴幢之所見
X08n0240_p0498a06║眾生心海不思議無住無動無依處
X08n0240_p0498a07║佛於一念皆明現妙莊嚴天斯善了
X08n0240_p0498a08║復次時分天王得發起一切眾生善根。令永離憂惱
X08n0240_p0498a09║解脫門。妙光天王得普入一切境界解脫門。無盡慧
X08n0240_p0498a10║功德幢天王得滅除一切患大悲輪解脫門。善化端
X08n0240_p0498a11║嚴天王得了知三世一切眾生心解脫門。總持大光
X08n0240_p0498a12║明天王得陀羅尼門光明憶持一切法無忘失解脫
X08n0240_p0498a13║門。不思議慧天王得善入一切業自性不思議方便
X08n0240_p0498a14║解脫門。輪臍天王得轉法輪成熟眾生方便解脫門。
X08n0240_p0498a15║光𦦨天王得廣大眼普觀眾生而往調伏解脫門。光
X08n0240_p0498a16║照天王得超出一切業障不隨魔所作解脫門。普觀
X08n0240_p0498a17║察大名稱天王得善誘誨一切諸天眾令受行心清
X08n0240_p0498a18║淨解脫門。爾時時分天王承佛威力。普觀一切時分
X08n0240_p0498a19║天眾。而說頌言。
X08n0240_p0498a20║佛於無量久遠劫已竭世間憂惱海
X08n0240_p0498a21║廣闢離塵清淨道永耀眾生智慧燈
X08n0240_p0498a22║如來法身甚廣大十方邊際不可得
X08n0240_p0498a23║一切方便無限量妙光明天智能入
X08n0240_p0498a24║生老病死憂悲苦逼迫世間無暫歇
X08n0240_p0498b01║大師哀愍誓悉除無盡慧光能覺了
X08n0240_p0498b02║佛如幻智無所礙於三世法悉明達
X08n0240_p0498b03║普入眾生心行中此善化天之境界
X08n0240_p0498b04║總持邊際不可得辯才大海亦無盡
X08n0240_p0498b05║能轉清淨妙法輪此是大光之解脫
X08n0240_p0498b06║業性廣大無窮盡智慧覺了善開示
X08n0240_p0498b07║一切方便不思議如是慧天之所入
X08n0240_p0498b08║轉不思議妙法輪顯示修習菩提道
X08n0240_p0498b09║永滅一切眾生苦此是輪臍方便地
X08n0240_p0498b10║如來真身本無二應物隨形滿世間
X08n0240_p0498b11║眾生各現在其前此是𦦨天之境界
X08n0240_p0498b12║若有眾生一見佛必使淨除諸業障
X08n0240_p0498b13║離諸魔業永無餘光照天王所行道
X08n0240_p0498b14║一切眾會廣大海佛在其中最威耀
X08n0240_p0498b15║普雨法雨潤眾生此解脫門名稱入
X08n0240_p0498b16║復次釋迦因陀羅天王得憶念三世佛出興乃至剎
X08n0240_p0498b17║成壞皆明見大歡喜解脫門。普稱滿音天王得能令
X08n0240_p0498b18║佛色身最清淨廣大世無能比解脫門。慈目寶髻天
X08n0240_p0498b19║王得慈雲普覆解脫門。寶光幢名稱天王得恒見佛
X08n0240_p0498b20║於一切世主前現種種形相威德身解脫門。發生喜
X08n0240_p0498b21║樂髻天王得知一切眾生城邑宮殿。從何福業生解
X08n0240_p0498b22║脫門。端正念天王得開示諸佛成熟眾生事解脫門。
X08n0240_p0498b23║高勝音天王得知一切世間成壞劫轉變相解脫門。
X08n0240_p0498b24║成就念天王得憶念當來菩薩調伏眾生行解脫門。
X08n0240_p0498c01║淨華光天王得了知一切諸天快樂因解脫門。智日
X08n0240_p0498c02║眼天王得開示一切諸天子受生善根俾無癡惑解
X08n0240_p0498c03║脫門。自在光明天王得開悟一切諸天眾。令永斷種
X08n0240_p0498c04║種疑解脫門。爾時釋迦因陀羅天王承佛威力。普觀
X08n0240_p0498c05║一切三十三天眾。而說頌言。
X08n0240_p0498c06║我念三世一切佛所有境界悉平等
X08n0240_p0498c07║如其國土壞與成以佛威神皆得見
X08n0240_p0498c08║佛身廣大徧十方妙色無比利羣生
X08n0240_p0498c09║光明照耀靡不及此道普稱能觀見
X08n0240_p0498c10║如來方便大慈海往劫修行極清淨
X08n0240_p0498c11║化導眾生無有邊寶髻天王斯悟了
X08n0240_p0498c12║我念法王功德海世中最上無與等
X08n0240_p0498c13║發生廣大歡喜心此寶光天之解脫
X08n0240_p0498c14║佛知眾生善業海種種勝因生大福
X08n0240_p0498c15║皆令顯現無有餘此喜髻天之所見
X08n0240_p0498c16║諸佛出現於十方普徧一切世間中
X08n0240_p0498c17║觀眾生心示調伏正念天王悟斯道
X08n0240_p0498c18║如來智身廣大眼世界微塵無不見
X08n0240_p0498c19║如是普徧於十方此雲音天之解脫
X08n0240_p0498c20║一切佛子菩提行如來悉現毛孔中
X08n0240_p0498c21║如其無量皆具足此念天王所明見
X08n0240_p0498c22║世間所有安樂事一切皆由佛出生
X08n0240_p0498c23║如來功德勝無等此解脫處華王入
X08n0240_p0498c24║若念如來少功德乃至一念心專仰
X08n0240_p0499a01║諸惡道怖悉永除智眼於此能深悟
X08n0240_p0499a02║寂滅法中大神通普應羣心靡不周
X08n0240_p0499a03║所有疑惑皆令斷此光明王之所得
X08n0240_p0499a04║復次日天子得淨光普照十方眾生盡未來劫常為
X08n0240_p0499a05║利益解脫門。光𦦨眼天子得以一切隨類身開悟眾
X08n0240_p0499a06║生令入智慧海解脫門。須彌光歡喜幢天子得為一
X08n0240_p0499a07║切眾生主令勤修無邊淨功德解脫門。淨寶月天子
X08n0240_p0499a08║得修一切苦行深心歡喜解脫門。勇猛不退轉天子
X08n0240_p0499a09║得無礙光普照令一切眾生益其精爽解脫門。妙華
X08n0240_p0499a10║纓光明天子得淨光普照眾生身令生歡喜信解海
X08n0240_p0499a11║解脫門。最勝幢光明天子得光明普照一切世間。令
X08n0240_p0499a12║成辦種種妙功德解脫門。寶髻普光明天子得大悲
X08n0240_p0499a13║海現無邊境界種種色相寶解脫門。光明眼天子得
X08n0240_p0499a14║淨治一切眾生眼令見法界藏解脫門。持德天子得
X08n0240_p0499a15║發生清淨相續心令不失壞解脫門。普運行光明天
X08n0240_p0499a16║子得普運日宮殿照十方一切眾生令成就所作業
X08n0240_p0499a17║解脫門。爾時日天子承佛威力。普觀一切日天子眾。
X08n0240_p0499a18║而說頌言。
X08n0240_p0499a19║如來廣大智慧光普照十方諸國土
X08n0240_p0499a20║一切眾生咸見佛種種調伏多方便
X08n0240_p0499a21║如來色相無有邊隨其所樂悉現身
X08n0240_p0499a22║普為世間開智海𦦨眼如是觀於佛
X08n0240_p0499a23║佛身無等無有比光明照耀徧十方
X08n0240_p0499a24║超過一切最無上如是法門歡喜得
X08n0240_p0499b01║為利世間修苦行往來諸有無量劫
X08n0240_p0499b02║光明徧淨如虗空寶月能知此方便
X08n0240_p0499b03║佛演妙音無障礙普徧十方諸國土
X08n0240_p0499b04║以法滋味益羣生勇猛能知此方便
X08n0240_p0499b05║放光明網不思議普淨一切諸含識
X08n0240_p0499b06║悉使發生深信解此華纓天所入門
X08n0240_p0499b07║世間所有諸光明不及佛一毛孔光
X08n0240_p0499b08║佛光如是不思議此勝幢光之解脫
X08n0240_p0499b09║一切諸佛法如是悉坐菩提樹王下
X08n0240_p0499b10║令非道者住於道寶髻光明如是見
X08n0240_p0499b11║眾生盲暗愚癡苦佛欲令其生淨眼
X08n0240_p0499b12║是故為然智慧燈善目於此深觀察
X08n0240_p0499b13║解脫方便自在尊若有曾見一供養
X08n0240_p0499b14║悉使修行至於果此是德天方便力
X08n0240_p0499b15║一法門中無量門無量千劫如是說
X08n0240_p0499b16║所演法門廣大義普運光天之所了
X08n0240_p0499b17║復次月天子得淨光普照法界攝化眾生解脫門。華
X08n0240_p0499b18║王髻光明天子得觀察一切眾生界令普入無邊法
X08n0240_p0499b19║解脫門。眾妙淨光天子得了知一切眾生心海種種
X08n0240_p0499b20║攀緣轉解脫門。安樂世間心天子得與一切眾生不
X08n0240_p0499b21║可思議樂令踊躍大歡喜解脫門。樹王眼光明天子。
X08n0240_p0499b22║得如田家作業種芽莖等隨時守護令成就解脫門。
X08n0240_p0499b23║出現淨光天子得慈悲救護一切眾生令現見受苦
X08n0240_p0499b24║受樂事解脫門。普遊不動光天子得能持清淨月普
X08n0240_p0499c01║觀十方解脫門。星宿王自在天子得開示一切法如
X08n0240_p0499c02║幻如虗空無相無自性解脫門。淨覺月天子得普為
X08n0240_p0499c03║一切眾生起大業用解脫門。大威德光明天子得普
X08n0240_p0499c04║斷一切疑惑解脫門。爾時月天子承佛威力。普觀一
X08n0240_p0499c05║切月宮殿中諸天眾會。而說頌言。
X08n0240_p0499c06║佛放光明徧世間照耀十方諸國土
X08n0240_p0499c07║演不思議廣大法永破眾生癡惑暗
X08n0240_p0499c08║境界無邊無有盡於無量劫常開導
X08n0240_p0499c09║種種自在化羣生華髻如是觀於佛
X08n0240_p0499c10║眾生心海念念殊佛智寬廣悉了知
X08n0240_p0499c11║普為說法令歡喜此妙光明之解脫
X08n0240_p0499c12║眾生無有聖安樂沉迷惡道受諸苦
X08n0240_p0499c13║如來示彼法性門安樂思惟如是見
X08n0240_p0499c14║如來希有大慈悲為利眾生入諸有
X08n0240_p0499c15║說法勸善令成就此目光天所了知
X08n0240_p0499c16║世尊開闡法光明分別世間諸業性
X08n0240_p0499c17║善惡所行無失壞淨光見此生歡喜
X08n0240_p0499c18║佛為一切福所依譬如大地持宮室
X08n0240_p0499c19║巧示離憂安隱道不動能知此方便
X08n0240_p0499c20║智火大明周法界現形無數等眾生
X08n0240_p0499c21║普為一切開真實星宿王天悟斯道
X08n0240_p0499c22║佛如虗空無自性為利眾生現世間
X08n0240_p0499c23║相好莊嚴如影像淨覺天王如是見
X08n0240_p0499c24║佛身毛孔普演音法雲覆世悉無餘
X08n0240_p0500a01║聽聞莫不生歡喜如是解脫光天悟
X08n0240_p0500a02║
X08n0240_p0500a03║大方廣佛華嚴經綱要卷第二