X08n0240_p0526a14║
X08n0240_p0526a15║
X08n0240_p0526a16║
X08n0240_p0526a17║大方廣佛華嚴經綱要卷第七
X08n0240_p0526a18║于闐國三藏沙門實义難陀　譯經
X08n0240_p0526a19║清涼山大華嚴寺沙門澄觀　疏義
X08n0240_p0526a20║明匡山法雲寺憨山沙門德清提挈
X08n0240_p0526a21║普賢三昧品第三
X08n0240_p0526a22║爾時普賢菩薩摩訶薩。於如來前坐蓮華藏師子之
X08n0240_p0526a23║座。承佛神力。入于三昧。此三昧名一切諸佛毗盧遮
X08n0240_p0526a24║那如來藏身。普入一切佛平等性。能於法界示眾影
X08n0240_p0526b01║像。廣大無礙同於虗空。法界海旋靡不隨入。出生一
X08n0240_p0526b02║切諸三昧法。普能包納十方法界。三世諸佛智光明
X08n0240_p0526b03║海皆從此生。十方所有諸安立海悉能示現。含藏一
X08n0240_p0526b04║切佛力解脫諸菩薩智。能令一切國土微塵普能容
X08n0240_p0526b05║受無邊法界。成就一切佛功德海。顯示如來諸大願
X08n0240_p0526b06║海。一切諸佛所有法輪流通護持使無斷絕。如此世
X08n0240_p0526b07║界中普賢菩薩於世尊前入此三昧。如是盡法界虗
X08n0240_p0526b08║空界十方三世微細無礙廣大光明佛眼所見佛力
X08n0240_p0526b09║能到佛身所現一切國土。及此國土所有微塵。一一
X08n0240_p0526b10║塵中。有世界海微塵數佛剎。一一剎中。有世界海微
X08n0240_p0526b11║塵數諸佛。一一佛前有世界海微塵數普賢菩薩。皆
X08n0240_p0526b12║亦入此一切諸佛毗盧遮那如來藏身三昧。爾時一
X08n0240_p0526b13║一普賢菩薩。皆有十方一切諸佛而現其前。彼諸如
X08n0240_p0526b14║來同聲讚言。善哉善哉。善男子。汝能入此一切諸佛
X08n0240_p0526b15║毗盧遮那如來藏身菩薩三昧。佛子。此是十方一切
X08n0240_p0526b16║諸佛共加於汝。以毗盧遮那如來本願力故。亦以汝
X08n0240_p0526b17║修一切諸佛行願力故。所謂能轉一切佛法輪故。開
X08n0240_p0526b18║顯一切如來智慧海故。普照十方諸安立海悉無餘
X08n0240_p0526b19║故。令一切眾生淨治雜染得清淨故。普攝一切諸大
X08n0240_p0526b20║國土。無所著故。深入一切諸佛境界無障礙故。普示
X08n0240_p0526b21║一切佛功德故。能入一切諸法實相增智慧故。觀察
X08n0240_p0526b22║一切諸法門故。了知一切眾生根故。能持一切諸佛
X08n0240_p0526b23║如來教文海故。爾時十方一切諸佛。即與普賢菩薩
X08n0240_p0526b24║摩訶薩能入一切智性力智。與入法界無邊量智。與
X08n0240_p0526c01║成就一切佛境界智。與知一切世界海成壞智。與知
X08n0240_p0526c02║一切眾生界廣大智。與住諸佛甚深解脫無差別諸
X08n0240_p0526c03║三昧智。與入一切菩薩諸根海智。與知一切眾生語
X08n0240_p0526c04║言海轉法輪詞辯智。與普入法界一切世界海身智。
X08n0240_p0526c05║與得一切佛音聲智。如此世界中如來前普賢菩薩
X08n0240_p0526c06║蒙諸佛與如是智。如是一切世界海及彼世界海一
X08n0240_p0526c07║一塵中所有普賢悉亦如是。何以故。證彼三昧。法如
X08n0240_p0526c08║是故。是時十方諸佛各舒右手摩普賢菩薩頂其。手
X08n0240_p0526c09║皆以相好莊嚴妙網光舒香流𦦨發。復出諸佛種種
X08n0240_p0526c10║妙音及以自在神通之事。過現未來一切菩薩普賢
X08n0240_p0526c11║願海一切如來清淨法輪。及三世佛所有影像。皆於
X08n0240_p0526c12║中現。如此世界中普賢菩薩為十方佛所共摩頂。如
X08n0240_p0526c13║是一切世界海及彼世界海一一塵中所有普賢。悉
X08n0240_p0526c14║亦如是為十方佛之所摩頂。爾時普賢菩薩即從是
X08n0240_p0526c15║三昧而起。從此三昧起時。即從一切世界海微塵數
X08n0240_p0526c16║三昧海門起。所謂從知三世念念無差別善巧智三
X08n0240_p0526c17║昧門起。從知三世一切法界所有微塵三昧門起。從
X08n0240_p0526c18║現三世一切佛剎三昧門起。從現一切眾生舍宅三
X08n0240_p0526c19║昧門起。從知一切眾生心海三昧門起。從知一切眾
X08n0240_p0526c20║生各別名字三昧門起。從知十方法界處所各差別
X08n0240_p0526c21║三昧門起。從知一切微塵中。各有無邊廣大佛身雲
X08n0240_p0526c22║三昧門起。從演說一切法理趣海三昧門起。普賢菩
X08n0240_p0526c23║薩從如是等三昧門起時。其諸菩薩一一各得世界
X08n0240_p0526c24║海微塵數三昧海雲。世界海微塵數陀羅尼海雲。世
X08n0240_p0527a01║界海微塵數諸法方便海雲。世界海微塵數辯才門
X08n0240_p0527a02║海雲。世界海微塵數修行海雲。世界海微塵數普照
X08n0240_p0527a03║法界一切如來功德藏智光明海雲。世界海微塵數
X08n0240_p0527a04║一切如來諸力智慧無差別方便海雲。世界海微塵
X08n0240_p0527a05║數一切如來一一毛孔中各現眾剎海雲。世界海微
X08n0240_p0527a06║塵數一一菩薩示現從兜率天宮歿下生成佛轉正
X08n0240_p0527a07║法輪般涅槃等海雲。如此世界中普賢菩薩從三昧
X08n0240_p0527a08║起諸菩薩眾獲如是益。如是一切世界海及彼世界
X08n0240_p0527a09║海所有微塵一一塵中。悉亦如是。
X08n0240_p0527a10║此品來意。以前眾既集光示法主。今將說法。是故
X08n0240_p0527a11║法主入定受加。為近方便。以出定即說。故以三昧
X08n0240_p0527a12║為近也。品標普賢者。明說法主以說普法故。三昧
X08n0240_p0527a13║是業用。以非證不宣。此則人法合舉。言三昧名毗
X08n0240_p0527a14║盧遮那如來藏身者。以毗者廣大也。盧遮者生也。
X08n0240_p0527a15║那者思也。慈悲無邊故名廣。智慧無上故稱為大。
X08n0240_p0527a16║生想已盡故云生息。涅槃云離有常住故名如來。
X08n0240_p0527a17║萬德含攝是謂藏身。即出纏之法身也。以此法身
X08n0240_p0527a18║是法界體故。言藏身者。謂諸佛法身周徧法界。塵
X08n0240_p0527a19║中復含諸剎。重重無盡。明此徧剎之身包容所徧
X08n0240_p0527a20║剎海。無不皆在如來身中。故名藏身。融通總有四
X08n0240_p0527a21║句。一身徧剎海。二剎在身中。三身徧身內剎。四剎
X08n0240_p0527a22║入徧剎身。即內即外。依正混融無障無礙。是此三
X08n0240_p0527a23║昧所作。故以為名。將說此法故入茲定。佛平等性
X08n0240_p0527a24║即如來藏。是故但入如來藏身。即是已入佛平等。
X08n0240_p0527b01║故下文云。如此世界中普賢菩薩於世尊前入三
X08n0240_p0527b02║昧。如是盡法界虗空界十方三世微細無礙廣大
X08n0240_p0527b03║光明佛眼所見佛力能到佛身所現一切國土。及
X08n0240_p0527b04║此國土所有微塵。一一塵中有世界海微塵數佛
X08n0240_p0527b05║剎。一一剎中有微塵數諸佛。一一佛前有世界海
X08n0240_p0527b06║微塵數普賢菩薩。皆亦入此一切諸佛毗盧遮那
X08n0240_p0527b07║藏身三昧。一一普賢前皆有十方諸佛現前。讚普
X08n0240_p0527b08║賢菩薩能入此三昧。即此三昧已彰法界重重無
X08n0240_p0527b09║盡矣。此諸佛讚。以顯諸佛加持。此口加也。下文爾
X08n0240_p0527b10║時十方一切諸佛即與普賢菩薩能入一切智大
X08n0240_p0527b11║智。此意加也。次十方諸佛各舒右手摩普賢菩薩
X08n0240_p0527b12║頂。此身加也。次結通云。如此世界十方諸佛摩普
X08n0240_p0527b13║賢頂。一切世界海一一塵中所有普賢。皆為十方
X08n0240_p0527b14║諸佛之所摩頂。此通顯加分也。下爾時普賢菩薩
X08n0240_p0527b15║從三昧起。從此三昧起時。即從一切世界海微塵
X08n0240_p0527b16║數三昧海門起。令諸菩薩各得法益。下結通云。如
X08n0240_p0527b17║此世界乃至及彼世界海所有微塵。一一塵中悉
X08n0240_p0527b18║亦如是。
X08n0240_p0527b19║爾時十方一切世界海。以諸佛威神力。及普賢菩薩
X08n0240_p0527b20║三昧力故。悉皆微動。一一世界眾寶莊嚴。及出妙音
X08n0240_p0527b21║演說諸法。復於一切如來眾會道場海中。普雨十種
X08n0240_p0527b22║大摩尼王雲。何等為十。所謂妙金星幢摩尼王雲。光
X08n0240_p0527b23║明照耀靡尼王雲。寶輪垂下摩尼王雲。眾寶藏現菩
X08n0240_p0527b24║薩像摩尼王雲。稱揚佛名摩尼王雲。光明熾盛普照
X08n0240_p0527c01║一切佛剎道場摩尼王雲。光照十方種種變化摩尼
X08n0240_p0527c02║王雲。稱讚一切菩薩功德摩尼王雲。如日光熾盛摩
X08n0240_p0527c03║尼王雲。悅意樂音周聞十方摩尼王雲。普雨如是十
X08n0240_p0527c04║種大摩尼王雲已。一切如來諸毛孔中咸放光明。於
X08n0240_p0527c05║光明中而說頌言。
X08n0240_p0527c06║普賢徧住於諸剎坐寶蓮華眾所觀
X08n0240_p0527c07║一切神通靡不現無量三昧皆能入
X08n0240_p0527c08║普賢恒以種種身法界周流悉充滿
X08n0240_p0527c09║三昧神通方便力圓音廣說皆無礙
X08n0240_p0527c10║一切剎中諸佛所種種三昧現神通
X08n0240_p0527c11║一一神通悉周徧十方國土無遺者
X08n0240_p0527c12║如一切剎如來所彼剎塵中悉亦然
X08n0240_p0527c13║所現三昧神通事毗盧遮那之願力
X08n0240_p0527c14║普賢身相如虗空依真而住非國土
X08n0240_p0527c15║隨諸眾生心所欲示現普身等一切
X08n0240_p0527c16║普賢安住諸大願獲此無量神通力
X08n0240_p0527c17║一切佛身所有剎悉現其形而詣彼
X08n0240_p0527c18║一切眾海無有邊分身住彼亦無量
X08n0240_p0527c19║所現國土皆嚴淨一剎那中見多劫
X08n0240_p0527c20║普賢安住一切剎所現神通勝無比
X08n0240_p0527c21║震動十方靡不周令其觀者悉得見
X08n0240_p0527c22║一切佛智功德力種種大法皆成滿
X08n0240_p0527c23║以諸三昧方便門示己往昔菩提行
X08n0240_p0527c24║如是自在不思議十方國土皆示現
X08n0240_p0528a01║為顯普入諸三昧佛光雲中讚功德
X08n0240_p0528a02║爾時一切菩薩眾。皆向普賢合掌瞻仰。承佛神力同
X08n0240_p0528a03║聲讚言。
X08n0240_p0528a04║從諸佛法而出生亦因如來願力起
X08n0240_p0528a05║真如平等虗空藏汝已嚴淨此法身
X08n0240_p0528a06║一切佛剎眾會中普賢徧住於其所
X08n0240_p0528a07║功德智海光明者等照十方無不見
X08n0240_p0528a08║普賢廣大功德海徧往十方親近佛
X08n0240_p0528a09║一切塵中所有剎悉能詣彼而明現
X08n0240_p0528a10║佛子我曹常見汝諸如來所悉親近
X08n0240_p0528a11║住於三昧實境中一切國土微塵劫
X08n0240_p0528a12║佛子能以普徧身悉詣十方諸國土
X08n0240_p0528a13║眾生大海咸濟度法界微塵無不入
X08n0240_p0528a14║入於法界一切塵其身無盡無差別
X08n0240_p0528a15║譬如虗空悉周徧演說如來廣大法
X08n0240_p0528a16║一切功德光明者如雲廣大力殊勝
X08n0240_p0528a17║眾生海中皆往詣說佛所行無等法
X08n0240_p0528a18║為度眾生於劫海普賢勝行皆修習
X08n0240_p0528a19║演一切法如大雲其音廣大靡不聞
X08n0240_p0528a20║國土云何得成立諸佛云何而出現
X08n0240_p0528a21║及以一切眾生海願隨其義如實說
X08n0240_p0528a22║此中無量大眾海悉在尊前恭敬住
X08n0240_p0528a23║為轉清淨妙法輪一切諸佛皆隨喜
X08n0240_p0528a24║此下現相作證分。以十方菩薩得益心喜。喜則地
X08n0240_p0528b01║動及有諸瑞。諸會聞竟得。故現瑞證居後。此會雖
X08n0240_p0528b02║即未聞。先已得益。故先現瑞。以此會辨果顯殊勝
X08n0240_p0528b03║故。
X08n0240_p0528b04║補義云以此果法初則海眾不言而請。然如來命
X08n0240_p0528b05║普賢說。但以光加。亦未有言命。故今普賢入此如
X08n0240_p0528b06║來藏身三昧。即此三昧已彰無盡法界之全體。故
X08n0240_p0528b07║雖不言而已示答盡。故十方海眾亦不待說。而先
X08n0240_p0528b08║默證乎絕言之體。此即普賢業已說畢。故海眾得
X08n0240_p0528b09║益而地動現瑞以證其益也。故次一切如來諸毛
X08n0240_p0528b10║孔中咸放光明。於光明中說頌讚德。以讚普賢。乃
X08n0240_p0528b11║深入法界之說主也。故次一切菩薩以聞光中偈
X08n0240_p0528b12║讚普賢之德。是則前雖得益。而不知益之所以。而
X08n0240_p0528b13║今乃知從普賢得。故皆向普賢承佛神力。同聲說
X08n0240_p0528b14║頌以讚請也。十偈分三。初一分總述前定。次八別
X08n0240_p0528b15║顯徧相。後一結讚所由。以內堪受法。外有諸佛隨
X08n0240_p0528b16║喜。故應說故。上普賢三昧品竟。
X08n0240_p0528b17║世界成就品第四
X08n0240_p0528b18║此品來意。以前說緣既具。此下正陳所說。總明果
X08n0240_p0528b19║相。別答法界安立海問。故此品來。下華藏品為別
X08n0240_p0528b20║明本師之所嚴淨。此品以為總明諸佛果相。釋名
X08n0240_p0528b21║世界者。世謂三世。墮去來今故。界為方分。有彼此
X08n0240_p0528b22║故。又世謂隱覆。界亦分齊。謂諸有為可壞者世。即
X08n0240_p0528b23║隱覆無為不可壞法。從真性起同無為法。即隱覆
X08n0240_p0528b24║有為可破壞世。名不相雜。是其分齊。是故感華藏
X08n0240_p0528c01║者對娑婆而見華藏。感娑婆者對華藏而見娑婆。
X08n0240_p0528c02║成就者即能成之緣。有十緣等。能所合目。故云世
X08n0240_p0528c03║界成就。
X08n0240_p0528c04║爾時普賢菩薩摩訶薩。以佛神力。徧觀察一切世界
X08n0240_p0528c05║海。一切眾生海。一切諸佛海。一切法界海。一切眾生
X08n0240_p0528c06║業海。一切眾生根欲海。一切諸佛法輪海。一切三世
X08n0240_p0528c07║海。一切如來願力海。一切如來神變海。如是觀察已。
X08n0240_p0528c08║普告一切道場眾海諸菩薩言。佛子。諸佛世尊。知一
X08n0240_p0528c09║切世界海成壞清淨智不可思議。知一切眾生業海
X08n0240_p0528c10║智不可思議。知一切法界安立海智不可思議。說一
X08n0240_p0528c11║切無邊佛海智不可思議。入一切欲解根海智不可
X08n0240_p0528c12║思議。一念普知一切三世智不可思議。顯示一切如
X08n0240_p0528c13║來無量願海智不可思議。示現一切佛神變海智不
X08n0240_p0528c14║可思議。轉法輪智不可思議。建立演說海不可思議。
X08n0240_p0528c15║清淨佛身不可思議。無邊色相海普照明不可思議。
X08n0240_p0528c16║相及隨好皆清淨不可思議。無邊色相光明輪海具
X08n0240_p0528c17║足清淨不可思議。種種色相光明雲海不可思議。殊
X08n0240_p0528c18║勝寶𦦨海不可思議。成就言音海不可思議。示現三
X08n0240_p0528c19║種自在海調伏成熟一切眾生不可思議。勇猛調伏
X08n0240_p0528c20║諸眾生海無空過者不可思議。安住佛地不可思議。
X08n0240_p0528c21║入如來境界不可思議。威力護持不可思議。觀察一
X08n0240_p0528c22║切佛智所行不可思議。諸力圓滿無能摧伏不可思
X08n0240_p0528c23║議。無畏功德無能過者不可思議。住無差別三昧不
X08n0240_p0528c24║可思議。神通變化不可思議。清淨自在智不可思議。
X08n0240_p0529a01║一切佛法無能毀壞不可思議。如是等一切法。我當
X08n0240_p0529a02║承佛神力及一切如來威神力故具足宣說。為令眾
X08n0240_p0529a03║生入佛智慧海故。為令一切菩薩於佛功德海中得
X08n0240_p0529a04║安住故。為令一切世界海一切佛自在所莊嚴故。為
X08n0240_p0529a05║令一切劫海中如來種性恒不斷故。為令於一切世
X08n0240_p0529a06║界海中顯示諸法真實性故。為令隨一切眾生無量
X08n0240_p0529a07║解海而演說故。為令隨一切眾生諸根海方便令生
X08n0240_p0529a08║諸佛法故。為令隨一切眾生樂欲海摧破一切障礙
X08n0240_p0529a09║山故。為令隨一切眾生心行海。令淨修治出要道故。
X08n0240_p0529a10║為令一切菩薩安住普賢願海中故。是時普賢菩薩
X08n0240_p0529a11║復欲令無量道場眾海生歡喜故。令於一切法增長
X08n0240_p0529a12║愛樂故。令生廣大真實信解海故。令淨治普門法界
X08n0240_p0529a13║藏身故。令安立普賢願海故。令淨治入三世平等智
X08n0240_p0529a14║眼故。令增長普照一切世間藏大慧海故。令生陀羅
X08n0240_p0529a15║尼力持一切法輪故。令於一切道場中盡佛境界悉
X08n0240_p0529a16║開示故。令開闡一切如來法門故。令增長法界廣大
X08n0240_p0529a17║甚深一切智性故。即說頌言。
X08n0240_p0529a18║智慧甚深功德海普現十方無量國
X08n0240_p0529a19║隨諸眾生所應見光明徧照轉法輪
X08n0240_p0529a20║十方剎海叵思議佛無量劫皆嚴淨
X08n0240_p0529a21║為化眾生使成熟出興一切諸國土
X08n0240_p0529a22║佛境甚深難可思普示眾生令得入
X08n0240_p0529a23║其心樂小著諸有不能通達佛所悟
X08n0240_p0529a24║若有淨信堅固心常得親近善知識
X08n0240_p0529b01║一切諸佛與其力此乃能入如來智
X08n0240_p0529b02║離諸諂誑心清淨常樂慈悲性歡喜
X08n0240_p0529b03║志欲廣大深信人彼聞此法生欣悅
X08n0240_p0529b04║安住普賢諸願地修行菩薩清淨道
X08n0240_p0529b05║觀察法界如虗空此乃能知佛行處
X08n0240_p0529b06║此諸菩薩獲善利見佛一切神通力
X08n0240_p0529b07║修餘道者莫能知普賢行人方得悟
X08n0240_p0529b08║眾生廣大無有邊如來一切皆護念
X08n0240_p0529b09║轉正法輪靡不至毗盧遮那境界力
X08n0240_p0529b10║一切剎土入我身所住諸佛亦復然
X08n0240_p0529b11║汝應觀我諸毛孔我今示汝佛境界
X08n0240_p0529b12║普賢行願無邊際我已修行得具足
X08n0240_p0529b13║普眼境界廣大身是佛所行應諦聽
X08n0240_p0529b14║此下正陳法海。有三品。於中初二品明果。後一品
X08n0240_p0529b15║辨因。明果答前三十句果問。辨因答前十句因問。
X08n0240_p0529b16║今初品通辨諸佛眾生所有剎海。後品別明本師
X08n0240_p0529b17║之所嚴淨。此品答安立之問。具因具果。後品唯果
X08n0240_p0529b18║徧觀等者先入三昧內契其源。今云徧觀外審其
X08n0240_p0529b19║相。如是下正說。次諸佛世尊知一切世界海下十
X08n0240_p0529b20║不可思議。牒上十句世界海等問。次清淨佛身不
X08n0240_p0529b21║可思議下十不可思議。牒上六根三業十句問。次
X08n0240_p0529b22║安住地不可思議下十不可思議。牒上最初德用
X08n0240_p0529b23║圓備十句問。次如是等一切法至具足宣說。許說
X08n0240_p0529b24║分齊。疏問云。若言具說者。何以下文唯說安立及
X08n0240_p0529c01║世界耶。答經來不盡故。以遮那品末無有結屬故。
X08n0240_p0529c02║若經具來。應更答餘三十八問。又雖說二世界海。
X08n0240_p0529c03║亦已通具三十句問。次云為令眾生入佛智慧海
X08n0240_p0529c04║故下十句說所成益。次是時普賢菩薩。復欲令無
X08n0240_p0529c05║量眾海生歡喜故下讚勝勸聽。次令於一切法增
X08n0240_p0529c06║長愛樂故下十句別顯喜義。次即說頌言十偈。初
X08n0240_p0529c07║二偈明佛出現。次辨定法器。初一偈揀非器。次四
X08n0240_p0529c08║偈明正是法器。後一偈結歸佛力。後二偈勸聽。
X08n0240_p0529c09║下文正陳所說。
X08n0240_p0529c10║爾時普賢菩薩摩訶薩。告諸大眾言。
X08n0240_p0529c11║此一句乃結集生起。
X08n0240_p0529c12║諸佛子。世界海有十種事。過去現在未來諸佛。已說
X08n0240_p0529c13║現說當說。
X08n0240_p0529c14║此下普賢顯說。於前三十句果問中。答世界安立
X08n0240_p0529c15║海一問。餘並攝之。世界廣深目之為海。謂積剎成
X08n0240_p0529c16║種。積種成海。海無別體乃世界之都名。然事類廣
X08n0240_p0529c17║多。略舉其十。
X08n0240_p0529c18║何者為十。所謂世界海起具因緣。世界海所依住。世
X08n0240_p0529c19║界海形狀。世界海體性。世界海莊嚴。世界海清淨。世
X08n0240_p0529c20║界海佛出興。世界海劫住。世界海劫轉變差別。世界
X08n0240_p0529c21║海無差別門。
X08n0240_p0529c22║此徵列世界海十種不同。
X08n0240_p0529c23║諸佛子。略說世界海有此十事。若廣說者。與世界海
X08n0240_p0529c24║微塵數等。過去現在未來諸佛。已說現說當說。
X08n0240_p0530a01║此結略顯廣。言世界海塵者。智猶難測。言豈能陳。
X08n0240_p0530a02║非證法雲。安受茲說。然上十事。於一一剎多少不
X08n0240_p0530a03║定。具緣一種。或一或二。或三或多。清淨一種。或一
X08n0240_p0530a04║或多。或無。以有純穢剎故。其無差別一切皆具。以
X08n0240_p0530a05║約體性平等。佛力融攝故。說無差別所以染淨皆
X08n0240_p0530a06║具也。言有世界海塵數者。約融攝無盡之說也。謂
X08n0240_p0530a07║以世界海盡末為塵。一塵作一剎海。每一剎海其
X08n0240_p0530a08║具緣等。又各有剎海塵數之緣等。謂剎海之多。而
X08n0240_p0530a09║一一所具緣等。亦各有多多也。故云無盡。
X08n0240_p0530a10║諸佛子。略說以十種因緣故。一切世界海。已成現成
X08n0240_p0530a11║當成。何者為十。所謂如來神力故。法應如是故。一切
X08n0240_p0530a12║眾生行業故。一切菩薩成一切智所得故。一切眾生
X08n0240_p0530a13║及諸菩薩同集善根故。一切菩薩嚴淨國土願力故。
X08n0240_p0530a14║一切菩薩成就不退行願故。一切菩薩清淨勝解自
X08n0240_p0530a15║在故。一切如來善根所流及一切諸佛成道時自在
X08n0240_p0530a16║勢力故。普賢菩薩自在願力故。諸佛子。是為略說十
X08n0240_p0530a17║種因緣。若廣說者。有世界海微塵數。爾時普賢菩薩。
X08n0240_p0530a18║欲重宣其義承佛威力。觀察十方。而說頌言。
X08n0240_p0530a19║所說無邊眾剎海毗盧遮那悉嚴淨
X08n0240_p0530a20║世尊境界不思議智慧神通力如是
X08n0240_p0530a21║菩薩修行諸願海普隨眾生心所欲
X08n0240_p0530a22║眾生心行廣無邊菩薩國土徧十方
X08n0240_p0530a23║菩薩趣於一切智勤修種種自在力
X08n0240_p0530a24║無量願海普出生廣大剎土皆成就
X08n0240_p0530b01║修諸行海無有邊入佛境界亦無量
X08n0240_p0530b02║為淨十方諸國土一一土經無量劫
X08n0240_p0530b03║眾生煩惱所擾濁分別欲樂非一相
X08n0240_p0530b04║隨心造業不思議一切剎海斯成立
X08n0240_p0530b05║佛子剎海莊嚴藏離垢光明寶所成
X08n0240_p0530b06║斯由廣大信解心十方所住咸如是
X08n0240_p0530b07║菩薩能修普賢行遊行法界微塵道
X08n0240_p0530b08║塵中悉現無量剎清淨廣大如虗空
X08n0240_p0530b09║等虗空界現神通悉詣道場諸佛所
X08n0240_p0530b10║蓮華座上示眾相一一身包一切剎
X08n0240_p0530b11║一念普現於三世一切剎海皆成立
X08n0240_p0530b12║佛以方便昔入中此是毗盧所嚴淨
X08n0240_p0530b13║爾時普賢菩薩。復告大眾言。諸佛子。一一世界海。有
X08n0240_p0530b14║世界海微塵數所依住。所謂或依一切莊嚴住。或依
X08n0240_p0530b15║虗空住。或依一切寶光明住。或依一切佛光明住。或
X08n0240_p0530b16║依一切寶色光明住。或依一切佛音聲住。或依如幻
X08n0240_p0530b17║業生大力阿脩羅形金剛手住。或依一切世主身住。
X08n0240_p0530b18║或依一切菩薩身住。或依普賢菩薩願所生一切差
X08n0240_p0530b19║別莊嚴海住。諸佛子。世界海有如是等世界海微塵
X08n0240_p0530b20║數所依住。爾時普賢菩薩。欲重宣其義。承佛威力。觀
X08n0240_p0530b21║察十方。而說頌曰。
X08n0240_p0530b22║徧滿十方虗空界所有一切諸國土
X08n0240_p0530b23║如來神力之所加處處現前皆可見
X08n0240_p0530b24║或有種種諸國土無非離垢寶所成
X08n0240_p0530c01║清淨摩尼最殊妙熾然普現光明海
X08n0240_p0530c02║或有清淨光明剎依止虗空界而住
X08n0240_p0530c03║或在摩尼寶海中復有安住光明藏
X08n0240_p0530c04║如來處此眾會海演說法輪皆巧妙
X08n0240_p0530c05║諸佛境界廣無邊眾生見者心歡喜
X08n0240_p0530c06║有以摩尼作嚴飾狀如華燈廣分布
X08n0240_p0530c07║香𦦨光雲色熾然覆以妙寶光明網
X08n0240_p0530c08║或有剎土無邊際安住蓮華深大海
X08n0240_p0530c09║廣博清淨與世殊諸佛妙善華嚴故
X08n0240_p0530c10║或有剎海隨輪轉以佛威神得安住
X08n0240_p0530c11║諸菩薩眾安在中常見無央廣大寶
X08n0240_p0530c12║或有住於金剛手或復有住天主身
X08n0240_p0530c13║毗盧遮那無上尊常於此處轉法輪
X08n0240_p0530c14║或依寶樹平均住香𦦨雲中亦復然
X08n0240_p0530c15║或有依諸大水中有住堅固金剛海
X08n0240_p0530c16║或有依止金剛幢或有住於華海中
X08n0240_p0530c17║廣大神變無不周毗盧遮那此能現
X08n0240_p0530c18║或脩或短無量種其相旋環亦非一
X08n0240_p0530c19║妙莊嚴藏與世殊清淨修治乃能見
X08n0240_p0530c20║如是種種各差別一切皆依願海住
X08n0240_p0530c21║或有國土常在空諸佛如雲悉充徧
X08n0240_p0530c22║或有在空懸覆住或時而有或無有
X08n0240_p0530c23║或有國土極清淨住於菩薩寶冠中
X08n0240_p0530c24║十方諸佛大神通一切皆於此中見
X08n0240_p0531a01║諸佛音聲咸徧滿斯由業力之所化
X08n0240_p0531a02║或有國土周法界清淨離垢從心起
X08n0240_p0531a03║如影如幻廣無邊如因陀網各差別
X08n0240_p0531a04║或現種種莊嚴藏依止虗空而建立
X08n0240_p0531a05║諸業境界不思議佛力顯世皆令見
X08n0240_p0531a06║一一國土微塵內念念示現諸佛剎
X08n0240_p0531a07║數皆無量等眾生普賢所作恒如是
X08n0240_p0531a08║為欲成熟眾生故是中修行經劫海
X08n0240_p0531a09║廣大神變靡不興法界之中悉周徧
X08n0240_p0531a10║法界國土一一塵諸大剎海住其中
X08n0240_p0531a11║佛雲平等悉彌覆於一切處咸充滿
X08n0240_p0531a12║如一塵中自在用一切塵內亦復然
X08n0240_p0531a13║諸佛菩薩大神通毗盧遮那悉能現
X08n0240_p0531a14║一切廣大諸剎土如影如幻亦如𦦨
X08n0240_p0531a15║十方不見所從生亦復無來無去處
X08n0240_p0531a16║滅壞生成互循復於虗空中無蹔已
X08n0240_p0531a17║莫不皆由清淨願廣大業力之所持
X08n0240_p0531a18║爾時普賢菩薩。復告大眾言。諸佛子。世界海有種種
X08n0240_p0531a19║差別形相。所謂或圓或方。或非圓方。無量差別。或如
X08n0240_p0531a20║水旋形。或如山𦦨形。或如樹形。或如華形。或如宮殿
X08n0240_p0531a21║形。或如眾生形。或如佛形。如是等有世界海微塵數。
X08n0240_p0531a22║爾時普賢菩薩。欲重宣其義。承佛威力。觀察十方。而
X08n0240_p0531a23║說頌言。
X08n0240_p0531a24║諸國土海種種別種種莊嚴種種住
X08n0240_p0531b01║殊形共美徧十方汝等咸應共觀察
X08n0240_p0531b02║其狀或圓或有方或復三維及八隅
X08n0240_p0531b03║摩尼輪狀蓮華等一切皆由業令異
X08n0240_p0531b04║或有清淨𦦨莊嚴真金間錯多殊好
X08n0240_p0531b05║門闥競開無壅滯斯由業廣意無雜
X08n0240_p0531b06║剎海無邊差別藏譬如雲布在虗空
X08n0240_p0531b07║寶輪布地妙莊嚴諸佛光明照耀中
X08n0240_p0531b08║一切國土心分別種種光明而照現
X08n0240_p0531b09║佛於如是剎海中各各示現神通力
X08n0240_p0531b10║或有雜染或清淨受苦受樂各差別
X08n0240_p0531b11║斯由業海不思議諸流轉法恒如是
X08n0240_p0531b12║一毛孔內難思剎等微塵數種種住
X08n0240_p0531b13║一一皆有徧照尊在眾會中宣妙法
X08n0240_p0531b14║於一塵中大小剎種種差別如塵數
X08n0240_p0531b15║平坦高下各不同佛悉往詣轉法輪
X08n0240_p0531b16║一一塵中所現剎皆是本願神通力
X08n0240_p0531b17║隨其心樂種種殊相虗空中悉能作
X08n0240_p0531b18║一切國土所有塵一一塵中佛皆入
X08n0240_p0531b19║普為眾生起神變毗盧遮那法如是
X08n0240_p0531b20║爾時普賢菩薩。復告大眾言。諸佛子。應知世界海有
X08n0240_p0531b21║種種體。所謂或以一切寶莊嚴為體。或以一寶種種
X08n0240_p0531b22║莊嚴為體。或以一切寶光明為體。或以種種色光明
X08n0240_p0531b23║為體。或以一切莊嚴光明為體。或以不可壞金剛為
X08n0240_p0531b24║體。或以佛力持為體。或以妙寶相為體。或以佛變化
X08n0240_p0531c01║為體。或以日摩尼輪為體。或以極微細寶為體。或以
X08n0240_p0531c02║一切寶𦦨為體。或以種種香為體。或以一切寶華冠
X08n0240_p0531c03║為體。或以一切寶影像為體。或以一切莊嚴所示現
X08n0240_p0531c04║為體。或以一念心普示現境界為體。或以菩薩形寶
X08n0240_p0531c05║為體。或以寶華蕋為體。或以佛言音為體。爾時普賢
X08n0240_p0531c06║菩薩。欲重宣其義。承佛威力。觀察十方。而說頌言。
X08n0240_p0531c07║或有諸剎海妙寶所合成堅固不可壞
X08n0240_p0531c08║安住寶蓮華或是淨光明出生不可知
X08n0240_p0531c09║一切光莊嚴依止虗空住或淨光為體
X08n0240_p0531c10║復依光明住光雲作嚴飾菩薩共遊處
X08n0240_p0531c11║或有諸剎海從於願力生猶如影像住
X08n0240_p0531c12║取說不可得或以摩尼成普放日藏光
X08n0240_p0531c13║珠輪以嚴地菩薩悉充滿有剎寶𦦨成
X08n0240_p0531c14║𦦨雲覆其上眾寶光殊妙皆由業所得
X08n0240_p0531c15║或從妙相生眾相莊嚴地如冠共持戴
X08n0240_p0531c16║斯由佛化起或從心海生隨心所解住
X08n0240_p0531c17║如幻無處所一切是分別或以佛光明
X08n0240_p0531c18║摩尼光為體諸佛於中現各現神通力
X08n0240_p0531c19║或普賢菩薩化現諸剎海願力所莊嚴
X08n0240_p0531c20║一切皆殊妙
X08n0240_p0531c21║爾時普賢菩薩。復告大眾言。諸佛子。應知世界海有
X08n0240_p0531c22║種種莊嚴。所謂或以一切莊嚴具中出上妙雲莊嚴。
X08n0240_p0531c23║或以說一切菩薩功德莊嚴。或以說一切眾生業報
X08n0240_p0531c24║莊嚴。或以示現一切菩薩願海莊嚴。或以表示一切
X08n0240_p0532a01║三世佛影像莊嚴。或以一念頃示現無邊劫神通境
X08n0240_p0532a02║界莊嚴。或以出現一切佛身莊嚴。或以出現一切寶
X08n0240_p0532a03║香雲莊嚴。或以示現一切道場中諸珍妙物光明照
X08n0240_p0532a04║耀莊嚴。或以示現一切普賢行願莊嚴。如是等有世
X08n0240_p0532a05║界海微塵數。爾時普賢菩薩。欲重宣其義。承佛威力。
X08n0240_p0532a06║觀察十方。而說頌言。
X08n0240_p0532a07║廣大剎海無有邊皆由清淨業所成
X08n0240_p0532a08║種種莊嚴種種住一切十方皆徧滿
X08n0240_p0532a09║無邊色相寶𦦨雲廣大莊嚴非一種
X08n0240_p0532a10║十方剎海常出現普現妙音而說法
X08n0240_p0532a11║菩薩無邊功德海種種大願所莊嚴
X08n0240_p0532a12║此土俱時出妙音普震十方諸剎網
X08n0240_p0532a13║眾生業海廣無量隨其感報各不同
X08n0240_p0532a14║於一切處莊嚴中皆由諸佛能演說
X08n0240_p0532a15║三世所有諸如來神通普現諸剎海
X08n0240_p0532a16║一一事中一切佛如是嚴淨汝應觀
X08n0240_p0532a17║過去未來現在劫十方一切諸國土
X08n0240_p0532a18║於彼所有大莊嚴一一皆於剎中見
X08n0240_p0532a19║一切事中無量佛數等眾生徧世間
X08n0240_p0532a20║為令調伏起神通以此莊嚴國土海
X08n0240_p0532a21║一切莊嚴吐妙雲種種華雲香𦦨雲
X08n0240_p0532a22║摩尼寶雲常出現剎海以此為嚴飾
X08n0240_p0532a23║十方所有成道處種種莊嚴皆具足
X08n0240_p0532a24║流光布逈若彩雲於此剎海咸令見
X08n0240_p0532b01║普賢願行諸佛子等眾生劫勤修習
X08n0240_p0532b02║無邊國土悉莊嚴一切處中皆顯現
X08n0240_p0532b03║爾時普賢菩薩。復告大眾言。諸佛子。應知世界海有
X08n0240_p0532b04║世界海微塵數清淨方便海。所謂諸菩薩親近一切
X08n0240_p0532b05║善知識同善根故。增長廣大功德雲徧法界故。淨修
X08n0240_p0532b06║廣大諸勝解故。觀察一切菩薩境界而安住故。修治
X08n0240_p0532b07║一切諸波羅蜜悉圓滿故。觀察一切菩薩諸地而入
X08n0240_p0532b08║住故。出生一切淨願海故。修習一切出要行故。入於
X08n0240_p0532b09║一切莊嚴海故。成就清淨方便力故。如是等有世界
X08n0240_p0532b10║海微塵數。爾時普賢菩薩。欲重宣其義。承佛威力。觀
X08n0240_p0532b11║察十方。而說頌言。
X08n0240_p0532b12║一切剎海諸莊嚴無數方便願力生
X08n0240_p0532b13║一切剎海常光耀無量清淨業力起
X08n0240_p0532b14║久遠親近善知識同修善業皆清淨
X08n0240_p0532b15║慈悲廣大徧眾生以此莊嚴諸剎海
X08n0240_p0532b16║一切法門三昧等禪定解脫方便地
X08n0240_p0532b17║於諸佛所悉淨治以此出生諸剎海
X08n0240_p0532b18║發生無量決定解能解如來等無異
X08n0240_p0532b19║忍海方便已修治故能嚴淨無邊剎
X08n0240_p0532b20║為利眾生修勝行福德廣大常增長
X08n0240_p0532b21║譬如雲布等虗空一切剎海皆成就
X08n0240_p0532b22║諸度無量等剎塵悉已修行令具足
X08n0240_p0532b23║願波羅蜜無有盡清淨剎海從此生
X08n0240_p0532b24║淨修無等一切法生起無邊出要行
X08n0240_p0532c01║種種方便化群生如是莊嚴國土海
X08n0240_p0532c02║修習莊嚴方便地入佛功德法門海
X08n0240_p0532c03║普使眾生竭苦源廣大淨剎皆成就
X08n0240_p0532c04║力海廣大無與等普使眾生種善根
X08n0240_p0532c05║供養一切諸如來國土無邊悉清淨
X08n0240_p0532c06║爾時普賢菩薩。復告大眾言。諸佛子。應知一一世界
X08n0240_p0532c07║海。有世界海微塵數佛出現差別。所謂或現小身。或
X08n0240_p0532c08║現大身。或現短壽。或現長壽。或唯嚴淨一佛國土。或
X08n0240_p0532c09║有嚴淨無量佛土。或唯顯示一乘法輪。或有顯示不
X08n0240_p0532c10║可思議諸乘法輪。或現調伏少分眾生。或示調伏無
X08n0240_p0532c11║邊眾生。如是等有世界海微塵數。爾時普賢菩薩。欲
X08n0240_p0532c12║重宣其義。承佛威力。觀察十方。而說頌言。
X08n0240_p0532c13║諸佛種種方便門出興一切諸剎海
X08n0240_p0532c14║皆隨眾生心所樂此是如來善權力
X08n0240_p0532c15║諸佛法身不思議無色無形無影像
X08n0240_p0532c16║能為眾生現眾相隨其心樂悉令見
X08n0240_p0532c17║或為眾生現短壽或現住壽無量劫
X08n0240_p0532c18║法身十方普現前隨宜出現於世間
X08n0240_p0532c19║或有嚴淨不思議十方所有諸剎海
X08n0240_p0532c20║或唯嚴淨一國土於一示現悉無餘
X08n0240_p0532c21║或隨眾生心所樂示現難思種種乘
X08n0240_p0532c22║或有唯宣一乘法一中方便現無量
X08n0240_p0532c23║或有自然成正覺令少眾生住於道
X08n0240_p0532c24║或有能於一念中開悟羣迷無有數
X08n0240_p0533a01║或於毛孔出化雲示現無量無邊佛
X08n0240_p0533a02║一切世間皆現覩種種方便度羣生
X08n0240_p0533a03║或有言音普周徧隨其心樂而說法
X08n0240_p0533a04║不可思議大劫中調伏無量眾生海
X08n0240_p0533a05║或有無量莊嚴國眾會清淨儼然坐
X08n0240_p0533a06║佛如雲布在其中十方剎海靡不充
X08n0240_p0533a07║諸佛方便不思議隨眾生心悉現前
X08n0240_p0533a08║普住種種莊嚴剎一切國土皆周徧
X08n0240_p0533a09║爾時普賢菩薩。復告大眾言。諸佛子。應知世界海。有
X08n0240_p0533a10║世界海微塵數劫住。所謂或有阿僧祇劫住。或有無
X08n0240_p0533a11║量劫住。或有無邊劫住。或有無等劫住。或有不可數
X08n0240_p0533a12║劫住。或有不可稱劫住。或有不可思劫住。或有不可
X08n0240_p0533a13║量劫住。或有不可說劫住。或有不可說不可說劫住。
X08n0240_p0533a14║如是等有世界海微塵數。爾時普賢菩薩。欲重宣其
X08n0240_p0533a15║義。承佛威力。觀察十方。而說頌言。
X08n0240_p0533a16║世界海中種種劫廣大方便所莊嚴
X08n0240_p0533a17║十方國土咸觀見數量差別悉明了
X08n0240_p0533a18║我見十方世界海劫數無量等眾生
X08n0240_p0533a19║或長或短或無邊以佛音聲今演說
X08n0240_p0533a20║我見十方諸剎海或住國土微塵劫
X08n0240_p0533a21║或有一劫或無數以願種種各不同
X08n0240_p0533a22║或有純淨或純染或復染淨二俱雜
X08n0240_p0533a23║願海安立種種殊住於眾生心想中
X08n0240_p0533a24║往昔修行剎塵劫獲大清淨世界海
X08n0240_p0533b01║諸佛境界具莊嚴永住無邊廣大劫
X08n0240_p0533b02║有名種種寶光明或名等音𦦨眼藏
X08n0240_p0533b03║離塵光明及賢劫此清淨劫攝一切
X08n0240_p0533b04║有清淨劫一佛興或一劫中無量現
X08n0240_p0533b05║無盡方便大願力入於一切種種劫
X08n0240_p0533b06║或無量劫入一劫或復一劫入多劫
X08n0240_p0533b07║一切劫海種種門十方國土皆明現
X08n0240_p0533b08║或一切劫莊嚴事於一劫中皆現覩
X08n0240_p0533b09║或一劫內所莊嚴普入一切無邊劫
X08n0240_p0533b10║始從一念終成劫悉依眾生心想生
X08n0240_p0533b11║一切剎海劫無邊以一方便皆清淨
X08n0240_p0533b12║爾時普賢菩薩。復告大眾言。諸佛子。應知世界海。有
X08n0240_p0533b13║世界海微塵數劫轉變差別。所謂法如是故世界海
X08n0240_p0533b14║無量成壞劫轉變。染汙眾生住故世界海成染汙劫
X08n0240_p0533b15║轉變。修廣大福眾生住故世界海成染淨劫轉變。信
X08n0240_p0533b16║解菩薩住故世界海成染淨劫轉變。無量眾生發菩
X08n0240_p0533b17║提心故世界海純清淨劫轉變。諸菩薩各各遊諸世
X08n0240_p0533b18║界故世界海無邊莊嚴劫轉變。十方一切世界海諸
X08n0240_p0533b19║菩薩雲集故世界海無量大莊嚴劫轉變。諸佛世尊
X08n0240_p0533b20║入涅槃故世界海莊嚴滅劫轉變。諸佛出現於世故
X08n0240_p0533b21║一切世界海廣博嚴淨劫轉變。如來神通變化故世
X08n0240_p0533b22║界海普清淨劫轉變。如是等有世界海微塵數。爾時
X08n0240_p0533b23║普賢菩薩。欲重宣其義。承佛威力。觀察十方。而說頌
X08n0240_p0533b24║言。
X08n0240_p0533c01║一切諸國土皆隨業力生汝等應觀察
X08n0240_p0533c02║轉變相如是染汙諸眾生業惑纏可怖
X08n0240_p0533c03║彼心令剎海一切成染汙若有清淨心
X08n0240_p0533c04║修諸福德行彼心令剎海雜染及清淨
X08n0240_p0533c05║信解諸菩薩於彼劫中生隨其心所有
X08n0240_p0533c06║雜染清淨見無量諸眾生悉發菩提心
X08n0240_p0533c07║彼心令剎海住劫恒清淨無量億菩薩
X08n0240_p0533c08║往詣於十方莊嚴無有殊劫中差別見
X08n0240_p0533c09║一一微塵內佛剎如塵數菩薩共雲集
X08n0240_p0533c10║國土皆清淨世尊入涅槃彼土莊嚴滅
X08n0240_p0533c11║眾生無法器世界成雜染若有佛興世
X08n0240_p0533c12║一切悉珍好隨其心清淨莊嚴皆具足
X08n0240_p0533c13║諸佛神通力示現不思議是時諸剎海
X08n0240_p0533c14║一切普清淨
X08n0240_p0533c15║爾時普賢菩薩。復告大眾言。諸佛子。應知世界海。有
X08n0240_p0533c16║世界海微塵數無差別。所謂一一世界海中。有世界
X08n0240_p0533c17║海微塵數世界無差別。一一世界海中。諸佛出現所
X08n0240_p0533c18║有威力無差別。一一世界海中一切道場。徧十方法
X08n0240_p0533c19║界無差別。一一世界海中。一切如來道場眾會無差
X08n0240_p0533c20║別。一一世界海中。一切佛光明徧法界無差別。一一
X08n0240_p0533c21║世界海中。一切佛變化名號無差別。一一世界海中。
X08n0240_p0533c22║一切佛音聲普徧世界海無邊劫住無差別。一一世
X08n0240_p0533c23║界海中。法輪方便無差別。一一世界海中。一切世界
X08n0240_p0533c24║海普入一塵無差別。一一世界海中。一一微塵一切
X08n0240_p0534a01║三世諸佛世尊廣大境界。皆於中現無差別。諸佛子。
X08n0240_p0534a02║世界海無差別略說如是。若廣說者。有世界海微塵
X08n0240_p0534a03║數無差別。爾時普賢菩薩。欲重宣其義。承佛威力。普
X08n0240_p0534a04║觀十方。而說頌言。
X08n0240_p0534a05║一微塵中多剎海處所各別悉嚴淨
X08n0240_p0534a06║如是無量入一中一一區分無雜越
X08n0240_p0534a07║一一塵內難思佛隨眾生心普現前
X08n0240_p0534a08║一切剎海靡不周如是方便無差別
X08n0240_p0534a09║一一塵中諸樹王種種莊嚴悉垂布
X08n0240_p0534a10║十方國土皆同現如是一切無差別
X08n0240_p0534a11║一一塵內微塵眾悉共圍繞人中主
X08n0240_p0534a12║出過一切徧世間亦不迫隘相雜亂
X08n0240_p0534a13║一一塵中無量光普徧十方諸國土
X08n0240_p0534a14║悉現諸佛菩提行一切剎海無差別
X08n0240_p0534a15║一一塵中無量身變化如雲普周徧
X08n0240_p0534a16║以佛神通導羣品十方國土亦無別
X08n0240_p0534a17║一一塵中說眾法其法清淨如輪轉
X08n0240_p0534a18║種種方便自在門一切皆演無差別
X08n0240_p0534a19║一塵普演諸佛音充滿法器諸眾生
X08n0240_p0534a20║徧住剎海無央劫如是音聲亦無異
X08n0240_p0534a21║剎海無量妙莊嚴於一塵中無不入
X08n0240_p0534a22║如是諸佛神通力一切皆由業性起
X08n0240_p0534a23║一一塵中三世佛隨其所樂悉令見
X08n0240_p0534a24║體性無來亦無去以願力故徧世間
X08n0240_p0534b01║此下別釋十事不同。則為十段。一一皆有長行偈
X08n0240_p0534b02║頌。今初起具因緣。標中略舉十種。通成三世一切
X08n0240_p0534b03║佛剎。何者下徵列十緣。然佛土之義雖有多種。不
X08n0240_p0534b04║出其三。一法性土。二受用土。三變化土。若開受用。
X08n0240_p0534b05║有自有他則成四土。統唯二種。謂淨及穢。或性及
X08n0240_p0534b06║相。今融而為一。有異餘宗。又此淨土一質不成。淨
X08n0240_p0534b07║穢虧盈。異質不成一理齊平。有質不成搜源則冥。
X08n0240_p0534b08║無質不成緣起萬形。故形奪圓融無有障礙。土既
X08n0240_p0534b09║不等。因緣亦殊。今文十中初三通顯。次四分別明。
X08n0240_p0534b10║後三即融攝轉變。言初三者。一如來神力者謂一
X08n0240_p0534b11║切淨穢等土皆是如來通慧力成。為物而取。擬將
X08n0240_p0534b12║普應。二法如是者。梵云達磨多此云法爾。或云法
X08n0240_p0534b13║性。若是法性。即以本識如來藏身為所依持。恒頓
X08n0240_p0534b14║變起外諸器界。三眾生業力者。業有善惡。土有淨
X08n0240_p0534b15║穢。次四別明者。有因有緣。初一自受用土因。大圓
X08n0240_p0534b16║鏡智之所成故。二變化土因。謂眾生菩薩共搆一
X08n0240_p0534b17║緣。各隨行業來生其國。凡聖同居。三四二種他受
X08n0240_p0534b18║用土因。然初即初地已上。如十大願中修淨土願
X08n0240_p0534b19║是也。後即八地已上。功用不退行之所成故。八地
X08n0240_p0534b20║中有淨土分。後三融攝者通於因緣。初一即八地
X08n0240_p0534b21║已上。攪大海為酥酪。變大地作黃金。以染為淨。以
X08n0240_p0534b22║淨為染。自在攝生故。十自在中有剎自在。窮其因
X08n0240_p0534b23║者。清淨勝解。勝解印持隨心轉變。次一謂成正覺
X08n0240_p0534b24║時。其身充滿十方世界微塵剎土。念劫圓融。一時
X08n0240_p0534c01║成立。由二種因。一善根所流語因也。二成道勢力。
X08n0240_p0534c02║明果用也。此一受用變化相融也。即如經初摩竭
X08n0240_p0534c03║陀地堅固等。後一無問成與不成常能融攝。又前
X08n0240_p0534c04║是妙覺。此是等覺。其法性土。為諸土之體。其偈頌
X08n0240_p0534c05║中。初一偈頌如來神力。二一偈頌同集善根。三一
X08n0240_p0534c06║偈頌成一切智。四一偈頌六七二句。五一偈頌眾
X08n0240_p0534c07║生行業。六一偈頌菩薩勝解。七一偈頌普賢行願。
X08n0240_p0534c08║八二偈頌如來自在。
X08n0240_p0534c09║上總明世界起具因緣。次二所依住。三形狀。四體
X08n0240_p0534c10║性。五莊嚴。六清淨。七佛出興。八住劫不同。九住劫
X08n0240_p0534c11║轉變。十無差別。如是次第。下文各有長行偈頌。臨
X08n0240_p0534c12║文可知。疏各有多義。學者尋之。上世界成就品
X08n0240_p0534c13║竟。
X08n0240_p0534c14║
X08n0240_p0534c15║大方廣佛華嚴經綱要卷第七