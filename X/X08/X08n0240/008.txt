X08n0240_p0534c16║
X08n0240_p0534c17║
X08n0240_p0534c18║
X08n0240_p0534c19║大方廣佛華嚴經綱要卷第八
X08n0240_p0534c20║于闐國三藏沙門實叉難陀　譯經
X08n0240_p0534c21║清涼山大華嚴寺沙門澄觀　疏義
X08n0240_p0534c22║明匡山法雲寺憨山沙門德清提挈
X08n0240_p0534c23║華藏世界品第五之一
X08n0240_p0534c24║此品來意者，前品通明諸佛剎海，今此別明本師
X08n0240_p0535a01║所嚴，依果答世界海問，故次來也。梵本具云華藏
X08n0240_p0535a02║莊嚴嚴具世界海徧清淨功德海光明品，譯人嫌
X08n0240_p0535a03║繁乃今太略，應云蓮華藏莊嚴世界海品。謂蓮華
X08n0240_p0535a04║含子之處目之曰藏，今剎種及剎為大蓮華之所
X08n0240_p0535a05║含藏，故云華藏。其中一一境界皆有剎海塵數清
X08n0240_p0535a06║淨功德，故曰莊嚴。世界深廣目之為海。然此世界
X08n0240_p0535a07║海略舉二因：一約眾生，如來藏識即是香海，故楞
X08n0240_p0535a08║伽云：藏識海亦法性海，依無住本是為風輪，亦妄
X08n0240_p0535a09║想風。於此海中有因果相，恒沙性德即是正因之
X08n0240_p0535a10║華，世出世間未來果法皆悉含攝，故名為藏。若以
X08n0240_p0535a11║法性為海，心即是華，含藏亦爾。然此藏識相分之
X08n0240_p0535a12║中，半為外器不執受故，半為內身執為自性生覺
X08n0240_p0535a13║受故。二約諸佛，謂以大願風持大悲海生無邊行
X08n0240_p0535a14║華，含藏二利染淨果法重疊無礙，故所感剎相狀
X08n0240_p0535a15║如之。是以出現中多將世界以喻佛德。
X08n0240_p0535a16║爾時，普賢菩薩復告大眾言：諸佛子！此華藏莊嚴世
X08n0240_p0535a17║界海，是毗盧遮那如來往昔於世界海微塵數劫修
X08n0240_p0535a18║菩薩行時，一一劫中親近世界海微塵數佛，一一佛
X08n0240_p0535a19║所淨修世界海微塵數大願之所嚴淨。諸佛子！此華
X08n0240_p0535a20║藏莊嚴世界海，有須彌山微塵數風輪所持。其最下
X08n0240_p0535a21║風輪，名：平等住，能持其上一切寶𦦨熾然莊嚴；次上
X08n0240_p0535a22║風輪，名：出生種種寶莊嚴，能持其上淨光照耀摩尼
X08n0240_p0535a23║王幢；次上風輪，名：寶威德，能持其上一切寶鈴；次上
X08n0240_p0535a24║風輪，名：平等𦦨，能持其上日光明相摩尼王輪；次上
X08n0240_p0535b01║風輪，名：種種普莊嚴，能持其上光明輪華；次上風輪，
X08n0240_p0535b02║名：普清淨，能持其上一切華𦦨師子座；次上風輪，名：
X08n0240_p0535b03║聲徧十方，能持其上一切珠王幢；次上風輪，名：一切
X08n0240_p0535b04║寶光明，能持其上一切摩尼王樹華；次上風輪，名：速
X08n0240_p0535b05║疾普持，能持其上一切香摩尼須彌雲；次上風輪，名：
X08n0240_p0535b06║種種宮殿遊行，能持其上一切寶色香臺雲。諸佛子！
X08n0240_p0535b07║彼須彌山微塵數風輪，最在上者，名：殊勝威光藏，能
X08n0240_p0535b08║持普光摩尼莊嚴香水海；此香水海有大蓮華，名：種
X08n0240_p0535b09║種光明蕋香幢。華藏莊嚴世界海住在其中，四方均
X08n0240_p0535b10║平，清淨堅固，金剛輪山周帀圍繞，地海眾樹各有區
X08n0240_p0535b11║別。是時，普賢菩薩欲重宣其義，承佛神力，觀察十方
X08n0240_p0535b12║而說頌言：
X08n0240_p0535b13║世尊往昔於諸有，微塵佛所修淨業，
X08n0240_p0535b14║故獲種種寶光明，華藏莊嚴世界海。
X08n0240_p0535b15║廣大悲雲徧一切，捨身無量等剎塵，
X08n0240_p0535b16║以昔劫海修行力，今此世界無諸垢，
X08n0240_p0535b17║放大光明徧住空，風力所持無動搖，
X08n0240_p0535b18║佛藏摩尼普嚴飾，如來願力令清淨，
X08n0240_p0535b19║普散摩尼妙藏華，以昔願力空中住。
X08n0240_p0535b20║種種堅固莊嚴海，光雲垂布滿十方，
X08n0240_p0535b21║諸摩尼中菩薩雲，普詣十方光熾然，
X08n0240_p0535b22║光𦦨成輪妙華飾，法界周流靡不徧。
X08n0240_p0535b23║一切寶中放淨光，其光普照眾生海，
X08n0240_p0535b24║十方國土皆周徧，咸令出苦向菩提。
X08n0240_p0535c01║寶中佛數等眾生，從其毛孔出化形，
X08n0240_p0535c02║梵主帝釋輪王等，一切眾生及諸佛，
X08n0240_p0535c03║化現光明等法界，光中演說諸佛名，
X08n0240_p0535c04║種種方便示調伏，普應羣心無不盡。
X08n0240_p0535c05║華藏世界所有塵，一一塵中見法界，
X08n0240_p0535c06║寶光現佛如雲集，此是如來剎自在。
X08n0240_p0535c07║廣大願雲周法界，於一切劫化羣生，
X08n0240_p0535c08║普賢智地行悉成，所有莊嚴從此出。
X08n0240_p0535c09║此下釋文一品分三：初明華藏因果自體，二明藏
X08n0240_p0535c10║海安住莊嚴，三明所持剎網差別。有長行、偈頌。今
X08n0240_p0535c11║初指此華嚴剎海是我本師修因所淨，即顯因深
X08n0240_p0535c12║廣。一剎海塵劫修則時長，遇剎海塵數佛則不唯
X08n0240_p0535c13║一佛三淨，剎海塵數願則不唯一無生行，故云深
X08n0240_p0535c14║廣。此顯因深屬於果人。次下彰果體相辨其寬容。
X08n0240_p0535c15║後先辨持世之風輪。文云此華藏世界有微塵數
X08n0240_p0535c16║風輪所持，此明風輪為能持，華藏剎為所持。其風
X08n0240_p0535c17║輪有多名，其最上者名殊勝威光藏，是則積多風
X08n0240_p0535c18║輪以為能持，則所積者厚，故有力能持。其所持者
X08n0240_p0535c19║最下一大海，名普光摩尼莊嚴香水海，此為華藏
X08n0240_p0535c20║之總海，即是世界海。次云此香水海有蓮華，名種
X08n0240_p0535c21║種光明蕋香幢，此總舉香水海中一朵蓮華，此中
X08n0240_p0535c22║含有佛剎微塵數香水海，各有蓮華持多佛剎，是
X08n0240_p0535c23║為剎海。故次云此世界海大地中有不可說佛剎
X08n0240_p0535c24║微塵數香水海，此海在蕋香所持金剛地上，是為
X08n0240_p0536a01║剎種。此蕋香幢所含多多剎種，如蓮華之蕋，一蕋
X08n0240_p0536a02║是一剎種，亦各有二十重。今且總辨主剎，總名為
X08n0240_p0536a03║世界海。向後剎網安布，乃明伴剎。故先云華藏莊
X08n0240_p0536a04║嚴世界海安住其中。已上明風輪持香水海，海中
X08n0240_p0536a05║出蓮華，華中含多剎種成世界海，以彰果體寬容。
X08n0240_p0536a06║初長行，次偈頌，頌長行之義。末後二偈明剎自在。
X08n0240_p0536a07║爾時，普賢菩薩復告大眾言：諸佛子！此華藏莊嚴世
X08n0240_p0536a08║界海大輪圍山，住日珠王蓮華之上，旃檀摩尼以為
X08n0240_p0536a09║其身，威德寶王以為其峰，妙香摩尼而作其輪，𦦨藏
X08n0240_p0536a10║金剛所共成立，一切香水流注其間；眾寶為林，妙華
X08n0240_p0536a11║開敷，香草布地，明珠間飾，種種香華處處盈滿；摩尼
X08n0240_p0536a12║為網，周而垂覆。如是等，有世界海微塵數眾妙莊嚴。
X08n0240_p0536a13║爾時，普賢菩薩欲重宣其義，承佛神力，觀察十方而
X08n0240_p0536a14║說頌言：
X08n0240_p0536a15║世界大海無有邊，寶輪清淨種種色，
X08n0240_p0536a16║所有莊嚴盡奇妙，此由如來神力起。
X08n0240_p0536a17║摩尼寶輪妙香輪，及以真珠燈𦦨輪，
X08n0240_p0536a18║種種妙寶為嚴飾，清淨輪圍所安住。
X08n0240_p0536a19║堅固摩尼以為藏，閻浮檀金作嚴飾，
X08n0240_p0536a20║舒光作𦦨徧十方，內外映徹皆清淨。
X08n0240_p0536a21║金剛摩尼所集成，復雨摩尼諸妙寶，
X08n0240_p0536a22║其寶精奇非一種，放淨光明普嚴麗，
X08n0240_p0536a23║香水分流無量色，散諸華寶及旃檀，
X08n0240_p0536a24║眾蓮競發如衣布，珍草羅生悉芬馥，
X08n0240_p0536b01║無量寶樹普莊嚴，開華發蕋色熾然，
X08n0240_p0536b02║種種名衣在其內，光雲四照常圓滿。
X08n0240_p0536b03║無量無邊大菩薩，執蓋焚香充法界。
X08n0240_p0536b04║悉發一切妙音聲，普轉如來正法輪。
X08n0240_p0536b05║諸摩尼樹寶末成，一一寶末現光明，
X08n0240_p0536b06║毗盧遮那清淨身，悉入其中普令見。
X08n0240_p0536b07║諸莊嚴中現佛身，無邊色相無央數，
X08n0240_p0536b08║悉往十方無不徧，所化眾生亦無限。
X08n0240_p0536b09║一切莊嚴出妙音，演說如來本願輪。
X08n0240_p0536b10║十方所有淨剎海，佛自在力咸令徧。
X08n0240_p0536b11║爾時，普賢菩薩復告大眾言：諸佛子！此世界海大輪
X08n0240_p0536b12║圍山內所有大地，一切皆以金剛所成，堅固莊嚴，不
X08n0240_p0536b13║可沮壞，清淨平坦，無有高下；摩尼為輪，眾寶為藏，一
X08n0240_p0536b14║切眾生種種形狀諸摩尼寶以為間錯；散眾寶末，布
X08n0240_p0536b15║以蓮華，香藏摩尼分置其間；諸莊嚴具充滿如雲，三
X08n0240_p0536b16║世一切諸佛國土所有莊嚴而為校飾；摩尼妙寶以
X08n0240_p0536b17║為其網，普現如來所有境界，如天帝網於中布列。諸
X08n0240_p0536b18║佛子！此世界海地有如是等世界海微塵數莊嚴。爾
X08n0240_p0536b19║時，普賢菩薩欲重宣其義，承佛神力，觀察十方而說
X08n0240_p0536b20║頌言：
X08n0240_p0536b21║其地平坦極清淨，安住堅固無能壞，
X08n0240_p0536b22║摩尼處處以為嚴，眾寶故中相間錯。
X08n0240_p0536b23║金剛為地甚可悅，寶輪寶網具莊嚴，
X08n0240_p0536b24║蓮華布上皆圓滿，妙衣彌覆悉周徧，
X08n0240_p0536c01║菩薩天冠寶瓔珞，悉布其地為嚴好。
X08n0240_p0536c02║旃檀摩尼普散中，咸舒離垢妙光明，
X08n0240_p0536c03║寶華發𦦨出妙光，光𦦨如雲照一切。
X08n0240_p0536c04║散此妙華及眾寶，普覆於地為嚴飾。
X08n0240_p0536c05║密雲興布滿十方，廣大光明無有盡。
X08n0240_p0536c06║普至十方一切土，演說如來甘露法。
X08n0240_p0536c07║一切佛願摩尼內，普現無邊廣大劫，
X08n0240_p0536c08║最勝智者昔所行，於此寶中無不見，
X08n0240_p0536c09║其地所有摩尼寶，一切佛剎咸來入，
X08n0240_p0536c10║彼諸佛剎一一塵，一切國土亦入中，
X08n0240_p0536c11║妙寶莊嚴華藏界，菩薩遊行徧十方，
X08n0240_p0536c12║演說大士諸弘願，此是道場自在力。
X08n0240_p0536c13║摩尼妙寶莊嚴地，放淨光明備眾飾，
X08n0240_p0536c14║充滿法界等虗空，佛力自然如是現。
X08n0240_p0536c15║諸有修治普賢願，入佛境界大智人，
X08n0240_p0536c16║能知於此剎海中，如是一切諸神變。
X08n0240_p0536c17║爾時，普賢菩薩復告大眾言：諸佛子！此世界海大地
X08n0240_p0536c18║中，有十不可說佛剎微塵數香水海，一切妙寶莊嚴
X08n0240_p0536c19║其底，妙香摩尼莊嚴其岸，毗盧遮那摩尼寶王以為
X08n0240_p0536c20║其網；香水映徹，具眾寶色，充滿其中；種種寶華，旋布
X08n0240_p0536c21║其上；旃檀細末，澄垽其下；演佛言音，放寶光明。無邊
X08n0240_p0536c22║菩薩持種種蓋，現神通力，一切世界所有莊嚴悉於
X08n0240_p0536c23║中現；十寶階陛，行列分布；十寶欄楯，周帀圍繞；四天
X08n0240_p0536c24║下微塵數一切寶莊嚴芬陀利華，敷榮水中；不可說
X08n0240_p0537a01║百千億那由他數十寶尸羅幢、恒河沙數一切寶衣
X08n0240_p0537a02║鈴網幢、恒河沙數無邊色相寶華樓閣、百千億那由
X08n0240_p0537a03║他數十寶蓮華城；四天下微塵數眾寶樹林，寶𦦨摩
X08n0240_p0537a04║尼以為其網；恒河沙數旃檀香、諸佛言音光𦦨摩尼、
X08n0240_p0537a05║不可說百千億那由他數眾寶垣墻，悉共圍繞，周徧
X08n0240_p0537a06║嚴飾。爾時，普賢菩薩欲重宣其義，承佛神力，觀察十
X08n0240_p0537a07║方而說頌言：
X08n0240_p0537a08║此世界中大地上，有香水海摩尼嚴，
X08n0240_p0537a09║清淨妙寶布其底，安住金剛不可壞。
X08n0240_p0537a10║香藏摩尼積成岸，日𦦨珠輪布若雲。
X08n0240_p0537a11║蓮華妙寶為瓔珞，處處莊嚴淨無垢。
X08n0240_p0537a12║香水澄渟具眾色，寶華旋布放光明，
X08n0240_p0537a13║普震音聲聞遠近，以佛威神演妙法，
X08n0240_p0537a14║階陛莊嚴具眾寶，復以摩尼為間飾，
X08n0240_p0537a15║周迴欄楯悉寶成，蓮華珠網如雲布，
X08n0240_p0537a16║摩尼寶樹列成行，華蕋敷榮光赦奕。
X08n0240_p0537a17║種種樂音恒競奏，佛神通力令如是。
X08n0240_p0537a18║種種妙寶芬陀利，敷布莊嚴香水海，
X08n0240_p0537a19║香𦦨光明無暫停，廣大圓滿皆充徧。
X08n0240_p0537a20║明珠寶幢恒熾盛，妙衣垂布為嚴飾，
X08n0240_p0537a21║摩尼鈴網演法音，令其聞者趣佛智。
X08n0240_p0537a22║妙寶蓮華作城郭，眾彩摩尼所嚴瑩，
X08n0240_p0537a23║真珠雲影布四隅，如是莊嚴香水海。
X08n0240_p0537a24║垣墻繚繞皆周帀，樓閣相望布其上。
X08n0240_p0537b01║無量光明恒熾然，種種莊嚴清淨海，
X08n0240_p0537b02║毗盧遮那於往昔，種種剎海皆嚴淨，
X08n0240_p0537b03║如是廣大無有邊，悉是如來自在力。
X08n0240_p0537b04║爾時，普賢菩薩復告大眾言：諸佛子！一一香水海，各
X08n0240_p0537b05║有四天下微塵數香水河右旋圍繞，一切皆以金剛
X08n0240_p0537b06║為岸，淨光摩尼以為嚴飾，常現諸佛寶色光雲及諸
X08n0240_p0537b07║眾生所有言音；其河所有漩澓之處，一切諸佛所修
X08n0240_p0537b08║因行種種形相皆從中出；摩尼為網，眾寶鈴鐸，諸世
X08n0240_p0537b09║界海所有莊嚴悉於中現；摩尼寶雲以覆其上，其雲
X08n0240_p0537b10║普現華藏世界毗盧遮那十方化佛及一切佛神通
X08n0240_p0537b11║之事；復出妙音，稱揚三世佛菩薩名；其香水中，常出
X08n0240_p0537b12║一切寶𦦨光雲，相續不絕。若廣說者，一一河各有世
X08n0240_p0537b13║界海微塵數莊嚴。爾時，普賢菩薩欲重宣其義，承佛
X08n0240_p0537b14║神力，觀察十方而說頌言：
X08n0240_p0537b15║清淨香流滿大河，金剛妙寶為其岸，
X08n0240_p0537b16║寶末為輪布其地，種種嚴飾皆珍好，
X08n0240_p0537b17║寶階行列妙莊嚴，欄楯周迴悉殊麗，
X08n0240_p0537b18║真珠為藏眾華飾，種種纓鬘共垂下，
X08n0240_p0537b19║香水寶光清淨色，恒吐摩尼競疾流。
X08n0240_p0537b20║眾華隨浪皆搖動，悉奏樂音宣妙法。
X08n0240_p0537b21║細末旃檀作泥垽，一切妙寶同洄澓。
X08n0240_p0537b22║香藏氛氳布在中，發𦦨流芬普周徧。
X08n0240_p0537b23║河中出生諸妙寶，悉放光明色熾然，
X08n0240_p0537b24║其光布影成臺座，華蓋珠瓔皆具足，
X08n0240_p0537c01║摩尼王中現佛身，光明普照十方剎，
X08n0240_p0537c02║以此為輪嚴飾地，香水暎徹常盈滿。
X08n0240_p0537c03║摩尼為網金為鐸，徧覆香河演佛音。
X08n0240_p0537c04║克宣一切菩提道，及以普賢之妙行。
X08n0240_p0537c05║寶岸摩尼極清淨，恒出如來本願音，
X08n0240_p0537c06║一切諸佛曩所行，其音普演皆令見，
X08n0240_p0537c07║其河所有漩流處，菩薩如雲常踊出，
X08n0240_p0537c08║悉往廣大剎土中，乃至法界咸充滿。
X08n0240_p0537c09║清淨珠王布若雲，一切香河悉彌覆，
X08n0240_p0537c10║其珠等佛眉間相，炳然顯現諸佛影。
X08n0240_p0537c11║爾時，普賢菩薩復告大眾言：諸佛子！此諸香水河兩
X08n0240_p0537c12║間之地，悉以妙寶種種莊嚴；一一各有四天下微塵
X08n0240_p0537c13║數眾寶莊嚴，芬陀利華周帀徧滿；各有四天下微塵
X08n0240_p0537c14║數眾寶樹林，次第行列；一一樹中，恒出一切諸莊嚴
X08n0240_p0537c15║雲，摩尼寶王照耀其間，種種華香處處盈滿；其樹復
X08n0240_p0537c16║出微妙音聲，說諸如來一切劫中所修大願；復散種
X08n0240_p0537c17║種摩尼寶王，充徧其地，所謂：蓮華輪摩尼寶王、香𦦨
X08n0240_p0537c18║光雲摩尼寶王、種種嚴飾摩尼寶王、現不可思議莊
X08n0240_p0537c19║嚴色摩尼寶王、日光明衣藏摩尼寶王、周徧十方普
X08n0240_p0537c20║垂布光網雲摩尼寶王、現一切諸佛神變摩尼寶王、
X08n0240_p0537c21║現一切眾生業報海摩尼寶王，如是等有世界海微
X08n0240_p0537c22║塵數。其香水河兩間之地，一一悉具如是莊嚴。爾時，
X08n0240_p0537c23║普賢菩薩欲重宣其義，承佛神力，觀察十方而說頌
X08n0240_p0537c24║言：
X08n0240_p0538a01║其地平坦極清淨，真金摩尼共嚴飾，
X08n0240_p0538a02║諸樹行列蔭其中，聳𠏉垂條萃若雲。
X08n0240_p0538a03║枝條妙寶所莊嚴，華𦦨成輪光四照。
X08n0240_p0538a04║摩尼為果如雲布，普使十方常現覩，
X08n0240_p0538a05║摩尼布地皆充滿，眾華寶末共莊嚴，
X08n0240_p0538a06║復以摩尼作宮殿，悉現眾生諸影像，
X08n0240_p0538a07║諸佛影像摩尼王，普散其地靡不周，
X08n0240_p0538a08║如是赫奕徧十方，一一塵中咸見佛。
X08n0240_p0538a09║妙寶莊嚴善分布，真珠燈網相間錯，
X08n0240_p0538a10║處處悉有摩尼輪，一一皆現佛神通，
X08n0240_p0538a11║眾寶莊嚴放大光，光中普現諸化佛，
X08n0240_p0538a12║一一周行靡不徧，悉以十力廣開演。
X08n0240_p0538a13║摩尼妙寶芬陀利，一切水中咸徧滿，
X08n0240_p0538a14║其華種種各不同，悉現光明無盡歇。
X08n0240_p0538a15║三世所有諸莊嚴，摩尼果中皆顯現，
X08n0240_p0538a16║體性無生不可取，此是如來自在力。
X08n0240_p0538a17║此地一切莊嚴中，悉現如來廣大身，
X08n0240_p0538a18║彼亦不來亦不去，佛昔願力皆令見。
X08n0240_p0538a19║此地一一微塵中，一切佛子修行道，
X08n0240_p0538a20║各見所記當來剎，隨其意樂悉清淨。
X08n0240_p0538a21║爾時，普賢菩薩復告大眾言：諸佛子！諸佛世尊世界
X08n0240_p0538a22║海莊嚴不可思議。何以故？諸佛子！此華藏莊嚴世界
X08n0240_p0538a23║海一切境界，一一皆以世界海微塵數清淨功德之
X08n0240_p0538a24║所莊嚴。爾時，普賢菩薩欲重宣其義，承佛神力，觀察
X08n0240_p0538b01║十方而說頌言：
X08n0240_p0538b02║此剎海中一切處，悉以眾寶為嚴飾，
X08n0240_p0538b03║發𦦨騰空布若雲，光明洞徹常彌覆。
X08n0240_p0538b04║摩尼吐雲無有盡，十方佛影於中現。
X08n0240_p0538b05║神通變化靡蹔停，一切菩薩咸來集。
X08n0240_p0538b06║一切摩尼演佛音，其音美妙不思議，
X08n0240_p0538b07║毗盧遮那昔所行，於此寶內恒聞見，
X08n0240_p0538b08║清淨光明徧照尊，莊嚴具中皆現影。
X08n0240_p0538b09║變化分身眾圍繞，一切剎海咸周徧。
X08n0240_p0538b10║所有化佛皆如幻，求其來處不可得。
X08n0240_p0538b11║以佛境界威神力，一切剎中如是現。
X08n0240_p0538b12║如來自在神通事，悉徧十方諸國土，
X08n0240_p0538b13║以此剎海淨莊嚴，一切皆於寶中見。
X08n0240_p0538b14║十方所有諸變化，一切皆如鏡中像，
X08n0240_p0538b15║但由如來昔所行，神通願力而出生。
X08n0240_p0538b16║若有能修普賢行，入於菩薩勝智海，
X08n0240_p0538b17║能於一切微塵中，普現其身淨眾剎。
X08n0240_p0538b18║不可思議億大劫，親近一切諸如來，
X08n0240_p0538b19║如其一切之所行，一剎那中悉能現。
X08n0240_p0538b20║諸佛國土如虗空，無等無生無有相，
X08n0240_p0538b21║為利眾生普嚴淨，本願力故住其中。
X08n0240_p0538b22║此下第二、別明安布莊嚴。文分六段：一、四周輪山，
X08n0240_p0538b23║二、寶地，三、香海，四、香河，五、樹林，六、總結各別。今初
X08n0240_p0538b24║云日珠王者，所依處地。故舊經云：依蓮華日寶王
X08n0240_p0538c01║地住。亦有言：大蓮之上別有此華，為山所依。義似
X08n0240_p0538c02║不順。所以地受此名者，以前華名種種光明。蕋偈
X08n0240_p0538c03║中云：光𦦨成輪。又云：一切寶中放淨光明。是知此
X08n0240_p0538c04║華以寶為體。是則如日輪之珠王，即蕋香蓮華也。
X08n0240_p0538c05║斯即總華之稱。此總標所依地。次云旃檀摩尼以
X08n0240_p0538c06║為其身，別顯體相。後如是等一句，結顯無盡。後重
X08n0240_p0538c07║說偈頌。初明山體相莊嚴，頌前別顯：初、一偈頌圍
X08n0240_p0538c08║山，二、一偈頌山輪，三、一偈頌山體，四、一偈頌山之
X08n0240_p0538c09║緣，五、有二偈頌前水等，六、有四偈明山妙用自在。
X08n0240_p0538c10║次爾時，普賢菩薩復告大眾下，有長行偈，頌明寶
X08n0240_p0538c11║地。次爾時，普賢菩薩復告大眾下，有長行偈，頌明
X08n0240_p0538c12║香海。次爾時，普賢菩薩復告大眾下，有長行偈，頌
X08n0240_p0538c13║明香河。次爾時，普賢菩薩復告大眾下，有長行偈，
X08n0240_p0538c14║頌明林樹。次爾時，普賢菩薩復告大眾下，有長行
X08n0240_p0538c15║偈，頌總結前莊嚴難測，徵釋所由。此上通明藏海
X08n0240_p0538c16║安布莊嚴竟。下明所持剎網。
X08n0240_p0538c17║爾時，普賢菩薩復告大眾言：諸佛子！此中有何等世
X08n0240_p0538c18║界住？我今當說。諸佛子！此十不可說佛剎微塵數香
X08n0240_p0538c19║水海中，有十不可說佛剎微塵數世界種安住；一一
X08n0240_p0538c20║世界種，復有不可說佛剎微塵數世界。諸佛子！彼諸
X08n0240_p0538c21║世界種，於世界海中，各各依住，各各形狀，各各體性，
X08n0240_p0538c22║各各方所，各各趣入，各各莊嚴，各各分齊，各各行列，
X08n0240_p0538c23║各各無差別，各各力加持。諸佛子！此世界種，或有依
X08n0240_p0538c24║大蓮華海住，或有依無邊色寶華海住，或有依一切
X08n0240_p0539a01║真珠藏寶瓔珞海住，或有依香水海住，或有依一切
X08n0240_p0539a02║華海住，或有依摩尼寶網海住，或有依旋流光海住，
X08n0240_p0539a03║或有依菩薩寶莊嚴冠海住，或有依種種眾生身海
X08n0240_p0539a04║住，或有依一切佛音聲摩尼王海住。如是等，若廣說
X08n0240_p0539a05║者，有世界海微塵數。諸佛子！彼一切世界種，或有作
X08n0240_p0539a06║須彌山形，或作江河形，或作迴轉形，或作旋流形，或
X08n0240_p0539a07║作輪輞形，或作壇墠形，或作樹林形，或作樓閣形，或
X08n0240_p0539a08║作山幢形，或作普方形，或作胎藏形，或作蓮華形，或
X08n0240_p0539a09║作佉勒迦形，或作眾生身形，或作雲形，或作諸佛相
X08n0240_p0539a10║好形，或作圓滿光明形，或作種種珠網形，或作一切
X08n0240_p0539a11║門闥形，或作諸莊嚴具形。如是等，若廣說者，有世界
X08n0240_p0539a12║海微塵數。諸佛子！彼一切世界種，或有以十方摩尼
X08n0240_p0539a13║雲為體，或有以眾色𦦨為體，或有以諸光明為體，或
X08n0240_p0539a14║有以寶香𦦨為體，或有以一切寶莊嚴多羅華為體，
X08n0240_p0539a15║或有以菩薩影像為體，或有以諸佛光明為體，或有
X08n0240_p0539a16║以佛色相為體，或有以一寶光為體，或有以眾寶光
X08n0240_p0539a17║為體，或有以一切眾生福德海音聲為體，或有以一
X08n0240_p0539a18║切眾生諸業海音聲為體，或有以一切佛境界清淨
X08n0240_p0539a19║音聲為體，或有以一切菩薩大願海音聲為體，或有
X08n0240_p0539a20║以一切佛方便音聲為體，或有以一切剎莊嚴具成
X08n0240_p0539a21║壞音聲為體，或有以無邊佛音聲為體，或有以一切
X08n0240_p0539a22║佛變化音聲為體，或有以一切眾生善音聲為體，或
X08n0240_p0539a23║有以一切佛功德海清淨音聲為體。如是等，若廣說
X08n0240_p0539a24║者，有世界海微塵數。爾時，普賢菩薩欲重宣其義，承
X08n0240_p0539b01║佛神力，觀察十方而說頌言：
X08n0240_p0539b02║剎種堅固妙莊嚴，廣大清淨光明藏，
X08n0240_p0539b03║依止蓮華寶海住，或有住於香海等，
X08n0240_p0539b04║須彌城樹壇墠形，一切剎種徧十方，
X08n0240_p0539b05║種種莊嚴形相別，各各布列而安住。
X08n0240_p0539b06║或有體是淨光明，或是華藏及寶雲，
X08n0240_p0539b07║或有剎種𦦨所成，安住摩尼不壞藏，
X08n0240_p0539b08║燈雲𦦨彩光明等，種種無邊清淨色，
X08n0240_p0539b09║或有言音以為體，是佛所演不思議，
X08n0240_p0539b10║或是願力所出音，神變音聲為體性，
X08n0240_p0539b11║一切眾生大福業，佛功德音亦如是。
X08n0240_p0539b12║剎種一一差別門，不可思議無有盡。
X08n0240_p0539b13║如是十方皆徧滿，廣大莊嚴現神力。
X08n0240_p0539b14║十方所有廣大剎，悉來入此世界種，
X08n0240_p0539b15║雖見十方普入中，而實無來無所入。
X08n0240_p0539b16║以一剎種入一切，一切入一亦無餘，
X08n0240_p0539b17║體相如本無差別，無等無量悉周徧。
X08n0240_p0539b18║一切國土微塵中，普見如來在其所。
X08n0240_p0539b19║願海言音若雷震，一切眾生悉調伏，
X08n0240_p0539b20║佛身周徧一切剎，無數菩薩亦充滿，
X08n0240_p0539b21║如來自在無等倫，普化一切諸含識。
X08n0240_p0539b22║此下第三、釋所持剎網，釋品目世界之言。又前明
X08n0240_p0539b23║本剎，今明末剎，故兼染、淨。初告大眾許說；次諸佛
X08n0240_p0539b24║子下，標。章中列二，謂世界種及世界。然剎種依剎
X08n0240_p0539c01║海，世果依剎種。從寬至陿，欲明世界無邊，方便顯
X08n0240_p0539c02║多，故立此名。謂積多世界共在一處，攝諸流類，故
X08n0240_p0539c03║名為種。如是種類復有眾多，深廣無邊，故名為海。
X08n0240_p0539c04║如是眾多世界，如天帝網懸布於華藏海中，故云
X08n0240_p0539c05║所持剎網。各各世界所依住、形狀一一不同，故云
X08n0240_p0539c06║差別。故次經云諸佛子！彼諸世界種於世界海各
X08n0240_p0539c07║各依住等，明差別有十門不同。經中有不可說佛
X08n0240_p0539c08║剎，疏云：脫去十字，應云十不可說。長行中有諸佛
X08n0240_p0539c09║子，但次第釋依、住、形、狀、性三事而已。頌中，初、一偈
X08n0240_p0539c10║頌依、住；次、一偈頌形、狀；三、有三偈頌體、性；四、有三
X08n0240_p0539c11║偈頌三事，謂所入莊嚴分齊；五、一偈頌無差別；六、
X08n0240_p0539c12║一偈頌力持。此上明所持剎網差別，謂剎海中有
X08n0240_p0539c13║十不可說佛剎塵數之剎種，各各依住於剎海之
X08n0240_p0539c14║中，如帝網重重無盡。且明剎種不同。
X08n0240_p0539c15║爾時，普賢菩薩復告大眾言：諸佛子！此十不可說佛
X08n0240_p0539c16║剎微塵數香水海，在華藏莊嚴世界海中，如天帝網
X08n0240_p0539c17║分布而住。諸佛子！此最中央香水海，名：無邊妙華光，
X08n0240_p0539c18║以現一切菩薩形摩尼王幢為底；出大蓮華，名：一切
X08n0240_p0539c19║香摩尼王莊嚴，有世界種而住其上，名：普然十方熾
X08n0240_p0539c20║然寶光明，以一切莊嚴具為體，有十不可說佛剎微
X08n0240_p0539c21║塵數世界於中布列。其最下方有世界，名：最勝光徧
X08n0240_p0539c22║照，以一切金剛莊嚴光耀輪為際，依眾寶摩尼華而
X08n0240_p0539c23║住；其狀猶如摩尼寶形，一切寶華莊嚴雲彌覆其上，
X08n0240_p0539c24║佛剎微塵數世界周帀圍繞，種種安住，種種莊嚴，佛
X08n0240_p0540a01║號：淨眼離垢燈。此上過佛剎微塵數世界有世界，名：
X08n0240_p0540a02║種種香蓮華妙莊嚴，以一切莊嚴具為際，依寶蓮華
X08n0240_p0540a03║網而住；其狀猶如師子之座，一切寶色珠帳雲彌覆
X08n0240_p0540a04║其上，二佛剎微塵數世界周帀圍繞，佛號：師子光勝
X08n0240_p0540a05║照。此上過佛剎微塵數世界有世界，名：一切寶莊嚴
X08n0240_p0540a06║普照光，以香風輪為際，依種種寶華瓔珞住；其形八
X08n0240_p0540a07║隅，妙光摩尼日輪雲而覆其上，三佛剎微塵數世界
X08n0240_p0540a08║周帀圍繞，佛號：淨光智勝幢。此上過佛剎微塵數世
X08n0240_p0540a09║界有世界，名：種種光明華莊嚴，以一切寶王為際，依
X08n0240_p0540a10║眾色金剛尸羅幢海住；其狀猶如摩尼蓮華，以金剛
X08n0240_p0540a11║摩尼寶光雲而覆其上，四佛剎微塵數世界周帀圍
X08n0240_p0540a12║繞，純一清淨，佛號：金剛光明無量精進力善出現。此
X08n0240_p0540a13║上過佛剎微塵數世界，有世界，名：普放妙華光，以一
X08n0240_p0540a14║切寶鈴莊嚴網為際，依一切樹林莊嚴寶輪網海住；
X08n0240_p0540a15║其形普方而多有隅角，梵音摩尼王雲以覆其上，五
X08n0240_p0540a16║佛剎微塵數世界周帀圍繞，佛號：香光喜力海。此上
X08n0240_p0540a17║過佛剎微塵數世界，有世界，名：淨妙光明，以寶王莊
X08n0240_p0540a18║嚴幢為際，依金剛宮殿海住；其形四方，摩尼輪髻帳
X08n0240_p0540a19║雲而覆其上，六佛剎微塵數世界周帀圍繞，佛號：普
X08n0240_p0540a20║光自在幢。此上過佛剎微塵數世界，有世界，名：眾華
X08n0240_p0540a21║𦦨莊嚴，以種種華莊嚴為際，依一切寶色𦦨海住；其
X08n0240_p0540a22║狀猶如樓閣之形，一切寶色衣真珠欄楯雲而覆其
X08n0240_p0540a23║上，七佛剎微塵數世界周帀圍繞，純一清淨，佛號：歡
X08n0240_p0540a24║喜海功德名稱自在光。此上過佛剎微塵數世界，有
X08n0240_p0540b01║世界，名：出生威力地，以出一切聲摩尼王莊嚴為際，
X08n0240_p0540b02║依種種寶色蓮華座虗空海住；其狀猶如因陀羅網，
X08n0240_p0540b03║以無邊色華網雲而覆其上，八佛剎微塵數世界周
X08n0240_p0540b04║帀圍繞，佛號：廣大名稱智海幢。此上過佛剎微塵數
X08n0240_p0540b05║世界，有世界，名：出妙音聲，以心王摩尼莊嚴輪為際，
X08n0240_p0540b06║依恒出一切妙音聲莊嚴雲摩尼王海住；其狀猶如
X08n0240_p0540b07║梵天身形，無量寶莊嚴師子座雲而覆其上，九佛剎
X08n0240_p0540b08║微塵數世界周帀圍繞，佛號：清淨月光明相無能摧
X08n0240_p0540b09║伏。此上過佛剎微塵數世界，有世界，名：金剛幢，以無
X08n0240_p0540b10║邊莊嚴真珠藏寶瓔珞為際，依一切莊嚴寶師子座
X08n0240_p0540b11║摩尼海住；其狀周圓，十須彌山微塵數一切香摩尼
X08n0240_p0540b12║華須彌雲彌覆其上，十佛剎微塵數世界周帀圍繞，
X08n0240_p0540b13║純一清淨，佛號：一切法海最勝王。此上過佛剎微塵
X08n0240_p0540b14║數世界，有世界，名：恒出現帝青寶光明，以極堅牢不
X08n0240_p0540b15║可壞金剛莊嚴為際，依種種殊異華海住；其狀猶如
X08n0240_p0540b16║半月之形，諸天寶帳雲而覆其上，十一佛剎微塵數
X08n0240_p0540b17║世界周帀圍繞，佛號：無量功德法。此上過佛剎微塵
X08n0240_p0540b18║數世界，有世界，名：光明照耀，以普光莊嚴為際，依華
X08n0240_p0540b19║旋香水海住；狀如華旋，種種衣雲而覆其上，十二佛
X08n0240_p0540b20║剎微塵數世界周帀圍繞，佛號：超釋梵。此上過佛剎
X08n0240_p0540b21║微塵數世界，至此世界，名：娑婆，以金剛莊嚴為際，依
X08n0240_p0540b22║種種色風輪所持蓮華網住；狀如虗空，以普圓滿天
X08n0240_p0540b23║宮殿莊嚴虗空雲而覆其上，十三佛剎微塵數世界
X08n0240_p0540b24║周帀圍繞，其佛即是毗盧遮那如來世尊。此上過佛
X08n0240_p0540c01║剎微塵數世界，有世界，名：寂靜離塵光，以一切寶莊
X08n0240_p0540c02║嚴為際，依種種寶衣海住；其狀猶如執金剛形，無邊
X08n0240_p0540c03║色金剛雲而覆其上，十四佛剎微塵數世界周帀圍
X08n0240_p0540c04║繞，佛號：徧法界勝音。此上過佛剎微塵數世界，有世
X08n0240_p0540c05║界，名：眾妙光明燈，以一切莊嚴帳為際，依淨華網海
X08n0240_p0540c06║住；其狀猶如卍字之形，摩尼樹香水海雲而覆其上，
X08n0240_p0540c07║十五佛剎微塵數世界周帀圍繞，純一清淨，佛號：不
X08n0240_p0540c08║可摧伏力普照幢。此上過佛剎微塵數世界，有世界，
X08n0240_p0540c09║名：清淨光徧照，以無盡寶雲摩尼王為際，依種種香
X08n0240_p0540c10║𦦨蓮華海住；其狀猶如龜甲之形，圓光摩尼輪旃檀
X08n0240_p0540c11║雲而覆其上，十六佛剎微塵數世界周帀圍繞，佛號：
X08n0240_p0540c12║清淨日功德眼。此上過佛剎微塵數世界，有世界，名：
X08n0240_p0540c13║寶莊嚴藏，以一切眾生形摩尼王為際，依光明藏摩
X08n0240_p0540c14║尼王海住；其形八隅，以一切輪圍山寶莊嚴華樹網
X08n0240_p0540c15║彌覆其上，十七佛剎微塵數世界周帀圍繞，佛號：無
X08n0240_p0540c16║礙智光明徧照十方。此上過佛剎微塵數世界，有世
X08n0240_p0540c17║界，名：離塵，以一切殊妙相莊嚴為際，依眾妙華師子
X08n0240_p0540c18║座海住；狀如珠瓔，以一切寶香摩尼王圓光雲而覆
X08n0240_p0540c19║其上，十八佛剎微塵數世界周帀圍繞，純一清淨，佛
X08n0240_p0540c20║號：無量方便最勝幢。此上過佛剎微塵數世界，有世
X08n0240_p0540c21║界，名：清淨光普照，以出無盡寶雲摩尼王為際，依無
X08n0240_p0540c22║量色香𦦨須彌山海住；其狀猶如寶華旋布，以無邊
X08n0240_p0540c23║色光明摩尼王帝青雲而覆其上，十九佛剎微塵數
X08n0240_p0540c24║世界周帀圍繞，佛號：普照法界虗空光。此上過佛剎
X08n0240_p0541a01║微塵數世界，有世界，名：妙寶𦦨，以普光明日月寶為
X08n0240_p0541a02║際，依一切諸天形摩尼王海住；其狀猶如寶莊嚴具，
X08n0240_p0541a03║以一切寶衣幢雲及摩尼燈藏網而覆其上，二十佛
X08n0240_p0541a04║剎微塵數世界周帀圍繞，純一清淨，佛號：福德相光
X08n0240_p0541a05║明。諸佛子！此徧照十方熾然寶光明世界種，有如是
X08n0240_p0541a06║等不可說佛剎微塵數廣大世界，各各所依住，各各
X08n0240_p0541a07║形狀，各各體性，各各方面，各各趣入，各各莊嚴，各各
X08n0240_p0541a08║分齊，各各行列，各各無差別，各各力加持，周帀圍繞，
X08n0240_p0541a09║所謂：十佛剎微塵數迴轉形世界、十佛剎微塵數江
X08n0240_p0541a10║河形世界、十佛剎微塵數旋流形世界、十佛剎微塵
X08n0240_p0541a11║數輪輞形世界、十佛剎微塵數壇墠形世界、十佛剎
X08n0240_p0541a12║微塵數樹林形世界、十佛剎微塵數樓觀形世界、十
X08n0240_p0541a13║佛剎微塵數尸羅幢形世界、十佛剎微塵數普方形
X08n0240_p0541a14║世界、十佛剎微塵數胎藏形世界、十佛剎微塵數蓮
X08n0240_p0541a15║華形世界、十佛剎微塵數佉勒迦形世界、十佛剎微
X08n0240_p0541a16║塵數種種眾生形世界、十佛剎微塵數佛相形世界、
X08n0240_p0541a17║十佛剎微塵數圓光形世界、十佛剎微塵數雲形世
X08n0240_p0541a18║界、十佛剎微塵數網形世界、十佛剎微塵數門闥形
X08n0240_p0541a19║世界，如是等有不可說佛剎微塵數。此一一世界，各
X08n0240_p0541a20║有十佛剎微塵數廣大世界周帀圍繞。此諸世界，一
X08n0240_p0541a21║一復有如上所說微塵數世界而為眷屬。如是所說
X08n0240_p0541a22║一切世界，皆在此無邊妙華光香水海及圍繞此海
X08n0240_p0541a23║香水河中。
X08n0240_p0541a24║此下第二、別明種剎香海。雙釋二章者，謂香海依
X08n0240_p0541b01║剎海，剎種依香海，諸剎依剎種。亦有長行、偈頌：初、
X08n0240_p0541b02║總舉諸海所依；二、次第別顯海種及剎；三、總略結
X08n0240_p0541b03║釋。今初也。上來雖復但標剎種及剎二章，而釋依
X08n0240_p0541b04║住中皆云依海，故列海數。此多香海並在剎海地
X08n0240_p0541b05║面，故云所依。如天帝網者，大都分布則似車輪。其
X08n0240_p0541b06║有別者，謂帝釋殿網貫天珠成，以一大珠當心，次
X08n0240_p0541b07║以其次大珠貫穿帀繞，如是展轉遞繞經百千帀，
X08n0240_p0541b08║若上下、四面、四角望之，皆行伍相當。今此香海雖
X08n0240_p0541b09║在地面，分布相似，又有涉入重重之義，故云如也。
X08n0240_p0541b10║此但舉諸海所依，次舉最中央香水海，乃別舉海
X08n0240_p0541b11║種及剎。先辨最中間一海為主，即最當中二十重
X08n0240_p0541b12║華藏世界，以一剎種為主，其十方各有一不可說
X08n0240_p0541b13║佛剎微塵數剎種圍繞，故有十不可說佛剎微塵
X08n0240_p0541b14║數香海，剎為伴剎，同在剎海之中。今單約中間一
X08n0240_p0541b15║剎種。次無邊妙華光，此中央香海之總名。次一切
X08n0240_p0541b16║香摩尼王莊嚴，此中央華之總名，即前蕋香幢中
X08n0240_p0541b17║隨義而名異耳。其普照十方熾然寶光明，即最中
X08n0240_p0541b18║央剎種之總名。故經云：有世界種而住其中。次有
X08n0240_p0541b19║不可說佛剎塵數世界，此就最中種中所含之世
X08n0240_p0541b20║界。次最下方有世界，名最勝光徧照，此乃最中世
X08n0240_p0541b21║界種之最下方。此蓋單約一箇二十重華藏世界
X08n0240_p0541b22║而辨寬廣也。其最下一層，但有一佛剎塵數世界
X08n0240_p0541b23║圍繞以為眷屬。次上層層增一，至第二十層，則有
X08n0240_p0541b24║二十佛剎塵數世界以為眷屬。此但就中央一箇
X08n0240_p0541c01║剎種以明，故華藏世界如倒懸浮屠，下小上大，故
X08n0240_p0541c02║其狀如此。然此但就世界海中十不可說佛剎微
X08n0240_p0541c03║塵數世界種之一箇種耳，不連彼十佛剎微塵之
X08n0240_p0541c04║數也。結云：一一各有十佛剎。次卷明右繞之剎，乃
X08n0240_p0541c05║明所管，以辨漸漸寬廣耳。長行具明中間一剎竟，
X08n0240_p0541c06║後卷則右旋十海。
X08n0240_p0541c07║
X08n0240_p0541c08║大方廣佛華嚴經綱要卷第八