X08n0240_p0558a13║
X08n0240_p0558a14║
X08n0240_p0558a15║
X08n0240_p0558a16║大方廣佛華嚴經綱要卷第十二
X08n0240_p0558a17║于闐國三藏沙門實叉難陀　譯經
X08n0240_p0558a18║清涼山大華嚴寺沙門澄觀　疏義
X08n0240_p0558a19║明匡山法雲寺憨山沙門德清提挈
X08n0240_p0558a20║第二會普光明殿文殊師利菩薩說十信法門，此
X08n0240_p0558a21║會有六品經。
X08n0240_p0558a22║（如來名號品，　四聖諦品，　光明覺品，　菩薩問
X08n0240_p0558a23║明品，　淨行品，　賢首品。　此初。）
X08n0240_p0558a24║如來名號品第七
X08n0240_p0558b01║此下第三修因契果生解分第二會，初從此第十
X08n0240_p0558b02║二經盡十三經菩薩問明品，將釋此品五門分別。
X08n0240_p0558b03║初來意者，先明分來，前既舉果令生信樂，今明能
X08n0240_p0558b04║生因果信解，故次來也。二會來者，生解之中信為
X08n0240_p0558b05║首故，又前舉所信之境，今明能信之行，故次來也。
X08n0240_p0558b06║三品來者，前品舉因顯果成所信之境，今舉果辨
X08n0240_p0558b07║因彰能信之行，果中三業身為其總，故先來也。又
X08n0240_p0558b08║遠答名號海問。二、釋名，亦三：初、分名，修因契果
X08n0240_p0558b09║生解分。謂修五位之圓因，成十身之滿果，令諸菩
X08n0240_p0558b10║薩解此相故，即生修因契果之解，依主釋也。二、會
X08n0240_p0558b11║名，約處名普光明殿會。然有三釋：一、以殿是寶成，
X08n0240_p0558b12║光普照故；二、佛於其中放普光故；三、佛於其中說
X08n0240_p0558b13║普法門，慧光照世，故立其名。三、品名，如來現相品
X08n0240_p0558b14║已釋。召體曰名，表德為號。名別號通，一切諸佛皆
X08n0240_p0558b15║具十號，名釋迦等則不同故。如來即十號之一，品
X08n0240_p0558b16║中正說，隨機就德以立別名。
X08n0240_p0558b17║爾時，世尊在摩竭提國阿蘭若法菩提場中始成正
X08n0240_p0558b18║覺，於普光明殿坐蓮華藏師子之座。
X08n0240_p0558b19║此下釋文，且順一會，分三：第一、序分，第二、請分，第
X08n0240_p0558b20║三、說分。今先序分，具如經初，但加普光明殿為小
X08n0240_p0558b21║異耳。以此經乃初成頓演，乃至九會亦序初成，況
X08n0240_p0558b22║不動而昇？故今說處在普光明殿。疏云：此殿去菩
X08n0240_p0558b23║提場東南可三里許，熙連河曲，彼河之龍為佛所
X08n0240_p0558b24║造。而普光之名，上文已釋，其實佛依普光明智說
X08n0240_p0558c01║此普法，六位因果皆依此智圓成故。後說等、妙二
X08n0240_p0558c02║覺猶會普光者，通顯不離此智故。此通途之大旨
X08n0240_p0558c03║也。故今會普光明殿，即不離覺樹，故序初成。
X08n0240_p0558c04║妙悟皆滿，二行永絕。達無相法，住於佛住。得佛平等，
X08n0240_p0558c05║到無障處。不可轉法，所行無礙。立不思議，普見三世。
X08n0240_p0558c06║此妙悟下十句，別顯主德，亦即示成正覺之相也。
X08n0240_p0558c07║準後八會文，說佛有二十一種功德。今文不全，後
X08n0240_p0558c08║當明此十句。疏釋甚明，恐繁不錄。
X08n0240_p0558c09║與十佛剎微塵數諸菩薩俱，莫不皆是一生補處，悉
X08n0240_p0558c10║從他方而共來集，普善觀察諸眾生界、法界、世界、涅
X08n0240_p0558c11║槃界，諸業果報、心行次第、一切文義，世、出世間，有為、
X08n0240_p0558c12║無為，過、現、未來。時，諸菩薩作是思惟：若世尊見愍我
X08n0240_p0558c13║等，願隨所樂。
X08n0240_p0558c14║此下，明輔翼圓滿。此十佛剎塵數之眾，若是前光
X08n0240_p0558c15║召者，則已問果法，則不應重標。而言從他方來集，
X08n0240_p0558c16║故知是新集眾也。次普觀察下十句，疏云歎佛德。
X08n0240_p0558c17║次時諸菩薩作是思惟下，乃請分。初標念請。若世
X08n0240_p0558c18║尊見愍我等，願隨所樂，正顯問端。
X08n0240_p0558c19║補義曰：然下所問句雖五十問，但有四十句為正
X08n0240_p0558c20║問，以第二十句是說意故。此四十句與前第一會
X08n0240_p0558c21║有異，後二十句全同前二十句，大同小異。又復前
X08n0240_p0558c22║後不同，初十句即前第三十海，前會即總說所觀
X08n0240_p0558c23║深廣，此則別說如來依正。以前會中為總故，此會
X08n0240_p0558c24║別顯信所依故。故前會皆致海言，此中但云剎等。
X08n0240_p0559a01║第二十句前名菩薩十海，此列住等行位。前通諸
X08n0240_p0559a02║會，總顯行布圓融因故；此約當分，欲顯差別因之
X08n0240_p0559a03║相故。後二十句雖則全同，前總此別。又前即所信，
X08n0240_p0559a04║今辨所成，欲顯所信所成體無異故。此上辨所問
X08n0240_p0559a05║與前同異，義甚詳細。今取文義俱便，大分為二：初
X08n0240_p0559a06║十句直爾疑問，後三十句引例請問，義不異前。更
X08n0240_p0559a07║有一義，以前所舉佛之因果，但總顯因深果廣，然
X08n0240_p0559a08║未知差別之因及隨因所證之果，今要發行造修，
X08n0240_p0559a09║故須一一別問。故下首問果之依正，但云剎而不
X08n0240_p0559a10║言海者，意在行布，以海則圓融故也。
X08n0240_p0559a11║開示佛剎、佛住、佛剎莊嚴、佛法性、佛剎清淨、佛所說
X08n0240_p0559a12║法、佛剎體性、佛威德、佛剎成就、佛大菩提。
X08n0240_p0559a13║此正顯所問。初問果中，依正各有五句，同前剎海。
X08n0240_p0559a14║如十方一切世界諸佛世尊，為成就一切菩薩故，令
X08n0240_p0559a15║如來種性不斷故，救護一切眾生故，令諸眾生永離
X08n0240_p0559a16║一切煩惱故，了知一切諸行故，演說一切諸法故，淨
X08n0240_p0559a17║除一切雜染故，永斷一切疑網故，拔除一切希望故，
X08n0240_p0559a18║滅壞一切愛著處故。
X08n0240_p0559a19║此下第二，引例請問。文分為三：此初十句，標彼諸
X08n0240_p0559a20║佛說意，明其有悲；後三十句，舉彼所說，顯其有智；
X08n0240_p0559a21║末後一句，結以正請。意謂前雖說佛廣大因果，但
X08n0240_p0559a22║顯圓融果海，未明差別之因行，故此先舉十果，即
X08n0240_p0559a23║如前之圓融之果。然猶未明取果差別之因，故引
X08n0240_p0559a24║十方如來亦以大悲故，亦說差別之因，如下所列
X08n0240_p0559b01║十住等行，故今特請所以。此下，答所請問。通有六
X08n0240_p0559b02║位因果，皆次第答此中之問也。
X08n0240_p0559b03║補義曰：此下請因，正答十海中眾生海問也。故次
X08n0240_p0559b04║列六位之因，以通該後文，故疏云皆答此問。
X08n0240_p0559b05║說諸菩薩十住、十行、十迴向、十藏、十地、十願、十定、十
X08n0240_p0559b06║通、十頂。
X08n0240_p0559b07║第二、說諸菩薩下，舉彼十方如來所說以請願。今
X08n0240_p0559b08║亦如例而說也。此初十句問因，但有九句，欠十忍
X08n0240_p0559b09║一句。後二十句問果，疏中辨問中欠十忍，而後答
X08n0240_p0559b10║文有十忍。又問中有十頂，而答中無，況問中唯九。
X08n0240_p0559b11║今辨後將十忍已下四品共答頂問，以是等覺位
X08n0240_p0559b12║極頂故。如此，則少一位。意將十信當立一位，則成
X08n0240_p0559b13║十矣。
X08n0240_p0559b14║及說如來地、如來境界、如來神力、如來所行、如來力、
X08n0240_p0559b15║如來無畏、如來三昧、如來神通、如來自在、如來無礙、
X08n0240_p0559b16║如來眼、如來耳、如來鼻、如來舌、如來身、如來意、如來
X08n0240_p0559b17║辯才、如來智慧、如來最勝，願佛世尊亦為我說。
X08n0240_p0559b18║第二、有二十句問所成果，全同初會。於中，初十句
X08n0240_p0559b19║明內德成滿，次如來眼下十句明體相顯著。辯才
X08n0240_p0559b20║是語業，智慧是意業，最勝是身業。準前會中，唯欠
X08n0240_p0559b21║佛光明。次結請云：願佛世尊亦為我說。欲同彼諸
X08n0240_p0559b22║佛，故致亦言。上請分竟。下答。初如來現相答，
X08n0240_p0559b23║後文殊言答。
X08n0240_p0559b24║爾時，世尊知諸菩薩心之所念，各隨其類為現神通。
X08n0240_p0559c01║此下第三、說分。於中通下六會，答此所問。準問長
X08n0240_p0559c02║科，亦分為三：此初三品，答所依果；二、問明已下，答
X08n0240_p0559c03║所修因問；三、從不思議品下，答所成果問。其平等
X08n0240_p0559c04║因果，因乃果中之因，果乃此果之用，故屬果收。二、
X08n0240_p0559c05║別列。初中分二：先如來現相答，由念請故，又如來
X08n0240_p0559c06║證窮故；後文殊言說答，伴助主故，假言顯故。今初，
X08n0240_p0559c07║分二：一、佛現神通，二、眾海雲集。今初，知其心念者，
X08n0240_p0559c08║領念請也。現神通，示相答也。言隨類者，有其三義：
X08n0240_p0559c09║一、隨疑者，所疑異故。謂示色令見，以聲令聞，冥資
X08n0240_p0559c10║令曉，皆是神通，以法界身圓明頓現故。二、隨疑者，
X08n0240_p0559c11║流類別故。三、隨疑者，所疑異故。故知初會現相徧
X08n0240_p0559c12║於九會，此會現神通通此一分，故下三會皆有不
X08n0240_p0559c13║起覺樹之言。
X08n0240_p0559c14║現神通已，東方過十佛剎微塵數世界，有世界，名：金
X08n0240_p0559c15║色，佛號：不動智。彼世界中，有菩薩，名：文殊師利，與十
X08n0240_p0559c16║佛剎微塵數諸菩薩俱，來詣佛所，到已作禮，即於東
X08n0240_p0559c17║方化作蓮華藏師子之座，結加趺坐。南方過十佛剎
X08n0240_p0559c18║微塵數世界，有世界，名：妙色，佛號：無礙智。彼有菩薩，
X08n0240_p0559c19║名曰：覺首，與十佛剎微塵數諸菩薩俱，來詣佛所，到
X08n0240_p0559c20║已作禮，即於南方化作蓮華藏師子之座，結加趺坐。
X08n0240_p0559c21║西方過十佛剎微塵數世界，有世界，名：蓮華色，佛號：
X08n0240_p0559c22║滅闇智。彼有菩薩，名曰：財首，與十佛剎微塵數諸菩
X08n0240_p0559c23║薩俱，來詣佛所，到已作禮，即於西方化作蓮華藏師
X08n0240_p0559c24║子之座，結加趺坐。北方過十佛剎微塵數世界，有世
X08n0240_p0560a01║界，名：薝蔔華色，佛號：威儀智。彼有菩薩，名：寶首，與十
X08n0240_p0560a02║佛剎微塵數諸菩薩俱，來詣佛所，到已作禮，即於北
X08n0240_p0560a03║方化作蓮華藏師子之座，結加趺坐。東北方過十佛
X08n0240_p0560a04║剎微塵數世界，有世界，名：優鉢羅華色，佛號：明相智。
X08n0240_p0560a05║彼有菩薩，名：功德首，與十佛剎微塵數諸菩薩俱，來
X08n0240_p0560a06║詣佛所，到已作禮，即於東北方化作蓮華藏師子之
X08n0240_p0560a07║座，結加趺坐。東南方過十佛剎微塵數世界，有世界，
X08n0240_p0560a08║名：金色，佛號：究竟智。彼有菩薩，名：目首，與十佛剎微
X08n0240_p0560a09║塵數諸菩薩俱，來詣佛所，到已作禮，即於東南方化
X08n0240_p0560a10║作蓮華藏師子之座，結加趺坐。西南方過十佛剎微
X08n0240_p0560a11║塵數世界，有世界，名：寶色，佛號：最勝智。彼有菩薩，名：
X08n0240_p0560a12║精進首，與十佛剎微塵數諸菩薩俱，來詣佛所，到已
X08n0240_p0560a13║作禮，即於西南方化作蓮華藏師子之座，結加趺坐。
X08n0240_p0560a14║西北方過十佛剎微塵數世界，有世界，名：金剛色，佛
X08n0240_p0560a15║號：自在智。彼有菩薩，名：法首，與十佛剎微塵數諸菩
X08n0240_p0560a16║薩俱，來詣佛所，到已作禮，即於西北方化作蓮華藏
X08n0240_p0560a17║師子之座，結加趺坐。下方過十佛剎微塵數世界，有
X08n0240_p0560a18║世界，名：頗黎色，佛號：梵智。彼有菩薩，名：智首，與十佛
X08n0240_p0560a19║剎微塵數諸菩薩俱，來詣佛所，到已作禮，即於下方
X08n0240_p0560a20║化作蓮華藏師子之座，結加趺坐。上方過十佛剎微
X08n0240_p0560a21║塵數世界，有世界，名：平等色，佛號：觀察智。彼有菩薩，
X08n0240_p0560a22║名：賢首，與十佛剎微塵數諸菩薩俱，來詣佛所，到已
X08n0240_p0560a23║作禮，即於上方化作蓮華藏師子之座，結加趺坐。
X08n0240_p0560a24║第二現神通下眾海雲集，即現相答初十句之問，
X08n0240_p0560b01║光現佛剎答佛剎問。剎有金色等是剎莊嚴，既以
X08n0240_p0560b02║金成亦答剎體。彼剎菩薩亦剎莊嚴，菩薩大寶以
X08n0240_p0560b03║為嚴故。亦剎清淨，純淨佛剎唯菩薩故。淨修梵行
X08n0240_p0560b04║是剎成就，淨土行故。亦剎清淨，所修淨故。此已上
X08n0240_p0560b05║答五句依問，兼答五句正報。士各有佛，及見如來
X08n0240_p0560b06║坐蓮華藏是答佛住，現通放光是答威德，名不動
X08n0240_p0560b07║智等是答法性，見佛轉法輪是答說法，佛成正覺
X08n0240_p0560b08║是答菩提。文雖在下義皆此具，光明覺現即現此
X08n0240_p0560b09║故。十首菩薩表信為首，故以梵云室利，一名四實，
X08n0240_p0560b10║一首、二勝、三吉祥、四德故。譯人前後不同，今文殊
X08n0240_p0560b11║亦云首也。
X08n0240_p0560b12║爾時，文殊師利菩薩摩訶薩承佛威力，普觀一切菩
X08n0240_p0560b13║薩眾會而作是言：此諸菩薩甚為希有！諸佛子！佛國
X08n0240_p0560b14║土不可思議，佛住、佛剎莊嚴、佛法性、佛剎清淨、佛說
X08n0240_p0560b15║法、佛出現、佛剎成就、佛阿耨多羅三藐三菩提皆不
X08n0240_p0560b16║可思議。何以故？諸佛子！十方世界一切諸佛，知諸眾
X08n0240_p0560b17║生樂欲不同，隨其所應說法調伏，如是乃至等法界、
X08n0240_p0560b18║虗空界。
X08n0240_p0560b19║此下第二爾時文殊下辨言答。就文分四：一歎眾
X08n0240_p0560b20║希有，二諸佛子下牒問總歎，三何以故下徵歎總
X08n0240_p0560b21║釋，四諸佛子如來下廣顯難思。今初標也。前眾疑
X08n0240_p0560b22║問佛令文殊答者，以文殊示居此土生有十徵，來
X08n0240_p0560b23║自他方體含萬德，降魔制外通辨難思，化滿塵方
X08n0240_p0560b24║用周三際，道成先劫已稱龍種尊王，現證菩提復
X08n0240_p0560c01║曰摩尼寶積，實為三世佛母，豈獨釋迦之師？影響
X08n0240_p0560c02║而來一切咸見，故宜說也。不待請者，佛意許故。又
X08n0240_p0560c03║以文殊大智表依根本智建立眾行，故為信首。初
X08n0240_p0560c04║歎希有，歎如來現相及十方雲集為希有。次諸佛
X08n0240_p0560c05║子佛國土不可思議下十句，歎所問十果德不可
X08n0240_p0560c06║思議。次何以故下徵釋不可思議之所以也。
X08n0240_p0560c07║諸佛子！如來於此娑婆世界諸四天下，種種身、種種
X08n0240_p0560c08║名、種種色相、種種脩短、種種壽量、種種處所、種種諸
X08n0240_p0560c09║根、種種生處、種種語業、種種觀察，令諸眾生各別知
X08n0240_p0560c10║見。諸佛子！如來於此四天下中，或名：一切義成，或名：
X08n0240_p0560c11║圓滿月，或名：師子吼，或名：釋迦牟尼，或名：第七仙，或
X08n0240_p0560c12║名：毗盧遮那，或名：瞿曇氏，或名：大沙門，或名：最勝，或
X08n0240_p0560c13║名：導師。如是等其數十千，令諸眾生各別知見。諸佛
X08n0240_p0560c14║子！此四天下東，次有世界，名為：善護。如來於彼，或名：
X08n0240_p0560c15║金剛，或名：自在，或名：有智慧，或名：難勝，或名：雲王，或
X08n0240_p0560c16║名：無諍，或名：能為主，或名：心歡喜，或名：無與等，或名：
X08n0240_p0560c17║斷言論。如是等其數十千，令諸眾生各別知見。諸佛
X08n0240_p0560c18║子！此四天下南，次有世界，名為：難忍。如來於彼，或名：
X08n0240_p0560c19║帝釋，或名：寶稱，或名：離垢，或名：實語，或名：能調伏，或
X08n0240_p0560c20║名：具足喜，或名：大名稱，或名：能利益，或名：無邊，或名：
X08n0240_p0560c21║最勝。如是等其數十千，令諸眾生各別知見。諸佛子！
X08n0240_p0560c22║此四天下西，次有世界，名為：親慧。如來於彼，或名：水
X08n0240_p0560c23║天，或名：喜見，或名：最勝王，或名：調伏天，或名：真實慧，
X08n0240_p0560c24║或名：到究竟，或名：歡喜，或名：法慧，或名：所作已辦，或
X08n0240_p0561a01║名：善住。如是等其數十千，令諸眾生各別知見。諸佛
X08n0240_p0561a02║子！此四天下北，次有世界，名：有師子。如來於彼，或名：
X08n0240_p0561a03║大牟尼，或名：苦行，或名：世所尊，或名：最勝田，或名：一
X08n0240_p0561a04║切智，或名：善意，或名：清淨，或名：瑿羅䟦那，或名：最上
X08n0240_p0561a05║施，或名：苦行得。如是等其數十千，令諸眾生各別知
X08n0240_p0561a06║見。諸佛子！此四天下東北方，次有世界，名：妙觀察。如
X08n0240_p0561a07║來於彼，或名：調伏魔，或名：成就，或名：息滅，或名：賢天，
X08n0240_p0561a08║或名：離貪，或名：勝慧，或名：心平等，或名：無能勝，或名：
X08n0240_p0561a09║智慧音，或名：難出現。如是等其數十千，令諸眾生各
X08n0240_p0561a10║別知見。諸佛子！此四天下東南方，次有世界，名為：喜
X08n0240_p0561a11║樂。如來於彼，或名：極威嚴，或名：光𦦨聚，或名：徧知，或
X08n0240_p0561a12║名：祕密，或名：解脫，或名：性安住，或名：如法行，或名：淨
X08n0240_p0561a13║眼王，或名：大勇徤，或名：精進力。如是等其數十千，令
X08n0240_p0561a14║諸眾生各別知見。諸佛子！此四天下西南方，次有世
X08n0240_p0561a15║界，名：甚堅牢。如來於彼，或名：安住，或名：智王，或名：圓
X08n0240_p0561a16║滿，或名：不動，或名：妙眼，或名：頂王，或名：自在音，或名：
X08n0240_p0561a17║一切施，或名：持眾仙，或名：勝須彌。如是等其數十千，
X08n0240_p0561a18║令諸眾生各別知見。諸佛子！此四天下西北方，次有
X08n0240_p0561a19║世界，名為：妙地。如來於彼，或名：普徧，或名：光𦦨，或名：
X08n0240_p0561a20║摩尼髻，或名：可憶念，或名：無上義，或名：常喜樂，或名：
X08n0240_p0561a21║性清淨，或名：圓滿光，或名：脩臂，或名：住本。如是等其
X08n0240_p0561a22║數十千，令諸眾生各別知見。諸佛子！此四天下次下
X08n0240_p0561a23║方，有世界，名為：𦦨慧。如來於彼，或名：集善根，或名：師
X08n0240_p0561a24║子相，或名：猛利慧，或名：金色𦦨，或名：一切知識，或名：
X08n0240_p0561b01║究竟音，或名：作利益，或名：到究竟，或名：真實天，或名：
X08n0240_p0561b02║普徧勝。如是等其數十千，令諸眾生各別知見。諸佛
X08n0240_p0561b03║子！此四天下次上方，有世界，名曰：持地。如來於彼，或
X08n0240_p0561b04║名：有智慧，或名：清淨面，或名：覺慧，或名：上首，或名：行
X08n0240_p0561b05║莊嚴，或名：發歡喜，或名：意成滿，或名：如盛火，或名：持
X08n0240_p0561b06║戒，或名：一道。如是等其數十千，令諸眾生各別知見。
X08n0240_p0561b07║諸佛子！此娑婆世界有百億四天下，如來於中有百
X08n0240_p0561b08║億萬種種名號，令諸眾生各別知見。諸佛子！此娑婆
X08n0240_p0561b09║世界東，次有世界，名為：密訓。如來於彼，或名：平等，或
X08n0240_p0561b10║名：殊勝，或名：安慰，或名：開曉意，或名：聞慧，或名：真實
X08n0240_p0561b11║語，或名：得自在，或名：最勝身，或名：大勇猛，或名：無等
X08n0240_p0561b12║智。如是等百億萬種種名號，令諸眾生各別知見。諸
X08n0240_p0561b13║佛子！此娑婆世界南，次有世界，名曰：豐溢。如來於彼，
X08n0240_p0561b14║或名：本性，或名：勤意，或名：無上尊，或名：大智炬，或名：
X08n0240_p0561b15║無所依，或名：光明藏，或名：智慧藏，或名：福德藏，或名：
X08n0240_p0561b16║天中天，或名：大自在。如是等百億萬種種名號，令諸
X08n0240_p0561b17║眾生各別知見。諸佛子！此娑婆世界西，次有世界，名
X08n0240_p0561b18║為：離垢。如來於彼，或名：意成，或名：知道，或名：安住本，
X08n0240_p0561b19║或名：能解縛，或名：通達義，或名：樂分別，或名：最勝見，
X08n0240_p0561b20║或名：調伏行，或名：眾苦行，或名：具足力。如是等百億
X08n0240_p0561b21║萬種種名號，令諸眾生各別知見。諸佛子！此娑婆世
X08n0240_p0561b22║界北，次有世界，名曰：豐樂。如來於彼，或名：薝蔔華色，
X08n0240_p0561b23║或名：日藏，或名：善住，或名：現神通，或名：性超邁，或名：
X08n0240_p0561b24║慧日，或名：無礙，或名：如月現，或名：迅疾風，或名：清淨
X08n0240_p0561c01║身。如是等百億萬種種名號，令諸眾生各別知見。諸
X08n0240_p0561c02║佛子！此娑婆世界東北方，次有世界，名為：攝取。如來
X08n0240_p0561c03║於彼，或名：永離苦，或名：普解脫，或名：大伏藏，或名：解
X08n0240_p0561c04║脫智，或名：過去藏，或名：寶光明，或名：離世間，或名：無
X08n0240_p0561c05║礙地，或名：淨信藏，或名：心不動。如是等百億萬種種
X08n0240_p0561c06║名號，令諸眾生各別知見。諸佛子！此娑婆世界東南
X08n0240_p0561c07║方，次有世界，名為：饒益。如來於彼，或名：現光明，或名：
X08n0240_p0561c08║盡智，或名：美音，或名：勝根，或名：莊嚴蓋，或名：精進根，
X08n0240_p0561c09║或名：到分別彼岸，或名：勝定，或名：簡言辭，或名：智慧
X08n0240_p0561c10║海。如是等百億萬種種名號，令諸眾生各別知見。諸
X08n0240_p0561c11║佛子！此娑婆世界西南方，次有世界，名為：鮮少。如來
X08n0240_p0561c12║於彼，或名：牟尼主，或名：具眾寶，或名：世解脫，或名：徧
X08n0240_p0561c13║知根，或名：勝言辭，或名：明了見，或名：根自在，或名：大
X08n0240_p0561c14║仙師，或名：開導業，或名：金剛師子。如是等百億萬種
X08n0240_p0561c15║種名號，令諸眾生各別知見。諸佛子！此娑婆世界西
X08n0240_p0561c16║北方，次有世界，名為：歡喜。如來於彼，或名：妙華聚，或
X08n0240_p0561c17║名：旃檀蓋，或名：蓮華藏，或名：超越諸法，或名：法寶，或
X08n0240_p0561c18║名：復出生，或名：淨妙蓋，或名：廣大眼，或名：有善法，或
X08n0240_p0561c19║名：專念法，或名：網藏。如是等百億萬種種名號，令諸
X08n0240_p0561c20║眾生各別知見。諸佛子！此娑婆世界次下方，有世界，
X08n0240_p0561c21║名為：關𨷲。如來於彼，或名：發起𦦨，或名：調伏毒，或名：
X08n0240_p0561c22║帝釋弓，或名：無常所，或名：覺悟本，或名：斷增長，或名：
X08n0240_p0561c23║大速疾，或名：常樂施，或名：分別道，或名：摧伏幢。如是
X08n0240_p0561c24║等百億萬種種名號，令諸眾生各別知見。諸佛子！此
X08n0240_p0562a01║娑婆世界次上方，有世界，名曰：振音。如來於彼，或名：
X08n0240_p0562a02║勇猛幢，或名：無量寶，或名：樂大施，或名：天光，或名：吉
X08n0240_p0562a03║興，或名：超境界，或名：一切主，或名：不退輪，或名：離眾
X08n0240_p0562a04║惡，或名：一切智。如是等百億萬種種名號，令諸眾生
X08n0240_p0562a05║各別知見。諸佛子！如娑婆世界，如是東方百千億無
X08n0240_p0562a06║數無量、無邊無等、不可數、不可稱、不可思、不可量、不
X08n0240_p0562a07║可說，盡法界、虗空界、諸世界中，如來名號種種不同；
X08n0240_p0562a08║南、西、北方，四維、上、下，亦復如是。如世尊昔為菩薩時，
X08n0240_p0562a09║以種種談論、種種語言、種種音聲、種種業、種種報、種
X08n0240_p0562a10║種處、種種方便、種種根、種種信解、種種地位而得成
X08n0240_p0562a11║熟，亦令眾生如是知見而為說法。
X08n0240_p0562a12║第四、廣顯難思。今先種種身等十句，總顯多端。今
X08n0240_p0562a13║且舉娑婆為首，略顯十種差別。準下結通，實通法
X08n0240_p0562a14║界，然十句不通三業。次如來於此四天中等，隨門
X08n0240_p0562a15║別顯。文分為二：初終此品，辨身名差別，答上佛住
X08n0240_p0562a16║之問，近廣種種身等八句，以色相等皆屬身故。次
X08n0240_p0562a17║四聖諦品，答言教徧周，答佛所說法，問廣種種語
X08n0240_p0562a18║業。三光明覺品，光輪窮照，答上威德、法性、菩提三
X08n0240_p0562a19║問，近廣種種觀察。其五句依報，但有現相，答廣在
X08n0240_p0562a20║前會故。今初廣上名者，聖人無名，為物立稱。若就
X08n0240_p0562a21║德以立，德無邊涯；若隨立名，等眾生界雖復多種，
X08n0240_p0562a22║皆為隨宜生善滅惡見理而立，海印頓現，不應生
X08n0240_p0562a23║著也。次此四天下東下等，取此洲之隣十界，即為
X08n0240_p0562a24║十段。次此娑婆世界東下等，取隣娑婆之十方，亦
X08n0240_p0562b01║為十段。後結通云：如是十方不可說盡法界、虗空
X08n0240_p0562b02║界諸世界中，如來名號種種不同。末云：如世尊昔
X08n0240_p0562b03║為菩薩時下，結釋身名差別之所由也。以由昔時
X08n0240_p0562b04║因行差別，故倣昔亦有種種也。此上如來名號品
X08n0240_p0562b05║辨身名差別竟。
X08n0240_p0562b06║四聖諦品第八
X08n0240_p0562b07║此品來意者，廣前種種語業，明言教徧周，即答前
X08n0240_p0562b08║佛說法問，亦遠答前演說海之一問。故既知佛可
X08n0240_p0562b09║歸，次知法可仰。上品名隨物立，此明法逐機差，故
X08n0240_p0562b10║次來也。釋名言聖諦者，聖者正也，無漏正法得在
X08n0240_p0562b11║心故。諦有二義：一者諦實，二者審諦。言諦實者，此
X08n0240_p0562b12║約境辨，謂如所說相不捨離故，真實決定故，謂世
X08n0240_p0562b13║出世二種因果，必無虗妄不可差失。言審諦者，此
X08n0240_p0562b14║就智明，聖智觀彼審不虗故。凡夫雖有苦集而不
X08n0240_p0562b15║審實，不得稱諦；無倒聖智審知境故，故稱聖諦。然
X08n0240_p0562b16║四諦者，謂苦、集、滅、道。逼迫名苦，即有漏色心；增長
X08n0240_p0562b17║名集，即業煩惱；寂滅名滅，謂即涅槃；出離名道，謂
X08n0240_p0562b18║止觀等。天台有四四諦，謂生、滅、無生、無量、無作。前
X08n0240_p0562b19║二小乘，後二大乘。凡夫苦而不知，二乘知苦可厭
X08n0240_p0562b20║而不審諦，菩薩知苦不厭而能審見諦，解苦無苦
X08n0240_p0562b21║名苦聖諦等。義有多釋，無苦無集即無世間，無滅
X08n0240_p0562b22║無道即無出世間，不取不捨同一實諦，故名聖諦。
X08n0240_p0562b23║此同法界性故，義當無量。其實四諦圓融，方順經
X08n0240_p0562b24║宗。
X08n0240_p0562c01║爾時，文殊師利菩薩摩訶薩告諸菩薩言：諸佛子！苦
X08n0240_p0562c02║聖諦，此娑婆世界中，或名：罪，或名：逼迫，或名：變異，或
X08n0240_p0562c03║名：攀緣，或名：聚，或名：刺，或名：依根，或名：虗誑，或名：癰
X08n0240_p0562c04║瘡處，或名：愚夫行。諸佛子！苦集聖諦，此娑婆世界中，
X08n0240_p0562c05║或名：繫縛，或名：滅壞，或名：愛著義，或名：妄覺念，或名：
X08n0240_p0562c06║趣入，或名：決定，或名：網，或名：戲論，或名：隨行，或名：顛
X08n0240_p0562c07║倒根。諸佛子！苦滅聖諦，此娑婆世界中，或名：無諍，或
X08n0240_p0562c08║名：離塵，或名：寂靜，或名：無相，或名：無沒，或名：無自性，
X08n0240_p0562c09║或名：無障礙，或名：滅，或名：體真實，或名：住自性。諸佛
X08n0240_p0562c10║子！苦滅道聖諦，此娑婆世界中，或名：一乘，或名：趣寂，
X08n0240_p0562c11║或名：導引，或名：究竟無分別，或名：平等，或名：捨擔，或
X08n0240_p0562c12║名：無所趣，或名：隨聖意，或名：仙人行，或名：十藏。諸佛
X08n0240_p0562c13║子！此娑婆世界說四聖諦，有如是等四百億十千名；
X08n0240_p0562c14║隨眾生心，悉令調伏。諸佛子！此娑婆世界所言苦聖
X08n0240_p0562c15║諦者，彼密訓世界中，或名：營求根，或名：不出離，或名：
X08n0240_p0562c16║繫縛本，或名：作所不應作，或名：普鬬諍，或名：分析悉
X08n0240_p0562c17║無力，或名：作所依，或名：極苦，或名：躁動，或名：形狀物。
X08n0240_p0562c18║諸佛子！所言苦集聖諦者，彼密訓世界中，或名：順生
X08n0240_p0562c19║死，或名：染著，或名：燒然，或名：流轉，或名：敗壞根，或名：
X08n0240_p0562c20║續諸有，或名：惡行，或名：愛著，或名：病源，或名：分數。諸
X08n0240_p0562c21║佛子！所言苦滅聖諦者，彼密訓世界中，或名：第一義，
X08n0240_p0562c22║或名：出離，或名：可讚歎，或名：安隱，或名：善入趣，或名：
X08n0240_p0562c23║調伏，或名：一分，或名：無罪，或名：離貪，或名：決定。諸佛
X08n0240_p0562c24║子！所言苦滅道聖諦者，彼密訓世界中，或名：猛將，或
X08n0240_p0563a01║名：上行，或名：超出，或名：有方便，或名：平等眼，或名：離
X08n0240_p0563a02║邊，或名：了悟，或名：攝取，或名：最勝眼，或名：觀方。諸佛
X08n0240_p0563a03║子！密訓世界說四聖諦，有如是等四百億十千名；隨
X08n0240_p0563a04║眾生心，悉令調伏。諸佛子！此娑婆世界所言苦聖諦
X08n0240_p0563a05║者，彼最勝世界中，或名：恐怖，或名：分段，或名：可厭惡，
X08n0240_p0563a06║或名：須承事，或名：變異，或名：招引怨，或名：能欺奪，或
X08n0240_p0563a07║名：難共事，或名：妄分別，或名：有勢力。諸佛子！所言苦
X08n0240_p0563a08║集聖諦者，彼最勝世界中，或名：敗壞，或名：癡根，或名：
X08n0240_p0563a09║大怨，或名：利刃，或名：滅味，或名：仇對，或名：非己物，或
X08n0240_p0563a10║名：惡導引，或名：增黑闇，或名：壞善利。諸佛子！所言苦
X08n0240_p0563a11║滅聖諦者，彼最勝世界中，或名：大義，或名：饒益，或名：
X08n0240_p0563a12║義中義，或名：無量，或名：所應見，或名：離分別，或名：最
X08n0240_p0563a13║上調伏，或名：常平等，或名：可同住，或名：無為。諸佛子！
X08n0240_p0563a14║所言苦滅道聖諦者，彼最勝世界中，或名：能燒然，或
X08n0240_p0563a15║名：最上品，或名：決定，或名：無能破，或名：深方便，或名：
X08n0240_p0563a16║出離，或名：不下劣，或名：通達，或名：解脫性，或名：能度
X08n0240_p0563a17║脫。諸佛子！最勝世界說四聖諦，有如是等四百億十
X08n0240_p0563a18║千名；隨眾生心，悉令調伏。諸佛子！此娑婆世界所言
X08n0240_p0563a19║苦聖諦者，彼離垢世界中，或名：悔恨，或名：資待，或名：
X08n0240_p0563a20║展轉，或名：住城，或名：一味，或名：非法，或名：居宅，或名：
X08n0240_p0563a21║妄著處，或名：虗妄見，或名：無有數。諸佛子！所言苦集
X08n0240_p0563a22║聖諦者，彼離垢世界中，或名：無實物，或名：但有語，或
X08n0240_p0563a23║名：非潔白，或名：生地，或名：執取，或名：鄙賤，或名：增長，
X08n0240_p0563a24║或名：重擔，或名：能生，或名：麤獷。諸佛子！所言苦滅聖
X08n0240_p0563b01║諦者，彼離垢世界中，或名：無等等，或名：普除盡，或名：
X08n0240_p0563b02║離垢，或名：最勝根，或名：稱會，或名：無資待，或名：滅惑，
X08n0240_p0563b03║或名：最上，或名：畢竟，或名：破卵。諸佛子！所言苦滅道
X08n0240_p0563b04║聖諦者，彼離垢世界中，或名：堅固物，或名：方便分，或
X08n0240_p0563b05║名：解脫本，或名：本性實，或名：不可毀呰，或名：最清淨，
X08n0240_p0563b06║或名：諸有邊，或名：受寄全，或名：作究竟，或名：淨分別。
X08n0240_p0563b07║諸佛子！離垢世界說四聖諦，有如是等四百億十千
X08n0240_p0563b08║名；隨眾生心，悉令調伏。諸佛子！此娑婆世界所言苦
X08n0240_p0563b09║聖諦者，彼豐溢世界中，或名：愛染處，或名：險害根，或
X08n0240_p0563b10║名：有海分，或名：積集成，或名：差別根，或名：增長，或名：
X08n0240_p0563b11║生滅，或名：障礙，或名：刀劒本，或名：數所成。諸佛子！所
X08n0240_p0563b12║言苦集聖諦者，彼豐溢世界中，或名：可惡，或名：名字，
X08n0240_p0563b13║或名：無盡，或名：分數，或名：不可愛，或名：能攫噬，或名：
X08n0240_p0563b14║麤鄙物，或名：愛著，或名：器，或名：動。諸佛子！所言苦滅
X08n0240_p0563b15║聖諦者，彼豐溢世界中，或名：相續斷，或名：開顯，或名：
X08n0240_p0563b16║無文字，或名：無所修，或名：無所見，或名：無所作，或名：
X08n0240_p0563b17║寂滅，或名：已燒盡，或名：捨重擔，或名：已除壞。諸佛子！
X08n0240_p0563b18║所言苦滅道聖諦者，彼豐溢世界中，或名：寂滅行，或
X08n0240_p0563b19║名：出離行，或名：勤修證，或名：安隱去，或名：無量壽，或
X08n0240_p0563b20║名：善了知，或名：究竟道，或名：難修習，或名：至彼岸，或
X08n0240_p0563b21║名：無能勝。諸佛子！豐溢世界說四聖諦，有如是等四
X08n0240_p0563b22║百億十千名；隨眾生心，悉令調伏。諸佛子！此娑婆世
X08n0240_p0563b23║界所言苦聖諦者，彼攝取世界中，或名：能劫奪，或名：
X08n0240_p0563b24║非善友，或名：多恐怖，或名：種種戲論，或名：地獄性，或
X08n0240_p0563c01║名：非實義，或名：貪欲擔，或名：深重根，或名：隨心轉，或
X08n0240_p0563c02║名：根本空。諸佛子！所言苦集聖諦者，彼攝取世界中，
X08n0240_p0563c03║或名：貪著，或名：惡成辦，或名：過惡故，名：速疾，或名：能
X08n0240_p0563c04║執取，或名：想，或名：有果，或名：無可說，或名：無可取，或
X08n0240_p0563c05║名：流轉。諸佛子！所言苦滅聖諦者，彼攝取世界中，或
X08n0240_p0563c06║名：不退轉，或名：離言說，或名：無相狀，或名：可欣樂，或
X08n0240_p0563c07║名：堅固，或名：上妙，或名：離癡，或名：滅盡，或名：遠惡，或
X08n0240_p0563c08║名：出離。諸佛子！所言苦滅道聖諦者，彼攝取世界中，
X08n0240_p0563c09║或名：離言，或名：無諍，或名：教導，或名：善迴向，或名：大
X08n0240_p0563c10║善巧，或名：差別方便，或名：如虗空，或名：寂靜行，或名：
X08n0240_p0563c11║勝智，或名：能了義。諸佛子！攝取世界說四聖諦，有如
X08n0240_p0563c12║是等四百億十千名；隨眾生心，悉令調伏。諸佛子！此
X08n0240_p0563c13║娑婆世界所言苦聖諦者，彼饒益世界中，或名：重擔，
X08n0240_p0563c14║或名：不堅，或名：如賊，或名：老死，或名：愛所成，或名：流
X08n0240_p0563c15║轉，或名：疲勞，或名：惡相狀成，名：生長，或名：利刃。諸佛
X08n0240_p0563c16║子！所言苦集聖諦者，彼饒益世界中，或名：敗壞，或名：
X08n0240_p0563c17║渾濁，或名：退失，或名：無力，或名：喪失，或名：乖違，或名：
X08n0240_p0563c18║不和合，或名：所作，或名：取，或名：意欲。諸佛子！所言苦
X08n0240_p0563c19║滅聖諦者，彼饒益世界中，或名：出獄，或名：真實，或名：
X08n0240_p0563c20║離難，或名：覆護，或名：離惡，或名：隨順，或名：根本，或名：
X08n0240_p0563c21║捨因，或名：無為，或名：無相續。諸佛子！所言苦滅道聖
X08n0240_p0563c22║諦者，彼饒益世界中，或名：達無所有，或名：一切印，或
X08n0240_p0563c23║名：三昧藏故，名：得光明，或名：不退法，或名：能盡有，或
X08n0240_p0563c24║名：廣大路，或名：能調伏，或名：有安隱，或名：不流轉根。
X08n0240_p0564a01║諸佛子！饒益世界說四聖諦，有如是等四百億十千
X08n0240_p0564a02║名；隨眾生心，悉令調伏。諸佛子！此娑婆世界所言苦
X08n0240_p0564a03║聖諦者，彼鮮少世界中，或名：險樂欲，或名：繫縛處，或
X08n0240_p0564a04║名：邪行，或名：隨受，或名：無慚恥，或名：貪欲根，或名：恒
X08n0240_p0564a05║河流，或名：常破壞，或名：炬火性，或名：多憂惱。諸佛子！
X08n0240_p0564a06║所言苦集聖諦者，彼鮮少世界中，或名：廣地，或名：能
X08n0240_p0564a07║趣，或名：遠慧，或名：留難，或名：恐怖，或名：放逸，或名：攝
X08n0240_p0564a08║取，或名：著處，或名：宅主，或名：連縛。諸佛子！所言苦滅
X08n0240_p0564a09║聖諦者，彼鮮少世界中，或名：充滿，或名：不死，或名：無
X08n0240_p0564a10║我，或名：無自性，或名：分別盡，或名：安樂住，或名：無限
X08n0240_p0564a11║量，或名：斷流轉，或名：絕行處，或名：不二。諸佛子！所言
X08n0240_p0564a12║苦滅道聖諦者，彼鮮少世界中，或名：大光明，或名：演
X08n0240_p0564a13║說海，或名：簡擇義，或名：和合法，或名：離取著，或名：斷
X08n0240_p0564a14║相續，或名：廣大路，或名：平等因，或名：淨方便，或名：最
X08n0240_p0564a15║勝見。諸佛子！鮮少世界說四聖諦，有如是等四百億
X08n0240_p0564a16║十千名；隨眾生心，悉令調伏。諸佛子！此娑婆世界所
X08n0240_p0564a17║言苦聖諦者，彼歡喜世界中，或名：流轉，或名：出生，或
X08n0240_p0564a18║名：失利，或名：染著，或名：重擔，或名：差別，或名：內險，或
X08n0240_p0564a19║名：集會，或名：惡舍宅，或名：苦惱性。諸佛子！所言苦集
X08n0240_p0564a20║聖諦者，彼歡喜世界中，或名：地，或名：方便，或名：非時，
X08n0240_p0564a21║或名：非實法，或名：無底，或名：攝取，或名：離戒，或名：煩
X08n0240_p0564a22║惱法，或名：狹劣見，或名：垢聚。諸佛子！所言苦滅聖諦
X08n0240_p0564a23║者，彼歡喜世界中，或名：破依止，或名：不放逸，或名：真
X08n0240_p0564a24║實，或名：平等，或名：善淨，或名：無病，或名：無曲，或名：無
X08n0240_p0564b01║相，或名：自在，或名：無生。諸佛子！所言苦滅道聖諦者，
X08n0240_p0564b02║彼歡喜世界中，或名：入勝界，或名：斷集，或名：超等類，
X08n0240_p0564b03║或名：廣大性，或名：分別盡，或名：神力道，或名：眾方便，
X08n0240_p0564b04║或名：正念行，或名：常寂路，或名：攝解脫。諸佛子！歡喜
X08n0240_p0564b05║世界說四聖諦，有如是等四百億十千名；隨眾生心，
X08n0240_p0564b06║悉令調伏。諸佛子！此娑婆世界所言苦聖諦者，彼關
X08n0240_p0564b07║𨷲世界中，或名：敗壞相，或名：如坏器，或名：我所成，或
X08n0240_p0564b08║名：諸趣身，或名：數流轉，或名：眾惡門，或名：性苦，或名：
X08n0240_p0564b09║可棄捨，或名：無味，或名：來去。諸佛子！所言苦集聖諦
X08n0240_p0564b10║者，彼關𨷲世界中，或名：行，或名：憤毒，或名：和合，或名：
X08n0240_p0564b11║受支，或名：我心，或名：雜毒，或名：虗稱，或名：乖違，或名：
X08n0240_p0564b12║熱惱，或名：驚駭。諸佛子！所言苦滅聖諦者，彼關𨷲世
X08n0240_p0564b13║界中，或名：無積集，或名：不可得，或名：妙藥，或名：不可
X08n0240_p0564b14║壞，或名：無著，或名：無量，或名：廣大，或名：覺分，或名：離
X08n0240_p0564b15║染，或名：無障礙。諸佛子！所言苦滅道聖諦者，彼關𨷲
X08n0240_p0564b16║世界中，或名：安隱行，或名：離欲，或名：究竟實，或名：入
X08n0240_p0564b17║義，或名：性究竟，或名：淨現，或名：攝念，或名：趣解脫，或
X08n0240_p0564b18║名：救濟，或名：勝行。諸佛子！關𨷲世界說四聖諦，有如
X08n0240_p0564b19║是等四百億十千名；隨眾生心，悉令調伏。諸佛子！此
X08n0240_p0564b20║娑婆世界所言苦聖諦者，彼振音世界中，或名：匿疵，
X08n0240_p0564b21║或名：世間，或名：所依，或名：慠慢，或名：染著性，或名：駛
X08n0240_p0564b22║流，或名：不可樂，或名：覆藏，或名：速滅，或名：難調。諸佛
X08n0240_p0564b23║子！所言苦集聖諦者，彼振音世界中，或名：須制伏，或
X08n0240_p0564b24║名：心趣，或名：能縛，或名：隨念起，或名：至後邊，或名：共
X08n0240_p0564c01║和合，或名：分別，或名：門，或名：飄動，或名：隱覆。諸佛子！
X08n0240_p0564c02║所言苦滅聖諦者，彼振音世界中，或名：無依處，或名：
X08n0240_p0564c03║不可取，或名：轉還，或名：離諍，或名：小，或名：大，或名：善
X08n0240_p0564c04║淨，或名：無盡，或名：廣博，或名：無等價。諸佛子！所言苦
X08n0240_p0564c05║滅道聖諦者，彼振音世界中，或名：觀察，或名：能摧敵，
X08n0240_p0564c06║或名：了知印，或名：能入性，或名：難敵對，或名：無限義，
X08n0240_p0564c07║或名：能入智，或名：和合道，或名：恒不動，或名：殊勝義。
X08n0240_p0564c08║諸佛子！振音世界說四聖諦，有如是等四百億十千
X08n0240_p0564c09║名；隨眾生心，悉令調伏。諸佛子！如此娑婆世界中說
X08n0240_p0564c10║四聖諦，有四百億十千名；如是，東方百千億無數無
X08n0240_p0564c11║量、無邊無等、不可數、不可稱、不可思、不可量、不可說，
X08n0240_p0564c12║盡法界、虗空界所有世界，彼一一世界中說四聖諦，
X08n0240_p0564c13║亦各有四百億十千名；隨眾生心，悉令調伏。如東方，
X08n0240_p0564c14║南、西、北方，四維、上、下，亦復如是。諸佛子！如娑婆世界，
X08n0240_p0564c15║有如上所說十方世界。
X08n0240_p0564c16║此下正釋。文中一品分二：先標告，次諸佛子下正
X08n0240_p0564c17║釋。於中有四段：初娑婆諦名，二隣，次十界，三通類
X08n0240_p0564c18║一切，四主伴無窮。然此望前品略於單說四洲，然
X08n0240_p0564c19║其立名或有因從果稱、果藉因名，約事約理或總
X08n0240_p0564c20║或別，如文可知。
X08n0240_p0564c21║彼一切世界亦各有如是。十方世界一一世界中，說
X08n0240_p0564c22║苦聖諦有百億萬種名，說集聖諦、滅聖諦、道聖諦亦
X08n0240_p0564c23║各有百億萬種名，皆隨眾生心之所樂令其調伏。
X08n0240_p0564c24║後彼一切下，以彼類此，則知密訓等盡空世界為
X08n0240_p0565a01║主，攝伴亦爾，則無盡無盡。此約娑婆同類等世界
X08n0240_p0565a02║而言，其彼樹形等異類世界，皆徧虗空法界，是則
X08n0240_p0565a03║重重無盡無盡，如是皆為調伏眾生。四聖諦品
X08n0240_p0565a04║竟。
X08n0240_p0565a05║
X08n0240_p0565a06║大方廣佛華嚴經綱要卷第十二