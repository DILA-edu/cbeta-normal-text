X08n0240_p0565a07║
X08n0240_p0565a08║
X08n0240_p0565a09║
X08n0240_p0565a10║大方廣佛華嚴經綱要卷第十三
X08n0240_p0565a11║于闐國三藏沙門實叉難陀　譯經
X08n0240_p0565a12║清涼山大華嚴寺沙門澄觀　疏義
X08n0240_p0565a13║明匡山法雲寺憨山沙門德清提挈
X08n0240_p0565a14║光明覺品第九
X08n0240_p0565a15║此品來意，自有其十：一、答前所依果問。二、為廣名
X08n0240_p0565a16║號品。總別多端故，正廣種種觀察是意業故。三者、
X08n0240_p0565a17║即說十信之體性故。如下三會，將說正位，皆有偈
X08n0240_p0565a18║讚，此其類也。四、顯實徧故。前但佛名徧，此顯身徧。
X08n0240_p0565a19║四諦即實之權徧，此即權之實徧。五、顯驗故。上二
X08n0240_p0565a20║品言徧，眾目未覩，今光示徧相故。六、顯總徧故。前
X08n0240_p0565a21║但名諦別徧，今此一會即徧法界，一一皆悉同時、
X08n0240_p0565a22║同處、同眾、同說、同徧故。七、顯圓徧故。前顯差別一
X08n0240_p0565a23║切，方能徧一切；今顯無差別一切，即圓融徧一切
X08n0240_p0565a24║故。八、與下經為其則故。謂下經結通云徧一切者，
X08n0240_p0565b01║皆如此辨。以如來一乘圓教，於須彌山等一類世
X08n0240_p0565b02║界施化分齊，皆若此故。九、示前神通相故。上云現
X08n0240_p0565b03║通。如何現耶？一會不動，徧法界故。十、為顯理、事俱
X08n0240_p0565b04║無障礙，令捨執從法故。此意雖通，在文偏顯，有上
X08n0240_p0565b05║諸義，故此品來也。二、釋品名者。光明，體也；覺者，用
X08n0240_p0565b06║也。先有身、智二光，覺有知覺、覺悟。又光有能照、所
X08n0240_p0565b07║照，覺有能覺、所覺。如來放身光照事法界，令菩薩
X08n0240_p0565b08║覺知見事法界；文殊演智光雙照理、事，令眾覺悟
X08n0240_p0565b09║法之性、相。良以事、理俱融，唯一無礙境，故得一事
X08n0240_p0565b10║即徧無邊，而不壞本相。身、智無二，唯一無礙光明。
X08n0240_p0565b11║涅槃云：光明者，名為智慧。又此身、智二光，不礙覺
X08n0240_p0565b12║境。此三圓融，唯無礙之法界，雖平等絕相，不壞光
X08n0240_p0565b13║明之覺。品中辨此，故以為名。
X08n0240_p0565b14║爾時，世尊從兩足輪下放百億光明。
X08n0240_p0565b15║此下大文分二：初如來放光，次照此下光照分齊。
X08n0240_p0565b16║今初光從足下放者，表信四義：一、自下而上信最
X08n0240_p0565b17║初故，二、最卑微故，三、為行本故，四、顯信該果已滿
X08n0240_p0565b18║足故。輪義亦然。言百億光者，以徧法界所照之剎
X08n0240_p0565b19║皆百億故。
X08n0240_p0565b20║照此三千大千世界百億閻浮提、百佛弗婆提、百億
X08n0240_p0565b21║瞿耶尼、百億鬱單越、百億大海、百億輪圍山、百億菩
X08n0240_p0565b22║薩受生、百億菩薩出家、百億如來成正覺、百億如來
X08n0240_p0565b23║轉法輪、百億如來入涅槃、百億須彌山王、百億四天
X08n0240_p0565b24║王眾天、百億三十三天、百億夜摩天、百億兜率天、百
X08n0240_p0565c01║億化樂天、百億他化自在天、百億梵眾天、百億光音
X08n0240_p0565c02║天、百億徧淨天、百億廣果天、百億色究竟天；其中所
X08n0240_p0565c03║有，悉皆明現。如此處，見佛世尊坐蓮華藏師子之座，
X08n0240_p0565c04║十佛剎微塵數菩薩所共圍繞；其百億閻浮提中，百
X08n0240_p0565c05║億如來亦如是坐。悉以佛神力故，十方各有一大菩
X08n0240_p0565c06║薩，一一各與十佛剎微塵數諸菩薩俱，來詣佛所，其
X08n0240_p0565c07║名曰：文殊師利菩薩、覺首菩薩、財首菩薩、寶首菩薩、
X08n0240_p0565c08║功德首菩薩、目首菩薩、精進首菩薩、法首菩薩、智首
X08n0240_p0565c09║菩薩、賢首菩薩。是諸菩薩所從來國，所謂：金色世界、
X08n0240_p0565c10║妙色世界、蓮華色世界、薝蔔華色世界、優鉢羅華色
X08n0240_p0565c11║世界、金色世界、寶色世界、金剛色世界、頗黎色世界、
X08n0240_p0565c12║平等色世界。此諸菩薩各於佛所淨修梵行，所謂：不
X08n0240_p0565c13║動智佛、無礙智佛、解脫智佛、威儀智佛、明相智佛、究
X08n0240_p0565c14║竟智佛、最勝智佛、自在智佛、梵智佛、觀察智佛。爾時，
X08n0240_p0565c15║一切處文殊師利菩薩，各於佛所，同時發聲，說此頌
X08n0240_p0565c16║言：
X08n0240_p0565c17║若有見正覺，解脫離諸漏，不著一切世，
X08n0240_p0565c18║彼非證道眼。若有知如來，體相無所有，
X08n0240_p0565c19║修習得明了，此人疾作佛，能見此世界。
X08n0240_p0565c20║其心不搖動，於佛身亦然，當成勝智者。
X08n0240_p0565c21║若於佛及法，其心了平等，二念不現前，
X08n0240_p0565c22║當踐難思位。若見佛及身，平等而安住，
X08n0240_p0565c23║無住無所入，當成難遇者。色受無有數，
X08n0240_p0565c24║想行識亦然，若能如是知，當作大牟尼。
X08n0240_p0566a01║世及出世見，一切皆超越，而能善知法。
X08n0240_p0566a02║當成大光耀。若於一切智，發生迴向心，
X08n0240_p0566a03║見心無所生，當獲大名稱。眾生無有生，
X08n0240_p0566a04║亦復無有壞，若得如是智，當成無上道。
X08n0240_p0566a05║一中解無量，無量中解一，了彼互生起。
X08n0240_p0566a06║當成無所畏。
X08n0240_p0566a07║此明光照分齊也。始從照一大千世界，此總標本
X08n0240_p0566a08║會主剎，但舉一娑婆之境，故云三千大千。次云百
X08n0240_p0566a09║億閻浮提等四天下，乃娑婆內屬境，言照百億四
X08n0240_p0566a10║天下，乃先照人中。次云百億菩薩受生，此言菩薩
X08n0240_p0566a11║八相成道，謂一一四天下皆有菩薩八相成道也。
X08n0240_p0566a12║次云百億須彌乃至色究竟天，乃照百億三界諸
X08n0240_p0566a13║世界，以毗盧遮那現坐閻浮提說法放光故。先舉
X08n0240_p0566a14║所照本會娑婆之境為本法界，後漸漸鱗次外遍，
X08n0240_p0566a15║將本會徧顯所照盡虗空法界所有世界中佛會
X08n0240_p0566a16║故。下文挨列十重華藏世界，彼一一世界皆有百
X08n0240_p0566a17║億四天下等，以光所照處，即此一會齊徧一切處，
X08n0240_p0566a18║同時頓照頓徧盡虗空界，將顯無盡，但言不頓彰
X08n0240_p0566a19║故。下文節節而徧，節節各見，故云如於此處見佛
X08n0240_p0566a20║世尊坐蓮華藏師子之座等。其菩薩文殊等，即前
X08n0240_p0566a21║文殊等所從來國及本所事佛，皆是前會新集十
X08n0240_p0566a22║方海眾所來之處，故今佛光徧彼一一所來之土，
X08n0240_p0566a23║故重舉耳。初文殊說偈，總顯菩薩超情。後有十段，
X08n0240_p0566a24║文各有二，皆長行佛以身光照現事境令眾目覩，
X08n0240_p0566b01║偈頌文殊智光讚述事理令眾悟入。言一切處文
X08n0240_p0566b02║殊者，謂一一佛前皆有文殊，故云一切。
X08n0240_p0566b03║爾時，光明過此世界，徧照東方十佛國土；南、西、北方，
X08n0240_p0566b04║四維、上、下，亦復如是。彼一一世界中，皆有百億閻浮
X08n0240_p0566b05║提，乃至百億色究竟天；其中所有，悉皆明現。如此處，
X08n0240_p0566b06║見佛世尊坐蓮華藏師子之座，十佛剎微塵數菩薩
X08n0240_p0566b07║所共圍繞；彼一一世界中，各有百億閻浮提、百億如
X08n0240_p0566b08║來，亦如是坐。悉以佛神力故，十方各有一大菩薩，一
X08n0240_p0566b09║一各與十佛剎微塵數諸菩薩俱，來詣佛所。其大菩
X08n0240_p0566b10║薩，謂：文殊師利等；所從來國，謂：金色世界等；本所事
X08n0240_p0566b11║佛，謂：不動智如來等。爾時，一切處文殊師利菩薩，各
X08n0240_p0566b12║於佛所，同時發聲而說頌言：
X08n0240_p0566b13║眾生無智慧，愛刺所傷毒，為彼求菩提。
X08n0240_p0566b14║諸佛法如是，普見於諸法，二邊皆捨離。
X08n0240_p0566b15║道成永不退，轉此無等輪。不可思議劫，
X08n0240_p0566b16║精進修諸行，為度諸眾生，此是大仙力。
X08n0240_p0566b17║導師降眾魔，勇徤無能勝，光中演妙義，
X08n0240_p0566b18║慈悲故如是。以彼智慧心，破諸煩惱障，
X08n0240_p0566b19║一念見一切，此是佛神力。擊于正法鼓，
X08n0240_p0566b20║覺悟十方剎，咸令向菩提，自在力能爾。
X08n0240_p0566b21║不懷無邊境，而遊諸億剎。於有無所著，
X08n0240_p0566b22║彼自在如佛，諸佛如虗空，究竟常清淨。
X08n0240_p0566b23║憶念生歡喜，彼諸願具足。一一地獄中，
X08n0240_p0566b24║經於無量劫，為度眾生故，而能忍是苦。
X08n0240_p0566c01║不惜於身命，常護諸佛法，無我心調柔，
X08n0240_p0566c02║能得如來道。
X08n0240_p0566c03║爾時，光明過十世界，徧照東方百世界；南、西、北方，四
X08n0240_p0566c04║維、上、下，亦復如是。彼諸世界中，皆有百億閻浮提，乃
X08n0240_p0566c05║至百億色究竟天；其中所有，悉皆明現。彼一一閻浮
X08n0240_p0566c06║提中，悉見如來坐蓮華藏師子之座，十佛剎微塵數
X08n0240_p0566c07║菩薩所共圍繞。悉以佛神力故，十方各有一大菩薩，
X08n0240_p0566c08║一一各與十佛剎微塵數諸菩薩俱，來詣佛所。其大
X08n0240_p0566c09║菩薩，謂：文殊師利等；所從來國，謂：金色世界等；本所
X08n0240_p0566c10║事佛，謂：不動智如來等。爾時，一切處文殊師利菩薩，
X08n0240_p0566c11║各於佛所，同時發聲，說此頌言：
X08n0240_p0566c12║佛了法如幻，通達無障礙，心淨離眾著，
X08n0240_p0566c13║調伏諸羣生。或有見初生，妙色如金山，
X08n0240_p0566c14║住是最後身，永作人中月。或見經行時，
X08n0240_p0566c15║具無量功德，念慧皆善巧。丈夫師子步，
X08n0240_p0566c16║或見紺青目，觀察於十方，有時現戲笑，
X08n0240_p0566c17║為順眾生欲。或見師子吼，殊勝無比身，
X08n0240_p0566c18║示現最後生，所說無非實。或有見出家，
X08n0240_p0566c19║解脫一切縛，修治諸佛行，常樂觀寂滅，
X08n0240_p0566c20║或見坐道場，覺知一切法，到功德彼岸。
X08n0240_p0566c21║癡暗煩惱盡。或見勝丈夫，具足大悲心，
X08n0240_p0566c22║轉於妙法輪，度無量眾生。或見師子吼，
X08n0240_p0566c23║威光最殊特，超一切世間，神通力無等，
X08n0240_p0566c24║或見心寂靜，如世燈永滅，種種現神通，
X08n0240_p0567a01║十力能如是。
X08n0240_p0567a02║爾時，光明過百世界，徧照東方千世界；南、西、北方，四
X08n0240_p0567a03║維、上、下，亦復如是。彼一一世界中，皆有百億閻浮提，
X08n0240_p0567a04║乃至百億色究竟天；其中所有，悉皆明現。彼一一閻
X08n0240_p0567a05║浮提中，悉見如來坐蓮華藏師子之座，十佛剎微塵
X08n0240_p0567a06║數菩薩所共圍繞。悉以佛神力故，十方各有一大菩
X08n0240_p0567a07║薩，一一各與十佛剎微塵數諸菩薩俱，來詣佛所。其
X08n0240_p0567a08║大菩薩，謂：文殊師利等；所從來國，謂：金色世界等；本
X08n0240_p0567a09║所事佛，謂：不動智如來等。爾時，一切處文殊師利菩
X08n0240_p0567a10║薩，各於佛所，同時發聲，說此頌言：
X08n0240_p0567a11║佛於甚深法，通達無與等，眾生不能了，
X08n0240_p0567a12║次第為開示，我性未曾有，我所亦空寂。
X08n0240_p0567a13║云何諸如來，而得有其身，解脫明行者？
X08n0240_p0567a14║無數無等倫，世間諸因量，求過不可得。
X08n0240_p0567a15║佛非世間蘊，界處生死法，數法不能成，
X08n0240_p0567a16║故號人師子。其性本空寂，內外俱解脫，
X08n0240_p0567a17║離一切妄念，無等法如是，體性常不動。
X08n0240_p0567a18║無我無來去，而能寤世間，無邊悉調伏。
X08n0240_p0567a19║常樂觀寂滅，一相無有二，其心不增減。
X08n0240_p0567a20║現無量神力，不作諸眾生，業報因緣行。
X08n0240_p0567a21║而能了無礙。善逝法如是，種種諸眾生，
X08n0240_p0567a22║流轉於十方。如來不分別，度脫無邊類，
X08n0240_p0567a23║諸佛真金色，非有徧諸有，隨眾生心樂，
X08n0240_p0567a24║為說寂滅法。
X08n0240_p0567b01║爾時，光明過千世界，徧照東方十千世界；南、西、北方，
X08n0240_p0567b02║四維、上、下，亦復如是。彼一一世界中，皆有百億閻浮
X08n0240_p0567b03║提，乃至百億色究竟天；其中所有，悉皆明現。彼一一
X08n0240_p0567b04║閻浮提中，悉見如來坐蓮華藏師子之座，十佛剎微
X08n0240_p0567b05║塵數菩薩所共圍繞。悉以佛神力故，十方各有一大
X08n0240_p0567b06║菩薩，一一各與十佛剎微塵數諸菩薩俱，來詣佛所。
X08n0240_p0567b07║其大菩薩，謂：文殊師利等；所從來國，謂：金色世界等；
X08n0240_p0567b08║本所事佛，謂：不動智如來等。爾時，一切處文殊師利
X08n0240_p0567b09║菩薩，各於佛所，同時發聲，說此頌言：
X08n0240_p0567b10║發此大悲心，救護諸眾生，永出人天眾。
X08n0240_p0567b11║如是業應作，意常信樂佛，其心不退轉。
X08n0240_p0567b12║親近諸如來，如是業應作。志樂佛功德，
X08n0240_p0567b13║其心永不退，住於清涼慧，如是業應作。
X08n0240_p0567b14║一切威儀中，常念佛功德，晝夜無暫斷。
X08n0240_p0567b15║如是業應作，觀無邊三世，學彼佛功德。
X08n0240_p0567b16║常無厭倦心，如是業應作。觀身如實相，
X08n0240_p0567b17║一切皆寂滅，離我無我著，如是業應作。
X08n0240_p0567b18║等觀眾生心，不起諸分別，入於真實境。
X08n0240_p0567b19║如是業應作，悉舉無邊界，普飲一切海。
X08n0240_p0567b20║神通大智力，如是業應作。思惟諸國土，
X08n0240_p0567b21║色與非色相，一切悉能知，如是業應作。
X08n0240_p0567b22║十方國土塵，一塵為一佛，悉能知其數。
X08n0240_p0567b23║如是業應作。
X08n0240_p0567b24║爾時，光明過十千世界，徧照東方百千世界；南、西、北
X08n0240_p0567c01║方，四維、上、下，亦復如是。彼一一世界中，皆有百億閻
X08n0240_p0567c02║浮提，乃至百億色究竟天；其中所有，悉皆明現。彼一
X08n0240_p0567c03║一閻浮提中，悉見如來坐蓮華藏師子之座，十佛剎
X08n0240_p0567c04║微塵數菩薩所共圍繞。悉以佛神力故，十方各有一
X08n0240_p0567c05║大菩薩，一一各與十佛剎微塵數諸菩薩俱，來詣佛
X08n0240_p0567c06║所。其大菩薩，謂：文殊師利等；所從來國，謂：金色世界
X08n0240_p0567c07║等；本所事佛，謂：不動智如來等。爾時，一切處文殊師
X08n0240_p0567c08║利菩薩，各於佛所，同時發聲，說此頌言：
X08n0240_p0567c09║若以威德色種族，而見人中調御師，
X08n0240_p0567c10║是為病眼顛倒見，彼不能知最勝法。
X08n0240_p0567c11║如來色形諸相等，一切世間莫能測，
X08n0240_p0567c12║億那由劫共思量，色相威德轉無邊，
X08n0240_p0567c13║如來非以相為體，但是無相寂滅法，
X08n0240_p0567c14║身相威儀悉具足，世間隨樂皆得見。
X08n0240_p0567c15║佛法微妙難可量，一切言說莫能及，
X08n0240_p0567c16║非是和合非不合，體性寂滅無諸相。
X08n0240_p0567c17║佛身無生超戲論，非是蘊聚差別法，
X08n0240_p0567c18║得自在力決定見，所行無畏離言道。
X08n0240_p0567c19║身心悉平等，內外皆解脫，永劫住正念。
X08n0240_p0567c20║無著無所繫，意淨光明者，所行無染著。
X08n0240_p0567c21║智眼靡不周，廣大利眾生。一身為無量，
X08n0240_p0567c22║無量復為一，了知諸世間，現形徧一切。
X08n0240_p0567c23║此身無所從，亦無所積集，眾生分別故。
X08n0240_p0567c24║見佛種種身，心分別世間，是心無所有。
X08n0240_p0568a01║如來知此法，如是見佛身。
X08n0240_p0568a02║爾時，光明過百千世界，徧照東方百萬世界；南、西、北
X08n0240_p0568a03║方，四維、上、下，亦復如是。彼一一世界中，皆有百億閻
X08n0240_p0568a04║浮提，乃至百億色究竟天；其中所有，悉皆明現。彼一
X08n0240_p0568a05║一閻浮提中，悉見如來坐蓮華藏師子之座，十佛剎
X08n0240_p0568a06║微塵數菩薩所共圍繞。悉以佛神力故，十方各有一
X08n0240_p0568a07║大菩薩，一一各與十佛剎微塵數諸菩薩俱，來詣佛
X08n0240_p0568a08║所。其大菩薩，謂：文殊師利等；所從來國，謂：金色世界
X08n0240_p0568a09║等；本所事佛，謂：不動智如來等。爾時，一切處文殊師
X08n0240_p0568a10║利菩薩，各於佛所，同時發聲，說此頌言：
X08n0240_p0568a11║如來最自在，超世無所依，具一切功德，
X08n0240_p0568a12║度脫於諸有，無染無所著，無想無依止，
X08n0240_p0568a13║體性不可量，見者咸稱歎。光明徧清淨，
X08n0240_p0568a14║塵累悉蠲滌，不動離二邊，此是如來智。
X08n0240_p0568a15║若有見如來，身心離分別，則於一切法，
X08n0240_p0568a16║永出諸凝滯。一切世間中，處處轉法輪。
X08n0240_p0568a17║無性無所轉，導師方便說，於法無疑惑。
X08n0240_p0568a18║永絕諸戲論，不生分別心，是念佛菩提。
X08n0240_p0568a19║了知差別法，不著於言說，無有一與多，
X08n0240_p0568a20║是名隨佛教。多中無一性，一亦無有多，
X08n0240_p0568a21║如是二俱捨，普入佛功德。眾生及國土，
X08n0240_p0568a22║一切皆寂滅，無依無分別，能入佛菩提。
X08n0240_p0568a23║眾生及國土，一異不可得，如是善觀察。
X08n0240_p0568a24║名知佛法義。
X08n0240_p0568b01║爾時，光明過百萬世界，徧照東方一億世界；南、西、北
X08n0240_p0568b02║方，四維、上、下，亦復如是。彼一一世界中，皆有百億閻
X08n0240_p0568b03║浮提，乃至百億色究竟天；其中所有，悉皆明現。彼一
X08n0240_p0568b04║一閻浮提中，各見如來坐蓮華藏師子之座，十佛剎
X08n0240_p0568b05║微塵數菩薩所共圍繞。悉以佛神力故，十方各有一
X08n0240_p0568b06║大菩薩，一一各與十佛剎微塵數諸菩薩俱，來詣佛
X08n0240_p0568b07║所。其大菩薩，謂：文殊師利等；所從來國，謂：金色世界
X08n0240_p0568b08║等；本所事佛，謂：不動智如來等。爾時，一切處文殊師
X08n0240_p0568b09║利菩薩，各於佛所，同時發聲，說此頌言：
X08n0240_p0568b10║智慧無等法無邊，超諸有海到彼岸。
X08n0240_p0568b11║壽量光明悉無比，此功德者方便力。
X08n0240_p0568b12║所有佛法皆明了，常觀三世無厭倦，
X08n0240_p0568b13║雖緣境界不分別，此難思者方便力。
X08n0240_p0568b14║樂觀眾生無生想，普見諸趣無趣想，
X08n0240_p0568b15║恒住禪寂不繫心，此無礙慧方便力。
X08n0240_p0568b16║善巧通達一切法，正念勤修涅槃道。
X08n0240_p0568b17║樂於解脫離不平，此寂滅人方便力。
X08n0240_p0568b18║有能勸向佛菩提，趣如法界一切智，
X08n0240_p0568b19║善化眾生入於諦，此住佛心方便力。
X08n0240_p0568b20║佛所說法皆隨入，廣大智慧無所礙，
X08n0240_p0568b21║一切處行悉已臻，此自在修方便力。
X08n0240_p0568b22║恒住涅槃如虗空，隨心化現靡不周。
X08n0240_p0568b23║此依無相而為相，到難到者方便力。
X08n0240_p0568b24║晝夜日月及年劫，世界始終成壞相，
X08n0240_p0568c01║如是憶念悉了知，此時數智方便力。
X08n0240_p0568c02║一切眾生有生滅，色與非色想非想，
X08n0240_p0568c03║所有名字悉了知，此住難思方便力。
X08n0240_p0568c04║過去現在未來世，所有言說皆能了，
X08n0240_p0568c05║而知三世悉平等，此無比解方便力。
X08n0240_p0568c06║爾時，光明過一億世界，徧照東方十億世界；南、西、北
X08n0240_p0568c07║方，四維、上、下，亦復如是。彼一一世界中，皆有百億閻
X08n0240_p0568c08║浮提，乃至百億色究竟天；其中所有，悉皆明現。彼一
X08n0240_p0568c09║一閻浮提中，悉見如來坐蓮華藏師子之座，十佛剎
X08n0240_p0568c10║微塵數菩薩所共圍繞。悉以佛神力故，十方各有一
X08n0240_p0568c11║大菩薩，一一各與十佛剎微塵數諸菩薩俱，來詣佛
X08n0240_p0568c12║所。其大菩薩，謂：文殊師利等；所從來國，謂：金色世界
X08n0240_p0568c13║等；本所事佛，謂：不動智如來等。爾時，一切處文殊師
X08n0240_p0568c14║利菩薩，各於佛所，同時發聲，說此頌言：
X08n0240_p0568c15║廣大苦行皆修習，日夜精勤無厭怠。
X08n0240_p0568c16║已度難度師子吼，普化眾生是其行。
X08n0240_p0568c17║眾生流轉愛欲海，無明網覆大憂迫，
X08n0240_p0568c18║至仁勇猛悉斷除，誓亦當然是其行。
X08n0240_p0568c19║世間放逸著五欲，不實分別受眾苦，
X08n0240_p0568c20║奉行佛教常攝心，誓度於斯是其行。
X08n0240_p0568c21║眾生著我入生死，求其邊際不可得，
X08n0240_p0568c22║普事如來獲妙法，為彼宣說是其行。
X08n0240_p0568c23║眾生無怙病所纏，常淪惡趣起三毒，
X08n0240_p0568c24║大火猛𦦨恒燒熱，淨心度彼是其行。
X08n0240_p0569a01║眾生迷惑失正道，常行邪徑入闇宅，
X08n0240_p0569a02║為彼大然正法燈，永作照明是其行。
X08n0240_p0569a03║眾生漂溺諸有海，憂難無涯不可處，
X08n0240_p0569a04║為彼興造大法船，皆令得度是其行。
X08n0240_p0569a05║眾生無知不見本，迷惑癡狂險難中，
X08n0240_p0569a06║佛哀愍彼建法橋，正念令昇是其行。
X08n0240_p0569a07║見諸眾生在險道，老病死苦常逼迫，
X08n0240_p0569a08║修諸方便無限量，誓當悉度是其行。
X08n0240_p0569a09║聞法信解無疑惑，了性空寂不驚怖，
X08n0240_p0569a10║隨形六道徧十方，普教羣迷是其行。
X08n0240_p0569a11║爾時，光明過十億世界，徧照東方百億世界、千億世
X08n0240_p0569a12║界、百千億世界、那由他億世界、百那由他億世界、千
X08n0240_p0569a13║那由他億世界、百千那由他億世界；如是無數無量、
X08n0240_p0569a14║無邊無等、不可數、不可稱、不可思、不可量、不可說，盡
X08n0240_p0569a15║法界、虗空界所有世界。南、西、北方，四維、上、下，亦復如
X08n0240_p0569a16║是。彼一一世界中，皆有百億閻浮提，乃至百億色究
X08n0240_p0569a17║竟天；其中所有，悉皆明現。彼一一閻浮提中，悉見如
X08n0240_p0569a18║來坐蓮華藏師子之座，十佛剎微塵數菩薩所共圍
X08n0240_p0569a19║繞。悉以佛神力故，十方各有一大菩薩，一一各與十
X08n0240_p0569a20║佛剎微塵數諸菩薩俱，來詣佛所。其大菩薩，謂：文殊
X08n0240_p0569a21║師利等；所從來國，謂：金色世界等；本所事佛，謂：不動
X08n0240_p0569a22║智如來等。爾時，一切處文殊師利菩薩，各於佛所，同
X08n0240_p0569a23║時發聲，說此頌言：
X08n0240_p0569a24║一念普觀無量劫，無去無來亦無住，
X08n0240_p0569b01║如是了知三世事，超諸方便成十力。
X08n0240_p0569b02║十方無比善名稱，永離諸難常歡喜，
X08n0240_p0569b03║普詣一切國土中，廣為宣揚如是說。
X08n0240_p0569b04║為利眾生供養佛，如其意獲相似果。
X08n0240_p0569b05║於一切法悉順知，徧十方中現神力。
X08n0240_p0569b06║從初供佛意柔忍，入深禪定觀法性，
X08n0240_p0569b07║普勸眾生發道心，以此速成無上果。
X08n0240_p0569b08║十方求法情無異，為修功德令滿足。
X08n0240_p0569b09║有無二相悉滅除，此人於佛為真見。
X08n0240_p0569b10║普往十方諸國土，廣說妙法興義利。
X08n0240_p0569b11║住於實際不動搖，此人功德同於佛。
X08n0240_p0569b12║如來所轉妙法輪，一切皆是菩提分，
X08n0240_p0569b13║若能聞已悟法性，如是之人常見佛。
X08n0240_p0569b14║不見十力空如幻，雖見非見如盲覩。
X08n0240_p0569b15║分別取相不見佛，畢竟離著乃能見。
X08n0240_p0569b16║眾生隨業種種別，十方內外難盡見，
X08n0240_p0569b17║佛身無礙徧十方，不可盡見亦如是，
X08n0240_p0569b18║譬如空中無量剎，無來無去徧十方，
X08n0240_p0569b19║生成滅壞無所依，佛徧虗空亦如是。
X08n0240_p0569b20║此下光明所照所徧之世界，皆有文殊說偈，述光
X08n0240_p0569b21║中法界之理事。初就本會偈中，總顯菩提超情也。
X08n0240_p0569b22║此下節節皆有佛以身光照事，令眾目覩。文殊說
X08n0240_p0569b23║偈，智光讚述事理，令眾悟入。今照鱗次娑婆之外
X08n0240_p0569b24║十佛國土，文殊說偈，通顯菩提因果。次照百世界，
X08n0240_p0569c01║顯八相菩提。次照千世界，顯菩提體性。次照十千
X08n0240_p0569c02║世界，顯菩提之相。次照百千世界，顯答威德。次有
X08n0240_p0569c03║四節，答法性德。次照百萬世界，總顯內外包攝德。
X08n0240_p0569c04║次照一億世界，顯方便幹能德。次照十億世界，顯
X08n0240_p0569c05║大悲救攝德。次照百億世界，顯因果圓徧德。意顯
X08n0240_p0569c06║無盡，故無結束。
X08n0240_p0569c07║上第二會，從修因契果生解分。初如來名號品，初
X08n0240_p0569c08║新集菩薩有念請四十問，初有十問，總問所依果。
X08n0240_p0569c09║次引例有三十句問，初十句問因，次二十句問果。
X08n0240_p0569c10║今前三品，佛放光現相，及文殊言說，通答前十句
X08n0240_p0569c11║果問，為生解所依已竟。
X08n0240_p0569c12║次下正答生解因果。且先答十句所修因問，從問
X08n0240_p0569c13║明品起，至後四十卷十定品下住處品止。於中未
X08n0240_p0569c14║信者令信說十信，即次三品。二、已信者令解說十
X08n0240_p0569c15║住，此在第十六經昇須彌山頂。三、已解者令行說
X08n0240_p0569c16║十行，此在第十九經昇夜摩天宮。四、已行者令起
X08n0240_p0569c17║願說十迴向，此在第二十二經昇兜率天宮。五、已
X08n0240_p0569c18║起願者令證入說十地，此在第三十四經十地品。
X08n0240_p0569c19║六、已證入者令等佛說等覺，此在第四十經十定
X08n0240_p0569c20║品至住處品。此下有二十三品經，通答前念請
X08n0240_p0569c21║十句因問。
X08n0240_p0569c22║菩薩問明品第十
X08n0240_p0569c23║爾時，文殊師利菩薩問覺首菩薩言：佛子！心性是一，
X08n0240_p0569c24║云何見有種種差別？所謂：往善趣、惡趣，諸根滿、缺，受
X08n0240_p0570a01║生同、異，端正、醜陋，苦、樂不同；業不知心，心不知業；受
X08n0240_p0570a02║不知報，報不知受；心不知受，受不知心；因不知緣，緣
X08n0240_p0570a03║不知因；智不知境，境不知智。時，覺首菩薩以偈答曰：
X08n0240_p0570a04║仁今問是義，為曉悟羣蒙，我如其性答。
X08n0240_p0570a05║惟仁應諦聽。諸法無作用，亦無有體性，
X08n0240_p0570a06║是故彼一切，各各不相知。譬如河中水，
X08n0240_p0570a07║湍流競奔逝，各各不相知，諸法亦如是。
X08n0240_p0570a08║亦如大火聚，猛𦦨同時發，各各不相知。
X08n0240_p0570a09║諸法亦如是。又如長風起，遇物咸鼓扇，
X08n0240_p0570a10║各各不相知，諸法亦如是。又如眾地界，
X08n0240_p0570a11║展轉因依住，各各不相知，諸法亦如是。
X08n0240_p0570a12║眼耳鼻舌身，心意諸情根，以此常流轉。
X08n0240_p0570a13║而無能轉者。法性本無生，示現而有生，
X08n0240_p0570a14║是中無能現，亦無所現物。眼耳鼻舌身，
X08n0240_p0570a15║心意諸情根，一切空無性，妄心分別有，
X08n0240_p0570a16║如理而觀察，一切皆無性。法眼不思議，
X08n0240_p0570a17║此見非顛倒。若實若不實，若妄若非妄，
X08n0240_p0570a18║世間出世間，但有假言說。
X08n0240_p0570a19║爾時，文殊師利菩薩問財首菩薩言：佛子！一切眾生、
X08n0240_p0570a20║非眾生，云何如來隨其時、隨其命、隨其身、隨其行、隨
X08n0240_p0570a21║其解、隨其言論、隨其心樂、隨其方便、隨其思惟、隨其
X08n0240_p0570a22║觀察，於如是諸眾生中，為現其身教化調伏？時，財首
X08n0240_p0570a23║菩薩以頌答曰：
X08n0240_p0570a24║此是樂寂滅，多聞者境界，我為仁宣說。
X08n0240_p0570b01║仁今應諦受，分別觀內身，此中誰是我？
X08n0240_p0570b02║若能如是解，彼達我有無，此身假安立。
X08n0240_p0570b03║住處無方所，諦了是身者，於中無所著。
X08n0240_p0570b04║於身善觀察，一切皆明見，知法皆虗妄，
X08n0240_p0570b05║不起心分別：壽命因誰起？復因誰退滅？
X08n0240_p0570b06║猶如旋火輪，初後不可知，智者能觀察。
X08n0240_p0570b07║一切有無常，諸法空無我，永離一切相，
X08n0240_p0570b08║眾報隨業生，如夢不真實，念念常滅壞。
X08n0240_p0570b09║如前後亦爾。世間所見法，但以心為主，
X08n0240_p0570b10║隨解取眾相，顛倒不如實。世間所言論，
X08n0240_p0570b11║一切是分別，未曾有一法，得入於法性。
X08n0240_p0570b12║能緣所緣力，種種法出生，速滅不暫停。
X08n0240_p0570b13║念念悉如是。
X08n0240_p0570b14║爾時，文殊師利菩薩問寶首菩薩言：佛子！一切眾生
X08n0240_p0570b15║等有四大，無我、無我所，云何而有受苦、受樂，端正、醜
X08n0240_p0570b16║陋，內好、外好，少受、多受，或受現報，或受後報，然法界
X08n0240_p0570b17║中無美、無惡？時，寶首菩薩以頌答曰：
X08n0240_p0570b18║隨其所行業，如是果報生，作者無所有。
X08n0240_p0570b19║諸佛之所說，譬如淨明鏡，隨其所對質，
X08n0240_p0570b20║現像各不同，業性亦如是。亦如田種子，
X08n0240_p0570b21║各各不相知，自然能出生。業性亦如是，
X08n0240_p0570b22║又如巧幻師，在彼四衢道，示現眾色相，
X08n0240_p0570b23║業性亦如是。如機關木人，能出種種聲，
X08n0240_p0570b24║彼無我非我，業性亦如是。亦如眾鳥類，
X08n0240_p0570c01║從㲉而得出，音聲各不同，業性亦如是。
X08n0240_p0570c02║譬如胎藏中，諸根悉成就，體相無來處。
X08n0240_p0570c03║業性亦如是。又如在地獄，種種諸苦事，
X08n0240_p0570c04║彼悉無所從，業性亦如是。譬如轉輪王，
X08n0240_p0570c05║成就勝七寶，來處不可得，業性亦如是。
X08n0240_p0570c06║又如諸世界，大火所燒然，此火無來處。
X08n0240_p0570c07║業性亦如是。
X08n0240_p0570c08║爾時，文殊師利菩薩問德首菩薩言：佛子！如來所悟
X08n0240_p0570c09║唯是一法，云何乃說無量諸法，現無量剎，化無量眾，
X08n0240_p0570c10║演無量音，示無量身，知無量心，現無量神通，普能震
X08n0240_p0570c11║動無量世界，示現無量殊勝莊嚴，顯示無邊種種境
X08n0240_p0570c12║界？而法性中，此差別相皆不可得。時，德首菩薩以頌
X08n0240_p0570c13║答曰：
X08n0240_p0570c14║佛子所問義，甚深難可了，智者能知此，
X08n0240_p0570c15║常樂佛功德。譬如地性一，眾生各別住，
X08n0240_p0570c16║地無一異念，諸佛法如是，亦如火性一。
X08n0240_p0570c17║能燒一切物，火𦦨無分別，諸佛法如是。
X08n0240_p0570c18║亦如大海一，波濤千萬異，水無種種殊。
X08n0240_p0570c19║諸佛法如是。亦如風性一，能吹一切物，
X08n0240_p0570c20║風無一異念，諸佛法如是，亦如大雲雷。
X08n0240_p0570c21║普雨一切地，雨滴無差別，諸佛法如是。
X08n0240_p0570c22║亦如地界一，能生種種芽，非地有殊異。
X08n0240_p0570c23║諸佛法如是，如日無雲曀，普照於十方。
X08n0240_p0570c24║光明無異性，諸佛法如是，亦如空中月。
X08n0240_p0571a01║世間靡不見，非月往其處，諸佛法如是。
X08n0240_p0571a02║譬如大梵王，應現滿三千，其身無別異，
X08n0240_p0571a03║諸佛法如是。
X08n0240_p0571a04║爾時，文殊師利菩薩問目首菩薩言：佛子！如來福田
X08n0240_p0571a05║等一無異，云何而見眾生布施果報不同？所謂：種種
X08n0240_p0571a06║色、種種形、種種家、種種根、種種財、種種主、種種眷屬、
X08n0240_p0571a07║種種官位、種種功德、種種智慧；而佛於彼，其心平等，
X08n0240_p0571a08║無異思惟。時，目首菩薩以頌答曰：
X08n0240_p0571a09║譬如大地一，隨種各生芽，於彼無怨親。
X08n0240_p0571a10║佛福田亦然。又如水一味，因器有差別，
X08n0240_p0571a11║佛福田亦然，眾生心故異。亦如巧幻師，
X08n0240_p0571a12║能令眾歡喜，佛福田如是，令眾生敬悅。
X08n0240_p0571a13║如有才智王，能令大眾喜，佛福田如是。
X08n0240_p0571a14║令眾悉安樂。譬如淨明鏡，隨色而現像，
X08n0240_p0571a15║佛福田如是，隨心獲眾報，如阿揭陀藥。
X08n0240_p0571a16║能療一切毒，佛福田如是，滅諸煩惱患。
X08n0240_p0571a17║亦如日出時，照耀於世間，佛福田如是。
X08n0240_p0571a18║滅除諸黑暗，亦如淨滿月，普照於大地。
X08n0240_p0571a19║佛福田亦然，一切處平等。譬如毗藍風，
X08n0240_p0571a20║普震於大地，佛福田如是。動三有眾生，
X08n0240_p0571a21║譬如大火起，能燒一切物，佛福田如是。
X08n0240_p0571a22║燒一切有為。
X08n0240_p0571a23║爾時，文殊師利菩薩問勤首菩薩言：佛子！佛教是一
X08n0240_p0571a24║眾生得見，云何不即悉斷一切諸煩惱縛而得出離？
X08n0240_p0571b01║然其色蘊、受蘊、想蘊、行蘊、識蘊，欲界、色界、無色界，無
X08n0240_p0571b02║明、貪愛無有差別，是則佛教於諸眾生或有利益、或
X08n0240_p0571b03║無利益。時，勤首菩薩以頌答曰：
X08n0240_p0571b04║佛子善諦聽，我今如實答，或有速解脫。
X08n0240_p0571b05║或有難出離。若欲求除滅，無量諸過惡，
X08n0240_p0571b06║當於佛法中，勇猛常精進。譬如微少火，
X08n0240_p0571b07║樵濕速令滅。於佛教法中，懈怠者亦然。
X08n0240_p0571b08║如鑽燧求火，未出而數息，火勢隨止滅。
X08n0240_p0571b09║懈怠者亦然。如人持日珠，不以物承影，
X08n0240_p0571b10║火終不可得，懈怠者亦然。譬如赫日照，
X08n0240_p0571b11║孩稚閉其目，怪言何不覩？懈怠者亦然。
X08n0240_p0571b12║如人無手足，欲以芒草箭，徧射破大地，
X08n0240_p0571b13║懈怠者亦然。如以一毛端，而取大海水，
X08n0240_p0571b14║欲令盡乾竭，懈怠者亦然。又如劫火起，
X08n0240_p0571b15║欲以少水滅，於佛教法中，懈怠者亦然。
X08n0240_p0571b16║如有見虗空，端居不搖動，而言普騰躡，
X08n0240_p0571b17║懈怠者亦然。
X08n0240_p0571b18║爾時，文殊師利菩薩問法首菩薩言：佛子！如佛所說：
X08n0240_p0571b19║若有眾生受持正法，悉能除斷一切煩惱。何故復有
X08n0240_p0571b20║受持正法而不斷者？隨貪、瞋、癡，隨慢、隨覆，隨忿、隨恨，
X08n0240_p0571b21║隨嫉、隨慳，隨誑、隨諂，勢力所轉，無有離心能受持法。
X08n0240_p0571b22║何故復於心行之內起諸煩惱？時，法首菩薩以頌答
X08n0240_p0571b23║曰：
X08n0240_p0571b24║佛子善諦聽！所問如實義，非但以多聞，
X08n0240_p0571c01║能入如來法。如人水所漂，懼溺而渴死，
X08n0240_p0571c02║於法不修行，多聞亦如是。如人設美饍，
X08n0240_p0571c03║自餓而不食，於法不修行，多聞亦如是。
X08n0240_p0571c04║如人善方藥，自疾不能救，於法不修行，
X08n0240_p0571c05║多聞亦如是。如人數他寶，自無半錢分，
X08n0240_p0571c06║於法不修行，多聞亦如是。如有生王宮，
X08n0240_p0571c07║而受餒與寒，於法不修行，多聞亦如是。
X08n0240_p0571c08║如聾奏音樂，悅彼不自聞，於法不修行，
X08n0240_p0571c09║多聞亦如是，如盲繢眾像，示彼不自見。
X08n0240_p0571c10║於法不修行，多聞亦如是。譬如海舩師，
X08n0240_p0571c11║而於海中死。於法不修行，多聞亦如是。
X08n0240_p0571c12║如在四衢道，廣說眾好事，內自無實德。
X08n0240_p0571c13║不行亦如是。
X08n0240_p0571c14║爾時，文殊師利菩薩問智首菩薩言：佛子！於佛法中，
X08n0240_p0571c15║智為上首，如來何故或為眾生讚歎布施，或讚持戒，
X08n0240_p0571c16║或讚堪忍，或讚精進，或讚禪定，或讚智慧，或復讚歎
X08n0240_p0571c17║慈、悲、喜、捨，而終無有唯以一法而得出離成阿耨多
X08n0240_p0571c18║羅三藐三菩提者？時，智首菩薩以頌答曰：
X08n0240_p0571c19║佛子甚希有，能知眾生心，如仁所問義，
X08n0240_p0571c20║諦聽我今說。過去未來世，現在諸導師，
X08n0240_p0571c21║無有說一法，而得於道者。佛知眾生心，
X08n0240_p0571c22║性分各不同，隨其所應度，如是而說法。
X08n0240_p0571c23║慳者為讚施，毀禁者讚戒，多瞋為讚忍，
X08n0240_p0571c24║好懈讚精進，亂意讚禪定，愚癡讚智慧，
X08n0240_p0572a01║不仁讚慈愍，好害讚大悲，憂慼者讚喜，
X08n0240_p0572a02║曲心讚歎捨，如是次第修，漸具諸佛法。
X08n0240_p0572a03║如先立基堵，而後造宮室，施戒亦復然。
X08n0240_p0572a04║菩薩眾行本，譬如建城郭，為護諸人眾，
X08n0240_p0572a05║忍進亦如是，防護諸菩薩。譬如大力王，
X08n0240_p0572a06║率土咸戴仰，定慧亦如是，菩薩所依賴。
X08n0240_p0572a07║亦如轉輪王，能與一切樂，四等亦如是。
X08n0240_p0572a08║與諸菩薩樂。
X08n0240_p0572a09║爾時，文殊師利菩薩問賢首菩薩言：佛子！諸佛世尊
X08n0240_p0572a10║唯以一道而得出離，云何今見一切佛土所有眾事
X08n0240_p0572a11║種種不同？所謂：世界、眾生界、說法、調伏、壽量、光明、神
X08n0240_p0572a12║通、眾會、教儀、法住，各有差別，無有不具一切佛法而
X08n0240_p0572a13║成阿耨多羅三藐三菩提者。時，賢首菩薩以頌答曰：
X08n0240_p0572a14║文殊法常爾，法王唯一法，一切無礙人，
X08n0240_p0572a15║一道出生死。一切諸佛身，唯是一法身，
X08n0240_p0572a16║一心一智慧，力無畏亦然，如本趣菩提。
X08n0240_p0572a17║所有迴向心，得如是剎土，眾會及說法，
X08n0240_p0572a18║一切諸佛剎，莊嚴悉圓滿，隨眾生行異，
X08n0240_p0572a19║如是見不同。佛剎與佛身，眾會及言說，
X08n0240_p0572a20║如是諸佛法，眾生莫能見。其心已清淨，
X08n0240_p0572a21║諸願皆具足，如是明達人，於此乃能覩。
X08n0240_p0572a22║隨眾生心樂，及以業果力，如是見差別。
X08n0240_p0572a23║此佛威神故，佛剎無分別，無憎無有愛，
X08n0240_p0572a24║但隨眾生心，如是見有殊。以是於世界，
X08n0240_p0572b01║所見各差別，非一切如來，大仙之過咎。
X08n0240_p0572b02║一切諸世界，所應受化者，常見人中雄，
X08n0240_p0572b03║諸佛法如是。
X08n0240_p0572b04║爾時，諸菩薩謂文殊師利菩薩言：佛子！我等所解各
X08n0240_p0572b05║自說已，唯願仁者以妙辯才演暢如來所有境界：何
X08n0240_p0572b06║等是佛境界？何等是佛境界因？何等是佛境界度？何
X08n0240_p0572b07║等是佛境界入？何等是佛境界智？何等是佛境界法？
X08n0240_p0572b08║何等是佛境界說？何等是佛境界知？何等是佛境界
X08n0240_p0572b09║證？何等是佛境界現？何等是佛境界廣？時，文殊師利
X08n0240_p0572b10║菩薩以頌答曰：
X08n0240_p0572b11║如來深境界，其量等虗空，一切眾生入，
X08n0240_p0572b12║而實無所入。如來深境界，所有勝妙因，
X08n0240_p0572b13║億劫常宣說，亦復不能盡。隨其心智慧，
X08n0240_p0572b14║誘進咸令益，如是度眾生，諸佛之境界。
X08n0240_p0572b15║世間諸國土，一切皆隨入。智身無有色，
X08n0240_p0572b16║非彼所能見。諸佛智自在，三世無所礙，
X08n0240_p0572b17║如是慧境界，平等如虗空。法界眾生界，
X08n0240_p0572b18║究竟無差別，一切悉了知，此是如來境。
X08n0240_p0572b19║一切世界中，所有諸音聲，佛智皆隨了。
X08n0240_p0572b20║亦無有分別，非識所能識，亦非心境界。
X08n0240_p0572b21║其性本清淨，開示諸羣生，非業非煩惱，
X08n0240_p0572b22║無物無住處，無照無所行，平等行世間。
X08n0240_p0572b23║一切眾生心，普在三世中，如來於一念，
X08n0240_p0572b24║一切悉明達。
X08n0240_p0572c01║此品來意有通有別。通者，謂前三品已答十句生
X08n0240_p0572c02║解所依，此下正答生解因果，故次來也。生解因中
X08n0240_p0572c03║先答十住，住攬信成，將辨所成先辨能成。又正答
X08n0240_p0572c04║十信，故連下二品來也。以前問中脫十信問，故以
X08n0240_p0572c05║賢首別開信位，如梁論及仁王經皆有信位，此經
X08n0240_p0572c06║因無問故云不立。今不論成位不成位，皆以三品
X08n0240_p0572c07║別答信問，別一會答皆有問故。三品明信者，有解
X08n0240_p0572c08║行德，解為二本。此品先來釋名者，菩薩是人、問明
X08n0240_p0572c09║是法，遮果表因故云菩薩。問即是難、明即是答。然
X08n0240_p0572c10║問有二種：一汎爾相問；二者難問，謂以理徵詰，即
X08n0240_p0572c11║今品意。答亦有二：一但依問報答曰答；二若俱為
X08n0240_p0572c12║解釋旁兼異義，美言讚述令理顯煥曰明，即今品
X08n0240_p0572c13║意也。然明者破闇，謂能破問者之疑暗故。今明即
X08n0240_p0572c14║法明，以十菩薩問出十種法明，故曰問明。今此品
X08n0240_p0572c15║明正解理觀，次品明隨緣願行，賢首品明德用該
X08n0240_p0572c16║收。此品十菩薩各主一門，顯十甚深即為十段。
X08n0240_p0572c17║一問覺，首明緣起甚深。二問財，首明教化甚深。三
X08n0240_p0572c18║問寶，首明業果甚深。四問德，首明說法甚深。五問
X08n0240_p0572c19║目，首明福田甚深。六問勤，首明正教甚深。七問法，
X08n0240_p0572c20║首明正行甚深。八問智，首明正助甚深。九問賢，首
X08n0240_p0572c21║明一道甚深。十問文殊，明佛境甚深。
X08n0240_p0572c22║此上十甚深亦可配十信，但文不次。文殊佛境即
X08n0240_p0572c23║當信心，文殊主信故，佛境是所信故。約初發心次
X08n0240_p0572c24║第，信居其首；約所信終極，最居其後。亦明十心，不
X08n0240_p0573a01║必次故。勤首即進心。財首為念心，明四念故。德首
X08n0240_p0573a02║定心，心性無念，為上定故。智首為慧心，兼已莊嚴，
X08n0240_p0573a03║故有十度。法首即不退心，如說修行，不得退故。寶
X08n0240_p0573a04║首即戒心，三聚無缺，如寶珠故；業果甚深，戒所招
X08n0240_p0573a05║故。覺首即護法心，緣起甚深，是所護故。目首即願
X08n0240_p0573a06║心，福田等一，由願異故；目能將身，如願導行故。賢
X08n0240_p0573a07║首即迴向心，以歸一道，即迴向真如；一身一智，即
X08n0240_p0573a08║是佛果。文云如本趣菩提所有迴向心等，以是圓
X08n0240_p0573a09║融十法，各兼多義。疏有詳釋，恐繁，不錄。上列十甚
X08n0240_p0573a10║深，即經文如次。
X08n0240_p0573a11║爾時，此娑婆世界中，一切眾生所有法差別、業差別、
X08n0240_p0573a12║世間差別、身差別、根差別、受生差別、持戒果差別、犯
X08n0240_p0573a13║戒果差別、國土果差別，以佛神力悉皆明現。如是東
X08n0240_p0573a14║方百千億那由他無數無量、無邊無等、不可數、不可
X08n0240_p0573a15║稱、不可思、不可量、不可說，盡法界、虗空界、一切世界
X08n0240_p0573a16║中，所有眾生法差別乃至國土果差別，悉以佛神力
X08n0240_p0573a17║故分明顯現；南、西、北方，四維、上、下，亦復如是。
X08n0240_p0573a18║此現事結通。於中，先現事，後結通。今初。因何而現？
X08n0240_p0573a19║上來十首法光開曉眾生身心故，佛力暫現示相
X08n0240_p0573a20║而答，令其目驗而欣厭故。
X08n0240_p0573a21║補義曰：諦觀經文結通云：此娑婆世界中一切眾
X08n0240_p0573a22║生所有法差別等，乃至以佛神力悉皆明現。又云：
X08n0240_p0573a23║不可說盡法界、虗空界、一切世界中所有差別，悉
X08n0240_p0573a24║以佛神力分明顯現。此則是上佛光所照世界海
X08n0240_p0573b01║中之世界。諸世界中所有差別之眾生，及種種差
X08n0240_p0573b02║別之事相，皆因佛光所照，一一明見。故今九首菩
X08n0240_p0573b03║薩，即光中所見之差別因果事相。故各舉所見以
X08n0240_p0573b04║問文殊者，乃即問差別之因也。文殊問九首佛境
X08n0240_p0573b05║界者，乃即明差別中之果也。意謂法界內因眾生
X08n0240_p0573b06║有種種差別，故須修行者有種種差別之行，以明
X08n0240_p0573b07║對治。對治行終，各於差別中證佛境界為差別果。
X08n0240_p0573b08║是故發解之初，先要明此差別之相，一一解了，以
X08n0240_p0573b09║成理觀。故此一品以為信首，有深旨也。若但就此
X08n0240_p0573b10║一問便了，又何關於通途大旨耶？經文長遠，學者
X08n0240_p0573b11║幸明記此，幸勿迷宗。菩薩問明品竟。
X08n0240_p0573b12║
X08n0240_p0573b13║大方廣佛華嚴經綱要卷第十三