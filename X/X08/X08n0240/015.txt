X08n0240_p0584a05║
X08n0240_p0584a06║
X08n0240_p0584a07║
X08n0240_p0584a08║大方廣佛華嚴經綱要卷第十五
X08n0240_p0584a09║于闐國三藏沙門實叉難陀　譯經
X08n0240_p0584a10║清涼山大華嚴寺沙門澄觀　疏義
X08n0240_p0584a11║明匡山法雲寺憨山沙門德清提挈
X08n0240_p0584a12║賢首品第十二之下
X08n0240_p0584a13║有勝三昧名安樂，能普救度諸羣生，
X08n0240_p0584a14║放大光明不思議，令其見者悉調伏。
X08n0240_p0584a15║第八、有勝三昧下八十九偈半，明毛光照益三昧
X08n0240_p0584a16║門。智契解脫之門，慈熏身、語、意業，故得身同法界，
X08n0240_p0584a17║大用無涯。毛光觸物，為益萬品，徧於時、處，緣者會
X08n0240_p0584a18║之，是謂菩薩圓建立眾生也。大文分五：初、一偈標
X08n0240_p0584a19║名總辯；二、所收光明下，別明一毛光明業用；三、如
X08n0240_p0584a20║一毛下，類顯一切毛光業用；四、如其本行下，釋成
X08n0240_p0584a21║分齊；五、若有聞下，聞信光益。今初，就所益說，故名
X08n0240_p0584a22║安樂。下文正辯。
X08n0240_p0584a23║所放光明名善現，若有眾生遇此光，
X08n0240_p0584a24║必令獲益不唐捐，因是得成無上智。
X08n0240_p0584b01║彼先示現於諸佛，示法示僧示正道，
X08n0240_p0584b02║亦示佛塔及形像，是故得成此光明。
X08n0240_p0584b03║又放光明名照耀，暎蔽一切諸天光，
X08n0240_p0584b04║所有闇障靡不除，普為眾生作饒益。
X08n0240_p0584b05║此光覺悟一切眾，令執燈明供養佛。
X08n0240_p0584b06║以燈供養諸佛故，得成世中無上燈。
X08n0240_p0584b07║燃諸油燈及蘇燈，亦燃種種諸明炬，
X08n0240_p0584b08║眾香妙藥上寶燭，以是供佛獲此光。
X08n0240_p0584b09║就第二段中，初明一毛光明業用，略辨四十四門
X08n0240_p0584b10║光用，分為十段：初、有二光，顯示三寶；二、有四光，令
X08n0240_p0584b11║發大心；三、有二光，總圓福智；四、有二光，入理持法；
X08n0240_p0584b12║五、有六光，六度行圓；六、有七光，四等救攝；七、有一
X08n0240_p0584b13║光，總彰三學；八、有八光，雜彰萬行，供養為先；九、有
X08n0240_p0584b14║六光，令六根內淨，動與理會；十、有六光明，六塵外
X08n0240_p0584b15║淨，觸境皆通。今初，有二光，顯示三寶。
X08n0240_p0584b16║又放光明名濟度，此光能覺一切眾，
X08n0240_p0584b17║令其普發大誓心，度脫欲海諸羣生。
X08n0240_p0584b18║若能普發大誓心，度脫欲海諸羣生，
X08n0240_p0584b19║則能越度四瀑流，示導無憂解脫城。
X08n0240_p0584b20║於諸行路大水處，造立橋梁及船筏，
X08n0240_p0584b21║毀呰有為讚寂靜，是故得成此光明。
X08n0240_p0584b22║又放光明名滅愛，此光能覺一切眾，
X08n0240_p0584b23║令其捨離於五欲，專思解脫妙法味。
X08n0240_p0584b24║若能捨離於五欲，專思解脫妙法味，
X08n0240_p0584c01║則能以佛甘露雨，普滅世間諸渴愛。
X08n0240_p0584c02║惠施池井又泉流，專求無上菩提道。
X08n0240_p0584c03║毀呰五欲讚禪定，是故得成此光明。
X08n0240_p0584c04║又放光明名歡喜，此光能覺一切眾，
X08n0240_p0584c05║令其愛慕佛菩提，發心願證無師道。
X08n0240_p0584c06║造立如來大悲像，眾相莊嚴坐華座。
X08n0240_p0584c07║恒歎最勝諸功德，是故得成此光明。
X08n0240_p0584c08║又放光明名愛樂，此光能覺一切眾，
X08n0240_p0584c09║令其心樂於諸佛，及以樂法樂眾僧，
X08n0240_p0584c10║若常心樂於諸佛，及以樂法樂眾僧，
X08n0240_p0584c11║則在如來眾會中，逮成無上深法忍。
X08n0240_p0584c12║開悟眾生無有量，普使念佛法僧寶。
X08n0240_p0584c13║及示發心功德行，是故得成此光明。
X08n0240_p0584c14║第二、有四光四十四句，令發大心，即四弘誓願。於
X08n0240_p0584c15║中，初名濟度下，是誓度眾生；次名滅愛下，是誓斷
X08n0240_p0584c16║煩惱；次名歡喜下，是求菩提；次名愛樂下，是學法
X08n0240_p0584c17║門。
X08n0240_p0584c18║又放光明名福聚，此光能覺一切眾，
X08n0240_p0584c19║令行種種無量施，以此願求無上道。
X08n0240_p0584c20║設大施會無遮限，有來求者皆滿足，
X08n0240_p0584c21║不令其心有所乏，是故得成此光明。
X08n0240_p0584c22║又放光明名具智，此光能覺一切眾，
X08n0240_p0584c23║令法一法一念中，悉解無量諸法門。
X08n0240_p0584c24║為諸眾生分別法，及以決了真實義，
X08n0240_p0585a01║善說法義無虧減，是故得成此光明。
X08n0240_p0585a02║第三有二光，總圓福智。
X08n0240_p0585a03║又放光明名慧燈，此光能覺一切眾，
X08n0240_p0585a04║令知眾生性空寂，一切諸法無所有。
X08n0240_p0585a05║演說諸法空無主，如幻如𦦨水中月，
X08n0240_p0585a06║乃至猶如夢影像，是故得成此光明。
X08n0240_p0585a07║又放光名法自在，此光能覺一切眾，
X08n0240_p0585a08║令得無盡陀羅尼，悉持一切諸佛法。
X08n0240_p0585a09║恭敬供養持法者，給侍守護諸賢聖，
X08n0240_p0585a10║以種種法施眾生，是故得成此光明。
X08n0240_p0585a11║第四有二光入理持法，初一慧入二空，後一具四
X08n0240_p0585a12║總持。
X08n0240_p0585a13║又放光明名能捨，此光覺悟慳眾生，
X08n0240_p0585a14║令知財寶悉非常，恒樂慧施心無著。
X08n0240_p0585a15║慳心難調而能調，解財如夢如浮雲，
X08n0240_p0585a16║增長惠施清淨心，是故得成此光明。
X08n0240_p0585a17║又放光明名除熱，此光能覺毀禁者，
X08n0240_p0585a18║普使受持清淨戒，發心願證無師道。
X08n0240_p0585a19║勸引眾生受持戒，十善業道悉清淨。
X08n0240_p0585a20║又令發向菩提心，是故得成此光明。
X08n0240_p0585a21║又放光明名忍嚴，此光覺悟瞋恚者，
X08n0240_p0585a22║令彼除瞋離我慢，常樂忍辱柔和法。
X08n0240_p0585a23║眾生暴惡難可忍，為菩提故心不動，
X08n0240_p0585a24║常樂稱揚忍功德，是故得成此光明。
X08n0240_p0585b01║又放光明名勇猛，此光覺悟懶惰者，
X08n0240_p0585b02║令彼常於三寶中，恭敬供養無疲厭。
X08n0240_p0585b03║若彼常於三寶中，恭敬供養無疲厭，
X08n0240_p0585b04║則能超出四魔境，速成無上佛菩提。
X08n0240_p0585b05║勸化眾生令進策，常勤供養於三寶。
X08n0240_p0585b06║法欲滅時專守護，是故得成此光明。
X08n0240_p0585b07║又放光明名寂靜，此光能覺亂意者，
X08n0240_p0585b08║令其遠離貪恚癡，心不動搖而正定。
X08n0240_p0585b09║捨離一切惡知識，無義談說雜染行，
X08n0240_p0585b10║讚歎禪定阿蘭若，是故得成此光明。
X08n0240_p0585b11║又放光明名慧嚴，此光覺悟愚迷者，
X08n0240_p0585b12║令其證諦解緣起，諸根智慧悉通達。
X08n0240_p0585b13║若能證諦解緣起，諸根智慧悉通達，
X08n0240_p0585b14║則得日燈三昧法，智慧光明成佛果。
X08n0240_p0585b15║國財及己皆能捨，為菩提故求正法。
X08n0240_p0585b16║聞已專勤為眾說，是故得成此光明。
X08n0240_p0585b17║第五有六光五十六句，明六度行圓。
X08n0240_p0585b18║又放光明名佛慧，此光覺悟諸含識，
X08n0240_p0585b19║令見無量無邊佛，各各坐寶蓮華上。
X08n0240_p0585b20║讚佛威德及解脫，說佛自在無有量。
X08n0240_p0585b21║顯示佛力及神通，是故得成此光明。
X08n0240_p0585b22║又放光明名無畏，此光照觸恐怖者，
X08n0240_p0585b23║非人所持諸毒害，一切皆令疾除滅。
X08n0240_p0585b24║能於眾生施無畏，遇有惱害皆勸止，
X08n0240_p0585c01║拯濟厄難孤窮者，以是得成此光明。
X08n0240_p0585c02║又放光明名安隱，此光能照疾病者，
X08n0240_p0585c03║令除一切諸苦痛，悉得正定三昧樂。
X08n0240_p0585c04║施以良藥救眾患，妙寶延命香塗體。
X08n0240_p0585c05║蘇油乳蜜充飲食，以是得成此光明。
X08n0240_p0585c06║又放光明名見佛，此光覺悟將歿者。
X08n0240_p0585c07║令隨憶念見如來，命終得生其淨國。
X08n0240_p0585c08║見有臨終勸念佛，又示尊像令瞻敬，
X08n0240_p0585c09║俾於佛所深歸仰，是故得成此光明。
X08n0240_p0585c10║又放光明名樂法，此光能覺一切眾，
X08n0240_p0585c11║令於正法常欣樂，聽聞演說及書寫。
X08n0240_p0585c12║法欲盡時能演說，令求法者意充滿。
X08n0240_p0585c13║於法愛樂勤修行，是故得成此光明。
X08n0240_p0585c14║又放光明名妙音，此光開悟諸菩薩，
X08n0240_p0585c15║能令三界所有聲，聞者皆是如來音。
X08n0240_p0585c16║以大音聲稱讚佛，及施鈴鐸諸音樂，
X08n0240_p0585c17║普使世間聞佛音，是故得成此光明。
X08n0240_p0585c18║又放光明施甘露，此光開悟一切眾，
X08n0240_p0585c19║令捨一切放逸行，具足修習諸功德。
X08n0240_p0585c20║說有為法非安隱，無量苦惱悉充徧，
X08n0240_p0585c21║恒樂稱揚寂滅樂，是故得成此光明。
X08n0240_p0585c22║第六有七光五十六句，明四等救攝。初一光慈與
X08n0240_p0585c23║樂，二有三光悲拔苦，三有二光令生法喜，四有一
X08n0240_p0585c24║光令成大捨。
X08n0240_p0586a01║又放光明名最勝，此光開悟一切眾，
X08n0240_p0586a02║令於佛所普聽聞，戒定智慧增上法。
X08n0240_p0586a03║常樂稱揚一切佛，勝戒勝定殊勝慧，
X08n0240_p0586a04║如是為求無上道，是故得成此光明。
X08n0240_p0586a05║第七有一光，總彰三學萬行。三學攝盡，故曰普聞。
X08n0240_p0586a06║又放光明名寶嚴，此光能覺一切眾，
X08n0240_p0586a07║令得寶藏無窮盡，以此供養諸如來。
X08n0240_p0586a08║以諸種種上妙寶，奉施於佛及佛塔，
X08n0240_p0586a09║亦以惠施諸貧乏，是故得成此光明。
X08n0240_p0586a10║又放光明名香嚴，此光能覺一切眾，
X08n0240_p0586a11║令其聞者悅可意，決定當成佛功德。
X08n0240_p0586a12║人天妙香以塗地，供養一切最勝主。
X08n0240_p0586a13║亦以造塔及佛像，是故得成此光明。
X08n0240_p0586a14║又放光名雜莊嚴，寶幢幡蓋無央數，
X08n0240_p0586a15║焚香散華奏眾樂，城邑內外皆充滿。
X08n0240_p0586a16║本以微妙妓樂音，眾香妙華幢蓋等，
X08n0240_p0586a17║種種莊嚴供養佛，是故得成此光明。
X08n0240_p0586a18║又放光明名嚴潔，令地平坦猶如掌，
X08n0240_p0586a19║莊嚴佛塔及其處，是故得成此光明。
X08n0240_p0586a20║又放光明名大雲，能起香雲雨香水，
X08n0240_p0586a21║以水灑塔及庭院，是故得成此光明。
X08n0240_p0586a22║又放光明名嚴具，令躶形者得上服。
X08n0240_p0586a23║嚴身妙物而為施，是故得成此光明。
X08n0240_p0586a24║又放光明名上味，能令饑者獲美食。
X08n0240_p0586b01║種種珍饌而為施，是故得成此光明。
X08n0240_p0586b02║又放光明名大財，令貧乏者獲寶藏，
X08n0240_p0586b03║以無盡物施三寶，是故得成此光明。
X08n0240_p0586b04║第八有八光四十四句，雜彰萬行，供養為先。前五
X08n0240_p0586b05║供敬田，後三施悲田。
X08n0240_p0586b06║又放光明眼清淨，能令盲者見眾色，
X08n0240_p0586b07║以燈施佛及佛塔，是故得成此光明。
X08n0240_p0586b08║又放光明耳清淨，能令聾者悉善聽，
X08n0240_p0586b09║鼓樂娛佛及佛塔，是故得成此光明。
X08n0240_p0586b10║又放光明鼻清淨，昔未聞香皆得聞，
X08n0240_p0586b11║以香施佛及佛塔，是故得成此光明。
X08n0240_p0586b12║又放光明舌清淨，能以美音稱讚佛，
X08n0240_p0586b13║永除麤惡不善語，是故得成此光明。
X08n0240_p0586b14║又放光明身清淨，諸根缺者令具足，
X08n0240_p0586b15║以身禮佛及佛塔，是故得成此光明。
X08n0240_p0586b16║又放光明意清淨，令失心者得正念。
X08n0240_p0586b17║修行三昧得自在，是故得成此光明。
X08n0240_p0586b18║第九有六光，內淨六辰，動與理會。
X08n0240_p0586b19║又放光明色清淨，令見難思諸佛色，
X08n0240_p0586b20║以眾妙色莊嚴塔，是故得成此光明。
X08n0240_p0586b21║又放光明聲清淨，令知聲性本空寂，
X08n0240_p0586b22║觀聲緣起如谷響，是故得成此光明。
X08n0240_p0586b23║又放光明香清淨，令諸臭穢悉香潔，
X08n0240_p0586b24║香水洗塔菩提樹，是故得成此光明。
X08n0240_p0586c01║又放光明味清淨，能除一切味中毒，
X08n0240_p0586c02║恒供佛僧及父母，是故得成此光明。
X08n0240_p0586c03║又放光明觸清淨，能令惡觸皆柔軟，
X08n0240_p0586c04║戈鋌劒戟從空雨，皆令變作妙華鬘。
X08n0240_p0586c05║以昔香於道路中，塗香散華布衣服，
X08n0240_p0586c06║迎送如來令蹈上，是故今獲光如是。
X08n0240_p0586c07║又放光明法清淨，能令一切諸毛孔，
X08n0240_p0586c08║悉演妙法不思議，眾生聽者咸欣悟。
X08n0240_p0586c09║因緣所生無有生，諸佛法身非是身。
X08n0240_p0586c10║法性常住如虗空，以說其義光如是。
X08n0240_p0586c11║第十有六光三十二句，外清六境，觸境皆道。戈者，
X08n0240_p0586c12║平頭戟也。鋌者，小矛也。
X08n0240_p0586c13║如是等比光明門，如恒河沙無限數。
X08n0240_p0586c14║悉從大仙毛孔出，一一作業各差別。
X08n0240_p0586c15║第二、如是等比下，結略顯廣。一毛之用，光有塵沙。
X08n0240_p0586c16║如一毛孔所放光，無量無數如恒沙，
X08n0240_p0586c17║一切毛孔悉亦然，此是大仙三昧力。
X08n0240_p0586c18║第三如一毛下，類顯一切毛孔業因及結用所依，
X08n0240_p0586c19║謂三昧力。此上第八毛光照益三昧門，上明四十
X08n0240_p0586c20║四門竟故。末此一句類顯一切毛光，謂一毛如此，
X08n0240_p0586c21║況多毛乎？下釋成光之分齊。
X08n0240_p0586c22║如其本行所得光，隨彼宿緣同行者，
X08n0240_p0586c23║今放光明故如是，此是大仙智自在。
X08n0240_p0586c24║往昔同修於福業，及有愛樂能隨喜，
X08n0240_p0587a01║見其所作亦復然，彼於此光咸得見。
X08n0240_p0587a02║若有自修眾福業，供養諸佛無央數，
X08n0240_p0587a03║於佛功德常願求，是此光明所開覺。
X08n0240_p0587a04║譬如生盲不見目，非為無日出世間，
X08n0240_p0587a05║諸有目者悉明見，各隨所務修其業。
X08n0240_p0587a06║大士光明亦如是，有智慧者皆悉見，
X08n0240_p0587a07║凡夫邪信劣解人，於此光明莫能覩。
X08n0240_p0587a08║摩尼宮殿及輦乘，妙寶靈香以塗瑩，
X08n0240_p0587a09║有福德者自然備，非無德者所能處。
X08n0240_p0587a10║大士光明亦如是，有深智者咸照觸，
X08n0240_p0587a11║邪信劣解凡愚人，無有能見此光明。
X08n0240_p0587a12║此下第四釋成光之分齊，謂既有如是等光，今何
X08n0240_p0587a13║不見？以有緣者見如用覩光，無緣不覺盲瞽常暗。
X08n0240_p0587a14║於中二十八句分二：初偈四句總明，如其本行牒
X08n0240_p0587a15║前往因，所得光者牒前果用。若有宿緣及曾同行
X08n0240_p0587a16║者，則隨其所見如是差別。次六偈別顯，初二偈法
X08n0240_p0587a17║說，後四偈喻說。有二喻雙明，見與不見皆有法合。
X08n0240_p0587a18║如日喻，喻光為益因，合中謂法日常明，有智慧者
X08n0240_p0587a19║心不住法，如人有目則能得見。有三類人則不能
X08n0240_p0587a20║見：一者凡愚，二邪信外道，三劣解二乘。皆無因緣，
X08n0240_p0587a21║如人無目。後寶嚴喻，喻光正益明，法寶常存，由福
X08n0240_p0587a22║無福、有處不處。
X08n0240_p0587a23║若有聞此光差別，能生清淨深信解，
X08n0240_p0587a24║永斷一切諸疑網，速成無上功德幢。
X08n0240_p0587b01║第五一頌，明聞信光益。謂信仰解了，不生疑惑，則
X08n0240_p0587b02║成佛果。不以不見，疑菩薩之無光。不以極苦莫救，
X08n0240_p0587b03║謂光明之無益。亦不高推果用，謂菩薩不能。故云
X08n0240_p0587b04║永斷諸疑。上來第八毛光照益三昧門竟。
X08n0240_p0587b05║有勝三昧能出現，眷屬莊嚴皆自在，
X08n0240_p0587b06║一切十方諸國土，佛子眾會無倫匹，
X08n0240_p0587b07║有妙蓮華光莊嚴，量等三千大千界，
X08n0240_p0587b08║其身端坐悉充滿，是此三昧神通力。
X08n0240_p0587b09║復有十剎微塵數，妙好蓮華所圍繞，
X08n0240_p0587b10║諸佛子眾於中坐，住此三昧威神力，
X08n0240_p0587b11║宿世成就大因緣，具足修行佛功德，
X08n0240_p0587b12║此等眾生繞菩薩，悉共合掌觀無厭。
X08n0240_p0587b13║譬如明月在星中，菩薩處眾亦復然，
X08n0240_p0587b14║大士所行法如是，入此三昧威神力，
X08n0240_p0587b15║如於一方所示現，諸佛子眾共圍繞，
X08n0240_p0587b16║一切方中悉如是，住此三昧威神力。
X08n0240_p0587b17║第九有勝三昧下有六偈，明主伴嚴麗三昧門，亦
X08n0240_p0587b18║是出現三昧。文分三別：初一偈標門顯意，次有妙
X08n0240_p0587b19║蓮華下四偈明一方業用。於中前三法說，後一喻
X08n0240_p0587b20║合。既言量等三千，則不壞次第劣於十地及等覺
X08n0240_p0587b21║也。以十地受職華等百萬三千，等覺華量周法界，
X08n0240_p0587b22║顯此在信位，故云不壞次第。次如於一方一偈類
X08n0240_p0587b23║顯十方。
X08n0240_p0587b24║有勝三昧名方網，菩薩住此廣開示，
X08n0240_p0587c01║一切方中普現身，或現入定或從出，
X08n0240_p0587c02║或於東方入正定，而於西方從定出。
X08n0240_p0587c03║或於西方入正定，而於東方從定出。
X08n0240_p0587c04║或於餘方入正定，而於餘方從定出，
X08n0240_p0587c05║如是入出徧十方，是名菩薩三昧力。
X08n0240_p0587c06║盡於東方諸國土，所有如來無數量，
X08n0240_p0587c07║悉現其前普親近，住於三昧寂不動。
X08n0240_p0587c08║而於西方諸世界，一切諸佛如來所，
X08n0240_p0587c09║皆現從於三昧起，廣修無量諸供養。
X08n0240_p0587c10║盡於西方諸國土，所有如來無數量，
X08n0240_p0587c11║悉現其前普親近，住於三昧寂不動。
X08n0240_p0587c12║而於東方諸世界，一切諸佛如來所，
X08n0240_p0587c13║皆現從於三昧起，廣修無量諸供養。
X08n0240_p0587c14║如是十方諸世界，菩薩悉入無有餘，
X08n0240_p0587c15║或現三昧寂不動，或現恭敬供養佛，
X08n0240_p0587c16║於眼根中入正定，於色塵中從定出，
X08n0240_p0587c17║示現色性不思議，一切天人莫能知。
X08n0240_p0587c18║於色塵中入正定，於眼起定心不亂，
X08n0240_p0587c19║說眼無生無有起，性空寂滅無所作，
X08n0240_p0587c20║於耳根中入正定，於聲塵中從定出，
X08n0240_p0587c21║分別一切語言音，諸天世人莫能知。
X08n0240_p0587c22║於聲塵中入正定，於耳起定心不亂，
X08n0240_p0587c23║說耳無生無有起，性空寂滅無所作，
X08n0240_p0587c24║於鼻根中入正定，於香塵中從定出，
X08n0240_p0588a01║普得一切上妙香，諸天世人莫能知。
X08n0240_p0588a02║於香塵中入正定，於鼻起定心不亂，
X08n0240_p0588a03║說鼻無生無有起，性空寂滅無所作，
X08n0240_p0588a04║於舌根中入正定，於味塵中從定出，
X08n0240_p0588a05║普得一切諸上味，諸天世人莫能知。
X08n0240_p0588a06║於味塵中入正定，於舌起定心不亂，
X08n0240_p0588a07║說舌無生無有起，性空滅寂無所作，
X08n0240_p0588a08║於身根中入正定，於觸塵中從定出，
X08n0240_p0588a09║善能分別一切觸，諸天世人莫能知。
X08n0240_p0588a10║於觸塵中入正定，於身起定心不亂，
X08n0240_p0588a11║說身無生無有起，性空寂滅無所作，
X08n0240_p0588a12║於意根中入正定，於法塵中從定出，
X08n0240_p0588a13║分別一切諸法相，諸天世人莫能知。
X08n0240_p0588a14║於法塵中入正定，從意起定心不亂，
X08n0240_p0588a15║說意無生無有起，性空寂滅無所作，
X08n0240_p0588a16║童子身中入正定，壯年身中從定出，
X08n0240_p0588a17║壯年身中入正定，老年身中從定出，
X08n0240_p0588a18║老年身中入正定，善女身中從定出，
X08n0240_p0588a19║善女身中入正定，善男身中從定出，
X08n0240_p0588a20║善男身中入正定，比丘尼身從定出，
X08n0240_p0588a21║比丘尼身入正定，比丘身中從定出，
X08n0240_p0588a22║比丘身中入正定，學無學身從定出，
X08n0240_p0588a23║學無學身入正定，辟支佛身從定出，
X08n0240_p0588a24║辟支佛身入正定，現如來身從定出，
X08n0240_p0588b01║於如來身入正定，諸天身中從定出，
X08n0240_p0588b02║諸天身中入正定，大龍身中從定出，
X08n0240_p0588b03║大龍身中入正定，夜叉身中從定出，
X08n0240_p0588b04║夜叉身中入正定，鬼神身中從定出，
X08n0240_p0588b05║鬼神身中入正定，一毛孔中從定出，
X08n0240_p0588b06║一毛孔中入正定，一切毛孔從定出，
X08n0240_p0588b07║一切毛孔入正定，一毛端頭從定出，
X08n0240_p0588b08║一毛端頭入正定，一微塵中從定出，
X08n0240_p0588b09║一微塵中入正定，一切塵中從定出，
X08n0240_p0588b10║一切塵中入正定，金剛地中從定出，
X08n0240_p0588b11║金剛地中入正定，摩尼樹上從定出，
X08n0240_p0588b12║摩尼樹上入正定，佛光明中從定出。
X08n0240_p0588b13║佛光明中入正定，於河海中從定出，
X08n0240_p0588b14║於河海中入正定，於火大中從定出，
X08n0240_p0588b15║於火大中入正定，於風起定心不亂，
X08n0240_p0588b16║於風大中入正定，於地大中從定出，
X08n0240_p0588b17║於地大中入正定，於天宮殿從定出，
X08n0240_p0588b18║於天宮殿入正定，於空起定心不亂，
X08n0240_p0588b19║是名無量功德者，三昧自在難思議。
X08n0240_p0588b20║十方一切諸如來，於無量劫說不盡。
X08n0240_p0588b21║第十、有勝三昧下三十四偈半，明寂用無涯。三昧
X08n0240_p0588b22║門約處名為方網，約相是為寂用，亦總顯上來動
X08n0240_p0588b23║寂無二故。文分為三：初一偈標名，總辨十方交絡
X08n0240_p0588b24║出入縱橫，故名為網；次或於東方下三十二偈半，
X08n0240_p0588c01║三顯業用；末後一偈總結難思。就業用中分三：初、
X08n0240_p0588c02║或於東方二偈，於十方處交絡出入，明於器世間
X08n0240_p0588c03║自在；二、盡於東方下有二十句，明智正覺世間自
X08n0240_p0588c04║在；三、於眼根下有一百零二句，通顯三世間自在，
X08n0240_p0588c05║分四段：初於眼根下四十八句，根境自在；次童子
X08n0240_p0588c06║身中下二十六句，他身自在；次鬼神身中下十句，
X08n0240_p0588c07║微細自在；次一切塵中下十八句，器界自在。是名
X08n0240_p0588c08║無量功德者下四句，總結難思。
X08n0240_p0588c09║補義曰：此方網三昧，理最幽玄。疏有多釋，總不出
X08n0240_p0588c10║止、觀、定、慧、理、事無礙。所謂：欲辨無礙，先須明識定、
X08n0240_p0588c11║慧。此中云：三昧起者，觀也；入正受者，定也。定、慧雖
X08n0240_p0588c12║多，不出理、事二門。制之一處，無事不辦，事定門也；
X08n0240_p0588c13║能觀心性，契理不動，理定門也；明達法相，事觀也；
X08n0240_p0588c14║善了無生，理觀也。然依理成事，則十法界染、淨、依、
X08n0240_p0588c15║正，事、法全一理成。故多事唯是一理，故得理、事無
X08n0240_p0588c16║礙。是以菩薩入定契理，由理徧，故定亦徧，故一入
X08n0240_p0588c17║即多入。若以觀照事，則全事全理，故一事即多事，
X08n0240_p0588c18║故一處起即多處起。由理、事圓徧，故入處即起處，
X08n0240_p0588c19║起處即入處。出、入自在無礙，故自、他平等，大、小相
X08n0240_p0588c20║含，微妙難思。疏雖多番對釋，而義不出此。故總指
X08n0240_p0588c21║云：但能知事、理無礙，根、境一如，念慮不生，自當趣
X08n0240_p0588c22║入。此入法界之妙門，學者固當深思，久久必當悟
X08n0240_p0588c23║入。
X08n0240_p0588c24║一切如來咸共說，眾生業報難思議，
X08n0240_p0589a01║諸龍變化佛自在，菩薩神力亦難思，
X08n0240_p0589a02║欲以譬喻而顯示，終無有喻能喻此。
X08n0240_p0589a03║然諸智慧聰達人，因於譬故解其義，
X08n0240_p0589a04║聲聞心住八解脫，所有變現皆自在，
X08n0240_p0589a05║能以一身現多身，復以多身為一身，
X08n0240_p0589a06║於虗空中入火定，行住坐臥悉在空，
X08n0240_p0589a07║身上出水身下火，身上出火身下水。
X08n0240_p0589a08║如是皆於一念中，種種自在無邊量。
X08n0240_p0589a09║彼不具足大慈悲，不為眾生求佛道，
X08n0240_p0589a10║尚能現此難思事，況大饒益自在力。
X08n0240_p0589a11║譬如日月遊虗空，影像普徧於十方，
X08n0240_p0589a12║泉池陂澤器中水，眾寶河海靡不現，
X08n0240_p0589a13║菩薩色像亦復然，十方普現不思議，
X08n0240_p0589a14║此皆三昧自在法，唯有如來能證了。
X08n0240_p0589a15║如淨水中四兵像，各各別異無交雜，
X08n0240_p0589a16║劒戟弧矢類甚多，鎧冑車輿非一種，
X08n0240_p0589a17║隨其所有相差別，莫不皆於水中現。
X08n0240_p0589a18║而水本自無分別，菩薩三昧亦如是。
X08n0240_p0589a19║海中有神名善音，其音普順海眾生，
X08n0240_p0589a20║所有語言皆辯了，令彼一切悉歡悅。
X08n0240_p0589a21║彼神具有貪恚癡，猶能善解一切音，
X08n0240_p0589a22║況復總持自在力，而不能令眾歡喜？
X08n0240_p0589a23║有一婦人名辯才，父母求天而得生，
X08n0240_p0589a24║若有離惡樂真實，入彼身中生妙辯，
X08n0240_p0589b01║彼有貪欲瞋恚癡，猶能隨行與辯才，
X08n0240_p0589b02║何況菩薩具智慧，而不能與眾生益？
X08n0240_p0589b03║譬如幻師知幻法，能現種種無量事，
X08n0240_p0589b04║須臾示作日月歲，城邑豐饒大安樂。
X08n0240_p0589b05║幻師具有貪恚癡，猶能幻力悅世間，
X08n0240_p0589b06║況復禪定解脫力，而不能令眾歡喜？
X08n0240_p0589b07║天阿脩羅鬬戰時，脩羅敗衂而退走。
X08n0240_p0589b08║兵仗車輿及徒旅，一時竄匿莫得見。
X08n0240_p0589b09║彼有貪欲瞋恚癡，尚能變化不思議，
X08n0240_p0589b10║況住神通無畏法，云何不能現自在？
X08n0240_p0589b11║釋提桓因有象王，彼知天主欲行時，
X08n0240_p0589b12║自化作頭三十二，一一六牙皆具足，
X08n0240_p0589b13║一一牙上七池水，清淨香潔湛然滿，
X08n0240_p0589b14║一一清淨池水中，各七蓮華妙嚴飾，
X08n0240_p0589b15║彼諸嚴飾蓮華上，各各有七天玉女，
X08n0240_p0589b16║悉善技藝奏眾樂，而與帝釋相娛樂。
X08n0240_p0589b17║彼象或復捨本形，自化其形同諸天，
X08n0240_p0589b18║威像進止悉齊等，有此變現神通力。
X08n0240_p0589b19║彼有貪欲瞋恚癡，尚能現此諸神通，
X08n0240_p0589b20║何況具足方便智，而於諸定不自在？
X08n0240_p0589b21║如何脩羅變化身，蹈金剛際海中立？
X08n0240_p0589b22║海水至深僅其半，首共須彌正齊等。
X08n0240_p0589b23║彼有貪欲瞋恚癡，尚能現此大神通，
X08n0240_p0589b24║況伏魔怨照世燈，而無自在威神力。
X08n0240_p0589c01║天阿脩羅共戰時，帝釋神力難思議，
X08n0240_p0589c02║隨阿脩羅軍眾數，現神等彼而與敵。
X08n0240_p0589c03║諸阿脩羅發是念：釋提桓因來向我，
X08n0240_p0589c04║必取我身五種縛，由是彼眾悉憂悴。
X08n0240_p0589c05║帝釋現身有千眼，手持金剛出火𦦨，
X08n0240_p0589c06║被甲持仗極威嚴，修羅望見咸退伏。
X08n0240_p0589c07║彼以微小福德力，猶能摧破大怨敵，
X08n0240_p0589c08║何況救度一切者，具足功德不自在。
X08n0240_p0589c09║忉利天中有天鼓，從天業報而生得，
X08n0240_p0589c10║知諸天眾放逸時，空中自然出此音，
X08n0240_p0589c11║一切五欲悉無常，如水聚沫性虗偽，
X08n0240_p0589c12║諸有如夢如陽𦦨，亦如浮雲水中月，
X08n0240_p0589c13║放逸為怨為苦惱，非甘露道生死徑。
X08n0240_p0589c14║若有作諸放逸行，入於死滅大魚口，
X08n0240_p0589c15║世間所有眾苦本，一切聖人皆厭患，
X08n0240_p0589c16║五欲功德滅壞性，汝應愛樂真實法，
X08n0240_p0589c17║三十三天聞此音，悉共來升善法堂。
X08n0240_p0589c18║帝釋為說微妙法，咸令順寂除貪愛，
X08n0240_p0589c19║彼音無形不可見，猶能利益諸天眾，
X08n0240_p0589c20║況隨心樂現色身，而不濟度諸羣生？
X08n0240_p0589c21║天阿脩羅共鬬時，諸天福德殊勝力，
X08n0240_p0589c22║天鼓出音告其眾：汝等宜應勿憂怖，
X08n0240_p0589c23║諸天聞此所告音，悉除憂畏增益力，
X08n0240_p0589c24║時阿脩羅心震懼，所將兵眾咸退走，
X08n0240_p0590a01║甘露妙定如天鼓，恒出降魔寂靜音，
X08n0240_p0590a02║大悲良愍救一切，普使眾生滅煩惱。
X08n0240_p0590a03║帝釋普應諸天女，九十有二那由他，
X08n0240_p0590a04║令彼各各心自謂：天王獨與我娛樂。
X08n0240_p0590a05║如天女中身普應，善法堂內亦如是。
X08n0240_p0590a06║能於一念現神通，悉至其前為說法。
X08n0240_p0590a07║帝釋具有貪恚癡，能令眷屬悉歡喜，
X08n0240_p0590a08║況大方便神通力，而不能令一切悅？
X08n0240_p0590a09║他化自在六天王，於欲界中得自在，
X08n0240_p0590a10║以業惑苦為罥網，繫縛一切諸凡夫，
X08n0240_p0590a11║彼有貪欲瞋恚癡，猶於眾生得自在，
X08n0240_p0590a12║況具十種自在力，而不能令眾同行？
X08n0240_p0590a13║三千世界大梵王，一切梵天所住處，
X08n0240_p0590a14║悉能現身於彼坐，演暢微妙梵音聲。
X08n0240_p0590a15║彼住世間梵道中，禪定神通尚如意，
X08n0240_p0590a16║況出世間無有上，於禪解脫不自在，
X08n0240_p0590a17║摩醯首羅智自在，大海龍王降雨時，
X08n0240_p0590a18║悉能分別數其滴，於一念中皆辯了。
X08n0240_p0590a19║無量億劫勤修學，得是無上菩提智。
X08n0240_p0590a20║云何不於一念中，普知一切眾生心？
X08n0240_p0590a21║眾生業報不思議，以大風力起世間，
X08n0240_p0590a22║巨海諸山天宮殿，眾寶光明萬物種，
X08n0240_p0590a23║亦能興雲降大雨，亦能散滅諸雲氣，
X08n0240_p0590a24║亦能成熟一切穀，亦能安樂諸羣生，
X08n0240_p0590b01║風不能學波羅蜜，亦不學佛諸功德，
X08n0240_p0590b02║猶成不可思議事，何況具足諸願者。
X08n0240_p0590b03║男子女人種種聲，一切鳥獸諸音聲，
X08n0240_p0590b04║大海川流雷震聲，皆能稱悅眾生意。
X08n0240_p0590b05║況復知聲性如響，逮得無礙妙辯才。
X08n0240_p0590b06║普應眾生而說法，而不能令世間喜。
X08n0240_p0590b07║海有希奇殊特法，能為一切平等印，
X08n0240_p0590b08║眾生寶物及川流，普悉包容無所拒。
X08n0240_p0590b09║無盡禪定解脫者，為平等印亦如是。
X08n0240_p0590b10║福德智慧諸妙行，一切普修無厭足。
X08n0240_p0590b11║大海龍王遊戲時，普於諸處得自在，
X08n0240_p0590b12║興雲充徧四天下，其雲種種莊嚴色，
X08n0240_p0590b13║第六他化自在天，於彼雲色如真金，
X08n0240_p0590b14║化樂天上赤珠色，兜率陀天霜雪色，
X08n0240_p0590b15║夜摩天上瑠璃色，三十三天瑪瑙色，
X08n0240_p0590b16║四王天上頗梨色，大海水上金剛色，
X08n0240_p0590b17║緊那羅中妙香色，諸龍住處蓮華色，
X08n0240_p0590b18║夜叉住處白鵞色，阿脩羅中山石色，
X08n0240_p0590b19║鬱單越處金𦦨色，閻浮提中青寶色，
X08n0240_p0590b20║餘二天下雜莊嚴，隨眾所樂而應之。
X08n0240_p0590b21║又復他化自在天，雲中電曜如日光，
X08n0240_p0590b22║化樂天上如月光，兜率天上閻浮金，
X08n0240_p0590b23║夜摩天上珂雪色，三十三天金𦦨色，
X08n0240_p0590b24║四王天上眾寶色，大海之中赤珠色，
X08n0240_p0590c01║緊那羅界琉璃色，龍王住處寶藏色，
X08n0240_p0590c02║夜叉所住玻瓈色，阿脩羅中碼碯色，
X08n0240_p0590c03║鬱單越境火珠色，閻浮提中帝青色，
X08n0240_p0590c04║餘二天下雜莊嚴，如雲色相電亦然，
X08n0240_p0590c05║他化雷震如梵音，化樂天中天鼓音，
X08n0240_p0590c06║兜率天上歌唱音，夜摩天上天女音，
X08n0240_p0590c07║於彼三十三天上，如緊那羅種種音，
X08n0240_p0590c08║護世四王諸天所，如乾闥婆所出音，
X08n0240_p0590c09║海中兩山相擊聲，緊那羅中簫笛聲，
X08n0240_p0590c10║諸龍城中頻伽聲，夜叉住處龍女聲，
X08n0240_p0590c11║阿脩羅中天鼓聲，於人道中海潮聲，
X08n0240_p0590c12║他化自在雨妙香，種種雜華為莊嚴，
X08n0240_p0590c13║化樂天雨多羅華，曼陀羅華及澤香，
X08n0240_p0590c14║兜率天上雨摩尼，具足種種寶莊嚴，
X08n0240_p0590c15║髻中寶珠如月光，上妙衣服真金色，
X08n0240_p0590c16║夜摩中雨幢幡蓋，華鬘塗香妙嚴具，
X08n0240_p0590c17║赤真珠色上妙衣，及以種種眾技樂，
X08n0240_p0590c18║三十三天如意珠，堅黑沉水旃檀香，
X08n0240_p0590c19║鬱金雞羅多摩等，妙華香水相雜雨，
X08n0240_p0590c20║護世城中雨美饍，色香味具增長力，
X08n0240_p0590c21║亦雨難思眾妙寶，悉是龍王之所作。
X08n0240_p0590c22║又復於彼大海中，霔雨不斷如車軸，
X08n0240_p0590c23║復雨無盡大寶藏，亦雨種種莊嚴寶，
X08n0240_p0590c24║緊那羅界雨瓔珞，眾色蓮華衣及寶，
X08n0240_p0591a01║婆利師迦末利香，種種樂音皆具足，
X08n0240_p0591a02║諸龍城中雨赤珠，夜叉城內光摩尼，
X08n0240_p0591a03║阿脩羅中雨兵仗，摧伏一切諸怨敵，
X08n0240_p0591a04║鬱單越中妙瓔珞，亦雨無量上妙華，
X08n0240_p0591a05║弗婆瞿耶二天下，悉雨種種莊嚴具，
X08n0240_p0591a06║閻浮提雨清淨水，微細悅澤常應時，
X08n0240_p0591a07║長養眾華及菓藥，成熟一切諸苗稼，
X08n0240_p0591a08║如是無量妙莊嚴，種種雲電及雷雨，
X08n0240_p0591a09║龍王自在悉能作，而身不動無分別，
X08n0240_p0591a10║彼於世界海中住，尚能現此難思力，
X08n0240_p0591a11║況入法海具功德，而不能為大神變？
X08n0240_p0591a12║彼諸菩薩解脫門，一切譬喻無能顯，
X08n0240_p0591a13║我今以此諸譬喻，略說於其自在力。
X08n0240_p0591a14║第五、一切如來喻況玄旨，亦名舉劣顯勝分。以上
X08n0240_p0591a15║所說普賢行德窮於佛境，蓋是信滿之位，既越常
X08n0240_p0591a16║規，乖於視聽，滯情封教，取信無由，故舉斯近事以
X08n0240_p0591a17║鏡玄趣，令開悟也。有七十九偈，分為三段：初、二偈
X08n0240_p0591a18║總標喻意，二、有七十六偈別顯喻相，後、一偈結顯
X08n0240_p0591a19║說德。自聲聞現通喻起至龍王遊戲，共二十喻，各
X08n0240_p0591a20║喻菩薩一德，疏文具明。
X08n0240_p0591a21║第一智慧廣大慧，真實智慧無邊慧，
X08n0240_p0591a22║勝慧及以殊勝慧，如是法門今已說。
X08n0240_p0591a23║此法希有甚奇特，若人聞已能忍可，
X08n0240_p0591a24║能信能受能讚說，如是所作甚為難。
X08n0240_p0591b01║世間一切諸凡夫，信是法者甚難得，
X08n0240_p0591b02║若有勤脩清淨福，以昔因力乃能信，
X08n0240_p0591b03║一切世界諸羣生，少有欲求聲聞乘，
X08n0240_p0591b04║求獨覺者轉復少，趣大乘者甚難遇。
X08n0240_p0591b05║趣大乘者猶為易，能信此法倍更難。
X08n0240_p0591b06║況復持誦為人說，如法修行真實解。
X08n0240_p0591b07║有以三千大千界，頂戴一劫身不動，
X08n0240_p0591b08║彼之所作未為難，信是法者乃為難。
X08n0240_p0591b09║有以手擎十佛剎，盡於一劫空中住，
X08n0240_p0591b10║彼之所作未為難，能信此法乃為難。
X08n0240_p0591b11║十剎塵數眾生所，悉施樂具經一劫，
X08n0240_p0591b12║彼之福德未為勝，信此法者為最勝。
X08n0240_p0591b13║十剎塵數如來所，悉皆承事盡一劫。
X08n0240_p0591b14║若於此品能誦持，其福最勝過於彼。
X08n0240_p0591b15║大文第三。第一智慧下九頌，校量勸持分。此廣大
X08n0240_p0591b16║用人皆有分，見而不習誠為自欺，故中人可勸而
X08n0240_p0591b17║進也。於中分二：初一偈結前所說，次此法下八偈
X08n0240_p0591b18║明信受難得。於中初一總顯，後八別明。言希有者，
X08n0240_p0591b19║佛出懸遠已難可遇，唯初成頓說故希有也。奇謂
X08n0240_p0591b20║初能具後，特謂逈出諸乘。次半偈舉小喻大，次有
X08n0240_p0591b21║以三千下舉事校量，後一校量餘行之難唯明誦
X08n0240_p0591b22║持。上喻況玄旨已竟。
X08n0240_p0591b23║時，賢首菩薩說此偈已，十方世界六反震動，魔宮隱
X08n0240_p0591b24║蔽，惡道休息。十方諸佛普現其前，各以右手而摩其
X08n0240_p0591c01║頂，同聲讚言：善哉！善哉！快說此法，我等一切悉皆隨
X08n0240_p0591c02║喜。
X08n0240_p0591c03║大文第三顯實證成分，於中有四：一動世界，大機
X08n0240_p0591c04║發故；二蔽魔宮，唯佛境故；三息惡道，利樂深故；四
X08n0240_p0591c05║佛境現證，契佛心故。於中摩頂、讚善、隨喜，即三業
X08n0240_p0591c06║皆證勸物信行。此品意彰信滿，即該徹佛果功德
X08n0240_p0591c07║以顯圓融，具德以為入住勝進，故此位但名方便。
X08n0240_p0591c08║賢首品竟。
X08n0240_p0591c09║
X08n0240_p0591c10║大方廣佛華嚴經綱要卷第十五