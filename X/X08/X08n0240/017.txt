X08n0240_p0602a05║
X08n0240_p0602a06║
X08n0240_p0602a07║
X08n0240_p0602a08║大方廣佛華嚴經綱要卷第十七
X08n0240_p0602a09║于闐國三藏沙門實叉難陀　譯經
X08n0240_p0602a10║清涼山大華嚴寺沙門澄觀　疏義
X08n0240_p0602a11║明匡山法雲寺憨山沙門德清提挈
X08n0240_p0602a12║梵行品第十六
X08n0240_p0602a13║初來意者有六：一前是正位，今辨位中之行，故次
X08n0240_p0602a14║來也。二前明諸位別行，今辨諸位通行。三前通道
X08n0240_p0602a15║俗，今別顯出家之行。四前明隨相差別，今顯會緣
X08n0240_p0602a16║入實。五為顯入住之因，謂自他二種梵行淨故，則
X08n0240_p0602a17║入初住也。六別顯初住成佛，則類前諸位位位成
X08n0240_p0602a18║佛，不由他悟之相也。二釋名者，梵是西域之音，具
X08n0240_p0602a19║云勃㘕摩，此翻為淨。揀上淨行立梵行名，離染中
X08n0240_p0602a20║極故名為梵，即梵為行故名梵行，持業釋也。亦有
X08n0240_p0602a21║云真境為梵、智契為行；或涅槃為梵、修因為行。此
X08n0240_p0602a22║二依主。然前信中之淨，隨事造修悲智兼導，至此
X08n0240_p0602a23║純熟了心自性，悲智無二故小有不同。三宗趣者，
X08n0240_p0602a24║即以悲智無二、事理雙修觀行為宗，疾滿一切佛
X08n0240_p0602b01║法為趣。
X08n0240_p0602b02║爾時，正念天子白法慧菩薩言：「佛子！一切世界諸菩
X08n0240_p0602b03║薩眾，依如來教染衣出家，云何而得梵行清淨，從菩
X08n0240_p0602b04║薩位逮於無上菩提之道？」
X08n0240_p0602b05║第四釋文中，先問後答。今初正念天子問者，天淨
X08n0240_p0602b06║也，表所問事理染相絕故，梵依天行而得成故，謂
X08n0240_p0602b07║見第一義天梵行成矣。念與無念二而不二，為正
X08n0240_p0602b08║念也。法慧答者，表巧慧窮法。次問端中「一切世界」
X08n0240_p0602b09║等，先舉所問境，「云何」下述所問相。一問淨行所因，
X08n0240_p0602b10║謂隨相持戒之梵行，云何得離相之清淨，故不應
X08n0240_p0602b11║言淨劣梵也。次「從菩薩」下問因所得果也。
X08n0240_p0602b12║法慧菩薩言：「佛子！菩薩摩訶薩修梵行時，應以十法
X08n0240_p0602b13║而為所緣，作意觀察。所謂：身、身業，語、語業，意、意業，佛、
X08n0240_p0602b14║法、僧、戒。應如是觀：為身是梵行耶？乃至戒是梵行耶？」
X08n0240_p0602b15║答中分二：先答行淨所因；後「若諸菩薩」下，答因所
X08n0240_p0602b16║成果。斯即觀成利益也。今初，因有二：先明自行淨，
X08n0240_p0602b17║即離相之戒成；後「復應修習」下，明利他之行淨，即
X08n0240_p0602b18║無緣之四等。二種智慧通在兩文，為能淨故。今初，
X08n0240_p0602b19║應以十法而為所緣，作意觀察者，示所應也。次「所
X08n0240_p0602b20║謂身身業」下，十法即為所觀，此總所應觀者，此十
X08n0240_p0602b21║法也。言作意者，不墮無記故。觀察者，以慧推求故。
X08n0240_p0602b22║「若身是梵行者，當知梵行則為非善、則為非法、則為
X08n0240_p0602b23║渾濁、則為臭惡、則為不淨、則為可厭、則為違逆、則為
X08n0240_p0602b24║雜染、則為死屍、則為蟲聚。若身業是梵行者，梵行則
X08n0240_p0602c01║是行住坐臥、左右顧視、屈申俯仰。」
X08n0240_p0602c02║第三、廣陳修相，即尋思觀也。所觀十法即為十段，
X08n0240_p0602c03║前六是染，後四是淨。今初、觀身也。五陰成身，體不
X08n0240_p0602c04║順理，故非善色；體是無記法，故不軌則；非法飲食
X08n0240_p0602c05║資成，故不淨；自相臭惡，種子不淨，住處不淨。其中
X08n0240_p0602c06║但有三十六物，種種不淨皆可惡厭。四蛇相違反，
X08n0240_p0602c07║業惑所依，是身無知，要當必死。究竟不淨有十八
X08n0240_p0602c08║萬，戶蟲有九億，全以蟲聚成其身故。身業者，身之
X08n0240_p0602c09║作用。四儀無記，餘通善惡，故非梵行。
X08n0240_p0602c10║「若語是梵行者，梵行則是音聲、風息、脣舌、喉吻、吐納、
X08n0240_p0602c11║抑縱、高低、清濁。若語業是梵行者，梵行則是起居、問
X08n0240_p0602c12║訊、略說、廣說、喻說、直說、讚說、毀說、安立說、隨俗說、顯
X08n0240_p0602c13║了說。」
X08n0240_p0602c14║三、語者，語以音聲為體，風觸七處而出於聲，此唯
X08n0240_p0602c15║無記。語業通善惡，亦非梵行。
X08n0240_p0602c16║「若意是梵行者，梵行則應是覺、是觀，是分別、是種種
X08n0240_p0602c17║分別，是憶念、是種種憶念，是思惟、是種種思惟，是幻
X08n0240_p0602c18║術、是眠夢。若意業是梵行者，當知梵行則是思想、寒
X08n0240_p0602c19║熱、饑渴、苦惱、憂喜。」
X08n0240_p0602c20║第五、觀意者，謂覺是尋求，觀是伺察，覺麤觀細。此
X08n0240_p0602c21║十是心所，尚非心王，豈為梵行？意業是意之用，亦
X08n0240_p0602c22║同心，所以思等皆徧行故。
X08n0240_p0602c23║「若佛是梵行者，為色是佛耶？受是佛耶？想是佛耶？行
X08n0240_p0602c24║是佛耶？識是佛耶？為相是佛耶？好是佛耶？神通是佛
X08n0240_p0603a01║耶？業行是佛耶？果報是佛耶？」
X08n0240_p0603a02║第七、觀佛十事。觀佛三身，一一觀之，皆無自性。故
X08n0240_p0603a03║《中論》云：「非陰不離陰，此彼不相在。如來不有陰，何
X08n0240_p0603a04║處有如來？陰合有如來，則無有自性。」進退推求，佛
X08n0240_p0603a05║體寂滅。是知真佛既超心境，依斯成行，行豈相耶？
X08n0240_p0603a06║「若法是梵行者，為寂滅是法耶？涅槃是法耶？不生是
X08n0240_p0603a07║法耶？不起是法耶？不可說是法耶？無分別是法耶？無
X08n0240_p0603a08║所行是法耶？不合集是法耶？不隨順是法耶？無所得
X08n0240_p0603a09║是法耶？」
X08n0240_p0603a10║第八、觀法但有八句。然法有教、理、行、果。今就後三
X08n0240_p0603a11║略能詮教，但有三法：寂滅是理，涅槃是果，餘六通
X08n0240_p0603a12║三。今推徵云：若一是法，餘則應非，一一應爾。若謂
X08n0240_p0603a13║總是，則和合不實，隨得一法即應得餘，和合而成
X08n0240_p0603a14║則無和合。若以無合而為法者，無合之法豈當有
X08n0240_p0603a15║耶？又此舉法皆舉寂滅無生等者，欲明一一自虗，
X08n0240_p0603a16║法即非法，梵行何從？
X08n0240_p0603a17║「若僧是梵行者，為預流向是僧耶？預流果是僧耶？一
X08n0240_p0603a18║來向是僧耶？一來果是僧耶？不還向是僧耶？不還果
X08n0240_p0603a19║是僧耶？阿羅漢向是僧耶？阿羅漢果是僧耶？三明是
X08n0240_p0603a20║僧耶？六通是僧耶？」
X08n0240_p0603a21║第九、觀僧十事。前八約人，後二約德。此中僧，且依
X08n0240_p0603a22║小乘四果名僧。然觀意謂僧名和合，而有八輩。若
X08n0240_p0603a23║一是僧，餘則應非。又一一別辨，則無眾義。集此無
X08n0240_p0603a24║眾，豈成眾耶？後二就德。德若是僧，何須八輩？離法
X08n0240_p0603b01║無人，離人無法。一一窮究，為僧者誰？僧體既虗，梵
X08n0240_p0603b02║行安寄？
X08n0240_p0603b03║「若戒是梵行者，為壇場是戒耶？問清淨是戒耶？教威
X08n0240_p0603b04║儀是戒耶？三說羯磨是戒耶？和尚是戒耶？阿闍黎是
X08n0240_p0603b05║戒耶？剃髮是戒耶？著袈裟衣是戒耶？乞食是戒耶？正
X08n0240_p0603b06║命是戒耶？」
X08n0240_p0603b07║第十觀戒，戒為行體，亦賴眾緣，從緣成戒，戒性如
X08n0240_p0603b08║空，起心持戒，是謂迷倒，無善無威儀，不離二乘心，
X08n0240_p0603b09║是名持淨戒，此戒乃名真梵行也。上明離相之
X08n0240_p0603b10║戒，廣顯修相竟。次顯觀行成相，初約所觀十境
X08n0240_p0603b11║如實觀。
X08n0240_p0603b12║「如是觀已，於身無所取、於修無所著、於法無所住，過
X08n0240_p0603b13║去已滅、未來未至、現在空寂，無作業者、無受報者，此
X08n0240_p0603b14║世不移動、彼世不改變。此中何法名為梵行？梵行從
X08n0240_p0603b15║何處來？誰之所有？體為是誰？由誰而作？為是有、為是
X08n0240_p0603b16║無？為是色、為非色？無是受、為非受？為是想、為非想？為
X08n0240_p0603b17║是行、為非行？為是識、為非識？如是觀察，梵行法不可
X08n0240_p0603b18║得故、三世法皆空寂故、意無取著故、心無障礙故、所
X08n0240_p0603b19║行無二故、方便自在故、受無相法故、觀無相法故、知
X08n0240_p0603b20║佛法平等故、具一切佛法故，如是名為清淨梵行。」
X08n0240_p0603b21║第四、「如是觀」下，辨觀成之相。望前尋思，即是觀益；
X08n0240_p0603b22║望後得正覺果，此但如實觀成。今初，約所觀十境
X08n0240_p0603b23║如實觀成；後「此中何法」下，約所成梵行如實觀成。
X08n0240_p0603b24║謂觀梵行求來處不可得，及主者、作者皆不可得，
X08n0240_p0603c01║於有為、無為乃至五蘊求之畢竟不可得。以不可
X08n0240_p0603c02║得故，是名真梵行也。故云梵行觀成。後「如是觀察」
X08n0240_p0603c03║下，結成梵行清淨之相，通以無得故成也。上自
X08n0240_p0603c04║利行成。
X08n0240_p0603c05║「復應修習十種法。何者為十？所謂：處非處智、過現未
X08n0240_p0603c06║來業報智、諸禪解脫三昧智、諸根勝劣智、種種解智、
X08n0240_p0603c07║種種界智、一切至處道智、天眼無礙智、宿命無礙智、
X08n0240_p0603c08║永斷習氣智。於如來十力一一觀察，一一力中有無
X08n0240_p0603c09║量義悉應諮問，聞已應起大慈悲心，觀察眾生而不
X08n0240_p0603c10║捨離，思惟諸法無有休息，行無上業不求果報，了知
X08n0240_p0603c11║境界如幻、如夢、如影、如響亦如變化。」
X08n0240_p0603c12║第二「復應」下明利他行淨，文有二段：初觀十種深
X08n0240_p0603c13║智即利他之方，後慈念眾生成無緣四等，是則自
X08n0240_p0603c14║利利他上求下化皆具足也。初舉法應修，謂梵行
X08n0240_p0603c15║體也。緣體宛然一心湛寂，梵行用也。不思不造萬
X08n0240_p0603c16║行沸騰，故不但心觀圓明，復應廣集佛智，故下云
X08n0240_p0603c17║於如來十力一一觀察結勸修學也。次「聞已」下慈
X08n0240_p0603c18║念眾生成無緣四等，文有四句：一雙起慈悲如犢
X08n0240_p0603c19║母隨子，二思惟藥病成大法喜，三即行無求以成
X08n0240_p0603c20║大捨，四智了諸境導成無緣。後五喻廣如〈十忍品〉。
X08n0240_p0603c21║「若諸菩薩能與如是觀行相應，於諸法中不生二解，
X08n0240_p0603c22║一切佛法疾得現前，初發心時即得阿耨多羅三藐
X08n0240_p0603c23║三菩提，知一切法即心自性，成就慧身不由他悟。」
X08n0240_p0603c24║第二大文「若諸菩薩」下答因所成果問，初牒前因
X08n0240_p0604a01║深，次「一切佛法」下酬其果滿。今標由理觀深玄，了
X08n0240_p0604a02║性具足萬行齊修，故令大果無邊德用現證在即。
X08n0240_p0604a03║次「初發心時」下釋疾現之言，言疾得疾在何時，故
X08n0240_p0604a04║云初發心時何法現前，謂無上菩提。「知一切法」下
X08n0240_p0604a05║釋現前之相，亦是出其所因，意謂初心為始、正覺
X08n0240_p0604a06║為終，何以初心便成正覺？故今釋云知一切法即
X08n0240_p0604a07║心自性即名為佛。
X08n0240_p0604a08║初發心功德品第十七
X08n0240_p0604a09║初來意者，謂前二品明位及行，今顯勝德，舉初況
X08n0240_p0604a10║後，巧顯深勝，故次來也。又前品末云：「初發心時，便
X08n0240_p0604a11║成正覺。」未知此心有何功用，頓得爾耶？今釋此義，
X08n0240_p0604a12║故次來也。二、釋名者，初有二義：一、三種發心之初，
X08n0240_p0604a13║如《起信論》說：「發心有三種相：一、信成就發心；二、解
X08n0240_p0604a14║行發心；三、證發心。」此當初信成就發心也。二、十住
X08n0240_p0604a15║之初，發有二義：一、發起上求；二、三德開發。在於信
X08n0240_p0604a16║位，久已研窮，至此位中，忽然開發，故得功齊果位，
X08n0240_p0604a17║攝德無邊，受斯稱矣。然住會發心，定是信成就攝，
X08n0240_p0604a18║解、行及證，自在後文，生如來家，自約解說，不應謂
X08n0240_p0604a19║此便是證收。
X08n0240_p0604a20║爾時，天帝釋白法慧菩薩言：「佛子！菩薩初發菩提之
X08n0240_p0604a21║心，所得功德其量幾何？」
X08n0240_p0604a22║此一品文長分七段：一、天王請說分，二、歎深難說
X08n0240_p0604a23║分，三、約喻校量分，四、就法略示分，五、動地興供分，
X08n0240_p0604a24║六、他方證成分，七、以偈重頌分。今初，問也。天帝問
X08n0240_p0604b01║者在彼宮故，聞前速成生疑念故，菩提心是萬行
X08n0240_p0604b02║主故，問法慧者是會主故，初心具後之德唯慧境
X08n0240_p0604b03║故。
X08n0240_p0604b04║法慧菩薩言：「此義甚深，難說、難知、難分別、難信解、難
X08n0240_p0604b05║證、難行、難通達、難思惟、難度量、難趣入。」
X08n0240_p0604b06║此顯深難說也。所以歎者，法體深廣，去疑令樂。故
X08n0240_p0604b07║下寄言說，顯未盡其源故。
X08n0240_p0604b08║「雖然，我當承佛威神之力而為汝說。」
X08n0240_p0604b09║第三、「雖然」下，約喻校量分。於中二：初、結前生後，謂
X08n0240_p0604b10║約自力則甚深，承佛力則可說。
X08n0240_p0604b11║「佛子！假使有人以一切樂具，供養東方阿僧祇世界
X08n0240_p0604b12║所有眾生，經於一劫，然後教令淨持五戒；南、西、北方，
X08n0240_p0604b13║四維、上、下，亦復如是。佛子！於汝意云何？此人功德寧
X08n0240_p0604b14║為多不？」天帝言：「佛子！此人功德，唯佛能知，其餘一切
X08n0240_p0604b15║無能量者。」法慧菩薩言：「佛子！此人功德比菩薩初發
X08n0240_p0604b16║心功德，百分不及一，千分不及一，百千分不及一；如
X08n0240_p0604b17║是億分、百億分、千億分、百千億分、那由他億分、百那
X08n0240_p0604b18║由他億分、千那由他億分、百千那由他億分、數分、歌
X08n0240_p0604b19║羅分、筭分、喻分、優婆尼沙陀分，亦不及一。佛子！且置
X08n0240_p0604b20║此喻。假使有人以一切樂具，供養十方十阿僧祇世
X08n0240_p0604b21║界所有眾生，經於百劫，然後教令修十善道；如是供
X08n0240_p0604b22║養，經於千劫，教住四禪；經於百千劫，教住四無量心；
X08n0240_p0604b23║經於億劫，教住四無色定；經於百億劫，教住須陀洹
X08n0240_p0604b24║果；經於千億劫，教住斯陀含果；經於百千億劫，教住
X08n0240_p0604c01║阿那含果；經於那由他億劫，教住阿羅漢果；經於百
X08n0240_p0604c02║千那由他億劫，教住辟支佛道。佛子！於意云何？是人
X08n0240_p0604c03║功德寧為多不？」天帝言：「佛子！此人功德唯佛能知。」法
X08n0240_p0604c04║慧菩薩言：「佛子！此人功德比菩薩初發心功德，百分
X08n0240_p0604c05║不及一，千分不及一，百千分不及一，乃至優波尼沙
X08n0240_p0604c06║陀分亦不及一。何以故？佛子！一切諸佛初發心時，不
X08n0240_p0604c07║但為以一切樂具供養十方十阿僧祇世界所有眾
X08n0240_p0604c08║生，經於百劫乃至百千那由他億劫故，發菩提心；不
X08n0240_p0604c09║但為教爾所眾生令修五戒、十善業道，教住四禪、四
X08n0240_p0604c10║無量心、四無色定，教得須陀洹果、斯陀含果、阿那含
X08n0240_p0604c11║果、阿羅漢果、辟支佛道故，發菩提心；為令如來種性
X08n0240_p0604c12║不斷故，為充徧一切世界故，為度脫一切世界眾生
X08n0240_p0604c13║故，為悉知一切世界成壞故，為悉知一切世界中眾
X08n0240_p0604c14║生垢淨故，為悉知一切世界自性清淨故，為悉知一
X08n0240_p0604c15║切眾生心樂煩惱習氣故，為悉知一切眾生死此生
X08n0240_p0604c16║彼故，為悉知一切眾生諸根方便故，為悉知一切眾
X08n0240_p0604c17║生心行故，為悉知一切眾生三世智故，為悉知一切
X08n0240_p0604c18║佛境界平等故，發於無上菩提之心。」
X08n0240_p0604c19║此下正顯校量發心功德，有十一大喻：一利樂眾
X08n0240_p0604c20║生喻，二速疾步剎喻，三知劫成壞喻，四善知勝解
X08n0240_p0604c21║喻，五善知諸根喻，六善知欲樂喻，七善知方便喻，
X08n0240_p0604c22║八善知他心喻，九善知業相喻，十善知煩惱喻，十
X08n0240_p0604c23║一供佛及生喻。然此十一喻後後過前前，故皆捨
X08n0240_p0604c24║置前前更舉後後。又一一喻內一一皆有十重小
X08n0240_p0605a01║喻，文無者略也。今初利樂眾生喻也。初「假使有人」
X08n0240_p0605a02║下乃舉廣，次問於意「云何」徵問，次天帝言答廣，次
X08n0240_p0605a03║「且置此喻」下併舉九事小喻，次問，次答，次「法慧菩
X08n0240_p0605a04║薩言」下校量超勝後喻，喻同此，無小喻者略也。
X08n0240_p0605a05║「佛子！復置此喻。假使有人，於一念頃，能過東方阿僧
X08n0240_p0605a06║祇世界；念念如是，盡阿僧祇劫，此諸世界無有能得
X08n0240_p0605a07║知其邊際。又第二人，於一念頃，能過前人阿僧祇劫
X08n0240_p0605a08║所過世界；如是，亦盡阿僧祇劫。次第展轉，乃至第十。
X08n0240_p0605a09║南、西、北方，四維、上、下，亦復如是。佛子！此十方中，凡有
X08n0240_p0605a10║百人，一一如是過諸世界，是諸世界可知邊際；菩薩
X08n0240_p0605a11║初發阿耨多羅三藐三菩提心所有善根，無有能得
X08n0240_p0605a12║知其際者。何以故？佛子！菩薩不齊限，但為往爾所世
X08n0240_p0605a13║界得了知故，發菩提心；為了知十方世界故，發菩提
X08n0240_p0605a14║心。所謂：欲了知妙世界即是麤世界，麤世界即是妙
X08n0240_p0605a15║世界；仰世界即是覆世界，覆世界即是仰世界；小世
X08n0240_p0605a16║界即是大世界，大世界即是小世界；廣世界即是狹
X08n0240_p0605a17║世界，狹世界即是廣世界；一世界即是不可說世界，
X08n0240_p0605a18║不可說世界即是一世界；不可說世界入一世界，一
X08n0240_p0605a19║世界入不可說世界；穢世界即是淨世界，淨世界即
X08n0240_p0605a20║是穢世界。欲知一毛端中一切世界差別性，一切世
X08n0240_p0605a21║界中一毛端一體性；欲知一世界中出生一切世界；
X08n0240_p0605a22║欲知一切世界無體性；欲以一念心盡知一切廣大
X08n0240_p0605a23║世界而無障礙故，發阿耨多羅三藐三菩提心。」
X08n0240_p0605a24║第二、舉速疾步剎喻中，初舉廣喻，次「菩薩初發」下
X08n0240_p0605b01║辨過超勝。「何以故」云徵釋，彰前不及。次為了知十
X08n0240_p0605b02║方，辨此過前。
X08n0240_p0605b03║「佛子！復置此喻。假使有人，於一念頃，能知東方阿僧
X08n0240_p0605b04║祇世界成壞劫數；念念如是，盡阿僧祇劫，此諸劫數
X08n0240_p0605b05║無有能得知其邊際。有第二人，於一念頃，能知前人
X08n0240_p0605b06║阿僧祇劫所知劫數。如是廣說，乃至第十。南、西、北方，
X08n0240_p0605b07║四維、上、下，亦復如是。佛子！此十方阿僧祇世界成壞
X08n0240_p0605b08║劫數，可知邊際；菩薩初發阿耨多羅三藐三菩提心
X08n0240_p0605b09║功德善根，無有能得知其際者。何以故？菩薩不齊限，
X08n0240_p0605b10║但為知爾所世界成壞劫數故，發阿耨多羅三藐三
X08n0240_p0605b11║菩提心；為悉知一切世界成壞劫盡無餘故，發阿耨
X08n0240_p0605b12║多羅三藐三菩提心。所謂：知長劫與短劫平等，短劫
X08n0240_p0605b13║與長劫平等；一劫與無數劫平等，無數劫與一劫平
X08n0240_p0605b14║等；有佛劫與無佛劫平等，無佛劫與有佛劫平等；一
X08n0240_p0605b15║佛劫中有不可說佛，不可說佛劫中有一佛；有量劫
X08n0240_p0605b16║與無量劫平等，無量劫與有量劫平等；有盡劫與無
X08n0240_p0605b17║盡劫平等，無盡劫與有盡劫平等；不可說劫與一念
X08n0240_p0605b18║平等，一念與不可說劫平等；一切劫入非劫，非劫入
X08n0240_p0605b19║一切劫。欲於一念中盡知前際、後際及現在一切世
X08n0240_p0605b20║界成壞劫故，發阿耨多羅三藐三菩提心。是名初發
X08n0240_p0605b21║心大誓莊嚴了知一切劫神通智。」
X08n0240_p0605b22║第三、舉知劫成壞喻，初舉廣大，次「此十方」下對辨
X08n0240_p0605b23║超勝。
X08n0240_p0605b24║「佛子！復置此喻。假使有人，於一念頃，能知東方阿僧
X08n0240_p0605c01║祇世界所有眾生種種差別解；念念如是，盡阿僧祇
X08n0240_p0605c02║劫。有第二人，於一念頃，能知前人阿僧祇劫所知眾
X08n0240_p0605c03║生諸解差別；如是，亦盡阿僧祇劫。次第展轉，乃至第
X08n0240_p0605c04║十。南、西、北方，四維、上、下，亦復如是。佛子！此十方眾生
X08n0240_p0605c05║種種差別解，可知邊際；菩薩初發阿耨多羅三藐三
X08n0240_p0605c06║菩提心功德善根，無有能得知其際者。何以故？佛子！
X08n0240_p0605c07║菩薩不齊限，但為知爾所眾生解故，發阿耨多羅三
X08n0240_p0605c08║藐三菩提心；為盡知一切世界所有眾生種種差別
X08n0240_p0605c09║解故，發阿耨多羅三藐三菩提心。所謂：欲知一切差
X08n0240_p0605c10║別解無邊故，一眾生解、無數眾生解平等故；欲得不
X08n0240_p0605c11║可說差別解方便智光明故；欲悉知眾生海各各差
X08n0240_p0605c12║別解盡無餘故，欲悉知過現未來、善不善種種無量
X08n0240_p0605c13║解故，欲悉知相似解、不相似解故，欲悉知一切解即
X08n0240_p0605c14║是一解、一解即是一切解故，欲得如來解力故，欲悉
X08n0240_p0605c15║知有上解、無上解、有餘解、無餘解、等解、不等解差別
X08n0240_p0605c16║故，欲悉知有依解、無依解、共解、不共解、有邊解、無邊
X08n0240_p0605c17║解、差別解、無差別解、善解、不善解、世間解、出世間解
X08n0240_p0605c18║差別故，欲於一切妙解、大解、無量解、正位解中得如
X08n0240_p0605c19║來解脫無障礙智故，欲以無量方便悉知十方一切
X08n0240_p0605c20║眾生界一一眾生淨解、染解、廣解、略解、細解、麤解盡
X08n0240_p0605c21║無餘故，欲悉知深密解、方便解、分別解、自然解、隨因
X08n0240_p0605c22║所起解、隨緣所起解一切解網悉無餘故，發阿耨多
X08n0240_p0605c23║羅三藐三菩提心。」
X08n0240_p0605c24║第四、舉善知勝解喻。言勝解者，謂於決定境印持
X08n0240_p0606a01║為性，不可引轉為業。今略云解，即唯識別境解也。
X08n0240_p0606a02║初舉廣喻，次「此十方眾生」下辨超過，次「何以故」下
X08n0240_p0606a03║徵釋。初反釋，次「為盡知」下順釋。此為盡知等為總。
X08n0240_p0606a04║次「所謂欲知」下有八句，總約相以辨。次「欲悉知」下
X08n0240_p0606a05║有五句，一一別明超過之相。
X08n0240_p0606a06║「佛子！復置此喻。假使有人，於一念頃，能知東方無數
X08n0240_p0606a07║世界一切眾生諸根差別；念念如是，經阿僧祇劫。有
X08n0240_p0606a08║第二人，於一念頃，能知前人阿僧祇劫念念所知諸
X08n0240_p0606a09║根差別。如是廣說，乃至第十。南、西、北方，四維、上、下，亦
X08n0240_p0606a10║復如是。佛子！此十方世界所有眾生諸根差別，可知
X08n0240_p0606a11║邊際；菩薩初發阿耨多羅三藐三菩提心功德善根，
X08n0240_p0606a12║無有能得知其際者。何以故？菩薩不齊限，但為知爾
X08n0240_p0606a13║所世界眾生根故，發阿耨多羅三藐三菩提心；為盡
X08n0240_p0606a14║知一切世界中一切眾生根種種差別，廣說乃至，欲
X08n0240_p0606a15║盡知一切諸根網故，發阿耨多羅三藐三菩提心。」
X08n0240_p0606a16║五、舉善知諸根喻：初舉廣喻；次「此十方」下，辨超過。
X08n0240_p0606a17║「佛子！復置此喻。假使有人，於一念頃，能知東方無數
X08n0240_p0606a18║世界所有眾生種種欲樂；念念如是，盡阿僧祇劫。次
X08n0240_p0606a19║第廣說，乃至第十。南、西、北方，四維、上、下，亦復如是。此
X08n0240_p0606a20║十方眾生所有欲樂，可知邊際；菩薩初發阿耨多羅
X08n0240_p0606a21║三藐三菩提心功德善根，無有能得知其際者。何以
X08n0240_p0606a22║故？佛子！菩薩不齊限，但為知爾所眾生欲樂故，發阿
X08n0240_p0606a23║耨多羅三藐三菩提心；為盡知一切世界所有眾生
X08n0240_p0606a24║種種欲樂，廣說乃至，欲盡知一切欲樂網故，發阿耨
X08n0240_p0606b01║多羅三藐三菩提心。」
X08n0240_p0606b02║六、舉善知樂欲喻。樂欲者，謂於所樂欲境，希望為
X08n0240_p0606b03║性，勤依為業，即勝解智所攝。初舉廣；次「此十方眾
X08n0240_p0606b04║生」下，辨超過。
X08n0240_p0606b05║「佛子！復置此喻。假使有人，於一念頃，能知東方無數
X08n0240_p0606b06║世界所有眾生種種方便；如是廣說，乃至第十。南、西、
X08n0240_p0606b07║北方，四維、上、下，亦復如是。此十方眾生種種方便，可
X08n0240_p0606b08║知邊際；菩薩初發阿耨多羅三藐三菩提心功德善
X08n0240_p0606b09║根，無有能得知其際者。何以故？佛子！菩薩不齊限，但
X08n0240_p0606b10║為知爾所世界眾生種種方便故，發阿耨多羅三藐
X08n0240_p0606b11║三菩提心；為盡知一切世界所有眾生種種方便，廣
X08n0240_p0606b12║說乃至，欲盡知一切方便網故，發阿耨多羅三藐三
X08n0240_p0606b13║菩提心。」
X08n0240_p0606b14║七、舉善知方便喻。初舉廣喻，次「此十方」下辨超過。
X08n0240_p0606b15║「佛子！復置此喻。假使有人，於一念頃，能知東方無數
X08n0240_p0606b16║世界所有眾生種種差別心。廣說乃至，此十方世界
X08n0240_p0606b17║所有眾生種種差別心，可知邊際；菩薩初發阿耨多
X08n0240_p0606b18║羅三藐三菩提心功德善根，無有能得知其際者。何
X08n0240_p0606b19║以故？佛子！菩薩不齊限，但為知爾所眾生心故，發阿
X08n0240_p0606b20║耨多羅三藐三菩提心；為悉知盡法界、虗空界無邊
X08n0240_p0606b21║眾生種種心，乃至欲盡知一切心網故，發阿耨多羅
X08n0240_p0606b22║三藐三菩提心。」
X08n0240_p0606b23║八、舉善知他心喻。知心義兼王所。初舉廣喻；次「菩
X08n0240_p0606b24║薩初發」下，辨超過。
X08n0240_p0606c01║「佛子！復置此喻。假使有人，於一念頃，能知東方無數
X08n0240_p0606c02║世界所有眾生種種差別業。廣說乃至，此十方眾生
X08n0240_p0606c03║種種差別業可知邊際，菩薩初發阿耨多羅三藐三
X08n0240_p0606c04║菩提心善根邊際不可得知。何以故？佛子！菩薩不齊
X08n0240_p0606c05║限，但為知爾所眾生業故，發阿耨多羅三藐三菩提
X08n0240_p0606c06║心；欲悉知三世一切眾生業，乃至欲悉知一切業網
X08n0240_p0606c07║故，發阿耨多羅三藐三菩提心。」
X08n0240_p0606c08║第九、舉善知業相喻。業即業報智，如下九地中說。
X08n0240_p0606c09║初舉廣喻；次「菩薩初發」下，辨超過。
X08n0240_p0606c10║「佛子！復置此喻。假使有人，於一念頃，能知東方無數
X08n0240_p0606c11║世界所有眾生種種煩惱；念念如是，盡阿僧祇劫，此
X08n0240_p0606c12║諸煩惱種種差別無有能得知其邊際。有第二人，於
X08n0240_p0606c13║一念頃，能知前人阿僧祇劫所知眾生煩惱差別；如
X08n0240_p0606c14║是，復盡阿僧祇劫。次第廣說，乃知第十。南、西、北方，四
X08n0240_p0606c15║維、上、下，亦復如是。佛子！此十方眾生煩惱差別，可知
X08n0240_p0606c16║邊際；菩薩初發阿耨多羅三藐三菩提心善根邊際，
X08n0240_p0606c17║不可得知。何以故？佛子！菩薩不齊限，但為知爾所世
X08n0240_p0606c18║界眾生煩惱故，發阿耨多羅三藐三菩提心；為盡知
X08n0240_p0606c19║一切世界所有眾生煩惱差別故，發阿耨多羅三藐
X08n0240_p0606c20║三菩提心。所謂：欲盡知輕煩惱、重煩惱、眠煩惱、起煩
X08n0240_p0606c21║惱，一一眾生無量煩惱種種差別、種種覺觀，淨治一
X08n0240_p0606c22║切諸雜染故；欲盡知依無明煩惱、愛相應煩惱，斷一
X08n0240_p0606c23║切諸有趣煩惱結故；欲盡知貪分煩惱、瞋分煩惱、癡
X08n0240_p0606c24║分煩惱、等分煩惱，斷一切煩惱根本故；欲悉知我煩
X08n0240_p0607a01║惱、我所煩惱、我慢煩惱，覺悟一切煩惱盡無餘故；欲
X08n0240_p0607a02║悉知從顛倒分別生根本煩惱、隨煩惱，因身見生六
X08n0240_p0607a03║十二見，調伏一切煩惱故；欲悉知葢煩惱、障煩惱，發
X08n0240_p0607a04║大悲救護心，斷一切煩惱網，令一切智性清淨故，發
X08n0240_p0607a05║阿耨多羅三藐三菩提心。」
X08n0240_p0607a06║第十、舉善知煩惱喻。煩惱有根本、隨等，具如《唯識》。
X08n0240_p0607a07║初舉廣喻，次「此十方」下辨超過。二徵釋中，「何以故」
X08n0240_p0607a08║下先反顯，次「為盡知」下總明。次別釋有六門：初門
X08n0240_p0607a09║總明，二「欲盡知」下流轉門，三「欲盡知」下病行門，四
X08n0240_p0607a10║「欲悉知」下諸識門，五「欲悉知」下相生門，六「欲悉知」
X08n0240_p0607a11║下出家門。義有多釋。
X08n0240_p0607a12║「佛子！復置此喻。假使有人，於一念頃，以諸種種上味
X08n0240_p0607a13║飲食、香華、衣服、幢幡、傘蓋，及僧伽藍、上妙宮殿、寶帳、
X08n0240_p0607a14║網幔、種種莊嚴師子之座，及眾妙寶，供養東方無數
X08n0240_p0607a15║諸佛，及無數世界所有眾生，恭敬尊重，禮拜讚歎，曲
X08n0240_p0607a16║躬瞻仰，相續不絕，經無數劫；又勸彼眾生，悉令如是
X08n0240_p0607a17║供養於佛。至佛滅後，各為起塔，其塔高廣，無數世界
X08n0240_p0607a18║眾寶所成種種莊嚴，一一塔中各有無數如來形像，
X08n0240_p0607a19║光明徧照無數世界，經無數劫；南、西、北方，四維、上、下，
X08n0240_p0607a20║亦復如是。佛子！於汝意云何？此人功德寧為多不？」天
X08n0240_p0607a21║帝言：「是人功德，唯佛乃知，餘無能測。」「佛子！此人功德
X08n0240_p0607a22║比菩薩初發心功德，百分不及一，千分不及一，百千
X08n0240_p0607a23║分不及一，乃至優波尼沙陀分亦不及一。佛子！復置
X08n0240_p0607a24║此喻。假使復有第二人，於一念中，能作前人及無數
X08n0240_p0607b01║世界所有眾生無數劫中供養之事；念念如是，以無
X08n0240_p0607b02║量種供養之具，供養無量諸佛如來，及無量世界所
X08n0240_p0607b03║有眾生，經無量劫。其第三人，乃至第十人，皆亦如是，
X08n0240_p0607b04║於一念中，能作前人所有供養；念念如是，以無邊、無
X08n0240_p0607b05║等、不可數、不可稱、不可思、不可量、不可說、不可說不
X08n0240_p0607b06║可說供養之具，供養無邊乃至不可說不可說諸佛，
X08n0240_p0607b07║及爾許世界所有眾生，經無邊乃至不可說不可說
X08n0240_p0607b08║劫。至佛滅後，各為起塔，其塔高廣；乃至住劫，亦如是。
X08n0240_p0607b09║佛子！此前功德比菩薩初發心功德，百分不及一，千
X08n0240_p0607b10║分不及一，百千分不及一，乃至優波尼沙陀分亦不
X08n0240_p0607b11║及一。何以故？佛子！菩薩摩訶薩不齊限，但為供養爾
X08n0240_p0607b12║所佛故，發阿耨多羅三藐三菩提心；為供養盡法界、
X08n0240_p0607b13║虗空界、不可說不可說十方無量去、來、現在所有諸
X08n0240_p0607b14║佛故，發阿耨多羅三藐三菩提心。」
X08n0240_p0607b15║十一、舉供佛及生。初舉廣喻，以一人供佛，有現世、
X08n0240_p0607b16║滅後供養功德，校量顯勝；次略辨九人供佛功德，
X08n0240_p0607b17║校量顯勝；後徵釋中，「何以故」下，反顯；次「為供養」下，
X08n0240_p0607b18║順釋。已上第三、約喻校量分竟。
X08n0240_p0607b19║「發是心已，能知前際一切諸佛始成正覺及般涅槃，
X08n0240_p0607b20║能信後際一切諸佛所有善根，能知現在一切諸佛
X08n0240_p0607b21║所有智慧。彼諸佛所有功德，此菩薩能信、能受、能修、
X08n0240_p0607b22║能得、能知、能證、能成就，能與諸佛平等一性。何以故？
X08n0240_p0607b23║此菩薩為不斷一切如來種性故發心，為充徧一切
X08n0240_p0607b24║世界故發心，為度脫一切世界眾生故發心，為悉知
X08n0240_p0607c01║一切世界成壞故發心，為悉知一切眾生垢淨故發
X08n0240_p0607c02║心，為悉知一切世界三有清淨故發心，為悉知一切
X08n0240_p0607c03║眾生心樂煩惱習氣故發心，為悉知一切眾生死此
X08n0240_p0607c04║生彼故發心，為悉知一切眾生諸根方便故發心，為
X08n0240_p0607c05║悉知一切眾生心行故發心，為悉知一切眾生三世
X08n0240_p0607c06║智故發心。」
X08n0240_p0607c07║下就法略示分，前喻顯大心因廣，此明攝德深勝，
X08n0240_p0607c08║亦是讚勝勸學。能知前際下至後心無所著，文有
X08n0240_p0607c09║五段：初解行圓滿，二「以發心故」下妙果當成，三「應
X08n0240_p0607c10║知此人」下與佛平等，四「纔發心時」下能作佛事，五
X08n0240_p0607c11║「初發心」下大智現前。此初解行圓滿也。言語信等
X08n0240_p0607c12║者，謂此菩薩於佛智慧能信是十，信位成就故。能
X08n0240_p0607c13║受是十住，能修是十行，能知是十向，能證是十地，
X08n0240_p0607c14║能究竟是結因究竟，能與佛等是果滿，謂與佛能
X08n0240_p0607c15║證所證平等無二故，故初心即攝諸位。「何以故」下
X08n0240_p0607c16║徵釋所以。何以初心即滿因位？釋云：以等真性所
X08n0240_p0607c17║為無齊限故。
X08n0240_p0607c18║「以發心故，常為三世一切諸佛之所憶念，即得三世
X08n0240_p0607c19║一切諸佛無上菩提，即為三世一切諸佛與其妙法，
X08n0240_p0607c20║即與三世一切諸佛體性平等，已修三世一切諸佛
X08n0240_p0607c21║助道之法，成就三世一切諸佛力、無所畏，莊嚴三世
X08n0240_p0607c22║一切諸佛不共佛法，悉得法界一切諸佛說法智慧。
X08n0240_p0607c23║何以故？以是發心即得佛故。」
X08n0240_p0607c24║第二、妙果當成，謂以是發心為因，決定當得佛故。
X08n0240_p0608a01║望圓極之果，故定當成。約見性成智身，上品云即
X08n0240_p0608a02║得。晉經梵本，此中皆是佛故者，當此義也。
X08n0240_p0608a03║「應知此人即與三世諸佛同等，即與三世諸佛如來
X08n0240_p0608a04║境界平等，即與三世諸佛如來功德平等，得如來一
X08n0240_p0608a05║身、無量身究竟平等真實智慧。」
X08n0240_p0608a06║第、三言與佛平等，謂發心均故，發心畢竟二無別
X08n0240_p0608a07║故。
X08n0240_p0608a08║「纔發心時，即為十方一切諸佛所共稱歎，即能說法、
X08n0240_p0608a09║教化、調伏一切世界所有眾生，即能震動一切世界，
X08n0240_p0608a10║即能光照一切世界，即能息滅一切世界諸惡道苦，
X08n0240_p0608a11║即能嚴淨一切國土，即能於一切世界中示現成佛，
X08n0240_p0608a12║即能令一切眾生皆得歡喜，即能入一切法界性，即
X08n0240_p0608a13║能持一切佛種性，即能得一切佛智慧光明。」
X08n0240_p0608a14║第四、言能作佛事有十一句，皆是纔發即得。言即
X08n0240_p0608a15║得者，有二意：一、約法圓融，初心攝諸位故；二、以位
X08n0240_p0608a16║攝位，如十住滿即成佛故。
X08n0240_p0608a17║「此初發心菩薩，不於三世少有所得，所謂若諸佛若
X08n0240_p0608a18║諸佛法、若菩薩若菩薩法、若獨覺若獨覺法、若聲聞
X08n0240_p0608a19║若聲聞法、若世間若世間法、若出世間若出世間法、
X08n0240_p0608a20║若眾生若眾生法，唯求一切智，於諸法界心無所著。」
X08n0240_p0608a21║第五、大智現前，謂以無著大智求菩提故。又通釋
X08n0240_p0608a22║上四段，謂由於無所著故稱性圓融，能成能攝一
X08n0240_p0608a23║切功德。
X08n0240_p0608a24║爾時，佛神力故，十方各一萬佛剎微塵數世界六種
X08n0240_p0608b01║震動，所謂：動、徧動、等徧動，起、徧起、等徧起，踊、徧踊、等
X08n0240_p0608b02║徧踊，震、徧震、等徧震，吼、徧吼、等徧吼，擊、徧擊、等徧擊。
X08n0240_p0608b03║雨眾天華、天香、天末香、天華鬘、天衣、天寶、天莊嚴具，
X08n0240_p0608b04║作天妓樂，放天光明及天音聲。
X08n0240_p0608b05║此大文第五、興供動地分，言瑞應也。
X08n0240_p0608b06║是時，十方各過十佛剎微塵數世界外，有萬佛剎微
X08n0240_p0608b07║塵數佛，同名法慧，各現其身，在法慧菩薩前作如是
X08n0240_p0608b08║言：「善哉！善哉！法慧！汝於今者能說此法，我等十方各
X08n0240_p0608b09║萬佛剎微塵數佛亦說是法，一切諸佛悉如是說。汝
X08n0240_p0608b10║說此法時，有萬佛剎微塵數菩薩發菩提心；我等今
X08n0240_p0608b11║者悉授其記，於當來世過千不可說無邊劫，同一劫
X08n0240_p0608b12║中而得作佛出興於世，皆號清淨心如來，所住世界
X08n0240_p0608b13║各各差別。我等悉當護持此法，令未來世一切菩薩
X08n0240_p0608b14║未曾聞者皆悉得聞。如此娑婆世界四天下須彌頂
X08n0240_p0608b15║上說如是法，令諸眾生聞已受化；如是十方百千億
X08n0240_p0608b16║那由他無數、無量、無邊、無等、不可數、不可稱、不可思、
X08n0240_p0608b17║不可量、不可說，盡法界、虗空界、諸世界中，亦說此法
X08n0240_p0608b18║教化眾生。其說法者，同名法慧，悉以佛神力故，世尊
X08n0240_p0608b19║本願力故，為欲顯示佛法故，為以智光普照故，為欲
X08n0240_p0608b20║開闡實義故，為令證得法性故，為令眾會悉歡喜故，
X08n0240_p0608b21║為欲開示佛法因故，為得一切佛平等故，為了法界
X08n0240_p0608b22║無有二故，說如是法。」
X08n0240_p0608b23║此大文第六、他方證成分也。以初心攝德深廣恐
X08n0240_p0608b24║難信受，故佛自證。文分三段：初佛現證，「汝說」下顯
X08n0240_p0608c01║益證成，「如是娑婆」下結通無盡。是證佛結通，非經
X08n0240_p0608c02║家也。
X08n0240_p0608c03║爾時，法慧菩薩普觀盡虗空界十方國土一切眾會，
X08n0240_p0608c04║欲悉成就諸眾生故，欲悉淨治諸業果報故，欲悉開
X08n0240_p0608c05║顯清淨法界故，欲悉拔除雜染根本故，欲悉增長廣
X08n0240_p0608c06║大信解故，欲悉令知無量眾生根故，欲悉令知三世
X08n0240_p0608c07║法平等故，欲悉令觀察涅槃界故，欲增長自清淨善
X08n0240_p0608c08║根故，承佛威力，即說頌言：
X08n0240_p0608c09║此下第七、以偈重頌分。先辨偈意，有十一句。初一
X08n0240_p0608c10║後一是說偈儀而離開者，欲顯中九皆承佛力該
X08n0240_p0608c11║十方故。中九正明所為，初總、餘別。別中四對：一、淨
X08n0240_p0608c12║業顯理；二、除惑開信，妄想分別為雜染根；三、知病
X08n0240_p0608c13║識藥；四、觀果淨因，即由利他自業便淨。
X08n0240_p0608c14║「為利世間發大心，其心普徧於十方，
X08n0240_p0608c15║眾生國土三世法，佛及菩薩最勝海。
X08n0240_p0608c16║究竟虗空等法界，所有一切諸世間，
X08n0240_p0608c17║如諸佛法皆往詣，如是發心無退轉。
X08n0240_p0608c18║慈念眾生無暫捨，離諸惱害普饒益，
X08n0240_p0608c19║光明照世為所歸，十力護念難思議。
X08n0240_p0608c20║十方國土悉趣入，一切色形皆示現，
X08n0240_p0608c21║如佛福智廣無邊，隨順修因無所著。
X08n0240_p0608c22║有剎仰住或傍覆，麤妙廣大無量種，
X08n0240_p0608c23║菩薩一發最上心，悉能往詣皆無礙。
X08n0240_p0608c24║菩薩勝行不可說，皆勤修習無所住，
X08n0240_p0609a01║見一切佛常欣樂，普入於其深法海。
X08n0240_p0609a02║哀愍五趣諸羣生，令除垢穢普清淨，
X08n0240_p0609a03║紹隆佛種不斷絕，摧滅魔宮無有餘。
X08n0240_p0609a04║已住如來平等性，善修微妙方便道，
X08n0240_p0609a05║於佛境界起信心，得佛灌頂心無著。
X08n0240_p0609a06║兩足尊所念報恩，心如金剛不可沮，
X08n0240_p0609a07║於佛所行能照了，自然修習菩提行。
X08n0240_p0609a08║諸趣差別想無量，業果及心亦非一，
X08n0240_p0609a09║乃至根性種種殊，一發大心悉明見。
X08n0240_p0609a10║其心廣大等法界，無依無變如虗空，
X08n0240_p0609a11║趣向佛智無所取，諦了實際離分別。
X08n0240_p0609a12║知眾生心無生想，了達諸法無法想，
X08n0240_p0609a13║雖普分別無分別，億那由剎皆往詣。
X08n0240_p0609a14║無量諸法妙法藏，隨順觀察悉能入，
X08n0240_p0609a15║眾生根行靡不知，到如是處如是尊。
X08n0240_p0609a16║清淨大願恒相應，樂供如來不退轉，
X08n0240_p0609a17║人天見者無厭足，常為諸佛所護念。
X08n0240_p0609a18║其心清淨無所依，雖觀深法而不取，
X08n0240_p0609a19║如是思惟無量劫，於三世中無所著。
X08n0240_p0609a20║其心堅固難制沮，趣佛菩提無障礙，
X08n0240_p0609a21║志求妙道除蒙惑，周行法界不告勞。
X08n0240_p0609a22║知語言法皆寂滅，但入真如絕異解，
X08n0240_p0609a23║諸佛境界悉順觀，達於三世心無礙。」
X08n0240_p0609a24║第二、正顯偈辭，有一百二十一頌，文分三段：初、八
X08n0240_p0609b01║十二偈，超頌就法略示；二、有三十四偈，却頌就喻
X08n0240_p0609b02║校量；三、有五偈，結成勸讚，令景慕發心。歎深難說，
X08n0240_p0609b03║徧於三段。又歎為長行偈頌之本，故略不頌之。初
X08n0240_p0609b04║中文亦分五：初、有十七偈，頌第一、解行圓滿；二、菩
X08n0240_p0609b05║薩始發下十七偈，超頌第四、能作佛事；三、菩薩所
X08n0240_p0609b06║住下十八偈，却頌第三、得佛平等；四、趣向菩提下
X08n0240_p0609b07║六偈半，頌第五、大智現前；五、恒勸眾生下二十三
X08n0240_p0609b08║偈半，頌第二、當成妙果。文不次者，顯德無前後故。
X08n0240_p0609b09║今初。
X08n0240_p0609b10║「菩薩始發廣大心，即能徧往十方剎，
X08n0240_p0609b11║法門無量不可說，智光普照皆明了。
X08n0240_p0609b12║大悲廣度最無比，慈心普徧等虗空，
X08n0240_p0609b13║而於眾生不分別，如是清淨遊於世。
X08n0240_p0609b14║十方眾生悉慰安，一切所作皆真實，
X08n0240_p0609b15║恒以淨心不異語，常為諸佛共加護。
X08n0240_p0609b16║過去所有皆憶念，未來一切悉分別，
X08n0240_p0609b17║十方世界普入中，為度眾生令出離。
X08n0240_p0609b18║菩薩具足妙智光，善了因緣無有疑，
X08n0240_p0609b19║一切迷惑皆除斷，如是而遊於法界。
X08n0240_p0609b20║魔王宮殿悉摧破，眾生翳膜咸除滅，
X08n0240_p0609b21║離諸分別心不動，善了如來之境界。
X08n0240_p0609b22║三世疑網悉已除，於如來所起淨信，
X08n0240_p0609b23║以信得成不動智，智清淨故解真實。
X08n0240_p0609b24║為令眾生得出離，盡於後際普饒益，
X08n0240_p0609c01║長時勤苦心無厭，乃至地獄亦安受。
X08n0240_p0609c02║福智無量皆具足，眾生根欲悉了知，
X08n0240_p0609c03║及諸業行無不見，如其所樂為說法。
X08n0240_p0609c04║了知一切空無我，慈念眾生恒不捨，
X08n0240_p0609c05║以一大悲微妙音，普入世間而演說。
X08n0240_p0609c06║放大光明種種色，普照眾生除黑闇，
X08n0240_p0609c07║光中菩薩坐蓮華，為眾闡揚清淨法。
X08n0240_p0609c08║於一毛端現眾剎，諸大菩薩皆充滿，
X08n0240_p0609c09║眾會智慧各不同，悉能明了眾生心。
X08n0240_p0609c10║十方世界不可說，一念周行無不盡，
X08n0240_p0609c11║利益眾生供養佛，於諸佛所問深義。
X08n0240_p0609c12║於諸如來作父想，為利眾生修覺行，
X08n0240_p0609c13║智慧善巧通法藏，入深智處無所著。
X08n0240_p0609c14║隨順思惟說法界，經無量劫不可盡，
X08n0240_p0609c15║智雖善入無處所，無有疲厭無所著。
X08n0240_p0609c16║三世諸佛家中生，證得如來妙法身，
X08n0240_p0609c17║普為羣生現眾色，譬如幻師無不作。
X08n0240_p0609c18║或現始修殊勝行，或現初生及出家，
X08n0240_p0609c19║或現樹下成菩提，或為眾生示涅槃。」
X08n0240_p0609c20║二有十七偈，頌能作佛事。
X08n0240_p0609c21║「菩薩所住希有法，唯佛境界非二乘，
X08n0240_p0609c22║身語意想皆已除，種種隨宜悉能現。
X08n0240_p0609c23║菩薩所得諸佛法，眾生思惟發狂亂，
X08n0240_p0609c24║智入實際心無礙，普現如來自在力。
X08n0240_p0610a01║此於世間無與等，何況復增殊勝行？
X08n0240_p0610a02║雖未具足一切智，已獲如來自在力。
X08n0240_p0610a03║已住究竟一乘道，深入微妙最上法，
X08n0240_p0610a04║善知眾生時非時，為利益故現神通。
X08n0240_p0610a05║分身徧滿一切剎，放淨光明除世闇，
X08n0240_p0610a06║譬如龍王起大雲，普雨妙雨悉充洽。
X08n0240_p0610a07║觀察眾生如幻夢，以業力故常流轉，
X08n0240_p0610a08║大悲哀愍咸救拔，為說無為淨法性。
X08n0240_p0610a09║佛力無量此亦然，譬如虗空無有邊，
X08n0240_p0610a10║為令眾生得解脫，億劫勤修而不倦。
X08n0240_p0610a11║種種思惟妙功德，善修無上第一業，
X08n0240_p0610a12║於諸勝行恒不捨，專念生成一切智。
X08n0240_p0610a13║一身示現無量身，一切世界悉周徧，
X08n0240_p0610a14║其心清淨無分別，一念難思力如是。
X08n0240_p0610a15║於諸世間不分別，於一切法無妄想，
X08n0240_p0610a16║雖觀諸法而不取，恒救眾生無所度。
X08n0240_p0610a17║一切世間唯是想，於中種種各差別，
X08n0240_p0610a18║知想境界險且深，為現神通而救脫。
X08n0240_p0610a19║譬如幻師自在力，菩薩神變亦如是，
X08n0240_p0610a20║身徧法界及虗空，隨眾生心靡不見。
X08n0240_p0610a21║能所分別二俱離，雜染清淨無所取，
X08n0240_p0610a22║若縛若解智悉忘，但願普與眾生樂。
X08n0240_p0610a23║一切世間唯想力，以智而入心無畏，
X08n0240_p0610a24║思惟諸法亦復然，三世推求不可得。
X08n0240_p0610b01║能入過去畢前際，能入未來畢後際，
X08n0240_p0610b02║能入現在一切處，常勤觀察無所有。
X08n0240_p0610b03║隨順涅槃寂滅法，住於無諍無所依，
X08n0240_p0610b04║心如實際無與等，專向菩提永不退。
X08n0240_p0610b05║修諸勝行無退怯，安住菩提不動搖，
X08n0240_p0610b06║佛及菩薩與世間，盡於法界皆明了。
X08n0240_p0610b07║欲得最勝第一道，為一切智解脫王，
X08n0240_p0610b08║應當速發菩提心，永盡諸漏利羣生。」
X08n0240_p0610b09║三、十有八偈，頌第三得佛平等。
X08n0240_p0610b10║「趣向菩提心清淨，功德廣大不可說，
X08n0240_p0610b11║為利眾生故稱述，汝等諸賢應善聽。
X08n0240_p0610b12║無量世界盡為塵，一一塵中無量剎，
X08n0240_p0610b13║其中諸佛皆無量，悉能明見無所取。
X08n0240_p0610b14║善知眾生無生想，善知言語無語想，
X08n0240_p0610b15║於諸世界心無礙，悉善了知無所著。
X08n0240_p0610b16║其心廣大如虗空，於三世事悉明達，
X08n0240_p0610b17║一切疑惑皆除滅，正觀佛法無所取。
X08n0240_p0610b18║十方無量諸國土，一念往詣心無著，
X08n0240_p0610b19║了達世間眾苦法，悉住無生真實際。
X08n0240_p0610b20║無量難思諸佛所，悉往彼會而覲謁，
X08n0240_p0610b21║當為上首問如來，菩薩所修諸願行。
X08n0240_p0610b22║心常憶念十方佛，而無所依無所取。」
X08n0240_p0610b23║四、有六偈半，頌大智現前。
X08n0240_p0610b24║「恒勸眾生種善根，莊嚴國土令清淨。
X08n0240_p0610c01║一切趣生三有處，以無礙眼咸觀察，
X08n0240_p0610c02║所有習性諸根解，無量無邊悉明見。
X08n0240_p0610c03║眾生心樂悉了知，如是隨宜為說法，
X08n0240_p0610c04║於諸染淨皆通達，令彼修治入於道。
X08n0240_p0610c05║無量無數諸三昧，菩薩一念皆能入，
X08n0240_p0610c06║於中想智及所緣，悉善了知得自在。
X08n0240_p0610c07║菩薩獲此廣大智，疾向菩提無所礙，
X08n0240_p0610c08║為欲利益諸羣生，處處宣揚大人法。
X08n0240_p0610c09║善知世間長短劫，一月半月及晝夜，
X08n0240_p0610c10║國土各別性平等，常勤觀察不放逸。
X08n0240_p0610c11║普詣十方諸世界，而於方處無所取，
X08n0240_p0610c12║嚴淨國土悉無餘，亦不曾生淨分別。
X08n0240_p0610c13║眾生是處若非處，及以諸業感報別，
X08n0240_p0610c14║隨順思惟入佛力，於此一切悉了知。
X08n0240_p0610c15║一切世間種種性，種種所行住三有，
X08n0240_p0610c16║利根及與中下根，如是一切咸觀察。
X08n0240_p0610c17║淨與不淨種種解，勝劣及中悉明見，
X08n0240_p0610c18║一切眾生至處行，三有相續皆能說。
X08n0240_p0610c19║禪定解脫諸三昧，染淨因起各不同，
X08n0240_p0610c20║及以先世苦樂殊，淨修佛力咸能見。
X08n0240_p0610c21║眾生業惑續諸趣，斷此諸趣得寂滅，
X08n0240_p0610c22║種種漏法永不生，并其習種悉了知。
X08n0240_p0610c23║如來煩惱皆除盡，大智光明照於世，
X08n0240_p0610c24║菩薩於佛十力中，雖未證得亦無疑。
X08n0240_p0611a01║菩薩於一毛孔中，普現十方無量剎，
X08n0240_p0611a02║或有雜染或清淨，種種業作皆能了。
X08n0240_p0611a03║一微塵中無量剎，無量諸佛及佛子，
X08n0240_p0611a04║諸剎各別無雜亂，如一一切悉明見。
X08n0240_p0611a05║於一毛孔見十方，盡虗空界諸世間，
X08n0240_p0611a06║無有一處空無佛，如是佛剎悉清淨。
X08n0240_p0611a07║於毛孔中見佛剎，復見一切諸眾生，
X08n0240_p0611a08║三世六趣各不同，晝夜月時有縛解。
X08n0240_p0611a09║如是大智諸菩薩，專心趣向法王位，
X08n0240_p0611a10║於佛所住順思惟，而獲無邊大歡喜。
X08n0240_p0611a11║菩薩分身無量億，供養一切諸如來，
X08n0240_p0611a12║神通變現勝無比，佛所行處皆能住。
X08n0240_p0611a13║無量佛所皆讚仰，所有法藏悉躭味，
X08n0240_p0611a14║見佛聞法勤修行，如飲甘露心歡喜。
X08n0240_p0611a15║已獲如來勝三昧，善入諸法智增長，
X08n0240_p0611a16║信心不動如須彌，普作羣生功德藏。
X08n0240_p0611a17║慈心廣大徧眾生，悉願疾成一切智，
X08n0240_p0611a18║而恒無著無依處，離諸煩惱得自在。
X08n0240_p0611a19║哀愍眾生廣大智，普攝一切同於己，
X08n0240_p0611a20║知空無相無真實，而行其心不懈退。
X08n0240_p0611a21║菩薩發心功德量，億劫稱揚不可盡，
X08n0240_p0611a22║以出一切諸如來，獨覺聲聞安樂故。」
X08n0240_p0611a23║五、有二十三偈半，頌第二、當成妙果。此中文分九
X08n0240_p0611a24║段：初、三頌半諸佛護念，二、半頌當得菩提，三、半頌
X08n0240_p0611b01║與大妙法，四、一頌佛體平等，五、一頌修助道法，六、
X08n0240_p0611b02║六頌佛力、無畏，七、五頌莊嚴佛法，八、五頌說法智
X08n0240_p0611b03║慧，九、一頌結德無盡。
X08n0240_p0611b04║「十方國土諸眾生，皆悉施安無量劫，
X08n0240_p0611b05║勸持五戒及十善，四禪四等諸定等。
X08n0240_p0611b06║復於多劫施安樂，令斷諸惑成羅漢，
X08n0240_p0611b07║彼諸福聚雖無量，不與發心功德比。
X08n0240_p0611b08║又教億眾成緣覺，獲無諍行微妙道，
X08n0240_p0611b09║以彼而校菩提心，算數譬喻無能及。
X08n0240_p0611b10║一念能過塵數剎，如是經於無量劫，
X08n0240_p0611b11║此諸剎數尚可量，發心功德不可知。
X08n0240_p0611b12║過去未來及現在，所有劫數無邊量，
X08n0240_p0611b13║此諸劫數猶可知，發心功德無能測。
X08n0240_p0611b14║以菩提心徧十方，所有分別靡不知，
X08n0240_p0611b15║一念三世悉明達，利益無量眾生故。
X08n0240_p0611b16║十方世界諸眾生，欲解方便意所行，
X08n0240_p0611b17║及以虗空際可測，發心功德難知量。
X08n0240_p0611b18║菩薩志願等十方，慈心普洽諸羣生，
X08n0240_p0611b19║悉使修成佛功德，是故其力無邊際。
X08n0240_p0611b20║眾生欲解心所樂，諸根方便行各別，
X08n0240_p0611b21║於一念中悉了知，一切智智心同等。
X08n0240_p0611b22║一切眾生諸惑業，三有相續無暫斷，
X08n0240_p0611b23║此諸邊際尚可知，發心功德難思議。
X08n0240_p0611b24║發心能離業煩惱，供養一切諸如來，
X08n0240_p0611c01║業惑既離相續斷，普於三世得解脫。
X08n0240_p0611c02║一念供養無邊佛，亦供無數諸眾生，
X08n0240_p0611c03║悉令香華及妙鬘，寶幢幡蓋上衣服。
X08n0240_p0611c04║美食珍座經行處，種種宮殿悉嚴好，
X08n0240_p0611c05║毗盧遮那妙寶珠，如意摩尼發光耀。
X08n0240_p0611c06║念念如是持供養，經無量劫不可說，
X08n0240_p0611c07║其人福聚雖復多，不及發心功德大。
X08n0240_p0611c08║所說種種眾譬喻，無有能及菩提心，
X08n0240_p0611c09║以諸三世人中尊，皆從發心而得生。
X08n0240_p0611c10║發心無礙無齊限，欲求其量不可得，
X08n0240_p0611c11║一切智智誓必成，所有眾生皆永度。
X08n0240_p0611c12║發心廣大等虗空，生諸功德同法界，
X08n0240_p0611c13║所行普徧如無異，永離眾著佛平等。
X08n0240_p0611c14║一切法門無不入，一切國土悉能往，
X08n0240_p0611c15║一切智境咸通達，一切功德皆成就。
X08n0240_p0611c16║一切能捨恒相續，淨諸戒品無所著，
X08n0240_p0611c17║具足無上大功德，常勤精進不退轉。
X08n0240_p0611c18║入深禪定恒思惟，廣大智慧共相應，
X08n0240_p0611c19║此是菩薩最勝地，出生一切普賢道。
X08n0240_p0611c20║三世一切諸如來，靡不護念初發心。
X08n0240_p0611c21║悉以三昧陀羅尼，神通變化共莊嚴。
X08n0240_p0611c22║十方眾生無有量，世界虗空亦如是，
X08n0240_p0611c23║發心無量過於彼，是故能生一切佛。
X08n0240_p0611c24║菩提心是十力本，亦為四辯無畏本，
X08n0240_p0612a01║十八不共亦復然，莫不皆從發心得。
X08n0240_p0612a02║諸佛色相莊嚴身，及以平等妙法身，
X08n0240_p0612a03║智慧無著所應供，悉以發心而得有。
X08n0240_p0612a04║一切獨覺聲聞乘，色界諸禪三昧樂，
X08n0240_p0612a05║及無色界諸三昧，悉以發心作其本。
X08n0240_p0612a06║一切人天自在樂，及以諸趣種種樂，
X08n0240_p0612a07║進定根力等眾樂，靡不皆由初發心。
X08n0240_p0612a08║以因發起廣大心，則能修行六種度，
X08n0240_p0612a09║勸諸眾生行正行，於三界中受安樂。
X08n0240_p0612a10║住佛無礙實義智，所有妙業咸開闡，
X08n0240_p0612a11║能令無量諸眾生，悉斷惑業向涅槃。
X08n0240_p0612a12║智慧光明如淨日，眾行具足猶滿月，
X08n0240_p0612a13║功德常盈譬巨海，無垢無礙同虗空。
X08n0240_p0612a14║普發無邊功德願，悉與一切眾生樂，
X08n0240_p0612a15║盡未來際依願行，常勤修習度眾生。
X08n0240_p0612a16║無量大願難思議，願令眾生悉清淨，
X08n0240_p0612a17║空無相願無依處，以願力故皆明顯。
X08n0240_p0612a18║了法自性如虗空，一切寂滅悉平等，
X08n0240_p0612a19║法門無數不可說，為眾生說無所著。
X08n0240_p0612a20║十方世界諸如來，悉共讚歎初發心，
X08n0240_p0612a21║此心無量德所嚴，能到彼岸同於佛。
X08n0240_p0612a22║如眾生數爾許劫，說其功德不可盡，
X08n0240_p0612a23║以住如來廣大家，三界諸法無能喻。」
X08n0240_p0612a24║二、有三十四偈為喻校量。於中，初十四頌正頌前
X08n0240_p0612b01║喻，次有二十偈通釋所由。
X08n0240_p0612b02║「欲知一切諸佛法，宜應速發菩提心，
X08n0240_p0612b03║此心功德中最勝，必得如來無礙智。
X08n0240_p0612b04║眾生心行可數知，國土微塵亦復然，
X08n0240_p0612b05║虗空邊際乍可盡，發心功德無能測。
X08n0240_p0612b06║出生三世一切佛，成就世間一切樂，
X08n0240_p0612b07║增長一切勝功德，永斷一切諸疑惑。
X08n0240_p0612b08║開示一切妙境界，盡除一切諸障礙，
X08n0240_p0612b09║成就一切清淨剎，出生一切如來智。
X08n0240_p0612b10║欲見十方一切佛，欲施無盡功德藏，
X08n0240_p0612b11║欲滅眾生諸苦惱，宜應速發菩提心。」
X08n0240_p0612b12║此五偈頌結德勸修。
X08n0240_p0612b13║
X08n0240_p0612b14║大方廣佛華嚴經綱要卷第十七