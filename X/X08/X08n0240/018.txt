X08n0240_p0612b15║
X08n0240_p0612b16║
X08n0240_p0612b17║
X08n0240_p0612b18║大方廣佛華嚴經綱要卷第十八
X08n0240_p0612b19║于闐國三藏沙門實叉難陀　譯經
X08n0240_p0612b20║清涼山大華嚴寺沙門澄觀　疏義
X08n0240_p0612b21║明匡山法雲寺憨山沙門德清提挈
X08n0240_p0612b22║明法品第十八
X08n0240_p0612b23║此品來意者，前明當位所成之德，今明趣後勝進
X08n0240_p0612b24║之行。又前明發心之勝德，今辨所具之行相，故次
X08n0240_p0612c01║來也。釋名者，準梵具翻，應云法光明品，統有四義：
X08n0240_p0612c02║一、法慧，智慧於能所詮進趣行法，分明照了故，即
X08n0240_p0612c03║明所知法。二、明能詮，以能顯行故，法是所詮，可軌
X08n0240_p0612c04║則故。此則詮旨全目，明有法故，法之明故，通持業、
X08n0240_p0612c05║依主二釋。三、明是智用，法是理行及果，境智合說，
X08n0240_p0612c06║俱是所詮法之明，明之法依主釋也。四、所修行法，
X08n0240_p0612c07║體離無明，亦唯所詮有明之法，法即是明，通有財、
X08n0240_p0612c08║持業二釋也。宗趣者，明法不同，略有四種，謂教、理、
X08n0240_p0612c09║行、果。尋教悟理，觀理起行，行成得果，皆初宗後趣。
X08n0240_p0612c10║又此四皆宗為成，後位及成勝德為趣。
X08n0240_p0612c11║爾時，精進慧菩薩白法慧菩薩言：
X08n0240_p0612c12║釋文中大分為三分：一、請說分，二、正說分，三、結說。
X08n0240_p0612c13║今初，先長行，後祗夜。前中亦二：初敘問答之人勝
X08n0240_p0612c14║進趨，後非勤不能，故精進慧問。
X08n0240_p0612c15║佛子！菩薩摩訶薩初發求一切智心，成就如是無量
X08n0240_p0612c16║功德，具大莊嚴，升一切智乘，入菩薩正位，捨諸世間
X08n0240_p0612c17║法，得佛出世法，去、來、現在諸佛攝受，決定至於無上
X08n0240_p0612c18║菩提究竟之處。
X08n0240_p0612c19║此下第二正申所問，亦分為二：初領前自分勝德，
X08n0240_p0612c20║後請說勝進之行。前中先總後具。大下有七句：一
X08n0240_p0612c21║領德，即前莊嚴佛不共法；二領乘，即已住究竟一
X08n0240_p0612c22║乘；三領位，位不退故；四領道，住離生因故；五領法，
X08n0240_p0612c23║得出世法故；六得勝緣，即佛護讚等；七領當果，至
X08n0240_p0612c24║菩提故。德雖無量不出此七。
X08n0240_p0613a01║彼諸菩薩於佛教中云何修習，令諸如來皆生歡喜，
X08n0240_p0613a02║入諸菩薩所住之處，一切大行皆得清淨，所有大願
X08n0240_p0613a03║悉使滿足，獲諸菩薩廣大之藏，隨所應化常為說法，
X08n0240_p0613a04║而恒不捨波羅蜜行，所念眾生咸令得度，紹三寶種
X08n0240_p0613a05║使不斷絕，善根方便皆悉不虗？佛子！彼諸菩薩以何
X08n0240_p0613a06║方便，能令此法當得圓滿？願垂哀愍，為我宣說，此諸
X08n0240_p0613a07║大會靡不樂聞。
X08n0240_p0613a08║此請說勝進行，有二：先問所成行體，後問行成德
X08n0240_p0613a09║用，以破癡等為德用故。此先問行體也。問有十句：
X08n0240_p0613a10║初五自利兼他，次四利他兼自，末結不虗，後彼諸
X08n0240_p0613a11║下結請。
X08n0240_p0613a12║復次，如諸菩薩摩訶薩常勤修習，滅除一切無明黑
X08n0240_p0613a13║闇，降伏魔怨，制諸外道，永滌一切煩惱心垢，悉能成
X08n0240_p0613a14║就一切善根，永出一切惡趣諸難，淨治一切大智境
X08n0240_p0613a15║界，成就一切菩薩諸地、諸波羅蜜、總持三昧、六通、三
X08n0240_p0613a16║明、四無所畏清淨功德，莊嚴一切諸佛國土及諸相
X08n0240_p0613a17║好，身、語、心行成就滿足，善知一切諸佛如來力、無所
X08n0240_p0613a18║畏、不共佛法、一切智智所行境界，為欲成熟一切眾
X08n0240_p0613a19║生，隨其心樂而取佛土，隨根、隨時如應說法，種種無
X08n0240_p0613a20║量廣大佛事及餘無量諸功德法、諸行、諸道及諸境
X08n0240_p0613a21║界皆悉圓滿，疾與如來功德平等。
X08n0240_p0613a22║第二、問行成德用。有二：先問因行，次問成果德。此
X08n0240_p0613a23║問因也，有十二事：一、問云何滅無明；二、問降魔；三、
X08n0240_p0613a24║問制外道；四、問斷煩惱；五、問善根以何而成；六、問
X08n0240_p0613b01║三惡八難云何可出；七、問淨治境；八、問地等功德
X08n0240_p0613b02║云何成就；九、問三業功德云何莊嚴滿足；十、以何
X08n0240_p0613b03║觀力知佛功德；十一、一切境智復云何知；十二、何
X08n0240_p0613b04║法能成就眾生乃至作大佛事。後及餘無量下，結
X08n0240_p0613b05║因成果德也。
X08n0240_p0613b06║於諸如來、應、正等覺百千阿僧祇劫修菩薩行時所
X08n0240_p0613b07║集法藏，悉能守護，開示演說，諸魔外道無能沮壞，攝
X08n0240_p0613b08║持正法無有窮盡；於一切世界演說法時，天王、龍王、
X08n0240_p0613b09║夜叉王、乾闥婆王、阿修羅王、迦樓羅王、緊那羅王、摩
X08n0240_p0613b10║睺羅伽王、人王、梵王、如來法王皆悉守護，一切世間
X08n0240_p0613b11║恭敬供養同灌其頂，常為諸佛之所護念，一切菩薩
X08n0240_p0613b12║亦皆愛敬，得善根力，增長白法，開演如來甚深法藏，
X08n0240_p0613b13║攝持正法以自莊嚴；一切菩薩所行次第，願皆演說！
X08n0240_p0613b14║第二、於諸如來下，顯等佛之用，護持正法便等佛
X08n0240_p0613b15║故。文有十句：初句為總，謂開示演說皆正法也。下
X08n0240_p0613b16║九句知明：一、魔不能侵，二、攝持修行，三、十王外護，
X08n0240_p0613b17║四、舉世同欽，五、諸佛灌頂，六、菩薩愛敬，七、得眾善
X08n0240_p0613b18║根，八、能演深法，九、攝德自嚴。若得此九，方名護法。
X08n0240_p0613b19║後一切下，結請。
X08n0240_p0613b20║爾時，精進慧菩薩欲重宣其義而說頌言：
X08n0240_p0613b21║大名稱者善能演，菩薩所成功德法，
X08n0240_p0613b22║深入無邊廣大行，具足清淨無師智，
X08n0240_p0613b23║若有菩薩初發心，成就福德智慧乘，
X08n0240_p0613b24║入離生位超世間，普獲正等菩提法。
X08n0240_p0613c01║彼復云何佛教中，堅固勤修轉增勝？
X08n0240_p0613c02║令諸如來悉歡喜，佛所住地速當入。
X08n0240_p0613c03║所行清淨願皆滿，及得廣大智慧藏。
X08n0240_p0613c04║常能說法度眾生，而心無依無所著。
X08n0240_p0613c05║菩薩一切波羅蜜，悉善修行無缺減，
X08n0240_p0613c06║所念眾生咸救度，常持佛種使不絕。
X08n0240_p0613c07║所作堅固不唐捐，一切功成得出離。
X08n0240_p0613c08║如諸勝者所修行，彼清淨道願宣說。
X08n0240_p0613c09║永破一切無明闇，降伏眾魔及外道。
X08n0240_p0613c10║所有垢穢悉滌除，得近如來大智慧。
X08n0240_p0613c11║永離一切諸險難，淨治大智殊勝境。
X08n0240_p0613c12║獲妙道力隣上尊，一切功德皆成就。
X08n0240_p0613c13║證得如來最勝智，住於無量諸國土，
X08n0240_p0613c14║隨眾生心而說法，及作廣大諸佛事。
X08n0240_p0613c15║云何而得諸妙道，開演如來正法藏？
X08n0240_p0613c16║常能受持諸佛法，無能超勝無與等，
X08n0240_p0613c17║云何無畏如師子，所行清淨如滿月？
X08n0240_p0613c18║云何修習佛功德，猶如蓮華不著水？
X08n0240_p0613c19║第二偈文重頌，有十一偈：初一偈讚能說，次一偈
X08n0240_p0613c20║頌前，次四偈頌所修行體，後五偈頌行所成德。分
X08n0240_p0613c21║二：前三頌所成因德，後二結因成果德。
X08n0240_p0613c22║爾時，法慧菩薩告精進慧菩薩言：善哉！佛子！汝今為
X08n0240_p0613c23║欲多所饒益、多所安樂、多所惠利，哀愍世間諸天及
X08n0240_p0613c24║人，問於如是菩薩所修清淨之行。佛子！汝住實法，發
X08n0240_p0614a01║人精進，增長不退，已得解脫，能作是問，同於如來。諦
X08n0240_p0614a02║聽！諦聽！善思念之！我今承佛威神之力，為汝於中說
X08n0240_p0614a03║其少分。
X08n0240_p0614a04║第二、正答文中，先讚問利益，能問具德，誡聽許說。
X08n0240_p0614a05║佛子！菩薩摩訶薩已發一切智心，應離癡闇，精勤守
X08n0240_p0614a06║護，無令放逸。
X08n0240_p0614a07║此下正答。文中先答所成行體，後答行成德用。初
X08n0240_p0614a08║中答前十問，即為十段。今初段中有五十句，前二
X08n0240_p0614a09║十句答前修習，後三十句答令佛歡喜。今總標不
X08n0240_p0614a10║放逸，徧下十段皆由不放逸成。是修習相，不守根
X08n0240_p0614a11║門，是名放逸。
X08n0240_p0614a12║佛子！菩薩摩訶薩住十種法，名：不放逸。何者為十？一
X08n0240_p0614a13║者，護持眾戒；二者，遠離愚癡，淨菩提心；三者，心樂質
X08n0240_p0614a14║直，離諸諂誑；四者，勤修善根，無有退轉；五者，恒善思
X08n0240_p0614a15║惟自所發心；六者，不樂親近在家、出家一切凡夫；七
X08n0240_p0614a16║者，修諸善業而不願求世間果報；八者，永離二乘，行
X08n0240_p0614a17║菩薩道；九者，樂修眾善，令不斷絕；十者，恒善觀察自
X08n0240_p0614a18║相續力。佛子！若諸菩薩行此十法，是則名為：住不放
X08n0240_p0614a19║逸。
X08n0240_p0614a20║初答第一段修習，有二十句，前十句始修，後十句
X08n0240_p0614a21║終成。今初始修，文有標、徵、列、結四節，後皆倣此。
X08n0240_p0614a22║佛子！菩薩摩訶薩住不放逸，得十種清淨。何者為十？
X08n0240_p0614a23║一者，如說而行；二者，念智成就；三者，住於深定，不沉
X08n0240_p0614a24║不舉；四者，樂求佛法，無有懈息；五者，隨所聞法，如理
X08n0240_p0614b01║觀察，具足出生巧妙智慧；六者，入深禪定，得佛神通；
X08n0240_p0614b02║七者，其心平等，無有高下；八者，於諸眾生上、中、下類，
X08n0240_p0614b03║心無障礙，猶如大地等作利益；九者，若見眾生乃至
X08n0240_p0614b04║一發菩提之心，尊重承事，猶如和尚；十者，於授戒和
X08n0240_p0614b05║尚及阿闍梨、一切菩薩、諸善知識、法師之所，常生尊
X08n0240_p0614b06║重，承事供養。佛子！是名菩薩住不放逸十種清淨。
X08n0240_p0614b07║三、答：修習終成。謂此十種清淨，皆由不放逸成。
X08n0240_p0614b08║佛子！菩薩摩訶薩住不放逸，發大精進，起於正念，生
X08n0240_p0614b09║勝欲樂，所行不息；於一切法心無依處，於甚深法能
X08n0240_p0614b10║勤修習；入無諍門，增廣大心；佛法無邊能順了知，令
X08n0240_p0614b11║諸如來皆悉歡喜。
X08n0240_p0614b12║次答令佛歡喜，有三十句。初十句結前生後，即牒
X08n0240_p0614b13║前十種清淨。
X08n0240_p0614b14║佛子！菩薩摩訶薩復有十法，能令一切諸佛歡喜。何
X08n0240_p0614b15║者為十？一者、精進不退；二者、不惜身命；三者、於諸利
X08n0240_p0614b16║養無所希求；四者、知一切法皆如虗空；五者、善能觀
X08n0240_p0614b17║察，普入法界；六者、知諸法印，心無倚著；七者、常發大
X08n0240_p0614b18║願；八者、成就清淨忍智光明；九者、觀自善法，心無增
X08n0240_p0614b19║減；十者、依無作門，修諸淨行。佛子！是為菩薩住十種
X08n0240_p0614b20║法，能令一切如來歡喜。
X08n0240_p0614b21║此十句答正成行相。前明即前修習，故令佛歡喜；
X08n0240_p0614b22║今更別明修相。於中，法印疏有多釋。
X08n0240_p0614b23║佛子！復有十法，能令一切諸佛歡喜。何者為十？所謂：
X08n0240_p0614b24║安住不放逸；安住無生忍；安住大慈；安住大悲；安住
X08n0240_p0614c01║滿足諸波羅蜜；安住諸行；安住大願；安住巧方便；安
X08n0240_p0614c02║住勇猛力；安住智慧，觀一切法皆無所住猶如虗空。
X08n0240_p0614c03║佛子！若諸菩薩住此十法，能令一切諸佛歡喜。
X08n0240_p0614c04║後有十句顯純熟究竟行，修行成熟故云安住，亦
X08n0240_p0614c05║由前十成此十種，但生熟異耳。上答初問五十
X08n0240_p0614c06║句竟。
X08n0240_p0614c07║佛子！有十種法，令諸菩薩速入諸地。何等為十？一者，
X08n0240_p0614c08║善巧圓滿福、智二行；二者，能大莊嚴波羅蜜道；三者，
X08n0240_p0614c09║智慧明達，不隨他語；四者，承事善友，恒不捨離；五者，
X08n0240_p0614c10║常行精進，無有懈怠；六者，善能安住如來神力；七者，
X08n0240_p0614c11║修諸善根，不生疲倦；八者，深心利智，以大乘法而自
X08n0240_p0614c12║莊嚴；九者，於地地法門，心無所住；十者，與三世佛善
X08n0240_p0614c13║根方便同一體性。佛子！此十種法，令諸菩薩速入諸
X08n0240_p0614c14║地。
X08n0240_p0614c15║此答第二、入菩薩所住處問。文有三段：初有十法
X08n0240_p0614c16║起入地行，次有十一句明住地觀修，後九句明地
X08n0240_p0614c17║要勝。今初。
X08n0240_p0614c18║復次，佛子！諸菩薩初住地時，應善觀察，隨其所有一
X08n0240_p0614c19║切法門，隨其所有甚深智慧，隨所修因，隨所得果，隨
X08n0240_p0614c20║其境界，隨其力用，隨其示現，隨其分別，隨其所得，悉
X08n0240_p0614c21║善觀察，知一切法皆是自心而無所著；如是知已，入
X08n0240_p0614c22║菩薩地，能善安住。
X08n0240_p0614c23║二、復次下，明住地觀修。言住地觀修者，梁論云：地
X08n0240_p0614c24║者，對治我。皆言隨其者，諸地非一故。皆自心者，智
X08n0240_p0615a01║與心相應故。
X08n0240_p0615a02║佛子！彼諸菩薩作是思惟：我等宜應速入諸地。何以
X08n0240_p0615a03║故？我等若於地地中住，成就如是廣大功德；具功德
X08n0240_p0615a04║已，漸入佛地；住佛地已，能作無邊廣大佛事。是故宜
X08n0240_p0615a05║應常勤修習，無有休息，無有疲厭，以大功德而自莊
X08n0240_p0615a06║嚴入菩薩地。
X08n0240_p0615a07║三、佛子下，顯地要勝。
X08n0240_p0615a08║佛子！有十種法，令諸菩薩所行清淨。何等為十？一者，
X08n0240_p0615a09║悉捨資財，滿眾生意；二者，持戒清淨，無所毀犯；三者，
X08n0240_p0615a10║柔如忍辱，無有窮盡；四者，勤修諸行，永不退轉；五者，
X08n0240_p0615a11║以正念力，心無迷亂；六者，分別了知無量諸法；七者，
X08n0240_p0615a12║修一切行而無所著；八者，其心不動，猶如山王；九者，
X08n0240_p0615a13║廣度眾生，猶如橋梁；十者，知一切眾生與諸如來同
X08n0240_p0615a14║一體性。佛子！是為十法，令諸菩薩所行清淨。
X08n0240_p0615a15║第三、答大行清淨問。有二十句：初十句是因，後十
X08n0240_p0615a16║句是果。今初。行成出障，故云清淨。
X08n0240_p0615a17║菩薩既得行清淨已，復得十種增勝法。何等為十？一
X08n0240_p0615a18║者，他方諸佛皆悉護念；二者，善根增勝，超諸等列；三
X08n0240_p0615a19║者，善能領受佛加持力；四者，常得善人，為所依怙；五
X08n0240_p0615a20║者，安住精進，恒不放逸；六者，知一切法平等無異；七
X08n0240_p0615a21║者，心恒安住無上大悲；八者，如實觀法，出生妙慧；九
X08n0240_p0615a22║者，能善修行巧妙方便；十者，能知如來方便之力。佛
X08n0240_p0615a23║子！是為菩薩十增勝法。
X08n0240_p0615a24║第二、菩薩既得下，由行淨因得勝法果，十皆增勝
X08n0240_p0615b01║法。
X08n0240_p0615b02║佛子！菩薩有十種清淨願。何等為十？一願成熟眾生，
X08n0240_p0615b03║無有疲倦；二願具行眾善，淨諸世界；三願承事如來，
X08n0240_p0615b04║常生尊重；四願護持正法，不惜軀命；五願以智觀察，
X08n0240_p0615b05║入諸佛土；六願與諸菩薩同一體性；七願入如來門，
X08n0240_p0615b06║了一切法；八願見者生信，無不獲益；九願神力住世，
X08n0240_p0615b07║盡未來劫；十願具普賢行，淨治一切種智之門。佛子！
X08n0240_p0615b08║是為菩薩十種清淨願。
X08n0240_p0615b09║第四、答大願問，有二十句：初十起勝淨願，後十勵
X08n0240_p0615b10║志令滿。今初。全同初地十願。
X08n0240_p0615b11║佛子！菩薩住十種法，令諸大願皆得圓滿。何等為十？
X08n0240_p0615b12║一者，心無疲厭；二者，具大莊嚴；三者，念諸菩薩殊勝
X08n0240_p0615b13║願力；四者，聞諸佛土，悉願往生；五者，深心長久，盡未
X08n0240_p0615b14║來劫；六者，願悉成就一切眾生；七者，住一切劫，不以
X08n0240_p0615b15║為勞；八者，受一切苦，不生厭離；九者，於一切樂，心無
X08n0240_p0615b16║貪著；十者，常勤守護無上法門。
X08n0240_p0615b17║二、令願成滿者，由斯十句能滿前十及餘多願。於
X08n0240_p0615b18║中，五、深心則可久，六、悉成則可大。可久則菩薩之
X08n0240_p0615b19║德，可大則菩薩之業。
X08n0240_p0615b20║佛子！菩薩滿足如是願時，即得十種無盡藏。何等為
X08n0240_p0615b21║十？所謂：普見諸佛無盡藏；總持不忘無盡藏；決了諸
X08n0240_p0615b22║法無盡藏；大悲救護無盡藏；種種三昧無盡藏；滿眾
X08n0240_p0615b23║生心廣大福德無盡藏；演一切法甚深智慧無盡藏；
X08n0240_p0615b24║報得神通無盡藏；住無量劫無盡藏；入無邊世界無
X08n0240_p0615c01║盡藏。佛子！是為菩薩十無盡藏。
X08n0240_p0615c02║第五答獲菩薩藏問，謂由前行願蘊集成藏故。文
X08n0240_p0615c03║有十句：
X08n0240_p0615c04║菩薩得是十種藏已，福德具足，智慧清淨，於諸眾生
X08n0240_p0615c05║隨其所應而為說法。佛子！菩薩云何於諸眾生隨其
X08n0240_p0615c06║所應而為說法？所謂：知其所作，知其因緣，知其心行，
X08n0240_p0615c07║知其欲樂。貪欲多者，為說不淨；瞋恚多者，為說大慈；
X08n0240_p0615c08║愚癡多者，教勤觀察；三毒等者，為說成就勝智法門；
X08n0240_p0615c09║樂生死者，為說三苦；若著處所，說處空寂；心懈怠者，
X08n0240_p0615c10║說大精進；懷我慢者，說法平等；多諂誑者，為說菩薩；
X08n0240_p0615c11║其心質直樂寂靜者，廣為說法，令其成就。菩薩如是
X08n0240_p0615c12║隨其所應而為說法。為說法時，文相連屬，義無舛謬；
X08n0240_p0615c13║觀法先後，以智分別；是非審定，不違法印；次第建立
X08n0240_p0615c14║無邊行門，令諸眾生斷一切疑；善知諸根，入如來教，
X08n0240_p0615c15║證真實際；知法平等，斷諸法愛，除一切執；常念諸佛，
X08n0240_p0615c16║心無暫捨；了知音聲體性平等，於諸言說心無所著，
X08n0240_p0615c17║巧說譬喻無相違反，悉令得悟一切諸佛隨應普現
X08n0240_p0615c18║平等智身。
X08n0240_p0615c19║第六、答隨所應化常為說法問。文分三：初菩薩得
X08n0240_p0615c20║是下四句，結前生後；次云何下，徵以標起；三、所謂
X08n0240_p0615c21║下，正解其義。於中，初所謂下，知器；次貪欲多者下，
X08n0240_p0615c22║授法；次為說法時下，具德成益。
X08n0240_p0615c23║菩薩如是為諸眾生而演說法，則自修習，增長義利，
X08n0240_p0615c24║不捨諸度，具足莊嚴波羅蜜道。是時，菩薩為令眾生
X08n0240_p0616a01║心滿足故，內外悉捨而無所著，是則能淨檀波羅蜜。
X08n0240_p0616a02║具持眾戒而無所著，永離我慢，是則能淨尸波羅蜜。
X08n0240_p0616a03║悉能忍受一切諸惡，於諸眾生其心平等無有動搖，
X08n0240_p0616a04║譬如大地能持一切，是則能淨忍波羅蜜。普發眾業，
X08n0240_p0616a05║常修靡懈，諸有所作恒不退轉，勇猛勢力無能制伏，
X08n0240_p0616a06║於諸功德不取不捨，而能滿足一切智門，是則能淨
X08n0240_p0616a07║精進波羅蜜。於五欲境無所貪著，諸次第定悉能成
X08n0240_p0616a08║就，常正思惟，不住不出，而能銷滅一切煩惱，出生無
X08n0240_p0616a09║量諸三昧門，成就無邊大神通力，逆順次第入諸三
X08n0240_p0616a10║昧，於一三昧門入無邊三昧門，悉知一切三昧境界，
X08n0240_p0616a11║與一切三昧三摩鉢底智印不相違背，能速入於一
X08n0240_p0616a12║切智地，是則能淨禪波羅蜜。於諸佛所聞法受持，近
X08n0240_p0616a13║善知識承事不倦，常樂聞法心無厭足，隨所聽受如
X08n0240_p0616a14║理思惟，入真三昧離諸僻見，善觀諸法得實相印，了
X08n0240_p0616a15║知如來無功用道，乘普門慧入於一切智智之門永
X08n0240_p0616a16║得休息，是則能淨般若波羅蜜。示現一切世間作業，
X08n0240_p0616a17║教化眾生而不厭倦，隨其心樂而為現身，一切所行
X08n0240_p0616a18║皆無染著，或現凡夫、或現聖人所行之行，或現生死、
X08n0240_p0616a19║或現涅槃，善能觀察一切所作，示現一切諸莊嚴事
X08n0240_p0616a20║而不貪著，徧入諸趣度脫眾生，是則能淨方便波羅
X08n0240_p0616a21║蜜。盡成就一切眾生，盡莊嚴一切世界，盡供養一切
X08n0240_p0616a22║諸佛，盡通達無障礙法，盡修行徧法界行，身恒住盡
X08n0240_p0616a23║未來劫智，盡知一切心念，盡覺悟流轉還滅，盡示現
X08n0240_p0616a24║一切國土，盡證得如來智慧，是則能淨願波羅蜜。具
X08n0240_p0616b01║深心力，無有雜染故；具深信力，無能摧伏故；具大悲
X08n0240_p0616b02║力，不生疲厭故；具大慈力，所行平等故；具總持力，能
X08n0240_p0616b03║以方便持一切義故；具辯才力，令一切眾生歡喜滿
X08n0240_p0616b04║足故；具波羅蜜力，莊嚴大乘故；具大願力，永不斷絕
X08n0240_p0616b05║故；具神通力，出生無量故；具加持力，令信解領受故，
X08n0240_p0616b06║是則能淨力波羅蜜。知貪欲行者，知瞋恚行者，知愚
X08n0240_p0616b07║癡行者，知等分行者，知修學地行者，一念中知無邊
X08n0240_p0616b08║眾生行，知無邊眾生心，知一切法真實，知一切如來
X08n0240_p0616b09║力，普覺悟法界門，是則能淨智波羅蜜。
X08n0240_p0616b10║第七、菩薩如是下，答恒不捨離諸波羅蜜問。於中
X08n0240_p0616b11║二：先結前生後，則前正說法時便具十度，謂自修
X08n0240_p0616b12║此亦為利他，一向大悲，了平等故，通至佛果，故皆
X08n0240_p0616b13║名道。次是時菩薩下，正是不捨度相。十度即為十
X08n0240_p0616b14║段，皆先辨相；後是則下，結名。於中禪波羅蜜，疏有
X08n0240_p0616b15║廣釋。
X08n0240_p0616b16║佛子！菩薩如是清淨諸波羅蜜時，圓滿諸波羅蜜時，
X08n0240_p0616b17║不捨諸波羅蜜時，住大莊嚴菩薩乘中，隨其所念，一
X08n0240_p0616b18║切眾生皆為說法，令增淨業而得度脫。墮惡道者，教
X08n0240_p0616b19║使發心；在難中者，令勤精進；多貪眾生，示無貪法；多
X08n0240_p0616b20║瞋眾生，令行平等；著見眾生，為說緣起；欲界眾生，教
X08n0240_p0616b21║離欲、恚、惡不善法；色界眾生，為其宣說毗鉢舍那；無
X08n0240_p0616b22║色界眾生，為其宣說微妙智慧；二乘之人，教寂靜行；
X08n0240_p0616b23║樂大乘者，為說十力廣大莊嚴。如其往昔初發心時，
X08n0240_p0616b24║見無量眾生墮諸惡道，大師子吼，作如是言：我當以
X08n0240_p0616c01║種種法門，隨其所應而度脫之。菩薩具足如是智慧，
X08n0240_p0616c02║廣能度脫一切眾生。
X08n0240_p0616c03║第八、佛子下，答前所念眾生咸令得度問。於中，初
X08n0240_p0616c04║結前生後；次墮惡道者下，正明化度；後如其往昔
X08n0240_p0616c05║下，結如本誓，故能真度。師子吼者，決定度故。
X08n0240_p0616c06║佛子！菩薩具足如是智慧，令三寶種永不斷絕。所以
X08n0240_p0616c07║者何？菩薩摩訶薩教諸眾生發菩提心，是故能令佛
X08n0240_p0616c08║種不斷；常為眾生開闡法藏，是故能令法種不斷；善
X08n0240_p0616c09║持教法，無所乖違，是故能令僧種不斷。復次，悉能稱
X08n0240_p0616c10║讚一切大願，是故能令佛種不斷；分別演說因緣之
X08n0240_p0616c11║門，是故能令法種不斷；常勤修習六和敬法，是故能
X08n0240_p0616c12║令僧種不斷。復次，於眾生田中下佛種子，是故能令
X08n0240_p0616c13║佛種不斷；護持正法，不惜身命，是故能令法種不斷；
X08n0240_p0616c14║統理大眾，無有疲倦，是故能令僧種不斷。復次，於去、
X08n0240_p0616c15║來、今佛所說之法、所制之戒，皆悉奉持，心不捨離，是
X08n0240_p0616c16║故能令佛、法、僧種永不斷絕。
X08n0240_p0616c17║第九、佛子下，答前紹三寶種使不斷絕問。文分三：
X08n0240_p0616c18║初仍前總標，次所以下，徵釋所由。由化眾生入三
X08n0240_p0616c19║寶海，故能紹前令不斷也。文有四番，為成十句：前
X08n0240_p0616c20║九別明，後一總結。謂弘法奉戒，三學兼修，則不斷
X08n0240_p0616c21║三寶，化化不絕。
X08n0240_p0616c22║菩薩如是紹隆三寶，一切所行無有過失，隨有所作，
X08n0240_p0616c23║皆以迴向一切智門，是故三業皆無瑕玷。無瑕玷故，
X08n0240_p0616c24║所作眾善，所行諸行，教化眾生，隨應說法，乃至一念
X08n0240_p0617a01║無有錯謬，皆與方便智慧相應，悉以向於一切智智，
X08n0240_p0617a02║無空過者。
X08n0240_p0617a03║第十、菩薩如是下，答前善根方便皆悉不空問。先
X08n0240_p0617a04║略後廣。略中分三：初結前生後；次隨有所作下，三
X08n0240_p0617a05║業無瑕；後無瑕玷故下，明不所作。言瑕玷者，玉之
X08n0240_p0617a06║內病曰瑕，瑕謂體破；外病曰玷，玷謂色汗，以顯三
X08n0240_p0617a07║業內外無失。上略明。
X08n0240_p0617a08║菩薩如是修習善法，念念具足十種莊嚴。何者為十？
X08n0240_p0617a09║所謂：身莊嚴，隨諸眾生所應調伏而為示現故；語莊
X08n0240_p0617a10║嚴，斷一切疑皆令歡喜故；心莊嚴，於一念中入諸三
X08n0240_p0617a11║昧故；佛剎莊嚴，一切清淨離諸煩惱故；光明莊嚴，放
X08n0240_p0617a12║無邊光普照眾生故；眾會莊嚴，普攝眾會皆令歡喜
X08n0240_p0617a13║故；神通莊嚴，隨眾生心自在示現故；正教莊嚴，能攝
X08n0240_p0617a14║一切聰慧人故；涅槃地莊嚴，於一處成道周徧十方
X08n0240_p0617a15║悉無餘故；巧說莊嚴，隨處、隨時、隨其根器為說法故。
X08n0240_p0617a16║菩薩成就如是莊嚴，於念念中，身、語、意業皆無空過，
X08n0240_p0617a17║悉以迴向一切智門。
X08n0240_p0617a18║第二菩薩如是下廣明不空。文有二段：初明自業
X08n0240_p0617a19║不空，次若有眾生下明利他不空。初中雖明不空，
X08n0240_p0617a20║義兼無失，以一切清淨離煩惱故。又此無失即自
X08n0240_p0617a21║業不空，順止寂故。又有標、徵、釋、結。次菩薩成就下
X08n0240_p0617a22║結也。
X08n0240_p0617a23║若有眾生見此菩薩，當知亦復無空過者，以必當成
X08n0240_p0617a24║阿耨多羅三藐三菩提故。若聞名、若供養、若同住、若
X08n0240_p0617b01║憶念、若隨出家、若聞說法、若隨喜善根、若遙生欽敬，
X08n0240_p0617b02║乃至稱揚、讚歎名字，皆當得阿耨多羅三藐三菩提。
X08n0240_p0617b03║佛子！譬如有藥，名為：善見，眾生見者，眾毒悉除。菩薩
X08n0240_p0617b04║如是，成就此法，眾生若見，諸煩惱毒皆得除滅，善法
X08n0240_p0617b05║增長。
X08n0240_p0617b06║二、明利他不空，於中有法、喻、合。佛與菩薩俱益不
X08n0240_p0617b07║空，今不見者，不宜見故；見不益者，無行力故，亦遠
X08n0240_p0617b08║益故。上來並答初所成行問竟。下答行所成德
X08n0240_p0617b09║問。
X08n0240_p0617b10║佛子！菩薩摩訶薩住此法中勤加修習，以智慧明，滅
X08n0240_p0617b11║諸癡闇；以慈悲力，摧伏魔軍；以大智慧及福德力，制
X08n0240_p0617b12║諸外道；以金剛定，滅除一切心垢煩惱；以精進力，集
X08n0240_p0617b13║諸善根；以淨佛土諸善根力，遠離一切惡道諸難；以
X08n0240_p0617b14║無所著力，淨智境界；以方便智慧力，出生一切菩薩
X08n0240_p0617b15║諸地、諸波羅蜜及諸三昧、六通、三明、四無所畏，悉令
X08n0240_p0617b16║清淨；以一切善法力，成滿一切諸佛淨土無邊相好，
X08n0240_p0617b17║身、語及心具足莊嚴；以智自在觀察力，知一切如來
X08n0240_p0617b18║力、無所畏、不共佛法，悉皆平等；以廣大智慧力，了知
X08n0240_p0617b19║一切智智境界；以往昔誓願力，隨所應化，現佛國土，
X08n0240_p0617b20║轉大法輪，度脫無量無邊眾生。
X08n0240_p0617b21║大文第二、答行所成德問。前問文有二，今答亦二
X08n0240_p0617b22║段：第一、答以行成因德；二、答以因成果德。今初，具
X08n0240_p0617b23║答十二問，各有二句，皆上句答下句。上云修何滅
X08n0240_p0617b24║癡，今答云以智慧明。他皆倣此。
X08n0240_p0617c01║佛子！菩薩摩訶薩勤修此法，次第成就諸菩薩行，乃
X08n0240_p0617c02║至得與諸佛平等。
X08n0240_p0617c03║第二、佛子下，答以因成果德。以前問中有因德、有
X08n0240_p0617c04║果德，上答因德，今此下答所成果德。初、勤修此法
X08n0240_p0617c05║至諸佛平等。先結因成果，謂但能勤修上來諸行，
X08n0240_p0617c06║則能次第從因得果。
X08n0240_p0617c07║於無邊世界中，為大法師，護持正法。
X08n0240_p0617c08║二、正答所成之德。謂護持正法，謂但當勤修上來
X08n0240_p0617c09║以行成因之德，自當成後護持法等諸德，故乘前
X08n0240_p0617c10║結因成德明之。答上十句，文分九段：第一、答初總
X08n0240_p0617c11║句如來法藏守護開演。
X08n0240_p0617c12║一切諸佛，之所護念。
X08n0240_p0617c13║二、答：眾魔外道無能沮壞，以佛護故。
X08n0240_p0617c14║守護受持，廣大法藏。獲無礙辯，深入法門。
X08n0240_p0617c15║三、答攝持正法無有窮盡。
X08n0240_p0617c16║於無邊世界大眾之中，隨類不同普現其身，色相具
X08n0240_p0617c17║足最勝無比，以無礙辯巧說深法，其音圓滿善巧分
X08n0240_p0617c18║布，故能令聞者入於無盡智慧之門。
X08n0240_p0617c19║四、答：於一切世界中演說法時，十王敬護，謂聲勝
X08n0240_p0617c20║音巧，令聞者入智故。
X08n0240_p0617c21║知諸眾生心行煩惱而為說法，所出言音具足清淨
X08n0240_p0617c22║故，一音演暢，能令一切皆生歡喜。
X08n0240_p0617c23║五、答舉世同欽，稱機令喜故。
X08n0240_p0617c24║其身端正有大威力故，處於眾會無能過者。
X08n0240_p0618a01║六、答：菩薩愛敬端正有德故，其佛灌頂，在前佛護
X08n0240_p0618a02║念中。
X08n0240_p0618a03║善知眾心故，能普現身；善巧說法故，音聲無礙；得心
X08n0240_p0618a04║自在故，巧說大法無能沮壞；得無所畏故，心無怯弱；
X08n0240_p0618a05║於法自在故，無能過者；於智自在故，無能勝者；般若
X08n0240_p0618a06║波羅蜜自在故，所說法相不相違背；辯才自在故，隨
X08n0240_p0618a07║樂說法相續不斷；陀羅尼自在故，決定開示諸法實
X08n0240_p0618a08║相；辯才自在故，隨所演說能開種種譬喻之門；大悲
X08n0240_p0618a09║自在故，勤誨眾生心無懈息；大慈自在故，放光明網
X08n0240_p0618a10║悅可眾心。
X08n0240_p0618a11║七、答：得善根力，增長白法。於中，先總明三業；後得
X08n0240_p0618a12║心下，別顯十種自在皆是善根。其十自在之能，並
X08n0240_p0618a13║是增長白法。
X08n0240_p0618a14║菩薩如是處於高廣師子之座演說大法，唯除如來
X08n0240_p0618a15║及勝願智諸大菩薩，其餘眾生無能勝者、無見頂者、
X08n0240_p0618a16║無暎奪者，欲以難問令其退屈，無有是處。
X08n0240_p0618a17║八，答開演如來甚深法藏。
X08n0240_p0618a18║佛子！菩薩摩訶薩得如是自在力已，假使有不可說
X08n0240_p0618a19║世界量廣大道場滿中眾生，一一眾生威德色相皆
X08n0240_p0618a20║如三千大千世界主，菩薩於此纔現其身，悉能暎蔽
X08n0240_p0618a21║如是大眾，以大慈悲安其怯弱，以深智慧察其欲樂，
X08n0240_p0618a22║以無畏辯為其說法，能令一切皆生歡喜。
X08n0240_p0618a23║九、答攝持正法以自莊嚴。於中，初明自嚴。
X08n0240_p0618a24║何以故？佛子！菩薩摩訶薩成就無量智慧輪故，成就
X08n0240_p0618b01║無量巧分別故，成就廣大正念力故，成就無盡善巧
X08n0240_p0618b02║慧故，成就決了諸法實相陀羅尼故，成就無邊際菩
X08n0240_p0618b03║提心故，成就無錯謬妙辯才故，成就得一切佛加持
X08n0240_p0618b04║深信解故，成就普入三世諸佛眾會道場智慧力故，
X08n0240_p0618b05║成就知三世諸佛同一體性清淨心故，成就三世一
X08n0240_p0618b06║切如來智、一切菩薩大願智，能作大法師開闡諸佛
X08n0240_p0618b07║正法藏及護持故。
X08n0240_p0618b08║次徵，後釋。以攝正法故有十句德，亦即是前所成
X08n0240_p0618b09║之德，可思。
X08n0240_p0618b10║爾時，法慧菩薩欲重宣其義，承佛神力而說頌言：
X08n0240_p0618b11║心住菩提集眾福，常不放逸植堅慧，
X08n0240_p0618b12║正念其意恒不忘，十方諸佛皆歡喜。
X08n0240_p0618b13║念欲堅固自勤勵，於世無依無退怯，
X08n0240_p0618b14║以無諍行入深法，十方諸佛皆歡喜。
X08n0240_p0618b15║佛歡喜已堅精進，修行福智助道法，
X08n0240_p0618b16║入於諸地淨眾行，滿足如來所說願。
X08n0240_p0618b17║如是而修獲妙法，既得法已施羣生，
X08n0240_p0618b18║隨其心樂及根性，悉順其宜為開演。
X08n0240_p0618b19║菩薩為他演說法，不捨自己諸度行，
X08n0240_p0618b20║波羅蜜道既已成，常於有海濟羣生，
X08n0240_p0618b21║晝夜勤修無懈倦，令三寶種不斷絕。
X08n0240_p0618b22║所行一切白淨法，悉以迴向如來地。
X08n0240_p0618b23║菩薩所修眾善行，普為成就諸羣生，
X08n0240_p0618b24║令其破闇滅煩惱，降伏魔軍成正覺。
X08n0240_p0618c01║如是修行得佛智，深入如來正法藏。
X08n0240_p0618c02║為大法師演妙法，譬如甘露悉霑灑。
X08n0240_p0618c03║慈悲哀愍徧一切，眾生心行靡不知。
X08n0240_p0618c04║如其所樂為開闡，無量無邊諸佛法。
X08n0240_p0618c05║進止安徐如象王，勇猛無畏猶師子，
X08n0240_p0618c06║不動如山智如海，亦如大雨除眾熱。
X08n0240_p0618c07║時，法慧菩薩說此頌已，如來歡喜，大眾奉行。
X08n0240_p0618c08║第二、重頌，有十偈：初六偈頌前十種所成行體，後
X08n0240_p0618c09║四偈頌所成德。前中，初二偈頌佛喜，二、有一偈頌
X08n0240_p0618c10║入地行願，三、有一偈頌菩薩說法，四、有一偈頌不
X08n0240_p0618c11║捨自行，五、半偈頌不斷三寶，六、有半偈頌善根攝
X08n0240_p0618c12║授。後四偈頌行所成德，分二：前一偈頌以行成因
X08n0240_p0618c13║德，次三偈頌因成果德。上第三會竟。
X08n0240_p0618c14║
X08n0240_p0618c15║大方廣佛華嚴經綱要卷第十八