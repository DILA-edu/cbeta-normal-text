X08n0240_p0635c01║大方廣佛華嚴經綱要卷第二十一
X08n0240_p0635c02║于闐國三藏沙門實叉難陀　譯經
X08n0240_p0635c03║清涼山大華嚴寺沙門澄觀　疏義
X08n0240_p0635c04║明匡山法雲寺憨山沙門德清提挈
X08n0240_p0635c05║十無盡藏品第二十二
X08n0240_p0635c06║初來意者，總有五義：一為答第二會初十藏問故；
X08n0240_p0635c07║二前明正位，今依位起行，故同梵品；三前約位別
X08n0240_p0635c08║行，今辨始終通行故；四前明成位行，今辨淨治彼
X08n0240_p0635c09║行，故同十地中信等十行；五前自分究竟，今辨勝
X08n0240_p0635c10║進趣後，同上明法。準問應在十迴向後，今此辨者
X08n0240_p0635c11║略有二義：一云藏有二義，約蘊攝義在十行後，約
X08n0240_p0635c12║出生義在十地前，義通二處問答互顯。一云迴向
X08n0240_p0635c13║無別自體，但以能迴前行為其自體，今十藏既為
X08n0240_p0635c14║十行勝進，亦為迴向勝進，故迴向後無別勝進，此
X08n0240_p0635c15║即前後互舉顯義方備。二釋名者，藏是出生蘊積
X08n0240_p0635c16║之義，謂一藏內體含法界，故攝德出用；二無盡寄
X08n0240_p0635c17║圓顯十，即帶數釋也。三宗趣者，十藏為宗，攝前生
X08n0240_p0635c18║後得果為趣。
X08n0240_p0635c19║爾時，功德林菩薩復告諸菩薩言：佛子！菩薩摩訶薩
X08n0240_p0635c20║有十種藏，過去、未來、現在諸佛，已說、當說、今說。
X08n0240_p0635c21║釋文中，初唱數顯同，言三世同說，顯勝令遵。
X08n0240_p0635c22║何等為十？所謂信藏、戒藏、慚藏、愧藏、聞藏、施藏、慧藏、
X08n0240_p0635c23║念藏、持藏、辯藏，是為十。
X08n0240_p0635c24║二、何等下，徵名列異。心淨名信，制止名戒，崇重賢
X08n0240_p0636a01║善為慚，輕拒暴惡為愧，餐教廣博為聞，輟己惠人
X08n0240_p0636a02║為施，決擇諸法名慧，令心明記為念，任持所記為
X08n0240_p0636a03║持，巧宣所說為辯，各有業用。然念、慧及戒、慚、愧等
X08n0240_p0636a04║五，皆當體為性，餘五行用立名。前九自利，後一利
X08n0240_p0636a05║他。信為行本，故首明之。依信離過，慚愧莊嚴，戒行
X08n0240_p0636a06║光潔。上三離過之行，餘皆進善。進善之首，必籍多
X08n0240_p0636a07║聞，如聞而行，唯福與慧。念使增明，慧令經久，辨以
X08n0240_p0636a08║利他故。前七即七聖財，慧為正導，故終辨之。次二
X08n0240_p0636a09║守護，後一積而能散。
X08n0240_p0636a10║佛子！何等為菩薩摩訶薩信藏？
X08n0240_p0636a11║第三、依名廣釋十藏，即為十段，段各有四，謂徵名、
X08n0240_p0636a12║釋相、結名、辨益。辨益一種，唯初七十，有餘皆無。今
X08n0240_p0636a13║初、徵名。
X08n0240_p0636a14║此菩薩信一切法空，信一切法無相，信一切法無願，
X08n0240_p0636a15║信一切法無作，信一切法無分別，信一切法無所依，
X08n0240_p0636a16║信一切法不可量，信一切法無有上，信一切法難超
X08n0240_p0636a17║越，信一切法無生。若菩薩能如是隨順一切法，生淨
X08n0240_p0636a18║信已，聞諸佛法不可思議，心不怯弱；聞一切佛不可
X08n0240_p0636a19║思議，心不怯弱；聞眾生界不可思議，心不怯弱；聞法
X08n0240_p0636a20║界不可思議，心不怯弱；聞虗空界不可思議，心不怯
X08n0240_p0636a21║弱；聞涅槃界不可思議，心不怯弱；聞過去世不可思
X08n0240_p0636a22║議，心不怯弱；聞未來世不可思議，心不怯弱；聞現在
X08n0240_p0636a23║世不可思議，心不怯弱；聞入一切劫不可思議，心不
X08n0240_p0636a24║怯弱。何以故？此菩薩於諸佛所一向堅信，知佛智慧
X08n0240_p0636b01║無邊無盡。十方無量諸世界中，一一各有無量諸佛，
X08n0240_p0636b02║於阿耨多羅三藐三菩提，已得、今得、當得，已出世、今
X08n0240_p0636b03║出世、當出世，已入涅槃、今入涅槃、當入涅槃。彼諸佛
X08n0240_p0636b04║智慧，不增不減，不生不滅，不進不退，不近不遠，無知
X08n0240_p0636b05║無捨。此菩薩入佛智慧，成就無邊無盡信；得此信已，
X08n0240_p0636b06║心不退轉，心不雜亂，不可破壞，無所染著，常有根本，
X08n0240_p0636b07║隨順聖人，住如來家，護持一切諸佛種性，增長一切
X08n0240_p0636b08║菩薩信解，隨順一切如來善根，出生一切諸佛方便，
X08n0240_p0636b09║是名菩薩摩訶薩信藏。菩薩住此信藏，則能聞持一
X08n0240_p0636b10║切佛法，為眾生說，皆令開悟。
X08n0240_p0636b11║釋中分三：初明信相，次若菩薩下明信力，三此菩
X08n0240_p0636b12║薩入佛下總結。今初文有十句：初三句信三空，謂
X08n0240_p0636b13║空、無相、無願。次三句信依他無生，以緣起故無作，
X08n0240_p0636b14║以不實故無能所分別，以無體故無所依。三三句
X08n0240_p0636b15║信圓成無性，一廣無邊故無量，二最勝故無上，三
X08n0240_p0636b16║深故不可越。後一總信三性無性，入一無生觀。次
X08n0240_p0636b17║觀信力，若菩薩能如是下正顯業用，文有十句徧
X08n0240_p0636b18║從前十，前十並從此十。若逆配前十，謂由信法無
X08n0240_p0636b19║生故於佛法不怯等。次何以故下徵釋不怯之所
X08n0240_p0636b20║以，謂於深廣皆堅信故，由所信者唯佛智慧故。次
X08n0240_p0636b21║十方下二行半經別釋上信佛智慧，謂十方無量
X08n0240_p0636b22║世界無量諸佛各已證菩提乃至入涅槃，故智慧
X08n0240_p0636b23║無邊。無量一佛尚不可盡，況橫徧十方竪窮三際。
X08n0240_p0636b24║菩薩於此堅信不移，寧有怯耶？次彼諸佛智慧下
X08n0240_p0636c01║釋聞深不怯，謂增減等皆戲論法，以寂照之體如
X08n0240_p0636c02║如超戲論故。菩薩既堅信於此，寧聞深而怯耶？此
X08n0240_p0636c03║二段釋文具前十句，難思之法如文詳之。次得此
X08n0240_p0636c04║信已下顯成信之益，文有十一句：初心不退轉至
X08n0240_p0636c05║生如來家七句，明行體堅牢。次護持下四句，攝德
X08n0240_p0636c06║無盡。是名下結名。菩薩住此下辨益。
X08n0240_p0636c07║佛子！何等為菩薩摩訶薩戒藏？此菩薩成就普饒益
X08n0240_p0636c08║戒、不受戒、不住戒、無悔恨戒、無違諍戒、不損惱戒、無
X08n0240_p0636c09║雜穢戒、無貪求戒、無過失戒、無毀犯戒。云何為普饒
X08n0240_p0636c10║益戒？此菩薩受持淨戒，本為利益一切眾生。云何為
X08n0240_p0636c11║不受戒？此菩薩不受行外道諸所有戒，但性自精進，
X08n0240_p0636c12║奉持三世諸佛如來平等淨戒。云何為不住戒？此菩
X08n0240_p0636c13║薩受持戒時，心不住欲界、不住色界、不住無色界。何
X08n0240_p0636c14║以故？不求生彼而持戒故。云何為無悔恨戒？此菩薩
X08n0240_p0636c15║恒得安住無悔恨心。何以故？不作重罪、不行諂詐、不
X08n0240_p0636c16║破淨戒故。云何為無違諍戒？此菩薩不非先制，不更
X08n0240_p0636c17║造立，心常隨順向涅槃戒，具足受持，無所毀犯；不以
X08n0240_p0636c18║持戒惱他眾生，令其生苦，但願一切心常歡喜而持
X08n0240_p0636c19║於戒。云何為不惱害戒？此菩薩不因於戒學諸呪術，
X08n0240_p0636c20║造作方藥惱害眾生，但為救護一切眾生而持於戒。
X08n0240_p0636c21║云何為不雜戒？此菩薩不著邊見、不持雜戒，但觀緣
X08n0240_p0636c22║起持出離戒。云何為無貪求戒？此菩薩不現異相彰
X08n0240_p0636c23║己有德，但為滿足出離法故而持於戒。云何為無過
X08n0240_p0636c24║失戒？此菩薩不自貢高言我持戒，見破戒人亦不輕
X08n0240_p0637a01║毀令他愧恥，但一其心而持於戒。云何為無毀犯戒？
X08n0240_p0637a02║此菩薩永斷殺、盜、邪婬、妄語、兩舌、惡口及無義語、貪、
X08n0240_p0637a03║瞋、邪見，具足受持十種善業。菩薩持此無犯戒時，作
X08n0240_p0637a04║是念言：一切眾生毀犯淨戒皆由顛倒，唯佛世尊能
X08n0240_p0637a05║知眾生以何因緣而生顛倒毀犯淨戒，我當成就無
X08n0240_p0637a06║上菩提，廣為眾生說真實法令離顛倒。是名菩薩摩
X08n0240_p0637a07║訶薩第二戒藏。
X08n0240_p0637a08║第二戒藏釋相中二：初列十名，後隨牒釋。初列十
X08n0240_p0637a09║戒皆通三聚，取其相顯。初但饒益有情，後一律儀
X08n0240_p0637a10║中八通三，為遮罪過皆是律儀，但為救護即是饒
X08n0240_p0637a11║益。攝善可知。次下牒釋十戒相，即為十段。初云何
X08n0240_p0637a12║為普饒益戒？以饒益有情是菩薩本意，故首明之。
X08n0240_p0637a13║二云何為不受戒？謂不受邪戒，謂雞狗等三聚宿
X08n0240_p0637a14║成故，動不踰矩。三云何為不住戒？謂不樂住三界，
X08n0240_p0637a15║唯為求菩提及度眾生故，非如難陀之類。四云何
X08n0240_p0637a16║為無悔恨戒？涅槃云何故持戒？為不悔故。何故不
X08n0240_p0637a17║悔？為歡喜故，乃至未得大涅槃故。五云何為無違
X08n0240_p0637a18║諍戒？此中有四義，非者違也。一不違制立，不同調
X08n0240_p0637a19║達。二不違涅槃，不取相故。三不違律儀，具足持故。
X08n0240_p0637a20║四不違利物，不惱他故。六云何為不惱害戒？中有
X08n0240_p0637a21║二義：一非為欲惱眾生先須持戒，如聞羅漢持戒
X08n0240_p0637a22║能降龍，遂即持之。二非為欲成淨戒逼惱眾生，如
X08n0240_p0637a23║外道殺馬祀天求生梵世。七云何為不雜戒？邪見
X08n0240_p0637a24║持戒名雜，定有定無為斷常雜，觀緣性離無煩惱
X08n0240_p0637b01║雜，真出離矣。八云何為無貪求戒？謂不現有德彰
X08n0240_p0637b02║己有德，五邪之一已見淨行。九云何為無過失戒？
X08n0240_p0637b03║言不輕毀者，無行經云：見破戒人不說其過惡，應
X08n0240_p0637b04║念彼人久久亦當得道。十云何為無毀犯戒？此菩
X08n0240_p0637b05║薩永斷殺盜邪婬等。釋有二義。初明律儀，十善眾
X08n0240_p0637b06║戒之本，故偏明之。菩薩持此下，雙明二聚，攝菩提
X08n0240_p0637b07║善為眾生故。是名下，結名。
X08n0240_p0637b08║佛子！何等為菩薩摩訶薩慚藏？此菩薩憶念過去所
X08n0240_p0637b09║作諸惡而生於慚，謂彼菩薩心自念言：我無始世來，
X08n0240_p0637b10║與諸眾生皆悉互作父母、兄弟、姉妹、男女，具貪、瞋、癡、
X08n0240_p0637b11║憍慢、諂誑及餘一切諸煩惱故，更相惱害，遞相陵奪，
X08n0240_p0637b12║姦婬傷殺，無惡不造；一切眾生悉亦如是，以諸煩惱
X08n0240_p0637b13║備造眾惡，是故各各不相恭敬、不相尊重、不相承順、
X08n0240_p0637b14║不相謙下、不相啟導、不相護惜，更相殺害，互為怨讎。
X08n0240_p0637b15║自惟：我身及諸眾生，去、來、現在行無慚法，三世諸佛
X08n0240_p0637b16║無不知見；今若不斷此無慚行，三世諸佛亦當見我，
X08n0240_p0637b17║我當云何猶行不止？甚為不可。是故，我應專心斷除，
X08n0240_p0637b18║證阿耨多羅三藐三菩提，廣為眾生說真實法。是名：
X08n0240_p0637b19║菩薩摩訶薩第三慚藏。
X08n0240_p0637b20║第三、徵釋慚藏。然慚、愧相別，諸說不同。涅槃云：慚
X08n0240_p0637b21║者，內自羞恥；愧者，發露向人。瑜伽亦云：內生羞恥
X08n0240_p0637b22║為慚，外生羞恥為愧。大同涅槃。唯識云：依自法力，
X08n0240_p0637b23║崇重賢善為慚；依世間力，輕拒暴惡為愧。釋中，初
X08n0240_p0637b24║釋過去作惡，即無慚行。經云：謂彼菩薩心自念言
X08n0240_p0637c01║下四行經，初自念無慚。次一切眾生下兩行半經，
X08n0240_p0637c02║明悲他亦爾。次釋前非而生後慚。經云：自惟我身
X08n0240_p0637c03║下二行半經，正顯慚相。初自念昔非，恥佛知見，現
X08n0240_p0637c04║修慚相。自惟，即是內自羞恥。次是故我應下，決志
X08n0240_p0637c05║斷證。文言去、來、現在行無慚者，言總意別。菩薩自
X08n0240_p0637c06║念昔過，愍物三世常行，故專心斷除，防已伏之；再
X08n0240_p0637c07║起為眾生說，則物、我之兼亡。是名下，結名。
X08n0240_p0637c08║佛子！何等為菩薩摩訶薩愧藏？此菩薩自愧昔來，於
X08n0240_p0637c09║五欲中種種貪求無有厭足，因此增長貪、恚、癡等一
X08n0240_p0637c10║切煩惱，我今不應復行是事。又作是念：眾生無智，起
X08n0240_p0637c11║諸煩惱，具行惡法，不相恭敬，不相尊重，乃至展轉互
X08n0240_p0637c12║為怨讎，如是等惡無不備造；造已歡喜，追求稱歎，盲
X08n0240_p0637c13║惡慧眼無所知見，於母人腹中入胎受生，成垢穢身，
X08n0240_p0637c14║畢竟至於髮白面皺。有智慧者，觀此但是從婬慾生
X08n0240_p0637c15║不淨之法，三世諸佛皆悉知見；若我於今猶行是事，
X08n0240_p0637c16║則為欺誑三世諸佛。是故，我當修行於愧，速成阿耨
X08n0240_p0637c17║多羅三藐三菩提，廣為眾生說真實法。是名：菩薩摩
X08n0240_p0637c18║訶薩第四愧藏。
X08n0240_p0637c19║第四徵釋愧藏。釋相中文有三段：初此菩薩自愧
X08n0240_p0637c20║昔來下自念無愧而修愧行，故云我今不應復行
X08n0240_p0637c21║是事，即愧行也。次又作是念眾生無智下傷物無
X08n0240_p0637c22║愧，不覺苦集故云無知見。次於母腹中下依顧世
X08n0240_p0637c23║間而修愧行誓益自他。於中初於母腹中下即所
X08n0240_p0637c24║愧境。次有智慧下顧他生愧，即外羞也。是故已下
X08n0240_p0638a01║決志斷證。言不淨之法者，從婬欲生即種子不淨，
X08n0240_p0638a02║住母腹中即住處不淨，成垢穢身即自相自性究
X08n0240_p0638a03║竟不淨，髮白意含究竟不淨。是名下結名。
X08n0240_p0638a04║佛子！何等為菩薩摩訶薩聞藏？此菩薩知是事有故
X08n0240_p0638a05║是事有，是事無故是事無；是事起故是事起，是事滅
X08n0240_p0638a06║故是事滅；是世間法，是出世間法；是有為法，是無為
X08n0240_p0638a07║法；是有記法，是無記法。何等為是事有故是事有？謂：
X08n0240_p0638a08║無明有故行有。何等為是事無故是事無？謂：識無故
X08n0240_p0638a09║名色無。何等為是事起故是事起？謂：愛起故苦起。何
X08n0240_p0638a10║等為是事滅故是事滅？謂：有滅故生滅。何等為世間
X08n0240_p0638a11║法？所謂：色、受、想、行、識。何等為出世間法？所謂：戒、定、慧、
X08n0240_p0638a12║解脫、解脫知見。何等為有為法？所謂：欲界、色界、無色
X08n0240_p0638a13║界、眾生界。何等為無為法？所謂：虗空、涅槃、數緣滅、非
X08n0240_p0638a14║數緣滅、緣起、法性住。何等為有記法？謂：四聖諦、四沙
X08n0240_p0638a15║門果、四辯、四無所畏、四念處、四正勤、四神足、五根、五
X08n0240_p0638a16║力、七覺分、八聖道分。何等為無記法？謂：世間有邊、世
X08n0240_p0638a17║間無邊、世間亦有邊亦無邊、世間非有邊非無邊；世
X08n0240_p0638a18║間有常、世間無常、世間亦有常亦無常、世間非有常
X08n0240_p0638a19║非無常，如來滅後有、如來滅後無、如來滅後亦有亦
X08n0240_p0638a20║無、如來滅後非有非無，我及眾生有、我及眾生無、我
X08n0240_p0638a21║及眾生亦有亦無、我及眾生非有非無，過去有幾如
X08n0240_p0638a22║來般涅槃、幾聲聞辟支佛般涅槃，未來有幾如來、幾
X08n0240_p0638a23║聲聞辟支佛、幾眾生，現在有幾佛住、幾聲聞辟支佛
X08n0240_p0638a24║住、幾眾生住，何等如來最先出、何等聲聞辟支佛最
X08n0240_p0638b01║先出、何等眾生最先出、何等如來最後出、何等聲聞
X08n0240_p0638b02║辟支佛最後出、何等眾生最後出，何法最在初、何法
X08n0240_p0638b03║最在後，世間從何處來、去至何所，有幾世界成、有幾
X08n0240_p0638b04║世界壞，世界從何處來、去至何所，何者為生死最初
X08n0240_p0638b05║際、何者為生死最後際，是名無記法。菩薩摩訶薩作
X08n0240_p0638b06║如是念：一切眾生於生死中無有多聞，不能了知此
X08n0240_p0638b07║一切法。我當發意持多聞藏，證阿耨多羅三藐三菩
X08n0240_p0638b08║提，為諸眾生說真實法。是名菩薩摩訶薩第五多聞
X08n0240_p0638b09║藏。
X08n0240_p0638b10║第五徵釋聞藏。釋相中有二：初明所知之法；後菩
X08n0240_p0638b11║薩摩訶薩作如是念下，顯多聞之意。初釋所知之
X08n0240_p0638b12║法，標稱聞藏。釋云知者，聞為本故，實則多知耳。所
X08n0240_p0638b13║知之法，初標十法。釋分七段：初牒釋有無二法。云
X08n0240_p0638b14║何為世事有下，謂十二因緣緣生之法。今經正顯
X08n0240_p0638b15║緣生無性。二、云何為世間法下，明有漏五蘊為世
X08n0240_p0638b16║間法。三、何等為出世間法，謂無漏五蘊，即五分法
X08n0240_p0638b17║身。四、何等為有為法，謂三界。五、何等為無為法，謂
X08n0240_p0638b18║六無為等。於大小乘多少不同，論有廣釋。云何等
X08n0240_p0638b19║為有記法，謂四聖諦等。言有記者，謂能招愛非愛
X08n0240_p0638b20║果，故云有記。此是通說。餘處辨記即是善惡，今唯
X08n0240_p0638b21║是善。七、云何為無記法。言無記者，有二義：一、非善
X08n0240_p0638b22║非惡不能招愛非愛果，名為無記。此但可釋餘文。
X08n0240_p0638b23║今此文中單指外道，正謂虗妄推度，非理問難，不
X08n0240_p0638b24║可記錄，故名無記，非對善惡。今此無記亦名置記。
X08n0240_p0638c01║記即答也，不應答故。此無記法中略開五種：初謂
X08n0240_p0638c02║世間有邊下，五行經就我明無記，此中乃外道妄
X08n0240_p0638c03║計四句，其過不出斷常二見。次第二過去有幾如
X08n0240_p0638c04║來下，明三乘聖數多少者，以橫無邊故不可記也。
X08n0240_p0638c05║次第三何等如來最先下，竪無際故不可記也。次
X08n0240_p0638c06║第四世間從何處來下，徵三世間所從，文有六句：
X08n0240_p0638c07║初二句問眾生及蘊世間。次四句約器世間，以外
X08n0240_p0638c08║道計眾生有最初生故。謂外道或謂眾生從冥中
X08n0240_p0638c09║來還至冥故，或謂世界皆微塵成，聚則為身器，散
X08n0240_p0638c10║則為微塵。此皆邪見之源，故不應答。次第五何者
X08n0240_p0638c11║為生死最初際下，二句約生死初後際，此外道計
X08n0240_p0638c12║生死有始終，以彼定執故是邪見。中論云：大聖之
X08n0240_p0638c13║所說，本際不可得，生死無有始，亦復無有終。若無
X08n0240_p0638c14║有始終，中當云何有？是故於此中，先後共亦無。以
X08n0240_p0638c15║妄計始終，故不應答。故結云是名為無記法。次作
X08n0240_p0638c16║是念下，顯多聞之意，謂悲物無聞長淪生死，故誓
X08n0240_p0638c17║持聞藏自證利他。是名下，結名
X08n0240_p0638c18║佛子！何等為菩薩摩訶薩施藏？此菩薩行十種施，所
X08n0240_p0638c19║謂：分減施、竭盡施、內施、外施、內外施、一切施、過去施、
X08n0240_p0638c20║未來施、現在施、究竟施。佛子！云何為菩薩分減施？此
X08n0240_p0638c21║菩薩稟性仁慈，好行惠施。若得美味，不專自受，要與
X08n0240_p0638c22║眾生，然後方食；凡所受物，悉亦如是。若自食時，作是
X08n0240_p0638c23║念言：我身中有八萬戶蟲，依於我住。我身充樂，彼亦
X08n0240_p0638c24║充樂；我身饑苦，彼亦饑苦。我今受此所有飲食，願令
X08n0240_p0639a01║眾生普得充飽。為施彼故，而自食之，不貪其味。復作
X08n0240_p0639a02║是念：我於長夜愛著其身，欲令充飽而受飲食。今以
X08n0240_p0639a03║此食惠施眾生，願我於身永斷貪著。是名：分減施。云
X08n0240_p0639a04║何為菩薩竭盡施？佛子！此菩薩得種種上味飲食、香
X08n0240_p0639a05║華、衣服、資生之具，若自以受用，則安樂延年；若輟己
X08n0240_p0639a06║施人，則窮苦夭命。時，或有人來作是言：汝今所有，悉
X08n0240_p0639a07║當與我。菩薩自念：我無始已來，以饑餓故，喪身無數，
X08n0240_p0639a08║未曾得有如毫末許饒益眾生而獲善利。今我亦當
X08n0240_p0639a09║同於往昔而捨其命，是故應為饒益眾生，隨其所有，
X08n0240_p0639a10║一切皆捨，乃至盡命亦無所悋。是名：竭盡施。云何為
X08n0240_p0639a11║菩薩內施？佛子！此菩薩年方少盛，端正美好，香華、衣
X08n0240_p0639a12║服以嚴其身，始受灌頂轉輪王位，七寶具足，王四天
X08n0240_p0639a13║下。時，或有人來白王言：大王當知！我今衰老，身嬰重
X08n0240_p0639a14║疾，煢獨羸頓，死將不久。若得王身手足、血肉、頭目、骨
X08n0240_p0639a15║髓，我之身命必冀存活。唯願大王莫更籌量有所顧
X08n0240_p0639a16║惜，但見慈念以施於我！爾時，菩薩作是念言：今我此
X08n0240_p0639a17║身，後必當死，無一利益。宜時疾捨，以濟眾生。念已施
X08n0240_p0639a18║之，心無所悔。是名：內施。云何為菩薩外施？佛子！此菩
X08n0240_p0639a19║薩年盛色美，眾相具足，名：華上服而以嚴身。始受灌
X08n0240_p0639a20║頂轉輪王位，七寶具足，王四天下。時，或有人來白王
X08n0240_p0639a21║言：我今貧窶，眾苦逼迫。惟願仁慈特垂矜念，捨此王
X08n0240_p0639a22║位以贍於我，我當統領受王福樂！爾時，菩薩作是念
X08n0240_p0639a23║言：一切榮盛必當衰歇，於衰歇時不能復更饒益眾
X08n0240_p0639a24║生。我今宜應隨彼所求，充滿其意。作是念已，即便施
X08n0240_p0639b01║之而無所悔。是名：外施。云何為菩薩內、外施？佛子！此
X08n0240_p0639b02║菩薩如上所說，處輪王位，七寶具足，王四天下。時，或
X08n0240_p0639b03║有人而來白言：此轉輪位，王處已久，我未曾得。唯願
X08n0240_p0639b04║大王捨之與我，并及王身為我臣僕！爾時，菩薩作是
X08n0240_p0639b05║念言：我身財寶及以王位，悉是無常敗壞之法。我今
X08n0240_p0639b06║盛壯，富有天下，乞者現前，當以不堅而求堅法。作是
X08n0240_p0639b07║念已，即便施之，乃至以身恭勤作役，心無所悔。是名：
X08n0240_p0639b08║內、外施。云何為菩薩一切施？佛子！此菩薩亦如上說，
X08n0240_p0639b09║處輪王位，七寶具足，王四天下。時，有無量貧窮之人
X08n0240_p0639b10║來詣其前，而作是言：大王名稱周聞十方，我等欽風
X08n0240_p0639b11║故來至此。吾曹今者各有所求，願普垂慈，令得滿足！
X08n0240_p0639b12║時，諸貧人從彼大王，或乞國土，或乞妻子，或乞手足、
X08n0240_p0639b13║血肉、心肺、頭自髓腦。菩薩是時，心作是念：一切恩愛
X08n0240_p0639b14║會當別離，而於眾生無所饒益。我今為欲永捨貪愛，
X08n0240_p0639b15║以此一切必離散物滿眾生願。作是念已，悉皆施與，
X08n0240_p0639b16║心無悔恨，亦不於眾生而生厭賤。是名：一切施。云何
X08n0240_p0639b17║為菩薩過去施？此菩薩聞過去諸佛菩薩所有功德，
X08n0240_p0639b18║聞已不著，了達非有，不起分別，不貪不味，亦不求取，
X08n0240_p0639b19║無取依倚；見法如夢，無有堅固；於諸善根，不起有想，
X08n0240_p0639b20║亦無所倚；但為教化取著眾生，成熟佛法而為演說；
X08n0240_p0639b21║又復觀察過去諸法，十方推求都不可得。作是念已，
X08n0240_p0639b22║於過去法畢竟皆捨。是名：過去施。云何為菩薩未來
X08n0240_p0639b23║施？此菩薩聞未來諸佛之所修行，了達非有，不取於
X08n0240_p0639b24║相，不別樂往生諸佛國土，不味不著，亦不生厭；不以
X08n0240_p0639c01║善根迴向於彼，亦不於彼而退善根；常勤修行，未曾
X08n0240_p0639c02║廢捨；但欲因彼境界攝取眾生，為說真實，令成熟佛
X08n0240_p0639c03║法；然此法者，非有處所、非無處所，非內、非外，非近、非
X08n0240_p0639c04║遠。復作是念：若法非有，不可不捨。是名：未來施。云何
X08n0240_p0639c05║為菩薩現在施？此菩薩聞四天王眾天、三十三天、夜
X08n0240_p0639c06║摩天、兜率陀天、化樂天、他化自在天、梵天、梵身天、梵
X08n0240_p0639c07║輔天、梵眾天、大梵天、光天、少光天、無量光天、光音天、
X08n0240_p0639c08║淨天、少淨天、無量淨天、徧淨天、廣天、少廣天、無量廣
X08n0240_p0639c09║天、廣果天、無煩天、無熱天、善見天、善現天、色究竟天，
X08n0240_p0639c10║乃至聞聲聞、緣覺具足功德；聞已，其心不迷、不沒、不
X08n0240_p0639c11║聚、不散，但觀諸行如夢不實、無有貪著，為令眾生捨
X08n0240_p0639c12║離惡趣、心無分別、修菩薩道、成就佛法而為開演。是
X08n0240_p0639c13║名：現在施。云何為菩薩究竟施？佛子！此菩薩，假使有
X08n0240_p0639c14║無量眾生，或有無眼，或有無耳，或無鼻、舌及以手、足，
X08n0240_p0639c15║來至其所，告菩薩言：我身薄祜，諸根殘缺。惟願仁慈，
X08n0240_p0639c16║以善方便，捨己所有，令我具足！菩薩聞之，即便施與；
X08n0240_p0639c17║假使由此經阿僧祇劫諸根不具，亦不心生一念悔
X08n0240_p0639c18║惜。但自觀身，從初入胎，不淨微形，胞段諸根，生、老、病、
X08n0240_p0639c19║死；又觀此身，無有真實，無有慚愧，非賢聖物，臭穢不
X08n0240_p0639c20║潔，骨節相持，血肉所塗，九孔常流，人所惡賤。作是觀
X08n0240_p0639c21║已，不生一念愛著之心。復作是念：此身危脆，無有堅
X08n0240_p0639c22║固，我今云何而生戀著？應以施彼，充滿其願。如我所
X08n0240_p0639c23║作，以此開導一切眾生，令於身心不生貪愛，悉得成
X08n0240_p0639c24║就清淨智身。是名：究竟施。是為菩薩摩訶薩第六施
X08n0240_p0640a01║藏。
X08n0240_p0640a02║釋第六施藏。初此菩薩行十種施下，先標列十名。
X08n0240_p0640a03║下釋相中，依章別釋中，即為十段，一一各三，謂標、
X08n0240_p0640a04║釋、結。然此十施，前六事捨，謂身、命、財；次三心捨，謂
X08n0240_p0640a05║不取著；後一俱捨，名為究竟。今佛子！云何下一句，
X08n0240_p0640a06║標分減施。次釋中，此菩薩稟性仁慈下，初明分減
X08n0240_p0640a07║之相；次若自食時下，明施善巧；次復作是念下，對
X08n0240_p0640a08║治施障；是名下，結名。二、云何下，標竭盡施。言竭盡
X08n0240_p0640a09║者，不顧活命，傾竭所有也。次釋相中，此菩薩得種
X08n0240_p0640a10║種下，明難捨之物；次或時有人來下，乞境現前；三、
X08n0240_p0640a11║菩薩自念下，正修施行；是名下，結名。三、云何為菩
X08n0240_p0640a12║薩內施？內施謂身也。次此菩薩下，乞境現前。煢者，
X08n0240_p0640a13║單也。無兄曰煢。次爾時，菩薩下，正修施行；是名下，
X08n0240_p0640a14║結名。四、云何為菩薩外施？即王位也。時或人來下，
X08n0240_p0640a15║乞境；爾時下，施行。五、云何為菩薩內、外施？王位為
X08n0240_p0640a16║外，兼身為內。六、云何為菩薩一切施？謂凡一切所
X08n0240_p0640a17║有也。明難捨之物，以是事捨之終，故總該收，舉難
X08n0240_p0640a18║攝易，略舉數條，廣則無邊。次時有無量貧窮之人
X08n0240_p0640a19║下，明乞境現前；心作是念下，正修施行。七、云何為
X08n0240_p0640a20║菩薩過去施？然三世之施，通相皆明不著，別則過
X08n0240_p0640a21║去不生追戀，未來預止貪求，現在心無染著。今云
X08n0240_p0640a22║此菩薩聞過去下，明於佛法無所著。次云又復觀
X08n0240_p0640a23║察下，於一切法無所著，是名過去施。八、云何為菩
X08n0240_p0640a24║薩未來施？謂不著未來果報故。初聞未來諸佛下，
X08n0240_p0640b01║正顯不著修行之因，不願淨土之果，不味其好，不
X08n0240_p0640b02║厭其事。不迴向者，釋上不味；不退已下，釋上不厭
X08n0240_p0640b03║修彼行故。次但欲因彼境界下，釋疑。疑云：既於淨
X08n0240_p0640b04║不味，修行何為？釋有二意：一者、約悲，但為攝物故。
X08n0240_p0640b05║次然此法者下，約智。智了非有故生，即非生故不
X08n0240_p0640b06║著，不礙事故非生，之生故修行。非有處所者，與理
X08n0240_p0640b07║冥故。非無處者，事相形故。非內者，相分境故。非外
X08n0240_p0640b08║者，心所淨故。是名未來施。九、云何為菩薩現在施？
X08n0240_p0640b09║釋相有三：初、明所捨之境；次、結捨心；三、通外難。初、
X08n0240_p0640b10║所捨境；聞四、天王下，列欲界諸天；次、梵天下，色界
X08n0240_p0640b11║諸天；次、乃至聲聞下，列二乘。上皆所捨之境。次聞
X08n0240_p0640b12║已其心不迷下五句，明能捨心。次為令眾生下，釋
X08n0240_p0640b13║疑。疑云：既言不聚善因，何以說五乘因果？釋云：拯
X08n0240_p0640b14║三途之劇苦，示人天以蘇息；止劣見之妄情，說二
X08n0240_p0640b15║乘以引攝。為物然耳，非自不捨也。是名現在施。十、
X08n0240_p0640b16║云何為菩薩究竟施？然究竟之名，略有五義：一、前
X08n0240_p0640b17║六捨財命；次三捨著心，今則兼上二門故；二、又發
X08n0240_p0640b18║大願，令物無著故；三、令物得究竟果故；四、不生一
X08n0240_p0640b19║念愛著，則微細無著故；五、究竟能令物實益故。次
X08n0240_p0640b20║釋相中，初云假使有無量眾生下，明施境現前；次
X08n0240_p0640b21║菩薩聞之即便施與下，正施無恪；次但觀自身下，
X08n0240_p0640b22║顯成捨之由，由觀此身過患多故，固當捨也；次如
X08n0240_p0640b23║我所作下，迴向眾生，是名究竟施。
X08n0240_p0640b24║佛子！何等為菩薩摩訶薩慧藏？此菩薩於色如實知，
X08n0240_p0640c01║色集如實知，色滅如實知，色滅道如實知；於受、想、行、
X08n0240_p0640c02║識如實知，受、想、行、識集如實知，受、想、行、識滅如實知，
X08n0240_p0640c03║受、想、行、識滅道如實知；於無明如實知，無明集如實
X08n0240_p0640c04║知，無明滅如實知，無明滅道如實知；於愛如實知，愛
X08n0240_p0640c05║集如實知，愛滅如實知，愛滅道如實知；於聲聞如實
X08n0240_p0640c06║知，聲聞法如實知，聲聞集如實知，聲聞涅槃如實知；
X08n0240_p0640c07║於獨覺如實知，獨覺法如實知，獨覺集如實知，獨覺
X08n0240_p0640c08║涅槃如實知；於菩薩如實知，菩薩法如實知，菩薩集
X08n0240_p0640c09║如實知，菩薩涅槃如實知。云何知？知從業報諸行因
X08n0240_p0640c10║緣之所造作，一切虗假空無有實，非我、非堅固，無有
X08n0240_p0640c11║少法可得成立。欲令眾生知其實性，廣為宣說。為說
X08n0240_p0640c12║何等？說諸法不可壞。何等法不可壞？色不可壞，受、想、
X08n0240_p0640c13║行、識不可壞，無明不可壞，聲聞法、獨覺法、菩薩法不
X08n0240_p0640c14║可壞。何以故？一切法無作、無作者、無言說、無處所、不
X08n0240_p0640c15║生、不起、不與、不取、無動轉、無作用。菩薩成就如是等
X08n0240_p0640c16║無量慧藏，以少方便了一切法，自然明達，不由他悟。
X08n0240_p0640c17║此慧無盡藏有十種不可盡故，說為無盡。何等為十？
X08n0240_p0640c18║所謂：多聞善巧不可盡故，親近善知識不可盡故，善
X08n0240_p0640c19║分別句義不可盡故，入深法界不可盡故，以一味智
X08n0240_p0640c20║莊嚴不可盡故，集一切福德心無疲倦不可盡故，入
X08n0240_p0640c21║一切陀羅尼門不可盡故，能分別一切眾生語言音
X08n0240_p0640c22║聲不可盡故，能斷一切眾生疑惑不可盡故，為一切
X08n0240_p0640c23║眾生現一切佛神力教化調伏令修行不斷不可盡
X08n0240_p0640c24║故；是為十。是為菩薩摩訶薩第七慧藏；住此藏者，得
X08n0240_p0641a01║無盡智慧，普能開悟一切眾生。
X08n0240_p0641a02║第七、釋慧藏。釋相中二：初明慧藏，後釋無盡。前中
X08n0240_p0641a03║三：初此菩薩於色如實知下，八行半經明如實知
X08n0240_p0641a04║境。次下，釋如實知義，顯所知之相。徵云：云何知也？
X08n0240_p0641a05║下知從業報下，釋也。釋意云：知相知性，無有障礙，
X08n0240_p0641a06║是菩薩所知。無知之知，是菩薩所知。故云如實知
X08n0240_p0641a07║也。初知從業報，乃約自利，明知苦集。次約利他，彰
X08n0240_p0641a08║知滅道。次欲令眾生知其實性，廣為宣說。標其說
X08n0240_p0641a09║意，正是利他。能知實性，是道諦相，法不可壞。及所
X08n0240_p0641a10║知性，即滅諦相。廣為宣說，唯菩薩相。次為說何等
X08n0240_p0641a11║下，展轉徵釋，總有三重。初徵意云：說何令知實性？
X08n0240_p0641a12║釋云：說不可壞。次徵云：何等法不可壞？為性為相？
X08n0240_p0641a13║此尋說處。釋云：相即性故，故說五類等法皆不可
X08n0240_p0641a14║壞。次何以故下，徵云：現見諸法，猶如聚沫、泡、𦦨、芭
X08n0240_p0641a15║蕉、幻、夢不實，那言不壞？下釋，略有三義：一、色等性
X08n0240_p0641a16║空，無可壞故。若壞方空，非本空故。二、由空即真，同
X08n0240_p0641a17║法性故。若壞方真，事在理外故。三、由即空不待壞
X08n0240_p0641a18║故，壞則斷滅。文有十句。次菩薩成就下，三、總結多
X08n0240_p0641a19║門，以彰善巧者。更有多門，皆以無所得等為少方
X08n0240_p0641a20║便，則色空見盡，壞與不壞兩亡，不隨境轉，名不由
X08n0240_p0641a21║他悟。次此慧無盡藏下，二、釋無盡。文有十句。是為
X08n0240_p0641a22║下，結名。住此藏者下，歎益。
X08n0240_p0641a23║佛子！何等為菩薩摩訶薩念藏？此菩薩捨離癡惑，得
X08n0240_p0641a24║具足念，憶念過去一生、二生，乃至十生、百生、千生、百
X08n0240_p0641b01║千生、無量百千生，成劫、壞劫、成壞劫、非一成劫、非一
X08n0240_p0641b02║壞劫、非一成壞劫，百劫、千劫、百千億那由他，乃至無
X08n0240_p0641b03║量、無數、無邊、無等、不可數、不可稱、不可思、不可量、不
X08n0240_p0641b04║可說、不可說不可說劫；念一佛名號，乃至不可說不
X08n0240_p0641b05║可說佛名號；念一佛出世說授記，乃至不可說不可
X08n0240_p0641b06║說佛出世說授記；念一佛出世說修多羅，乃至不可
X08n0240_p0641b07║說不可說佛出世說修多羅；如修多羅，祇夜、授記、伽
X08n0240_p0641b08║陀、尼陀那、優陀那、本事、本生、方廣、未曾有、譬喻、論議
X08n0240_p0641b09║亦如是。念一眾會，乃至不可說不可說眾會；念演一
X08n0240_p0641b10║法，乃至演不可說不可說法；念一根種種性，乃至不
X08n0240_p0641b11║可說不可說根種種性，念一根無量種種性乃至不
X08n0240_p0641b12║可說不可說根無量種種性，念一煩惱種種性乃至
X08n0240_p0641b13║不可說不可說煩惱種種性，念一三昧種種性乃至
X08n0240_p0641b14║不可說不可說三昧種種性。此念有十種，所謂：寂靜
X08n0240_p0641b15║念、清淨念、不濁念、明徹念、離塵念、離種種塵念、離垢
X08n0240_p0641b16║念、光耀念、可愛樂念、無障礙念。菩薩住是念時，一切
X08n0240_p0641b17║世間無能嬈亂，一切異論無能變動，往世善根悉得
X08n0240_p0641b18║清淨，於諸世法無所染著，眾魔外道所不能壞，轉身
X08n0240_p0641b19║受生無所忘失，過、現、未來說法無盡，於一切世界中
X08n0240_p0641b20║與眾生同住曾無過咎，入一切諸佛眾會道場無所
X08n0240_p0641b21║障礙，一切佛所悉得親近。是名：菩薩摩訶薩第八念
X08n0240_p0641b22║藏。
X08n0240_p0641b23║八、釋念藏。釋相中有四：初捨離癡惑，標念體。次憶
X08n0240_p0641b24║念過去下，十三行半經明所念差別。次此念有十
X08n0240_p0641c01║種下，三、明能念勝相。於中十句：次菩薩住是念時
X08n0240_p0641c02║下，五行經明念益相。是名下，結名。
X08n0240_p0641c03║佛子！何等為菩薩摩訶薩持藏？此菩薩持諸佛所說
X08n0240_p0641c04║修多羅，文句義理無有忘失；一生持，乃至不可說不
X08n0240_p0641c05║可說生持；持一佛名號，乃至不可說不可說佛名號；
X08n0240_p0641c06║持一劫數，乃至不可說不可說劫數；持一佛授記，乃
X08n0240_p0641c07║至不可說不可說佛授記；持一修多羅，乃至不可說
X08n0240_p0641c08║不可說修多羅；持一眾會，乃至不可說不可說眾會；
X08n0240_p0641c09║持演一法，乃至演不可說不可說法；持一根無量種
X08n0240_p0641c10║種性，乃至不可說不可說根無量種種性；持一煩惱
X08n0240_p0641c11║種種性，乃至不可說不可說煩惱種種性；持一三昧
X08n0240_p0641c12║種種性，乃至不可說不可說三昧種種性。佛子！此持
X08n0240_p0641c13║藏無邊難滿，難至其底，難得親近，無能制伏，無量無
X08n0240_p0641c14║盡，具大威力，是佛境界，唯佛能了。是名：菩薩摩訶薩
X08n0240_p0641c15║第九持藏。
X08n0240_p0641c16║九、釋持藏。釋相中三：初此菩薩持諸佛下，別舉文
X08n0240_p0641c17║義；次持一佛名號下，徧舉諸法；三、佛子！此持藏下，
X08n0240_p0641c18║明持德量，文有十句；次是名下，結名。
X08n0240_p0641c19║佛子！何等為菩薩摩訶薩辯藏？此菩薩有深智慧，了
X08n0240_p0641c20║知實相，廣為眾生演說諸法，不違一切諸佛經典；說
X08n0240_p0641c21║一品法，乃至不可說不可說品法；說一佛名號，乃至
X08n0240_p0641c22║不可說不可說佛名號；如是說一世界，說一佛授記，
X08n0240_p0641c23║說一修多羅，說一眾會，說演一法；說一根無量種種
X08n0240_p0641c24║性，說一煩惱無量種種性，說一三昧無量種種性，乃
X08n0240_p0642a01║至說不可說不可說三昧無量種種性；或一日說，或
X08n0240_p0642a02║半月、一月說，或百年、千年、百千年說，或一劫、百劫、千
X08n0240_p0642a03║劫、百千劫說，或百千億那由他劫說，或無數無量乃
X08n0240_p0642a04║至不可說不可說劫說；劫數可盡，一文一句義理難
X08n0240_p0642a05║盡。何以故？此菩薩成就十種無盡藏故。成就此藏，得
X08n0240_p0642a06║攝一切法陀羅尼門現在前，百萬阿僧祇陀羅尼以
X08n0240_p0642a07║為眷屬；得此陀羅尼已，以法光明廣為眾生演說於
X08n0240_p0642a08║法。其說法時，以廣長舌出妙音聲，充滿十方一切世
X08n0240_p0642a09║界，隨其根性悉令滿足，心得歡喜，滅除一切煩惱纏
X08n0240_p0642a10║垢，善入一切音聲、言語、文字、辯才，令一切眾生佛種
X08n0240_p0642a11║不斷，淨心相續；亦以法光明而演說法，無有窮盡，不
X08n0240_p0642a12║生疲倦。何以故？此菩薩成就盡虗空徧法界無邊身
X08n0240_p0642a13║故。是為菩薩摩訶薩第十辯藏。此藏無窮盡、無分段、
X08n0240_p0642a14║無間、無斷、無變異、無隔礙、無退轉，甚深無底，難可得
X08n0240_p0642a15║入，普入一切佛法之門。
X08n0240_p0642a16║第十釋辯藏。釋相中分四：初此菩薩有深智慧下
X08n0240_p0642a17║總舉體用，雙照事理二種實相名深智慧。次說一
X08n0240_p0642a18║品法下四行半經顯能廣演。次或一日說下三行
X08n0240_p0642a19║餘經明長時演。次何以故下徵釋。意云：所以能長
X08n0240_p0642a20║時演者，成就十種無盡藏故。以是十藏之終，故說
X08n0240_p0642a21║具前十藏。次其說法時下五行經彰辯之德。是為
X08n0240_p0642a22║下結名。次此藏無窮下歎益中，文有十句義該七
X08n0240_p0642a23║辯：一無窮盡是豐義味辯，一一句中出多事理故。
X08n0240_p0642a24║二即捷辯，欲言即言無分段故。三無疎謬辯，不以
X08n0240_p0642b01║邪錯間深理故。四無斷辯，相續連環故。五應辯，應
X08n0240_p0642b02║時應機無變異故。六迅辯，迅若懸河無隔礙故。已
X08n0240_p0642b03║下四句即一切世間最上妙辯。此辯有五德：一甚
X08n0240_p0642b04║深如雷，即第八句。二清徹遠聞故不退轉，即第七
X08n0240_p0642b05║句。三其聲哀雅如迦陵頻伽，故能普入一切佛法，
X08n0240_p0642b06║即第十句。四能令眾生入心愛敬。五其有聞者歡
X08n0240_p0642b07║喜無厭，故難可得入。上二即第九句。上來依章別
X08n0240_p0642b08║釋竟。
X08n0240_p0642b09║佛子！此十種無盡藏有十種無盡法，令諸菩薩究竟
X08n0240_p0642b10║成就無上菩提。何等為十？饒益一切眾生故，以本願
X08n0240_p0642b11║善迴向故，一切劫無斷絕故，盡虗空界悉開悟心無
X08n0240_p0642b12║限故，迴向有為而不著故，一念境界一切法無盡故，
X08n0240_p0642b13║大願心無變異故，善攝取諸陀羅尼故，一切諸佛所
X08n0240_p0642b14║護念故，了一切法皆如幻故。是為十種無盡法，能令
X08n0240_p0642b15║一切世間所作悉得究竟無盡大藏。
X08n0240_p0642b16║第四佛子下總歎十藏勝能，分三：初標歎，次何等
X08n0240_p0642b17║為十下徵釋。釋有十句，攝為五對：一下化上求，二
X08n0240_p0642b18║竪窮橫徧，三捨相契實，四無變善攝，五外護內明，
X08n0240_p0642b19║故以為勝。次是為十種下結歎。此後應有偈等，或
X08n0240_p0642b20║是略無，多是經來未盡。第四會竟。
X08n0240_p0642b21║
X08n0240_p0642b22║大方廣佛華嚴經綱要卷第二十一