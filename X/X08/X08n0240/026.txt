X08n0240_p0677a12║
X08n0240_p0677a13║
X08n0240_p0677a14║
X08n0240_p0677a15║大方廣佛華嚴經綱要卷第二十六
X08n0240_p0677a16║于闐國三藏沙門實叉難陀　譯經
X08n0240_p0677a17║清涼山大華嚴寺沙門澄觀　疏義
X08n0240_p0677a18║明匡山法雲寺憨山沙門德清提挈
X08n0240_p0677a19║十迴向品第二十五之四
X08n0240_p0677a20║佛子！菩薩摩訶薩以種種車，眾寶嚴飾，奉施諸佛及
X08n0240_p0677a21║諸菩薩、師長、善友、聲聞、緣覺，如是無量種種福田，乃
X08n0240_p0677a22║至貧窮、孤露之者。此諸人眾，或從遠來，或從近來，或
X08n0240_p0677a23║承菩薩名聞故來，或是菩薩因緣故來，或聞菩薩往
X08n0240_p0677a24║昔所發施願故來，或是菩薩心願請來。菩薩是時，或
X08n0240_p0677b01║施寶車，或施金車，悉妙莊嚴，鈴網覆上，寶帶垂下；或
X08n0240_p0677b02║施上妙瑠璃之車，無量珍奇以為嚴飾；或復施與白
X08n0240_p0677b03║銀之車，覆以金網，駕以駿馬；或復施與無量雜寶所
X08n0240_p0677b04║莊嚴車，覆以寶網，駕以香象；或復施與栴檀之車，妙
X08n0240_p0677b05║寶為輪，雜寶為蓋，寶師子座敷置嚴好，百千綵女列
X08n0240_p0677b06║坐其上，十萬丈夫牽御而行；或復施與玻瓈寶車，眾
X08n0240_p0677b07║雜妙寶以為嚴飾，端正女人充滿其中，寶帳覆上，幢
X08n0240_p0677b08║旛侍側；或復施與碼碯藏車，飾以眾寶，熏諸雜香，種
X08n0240_p0677b09║種妙華散布莊嚴，百千綵女持寶瓔珞，駕馭均調，涉
X08n0240_p0677b10║險能安；或復施與堅固香車，眾寶為輪，莊嚴巨麗，寶
X08n0240_p0677b11║帳覆上，寶網垂下，種種寶衣敷布其中，清淨好香流
X08n0240_p0677b12║芬外徹，其香美妙稱悅人心，無量諸天翼從而行，載
X08n0240_p0677b13║以眾寶隨時給施；或復施與光明寶車，種種諸寶妙
X08n0240_p0677b14║色暎徹，眾妙寶網羅覆其上，雜寶瓔珞周帀垂下，散
X08n0240_p0677b15║以末香內外芬潔，所愛男女悉載其上。佛子！菩薩摩
X08n0240_p0677b16║訶薩以如是等眾妙寶車奉施佛時，以此善根如是
X08n0240_p0677b17║迴向，所謂：願一切眾生悉解供養最上福田，深信施
X08n0240_p0677b18║佛，得無量報；願一切眾生一心向佛，常遇無量清淨
X08n0240_p0677b19║福田；願一切眾生於諸如來無所恡惜，具足成就大
X08n0240_p0677b20║捨之心；願一切眾生於諸佛所修行施行，離二乘願，
X08n0240_p0677b21║逮得如來無礙解脫一切智智；願一切眾生於諸佛
X08n0240_p0677b22║所行無盡施，入佛無量功德智慧；願一切眾生入佛
X08n0240_p0677b23║勝智，得成清淨無上智王；願一切眾生得佛徧至無
X08n0240_p0677b24║礙神通，隨所欲往，靡不自在；願一切眾生深入大乘，
X08n0240_p0677c01║獲無量智，安住不動；願一切眾生皆能出生一切智
X08n0240_p0677c02║法，為諸天大最上福田；願一切眾生於諸佛所無嫌
X08n0240_p0677c03║恨心，勤種善根，樂求佛智；願一切眾生任運能往一
X08n0240_p0677c04║切佛剎，一剎那中普周法界而無懈倦；願一切眾生
X08n0240_p0677c05║逮得菩薩自在神通，分身徧滿等虗空界一切佛所
X08n0240_p0677c06║親近供養；願一切眾生得無比身，徧往十方而無厭
X08n0240_p0677c07║倦；願一切眾生得廣大身，飛行迅疾，隨意所往，終無
X08n0240_p0677c08║懈退；願一切眾生得佛究竟自在威力，一剎那中盡
X08n0240_p0677c09║虗空界，悉現諸佛神通變化；願一切眾生修安樂行，
X08n0240_p0677c10║隨順一切諸菩薩道；願一切眾生得速疾行，究竟十
X08n0240_p0677c11║力智慧神通；願一切眾生普入法界十方國土，悉盡
X08n0240_p0677c12║邊際，等無差別；願一切眾生行普賢行，無有退轉，到
X08n0240_p0677c13║於彼岸，成一切智；願一切眾生升於無比智慧之乘，
X08n0240_p0677c14║隨順法性，見如實理。是為菩薩摩訶薩以眾寶車奉
X08n0240_p0677c15║施現在一切諸佛及佛滅後所有塔廟善根迴向，為
X08n0240_p0677c16║令眾生得於如來究竟出離無礙乘故。佛子！菩薩摩
X08n0240_p0677c17║訶薩以眾寶車施菩薩等善知識時，以諸善根如是
X08n0240_p0677c18║迴向，所謂：願一切眾生心常憶持善知識教，專勤守
X08n0240_p0677c19║護，令不忘失；願一切眾生與善知識同一義利，普攝
X08n0240_p0677c20║一切與共善根；願一切眾生近善知識，尊重供養，悉
X08n0240_p0677c21║捨所有，順可其心；願一切眾生得善志欲，隨逐善友，
X08n0240_p0677c22║未嘗捨離；願一切眾生常得值遇諸善知識，專意承
X08n0240_p0677c23║奉，不違其教；願一切眾生樂善知識，常不捨離，無間
X08n0240_p0677c24║無雜，亦無誤失；願一切眾生能以其身施善知識，隨
X08n0240_p0678a01║其教命，靡有違逆；願一切眾生為善知識之所攝受，
X08n0240_p0678a02║修習六慈，遠離諸惡；願一切眾生隨善知識聽聞諸
X08n0240_p0678a03║佛所說正法；願一切眾生與善知識同一善根清淨
X08n0240_p0678a04║業果，與諸菩薩同一行願，究竟十力；願一切眾生悉
X08n0240_p0678a05║能受持善知識法，逮得一切三昧境界智慧神通；願
X08n0240_p0678a06║一切眾生悉能受持一切正法，修習諸行，到於彼岸；
X08n0240_p0678a07║願一切眾生乘於大乘無所障礙，究竟成就一切智
X08n0240_p0678a08║道；願一切眾生悉得上於一切智乘，至安隱處無有
X08n0240_p0678a09║退轉；願一切眾生知如實行，隨其所聞一切佛法，皆
X08n0240_p0678a10║得究竟，永無忘失；願一切眾生普為諸佛之所攝受，
X08n0240_p0678a11║得無礙智，究竟諸法；願一切眾生得無退失自在神
X08n0240_p0678a12║通，所欲往詣，一念皆到；願一切眾生往來自在，廣行
X08n0240_p0678a13║化導，令住大乘；願一切眾生所行不空，載以智乘到
X08n0240_p0678a14║究竟位；願一切眾生得無礙乘，以無礙智至一切處。
X08n0240_p0678a15║是為菩薩摩訶薩施善知識種種車時善根迴向，為
X08n0240_p0678a16║令眾生功德具足與佛、菩薩等無異故。佛子！菩薩摩
X08n0240_p0678a17║訶薩以眾寶車布施僧時，起學一切施心、智善了心、
X08n0240_p0678a18║淨功德心、隨順捨心、僧寶難遇心、深信僧寶心、攝持
X08n0240_p0678a19║正教心，住勝智樂，得未曾有，為大施會出生無量廣
X08n0240_p0678a20║大功德，深信佛教不可沮壞；以諸善根如是迴向，所
X08n0240_p0678a21║謂：願一切眾生普入佛法，憶持不忘；願一切眾生離
X08n0240_p0678a22║凡愚法，入賢聖處；願一切眾生速入聖位，能以佛法
X08n0240_p0678a23║次第開誘；願一切眾生舉世宗重，言必信用；願一切
X08n0240_p0678a24║眾生善入一切諸法平等，了知法界自性無二；願一
X08n0240_p0678b01║切眾生從於如來智境而生，諸調順人所共圍繞；願
X08n0240_p0678b02║一切眾生住離染法，滅除一切煩惱塵垢；願一切眾
X08n0240_p0678b03║生皆得成就無上僧寶，離凡夫地，入賢聖眾；願一切
X08n0240_p0678b04║眾生勤修善法，得無礙智，具聖功德；願一切眾生得
X08n0240_p0678b05║智慧心，不著三世，於諸眾中自在如王；願一切眾生
X08n0240_p0678b06║乘智慧乘，轉正法輪；願一切眾生具足神通，一念能
X08n0240_p0678b07║往不可說不可說世界；願一切眾生乘虗空身，於諸
X08n0240_p0678b08║世間智慧無礙；願一切眾生普入一切虗空法界諸
X08n0240_p0678b09║佛眾會，成就第一波羅蜜行；願一切眾生得輕舉身
X08n0240_p0678b10║殊勝智慧，悉能徧入一切佛剎；願一切眾生獲無邊
X08n0240_p0678b11║際善巧神足，於一切剎普現其身；願一切眾生得於
X08n0240_p0678b12║一切無所依身，以神通力如影普現；願一切眾生得
X08n0240_p0678b13║不思議自在神力，隨應可化，即現其前教化調伏；願
X08n0240_p0678b14║一切眾生得入法界無礙方便，一念徧遊十方國土。
X08n0240_p0678b15║是為菩薩摩訶薩施僧寶車善根迴向；為令眾生普
X08n0240_p0678b16║乘清淨無上智乘，於一切世間轉無礙法智慧輪故。
X08n0240_p0678b17║佛子！菩薩摩訶薩以眾寶車布施聲聞、獨覺之時，起
X08n0240_p0678b18║如是心，所謂：福田心、尊敬心、功德海心、能出生功德
X08n0240_p0678b19║智慧心、從如來功德勢力所生心、百千億那由他劫
X08n0240_p0678b20║修習心、能於不可說劫修菩薩行心、解脫一切魔繫
X08n0240_p0678b21║縛心、摧滅一切魔軍眾心、慧光照了無上法心。以此
X08n0240_p0678b22║施車所有善根如是迴向，所謂：願一切眾生為世所
X08n0240_p0678b23║信第一福田，具足無上檀波羅蜜；願一切眾生離無
X08n0240_p0678b24║益語，常樂獨處，心無二念；願一切眾生成最第一清
X08n0240_p0678c01║淨福田，攝諸眾生令修福業。願一切眾生成智慧淵，
X08n0240_p0678c02║能與眾生無量無數善根果報。願一切眾生住無礙
X08n0240_p0678c03║行，滿足清淨第一福田。願一切眾生住無諍法，了一
X08n0240_p0678c04║切法皆無所作、無性為性。願一切眾生常得親近最
X08n0240_p0678c05║上福田，具足修成無量福德。願一切眾生能現無量
X08n0240_p0678c06║自在神通，以淨福田攝諸含識。願一切眾生具足無
X08n0240_p0678c07║盡功德福田，能與眾生如來十力第一乘果。願一切
X08n0240_p0678c08║眾生為能辨果真實福田，成一切智無盡福聚。願一
X08n0240_p0678c09║切眾生得滅罪法，悉能受持所未曾聞佛法句義。願
X08n0240_p0678c10║一切眾生常勤聽受一切佛法，聞悉解悟，無空過者。
X08n0240_p0678c11║願一切眾生聽聞佛法，通達究竟，如其所聞，隨順演
X08n0240_p0678c12║說。願一切眾生於如來教信解修行，捨離一切九十
X08n0240_p0678c13║六種外道邪見。願一切眾生常見賢聖，增長一切最
X08n0240_p0678c14║勝善根。願一切眾生心常信樂智行之士，與諸聖哲
X08n0240_p0678c15║同止共歡。願一切眾生聽聞佛名，悉不唐捐，隨其所
X08n0240_p0678c16║聞，咸得目見。願一切眾生善分別知諸佛正教，悉能
X08n0240_p0678c17║守護持佛法者。願一切眾生常樂聽聞一切佛法，受
X08n0240_p0678c18║持讀誦，開示照了。願一切眾生信解佛教如實功德，
X08n0240_p0678c19║悉捨所有，恭敬供養。是為菩薩摩訶薩施聲聞、獨覺
X08n0240_p0678c20║種種車時善根迴向；為令眾生皆得成就清淨第一
X08n0240_p0678c21║智慧神通，精進修行無有懈怠，獲一切智、力、無畏故。
X08n0240_p0678c22║佛子！菩薩摩訶薩以眾寶車施諸福田乃至貧窮、孤
X08n0240_p0678c23║獨者時，隨其所求，一切悉捨，心生歡喜，無有厭倦，仍
X08n0240_p0678c24║向彼人自悔責言：我應往就供養供給，不應勞汝遠
X08n0240_p0679a01║來疲頓。言已拜跪，問訊起居，凡有所須，一切施與。或
X08n0240_p0679a02║時施彼摩尼寶車，以閻浮提第一女寶充滿其上；或
X08n0240_p0679a03║復施與金莊嚴車，人間女寶充滿其上；或復施與妙
X08n0240_p0679a04║瑠璃車，內宮妓女充滿其上；或施種種奇妙寶車，童
X08n0240_p0679a05║女充滿，如天婇女；或施無數寶莊嚴車，寶女滿中，柔
X08n0240_p0679a06║明辯慧；或施所乘妙栴檀車，或復施與玻瓈寶車，悉
X08n0240_p0679a07║載寶女，充滿其上，顏容端正，色相無比，袨服莊嚴，見
X08n0240_p0679a08║者欣悅；或復施與碼碯寶車，灌頂王子身載其上；或
X08n0240_p0679a09║時施與堅固香車，所有男女悉載其中；或施一切寶
X08n0240_p0679a10║莊嚴車，載以難捨親善眷屬。佛子！菩薩摩訶薩以如
X08n0240_p0679a11║是等無量寶車，隨其所求，恭敬施與，皆令遂願，歡喜
X08n0240_p0679a12║滿足。以此善根如是迴向，所謂：願一切眾生乘不退
X08n0240_p0679a13║轉無障礙輪廣大之乘，詣不可思議菩提樹下；願一
X08n0240_p0679a14║切眾生乘清淨因大法智乘，盡未來劫，修菩薩行，永
X08n0240_p0679a15║不退轉；願一切眾生乘一切法無所有乘，永離一切
X08n0240_p0679a16║分別執著，而常修習一切智道；願一切眾生乘無諂
X08n0240_p0679a17║誑正直之乘，往諸佛剎，自在無礙；願一切眾生隨順
X08n0240_p0679a18║安住一切智乘，以諸佛法共相娛樂；願一切眾生皆
X08n0240_p0679a19║乘菩薩清淨行乘，具足菩薩十出離道及三昧樂；願
X08n0240_p0679a20║一切眾生乘四輪乘，所謂：住好國土，依止善人，集勝
X08n0240_p0679a21║福德，發大誓願，以此成滿一切菩薩清淨梵行；願一
X08n0240_p0679a22║切眾生得普照十方法光明乘，修學一切如來智力；
X08n0240_p0679a23║願一切眾生乘佛法乘，到一切法究竟彼岸；願一切
X08n0240_p0679a24║眾生載眾福善難思法乘，普示十方安隱正道；願一
X08n0240_p0679b01║切眾生乘大施乘，捨慳恡垢；願一切眾生乘淨戒乘，
X08n0240_p0679b02║持等法界無邊淨戒；願一切眾生乘忍辱乘，常於眾
X08n0240_p0679b03║生離瞋濁心；願一切眾生乘大精進不退轉乘，堅修
X08n0240_p0679b04║勝行，趣菩提道；願一切眾生乘禪定乘，速至道場，證
X08n0240_p0679b05║菩提智；願一切眾生乘於智慧巧方便乘，化身充滿
X08n0240_p0679b06║一切法界、諸佛境界；願一切眾生乘法王乘，成就無
X08n0240_p0679b07║畏，恒普惠施一切智法；願一切眾生乘無所著智慧
X08n0240_p0679b08║之乘，悉能徧入一切十方，於真法性而無所動；願一
X08n0240_p0679b09║切眾生乘於一切諸佛法乘，示現受生徧十方剎，而
X08n0240_p0679b10║不失壞大乘之道；願一切眾生乘一切智最上寶乘，
X08n0240_p0679b11║滿足普賢菩薩行願而無厭倦。是為菩薩摩訶薩以
X08n0240_p0679b12║眾寶車施諸福田乃至貧窮、孤露之人善根迴向；為
X08n0240_p0679b13║令眾生具無量智，歡喜踊躍，究竟皆得一切智乘故。
X08n0240_p0679b14║第十六施車因緣故來者，往昔有緣應受施故。瑜
X08n0240_p0679b15║伽云：若有眾生來求種種能引戲樂、能引無義所
X08n0240_p0679b16║施之物，不應施與。今言施以端正女人美色，豈不
X08n0240_p0679b17║相違？今云種種福田，豈皆施與？此中有二十願，初
X08n0240_p0679b18║十約所施福田立願，後十約所施車立願，可知。結
X08n0240_p0679b19║文中言及佛滅後所有塔廟，塔安舍利，廟置佛像。
X08n0240_p0679b20║塔者，正云窣堵波，此云高顯，亦云歸宗之所。此施
X08n0240_p0679b21║車一行，辨隨田別顯有五：上第一施佛，二施菩薩，
X08n0240_p0679b22║三施僧，四施二乘，五施諸福田。五中皆有二十願，
X08n0240_p0679b23║前三中一約田有十願，次約車有十願，三施二乘
X08n0240_p0679b24║中緣覺有十願、聲聞有十願，後諸福田中亦有二
X08n0240_p0679c01║十願，以諸田中有悲境故。言拜跪等以劣田故，亦
X08n0240_p0679c02║有二十願者，施田非一故，但就車發相似願。
X08n0240_p0679c03║佛子！菩薩摩訶薩布施象寶，其性調順，七支具足，年
X08n0240_p0679c04║齒盛壯，六牙清淨，口色紅赤猶如蓮華，形體鮮白譬
X08n0240_p0679c05║如雪山，金幢為飾，寶網羅覆，種種妙寶莊嚴其鼻，見
X08n0240_p0679c06║者欣玩無有厭足，超步萬里曾不疲倦；或復施與調
X08n0240_p0679c07║良馬寶，諸相具足猶如天馬，妙寶月輪以為光飾，真
X08n0240_p0679c08║金鈴網羅覆其上，行步平正，乘者安隱，隨意所往迅
X08n0240_p0679c09║疾如風，遊歷四洲自在無礙。菩薩以此象寶、馬寶，或
X08n0240_p0679c10║奉養父母及善知識，或給施貧乏、苦惱眾生，其心曠
X08n0240_p0679c11║然，不生悔悋，但倍增欣慶，益加悲愍，修菩薩德，淨菩
X08n0240_p0679c12║薩心。以此善根如是迴向，所謂：願一切眾生住調順
X08n0240_p0679c13║乘，增長一切菩薩功德。願一切眾生得善巧乘，能隨
X08n0240_p0679c14║出生一切佛法。願一切眾生得信解乘，普照如來無
X08n0240_p0679c15║礙智力。願一切眾生得發趣乘，能普發興一切大願。
X08n0240_p0679c16║願一切眾生具足平等波羅蜜乘，成滿一切平等善
X08n0240_p0679c17║根。願一切眾生成就寶乘，生諸佛法無上智寶。願一
X08n0240_p0679c18║切眾生成就菩薩行莊嚴乘，開敷菩薩諸三昧華。願
X08n0240_p0679c19║一切眾生得無邊速疾乘，於無數劫淨菩薩心，精勤
X08n0240_p0679c20║思惟，了達諸法。願一切眾生成就最勝調順大乘，以
X08n0240_p0679c21║善方便具菩薩地。願一切眾生成最高廣堅固大乘，
X08n0240_p0679c22║普能運載一切眾生，皆得至於一切智位。是為菩薩
X08n0240_p0679c23║摩訶薩施象、馬時善根迴向，為令眾生皆得乘於無
X08n0240_p0679c24║礙智乘，圓滿究竟至佛乘故。
X08n0240_p0680a01║第十七施象馬二事相合有十願：一如性調順，二
X08n0240_p0680a02║如隨意所往，三似彼盛壯，四如超步萬里，五猶行
X08n0240_p0680a03║步平正，六如彼象寶，七似彼如華，八即迅疾如風，
X08n0240_p0680a04║九具菩薩地名最勝調。象馬各有調義，故分二義。
X08n0240_p0680a05║佛子！菩薩摩訶薩布施座時，或施所處師子之座。其
X08n0240_p0680a06║座高廣，殊特妙好，瑠璃為足，金縷所成，柔軟衣服以
X08n0240_p0680a07║敷其上；建以寶幢，熏諸妙香，無量雜寶莊嚴之具以
X08n0240_p0680a08║為莊校；金網覆上，寶鐸風搖，出妙音聲；奇珍萬計周
X08n0240_p0680a09║帀填飾，一切臣民所共瞻仰。灌頂大王獨居其上，宣
X08n0240_p0680a10║布法化，萬邦遵奉。其王復以妙寶嚴身，所謂：普光明
X08n0240_p0680a11║寶、帝青寶、大帝青寶、勝藏摩尼寶，明淨如日，清涼猶
X08n0240_p0680a12║月，周帀繁布譬如眾星，上妙莊嚴第一無比；海殊妙
X08n0240_p0680a13║寶、海堅固幢寶，奇文異表，種種莊嚴，於大眾中最尊
X08n0240_p0680a14║最勝；閻浮檀金、離垢寶繒以冠其首，享灌頂位，王閻
X08n0240_p0680a15║浮提，具足無量大威德力；以慈為主，伏諸怨敵，教令
X08n0240_p0680a16║所行，靡不承順。時，轉輪王以如是等百千萬億無量
X08n0240_p0680a17║無數寶莊嚴座，施於如來第一福田，及諸菩薩、真善
X08n0240_p0680a18║知識、賢聖僧寶、說法之師、父母、宗親、聲聞、獨覺，及以
X08n0240_p0680a19║發趣菩薩乘者，或如來塔，乃至一切貧窮、孤露；隨其
X08n0240_p0680a20║所須，悉皆施與。以此善根如是迴向，所謂：願一切眾
X08n0240_p0680a21║生坐菩提座，悉能覺悟諸佛正法；願一切眾生處自
X08n0240_p0680a22║在座，得法自在，諸金剛山所不能壞，悉能摧伏一切
X08n0240_p0680a23║魔軍；願一切眾生得佛自在師子之座，一切眾生之
X08n0240_p0680a24║所瞻仰；願一切眾生得不可說不可說種種殊妙寶
X08n0240_p0680b01║莊嚴座，於法自在，化導眾生；願一切眾生得三種世
X08n0240_p0680b02║間最殊勝座，廣大善根之所嚴飾；願一切眾生得周
X08n0240_p0680b03║徧不可說不可說世界座，阿僧祇劫歎之無盡；願一
X08n0240_p0680b04║切眾生得大深密福德之座，其身充滿一切法界；願
X08n0240_p0680b05║一切眾生得不思議種種寶座，隨其本願所念眾生，
X08n0240_p0680b06║廣開法施；願一切眾生得善妙座，現不可說諸佛神
X08n0240_p0680b07║通；願一切眾生得一切寶座、一切香座、一切華座、一
X08n0240_p0680b08║切衣座、一切鬘座、一切摩尼座、一切瑠璃等不思議
X08n0240_p0680b09║種種寶座、無量不可說世界座、一切世間莊嚴清淨
X08n0240_p0680b10║座、一切金剛座，示現如來威德自在，成最正覺。是為
X08n0240_p0680b11║菩薩摩訶薩施寶座時善根迴向；為令眾生獲離世
X08n0240_p0680b12║間大菩提座，自然覺悟一切佛法故。
X08n0240_p0680b13║第十八、施座三種世間，義如常釋。又辯法師云：地
X08n0240_p0680b14║前為願樂世間，初地至七地名功用世間，八至等
X08n0240_p0680b15║覺名無功用世間。有云：西域傳：眾生界中有三世
X08n0240_p0680b16║間：一、地下世間，龍、修羅等；二、人中世間；三、天上世
X08n0240_p0680b17║間。若依智論，三世間者，即眾生、五蘊及器為三。
X08n0240_p0680b18║佛子！菩薩摩訶薩施諸寶蓋。此蓋殊特，尊貴所用，種
X08n0240_p0680b19║種大寶而為莊嚴，百千億那由他上妙蓋中最為第
X08n0240_p0680b20║一；眾寶為竿，妙網覆上，寶繩、金鈴周帀垂下，摩尼瓔
X08n0240_p0680b21║珞次第懸布，微風吹動，妙音克諧，珠玉寶藏種種充
X08n0240_p0680b22║滿，無量奇珍悉以嚴飾，栴檀、沉水妙香普熏，閻浮檀
X08n0240_p0680b23║金光明清淨。如是無量百千億那由他阿僧祇眾妙
X08n0240_p0680b24║寶物具足莊嚴，以清淨心奉施於佛及佛滅後所有
X08n0240_p0680c01║塔廟；或為法故，施諸菩薩及善知識、名聞法師，或施
X08n0240_p0680c02║父母，或施僧寶，或復奉施一切佛法，或施種種眾生
X08n0240_p0680c03║福田，或施師僧及諸尊宿，或施初發菩提之心，乃至
X08n0240_p0680c04║一切貧窮、孤露；隨有求者，悉皆施與。以此善根如是
X08n0240_p0680c05║迴向，所謂：願一切眾生勤修善根以覆其身，常為諸
X08n0240_p0680c06║佛之所庇廕。願一切眾生功德智慧以為其蓋，永離
X08n0240_p0680c07║世間一切煩惱。願一切眾生覆以善法，除滅世界塵
X08n0240_p0680c08║垢熱惱。願一切眾生得智慧藏，令眾樂見，心無厭足。
X08n0240_p0680c09║願一切眾生以寂靜白法而自覆蔭，皆得究竟不壞
X08n0240_p0680c10║佛法。願一切眾生善覆其身，究竟如來清淨法身；願
X08n0240_p0680c11║一切眾生作周徧蓋，十力智慧徧覆世間；願一切眾
X08n0240_p0680c12║生得妙智慧，出過三世無所染著；願一切眾生得應
X08n0240_p0680c13║供蓋，成勝福田，受一切供；願一切眾生得最上蓋，獲
X08n0240_p0680c14║無上智，自然覺悟。是為菩薩摩訶薩布施蓋時善根
X08n0240_p0680c15║迴向；為令一切眾生得自在蓋，能持一切諸善法故；
X08n0240_p0680c16║為令一切眾生能以一蓋，普覆一切虗空法界一切
X08n0240_p0680c17║剎土，示現諸佛自在神通無退轉故；為令一切眾生
X08n0240_p0680c18║能以一蓋，莊嚴十方一切世界，供養佛故；為令一切
X08n0240_p0680c19║眾生以妙幢旛及諸寶蓋，供養一切諸如來故；為令
X08n0240_p0680c20║一切眾生得普莊嚴蓋，徧覆一切諸佛國土盡無餘
X08n0240_p0680c21║故；為令一切眾生得廣大蓋，普蓋眾生，皆令於佛生
X08n0240_p0680c22║信解故；為令一切眾生以不可說眾妙寶蓋，供養一
X08n0240_p0680c23║佛，於不可說一一佛所皆如是故；為令一切眾生得
X08n0240_p0680c24║佛菩提高廣之蓋，普覆一切諸如來故；為令一切眾
X08n0240_p0681a01║生得一切摩尼寶莊嚴蓋、一切寶瓔珞莊嚴蓋、一切
X08n0240_p0681a02║堅固香莊嚴蓋、種種寶清淨莊嚴蓋、無量寶清淨莊
X08n0240_p0681a03║嚴蓋、廣大寶清淨莊嚴蓋，寶網彌覆，寶鈴垂下，隨風
X08n0240_p0681a04║搖動，出微妙音，普覆法界、虗空界、一切世界諸佛身
X08n0240_p0681a05║故；為令一切眾生得無障無礙智莊嚴蓋，普覆一切
X08n0240_p0681a06║諸如來故；又欲令一切眾生得第一智慧故；又欲令
X08n0240_p0681a07║一切眾生得佛功德莊嚴故；又欲令一切眾生於佛
X08n0240_p0681a08║功德生清淨欲願心故；又欲令一切眾生得無量無
X08n0240_p0681a09║邊自在心寶故；又欲令一切眾生滿足諸法自在智
X08n0240_p0681a10║故；又欲令一切眾生以諸善根普覆一切故；又欲令
X08n0240_p0681a11║一切眾生成就最勝智慧蓋故；又欲令一切眾生成
X08n0240_p0681a12║就十力普徧蓋故；又欲令一切眾生能以一蓋彌覆
X08n0240_p0681a13║法界諸佛剎故；又欲令一切眾生於法自在為法王
X08n0240_p0681a14║故；又欲令一切眾生得大威德自在心故；又欲令一
X08n0240_p0681a15║切眾生得廣大智恒無絕故；又欲令一切眾生得無
X08n0240_p0681a16║量功德普覆一切皆究竟故；又欲令一切眾生以諸
X08n0240_p0681a17║功德蓋其心故；又欲令一切眾生以平等心覆眾生
X08n0240_p0681a18║故；又欲令一切眾生得大智慧平等蓋故；又欲令一
X08n0240_p0681a19║切眾生具大迴向巧方便故；又欲令一切眾生獲勝
X08n0240_p0681a20║欲樂清淨心故；又欲令一切眾生得善欲樂清淨意
X08n0240_p0681a21║故；又欲令一切眾生得大迴向普覆一切諸眾生故。
X08n0240_p0681a22║第十九施蓋。編草為蓋，七寶蓋隨，況眾寶嚴，功報
X08n0240_p0681a23║何極。
X08n0240_p0681a24║佛子！菩薩摩訶薩或施種種上妙幢、旛，眾寶為竿，寶
X08n0240_p0681b01║繒為旛，種種雜綵以為其幢；寶網垂覆，光色徧滿；寶
X08n0240_p0681b02║鐸微搖，音節相和；奇特妙寶，形如半月；閻浮檀金，光
X08n0240_p0681b03║踰曒日，悉置幢上；隨諸世界業果所現，種種妙物以
X08n0240_p0681b04║為嚴飾。如是無數千萬億那由他諸妙幢、旛，接影連
X08n0240_p0681b05║輝，遞相間發；光明嚴潔，周徧大地，充滿十方虗空法
X08n0240_p0681b06║界一切佛剎。菩薩摩訶薩淨心信解，以如是等無量
X08n0240_p0681b07║幢、旛，或施現在一切諸佛及佛滅後所有塔廟，或施
X08n0240_p0681b08║法寶，或施僧寶，或施菩薩、諸善知識，或施聲聞及辟
X08n0240_p0681b09║支佛，或施大眾，或施別人；諸來求者，普皆施與。以此
X08n0240_p0681b10║善根如是迴向，所謂：願一切眾生皆能建立一切善
X08n0240_p0681b11║根福德幢、旛，不可毀壞。願一切眾生建一切法自在
X08n0240_p0681b12║幢、旛，尊重愛樂，勤加守護。願一切眾生常以寶繒書
X08n0240_p0681b13║寫正法，護持諸佛菩薩法藏。願一切眾生建高顯幢，
X08n0240_p0681b14║然智慧燈，普照世間。願一切眾生立堅固幢，悉能摧
X08n0240_p0681b15║殄一切魔業。願一切眾生建智力幢，一切諸魔所不
X08n0240_p0681b16║能壞。願一切眾生得大智慧那羅延幢，摧滅一切世
X08n0240_p0681b17║間慢幢。願一切眾生得智慧日大光明幢，以智日光
X08n0240_p0681b18║普照法界。願一切眾生具足無量寶莊嚴幢，充滿十
X08n0240_p0681b19║方一切世界，供養諸佛。願一切眾生得如來幢，摧滅
X08n0240_p0681b20║一切九十六種外道邪見。是為菩薩摩訶薩施幢、旛
X08n0240_p0681b21║時善根迴向，為令一切眾生得甚深高廣菩薩行幢
X08n0240_p0681b22║及諸菩薩神通行幢清淨道故。
X08n0240_p0681b23║第二十施幢旛二事合一願
X08n0240_p0681b24║佛子！菩薩摩訶薩開眾寶藏，以百千億那由他諸妙
X08n0240_p0681c01║珍寶，給施無數一切眾生，隨意與之，心無恡惜。以諸
X08n0240_p0681c02║善根如是迴向，所謂：願一切眾生常見佛寶，捨離愚
X08n0240_p0681c03║癡，修行正念。願一切眾生皆得具足法寶光明，護持
X08n0240_p0681c04║一切諸佛法藏。願一切眾生能悉攝受一切僧寶，周
X08n0240_p0681c05║給供養，恒無厭足。願一切眾生得一切智無上心寶，
X08n0240_p0681c06║淨菩提心，無有退轉。願一切眾生得智慧寶，普入諸
X08n0240_p0681c07║法，心無疑惑。願一切眾生具足菩薩諸功德寶，開示
X08n0240_p0681c08║演說無量智慧。願一切眾生得於無量妙功德寶，修
X08n0240_p0681c09║成正覺十力智慧。願一切眾生得妙三昧十六智寶，
X08n0240_p0681c10║究竟成滿廣大智慧。願一切眾生成就第一福田之
X08n0240_p0681c11║寶，悟入如來無上智慧。願一切眾生得成第一無上
X08n0240_p0681c12║寶王，以無盡辯開演諸法。是為菩薩摩訶薩施眾寶
X08n0240_p0681c13║時善根迴向，為令一切眾生皆得成滿第一智寶、如
X08n0240_p0681c14║來無礙淨眼寶故。
X08n0240_p0681c15║第二十一、開藏寶。言十六智寶者，有云：佛地四智，
X08n0240_p0681c16║智各有四，故為十六，以果位自在正融通故。今依
X08n0240_p0681c17║賢首，即是八忍、八智。
X08n0240_p0681c18║佛子！菩薩摩訶薩或以種種妙莊嚴具而為布施，所
X08n0240_p0681c19║謂：一切身莊嚴具，令身淨妙，靡不稱可。菩薩摩訶薩
X08n0240_p0681c20║等觀一切世間眾生猶如一子，欲令皆得身淨莊嚴，
X08n0240_p0681c21║成就世間最上安樂、佛智慧樂，安住佛法，利益眾生，
X08n0240_p0681c22║以如是等百千億那由他種種殊妙寶莊嚴具勤行
X08n0240_p0681c23║布施。行布施時，以諸善根如是迴向，所謂：願一切眾
X08n0240_p0681c24║生成就無上妙莊嚴具，以諸清淨功德智慧莊嚴人、
X08n0240_p0682a01║天；願一切眾生得清淨莊嚴相，以淨福德莊嚴其身；
X08n0240_p0682a02║願一切眾生得上妙莊嚴相，以百福相莊嚴其身；願
X08n0240_p0682a03║一切眾生得不雜亂莊嚴相，以一切相莊嚴其身；願
X08n0240_p0682a04║一切眾生得善淨語言莊嚴相，具足種種無盡辯才；
X08n0240_p0682a05║願一切眾生得一切功德聲莊嚴相，其音清淨，聞者
X08n0240_p0682a06║喜悅；願一切眾生得可愛樂諸佛語言莊嚴相，令諸
X08n0240_p0682a07║眾生聞法歡喜，修清淨行；願一切眾生得心莊嚴相，
X08n0240_p0682a08║入深禪定，普見諸佛；願一切眾生得總持莊嚴相，照
X08n0240_p0682a09║明一切諸佛正法；願一切眾生得智慧莊嚴相，以佛
X08n0240_p0682a10║智慧莊嚴其心。是為菩薩摩訶薩惠施一切莊嚴具
X08n0240_p0682a11║時善根迴向；為令眾生具足一切無量佛法，功德智
X08n0240_p0682a12║慧圓滿莊嚴，永離一切憍慢、放逸故。
X08n0240_p0682a13║第二十二、施莊嚴具十願中，初一利他，後九自利。
X08n0240_p0682a14║佛子！菩薩摩訶薩以受灌頂自在王位摩尼寶冠及
X08n0240_p0682a15║髻中珠，普施眾生，心無恡惜；常勤修習，為大施主；修
X08n0240_p0682a16║學施慧，增長捨根；智慧善巧，其心廣大，給施一切。以
X08n0240_p0682a17║彼善根如是迴向，所謂：願一切眾生得諸佛法之所
X08n0240_p0682a18║灌頂，成一切智。願一切眾生具足頂髻，得第一智，到
X08n0240_p0682a19║於彼岸。願一切眾生以妙智寶普攝眾生，皆令究竟
X08n0240_p0682a20║功德之頂。願一切眾生皆得成就智慧寶頂，堪受世
X08n0240_p0682a21║間之所禮敬。願一切眾生以智慧冠莊嚴其首，為一
X08n0240_p0682a22║切法自在之王。願一切眾生智慧明珠繫其頂上，一
X08n0240_p0682a23║切世間無能見者。願一切眾生皆悉堪受世間頂禮，
X08n0240_p0682a24║成就慧頂，照明佛法。願一切眾生首冠十力莊嚴之
X08n0240_p0682b01║冠，智慧寶海清淨具足。願一切眾生至大地頂，得一
X08n0240_p0682b02║切智，究竟十力，破欲界頂諸魔眷屬。願諸眾生得成
X08n0240_p0682b03║第一無上頂王，獲一切智光明之頂，無能暎奪。是為
X08n0240_p0682b04║菩薩摩訶薩施寶冠時善根迴向，為令眾生得第一
X08n0240_p0682b05║智最清淨處智慧摩尼妙寶冠故。
X08n0240_p0682b06║第二十三、施寶冠及髻珠，二事合一。言智慧明珠
X08n0240_p0682b07║等者，體圓德備，鑒徹惑亡，為智明珠。極果所宗，故
X08n0240_p0682b08║名頂上。是祕是妙，無能見者。亦以權隱實，名在髻
X08n0240_p0682b09║中。開權顯實，故名解髻。文無解義，因便故來。
X08n0240_p0682b10║佛子！菩薩摩訶薩見有眾生處在牢獄黑暗之處，杻
X08n0240_p0682b11║械、枷鏁檢繫其身，起坐不安，眾苦競集，無有親識，無
X08n0240_p0682b12║歸無救，裸露饑羸，酸劇難忍。菩薩見已，捨其所有一
X08n0240_p0682b13║切財寶、妻子、眷屬及以自身，於牢獄中救彼眾生，如
X08n0240_p0682b14║大悲菩薩、妙眼王菩薩；既救度已，隨其所須，普皆給
X08n0240_p0682b15║施，除其苦患，令得安隱；然後施以無上法寶，令捨放
X08n0240_p0682b16║逸，安住善根，於佛教中心無退轉。佛子！菩薩摩訶薩
X08n0240_p0682b17║於牢獄中救眾生時，以諸善根如是迴向，所謂：願一
X08n0240_p0682b18║切眾生究竟解脫貪愛纏縛；願一切眾生斷生死流，
X08n0240_p0682b19║升智慧岸；願一切眾生除滅癡愚，生長智慧，解脫一
X08n0240_p0682b20║切煩惱纏縛；一願切眾生滅三界縛，得一切智，究竟
X08n0240_p0682b21║出離；願一切眾生永斷一切煩惱結縛，到無煩惱無
X08n0240_p0682b22║障礙地智慧彼岸；願一切眾生離諸動念、思惟、分別，
X08n0240_p0682b23║入於平等不動智地；願一切眾生脫諸欲縛，永離世
X08n0240_p0682b24║間一切貪欲，於三界中無所染著；願一切眾生得勝
X08n0240_p0682c01║志樂，常蒙諸佛為說法門；願一切眾生得無著無縛
X08n0240_p0682c02║解脫心，廣大如法界，究竟如虗空；願一切眾生得菩
X08n0240_p0682c03║薩神通，一切世界調伏眾生，令離世間，住於大乘。是
X08n0240_p0682c04║為菩薩摩訶薩救度牢獄苦眾生時善根迴向，為令
X08n0240_p0682c05║眾生普入如來智慧地故。
X08n0240_p0682c06║第二十四施妻子救獄囚。上來皆明外施，此下二
X08n0240_p0682c07║段明無畏施。初一兼於內外之財，內財為難故。
X08n0240_p0682c08║佛子！菩薩摩訶薩見有獄囚五處被縛，受諸苦毒；防
X08n0240_p0682c09║衛驅逼，將之死地，欲斷其命，捨閻浮提一切樂具；親
X08n0240_p0682c10║戚、朋友悉將永訣，置高碪上，以刀屠割，或用木槍竪
X08n0240_p0682c11║貫其體，衣纏油沃，以火焚燒，如是等苦種種逼迫。菩
X08n0240_p0682c12║薩見已，自捨其身而代受之。如阿逸多菩薩、殊勝行
X08n0240_p0682c13║王菩薩，及餘無量諸大菩薩，為眾生故，自捨身命，受
X08n0240_p0682c14║諸苦毒。菩薩爾時語主者言：我願捨身以代彼命，如
X08n0240_p0682c15║此等苦可以與我。如治彼人，隨意皆作；設過彼苦阿
X08n0240_p0682c16║僧祇倍，我亦當受，令其解脫。我若見彼將被殺害，不
X08n0240_p0682c17║捨身命救贖其苦，則不名為：住菩薩心。何以故？我為
X08n0240_p0682c18║救護一切眾生，發一切智菩提心故。佛子！菩薩摩訶
X08n0240_p0682c19║薩自捨身命救眾生時，以諸善根如是迴向，所謂：願
X08n0240_p0682c20║一切眾生得無斷盡究竟身命，永離一切災橫逼惱。
X08n0240_p0682c21║願一切眾生依諸佛住，受一切智，具足十力菩提記
X08n0240_p0682c22║莂。願一切眾生普救含識，令無怖畏，永出惡道。願一
X08n0240_p0682c23║切眾生得一切命，入於不死智慧境界。願一切眾生
X08n0240_p0682c24║永離怨敵，無諸厄難，常為諸佛善友所攝。願一切眾
X08n0240_p0683a01║生捨離一切刀劒、兵仗、諸惡苦具，修行種種清淨善
X08n0240_p0683a02║業。願一切眾生離諸怖畏，菩提樹下摧伏魔軍。願一
X08n0240_p0683a03║切眾生離大眾怖，於無上法心淨無畏，能為最上大
X08n0240_p0683a04║師子吼。願一切眾生得無障礙師子智慧，於諸世間
X08n0240_p0683a05║修行正業。願一切眾生到無畏處，常念救護諸苦眾
X08n0240_p0683a06║生。是為菩薩摩訶薩自捨身命救彼臨刑諸獄囚時
X08n0240_p0683a07║善根迴向；為令眾生離生死苦，得於如來上妙樂故。
X08n0240_p0683a08║第二十五，捨身代死，此一向內財。
X08n0240_p0683a09║
X08n0240_p0683a10║大方廣佛華嚴經綱要卷第二十六