X08n0240_p0683a11║
X08n0240_p0683a12║
X08n0240_p0683a13║
X08n0240_p0683a14║大方廣佛華嚴經綱要卷第二十七
X08n0240_p0683a15║于闐國三藏沙門實叉難陀　譯經
X08n0240_p0683a16║清涼山大華嚴寺沙門澄觀　疏義
X08n0240_p0683a17║明匡山法雲寺憨山沙門德清提挈
X08n0240_p0683a18║十迴向品第二十五之五
X08n0240_p0683a19║「佛子！菩薩摩訶薩布施乞者連膚頂髻，如寶髻王菩
X08n0240_p0683a20║薩、勝妙身菩薩，及餘無量諸菩薩等。菩薩是時見乞
X08n0240_p0683a21║者來，心生歡喜而語之言：『汝今若須連膚頂髻，可就
X08n0240_p0683a22║我取。我此頂髻，閻浮提中最為第一。』作是語時，心無
X08n0240_p0683a23║動亂，不念餘業，捨離世間，志求寂靜，究竟清淨，精勤
X08n0240_p0683a24║質直，向一切智。便執利刀，割其頭上連膚頂髻，右膝
X08n0240_p0683b01║著地，合十指掌，一心施與；正念三世一切諸佛菩薩
X08n0240_p0683b02║所行，發大歡喜，增上志樂；於諸法中，意善開解，不取
X08n0240_p0683b03║於苦，了知苦受無相無生，諸受互起，無有常住。是故，
X08n0240_p0683b04║我應同去、來、今一切菩薩，修行大捨，發深信樂，求一
X08n0240_p0683b05║切智無有退轉，不由他教善知識力。菩薩摩訶薩作
X08n0240_p0683b06║是施時，以諸善根如是迴向，所謂：願一切眾生得無
X08n0240_p0683b07║見頂，成就菩薩如塔之髻；願一切眾生得紺青髮、金
X08n0240_p0683b08║剛髮、細輭髮，能滅眾生一切煩惱；願一切眾生得潤
X08n0240_p0683b09║澤髮、密緻髮、不侵𩯭額髮；願一切眾生得柔輭髮，盡
X08n0240_p0683b10║於𩯭額而生髮；願一切眾生得如卍字髮、螺文右旋
X08n0240_p0683b11║髮；願一切眾生得佛相髮，永離一切煩惱結習；願一
X08n0240_p0683b12║切眾生得光明髮，其光普照十方世界；願一切眾生
X08n0240_p0683b13║得無亂髮，如如來髮，淨妙無雜；願一切眾生得成應
X08n0240_p0683b14║供頂塔之髮，令其見者如見佛髮；願一切眾生皆得
X08n0240_p0683b15║如來無染著髮，永離一切暗翳塵垢。是為菩薩摩訶
X08n0240_p0683b16║薩施連膚髻時善根迴向；為令眾生其心寂靜，皆得
X08n0240_p0683b17║圓滿諸陀羅尼，究竟如來一切種智、十種力故。」
X08n0240_p0683b18║第二十六、施連膚頂髻，即肉髻也。行中六：一覩乞
X08n0240_p0683b19║生欣，住種性故。二「而語」下語意清淨，離二障故。三
X08n0240_p0683b20║「便執利刀」下身業正捨，事業勝故。四「正念」下欣慕
X08n0240_p0683b21║上流，意業勝故。五「於諸法」下巧安諦理，無相攝故。
X08n0240_p0683b22║六「是故」下決志思齊，依止勝故。此及迴向有七最
X08n0240_p0683b23║勝成波羅蜜，前後諸施文多略無，以切內施故特
X08n0240_p0683b24║標最勝無見頂相，縱上界亦有餘故佛相，髮準梵
X08n0240_p0683c01║本即是右旋。
X08n0240_p0683c02║「佛子！菩薩摩訶薩以眼布施諸來乞者，如歡喜行菩
X08n0240_p0683c03║薩、月光王菩薩，及餘無量諸菩薩等所行惠施。菩薩
X08n0240_p0683c04║摩訶薩布施眼時，起清淨施眼心，起清淨智眼心，起
X08n0240_p0683c05║依止法光明心，起現觀無上佛道心，發迴向廣大智
X08n0240_p0683c06║慧心，發與三世菩薩平等捨施心，發於無礙眼起不
X08n0240_p0683c07║壞淨信心，於其乞者起歡喜攝受心；為究竟一切神
X08n0240_p0683c08║通故，為生佛眼故，為增廣大菩提心故，為修習大慈
X08n0240_p0683c09║悲故，為制伏六根故，於如是法而生其心。佛子！菩薩
X08n0240_p0683c10║摩訶薩布施眼時，於其乞者心生愛樂，為設施會，增
X08n0240_p0683c11║長法力，捨離世間愛見、放逸，除斷欲縛，修習菩提；隨
X08n0240_p0683c12║彼所求，心安不動，不違其意，皆令滿足，而常隨順無
X08n0240_p0683c13║二捨行。以此善根如是迴向，所謂：願一切眾生得最
X08n0240_p0683c14║勝眼，示導一切；願一切眾生得無礙眼，開廣智藏。願
X08n0240_p0683c15║一切眾生得淨肉眼，光明鑒徹，無能蔽者；願一切眾
X08n0240_p0683c16║生得淨天眼，悉見眾生生死業果；願一切眾生得淨
X08n0240_p0683c17║法眼，能隨順入如來境界；願一切眾生得智慧眼，捨
X08n0240_p0683c18║離一切分別取著；願一切眾生具足佛眼，悉能覺悟
X08n0240_p0683c19║一切諸法；願一切眾生成就普眼，盡諸境界無所障
X08n0240_p0683c20║礙；願一切眾生成就清淨離癡翳眼，了眾生界空無
X08n0240_p0683c21║所有；願一切眾生具足清淨無障礙眼，皆得究竟如
X08n0240_p0683c22║來十力。是為菩薩摩訶薩布施眼時善根迴向，為令
X08n0240_p0683c23║眾生得一切智清淨眼故。」
X08n0240_p0683c24║第二十七、施眼。《智論》說：「施有三種：飲食為下，珍寶
X08n0240_p0684a01║為中，頭目五臟為上。」文中有四：一、標彰引例，謂如
X08n0240_p0684a02║歡喜行菩薩等；二、「菩薩」下，發起勝心；三、「為究竟」下，
X08n0240_p0684a03║明行心所為；四、「佛子」下，彰施儀式。迴向行願成十
X08n0240_p0684a04║眼，與離世間大同小異。
X08n0240_p0684a05║「佛子！菩薩摩訶薩能以耳、鼻施諸乞者，如勝行王菩
X08n0240_p0684a06║薩、無怨勝菩薩，及餘無量諸菩薩等。布施之時，親附
X08n0240_p0684a07║乞者，專心修習諸菩薩行；具佛種性，生如來家；念諸
X08n0240_p0684a08║菩薩所修施行，常勤發起諸佛菩提；清淨諸根，功德
X08n0240_p0684a09║智慧；觀察三有，無一堅固；願常得見諸佛菩薩，隨順
X08n0240_p0684a10║憶念一切佛法；知身虗妄，空無所有，無所貪惜。菩薩
X08n0240_p0684a11║如是施耳、鼻時，心常寂靜，調伏諸根，勉濟眾生險惡
X08n0240_p0684a12║諸難，生長一切智慧功德；入大施海，了達法義，具修
X08n0240_p0684a13║諸道；依智慧行，得法自在，以不堅身易堅固身。佛子！
X08n0240_p0684a14║菩薩摩訶薩布施耳時，以諸善根如是迴向，所謂：願
X08n0240_p0684a15║一切眾生得無礙耳，普聞一切說法之音；願一切眾
X08n0240_p0684a16║生得無障耳，悉能解了一切音聲；願一切眾生得如
X08n0240_p0684a17║來耳，一切聰達，無所壅滯；願一切眾生得清淨耳，不
X08n0240_p0684a18║因耳處生分別心；願一切眾生得無聾聵耳，令蒙昧
X08n0240_p0684a19║識畢竟不生；願一切眾生得徧法界耳，悉知一切諸
X08n0240_p0684a20║佛法音；願一切眾生得無礙耳，開悟一切無障礙法；
X08n0240_p0684a21║願一切眾生得無壞耳，善知諸論，無能壞者；願一切
X08n0240_p0684a22║眾生得普聞耳，廣大清淨，為諸耳王；願一切眾生具
X08n0240_p0684a23║足天耳及以佛耳。是為菩薩摩訶薩布施耳時善根
X08n0240_p0684a24║迴向，為令眾生皆悉獲得清淨耳故。佛子！菩薩摩訶
X08n0240_p0684b01║薩布施鼻時如是迴向，所謂：願一切眾生得隆直鼻，
X08n0240_p0684b02║得隨好鼻，得善相鼻，得可愛樂鼻，得淨妙鼻，得隨順
X08n0240_p0684b03║鼻，得高顯鼻，得伏怨鼻，得善見鼻，得如來鼻。願一切
X08n0240_p0684b04║眾生得離恚怒面，得一切法面，得無障礙面，得善見
X08n0240_p0684b05║面，得隨順面，得清淨面，得離過失面，得如來圓滿面，
X08n0240_p0684b06║得徧一切處面，得無量美好面。是為菩薩摩訶薩布
X08n0240_p0684b07║施鼻時善根迴向，為令眾生究竟得入諸佛法故，為
X08n0240_p0684b08║令眾生究竟攝受諸佛法故，為令眾生究竟了知諸
X08n0240_p0684b09║佛法故，為令眾生究竟住持諸佛法故，為令眾生究
X08n0240_p0684b10║竟常見諸如來故，為令眾生皆悉證得佛法門故，為
X08n0240_p0684b11║令眾生究竟成就無能壞心故，為令眾生皆能照了
X08n0240_p0684b12║諸佛正法故，為令眾生普悉嚴淨諸佛國土故，為令
X08n0240_p0684b13║眾生皆得如來大威力身故。是為菩薩摩訶薩施耳、
X08n0240_p0684b14║鼻時善根迴向。」
X08n0240_p0684b15║第二十八、施耳鼻。布施之時，安住勝心，有六最勝：
X08n0240_p0684b16║一、具佛種性，即安住最勝；二、「念諸」下，事業最勝；三、
X08n0240_p0684b17║「常勤」下，依止最勝；四、隨順清淨最勝；五、「勉濟」下，意
X08n0240_p0684b18║樂最勝；六、「生長」下，巧便最勝。後一願中得十面者，
X08n0240_p0684b19║鼻居面中，好醜由起，故相從立願。
X08n0240_p0684b20║「佛子！菩薩摩訶薩安住堅固自在地中，能以牙齒施
X08n0240_p0684b21║諸眾生，猶如往昔華齒王菩薩、六牙象王菩薩，及餘
X08n0240_p0684b22║無量諸菩薩等。菩薩摩訶薩施牙齒時，其心清淨，希
X08n0240_p0684b23║有難得，如優曇華，所謂：無盡心施、大信心施、步步成
X08n0240_p0684b24║就無量捨心施、調伏諸根心施、一切悉捨心施、一切
X08n0240_p0684c01║智願心施、安樂眾生心施、大施、極施、勝施、最勝施、輟
X08n0240_p0684c02║身要用無所嫌恨心施。菩薩爾時，以諸善根如是迴
X08n0240_p0684c03║向，所謂：願一切眾生得銛白牙齒，成最勝塔，受天人
X08n0240_p0684c04║供；願一切眾生得齊平牙齒，如佛相好，無有疎缺；願
X08n0240_p0684c05║一切眾生得調伏心，善趣菩薩波羅蜜行；願一切眾
X08n0240_p0684c06║生口善清淨，牙齒鮮白，分明顯現；願一切眾生得可
X08n0240_p0684c07║憶念莊嚴牙齒，其口清淨，無可惡相；願一切眾生牙
X08n0240_p0684c08║齒成就具滿四十，常出種種希有妙香；願一切眾生
X08n0240_p0684c09║意善調伏，牙齒鮮潔如白蓮華，文理迴旋，卍字成就；
X08n0240_p0684c10║願一切眾生口脣鮮淨，牙齒潔白，放無量光，周徧照
X08n0240_p0684c11║耀；願一切眾生牙齒堅利，食無完粒，無所味著，為上
X08n0240_p0684c12║福田；願一切眾生於牙齒間常放光明，授諸菩薩第
X08n0240_p0684c13║一記莂。是為菩薩摩訶薩施牙齒時善根迴向；為令
X08n0240_p0684c14║眾生具一切智，於諸法中智慧清淨故。」
X08n0240_p0684c15║第二十九、施牙齒。初施行中言安住堅固自在位
X08n0240_p0684c16║者，登地已上故。十願中唯第三單約心說調，智能
X08n0240_p0684c17║調惑趣於彼岸，如牙調食以資法身，餘約齒說。
X08n0240_p0684c18║「佛子！菩薩摩訶薩若有人來從乞舌時，於乞者所，以
X08n0240_p0684c19║慈悲心、輭語、愛語，猶如往昔端正面王菩薩、不退轉
X08n0240_p0684c20║菩薩，及餘無量諸菩薩等。佛子！菩薩摩訶薩於諸趣
X08n0240_p0684c21║中而受生時，有無量百千億那由他眾生而來乞舌。
X08n0240_p0684c22║菩薩爾時，安置其人在師子座，以無恚心、無害心、無
X08n0240_p0684c23║恨心、大威德心、從佛種性所生心、住於菩薩所住心、
X08n0240_p0684c24║常不濁亂心、住大勢力心、於身無著心、於語無著心，
X08n0240_p0685a01║兩膝著地，開口出舌，以示乞者慈心、輭語，而告之言：
X08n0240_p0685a02║『我今此身普皆屬汝，可取我舌，隨意所用，令汝所願
X08n0240_p0685a03║皆得滿足。』菩薩爾時，以諸善根如是迴向，所謂：願一
X08n0240_p0685a04║切眾生得周普舌，悉能宣示諸語言法。願一切眾生
X08n0240_p0685a05║得覆面舌，所言無二，皆悉真實；願一切眾生得普覆
X08n0240_p0685a06║一切佛國土舌，示現諸佛自在神通；願一切眾生得
X08n0240_p0685a07║輭薄舌，恒受美妙清淨上味；願一切眾生得辯才舌，
X08n0240_p0685a08║能斷一切世間疑網；願一切眾生得光明舌，能放無
X08n0240_p0685a09║數萬億光明；願一切眾生得決定舌，辯說諸法無有
X08n0240_p0685a10║窮盡；願一切眾生得普調伏舌，善能開示一切祕要，
X08n0240_p0685a11║所有言說皆令信受；願一切眾生得普通達舌，善入
X08n0240_p0685a12║一切語言大海；願一切眾生得善說一切諸法門舌，
X08n0240_p0685a13║於言語智悉到彼岸。是為菩薩摩訶薩布施舌時善
X08n0240_p0685a14║根迴向，為令眾生皆得圓滿無礙智故。」
X08n0240_p0685a15║第三十、施舌。「安置」下，發十勝心。
X08n0240_p0685a16║「佛子！菩薩摩訶薩以頭布施諸來乞者，如最勝智菩
X08n0240_p0685a17║薩，及大丈夫迦尸國王等諸大菩薩所行布施，為欲
X08n0240_p0685a18║成就入一切法最勝智首，為欲成就證大菩提救眾
X08n0240_p0685a19║生首，為欲具足見一切法最第一首，為得正見清淨
X08n0240_p0685a20║智首，為欲成就無障礙首，為欲證得第一地首，為求
X08n0240_p0685a21║世間最勝智首，欲成三界無能見頂淨智慧首，為得
X08n0240_p0685a22║示現普到十方智慧王首，為欲滿足一切諸法無能
X08n0240_p0685a23║破壞自在之首。佛子！菩薩摩訶薩安住是法，精勤修
X08n0240_p0685a24║習，則為已入諸佛種性，學佛行施；於諸佛所，生清淨
X08n0240_p0685b01║信，增長善根，令諸乞者皆得喜足；其心清淨，慶悅無
X08n0240_p0685b02║量；心淨信解，照明佛法；發菩提意，安住捨心；諸根悅
X08n0240_p0685b03║豫，功德增長；生善樂欲，常好修行廣大施行。菩薩爾
X08n0240_p0685b04║時，以諸善根如是迴向，所謂：願一切眾生得如來頭，
X08n0240_p0685b05║得無見頂，於一切處無能暎蔽，於諸佛剎最為上首；
X08n0240_p0685b06║其髮右旋，光淨潤澤，卍字嚴飾，世所希有；具足佛首，
X08n0240_p0685b07║成就智首，一切世間最第一首，為具足首，為清淨首，
X08n0240_p0685b08║為坐道場圓滿智首。是為菩薩摩訶薩布施頭時善
X08n0240_p0685b09║根迴向，為令眾生得最勝法，成於無上大智慧故。」
X08n0240_p0685b10║第三十一、施頭。「為欲」下，顯施所為有十種，皆約佛
X08n0240_p0685b11║智：一、入理；二、導悲；三、見事；四、離障；五、融事理；六、為
X08n0240_p0685b12║歸依；七、超劣；八、見無初相；九、理用自在；十、即事而
X08n0240_p0685b13║真，故不可壞。施行亦具最勝。
X08n0240_p0685b14║「佛子！菩薩摩訶薩以其手、足施諸眾生，如常精進菩
X08n0240_p0685b15║薩、無憂王菩薩，及餘無量諸菩薩等。於諸趣中種種
X08n0240_p0685b16║生處布施手、足，以信為手，起饒益行，往反周旋，勤修
X08n0240_p0685b17║正法；願得寶手，以手為施，所行不空，具菩薩道；常舒
X08n0240_p0685b18║其手，擬將廣惠，安步遊行，勇猛無怯；以淨信力，具精
X08n0240_p0685b19║進行，除滅惡道，成就菩提。佛子！菩薩摩訶薩如是施
X08n0240_p0685b20║時，以無量無邊廣大之心，開淨法門，入諸佛海，成就
X08n0240_p0685b21║施手，周給十方；願力任持一切智道，住於究竟離垢
X08n0240_p0685b22║之心，法身、智身無斷無壞，一切魔業不能傾動；依善
X08n0240_p0685b23║知識堅固其心，同諸菩薩修行施度。佛子！菩薩摩訶
X08n0240_p0685b24║薩為諸眾生求一切智，施手、足時，以諸善根如是迴
X08n0240_p0685c01║向，所謂：願一切眾生具神通力，皆得寶手；得寶手已，
X08n0240_p0685c02║各相尊敬，生福田想，以種種寶更相供養；又以眾寶
X08n0240_p0685c03║供養諸佛，興妙寶雲徧諸佛土，令諸眾生互起慈心，
X08n0240_p0685c04║不相惱害；遊諸佛剎，安住無畏，自然具足究竟神通。
X08n0240_p0685c05║又令皆得寶手、華手、香手、衣手、蓋手、華鬘手、末香手、
X08n0240_p0685c06║莊嚴具手、無邊手、無量手、普手；得是手已，以神通力
X08n0240_p0685c07║常勤往詣一切佛土，能以一手徧摩一切諸佛世界，
X08n0240_p0685c08║以自在手持諸眾生，得妙相手放無量光，能以一手
X08n0240_p0685c09║普覆眾生，成於如來手指網縵赤銅爪相。菩薩爾時，
X08n0240_p0685c10║以大願手普覆眾生：願一切眾生志常樂求無上菩
X08n0240_p0685c11║提，出生一切功德大海，見來乞者歡喜無厭，入佛法
X08n0240_p0685c12║海同佛善根。是為菩薩摩訶薩施手、足時善根迴向。」
X08n0240_p0685c13║第三十二施，手、足二事合願。信為手因，果能雨寶；
X08n0240_p0685c14║行為足因，果能遊步。次「佛子」下，正施。言淨心，正施
X08n0240_p0685c15║手。「願中」已下，明施足心。如是住地，能持身故；願住
X08n0240_p0685c16║智地，能成智身；離心垢故，能顯法身；法身湛然，故
X08n0240_p0685c17║不可壞；智證永續，故無有斷。
X08n0240_p0685c18║「佛子！菩薩摩訶薩壞身出血布施眾生，如法業菩薩、
X08n0240_p0685c19║善意王菩薩，及餘無量諸菩薩等。於諸趣中施身血
X08n0240_p0685c20║時，起成就一切智心，起欣仰大菩提心，起樂修菩薩
X08n0240_p0685c21║行心，起不取苦受心，起樂見乞者心，起不嫌來乞心，
X08n0240_p0685c22║起趣向一切菩薩道心，起守護一切菩薩捨心，起增
X08n0240_p0685c23║廣菩薩善施心，起不退轉心、不休息心、無戀己心。以
X08n0240_p0685c24║諸善根如是迴向，所謂：願一切眾生皆得成就法身、
X08n0240_p0686a01║智身；願一切眾生得無勞倦身，猶如金剛；願一切眾
X08n0240_p0686a02║生得不可壞身，無能傷害；願一切眾生得如變化身，
X08n0240_p0686a03║普現世間無有盡極；願一切眾生得可愛樂身，淨妙
X08n0240_p0686a04║堅固；願一切眾生得法界生身，同於如來無所依止；
X08n0240_p0686a05║願一切眾生得如妙寶光明之身，一切世人無能暎
X08n0240_p0686a06║蔽；願一切眾生得智藏身，於不死界而得自在；願一
X08n0240_p0686a07║切眾生得寶海身，見皆獲益，無空過者；願一切眾生
X08n0240_p0686a08║得虗空身，世間惱患無能染著。是為菩薩摩訶薩施
X08n0240_p0686a09║身血時，以大乘心、清淨心、廣大心、欣悅心、慶幸心、歡
X08n0240_p0686a10║喜心、增上心、安樂心、無濁心善根迴向。」
X08n0240_p0686a11║第三十三、壞身出血，施於諸下，起十二勝心。
X08n0240_p0686a12║「佛子！菩薩摩訶薩見有乞求其身髓肉，歡喜輭語，謂
X08n0240_p0686a13║乞者言：『我身髓肉，隨意取用。』如饒益菩薩、一切施王
X08n0240_p0686a14║菩薩，及餘無量諸菩薩等，於諸趣中種種生處，以其
X08n0240_p0686a15║髓肉施乞者時，歡喜廣大，施心增長；同諸菩薩修習
X08n0240_p0686a16║善根，離世塵垢，得深志樂；以身普施，心無有盡；具足
X08n0240_p0686a17║無量廣大善根，攝受一切妙功德寶，如菩薩法受行
X08n0240_p0686a18║無厭；心常愛樂布施功德，一切周給，心無有悔；審觀
X08n0240_p0686a19║諸法從緣無體，不貪施業及業果報，隨所會遇，平等
X08n0240_p0686a20║施與。佛子！菩薩摩訶薩如是施時，一切諸佛皆悉現
X08n0240_p0686a21║前，想之如父，得護念故；一切眾生皆悉現前，普令安
X08n0240_p0686a22║住清淨法故；一切世界皆悉現前，嚴淨一切佛國土
X08n0240_p0686a23║故；一切眾生皆悉現前，以大悲心普救護故；一切佛
X08n0240_p0686a24║道皆悉現前，樂觀如來十種力故；去、來、現在一切菩
X08n0240_p0686b01║薩皆悉現前，同共圓滿諸善根故；一切無畏皆悉現
X08n0240_p0686b02║前，能作最上師子吼故；一切三世皆悉現前，得平等
X08n0240_p0686b03║智，普觀察故；一切世間皆悉現前，發廣大願，盡未來
X08n0240_p0686b04║劫修菩提故；一切菩薩無疲厭行皆悉現前，發無數
X08n0240_p0686b05║量廣大心故。佛子！菩薩摩訶薩施髓、肉時，以此善根
X08n0240_p0686b06║如是迴向，所謂：願一切眾生得金剛身，不可沮壞；願
X08n0240_p0686b07║一切眾生得堅密身，恒無缺減；願一切眾生得意生
X08n0240_p0686b08║身，猶如佛身，莊嚴清淨；願一切眾生得百福相身，三
X08n0240_p0686b09║十二相而自莊嚴；願一切眾生得八十種好妙莊嚴
X08n0240_p0686b10║身，具足十力，不可斷壞；願一切眾生得如來身，究竟
X08n0240_p0686b11║清淨，不可限量；願一切眾生得堅固身，一切魔怨所
X08n0240_p0686b12║不能壞；願一切眾生得一相身，與三世佛同一身相；
X08n0240_p0686b13║願一切眾生得無礙身，以淨法身徧虗空界；願一切
X08n0240_p0686b14║眾生得菩提藏身，普能容納一切世間。是為菩薩摩
X08n0240_p0686b15║訶薩求一切智施髓、肉時善根迴向，為令眾生皆得
X08n0240_p0686b16║如來究竟清淨無量身故。」
X08n0240_p0686b17║第三十四、施身，髓肉二事合。願意生身。如《楞伽》說。
X08n0240_p0686b18║「佛子！菩薩摩訶薩以心布施諸來乞者，如無悔厭菩
X08n0240_p0686b19║薩、無礙王菩薩，及餘無量諸大菩薩。以其自心施乞
X08n0240_p0686b20║者時，學自在施心，修一切施心，習行檀波羅蜜心，成
X08n0240_p0686b21║就檀波羅蜜心，學一切菩薩布施心、一切悉捨無盡
X08n0240_p0686b22║心、一切悉施慣習心、荷負一切菩薩施行心、正念一
X08n0240_p0686b23║切諸佛現前心、供養一切諸來乞者無斷絕心。菩薩
X08n0240_p0686b24║摩訶薩如是施時，其心清淨，為度一切諸眾生故，為
X08n0240_p0686c01║得十力菩提處故，為依大願而修行故，為欲安住菩
X08n0240_p0686c02║薩道故，為欲成就一切智故，為不捨離本誓願故，以
X08n0240_p0686c03║諸善根如是迴向，所謂：願一切眾生得金剛藏心，一
X08n0240_p0686c04║切金剛圍山等所不能壞；願一切眾生得卍相莊嚴
X08n0240_p0686c05║金剛界心，得無能動搖心，得不可恐怖心，得利益世
X08n0240_p0686c06║間常無盡心，得大勇猛幢智慧藏心，得如那羅延堅
X08n0240_p0686c07║固幢心，得如眾生海不可盡心，得那羅延藏無能壞
X08n0240_p0686c08║心，得滅諸魔業、魔軍眾心，得無所畏心，得大威德心，
X08n0240_p0686c09║得常精進心，得大勇猛心，得不驚懼心，得被金剛甲
X08n0240_p0686c10║冑心，得諸菩薩最上心，得成就佛法菩提光明，悉得
X08n0240_p0686c11║菩提樹下坐，安住一切諸佛正法，離諸迷惑，成一切
X08n0240_p0686c12║智心，得成就十力心。是為菩薩摩訶薩布施心時善
X08n0240_p0686c13║根迴向；為令眾生不染世間，具足如來十力心故。」
X08n0240_p0686c14║第三十五、施心。「以其」下起十勝心，後顯願有二十
X08n0240_p0686c15║心。金剛藏者，藏即名堅，金剛亦堅，即佛地智世法
X08n0240_p0686c16║莫壞。
X08n0240_p0686c17║「佛子！菩薩摩訶薩若有乞求腸、腎、肝、肺，悉皆施與，如
X08n0240_p0686c18║善施菩薩、降魔自在王菩薩，及餘無量諸大菩薩。行
X08n0240_p0686c19║此施時，見乞者來，其心歡喜，以愛眼觀；為求菩提，隨
X08n0240_p0686c20║其所須，悉皆施與，心不中悔；觀察此身無有堅固，我
X08n0240_p0686c21║應施彼，取堅固身；復念此身尋即敗壞，見者生厭，狐、
X08n0240_p0686c22║狼、餓狗之所噉食；此身無常，會當棄捨，為他所食，無
X08n0240_p0686c23║所覺知。佛子！菩薩摩訶薩作是觀時，知身無常、穢污
X08n0240_p0686c24║之極，於法解悟，生大歡喜；敬心諦視彼來乞者，如善
X08n0240_p0687a01║知識而來護想，隨所乞求無不惠施，以不堅身易堅
X08n0240_p0687a02║固身。佛子！菩薩摩訶薩如是施時，所有善根悉以迴
X08n0240_p0687a03║向：願一切眾生得智藏身，內外清淨；願一切眾生得
X08n0240_p0687a04║福藏身，能普任持一切智願；願一切眾生得上妙身，
X08n0240_p0687a05║內蘊妙香，外發光明；願一切眾生得腹不現身，上下
X08n0240_p0687a06║端直，支節相稱；願一切眾生得智慧身，以佛法味充
X08n0240_p0687a07║悅滋長；願一切眾生得無盡身，修習安住甚深法性；
X08n0240_p0687a08║願一切眾生得陀羅尼清淨藏身，以妙辯才顯示諸
X08n0240_p0687a09║法；願一切眾生得清淨身，若身若心內外俱淨；願一
X08n0240_p0687a10║切眾生得如來智深觀行身，智慧充滿，雨大法雨；願
X08n0240_p0687a11║一切眾生得內寂身，外為眾生作智幢王，放大光明
X08n0240_p0687a12║普照一切。是為菩薩摩訶薩施腸、腎、肝、肺善根迴向；
X08n0240_p0687a13║為令眾生內外清淨，皆得定住無礙智故。」
X08n0240_p0687a14║第三十六、施腸腎肝肺四事，合一迴向，起十勝心。
X08n0240_p0687a15║「佛子！菩薩摩訶薩布施乞者支節諸骨，如法藏菩薩、
X08n0240_p0687a16║光明王菩薩，及餘無量諸大菩薩。施其身分支節骨
X08n0240_p0687a17║時，見乞者來，生愛樂心、歡喜心、淨信心、安樂心、勇猛
X08n0240_p0687a18║心、慈心、無礙心、清淨心、隨所乞求皆施與心。菩薩摩
X08n0240_p0687a19║訶薩施身骨時，以諸善根如是迴向，所謂：願一切眾
X08n0240_p0687a20║生得如化身，不復更受骨、肉、血身；願一切眾生得金
X08n0240_p0687a21║剛身，不可破壞，無能勝者；願一切眾生得一切智圓
X08n0240_p0687a22║滿法身，於無縛、無著、無繫界生；願一切眾生得智力
X08n0240_p0687a23║身，諸根圓滿，不斷不壞；願一切眾生得法力身，智力
X08n0240_p0687a24║自在，到於彼岸；願一切眾生得堅固身，其身真實，常
X08n0240_p0687b01║無散壞；願一切眾生得隨應身，教化調伏一切眾生；
X08n0240_p0687b02║願一切眾生得智熏身，具那羅延支節大力；願一切
X08n0240_p0687b03║眾生得堅固相續不斷絕身，永離一切疲極勞倦；願
X08n0240_p0687b04║一切眾生得大力安住身，悉能具足精進大力；願一
X08n0240_p0687b05║切眾生得徧世間平等法身，住於無量最上智處；願
X08n0240_p0687b06║一切眾生得福德力身，見者蒙益，遠離眾惡；願一切
X08n0240_p0687b07║眾生得無依處身，皆得具足無依著智；願一切眾生
X08n0240_p0687b08║得佛攝受身，常為一切諸佛加護；願一切眾生得普
X08n0240_p0687b09║饒益諸眾生身，悉能徧入一切諸道；願一切眾生得
X08n0240_p0687b10║普現身，普能照現一切佛法；願一切眾生得具足精
X08n0240_p0687b11║進身，專念勤修大乘智行；願一切眾生得離我慢、貢
X08n0240_p0687b12║高清淨身，智常安住，無所動亂；願一切眾生得堅固
X08n0240_p0687b13║行身，成就大乘一切智業；願一切眾生得佛家身，永
X08n0240_p0687b14║離世間一切生死。是為菩薩摩訶薩施身骨時善根
X08n0240_p0687b15║迴向，為令眾生得一切智永清淨故。」
X08n0240_p0687b16║第三十七、施支節諸骨。前云骨髓，髓已前明。今開
X08n0240_p0687b17║支節，自是一事。如節節支解，即前列所無。無繫界
X08n0240_p0687b18║者，即涅槃界。所為中言得一切智者，智為萬德之
X08n0240_p0687b19║骨故。
X08n0240_p0687b20║「佛子！菩薩摩訶薩見有人來，手執利刀，乞其身皮，心
X08n0240_p0687b21║生歡喜，諸根悅豫；譬如有人惠以重恩，逢迎引納，敷
X08n0240_p0687b22║座令坐，曲躬恭敬而作是念：『此來乞者甚為難遇，斯
X08n0240_p0687b23║欲滿我一切智願，故來求索饒益於我。』歡喜和顏而
X08n0240_p0687b24║語之言：『我今此身一切皆捨，所須皮者隨意取用。』猶
X08n0240_p0687c01║如往昔清淨藏菩薩、金脇鹿王菩薩，及餘無量諸大
X08n0240_p0687c02║菩薩，等無有異。菩薩爾時，以諸善根如是迴向，所謂：
X08n0240_p0687c03║願一切眾生得微細皮，猶如如來色相清淨，見者無
X08n0240_p0687c04║厭；願一切眾生得不壞皮，猶如金剛，無能壞者；願一
X08n0240_p0687c05║切眾生得金色皮，如閻浮檀上妙真金，清淨明潔；願
X08n0240_p0687c06║一切眾生得無量色皮，隨其心樂，現清淨色；願一切
X08n0240_p0687c07║眾生得淨妙色皮，具足沙門善輭清淨如來色相；願
X08n0240_p0687c08║一切眾生得第一色皮，自性清淨，色相無比；願一切
X08n0240_p0687c09║眾生成就如來清淨色皮，以諸相好而自莊嚴；願一
X08n0240_p0687c10║切眾生得妙色皮，放大光明，普照一切；願一切眾生
X08n0240_p0687c11║得明網皮，如世高幢，放不可說圓滿光明；願一切眾
X08n0240_p0687c12║生得潤澤色皮，一切色相悉皆清淨。是為菩薩摩訶
X08n0240_p0687c13║薩施身皮時善根迴向，為令眾生皆得一切嚴淨佛
X08n0240_p0687c14║剎，具足如來大功德故。」
X08n0240_p0687c15║第三十八、施身皮。所為中云淨佛剎者，皮為外相
X08n0240_p0687c16║故。
X08n0240_p0687c17║「佛子！菩薩摩訶薩以手、足指施諸乞者，如堅精進菩
X08n0240_p0687c18║薩、閻浮提自在王菩薩，及餘無量諸大菩薩。菩薩爾
X08n0240_p0687c19║時，顏貌和悅，其心安善，無有顛倒，乘於大乘，不求美
X08n0240_p0687c20║欲，不尚名聞，但發菩薩廣大之意，遠離慳嫉一切諸
X08n0240_p0687c21║垢，專向如來無上妙法。佛子！菩薩摩訶薩如是施時，
X08n0240_p0687c22║攝諸善根，悉以迴向：願一切眾生得纖長指，與佛無
X08n0240_p0687c23║異；願一切眾生得𦟛圓指，上下相稱；願一切眾生得
X08n0240_p0687c24║赤銅甲指，其甲隆起，清淨鑒徹；願一切眾生得一切
X08n0240_p0688a01║智勝丈夫指，悉能攝持一切諸法；願一切眾生得隨
X08n0240_p0688a02║好指，具足十力；願一切眾生得大人指，纖𦟛齊等；願
X08n0240_p0688a03║一切眾生得輪相指，指節圓滿，文相右旋；願一切眾
X08n0240_p0688a04║生得如蓮華卍字旋指，十力業報相好莊嚴；願一切
X08n0240_p0688a05║眾生得光藏指，放大光明照不可說諸佛世界；願一
X08n0240_p0688a06║切眾生得善安布指，善巧分布，網縵具足。是為菩薩
X08n0240_p0688a07║摩訶薩布施指時善根迴向，為令眾生一切皆得心
X08n0240_p0688a08║清淨故。」
X08n0240_p0688a09║第三十九、施手足指。所為云得清淨心者，得指由
X08n0240_p0688a10║心故有十願。
X08n0240_p0688a11║「佛子！菩薩摩訶薩請求法時，若有人言：『汝能施我連
X08n0240_p0688a12║肉爪甲，當與汝法。』菩薩答言：『但與我法，連肉爪甲隨
X08n0240_p0688a13║意取用。』如求法自在王菩薩、無盡菩薩，及餘無量諸
X08n0240_p0688a14║大菩薩，為求法故，欲以正法開示、演說、饒益眾生，一
X08n0240_p0688a15║切皆令得滿足故，捨連肉爪甲與諸乞者。菩薩爾時，
X08n0240_p0688a16║以此善根如是迴向，所謂：願一切眾生皆得諸佛赤
X08n0240_p0688a17║銅相爪；願一切眾生得潤澤爪，隨好莊嚴；願一切眾
X08n0240_p0688a18║生得光淨爪，鑒徹第一；願一切眾生得一切智爪，具
X08n0240_p0688a19║大人相；願一切眾生得無比爪，於諸世間無所染著；
X08n0240_p0688a20║願一切眾生得妙莊嚴爪，光明普照一切世間；願一
X08n0240_p0688a21║切眾生得不壞爪，清淨無缺；願一切眾生得入一切
X08n0240_p0688a22║佛法方便相爪，廣大智慧皆悉清淨；願一切眾生得
X08n0240_p0688a23║善生爪，菩薩業果無不淨妙；願一切眾生得一切智
X08n0240_p0688a24║大導師爪，放無量色妙光明藏。是為菩薩摩訶薩為
X08n0240_p0688b01║求法故施連肉爪甲時善根迴向，為令眾生具足諸
X08n0240_p0688b02║佛一切智爪無礙力故。」
X08n0240_p0688b03║第四十、施連肉爪甲。事爪則不染塵垢，智爪則不
X08n0240_p0688b04║染境相。
X08n0240_p0688b05║「佛子！菩薩摩訶薩求佛法藏，恭敬尊重，生難得想。有
X08n0240_p0688b06║能說者來語之言：『若能投身七仞火坑，當施汝法。』菩
X08n0240_p0688b07║薩聞已，歡喜踊躍，作是思惟：『我為法故，尚應久住阿
X08n0240_p0688b08║鼻獄等一切惡趣受無量苦，何況纔入人間火坑即
X08n0240_p0688b09║得聞法！奇哉！正法甚為易得，不受地獄無量楚毒，但
X08n0240_p0688b10║入火坑即便得聞。但為我說，我入火坑。』如求善法王
X08n0240_p0688b11║菩薩、金剛思惟菩薩，為求法故，入火坑中。菩薩爾時，
X08n0240_p0688b12║以此善根如是迴向，所謂：願一切眾生住佛所住一
X08n0240_p0688b13║切智法，永不退轉無上菩提；願一切眾生離諸險難，
X08n0240_p0688b14║受佛安樂；願一切眾生得無畏心，離諸恐怖；願一切
X08n0240_p0688b15║眾生常樂求法，具足喜樂，眾法莊嚴；願一切眾生離
X08n0240_p0688b16║諸惡趣，滅除一切三毒熾火；願一切眾生常得安樂，
X08n0240_p0688b17║具足如來勝妙樂事；願一切眾生得菩薩心，永離一
X08n0240_p0688b18║切貪、恚、癡火；願一切眾生悉得菩薩諸三昧樂，普見
X08n0240_p0688b19║諸佛，心大歡喜；願一切眾生善說正法，於法究竟，常
X08n0240_p0688b20║無忘失；願一切眾生具足菩薩神通妙樂，究竟安住
X08n0240_p0688b21║一切種智。是為菩薩摩訶薩為求正法投火坑時善
X08n0240_p0688b22║根迴向；為令眾生離障礙業，皆得具足智慧火故。」
X08n0240_p0688b23║第四十一、求法。入火行中，七尺曰仞。
X08n0240_p0688b24║「佛子！菩薩摩訶薩為求正法，分別演說；開菩薩道，示
X08n0240_p0688c01║菩提路；趣無上智，勤修十力；廣示一切智心，獲無礙
X08n0240_p0688c02║智法；令眾生清淨，住菩薩境界；勤修大智，護佛菩提
X08n0240_p0688c03║時，以身具受無量苦惱。如求善法菩薩、勇猛王菩薩，
X08n0240_p0688c04║及餘無量諸大菩薩，為求法故，受無量苦，乃至攝取
X08n0240_p0688c05║誹謗正法、惡業所覆、魔業所持極大惡人；彼所應受
X08n0240_p0688c06║一切苦惱，以求法故，悉皆為受。以此善根如是迴向，
X08n0240_p0688c07║所謂：願一切眾生永離一切苦惱逼迫，成就安樂自
X08n0240_p0688c08║在神通；願一切眾生永離諸苦，得一切樂；願一切眾
X08n0240_p0688c09║生永滅苦蘊，得照現身，恒受安樂；願一切眾生超出
X08n0240_p0688c10║苦獄，成就智行；願一切眾生見安隱道，離諸惡趣；願
X08n0240_p0688c11║一切眾生得法喜樂，永斷眾苦；願一切眾生永拔眾
X08n0240_p0688c12║苦，互相慈愛，無損害心；願一切眾生得諸佛樂，離生
X08n0240_p0688c13║死苦；願一切眾生成就清淨無比安樂，一切苦惱無
X08n0240_p0688c14║能損害；願一切眾生得一切勝樂，究竟具足佛無礙
X08n0240_p0688c15║樂。是為菩薩摩訶薩為求法故受眾苦時善根迴向；
X08n0240_p0688c16║為欲救護一切眾生，令離險難，住一切智無所障礙
X08n0240_p0688c17║解脫處故。」
X08n0240_p0688c18║第四十二、為求法護法受眾苦者，如香城粉骨，雪
X08n0240_p0688c19║嶺忘軀。
X08n0240_p0688c20║「佛子！菩薩摩訶薩處於王位求正法時，乃至但為一
X08n0240_p0688c21║文、一字、一句、一義生難得想，能悉罄捨海內所有若
X08n0240_p0688c22║近若遠國土、城邑、人民、庫藏、園池、屋宅、樹林、華果，乃
X08n0240_p0688c23║至一切珍奇妙物、宮殿、樓閣、妻子、眷屬及以王位，悉
X08n0240_p0688c24║能捨之；於不堅中求堅固法，為欲利益一切眾生，勤
X08n0240_p0689a01║求諸佛無礙解脫究竟清淨一切智道。如大勢德菩
X08n0240_p0689a02║薩、勝德王菩薩，及餘無量諸大菩薩，勤求正法，乃至
X08n0240_p0689a03║極少，為於一字五體投地，正念三世一切佛法，愛樂
X08n0240_p0689a04║修習，永不貪著名聞利養；捨諸世間自在王位，求佛
X08n0240_p0689a05║自在法王之位；於世間樂，心無所著，以出世法長養
X08n0240_p0689a06║其心，永離世間一切戲論，住於諸佛無戲論法。菩薩
X08n0240_p0689a07║爾時，以諸善根如是迴向，所謂：願一切眾生常樂惠
X08n0240_p0689a08║施，一切悉捨；願一切眾生能捨所有，心無中悔；願一
X08n0240_p0689a09║切眾生常求正法，不惜身命、資生之具；願一切眾生
X08n0240_p0689a10║悉得法利，能斷一切眾生疑惑；願一切眾生得善法
X08n0240_p0689a11║欲，心常喜樂諸佛正法；願一切眾生為求佛法，能捨
X08n0240_p0689a12║身命及以王位，大心修習無上菩提；願一切眾生尊
X08n0240_p0689a13║重正法，常深愛樂，不惜身命；願一切眾生護持諸佛
X08n0240_p0689a14║甚難得法，常勤修習；願一切眾生皆得諸佛菩提光
X08n0240_p0689a15║明，成菩提行，不由他悟；願一切眾生常能觀察一切
X08n0240_p0689a16║佛法，拔除疑箭，心得安隱。是為菩薩摩訶薩為求正
X08n0240_p0689a17║法捨國城時善根迴向；為令眾生知見圓滿，常得住
X08n0240_p0689a18║於安隱道故。」
X08n0240_p0689a19║第四十三、求法捨海內所有，即捨王位所統也。
X08n0240_p0689a20║「佛子！菩薩摩訶薩作大國王，於法自在，普行教命，令
X08n0240_p0689a21║除殺業；閻浮提內城邑、聚落，一切屠殺皆令禁斷；無
X08n0240_p0689a22║足、二足、四足、多足種種生類，普施無畏、無欺奪心；廣
X08n0240_p0689a23║修一切菩薩諸行，仁慈莅物，不行侵惱；發妙寶心安
X08n0240_p0689a24║隱眾生，於諸佛所立深志樂；常自安住三種淨戒，亦
X08n0240_p0689b01║令眾生如是安住。菩薩摩訶薩令諸眾生住於五戒，
X08n0240_p0689b02║永斷殺業，以此善根如是迴向，所謂：願一切眾生發
X08n0240_p0689b03║菩薩心，具足智慧，永保壽命無有終盡；願一切眾生
X08n0240_p0689b04║住無量劫，供一切佛，恭敬勤修，更增壽命；願一切眾
X08n0240_p0689b05║生具足修行離老死法，一切災毒不害其命；願一切
X08n0240_p0689b06║眾生具足成就無病惱身，壽命自在，能隨意住；願一
X08n0240_p0689b07║切眾生得無盡命，窮未來劫住菩薩行，教化調伏一
X08n0240_p0689b08║切眾生；願一切眾生為壽命門，十力善根於中增長；
X08n0240_p0689b09║願一切眾生善根具足，得無盡命，成滿大願；願一切
X08n0240_p0689b10║眾生悉見諸佛，供養承事，住無盡壽，修習善根；願一
X08n0240_p0689b11║切眾生於如來處善學所學，得聖法喜無盡壽命；願
X08n0240_p0689b12║一切眾生得不老不病，常住命根，勇猛精進，入佛智
X08n0240_p0689b13║慧。是為菩薩摩訶薩住三聚淨戒永斷殺業善根迴
X08n0240_p0689b14║向，為令眾生得佛十力圓滿智故。」
X08n0240_p0689b15║第四十四、為王斷殺等，自住三聚淨戒，令他住於
X08n0240_p0689b16║五戒，是為法施。五戒殺初，故此徧語。若望所殺，是
X08n0240_p0689b17║無畏施。
X08n0240_p0689b18║「佛子！菩薩摩訶薩見有眾生心懷殘忍，損諸人、畜所
X08n0240_p0689b19║有男形，令身缺減，受諸楚毒；見是事已，起大慈悲而
X08n0240_p0689b20║哀救之，令閻浮提一切人民皆捨此業。菩薩爾時，語
X08n0240_p0689b21║其人言：『汝何所為作是惡業？我有庫藏百千萬億，一
X08n0240_p0689b22║切樂具悉皆充滿，隨汝所須，盡當相給。汝之所作，眾
X08n0240_p0689b23║罪由生，我今勸汝莫作是事。汝所作業不如道理，設
X08n0240_p0689b24║有所獲，於何可用？損他益己，終無是處。如是惡行、諸
X08n0240_p0689c01║不善法，一切如來所不稱歎。』作是語已，即以所有一
X08n0240_p0689c02║切樂具盡皆施與，復以善語為說妙法，令其歡悅。所
X08n0240_p0689c03║謂：示寂靜法，令其信受，滅除不善，修行淨業，互起慈
X08n0240_p0689c04║心，不相損害。彼人聞已，永捨罪惡。菩薩爾時，以此善
X08n0240_p0689c05║根如是迴向，所謂：願一切眾生具丈夫形，成就如來
X08n0240_p0689c06║馬陰藏相；願一切眾生具男子形，發勇猛心，修諸梵
X08n0240_p0689c07║行；願一切眾生具勇猛力，恒為主導，住無礙智，永不
X08n0240_p0689c08║退轉；願一切眾生皆得具足大丈夫身，永離欲心，無
X08n0240_p0689c09║有染著；願一切眾生悉得成就善男子法，智慧增長，
X08n0240_p0689c10║諸佛所歎；願一切眾生普得具於大人之力，常能修
X08n0240_p0689c11║習十力善根；願一切眾生永不失壞男子之形，常修
X08n0240_p0689c12║福智未曾有法；願一切眾生於五欲中無著無縛，心
X08n0240_p0689c13║得解脫，厭離三有，住菩薩行；願一切眾生成就第一
X08n0240_p0689c14║智慧丈夫，一切宗信，伏從其化；願一切眾生具足菩
X08n0240_p0689c15║薩丈夫智慧，不久當成無上大雄。是為菩薩摩訶薩
X08n0240_p0689c16║禁絕一切毀敗男形善根迴向；為令眾生具丈夫形，
X08n0240_p0689c17║皆能守護諸善丈夫，生賢聖家，智慧具足，常勤修習
X08n0240_p0689c18║丈夫勝行，有丈夫用，巧能顯示七丈夫道，具足諸佛
X08n0240_p0689c19║善丈夫種、丈夫正教、丈夫勇猛、丈夫精進、丈夫智慧、
X08n0240_p0689c20║丈夫清淨，普令眾生究竟皆得。」
X08n0240_p0689c21║第四十五、救於形殘行中，初覩境興悲，次「菩薩爾
X08n0240_p0689c22║時」下以法諫喻，三「作是語已」下財法雙救。財救所
X08n0240_p0689c23║害之現苦，法救能害之當苦，示寂靜滅修淨業道
X08n0240_p0689c24║滅集因故。昔有黃門救五百牛毀形之事，善根力
X08n0240_p0690a01║故男形具足。迴向行中修諸梵行為必制心，後離
X08n0240_p0690a02║欲心必無身過，具男子形但異女人，具大丈夫必
X08n0240_p0690a03║心懷道德。為令下四所為中起大夫行者，《涅槃》云：
X08n0240_p0690a04║「一切男女若具四法即名丈夫：一近善知識，二聽
X08n0240_p0690a05║聞正法，三思惟其義，四如說修行。」
X08n0240_p0690a06║
X08n0240_p0690a07║大方廣佛華嚴經綱要卷第二十七