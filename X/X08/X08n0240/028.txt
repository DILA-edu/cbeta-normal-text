X08n0240_p0690a08║
X08n0240_p0690a09║
X08n0240_p0690a10║
X08n0240_p0690a11║大方廣佛華嚴經綱要卷第二十八
X08n0240_p0690a12║于闐國三藏沙門實叉難陀　譯經
X08n0240_p0690a13║清涼山大華嚴寺沙門澄觀　疏義
X08n0240_p0690a14║明匡山法雲寺憨山沙門德清提挈
X08n0240_p0690a15║十迴向品第二十五之六
X08n0240_p0690a16║佛子！菩薩摩訶薩若見如來出興於世開演正法，以
X08n0240_p0690a17║大音聲普告一切：如來出世！如來出世！令諸眾生得
X08n0240_p0690a18║聞佛名，捨離一切我慢、戲論；復更勸導，令速見佛，令
X08n0240_p0690a19║憶念佛，令歸向佛，令攀緣佛，令觀察佛，令讚歎佛；復
X08n0240_p0690a20║為廣說佛難值遇，千萬億劫時乃一出。眾生由此得
X08n0240_p0690a21║見於佛，生清淨信，踊躍歡喜，尊重供養；復於佛所聞
X08n0240_p0690a22║諸佛名，轉更值遇無數諸佛，植諸善本，修習增長。爾
X08n0240_p0690a23║時，無數百千萬億那由他眾生，因見佛故，皆得清淨，
X08n0240_p0690a24║究竟調伏。彼諸眾生於菩薩所，皆生最上善知識想；
X08n0240_p0690b01║因菩薩故，成就佛法，以無數劫所種善根，普於世間
X08n0240_p0690b02║施作佛事。佛子！菩薩摩訶薩開示眾生令見佛時，以
X08n0240_p0690b03║諸善根如是迴向，所謂：願一切眾生不待勸誘，自往
X08n0240_p0690b04║見佛，承事、供養，皆令歡喜。願一切眾生常樂見佛，心
X08n0240_p0690b05║無廢捨。願一切眾生常勤修習廣大智慧，受持一切
X08n0240_p0690b06║諸佛法藏。願一切眾生隨所聞聲皆悟佛法，於無量
X08n0240_p0690b07║劫修菩薩行。願一切眾生安住正念，恒以智眼見佛
X08n0240_p0690b08║出興。願一切眾生不念異業，常憶見佛，勤修十力。願
X08n0240_p0690b09║一切眾生於一切處常見諸佛，了達如來徧空法界。
X08n0240_p0690b10║願一切眾生皆得具足佛自在身，普於十方成道說
X08n0240_p0690b11║法。願一切眾生遇善知識，常聞佛法，於諸如來得不
X08n0240_p0690b12║壞信。願一切眾生悉能稱歎諸佛出興，令其見者普
X08n0240_p0690b13║得清淨。是為菩薩摩訶薩歎佛出世善根迴向；為令
X08n0240_p0690b14║眾生見一切佛供養、承事，於無上法究竟清淨故。
X08n0240_p0690b15║第四十六歎佛出興，如上大威光童子偈聲普告
X08n0240_p0690b16║等。初施行者，即法施行。於中法施獲益：初聞名離
X08n0240_p0690b17║惑益，二見身起行益，三讚歎增敬益，四展轉增長
X08n0240_p0690b18║益。
X08n0240_p0690b19║佛子！菩薩摩訶薩捨於大地，或施諸佛，造立精舍；或
X08n0240_p0690b20║施菩薩及善知識，隨意所用；或施眾僧，以為住處；或
X08n0240_p0690b21║施父母，或施別人、聲聞、獨覺種種福田，乃至一切貧
X08n0240_p0690b22║窮、孤露及餘四眾，隨意悉與，令無所乏；或施造立如
X08n0240_p0690b23║來塔廟。於如是等諸處之中，悉為辦具資生什物，令
X08n0240_p0690b24║隨意用，無所恐懼。菩薩摩訶薩隨何方所布施地時，
X08n0240_p0690c01║以諸善根如是迴向，所謂：願一切眾生具足清淨一
X08n0240_p0690c02║切智地，悉到普賢眾行彼岸。願一切眾生得總持地，
X08n0240_p0690c03║正念受持一切佛法。願一切眾生得住持力，常能守
X08n0240_p0690c04║護一切佛教。願一切眾生得如地心，於諸眾生，意常
X08n0240_p0690c05║清淨，無有惡念。願一切眾生持諸佛種，成就菩薩諸
X08n0240_p0690c06║地次第，無有斷絕。願一切眾生普為一切作安隱處，
X08n0240_p0690c07║悉令調伏，住清淨道。願一切眾生同諸如來利益世
X08n0240_p0690c08║間，普使勤修安住佛力。願一切眾生普為世間之所
X08n0240_p0690c09║愛樂，悉令安住無上佛樂。願一切眾生獲善方便，住
X08n0240_p0690c10║佛諸力、無畏法中。願一切眾生得如地智，自在修行
X08n0240_p0690c11║一切佛法。是為菩薩摩訶薩施大地時善根迴向，為
X08n0240_p0690c12║令眾生皆得究竟一切如來清淨地故。
X08n0240_p0690c13║第四十七、施大地。言大地，但通相言耳。略列諸田
X08n0240_p0690c14║中，實通一切。言別人者，謂有資財人，非敬，非悲，故
X08n0240_p0690c15║言善知識！要在益我。然所施之田有敬、悲、恩、德四
X08n0240_p0690c16║種之不同，疏有多釋。今此中菩薩施心，悲、智齊於
X08n0240_p0690c17║虗空，事、物窮乎法界；施田，凡、聖盡於十方。故三事
X08n0240_p0690c18║性空深無底，三事殊特勝無比，三事廣大徧無涯，
X08n0240_p0690c19║三事相融俱無礙。迴向行中十願：初一果地，餘九
X08n0240_p0690c20║因地。
X08n0240_p0690c21║佛子！菩薩摩訶薩布施僮僕，供養一切諸佛、菩薩、真
X08n0240_p0690c22║善知識，或施僧寶，或奉父母尊勝福田；或復給侍病
X08n0240_p0690c23║苦眾生，令無闕乏，以存其命；或復施與貧窮、孤露，及
X08n0240_p0690c24║餘一切無瞻侍者；或為守護如來塔廟，或為書持諸
X08n0240_p0691a01║佛正法，以百千億那由他僕使隨時給施。其諸僕使
X08n0240_p0691a02║皆聰慧善巧，性自調順，常勤精進，無有懈惰，具質直
X08n0240_p0691a03║心、安樂心、利益心、仁慈心、恭恪心、無怨恨心、無讎敵
X08n0240_p0691a04║心，能隨受者方俗所宜，於彼彼中作諸利益；又皆從
X08n0240_p0691a05║菩薩淨業所感，才能、技藝、工巧、算數靡不通達，善能
X08n0240_p0691a06║供侍悅可其心。菩薩爾時，以諸善根如是迴向，所謂：
X08n0240_p0691a07║願一切眾生得調順心，一切佛所修習善根。願一切
X08n0240_p0691a08║眾生隨順供養一切諸佛，於佛所說悉能聽受。願一
X08n0240_p0691a09║切眾生得佛攝受，常觀如來，更無餘念。願一切眾生
X08n0240_p0691a10║不壞佛種，勤修一切順佛善根。願一切眾生常勤供
X08n0240_p0691a11║養一切諸佛，無空過時。願一切眾生攝持一切諸佛
X08n0240_p0691a12║妙義，言詞清淨，遊行無畏。願一切眾生常樂見佛，心
X08n0240_p0691a13║無厭足，於諸佛所不惜身命。願一切眾生得見諸佛，
X08n0240_p0691a14║心無染著，離世所依。願一切眾生但歸於佛，永離一
X08n0240_p0691a15║切邪歸依處。願一切眾生隨順佛道，心常樂觀無上
X08n0240_p0691a16║佛法。是為菩薩摩訶薩施僕使時善根迴向；為令眾
X08n0240_p0691a17║生遠離塵垢，淨治佛地，能現如來自在身故。
X08n0240_p0691a18║第四十八施僮僕。少美曰僮，以擬瞻侍。執守曰僕，
X08n0240_p0691a19║以備勞役。然不放從良，而施與人，還令成僕者，以
X08n0240_p0691a20║菩薩行海，無善不修。若放從良，有三義闕：一行海
X08n0240_p0691a21║不具，二彼僕本願不滿，三佛果闕此應機之德。
X08n0240_p0691a22║佛子！菩薩摩訶薩以身布施諸來乞者，布施之時，生
X08n0240_p0691a23║謙下心，生如地心，生忍受眾苦無變動心，生給侍眾
X08n0240_p0691a24║生不疲厭心，生於諸眾生猶如慈母所有眾善悉迴
X08n0240_p0691b01║與心，生於諸愚險極惡眾生種種侵陵皆寬宥心，安
X08n0240_p0691b02║住善根，精勤給事。菩薩爾時，悉以善根如是迴向，所
X08n0240_p0691b03║謂：願一切眾生，隨其所須，常無闕乏；修菩薩行，恒不
X08n0240_p0691b04║間斷；不捨一切菩薩義利，善住菩薩所行之道；了達
X08n0240_p0691b05║菩薩平等法性，得在如來種族之數；住真實語，持菩
X08n0240_p0691b06║薩行；令諸世間得淨佛法，深心信解，證法究竟；令諸
X08n0240_p0691b07║眾生出生清淨增上善根，住大功德，具一切智。又以
X08n0240_p0691b08║此善根，令一切眾生常得供養一切諸佛，解一切法，
X08n0240_p0691b09║受持讀誦，不忘不失，不壞不散；心善調伏，不調令調，
X08n0240_p0691b10║以寂靜法而調習之；令彼眾生於諸佛所住如是事。
X08n0240_p0691b11║又以此善根，令一切眾生作第一塔，應受世間種種
X08n0240_p0691b12║供養；令一切眾生成最上福田，得佛智慧，開悟一切；
X08n0240_p0691b13║令一切眾生作最上受者，普能饒益一切眾生；令一
X08n0240_p0691b14║切眾生成最上福利，能使具足一切善根；令一切眾
X08n0240_p0691b15║生成第一好施處，能使獲得無量福報；令一切眾生
X08n0240_p0691b16║於三界中皆得出離；令一切眾生作第一導師，能為
X08n0240_p0691b17║世間示如實道；令一切眾生得妙總持，具持一切諸
X08n0240_p0691b18║佛正法；令一切眾生證得無量第一法界，具足虗空
X08n0240_p0691b19║無礙正道。是為菩薩摩訶薩施自己身善根迴向，為
X08n0240_p0691b20║令眾生皆得應供無量智身故。
X08n0240_p0691b21║第四十九捨自身為僕迴向行中有二十願，前十
X08n0240_p0691b22║進善，後十住持。
X08n0240_p0691b23║佛子！菩薩摩訶薩聞法喜悅，生淨信心，能以其身供
X08n0240_p0691b24║養諸佛，欣樂信解無上法寶；於諸佛所生父母想，讀
X08n0240_p0691c01║誦、受持無礙道法，普入無數那由他法大智慧寶諸
X08n0240_p0691c02║善根門；心常憶念無量諸佛，入佛境界深遠義理；能
X08n0240_p0691c03║以如來微密梵音，興佛法雲，雨佛法雨，勇猛自在；能
X08n0240_p0691c04║分別說一切智人第一之地，具足成就薩婆若乘，以
X08n0240_p0691c05║無量百千億那由他大法成滿諸根。佛子！菩薩摩訶
X08n0240_p0691c06║薩於諸佛所聞如是法，歡喜無量，安住正法；自斷疑
X08n0240_p0691c07║惑，亦令他斷；心恒怡暢，功德成滿；善根具足，意恒相
X08n0240_p0691c08║續；利益眾生，心常不匱；獲最勝智，成金剛藏；親近諸
X08n0240_p0691c09║佛，淨諸佛剎，常勤供養一切如來。菩薩爾時，以諸善
X08n0240_p0691c10║根如是迴向，所謂：願一切眾生皆得圓滿最勝之身，
X08n0240_p0691c11║一切諸佛之所攝受；願一切眾生常近諸佛，依諸佛
X08n0240_p0691c12║住，恒得覲仰，未曾遠離；願一切眾生皆得清淨不壞
X08n0240_p0691c13║之身，具足一切功德智慧；願一切眾生常勤供養一
X08n0240_p0691c14║切諸佛，行無所得究竟梵行；願一切眾生得無我身，
X08n0240_p0691c15║離我、我所；願一切眾生悉能分身徧十方剎，猶如影
X08n0240_p0691c16║現而無來往；願一切眾生得自在身，普往十方，無我、
X08n0240_p0691c17║無受；願一切眾生從佛身生，處在如來無上身家；願
X08n0240_p0691c18║一切眾生得法力身，忍辱大力無能壞者；願一切眾
X08n0240_p0691c19║生得無比身，成就如來清淨法身；願一切眾生成就
X08n0240_p0691c20║出世功德之身，生無所得清淨法界。是為菩薩摩訶
X08n0240_p0691c21║薩以身供佛善根迴向，為令眾生永住三世諸佛家
X08n0240_p0691c22║故。
X08n0240_p0691c23║第五十、聞法喜悅捨身供佛施行者，即財法二供：
X08n0240_p0691c24║初行體；欣樂下，自利行；能以下，利他行。
X08n0240_p0692a01║佛子！菩薩摩訶薩以身布施一切眾生，為欲普令成
X08n0240_p0692a02║就善根、憶念善根，菩薩摩訶薩自願其身為大明燈，
X08n0240_p0692a03║普能照耀一切眾生；為眾樂具，普能攝受一切眾生；
X08n0240_p0692a04║為妙法藏，普能任持一切眾生；為淨光明，普能開曉
X08n0240_p0692a05║一切眾生；為世光影，普令眾生常得覩見；為善根因
X08n0240_p0692a06║緣，普令眾生常得值遇；為真善知識，令一切眾生悉
X08n0240_p0692a07║蒙教誘；為平坦道，令一切眾生皆得履踐；為無有上
X08n0240_p0692a08║具足安樂，令一切眾生離苦清淨；為明淨日，普作世
X08n0240_p0692a09║間平等利益。菩薩爾時，以諸善根如是迴向，所謂：願
X08n0240_p0692a10║一切眾生常親近佛，入佛智地；願一切眾生得隨順
X08n0240_p0692a11║智，住無上覺；願一切眾生常處佛會，意善調伏；願一
X08n0240_p0692a12║切眾生所行有則，具佛威儀；願一切眾生悉得涅槃，
X08n0240_p0692a13║深解法義；願一切眾生具知足行，生如來家；願一切
X08n0240_p0692a14║眾生捨無明欲，住佛志樂；願一切眾生生勝善根，坐
X08n0240_p0692a15║菩提樹；願一切眾生殺煩惱賊，離怨害心；願一切眾
X08n0240_p0692a16║生具足護持一切佛法。是為菩薩摩訶薩以身布施
X08n0240_p0692a17║一切眾生善根迴向，為欲利益一切眾生，令得無上
X08n0240_p0692a18║安隱處故。
X08n0240_p0692a19║第五十一、以身布施一切眾生行中，亦事、法二行。
X08n0240_p0692a20║後菩薩下，別顯中，若約事，則身為日月光明、河池
X08n0240_p0692a21║泉井以施於物，以三種世間身得自在故；若約法，
X08n0240_p0692a22║則法燈照耀、法日利益等迴向行中。然施行以身
X08n0240_p0692a23║就生，故願翻眾生以身近佛。
X08n0240_p0692a24║佛子！菩薩摩訶薩自以其身給侍諸佛，於諸佛所，念
X08n0240_p0692b01║報重恩，如父母想；於諸如來，起深信樂；以清淨心，護
X08n0240_p0692b02║佛菩提，住諸佛法；離世間想，生如來家；隨順諸佛，離
X08n0240_p0692b03║魔境界；了達一切諸佛所行，成就一切諸佛法器。菩
X08n0240_p0692b04║薩爾時，以此善根如是迴向，所謂：願一切眾生得清
X08n0240_p0692b05║淨心，一切智寶而自莊嚴。願一切眾生住善調伏，遠
X08n0240_p0692b06║離一切諸不善業。願一切眾生得不可壞堅固眷屬，
X08n0240_p0692b07║普能攝受諸佛正法。願一切眾生為佛弟子，到於菩
X08n0240_p0692b08║薩灌頂之地。願一切眾生常為諸佛之所攝受，永離
X08n0240_p0692b09║一切不善之法。願一切眾生隨順諸佛，修行菩薩最
X08n0240_p0692b10║勝之法。願一切眾生入佛境界，悉皆得授一切智記。
X08n0240_p0692b11║願一切眾生與諸如來皆悉平等，一切佛法無不自
X08n0240_p0692b12║在。願一切眾生悉為諸佛之所攝受，常能修習無取
X08n0240_p0692b13║著業。願一切眾生常為諸佛第一侍者，一切佛所修
X08n0240_p0692b14║智慧行。是為菩薩摩訶薩給侍諸佛善根迴向，為欲
X08n0240_p0692b15║證得諸佛菩提，為欲救護一切眾生，為欲出離一切
X08n0240_p0692b16║三界，為欲成就無損惱心，為得無量廣大菩提，為欲
X08n0240_p0692b17║成就照佛法智，為欲常蒙諸佛攝受，為得諸佛之所
X08n0240_p0692b18║護持，為欲信解一切佛法，為欲成就與三世佛平等
X08n0240_p0692b19║善根，為欲圓滿無悔恨心，證得一切諸佛法故。
X08n0240_p0692b20║第五十二施身給侍諸佛行中，亦有心持身持。
X08n0240_p0692b21║佛子！菩薩摩訶薩布施國土一切諸物，乃至王位悉
X08n0240_p0692b22║亦能捨；於諸世事，心得自在，無繫無縛，無所戀著；遠
X08n0240_p0692b23║離惡業，饒益眾生；不著業果，不樂世法，不復貪染諸
X08n0240_p0692b24║有生處；雖住世間，非此處生；心不執著蘊、界、處法，於
X08n0240_p0692c01║內外法心無依住；常不忘失諸菩薩行，未曾遠離諸
X08n0240_p0692c02║善知識；持諸菩薩廣大行願，常樂承事一切善友。菩
X08n0240_p0692c03║薩爾時，以此善根如是迴向，所謂：願一切眾生為大
X08n0240_p0692c04║法王，於法自在，到於彼岸。願一切眾生成佛法王，摧
X08n0240_p0692c05║滅一切煩惱怨賊。願一切眾生住佛王位，得如來智，
X08n0240_p0692c06║開演佛法。願一切眾生住佛境界，能轉無上自在法
X08n0240_p0692c07║輪。願一切眾生生如來家，於佛自在，護持佛種，永使
X08n0240_p0692c08║不絕。願一切眾生開示無量法王正法，成就無邊諸
X08n0240_p0692c09║大菩薩。願一切眾生住淨法界，為大法王，現佛出興，
X08n0240_p0692c10║相繼不斷。願一切眾生於諸世界作智慧王，化導羣
X08n0240_p0692c11║生，無時暫捨。願一切眾生普為法界、虗空界等諸世
X08n0240_p0692c12║界中一切眾生作法施主，使其咸得住於大乘。願一
X08n0240_p0692c13║切眾生得成具足眾善之王，與三世佛善根齊等。是
X08n0240_p0692c14║為菩薩摩訶薩布施王位善根迴向，為欲令彼一切
X08n0240_p0692c15║眾生究竟住於安隱處故。
X08n0240_p0692c16║第五十三、施國所有乃至王位行中，初明事行，後
X08n0240_p0692c17║於諸下明其心。捨棄萬乘如脫履，何繫縛哉？
X08n0240_p0692c18║佛子！菩薩摩訶薩見有人來乞王京都、嚴麗大城，及
X08n0240_p0692c19║以關防所有輸稅，盡皆施與，心無恡惜；專向菩提發
X08n0240_p0692c20║大誓願，住於大慈，行於大悲，志意歡悅，利益眾生；以
X08n0240_p0692c21║廣大智解了深法，安住諸法平等法性；發心為求一
X08n0240_p0692c22║切智故，於自在法起深樂故，於自在智求證得故，淨
X08n0240_p0692c23║修一切諸功德故，住於堅固廣大智故，廣集一切諸
X08n0240_p0692c24║善根故，修行一切佛法願故，自然覺悟大智法故，安
X08n0240_p0693a01║住菩提心無退故，修習一切菩薩行願、一切種智盡
X08n0240_p0693a02║究竟故，而行布施。以此善根如是迴向，所謂：願一切
X08n0240_p0693a03║眾生悉能嚴淨無量剎土，奉施諸佛以為住處；願一
X08n0240_p0693a04║切眾生常樂居止阿蘭若處，寂靜不動；願一切眾生
X08n0240_p0693a05║永不依止王都聚落，心樂寂靜，永得究竟；願一切眾
X08n0240_p0693a06║生永不樂著一切世間，於世語言常樂遠離；願一切
X08n0240_p0693a07║眾生得離貪心，施諸所有，心無中悔；願一切眾生得
X08n0240_p0693a08║出離心，捨諸家業；願一切眾生得無恡心，常行惠施；
X08n0240_p0693a09║願一切眾生得不著心，離居家法；願一切眾生得離
X08n0240_p0693a10║眾苦，除滅一切災橫怖畏；願一切眾生嚴淨十方一
X08n0240_p0693a11║切世界，奉施諸佛。是為菩薩摩訶薩布施王都善根
X08n0240_p0693a12║迴向，為令眾生悉能嚴淨諸佛剎故。
X08n0240_p0693a13║第五十四，施王都城。
X08n0240_p0693a14║佛子！菩薩摩訶薩所有一切內宮眷屬、妓侍眾女，皆
X08n0240_p0693a15║顏貌端正，才能具足，談笑、歌舞悉皆巧妙，種種衣服、
X08n0240_p0693a16║種種華香而以嚴身，見者歡喜，情無厭足。如是寶女
X08n0240_p0693a17║百千萬億那由他數，皆由菩薩善業所生，隨意自在，
X08n0240_p0693a18║敬順無失；盡以布施諸來乞者，而於其中無愛樂心、
X08n0240_p0693a19║無顧戀心、無躭著心、無繫縛心、無執取心、無貪染心、
X08n0240_p0693a20║無分別心、無隨逐心、無取相心、無樂欲心。菩薩爾時，
X08n0240_p0693a21║觀諸善根，為欲令一切眾生咸得出離故迴向，得佛
X08n0240_p0693a22║法喜故迴向，於不堅固中而得堅固故迴向，得金剛
X08n0240_p0693a23║智不可壞心故迴向，入佛道場故迴向，到於彼岸故
X08n0240_p0693a24║迴向，得無上菩提心故迴向，能以智慧了達諸法故
X08n0240_p0693b01║迴向，出生一切善根故迴向，入三世諸佛家故迴向。
X08n0240_p0693b02║佛子！菩薩摩訶薩住如是法，生如來家，增長諸佛清
X08n0240_p0693b03║淨勝因，出生最勝一切智道，深入菩薩廣大智業，滅
X08n0240_p0693b04║除一切世間垢惱，常能供施功德福田，為諸眾生宣
X08n0240_p0693b05║說妙法，善巧安立，令其修習諸清淨行，常勤攝取一
X08n0240_p0693b06║切善根。菩薩爾時，以諸善根如是迴向，所謂：願一切
X08n0240_p0693b07║眾生常得無量三昧眷屬，菩薩勝定相續不斷；願一
X08n0240_p0693b08║切眾生常樂見佛，悉入諸佛莊嚴三昧；願一切眾生
X08n0240_p0693b09║成就菩薩不思議定，自在遊戲無量神通；願一切眾
X08n0240_p0693b10║生入如實定，得不壞心；願一切眾生盡獲菩薩甚深
X08n0240_p0693b11║三昧，於諸禪定而得自在；願一切眾生得解脫心，成
X08n0240_p0693b12║就一切三昧眷屬；願一切眾生種種三昧皆得善巧，
X08n0240_p0693b13║悉能攝取諸三昧相；願一切眾生得勝智三昧，普能
X08n0240_p0693b14║學習諸三昧門；願一切眾生得無礙三昧，入深禪定
X08n0240_p0693b15║終不退失；願一切眾生得無著三昧，心恒正受，不取
X08n0240_p0693b16║二法。是為菩薩摩訶薩布施一切內宮眷屬時善根
X08n0240_p0693b17║迴向；為欲令一切眾生皆得不壞清淨眷屬故；為欲
X08n0240_p0693b18║令一切眾生皆得菩薩眷屬故；為欲令一切眾生悉
X08n0240_p0693b19║得滿足佛法故；為欲令一切眾生滿足一切智力故；
X08n0240_p0693b20║為欲令一切眾生證於無上智慧故；為欲令一切眾
X08n0240_p0693b21║生得於隨順眷屬故；為欲令一切眾生得同志行人
X08n0240_p0693b22║共居故；為欲令一切眾生具足一切福智故；為欲令
X08n0240_p0693b23║一切眾生成就清淨善根故；為欲令一切眾生得善
X08n0240_p0693b24║和眷屬故；為欲令一切眾生成就如來清淨法身故；
X08n0240_p0693c01║為欲令一切眾生成就次第如理辯才，善說諸佛無
X08n0240_p0693c02║盡法藏故；為欲令一切眾生永捨一切世俗善根，同
X08n0240_p0693c03║修出世清淨善根故；為欲令一切眾生淨業圓滿，成
X08n0240_p0693c04║就一切清淨法故；為欲令一切眾生一切佛法皆悉
X08n0240_p0693c05║現前，以法光明普嚴故。
X08n0240_p0693c06║第五十五、施內宮眷屬：一、女麗具德；二、而於下，施
X08n0240_p0693c07║心清淨。迴向行中有二：初、迴向意，二、正顯迴向。今
X08n0240_p0693c08║初，以歷事將終，文勢稍展，此一段文貫於前後。晉
X08n0240_p0693c09║經迴向二字皆在句初，則是迴向菩提意也。今經
X08n0240_p0693c10║在句末，則是迴向之意。初中文有十句；後佛子下，
X08n0240_p0693c11║重牒前意；生如來家下，從後例牒，亦有十句。西域
X08n0240_p0693c12║文勢多如此。反騰前辭，正明迴向中又有十願，隨
X08n0240_p0693c13║一一願具前十意，皆云三昧者，禪定輕安，身心柔
X08n0240_p0693c14║軟，猶彼女故。故善財云：定女常供侍。
X08n0240_p0693c15║佛子！菩薩摩訶薩能以所愛妻子布施，猶如往昔須
X08n0240_p0693c16║達拏太子、現莊嚴王菩薩，及餘無量諸菩薩等。菩薩
X08n0240_p0693c17║爾時，乘薩婆若心，行一切施，淨修菩薩布施之道；其
X08n0240_p0693c18║心清淨，無有中悔，罄捨所珍，求一切智；令諸眾生淨
X08n0240_p0693c19║深志樂，成菩提行，觀菩薩道，念佛菩提，住佛種性。菩
X08n0240_p0693c20║薩摩訶薩成辦如是布施心已，決定志求如來之身，
X08n0240_p0693c21║自觀己身繫屬一切不得自在；又以其身普攝眾生，
X08n0240_p0693c22║猶如寶洲給施一切，未滿足者令其滿足。菩薩如是
X08n0240_p0693c23║護念眾生，欲令自身作第一塔，普使一切皆生歡喜；
X08n0240_p0693c24║欲於世間生平等心，欲為眾生作清涼池，欲與眾生
X08n0240_p0694a01║一切安樂，欲為眾生作大施主；智慧自在，了知菩薩
X08n0240_p0694a02║所行之行，而能如是大誓莊嚴；趣一切智，願成無上
X08n0240_p0694a03║智慧福田；普念眾生，常隨守護，而能成辦自身利益；
X08n0240_p0694a04║智慧光明普照於世，常勤憶念菩薩施心，恒樂觀察
X08n0240_p0694a05║如來境界。佛子！菩薩摩訶薩以無縛無著解脫心布
X08n0240_p0694a06║施妻子，所集善根如是迴向，所謂：願一切眾生住佛
X08n0240_p0694a07║菩提，起變化身，周徧法界，轉不退輪；願一切眾生得
X08n0240_p0694a08║無著身，願力周行一切佛剎；願一切眾生捨愛憎心，
X08n0240_p0694a09║斷貪恚結；願一切眾生為諸佛子，隨佛所行；願一切
X08n0240_p0694a10║眾生於諸佛所生自己心，不可沮壞；願一切眾生常
X08n0240_p0694a11║為佛子，從法化生；願一切眾生得究竟處，成就如來
X08n0240_p0694a12║自在智慧；願一切眾生證佛菩提，永離煩惱；願一切
X08n0240_p0694a13║眾生能具演說佛菩提道，常樂修行無上法施；願一
X08n0240_p0694a14║切眾生得正定心，不為一切諸緣所壞；願一切眾生
X08n0240_p0694a15║坐菩提樹，成最正覺，開示無量從法化生諸善男女。
X08n0240_p0694a16║是為菩薩摩訶薩布施妻子善根迴向，為令眾生皆
X08n0240_p0694a17║悉證得無礙解脫無著智故。
X08n0240_p0694a18║第五十六施妻子二事合願標章引例。須達拏者，
X08n0240_p0694a19║此云善愛，或云好愛，彼有經說其事甚廣。次菩薩
X08n0240_p0694a20║爾時下明能施心，初自分，次成辦下勝進所為，自
X08n0240_p0694a21║觀己身下觀身不堅，況於妻子。次又以下修堅固
X08n0240_p0694a22║二利之行。次佛子下迴向行中有十一願：初一依
X08n0240_p0694a23║於施心欲令普徧故，次二依妻立願，次三及後一
X08n0240_p0694a24║依子立願。生自己心者，如己骨肉等故。
X08n0240_p0694b01║佛子！菩薩摩訶薩莊嚴舍宅及諸資具，隨有乞求，一
X08n0240_p0694b02║切施與；行布施法，於家無著，遠離一切居家覺觀；厭
X08n0240_p0694b03║惡家業、資生之具，不貪不味，心無繫著；知家易壞，心
X08n0240_p0694b04║恒厭捨，都於其中無所愛樂；但欲出家修菩薩行，以
X08n0240_p0694b05║諸佛法而自莊嚴；一切悉捨，心無中悔，常為諸佛之
X08n0240_p0694b06║所讚歎；舍宅、財物，隨處所有，悉以惠施，心無戀著；見
X08n0240_p0694b07║有乞求，心生喜慶。菩薩爾時，以此善根如是迴向，所
X08n0240_p0694b08║謂：願一切眾生捨離妻子，成就出家第一之樂；願一
X08n0240_p0694b09║切眾生解脫家縛，入於非家，諸佛法中修行梵行；願
X08n0240_p0694b10║一切眾生捨離堅垢，樂一切施，心無退轉；願一切眾
X08n0240_p0694b11║生永離家法，少欲知足，無所藏積；願一切眾生出世
X08n0240_p0694b12║俗家，住如來家；願一切眾生得無礙法，滅除一切障
X08n0240_p0694b13║礙之道；願一切眾生離家屬愛，雖現居家，心無所著；
X08n0240_p0694b14║願一切眾生善能化誘，不離家法，說佛智慧；願一切
X08n0240_p0694b15║眾生身現在家，心常隨順佛智而住；願一切眾生在
X08n0240_p0694b16║居家地，住於佛地，普令無量無邊眾生發歡喜心。是
X08n0240_p0694b17║為菩薩摩訶薩布施舍宅時善根迴向，為令眾生成
X08n0240_p0694b18║就菩薩種種行願神通智故。
X08n0240_p0694b19║第五十七。施舍宅
X08n0240_p0694b20║佛子！菩薩摩訶薩布施種種園林、臺榭、遊戲快樂莊
X08n0240_p0694b21║嚴之處，作是念言：我當為一切眾生作好園林，我當
X08n0240_p0694b22║為一切眾生示現法樂，我當施一切眾生歡喜之意，
X08n0240_p0694b23║我當示一切眾生無邊喜樂，我當為一切眾生開淨
X08n0240_p0694b24║法門，我當令一切眾生發歡喜心，我當令一切眾生
X08n0240_p0694c01║得佛菩提，我當令一切眾生成滿大願，我當於一切
X08n0240_p0694c02║眾生猶如慈父，我當令一切眾生智慧觀察，我當施
X08n0240_p0694c03║一切眾生資生之具，我當於一切眾生猶如慈母，生
X08n0240_p0694c04║長一切善根大願。佛子！菩薩摩訶薩如是修行諸善
X08n0240_p0694c05║根時，於惡眾生不生疲厭，亦不誤起棄捨之心。設滿
X08n0240_p0694c06║世間一切眾生悉不知恩，菩薩於彼初無嫌恨，不生
X08n0240_p0694c07║一念求反報心，但欲滅其無量苦惱；於諸世間，心如
X08n0240_p0694c08║虗空，無所染著；普觀諸法真實之相，發大誓願，滅眾
X08n0240_p0694c09║生苦，永不厭捨大乘志願；滅一切見，修諸菩薩平等
X08n0240_p0694c10║行願。佛子！菩薩摩訶薩如是觀察已，攝諸善根，悉以
X08n0240_p0694c11║迴向，所謂：願一切眾生念念滋生無量善法，成就無
X08n0240_p0694c12║上園林之心。願一切眾生得不動法，見一切佛皆令
X08n0240_p0694c13║歡喜。願一切眾生樂法園苑，得諸佛剎園苑妙樂。願
X08n0240_p0694c14║一切眾生得淨妙心，常見如來神足園林。願一切眾
X08n0240_p0694c15║生得佛戲樂，常善遊戲智慧境界。願一切眾生得遊
X08n0240_p0694c16║戲樂，普詣佛剎道場眾會。願一切眾生成就菩薩解
X08n0240_p0694c17║脫遊戲，盡未來劫，行菩薩行，心無疲倦。願一切眾生
X08n0240_p0694c18║見一切佛充滿法界，發廣大心，住佛園林。願一切眾
X08n0240_p0694c19║生悉能徧往一切佛剎，一一剎中供養諸佛。願一切
X08n0240_p0694c20║眾生得善欲心，清淨莊嚴一切佛剎。是為菩薩摩訶
X08n0240_p0694c21║薩布施一切園林、臺榭善根迴向；為令眾生見一切
X08n0240_p0694c22║佛，遊戲一切佛園林故。
X08n0240_p0694c23║第五十八、施園林等，先標起念；次佛子下，離過成
X08n0240_p0694c24║德。
X08n0240_p0695a01║佛子！菩薩摩訶薩作百千億那由他無量無數廣大
X08n0240_p0695a02║施會，一切清淨，諸佛印可，終不損惱於一眾生；普令
X08n0240_p0695a03║眾生遠離眾惡，淨三業道，成就智慧；開置無量百千
X08n0240_p0695a04║億那由他阿僧劫清淨境界，積集無量百千億那由
X08n0240_p0695a05║他阿僧祇資生妙物，發甚難得菩提之心，行無限施；
X08n0240_p0695a06║令諸眾生住清淨道，初、中、後善，生淨信解；隨百千億
X08n0240_p0695a07║無量眾生心之所樂，悉令歡喜，以大慈悲救護一切，
X08n0240_p0695a08║承事供養三世諸佛；為欲成就一切佛種，修行布施，
X08n0240_p0695a09║心無中悔，增長信根，成滿勝行，念念增進檀波羅蜜。
X08n0240_p0695a10║菩薩爾時，以諸善根如是迴向，所謂：願一切眾生發
X08n0240_p0695a11║大乘心，悉得成就摩訶衍施。願一切眾生皆悉能行
X08n0240_p0695a12║大會施、盡施、善施、最勝施、無上施、最無上施、無等等
X08n0240_p0695a13║施、超諸世間施、一切諸佛所稱歎施。願一切眾生作
X08n0240_p0695a14║第一施主，於諸惡趣勉濟眾生，皆令得入無礙智道，
X08n0240_p0695a15║修平等願如實善根，得無差別證自境智。願一切眾
X08n0240_p0695a16║生安住寂靜諸禪定智，入不死道，究竟一切神通智
X08n0240_p0695a17║慧，勇猛精進，具足諸地，莊嚴佛法，到於彼岸，永不退
X08n0240_p0695a18║轉。願一切眾生設大施會，終不疲厭，給濟眾生，無有
X08n0240_p0695a19║休息，究竟無上一切種智。願一切眾生恒勤種植一
X08n0240_p0695a20║切善根，到於無量功德彼岸。願一切眾生常蒙諸佛
X08n0240_p0695a21║之所稱歎，普為世間作大施主，功德具足，充滿法界，
X08n0240_p0695a22║徧照十方，施無上樂。願一切眾生設大施會，廣集善
X08n0240_p0695a23║根，等攝眾生，到於彼岸。願一切眾生成最勝施，普令
X08n0240_p0695a24║眾生住第一乘。願一切眾生為應時施，永離非時，大
X08n0240_p0695b01║施究竟。願一切眾生成就善施，到佛丈夫大施彼岸。
X08n0240_p0695b02║願一切眾生究竟常行大莊嚴施，盡以一切諸佛為
X08n0240_p0695b03║師，悉皆親近，興大供養。願一切眾生住清淨施，集等
X08n0240_p0695b04║法界無量福德，到於彼岸。願一切眾生於諸世間為
X08n0240_p0695b05║大施主，誓度羣品，住如來地。是為菩薩摩訶薩設大
X08n0240_p0695b06║施會善根迴向，為令眾生行無上施、究竟佛施、成就
X08n0240_p0695b07║善施、不可壞施、供諸佛施、無恚恨施、救眾生施、成一
X08n0240_p0695b08║切智施、常見諸佛施、善精進施、成就一切菩薩功德
X08n0240_p0695b09║諸佛智慧廣大施故。
X08n0240_p0695b10║第五十九設大施會。次一切下離過成德。擇薪而
X08n0240_p0695b11║爨、濾水而用，不強乞求名不惱眾生。今多反此，豈
X08n0240_p0695b12║成大益？開置下略示儀式。發甚難得下顯施所依
X08n0240_p0695b13║心。成波羅蜜迴向行中有十五願：
X08n0240_p0695b14║佛子！菩薩摩訶薩布施一切資生之物，心無貪惜，不
X08n0240_p0695b15║求果報；於世富樂，無所希望；離妄想心，善思惟法；為
X08n0240_p0695b16║欲利益一切眾生，審觀一切諸法實性；隨諸眾生種
X08n0240_p0695b17║種不同，所用、所求各各差別，成辦無量資生之具，所
X08n0240_p0695b18║有嚴飾悉皆妙好；行無邊施，行一切施，盡內、外施；行
X08n0240_p0695b19║此施時，增志樂力，獲大功德，成就心寶；常能守護一
X08n0240_p0695b20║切眾生，皆令發生殊勝志願，初未曾有求反報心；所
X08n0240_p0695b21║有善根等三世佛，悉以圓滿一切種智。佛子！菩薩摩
X08n0240_p0695b22║訶薩以此布施所有善根迴向眾生：願一切眾生清
X08n0240_p0695b23║淨調伏。願一切眾生滅除煩惱，嚴淨一切諸佛剎土。
X08n0240_p0695b24║願一切眾生以清淨心，於一念中周徧法界。願一切
X08n0240_p0695c01║眾生智慧充滿虗空法界。願一切眾生得一切智，普
X08n0240_p0695c02║入三世調伏眾生，於一切時常轉清淨不退法輪。願
X08n0240_p0695c03║一切眾生具一切智，善能示現神通方便饒益眾生。
X08n0240_p0695c04║願一切眾生悉能悟入諸佛菩提，盡未來劫，於十方
X08n0240_p0695c05║世界常說正法曾無休息，令諸眾生普能聞知。願一
X08n0240_p0695c06║切眾生於無量劫修菩薩行，悉得圓滿。願一切眾生
X08n0240_p0695c07║於一切世界，若染若淨、若小若大、若麤若細、若覆若
X08n0240_p0695c08║仰，或一莊嚴、或種種莊嚴所可演說，在世界數諸世
X08n0240_p0695c09║界中修菩薩行，靡不周徧。願一切眾生於念念中常
X08n0240_p0695c10║作三世一切佛事，教化眾生向一切智。
X08n0240_p0695c11║第六十、施資具，以別說諸門不可盡故。末後總說
X08n0240_p0695c12║一切資具，文但有二：一、施行，二、迴向行。以鄰後都
X08n0240_p0695c13║結，故闕後二。今初，有四：初、施時離過，以離妄想心
X08n0240_p0695c14║等故；二、善思惟下，辨施所依；三、隨諸眾生下，正明
X08n0240_p0695c15║施行；四、行此下，顯所成德。後迴向行中有十願，以
X08n0240_p0695c16║資生多種，願亦類別：一、施洗滌資具願，二、施掃拭
X08n0240_p0695c17║資具願。又資具總明，故願亦總發，未必別配。
X08n0240_p0695c18║佛子！菩薩摩訶薩隨諸眾生一切所須，以如是等阿
X08n0240_p0695c19║僧祇物而為給施，為令佛法相續不斷，大悲普救一
X08n0240_p0695c20║切眾生，安住大慈修菩薩行，於佛教誨終無違犯，以
X08n0240_p0695c21║巧方便修行眾善，不斷一切諸佛種性，隨求悉與而
X08n0240_p0695c22║無患厭，一切悉捨未曾中悔，常勤迴向一切智道。時，
X08n0240_p0695c23║十方國土種種形類、種種趣生、種種福田皆來集會，
X08n0240_p0695c24║至菩薩所，種種求索。菩薩見已，普見攝受，心生歡喜，
X08n0240_p0696a01║如見善友；大悲哀愍，思滿其願，捨心增長，無有休息，
X08n0240_p0696a02║亦不疲厭；隨其所求，悉令滿足，離貧窮苦。時，諸乞者
X08n0240_p0696a03║心大欣慶，轉更稱傳，讚揚其德，美聲遐布，悉來歸往；
X08n0240_p0696a04║菩薩見已，歡喜無量。假使百千億那由他劫受帝釋
X08n0240_p0696a05║樂，無數劫受夜摩天樂，無量劫受兜率陀天樂，無邊
X08n0240_p0696a06║劫受善變化天樂，無等劫受他化自在天樂，不可數
X08n0240_p0696a07║劫受梵王樂，不可稱劫受轉輪王王三千樂，不可思
X08n0240_p0696a08║劫受徧淨天樂，不可說劫受淨居天樂，悉不能及。菩
X08n0240_p0696a09║薩摩訶薩見乞者來，歡喜愛樂，欣慶踊躍，信心增長，
X08n0240_p0696a10║志樂清淨，諸根調順，信解成滿，乃至增進諸佛菩提。
X08n0240_p0696a11║佛子！菩薩摩訶薩以此善根，為欲利益一切眾生故
X08n0240_p0696a12║迴向，為欲安樂一切眾生故迴向，為令一切眾生得
X08n0240_p0696a13║大義利故迴向，為令一切眾生悉得清淨故迴向，為
X08n0240_p0696a14║令一切眾生悉求菩提故迴向，為令一切眾生悉得
X08n0240_p0696a15║平等故迴向，為令一切眾生悉得賢善心故迴向，為
X08n0240_p0696a16║令一切眾生悉入摩訶衍故迴向，為令一切眾生悉
X08n0240_p0696a17║得賢善智慧故迴向，為令一切眾生悉具普賢菩薩
X08n0240_p0696a18║行願、滿十力乘、現成正覺故迴向。
X08n0240_p0696a19║第三、隨諸眾生下，總結多門。善根迴向別不可盡，
X08n0240_p0696a20║故此總明。文中二：先結善根，即前施行；後佛子下，
X08n0240_p0696a21║結迴向。今初，有二節：一、結所施物。謂菩薩所施不
X08n0240_p0696a22║止六十，故等以僧祇。次為令佛法下，結施所為。以
X08n0240_p0696a23║初貫後，即是所為；若依大悲等，即是所依。然所為
X08n0240_p0696a24║即通自、他，所依則自心所住。三、時十方下，結能施
X08n0240_p0696b01║心。於中有四：初、對多田生喜離過；二、時諸乞者下，
X08n0240_p0696b02║明其田彌多，其喜彌廣；三、假使下，校量顯廣。略舉
X08n0240_p0696b03║十王所受之樂，不及菩薩喜樂之心。四、菩薩見乞
X08n0240_p0696b04║者下，結喜廣深。何等菩薩見乞生喜？謂施行熟故，
X08n0240_p0696b05║施障盡故。二、佛子！菩薩摩訶薩以此善根下，結前
X08n0240_p0696b06║迴向。今但結其迴向所為，則顯前來別別迴向不
X08n0240_p0696b07║出於此。上來通顯隨相行竟。下，離相。
X08n0240_p0696b08║佛子！菩薩摩訶薩以諸善根如是迴向時，身、口、意業
X08n0240_p0696b09║皆悉解脫，無著，無繫，無眾生想，無命者想，無補伽羅
X08n0240_p0696b10║想，無人想，無童子想，無生者想，無作者想，無受者想，
X08n0240_p0696b11║無有想，無無想，無今世、後世想，無死此生彼想，無常
X08n0240_p0696b12║想，無無常想，無三有想，無無三有想，非想，非非想。如
X08n0240_p0696b13║是，非縛迴向，非縛解迴向；非業迴向，非業報迴向；非
X08n0240_p0696b14║分別迴向，非無分別迴向；非思迴向，非思已迴向；非
X08n0240_p0696b15║心迴向，非無心迴向。佛子！菩薩摩訶薩如是迴向時，
X08n0240_p0696b16║不著內，不著外；不著能緣，不著所緣；不著因，不著果；
X08n0240_p0696b17║不著法，不著非法；不著思，不著非思；不著色，不著色
X08n0240_p0696b18║生，不著色滅；不著受、想、行、識，不著受、想、行、識生，不著
X08n0240_p0696b19║受、想、行、識滅。佛子！菩薩摩訶薩若能於此諸法不著，
X08n0240_p0696b20║則不縛色，不縛色生，不縛色滅；不縛受、想、行、識，不縛
X08n0240_p0696b21║受、想、行、識生，不縛受、想、行、識滅。若能於此諸法不縛，
X08n0240_p0696b22║則亦於諸法不解。何以故？無有少法若現生、若已生、
X08n0240_p0696b23║若當生，無法可取，無法可著。一切諸法自相如是，無
X08n0240_p0696b24║有自性，自性相離，非一、非二，非多、非無量，非小、非大，
X08n0240_p0696c01║非狹、非廣，非深、非淺，非寂靜、非戲論，非處、非非處，非
X08n0240_p0696c02║法、非非法，非體、非非體，非有、非非有。菩薩如是觀察
X08n0240_p0696c03║諸法，則為非法；於言語中隨世建立，非法為法；不斷
X08n0240_p0696c04║諸業道，不捨菩薩行，求一切智終無退轉；了知一切
X08n0240_p0696c05║業緣如夢、音聲如響、眾生如影、諸法如幻，而亦不壞
X08n0240_p0696c06║因緣業力；了知諸業其用廣大，解一切法皆無所作，
X08n0240_p0696c07║行無作道未嘗暫廢。
X08n0240_p0696c08║大文第二佛子！菩薩摩訶薩以諸善根如是迴向
X08n0240_p0696c09║時下，離相。迴向即向實際，行稱涅槃。此彰行深，前
X08n0240_p0696c10║障行廣，深廣同時，言不並耳。先正明離相；後如是
X08n0240_p0696c11║觀察下，不礙隨相。初總標。解脫是總，不著於解、不
X08n0240_p0696c12║繫於縛是真解脫。次別顯中二：初內絕相念，故無
X08n0240_p0696c13║縛解；後佛子下，觸境離染，故無縛解。初中無眾生
X08n0240_p0696c14║想等，先絕我想；次無有想下，絕其法想；次如是非
X08n0240_p0696c15║縛下，顯行成；次菩薩摩訶薩如是迴向時下，第二、
X08n0240_p0696c16║觸境無染，故無縛解。於中云不著內外等，初明無
X08n0240_p0696c17║著，即明界、處空；次云不著色等，顯不著五蘊；次佛
X08n0240_p0696c18║子！若能如此下，明不縛蘊。如是則已遣三科矣。次
X08n0240_p0696c19║若能於此下，明其不解。若本無縛，其誰求解？離縛
X08n0240_p0696c20║取解，未免於縛，故復遣之。遣至無遣，儻然無寄，理
X08n0240_p0696c21║自玄會矣。次何以故下，徵釋離相之所以。先徵意
X08n0240_p0696c22║云：設我假立，法體不無，今無念著，其故何耶？下釋
X08n0240_p0696c23║意云：法性爾故。謂諸法性本自無生，自相如是，故
X08n0240_p0696c24║自性相離。次云非一非二下，別彰所離。謂上但云
X08n0240_p0697a01║離，為離何相？謂一、二等，文有十對。次菩薩如是觀
X08n0240_p0697a02║察下，明不礙隨相者，以凡情封執，觸言生滯，聞於
X08n0240_p0697a03║離相，則謂乖前隨相之言，失於業果菩提之行，故
X08n0240_p0697a04║此略而會之。
X08n0240_p0697a05║佛子！此菩薩摩訶薩住一切智，若處、非處，普皆迴向
X08n0240_p0697a06║一切智性，於一切處皆悉迴向，無有退轉。以何義故
X08n0240_p0697a07║說名：迴向？永度世間至於彼岸，故名：迴向；永出諸蘊
X08n0240_p0697a08║至於彼岸，故名：迴向；度言語道至於彼岸，故名：迴向；
X08n0240_p0697a09║離種種想至於彼岸，故名：迴向；永斷身見至於彼岸，
X08n0240_p0697a10║故名：迴向；永離依處至於彼岸，故名：迴向；永絕所作
X08n0240_p0697a11║至於彼岸，故名：迴向；永出諸有至於彼岸，故名：迴向；
X08n0240_p0697a12║永捨諸取至於彼岸，故名：迴向；永出世法至於彼岸，
X08n0240_p0697a13║故名：迴向。佛子！菩薩摩訶薩如是迴向時，則為隨順
X08n0240_p0697a14║佛住，隨順法住，隨順智住，隨順菩提住，隨順義住，隨
X08n0240_p0697a15║順迴向住，隨順境界住，隨順行住，隨順真實住，隨順
X08n0240_p0697a16║清淨住。佛子！菩薩摩訶薩如是迴向，則為了達一切
X08n0240_p0697a17║諸法，則為承事一切諸佛；無有一佛而不承事，無有
X08n0240_p0697a18║一法而不供養；無有一法而可滅壞，無有一法而可
X08n0240_p0697a19║乖違；無有一物而可貪著，無有一法而可厭離；不見
X08n0240_p0697a20║內外一切諸法有少滅壞，違因緣道；法力具足，無有
X08n0240_p0697a21║休息。佛子！是為菩薩摩訶薩第六隨順堅固一切善
X08n0240_p0697a22║根迴向。
X08n0240_p0697a23║大文：第三、此菩薩下，釋迴向名。初總釋，初住一切
X08n0240_p0697a24║智是自善根，由此能成下諸義故；若處已下，釋平
X08n0240_p0697b01║等隨順義。次別釋中，以何義故，說名迴向下，假以
X08n0240_p0697b02║徵起釋迴向義。次佛子！菩薩如是迴向時下，釋隨
X08n0240_p0697b03║順義，意謂但能如是離相迴向，自然隨順佛法智
X08n0240_p0697b04║等，以佛法等實為體故。三、佛子！如是迴向下，釋堅
X08n0240_p0697b05║固一切善根義，亦合徵云：實際非相，何名堅固？實
X08n0240_p0697b06║際無差，何名一切？此釋意云：如是離相迴向，方名
X08n0240_p0697b07║堅固，以凡是有相皆可破壞故；但能離相，自成諸
X08n0240_p0697b08║善，諸善皆以實際而為體故。下佛子！是為菩薩摩
X08n0240_p0697b09║訶薩第六隨順堅固一切善根迴向，依釋結名。
X08n0240_p0697b10║上位行竟下位果。
X08n0240_p0697b11║菩薩摩訶薩住此迴向時，常為諸佛之所護念，堅固
X08n0240_p0697b12║不退，入深法性，修一切智；隨順法義，隨順法性，隨順
X08n0240_p0697b13║一切堅固善根，隨順一切圓滿大願，具足隨順堅固
X08n0240_p0697b14║之法，一切金剛所不能壞，於諸法中而得自在。
X08n0240_p0697b15║第二大文，住此迴向時，明位果隨離無二，招斯十
X08n0240_p0697b16║果。
X08n0240_p0697b17║爾時，金剛幢菩薩觀察十方、觀察眾會、觀察法界已，
X08n0240_p0697b18║入於字句甚深之義，修習無量廣大之心，以大悲心
X08n0240_p0697b19║普覆世間，長去、來、今佛種性心，入於一切諸佛功德，
X08n0240_p0697b20║成就諸佛自在力身，觀諸眾生心之所樂，隨其善根
X08n0240_p0697b21║所可成熟，依法性身為現色身，承佛神力而說頌言：
X08n0240_p0697b22║菩薩現身作國王，於世位中最無等，
X08n0240_p0697b23║福德威光勝一切，普為羣萌興利益。
X08n0240_p0697b24║其心清淨無染著，於世自在咸遵敬，
X08n0240_p0697c01║弘宣正法以訓人，普使眾生獲安隱。
X08n0240_p0697c02║現生貴族升王位，常依正教轉法輪。
X08n0240_p0697c03║稟性仁慈無毒虐，十方敬仰皆從化。
X08n0240_p0697c04║智慧分別常明了，色相才能皆具足，
X08n0240_p0697c05║臨馭率土靡不從，摧伏魔軍悉令盡。
X08n0240_p0697c06║堅持淨戒無違犯，決志堪忍不動搖，
X08n0240_p0697c07║永願蠲除忿恚心，常樂修行諸佛法。
X08n0240_p0697c08║飲食香鬘及衣服，車騎牀褥座與燈，
X08n0240_p0697c09║菩薩悉以給濟人，并及所餘無量種，
X08n0240_p0697c10║為利益故而行施，令其開發廣大心。
X08n0240_p0697c11║於尊勝處及所餘，意皆清淨生歡喜。
X08n0240_p0697c12║菩薩一切皆周給，內外所有悉能捨，
X08n0240_p0697c13║必使其心永清淨，不令暫爾生狹劣。
X08n0240_p0697c14║或施於頭或施眼，或施於手或施足，
X08n0240_p0697c15║皮肉骨髓及餘物，一切皆捨心無恡。
X08n0240_p0697c16║菩薩身居大王位，種族豪貴人中尊，
X08n0240_p0697c17║開口出舌施羣生，其心歡喜無憂戀。
X08n0240_p0697c18║以彼施舌諸功德，迴向一切諸眾生。
X08n0240_p0697c19║普願藉此勝因緣，悉得如來廣長舌。
X08n0240_p0697c20║或施妻子及王位，或施其身作僮僕，
X08n0240_p0697c21║其心清淨常歡喜，如是一切無憂悔。
X08n0240_p0697c22║隨所樂求咸施與，應時給濟無疲厭。
X08n0240_p0697c23║一切所有皆能散，諸來求者皆滿足，
X08n0240_p0697c24║為聞法故施其身，修諸苦行求菩提。
X08n0240_p0698a01║復為眾生捨一切，求無上智不退轉，
X08n0240_p0698a02║以於佛所聞正法，自捨其身充給侍，
X08n0240_p0698a03║為欲普救於羣生，發生無量歡喜心。
X08n0240_p0698a04║彼見世尊大導師，能以慈心廣饒益，
X08n0240_p0698a05║是時踊躍生歡喜，聽受如來深法味。
X08n0240_p0698a06║菩薩所有諸善根，悉以迴向諸眾生，
X08n0240_p0698a07║普皆救護無有餘，永使解脫常安樂。
X08n0240_p0698a08║菩薩所有諸眷屬，色相端嚴能辯慧，
X08n0240_p0698a09║華鬘衣服及塗香，種種莊嚴皆具足。
X08n0240_p0698a10║此諸眷屬甚希有，菩薩一切皆能施，
X08n0240_p0698a11║專求正覺度羣生，如是之心無暫捨。
X08n0240_p0698a12║菩薩如是諦思惟，備行種種廣大業，
X08n0240_p0698a13║悉以迴向諸含識，而不生於取著心。
X08n0240_p0698a14║菩薩捨彼大王位，及以國土諸城邑，
X08n0240_p0698a15║宮殿樓閣與園林，僮僕侍衛皆無悋，
X08n0240_p0698a16║彼於無量百千劫，處處周行而施與，
X08n0240_p0698a17║因以教導諸羣生，悉以超升無上岸。
X08n0240_p0698a18║無量品類各差別，十方世界來萃止。
X08n0240_p0698a19║菩薩見已心欣慶，隨其所乏令滿足。
X08n0240_p0698a20║如三世佛所迴向，菩薩亦修如是業，
X08n0240_p0698a21║調御人尊之所行，悉皆隨學到彼岸。
X08n0240_p0698a22║菩薩觀察一切法，誰為能入此法者？
X08n0240_p0698a23║云何為入何所入？如是布施心無住。
X08n0240_p0698a24║菩薩迴向善巧智，菩薩迴向方便法，
X08n0240_p0698b01║菩薩迴向真實義，於其法中無所著，
X08n0240_p0698b02║心不分別一切業，亦不染著於業果，
X08n0240_p0698b03║知菩提性從緣起，入深法界無違逆，
X08n0240_p0698b04║不於身中而有業，亦不依止於心住，
X08n0240_p0698b05║智慧了知無業性，以因緣故業不失。
X08n0240_p0698b06║心不妄取過去法，亦不貪著未來事，
X08n0240_p0698b07║不於現在有所住，了達三世悉空寂。
X08n0240_p0698b08║菩薩已到色彼岸，受想行識亦如是，
X08n0240_p0698b09║超出世間生死流，其心謙下常清淨。
X08n0240_p0698b10║諦觀五蘊十八界，十二種處及己身，
X08n0240_p0698b11║於此一一求菩提，體性畢竟不可得。
X08n0240_p0698b12║不取諸法常住相，於斷滅相亦不著，
X08n0240_p0698b13║法性非有亦非無，業理次第終無盡。
X08n0240_p0698b14║不於諸法有所住，不於眾生及菩提，
X08n0240_p0698b15║十方國土三世中，畢竟求之無可得。
X08n0240_p0698b16║若能如是觀諸法，則如諸佛之所解。
X08n0240_p0698b17║雖求其性不可得，菩薩所行亦不虗。
X08n0240_p0698b18║菩薩了法從緣有，不違一切所行道，
X08n0240_p0698b19║開示解說諸業跡，欲使眾生悉清淨。
X08n0240_p0698b20║是為智者所行道，一切如來之所說。
X08n0240_p0698b21║隨順思惟入正義，自然覺悟成菩提。
X08n0240_p0698b22║諸法無生亦無滅，亦復無來無有去，
X08n0240_p0698b23║不於此死而生彼，是人悟解諸佛法。
X08n0240_p0698b24║了達諸法真實性，而於法性無分別，
X08n0240_p0698c01║知法無性無分別，此人善入諸佛智。
X08n0240_p0698c02║法性徧在一切處，一切眾生及國土，
X08n0240_p0698c03║三世悉在無有餘，亦無形相而可得，
X08n0240_p0698c04║一切諸佛所覺了，悉皆攝取無有餘。
X08n0240_p0698c05║雖說三世一切法，如是等法悉非有，
X08n0240_p0698c06║如諸法相徧一切，菩薩迴向亦復然，
X08n0240_p0698c07║如是迴向諸眾生，常於世間無退轉。
X08n0240_p0698c08║第二應頌，先說因緣，後正說偈。頌有四十一偈：初
X08n0240_p0698c09║五偈頌所依身，次飲食下三十偈半頌依身起行，
X08n0240_p0698c10║後隨順下有五偈半頌釋名中隨順等義，兼頌位
X08n0240_p0698c11║果。
X08n0240_p0698c12║
X08n0240_p0698c13║大方廣佛華嚴經綱要卷第二十八