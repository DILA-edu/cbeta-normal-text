X08n0240_p0698c14║
X08n0240_p0698c15║
X08n0240_p0698c16║
X08n0240_p0698c17║大方廣佛華嚴經綱要卷第二十九
X08n0240_p0698c18║于闐國三藏沙門實叉難陀　譯經
X08n0240_p0698c19║清涼山大華嚴寺沙門澄觀　疏義
X08n0240_p0698c20║明匡山法雲寺憨山沙門德清提挈
X08n0240_p0698c21║十迴向品第二十五之七
X08n0240_p0698c22║佛子！云何為菩薩摩訶薩等隨順一切眾生迴向？
X08n0240_p0698c23║第七、等隨一切眾生迴向。長行亦二：先位行，後位
X08n0240_p0698c24║果。初中牒起釋名者，謂以善根等心順益故。等即
X08n0240_p0699a01║平等，通於能所。所順眾生，無相平等；能隨順心，智
X08n0240_p0699a02║照平等。此從迴向受名，等即隨順。故本業云：以觀
X08n0240_p0699a03║察善惡、父母無二相、一合相，故名隨順觀察一切
X08n0240_p0699a04║眾生迴向。有云：善惡即冤親，此二平等俱生法身，
X08n0240_p0699a05║皆名父母。善父母者，方便般若也；惡父母者，無明
X08n0240_p0699a06║貪愛也。不滅痴愛，起於明脫，故無二相。智契無二，
X08n0240_p0699a07║名一合相。
X08n0240_p0699a08║佛子！此菩薩摩訶薩隨所積集一切善根，所謂：小善
X08n0240_p0699a09║根、大善根、廣善根、多善根、無量善根、種種善根、微塵
X08n0240_p0699a10║數善根、阿僧祇善根、無邊際善根、不可思善根、不可
X08n0240_p0699a11║量善根、佛境界善根、法境界善根、僧境界善根、善知
X08n0240_p0699a12║識境界善根、一切眾生境界善根、方便善巧境界善
X08n0240_p0699a13║根、修諸善心境界善根、內境界善根、外境界善根、無
X08n0240_p0699a14║邊助道法境界善根、勤修一切捨善根、立勝志究竟
X08n0240_p0699a15║持淨戒善根、一切捨無不受堪忍善根、常精進心無
X08n0240_p0699a16║退善根、以大方便入無量三昧善根、以智慧善觀察
X08n0240_p0699a17║善根、知一切眾生心行差別善根、集無邊功德善根、
X08n0240_p0699a18║勤修習菩薩業行善根、普覆育一切世間善根。佛子！
X08n0240_p0699a19║菩薩摩訶薩於此善根，修行安住，趣入攝受，積集辦
X08n0240_p0699a20║具，悟解心淨。開示發起時，得堪忍心，閉惡趣門；善攝
X08n0240_p0699a21║諸根，威儀具足；遠離顛倒，正行圓滿；堪為一切諸佛
X08n0240_p0699a22║法器，能作眾生福德良田；為佛所念，長佛善根，住諸
X08n0240_p0699a23║佛願，行諸佛業；心得自在，等三世佛；趣佛道場，入如
X08n0240_p0699a24║來力，具佛色相，超諸世間；不樂生天，不貪富樂，不著
X08n0240_p0699b01║諸行；一切善根悉以迴向，為諸眾生功德之藏；住究
X08n0240_p0699b02║竟道，普覆一切；於虗妄道中拔出眾生，令其安住一
X08n0240_p0699b03║切善法，徧諸境界無斷無盡；開一切智菩提之門，建
X08n0240_p0699b04║立智幢，嚴淨大道；普能示現一切世間，令除垢染，心
X08n0240_p0699b05║善調伏；生如來家，淨佛種性，功德具足；作大福田，為
X08n0240_p0699b06║世所依；安立眾生，咸令清淨，常勤修習一切善根。
X08n0240_p0699b07║第二、廣釋中，大文分二：先明迴向；後佛子！菩薩摩
X08n0240_p0699b08║訶薩修行如是迴向之時下，辨所成益。初中亦二：
X08n0240_p0699b09║先辨所迴善根；後佛子！菩薩摩訶薩以淨志下，攝
X08n0240_p0699b10║將迴向。前所迴中復二：先正修善根；後佛子！菩薩
X08n0240_p0699b11║摩訶薩於此善下，因修成德。亦可前是體，後明行、
X08n0240_p0699b12║用。前中有三十一句，分為三段：初隨所積集下十
X08n0240_p0699b13║一句，明善根分齊；次佛境界善根下十句，明善所
X08n0240_p0699b14║依緣；後勤修一切捨善根下十句，明善根體性。前
X08n0240_p0699b15║十一一該後二十，思之自顯。次明因修成德。初佛
X08n0240_p0699b16║子！菩薩摩訶薩於此善根下，先牒已修，文有十句；
X08n0240_p0699b17║次得堪忍下五行經，正顯成德中，先明自利德，文
X08n0240_p0699b18║有十對；次為諸眾生功德之藏下五行餘經，明利
X08n0240_p0699b19║他德。
X08n0240_p0699b20║佛子！菩薩摩訶薩心淨志願菩提心力修諸善根時，
X08n0240_p0699b21║作是念言：此諸善根是菩提心之所積集，是菩提心
X08n0240_p0699b22║之所思惟，是菩提心之所發起，是菩提心之所志樂，
X08n0240_p0699b23║是菩提心之所增益；皆為憐愍一切眾生，皆為趣求
X08n0240_p0699b24║一切種智，皆為成就如來十力。作是念時，善根增進，
X08n0240_p0699c01║永不退轉。佛子！菩薩摩訶薩復作是念：願我以此善
X08n0240_p0699c02║根果報，盡未來劫，修菩薩行，悉以專施一切眾生，悉
X08n0240_p0699c03║以迴向一切眾生，普徧無餘。願令阿僧祇世界珍寶
X08n0240_p0699c04║充滿，阿僧祇世界衣服充滿，阿僧祗世界妙香充滿，
X08n0240_p0699c05║阿僧祇世界莊嚴具充滿，阿僧祇世界無量摩尼寶
X08n0240_p0699c06║充滿，阿僧祇世界妙華充滿，阿僧祇世界上味充滿，
X08n0240_p0699c07║阿僧祇世界財貨充滿，阿僧祇世界牀座充滿、蓋以
X08n0240_p0699c08║寶帳、敷以妙衣，阿僧祇世界種種莊嚴寶冠充滿。假
X08n0240_p0699c09║使一人，盡未來劫，常來求索，以此等物而惠施之，未
X08n0240_p0699c10║曾厭倦而有休息；如於一人，於一切眾生悉亦如是。
X08n0240_p0699c11║佛子！菩薩摩訶薩如是施時，無虗偽心，無希望心，無
X08n0240_p0699c12║名譽心，無中悔心，無熱惱心，但發專求一切智道心、
X08n0240_p0699c13║一切悉捨心、哀愍眾生心、教化成熟心、皆令安住一
X08n0240_p0699c14║切智智心。佛子！菩薩摩訶薩以諸善根如是迴向，盡
X08n0240_p0699c15║未來劫，常行惠施，住一切智智心。佛子！菩薩摩訶薩
X08n0240_p0699c16║復作是念：我為一眾生故，欲令阿僧祇世界寶象充
X08n0240_p0699c17║滿，七支具足，性極調順，上立金幢，金網彌覆，種種妙
X08n0240_p0699c18║寶而為莊嚴，以用布施；願令阿僧祇世界寶馬充滿，
X08n0240_p0699c19║如龍馬王，種種眾寶莊嚴之具而嚴飾之，持用布施；
X08n0240_p0699c20║願令阿僧祇世界妓女充滿，悉能敷奏種種妙音，持
X08n0240_p0699c21║用布施；願令阿僧祇世界男女充滿，持用布施；願令
X08n0240_p0699c22║阿僧祇世界己身充滿，發菩提心而用布施；願令阿
X08n0240_p0699c23║僧祇世界己頭充滿，起不放逸心而用布施；願令阿
X08n0240_p0699c24║僧祇世界己眼充滿，而用布施；願令阿僧祇世界己
X08n0240_p0700a01║身血肉及以骨髓充滿其中，心無顧戀，持用布施；願
X08n0240_p0700a02║令阿僧祇世界自在王位充滿其中，持用布施；願令
X08n0240_p0700a03║阿僧祇世界奴僕作使充滿其中，持用布施。菩薩摩
X08n0240_p0700a04║訶薩以如是等種種諸物，盡未來劫，安住廣大一切
X08n0240_p0700a05║施心，施一眾生；如一眾生，盡眾生界一切眾生皆如
X08n0240_p0700a06║是施。佛子！菩薩摩訶薩於一世界，盡未來劫，修菩薩
X08n0240_p0700a07║行，以是等物施一眾生，如是給施一切眾生，皆令滿
X08n0240_p0700a08║足；如於一世界，於盡虗空徧法界一切世界中悉亦
X08n0240_p0700a09║如是，大悲普覆，終無間息，普加哀愍，隨其所須，供給
X08n0240_p0700a10║供養，不令施行遇緣而息，乃至不於一彈指頃生疲
X08n0240_p0700a11║倦心。佛子！菩薩摩訶薩如是施時，生於此心，所謂：無
X08n0240_p0700a12║著心、無縛心、解脫心、大力心、甚深心、善攝心、無執心、
X08n0240_p0700a13║無壽者心、善調伏心、不散亂心、不妄計心、具種種寶
X08n0240_p0700a14║性心、不求果報心、了達一切法心、住大迴向心、善決
X08n0240_p0700a15║諸義心、令一切眾生住無上智心、生大法光明心、入
X08n0240_p0700a16║一切智智心。
X08n0240_p0700a17║第二、攝將迴向中，初五行經明念修善根本因，法
X08n0240_p0700a18║應迴向。次將迴向中，大文分三：初向眾生及向菩
X08n0240_p0700a19║提；後佛子！菩薩摩訶薩如是迴向時，不著業下，明
X08n0240_p0700a20║向實際；三、佛子！菩薩摩訶薩以此善根普施世間
X08n0240_p0700a21║下，總結三種迴向。初中，迴己善願，成資具以施眾
X08n0240_p0700a22║生。經云：佛子！菩薩摩訶薩復作是念：願我以此善
X08n0240_p0700a23║根下，兩行餘經。先總顯要期，次彰施行。先願成外
X08n0240_p0700a24║施，文有四段：初云：願令阿僧祇世界珍寶下，五行
X08n0240_p0700b01║餘經。顯廣大施各僧祇故。次云：假使一人盡未來
X08n0240_p0700b02║劫下，兩行經。辯施無限，長時多田，隨求無厭故。三、
X08n0240_p0700b03║佛子！如是施時下，三行經。明施殊勝，離過順理故。
X08n0240_p0700b04║四云：佛子！菩薩摩訶薩以諸善根下，一行餘經。結
X08n0240_p0700b05║成二行，謂由迴向行以成施行。上成外施，下文
X08n0240_p0700b06║願成內施。文有四段：初、佛子！菩薩摩訶薩復作是
X08n0240_p0700b07║念下，有十二行經明對一田顯施廣大，謂一切眾
X08n0240_p0700b08║生即施多事，各僧祇故。二、菩薩以如是等下，以一
X08n0240_p0700b09║例餘，彰施無限。三、佛子！菩薩於一世界下，舉處例
X08n0240_p0700b10║處，總收其義，有六無限：一、物，二、時，三、心，四、田，五、施，
X08n0240_p0700b11║六、處。大悲下，結成所作，該六無限。四、佛子！菩薩如
X08n0240_p0700b12║是施時下，五行經顯施殊勝，離過成德，有二十心：
X08n0240_p0700b13║初一牒前起後；次所為下，正顯一十九心具七殊
X08n0240_p0700b14║勝，檀度行成，謂：初六心，即巧便殊勝；次五心，即清
X08n0240_p0700b15║淨殊勝；次有三心，即安住殊勝；次有二心，即迴向
X08n0240_p0700b16║殊勝；次有一心，即意樂殊勝，謂悲愍一切故；後之
X08n0240_p0700b17║二心，即依止殊勝，依菩提心故。上迴己善願，成
X08n0240_p0700b18║資具已竟。下文第二，迴此令眾具足財法。
X08n0240_p0700b19║佛子！菩薩摩訶薩以所集善根，於念念中如是迴向，
X08n0240_p0700b20║所謂：願一切眾生財寶豐足，無所延少；願一切眾生
X08n0240_p0700b21║成就無盡大功德藏；願一切眾生具足一切安隱快
X08n0240_p0700b22║樂；願一切眾生增長菩薩摩訶薩業；願一切眾生成
X08n0240_p0700b23║滿無量第一勝法；願一切眾生得不退轉一切智乘；
X08n0240_p0700b24║願一切眾生普見十方一切諸佛；願一切眾生永離
X08n0240_p0700c01║世間諸惑塵垢；願一切眾生皆得清淨平等之心；願
X08n0240_p0700c02║一切眾生離諸難處，得一切智。佛子！菩薩摩訶薩如
X08n0240_p0700c03║是迴向時，發歡喜心；為令一切眾生得利益安樂故；
X08n0240_p0700c04║為令一切眾生得平等心故；為令一切眾生住能捨
X08n0240_p0700c05║心故；為令一切眾生住一切施心故；為令一切眾生
X08n0240_p0700c06║住歡喜施心故；為令一切眾生住永離貧窮施心故；
X08n0240_p0700c07║為令一切眾生住一切財寶施心故；為令一切眾生
X08n0240_p0700c08║住無數財寶施心故；為令一切眾生住普施、無量施、
X08n0240_p0700c09║一切施心故；為令一切眾生住盡未來劫無斷施心
X08n0240_p0700c10║故；為令一切眾生住一切悉捨、無悔、無惱施心故；為
X08n0240_p0700c11║令一切眾生住悉捨一切資生之物施心故；為令一
X08n0240_p0700c12║切眾生住隨順施心故；為令一切眾生住攝取施心
X08n0240_p0700c13║故；為令一切眾生住廣大施心故；為令一切眾生住
X08n0240_p0700c14║捨無量莊嚴具供養施心故；為令一切眾生住無著
X08n0240_p0700c15║施心故；為令一切眾生住平等施心故；為令一切眾
X08n0240_p0700c16║生住如金剛極大力施心故；為令一切眾生住如日
X08n0240_p0700c17║光明施心故；為令一切眾生住攝如來智施心故；為
X08n0240_p0700c18║令一切眾生善根、眷屬具足故；為令一切眾生善根、
X08n0240_p0700c19║智慧常現在前故；為令一切眾生得不可壞淨心圓
X08n0240_p0700c20║滿故；為令一切眾生成就最勝清淨善根故；為令一
X08n0240_p0700c21║切眾生於煩惱睡眠中得覺悟故；為令一切眾生滅
X08n0240_p0700c22║除一切諸疑惑故；為令一切眾生得平等智慧淨功
X08n0240_p0700c23║德故；為令一切眾生功德圓滿無能壞者故；為令一
X08n0240_p0700c24║切眾生具足清淨不動三昧故；為令一切眾生住不
X08n0240_p0701a01║可壞一切智智故；為令一切眾生成滿菩薩無量清
X08n0240_p0701a02║淨神通行故；為令一切眾生修集無著善根故；為令
X08n0240_p0701a03║一切眾生念去、來、今一切諸佛心清淨故；為令一切
X08n0240_p0701a04║眾生出生清淨勝善根故；為令一切眾生滅除一切
X08n0240_p0701a05║處所作業障道法故；為令一切眾生具足無礙清淨
X08n0240_p0701a06║平等功德法故；為令一切眾生以廣大心常念諸佛
X08n0240_p0701a07║無懈廢故；為令一切眾生常近諸佛勤供養故；為令
X08n0240_p0701a08║一切眾生廣開一切諸善根門，普能圓滿白淨法故；
X08n0240_p0701a09║為令一切眾生無量心、廣大心、最勝心悉清淨故；為
X08n0240_p0701a10║令一切眾生成就清淨等施心故；為令一切眾生奉
X08n0240_p0701a11║持諸佛尸波羅蜜等清淨故；為令一切眾生得大堪
X08n0240_p0701a12║忍波羅蜜故；為令一切眾生住精進波羅蜜常無懈
X08n0240_p0701a13║故；為令一切眾生住無量定，能起種種神通智故；為
X08n0240_p0701a14║令一切眾生得知一切法無體性般若波羅蜜故；為
X08n0240_p0701a15║令一切眾生圓滿無邊淨法界故；為令一切眾生成
X08n0240_p0701a16║滿一切神通清淨善根故；為令一切眾生住平等行，
X08n0240_p0701a17║積集善法悉圓滿故；為令一切眾生善入一切諸佛
X08n0240_p0701a18║境界悉周徧故；為令一切眾生身、口、意業普清淨故；
X08n0240_p0701a19║為令一切眾生善業果報普清淨故；為令一切眾生
X08n0240_p0701a20║了達諸法普清淨故；為令一切眾生了達實義普清
X08n0240_p0701a21║淨故；為令一切眾生修諸勝行普清淨故；為令一切
X08n0240_p0701a22║眾生成就一切菩薩大願普清淨故；為令一切眾生
X08n0240_p0701a23║證得一切功德智慧普清淨故；為令一切眾生成就
X08n0240_p0701a24║一切同體善根，迴向出生一切智乘普圓滿故；為令
X08n0240_p0701b01║一切眾生嚴淨一切諸佛國土普圓滿故；為令一切
X08n0240_p0701b02║眾生見一切佛而無所著普圓滿故；為令一切眾生
X08n0240_p0701b03║具諸相好，功德莊嚴普圓滿故；為令一切眾生得六
X08n0240_p0701b04║十種音聲，發言誠諦皆可信受，百千種法而以莊嚴，
X08n0240_p0701b05║如來無礙功德妙音悉圓滿故；為令一切眾生成就
X08n0240_p0701b06║十力莊嚴無礙平等心故；為令一切眾生得一切佛
X08n0240_p0701b07║無盡法明，一切辯才普圓滿故；為令一切眾生得無
X08n0240_p0701b08║上無畏人中之雄師子吼故；為令一切眾生得一切
X08n0240_p0701b09║智，轉不退轉無盡法輪故；為令一切眾生了一切法，
X08n0240_p0701b10║開示演說普圓滿故；為令一切眾生以時修習清淨
X08n0240_p0701b11║善法普圓滿故；為令一切眾生成就導師無上法寶
X08n0240_p0701b12║等清淨故；為令一切眾生於一莊嚴、無量莊嚴、大莊
X08n0240_p0701b13║嚴、諸佛莊嚴普圓滿故；為令一切眾生等入三世所
X08n0240_p0701b14║有境界悉周徧故；為令一切眾生悉能往詣一切佛
X08n0240_p0701b15║剎，聽受正法無不徧故；為令一切眾生智慧利益為
X08n0240_p0701b16║世所宗，與佛等故；為令一切眾生以一切智知一切
X08n0240_p0701b17║法普圓滿故；為令一切眾生行不動業，得無礙果普
X08n0240_p0701b18║圓滿故；為令一切眾生所有諸根咸得神通，能知一
X08n0240_p0701b19║切眾生根故；為令一切眾生得無差別平等智慧，於
X08n0240_p0701b20║一相法普清淨故；為令一切眾生與理無違，一切善
X08n0240_p0701b21║根悉具足故；為令一切眾生於一切菩薩自在神通
X08n0240_p0701b22║悉明達故；為令一切眾生得一切佛無盡功德，若福
X08n0240_p0701b23║若智悉平等故；為令一切眾生發菩提心，解一切法
X08n0240_p0701b24║平等一相無遺缺故；為令一切眾生了達正法，為世
X08n0240_p0701c01║最上德福田故；為令一切眾生成就平等清淨大悲，
X08n0240_p0701c02║為諸施者大力田故；為令一切眾生堅固第一，無能
X08n0240_p0701c03║沮壞故；為令一切眾生見必蒙益，無能摧伏故；為令
X08n0240_p0701c04║一切眾生成滿最勝平等心故；為令一切眾生善能
X08n0240_p0701c05║了達一切諸法，得大無畏故；為令一切眾生放一光
X08n0240_p0701c06║明，普照十方一切世界故；為令一切眾生普修一切
X08n0240_p0701c07║菩薩精進行無懈退故；為令一切眾生以一行願普
X08n0240_p0701c08║滿一切諸行願故；為令一切眾生以一妙音普使聞
X08n0240_p0701c09║者皆得解故；為令一切眾生悉能具足一切菩薩清
X08n0240_p0701c10║淨心故；為令一切眾生普得值遇諸善知識，咸承事
X08n0240_p0701c11║故；為令一切眾生修菩薩行，調伏眾生不休息故；為
X08n0240_p0701c12║令一切眾生以妙辯才具一切音，隨機廣演無斷盡
X08n0240_p0701c13║故；為令一切眾生能以一心知一切心，以一切善根
X08n0240_p0701c14║等迴向故；為令一切眾生常樂積集一切善根，安立
X08n0240_p0701c15║眾生於淨智故；為令一切眾生得一切智福德智慧
X08n0240_p0701c16║清淨身故；為令一切眾生善知一切眾生善根，觀察
X08n0240_p0701c17║迴向普成就故；為令一切眾生得一切智，成等正覺
X08n0240_p0701c18║普圓滿故；為令一切眾生得具足神通智，於一處出
X08n0240_p0701c19║興，一切諸處皆出興故；為令一切眾生得普莊嚴智，
X08n0240_p0701c20║嚴淨一眾會，一切眾會皆嚴淨故；為令一切眾生於
X08n0240_p0701c21║一佛國土普見一切佛國土故；為令一切眾生以一
X08n0240_p0701c22║切莊嚴具、不可說莊嚴具、無量莊嚴具、無盡莊嚴具，
X08n0240_p0701c23║莊嚴一切諸佛國土普周徧故；為令一切眾生於一
X08n0240_p0701c24║切法悉能決了甚深義故；為令一切眾生得諸如來
X08n0240_p0702a01║最上第一自在神通故；為令一切眾生得非一、非異
X08n0240_p0702a02║一切功德自在神通故；為令一切眾生具足一切平
X08n0240_p0702a03║等善根，普為諸佛灌其頂故；為令一切眾生悉得成
X08n0240_p0702a04║滿清淨智身，於諸有中最尊勝故。佛子！菩薩摩訶薩
X08n0240_p0702a05║如是悲愍、利益、安樂一切眾生，咸令清淨，遠離慳嫉，
X08n0240_p0702a06║受勝妙樂，具大威德，生大信解，永離瞋恚及諸翳濁；
X08n0240_p0702a07║其心清淨，質直柔輭，無有諂曲、迷惑、愚癡，行出離行，
X08n0240_p0702a08║堅固不壞，平等之心永無退轉；白淨法力具足成就，
X08n0240_p0702a09║無惱無失，善巧迴向；常修正行，調伏眾生，滅除一切
X08n0240_p0702a10║諸不善業，修行苦行一切善根；又勸眾生令其修習，
X08n0240_p0702a11║普為含識，具受眾苦；以大智眼觀諸善根，知其悉以
X08n0240_p0702a12║智慧為性，方便迴向一切眾生。為令一切眾生悉得
X08n0240_p0702a13║安住一切清淨功德處故；為令一切眾生悉能攝受
X08n0240_p0702a14║一切善根，知諸功德性及義故；為令一切眾生普淨
X08n0240_p0702a15║一切諸善根故；為令一切眾生於福田境界中種諸
X08n0240_p0702a16║善法，心無悔故；為令一切眾生普能攝受一切眾生，
X08n0240_p0702a17║一一皆令趣一切智故；為令一切眾生普攝一切所
X08n0240_p0702a18║有善根，一一皆與平等迴向而相應故。又以諸善根
X08n0240_p0702a19║如是迴向，所謂：願一切眾生究竟安隱，願一切眾生
X08n0240_p0702a20║究竟清淨，願一切眾生究竟安樂，願一切眾生究竟
X08n0240_p0702a21║解脫，願一切眾生究竟平等，願一切眾生究竟了達，
X08n0240_p0702a22║願一切眾生究竟安住諸白淨法，願一切眾生得無
X08n0240_p0702a23║礙眼，願一切眾生善調其心，願一切眾生具足十力
X08n0240_p0702a24║調伏眾生。佛子！菩薩摩訶薩如是迴向時，不著業，不
X08n0240_p0702b01║著報，不著身，不著物，不著剎，不著方，不著眾生，不著
X08n0240_p0702b02║無眾生，不著一切法，不著無一切法。佛子！菩薩摩訶
X08n0240_p0702b03║薩如是迴向時，以此善根普施世間：願一切眾生成
X08n0240_p0702b04║滿佛智，得清淨心，智慧明了，內心寂靜，外緣不動，增
X08n0240_p0702b05║長成就三世佛種。佛子！菩薩摩訶薩修行如是迴向
X08n0240_p0702b06║之時，超出一切，無能過者，一切世間所有言詞悉共
X08n0240_p0702b07║稱讚亦不可盡；普修一切菩薩諸行，悉能往詣一切
X08n0240_p0702b08║佛土，普見諸佛無所障礙；又能普見一切世界菩薩
X08n0240_p0702b09║所行，以善方便，為諸眾生分別諸法甚深句義，得陀
X08n0240_p0702b10║羅尼演說妙法，盡未來劫無有斷絕。為眾生故，念念
X08n0240_p0702b11║於不可說不可說世界，猶如影像，普現其身，供養諸
X08n0240_p0702b12║佛；念念嚴淨不可說不可說諸佛國土，悉令周徧，修
X08n0240_p0702b13║行嚴淨佛剎智慧而無厭足；念念令不可說不可說
X08n0240_p0702b14║百千億那由他眾生，清淨成就，平等滿足；於彼一切
X08n0240_p0702b15║諸國土中，勤修一切諸波羅蜜，攝取眾生，成就淨業，
X08n0240_p0702b16║得無礙耳；於不可說不可說諸佛世界，一一如來所
X08n0240_p0702b17║轉法輪，聽聞受持，精勤修習，不生一念捨離之心；住
X08n0240_p0702b18║無所得、無依止、無作、無著菩薩神通，於一剎那一彈
X08n0240_p0702b19║指頃，分身普詣不可說諸佛世界，與諸菩薩等同一
X08n0240_p0702b20║見。佛子！菩薩摩訶薩如是修習菩薩行時，尚能成滿
X08n0240_p0702b21║無量不可說不可說清淨功德，憶念稱讚所不能盡，
X08n0240_p0702b22║況復得成無上菩提，一切佛剎平等清淨，一切眾生
X08n0240_p0702b23║平等清淨，一切身平等清淨，一切根平等清淨，一切
X08n0240_p0702b24║業果平等清淨，一切眾會道場平等清淨，一切圓滿
X08n0240_p0702c01║行平等清淨，一切法方便智平等清淨，一切如來諸
X08n0240_p0702c02║願迴向平等清淨，一切諸佛神通境界平等清淨。佛
X08n0240_p0702c03║子！菩薩摩訶薩如是迴向時，得一切功德清淨歡喜
X08n0240_p0702c04║法門，無量功德圓滿莊嚴。如是迴向時，眾生不違一
X08n0240_p0702c05║切剎，剎不違一切眾生；剎眾生不違業，業不違剎眾
X08n0240_p0702c06║生；思不違心，心不違思；思、心不違境界，境界不違思、
X08n0240_p0702c07║心；業不違報，報不違業；業不違業道，業道不違業；法
X08n0240_p0702c08║性不違相，法相不違性；法生不違性，法性不違生；剎
X08n0240_p0702c09║平等不違眾生平等，眾生平等不違剎平等；一切眾
X08n0240_p0702c10║生平等不違一切法平等，一切法平等不違一切眾
X08n0240_p0702c11║生平等；離欲際平等不違一切眾生安住平等，一切
X08n0240_p0702c12║眾生安住平等不違離欲際平等；過去不違未來，未
X08n0240_p0702c13║來不違過去；過去、未來不違現在，現在不違過去、未
X08n0240_p0702c14║來；世平等不違佛平等，佛平等不違世平等；菩薩行
X08n0240_p0702c15║不違一切智，一切智不違菩薩行。佛子！菩薩摩訶薩
X08n0240_p0702c16║如是迴向時，得業平等，得報平等，得身平等，得方便
X08n0240_p0702c17║平等，得願平等，得一切眾生平等，得一切剎平等，得
X08n0240_p0702c18║一切行平等，得一切智平等，得三世諸佛平等；得承
X08n0240_p0702c19║事一切諸佛，得供養一切菩薩，得種一切善根，得滿
X08n0240_p0702c20║一切大願，得教化一切眾生，得了知一切業，得承事
X08n0240_p0702c21║供養一切善知識，得入一切清淨眾會道場，得通達
X08n0240_p0702c22║一切正教，得成滿一切白法。
X08n0240_p0702c23║第二、迴上施行，願令眾生具足財、法。大文分三段：
X08n0240_p0702c24║初、慈悲迴向；二、又勸眾生下，勸物迴向；三、又以諸
X08n0240_p0703a01║善根如是迴向下，究竟迴向。今初，云：佛子！菩薩以
X08n0240_p0703a02║積集善根下，正明迴向。先總標；所謂下，別顯十願。
X08n0240_p0703a03║初一豐財，以財施故；餘皆具法，積善本故。次佛子！
X08n0240_p0703a04║菩薩如是迴向時下，明迴向所為。先標牒，次隨義。
X08n0240_p0703a05║別顯中，總有一百一十句，文分為二：前七十二句，
X08n0240_p0703a06║令成行布，修因至果；後三十八句，令成圓融，因圓
X08n0240_p0703a07║果滿。此二無礙，為迴向意。亦前是自分，後為勝進。
X08n0240_p0703a08║前行布中，文分六段：初、為令一切眾生下十四行，
X08n0240_p0703a09║經有二十一句，為令修善趣賢首位中行，然純明
X08n0240_p0703a10║施行。末云攝如來智施行者，照三輪空，離諸分別，
X08n0240_p0703a11║同菩提故。二、為令一切善根下十句，成種性位中
X08n0240_p0703a12║修行，種性即十住位。三、為令一切眾生下有十句，
X08n0240_p0703a13║令成解行位中修行。第十云無量者，四等也。解行
X08n0240_p0703a14║發心在於十行，發迴向心故。四、為令一切眾生成
X08n0240_p0703a15║就清淨下十句，令成十地位中修十度行。五、為令
X08n0240_p0703a16║一切眾生身、口、意業下，十句令成等覺位中修行，
X08n0240_p0703a17║故皆有普言；六、為令一切眾生具諸相好下，十一
X08n0240_p0703a18║句令成佛果位中行。六十種音者，疏說六十四音，
X08n0240_p0703a19║以聲有八轉，謂：體、業、具、為、從、屬、於、呼，是為八轉。聲
X08n0240_p0703a20║各具德，所謂：調和、柔軟、諦了、易解、無錯謬、無雌小、
X08n0240_p0703a21║廣大、深遠。八八，則有六十四種。第二、為令一切眾
X08n0240_p0703a22║生悉能往詣下，三十八句明圓融行，因圓果滿。文
X08n0240_p0703a23║分為四：初、十句令眾生於種性位中因行圓滿；二、
X08n0240_p0703a24║為令一切眾生了達正法下，十句令解行位中因
X08n0240_p0703b01║圓果滿；二、云大方田者，謂於其中種少善根，能壞
X08n0240_p0703b02║大惑故；三、從悉能具足一切菩薩清淨心下，八句
X08n0240_p0703b03║令十地位中因行圓滿；四、從令得一切智，成等正
X08n0240_p0703b04║覺下，十句令成佛果圓滿。下文第三、結其成益。初
X08n0240_p0703b05║佛子！菩薩摩訶薩如是悲愍下，結前生後。次云咸
X08n0240_p0703b06║令清淨下，別顯益相。文有十三句，顯二種生攝一
X08n0240_p0703b07║切德：初之三句顯勝妙生，二句為因，一句為果。清
X08n0240_p0703b08║淨者，戒受人、天身；離悋者，施有大財位。人、天財位
X08n0240_p0703b09║即勝妙生，有大威德。後之十句顯功德生。功德生
X08n0240_p0703b10║者，即決定勝道。有人、天中具大財位，無信解等非
X08n0240_p0703b11║功德生。上慈悲迴向竟。下文又勸眾生令其修
X08n0240_p0703b12║習下，二、勸物迴向中，先令悲智雙行而成迴向；次
X08n0240_p0703b13║為令下，明迴向意，文有六句；三、又以諸善根如是
X08n0240_p0703b14║迴向下，究竟迴向。已上大文初迴向眾生菩提竟。
X08n0240_p0703b15║下。大文第二、佛子！如是迴向時下，迴向實際。先
X08n0240_p0703b16║牒前隨相；次不著下，正顯離相。文有十句、五對：不
X08n0240_p0703b17║著一切法者，了法空故；不著無一切法者，空亦空
X08n0240_p0703b18║故。大文第三、佛子！菩薩如是迴向時下，總結三種
X08n0240_p0703b19║迴向。近仍前起，謂上離相不礙，隨相遠結。上文普
X08n0240_p0703b20║施世間，即迴向眾生；願生成佛，即迴向菩提；得清
X08n0240_p0703b21║淨下，即迴向實際；成就三世佛種，即總結三種迴
X08n0240_p0703b22║向之能。上總前文通明廣釋中，初明迴向竟。
X08n0240_p0703b23║下，大文第二、辨成益，即此迴向行所成廣大之德。
X08n0240_p0703b24║文分四段：初、佛子！菩薩修行如是迴向之時下，十
X08n0240_p0703c01║四行經明成因位廣大之德；二、佛子！菩薩如是修
X08n0240_p0703c02║習下，果位清淨德；三、佛子！菩薩如是迴向下，明會
X08n0240_p0703c03║違自在德；四、佛子！菩薩如是迴向時，得業平等下，
X08n0240_p0703c04║明相盡平等德。前二段即隨相益，後二段即離相
X08n0240_p0703c05║益。今初，文中，先牒成益之時，顯正修行時即成此
X08n0240_p0703c06║益。次超出下，正顯。文有十二句：初二句總，次十句
X08n0240_p0703c07║別顯。次佛子！菩薩如是修習下，明果位清淨德。先
X08n0240_p0703c08║牒現況當，謂前因德尚爾無盡，況當成果德豈可
X08n0240_p0703c09║量耶？次一切佛剎平等下，十句懸解當相，謂成果
X08n0240_p0703c10║之狀。略舉此十：前六果相圓備；後四舉因顯果，謂
X08n0240_p0703c11║此果滿，由因圓故。第三、佛子！菩薩如是迴向時下，
X08n0240_p0703c12║會違自在德。初、結前生後。此結有二意：一、結果德。
X08n0240_p0703c13║果德無邊，上言不盡，故云一切功德清淨。二、通結
X08n0240_p0703c14║因果，以隨相益竟。欲明得隨相益即有離相，故總
X08n0240_p0703c15║結云得一切功德乃至圓滿莊嚴，由此故有不違
X08n0240_p0703c16║等也。次、正顯會違，有四：初、法法無違中，文有三節：
X08n0240_p0703c17║初、如是迴向時，眾生不違一切剎等，有十一對：初、
X08n0240_p0703c18║六對顯事事無違；次、法性不違下，二、對顯事理無
X08n0240_p0703c19║違；三、剎平等不違下，三、對理理無違。上三、法法相
X08n0240_p0703c20║望無違。次、云過去不違未來下，一行半經明世世
X08n0240_p0703c21║無違；三、世平等下，約世法無違；四、菩薩行不違下，
X08n0240_p0703c22║約因果無違。四、相盡平等德，文有二節：初、佛子！菩
X08n0240_p0703c23║薩如是迴向時，得業平等。初、得離相平等益；次、承
X08n0240_p0703c24║事一切諸佛下，明得不壞諸相益。上廣釋已竟。
X08n0240_p0704a01║下依釋結名。
X08n0240_p0704a02║佛子！是為菩薩摩訶薩第七等隨順一切眾生迴向。
X08n0240_p0704a03║前來通明位行已竟。下明位果。
X08n0240_p0704a04║菩薩摩訶薩成就此迴向，則能摧滅一切魔怨，拔諸
X08n0240_p0704a05║欲刺；得出離樂，住無二性；具大威德，救護眾生；為功
X08n0240_p0704a06║德王，神足無礙；往一切剎，入寂滅處；具一切身，成菩
X08n0240_p0704a07║薩行；於諸行願，心得自在；分別了知一切諸法，悉能
X08n0240_p0704a08║徧生一切佛剎；得無礙耳，聞一切剎所有音聲；得淨
X08n0240_p0704a09║慧眼，見一切佛未甞暫捨；於一切境界，成就善根，心
X08n0240_p0704a10║無高下；於一切法，得無所得。菩薩摩訶薩以一切善
X08n0240_p0704a11║根等隨順一切眾生，如是迴向。
X08n0240_p0704a12║大文第二、辨位果與益異者，成益約於位中，得果
X08n0240_p0704a13║就其位滿，有二十一句：初一牒前，後一總結。中間
X08n0240_p0704a14║十九句攝為九果：一、斷染果，降魔冤，謂止惡緣，拔
X08n0240_p0704a15║欲刺，斷惡因也；二、證入果，得出離樂，正證住無二
X08n0240_p0704a16║性證因；三、益生果，具大威德，即護生之因；四、內外
X08n0240_p0704a17║超勝果，謂內德外用；五、往一切下，寂用無礙果；六、
X08n0240_p0704a18║具一切下，行願廣大果；七、分別下，智通殊勝果；八、
X08n0240_p0704a19║得無礙下，見聞自在果；九、於一切境下，修行具足
X08n0240_p0704a20║果。初成就，後無得。
X08n0240_p0704a21║爾時，金剛幢菩薩承佛神力，普觀十方而說頌言：
X08n0240_p0704a22║菩薩所作諸功德，微妙廣大甚深遠，
X08n0240_p0704a23║乃至一念而修行，悉能迴向無邊際。
X08n0240_p0704a24║菩薩所有資生具，種種豐盈無限億，
X08n0240_p0704b01║香象寶馬以駕車，衣服珍財悉殊妙，
X08n0240_p0704b02║或以頭目并手足，或持身肉及骨髓，
X08n0240_p0704b03║悉徧十方無量剎，普施一切令充徧。
X08n0240_p0704b04║無量劫中所修習，一切功德盡迴向，
X08n0240_p0704b05║為欲救度諸羣生，其心必竟不退轉。
X08n0240_p0704b06║菩薩為度眾生故，常修最勝迴向業，
X08n0240_p0704b07║普令三界得安樂，悉使當成無上果。
X08n0240_p0704b08║菩薩普興平等願，隨其所集清淨業，
X08n0240_p0704b09║悉以迴施諸羣生，如是大誓終無捨。
X08n0240_p0704b10║菩薩願力無限礙，一切世間咸攝受，
X08n0240_p0704b11║如是迴向諸羣生，未曾暫捨分別心。
X08n0240_p0704b12║普願眾生智明了，布施持戒悉清淨，
X08n0240_p0704b13║精進修行不懈廢，如是大誓無休息。
X08n0240_p0704b14║菩薩迴向到彼岸，普開清淨妙法門，
X08n0240_p0704b15║智慧同於兩足尊，分別實義得究竟。
X08n0240_p0704b16║菩薩言詞已通達，種種智慧亦如是，
X08n0240_p0704b17║說法如理無障礙，而於其中心不著。
X08n0240_p0704b18║常於諸法不作二，亦復不作於不二，
X08n0240_p0704b19║於二不二並皆離，知其悉是語言道。
X08n0240_p0704b20║知諸世間悉平等，莫非心語一切業，
X08n0240_p0704b21║眾生幻化無有實，所有果報從茲起，
X08n0240_p0704b22║一切世間之所有，種種果報各不同，
X08n0240_p0704b23║莫不皆由業力成，若滅於業彼皆盡。
X08n0240_p0704b24║菩薩觀察諸世間，身口意業悉平等，
X08n0240_p0704c01║亦令眾生住平等，猶如無等大聖尊。
X08n0240_p0704c02║菩薩善業悉迴向，普令眾生色清淨，
X08n0240_p0704c03║福德方便皆具足，同於無上調御士。
X08n0240_p0704c04║菩薩利益諸羣生，功德大海盡迴向，
X08n0240_p0704c05║願使威光特超世，得成勇猛大力身。
X08n0240_p0704c06║凡所修習諸功德，願使世間普清淨。
X08n0240_p0704c07║諸佛清淨無倫匹，眾生清淨亦如是，
X08n0240_p0704c08║菩薩於義得善巧，能知諸佛最勝法，
X08n0240_p0704c09║以眾善巧等迴向，願令庶品同如來。
X08n0240_p0704c10║菩薩了知諸法空，一切世間無所有，
X08n0240_p0704c11║無有造作及作者，眾生業報亦不失。
X08n0240_p0704c12║諸法寂滅非寂滅，遠離此二分別心，
X08n0240_p0704c13║知諸分別是世見，入於正位分別盡。
X08n0240_p0704c14║如是真實諸佛子，從於如來法化身，
X08n0240_p0704c15║彼能如是善迴向，世間疑惑悉除滅。
X08n0240_p0704c16║第二、重頌，有二十一偈，分三：初十一偈頌迴向，次
X08n0240_p0704c17║九偈頌成益，後一偈結讚。初中分二：初半偈頌所
X08n0240_p0704c18║迴善根，餘頌攝將迴向。於中分三：初三偈半頌迴
X08n0240_p0704c19║己修善，願成資具以施眾生；次菩薩為度下五偈，
X08n0240_p0704c20║頌復迴此施，願令眾生具足法財；三、菩薩言詞下
X08n0240_p0704c21║二偈，頌迴向實際。二、知諸世間下，頌成益，中三：初
X08n0240_p0704c22║二偈頌因德廣大；次菩薩觀察下五，頌果德清淨；
X08n0240_p0704c23║後菩薩了知下二偈，頌相盡平等；後如是下三偈，
X08n0240_p0704c24║頌結歎。
X08n0240_p0705a01║大方廣佛華嚴經綱要卷第二十九