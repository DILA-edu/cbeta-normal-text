X08n0240_p0720b12║
X08n0240_p0720b13║
X08n0240_p0720b14║
X08n0240_p0720b15║大方廣佛華嚴經綱要卷第三十二
X08n0240_p0720b16║于闐國三藏沙門實叉難陀　譯經
X08n0240_p0720b17║清涼山大華嚴寺沙門澄觀　疏義
X08n0240_p0720b18║明匡山法雲寺憨山沙門德清提挈
X08n0240_p0720b19║十迴向品第二十五之十
X08n0240_p0720b20║「佛子！云何菩薩摩訶薩等法界無量迴向？」
X08n0240_p0720b21║第十、等法界無量迴向。於中長行，先位行，後位果。
X08n0240_p0720b22║前牒名廣釋中釋名，謂稱法界起大用故。等者，入
X08n0240_p0720b23║義。故本分中名入法界，法界無量即是所入。何法
X08n0240_p0720b24║能入？略有其四：一、所迴行法，謂法施之行，稱法界
X08n0240_p0720c01║施故。二、所行行體，廣大無邊故。三、能迴之智。四、所
X08n0240_p0720c02║迴之德，謂以稱法界之大智，迴等法界之善根，向
X08n0240_p0720c03║同法界之大用，成法界之行體。此則位滿至極，故
X08n0240_p0720c04║標法界之名，當法受稱。等何法界？此通四義：一、等
X08n0240_p0720c05║理法界，故經云：「如法界性。」二、等事法界，經云：「欲見
X08n0240_p0720c06║等法界無量諸佛，調伏等法界無量眾生。」三、等理
X08n0240_p0720c07║事無礙法界，經云：「願一切眾生作修行無相道法
X08n0240_p0720c08║師，以諸妙相而自莊嚴，則相無礙。」皆其類也。四、等
X08n0240_p0720c09║事事無礙法界，經云：「一切佛剎中現一切佛剎。」然
X08n0240_p0720c10║其四事全等四種法界，融而無二。故此能等即是
X08n0240_p0720c11║所等，非有二物而可依之。故上稱入，入無所入。《本
X08n0240_p0720c12║業》但云法界，無等入言，即斯意也。釋云：覺一切法
X08n0240_p0720c13║第一義諦中道無相，一切法皆一相照故。第一中
X08n0240_p0720c14║道即是所入，皆一相照即是能入。此二無二即是
X08n0240_p0720c15║法界，故不可但以事法界為名。言無量者，約理則
X08n0240_p0720c16║無分量，約事則無數量。前迴向明依體起用，此明
X08n0240_p0720c17║體用無礙。圓極自在，即以法施及諸相應普賢自
X08n0240_p0720c18║在大善巧德為其位體。
X08n0240_p0720c19║「佛子！此菩薩摩訶薩以離垢繒而繫其頂，住法師位。」
X08n0240_p0720c20║第二、廣釋中，大文分三：初、明所迴善根；二、「以此善
X08n0240_p0720c21║根」下，攝將迴向；三、「佛子！菩薩摩訶薩如是迴向時，
X08n0240_p0720c22║安住」下，迴向成益。初中，先明行依身位；第二、「廣行」
X08n0240_p0720c23║下，依位起行。今初，言離垢等者，如十地得離垢三
X08n0240_p0720c24║昧受智職位，內得此定，灌心首故；外示表彰，白繒
X08n0240_p0721a01║繫頂。法從喻稱，名離垢繒。但有此相，知得彼定，表
X08n0240_p0721a02║位成滿，方能雲雨說法，以益羣生，名法師位。然此
X08n0240_p0721a03║位滿，總有五重：一、信滿，如〈賢首品〉說，使得灌頂而
X08n0240_p0721a04║昇位等；二、約解滿，如灌頂住；三、約所滿，如第十行，
X08n0240_p0721a05║入因陀羅網法界等；四、善巧願滿，如此位辨；五、約
X08n0240_p0721a06║證滿，如十地說。此五重內，隨一成處，必具理行，內
X08n0240_p0721a07║相應故，皆名位滿。若約圓融，但一位滿，即是究竟，
X08n0240_p0721a08║更不待餘。又若得一，即得餘位。總一法界受職之
X08n0240_p0721a09║位，隨門差別，五位不同，法體融通，全攝無礙。
X08n0240_p0721a10║「廣行法施，起大慈悲安立眾生；於菩提心常行饒益，
X08n0240_p0721a11║無有休息；以菩提心長養善根，為諸眾生作調御師，
X08n0240_p0721a12║示諸眾生一切智道；為諸眾生作法藏日，善根光明
X08n0240_p0721a13║普照一切；於諸眾生其心平等，修諸善行無有休息；
X08n0240_p0721a14║心淨無染，智慧自在，不捨一切善根道業；作諸眾生
X08n0240_p0721a15║大智商主，普令得入安隱正道；為諸眾生而作導首，
X08n0240_p0721a16║令修一切善根法行；為諸眾生作不可壞堅固善友，
X08n0240_p0721a17║令其善根增長成就。佛子！此菩薩摩訶薩以法施為
X08n0240_p0721a18║首，發生一切清淨白法，攝受趣向一切智心，殊勝願
X08n0240_p0721a19║力究竟堅固，成就增益，具大威德；依善知識，心無諂
X08n0240_p0721a20║誑，思惟觀察一切智門無邊境界。」
X08n0240_p0721a21║二、依位起行中二：先明起行；後「佛子」下，顯其行成。
X08n0240_p0721a22║又前即利他，後明自利。又前明自分，後顯勝進。今
X08n0240_p0721a23║初中十一句：初總，餘別。別顯慈等皆是法施。夫法
X08n0240_p0721a24║施者，生解之妙方，起行之根本，入聖道之階漸，越
X08n0240_p0721b01║苦海之津梁。古德云：「此經中託人以弘道，多歎法
X08n0240_p0721b02║師之勝德；寄行以表法，每引普賢為末篇。」故知法
X08n0240_p0721b03║施之功過，財施之難喻。於中十句：一、慈悲安物，二、
X08n0240_p0721b04║益物無息，此二即廣大心；三、大心長養，四、究竟調
X08n0240_p0721b05║御，此二即第一心；五、法日普照，六、等勸修善，此二
X08n0240_p0721b06║即常心，常愛眾生同於己故，名為平等；七、心淨無
X08n0240_p0721b07║礙，即不顛倒心；八、示果寶渚，故云商主，然寶渚即
X08n0240_p0721b08║涅槃、菩提之果；九、導以萬行之因，此二即第一心；
X08n0240_p0721b09║十、增長不壞，為護念也。始令發心，終令成就，有始
X08n0240_p0721b10║有卒者，其唯聖人乎！次云「佛子！此菩薩以法施為
X08n0240_p0721b11║首」下，顯其行成。初牒前法施；「攝受」下五句，正顯成
X08n0240_p0721b12║相。然所向者，特此善根耳。
X08n0240_p0721b13║「以此善根如是迴向：願得修習、成就、增長廣大無礙
X08n0240_p0721b14║一切境界；願得於佛正教之中，乃至聽聞一句一偈，
X08n0240_p0721b15║受持演說；願得憶念與法界等無量無邊一切世界
X08n0240_p0721b16║去、來、現在一切諸佛，既憶念已，修菩薩行。又願以此
X08n0240_p0721b17║念佛善根，為一眾生，於一世界，盡未來劫，修菩薩行；
X08n0240_p0721b18║如於一世界，盡法界、虗空界、一切世界皆亦如是；如
X08n0240_p0721b19║為一眾生，為一切眾生亦復如是。以善方便，一一皆
X08n0240_p0721b20║為盡未來劫大誓莊嚴，終無離佛善知識想，常見諸
X08n0240_p0721b21║佛現在其前，無有一佛出興於世，不得親近一切諸
X08n0240_p0721b22║佛及諸菩薩所讚、所說清淨梵行；誓願修行，悉令圓
X08n0240_p0721b23║滿，所謂：不破梵行、不缺梵行、不雜梵行、無玷梵行、無
X08n0240_p0721b24║失梵行、無能蔽梵行、佛所讚梵行、無所依梵行、無所
X08n0240_p0721c01║得梵行、增益菩薩清淨梵行、三世諸佛所行梵行、無
X08n0240_p0721c02║礙梵行、無著梵行、無諍梵行、無滅梵行、安住梵行、無
X08n0240_p0721c03║比梵行、無動梵行、無亂梵行、無恚梵行。佛子！菩薩摩
X08n0240_p0721c04║訶薩若能為己修行如是清淨梵行，則能普為一切
X08n0240_p0721c05║眾生，令一切眾生皆得安住，令一切眾生皆得開曉，
X08n0240_p0721c06║令一切眾生皆得成就，令一切眾生皆得清淨，令一
X08n0240_p0721c07║切眾生皆得無垢，令一切眾生皆得照明，令一切眾
X08n0240_p0721c08║生離諸塵染，令一切眾生無諸障翳，令一切眾生離
X08n0240_p0721c09║諸熱惱，令一切眾生離諸纏縛，令一切眾生永離諸
X08n0240_p0721c10║惡，令一切眾生無諸惱害，畢竟清淨。何以故？菩薩摩
X08n0240_p0721c11║訶薩自於梵行不能清淨，不能令他而得清淨；自於
X08n0240_p0721c12║梵行而有退轉，不能令他無有退轉；自於梵行而有
X08n0240_p0721c13║失壞，不能令他無有失壞；自於梵行而有遠離，不能
X08n0240_p0721c14║令他常不遠離；自於梵行而有懈怠，不能令他不生
X08n0240_p0721c15║懈怠；自於梵行不生信解，不能令他心生信解；自於
X08n0240_p0721c16║梵行而不安住，不能令他而得安住；自於梵行而不
X08n0240_p0721c17║證入，不能令他心得證入；自於梵行而有放捨，不能
X08n0240_p0721c18║令他恒不放捨；自於梵行而有散動，不能令他心不
X08n0240_p0721c19║散動。何以故？菩薩摩訶薩住無倒行，說無倒法，所言
X08n0240_p0721c20║誠實，如說修行，淨身、口、意，離諸雜染，住無礙行，滅一
X08n0240_p0721c21║切障。菩薩摩訶薩自得淨心，為他演說清淨心法；自
X08n0240_p0721c22║修和忍，以諸善根調伏其心，令他和忍，以諸善根調
X08n0240_p0721c23║伏其心；自離疑悔，亦令他人永離癡悔；自得淨信，亦
X08n0240_p0721c24║令他得不壞淨信；自住正法，亦令眾生安住正法。」
X08n0240_p0722a01║第二、攝將迴向。下文總有二十一門，大文分三：初
X08n0240_p0722a02║九門別對十一句善根以明迴向，即自分；次四門
X08n0240_p0722a03║通顯迴向之意；三、有八門更以異門別明迴向，即
X08n0240_p0722a04║勝進。今初，即為九段：第一、願聞法見佛，修二利行，
X08n0240_p0722a05║對前二句。於中，初一願總明，餘皆別顯。今初，初句
X08n0240_p0722a06║牒前；次「願得」已下，正顯願辭。一切境界者，文局初
X08n0240_p0722a07║段，義總該於二十一段迴向，皆一切境。此一切境
X08n0240_p0722a08║廣大如法界，理事、事事皆無障礙。如此境界，皆得
X08n0240_p0722a09║增長成就。次別顯中二：初云願得於佛正教之中
X08n0240_p0722a10║一行，經願聞法受持，即成上廣行法施之義；次云
X08n0240_p0722a11║「願得憶念」下一行半，經願念佛修行，成上饒益無
X08n0240_p0722a12║休。於中，先正明念佛之行；次「又願以此善根」下四
X08n0240_p0722a13║行，經迴念佛善，成二利行。於中亦二：先總為一切，
X08n0240_p0722a14║徧於時、處修菩薩行；後「一切諸佛」下，別明修行。梵
X08n0240_p0722a15║行為萬行之本，故偏明之。於中有三：初一行餘經
X08n0240_p0722a16║總舉所願；次「所謂不破梵行」下四行半經列所修
X08n0240_p0722a17║之行。於中有二十梵行，與《智論》所列十界多同，謂：
X08n0240_p0722a18║不缺，不破，不穿，不雜，隨道，無著，智所讚，自在，隨定，
X08n0240_p0722a19║具足，通用性戒而為根本。今開十為二十一。疏依
X08n0240_p0722a20║經次第，會論十戒。經不破在初者，謂持四重、十重。
X08n0240_p0722a21║若犯此者，猶破器無用故。二、不缺者，謂持僧殘。殘
X08n0240_p0722a22║如器缺，猶可修補。三、不雜者，謂持方便。若念破戒
X08n0240_p0722a23║事，染心共語，聞環釧聲，皆名為雜。四、無點者，謂持
X08n0240_p0722a24║波逸提。如白圭之點，雖則可磨亦不為也。六無失
X08n0240_p0722b01║者，定心相應乃至吉羅亦不誤失。六緣不能壞。上
X08n0240_p0722b02║三皆不穿戒，穿如漏器不堪受道。前六皆律儀。七
X08n0240_p0722b03║即智所讚。八無依者，不依名利果報。九無得，謂不
X08n0240_p0722b04║得能持所持。次「增益」下三皆隨道戒，十揀小道，十
X08n0240_p0722b05║一顯是佛行，十二兼能通達非道故云無礙，十三
X08n0240_p0722b06║無著即見真成聖。次「無諍」下四即具足戒，謂觀中
X08n0240_p0722b07║道具事理故：一事理無違，二順理而行則心常不
X08n0240_p0722b08║滅，三心能詣理故云安住，四對餘超勝故云無比。
X08n0240_p0722b09║次「無動」已下皆隨定戒，謂首楞嚴定、不起滅定現
X08n0240_p0722b10║諸威儀，雖示十法界像，無戒不行而寂然不動，順
X08n0240_p0722b11║境不能亂、違境而無恚。次云「佛子！菩薩摩訶薩若
X08n0240_p0722b12║能為已」下七行經，第三通難釋成。有伏難云：菩薩
X08n0240_p0722b13║期心先人後己，今先自行豈不相違？故下釋云：但
X08n0240_p0722b14║自修行即為益物。此亦成上安立眾生於菩提心，
X08n0240_p0722b15║及以菩提心長養善根。文中二：初正明，二重徵釋。
X08n0240_p0722b16║今初「若能」一句總明，次「令一切」下別顯，有十二句
X08n0240_p0722b17║總顯持犯。次「何以故」下徵釋中二：初正徵反釋，後
X08n0240_p0722b18║重徵順釋。今初正釋中有八行經，文有十句。徵意
X08n0240_p0722b19║云：自他行異，如何自行便是為他？釋意云：自身不
X08n0240_p0722b20║正其令不從，故上自行便為利物。次「何以故」下重
X08n0240_p0722b21║徵順釋，有六行經。徵意云：石雖不利而能利刀，自
X08n0240_p0722b22║雖不行何妨利物？今云不能益者，其故何耶？釋意
X08n0240_p0722b23║云：若自犯教他便成顛倒，菩薩無倒，必言行相符，
X08n0240_p0722b24║故要如說而行方能如行如說。文中先總明，後「菩
X08n0240_p0722c01║薩」下別顯。初門竟。
X08n0240_p0722c02║「佛子！菩薩摩訶薩復以法施所生善根如是迴向，所
X08n0240_p0722c03║謂：願我獲得一切諸佛無盡法門，普為眾生分別解
X08n0240_p0722c04║說，皆令歡喜，心得滿足，摧滅一切外道異論。願我能
X08n0240_p0722c05║為一切眾生演說三世諸佛法海，於一一法生起、一
X08n0240_p0722c06║一法義理、一一法名言、一一法安立、一一法解說、一
X08n0240_p0722c07║一法顯示、一一法門戶、一一法悟入、一一法觀察、一
X08n0240_p0722c08║一法分位，悉得無邊無盡法藏，獲無所畏，具四辯才，
X08n0240_p0722c09║廣為眾生分別解說，窮未來際而無有盡。為欲令一
X08n0240_p0722c10║切眾生立勝志願，出生無礙、無謬失辯；為欲令一切
X08n0240_p0722c11║眾生皆生歡喜；為欲令一切眾生成就一切淨法光
X08n0240_p0722c12║明，隨其類音，演說無斷；為欲令一切眾生深信歡喜，
X08n0240_p0722c13║住一切智，辯了諸法，俾無迷惑，作是念言：『我當普於
X08n0240_p0722c14║一切世界，為諸眾生精勤修習，得徧法界無量自在
X08n0240_p0722c15║身，得徧法界無量廣大心，具等法界無量清淨音聲，
X08n0240_p0722c16║現等法界無量眾會道場，修等法界無量菩薩業，得
X08n0240_p0722c17║等法界無量菩薩住，證等法界無量菩薩平等，學等
X08n0240_p0722c18║法界無量菩薩法，住等法界無量菩薩行，入等法界
X08n0240_p0722c19║無量菩薩迴向。』是為菩薩摩訶薩以諸善根而為迴
X08n0240_p0722c20║向，為令眾生悉得成就一切智故。」
X08n0240_p0722c21║第二門願得廣演以益自他，亦成上文為調御師
X08n0240_p0722c22║示一切智道。文中有三：初「以法施」一句牒前起後。
X08n0240_p0722c23║次「所謂」下正明中有二：初一願總明得法，文有四
X08n0240_p0722c24║節：一得法，二解脫，三益機，四摧滅。次云「願我能為」
X08n0240_p0723a01║下別明演法，釋前文四義，文有五節：初二句總明；
X08n0240_p0723a02║次「於一一法」下明得法；三「獲無所畏」下明能演；四
X08n0240_p0723a03║「為欲令一切」下四行經明所為機；五「作是念」下五
X08n0240_p0723a04║行半經明自修成德，即為物勤修自成己德，成十
X08n0240_p0723a05║種德。初二云徧，徧於理事；餘八云等，兼等無礙。次
X08n0240_p0723a06║云「是為菩薩摩訶薩以諸善根」下總結中，上成自
X08n0240_p0723a07║德亦為攝生，故復重云為令眾生成一切智。上
X08n0240_p0723a08║第二門竟。
X08n0240_p0723a09║「佛子！菩薩摩訶薩復以善根如是迴向，所謂：為欲見
X08n0240_p0723a10║等法界無量諸佛，調伏等法界無量眾生，住持等法
X08n0240_p0723a11║界無量佛剎，證等法界無量菩薩智，獲等法界無量
X08n0240_p0723a12║無所畏，成等法界無量諸菩薩陀羅尼，得等法界無
X08n0240_p0723a13║量諸菩薩不思議住，具等法界無量功德，滿等法界
X08n0240_p0723a14║無量利益眾生善根；又願以此善根故，令我得福德
X08n0240_p0723a15║平等、智慧平等、力平等、無畏平等、清淨平等、自在平
X08n0240_p0723a16║等、正覺平等、說法平等、義平等、決定平等、一切神通
X08n0240_p0723a17║平等，如是等法皆悉圓滿。如我所得，願一切眾生亦
X08n0240_p0723a18║如是得，如我無異。」
X08n0240_p0723a19║第三門願得二利行圓，成上作法藏日獲智見佛
X08n0240_p0723a20║等皆普照故。文中二：初有五行餘經先通二利，次
X08n0240_p0723a21║云「又願以此」下四行經別明二利，即成上文於諸
X08n0240_p0723a22║眾生其心平等。初以自等於理，後「我所得」下令物
X08n0240_p0723a23║等自。第三門竟。
X08n0240_p0723a24║「佛子！菩薩摩訶薩復以善根如是迴向，所謂：如法界
X08n0240_p0723b01║無量，善根迴向亦復如是，所得智慧終無有量；如法
X08n0240_p0723b02║界無邊，善根迴向亦復如是，見一切佛無有其邊；如
X08n0240_p0723b03║法界無限，善根迴向亦復如是，詣諸佛剎無有齊限；
X08n0240_p0723b04║如法界無際，善根迴向亦復如是，於一切世界修菩
X08n0240_p0723b05║薩行無有涯際；如法界無斷，善根迴向亦復如是，住
X08n0240_p0723b06║一切智永不斷絕；如法界一性，善根迴向亦復如是，
X08n0240_p0723b07║與一切眾生同一智性；如法界自性清淨，善根迴向
X08n0240_p0723b08║亦復如是，令一切眾生究竟清淨；如法界隨順，善根
X08n0240_p0723b09║迴向亦復如是，令一切眾生悉皆隨順普賢行願；如
X08n0240_p0723b10║法界莊嚴，善根迴向亦復如是，令一切眾生以普賢
X08n0240_p0723b11║行而為莊嚴；如法界不可失壞，善根迴向亦復如是，
X08n0240_p0723b12║令諸菩薩永不失壞諸清淨行。」
X08n0240_p0723b13║第四門願行稱法界，成上心淨無染及智慧自在，
X08n0240_p0723b14║以動合法界故無所染，是以末云永不失壞諸清
X08n0240_p0723b15║淨行。此章多同理法界，如智因理發，故同法界即
X08n0240_p0723b16║向實際也。第四門竟。
X08n0240_p0723b17║「佛子！菩薩摩訶薩復以此善根如是迴向，所謂：願以
X08n0240_p0723b18║此善根，承事一切諸佛菩薩，皆令歡喜；願以此善根，
X08n0240_p0723b19║速得趣入一切智性；願以此善根，徧一切處，修一切
X08n0240_p0723b20║智；願以此善根，令一切眾生常得往覲一切諸佛；願
X08n0240_p0723b21║以此善根，令一切眾生常見諸佛，能作佛事；願以此
X08n0240_p0723b22║善根，令一切眾生恒得見佛，不於佛事生怠慢心；願
X08n0240_p0723b23║以此善根，令一切眾生常得見佛，心喜清淨，無有退
X08n0240_p0723b24║轉；願以此善根，令一切眾生常得見佛，心善解了；願
X08n0240_p0723c01║以此善根，令一切眾生常得見佛，不生執著；願以此
X08n0240_p0723c02║善根，令一切眾生常得見佛，了達無礙；願以此善根，
X08n0240_p0723c03║令一切眾生常得見佛，成普賢行；願以此善根，令一
X08n0240_p0723c04║切眾生常見諸佛，現在其前，無時暫捨；願以此善根，
X08n0240_p0723c05║令一切眾生常見諸佛，出生菩薩無量諸力；願以此
X08n0240_p0723c06║善根，令一切眾生常見諸佛，於一切法永不忘失。」
X08n0240_p0723c07║第五門願得見佛解法，有十四行半經，列十四願，
X08n0240_p0723c08║成上大智商主。初三自成智性，是商主德；餘為眾
X08n0240_p0723c09║生，是商主事。五門竟。
X08n0240_p0723c10║「佛子！菩薩摩訶薩又以諸善根如是迴向，所謂：如法
X08n0240_p0723c11║界無起性迴向、如法界根本性迴向、如法界自體性
X08n0240_p0723c12║迴向、如法界無依性迴向、如法界無忘失性迴向、如
X08n0240_p0723c13║法界空無性迴向、如法界寂靜性迴向、如法界無處
X08n0240_p0723c14║所性迴向、如法界無遷動性迴向、如法界無差別性
X08n0240_p0723c15║迴向。」
X08n0240_p0723c16║第六門願解法界即理法界，豈以此文而名隨相？
X08n0240_p0723c17║然此中云「如」，晉經云「解」，解契於理，故名為如，即是
X08n0240_p0723c18║成前安隱正道。文有十句：一、不隨緣變；二、不守自
X08n0240_p0723c19║性，故為法本；三、如亦復如，是其自體；四、非是能所
X08n0240_p0723c20║依；五、不蹔離如；六、隨緣無性，即是如性；七、無性亦
X08n0240_p0723c21║無，本來寂靜；八、無二性，離能所故；九、不隨三世；十、
X08n0240_p0723c22║一味平等。第六門竟。
X08n0240_p0723c23║「佛子！菩薩摩訶薩復以法施所有宣示、所有開悟及
X08n0240_p0723c24║因此起一切善根如是迴向，所謂：願一切眾生成菩
X08n0240_p0724a01║薩法師，常為諸佛之所護念；願一切眾生作無上法
X08n0240_p0724a02║師，方便安立一切眾生於一切智；願一切眾生作無
X08n0240_p0724a03║屈法師，一切問難莫能窮盡；願一切眾生作無礙法
X08n0240_p0724a04║師，得一切法無礙光明；願一切眾生作智藏法師，能
X08n0240_p0724a05║善巧說一切佛法；願一切眾生成諸如來自在法師，
X08n0240_p0724a06║善能分別如來智慧；願一切眾生作如眼法師，說如
X08n0240_p0724a07║實法，不由他教；願一切眾生作憶持一切佛法法師，
X08n0240_p0724a08║如理演說，不違句義；願一切眾生作修行無相道法
X08n0240_p0724a09║師，以諸妙相而自莊嚴，放無量光，善入諸法；願一切
X08n0240_p0724a10║眾生作大身法師，其身普徧一切國土，興大法雲，雨
X08n0240_p0724a11║諸佛法；願一切眾生作護法藏法師，建無勝幢，護諸
X08n0240_p0724a12║佛法，令正法海無所缺減；願一切眾生作一切法日
X08n0240_p0724a13║法師，得佛辯才，巧說諸法；願一切眾生作妙音方便
X08n0240_p0724a14║法師，善說無邊法界之藏；願一切眾生作到法彼岸
X08n0240_p0724a15║法師，以智神通開正法藏；願一切眾生作安住正法
X08n0240_p0724a16║法師，演說如來究竟智慧；願一切眾生作了達諸法
X08n0240_p0724a17║法師，能說無量無盡功德；願一切眾生作不誑世間
X08n0240_p0724a18║法師，能以方便令入實際；願一切眾生作破諸魔眾
X08n0240_p0724a19║法師，善能覺知一切魔業；願一切眾生作諸佛所攝
X08n0240_p0724a20║受法師，離我、我所攝受之心；願一切眾生作安隱一
X08n0240_p0724a21║切世間法師，成就菩薩說法願力。」
X08n0240_p0724a22║第七門願眾生成法師，即成上而作導首，導首即
X08n0240_p0724a23║是法師。上為他作，今令他作。有二十二經，列二十
X08n0240_p0724a24║法師：七、云如眼者，現證非聞見故；九、無相之相是
X08n0240_p0724b01║妙相故；二十、唯有說法能安世間。第七門竟。
X08n0240_p0724b02║「佛子！菩薩摩訶薩復以諸善根如是迴向，所謂：不以
X08n0240_p0724b03║取著業故迴向，不以取著報故迴向，不以取著心故
X08n0240_p0724b04║迴向，不以取著法故迴向，不以取著事故迴向，不以
X08n0240_p0724b05║取著因故迴向，不以取著語言、音聲故迴向，不以取
X08n0240_p0724b06║著名句、文身故迴向，不以取著迴向故迴向，不以取
X08n0240_p0724b07║著利益眾生故迴向。」
X08n0240_p0724b08║第八門不取著迴向，即向實際。此及第九，成上作
X08n0240_p0724b09║不可壞堅固善友。文有十句，明堅固緣。第八門竟。
X08n0240_p0724b10║「佛子！菩薩摩訶薩復以善根如是迴向，所謂：不為耽
X08n0240_p0724b11║著色境界故迴向，不為耽著聲、香、味、觸、法境界故迴
X08n0240_p0724b12║向，不為求生天故迴向，不為求欲樂故迴向，不為著
X08n0240_p0724b13║欲境界故迴向，不為求眷屬故迴向，不為求自在故
X08n0240_p0724b14║迴向，不為求生死樂故迴向，不為着生死故迴向，不
X08n0240_p0724b15║為樂諸有故迴向，不為求和合樂故迴向，不為求可
X08n0240_p0724b16║樂著處故迴向，不為懷毒害心故迴向，不壞善根故
X08n0240_p0724b17║迴向，不依三界故迴向，不著諸禪解脫三昧故迴向，
X08n0240_p0724b18║不住聲聞、辟支佛乘故迴向。但為教化調伏一切眾
X08n0240_p0724b19║生故迴向；但為成滿一切智智故迴向；但為得無礙
X08n0240_p0724b20║智故迴向；但為得無障礙清淨善根故迴向；但為令
X08n0240_p0724b21║一切眾生超出生死、證大智慧故迴向；但為令大菩
X08n0240_p0724b22║提心如金剛不可壞故迴向；但為成就究竟不死法
X08n0240_p0724b23║故迴向；但為以無量莊嚴莊嚴佛種性，示現一切智
X08n0240_p0724b24║自在故迴向；但為求菩薩一切法明大神通智故迴
X08n0240_p0724c01║向；但為於盡法界、虗空界一切佛剎，行普賢行圓滿
X08n0240_p0724c02║不退，被堅固大願鎧，令一切眾生住普賢地故迴向；
X08n0240_p0724c03║但為盡未來劫度脫眾生常無休息，示現一切智地
X08n0240_p0724c04║無礙光明恒不斷故迴向。」
X08n0240_p0724c05║第九門離過成德，於中分二：先十七句離過，即離
X08n0240_p0724c06║可壞緣；後「但為」下成德，明其所為為不壞堅固善
X08n0240_p0724c07║友。今初，前十五事護煩惱行，其第十六若解脫三
X08n0240_p0724c08║昧唯小乘因，諸禪三昧通生死因，未得不求、已得
X08n0240_p0724c09║不著，誰復求死？所謂求生，生必死故。求和合者，除
X08n0240_p0724c10║涅槃樂皆有合故。沙彌求龍是懷毒迴向，願為魔
X08n0240_p0724c11║王即壞善迴向。次云「但為教化調伏」下九行半經
X08n0240_p0724c12║顯成德，明其所為亦是所求。第九門竟。上初九
X08n0240_p0724c13║門別對十句善根迴向竟。
X08n0240_p0724c14║「佛子！菩薩摩訶薩以彼善根迴向時，以如是心迴向，
X08n0240_p0724c15║所謂：以本性平等心迴向，以法性平等心迴向，以一
X08n0240_p0724c16║切眾生無量平等心迴向，以無諍平等心迴向，以自
X08n0240_p0724c17║性無所起平等心迴向，以知諸法無亂心迴向，以入
X08n0240_p0724c18║三世平等心迴向，以出生三世諸佛種性心迴向，以
X08n0240_p0724c19║得不退失神通心迴向，以生成一切智行心迴向。又
X08n0240_p0724c20║為令一切眾生永離一切地獄故迴向；為令一切眾
X08n0240_p0724c21║生不入畜生趣故迴向；為令一切眾生不往閻羅王
X08n0240_p0724c22║處故迴向；為令一切眾生除滅一切障道法故迴向；
X08n0240_p0724c23║為令一切眾生滿足一切善根故迴向；為令一切眾
X08n0240_p0724c24║生能應時轉法輪，令一切歡喜故迴向；為令一切眾
X08n0240_p0725a01║生入十方輪故迴向；為令一切眾生滿足菩薩無邊
X08n0240_p0725a02║清淨法願故迴向；為令一切眾生隨順一切善知識
X08n0240_p0725a03║教，菩提心器得滿足故迴向；為令一切眾生受持修
X08n0240_p0725a04║行甚深佛法，得一切佛智光明故迴向；為令一切眾
X08n0240_p0725a05║生修諸菩薩無障礙行常現前故迴向；為令一切眾
X08n0240_p0725a06║生常見諸佛現其前故迴向；為令一切眾生清淨法
X08n0240_p0725a07║光明常現前故迴向；無令一切眾生無畏大菩提心
X08n0240_p0725a08║常現前故迴向；為令一切眾生菩薩不思議智常現
X08n0240_p0725a09║前故迴向；為令一切眾生普救護眾生，令清淨大悲
X08n0240_p0725a10║心常現前故迴向；為令一切眾生以不可說不可說
X08n0240_p0725a11║勝妙莊嚴具莊嚴一切諸佛剎故迴向；為令一切眾
X08n0240_p0725a12║生摧滅一切眾魔鬪諍羅網業故迴向；為令一切眾
X08n0240_p0725a13║生於一切佛剎皆無所依修菩薩行故迴向；為令眾
X08n0240_p0725a14║切眾生發一切種智心，入一切佛法廣大門故迴向。」
X08n0240_p0725a15║大文第二、四門總顯迴向之意，故初不云復以善
X08n0240_p0725a16║根，但云以彼善根迴向時，居然揀別。初一門明應
X08n0240_p0725a17║向實際及向眾生，第二門明應向菩提，第三門明
X08n0240_p0725a18║應離過，第四門明有成益。初門有二：初明應向實
X08n0240_p0725a19║際，後「為令」下明應向眾生。初中十句有十種心，言
X08n0240_p0725a20║本性即不變性，法性即隨緣性，眾生是人、無諍是
X08n0240_p0725a21║法、理事不乖，自性則起無所起，諸法則橫該本寂，
X08n0240_p0725a22║三世則竪入無差，以知法性為緣則生佛種，依性
X08n0240_p0725a23║依用無退失時，照斯實際實智行立。次云「又為令
X08n0240_p0725a24║一切眾生」下明應向眾生，有十八行餘經列二十
X08n0240_p0725b01║所為。七云十力輪者，圓滿摧伏故。十四云無畏菩
X08n0240_p0725b02║提心者，不畏生死長遠、眾生難度、轉依難證、萬行
X08n0240_p0725b03║難修、菩提曠遠故。次四門中初門竟。
X08n0240_p0725b04║「佛子！菩薩摩訶薩又以此善根，正念清淨迴向，智慧
X08n0240_p0725b05║決定迴向，盡知一切佛法方便迴向，為成就無量無
X08n0240_p0725b06║礙智故迴向，為欲滿足清淨殊勝心故迴向，為一切
X08n0240_p0725b07║眾生住大慈故迴向，為一切眾生住大悲故迴向，為
X08n0240_p0725b08║一切眾生住大喜故迴向，為一切眾生住大捨故迴
X08n0240_p0725b09║向，為永離二著住勝善根故迴向，為思惟、觀察、分別、
X08n0240_p0725b10║演說一切緣起法故迴向，為立大勇猛幢心故迴向，
X08n0240_p0725b11║為立無能勝幢藏故迴向，為破諸魔眾故迴向，為得
X08n0240_p0725b12║一切法清淨無礙心故迴向，為修一切菩薩行不退
X08n0240_p0725b13║轉故迴向，為得樂求第一勝法心故迴向，為得樂求
X08n0240_p0725b14║諸功德法自在清淨一切智智心故迴向，為滿一切
X08n0240_p0725b15║願、除一切諍、得佛自在無礙清淨法、為一切眾生轉
X08n0240_p0725b16║不退法輪故迴向，為得如來最上殊勝法智慧日、百
X08n0240_p0725b17║千光明之所莊嚴、普照一切法界眾生故迴向，為欲
X08n0240_p0725b18║調伏一切眾生、隨其所樂常令滿足、不捨本願、盡未
X08n0240_p0725b19║來際聽聞正法、修習大行、得淨智慧離垢光明、斷除
X08n0240_p0725b20║一切憍慢、消滅一切煩惱、裂愛欲網、破愚癡闇、具足
X08n0240_p0725b21║無垢無障礙法故迴向，為一切眾生於阿僧祇劫常
X08n0240_p0725b22║勤修習一切智行無有退轉、一一令得無礙妙慧、示
X08n0240_p0725b23║現諸佛自在神通無有休息故迴向。」
X08n0240_p0725b24║第二門應向菩提中有二十四迴向，初三句少「為」
X08n0240_p0725c01║字，欲成二十故。於中前二十迴向明因圓果滿，後
X08n0240_p0725c02║二明得果不捨因，窮未來際以化物故。第二門竟。
X08n0240_p0725c03║「佛子！菩薩摩訶薩以諸善根如是迴向時，不應貪著
X08n0240_p0725c04║三有、五欲境界。何以故？菩薩摩訶薩應以無貪善根
X08n0240_p0725c05║迴向，應以無瞋善根迴向，應以無癡善根迴向，應以
X08n0240_p0725c06║不害善根迴向，應以離慢善根迴向，應以不諂善根
X08n0240_p0725c07║迴向，應以質直善根迴向，應以精勤善根迴向，應以
X08n0240_p0725c08║修習善根迴向。」
X08n0240_p0725c09║第三門明應離過。
X08n0240_p0725c10║「佛子！菩薩摩訶薩如是迴向時，得淨信心，於菩薩行
X08n0240_p0725c11║歡喜忍受，修習清淨大菩薩道，具佛種性，得佛智慧，
X08n0240_p0725c12║捨一切惡，離眾魔業，親近善友，成己大願，請諸眾生
X08n0240_p0725c13║設大施會。」
X08n0240_p0725c14║第四門明有成益。上四門顯迴向之意竟。
X08n0240_p0725c15║「佛子！菩薩摩訶薩復以此法施所生善根如是迴向，
X08n0240_p0725c16║所謂：令一切眾生，得淨妙音，得柔輭音，得天鼓音，得
X08n0240_p0725c17║無量無數不思議音，得可愛樂音，得清淨音，得周徧
X08n0240_p0725c18║一切佛剎音，得百千那由他不可說功德莊嚴音，得
X08n0240_p0725c19║高遠音，得廣大音，得滅一切散亂音，得充滿法界音，
X08n0240_p0725c20║得攝取一切眾生語言音，得一切眾生無邊音聲智，
X08n0240_p0725c21║得一切清淨語言音聲智，得無量語言音聲智，得最
X08n0240_p0725c22║自在音入一切音聲智，得一切清淨莊嚴音，得一切
X08n0240_p0725c23║世間無厭足音，得究竟不繫屬一切世間音，得歡喜
X08n0240_p0725c24║音，得佛清淨語言音，得說一切佛法遠離癡翳名稱
X08n0240_p0726a01║普聞音，得令一切眾生得一切法陀羅尼莊嚴音，得
X08n0240_p0726a02║說一切無量種法音，得普至法界無量眾會道場音，
X08n0240_p0726a03║得普攝持不可思議法金剛句音，得開示一切法音，
X08n0240_p0726a04║得能說不可說字句差別智藏音，得演說一切法無
X08n0240_p0726a05║所著不斷音，得一切法光明照曜音，得能令一切世
X08n0240_p0726a06║間清淨究竟至於一切智音，得普攝一切法句義音，
X08n0240_p0726a07║得神力護持自在無礙音，得到一切世間彼岸智音。
X08n0240_p0726a08║又以此善根，令一切眾生，得不下劣音，得無怖畏音，
X08n0240_p0726a09║得無染著音，得一切眾會道場歡喜音，得隨順美妙
X08n0240_p0726a10║音，得善說一切佛法音，得斷一切眾生疑念皆令覺
X08n0240_p0726a11║悟音，得具足辯才音，得普覺悟一切眾生長夜睡眠
X08n0240_p0726a12║音。佛子！菩薩摩訶薩復以諸善根如是迴向，所謂：願
X08n0240_p0726a13║一切眾生得離眾過惡清淨法身，願一切眾生得離
X08n0240_p0726a14║眾過惡淨妙功德，願一切眾生得離眾過惡清淨妙
X08n0240_p0726a15║相，願一切眾生得離眾過惡清淨業果，願一切眾生
X08n0240_p0726a16║得離眾過惡清淨一切智心，願一切眾生得離眾過
X08n0240_p0726a17║惡無量清淨菩提心，願一切眾生得離眾過惡了知
X08n0240_p0726a18║諸根清淨方便，願一切眾生得離眾過惡清淨信解，
X08n0240_p0726a19║願一切眾生得離眾過惡清淨勤修無礙行願，願一
X08n0240_p0726a20║切眾生得離眾過惡清淨正念智慧辯才。」
X08n0240_p0726a21║大文第三、有八門，更以異門別明迴向，即是勝進。
X08n0240_p0726a22║文分四別：第一、有二門迴向眾生，二、有二門迴向
X08n0240_p0726a23║菩提，三、有二門總顯所為，四、有一門迴向實際。今
X08n0240_p0726a24║初，分二：前門願得圓音，後門總令是德。今初，以法
X08n0240_p0726b01║師位，故欲令物同得圓音、演法要，故有二十行經
X08n0240_p0726b02║列四十五種音聲。疏有多釋。次云：「佛子！復以此善
X08n0240_p0726b03║根」下，明總令眾生具德。文有十句：前五句果滿，後
X08n0240_p0726b04║五句因圓。八中，初二門迴向眾生竟。
X08n0240_p0726b05║「佛子！菩薩摩訶薩復以諸善根，為一切眾生如是迴
X08n0240_p0726b06║向：願得種種清淨妙身，所謂：光明身、離濁身、無染身、
X08n0240_p0726b07║清淨身、極清淨身、離塵身、極離塵身、離垢身、可愛樂
X08n0240_p0726b08║身、無障礙身。於一切世界現諸業像，於一切世間現
X08n0240_p0726b09║言說像，於一切宮殿現安立像；如淨明鏡，種種色像
X08n0240_p0726b10║自然顯現。示諸眾生大菩提行，示諸眾生甚深妙法，
X08n0240_p0726b11║示諸眾生種種功德，示諸眾生修行之道，示諸眾生
X08n0240_p0726b12║成就之行，示諸眾生菩薩行願，示諸眾生於一世界、
X08n0240_p0726b13║一切世界佛興於世，示諸眾生一切諸佛神通變化，
X08n0240_p0726b14║示諸眾生一切菩薩不可思議解脫威力，示諸眾生
X08n0240_p0726b15║成滿普賢菩薩行願一切智性。菩薩摩訶薩以如是
X08n0240_p0726b16║等微妙淨身，方便攝取一切眾生，悉令成就清淨功
X08n0240_p0726b17║德一切智身。」
X08n0240_p0726b18║第二、三門迴向菩提，分三：初一門得正果，次一門
X08n0240_p0726b19║二果因圓，後一門依報果滿。今初。然上眾生得果
X08n0240_p0726b20║有其十句，各應有多。今但廣初一身，則餘可例取。
X08n0240_p0726b21║文中三：初明得身，次顯身用，後結所成。今初中，初
X08n0240_p0726b22║句總相；「所謂」下，別相。身是同相，餘是異相，成壞可
X08n0240_p0726b23║知。然此十身通法、通智：一、光明者，身光、智光無不
X08n0240_p0726b24║照故；二、體無闇障，能鑒徹故；三、體不受染；四、淨德
X08n0240_p0726c01║內充，如玉無瑕翳；五、非蹔時淨。上三就體辨，次三
X08n0240_p0726c02║對境以明，六、不為塵坌對上清淨，七、極微不著對
X08n0240_p0726c03║上極清淨，八、垢穢無污對上不染。若就內德，即煩
X08n0240_p0726c04║惱障盡，名為離塵；習氣亦亡，名極離塵；所知不住，
X08n0240_p0726c05║名離心垢。九、具相具德。十、形充法界，智遍十方，山
X08n0240_p0726c06║河事理不能障礙。次云「於一切世界」下，明依身起
X08n0240_p0726c07║用。前四色身用：前三羅一身於法界，後一收萬象
X08n0240_p0726c08║於一身。次「示諸眾生」下，五句智身用；後「示菩薩行
X08n0240_p0726c09║願」下，通二身用；後云「菩薩摩訶薩以如是等」下，總
X08n0240_p0726c10║結所成。二、向菩提中，初門竟。
X08n0240_p0726c11║「佛子！菩薩摩訶薩復以法施所生善根如是迴向：願
X08n0240_p0726c12║身隨住一切世界修菩薩行，眾生見者皆悉不虗，發
X08n0240_p0726c13║菩提心永無退轉，順真實義不可傾動；於一切世界，
X08n0240_p0726c14║盡未來劫，住菩薩道而無疲厭；大悲均普，量同法界；
X08n0240_p0726c15║知眾生根，應時說法，常不休息；於善知識，心常正念，
X08n0240_p0726c16║乃至不捨一剎那頃；一切諸佛常現在前，心常正念，
X08n0240_p0726c17║未曾暫懈；修諸善根，無有虗偽；置諸眾生於一切智，
X08n0240_p0726c18║令不退轉；具足一切佛法光明，持大法雲，受大法雨，
X08n0240_p0726c19║修菩薩行；入一切眾生，入一切佛剎，入一切諸法，入
X08n0240_p0726c20║一切三世，入一切眾生業報智，入一切菩薩善巧方
X08n0240_p0726c21║便智，入一切菩薩出生智，入一切菩薩清淨境界智，
X08n0240_p0726c22║入一切佛自在神通，入一切無邊法界，於此安住，修
X08n0240_p0726c23║菩薩行。」
X08n0240_p0726c24║第二、有一門願二果圓滿，中分二：初即理起用行；
X08n0240_p0727a01║後「入一切」下，即事入玄行。今初，初成行緣，身隨住
X08n0240_p0727a02║故；後「眾生見」下，利他不空；後「於善知識」下，兼通二
X08n0240_p0727a03║利；次云「入一切眾生」下，即事入玄行中，智契冥入；
X08n0240_p0727a04║無邊法界，通身智入。上八中，二、迴向菩提一門，二、
X08n0240_p0727a05║果因圓竟。後卷初菩提中三：一門明依報果滿。
X08n0240_p0727a06║
X08n0240_p0727a07║大方廣佛華嚴經綱要卷第三十二