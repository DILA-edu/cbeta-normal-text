X08n0240_p0733a01║大方廣佛華嚴經綱要卷第三十四
X08n0240_p0733a02║于闐國三藏沙門實叉難陀　譯經
X08n0240_p0733a03║清涼山大華嚴寺沙門澄觀　疏義
X08n0240_p0733a04║明匡山法雲寺憨山沙門德清提挈
X08n0240_p0733a05║第六會他化自在天宮金剛藏菩薩說。
X08n0240_p0733a06║十地品第二十六之一
X08n0240_p0733a07║初來意者，為遠答普光十地問故。夫功不虗設，終
X08n0240_p0733a08║必有歸。前明解導行願賢位因終，今明智冥真如
X08n0240_p0733a09║聖位果立，故有此會來也。前是教道，此是證道。教
X08n0240_p0733a10║為證因，證即證前三心之教。故無性攝論云：此聞
X08n0240_p0733a11║熏習雖是有漏，而是出世心種子性。即斯義也。然
X08n0240_p0733a12║會來即是品來，一會之中唯一品故。故釋明宗趣，
X08n0240_p0733a13║亦品會無差。次釋名者，會名有三：一、約人，名金剛
X08n0240_p0733a14║藏會。二、約處，名他化自在天會。謂他化作樂具自
X08n0240_p0733a15║得受用，表所入地證如無心，不礙後得而起用故。
X08n0240_p0733a16║因他受用而有所作，非自事故。自他相作，得自在
X08n0240_p0733a17║故，得證離欲之實際故。三、約法，名十地會，即同品
X08n0240_p0733a18║名。所以得此名者，地名為持，持百萬阿僧祇功德。
X08n0240_p0733a19║一名生成一切因果，故名為地，生成佛智住持故。
X08n0240_p0733a20║有別行譯本名十住經，復有別譯名漸備一切智
X08n0240_p0733a21║德經。以後後過前前，故云漸備。三、宗趣者，先總後
X08n0240_p0733a22║別。總有二義：一、以地智斷證寄位修行為宗，以顯
X08n0240_p0733a23║圓融無礙行相為趣。二、前二皆宗，為成佛果為趣。
X08n0240_p0733a24║後別者，別於上總，略有十義：一、約本，唯是果海不
X08n0240_p0733b01║可說性，以離能、所證故。雖通一部，此品正明。二、所
X08n0240_p0733b02║證，是離垢真如。三、約智，謂根本、後得，亦通方便。四、
X08n0240_p0733b03║約所斷，謂離二障種、現。五、約所修，初地修願行，二
X08n0240_p0733b04║地修戒行，三、禪行，四、道品行，五、四諦行，六、緣生行，
X08n0240_p0733b05║七、菩提行，八、淨土行，九、說法行，十、受位行。六、約修
X08n0240_p0733b06║成，有四行，謂初地信樂行，二戒行，三定行，四地已
X08n0240_p0733b07║上皆慧行。於中四、五、六地是寄二乘行，七地已去
X08n0240_p0733b08║是菩薩慧。七、約寄位行，十地各寄一度。八、約法，有
X08n0240_p0733b09║三德，謂證德、阿含德及不住道，是十地之德故。九、
X08n0240_p0733b10║約寄乘法，謂初、二、三地寄人、天乘，四、五、六、七寄出
X08n0240_p0733b11║世三乘，八地已上出世間是一乘法，故以諸乘為
X08n0240_p0733b12║此地法。十、撮要為六決定宗，辨此故本分當明。於
X08n0240_p0733b13║此十中，二、三、四、八、十通於圓融、行布。初、一雙非，以
X08n0240_p0733b14║離言故；餘皆行布，多約寄位顯淺深故。若以圓融
X08n0240_p0733b15║融彼行布，則無不圓融故。以別從總，皆十地宗。若
X08n0240_p0733b16║別中之別，則地地皆宗。別論其趣，不異總趣。問：何
X08n0240_p0733b17║以地前顯圓融德，地上行布彰淺深劣耶？答：顯一
X08n0240_p0733b18║乘故。云何顯耶？三乘之位，地前行布、地上圓融。今
X08n0240_p0733b19║一乘位，地前、地上俱有行布、圓融。若俱雙辨，則前
X08n0240_p0733b20║後不異。若地前行布、地上圓融，則全同三乘，前淺
X08n0240_p0733b21║後深故。又似行布、圓融各別教行，不知法性教行
X08n0240_p0733b22║非即非離，故於地前但顯圓融已過三乘，地上多
X08n0240_p0733b23║明行布以顯超勝。勝相云何？謂賢位始終已圓融
X08n0240_p0733b24║自在，登地已去則甚深甚深，言所不至。若不寄位，
X08n0240_p0733c01║何以顯深？若不包三乘，何以顯廣？故虗空鳥迹，迹
X08n0240_p0733c02║迹合空；大海十德，德德若海。地地之中具攝一切
X08n0240_p0733c03║諸地功德，文文之中皆云若以殊勝願力復過於
X08n0240_p0733c04║此，不可數知。故剛藏俟五請而方說，世親以六相
X08n0240_p0733c05║而圓融，意在斯矣。又此一會文為一品，闕於方便
X08n0240_p0733c06║及勝進者，正是斯義。所以闕方便者有二義：一、表
X08n0240_p0733c07║正法無二離方便故，二、總攝三賢皆為入地之方
X08n0240_p0733c08║便故。闕勝進者亦有二義：一、十地如佛更無趣故，
X08n0240_p0733c09║二、以十定等品即此勝進故。若爾，何以別會說耶？
X08n0240_p0733c10║含二義故：一、開此勝進成等覺故，二、勝進趣佛行
X08n0240_p0733c11║深遠故。若別立方便、勝進，則不得包攝前後、顯地
X08n0240_p0733c12║圓融，十地甚深良在於此。地前乃我地之前，安得
X08n0240_p0733c13║云深異於地上？此解尤妙，學者應思。
X08n0240_p0733c14║補義云：佛於天宮會，應如前三會天王設座，請佛
X08n0240_p0733c15║偈讚之儀。而今無者，有三義故：一、此天以他化樂
X08n0240_p0733c16║具為己受用。天既如此，而佛亦隨所變化，故座與
X08n0240_p0733c17║供不必設也。二、顯地智高出世間，無心成事，離施
X08n0240_p0733c18║作故。三、以前三賢功行蘊積於此，以成地德，如他
X08n0240_p0733c19║化故。經特無者，有此義故。
X08n0240_p0733c20║向下經文，隨釋大科，總有十分：一、序分，二、三昧分，
X08n0240_p0733c21║三、加分，四、起分，五、本分，六、請分，七、正說分，八、影像
X08n0240_p0733c22║分，九、利益分，十、重頌分。今初。
X08n0240_p0733c23║爾時，世尊在他化自在天王宮摩尼寶藏殿，與大菩
X08n0240_p0733c24║薩眾俱。其諸菩薩皆於阿耨多羅三藐三菩提不退
X08n0240_p0734a01║轉，悉從他方世界來集；住一切菩薩智所住境，入一
X08n0240_p0734a02║切如來智所入處；勤行不息，善能示現種種神通；諸
X08n0240_p0734a03║所作事，教化調伏一切眾生而不失時；為成菩薩一
X08n0240_p0734a04║切大願，於一切世、一切劫、一切剎，勤修諸行，無暫懈
X08n0240_p0734a05║息；具足菩薩福智助道，普益眾生而恒不匱；到一切
X08n0240_p0734a06║菩薩智慧方便究竟彼岸，示入生死及以涅槃而不
X08n0240_p0734a07║廢捨；修菩薩行，善入一切菩薩禪定、解脫、三昧、三摩
X08n0240_p0734a08║鉢底、神通、明智，諸所施為皆得自在；獲一切菩薩自
X08n0240_p0734a09║在神力，於一念頃無所動作；悉能往詣一切如來道
X08n0240_p0734a10║場眾會，為眾生首，請佛說法，護持諸佛正法之輪；以
X08n0240_p0734a11║廣大心供養承事一切諸佛，常勤修習一切菩薩所
X08n0240_p0734a12║行事業；其身普現一切世間，其音普及十方法界，心
X08n0240_p0734a13║智無礙，普見三世；一切菩薩所有功德，悉已修行而
X08n0240_p0734a14║得圓滿，於不可說劫說不能盡。
X08n0240_p0734a15║今初，序分。亦不離而昇也。言爾時者，謂初成正覺
X08n0240_p0734a16║之時，十身初滿，無盡身雲普周法界，故不動而昇。
X08n0240_p0734a17║論云：此法勝故，故時、主、處、眾皆勝也。謂初成之時，
X08n0240_p0734a18║故時勝。世尊為主，中主剛藏為說主，以初成尊特
X08n0240_p0734a19║之佛加大菩薩說此勝法，故主勝。他化超下五天，
X08n0240_p0734a20║居欲界頂，故處勝。與大菩薩俱揀異地，前言從他
X08n0240_p0734a21║方來，俱是新集，故眾勝。下云住一切菩薩（云云）等，
X08n0240_p0734a22║歎德勝。歎德之文有二十句：初住一切智所住境
X08n0240_p0734a23║二句，略明。初句自分行滿，謂權實無礙之智，住真
X08n0240_p0734a24║俗雙融之境，境智一如，無住住故。次句勝進行滿，
X08n0240_p0734b01║證佛所證則是如來，勤行不息故是菩薩。次善能
X08n0240_p0734b02║示現下十六句，前十三句廣自分，後三句廣勝進。
X08n0240_p0734b03║前中二：初三句明行修具足；餘具足菩薩下十句，
X08n0240_p0734b04║歎德用圓備；次其身普現下三句，廣勝進，即三業
X08n0240_p0734b05║廣大；後悉已下二句，結文。
X08n0240_p0734b06║其名曰：金剛藏菩薩、寶藏菩薩、蓮華藏菩薩、德藏菩
X08n0240_p0734b07║薩、蓮華德藏菩薩、日藏菩薩、蘇利耶藏菩薩、無垢月
X08n0240_p0734b08║藏菩薩、於一切國土普現莊嚴藏菩薩、毗盧遮那智
X08n0240_p0734b09║藏菩薩、妙德藏菩薩、栴檀德藏菩薩、華德藏菩薩、俱
X08n0240_p0734b10║蘇摩德藏菩薩、優鉢羅德藏菩薩、天德藏菩薩、福德
X08n0240_p0734b11║藏菩薩、無礙清淨智德藏菩薩、功德藏菩薩、那羅延
X08n0240_p0734b12║德藏菩薩、無垢藏菩薩、離垢藏菩薩、種種辯才莊嚴
X08n0240_p0734b13║藏菩薩、大光明網藏菩薩、淨威德光明王藏菩薩、金
X08n0240_p0734b14║莊嚴大功德光明王藏菩薩、一切相莊嚴淨德藏菩
X08n0240_p0734b15║薩、金剛𦦨德相莊嚴藏菩薩、光明𦦨藏菩薩、星宿王
X08n0240_p0734b16║光照藏菩薩、虗空無礙智藏菩薩、妙音無礙藏菩薩、
X08n0240_p0734b17║陀羅尼功德持一切眾生願藏菩薩、海莊嚴藏菩薩、
X08n0240_p0734b18║須彌德藏菩薩、淨一切功德藏菩薩、如來藏菩薩、佛
X08n0240_p0734b19║德藏菩薩、解脫月菩薩，如是等無數無量、無邊無等、
X08n0240_p0734b20║不可數、不可稱、不可思、不可量、不可說諸菩薩摩訶
X08n0240_p0734b21║薩眾。
X08n0240_p0734b22║其名下。依德立名，有四十眾：前金剛藏為說主，後
X08n0240_p0734b23║解脫月為請主。中三十八眾同名藏者，表地法有
X08n0240_p0734b24║含攝眾德出生果用故。後一名解脫月者，即請法
X08n0240_p0734c01║上首脫眾疑暗如夜月故。於中蘇利耶者，此云月
X08n0240_p0734c02║也。俱蘇摩者，悅意也，即是華名。如是等下。結數難
X08n0240_p0734c03║測。
X08n0240_p0734c04║金剛藏菩薩而為上首。
X08n0240_p0734c05║五、標說主。問云：菩薩眾多，何故唯金剛藏說？答云：
X08n0240_p0734c06║一切煩惱難壞，此法能破，善根堅固，猶如金剛，故
X08n0240_p0734c07║不異名說。問：云何名金剛藏？此釋藏義也。答：謂藏
X08n0240_p0734c08║即名堅。其猶樹藏，謂如樹心堅密，能生長枝葉華
X08n0240_p0734c09║實；地智亦爾，能生因果。此就能藏名藏。又如懷孕
X08n0240_p0734c10║在藏，是故堅如金剛。如金剛藏，此謂子孕在胎藏
X08n0240_p0734c11║中，善業所持，堅不可壞，而謂生長。此就所藏名藏。
X08n0240_p0734c12║二喻俱有生長義。
X08n0240_p0734c13║補義云：金剛藏說地法者，以金輪持世界種故，大
X08n0240_p0734c14║地以金剛為體故。地最下為金剛際，表根本智為
X08n0240_p0734c15║地法體故。藏者，楞伽云：識藏，如來藏。謂識藏有三
X08n0240_p0734c16║藏義，謂能藏、所藏、我愛執藏，以藏識能藏一切染、
X08n0240_p0734c17║淨種子。又是彼種子所藏之處，長劫以來，不失不
X08n0240_p0734c18║壞，以我愛執藏故。今識藏即如來藏，如來藏乃法
X08n0240_p0734c19║身智藏，名一切種智。以佛地一切淨、妙功德，唯此
X08n0240_p0734c20║智能持；亦是彼諸功德所蘊積，為真、常、淨、妙四德，
X08n0240_p0734c21║盡未來際，不失不壞，故是藏義。故此菩薩名依法
X08n0240_p0734c22║立，乃說自證所得法故。又是表金剛心智，破一切
X08n0240_p0734c23║堅固無明。故雖多眾，獨此說也。疏：義未及此。上
X08n0240_p0734c24║序分竟。
X08n0240_p0735a01║爾時，金剛藏菩薩承佛神力，入菩薩大智慧光明三
X08n0240_p0735a02║昧。
X08n0240_p0735a03║第二、三昧分也。爾時者，眾已集時。剛藏入定者，以
X08n0240_p0735a04║既為眾首，知已當說，故先入定；以妙契佛心，故承
X08n0240_p0735a05║佛力。大智慧光明者，三昧名也。三昧是通稱，智慧
X08n0240_p0735a06║是體，光明是用。證如名慧，照事名智。此二無礙，能
X08n0240_p0735a07║破見惑及無明故，故名光明；能斷大惑，證大理，成
X08n0240_p0735a08║大果，故云大智；與理冥，故稱為入。
X08n0240_p0735a09║入是三昧已。
X08n0240_p0735a10║第三、入是三昧下，加分有六：一、辨加所因；二、即時
X08n0240_p0735a11║下，能加佛現；三、作如是下，讚其得定；四、善男子！此
X08n0240_p0735a12║是下，雙辨加定因緣；五、欲令下，辨加所為；六、善男
X08n0240_p0735a13║子下，別顯加相。今初、入是三昧已者，若未入定，佛
X08n0240_p0735a14║不加故。所以偏加金剛藏者，得此三昧故。
X08n0240_p0735a15║即時，十方各過十億佛剎微塵數世界外，各有十億
X08n0240_p0735a16║佛剎微塵數諸佛，同名：金剛藏，而現其前。
X08n0240_p0735a17║第二能加佛現中有五義：一佛現時，即入定時；二
X08n0240_p0735a18║十方下，來處遠近；三各有下，能加佛數；四同名金
X08n0240_p0735a19║剛藏，名同所加，顯道同故；五現其前，現身生信故。
X08n0240_p0735a20║言十億者，謂以圓數顯無盡故。同名同時現前者，
X08n0240_p0735a21║意顯地法諸佛同證同說，人異道同故，亦遮那本
X08n0240_p0735a22║願故。
X08n0240_p0735a23║作如是言：善哉，善哉！金剛藏！乃能入是菩薩大智慧
X08n0240_p0735a24║光明三昧。
X08n0240_p0735b01║第三、同讚得定，顯有加因。
X08n0240_p0735b02║善男子！此是十方各十億佛剎微塵數諸佛共加於
X08n0240_p0735b03║汝，以毗盧遮那如來、應、正等覺本願力故，威神力故，
X08n0240_p0735b04║亦是汝勝智力故。
X08n0240_p0735b05║第四雙辨加定因緣，於中四句有四因緣：一、伴佛
X08n0240_p0735b06║同加故；二、主佛本願故；三、主佛現威故；四、定者智
X08n0240_p0735b07║力故。加有二種：一、冥加；二、顯加。冥加在前，顯居定
X08n0240_p0735b08║故。
X08n0240_p0735b09║欲令汝為一切菩薩說不思議諸佛法光明故。所謂：
X08n0240_p0735b10║令入智地故，攝一切善根故，善簡擇一切佛法故，廣
X08n0240_p0735b11║知諸法故，善能說法故，無分別智清淨故，一切世法
X08n0240_p0735b12║不染故，出世善根清淨故，得不思議智境界故，得一
X08n0240_p0735b13║切智人智境界故。又令得菩薩十地始終故，如實說
X08n0240_p0735b14║菩薩十地差別相故，緣念一切佛法故，修習分別無
X08n0240_p0735b15║漏法故，善選擇觀察大智光明巧莊嚴故，善入決定
X08n0240_p0735b16║智門故，隨所住處次第顯說無所畏故，得無礙辯才
X08n0240_p0735b17║光明故，住大辯才地善決定故，憶念菩薩心不忘失
X08n0240_p0735b18║故，成熟一切眾生界故，能徧至一切處決定開悟故。
X08n0240_p0735b19║第五、明加所為。文有二十句：初十句依自利行，後
X08n0240_p0735b20║十利他行。今初，總顯加意，有三：初、為一切菩薩，是
X08n0240_p0735b21║所被機；二、說不思議諸佛法光明，是所說法；三、令
X08n0240_p0735b22║入智地等，是說之益；二、又令得菩薩十地下十句，
X08n0240_p0735b23║依利他行，是增數。十經有十二句，論經合七、八二
X08n0240_p0735b24║句，故唯十一。以初句為總，餘十為別。
X08n0240_p0735c01║善男子！汝當辯說此法門差別善巧法。所謂：承佛神
X08n0240_p0735c02║力如來智明所加故，淨自善根故，普淨法界故，普攝
X08n0240_p0735c03║眾生故，深入法身、智身故，受一切佛灌頂故，得一切
X08n0240_p0735c04║世間最高大身故，超一切世間道故，清淨出世善根
X08n0240_p0735c05║故，滿足一切智智故。
X08n0240_p0735c06║第六、別顯加相，有三：初口加，次意加，後身加。今初，
X08n0240_p0735c07║有十一句：初總，餘別。總中，令以樂辯才說十地法
X08n0240_p0735c08║門差別相，不違理、事，善巧成立，故云汝當辯說。所
X08n0240_p0735c09║謂：十句別中，疏有多義：
X08n0240_p0735c10║爾時，十方諸佛與金剛藏菩薩無能暎奪身，與無礙
X08n0240_p0735c11║樂說辯，與善分別清淨智，與善憶念不忘力，與善決
X08n0240_p0735c12║定明了慧，與至一切處開悟智，與成道自在力，與如
X08n0240_p0735c13║來無所畏，與一切智人觀察分別諸法門辯才智，與
X08n0240_p0735c14║一切如來上妙身、語、意具足莊嚴。
X08n0240_p0735c15║二、意加中有二：初正顯，次徵釋偏加所以。前中十
X08n0240_p0735c16║句：初總，餘別。初中，與無暎奪身業，二、與無礙樂辯
X08n0240_p0735c17║口業，與善別清淨智等與意業。故末句云：與一切
X08n0240_p0735c18║如來上妙身、語、意業具足莊嚴。疏：釋有多義，今但
X08n0240_p0735c19║略出其相。
X08n0240_p0735c20║何以故？得此三昧法如是故，本願所起故，善淨深心
X08n0240_p0735c21║故，善淨智輪故，善積集助道故，善修治所作故，念其
X08n0240_p0735c22║無量法器故，知其清淨信解故，得無錯謬總持故，法
X08n0240_p0735c23║界智印善印故。
X08n0240_p0735c24║此何以故下，釋偏加所以，以顯自力堪加。偏就意
X08n0240_p0736a01║業釋者，意為本故。初徵意云：諸佛慈力若隨缺者
X08n0240_p0736a02║可許偏加，既有力能與、有慈能普，何以上十偏加
X08n0240_p0736a03║剛藏而不加餘？下釋文有十句：初總、餘別。總名得
X08n0240_p0736a04║此三昧法合偏加，餘不得此故不加耳。所以得此
X08n0240_p0736a05║三昧者具八種淨，即下八句：前四自利淨，後四利
X08n0240_p0736a06║他淨。
X08n0240_p0736a07║爾時，十方諸佛各申右手，摩金剛藏菩薩頂。
X08n0240_p0736a08║三身加增，威令起故。言各申者，不離本處而申，即
X08n0240_p0736a09║延促無礙；諸佛皆摩，故云各申。即一多無礙，即四
X08n0240_p0736a10║通中如意通也。
X08n0240_p0736a11║摩頂已，金剛藏菩薩從三昧起。
X08n0240_p0736a12║第四、摩頂已下，起分。所以起者，三昧事訖，已得勝
X08n0240_p0736a13║力，說時至故。以定無言說，故須起也。大文下，第五、
X08n0240_p0736a14║普告下，本分。略示綱要，為廣本故。文分為三：初、明
X08n0240_p0736a15║六決定，以為地體；次、佛子！何等下，標列十名，以顯
X08n0240_p0736a16║定相；三、佛子！我不見下，舉十方同說，彰地要勝。
X08n0240_p0736a17║普告一切菩薩眾言：諸佛子！諸菩薩願善決定，無雜
X08n0240_p0736a18║不可見，廣大如法界，究竟如虗空，盡未來際徧一切
X08n0240_p0736a19║佛剎，救護一切眾生，為一切諸佛所護，入過去、未來、
X08n0240_p0736a20║現在諸佛智地。
X08n0240_p0736a21║今初地體文中，初句標告；諸佛子下，正顯。於中，初
X08n0240_p0736a22║句總明；後無雜下，別顯。總中，言菩薩願善決定者，
X08n0240_p0736a23║標人顯法，故云菩薩。於大菩提立誓趣求，故名為
X08n0240_p0736a24║願，即下初地中發菩提心也。此願所以明善決定
X08n0240_p0736b01║者，以真實智攝故。謂攝導此願，皆令順理，決擇楷
X08n0240_p0736b02║定故。此已入初地，是證決定，非是地前信地所攝
X08n0240_p0736b03║之願受決定名。後別中，此善決定有六種，即經六
X08n0240_p0736b04║句：一、無雜者，即觀相善決定，真如觀一味相故。謂
X08n0240_p0736b05║正體緣如，境智一味為觀之相，則無帶相之雜。二、
X08n0240_p0736b06║不可見者，是真實善決定，非一切世間境界出世
X08n0240_p0736b07║間故。謂此真智超出世間可壞之法，故云真實。真
X08n0240_p0736b08║實故，非世智所見。三、廣大如法界者，勝善決定。論
X08n0240_p0736b09║總釋云：大法界故，一切諸佛根本故。四、究竟如虗
X08n0240_p0736b10║空，盡未來際，是因善決定。以此智寂而常用，故為
X08n0240_p0736b11║無常因；用而常寂，故為常果因。謂涅槃永寂，而智
X08n0240_p0736b12║體不無，故窮未來際。五、徧一切佛剎，救護一切眾
X08n0240_p0736b13║生者，是大善決定。謂隨順作利益他行故，即普覆
X08n0240_p0736b14║名大。謂由前因善，則不住生死；由此大善，則大悲
X08n0240_p0736b15║不住涅槃。六、為一切下，是不怯弱決定。上入智地，
X08n0240_p0736b16║不怯弱故。六相圓融，類前可知。上六，決定以顯
X08n0240_p0736b17║地體。下徵列地相。
X08n0240_p0736b18║佛子！何等為菩薩摩訶薩智地？
X08n0240_p0736b19║次列地相中，文有四節：初、寄問徵起；次、佛子下，舉
X08n0240_p0736b20║數顯同；三、何等下，徵數列名；四、佛子！此菩薩下，結
X08n0240_p0736b21║名顯勝。且初。
X08n0240_p0736b22║佛子！菩薩摩訶薩智地有十種，過去、未來、現在諸佛，
X08n0240_p0736b23║已說、當說、今說，我亦如是說。
X08n0240_p0736b24║二、舉數顯同。以生成住持，故三世同說。同說之言，
X08n0240_p0736c01║文在地相，義兼地體。以三世同說者，地體六決定
X08n0240_p0736c02║也。
X08n0240_p0736c03║何等為十？一者歡喜地，二者離垢地，三者發光地，四
X08n0240_p0736c04║者𦦨慧地，五者難勝地，六者現前地，七者遠行地，八
X08n0240_p0736c05║者不動地，九者善慧地，十者法雲地。
X08n0240_p0736c06║三、列地名中，為對治十障，證十真如，成十勝行，說
X08n0240_p0736c07║於十地。疏引論文，廣釋其義。今略取十障者：一、凡
X08n0240_p0736c08║夫我相障，二、邪行障，三、闇鈍障，四、解法慢障，五、身
X08n0240_p0736c09║淨慢障，六、微細煩惱障，七、細相習障，八、無相有加
X08n0240_p0736c10║行障，九、不能善利益眾生障，十、於諸法中不得自
X08n0240_p0736c11║在障。唯識論說：一一障中各有二愚：除障，斷愚，證
X08n0240_p0736c12║十真如。至下別釋。今依本論，略釋地名。論云：一、成
X08n0240_p0736c13║就無上自利、利他行，初證聖處，多生歡喜，名歡喜
X08n0240_p0736c14║地。由前三位修習，今得初成，聖位新得，故生歡喜
X08n0240_p0736c15║也。二、離能起誤心、犯戒煩惱垢故，清淨戒具足故，
X08n0240_p0736c16║名離垢地。三、隨聞、思、修等，照法顯現，故為明地。謂
X08n0240_p0736c17║得四地慧光明相，故名明地。唯識、此經皆名發光，
X08n0240_p0736c18║謂成就勝定大法總持，能發無邊妙慧光故。此約
X08n0240_p0736c19║後位得名。四、不忘煩惱薪，智火能燒，故名𦦨地。𦦨
X08n0240_p0736c20║乃慧𦦨，即根本智火，能燒前地聞持不忘，恃以成
X08n0240_p0736c21║慢之煩惱薪故。五、得出世間智，方便善巧，能度難
X08n0240_p0736c22║度，故名難勝。謂真俗無違，極難勝故。既能出世，又
X08n0240_p0736c23║能隨俗，巧達五明，能度偏滯，實為難勝。六、般若波
X08n0240_p0736c24║羅蜜行，有間大智現前，故名現前地。謂妙達緣生，
X08n0240_p0737a01║引無分別，名般若行。親如目覩，名曰現前。七、善修
X08n0240_p0737a02║無相行，功用究竟，能過世間二乘出世間道，故名
X08n0240_p0737a03║遠行。此有三義：一、善修無相，到無相邊；二、功用至
X08n0240_p0737a04║極；三、望前超過故。八、報行純熟，無相無間，故名不
X08n0240_p0737a05║動。此有三義：一、捨三界行生，受變易果，故云報行。
X08n0240_p0737a06║依此起行，任運而成，故功用不動。二、得無生忍無
X08n0240_p0737a07║相妙慧，則有相不動。三、此二無間，故煩惱不動。九、
X08n0240_p0737a08║得無礙力說法，成就利他行，故名善慧地。得無礙
X08n0240_p0737a09║慧，尚未稱善，徧說徧益，方名為善。十、得大法身，具
X08n0240_p0737a10║足自在，故名法雲。此有二義：一、得大法身如雲，能
X08n0240_p0737a11║說法如雨，自在用故；二、諸佛大法雲雨，悉能受故。
X08n0240_p0737a12║佛子！此菩薩十地，三世諸佛已說、當說、今說。
X08n0240_p0737a13║四、結名顯勝。
X08n0240_p0737a14║佛子！我不見有諸佛國土，其中如來不說此十地者。
X08n0240_p0737a15║釋文第三舉十方同說彰地要勝，為欲令物生渴
X08n0240_p0737a16║仰故。文中二：初云不見不說，反顯十方報化皆說。
X08n0240_p0737a17║何以故？此是菩薩摩訶薩向菩提最上道，亦是清淨
X08n0240_p0737a18║法光明門，所謂：分別演說菩薩諸地。佛子！此處不可
X08n0240_p0737a19║思議，所謂：諸菩薩所證智。
X08n0240_p0737a20║二、徵釋所由也。徵云：佛國不同，化儀亦異，如何十
X08n0240_p0737a21║地要皆說耶？釋意云：此最勝故，謂萬法皆如，體如
X08n0240_p0737a22║成聖，離斯證智，皆是隨宜，故為要勝。已上本分竟。
X08n0240_p0737a23║第六、爾時，金剛藏菩薩說此下，請分中三：初、說已
X08n0240_p0737a24║默住；二、是時下，三家五請；三、爾時，金剛藏觀察下，
X08n0240_p0737b01║許說分齊。所以默者，將欲說之，必固默之，欲令大
X08n0240_p0737b02║眾渴仰請說故。所以俟請者，略有二義：一、增諸菩
X08n0240_p0737b03║薩尊敬法故；二、前舉地歎勝，為增樂欲，令此請中
X08n0240_p0737b04║生解勝故。云何生解？謂由請故，得說默之，由顯地
X08n0240_p0737b05║體甚深，離於言念，令眾先解；後聞說分，不隨聲取，
X08n0240_p0737b06║離謬解故。即復由此，故有第三、示說分齊。今初。
X08n0240_p0737b07║爾時，金剛藏菩薩說此菩薩十地名已，默然而住，不
X08n0240_p0737b08║復分別。
X08n0240_p0737b09║此初說已默住。第二請中三家請殊即分三段，謂
X08n0240_p0737b10║初解脫月請、二大眾請、三如來請。所以要三家者，
X08n0240_p0737b11║眾首顯揚當機渴仰，化主加勸事方周故。又佛請
X08n0240_p0737b12║者即名為加，謂眾雖已請，要假主佛威光方堪說
X08n0240_p0737b13║故。亦名為教，如來教說顯剛藏說傳佛教故。又前
X08n0240_p0737b14║二家請，顯此地法因人修故。後一家請，顯此地法
X08n0240_p0737b15║佛所證故。三請三止文有六段，止請相乘且為五
X08n0240_p0737b16║段：一怪默騰疑請；二法深難受止；三歎眾堪聞請；
X08n0240_p0737b17║四不堪有損止，雖有堪者亦有不堪故；五雙歎人
X08n0240_p0737b18║法請，謂不堪聞者以法深故，亦得佛護固應為說，
X08n0240_p0737b19║於是剛藏理窮更無違請。
X08n0240_p0737b20║是時，一切菩薩眾聞菩薩十地名，不聞解釋，咸生渴
X08n0240_p0737b21║仰，作如是念：何因何緣，金剛藏菩薩唯說菩薩十地
X08n0240_p0737b22║名而不解釋？
X08n0240_p0737b23║就初請中分二：初、明大眾覩默生疑；二、解脫月下，
X08n0240_p0737b24║騰疑為請。今初，言何因何緣者，疑怪之辭。為因說
X08n0240_p0737c01║者不能說耶？為緣聽者不堪聞耶？
X08n0240_p0737c02║解脫月菩薩知諸大眾心之所念，以頌問金剛藏菩
X08n0240_p0737c03║薩曰：
X08n0240_p0737c04║二、騰疑為請。初、敘請因領眾疑念。
X08n0240_p0737c05║何故淨覺人，念智功德具，說諸上妙地？
X08n0240_p0737c06║有力不解釋，一切咸決定，勇猛無怯弱。
X08n0240_p0737c07║何故說地名，而不為開演，諸地妙義趣？
X08n0240_p0737c08║此眾皆欲聞，其心無怯弱，願為分別說。
X08n0240_p0737c09║眾會悉清淨，離懈怠嚴潔，能堅固不動，
X08n0240_p0737c10║具功德智慧，相視咸恭敬，一切悉專仰。
X08n0240_p0737c11║如蜂念好蜜，如渴思甘露。
X08n0240_p0737c12║二、以頌正請。文有五偈，顯說、聽無過，是以應說。初
X08n0240_p0737c13║一偈說者無過，遣大眾何因之疑；後四偈聽者無
X08n0240_p0737c14║過，亦遣大眾何緣之疑。今初，歎說者淨覺無過，何
X08n0240_p0737c15║故不解釋耶？然說法之過有三種：一、慳、嫉不說，二、
X08n0240_p0737c16║懈怠不說，三、無辯力不樂說。今離此三過，謂由無
X08n0240_p0737c17║瞋等功德具故，離慳、嫉過；二、由前已說上妙地名
X08n0240_p0737c18║故，無說法懈過；三、由有樂說辯力，無不樂說過。二、
X08n0240_p0737c19║歎聽者無過中四偈：初二偈歎同生眾，次一偈歎
X08n0240_p0737c20║異生眾，後一偈雙歎。今初，二偈歎根、欲。前偈歎根，
X08n0240_p0737c21║故云決定；次偈歎欲，故云欲聞。若有欲無根，雖聞
X08n0240_p0737c22║不解；有根無欲，設聞不受，故須雙歎。此中意明但
X08n0240_p0737c23║有根而無欲，不堪聞法。今前偈於教決解、於理決
X08n0240_p0737c24║證，具二決定，為非現前之根；復有今偈現前之欲，
X08n0240_p0738a01║教、證決定，故堪受也。根、欲雙具諸地妙義，願為說
X08n0240_p0738a02║之。第二，一偈歎異生眾。但云眾會，故雙歎根、欲。初
X08n0240_p0738a03║句為總，心無濁故，名為清淨；後三句為別，別離六
X08n0240_p0738a04║濁：一、不欲濁，謂心無飡采，故離懈怠治之；二、威儀
X08n0240_p0738a05║濁，不恭肅故，嚴整治之；三、五蓋濁，貪名等故，潔淨
X08n0240_p0738a06║治之；四、異想濁，謂貢高雜染、輕慢雜染等，皆名異
X08n0240_p0738a07║想，今說行堅固不動治之；五、不足功德濁，善根微
X08n0240_p0738a08║少，於彼說不樂住具功德治之；六、愚癡濁，謂愚暗
X08n0240_p0738a09║不了，故智慧治之。後一偈雙歎。二眾瞻侍，則徧四
X08n0240_p0738a10║偈。然蜂之念蜜、渴之思漿，喻希法喜解脫之味；復
X08n0240_p0738a11║言好蜜甘露，顯法之妙。思渴情深，大眾如此，故應
X08n0240_p0738a12║說也。
X08n0240_p0738a13║爾時，大智無所畏金剛藏菩薩聞說是已，欲令眾會
X08n0240_p0738a14║心歡喜故，為諸佛子而說頌言：
X08n0240_p0738a15║第二、法深難受，止先敘意。為眾歡喜，是總酬答相。
X08n0240_p0738a16║菩薩行地事，最上諸佛本，顯示分別說，
X08n0240_p0738a17║第一希有難，微細難可見，離念超心地。
X08n0240_p0738a18║出生佛境界，聞者悉迷惑。
X08n0240_p0738a19║酬中五偈分四：初二頌法難說，遣上何因之疑。於
X08n0240_p0738a20║中難者是總相。云何難？謂難得難證故。難得有四：
X08n0240_p0738a21║一微細難得，顯非聞慧境故；二難見難得，亦非思
X08n0240_p0738a22║慧心眼見故；三離念難得，亦非世間修慧境故，以
X08n0240_p0738a23║地智是真修故，非地前分別心數緣修之境；四超
X08n0240_p0738a24║心地故。難得非唯非地前之境，亦非登地已上報
X08n0240_p0738b01║生善得修道智境，謂變易所起異熟心識名為報
X08n0240_p0738b02║生，生便能知無常等智，故名善得修道智，以非照
X08n0240_p0738b03║實之智故。亦不測地智知無常等，未忘心境名為
X08n0240_p0738b04║心地，以七地已前皆容出觀故。又善得修道智即
X08n0240_p0738b05║後得智，非根本智。既非四心之境，是誰境耶？即佛
X08n0240_p0738b06║智故。何者是智？見實義故。所以難說者，恐聞者隨
X08n0240_p0738b07║聞取著生迷惑故。
X08n0240_p0738b08║持心如金剛，深信佛勝智，知心地無我，
X08n0240_p0738b09║能聞此勝法。
X08n0240_p0738b10║第二、一頌顯難聞者，然具德能聞反顯難聞，兼欲
X08n0240_p0738b11║使人學能聞故。初句為總，謂持聽法心堅如金剛
X08n0240_p0738b12║則能得聞。第二句即決定信堅。深信者，謂於佛智
X08n0240_p0738b13║設心智不及，仰推佛智非我境界，是深信相。佛勝
X08n0240_p0738b14║智即法華所說權實二智，經云：諸佛智慧甚深無
X08n0240_p0738b15║量，其智慧門難解難入。故云勝智。堅證者有二義：
X08n0240_p0738b16║一、知是能證；二、心地是所證，即二空真理所依之
X08n0240_p0738b17║事，謂唯識相。言無我者，通能所證，於此二類如實
X08n0240_p0738b18║了知我法二空成無成智。末句結成。既知難聞之
X08n0240_p0738b19║義，如是具上二堅，方聞上來微細勝智。
X08n0240_p0738b20║如空中彩畫，如空中風相，牟尼智如是。
X08n0240_p0738b21║分別甚難見。
X08n0240_p0738b22║第三，一頌喻顯說聞。
X08n0240_p0738b23║補義云：此二喻，疏取論有多釋，今約義總釋。空喻
X08n0240_p0738b24║佛無依智，經云：佛智如空，無所依故。畫喻說相，風
X08n0240_p0738c01║喻音聲聞相，二者皆無所依。以喻地智難聞，故合
X08n0240_p0738c02║云牟尼智。如是分別甚難見。
X08n0240_p0738c03║我念佛智慧，最勝難思議，世間無能受，
X08n0240_p0738c04║默然而不說。
X08n0240_p0738c05║第四、一頌舉難結默。意云：說聞本在證見，難見說
X08n0240_p0738c06║之何益？況復難信，故我默然。
X08n0240_p0738c07║爾時，解脫月菩薩聞是說已，白金剛藏菩薩言：
X08n0240_p0738c08║第三解脫月，歎眾堪聞請。前已歎竟，此復歎者，由
X08n0240_p0738c09║聞上言證信難得，顯示此眾有信有證有堪能故。
X08n0240_p0738c10║長行先敘請。
X08n0240_p0738c11║佛子！今此眾會皆悉已集，善淨深心，善潔思念，善修
X08n0240_p0738c12║諸行，善集助道，善能親近百千億佛，成就無量功德
X08n0240_p0738c13║善根。
X08n0240_p0738c14║此下發言正請。於中三：初陳眾集，次云善淨下歎
X08n0240_p0738c15║德。文有十句：初句為總，餘九為別。初善淨深心，離
X08n0240_p0738c16║教證過故名善淨心：一具修諸善行故，即下教淨；
X08n0240_p0738c17║二與理相應故，即下證淨。善潔思念下九句，前五
X08n0240_p0738c18║句教淨，後捨離下四句證教淨。謂順教修行名為
X08n0240_p0738c19║教淨，證理起行名證淨。今初五句中，一善潔思念
X08n0240_p0738c20║即欲淨，二善修諸行求淨三業，三善集助道即生
X08n0240_p0738c21║得淨，四善能等即受持淨，五成就善根即行淨。
X08n0240_p0738c22║捨離癡惑，無有垢染，深心信解，於佛法中不隨他教。
X08n0240_p0738c23║次此四句證淨也。捨離癡惑者，真見道中決理無
X08n0240_p0738c24║惑，皆破無明故。二、無有垢染即不行淨，修道中一
X08n0240_p0739a01║切煩惱不行故。煩惱即是垢染，不行即是無有。三、
X08n0240_p0739a02║深心信解即無厭足淨，謂不樂小乘，決定信佛勝
X08n0240_p0739a03║功德故。四、於佛法下不隨他教淨，謂於趣菩薩地
X08n0240_p0739a04║盡道中自正行故。歎德竟。
X08n0240_p0739a05║善哉！佛子！當承佛神力而為演說，此諸菩薩於如是
X08n0240_p0739a06║等甚深之處皆能證知。
X08n0240_p0739a07║二，結請。
X08n0240_p0739a08║爾時，解脫月菩薩欲重宣其義而說頌曰：
X08n0240_p0739a09║願說最安隱，菩薩無上行，分別於諸地。
X08n0240_p0739a10║智淨成正覺。此眾無諸垢，志解悉明潔，
X08n0240_p0739a11║承事無量佛，能知此地義。
X08n0240_p0739a12║二重頌中二偈：初偈直舉法請，次偈重頌前義。
X08n0240_p0739a13║爾時，金剛藏菩薩言：佛子！雖此眾集善淨思念，捨離
X08n0240_p0739a14║愚癡及以疑惑，於甚深法不隨他教。
X08n0240_p0739a15║第四、不堪有損。止長行中，先領所歎，對下有損，所
X08n0240_p0739a16║以言雖。
X08n0240_p0739a17║然有其餘劣解眾生，聞此甚深難思議事，多生疑惑，
X08n0240_p0739a18║於長夜中受諸衰惱。我愍此等，是故默然。
X08n0240_p0739a19║後正舉損違請。劣解之人通凡小等，皆是迷法之
X08n0240_p0739a20║器故。多生疑者，正行相違，猶豫義故。惑者心迷，於
X08n0240_p0739a21║理能破壞善法故。此明現損。長夜下。明其當損。我
X08n0240_p0739a22║愍此下。結默違請。
X08n0240_p0739a23║爾時，金剛藏菩薩欲重宣其義而說頌曰：
X08n0240_p0739a24║雖此眾淨廣智慧，甚深明利能決擇，
X08n0240_p0739b01║其心不動如山王，不可傾覆猶大海，
X08n0240_p0739b02║有行未久解未得，隨識而行不隨智，
X08n0240_p0739b03║聞此生疑墮惡道，我愍是等故不說。
X08n0240_p0739b04║偈中亦二：前一偈頌領前段，後一偈頌後段。不堪
X08n0240_p0739b05║有損，下文第五雙歎人法。請中復重請者，示彼疑
X08n0240_p0739b06║惑應須斷之，豈可避之？避之不說有多過咎。何等
X08n0240_p0739b07║過咎？不得成就一切佛法。
X08n0240_p0739b08║爾時，解脫月菩薩重白金剛藏菩薩言：佛子！願承佛
X08n0240_p0739b09║神力，分別說此不思議法，此人當得如來護念而生
X08n0240_p0739b10║信受。何以故？說十地時，一切菩薩法應如是，得佛護
X08n0240_p0739b11║念；得護念故，於此智地能生勇猛。何以故？此是菩薩
X08n0240_p0739b12║最初所行，成就一切諸佛法故。譬如書字、數說，一切
X08n0240_p0739b13║皆以字母為本；字母究竟，無有少分離字母者。佛子！
X08n0240_p0739b14║一切佛法皆以十地為本；十地究竟，修行成就，得一
X08n0240_p0739b15║切智。是故，佛子！願為演說，此人必為如來所護，令其
X08n0240_p0739b16║信受。爾時，解脫月菩薩欲重宣其義而說頌曰：
X08n0240_p0739b17║善哉佛子願演說，趣入菩提諸地行，
X08n0240_p0739b18║十方一切自在尊，莫不護念智根本，
X08n0240_p0739b19║此安住智亦究竟，一切佛法所從生，
X08n0240_p0739b20║譬如書數字母攝，如是佛法依於地。
X08n0240_p0739b21║第五雙歎人法請中亦二：先長行中初標請，何以
X08n0240_p0739b22║故下釋請，是故下結請。
X08n0240_p0739b23║補義云：此段長行有多釋大義，謂雖有不堪之機，
X08n0240_p0739b24║今說此大法佛必護念，若得護念亦令信受故。所
X08n0240_p0739c01║以佛必護念者，以諸佛之法必以教證為本，故設
X08n0240_p0739c02║字喻。今說地智是佛法之本，必為如來所護念也。
X08n0240_p0739c03║次重頌義亦可知。
X08n0240_p0739c04║爾時，諸大菩薩眾一時同聲向金剛藏菩薩而說頌
X08n0240_p0739c05║言：
X08n0240_p0739c06║上妙無垢智，無邊分別辯，宣暢深美言，
X08n0240_p0739c07║第一義相應，念持清淨行，十力集功德，
X08n0240_p0739c08║辯才分別義，說此最勝地。定戒集正心，
X08n0240_p0739c09║離我慢邪見，此眾無疑念，唯願聞善說。
X08n0240_p0739c10║如渴思冷水，如饑念美食，如病憶良藥。
X08n0240_p0739c11║如蜂貪好蜜，我等亦如是，願聞甘露法。
X08n0240_p0739c12║善哉廣大智，願說入諸地，成十力無礙。
X08n0240_p0739c13║善逝一切行。
X08n0240_p0739c14║第二海會大眾同請者，自陳有根有欲。於中前有
X08n0240_p0739c15║四偈半歎人，後善哉下有一偈歎法成益。歎人中
X08n0240_p0739c16║二偈：前五句歎說者自成教證，後三句歎能令他
X08n0240_p0739c17║入。後二偈半歎聽者：初定戒下一偈歎眾有根；後
X08n0240_p0739c18║如渴下一偈歎眾有欲，顯示大眾求法轉深；後善
X08n0240_p0739c19║哉一偈歎法利益。
X08n0240_p0739c20║自下如來加請。前雖二家四請，為顯法勝復待佛
X08n0240_p0739c21║加。前來為分主、伴主，佛唯明意加，今欲具於身口
X08n0240_p0739c22║故佛重加。又前默與威神今有加請，今加為說不
X08n0240_p0739c23║與前同。上力被下說以為加，因加勸說目之為請，
X08n0240_p0739c24║加即是請。前加分中不加大眾，今此加者，前若即
X08n0240_p0740a01║加，說主無由三止；此若不加，請主前言得佛護念
X08n0240_p0740a02║便為無驗。上敘科意。
X08n0240_p0740a03║爾時，世尊從眉間出清淨光明，名菩薩力𦦨明，百千
X08n0240_p0740a04║阿僧祇光明以為眷屬，普照十方一切世界靡不周
X08n0240_p0740a05║徧，三惡道苦皆得休息；又照一切如來眾會，顯現諸
X08n0240_p0740a06║佛不思議力；又照十方一切世界，一切諸佛所加說
X08n0240_p0740a07║法菩薩之身。作是事已，於上虗空中成大光明雲網
X08n0240_p0740a08║臺而住。
X08n0240_p0740a09║初、主佛光加。文中通有八業二身。先長行有七業
X08n0240_p0740a10║二身，頌中但明請業。先此佛光照十方，後十方佛
X08n0240_p0740a11║放光照此方。二光互照，必互相見。二段皆有二身
X08n0240_p0740a12║七業。今初，先明光體業用；作是事已下，正明所作。
X08n0240_p0740a13║今初，先明光本。上加於下，多用眉間之光，亦表將
X08n0240_p0740a14║說中正之道。出清淨下，正明體用。文有六業：一、覺
X08n0240_p0740a15║業，即光明體。謂光照菩薩身已，自覺如來力加故。
X08n0240_p0740a16║覺照光明，故曰𦦨明。二、百千下，因業。能生眷屬故。
X08n0240_p0740a17║三、普照下，卷舒業。舒則普照十方，卷則還入常光。
X08n0240_p0740a18║今文略無卷業。四、三惡下，止業。皆息苦故。五、降伏
X08n0240_p0740a19║業。論經一切魔宮隱蔽不現，今經闕此。六、又照一
X08n0240_p0740a20║切下，敬業。顯現佛會，令物敬故。七、又照十方下，示
X08n0240_p0740a21║現業。正為令眾見、說、聽者皆得佛加，堪說、聽故。長
X08n0240_p0740a22║行受身加之名，偏從此立。作是已下，二、正顯所作，
X08n0240_p0740a23║即二身之一。言二身者：一、流星身，往來他方世界
X08n0240_p0740a24║故；二、如日身，謂如日處空，即此所作，於上空中為
X08n0240_p0740b01║臺是也。以身約有體，業約有用。
X08n0240_p0740b02║時，十方諸佛悉亦如是，從眉間出清淨光明，其光名
X08n0240_p0740b03║號、眷屬、作業悉同於此，又亦照此娑婆世界佛及大
X08n0240_p0740b04║眾并金剛藏菩薩身師子座已，於上虗空中成大光
X08n0240_p0740b05║明雲網臺。
X08n0240_p0740b06║二、十方佛放光照此者，正為照此。然其作業亦周
X08n0240_p0740b07║十方，七業二身不殊此佛，故云悉同。
X08n0240_p0740b08║時，光臺中以諸佛威神力故而說頌言：
X08n0240_p0740b09║第二頌明請業所依，望前猶屬於身。
X08n0240_p0740b10║佛無等等如虗空，十方無量勝功德，
X08n0240_p0740b11║人間最勝世中上，釋師子法加於彼。
X08n0240_p0740b12║正請中五偈分二：前四加請所說，後一教說分齊。
X08n0240_p0740b13║前中先二偈舉法請，後二偈舉益請。前中初正顯
X08n0240_p0740b14║作加，後一偈顯加所為。初中言世中上者，具四種
X08n0240_p0740b15║勝義，故云世中上。四勝者：一者自在勝，所作無礙
X08n0240_p0740b16║故，謂不為他屈。他即二障，由離二障解脫自在不
X08n0240_p0740b17║染如空，即經云無等等。二力勝，經即十力，能伏邪
X08n0240_p0740b18║智之冤敵故。三眷屬勝，即無量勝，功德人間最勝。
X08n0240_p0740b19║四種姓勝，謂家姓勝，即釋師子，以釋姓為輪王貴
X08n0240_p0740b20║胄故。由上四義故稱法王，名世中上。今具勝德之
X08n0240_p0740b21║人加金剛藏。
X08n0240_p0740b22║佛子當承諸佛力，開此法王最勝藏，
X08n0240_p0740b23║諸地廣智勝妙行，以佛威神分別說。
X08n0240_p0740b24║第二、一偈加所為者，欲令開曉法藏義故。勝藏有
X08n0240_p0740c01║二種：一、義藏；二、字藏。義藏即勝妙行。行者，諸菩薩
X08n0240_p0740c02║行，所謂助道法故。妙者，真實證故，即是證道。勝者，
X08n0240_p0740c03║神力勝故，是不住道。染淨無礙，故云神力。如是顯
X08n0240_p0740c04║示深妙勝上之義。二字藏者，即諸地廣智及分別
X08n0240_p0740c05║說。上舉法請
X08n0240_p0740c06║若為善逝力所加，當得法寶入其心。
X08n0240_p0740c07║第二、舉益請者，顯所說法利他，有三時益故。二偈
X08n0240_p0740c08║分三：初半偈聞時益。若得上加，則法寶入心，成聞
X08n0240_p0740c09║持益。即上解脫月請云：此不思議法，當得如來護
X08n0240_p0740c10║念而生信受。
X08n0240_p0740c11║諸地無垢次第滿，亦具如來十種力。
X08n0240_p0740c12║次半偈修時益，上句修時因圓，下句所修果滿。
X08n0240_p0740c13║雖住海水劫火中，堪受此法必得聞。
X08n0240_p0740c14║其有生疑不信者，永不得聞如是義。
X08n0240_p0740c15║後一偈顯轉生益，即具堅種人。上半順明有信之
X08n0240_p0740c16║益，下半反顯舉無信之損。堅種人者，謂具金剛種，
X08n0240_p0740c17║雖在八難而得聞故，地獄天子三重頓圓。此中意
X08n0240_p0740c18║顯有信受者，雖在惡道難處而得聞經，以難不障
X08n0240_p0740c19║聞故言雖也。海水劫火是轉生難處，大海龍宮即
X08n0240_p0740c20║是惡道畜生趣故。劫火中者即是善趣，指色界二
X08n0240_p0740c21║禪，以火燒初禪二禪不壞，而二禪已上天人為長
X08n0240_p0740c22║壽天難亦得聞經。
X08n0240_p0740c23║補義云：總顯法勝，聞種堅固，故經有如人食少金
X08n0240_p0740c24║剛之喻，而疏多義，槩不出此。
X08n0240_p0741a01║應說諸地勝智道，入住展轉次修習。
X08n0240_p0741a02║從行境界法智生，利益一切眾生故。
X08n0240_p0741a03║第二、一偈教說分齊中應說諸地者，總勸也。說地
X08n0240_p0741a04║何義？謂說前字藏之中諸地廣智三漸次相故。云
X08n0240_p0741a05║何為三？一、觀漸次，二、證漸次，三、修漸次。此即十地
X08n0240_p0741a06║之中加行、根本、後得三智，為地地中初、中、後相勝
X08n0240_p0741a07║智。道猶因也，以加行智為正證勝智之漸次故。次
X08n0240_p0741a08║入、住展轉者，是證漸次。入者入地心，住即住地心，
X08n0240_p0741a09║未轉向餘地故。展轉即出地心，地地轉所住處故。
X08n0240_p0741a10║即此三心證智自為漸次，以後得智要由正真修
X08n0240_p0741a11║行方能了俗，故名修行漸次。言法智者，正辨後得
X08n0240_p0741a12║智體緣法別，故一名為法智。此智從二境生：一、由
X08n0240_p0741a13║證真，故云從行故；二、外能了俗，故云從境生。謂以
X08n0240_p0741a14║正證之行行於俗境，是後得也。利益眾生一句，結
X08n0240_p0741a15║說之益，亦是後得智境。正證之義，廣如疏釋。
X08n0240_p0741a16║爾時，金剛藏菩薩觀察十方，欲令大眾增淨信故，而
X08n0240_p0741a17║說偈曰：
X08n0240_p0741a18║此下第三許說分齊，謂所說不過義說二大，是地
X08n0240_p0741a19║分齊。於中先敘說儀，後正顯偈辭。今初觀察十方
X08n0240_p0741a20║是敘說儀，觀十方佛將欲承力故無我慢，觀十方
X08n0240_p0741a21║機擬將普被故無偏心，故上下文皆云承佛神力
X08n0240_p0741a22║普觀十方也。欲令大眾增淨信者是敘說意，謂眾
X08n0240_p0741a23║先有信深渴所聞，今更示說正地二大，增益聞者
X08n0240_p0741a24║堪受正義，不如言取名增淨信。義名所以深廣稱
X08n0240_p0741b01║大，即是當法受名。說名詮表，因於此說得彼義故，
X08n0240_p0741b02║依於彼義說名為大，大之說故依他受稱。於中先
X08n0240_p0741b03║就義大，次為說大，後辨雙融。義中有三：一約果海，
X08n0240_p0741b04║可以總標令人知有名為可說，不可指斥示人名
X08n0240_p0741b05║不可說。二約證處，既所證理離相離名，還云此法
X08n0240_p0741b06║不說聞，以此遣言之言當彼法故名為可說，有言
X08n0240_p0741b07║斯遣名不可說。三約本智，謂以遮詮易解故名可
X08n0240_p0741b08║說，直詮不逮故不可說。此三大義也。次就說中亦
X08n0240_p0741b09║有三：一約後得智，隨事行相可以言辭分別是則
X08n0240_p0741b10║可說，是出世間故不可說。二約加行智，謂是意言
X08n0240_p0741b11║觀故是則可說，觀中行相言不至故名不可說。三
X08n0240_p0741b12║約寄位法，可以寄此表示令人解十地故名為可
X08n0240_p0741b13║說，不可以此即為十地名不可說。後約雙融中，此
X08n0240_p0741b14║上六法各說果海即是無說，無說之說無二俱融，
X08n0240_p0741b15║準思可知。上來敘意竟。
X08n0240_p0741b16║如來大仙道，微妙難可知，非念離諸念，
X08n0240_p0741b17║求見不可得，無生亦無滅，性淨恒寂然。
X08n0240_p0741b18║離垢聰慧人，彼智所行處。
X08n0240_p0741b19║第二正顯偈辭，有十二偈，分為二段：前七偈顯義
X08n0240_p0741b20║大，後五偈明說大。初四偈總顯地微，有二：初二偈
X08n0240_p0741b21║總顯，次二偈別顯，二一偈類顯，三一偈對彰，四一
X08n0240_p0741b22║偈喻顯。初中先二偈正顯地智微妙之相，以依智
X08n0240_p0741b23║地說故，謂聖道是體，難知故微也。大仙是佛，道是
X08n0240_p0741b24║所證，謂微妙地智是因，依修證智得成功果故，指
X08n0240_p0741c01║此地智是佛道也。次六句顯微所以非念者，謂非
X08n0240_p0741c02║念慮分別心者之境界也，以智體無念故云離念。
X08n0240_p0741c03║次五句明證時甚微，初句總求欲正見難可得故。
X08n0240_p0741c04║次四句別有四微，初即功德甚微不生不滅，謂無
X08n0240_p0741c05║住涅槃寂用無礙功德。次句即清淨甚微，謂性離
X08n0240_p0741c06║煩惱無不離之時故恒寂然，即性淨涅槃。三句言
X08n0240_p0741c07║離垢者即觀行甚微，謂觀智中離無明垢故。四句
X08n0240_p0741c08║聰慧人下即依止甚微，聰慧人者登地已上有智
X08n0240_p0741c09║之者。此上四微並異凡小，總顯地智故。
X08n0240_p0741c10║自性本空寂，無二亦無盡，解脫於諸趣，
X08n0240_p0741c11║涅槃平等性，非初非中後，非言辭所說，
X08n0240_p0741c12║出過於三世，其相如虗空。
X08n0240_p0741c13║次二偈別顯微相，謂微之體、相也。是智有二相：初
X08n0240_p0741c14║二句明同相，智體空寂故；後六句不同相，智位差
X08n0240_p0741c15║別故。初二句言自性等者，謂此智自體本空寂故。
X08n0240_p0741c16║何以言同？此即性淨涅槃。上同諸佛，下同眾生，一
X08n0240_p0741c17║切眾生皆有此故；橫同諸法，諸法如故，此如即是
X08n0240_p0741c18║自體空故。一切皆以空為自性，智性、色性本無差
X08n0240_p0741c19║別，一切皆有安樂性故。下句別釋空義。疏依論，經
X08n0240_p0741c20║云：有、不二、不盡釋。約此句，離三種空攝真空相。三
X08n0240_p0741c21║種空者，即地前空。亂意菩薩有三種疑：一、疑空滅
X08n0240_p0741c22║色，取斷滅空。此失空如來藏，即損減謗也。二、疑空
X08n0240_p0741c23║異色，取色外空。三、疑空是物，取空是有。今言有，即
X08n0240_p0741c24║非斷滅，故云色即是空。言不二者，謂不異此空智，
X08n0240_p0742a01║更有異空。言不盡者，謂空非有物之可轉滅，故云
X08n0240_p0742a02║空即是色，非別有空。離此三空，即見自性本空，空
X08n0240_p0742a03║如來藏矣。此疏依論經釋。次解脫下，有六句，即方
X08n0240_p0742a04║便淨涅槃，謂不同凡、小修斷故，即智之性為性淨，
X08n0240_p0742a05║以智出惑、障為方便淨解脫。於諸趣者，謂於諸趣
X08n0240_p0742a06║得，以離諸趣雜染為解脫故。言平等者，世間之性
X08n0240_p0742a07║即涅槃故，以生死即涅槃，非若二乘背生死也。謂
X08n0240_p0742a08║三時無斷，方說斷惑，故云非。初、中、後非言辭下，三
X08n0240_p0742a09║句明三德。初句即般若德，是觀行相，謂無分別觀，
X08n0240_p0742a10║體絕名言，真智內發。次句即法身德，是轉依相，謂
X08n0240_p0742a11║轉無常依，故出過三世。三、其相如虗空，即解脫相，
X08n0240_p0742a12║謂不同聲聞猶有二障，今此二障雙亡，故如空無
X08n0240_p0742a13║礙。此不同相，由得前同，成斯不同；能顯前同，有離
X08n0240_p0742a14║障清淨。如融金成像，像非金外。
X08n0240_p0742a15║寂滅佛所行，言說莫能及，地行亦如是。
X08n0240_p0742a16║難說難可受。
X08n0240_p0742a17║第二、一偈類他行微。於中上半牒前地智離言以
X08n0240_p0742a18║為能類，下半正舉地行以為所類，謂以上地智類
X08n0240_p0742a19║顯地行為甚微妙。寂即同相性淨，涅槃自性寂故。
X08n0240_p0742a20║滅即不同相方便淨，涅槃要智緣滅，非約性滅故。
X08n0240_p0742a21║此二涅槃是佛所行，故言不及。行者，證也。言不及
X08n0240_p0742a22║者，說聽皆難也。下半所類者，謂非唯證智如是深
X08n0240_p0742a23║玄，而令智眷屬行亦難說。受檀等六度是智眷屬，
X08n0240_p0742a24║設地是地體，意在舉地取行，故云地行。將此地智
X08n0240_p0742b01║修行檀等，故名同行。同彼事而行故，斯即後得為
X08n0240_p0742b02║證智眷屬也。
X08n0240_p0742b03║智起佛境界，非念離心道，非蘊、界、處門。
X08n0240_p0742b04║智知意不及。
X08n0240_p0742b05║第三、一偈寄對彰微者，對聞、思等以顯微故。初句
X08n0240_p0742b06║舉法體智，即所起地智，即前五偈明根本之智。起
X08n0240_p0742b07║者，即加行、後得。二皆觀如，如即佛境。次非念下，二
X08n0240_p0742b08║句明難說。於中，初句非心數，故難說。非念者，非思
X08n0240_p0742b09║慧境故。離心道者，非報生識智境。報生識者，如上
X08n0240_p0742b10║違請中辨。次句明不同三科，有色、心、根、境，故不可
X08n0240_p0742b11║說。經文無說字，以門即是說，故法華以說為智慧
X08n0240_p0742b12║門。下句不可聞智知者，唯證智知故。意不及者，如
X08n0240_p0742b13║聞敢故，即依智不依識。
X08n0240_p0742b14║如空中鳥迹，難說難可示。如是十地義，
X08n0240_p0742b15║心意不能了。
X08n0240_p0742b16║第四一偈，喻顯地微。此中喻者，不取餘處虗空，亦
X08n0240_p0742b17║不取沙土之迹，正取空中鳥迹，以空中鳥迹不可
X08n0240_p0742b18║說示故。前風畫喻，是顯默不說意。此中喻及難說，
X08n0240_p0742b19║誠眾捨著，許為宣說，意不同也。以著心隨聲取義，
X08n0240_p0742b20║有多過故。意令大眾自知離過，所以酷明難說難
X08n0240_p0742b21║聞。
X08n0240_p0742b22║慈悲及願力，出生入地行，次第圓滿心。
X08n0240_p0742b23║智行非慮境，是境界難見，可知不可說。
X08n0240_p0742b24║自此下，第二、復顯說大，令生正信。五偈分三：初、一
X08n0240_p0742c01║偈半正顯說大三成就義；二、有三偈彰己無過，誡
X08n0240_p0742c02║眾除失；三、有半偈示說分齊，但是說因。今初，言三
X08n0240_p0742c03║成就者：一、因成就大，謂慈、悲、願、力為起行本，故名
X08n0240_p0742c04║為因；二、因漸成就大，謂聞、思、慧等為出世智因，起
X08n0240_p0742c05║之不頓，故名為漸；三、教說修成就大，謂即修慧。真
X08n0240_p0742c06║修契實，如於正證，可寄言詮，故名教說。教說二字，
X08n0240_p0742c07║正揀大義，非如果分不可說故。因成就大者，即初
X08n0240_p0742c08║二句。慈、悲是利他，願通二利，力通上三。以二利熏
X08n0240_p0742c09║修，不同二乘，故名為力。下句即二利之功，出生地
X08n0240_p0742c10║行，正是因義。二、因漸成就大，即次、第二字。三、圓滿
X08n0240_p0742c11║下，明教說修成就大。此有二種：一、滿足修，即初八
X08n0240_p0742c12║字；二者、觀修，即後兩句。真修位極，世慮都寂，能滿
X08n0240_p0742c13║地智，名滿足修；真智內發，寂照分明，名為觀修。如
X08n0240_p0742c14║瑩明鏡，垢無不淨，如滿足修；鑒無不徹，如彼觀修。
X08n0240_p0742c15║二修如於出世，但是因分之終；正證捨修，方名果
X08n0240_p0742c16║分。文中慮即聞、思，智即真修之智，心即真修心體。
X08n0240_p0742c17║謂若無聞、思緣慮之心，方名真修之心圓滿，故唯
X08n0240_p0742c18║真修之智所能行耳，故云智行非慮境。次觀修中
X08n0240_p0742c19║是境界者，即真修之境。難見者，非聞、思能見。可知
X08n0240_p0742c20║者，唯真修自心寂照方知，知即見也。既難可見，亦
X08n0240_p0742c21║難可說，而隨修以顯說大中收，不同果分，但是深
X08n0240_p0742c22║義。
X08n0240_p0742c23║佛力故開演，汝等應敬受。如是智入行，
X08n0240_p0742c24║億劫說不盡，我今但略說，真實義無餘。
X08n0240_p0743a01║一心恭敬待。我承佛力說，勝法微妙音，
X08n0240_p0743a02║譬喻字相應，無量佛神力，咸來入我身。
X08n0240_p0743a03║第二、佛力下，彰己無過，誡眾無失。有三偈：初半偈
X08n0240_p0743a04║總明，後二偈半別顯。今初，由說、聽者各有二過，不
X08n0240_p0743a05║能得證，故並彰離。說者二過：一、佛不隨喜說，今云
X08n0240_p0743a06║佛力開演，則知佛已隨喜；二、不平等，今云汝等應
X08n0240_p0743a07║受，則情無彼此。聽二過者：一、見諍過，言我法是、彼
X08n0240_p0743a08║法非，如是執著種種諸見；二、於說法者不生恭敬，
X08n0240_p0743a09║今令敬受，則雙離二過。以敬法故，無諍過；以敬人
X08n0240_p0743a10║故，無後過。次別顯中二偈半，廣上承力、開演、敬受。
X08n0240_p0743a11║分三段：初一偈顯開演，次一偈顯受，後半偈顯承
X08n0240_p0743a12║力。
X08n0240_p0743a13║此處難宣示，我今說少分。
X08n0240_p0743a14║第三、示說分齊半偈。言此處者，即牒上義說二大
X08n0240_p0743a15║為此處也。少分者，但是說因耳，謂果分則不可說
X08n0240_p0743a16║也。因果有二義：一、就十地以證智為果分，方便寄
X08n0240_p0743a17║法等為因分，謂寄法可說而證智則不可說也。又
X08n0240_p0743a18║以地法為趣究竟果海之因，所趣果海離言故不
X08n0240_p0743a19║可說，故今地法但說因耳。若以普賢行願廣大如
X08n0240_p0743a20║空冥同果海，皆不可說也。空中鳥迹喻正顯此。
X08n0240_p0743a21║大文。自下第七明說分中三門分別：一來意，二釋
X08n0240_p0743a22║名，三釋文。今初來意者，請儀既終，已示分齊，彰其
X08n0240_p0743a23║地實。地實難明，寄顯在相，相即因分。從此已下，廣
X08n0240_p0743a24║名地相，令尋相得實，故有此來。又請分生其正解，
X08n0240_p0743b01║此後顯其行修，故次來也。二釋名，演暢宣陳十地
X08n0240_p0743b02║差別，故名說分。三釋文者，十地即為十段。就初地
X08n0240_p0743b03║中七門分別：一來意，二釋名，三斷障，四證理，五成
X08n0240_p0743b04║行，六得果，七釋文。初來意者，十地之中最初斷障
X08n0240_p0743b05║證理，得聖性故。二釋名者，唯識論云：初獲聖性，具
X08n0240_p0743b06║證二空，能益自他，生大歡喜故。此有三義：一得位，
X08n0240_p0743b07║二證理，三成行。由此三故，名極歡喜。三斷障者，唯
X08n0240_p0743b08║識論云：異生性障，是其所斷。異生即是凡夫，名凡
X08n0240_p0743b09║夫我相障。障於初地，是其所斷。由斯初地說斷二
X08n0240_p0743b10║愚及彼麤重：一執著我法愚，即異生障；二惡趣雜
X08n0240_p0743b11║染愚，即惡趣諸業果等。此雖非愚，愚品類攝。下九
X08n0240_p0743b12║地各有二愚。四所證理者，由斷前障，證徧行真如，
X08n0240_p0743b13║謂此真如二空所顯，無有一法而不在故。五所成
X08n0240_p0743b14║行者，略有四種：一約增勝，修成施行；二約所成，起
X08n0240_p0743b15║十六大；三約修成，謂信等十行；四約實行，謂十度
X08n0240_p0743b16║等無不皆修。六、所得果者，略有四種：一、得當地滿
X08n0240_p0743b17║時，調柔等四果；二、得檀行，成大財果；三、通達障空，
X08n0240_p0743b18║得一切障滅果；四、得三性、三無性理智等果。然上
X08n0240_p0743b19║諸門多約行布，若約圓融，一斷一切斷，一證一切
X08n0240_p0743b20║證，一行一切行，一得一切得也。七、釋文分二：先長
X08n0240_p0743b21║行，後偈頌。前中，若直就經文，應分為二：初明地法；
X08n0240_p0743b22║後佛子！菩薩住此地，多作閻浮提王下，地果。前中，
X08n0240_p0743b23║先廣明；後佛子！是名下，總結。前中有三：初明入心；
X08n0240_p0743b24║次佛子！此菩薩以大悲為首下，明住地心；後佛子！
X08n0240_p0743c01║菩薩住此歡喜地已，以大願力得見多佛下，明其
X08n0240_p0743c02║出心。十地之文大體皆爾，今且依論判。長行中分
X08n0240_p0743c03║二：先明初地說分；後佛子！菩薩住此下，校量分。前
X08n0240_p0743c04║中，依論總有一百句，分為三段：初四十句明住分；
X08n0240_p0743c05║二、佛子！菩薩住歡喜地下三十句，釋名分；後佛子！
X08n0240_p0743c06║菩薩住大悲下三十句，安住分。若通校量勝，即為
X08n0240_p0743c07║初地四分。初云住者，出世菩提心生，堅守初地，更
X08n0240_p0743c08║不退失，故稱為住。然十地之中既三心齊證，則地
X08n0240_p0743c09║地之中皆攝前之三位。此中住分攝發心住，其釋
X08n0240_p0743c10║名分攝歡喜行，後之二分攝救護眾生，離眾生相
X08n0240_p0743c11║迴向。今長行一百句中，初四十句明住分。
X08n0240_p0743c12║佛子！若有眾生深種善根，善修諸行，善集助道，善供
X08n0240_p0743c13║養諸佛，善集白淨法，為善知識，善攝善清淨深心，立
X08n0240_p0743c14║廣大志，生廣大解，慈悲現前。
X08n0240_p0743c15║今初，住分中文分為二：初別顯住法；後菩薩住如
X08n0240_p0743c16║是下，結住入位。前中四十句分四：初十句依何身，
X08n0240_p0743c17║次十句為何義，三有十句以何因，四有十句有何
X08n0240_p0743c18║相。今初，謂深種善根十句為所依身，次為求佛智
X08n0240_p0743c19║為所緣境義，三以大悲為首為發心之因，四以過
X08n0240_p0743c20║凡得聖為發心福利之相。今初，依何身十句：初若
X08n0240_p0743c21║有眾生深種善根，此句為總。眾生即解行之人。言
X08n0240_p0743c22║深種者，約行布，則經一僧祇已積資糧，故云深種。
X08n0240_p0743c23║論經名厚集，別有九句，有九種集：前六護煩惱行，
X08n0240_p0743c24║後三護二乘行。言九集者：一、行集，即善修諸行，善
X08n0240_p0744a01║作眷屬持戒故。三聚非一，故名為諸不淨尸羅。不
X08n0240_p0744a02║生三昧，故首明之。二、定集，即善集助道，善作眷屬
X08n0240_p0744a03║三昧故。以定資慧，故名眷屬。三、親近集，即善供養
X08n0240_p0744a04║諸佛，供佛欲集聞慧故。四聚集，即善集白淨法，謂
X08n0240_p0744a05║依聞思，彼若名義自性差別，有上下故成煖頂位，
X08n0240_p0744a06║治諸蔽漏故云白淨。五獲集，即為善知識善攝，由
X08n0240_p0744a07║內修實證得外教授故，修行實證即如實智，亦分
X08n0240_p0744a08║上下立於忍位及世第一，上皆同加行，下四皆已
X08n0240_p0744a09║入地。六淨心集，即善清淨深心，以得出世間正智，
X08n0240_p0744a10║於所緣境無分別智都無所得，不取種種戲論相
X08n0240_p0744a11║故名為善淨，智能契理故曰深心。七廣集，即立廣
X08n0240_p0744a12║大志，深心廣大利故。八信心集，即生廣大解，以求
X08n0240_p0744a13║一切智智故。九現集，即慈悲現前，以多行慈悲無
X08n0240_p0744a14║時暫捨故云現前，以小乘無求佛志無利生心故。
X08n0240_p0744a15║後三護之也。上十句明依何身竟。下明為何
X08n0240_p0744a16║義。
X08n0240_p0744a17║為求佛智故；為得十力故；為得大無畏故；為得佛平
X08n0240_p0744a18║等法故；為救一切世間故；為淨大慈悲故；為得十方
X08n0240_p0744a19║無餘智故；為淨一切佛剎無障礙故；為一念知一切
X08n0240_p0744a20║三世故；為轉大法輪無所畏故。
X08n0240_p0744a21║第二、有十句為何義者，為求佛果故。先別顯求果
X08n0240_p0744a22║之相；後佛子下，總結發心。今初，十句：初總，餘別。總
X08n0240_p0744a23║云佛智，謂無上智，知、斷、證、修故。此智差別有九種，
X08n0240_p0744a24║皆悉求之：一、力佛智，問記為業，以十種力隨機答
X08n0240_p0744b01║故；二、無畏佛智，破邪見業，揀異菩薩，復稱為大；三、
X08n0240_p0744b02║平等佛智，得人、法、無我，教授眾生證入之業；四、救
X08n0240_p0744b03║佛智，以四攝法化眾生業；五、淨佛智，能為救攝用
X08n0240_p0744b04║業，慈悲淨瞋恚故；六、無餘佛智，常以佛眼觀世間
X08n0240_p0744b05║眾生業，十方徧觀，故云無餘；七、無染佛智，以無障
X08n0240_p0744b06║礙智嚴其依報，自然應化，令其信樂為業；八、覺佛
X08n0240_p0744b07║智，一念知三世眾生心、心數法為業；九、轉法輪佛
X08n0240_p0744b08║智，解脫方便善巧業。然上九句，皆先總標智體，後
X08n0240_p0744b09║顯其業。初三自利，後六利他。利他之中，四攝是利
X08n0240_p0744b10║他之行，慈悲是利他之心；後四利他之智。
X08n0240_p0744b11║佛子！菩薩起如是心：
X08n0240_p0744b12║二、總結發心中，言起如是心者，即指前十心，是為
X08n0240_p0744b13║發菩提心。而論云：前六決定中，願善決定。謂願即
X08n0240_p0744b14║初地中發菩提心，即指此十心也。上說為何義？以
X08n0240_p0744b15║有求佛智義故。下說以何因。
X08n0240_p0744b16║以大悲為首，智慧增上，善巧方便所攝，最上深心所
X08n0240_p0744b17║持，如來力無量，善觀察分別勇猛力、智力、無礙智、現
X08n0240_p0744b18║前隨順自然智，能受一切佛法，以智慧教化，廣大如
X08n0240_p0744b19║法界，究竟如虗空，盡未來際。
X08n0240_p0744b20║第三、以大悲下，明以何因生如是心，謂以大悲為
X08n0240_p0744b21║眾生故。文有十句：初總，餘別。別有九種：一、增上大，
X08n0240_p0744b22║細行苦智慧增上生故；若了苦苦壞，苦智非增上
X08n0240_p0744b23║故。二、善巧等，即攝大。四、攝曲屈，隨宜攝故。三、最上
X08n0240_p0744b24║下淳至大，淳至即最上義，謂向發大心許盡眾生
X08n0240_p0744c01║界無盡利益，故曰深心。四、如來力無量者，無量大，
X08n0240_p0744c02║攝取如來無量神力生物信故。五、善觀等，即決定
X08n0240_p0744c03║大，於上妙法決定信解，名善觀分別；於諸眾生決
X08n0240_p0744c04║定能度，為勇猛力；於所治障決能對治，為智力。無
X08n0240_p0744c05║礙智現前，通結上句。六、隨順自然智，即隨順大。七、
X08n0240_p0744c06║能受等，即受持大，能取大勝法授與眾生故。八、廣
X08n0240_p0744c07║大如法界，即是最妙大。九、究竟下，即是住盡大。
X08n0240_p0744c08║佛子！菩薩始發如是心，即得超凡夫地，入菩薩位，生
X08n0240_p0744c09║如來家，無能說其種族過失；離世間趣，入出世道，得
X08n0240_p0744c10║菩薩法，住菩薩處，入三世平等，於如來種中決定當
X08n0240_p0744c11║得無上菩提。
X08n0240_p0744c12║第四、佛子！菩薩下，有何相，正顯得位福利之相。文
X08n0240_p0744c13║有九句：初總、餘別。總云始發如是心者，指前二段；
X08n0240_p0744c14║即得超凡夫地者，以得出世間聖道故。二、入菩薩
X08n0240_p0744c15║位下，別有八種過，論皆先法、後喻。此入聖位，生如
X08n0240_p0744c16║來家，如世王子生王家故。故句句皆有相似法：一、
X08n0240_p0744c17║入位過，初成出世間心，如始住胎相似法。二、生如
X08n0240_p0744c18║來家者，即生家過相似法。三、無能下，種姓過，子相
X08n0240_p0744c19║似法，大乘行生故。四、離世下，道過，以非有漏故，如
X08n0240_p0744c20║王之體相似法故。五、得菩薩法，即法體過，以同體
X08n0240_p0744c21║大悲為菩薩體，如王以治國為體相似。六、住菩薩
X08n0240_p0744c22║處者，處過，謂不住道是其住處，不同凡、小，如世王
X08n0240_p0744c23║子不處鄙陋。七、入三世平等者，業過，謂證平等真
X08n0240_p0744c24║如以資慧命，如無滋味，則壽命夭促，不堪紹繼相
X08n0240_p0745a01║似。八、於如來下，畢定過，佛種不斷，得無上道，如世
X08n0240_p0745a02║王子志氣成立，決定紹位，名成就相似。總顯與地
X08n0240_p0745a03║前不相似也。
X08n0240_p0745a04║菩薩住如是法，名住菩薩歡喜地，以不動相應故。
X08n0240_p0745a05║第二、菩薩住下，結住入位。住如是法者，指上四段。
X08n0240_p0745a06║名住歡喜地者，是初住地義。以不動相應故者，釋
X08n0240_p0745a07║成住義，一證真理不復失故，二乘異道不能動故。
X08n0240_p0745a08║上初四十句明住分竟。下三十句，釋名分。
X08n0240_p0745a09║佛子！菩薩住歡喜地，成就多歡喜、多淨信、多愛樂、多
X08n0240_p0745a10║適悅、多欣慶、多踊躍、多勇猛、多無鬪諍、多無惱害、多
X08n0240_p0745a11║無瞋恨。
X08n0240_p0745a12║大文第二釋名分中有三十句：初句總標，次有十
X08n0240_p0745a13║句明喜相，後有二十句明喜因。今別顯成就下，釋
X08n0240_p0745a14║喜相中十句：初總有三喜，云多歡喜：一、心喜，謂入
X08n0240_p0745a15║觀之心適悅；二、體喜，出觀喜受相應；三、根喜，由前
X08n0240_p0745a16║心喜內充，外及五根輕安調暢，故此喜相亦名為
X08n0240_p0745a17║樂。別中九句：前六自利，喜行之體；後三化他，顯於
X08n0240_p0745a18║喜能。以內及觀心即無喜之喜，不同二禪浮動之
X08n0240_p0745a19║喜，故名極喜，喜之極故。上釋喜相。
X08n0240_p0745a20║佛子！菩薩住此歡喜地，念諸佛故生歡喜，念諸佛法
X08n0240_p0745a21║故生歡喜，念諸菩薩故生歡喜，念諸菩薩行故生歡
X08n0240_p0745a22║喜，念清淨諸波羅蜜故生歡喜，念諸菩薩地殊勝故
X08n0240_p0745a23║生歡喜，念菩薩不可壞故生歡喜，念如來教化眾生
X08n0240_p0745a24║故生歡喜，念能令眾生得利益故生歡喜，念入一切
X08n0240_p0745b01║如來智方便故生歡喜。
X08n0240_p0745b02║二、彰喜所因，有二十句：先念當得故喜，後念現得
X08n0240_p0745b03║故喜，各有十句。今初，初句總，餘別。總云念諸佛者，
X08n0240_p0745b04║謂如諸佛所得，我亦當得，故判為念當得也。別有
X08n0240_p0745b05║九種：一、念佛法；二、念佛菩薩；三、念佛行；四、念佛淨；
X08n0240_p0745b06║五、念佛勝；六、念佛不壞；七、念佛教化；八、念佛利益；
X08n0240_p0745b07║九、念佛入。皆念佛者，為成佛故。
X08n0240_p0745b08║復作是念：我轉離一切世間境界故生歡喜，親近一
X08n0240_p0745b09║切佛故生歡喜，遠離凡夫地故生歡喜，近智慧地故
X08n0240_p0745b10║生歡喜，永斷一切惡趣故生歡喜，與一切眾生作依
X08n0240_p0745b11║止處故生歡喜，見一切如來故生歡喜，生佛境界中
X08n0240_p0745b12║故生歡喜，入一切菩薩平等性中故生歡喜，遠離一
X08n0240_p0745b13║切怖畏毛竪等事故生歡喜。
X08n0240_p0745b14║第二、念現得中二：初、正明所念；二、何以故下，隨難
X08n0240_p0745b15║徵釋。前中十句：初總，餘別。總云我轉離一切世間
X08n0240_p0745b16║境界者，轉離一切凡夫取著事故。然事有麤有細：
X08n0240_p0745b17║麤，則外六塵境，通是一切凡夫取著境故；細，謂現
X08n0240_p0745b18║前立少物，謂是唯識性，亦為地前凡夫取著境故。
X08n0240_p0745b19║別有九種。轉離對前有何相中，總、別九句文雖不
X08n0240_p0745b20║次，法體全同，以是念前福利相故，揀異地前不相
X08n0240_p0745b21║似故。疏各配釋。
X08n0240_p0745b22║何以故？此菩薩得歡喜地已，所有怖畏悉得遠離，所
X08n0240_p0745b23║謂：不活畏、惡名畏、死畏、惡道畏、大眾威德畏，如是怖
X08n0240_p0745b24║畏皆得永離。
X08n0240_p0745c01║二、隨難徵釋。由捨轉離文義廣故，重徵釋之。義有
X08n0240_p0745c02║四重，謂怖畏於離各有因果，而文分五節：一、總徵，
X08n0240_p0745c03║二、列名總答，三、轉徵，四、舉因顯相，五、菩薩如是下，
X08n0240_p0745c04║結酬初徵。今初。徵意云：何以此中說離畏耶？後答
X08n0240_p0745c05║意云：以五怖畏是初地障，得初地時法爾離故。又
X08n0240_p0745c06║離此即是此地利益，翻畏名喜，此相最顯。
X08n0240_p0745c07║何以故？此菩薩離我想故，尚不愛自身，何況資財？是
X08n0240_p0745c08║故無有不活畏。不於他所希求供養，唯專給施一切
X08n0240_p0745c09║眾生，是故無有惡名畏。遠離我見，無有我想，是故無
X08n0240_p0745c10║有死畏。自知死已，決定不離諸佛菩薩，是故無有惡
X08n0240_p0745c11║道畏。我所志樂，一切世間無與等者，何況有勝？是故
X08n0240_p0745c12║無有大眾威德畏。
X08n0240_p0745c13║三、轉徵者，釋離畏所以也。此之一徵文含四意：一、
X08n0240_p0745c14║云何以名為不活畏耶？二、云何因而有此五畏耶？
X08n0240_p0745c15║此二是怖畏因果。三、云何以名為永離耶？四、云因
X08n0240_p0745c16║何令此得永離耶？此二是離畏因果。若得因離，自
X08n0240_p0745c17║然無果。次四、舉因顯相以答者，謂正舉離因顯離
X08n0240_p0745c18║果相，反顯畏因及畏果相，故通有四意酬前四徵。
X08n0240_p0745c19║如不愛自身何況資財是離不活因，則反顯愛身
X08n0240_p0745c20║資財是不活畏因。若不畏不活即是離畏因，則反
X08n0240_p0745c21║顯畏於不活是此畏果。餘四例然。又此離因即是
X08n0240_p0745c22║能治，其怖畏即是所治。
X08n0240_p0745c23║菩薩如是遠離驚怖、毛竪等事。
X08n0240_p0745c24║五、菩薩如是下，結酬。初徵前云何以能離，今酬云
X08n0240_p0746a01║如上三段，所以能離。上三十句釋名竟。下三
X08n0240_p0746a02║十句，安住分。
X08n0240_p0746a03║佛子！此菩薩以大悲為首，廣大志樂無能沮壞，轉更
X08n0240_p0746a04║勤修一切善根而得成就。
X08n0240_p0746a05║自下大文第三、佛子！此菩薩以大悲下，安住地分
X08n0240_p0746a06║中有三：初、總明安住；二、所謂下，別顯安住；三、佛子！
X08n0240_p0746a07║菩薩以成下，總結安住。今初，文有三句：一、大悲為
X08n0240_p0746a08║首，是安住因。菩薩所行皆為眾生，悲為行本，故云
X08n0240_p0746a09║為首。二、廣大志樂無能沮壞，是安住觀。謂契理深
X08n0240_p0746a10║心為大，故煩惱不能壞；悲化兼物為廣，故小乘不
X08n0240_p0746a11║能壞。三、更勤修一切善根而得成就，是安住行。
X08n0240_p0746a12║下別顯安住，有三十句，即為三段。
X08n0240_p0746a13║所謂：信增上故，多淨信故，解清淨故，信決定故，發生
X08n0240_p0746a14║悲愍故，成就大慈故，心無疲懈故，慚愧莊嚴故，成就
X08n0240_p0746a15║柔和故，敬順尊重諸佛教法故。
X08n0240_p0746a16║二、別顯安住，即顯前勤修善根。云何勤修？文有三
X08n0240_p0746a17║十句，顯三種成就：一、信心成就，二、修行成就，三、迴
X08n0240_p0746a18║向成就。信為行始，次依信起行，後迴行成德，以為
X08n0240_p0746a19║行修次第。今初，信心十句增上者，謂下所列諦實
X08n0240_p0746a20║等境，深信決定，名為增上。別中有九：初六始起信
X08n0240_p0746a21║心，後三信增成欲。前中，初二自利，後四利他。
X08n0240_p0746a22║日夜修習善根無厭足故，親近善知識故，常愛樂法
X08n0240_p0746a23║故，求多聞無厭足故，如所聞法正觀察故，心無依著
X08n0240_p0746a24║故，不躭著利養、名聞、恭敬故，不求一切資生之物故，
X08n0240_p0746b01║生如寶心無厭足故。
X08n0240_p0746b02║第二、日夜下，修行成就中，九句總云無厭足者，即
X08n0240_p0746b03║無間修。別有八集：前七教行，後一證行。前中，初二
X08n0240_p0746b04║攝法方便：一、親近集，近善友，意在不忘諸法故；二、
X08n0240_p0746b05║樂法集，於問答中，論議解釋，心喜樂故。後五句次
X08n0240_p0746b06║第修行。於中，前三內觀順理之行：一、多聞集，即聞
X08n0240_p0746b07║慧；二、正觀集，即思慧；三、不染著，即修慧，於三昧中
X08n0240_p0746b08║無依著故。後二隨緣離著行，謂：六、不貪集；七、不求
X08n0240_p0746b09║集，是少欲行，未得不求故；八、如寶集，即證行圓滿，
X08n0240_p0746b10║常現前故。
X08n0240_p0746b11║求一切智地故；求如來力、無畏、不共佛法故；求諸波
X08n0240_p0746b12║羅蜜助道法故；離諸諂誑故；如說能行故；常護實語
X08n0240_p0746b13║故；不汙如來家故；不捨菩薩戒故；生一切智心，如山
X08n0240_p0746b14║王不動故；不捨一切世間事，成就出世間道故；集助
X08n0240_p0746b15║菩提分法，無厭足故；常求上上殊勝道故。
X08n0240_p0746b16║第三求一切智下迴向成就，謂求一切智是迴向
X08n0240_p0746b17║菩提，有十二句。初句即所求之事名之為家，一切
X08n0240_p0746b18║智地是求處故。下十一句即能求之因。初句求如
X08n0240_p0746b19║來力等顯能求之觀，餘十句能求之行。初求諸度
X08n0240_p0746b20║名無障求，謂求諸度無著法故能除蔽障。下九句
X08n0240_p0746b21║別，別治諸障故。一離求治於諂曲，見乞者求詐現
X08n0240_p0746b22║方便，一向無心與故。二如說能行求是治妄語，謂
X08n0240_p0746b23║許而不與等，此治檀中二垢。三者護求治戒一垢，
X08n0240_p0746b24║犯不覆藏故。四不污求治忍一垢，謂惱亂他業是
X08n0240_p0746c01║污如來利益家故。五不捨求治進一垢。六不動求
X08n0240_p0746c02║治禪二垢，一者亂心外攀如山治之，二者不能調
X08n0240_p0746c03║伏憶想分別一切智心治之。下三句治般若三垢，
X08n0240_p0746c04║謂七不捨成就求治障不住道垢，八者集求治障
X08n0240_p0746c05║助道垢，九者常求證障證道垢，於上勝妙證法之
X08n0240_p0746c06║中願欲心薄故。上來迴向成就竟。下總結。
X08n0240_p0746c07║佛子！菩薩成就如是淨治地法，名為：安住菩薩歡喜
X08n0240_p0746c08║地。
X08n0240_p0746c09║第三總結者，上三十句廣勤行具足成就。此勤行
X08n0240_p0746c10║有四：一信、二欲、三精進、四方便。信謂忍受決定，欲
X08n0240_p0746c11║謂希求趣彼行故。初十句中，前七是信，後三是欲。
X08n0240_p0746c12║次十是精進，對行造修。後十是方便行，成巧求故。
X08n0240_p0746c13║是名此地說分中安住，故云成就。如是淨治地法，
X08n0240_p0746c14║名為安住。上安住分竟。
X08n0240_p0746c15║下第四、校量勝，分有三：初、願勝，為標志遐廣；二、修
X08n0240_p0746c16║行勝，依願造修；三、果益勝，即位行成就。今初，敘
X08n0240_p0746c17║意。
X08n0240_p0746c18║然其勝義乃有眾多，統而收之，不出三種，謂願、行、
X08n0240_p0746c19║智。此三歷位，故有眾多。略明十位：一、初發心勝；二、
X08n0240_p0746c20║信勝；三、解勝；四、行勝；五、願勝（上即三心）；六、證入勝；七、從
X08n0240_p0746c21║七地去，權實自智勝；八、無功起行勝；九、上等諸佛
X08n0240_p0746c22║勝；十、究竟勝，所謂諸佛三心果滿故。今此正明行、
X08n0240_p0746c23║願勝也。言圓融者，以稱性故。一願之中具一切願，
X08n0240_p0746c24║即入重重。六相圓融，正在此文。此是疏義，其文未
X08n0240_p0747a01║錄。
X08n0240_p0747a02║佛子！菩薩住此歡喜地，能成就如是大誓願、如是大
X08n0240_p0747a03║勇猛、如是大作用。
X08n0240_p0747a04║二、正釋。文中分二：初顯十願彰自利行，後明十盡
X08n0240_p0747a05║句與眾生共。今初，分四：初、總標；二、所謂下，別列；三、
X08n0240_p0747a06║佛子！菩薩住此歡喜地下，總結；四、以此十願門為
X08n0240_p0747a07║首下，明攝眷屬。初十願彰自利行。初總標也。能成
X08n0240_p0747a08║就言，該下三句：如是一句，始起要期；次大勇猛，乃
X08n0240_p0747a09║起方便；三大作用，願遂行成。
X08n0240_p0747a10║所謂：生廣大清淨決定解，以一切供養之具，恭敬供
X08n0240_p0747a11║養一切諸佛，令無有餘；廣大如法界，究竟如虗空，盡
X08n0240_p0747a12║未來際一切劫數無有休息。
X08n0240_p0747a13║初供養願，總明供養。論云：供養勝田，通師及三寶。
X08n0240_p0747a14║今從勝故，但云供佛。次云廣大。如法界下，彰願德。
X08n0240_p0747a15║言如法界攝功德大，如虗空因大，盡未來時大。一
X08n0240_p0747a16║切劫下，明願分齊。
X08n0240_p0747a17║又發大願：願受一切佛法輪，願攝一切佛菩提，願護
X08n0240_p0747a18║一切諸佛教，願持一切諸佛法。廣大如法界，究竟如
X08n0240_p0747a19║虗空，盡未來際一切劫數無有休息。
X08n0240_p0747a20║二、受持願：初句標願，此受持亦名護法願。次願行
X08n0240_p0747a21║相四句，皆通二利：受謂受領；攝謂攝屬，謂攝授正
X08n0240_p0747a22║法；護謂防護；持謂任持，謂護持正法。次廣大下，願
X08n0240_p0747a23║德能。一切劫下，願分齊。
X08n0240_p0747a24║又發大願：願一切世界佛興于世，從兜率天宮沒、入
X08n0240_p0747b01║胎、住胎、初生、出家、成道、說法、示現涅槃，皆悉往詣，親
X08n0240_p0747b02║近供養，為眾上首，受行正法，於一切處一時而轉，廣
X08n0240_p0747b03║大如法界，究竟如虗空，盡未來際一切劫數無有休
X08n0240_p0747b04║息。
X08n0240_p0747b05║三、轉法輪願：初句，標；次一切世界轉處；從兜率下，
X08n0240_p0747b06║轉時，謂現八相時；皆悉下，二句，攝法方便；次於一
X08n0240_p0747b07║切處下，二句，明轉法頓周；次廣大下，願德；一切劫
X08n0240_p0747b08║下，轉分齊。
X08n0240_p0747b09║又發大願：願一切菩薩行廣大無量，不壞不雜，攝諸
X08n0240_p0747b10║波羅蜜，淨治諸地，總相、別相、同相、異相、成相、壞相，所
X08n0240_p0747b11║有菩薩行皆如實說，教化一切，令其受行，心得增長，
X08n0240_p0747b12║廣大如法界，究竟如虗空，盡未來際一切劫數無有
X08n0240_p0747b13║休息。
X08n0240_p0747b14║四、修行，二、利願。願一切下，明行相。攝諸波羅蜜，即
X08n0240_p0747b15║是行體。次淨治諸業，即是行業。總相下，明行方便，
X08n0240_p0747b16║六相圓融。自利，如實說利他。次教化一切下，明心
X08n0240_p0747b17║得增長。廣大下，願德。末句願分齊。
X08n0240_p0747b18║又發大願：願一切眾生界，有色、無色，有想、無想，非有
X08n0240_p0747b19║想、非無想，卵生、胎生、濕生、化生，三界所繫，入於六趣
X08n0240_p0747b20║一切生處，名色所攝；如是等類，我皆教化，令入佛法，
X08n0240_p0747b21║令永斷一切世間趣，令安住一切智智道，廣大如法
X08n0240_p0747b22║界，究竟如虗空，盡未來際一切劫數無有休息。
X08n0240_p0747b23║五、成熟眾生願。就行相中，初明所化眾生通有十
X08n0240_p0747b24║類，該盡三界，但麤細不同：有色為麤，無色為細；有
X08n0240_p0747c01║想為麤，無想為細；非有想為細，非無想為麤。四生
X08n0240_p0747c02║該於六道，人、傍生具四，鬼通胎、化二，地獄及諸天
X08n0240_p0747c03║中有，唯化生人有。卵生者，毗舍佶夫人生三十二
X08n0240_p0747c04║卵，卵各出一兒；般遮羅王妃生五百卵，卵各一子。
X08n0240_p0747c05║濕生，如頂生王，從頂皰而生。化生者，如劫初起，人
X08n0240_p0747c06║皆化生，我皆教化。令入下，別明所為。謂未信者，令
X08n0240_p0747c07║信入佛法；已信者，令證入。言斷世間趣，謂業、惑、苦
X08n0240_p0747c08║三道通因果。次廣大下，德能。一切劫下，分齊。
X08n0240_p0747c09║又發大願：願一切世界廣大無量，麤細、亂住、倒住、正
X08n0240_p0747c10║住，若入、若行、若去，如帝網差別，十方無量種種不同，
X08n0240_p0747c11║智皆明了，現前知見；廣大如法界，究竟如虗空，盡未
X08n0240_p0747c12║來際一切劫數無有休息。
X08n0240_p0747c13║六、承事願。願往諸佛土，常見諸佛，恒敬事聽受故。
X08n0240_p0747c14║願一切下，承事行相。初明所知，次辨能知。前中廣
X08n0240_p0747c15║大下，別有三種：一、一切相；二、真實義相；三、無量相。
X08n0240_p0747c16║今初，界相不同，故云一切；小中含大，故云無量。麤
X08n0240_p0747c17║細者，明體質麤妙，謂業報等殊。亂住下，謂安立不
X08n0240_p0747c18║同。亂則不依行伍，倒即覆剎，正即仰剎。若入、若行、
X08n0240_p0747c19║若住，謂世界道路往來。一者、順後。入即攝他入己，
X08n0240_p0747c20║去即為他所攝，行即往來不住故。如帝網差別，即
X08n0240_p0747c21║真實義相。土土同體，不守自性，互相涉入，如帝珠
X08n0240_p0747c22║網，故名真實。智皆明了者，辨能知也。謂真實義相，
X08n0240_p0747c23║唯智能知故。廣大下，願德。一切下，分齊。
X08n0240_p0747c24║又發大願：願一切國土入一國土，一國土入一切國
X08n0240_p0748a01║土，無量佛土普皆清淨，光明眾具以為莊嚴，離一切
X08n0240_p0748a02║煩惱，成就清淨道，無量智慧眾生充滿其中，普入廣
X08n0240_p0748a03║大諸佛境界，隨眾生心而為示現，皆令歡喜，廣大如
X08n0240_p0748a04║法界，究竟如虗空，盡未來際一切劫數無有休息。
X08n0240_p0748a05║七淨土願，願清淨自土，安立正法及能修行眾生
X08n0240_p0748a06║故。於行相中總有七淨：一同體淨，以同法性故令
X08n0240_p0748a07║一多互相即入。二普皆嚴淨者，即自在淨，如摩尼
X08n0240_p0748a08║珠美惡斯現、淨穢圓通，故云普皆清淨。三光明眾
X08n0240_p0748a09║具下明莊嚴淨，即相淨也。四離一切下明受用淨，
X08n0240_p0748a10║謂受用此土離過成德故。五無量智慧下住處眾
X08n0240_p0748a11║生淨，謂具德人居故。六普入下因淨，謂鏡智淨識
X08n0240_p0748a12║及後智通慧為依，故云是諸佛境界。七隨眾生下
X08n0240_p0748a13║果淨，即臨機示現。末二句德能分齊。
X08n0240_p0748a14║又發大願：願與一切菩薩同一志行，無有怨嫉，集諸
X08n0240_p0748a15║善根；一切菩薩平等一緣，常共集會，不相捨離；隨意
X08n0240_p0748a16║能現種種佛身，任其自心能知一切如來境界威力
X08n0240_p0748a17║智慧，得不退如意神通；遊行一切世界，現形一切眾
X08n0240_p0748a18║會，普入一切生處，成就不思議大乘，修菩薩行；廣大
X08n0240_p0748a19║如法界，究竟如處空，盡未來際一切劫數無有休息。
X08n0240_p0748a20║八不離願，願與一切眾生處恒不離佛，菩薩得同
X08n0240_p0748a21║意行故。行相中有十二句，初一句總，後句結。中十
X08n0240_p0748a22║別明菩薩行，前五修行同，後得不退下五德用同。
X08n0240_p0748a23║修菩薩行，結也。廣大下德能分齊。
X08n0240_p0748a24║又發大願：願乘不退輪行菩薩行，身、語、意業悉不唐
X08n0240_p0748b01║捐。若暫見者，則必定佛法；暫聞音聲，則得實智慧；纔
X08n0240_p0748b02║生淨信，則永斷煩惱。得如大藥王樹身，得如如意寶
X08n0240_p0748b03║身，修行一切菩薩行，廣大如法界，究竟如虗空，盡未
X08n0240_p0748b04║來際一切劫數無有休息。
X08n0240_p0748b05║九、利益願，願於一切時恒作利益眾生事，無有空
X08n0240_p0748b06║過故。行相中二：先總明，謂乘念不退，圓滿教輪，三
X08n0240_p0748b07║業皆益。若暫見下，別顯，有二不空：一、作業必定不
X08n0240_p0748b08║空；三、業能安樂故，謂見身行行，聞口說法，能生智
X08n0240_p0748b09║慧，念意實德，諸惑不生。得如大藥王樹下，次利益
X08n0240_p0748b10║不空二喻，皆喻拔苦：樹拔病苦，寶拔貧苦。廣大下，
X08n0240_p0748b11║德能分齊。
X08n0240_p0748b12║又發大願：願於一切世界成阿耨多羅三藐三菩提，
X08n0240_p0748b13║不離一毛端處；於一切毛端處，皆悉示現初生、出家、
X08n0240_p0748b14║詣道場、成正覺、轉法輪、入涅槃。
X08n0240_p0748b15║十、成正覺願，願與一切眾生同時得無上菩提，恒
X08n0240_p0748b16║作佛事故。行相中二：初成菩提體，即自運已圓；次
X08n0240_p0748b17║不離一毛下，菩提作業，即運他不息。有七種業：一、
X08n0240_p0748b18║從不離一毛至入涅槃，是示成正覺業。一切毛端
X08n0240_p0748b19║是成佛處。上云一切世界乃平漫十方，此徧法界
X08n0240_p0748b20║一一毛端極小量處，皆於其中八相成道，以彼皆
X08n0240_p0748b21║有可化眾生故。
X08n0240_p0748b22║得佛境界大智慧力，於念念中，隨一切眾生心，示現
X08n0240_p0748b23║成佛，令得寂滅。
X08n0240_p0748b24║二、說實諦業，謂說四真諦令悟實故。
X08n0240_p0748c01║以一三菩提，知一切法界即涅槃相。
X08n0240_p0748c02║三，證教化業。以一極無二之菩提，契差別性淨之
X08n0240_p0748c03║涅槃，則不復更滅。說此證法，令物生信，名教化業。
X08n0240_p0748c04║以一音說法，令一切眾生心皆歡喜。
X08n0240_p0748c05║四、種種說法業，一音稱機故。
X08n0240_p0748c06║示入大涅槃，而不斷菩薩行。
X08n0240_p0748c07║五、不斷佛種業。涅槃常住，動寂無二，雙林應盡，增
X08n0240_p0748c08║物悲戀，故云示入。既非永滅，常作佛事，故佛種不
X08n0240_p0748c09║斷。此得果不捨因也。
X08n0240_p0748c10║示大智慧地，安立一切法。
X08n0240_p0748c11║六、法輪不住業。大智慧地唯一事實，即是佛智，能
X08n0240_p0748c12║生萬物，終歸於此，故名為地。而智慧門隨機萬差，
X08n0240_p0748c13║名安立一切。
X08n0240_p0748c14║以法智通、神足通、幻通自在變化，充滿一切法界。
X08n0240_p0748c15║七、自在業三種通，即自在所依。法智通者，觀一切
X08n0240_p0748c16║法無性相故。神足通者，自身現生住滅修短隨心
X08n0240_p0748c17║自在故。幻通者，轉變外事無不隨意。
X08n0240_p0748c18║廣大如法界，究竟如虗空，盡未來際一切劫數無有
X08n0240_p0748c19║休息。
X08n0240_p0748c20║此彰德能分齊。
X08n0240_p0748c21║佛子！菩薩住歡喜地，發如是大誓願、如是大勇猛、如
X08n0240_p0748c22║是大作用。
X08n0240_p0748c23║此總結十願也。上十願竟
X08n0240_p0748c24║以此十願門為首，滿足百萬阿僧祇大願。
X08n0240_p0749a01║大文第四、以此下，明攝眷屬。謂此十大願，一一願
X08n0240_p0749a02║中有百千萬阿僧祇大願以為眷屬，則此十願攝
X08n0240_p0749a03║無不盡。上明十願彰自勤行竟。下十盡句，與
X08n0240_p0749a04║眾生共。
X08n0240_p0749a05║佛子！此大願以十盡句而得成就。何等為十？所謂：眾
X08n0240_p0749a06║生界盡、世界盡、虗空界盡、法界盡、涅槃界盡、佛出現
X08n0240_p0749a07║界盡、如來智界盡、心所緣界盡、佛智所入境界界盡、
X08n0240_p0749a08║世間轉法轉智轉界盡。
X08n0240_p0749a09║此以十盡句與眾生共，謂前十願皆為眾生，由十
X08n0240_p0749a10║無盡成前大願，皆無盡也。初句為總，何等下徵。釋
X08n0240_p0749a11║有十句，眾生為總，餘九為別，皆集成度生義故。皆
X08n0240_p0749a12║云盡者，無斷盡故。
X08n0240_p0749a13║若眾生界盡，我願乃盡；若世界乃至世間轉、法轉、智
X08n0240_p0749a14║轉界盡，我願乃盡。而眾生界不可盡，乃至世間轉、法
X08n0240_p0749a15║轉、智轉界不可盡故，我此大願善根無有窮盡。
X08n0240_p0749a16║二、大願成就中，先反顯；而眾生下，順明無盡所以。
X08n0240_p0749a17║上校量勝中，初願勝竟。下二、修行勝。
X08n0240_p0749a18║佛子！菩薩發如是大願已，則得利益心、柔軟心、隨順
X08n0240_p0749a19║心、寂靜心、調伏心、寂滅心、謙下心、潤澤心、不動心、不
X08n0240_p0749a20║濁心。
X08n0240_p0749a21║第二、佛子下，修行勝，即行校量，有十種行。就文分
X08n0240_p0749a22║三：初、明行所依心；二、成淨信下，顯所成行相；三、佛
X08n0240_p0749a23║子！菩薩如是下，結十名體。今初，由先大願熏心故，
X08n0240_p0749a24║則得利益等十心為起行依，於後十行起作自在
X08n0240_p0749b01║故。十行分九，慈、悲合故。
X08n0240_p0749b02║第二、別顯行相。列有十門：一、信行，二、悲，三、慈，四、施，
X08n0240_p0749b03║五、無疲厭，六、知經論，七、了世法，八、慚愧莊嚴，九、堅
X08n0240_p0749b04║固力，十、供養佛。
X08n0240_p0749b05║成淨信者，有信功用：能信如來本行所入、信成就諸
X08n0240_p0749b06║波羅蜜、信入諸勝地、信成就力、信具足無所畏、信生
X08n0240_p0749b07║長不可壞不共佛法、信不思議佛法、信出生無中邊
X08n0240_p0749b08║佛境界、信隨入如來無量境界、信成就果。舉要言之，
X08n0240_p0749b09║信一切菩薩行，乃至如來智地說力故。
X08n0240_p0749b10║二、正釋中，初成淨二句，攝德成人；次能信下，正顯
X08n0240_p0749b11║信相，有十一句，文分三別：初能信如來一句，總信
X08n0240_p0749b12║因果；次信成就下九句，別明因果。九中，初二句為
X08n0240_p0749b13║因，餘七為果；舉要下一句，總信一切因果智地。
X08n0240_p0749b14║佛子！此菩薩復作是念：諸佛正法，如是甚深，如是寂
X08n0240_p0749b15║靜，如是寂滅，如是空，如是無相，如是無願，如是無染，
X08n0240_p0749b16║如是無量，如是廣大。
X08n0240_p0749b17║第二雙辨慈悲二行中有二：先明三觀為方便，後
X08n0240_p0749b18║菩薩見諸眾生下明所起之行。前中三觀即為三
X08n0240_p0749b19║段：諸佛正法下九句，明遠離最上第一義樂觀。初
X08n0240_p0749b20║總云佛法者，唯佛教證所能顯故。具下諸義所以
X08n0240_p0749b21║甚深，別有九種甚深。
X08n0240_p0749b22║而諸凡夫，心墮邪見。
X08n0240_p0749b23║第二具足諸苦觀，約十二因緣明之。然十二因緣
X08n0240_p0749b24║具業惑苦，今但云苦觀者，業惑是苦因故。下文有
X08n0240_p0749c01║二段：初凡夫邪見總，次無明下四行半經別明三
X08n0240_p0749c02║支，後三界田下別明後九支。
X08n0240_p0749c03║無明覆翳，立憍慢高幢，入渴愛網中，行諂誑稠林不
X08n0240_p0749c04║能自出，心與慳嫉相應不捨，恒造諸趣受生因緣。
X08n0240_p0749c05║後無明覆翳下別有九種邪見，初五無明即具五
X08n0240_p0749c06║種邪見，次三是行，後一是識支。業及識種亦名邪
X08n0240_p0749c07║見者，邪見俱故、邪見引故。所以無明句多者，顯一
X08n0240_p0749c08║切煩惱皆能發潤而發業位，無明力增故委明之。
X08n0240_p0749c09║憍慢諂誑慳嫉俱如論釋。
X08n0240_p0749c10║貪、恚、愚癡積集諸業日夜增長，以忿恨風吹心識火
X08n0240_p0749c11║熾然不息，凡所作業皆顛倒相應。
X08n0240_p0749c12║次三句，明行支。初貪恚一句，集業邪見。次以忿恨
X08n0240_p0749c13║風下二句，別明行支。吹心識火熾然邪見，即內心
X08n0240_p0749c14║思業為煩惱風。次凡所作業，即作業邪見，即兼動
X08n0240_p0749c15║身口。
X08n0240_p0749c16║欲流、有流、無明流、見流，相續起心識種子。
X08n0240_p0749c17║三、欲流下，第九、心意識邪見，明所引識支。上明
X08n0240_p0749c18║前際三支竟。下明中後九支。
X08n0240_p0749c19║於三界田中復生苦芽，所謂名色共生不離，此名色
X08n0240_p0749c20║增長生六處聚落，於中相對生觸，觸故生受，因受生
X08n0240_p0749c21║愛，愛增長故生取，取增長故生有。
X08n0240_p0749c22║三、明中後九支，文分三段：初於三界下，至有生，明
X08n0240_p0749c23║自相。言自相者，謂現在名色等支體狀別故。次有
X08n0240_p0749c24║生下，至長苦聚，明同相。言同相者，謂未來二支亦
X08n0240_p0750a01║同現在有名色等故。三、是中下，至如影像，明顛倒
X08n0240_p0750a02║相。今初，自相言三界，乃所生之處復生苦芽，即名
X08n0240_p0750a03║色也。言共生不離者，謂與阿賴耶識共生不離也。
X08n0240_p0750a04║攝論云：本識有三種相：一、自相，謂本識自體；二、因
X08n0240_p0750a05║相，謂種子識；三、果相，謂異熟識。以有三相共通因
X08n0240_p0750a06║果。今言共生不離者，意謂本識以所持雜染種子
X08n0240_p0750a07║為因，即感名色為異熟果，是則識支因相一半在
X08n0240_p0750a08║過去持餘雜染因，一半與後名色所依，故云共彼
X08n0240_p0750a09║生，謂名色但從種子依識而生，不雜本識生也。故
X08n0240_p0750a10║過去三支唯有二支半中，後有九支半，如此方顯
X08n0240_p0750a11║相續義也。名色增長成餘八支，非別有體。
X08n0240_p0750a12║有生故，有生、老、死、憂、悲、苦、惱，如是眾生生長苦聚。
X08n0240_p0750a13║二、同相：生及老死正顯同相。言同相者，謂未來二
X08n0240_p0750a14║支亦同現在有名色等，生死既同則苦亦同也。如
X08n0240_p0750a15║是下。結前十二。前二支支半為能生長，後九支半
X08n0240_p0750a16║為所生長。
X08n0240_p0750a17║是中皆空，離我、我所，無知、無覺，無作、無受，如草木石
X08n0240_p0750a18║壁，亦如影像。
X08n0240_p0750a19║三顛倒相中言是中者，是前十二因緣中。皆空已
X08n0240_p0750a20║下明倒所以。由空謂有所以名倒，以緣生無性故
X08n0240_p0750a21║空。離我我所釋成空義，離我人空、離所法空。無知
X08n0240_p0750a22║下釋無我我所。知覺通外小，外道僧佉說覺以為
X08n0240_p0750a23║神相，衛世說知以為神相，皆執神為我。今無知覺，
X08n0240_p0750a24║成上自體本無有我。若約小乘就五蘊說，受蘊名
X08n0240_p0750b01║覺、三蘊名知；約六根說，身識名覺、餘五名知。五陰
X08n0240_p0750b02║造業故云作者，當陰招報故云受者，今並遣之故
X08n0240_p0750b03║都云無。如草木下喻無知覺義。
X08n0240_p0750b04║然諸眾生，不覺不知。
X08n0240_p0750b05║第三、彼二顛倒。觀妄苦本空，得而不覺；真樂本有，
X08n0240_p0750b06║失而不知；遠樂就苦，名彼顛倒。上三觀為方便
X08n0240_p0750b07║竟。
X08n0240_p0750b08║菩薩見諸眾生於如是苦聚不得出離，是故即生大
X08n0240_p0750b09║悲智慧。復作是念：此諸眾生我應救拔，置於究竟安
X08n0240_p0750b10║樂之處。是故即生大慈光明智。
X08n0240_p0750b11║第二、正起慈悲。初明興悲，謂見苦應拔。次復作下，
X08n0240_p0750b12║興慈，謂無樂應與。既言具苦，必不知樂故。十行
X08n0240_p0750b13║中，上合二三慈悲行竟。下施行。
X08n0240_p0750b14║佛子！菩薩摩訶薩隨順如是大悲、大慈，以深重心住
X08n0240_p0750b15║初地時，於一切物無所悋惜，求佛大智，修行大捨。
X08n0240_p0750b16║第四、施行。於中三段：初、總明施行，二、別顯施物，三、
X08n0240_p0750b17║總結行成。今初，文有五句：一、明施所依，即大慈悲；
X08n0240_p0750b18║二、以深重下，彰其施位，以初地檀度得圓滿故；於
X08n0240_p0750b19║一切下，明施體相；求佛大智，顯施所為，結施行名。
X08n0240_p0750b20║凡是所有一切能施，所謂：財穀、倉庫、金銀、摩尼、真珠、
X08n0240_p0750b21║瑠璃、珂貝、璧玉、珊瑚等物，珍寶、瓔珞、嚴身之具，象馬、
X08n0240_p0750b22║車乘、奴婢、人民、城邑、聚落、園林、臺觀、妻妾、男女、內外
X08n0240_p0750b23║眷屬，及餘所有珍玩之具，頭目、手足、血肉、骨髓，一切
X08n0240_p0750b24║身分皆無所惜。
X08n0240_p0750c01║二、凡是所有下，別明施物，偏顯上文一切無吝。施
X08n0240_p0750c02║有二種：一、外施，謂財穀四事等；二、內施，即頭目等。
X08n0240_p0750c03║為求諸佛廣大智慧，是名菩薩住於初地大捨成就。
X08n0240_p0750c04║三、為求下，總結行成。先結所為；是名下，正結行成。
X08n0240_p0750c05║然初地行應具三施，從增勝說但舉於財，二、三地
X08n0240_p0750c06║中方得無畏，四地已上乃行法施。四、施行竟。
X08n0240_p0750c07║佛子！菩薩以此慈悲大施心，為欲救護一切眾生，轉
X08n0240_p0750c08║更推求世、出世間諸利益事無疲厭故，即得成就無
X08n0240_p0750c09║疲厭心。
X08n0240_p0750c10║第五無疲厭行中有三：初牒前起後，次轉更下正
X08n0240_p0750c11║顯行相，三即得下結共成行。五、無疲厭行竟。
X08n0240_p0750c12║得無疲厭心已，於一切經論心無怯弱；無怯弱故，即
X08n0240_p0750c13║得成就一切經論智。
X08n0240_p0750c14║六，成知經論智行。
X08n0240_p0750c15║獲是智已，善能籌量應作、不應作，於上、中、下一切眾
X08n0240_p0750c16║生，隨應、隨力、隨其所習如是而行，是故菩薩得成世
X08n0240_p0750c17║智。
X08n0240_p0750c18║七、成就世智行。言隨應者，隨機所應，宜以何法。隨
X08n0240_p0750c19║力者，隨己智力所能，隨他智力所堪。隨其所習者，
X08n0240_p0750c20║約機現作，論釋隨宜。
X08n0240_p0750c21║成世智已，知時知量，以慚愧莊嚴勤修自利利他之
X08n0240_p0750c22║道，是故成就慚愧莊嚴。
X08n0240_p0750c23║八、慚愧行知時下，正顯行相。時有三種：一者、念時，
X08n0240_p0750c24║如是時中宜修定等，剎那不間故。二、日夜時，晝則
X08n0240_p0751a01║存心，初、中、後夜亦勿廢故。三、所作必不斷時，此即
X08n0240_p0751a02║知量，謂量力所能，亦愛亦策，勿令過分有休廢故。
X08n0240_p0751a03║以此之時修前八科二利之行，煩惱睡蛇晝夜不
X08n0240_p0751a04║雜，為慚愧服而自莊嚴。八，慚愧行。
X08n0240_p0751a05║於此行中，勤修出離，不退不轉，成堅固力。
X08n0240_p0751a06║第九成堅固力，謂此即前慚愧二利行中，欲早求
X08n0240_p0751a07║度應當精勤，不退自分不轉勝進。九，堅固力行。
X08n0240_p0751a08║得堅固力已，勤供諸佛，於佛教法能如說行。
X08n0240_p0751a09║第十，供養行。利養、供養，通二供養。
X08n0240_p0751a10║佛子！菩薩如是成就十種淨諸地法，所謂：信、悲、慈、捨、
X08n0240_p0751a11║無有疲厭、知諸經論、善解世法、慚愧堅固力、供養諸
X08n0240_p0751a12║佛、依教修行。
X08n0240_p0751a13║大文第三、佛子下，結十名體用。先結體用；所謂下，
X08n0240_p0751a14║結名。言體用者，此十即是淨諸地法，以治十障故。
X08n0240_p0751a15║障如前說。問：前安住地分有三十句，亦名信、慈、悲
X08n0240_p0751a16║等，與此何異？論答云：前是清淨此地法，以局初地；
X08n0240_p0751a17║今盡是盡淨諸地障，此十種法於一切地能淨修
X08n0240_p0751a18║治故。上第二，修行勝依願造修竟。
X08n0240_p0751a19║大文第三果利益校量勝即位果，有四種果：一、調
X08n0240_p0751a20║柔果；二、發趣果；三、攝報果；四、願智果。通稱果者，地
X08n0240_p0751a21║中滿足故。別言調柔者，謂調鍊柔熟，以供養攝化
X08n0240_p0751a22║等為能調鍊，信等十行為所調鍊，由行供等令信
X08n0240_p0751a23║調柔，隨意堪用故名調柔。下鍊金喻，其義甚顯。二、
X08n0240_p0751a24║發趣者，發謂發進，趣謂趣向，發自此地、趣向後後
X08n0240_p0751b01║為所發趣。下商人喻，義甚相似。三、攝報果者，王位
X08n0240_p0751b02║之身酬因名報，因成納果故名為攝。四、內證願力
X08n0240_p0751b03║教智自在，令業用無邊故名願智果。發趣文局初
X08n0240_p0751b04║地、義通十地，餘三義局初地、文通十地。
X08n0240_p0751b05║佛子！菩薩住此歡喜地已，以大願力得見多佛。所謂：
X08n0240_p0751b06║見多百佛、多千佛、多百千佛、多億佛、多百億佛、多千
X08n0240_p0751b07║億佛、多百千億佛、多億那由他佛、多百億那由他佛、
X08n0240_p0751b08║多千億那由他佛、多百千億那由他佛。
X08n0240_p0751b09║第五、四果，即為四別。今初、調柔果，文有法、喻、合。法
X08n0240_p0751b10║中四者：一、見佛為鍊行緣，二、悉以下所鍊行體，三、
X08n0240_p0751b11║以前二下別地行相，四、是菩薩隨所下鍊行成熟。
X08n0240_p0751b12║初中以大願力是見佛因，力兼神力，故論云以勝
X08n0240_p0751b13║通幻見色身佛，以正願力見法身佛，即功德法身。
X08n0240_p0751b14║言多百者，是多箇百、多箇千，然一中已攝於多，理
X08n0240_p0751b15║實入華藏剎海見法界身雲也。
X08n0240_p0751b16║悉以大心、深心，恭敬尊重，承事供養，衣服、飲食、臥具、
X08n0240_p0751b17║醫藥，一切資生悉以奉施，亦以供養一切眾僧，以此
X08n0240_p0751b18║善根皆悉迴向無上菩提。佛子！此菩薩因供養諸佛
X08n0240_p0751b19║故，得成就眾生法。
X08n0240_p0751b20║二、所鍊行體中，以行入行，故名為鍊，如金入火然。
X08n0240_p0751b21║有三種入：一、入功德，即供佛行，去薄福垢；二、以此
X08n0240_p0751b22║善根下，入無上果，即迴向上，去下劣垢；三、佛子！此
X08n0240_p0751b23║菩薩下，入大悲心，即利生行，去懈怠垢。
X08n0240_p0751b24║以前二攝攝取眾生，謂布施、愛語；後二攝法，但以信
X08n0240_p0751c01║解力故行，未善通達。是菩薩十波羅蜜中，檀波羅蜜
X08n0240_p0751c02║增上；餘波羅蜜非不修行，但隨力隨分。
X08n0240_p0751c03║三、別地行相中，先約四攝。然四攝望前猶是利生
X08n0240_p0751c04║法，望後為別地行相，以因利生之便，故此明之。愛
X08n0240_p0751c05║語是法施，初地檀滿，故說二增；為別地證相，各說
X08n0240_p0751c06║一增。以十地難分，故寄十度以顯差別。其實地地
X08n0240_p0751c07║具修，稱性圓融，一具一切。
X08n0240_p0751c08║是菩薩隨所勤修，供養諸佛，教化眾生，皆以修行清
X08n0240_p0751c09║淨地法，所有善根悉以迴向一切智地，轉轉明淨，調
X08n0240_p0751c10║柔成就，隨意堪用。
X08n0240_p0751c11║四、所鍊行成熟中總收三入：初牒供佛化生以為
X08n0240_p0751c12║能練，信等淨法以為所鍊，後舉前迴向能鍊信等
X08n0240_p0751c13║淨也。言轉轉者，此之信等於初地中三節淨，謂初
X08n0240_p0751c14║住地時證前緣修令成真修已是一淨，二行校量
X08n0240_p0751c15║中對除障法復一度淨，今此地後更歷三修故云
X08n0240_p0751c16║轉轉。
X08n0240_p0751c17║佛子！譬如金師善巧鍊金，數數入火，轉轉明淨，調柔
X08n0240_p0751c18║成就，隨意堪用。
X08n0240_p0751c19║第二喻中，金師喻菩薩，金喻信等，火喻供等三行。
X08n0240_p0751c20║三行非一，名數數入。調柔成就喻鍊行成就。信等
X08n0240_p0751c21║眾行未證真前，但約緣修為對治行，妄識為體。證
X08n0240_p0751c22║真之後，乃知信等非是今有，即如來藏中恒沙佛
X08n0240_p0751c23║法真心為體。今已證真，寄相顯真，故分能所。
X08n0240_p0751c24║菩薩亦復如是，供養諸佛，教化眾生，皆為修行清淨
X08n0240_p0752a01║地法，所有善根悉以迴向一切智地，轉轉明淨，調柔
X08n0240_p0752a02║成就，隨意堪用。
X08n0240_p0752a03║第三法合，準喻可知。
X08n0240_p0752a04║佛子！菩薩摩訶薩住於初地，應從諸佛、菩薩、善知識
X08n0240_p0752a05║所推求請問於此地中相及得果，無有厭足，為欲成
X08n0240_p0752a06║就此地法故；亦應從諸佛、菩薩、善知識所推求請問
X08n0240_p0752a07║第二地中相及得果，無有厭足，為欲成就彼地法故；
X08n0240_p0752a08║亦應如是推求請問第三、第四、第五、第六、第七、第八、
X08n0240_p0752a09║第九、第十地中相及得果，無有厭足，為欲成就彼地
X08n0240_p0752a10║法故。
X08n0240_p0752a11║第二發趣果中二：初正明發趣果，後佛子！是名下
X08n0240_p0752a12║總結地相。前中有四：一法，二喻，三合，四結。法中亦
X08n0240_p0752a13║四：一問，二知，三行，四到。知是明解，正能發趣。然由
X08n0240_p0752a14║問故知，所以先問，知意在行，行必能到。初地已滿
X08n0240_p0752a15║而更問者，一問勝進，二問一地之中具攝一切諸
X08n0240_p0752a16║地功德故。問中相及得果者，相即隨諸地中所有
X08n0240_p0752a17║諸障及對治相故，謂諸地能所觀相。得者即正證
X08n0240_p0752a18║出世間智故，果者因證智力得世間出世間智故。
X08n0240_p0752a19║相即方便智，得是根本智，果即後得。後得緣俗故
X08n0240_p0752a20║名世間，無分別故復名出世。
X08n0240_p0752a21║是菩薩善知諸地障對治，善知地成壞，善知地相果，
X08n0240_p0752a22║善知地得修，善知地法清淨，善知地地轉行，善知地
X08n0240_p0752a23║地處非處，善知地地殊勝智，善知地地不退轉，善知
X08n0240_p0752a24║淨治一切菩薩地乃至轉入如來地。
X08n0240_p0752b01║第二、明知由問故知，知不異問故。
X08n0240_p0752b02║佛子！菩薩如是善知地相，始於初地起行不斷，如是
X08n0240_p0752b03║乃至入第十地無有斷絕；由此諸地智光明故，成於
X08n0240_p0752b04║如來智慧光明。
X08n0240_p0752b05║第三、佛子下，行；次由此下，到，並可知。
X08n0240_p0752b06║佛子！譬如商主善知方便，欲將諸商人往詣大城，未
X08n0240_p0752b07║發之時，先問道中功德過失，及住止之處安危可不，
X08n0240_p0752b08║然後具道資糧，作所應作。佛子！彼大商主雖未發足，
X08n0240_p0752b09║能知道中所有一切安危之事，善以智慧籌量觀察，
X08n0240_p0752b10║備其所須令無乏少，將諸商眾乃至安隱到彼大城，
X08n0240_p0752b11║身及眾人悉免憂患。
X08n0240_p0752b12║第二喻中，初喻前問，有二方便：一、不迷方便，道中
X08n0240_p0752b13║喻行因，住止喻得地，各有障治，故曰安危；二、資具
X08n0240_p0752b14║方便，具資糧故，不迷多約利他，資具多明自利；次
X08n0240_p0752b15║佛子！彼大商主下，喻知；善以智慧下，喻行；四、乃至
X08n0240_p0752b16║下，喻到。
X08n0240_p0752b17║佛子！菩薩商主亦復如是，住於初地，善知諸地障對
X08n0240_p0752b18║治，乃至善知一切菩薩地清淨，轉入如來地，然後乃
X08n0240_p0752b19║具福智資糧，將一切眾生經生死曠野險難之處，安
X08n0240_p0752b20║隱得至薩婆若城，身及眾生不經患難。
X08n0240_p0752b21║第三合中，初合知，然後下合行，安隱下合到。喻中
X08n0240_p0752b22║略行，合中略問，欲影顯耳。
X08n0240_p0752b23║是故，菩薩常應匪懈勤修諸地殊勝淨業，乃至趣入
X08n0240_p0752b24║如來智地。
X08n0240_p0752c01║第四、結勸，可知。
X08n0240_p0752c02║佛子！是名：略說菩薩摩訶薩入菩薩初地門，廣說則
X08n0240_p0752c03║有無量無邊百千阿僧祇差別事。
X08n0240_p0752c04║第二、佛子下，總結地相。行修已竟，故於此結。前說
X08n0240_p0752c05║分齊深故，說其一分；此中廣故，說所不盡。
X08n0240_p0752c06║佛子！菩薩摩訶薩住此初地，多作閻浮提王，豪貴自
X08n0240_p0752c07║在，常護正法。
X08n0240_p0752c08║大文第三、攝報果利益勝。中分二：先明在家果；後
X08n0240_p0752c09║是菩薩若欲下，出家果。前中復二：初上勝身，顯其
X08n0240_p0752c10║報勝；後能以大施下，明上勝果。今初，閻浮提王者，
X08n0240_p0752c11║即鐵輪王，常護正法，應是行勝。
X08n0240_p0752c12║能以大施，攝取眾生。善除眾生，慳貪之垢。常行大施，
X08n0240_p0752c13║無有窮盡。布施愛語，利益同事。
X08n0240_p0752c14║二、上勝果者，依前王報起於勝行，是身之果。於中
X08n0240_p0752c15║二：初行、後願。前中亦二：一、大悲利他，謂若施、若攝。
X08n0240_p0752c16║如是一切諸所作業，皆不離念佛，不離念法，不離念
X08n0240_p0752c17║僧，不離念同行菩薩，不離念菩薩行，不離念諸波羅
X08n0240_p0752c18║蜜，不離念諸地，不離念力，不離念無畏，不離念不共
X08n0240_p0752c19║佛法，乃至不離念具足一切種、一切智智。
X08n0240_p0752c20║二、不失自利，正作利他業時，即不離念佛等故。謂
X08n0240_p0752c21║利他事中，迴向菩提故，成大功德事；不生分別故，
X08n0240_p0752c22║除諸妄想；順理合體，故云不離。
X08n0240_p0752c23║復作是念：我當於一切眾生中為首、為勝、為殊勝、為
X08n0240_p0752c24║妙、為微妙、為上、為無上、為導、為將、為帥，乃至為一切
X08n0240_p0753a01║智智依止者。
X08n0240_p0753a02║二、復作下，明願，有十一句：前七自德，後四攝化。首
X08n0240_p0753a03║唯是總，謂大菩提位尊高故。妙等唯別，勝大亦總
X08n0240_p0753a04║亦別。導謂分別法義。將者，令他得證義，滅諸煩惱
X08n0240_p0753a05║故。後二約智，前因後果。帥者，教令入正道故。後句
X08n0240_p0753a06║以大菩提而教化故。
X08n0240_p0753a07║是菩薩若欲捨家，於佛法中勤行精進，便能捨家、妻
X08n0240_p0753a08║子、五欲，依如來教出家學道。既出家已，勤行精進，於
X08n0240_p0753a09║一念頃得百三昧，得見百佛，知百佛神力，能動百佛
X08n0240_p0753a10║世界，能過百佛世界，能照百佛世界，能教化百世界
X08n0240_p0753a11║眾生，能住壽百劫，能知前後際各百劫事，能入百法
X08n0240_p0753a12║門，能示現百身，於一一身能示百菩薩以為眷屬。
X08n0240_p0753a13║第二出家果中，初捨俗出家，後既出已下謂既為
X08n0240_p0753a14║眷屬修行剋證禪定勝業。勝業有二：一者三昧勝，
X08n0240_p0753a15║即勝定體；二三昧所作勝，謂因三昧得見佛等。文
X08n0240_p0753a16║有十一句明其二利：初二句自利，一見百佛者十
X08n0240_p0753a17║方各十他受用身，二知神力取其所加；次四句利
X08n0240_p0753a18║他，有信機者動剎現通，次三有悟機者往剎光照
X08n0240_p0753a19║正授以法；次有二句竪論二利留命住劫，後三句
X08n0240_p0753a20║二利速疾。
X08n0240_p0753a21║若以菩薩殊勝願力自在示現，過於是數，百劫、千劫、
X08n0240_p0753a22║百千劫，乃至百千億那由他劫不能數知。
X08n0240_p0753a23║第四願智果，正願久積以智內照，故其自在示現
X08n0240_p0753a24║難可窮究，則顯上來百數彰地階差非定爾也。今
X08n0240_p0753b01║行合法界是圓融實德，故云過此。下偈頌。
X08n0240_p0753b02║爾時，金剛藏菩薩欲重宣其義而說頌言：
X08n0240_p0753b03║若人集眾善，具足白淨法，供養天人尊，
X08n0240_p0753b04║隨順慈悲道，信解極廣大，志樂亦清淨，
X08n0240_p0753b05║為求佛智慧，發此無上心。
X08n0240_p0753b06║第二應頌四十六偈半大段，分二：初正頌前，次二
X08n0240_p0753b07║結說。前中分四：初十一偈頌住分，又四：初二頌依
X08n0240_p0753b08║何身。
X08n0240_p0753b09║淨一切智力，及以無所畏，成就諸佛法。
X08n0240_p0753b10║救攝羣生眾，為得大慈悲，及轉勝法輪。
X08n0240_p0753b11║嚴淨佛國土，發此最勝心，一念知三世。
X08n0240_p0753b12║而無有分別，種種時不同，以示於世間。
X08n0240_p0753b13║略說求諸佛，一切勝功德，發生廣大心。
X08n0240_p0753b14║量等虗空界。
X08n0240_p0753b15║次四偈頌為何義？
X08n0240_p0753b16║悲先慧為主，方便共相應，信解清淨心，
X08n0240_p0753b17║如來無量力，無礙智現前，自悟不由他。
X08n0240_p0753b18║具足同如來，發此最勝心。
X08n0240_p0753b19║次二偈頌以何因？
X08n0240_p0753b20║佛子始發生，如是妙寶心，則超凡夫位。
X08n0240_p0753b21║入佛所行處，生在如來家，種族無瑕玷。
X08n0240_p0753b22║與佛共平等，決成無上覺。纔生如是心，
X08n0240_p0753b23║即得入初地，志樂不可動。譬如大山王。
X08n0240_p0753b24║後三偈頌有何相？
X08n0240_p0753c01║多喜多愛樂，亦復多淨信，極大勇猛心，
X08n0240_p0753c02║及以慶躍心，遠離於鬪諍，惱害及瞋恚，
X08n0240_p0753c03║慚敬而質直，善守護諸根，救世無等者。
X08n0240_p0753c04║所有眾智慧。
X08n0240_p0753c05║第二，五偈頌釋名分。先二偈半頌喜相。
X08n0240_p0753c06║此處我當得，憶念生歡喜。
X08n0240_p0753c07║餘頌喜因。於中，先半偈頌念當得。
X08n0240_p0753c08║始得入初地，即超五怖畏，不活死惡名。
X08n0240_p0753c09║惡趣眾威德，以不貪著我，及以與我所，
X08n0240_p0753c10║是諸佛子等，遠離諸怖畏。
X08n0240_p0753c11║後二偈頌念現得。
X08n0240_p0753c12║常行大慈愍，恒有信恭敬，慚愧功德備，
X08n0240_p0753c13║日夜增善法，樂法真實利，不愛受諸欲。
X08n0240_p0753c14║三、有六偈頌安住地分。初一偈半頌信心成就。
X08n0240_p0753c15║思惟所聞法，遠離取著行，不貪於利養，
X08n0240_p0753c16║唯樂佛菩提，一心求佛智，專精無異念。
X08n0240_p0753c17║次一偈半頌修行成就。
X08n0240_p0753c18║修行波羅蜜，遠離諂虗誑，如說而修行。
X08n0240_p0753c19║安住實語中，不汙諸佛家，不捨菩薩戒。
X08n0240_p0753c20║不樂於世事，常利益世間，修善無厭足，
X08n0240_p0753c21║轉求增勝道。如是好樂法，功德義相應。
X08n0240_p0753c22║後三偈頌迴向成就。
X08n0240_p0753c23║恒起大願心，願見於諸佛，護持諸佛法。
X08n0240_p0753c24║攝取大仙道，常生如是願，修行最勝行。
X08n0240_p0754a01║成熟諸羣生，嚴淨佛國土，一切諸佛剎。
X08n0240_p0754a02║佛子悉充徧，平等共一心，所作皆不空，
X08n0240_p0754a03║一切毛端處，一時成正覺。如是等大願，
X08n0240_p0754a04║無量無邊際，虗空與眾生，法界及涅槃，
X08n0240_p0754a05║世間佛出興，佛智心境界，如來智所入，
X08n0240_p0754a06║及以三轉盡，彼諸若有盡，我願方始盡。
X08n0240_p0754a07║如彼無盡期，我願亦復然。
X08n0240_p0754a08║恒起下二十二偈半，頌校量勝分。於中三：初六偈
X08n0240_p0754a09║半頌願校量。
X08n0240_p0754a10║如是發大願，心柔軟調順，能信佛功德。
X08n0240_p0754a11║觀察於眾生，知從因緣起，則興慈念心。
X08n0240_p0754a12║如是苦眾生，我今應救脫，為是眾生故，
X08n0240_p0754a13║而行種種施。王位及珍寶，乃至象馬車，
X08n0240_p0754a14║頭目與手足，乃至身血肉，一切皆能捨。
X08n0240_p0754a15║心得無憂悔。求種種經書，其心無厭倦，
X08n0240_p0754a16║善解其義趣，能隨世所行，慚愧自莊嚴。
X08n0240_p0754a17║修行轉堅固，供養無量佛，恭敬而尊重。
X08n0240_p0754a18║次六偈頌行校量。
X08n0240_p0754a19║如是常修習，日夜無懈倦，善根轉明淨。
X08n0240_p0754a20║如火鍊真金。菩薩住於此，淨修於十地，
X08n0240_p0754a21║所作無障礙，具足不斷絕。
X08n0240_p0754a22║後十偈頌果校量。初二偈頌調柔果。
X08n0240_p0754a23║譬如大商主，為利諸商眾，問知道險易，
X08n0240_p0754a24║安隱至大城，菩薩住初地，應知亦如是。
X08n0240_p0754b01║勇猛無障礙，到於第十地。
X08n0240_p0754b02║次二偈頌發趣果。
X08n0240_p0754b03║住此初地中，作大功德王，以法化眾生。
X08n0240_p0754b04║慈心無損害，統領閻浮地，化行靡不及。
X08n0240_p0754b05║皆令住大捨，成就佛智慧。欲求最勝道，
X08n0240_p0754b06║捨己國王位，能於佛教中，勇猛勤修習。
X08n0240_p0754b07║則得百三昧，及見百諸佛，震動百世界。
X08n0240_p0754b08║光照行亦爾，化百土眾生，入於百法門。
X08n0240_p0754b09║能知百劫事，示現於百身，及現百菩薩，
X08n0240_p0754b10║以為其眷屬。
X08n0240_p0754b11║次五偈頌攝報果。
X08n0240_p0754b12║若自在願力，過是數無量。
X08n0240_p0754b13║後半偈頌願智果。
X08n0240_p0754b14║我於地義中，略述其少分，若欲廣分別，
X08n0240_p0754b15║億劫不能盡。菩薩最勝道，利益諸羣生，
X08n0240_p0754b16║如是初地法，我今已說竟。
X08n0240_p0754b17║二偈結說。初歡喜地竟。
X08n0240_p0754b18║
X08n0240_p0754b19║大方廣佛華嚴經綱要卷第三十四