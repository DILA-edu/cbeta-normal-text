X08n0240_p0846c09║
X08n0240_p0846c10║
X08n0240_p0846c11║
X08n0240_p0846c12║大方廣佛華嚴經綱要卷第四十
X08n0240_p0846c13║于闐國三藏沙門實叉難陀　譯經
X08n0240_p0846c14║清涼山大華嚴寺沙門澄觀　疏義
X08n0240_p0846c15║明匡山法雲寺憨山沙門德清提挈
X08n0240_p0846c16║第七重會普光明殿毗盧遮那如來說阿僧祇數
X08n0240_p0846c17║量法門，及如來隨好光明功德，及普賢等諸菩薩
X08n0240_p0846c18║說十大三昧等等覺法門，從四十卷起，至五十二
X08n0240_p0846c19║卷止，共十一品經。
X08n0240_p0846c20║（十定品。　十通品。　十忍品。　阿僧祇品。　如來
X08n0240_p0846c21║壽量品。　菩薩住處品。　佛不思議法品。　十身
X08n0240_p0846c22║相海品。　如來隨好光明功德品。　普賢行品。
X08n0240_p0846c23║如來出現品。　今初。）
X08n0240_p0846c24║十定品第二十七之一
X08n0240_p0847a01║初明來意。先辨會來。會來有二：一約圓融，謂前明
X08n0240_p0847a02║普門中所具差別正位故歷人天，今明位後德用
X08n0240_p0847a03║不離普門，是則會別入普有此會來，重會普光意
X08n0240_p0847a04║在斯矣，等妙二位全同如來普光明智故。二約次
X08n0240_p0847a05║第，前明十地，今顯等妙二覺故來，以極果由於始
X08n0240_p0847a06║信故重會普光，謂前依本不動智體起差別之位，
X08n0240_p0847a07║今位極成不離本智之因，後出現因果，因是果中
X08n0240_p0847a08║之因，得位不捨因故，果是果中之果，大用無涯故。
X08n0240_p0847a09║二品來者，為答第二會中十定問故。第二釋名。會
X08n0240_p0847a10║名有二：約處名，重會普光明殿會，由第二會已會
X08n0240_p0847a11║會此故，重意如前；約法名，說普門法會。二品名者，
X08n0240_p0847a12║定謂心一境性，十是數之圓極，以普賢深定妙用
X08n0240_p0847a13║無涯，寄十以顯無盡，故云十定品，即帶數釋。若依
X08n0240_p0847a14║梵本，具云如來十三昧品，以等覺三昧上同佛故，
X08n0240_p0847a15║三世諸佛之所行，故云如來三昧。譯家以義通因
X08n0240_p0847a16║果，故略如來二字。然三昧為定，雖非敵對，由等持
X08n0240_p0847a17║心至一境故，義旨相順。又別行本名等目菩薩所
X08n0240_p0847a18║問三昧，經皆人法雙舉，梵本是依主釋，別行即依
X08n0240_p0847a19║土釋。三宗趣者，會以普賢因果德用圓備為宗，令
X08n0240_p0847a20║物證入為趣；品以普賢三昧無礙自在無邊大用
X08n0240_p0847a21║而為宗趣。次正釋文。此會有十一品，經分二：前六
X08n0240_p0847a22║明因圓，後五明果滿。若依古德，前九謂生解因果，
X08n0240_p0847a23║後二明平等因果。前中亦二：前六品明先後因相，
X08n0240_p0847a24║後三品明差別果相。然六品之因，若約次第，與前
X08n0240_p0847b01║五會，俱是差別之因；若約圓融，等同果相，故與果
X08n0240_p0847b02║同會。果是對因之果，與因同會。平等因果由差別
X08n0240_p0847b03║成，亦與此同會。今初。此因即是等覺。然文有等覺
X08n0240_p0847b04║之義，而無等覺之名者，以此等覺亦即十地之勝
X08n0240_p0847b05║進故。是以諸教開合不同，仁王等合此勝進入於
X08n0240_p0847b06║十地，是以不立等覺。故教化品中約五忍分位，於
X08n0240_p0847b07║寂滅忍唯有上、中、下。忍中行名為菩薩，即第十地；
X08n0240_p0847b08║上忍中行為薩婆若，此謂如來。若依瓔珞，開此勝
X08n0240_p0847b09║進為無垢地，即是等覺。然等覺照寂，妙覺寂照。又
X08n0240_p0847b10║賢聖學觀中說六種性及六堅、六忍等，瑜伽具有
X08n0240_p0847b11║二義，引深密說十一地第十、法雲十一，說名佛地，
X08n0240_p0847b12║唯有二十二愚。得佛地時，由斷二愚：一、於一切所
X08n0240_p0847b13║知境極微細著愚，即俱生極微細所知障種；二、極
X08n0240_p0847b14║微細礙愚，即是任運煩惱障種。斷此便能證大菩
X08n0240_p0847b15║提，更不別說等覺斷證。論復有文亦立等覺。又菩
X08n0240_p0847b16║薩地云：此菩薩雖已修行功德海滿，由未能捨三
X08n0240_p0847b17║種法故，不名妙覺：一、由未捨劣無漏法，二、由未捨
X08n0240_p0847b18║白淨無記法，三、由未捨有漏善法。至妙覺位方捨
X08n0240_p0847b19║此三。今經欲顯開合無礙，故存其義，不彰其名。下
X08n0240_p0847b20║離世間品智慧助道具中，既云隨順六堅固法，有
X08n0240_p0847b21║等覺明矣。
X08n0240_p0847b22║補義曰：楞嚴說九地為因因，十地為因中之果，等
X08n0240_p0847b23║覺金剛喻定為因圓，即入妙覺。古師皆依仁王瓔
X08n0240_p0847b24║珞釋之，似無容議。唯此經圓宗逈異諸經，故古德
X08n0240_p0847c01║以差別、平等二種因果總判全經。且差別中有因
X08n0240_p0847c02║因、因果，平等中有果因、果果，以顯因該果海，果徹
X08n0240_p0847c03║因源，故難與三乘漸教同日論也。請試論之：唯此
X08n0240_p0847c04║經以智立體，即毗盧遮那普光明智為根本實智
X08n0240_p0847c05║也；以行成德，即普賢稱法界性所修妙行也。故二
X08n0240_p0847c06║會普光明殿文殊說十信法，正以文殊為根本大
X08n0240_p0847c07║智而為行本。此智乃佛之果智，今為發覺初心，是
X08n0240_p0847c08║以果智為因心，故此經不立信位，以後四十二位
X08n0240_p0847c09║總不離普光明智信地故，所謂發心、畢竟二無別
X08n0240_p0847c10║故。六會他化說十地法，則行布門中差別因圓。今
X08n0240_p0847c11║第七重會普光明殿說十一品經，而首十定品說
X08n0240_p0847c12║普賢十種三昧，而判為等覺一位者，此正以普賢
X08n0240_p0847c13║十種三昧妙行融前先後差別之相，以成一位真
X08n0240_p0847c14║因，以為因中之果。故古德以前九品謂生解因果
X08n0240_p0847c15║融前差別支流入法性海，是為等覺；以後普賢行
X08n0240_p0847c16║品辨因該果海，如來出現品辨果徹因源，為平等
X08n0240_p0847c17║因果，是為妙覺；謂會前差別之因果而為圓融果
X08n0240_p0847c18║海，是為果果。此通辯毗盧遮那廣大因果，以稱性
X08n0240_p0847c19║而修為真因，頓契法界為妙果，以顯我毗盧遮那
X08n0240_p0847c20║曠劫修如是因，感如是果，欲令菩薩頓生圓解，以
X08n0240_p0847c21║便依此圓解發起圓行，故判此前十信起至後如
X08n0240_p0847c22║來出現三十一品經為修因契果。生解分疏中單
X08n0240_p0847c23║就等覺一位辨其有無，特未申明通途大旨，故令
X08n0240_p0847c24║學人難知歸趣耳。
X08n0240_p0848a01║大科七重會普光明殿，有十一品經。前十定等六
X08n0240_p0848a02║品，明等覺位為差別因圓。今文六品分二：前三品
X08n0240_p0848a03║正答前問，總顯深廣。今初分二：前二品明業用廣
X08n0240_p0848a04║大，後一品明智慧深玄。前中亦二：初品就定明用，
X08n0240_p0848a05║後品就通明用。
X08n0240_p0848a06║爾時，世尊在摩竭提國阿蘭若法菩提場中。
X08n0240_p0848a07║前中分五：一、序分，二、請分，三、示說者分，四、本分，五、
X08n0240_p0848a08║說分。初中三：初、總顯三成就，二、始成下別顯三成
X08n0240_p0848a09║就，三、與十佛剎下別顯眾成就。
X08n0240_p0848a10║始成正覺，於普光明殿入剎那際諸佛三昧，以一切
X08n0240_p0848a11║智自神通力現如來身，清淨無礙，無所依止，無有攀
X08n0240_p0848a12║緣，住奢摩他最極寂靜，具大威德無所染著，能令見
X08n0240_p0848a13║者悉得開悟，隨宜出興不失於時，恒住一相所謂無
X08n0240_p0848a14║相。
X08n0240_p0848a15║二中分三：初約主顯時，二於普光明下約主彰處，
X08n0240_p0848a16║三入剎那下就德顯主。於中十句即攝二十一種
X08n0240_p0848a17║功德中二十別句，總句即前結成正覺故。一入剎
X08n0240_p0848a18║那際三昧者，即窮法真源，謂時之極促名曰剎那，
X08n0240_p0848a19║窮彼剎那時相都寂，無際之際名剎那際。即攝二
X08n0240_p0848a20║句，謂二行永絕及達無相法，若有二行則有剎那，
X08n0240_p0848a21║二行既絕則剎那無際，由達清淨真如本無相故。
X08n0240_p0848a22║所以此中特名入剎那際者，為顯將說等覺位故。
X08n0240_p0848a23║菩薩地盡唯有果累無常，生相未寂猶名識藏，若
X08n0240_p0848a24║以無間智覺心初起，心無初相遠離微細念故即
X08n0240_p0848b01║無剎那，若入此際即見心性常住名究竟覺，故云
X08n0240_p0848b02║諸佛三昧，亦顯差別歷位不離最初剎那際故。二
X08n0240_p0848b03║以一切智自神通力現如來身者，依通起用。此攝
X08n0240_p0848b04║二句，一切智通即住於佛住，謂由一切智無有功
X08n0240_p0848b05║用，自神通力常作佛事故。次現如來身即攝得佛
X08n0240_p0848b06║平等，謂依上一切智現身利樂有情故。三清淨無
X08n0240_p0848b07║礙攝三句，謂清淨攝二句：一攝到無障處，謂慣習
X08n0240_p0848b08║覺慧永斷所治故云清淨。二攝不可轉法，由清淨
X08n0240_p0848b09║故他不能轉，無礙者即所行無礙，世間八法不能
X08n0240_p0848b10║礙故。四無所依止無有攀緣，即立不思議，謂雖立
X08n0240_p0848b11║教法不依世間，故非諸世所能攀緣故。五住奢摩
X08n0240_p0848b12║他最極寂靜，即普見三世，以見三世平等如理無
X08n0240_p0848b13║異為最寂靜。六具大威德，即身恒充滿一切世間，
X08n0240_p0848b14║現受用變化身大利樂故。七無所染著，即智恒明
X08n0240_p0848b15║達一切諸法，謂於諸法善決定故無有染也。八能
X08n0240_p0848b16║令見者悉得開悟，此攝二句：一攝了一切行，謂知
X08n0240_p0848b17║有情性行差別隨開悟故。二攝除一切疑，謂知彼
X08n0240_p0848b18║遠劫微少善根亦令開悟故。九隨宜出興不失於
X08n0240_p0848b19║時，亦攝二句：一攝無能測身，謂如其勝解而示現
X08n0240_p0848b20║身如摩尼珠，名隨宜出生不失於時。二攝一切菩
X08n0240_p0848b21║薩等所求智，謂調伏有情攝受付囑皆不失時故。
X08n0240_p0848b22║十恒住一相所謂無相，攝餘五句，謂到佛究竟無
X08n0240_p0848b23║二彼岸等。隨義雖殊，皆由一相無相而成，可以意
X08n0240_p0848b24║得。餘如昇兜率品辯。
X08n0240_p0848c01║與十佛剎微塵數菩薩摩訶薩俱。
X08n0240_p0848c02║第三顯眾成就中五：一舉數，二靡不下歎德，三其
X08n0240_p0848c03║名下列名，四如是等下結數，五往昔下集意。
X08n0240_p0848c04║靡不皆入灌頂之位，具菩薩行，等於法界無量無邊，
X08n0240_p0848c05║獲諸菩薩普見三昧，大悲安隱一切眾生，神通自在
X08n0240_p0848c06║同於如來，智慧深入演真實義，具一切智降伏眾魔，
X08n0240_p0848c07║雖入世間心恒寂靜，住於菩薩無住解脫。
X08n0240_p0848c08║二、歎德中十一句：初二句總，位極行圓故；餘九為
X08n0240_p0848c09║別。前四自分德：初二行相：一、深，二、廣；後二行體：一、
X08n0240_p0848c10║定，二、悲。後五勝進德：前三同佛，三業大用可知；後
X08n0240_p0848c11║二同佛，無住涅槃。初句釋，謂不住涅槃，故入世間；
X08n0240_p0848c12║不住生死，故心恒寂靜。後句結德，屬人。
X08n0240_p0848c13║其名曰：金剛慧菩薩、無等慧菩薩、義語慧菩薩、最勝
X08n0240_p0848c14║慧菩薩、常捨慧菩薩、那伽慧菩薩、成就慧菩薩、調順
X08n0240_p0848c15║慧菩薩、大力慧菩薩、難思慧菩薩、無礙慧菩薩、增上
X08n0240_p0848c16║慧菩薩、普供慧菩薩、如理慧菩薩、善巧慧菩薩、法自
X08n0240_p0848c17║在慧菩薩、法慧菩薩、寂靜慧菩薩、虗空慧菩薩、一相
X08n0240_p0848c18║慧菩薩、善慧菩薩、如幻慧菩薩、廣大慧菩薩、勢力慧
X08n0240_p0848c19║菩薩、世間慧菩薩、佛地慧菩薩、真實慧菩薩、尊勝慧
X08n0240_p0848c20║慧菩薩、智光慧菩薩、無邊慧菩薩。
X08n0240_p0848c21║三、列名中，一百菩薩初有三十同名慧者，表純德
X08n0240_p0848c22║故。
X08n0240_p0848c23║念莊嚴菩薩、達空際菩薩、性莊嚴菩薩、甚深境菩薩、
X08n0240_p0848c24║善解處非處菩薩、大光明菩薩、常光明菩薩、了佛種
X08n0240_p0849a01║菩薩、心王菩薩、一行菩薩、常現神通菩薩、智慧芽菩
X08n0240_p0849a02║薩、功德處菩薩、法燈菩薩、照世菩薩、持世菩薩、最安
X08n0240_p0849a03║隱菩薩、最上菩薩、無上菩薩、無比菩薩、超倫菩薩、無
X08n0240_p0849a04║礙行菩薩、光明𦦨菩薩、月光菩薩、一塵菩薩、堅固行
X08n0240_p0849a05║菩薩、霔法雨菩薩、最勝幢菩薩、普莊嚴菩薩、智眼菩
X08n0240_p0849a06║薩、法眼菩薩、慧雲菩薩、總持王菩薩、無住願菩薩、智
X08n0240_p0849a07║藏菩薩、心王菩薩、內覺慧菩薩、住佛智菩薩、陀羅尼
X08n0240_p0849a08║勇徤力菩薩、持地力菩薩、妙月菩薩、須彌頂菩薩、寶
X08n0240_p0849a09║頂菩薩、普光照菩薩、威德王菩薩、智慧輪菩薩、大威
X08n0240_p0849a10║德菩薩、大龍相菩薩、質直行菩薩、不退轉菩薩、持法
X08n0240_p0849a11║幢菩薩、無忘失菩薩、攝諸趣菩薩、不思議決定慧菩
X08n0240_p0849a12║薩、遊戲無邊智菩薩、無盡妙法藏菩薩、智日菩薩、法
X08n0240_p0849a13║日菩薩、智藏菩薩、智澤菩薩、普見菩薩、不空見菩薩、
X08n0240_p0849a14║金剛踊菩薩、金剛智菩薩、金剛𦦨菩薩、金剛慧菩薩、
X08n0240_p0849a15║普眼菩薩、佛日菩薩、持佛金剛祕密義菩薩、普眼境
X08n0240_p0849a16║界智莊嚴菩薩。
X08n0240_p0849a17║次七十菩薩別名者，表雜德故。
X08n0240_p0849a18║如是等菩薩摩訶薩十佛剎微塵數。
X08n0240_p0849a19║四，結數。
X08n0240_p0849a20║往昔皆與毗盧遮那如來同修菩薩諸善根行。
X08n0240_p0849a21║五，集意。
X08n0240_p0849a22║爾時，普眼菩薩摩訶薩承佛神力從座而起，偏袒右
X08n0240_p0849a23║肩，右膝著地，合掌白佛言：世尊！我於如來、應、正等覺
X08n0240_p0849a24║欲有所問，願垂哀許。
X08n0240_p0849b01║大文第二請，分四：一、普眼請問，要以普眼方見普
X08n0240_p0849b02║法故。
X08n0240_p0849b03║佛言：普眼！恣汝所問，當為汝說，令汝心喜。
X08n0240_p0849b04║二，如來許。問：
X08n0240_p0849b05║普眼菩薩言：世尊！普賢菩薩及住普賢所有行願諸
X08n0240_p0849b06║菩薩眾，成就幾何三昧解脫，而於菩薩諸大三昧，或
X08n0240_p0849b07║入、或出、或時安住？以於菩薩不可思議廣大三昧善
X08n0240_p0849b08║入、出故，能於一切三昧自在，神通變化無有休息。
X08n0240_p0849b09║三、舉法正問。
X08n0240_p0849b10║佛言：善哉！普眼！汝為利益去、來、現在諸菩薩眾而問
X08n0240_p0849b11║斯義。
X08n0240_p0849b12║四，歎問利益。
X08n0240_p0849b13║普眼普賢菩薩，今現在此。
X08n0240_p0849b14║大文第三、示說者分，以法屬普賢，故示其令請。於
X08n0240_p0849b15║中有六：一、示人令問，二、聞名獲益，三、推求不見，四、
X08n0240_p0849b16║教起見方，五、依教而求，六、為現身相。今初，分三：一、
X08n0240_p0849b17║示處。
X08n0240_p0849b18║已能成就不可思議自在神通，出過一切諸菩薩上，
X08n0240_p0849b19║難可值遇；從於無量菩薩行生，菩薩大願悉已清淨，
X08n0240_p0849b20║所行之行皆無退轉，無量波羅蜜門、無礙陀羅尼門、
X08n0240_p0849b21║無盡辯才門皆悉已得；清淨無礙，大悲利益一切眾
X08n0240_p0849b22║生，以本願力盡未來際而無厭倦。
X08n0240_p0849b23║二，歎德。
X08n0240_p0849b24║汝應請彼，彼當為汝說其三昧自在解脫。
X08n0240_p0849c01║三教問。
X08n0240_p0849c02║爾時，會中諸菩薩眾聞普賢名，即時獲得不可思議
X08n0240_p0849c03║無量三昧，其心無礙，寂然不動，智慧廣大難可測量，
X08n0240_p0849c04║境界甚深無能與等，現前悉見無數諸佛，得如來力，
X08n0240_p0849c05║同如來性，去、來、現在靡不明照，所有福德不可窮盡，
X08n0240_p0849c06║一切神通皆已具足。
X08n0240_p0849c07║第二聞名獲益中獲十種益。
X08n0240_p0849c08║其諸菩薩於普賢所，心生尊重，渴仰欲見，悉於眾會
X08n0240_p0849c09║周徧觀察而竟不覩，亦不見其所坐之座。此由如來
X08n0240_p0849c10║威力所持，亦是普賢神通自在使其然耳。
X08n0240_p0849c11║第三推求不見中，有三推求皆悉不見：一、渴仰推
X08n0240_p0849c12║求不見，二、重觀察不見，三、以三昧力推求不見。文
X08n0240_p0849c13║各有十。今初先求不見，後此由下釋不見。所以威
X08n0240_p0849c14║力持者，欲令大眾渴仰得顯深旨故。
X08n0240_p0849c15║爾時，普眼菩薩白佛言：世尊！普賢菩薩今何所在？佛
X08n0240_p0849c16║言：普眼！普賢菩薩今現在此道場眾會，親近我住，初
X08n0240_p0849c17║無動移。
X08n0240_p0849c18║二、重求中三：一、審問重示。法本湛然，故初無動移。
X08n0240_p0849c19║是時，普眼及諸菩薩復更觀察道場眾會，周徧求覓，
X08n0240_p0849c20║白佛言：世尊！我等今者猶未得見普賢菩薩其身及
X08n0240_p0849c21║座。
X08n0240_p0849c22║二推求不見，猶謂可見故。
X08n0240_p0849c23║佛言：如是，善男子！汝等何故而不得見？
X08n0240_p0849c24║三、釋不見所由。於中二：初、印定徵起。
X08n0240_p0850a01║善男子！普賢菩薩住處甚深不可說故。普賢菩薩獲
X08n0240_p0850a02║無邊智慧門，入師子奮迅定，得無上自在用，入清淨
X08n0240_p0850a03║無礙際，生如來十種力，以法界藏為身，一切如來共
X08n0240_p0850a04║所護念，於一念頃悉能證入三世諸佛無差別智，是
X08n0240_p0850a05║故汝等不能見耳。
X08n0240_p0850a06║後正釋所由，以住處甚深故。文有十句：初句總，次
X08n0240_p0850a07║八句別，後一句結。別中四對：一廣智勝定深，謂智
X08n0240_p0850a08║門無邊，以有邊之智焉覩定用？起伏無畏展促自
X08n0240_p0850a09║在，唯以出世定求故不可見。次二外用內證深，次
X08n0240_p0850a10║二得力成身深，後二多護速證深，由上八深故不
X08n0240_p0850a11║能見。
X08n0240_p0850a12║爾時，普眼菩薩聞如來說普賢菩薩清淨功德，得十
X08n0240_p0850a13║千阿僧祇三昧。
X08n0240_p0850a14║第三、以三昧力推求不見。於中分四：一、新獲三昧。
X08n0240_p0850a15║以三昧力復徧觀察，渴仰欲見普賢菩薩亦不能覩，
X08n0240_p0850a16║其餘一切諸菩薩眾俱亦不見。
X08n0240_p0850a17║二、以定推求
X08n0240_p0850a18║時普眼菩薩從三昧起，白佛言：世尊！我已入十千阿
X08n0240_p0850a19║僧祇三昧，求見普賢而竟不得，不見其身及身業、語
X08n0240_p0850a20║及語業、意及意業，座及住處悉皆不見。
X08n0240_p0850a21║三自陳，不見。
X08n0240_p0850a22║佛言：如是，如是。善男子！當知皆以普賢菩薩住不思
X08n0240_p0850a23║議解脫之力。
X08n0240_p0850a24║四、釋不見所由。於中五：一、約法總標，由住難思解
X08n0240_p0850b01║脫翻上三昧，可思入故。
X08n0240_p0850b02║普眼！於汝意云何？頗有人能說幻術文字中種種幻
X08n0240_p0850b03║相所住處不？答言：不也！佛言：普眼！幻中幻相尚不可
X08n0240_p0850b04║說，何況普賢菩薩祕密身境界、祕密語境界、祕密意
X08n0240_p0850b05║境界，而於其中能入、能見！
X08n0240_p0850b06║二、以近況遠。
X08n0240_p0850b07║何以故？
X08n0240_p0850b08║三、徵釋所由。
X08n0240_p0850b09║普賢菩薩境界甚深，不可思議，無有量、已過量。
X08n0240_p0850b10║釋中二：初、略標深廣，翻上三昧尚有數故。
X08n0240_p0850b11║舉要言之，普賢菩薩以金剛慧普入法界，於一切世
X08n0240_p0850b12║界無所行、無所住，知一切眾生身皆即非身，無去、無
X08n0240_p0850b13║來，得無斷盡、無差別自在神通，無依、無作、無有動轉，
X08n0240_p0850b14║至於法界究竟邊際。
X08n0240_p0850b15║後舉略顯廣，文有十句：初句總，以金剛慧達差別
X08n0240_p0850b16║法界俱空故；餘句別，由了空故：一、世界無住處，二、
X08n0240_p0850b17║眾生無可化，三、寂無去來，四、竪無斷盡，五、橫泯差
X08n0240_p0850b18║別，六、體非體故不礙現通，七、用非用故無依無作，
X08n0240_p0850b19║八、不離如如故無動轉，九、理事圓故窮法界邊。
X08n0240_p0850b20║善男子！若有得見普賢菩薩，若得承事，若得聞名，若
X08n0240_p0850b21║有思惟，若有憶念，若生信解，若勤觀察，若始趣向，若
X08n0240_p0850b22║正求覓，若興誓願，相續不絕，皆獲利益，無空過者。
X08n0240_p0850b23║四、彰見之益。
X08n0240_p0850b24║爾時，普眼及一切菩薩眾，於普賢菩薩心生渴仰，願
X08n0240_p0850c01║得瞻覲，作如是言：南無一切諸佛！南無普賢菩薩！如
X08n0240_p0850c02║是三稱，頭頂禮敬。
X08n0240_p0850c03║五，歸敬彌增。
X08n0240_p0850c04║爾時，佛告普眼菩薩及諸眾會言：諸佛子！汝等宜更
X08n0240_p0850c05║禮敬普賢，殷勤求請；又應專至觀察十方，想普賢身
X08n0240_p0850c06║現在其前；如是思惟，周徧法界，深心信解，厭離一切，
X08n0240_p0850c07║誓與普賢同一行願，入於不二真實之法；其身普現
X08n0240_p0850c08║一切世間，悉知眾生諸根差別，徧一切處集普賢道。
X08n0240_p0850c09║若能發起如是大願，則當得見普賢菩薩。
X08n0240_p0850c10║第四教起見方中勸令策進前心。次又應下別示
X08n0240_p0850c11║深觀，上捨境別求故未識其體，今令十方齊觀知
X08n0240_p0850c12║其體周，下依此觀是以得見。後誓與下起願思齊，
X08n0240_p0850c13║具上三心則能得見。
X08n0240_p0850c14║是時，普眼聞佛此語，與諸菩薩俱時頂禮，求請得見
X08n0240_p0850c15║普賢大士。
X08n0240_p0850c16║第五、依教修行。然普眼位深而猶重習觀修者，略
X08n0240_p0850c17║有二義：一、位未等故，二、示深獎物故。
X08n0240_p0850c18║爾時，普賢菩薩即以解脫神通之力，如其所應，為現
X08n0240_p0850c19║色身，令彼一切諸菩薩眾皆見普賢親近如來，於此
X08n0240_p0850c20║一切菩薩眾中坐蓮華座；亦見於餘一切世界一切
X08n0240_p0850c21║佛所，從彼次第相續而來；亦見在彼一切佛所，演說
X08n0240_p0850c22║一切諸菩薩行，開示一切智智之道，闡明一切菩薩
X08n0240_p0850c23║神通，分別一切菩薩威德，示現一切三世諸佛。
X08n0240_p0850c24║第六、為現身相。於中五：一、為眾現身，不見顯深，現
X08n0240_p0851a01║不礙用故。
X08n0240_p0851a02║是時，普眼菩薩及一切菩薩眾，見此神變，其心踊躍，
X08n0240_p0851a03║生大歡喜，莫不頂禮普賢菩薩，心生尊重，如見十方
X08n0240_p0851a04║一切諸佛。
X08n0240_p0851a05║二、眾覩喜敬。
X08n0240_p0851a06║是時，以佛大威神力，及諸菩薩信解之力、普賢菩薩
X08n0240_p0851a07║本願力故，自然而雨十千種雲。所謂：種種華雲、種種
X08n0240_p0851a08║鬘雲、種種香雲、種種末香雲、種種蓋雲、種種衣雲、種
X08n0240_p0851a09║種嚴具雲、種種珍寶雲、種種燒香雲、種種繒采雲。不
X08n0240_p0851a10║可說世界六種震動；奏天音樂，其聲遠聞不可說世
X08n0240_p0851a11║界；放大光明，其光普照不可說世界，令三惡趣悉得
X08n0240_p0851a12║除滅；嚴淨不可說世界，令不可說菩薩入普賢行，不
X08n0240_p0851a13║可說菩薩成普賢行，不可說菩薩於普賢行願悉得
X08n0240_p0851a14║圓滿，成阿耨多羅三藐三菩提。
X08n0240_p0851a15║三，現瑞成益。
X08n0240_p0851a16║爾時，普眼菩薩白佛言：世尊！普賢菩薩是住大威德
X08n0240_p0851a17║者、住無等者、住無過者、住不退者、住平等者、住不壞
X08n0240_p0851a18║者、住一切差別法者、住一切無差別法者、住一切眾
X08n0240_p0851a19║生善巧心所住者、住一切法自在解脫三昧者。
X08n0240_p0851a20║四、歎德廣深。於中十句無等者，下無等故。無過者，
X08n0240_p0851a21║上無過故。
X08n0240_p0851a22║佛言：如是，如是。普眼！如汝所說，普賢菩薩有阿僧祇
X08n0240_p0851a23║清淨功德，所謂：無等莊嚴功德、無量寶功德、不思議
X08n0240_p0851a24║海功德、無量相功德、無邊雲功德、無邊際不可稱讚
X08n0240_p0851b01║功德、無盡法功德、不可說功德、一切佛功德、稱揚讚
X08n0240_p0851b02║歎不可盡功德。
X08n0240_p0851b03║五、如來印述：初印，後述。述中十一句：初句總；後所
X08n0240_p0851b04║謂下，別。別有十德：一、二嚴德，二、圓明德，三、深廣德，
X08n0240_p0851b05║四、色相德，五、慈覆德，六、超勝德，七、知法德，八、絕言
X08n0240_p0851b06║德，九、同佛德，十、讚無盡德。
X08n0240_p0851b07║爾時，如來告普賢菩薩言：普賢！汝應為普眼及此會
X08n0240_p0851b08║中諸菩薩眾說十三昧，令得善入，成滿普賢所有行
X08n0240_p0851b09║願。
X08n0240_p0851b10║大文第四。本文有四：一、舉益令說；二、何者下，列所
X08n0240_p0851b11║說名；三、此十大下，歎定勝德；四、是故普賢下，結勸
X08n0240_p0851b12║成益。今初。初分二：初、勸說成益。
X08n0240_p0851b13║諸菩薩摩訶薩說此十大三昧故，令過去菩薩已得
X08n0240_p0851b14║出離，現在菩薩今得出離，未來菩薩當得出離。
X08n0240_p0851b15║後引例證勸，以三世諸菩薩若說此定，皆成益故。
X08n0240_p0851b16║何者為十？一者、普光大三昧；二者、妙光大三昧；三者、
X08n0240_p0851b17║次第徧往諸佛國土大三昧；四者、清淨深心行大三
X08n0240_p0851b18║昧；五者、知過去莊嚴藏大三昧；六者、智光明藏大三
X08n0240_p0851b19║昧；七者、了知一切世界佛莊嚴大三昧；八者、眾生差
X08n0240_p0851b20║別身大三昧；九者、法界自在大三昧；十者、無礙輪大
X08n0240_p0851b21║三昧。
X08n0240_p0851b22║第二、列名中皆云大者，因滿之定稱法界故。一、普
X08n0240_p0851b23║光者，身心業用周徧全包為普，智照自在名光。二、
X08n0240_p0851b24║妙光者，身智徧照為光，勝用交暎為妙。三、十方無
X08n0240_p0851c01║餘之剎，皆至入定為偏，往往無雜亂，不礙時節，歷
X08n0240_p0851c02║然為次第，即能起用，名神通。以智用如理，本自徧
X08n0240_p0851c03║故。四、名達諸法本自清淨，離於想念，契理深心，依
X08n0240_p0851c04║此起用，徧供諸佛，請法起說，名之為行。五、佛出劫
X08n0240_p0851c05║剎等事，皆名莊嚴。過去門中包此無盡為藏，亦名
X08n0240_p0851c06║過去清淨藏者，入定能入劫，一念無緣，起定能受
X08n0240_p0851c07║法，三輪無著，皆名清淨。六、未來藏中包含諸佛及
X08n0240_p0851c08║佛法等，名之為藏。智慧照徹，稱曰光明。七、現在諸
X08n0240_p0851c09║佛作用眾會，身相益物，皆曰莊嚴。橫徧十方，故云
X08n0240_p0851c10║一切。現可目覩，故不云藏。八、於差別眾生身內外，
X08n0240_p0851c11║入定、起定皆自在故。雖通三種，世間從多，但云眾
X08n0240_p0851c12║生。前後諸定，皆從多說。九、於眼等十八界自在入
X08n0240_p0851c13║出，又知事法界邊際與理法界無礙自在故。十、無
X08n0240_p0851c14║礙輪者，三輪攝化皆自在故。又得十無礙，滿佛果
X08n0240_p0851c15║故。無盡大用，一一無礙皆悉圓滿，能摧伏故。尋初
X08n0240_p0851c16║後際，不得邊故。
X08n0240_p0851c17║此十大三昧，諸大菩薩乃能善入，去、來、現在一切諸
X08n0240_p0851c18║佛已說、當說、現說。
X08n0240_p0851c19║第三、歎定勝德。於中四：一、約人以歎，人勝故法勝。
X08n0240_p0851c20║若諸菩薩愛樂尊重，修習不懈，則得成就。
X08n0240_p0851c21║二、約修以歎。於中二：先明修成。
X08n0240_p0851c22║如是之人，則名為：佛，則名：如來，亦則名為：得十力人，
X08n0240_p0851c23║亦名：導師，亦名：大導師，亦名：一切智，亦名：一切見，亦
X08n0240_p0851c24║名：住無礙，亦名：達諸境，亦名：一切法自在。
X08n0240_p0852a01║後修益，於中亦二：初有十句，明上等佛果亦是等
X08n0240_p0852a02║覺，等覺之義顯矣。然一品始末，等佛義多。
X08n0240_p0852a03║此菩薩普入一切世界，而於世界無所著；普入一切
X08n0240_p0852a04║眾生界，而於眾生無所取；普入一切身，而於身無所
X08n0240_p0852a05║礙；普入一切法界，而知法界無有邊。親近三世一切
X08n0240_p0852a06║佛，明見一切諸佛法，巧說一切文字，了達一切假名，
X08n0240_p0852a07║成就一切菩薩清淨道，安住一切菩薩差別行；於一
X08n0240_p0852a08║念中，普得一切三世智，普知一切三世法，普說一切
X08n0240_p0852a09║諸佛教，普轉一切不退輪；於去、來、現在一一世，普證
X08n0240_p0852a10║一切菩提道；於此一一菩提中，普了一切佛所說。
X08n0240_p0852a11║後明身智徧周，皆言普入者，一一皆窮帝網境故。
X08n0240_p0852a12║此是諸菩薩法相門，是諸菩薩智覺門，是一切種智
X08n0240_p0852a13║無勝幢門，是普賢菩薩諸行願門，是猛利神通誓願
X08n0240_p0852a14║門，是一切總持辯才門，是三世諸法差別門，是一切
X08n0240_p0852a15║諸佛示現門，是以薩婆若安立一切眾生門，是以佛
X08n0240_p0852a16║神力嚴淨一切世界門。
X08n0240_p0852a17║三、直就法歎，明此十定該攝諸法體、相、用等，一一
X08n0240_p0852a18║超勝。故十門五對：一、境智通悟，二、因果游入，三、通
X08n0240_p0852a19║辨出處，四、佛法所從，五、嚴土攝生。罔不由此。
X08n0240_p0852a20║若菩薩入此三昧，得法界力無有窮盡，得虗空行無
X08n0240_p0852a21║有障礙，得法王位無量自在，譬如世間灌頂受職，得
X08n0240_p0852a22║無邊智一切通達，得廣大力十種圓滿，成無諍心入
X08n0240_p0852a23║寂滅際，大悲無畏猶如師子，為智慧丈夫然正法明
X08n0240_p0852a24║燈，一切功德歎不可盡，聲聞、獨覺莫能思議。
X08n0240_p0852b01║四、約證以歎。前約修歎，望於佛果以顯終同。此約
X08n0240_p0852b02║證歎，直就此定以明業用，亦二十句。前十明勝德
X08n0240_p0852b03║無限。
X08n0240_p0852b04║得法界智，住無動際，而能隨俗種種開演；住於無相，
X08n0240_p0852b05║善入法相；得自性清淨藏，生如來清淨家；善開種種
X08n0240_p0852b06║差別法門，而以智慧了無所有；善知於時，常行法施，
X08n0240_p0852b07║開悟一切，名為智者；善攝眾生，悉令清淨；以方便智
X08n0240_p0852b08║示成佛道，而常修行菩薩之行無有斷盡；入一切智
X08n0240_p0852b09║方便境界，示現種種廣大神通。
X08n0240_p0852b10║後明智德自在。
X08n0240_p0852b11║是故，普賢！汝今應當分別廣說一切菩薩十大三昧，
X08n0240_p0852b12║今此眾會咸皆願聞。
X08n0240_p0852b13║四、結勸。文並可知。
X08n0240_p0852b14║爾時，普賢菩薩承如來旨，觀普眼等諸菩薩眾而告
X08n0240_p0852b15║之言：
X08n0240_p0852b16║大文第五說分中三：初承旨總告，二佛子云何下
X08n0240_p0852b17║別釋十定，三第四十三卷末云佛子此是下總結
X08n0240_p0852b18║十數。
X08n0240_p0852b19║佛子！云何為菩薩摩訶薩普光明三昧？
X08n0240_p0852b20║二、別中十定即為十段，各有標、釋、結。
X08n0240_p0852b21║佛子！此菩薩摩訶薩有十種無盡法。何者為十？所謂：
X08n0240_p0852b22║諸佛出現智無盡、眾生變化智無盡、世界如影智無
X08n0240_p0852b23║盡、深入法界智無盡、善攝菩薩智無盡、菩薩不退智
X08n0240_p0852b24║無盡、善觀一切法義智無盡、善持心力智無盡、住廣
X08n0240_p0852c01║大菩提心智無盡、住一切佛法一切智願力智無盡。
X08n0240_p0852c02║佛子！是名：菩薩摩訶薩十種無盡法。
X08n0240_p0852c03║就初定中分五：一、智無盡，二、心無盡，三、定自在，四、
X08n0240_p0852c04║智巧現，五、觀超絕。各有佛子以為揀別。五中，初二
X08n0240_p0852c05║定方便，次一定體，後二定用。又前三各有標、徵、釋、
X08n0240_p0852c06║結。今初十中，十句五對：初二所事、所化；次二化處、
X08n0240_p0852c07║化法，如影者，無實故，隨現故；次二攝護始、終；次二
X08n0240_p0852c08║所持、能持；後二始心、終願。
X08n0240_p0852c09║佛子！此菩薩摩訶薩發十種無邊心。何等為十？所謂：
X08n0240_p0852c10║發度脫一切眾生無邊心；發承事一切諸佛無邊心；
X08n0240_p0852c11║發供養一切諸佛無邊心；發普見一切諸佛無邊心；
X08n0240_p0852c12║發受持一切佛法不忘失無邊心；發示現一切佛無
X08n0240_p0852c13║量神變無邊心；發為得佛力故，不捨一切菩提行無
X08n0240_p0852c14║邊心；發普入一切智微細境界，說一切佛法無邊心；
X08n0240_p0852c15║發普入佛不思議廣大境界無邊心；發於佛辯才起
X08n0240_p0852c16║深志樂，領受諸佛法無邊心；發示現種種自在身，入
X08n0240_p0852c17║一切如來道場眾會無邊心。是為十。
X08n0240_p0852c18║二、心無邊者，前明所知無盡，今辨對境發心，以境
X08n0240_p0852c19║無邊故心無邊。有十一句者，增數十也。
X08n0240_p0852c20║佛子！此菩薩摩訶薩有十種入三昧差別智。何者為
X08n0240_p0852c21║十？所謂：東方入定西方起，西方入定東方起，南方入
X08n0240_p0852c22║定北方起，北方入定南方起，東北方入定西南方起，
X08n0240_p0852c23║西南方入定東北方起，西北方入定東南方起，東南
X08n0240_p0852c24║方入定西北方起，下方入定上方起，上方入定下方
X08n0240_p0853a01║起。是為十。
X08n0240_p0853a02║第三、定自在者，由前大智大心故，於三昧自在方
X08n0240_p0853a03║處非一、入出不同，故云差別。
X08n0240_p0853a04║佛子！此菩薩摩訶薩有十種入大三昧善巧智。
X08n0240_p0853a05║第四、智巧現，分三：初、標。
X08n0240_p0853a06║何者為十？
X08n0240_p0853a07║二徵
X08n0240_p0853a08║佛子！菩薩摩訶薩以三千大千世界為一蓮華，現身
X08n0240_p0853a09║徧此蓮華之上，結加趺坐；身中復現三千大千世界，
X08n0240_p0853a10║其中有百億四天下，一一四天下現百億身，一一身
X08n0240_p0853a11║入百億百億三千大千世界，於彼世界一一四天下
X08n0240_p0853a12║現百億百億菩薩修行，一一菩薩修行生百億百億
X08n0240_p0853a13║決定解，一一決定解令百億百億根性圓滿，一一根
X08n0240_p0853a14║性成百億百億菩薩法不退業。
X08n0240_p0853a15║三釋中分三：初法說，二舉喻，三以劣況勝。今初法
X08n0240_p0853a16║說中亦二：初十句別明展轉深細。
X08n0240_p0853a17║然所現身非一非多，入定出定無所錯亂。
X08n0240_p0853a18║第二、總顯離相分明。
X08n0240_p0853a19║佛子！如羅睺阿修羅王，本身長七百由旬，化形長十
X08n0240_p0853a20║六萬八千由旬，於大海中出其半身，與須彌山而正
X08n0240_p0853a21║齊等。佛子！彼阿修羅王雖化其身長十六萬八千由
X08n0240_p0853a22║旬，然亦不壞本身之相，諸蘊、界、處悉皆如木，心不錯
X08n0240_p0853a23║亂，不於變化身而作他想，於其本身生非己想，本受
X08n0240_p0853a24║生身恒受諸樂，化身常現種種自在神通威力。
X08n0240_p0853b01║二、舉喻。
X08n0240_p0853b02║佛子！阿修羅王有貪、恚、癡，具足憍慢，尚能如是變現
X08n0240_p0853b03║其身，何況菩薩摩訶薩能深了達心法如幻，一切世
X08n0240_p0853b04║間皆悉如夢，一切諸佛出興於世皆如影像，一切世
X08n0240_p0853b05║界猶如變化，言語音聲悉皆如響；見如實法，以如實
X08n0240_p0853b06║法而為其身；知一切法本性清淨，了知身心無有實
X08n0240_p0853b07║體；其身普住無量境界，以佛智慧廣大光明淨修一
X08n0240_p0853b08║切菩提之行。
X08n0240_p0853b09║三，以劣況勝。
X08n0240_p0853b10║佛子！菩薩摩訶薩住此三昧，超過世間，遠離世間，無
X08n0240_p0853b11║能惑亂，無能暎奪。佛子！譬如比丘，觀察內身，住不淨
X08n0240_p0853b12║觀，審見其身皆是不淨。菩薩摩訶薩亦復如是，住此
X08n0240_p0853b13║三昧，觀察法身，見諸世間普入其身，於中明見一切
X08n0240_p0853b14║世間及世間法，於諸世間及世間法皆無所著。
X08n0240_p0853b15║第五觀超絕中分三：初法，二喻，三合。異前化現，故
X08n0240_p0853b16║云法身。法性包含，故一時頓見。由此異故，無能暎
X08n0240_p0853b17║奪，故云皆無所著。
X08n0240_p0853b18║佛子！是名：菩薩摩訶薩第一普光明大三昧善巧智。
X08n0240_p0853b19║後總結：
X08n0240_p0853b20║佛子！云何為菩薩摩訶薩妙光明三昧？
X08n0240_p0853b21║二、妙光明大三昧，分三：初、標。
X08n0240_p0853b22║佛子！此菩薩摩訶薩能入三千大千世界微塵數三
X08n0240_p0853b23║千大千世界，於一一世界現三千大千世界微塵數
X08n0240_p0853b24║身，一一身放三千大千世界微塵數光，一一光現三
X08n0240_p0853c01║千大千世界微塵數色，一一色照三千大千世界微
X08n0240_p0853c02║塵數世界，一一世界中調伏三千大千世界微塵數
X08n0240_p0853c03║眾生。
X08n0240_p0853c04║二釋分二：初法中分四：初明身雲展入。
X08n0240_p0853c05║是諸世界種種不同，菩薩悉知，所謂：世界雜染、世界
X08n0240_p0853c06║清淨、世界所因、世界建立、世界同住、世界光色、世界
X08n0240_p0853c07║來往；如是一切，菩薩悉知，菩薩悉入。
X08n0240_p0853c08║二、明身智俱入。
X08n0240_p0853c09║是諸世界，亦悉來入，菩薩之身。
X08n0240_p0853c10║三、明其卷入。
X08n0240_p0853c11║然諸世界無有雜亂，種種諸法亦不壞滅。
X08n0240_p0853c12║四、明展卷無礙。
X08n0240_p0853c13║佛子！譬如日出，繞須彌山，照七寶山，其七寶山及寶
X08n0240_p0853c14║山間皆有光影分明顯現。
X08n0240_p0853c15║二、喻。文有二喻，喻前互入無雜亂義。文分為二：一、
X08n0240_p0853c16║寶山光影喻，二、幻師善巧喻。先喻有五：初、明日光
X08n0240_p0853c17║影現喻。七寶山者，即七金山，如十地末所列其名，
X08n0240_p0853c18║但除妙高及雪、香二山。山間有七香海，海現日影，
X08n0240_p0853c19║山以淨金亦能現影。
X08n0240_p0853c20║其寶山上所有日影，莫不顯現山間影中；其七山間
X08n0240_p0853c21║所有日影，亦悉顯現山上影中；如是展轉，更相影現。
X08n0240_p0853c22║二、明兩影互現，正喻菩薩自他互入，以彼影明淨
X08n0240_p0853c23║如今之鏡，故能互現。
X08n0240_p0853c24║或說日影出七寶山，或說日影出七山間；或說日影
X08n0240_p0854a01║入七寶山，或說日影入七山間。
X08n0240_p0854a02║第三、得名不同。謂水中本影現山上影時，此所現
X08n0240_p0854a03║影從山上出，來入山間；若山上本影現水中影時，
X08n0240_p0854a04║此所現影從山間出，入七金寶山上。故正入時，即
X08n0240_p0854a05║名為出。
X08n0240_p0854a06║但此日影，更相照現，無有邊際。
X08n0240_p0854a07║第四、明重現無盡，喻菩薩帝網身土。古德立帝網
X08n0240_p0854a08║義，經有帝網之名，而無廣說之處。以昔未有此品
X08n0240_p0854a09║經文，故此一段文可誠證也。
X08n0240_p0854a10║體性非有亦復非無，不住於山不離於山，不住於水
X08n0240_p0854a11║亦不離水。
X08n0240_p0854a12║五、明體離二邊。既離二邊，故能互現而無雜亂。謂
X08n0240_p0854a13║取不可得故非有，影現分明故非無。不住不離者，
X08n0240_p0854a14║謂不住成上非有，不離成其非無。若有定住，則不
X08n0240_p0854a15║能相入；若其離者，則無可相入。故不住不離，方能
X08n0240_p0854a16║相入。
X08n0240_p0854a17║佛子！菩薩摩訶薩亦復如是，住此妙光廣大三昧，不
X08n0240_p0854a18║壞世間安立之相，不滅世間諸法自性；不住世界內，
X08n0240_p0854a19║不住世界外；於諸世界無所分別，亦不壞於世界之
X08n0240_p0854a20║相；觀一切法一相無相，亦不壞於諸法自性；住真如
X08n0240_p0854a21║性，恒不捨離。
X08n0240_p0854a22║二法合，直明不壞不住，故得互入。無亂，明不壞性
X08n0240_p0854a23║相。謂若壞性相，則無可相入。若住內外，則不能相
X08n0240_p0854a24║入。謂若住世間，內則不能身包世界。若住世界，外
X08n0240_p0854b01║則不能徧入世界。由俱無住，故能互入。次釋其所
X08n0240_p0854b02║以。由定無分別，而不壞相。慧觀一相，而不壞諸。既
X08n0240_p0854b03║事理雙游，故不壞不住。若不壞不住，則住真如，恒
X08n0240_p0854b04║不捨離。既即事不捨，故相隨性而融通。如無不在，
X08n0240_p0854b05║故同真如而內外互入。
X08n0240_p0854b06║佛子！譬如幻師善知幻術。
X08n0240_p0854b07║二、幻師善巧喻二：初、總喻；二、別喻。初中有三：一、總
X08n0240_p0854b08║明能幻。
X08n0240_p0854b09║住四衢道作諸幻事。於一日中一須臾頃。或現一日
X08n0240_p0854b10║或現一夜。或復現作七日七夜。半月一月一年百年。
X08n0240_p0854b11║隨其所欲皆能示現。城邑聚落泉流河海。日月雲雨
X08n0240_p0854b12║宮殿屋宅。如是一切靡不具足。
X08n0240_p0854b13║二、明本時處現幻，時處喻互相入。
X08n0240_p0854b14║不以示現經年歲故，壞其根本一日一時。不以本時
X08n0240_p0854b15║極短促故，壞其所現日月年歲。幻相明現，本日不滅。
X08n0240_p0854b16║次本末互不相礙，喻不壞相。
X08n0240_p0854b17║菩薩摩訶薩亦復如是，入此妙光廣大三昧，現阿僧
X08n0240_p0854b18║祇世界，入一世界。其阿僧祇世界，一一皆有地、水、火、
X08n0240_p0854b19║風、大海、諸山、城邑、聚落、園林、屋宅、天宮、龍宮、夜叉宮、
X08n0240_p0854b20║乾闥婆宮、阿修羅宮、迦樓羅宮、緊那羅宮、摩睺羅伽
X08n0240_p0854b21║宮，種種莊嚴皆悉具足；欲界、色界、無色界，小千世界、
X08n0240_p0854b22║大千世界，業行果報，死此生彼；一切世間所有時節、
X08n0240_p0854b23║須臾、晝夜、半月、一月、一歲、百歲、成劫、壞劫，雜染國土、
X08n0240_p0854b24║清淨國土、廣大國土、狹小國土，於中諸佛出興于世，
X08n0240_p0854c01║佛剎清淨，菩薩眾會周帀圍繞，神通自在，教化眾生；
X08n0240_p0854c02║其諸國土所在方處，無量人眾悉皆充滿，殊形異趣
X08n0240_p0854c03║種種眾生，無量無邊不可思議，去、來、現在清淨業力，
X08n0240_p0854c04║出生無量上妙珍寶。如是等事，咸悉示現，入一世界。
X08n0240_p0854c05║後合中亦五：一、明一多相容不同，合上現多時處。
X08n0240_p0854c06║菩薩於此普皆明見，普入普觀，普思普了，以無盡智
X08n0240_p0854c07║皆如實知。
X08n0240_p0854c08║二明智鑒不昧，合前能幻之術。
X08n0240_p0854c09║不以彼世界多故，壞此一世界；不以此世界一故，壞
X08n0240_p0854c10║彼多世界。
X08n0240_p0854c11║三、合不壞本末之相。
X08n0240_p0854c12║何以故？
X08n0240_p0854c13║四、徵釋所由。先徵意云何？以互入得不壞相。
X08n0240_p0854c14║菩薩知一切法皆無我故，是故入無命法、無作法者。
X08n0240_p0854c15║菩薩於一切世間勤修行無諍法故，是名住無我法
X08n0240_p0854c16║者。菩薩如實見一切身皆從緣起故，是名住無眾生
X08n0240_p0854c17║法者。菩薩知一切生滅法皆從因生故，是名住無補
X08n0240_p0854c18║伽羅法者。菩薩知諸法本性平等故，是名住無意生、
X08n0240_p0854c19║無摩納婆法者。
X08n0240_p0854c20║釋意有三：一、由知人無我故。人無我之相，已見上
X08n0240_p0854c21║文。
X08n0240_p0854c22║菩薩知一切法本性寂靜故，是名住寂靜法者。菩薩
X08n0240_p0854c23║知一切法一相故，是名住無分別法者。菩薩知法界
X08n0240_p0854c24║無有種種差別法故，是名住不思議法者。
X08n0240_p0855a01║二，知法無我。
X08n0240_p0855a02║菩薩勤修一切方便，善調伏眾生故，是名住大悲法
X08n0240_p0855a03║者。
X08n0240_p0855a04║三、得同體大悲故，由此故能融通事理。
X08n0240_p0855a05║佛子！菩薩如是能以阿僧祇世界入一世界，知無數
X08n0240_p0855a06║眾生種種差別，見無數菩薩各各發趣，觀無數諸佛
X08n0240_p0855a07║處處出興；彼諸如來所演說法，其諸菩薩悉能領受，
X08n0240_p0855a08║亦見自身於中修行。
X08n0240_p0855a09║五、結成上義。於中三：一、結上多入一。
X08n0240_p0855a10║然不捨此處而見在彼，亦不捨彼處而見在此，彼身、
X08n0240_p0855a11║此身無有差別，入法界故。
X08n0240_p0855a12║二，結上不壞性相。
X08n0240_p0855a13║常勤觀察無有休息，不捨智慧無退轉故。
X08n0240_p0855a14║三、結上明鑒。上寶山光影喻合竟。
X08n0240_p0855a15║如有幻師隨於一處作諸幻術，不以幻地故壞於本
X08n0240_p0855a16║地，不以幻日故壞於本日。
X08n0240_p0855a17║第二、別喻中，有三逆喻。總中三段：一、幻不壞本喻，
X08n0240_p0855a18║別喻不壞相；二、如世幻者下，幻必依處喻，別喻前
X08n0240_p0855a19║依本時、處，現多時、處；三、如彼幻師作諸幻事下，明
X08n0240_p0855a20║幻師不迷喻，別喻前能幻。今初，先喻。
X08n0240_p0855a21║菩薩摩訶薩亦復如是，於無國土現有國土，於有國
X08n0240_p0855a22║土現無國土；於有眾生現無眾生，於無眾生現有眾
X08n0240_p0855a23║生；無色現色，色現無色；初不亂後，後不亂初。
X08n0240_p0855a24║後合中有二：先正合。
X08n0240_p0855b01║菩薩了知一切世法悉亦如是，同於幻化；知法幻故，
X08n0240_p0855b02║知智幻；知智幻故，知業幻；知智幻、業幻已，起於幻智
X08n0240_p0855b03║觀一切業。
X08n0240_p0855b04║後釋其所以。
X08n0240_p0855b05║如世幻者，不於處外而現其幻，亦不於幻外而有其
X08n0240_p0855b06║處。
X08n0240_p0855b07║第二、幻必依處喻。先喻，後合。喻中略無幻必依時。
X08n0240_p0855b08║菩薩摩訶薩亦復如是，不於虗空外入世間，亦不於
X08n0240_p0855b09║世間外入虗空。
X08n0240_p0855b10║合中分二：先合依處，後合依時。前中，初總合，以記
X08n0240_p0855b11║物現故。空即事空。
X08n0240_p0855b12║何以故？虗空、世間無差別故。
X08n0240_p0855b13║次徵釋所由，理無差故。
X08n0240_p0855b14║住於世間亦住虗空。菩薩摩訶薩於虗空中。能見能
X08n0240_p0855b15║修一切世間種種差別妙莊嚴業。
X08n0240_p0855b16║後結成自在。
X08n0240_p0855b17║於一念頃，悉能了知無數世界若成若壞，亦知諸劫
X08n0240_p0855b18║相續次第，能於一念現無數劫，亦不令其一念廣大。
X08n0240_p0855b19║二合依於時，於中先正顯。
X08n0240_p0855b20║菩薩摩訶薩得不思議解脫幻智，到於彼岸，住於幻
X08n0240_p0855b21║際，入世幻數，思惟諸法悉皆如幻，不違幻世，盡於幻
X08n0240_p0855b22║智，了知三世與幻無別，決定通達心無邊際。如諸如
X08n0240_p0855b23║來住如幻智，其心平等；菩薩摩訶薩亦復如是，知諸
X08n0240_p0855b24║世間皆悉如幻，於一切處皆無所著、無有我所。
X08n0240_p0855c01║後釋其所由，以得幻智同於佛故。
X08n0240_p0855c02║如彼幻師作諸幻事，雖不與彼幻事同住，而於幻事
X08n0240_p0855c03║亦無迷惑。菩薩摩訶薩亦復如是，知一切法到於彼
X08n0240_p0855c04║岸，心不計我能入於法，亦不於法而有錯亂。
X08n0240_p0855c05║第三，幻師不迷喻。文並可知。
X08n0240_p0855c06║是為菩薩摩訶薩第二妙光明大三昧善巧智。
X08n0240_p0855c07║三，結名也。
X08n0240_p0855c08║
X08n0240_p0855c09║大方廣佛華嚴經綱要卷第四十