X08n0240_p0855c10║
X08n0240_p0855c11║
X08n0240_p0855c12║
X08n0240_p0855c13║大方廣佛華嚴經綱要卷第四十一
X08n0240_p0855c14║于闐國三藏沙門實叉難陀　譯經
X08n0240_p0855c15║清涼山大華嚴寺沙門澄觀　疏義
X08n0240_p0855c16║明匡山法雲寺憨山沙門德清提挈
X08n0240_p0855c17║十定品第二十七之二
X08n0240_p0855c18║佛子！云何為菩薩摩訶薩次第徧往諸佛國土神通
X08n0240_p0855c19║三昧？
X08n0240_p0855c20║第三，定初標。
X08n0240_p0855c21║佛子！此菩薩摩訶薩過於東方無數世界，復過爾所
X08n0240_p0855c22║世界微塵數世界，於彼諸世界中入此三昧。
X08n0240_p0855c23║第二釋中有三，謂法、喻、合。法中五：一明徧剎入定。
X08n0240_p0855c24║或剎那入，或須臾入，或相續入；或日初分時入，或日
X08n0240_p0856a01║中分時入，或日後分時入；或夜初分時入，或夜中分
X08n0240_p0856a02║時入，或夜後分時入；或一日入，或五日入；或半月入，
X08n0240_p0856a03║或一月入；或一年入，或百年入；或千年入，或百千年
X08n0240_p0856a04║入；或億年入，或百千億年入，或百千那由他億年入；
X08n0240_p0856a05║或一劫入，或百劫入，或百千劫入，或百千那由他億
X08n0240_p0856a06║劫入；或無數劫入，或無量劫入，或無邊劫入，或無等
X08n0240_p0856a07║劫入；或不可數劫入，或不可稱劫入，或不可思劫入，
X08n0240_p0856a08║或不可量劫入；或不可說劫入，或不可說不可說劫
X08n0240_p0856a09║入。
X08n0240_p0856a10║二、明入時次第。
X08n0240_p0856a11║若久若近，若法若時，種種不同。
X08n0240_p0856a12║三、總結多門。
X08n0240_p0856a13║菩薩於彼不生分別，心無染著，不作二，不作不二，不
X08n0240_p0856a14║作普，不作別。
X08n0240_p0856a15║四，心契定體。
X08n0240_p0856a16║雖離此分別，而以神通方便從三昧起，於一切法不
X08n0240_p0856a17║忘不失至於究竟。
X08n0240_p0856a18║五、不廢起，通及喻、合等，文並可知。
X08n0240_p0856a19║譬如日天子，周行照曜，晝夜不住，日出名晝，日沒名
X08n0240_p0856a20║夜，晝亦不生，夜亦不滅。
X08n0240_p0856a21║次喻。
X08n0240_p0856a22║菩薩摩訶薩於無數世界入神通三昧，入三昧已，明
X08n0240_p0856a23║見爾所無數世界亦復如是。
X08n0240_p0856a24║三合
X08n0240_p0856b01║佛子！是為菩薩摩訶薩第三次第徧往諸佛國土神
X08n0240_p0856b02║通大三昧善巧智。
X08n0240_p0856b03║三、結名。
X08n0240_p0856b04║佛子！云何為菩薩摩訶薩清淨深心行三昧？
X08n0240_p0856b05║第四定中，初標。
X08n0240_p0856b06║佛子！此菩薩摩訶薩知諸佛身數等眾生，見無量佛
X08n0240_p0856b07║過阿僧祇世界微塵數。
X08n0240_p0856b08║二、釋中分二：先明定內深心行，後明定起深心行。
X08n0240_p0856b09║今初，分二：先起行，後深心。前中，先舉內。
X08n0240_p0856b10║於彼一一諸如來所，以一切種種妙香而作供養，以
X08n0240_p0856b11║一切種種妙華而作供養，以一切種種蓋大如阿僧
X08n0240_p0856b12║祇佛剎而作供養，以超過一切世界一切上妙莊嚴
X08n0240_p0856b13║具而作供養，散一切種種寶而作供養，以一切種種
X08n0240_p0856b14║莊嚴具莊嚴經行處而作供養，以一切無數上妙摩
X08n0240_p0856b15║尼寶藏而作供養，以佛神力所流出過諸天上味飲
X08n0240_p0856b16║食而作供養，一切佛剎種種上妙諸供養具能以神
X08n0240_p0856b17║力普皆攝取而作供養。
X08n0240_p0856b18║次起行，於中先明外事供養行。
X08n0240_p0856b19║於彼一一諸如來所，恭敬尊重，頭頂禮敬，舉身布施，
X08n0240_p0856b20║請問佛法，讚佛平等，稱揚諸佛廣大功德，入於諸佛
X08n0240_p0856b21║所入大悲，得佛平等無礙之力，於一念頃一切佛所
X08n0240_p0856b22║勤求妙法。
X08n0240_p0856b23║後三業供養行。
X08n0240_p0856b24║然於諸佛出興於世、入般涅槃，如是之相皆無所得。
X08n0240_p0856c01║明深心中二：先法說。
X08n0240_p0856c02║如散動心，了別所緣，心起不知何所緣起，心滅不知
X08n0240_p0856c03║何所緣滅；此菩薩摩訶薩亦復如是，終不分別如來
X08n0240_p0856c04║出世及涅槃相。
X08n0240_p0856c05║後喻各有喻合：一、忘念無知喻，喻其契實無念。
X08n0240_p0856c06║佛子！如日中陽𦦨，不從雲生，不從池生，不處於陸，不
X08n0240_p0856c07║住於水，非有、非無，非善、非惡，非清、非濁，不堪飲漱，不
X08n0240_p0856c08║可穢汙，非有體、非無體，非有味、非無味，以因緣故而
X08n0240_p0856c09║現水相；為識所了，遠望似水而興水想，近水則無，水
X08n0240_p0856c10║想自滅。此菩薩摩訶薩亦復如是，不得如來出興於
X08n0240_p0856c11║世及涅槃相。諸佛有相及以無相，皆是想心之所分
X08n0240_p0856c12║別。
X08n0240_p0856c13║二、喻了妄同真。
X08n0240_p0856c14║佛子！此三昧名為：清淨深心行。菩薩摩訶薩於此三
X08n0240_p0856c15║昧，入已而起，起已不失。譬如有人，從睡得寤，憶所夢
X08n0240_p0856c16║事，覺時雖無夢中境界，而能憶念，心不忘失。菩薩摩
X08n0240_p0856c17║訶薩亦復如是，入於三昧，見佛聞法，從定而起，憶持
X08n0240_p0856c18║不忘，而以此法開曉一切道場眾會，莊嚴一起諸佛
X08n0240_p0856c19║國土，無量義趣悉得明達，一切法門皆亦清淨，然大
X08n0240_p0856c20║智炬，長諸佛種，無畏具足，辯才不竭，開示演說甚深
X08n0240_p0856c21║法藏。
X08n0240_p0856c22║第二、定起深心行中，初法，次喻，後合。合中，上明供
X08n0240_p0856c23║養自利行，今明開演利他行，文影略耳。開演深理，
X08n0240_p0856c24║即深心起行也。
X08n0240_p0857a01║是為菩薩摩訶薩第四清淨深心行大三昧善巧智。
X08n0240_p0857a02║三、結名。
X08n0240_p0857a03║佛子！云何為菩薩摩訶薩知過去莊嚴藏三昧？
X08n0240_p0857a04║第五，定初標也。
X08n0240_p0857a05║佛子！此菩薩摩訶薩能知過去諸佛出現，所謂：劫次
X08n0240_p0857a06║第中諸剎次第，剎次第中諸劫次第，劫次第中諸佛
X08n0240_p0857a07║出現次第，佛出現次第中說法次第，說法次第中諸
X08n0240_p0857a08║心樂次第，心樂次第中諸根次第，根次第中調伏次
X08n0240_p0857a09║第，調伏次第中諸佛壽命次第，壽命次第中知億那
X08n0240_p0857a10║由他年歲數量次第。
X08n0240_p0857a11║第二釋中有五：一、對辨智。
X08n0240_p0857a12║佛子！此菩薩摩訶薩得如是無邊次第智故，則知過
X08n0240_p0857a13║去諸佛，則知過去諸剎，則知過去法門，則知過去諸
X08n0240_p0857a14║劫，則知過去諸法，則知過去諸心，則知過去諸解，則
X08n0240_p0857a15║知過去諸眾生，則知過去諸煩惱，則知過去諸儀式，
X08n0240_p0857a16║則知過去諸清淨。
X08n0240_p0857a17║二、正顯智知，各有十句，皆是過去藏中之法。
X08n0240_p0857a18║佛子！此三昧名：過去清淨藏，於一念中，能入百劫，能
X08n0240_p0857a19║入千劫，能入百千劫，能入百千億那由他劫，能入無
X08n0240_p0857a20║數劫，能入無量劫，能入無邊劫，能入無等劫，能入不
X08n0240_p0857a21║可數劫，能入不可稱劫，能入不可思劫，能入不可量
X08n0240_p0857a22║劫，能入不可說劫，能入不可說不可說劫。
X08n0240_p0857a23║三、所知時分有十四重，即釋過去之義。
X08n0240_p0857a24║佛子！彼菩薩摩訶薩入此三昧，不滅現在，不緣過去。
X08n0240_p0857b01║四、顯知相狀。不滅現在者，不捨也。不緣過去者，不
X08n0240_p0857b02║取也。謂但約過去門，顯非有取捨而緣。
X08n0240_p0857b03║佛子！彼菩薩摩訶薩從此三昧起，於如來所受十種
X08n0240_p0857b04║不可思議灌頂法，亦得、亦清淨、亦成就、亦入、亦證、亦
X08n0240_p0857b05║滿、亦持，平等了知三輪清淨。
X08n0240_p0857b06║五、明出定獲益，有三：初、舉數辨相，有十句：初句總
X08n0240_p0857b07║位終成果，名受灌頂法也。餘句別：一、屬己，二、淨障，
X08n0240_p0857b08║三、究竟，四、始入，五、正證，六、修滿，七、持令不失，八、無
X08n0240_p0857b09║知而知，九、淨三輪。總該前九，如約智辨。三輪者，謂
X08n0240_p0857b10║無能知、所知及正知故。
X08n0240_p0857b11║何等為十？一者、辯不違義，二者、說法無盡，三者、訓詞
X08n0240_p0857b12║無失，四者、樂說不斷，五者、心無恐畏，六者、語必誠實，
X08n0240_p0857b13║七者、眾生所依，八者、救脫三界，九者、善根最勝，十者、
X08n0240_p0857b14║調御妙法。
X08n0240_p0857b15║次徵列其名。初四是四無礙辯。次二自利，不畏深
X08n0240_p0857b16║法，如言能行。次二利他，為善者依，為惡者救。後二
X08n0240_p0857b17║總明二利勝妙。
X08n0240_p0857b18║佛子！此是十種灌頂法。若菩薩入此三昧，從三昧起，
X08n0240_p0857b19║無間則得。如歌羅邏入胎藏時，於一念間，識則託生；
X08n0240_p0857b20║菩薩摩訶薩亦復如是，從此定起，於如來所，一念則
X08n0240_p0857b21║得此十種法。
X08n0240_p0857b22║三、結得速疾，有法、喻、合。歌羅邏者，此云薄酪。
X08n0240_p0857b23║佛子！是名：菩薩摩訶薩第五知過去莊嚴藏大三昧
X08n0240_p0857b24║善巧智。
X08n0240_p0857c01║三、結定名。
X08n0240_p0857c02║佛子！云何為菩薩摩訶薩智光明藏三昧？
X08n0240_p0857c03║第六，初標。
X08n0240_p0857c04║佛子！彼菩薩摩訶薩住此三昧，能知未來一切世界
X08n0240_p0857c05║一切劫中所有諸佛。
X08n0240_p0857c06║二、釋中分二：前明定業用，後彰定利益。初中分六：
X08n0240_p0857c07║一、總知諸佛。
X08n0240_p0857c08║若已說、若未說，若已授記、若未授記，種種名號各各
X08n0240_p0857c09║不同，所謂無數名、無量名、無邊名、無等名、不可數名、
X08n0240_p0857c10║不可稱名、不可思名、不可量名、不可說名。
X08n0240_p0857c11║二、知多名號。
X08n0240_p0857c12║當出現於世，當利益眾生，當作法王，當興佛事，當說
X08n0240_p0857c13║福利，當讚善義，當說白分義，當淨治諸惡，當安住功
X08n0240_p0857c14║德，當開示第一義諦，當成灌頂位，當成一切智。
X08n0240_p0857c15║三，知當作佛。
X08n0240_p0857c16║彼諸如來修圓滿行，發圓滿願，入圓滿智，有圓滿眾，
X08n0240_p0857c17║備圓滿莊嚴，集圓滿功德，悟圓滿法，得圓滿果，具圓
X08n0240_p0857c18║滿相，成圓滿覺。
X08n0240_p0857c19║四、知彼佛因圓果滿。
X08n0240_p0857c20║彼諸如來名姓種族，方便善巧神通變化，成熟眾生
X08n0240_p0857c21║入般涅槃，如是一切悉皆了知。
X08n0240_p0857c22║五，知現所作。
X08n0240_p0857c23║此菩薩於一念中，能入一劫、百劫、千劫、百千劫、百千
X08n0240_p0857c24║億那由他劫，入閻浮提微塵數劫，入四天下微塵數
X08n0240_p0858a01║劫，入小千世界微塵數劫，入中千世界微塵數劫，入
X08n0240_p0858a02║大千世界微塵數劫，入百佛剎微塵數劫，入百千佛
X08n0240_p0858a03║剎微塵數劫，入百千億那由他佛剎微塵數劫，入無
X08n0240_p0858a04║數佛剎微塵數劫，入無量佛剎微塵數劫，入無邊佛
X08n0240_p0858a05║剎微塵數劫，入無等佛剎微塵數劫，入不可數佛剎
X08n0240_p0858a06║微塵數劫，入不可稱佛剎微塵數劫，入不可思佛剎
X08n0240_p0858a07║微塵數劫，入不可量佛剎微塵數劫，入不可說佛剎
X08n0240_p0858a08║微塵數劫，入不可說不可說佛剎微塵數劫；如是未
X08n0240_p0858a09║來一切世界所有劫數，能以智慧皆悉了知。
X08n0240_p0858a10║六、明知分齊。上彰定業用。
X08n0240_p0858a11║以了知故，其心復入十種持門。何者為十？所謂：入佛
X08n0240_p0858a12║持故，得不可說佛剎微塵數諸佛護念；入法持故，得
X08n0240_p0858a13║十種陀羅尼光明無盡辯才；入行持故，出生圓滿殊
X08n0240_p0858a14║勝諸願；入力持故，無能暎蔽，無能摧伏；入智持故，所
X08n0240_p0858a15║行佛法無有障礙；入大悲持故，轉於不退清淨法輪；
X08n0240_p0858a16║入差別善巧句持故，轉一切文字輪，淨一切法門地；
X08n0240_p0858a17║入師子受生法持故，開法關鑰，出欲淤泥；入智力持
X08n0240_p0858a18║故，修菩薩行常不休息；入善友力持故，令無邊眾生
X08n0240_p0858a19║普得清淨；入無住力持故，入不可說不可說廣大劫；
X08n0240_p0858a20║入法力持故，以無礙方便智知一切法自性清淨。
X08n0240_p0858a21║二、彰定利益。於中四：前二自利，後二利他。謂一、令
X08n0240_p0858a22║心入持益，即由上知故，持之不失；由持不失，得持
X08n0240_p0858a23║之益。一、心中持佛，得佛護念；二、心入持法，得總持
X08n0240_p0858a24║辯才益。餘句倣此。有十二者，增數十也。師子受生
X08n0240_p0858b01║者，不畏受生苦故。示生死實性，名開法關鑰；了生
X08n0240_p0858b02║死本空故，出慾淤泥。智力持者，定慧雙運也。入無
X08n0240_p0858b03║住力持，則大劫不離一念。
X08n0240_p0858b04║佛子！菩薩摩訶薩住此三昧已，善巧住不可說不可
X08n0240_p0858b05║說劫，善巧住不可說不可說剎，善巧知不可說不可
X08n0240_p0858b06║說種種眾生，善巧知不可說不可說眾生異相，善巧
X08n0240_p0858b07║知不可說不可說同異業報，善巧知不可說不可說
X08n0240_p0858b08║精進、諸根、習氣相續差別諸行，善巧知不可說不可
X08n0240_p0858b09║說無量染淨、種種思惟，善巧知不可說不可說法、種
X08n0240_p0858b10║種義、無量文字、演說言辭，善巧知不可說不可說種
X08n0240_p0858b11║種佛出現、種族、時節、現相、說法、施為佛事、入般涅槃，
X08n0240_p0858b12║善巧知不可說不可說無邊智慧門，善巧知不可說
X08n0240_p0858b13║不可說一切神通、無量變現。佛子！譬如日出，世間所
X08n0240_p0858b14║有村營、城邑、宮殿、屋宅、山澤、鳥獸、樹林、華果，如是一
X08n0240_p0858b15║切種種諸物，有目之人悉得明見。佛子！日光平等，無
X08n0240_p0858b16║有分別，而能令目見種種相。此大三昧亦復如是，體
X08n0240_p0858b17║性平等，無有分別，能令菩薩知不可說不可說百千
X08n0240_p0858b18║億那由他差別之相。
X08n0240_p0858b19║二、明得善巧益，有法、喻、合。然善巧有二：一、如事善
X08n0240_p0858b20║巧，故法云不可說無量，喻云見種種物；二、如理善
X08n0240_p0858b21║巧，故云日光平等。又云：此二無礙，方名善巧。故合
X08n0240_p0858b22║云無分別而能知。
X08n0240_p0858b23║佛子！此菩薩摩訶薩如是了知時，令諸眾生得十種
X08n0240_p0858b24║不空。何等為十？一者、見不空，令諸眾生生善根故；二
X08n0240_p0858c01║者、聞不空，令諸眾生得成熟故；三者、同住不空，令諸
X08n0240_p0858c02║眾生心調伏故；四者、發起不空，令諸眾生如言而作，
X08n0240_p0858c03║通達一切諸法義故；五者、行不空，令無邊世界皆清
X08n0240_p0858c04║淨故；六者、親近不空，於不可說不可說佛剎諸如來
X08n0240_p0858c05║所，斷不可說不可說眾生疑故；七者、願不空，隨所念
X08n0240_p0858c06║眾生，令作勝供養，成就諸願故；八者、善巧法不空，皆
X08n0240_p0858c07║令得住無礙解脫清淨智故；九者、雨法雨不空，於不
X08n0240_p0858c08║可說不可說諸根眾生中，方便開示一切智行，令住
X08n0240_p0858c09║佛道故；十者、出現不空，現無邊相，令一切眾生皆蒙
X08n0240_p0858c10║照故。
X08n0240_p0858c11║三、明得不空益。
X08n0240_p0858c12║佛子！菩薩摩訶薩住此三昧，得十種不空。時，諸天王
X08n0240_p0858c13║眾皆來頂禮，諸龍王眾興大香雲，諸夜叉王頂禮其
X08n0240_p0858c14║足，阿修羅王恭敬供養，迦樓羅王前後圍繞，諸梵天
X08n0240_p0858c15║王悉來勸請，緊那羅王、摩睺羅伽王咸共稱讚，乾闥
X08n0240_p0858c16║婆王常來親近，諸人王眾承事供養。
X08n0240_p0858c17║四十、王敬養益
X08n0240_p0858c18║佛子！是為菩薩摩訶薩第六智光明藏大三昧善巧
X08n0240_p0858c19║智。
X08n0240_p0858c20║三、結定名。
X08n0240_p0858c21║佛子！云何為菩薩摩訶薩了知一切世界佛莊嚴三
X08n0240_p0858c22║昧？
X08n0240_p0858c23║第七，定初標。
X08n0240_p0858c24║佛子！此三昧何故名：了知一切世界佛莊嚴？
X08n0240_p0859a01║二釋中二：先明定體用，後明定利益。前中亦二：先
X08n0240_p0859a02║徵、後釋。所以重徵者，前通徵一定，此別徵莊嚴。
X08n0240_p0859a03║佛子！菩薩摩訶薩住此三昧，能次第入東方世界，能
X08n0240_p0859a04║次第入南方世界；西方、北方，四維、上、下，所有世界，悉
X08n0240_p0859a05║亦如是，能次第入。
X08n0240_p0859a06║釋中二：先釋一切世界，以是現在故但云十方。
X08n0240_p0859a07║皆見諸佛出興於世，亦見彼佛一切神力，亦見諸佛
X08n0240_p0859a08║所有遊戲，亦見諸佛廣大威德，亦見諸佛最勝自在，
X08n0240_p0859a09║亦見諸佛大師子吼，亦見諸佛所修諸行，亦見諸佛
X08n0240_p0859a10║種種莊嚴，亦見諸佛神足變化，亦見諸佛眾會雲集。
X08n0240_p0859a11║二、釋其莊嚴。於中二：先、總列十門皆是莊嚴。其中
X08n0240_p0859a12║第八、別別莊嚴者，即功德智慧以嚴其心，色相光
X08n0240_p0859a13║明以嚴其身。
X08n0240_p0859a14║眾會清淨、眾會廣大、眾會一相、眾會多相、眾會處所、
X08n0240_p0859a15║眾會居止、眾會成熟、眾會調伏、眾會威德，如是一切
X08n0240_p0859a16║悉皆明見。
X08n0240_p0859a17║次、別顯嚴相以廣前二：一、廣眾會，二、廣莊嚴。今初，
X08n0240_p0859a18║有三：初、見他，二、見自，三、能見。今初，亦三：初、見眾會
X08n0240_p0859a19║體相。
X08n0240_p0859a20║亦見眾會其量大小等閻浮提，亦見眾會等四天下，
X08n0240_p0859a21║亦見眾會等小千界，亦見眾會等中千界，亦見眾會
X08n0240_p0859a22║量等三千大千世界。亦見眾會充滿百千億那由他
X08n0240_p0859a23║佛剎，亦見眾會充滿阿僧祇佛剎，亦見眾會充滿百
X08n0240_p0859a24║佛剎微塵數佛剎，亦見眾會充滿千佛剎微塵數佛
X08n0240_p0859b01║剎，亦見眾會充滿百千億那由他佛剎微塵數佛剎，
X08n0240_p0859b02║亦見眾會充滿無數佛剎微塵數佛剎，亦見眾會充
X08n0240_p0859b03║滿無量佛剎微塵數佛剎，亦見眾會充滿無邊佛剎
X08n0240_p0859b04║微塵數佛剎，亦見眾會充滿無等佛剎微塵數佛剎，
X08n0240_p0859b05║亦見眾會充滿不可數佛剎微塵數佛剎，亦見眾會
X08n0240_p0859b06║充滿不可稱佛剎微塵數佛剎，亦見眾會充滿不可
X08n0240_p0859b07║思佛剎微塵數佛剎，亦見眾會充滿不可量佛剎微
X08n0240_p0859b08║塵數佛剎，亦見眾會充滿不可說佛剎微塵數佛剎，
X08n0240_p0859b09║亦見眾會充滿不可說不可說佛剎微塵數佛剎。
X08n0240_p0859b10║次明見分量。
X08n0240_p0859b11║亦見諸佛於彼眾會道場中，示現種種相、種種時、種
X08n0240_p0859b12║種國土、種種變化、種種神通、種種莊嚴、種種自在、種
X08n0240_p0859b13║種形量、種種事業。
X08n0240_p0859b14║後見佛作用。
X08n0240_p0859b15║菩薩摩訶薩亦見自身往彼眾會，亦自見身在彼說
X08n0240_p0859b16║法，亦自見身受持佛語，亦自見身善知緣起，亦自見
X08n0240_p0859b17║身住在虗空，亦自見身住於法身，亦自見身不生染
X08n0240_p0859b18║著，亦自見身不住分別，亦自見身無有疲倦，亦自見
X08n0240_p0859b19║身普入諸智，亦自見身普知諸義，亦自見身普入諸
X08n0240_p0859b20║地，亦自見身普入諸趣，亦自見身普知方便，亦自見
X08n0240_p0859b21║身普住佛前，亦自見身普入諸力，亦自見身普入真
X08n0240_p0859b22║如，亦自見身普入無諍，亦自見身普入諸法。
X08n0240_p0859b23║二、明見自。
X08n0240_p0859b24║如是見，自不分別國土，不分別眾生，不分別佛，不分
X08n0240_p0859c01║別法，不執著身，不執著身業，不執著心，不執著意。譬
X08n0240_p0859c02║如諸法，不分別自性，不分別音聲，而自性不捨，名字
X08n0240_p0859c03║不滅；菩薩摩訶薩亦復如是，不捨於行，隨世所作，而
X08n0240_p0859c04║於此二無所執著。
X08n0240_p0859c05║三、明能見有法、喻、合。法中，明無分別而見。喻中，明
X08n0240_p0859c06║能、所詮。不自云我是能、所詮，而不捨自、所詮，以喻
X08n0240_p0859c07║無分別故而知也。合中，先合不捨；後而於下，合不
X08n0240_p0859c08║分別。
X08n0240_p0859c09║佛子！菩薩摩訶薩見佛無量光色、無量形相，圓滿成
X08n0240_p0859c10║就，平等清淨，一一現前，分明證了。
X08n0240_p0859c11║第二廣上莊嚴中二：先以法說，後以喻顯。前中二：
X08n0240_p0859c12║先標章門，略舉四種莊嚴，皆分明證了。
X08n0240_p0859c13║或見佛身種種光明，或見佛身圓光一尋，或見佛身
X08n0240_p0859c14║如盛日色，或見佛身微妙光色，或見佛身作清淨色，
X08n0240_p0859c15║或見佛身作黃金色，或見佛身作金剛色，或見佛身
X08n0240_p0859c16║作紺青色，或見佛身作無邊色，或見佛身作大青摩
X08n0240_p0859c17║尼寶色。
X08n0240_p0859c18║後依章別釋，即分為四：一、釋無量光色。
X08n0240_p0859c19║或見佛身其量七肘，或見佛身其量八肘，或見佛身
X08n0240_p0859c20║其量九肘，或見佛身其量十肘，或見佛身二十肘量，
X08n0240_p0859c21║或見佛身三十肘量，如是乃至一百肘量、一千肘量。
X08n0240_p0859c22║或見佛身一俱盧舍量，或見佛身半由旬量，或見佛
X08n0240_p0859c23║身一由旬量，或見佛身十由旬量，或見佛身百由旬
X08n0240_p0859c24║量，或見佛身千由旬量，或見佛身百千由旬量，或見
X08n0240_p0860a01║佛身閻浮提量，或見佛身四天下量，或見佛身小千
X08n0240_p0860a02║界量，或見佛身中千界量，或見佛身大千界量，或見
X08n0240_p0860a03║佛身百大千世界量，或見佛身千大千世界量，或見
X08n0240_p0860a04║佛身百千大千世界量，或見佛身百千億那由他大
X08n0240_p0860a05║千世界量，或見佛身無數大千世界量，或見佛身無
X08n0240_p0860a06║量大千世界量，或見佛身無邊大千世界量，或見佛
X08n0240_p0860a07║身無等大千世界量，或見佛身不可數大千世界量，
X08n0240_p0860a08║或見佛身不可稱大千世界量，或見佛身不可思大
X08n0240_p0860a09║千世界量，或見佛身不可量大千世界量，或見佛身
X08n0240_p0860a10║不可說大千世界量，或見佛身不可說不可說大千
X08n0240_p0860a11║世界量。
X08n0240_p0860a12║二、釋無量形相。
X08n0240_p0860a13║佛子！菩薩如是見諸如來無量色相、無量形狀、無量
X08n0240_p0860a14║示現、無量光明、無量光明網，其光分量等于法界，於
X08n0240_p0860a15║法界中無所不照，普令發起無上智慧。
X08n0240_p0860a16║三、釋上圓滿成就，顯前二圓滿故。
X08n0240_p0860a17║又見佛身無有染著，無有障礙，上妙清淨。
X08n0240_p0860a18║四、釋上平等清淨，即兼內二嚴。
X08n0240_p0860a19║佛子！菩薩如是見於佛身，而如來身不增不減。譬如
X08n0240_p0860a20║虗空，於蟲所食芥子孔中亦不減小，於無數世界中
X08n0240_p0860a21║亦不增廣。其諸佛身亦復如是，見大之時亦無所增，
X08n0240_p0860a22║見小之時亦無所減。佛子！譬如月輪，閻浮提人見其
X08n0240_p0860a23║形小而亦不減，月中住者見其形大而亦不增。菩薩
X08n0240_p0860a24║摩訶薩亦復如是，住此三昧，隨其心樂，見諸佛身種
X08n0240_p0860b01║種化相，言辭演法，受持不忘，而如來身不增不減。佛
X08n0240_p0860b02║子！譬如眾生，命終之後將受生時，不離於心，所見清
X08n0240_p0860b03║淨。菩薩摩訶薩亦復如是，不離於此甚深三昧，所見
X08n0240_p0860b04║清淨。
X08n0240_p0860b05║二、以喻顯中三：一、空無增減喻，喻法性身無可增
X08n0240_p0860b06║減。空之大小，在於世界及於芥子，非空體然。如法
X08n0240_p0860b07║性之身，應器成異。二、月無增減喻，喻真常色身，體
X08n0240_p0860b08║不易故。證有遠近，隨心見殊。前喻但喻佛身，此喻
X08n0240_p0860b09║兼喻光色及圓滿成就。三、隨心現境喻，喻上清淨。
X08n0240_p0860b10║菩薩心淨，則見佛淨。在於如來，何淨何垢？上別
X08n0240_p0860b11║顯嚴相竟。
X08n0240_p0860b12║佛子！菩薩摩訶薩住此三昧，成就十種速疾法。何者
X08n0240_p0860b13║為十？所謂：速增諸行圓滿大願，速以法光照耀世間，
X08n0240_p0860b14║速以方便轉於法輪度脫眾生，速隨眾生業示現諸
X08n0240_p0860b15║佛清淨國土，速以平等智趣入十力，速與一切如來
X08n0240_p0860b16║同住，速以大慈力摧破魔軍，速斷眾生疑令生歡喜，
X08n0240_p0860b17║速隨勝解示現神變，速以種種妙法言辭淨諸世間。
X08n0240_p0860b18║大文第二、明定利益，略舉七種益，各有佛子以為
X08n0240_p0860b19║揀別。第一、速成行願益，有標、徵、釋，可知。
X08n0240_p0860b20║佛子！此菩薩摩訶薩復得十種法印，印一切法。何等
X08n0240_p0860b21║為十？一者同去、來、今一切諸佛平等善根，二者同諸
X08n0240_p0860b22║如來得無邊際智慧法身，三者同諸如來住不二法，
X08n0240_p0860b23║四者同諸如來觀察三世無量境界皆悉平等，五者
X08n0240_p0860b24║同諸如來得了達法界無礙境界，六者同諸如來成
X08n0240_p0860c01║就十力所行無礙，七者同諸如來永絕二行住無諍
X08n0240_p0860c02║法，八者同諸如來教化眾生恒不止息，九者同諸如
X08n0240_p0860c03║來於智善巧、義善巧中能善觀察，十者同諸如來與
X08n0240_p0860c04║一切佛平等無二。
X08n0240_p0860c05║第二法印同佛益，有十句五對：初二福慧同，次二
X08n0240_p0860c06║二諦境智同，次二體用同，次二二利同，後二善巧
X08n0240_p0860c07║平等同。
X08n0240_p0860c08║佛子！若菩薩摩訶薩成就此了知一切世界佛莊嚴
X08n0240_p0860c09║大三昧善巧方便門，是無師者，不由他教，自入一切
X08n0240_p0860c10║佛法故；是丈夫者，能開悟一切眾生故；是清淨者，知
X08n0240_p0860c11║心性本淨故；是第一者，能度脫一切世間故；是安慰
X08n0240_p0860c12║者，能開曉一切眾生故；是安住者，未住佛種性者令
X08n0240_p0860c13║得住故；是真實知者，入一切智門故；是無異想者，所
X08n0240_p0860c14║言無二故；是住法藏者，誓願了知一切佛法故；是能
X08n0240_p0860c15║雨法雨者，隨眾生心樂悉令充足故。
X08n0240_p0860c16║第三，以德成人益。
X08n0240_p0860c17║佛子！譬如帝釋，於頂髻中置摩尼寶，以寶力故，威光
X08n0240_p0860c18║轉盛。其釋天王初獲此寶，則得十法，出過一切三十
X08n0240_p0860c19║三天。何等為十？一者色相，二者形體，三者示現，四者
X08n0240_p0860c20║眷屬，五者資具，六者音聲，七者神通，八者自在，九者
X08n0240_p0860c21║慧解，十者智用；如是十種，悉過一切三十三天。菩薩
X08n0240_p0860c22║摩訶薩亦復如是，初始獲得此三昧時，則得十種廣
X08n0240_p0860c23║大智藏。何等為十？一者照耀一切佛剎智，二者知一
X08n0240_p0860c24║切眾生受生智，三者普作三世變化智，四者普入一
X08n0240_p0861a01║切佛身智，五者通達一切佛法智，六者普攝一切淨
X08n0240_p0861a02║法智，七者普令一切眾生入法身智，八者現見一切
X08n0240_p0861a03║法普眼清淨智，九者一切自在到於彼岸智，十者安
X08n0240_p0861a04║住一切廣大法普盡無餘智。
X08n0240_p0861a05║第四、智德包含益。於中二：先喻，後合。各有十句，合
X08n0240_p0861a06║中總標合。初獲即得十句，合前十事，唯八、九不次，
X08n0240_p0861a07║以智雖是一，從所知別故：一、佛剎，合色相；二、眾生，
X08n0240_p0861a08║合形體；三、變化，合示現；四、入佛，合眷屬，以互為主、
X08n0240_p0861a09║伴，如眷屬故；五、通達佛法，為助道資具；六、普攝淨
X08n0240_p0861a10║法，則圓音示人；七、皆令入法，方是神通；八、普眼清
X08n0240_p0861a11║淨，超合慧解；九、自在，却合自在；十、住法，合智用。
X08n0240_p0861a12║佛子！菩薩摩訶薩住此三昧，復得十種最清淨威德
X08n0240_p0861a13║身。何等為十？一者、為照耀不可說不可說世界故，放
X08n0240_p0861a14║不可說不可說光明輪；二者、為令世界咸清淨故，放
X08n0240_p0861a15║不可說不可說無量色相光明輪；三者、為調伏眾生
X08n0240_p0861a16║故，放不可說不可說光明輪；四者、為親近一切諸佛
X08n0240_p0861a17║故，化作不可說不可說身；五者、為承事供養一切諸
X08n0240_p0861a18║佛故，雨不可說不可說種種殊妙香華雲；六者、為承
X08n0240_p0861a19║事供養一切佛及調伏一切眾生故，於一一毛孔中
X08n0240_p0861a20║化作不可說不可說種種音樂；七者、為成熟眾生故，
X08n0240_p0861a21║現不可說不可說種種無量自在神變；八者、為於十
X08n0240_p0861a22║方種種名號一切佛所請問法故，一步超過不可說
X08n0240_p0861a23║不可說世界；九者、為令一切眾生見聞之者皆不空
X08n0240_p0861a24║故，現不可說不可說種種無量清淨色相身，無能見
X08n0240_p0861b01║頂；十者、為與眾生開示無量祕密法故，發不可說不
X08n0240_p0861b02║可說音聲語言。
X08n0240_p0861b03║第五、身威超勝益，有標釋。
X08n0240_p0861b04║佛子！菩薩摩訶薩得此十種最清淨威德身已，能令
X08n0240_p0861b05║眾生得十種圓滿。何等為十？一者能令眾生得見於
X08n0240_p0861b06║佛，二者能令眾生深信於佛，三者能令眾生聽聞於
X08n0240_p0861b07║法，四者能令眾生知有佛世界，五者能令眾生見佛
X08n0240_p0861b08║神變，六者能令眾生念所集業，七者能令眾生定心
X08n0240_p0861b09║圓滿，八者能令眾生入佛清淨，九者能令眾生發菩
X08n0240_p0861b10║提心，十者能令眾生圓滿佛智。
X08n0240_p0861b11║第六，令他圓滿益。先牒前起後，後徵名相。
X08n0240_p0861b12║佛子！菩薩摩訶薩令眾生得十種圓滿已，復為眾生
X08n0240_p0861b13║作十種佛事。何等為十？所謂：以音聲作佛事，為成熟
X08n0240_p0861b14║眾生故；以色形作佛事，為調伏眾生故；以憶念作佛
X08n0240_p0861b15║事，為清淨眾生故；以震動世界作佛事，為令眾生離
X08n0240_p0861b16║惡趣故；以方便覺悟作佛事，為令眾生不失念故；以
X08n0240_p0861b17║夢中現相作佛事，為令眾生恒正念故；以放大光明
X08n0240_p0861b18║作佛事，為普攝取諸眾生故；以修菩薩行作佛事，為
X08n0240_p0861b19║令眾生住勝願故；以成正等覺作佛事，為令眾生知
X08n0240_p0861b20║幻法故；以轉妙法輪作佛事，為眾說法不失時故；以
X08n0240_p0861b21║現住壽命作佛事，為調伏一切眾生故；以示般涅槃
X08n0240_p0861b22║作佛事，知諸眾生起疲厭故。
X08n0240_p0861b23║第七，轉作佛事益。
X08n0240_p0861b24║佛子！是為菩薩摩訶薩第七了知一切世界佛莊嚴
X08n0240_p0861c01║大三昧善巧智。
X08n0240_p0861c02║第三，結定名。
X08n0240_p0861c03║
X08n0240_p0861c04║大方廣佛華嚴經綱要卷第四十一