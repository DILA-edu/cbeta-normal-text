X08n0240_p0861c05║
X08n0240_p0861c06║
X08n0240_p0861c07║
X08n0240_p0861c08║大方廣佛華嚴經綱要卷第四十二
X08n0240_p0861c09║于闐國三藏沙門實叉難陀　譯經
X08n0240_p0861c10║清涼山大華嚴寺沙門澄觀　疏義
X08n0240_p0861c11║明匡山法雲寺憨山沙門德清提挈
X08n0240_p0861c12║十定品第二十七之三
X08n0240_p0861c13║佛子！云何為菩薩摩訶薩一切眾生差別身三昧？
X08n0240_p0861c14║第八一切眾生差別身三昧，初標名。
X08n0240_p0861c15║佛子！菩薩摩訶薩住此三昧，得十種無所著。何者為
X08n0240_p0861c16║十？所謂：於一切剎無所著，於一切方無所著，於一切
X08n0240_p0861c17║劫無所著，於一切眾無所著，於一切法無所著，於一
X08n0240_p0861c18║切菩薩無所著，於一切菩薩願無所著，於一切三昧
X08n0240_p0861c19║無所著，於一切佛無所著，於一切地無所著。是為十。
X08n0240_p0861c20║二、釋中分五：一、明能入智，二、顯入出之相，三、明入
X08n0240_p0861c21║定之益，四、明境界自在，五、總結究竟。今初，由得十
X08n0240_p0861c22║種無著，成後出入自在。一切地者，佛地、菩薩地等。
X08n0240_p0861c23║佛子！菩薩摩訶薩於此三昧，云何入？云何起？佛子！菩
X08n0240_p0861c24║薩摩訶薩於此三昧，內身入，外身起；外身入，內身起；
X08n0240_p0862a01║同身入，異身起；異身入，同身起；人身入，夜叉身起；夜
X08n0240_p0862a02║叉身入，龍身起；龍身入，阿脩羅身起；阿脩羅身入，天
X08n0240_p0862a03║身起；天身入，梵王身起；梵王身入，欲界身起。
X08n0240_p0862a04║二、入出相中二：先徵起，後釋相。於中，先法，後喻。法
X08n0240_p0862a05║中，略辯十類以表無盡：一、諸類正報相對明出入。
X08n0240_p0862a06║天中入，地獄起；地獄入，人間起；人間入，餘趣起；千身
X08n0240_p0862a07║入，一身起；一身入，千身起；那由他身入，一身起；一身
X08n0240_p0862a08║入，那由他身起。
X08n0240_p0862a09║二、天中下，六、趣依報明出入。三、千身下，一、多相對。
X08n0240_p0862a10║閻浮提眾生眾中入，西瞿陀尼眾生眾中起；西瞿陀
X08n0240_p0862a11║尼眾生眾中入，北拘盧眾生眾中起；北拘盧眾生眾
X08n0240_p0862a12║中入，東毗提訶眾生眾中起；東毗提訶眾生眾中入，
X08n0240_p0862a13║三天下眾生眾中起；三天下眾生眾中入，四天下眾
X08n0240_p0862a14║生眾中起；四天下眾生眾中入，一切海差別眾生眾
X08n0240_p0862a15║中起；一切海差別眾生眾中入，一切海神眾中起。
X08n0240_p0862a16║四四洲大海，相對明出入。
X08n0240_p0862a17║一切海神眾中入，一切海水大中起；一切海水大中
X08n0240_p0862a18║入，一切海地大中起；一切海地大中入，一切海火大
X08n0240_p0862a19║中起；一切海火大中入，一切海風大中起；一切海風
X08n0240_p0862a20║大中入，一切四大種中起；一切四大種中入，無生法
X08n0240_p0862a21║中起；無生法中入，妙高山中起；妙高山中入，七寶山
X08n0240_p0862a22║中起；七寶山中入，一切地種種稼穡樹林黑山中起；
X08n0240_p0862a23║一切地種種稼穡樹林黑山中入，一切妙香華寶莊
X08n0240_p0862a24║嚴中起。
X08n0240_p0862b01║五大種事法相對明出入，其無生法乘四大種生
X08n0240_p0862b02║便故來。
X08n0240_p0862b03║一切妙香華寶莊嚴中入；一切四天下，下方、上方一
X08n0240_p0862b04║切眾生受生中起。
X08n0240_p0862b05║六，諸方相對明出入。
X08n0240_p0862b06║一切四天下下方、上方一切眾生受生中入，小千世
X08n0240_p0862b07║界眾生眾中起；小千世界眾生眾中入，中千世界眾
X08n0240_p0862b08║生眾中起；中千世界眾生眾中入，大千世界眾生眾
X08n0240_p0862b09║中起；大千世界眾生眾中入，百千億那由他三千大
X08n0240_p0862b10║千世界眾生眾中起；百千億那由他三千大千世界
X08n0240_p0862b11║眾生眾中入，無數世界眾生眾中起；無數世界眾生
X08n0240_p0862b12║眾中入，無量世界眾生眾中起；無量世界眾生眾中
X08n0240_p0862b13║入，無邊佛剎眾生眾中起；無邊佛剎眾生眾中入，無
X08n0240_p0862b14║等佛剎眾生眾中起；無等佛剎眾生眾中入，不可數
X08n0240_p0862b15║世界眾生眾中起；不可數世界眾生眾中入，不可稱
X08n0240_p0862b16║世界眾生眾中起；不可稱世界眾生眾中入，不可思
X08n0240_p0862b17║世界眾生眾中起；不可思世界眾生眾中入，不可量
X08n0240_p0862b18║世界眾生眾中起；不可量世界眾生眾中入，不可說
X08n0240_p0862b19║世界眾生眾中起；不可說世界眾生眾中入，不可說
X08n0240_p0862b20║不可說世界眾生眾中起。
X08n0240_p0862b21║七眾數多少，相對明出入。
X08n0240_p0862b22║不可說不可說世界眾生眾中入，雜染眾生眾中起；
X08n0240_p0862b23║雜染眾生眾中入，清淨眾生眾中起；清淨眾生眾中
X08n0240_p0862b24║入，雜染眾生眾中起。
X08n0240_p0862c01║八，染淨相對明出入。
X08n0240_p0862c02║眼處入，耳處起；耳處入，眼處起；鼻處入，舌處起；舌處
X08n0240_p0862c03║入，鼻處起；身處入，意處起；意處入，身處起；自處入，他
X08n0240_p0862c04║處起；他處入，自處起。
X08n0240_p0862c05║九，諸界相對明出入。
X08n0240_p0862c06║一微塵中入，無數世界微塵中起；無數世界微塵中
X08n0240_p0862c07║入，一微塵中起；聲聞入，獨覺起；獨覺入，聲聞起；自身
X08n0240_p0862c08║入，佛身起；佛身入，自身起；一念入，億劫起；億劫入，一
X08n0240_p0862c09║念起；同念入，別時起；別時入，同念起；前際入，後際起；
X08n0240_p0862c10║後際入，前際起；前際入，中際起；中際入，前際起；三世
X08n0240_p0862c11║入，剎那起；剎那入，三世起；真如入，言說起；言說入，真
X08n0240_p0862c12║如起。
X08n0240_p0862c13║十、雜明諸類，相對明出入，謂麤細、凡聖、念劫、真妄
X08n0240_p0862c14║等。其出入等義，如賢首品。上法說。下，喻顯。
X08n0240_p0862c15║佛子！譬如有人，為鬼所持，其身戰動，不能自安，鬼不
X08n0240_p0862c16║現身令他身然。菩薩摩訶薩住此三昧亦復如是，自
X08n0240_p0862c17║身入定他身起，他身入定自身起。
X08n0240_p0862c18║二、喻顯中有四喻，喻前十類各有法合：一、鬼力持
X08n0240_p0862c19║人喻，喻第一、第四，多約身故。
X08n0240_p0862c20║佛子！譬如死屍，以呪力故而能起行，隨所作事皆得
X08n0240_p0862c21║成就；屍之與呪雖各差別，而能和合成就彼事。菩薩
X08n0240_p0862c22║摩訶薩住此三昧亦復如是，同境入定異境起，異境
X08n0240_p0862c23║入定同境起。
X08n0240_p0862c24║第二呪起死屍喻，喻第二五六，多約依報境說。
X08n0240_p0863a01║佛子！譬如比丘得心自在，或以一身作多身，或以多
X08n0240_p0863a02║身作一身，非一身沒多身生，非多身沒一身生。菩薩
X08n0240_p0863a03║摩訶薩住此三昧亦復如是，一身入定多身起，多身
X08n0240_p0863a04║入定一身起。
X08n0240_p0863a05║第三、羅漢現通喻，喻第三、第七，多約數故。
X08n0240_p0863a06║佛子！譬如大地，其味一種，所生苗稼種種味別；地雖
X08n0240_p0863a07║無差別，然味有殊異。菩薩摩訶薩住此三昧亦復如
X08n0240_p0863a08║是，無所分別，然有一種入定多種起，多種入定一種
X08n0240_p0863a09║起。
X08n0240_p0863a10║第四、起一苗多喻，喻後三門雜明種種，故喻合相
X08n0240_p0863a11║映，文理自顯。
X08n0240_p0863a12║佛子！菩薩摩訶薩住此三昧，得十種稱讚法之所稱
X08n0240_p0863a13║讚。何者為十？所謂：入真如故，名為：如來；覺一切法故，
X08n0240_p0863a14║名之：為佛；為一切世間所稱讚故，名為：法師；知一切
X08n0240_p0863a15║法故，名：一切智；為一切世間所歸依故，名：所依處；了
X08n0240_p0863a16║達一切法方便故，名為：導師；引一切眾生入薩婆若
X08n0240_p0863a17║道故，名：大導師；為一切世間燈故，名為：光明；心志圓
X08n0240_p0863a18║滿，義利成就，所作皆辦，住無礙智，分別了知一切諸
X08n0240_p0863a19║法故，名為：十力自在；通達一切法輪故，名：一切見者。
X08n0240_p0863a20║是為十。
X08n0240_p0863a21║第三入定益中有三：一得讚同佛果益，皆上句顯
X08n0240_p0863a22║義，下句結名。十力義中云心志圓滿者，明力自利
X08n0240_p0863a23║義。義利成就，顯力利他。所作皆辦，彰力圓滿。住無
X08n0240_p0863a24║礙智，總顯力體。分別了知一切諸法，通明力用。餘
X08n0240_p0863b01║文可知。
X08n0240_p0863b02║佛子！菩薩摩訶薩住此三昧，復得十種光明照耀。何
X08n0240_p0863b03║者為十？所謂：得一切諸佛光明，與彼平等故；得一切
X08n0240_p0863b04║世界光明，普能嚴淨故；得一切眾生光明，悉往調伏
X08n0240_p0863b05║故；得無量無畏光明，法界為場演說故；得無差別光
X08n0240_p0863b06║明，知一切法無種種性故；得方便光明，於一切法離
X08n0240_p0863b07║欲際而證入故；得真實光明，於一切法離欲際心平
X08n0240_p0863b08║等故；得徧一切世間神變光明，蒙佛所加恒不息故；
X08n0240_p0863b09║得善思惟光明，到一切佛自在岸故；得一切法真如
X08n0240_p0863b10║光明，於一毛孔中善說一切故。是為十。
X08n0240_p0863b11║二，身智光照益。
X08n0240_p0863b12║佛子！菩薩摩訶薩住此三昧，復得十種無所作。何者
X08n0240_p0863b13║為十？所謂：身業無所作；語業無所作；意業無所作；神
X08n0240_p0863b14║通無所作；了法無性無所作；知業不壞無所作；無差
X08n0240_p0863b15║別智無所作；無生起智無所作；知法無滅無所作；隨
X08n0240_p0863b16║順於文不壞於義無所作。是為十。
X08n0240_p0863b17║三，業用無作益。上三，明入定益竟。
X08n0240_p0863b18║佛子！菩薩摩訶薩住此三昧，無量境界種種差別。所
X08n0240_p0863b19║謂：一入多起，多入一起；同入異起，異入同起；細入麤
X08n0240_p0863b20║起，麤入細起；大入小起，小入大起；順入逆起，逆入順
X08n0240_p0863b21║起；無身入有身起，有身入無身起；無相入有相起，有
X08n0240_p0863b22║相入無相起；起中入，入中起。如是皆是此之三昧自
X08n0240_p0863b23║在境界。
X08n0240_p0863b24║第四、明境界自在，先法，後喻。今初：前第二段但明
X08n0240_p0863c01║入起，今兼明逆順、有無等為種種境界。起中入者，
X08n0240_p0863c02║即用之寂故；入中起者，即滅之用故。是知菩薩之
X08n0240_p0863c03║定，常入常起，常雙入出，常無入出，方為自在。為顯
X08n0240_p0863c04║自在，寄諸境界交絡而明。
X08n0240_p0863c05║佛子！譬如幻師持呪得成，能現種種差別形相；呪與
X08n0240_p0863c06║幻別而能作幻，呪唯是聲而能幻作眼識所知種種
X08n0240_p0863c07║諸色、耳識所知種種諸聲、鼻識所知種種諸香、舌識
X08n0240_p0863c08║所知種種諸味、身識所知種種諸觸、意識所知種種
X08n0240_p0863c09║境界。菩薩摩訶薩住此三昧亦復如是，同中入定異
X08n0240_p0863c10║中起，異中入定同中起。
X08n0240_p0863c11║二、喻顯中，文有六喻，皆自有合：一、幻現六境喻，喻
X08n0240_p0863c12║前同異。
X08n0240_p0863c13║佛子！譬如三十三天共阿脩羅鬬戰之時，諸天得勝，
X08n0240_p0863c14║脩羅退衂。阿脩羅王，其身長大七百由旬，四兵圍繞
X08n0240_p0863c15║無數千萬，以幻術力將諸軍眾，同時走入藕絲孔中。
X08n0240_p0863c16║菩薩摩訶薩亦復如是，已善成就諸幻智地，幻智即
X08n0240_p0863c17║是菩薩，菩薩即是幻智，是故能於無差別法中入定、
X08n0240_p0863c18║差別法中起，差別法中入定、無差別法中起。
X08n0240_p0863c19║二、脩羅竄匿喻。喻前麤細大小二對，約理事相望，
X08n0240_p0863c20║則無差別為細。差別為麤，理細事麤故。或無差為
X08n0240_p0863c21║麤，總相入故。差別為細，別相入故。無差則大周法
X08n0240_p0863c22║界，差則隨事成小。若唯約事明大小，並差別所收。
X08n0240_p0863c23║佛子！譬如農夫，田中下種，種子在下，果生於上。菩薩
X08n0240_p0863c24║摩訶薩住此三昧亦復如是，一中入定多中起，多中
X08n0240_p0864a01║入定一中起。
X08n0240_p0864a02║三、農夫下，種喻。喻明上下，合辨一多。
X08n0240_p0864a03║佛子！譬如男女赤白和合，或有眾生於中受生，爾時，
X08n0240_p0864a04║名為：歌羅邏位，從此次第住母胎中滿足十月。善業
X08n0240_p0864a05║力故，一切支分皆得成就，諸根不缺，心意明了；其歌
X08n0240_p0864a06║羅邏與彼六根體狀各別，以業力故，而能令彼次第
X08n0240_p0864a07║成就，受同異類種種果報。菩薩摩訶薩亦復如是，從
X08n0240_p0864a08║一切智歌羅邏位，信、解、願力漸次增長，其心廣大，任
X08n0240_p0864a09║運自在，無中入定有中起，有中入定無中起。
X08n0240_p0864a10║四、受胎生長喻，喻上有身無身，如彼從無之有故。
X08n0240_p0864a11║佛子！譬如龍宮，依地而立，不依虗空；龍依宮住，亦不
X08n0240_p0864a12║在空，而能興雲徧滿空中；有人仰視所見宮殿，當知
X08n0240_p0864a13║皆是乾闥婆城，非是龍宮。佛子！龍雖處下而雲布上。
X08n0240_p0864a14║菩薩摩訶薩住此三昧亦復如是，於無相入有相起，
X08n0240_p0864a15║於有相入無相起。
X08n0240_p0864a16║五、龍下雲上喻，喻有相無相。
X08n0240_p0864a17║佛子！譬如妙光大梵天王所住之宮，名：一切世間最
X08n0240_p0864a18║勝清淨藏。此大宮中，普見三千大千世界諸四天下
X08n0240_p0864a19║天宮、龍宮、夜叉宮、乾闥婆宮、阿脩羅宮、迦樓羅宮、緊
X08n0240_p0864a20║那羅宮、摩睺羅伽宮，人間住處及三惡道須彌山等
X08n0240_p0864a21║種種諸山、大海、江河、陂澤、泉源、城邑、聚落、樹林、眾寶，
X08n0240_p0864a22║如是一切種種莊嚴，盡大輪圍所有邊際，乃至空中
X08n0240_p0864a23║微細遊塵，莫不皆於梵宮顯現，如於明鏡見其面像。
X08n0240_p0864a24║菩薩摩訶薩住此一切眾生差別身大三昧，知種種
X08n0240_p0864b01║剎，見種種佛，度種種眾，證種種法，成種種行，滿種種
X08n0240_p0864b02║解，入種種三昧，起種種神通，得種種智慧，住種種剎
X08n0240_p0864b03║那際。
X08n0240_p0864b04║六、梵宮普現喻，喻上入中起，起中入，及逆順相對，
X08n0240_p0864b05║故云種種。
X08n0240_p0864b06║佛子！此菩薩摩訶薩到十種神通彼岸。何者為十？所
X08n0240_p0864b07║謂：到諸佛盡虗空徧法界神通彼岸；到菩薩究竟無
X08n0240_p0864b08║差別自在神通彼岸；到能發起菩薩廣大行願入如
X08n0240_p0864b09║來門佛事神通彼岸；到能震動一切世界、一切境界
X08n0240_p0864b10║悉令清淨神通彼岸；到能自在知一切眾生不思議
X08n0240_p0864b11║業果皆如幻化神通彼岸；到能自在智諸三昧麤細
X08n0240_p0864b12║入出差別相神通彼岸；到能勇猛入如來境界而於
X08n0240_p0864b13║其中發生大願神通彼岸；到能化作佛，化轉法輪，調
X08n0240_p0864b14║伏眾生，令生佛種，令入佛乘，速得成就神通彼岸；到
X08n0240_p0864b15║能了知不可說一切祕密文句而轉法輪，令百千億
X08n0240_p0864b16║那由他不可說不可說法門皆得清淨神通彼岸；到
X08n0240_p0864b17║不假晝夜、年月、劫數，一念悉能三世示現神通彼岸。
X08n0240_p0864b18║是為十。
X08n0240_p0864b19║第五，總結究竟。
X08n0240_p0864b20║佛子！是名：菩薩摩訶薩第八一切眾生差別身大三
X08n0240_p0864b21║昧善巧智。
X08n0240_p0864b22║三、結定名。上第八三昧竟。
X08n0240_p0864b23║佛子！云何為菩薩摩訶薩法界自在三昧？
X08n0240_p0864b24║第九法界自在三昧，初標名。
X08n0240_p0864c01║佛子！此菩薩摩訶薩於自眼處乃至意處入三昧，名：
X08n0240_p0864c02║法界自在。
X08n0240_p0864c03║二、釋中四：一、顯定體用，二、明定成益，三、以喻寄顯，
X08n0240_p0864c04║四、總結雙行。今初，分三：初、總顯名體，謂於眼等法
X08n0240_p0864c05║界得自在故。
X08n0240_p0864c06║菩薩於自身一一毛孔中入此三昧。
X08n0240_p0864c07║二、彰入定處，謂於毛孔中入眼等定，顯互用自在
X08n0240_p0864c08║故。
X08n0240_p0864c09║自然能知諸世間，知諸世間法，知諸世界，知億那由
X08n0240_p0864c10║他世界，知阿僧祇世界，知不可說佛剎微塵數世界。
X08n0240_p0864c11║見一切世界中有佛出興，菩薩眾會悉皆充滿，光明
X08n0240_p0864c12║清淨，淳善無雜，廣大莊嚴，種種眾寶以為嚴飾。
X08n0240_p0864c13║三、明定功用。於中四：一、了三世間。
X08n0240_p0864c14║菩薩於彼，或一劫、百劫、千劫、億劫、百千億那由他劫、
X08n0240_p0864c15║無數劫、無量劫、無邊劫、無等劫、不可數劫、不可稱劫、
X08n0240_p0864c16║不可思劫、不可量劫、不可說劫、不可說不可說劫、不
X08n0240_p0864c17║可說不可說佛剎微塵數劫，修菩薩行常不休息。
X08n0240_p0864c18║次多劫修行。
X08n0240_p0864c19║又於如是無量劫中住此三昧，亦入亦起，亦成就世
X08n0240_p0864c20║界，亦調伏眾生，亦徧了法界，亦普知三世，亦演說諸
X08n0240_p0864c21║法，亦現大神通，種種方便無著無礙。
X08n0240_p0864c22║三，入出無礙。
X08n0240_p0864c23║以於法界得自在故，善分別眼，善分別耳，善分別鼻，
X08n0240_p0864c24║善分別舌，善分別身，善分別意，如是種種差別不同，
X08n0240_p0865a01║悉善分別盡其邊際。
X08n0240_p0865a02║四、結成自在。此有二義：一、於理法界自在故，能善
X08n0240_p0865a03║分別眼等界；二、善分別眼等十八界，即是事法界
X08n0240_p0865a04║自在。此二無礙及事事無礙故，如是種種皆橫盡
X08n0240_p0865a05║其邊、竪盡其際。
X08n0240_p0865a06║菩薩如是善知見已，能生起十千億陀羅尼法光明，
X08n0240_p0865a07║成就十千億清淨行，獲得十千億諸根，圓滿十千億
X08n0240_p0865a08║神通，能入十千億三昧，成就十千億神力，長養十千
X08n0240_p0865a09║億諸力，圓滿十千億深心，運動十千億力持，示現十
X08n0240_p0865a10║千億神變，具足十千億菩薩無礙，圓滿十千億菩薩
X08n0240_p0865a11║助道，積集十千億菩薩藏，照明十千億菩薩方便，演
X08n0240_p0865a12║說十千億諸義，成就十千億諸願，出生十千億迴向，
X08n0240_p0865a13║淨治十千億菩薩正位，明了十千億法門，開示十千
X08n0240_p0865a14║億演說，修治十千億菩薩清淨。
X08n0240_p0865a15║第二、明定成益中，辨十重益：一、生多功德益，有二
X08n0240_p0865a16║十一句，各十千億。
X08n0240_p0865a17║佛子！此菩薩摩訶薩復有無數功德、無量功德、無邊
X08n0240_p0865a18║功德、無等功德、不可數功德、不可稱功德、不可思功
X08n0240_p0865a19║德、不可量功德、不可說功德、無盡功德。佛子！此菩薩
X08n0240_p0865a20║於如是功德，皆已辦具，皆已積集，皆已莊嚴，皆已清
X08n0240_p0865a21║淨，皆已瑩徹，皆已攝受，皆能出生，皆可稱歎，皆得堅
X08n0240_p0865a22║固，皆已成就。
X08n0240_p0865a23║二、具無盡德益，隨前一事皆至無盡故。於中二十
X08n0240_p0865a24║句，前十句所具之多，後十句能具之相。清淨者，除
X08n0240_p0865b01║垢故。瑩徹者，發本智光故。
X08n0240_p0865b02║佛子！菩薩摩訶薩住此三昧，為東方十千阿僧祇佛
X08n0240_p0865b03║剎微塵數名號諸佛之所攝受，一一名號復有十千
X08n0240_p0865b04║阿僧祇佛剎微塵數佛，各各差別；如東方，南、西、北方，
X08n0240_p0865b05║四維、上、下，亦復如是。
X08n0240_p0865b06║三、諸佛攝受益。於中三：初、明攝受。
X08n0240_p0865b07║彼諸佛悉現其前，為現諸佛清淨剎，為說諸佛無量
X08n0240_p0865b08║身，為說諸佛難思眼，為說諸佛無量耳，為說諸佛清
X08n0240_p0865b09║淨鼻，為說諸佛清淨舌，為說諸佛無住心，為說如來
X08n0240_p0865b10║無上神通。
X08n0240_p0865b11║次現身說法。
X08n0240_p0865b12║令修如來無上菩提，令得如來清淨音聲，開示如來
X08n0240_p0865b13║不退法輪，顯示如來無邊眾會，令入如來無邊祕密，
X08n0240_p0865b14║讚歎如來一切善根，令入如來平等之法，宣說如來
X08n0240_p0865b15║三世種性，示現如來無量色相，闡揚如來護念之法，
X08n0240_p0865b16║演暢如來微妙法音，辯明一切諸佛世界，宣揚一切
X08n0240_p0865b17║諸佛三昧，示現諸佛眾會次第，護持諸佛不思議法，
X08n0240_p0865b18║說一切法猶如幻化，明諸法性無有動轉，開示一切
X08n0240_p0865b19║無上法輪，讚美如來無量功德，令入一切諸三昧雲，
X08n0240_p0865b20║令知其心如幻如化、無邊無盡。
X08n0240_p0865b21║後令其修證。
X08n0240_p0865b22║佛子！菩薩摩訶薩住此法界自在三昧時，彼十方各
X08n0240_p0865b23║十千阿僧祇佛剎微塵數名號：如來，一一名中各有
X08n0240_p0865b24║十千阿僧祇佛剎微塵數佛同時護念，令此菩薩得
X08n0240_p0865c01║無邊身；令此菩薩得無礙心；令此菩薩於一切法得
X08n0240_p0865c02║無忘念；令此菩薩於一切法得決定慧；令此菩薩轉
X08n0240_p0865c03║更聰敏，於一切法皆能領受；令此菩薩於一切法悉
X08n0240_p0865c04║能明了；令此菩薩諸根猛利，於神通法悉得善巧；令
X08n0240_p0865c05║此菩薩境界無礙，周行法界恒不休息；令此菩薩得
X08n0240_p0865c06║無礙智，畢竟清淨；令此菩薩以神通力，一切世界示
X08n0240_p0865c07║現成佛。
X08n0240_p0865c08║四、諸佛護念益。護念即佛力來加。
X08n0240_p0865c09║佛子！菩薩摩訶薩住此三昧，得十種海。何者為十？所
X08n0240_p0865c10║謂：得諸佛海，咸覩見故；得眾生海，悉調伏故；得諸法
X08n0240_p0865c11║海，能以智慧悉了知故；得諸剎海，以無性、無作神通
X08n0240_p0865c12║皆往詣故；得功德海，一切修行悉圓滿故；得神通海，
X08n0240_p0865c13║能廣示現令開悟故；得諸根海，種種不同悉善知故；
X08n0240_p0865c14║得諸心海，知一切眾生種種差別無量心故；得諸行
X08n0240_p0865c15║海，能以願力悉圓滿故；得諸願海，悉使成就永清淨
X08n0240_p0865c16║故。
X08n0240_p0865c17║五得十海深廣益。
X08n0240_p0865c18║佛子！菩薩摩訶薩得如是十種海已，復得十種殊勝。
X08n0240_p0865c19║何等為十？一者、於一切眾生中最為第一，二者、於一
X08n0240_p0865c20║切諸天中最為殊特，三者、於一切梵王中最極自在，
X08n0240_p0865c21║四者、於諸世間無所染著，五者、一切世間無能暎蔽，
X08n0240_p0865c22║六者、一切諸魔不能惑亂，七者、普入諸趣無所罣礙，
X08n0240_p0865c23║八者、處處受生知不堅固，九者、一切佛法皆得自在，
X08n0240_p0865c24║十者、一切神通悉能示現。佛子！菩薩摩訶薩得如是
X08n0240_p0866a01║十種殊勝已，復得十種力，於眾生界修習諸行。何等
X08n0240_p0866a02║為十？一謂勇徤力，調伏世間故；二謂精進力，恒不退
X08n0240_p0866a03║轉故；三謂無著力，離諸垢染故；四謂寂靜力，於一切
X08n0240_p0866a04║法無諍論故；五謂逆順力，於一切法心自在故；六謂
X08n0240_p0866a05║法性力，於諸義中得自在故；七謂無礙力，智慧廣大
X08n0240_p0866a06║故；八謂無畏力，能說諸法故；九謂辯才力，能持諸法
X08n0240_p0866a07║故；十謂開示力，智慧無邊故。
X08n0240_p0866a08║七、得諸力幹能益。於中，初列十力。
X08n0240_p0866a09║佛子！此十種力是廣大力、最勝力、無能摧伏力、無量
X08n0240_p0866a10║力、善集力、不動力、堅固力、智慧力、成就力、勝定力、清
X08n0240_p0866a11║淨力、極清淨力、法身力、法光明力、法燈力、法門力、無
X08n0240_p0866a12║能壞力、極勇猛力、大丈夫力、善丈夫修習力、成正覺
X08n0240_p0866a13║力、過去積集善根力、安住無量善根力、住如來力力、
X08n0240_p0866a14║心思惟力、增長菩薩歡喜力、出生菩薩淨信力、增長
X08n0240_p0866a15║菩薩勇猛力、菩提心所生力、菩薩清淨深心力、菩薩
X08n0240_p0866a16║殊勝深心力、菩薩善根熏習力、究竟諸法力、無障礙
X08n0240_p0866a17║身力、入方便善巧法門力、清淨妙法力、安住大勢一
X08n0240_p0866a18║切世間不能傾動力、一切眾生無能暎蔽力。
X08n0240_p0866a19║後顯其超勝，隨前一一力，皆具此三十八力。
X08n0240_p0866a20║佛子！此菩薩摩訶薩於如是無量功德法，能生、能成
X08n0240_p0866a21║就、能圓滿、能照明、能具足、能徧具足、能廣大、能堅固、
X08n0240_p0866a22║能增長、能淨治、能徧淨治。
X08n0240_p0866a23║八，結能圓滿益。
X08n0240_p0866a24║此菩薩功德邊際、智慧邊際、修行邊際、法門邊際、自
X08n0240_p0866b01║在邊際、苦行邊際、成就邊際、清淨邊際、出離邊際、法
X08n0240_p0866b02║自在邊際，無能說者。此菩薩所獲得、所成就、所趣入、
X08n0240_p0866b03║所現前、所有境界、所有觀察、所有證入、所有清淨、所
X08n0240_p0866b04║有了知、所有建立一切法門，於不可說劫無能說盡。
X08n0240_p0866b05║九、自德無邊故，他不能說益。
X08n0240_p0866b06║佛子！菩薩摩訶薩住此三昧，能了知無數、無量、無邊、
X08n0240_p0866b07║無等、不可數、不可稱、不可思、不可量、不可說、不可說
X08n0240_p0866b08║不可說一切三昧。彼一一三昧所有境界無量廣大，
X08n0240_p0866b09║於境界中若入、若起、若住，所有相狀、所有示現、所有
X08n0240_p0866b10║行處、所有等流、所有自性、所有除滅、所有出離，如是
X08n0240_p0866b11║一切靡不明見。
X08n0240_p0866b12║十三昧無邊，自無不了益。上十段中，前七別明，後
X08n0240_p0866b13║三總結。
X08n0240_p0866b14║佛子！譬如無熱惱大龍王宮流出四河，無濁、無雜、無
X08n0240_p0866b15║有垢穢，光色清淨猶如虗空。其池四面各有一口，一
X08n0240_p0866b16║一口中流出一河，於象口中出恒伽河，師子口中出
X08n0240_p0866b17║私陀河，於牛口中出信度河，於馬口中出縛芻河。其
X08n0240_p0866b18║四大河流出之時，恒伽河口流出銀沙，私陀河口流
X08n0240_p0866b19║出金剛沙，信度河口流出金沙，縛芻河口流出瑠璃
X08n0240_p0866b20║沙；恒伽河口作白銀色，私陀河口作金剛色，信度河
X08n0240_p0866b21║口作黃金色，縛芻河口作瑠璃色，一一河口廣一由
X08n0240_p0866b22║旬。其四大河既流出已，各共圍繞大池七帀，隨其方
X08n0240_p0866b23║面四向分流，澒湧奔馳入於大海。其河旋繞，一一之
X08n0240_p0866b24║間有天寶所成優鉢羅華、波頭摩華、拘物頭華、芬陀
X08n0240_p0866c01║利華，奇香發越，妙色清淨；種種華葉、種種臺蕋，悉是
X08n0240_p0866c02║眾寶自然暎徹，咸放光明互相照現。其無熱池周圍
X08n0240_p0866c03║廣大五十由旬，眾寶妙沙徧布其底，種種摩尼以為
X08n0240_p0866c04║嚴飾，無量妙寶莊嚴其岸，旃檀妙香普散其中，優鉢
X08n0240_p0866c05║羅華、波頭摩華、拘物頭華、芬陀利華及餘寶華皆悉
X08n0240_p0866c06║徧滿，微風吹動，香氣遠徹，華林寶樹周帀圍繞。日光
X08n0240_p0866c07║出時，普皆照明池河內外一切眾物，接影連輝成光
X08n0240_p0866c08║明網。如是眾物，若遠、若近，若高、若下，若廣、若狹，若麤、
X08n0240_p0866c09║若細，乃至極小一沙一塵，悉是妙寶光明鑒徹，靡不
X08n0240_p0866c10║於中日輪影現，亦復展轉更相現影。如是眾影，不增、
X08n0240_p0866c11║不減，非合、非散，皆如本質而得明見。
X08n0240_p0866c12║大文第三以喻寄顯中，正顯前體用及益，亦明前
X08n0240_p0866c13║所未顯，故不全似上文。文中二：先總舉喻體。
X08n0240_p0866c14║佛子！如無熱大池，於四口中流出四河入於大海。菩
X08n0240_p0866c15║薩摩訶薩亦復如是，從四辯才流出諸行，究竟入於
X08n0240_p0866c16║一切智海。
X08n0240_p0866c17║後對喻別合，有十三門，各先喻後合。一、合流沙入
X08n0240_p0866c18║海。喻中，先總明喻合。雖舉四河，意在四口出沙。故
X08n0240_p0866c19║下，第九、別明四河。
X08n0240_p0866c20║如恒伽大河，從銀色象口流出銀沙；菩薩摩訶薩亦
X08n0240_p0866c21║復如是，以義辯才，說一切如來所說一切義門，出生
X08n0240_p0866c22║一切清淨白法，究竟入於無礙智海。如私陀大河，從
X08n0240_p0866c23║金剛色師子口流出金剛沙；菩薩摩訶薩亦復如是，
X08n0240_p0866c24║以法辯才，為一切眾生說佛金剛句，引出金剛智，究
X08n0240_p0867a01║竟入於無礙智海。如信度大河，從金色牛口流出金
X08n0240_p0867a02║沙；菩薩摩訶薩亦復如是，以訓辭辯，說隨順世間緣
X08n0240_p0867a03║起方便，開悟眾生，令皆歡喜，調伏成熟，究竟入於緣
X08n0240_p0867a04║起方便海。如縛芻大河，於瑠璃色馬口流出瑠璃沙；
X08n0240_p0867a05║菩薩摩訶薩亦復如是，以無盡辯，雨百千億那由他
X08n0240_p0867a06║不可說法，令其聞者皆得潤洽，究竟入於諸佛法海。
X08n0240_p0867a07║後別明四辯，即喻四口；所說，即喻四沙。
X08n0240_p0867a08║如四大河隨順圍繞無熱池已，四方入海。
X08n0240_p0867a09║二、合繞池入海喻。於中，先喻，後合。此喻。
X08n0240_p0867a10║菩薩摩訶薩亦復如是，成就隨順身業、隨順語業、隨
X08n0240_p0867a11║順意業，成就智為前導身業、智為前導語業、智為前
X08n0240_p0867a12║導意業，四方流注，究竟入於一切智海。佛子！何者名
X08n0240_p0867a13║為：菩薩四方？佛子！所謂：見一切佛而得開悟，聞一切
X08n0240_p0867a14║法受持不忘，圓滿一切波羅蜜行，大悲說法滿足眾
X08n0240_p0867a15║生。
X08n0240_p0867a16║後合中，先合繞池。菩提心志，名之為池；三業隨順
X08n0240_p0867a17║智慧，即為繞義。後佛子下，合其四方。
X08n0240_p0867a18║如四大河圍繞大池，於其中間，優鉢羅華、波頭摩華、
X08n0240_p0867a19║拘物頭華、芬陀利華皆悉徧滿。菩薩摩訶薩亦復如
X08n0240_p0867a20║是，於菩提心中間，不捨眾生，說法調伏，悉令圓滿無
X08n0240_p0867a21║量三昧，見佛國土莊嚴清淨。
X08n0240_p0867a22║三、合池間寶華喻。說法有開敷之義，三昧有感果
X08n0240_p0867a23║之能，莊嚴清淨，皆華上之別義。
X08n0240_p0867a24║如無熱大池，寶樹圍繞；菩薩摩訶薩亦復如是，現佛
X08n0240_p0867b01║國土莊嚴圍繞，令諸眾生趣向菩提。
X08n0240_p0867b02║四，合寶樹繞池喻。
X08n0240_p0867b03║如無熱大池，其中縱廣五十由旬，清淨無濁；菩薩摩
X08n0240_p0867b04║訶薩亦復如是，菩提之心其量無邊，善根充滿清淨
X08n0240_p0867b05║無濁。
X08n0240_p0867b06║五、合大池清淨喻，即是池體。
X08n0240_p0867b07║如無熱大池，以無量寶莊嚴其岸，散栴檀香徧滿其
X08n0240_p0867b08║中。菩薩摩訶薩亦復如是，以百千億十種智寶，莊嚴
X08n0240_p0867b09║菩提心大願之岸，普散一切眾善妙香。
X08n0240_p0867b10║六、合旃檀香岸，喻十種智。寶有二義：一、即離世間
X08n0240_p0867b11║中七種如寶智，二、即他心等十種智也。
X08n0240_p0867b12║如無熱大池，底布金沙，種種摩尼間錯莊嚴；菩薩摩
X08n0240_p0867b13║訶薩亦復如是，微妙智慧周徧觀察不可思議菩薩
X08n0240_p0867b14║解脫，種種法寶間錯莊嚴，得一切法無礙光明，住於
X08n0240_p0867b15║一切諸佛所住，入於一切甚深方便。
X08n0240_p0867b16║七、合底布金寶喻：妙智合金沙，解脫合摩尼，無礙
X08n0240_p0867b17║光明合二種放光，住佛所住入於甚深合布其底。
X08n0240_p0867b18║上四段各以如無熱大池為首。
X08n0240_p0867b19║如阿那婆達多龍王，永離龍中所有熱惱；菩薩摩訶
X08n0240_p0867b20║薩亦復如是，永離一切世間憂惱，雖現受生而無染
X08n0240_p0867b21║著。
X08n0240_p0867b22║八、合龍王無惱喻，即合池名，名因龍得故。
X08n0240_p0867b23║如四大河潤澤一切閻浮提地，既潤澤已，入於大海；
X08n0240_p0867b24║菩薩摩訶薩亦復如是，以四智河潤澤天、人、沙門、婆
X08n0240_p0867c01║羅門，令其普入阿耨多羅三藐三菩提智慧大海。以
X08n0240_p0867c02║四種力而為莊嚴。何者為四？一者、願智河，救護調伏
X08n0240_p0867c03║一切眾生，常不休息。二者、波羅蜜智河，修菩提行，饒
X08n0240_p0867c04║益眾生，去、來、今世相續無盡，究竟入於諸佛智海。三
X08n0240_p0867c05║者、菩薩三昧智河，無數三昧以為莊嚴，見一切佛，入
X08n0240_p0867c06║諸佛海。四者、大悲智河，大慈自在，普救眾生，方便攝
X08n0240_p0867c07║取，無有休息，修行祕密功德之門，究竟入於十力大
X08n0240_p0867c08║海。
X08n0240_p0867c09║九，合四河潤澤喻。
X08n0240_p0867c10║如四大河，從無熱池既流出已，究竟無盡入於大海。
X08n0240_p0867c11║菩薩摩訶薩亦復如是，以大願力修菩薩行，自在知
X08n0240_p0867c12║見無有窮盡，究竟入於一切智海。
X08n0240_p0867c13║十，合四河無盡喻。
X08n0240_p0867c14║如四大河，入於大海，無能為礙令不入者。菩薩摩訶
X08n0240_p0867c15║薩亦復如是，常勤修習普賢行願，成就一切智慧光
X08n0240_p0867c16║明，住於一切佛菩提法，入如來智無有障礙。
X08n0240_p0867c17║十一，合入海無障喻。
X08n0240_p0867c18║如四大河奔流入海，經於累劫亦無疲厭；菩薩摩訶
X08n0240_p0867c19║薩亦復如是，以普賢行願，盡未來劫修菩薩行，入如
X08n0240_p0867c20║來海不生疲厭。
X08n0240_p0867c21║十二、合入海無厭喻。上之四喻，各以如四大河而
X08n0240_p0867c22║為喻首。上之十喻，皆以菩薩而為合初。
X08n0240_p0867c23║佛子！如日光出時，無熱池中金沙、銀沙、金剛沙、瑠璃
X08n0240_p0867c24║沙及餘一切種種寶物，皆有日影於中顯現；其金沙
X08n0240_p0868a01║等一切寶物，亦各展轉而現其影，互相鑒徹，無所妨
X08n0240_p0868a02║礙。
X08n0240_p0868a03║十三、合眾寶交影喻。先喻，後合。
X08n0240_p0868a04║菩薩摩訶薩亦復如是，住此三昧，於自身一一毛孔
X08n0240_p0868a05║中，悉見不可說不可說佛剎微塵數諸佛如來，亦見
X08n0240_p0868a06║彼佛所有國土、道場、眾會，一一佛所聽法、受持、信解、
X08n0240_p0868a07║供養，各經不可說不可說億那由他劫，而不想念時
X08n0240_p0868a08║節長短，其諸眾會亦無迫隘。何以故？以微妙心，入無
X08n0240_p0868a09║邊法界故，入無等差別業果故，入不思議三昧境界
X08n0240_p0868a10║故，入不思議思惟境界故，入一切佛自在境界故，得
X08n0240_p0868a11║一切佛所護念故，得一切佛大神變故，得諸如來難
X08n0240_p0868a12║得難知十種力故，入普賢菩薩行圓滿境界故，得一
X08n0240_p0868a13║切佛無勞倦神通力故。
X08n0240_p0868a14║合中二：先正合；後何以故下，徵釋涉入所由。
X08n0240_p0868a15║佛子！菩薩摩訶薩雖能於定一念入出，而亦不廢長
X08n0240_p0868a16║所在定，亦無所著；雖於境界無所依住，而亦不捨一
X08n0240_p0868a17║切所緣；雖善入剎那際，而為利益一切眾生，現佛神
X08n0240_p0868a18║通無有厭足；雖等入法界，而不得其邊；雖無所住、無
X08n0240_p0868a19║有處所，而恒趣入一切智道，以變化力普入無量眾
X08n0240_p0868a20║生眾中，具足莊嚴一切世界；雖離世間顛倒分別，超
X08n0240_p0868a21║過一切分別之地，亦不捨於種種諸相；雖能具足方
X08n0240_p0868a22║便善巧，而究竟清淨；雖不分別菩薩諸地，而皆已善
X08n0240_p0868a23║入。佛子！譬如虗空，雖能容受一切諸物，而離有、無。菩
X08n0240_p0868a24║薩摩訶薩亦復如是，雖普入一切世間，而離世間想；
X08n0240_p0868b01║雖勤度一切眾生，而離眾生想；雖深知一切法，而離
X08n0240_p0868b02║諸法想；雖樂見一切佛，而離諸佛想；雖善入種種三
X08n0240_p0868b03║昧，而知一切法自性皆如，無所染著；雖以無邊辯才
X08n0240_p0868b04║演無盡法句，而心恒住離文字法；雖樂觀察無言說
X08n0240_p0868b05║法，而恒示現清淨音聲；雖住一切離言法際，而恒示
X08n0240_p0868b06║現種種色相；雖教化眾生，而知一切法畢竟性空；雖
X08n0240_p0868b07║勤修大悲度脫眾生，而知眾生界無盡無散；雖了達
X08n0240_p0868b08║法界常住不變，而以三輪調伏眾生恒不休息；雖常
X08n0240_p0868b09║安住如來所住，而智慧清淨，心無怖畏，分別演說種
X08n0240_p0868b10║種諸法，轉於法輪常不休息。
X08n0240_p0868b11║大文第四、總結雙行，謂權、實、定、散無障礙故。於中
X08n0240_p0868b12║三：先法；次佛子下，喻；後菩薩下，合。然法中即寂而
X08n0240_p0868b13║用，喻、合明即用而寂。
X08n0240_p0868b14║佛子！是為菩薩摩訶薩第九法界自在大三昧善巧
X08n0240_p0868b15║智。
X08n0240_p0868b16║三、結定名。
X08n0240_p0868b17║
X08n0240_p0868b18║大方廣佛華嚴經綱要卷第四十二