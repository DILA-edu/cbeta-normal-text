X08n0240_p0868c01║大方廣佛華嚴經綱要卷第四十三
X08n0240_p0868c02║于闐國三藏沙門實叉難陀　譯經
X08n0240_p0868c03║清涼山大華嚴寺沙門澄觀　疏義
X08n0240_p0868c04║明匡山法雲寺憨山沙門德清提挈
X08n0240_p0868c05║十定品第二十七之四
X08n0240_p0868c06║佛子！云何為菩薩摩訶薩無礙輪三昧？
X08n0240_p0868c07║第十無礙輪三昧，初總標，亦初徵，次釋，後結。
X08n0240_p0868c08║佛子！菩薩摩訶薩入此三昧時，住無礙身業、無礙語
X08n0240_p0868c09║業、無礙意業，住無礙佛國土，得無礙成就眾生智，獲
X08n0240_p0868c10║無礙調伏眾生智，放無礙光明，現無礙光明網，示無
X08n0240_p0868c11║礙廣大變化，轉無礙清淨法輪，得菩薩無礙自在。
X08n0240_p0868c12║二、釋中三：初、明入時方便；二、佛子！菩薩摩訶薩住
X08n0240_p0868c13║此三昧已下，明入己智用；三、佛子！菩薩摩訶薩入
X08n0240_p0868c14║普賢所住下，定滿成益。今初，有二十二句兼顯定
X08n0240_p0868c15║名：初十一句因用無礙，是無礙義；後普入下，有十
X08n0240_p0868c16║一句住果圓滿，即是輪義。今此段中即此無礙無
X08n0240_p0868c17║所不摧，亦即輪義。初三句三業無礙，次句器世間
X08n0240_p0868c18║無礙，次二句眾生世間無礙，餘句智正覺無礙。
X08n0240_p0868c19║普入諸佛力，普住諸佛智；作佛所作，淨佛所淨；現佛
X08n0240_p0868c20║神通，令佛歡喜；行如來行，住如來道；常得親近無量
X08n0240_p0868c21║諸佛，作諸佛事，紹諸佛種。
X08n0240_p0868c22║後住果中，二智通權實，故云普住；三、作利樂事；四、
X08n0240_p0868c23║淨二障種；七、智契佛境。餘七可知。
X08n0240_p0868c24║佛子！菩薩摩訶薩住此三昧已，觀一切智，總觀一切
X08n0240_p0869a01║智，別觀一切智；隨順一切智，顯示一切智，攀緣一切
X08n0240_p0869a02║智；見一切智，總見一切智，別見一切智。
X08n0240_p0869a03║第二入己智用中四：一攝佛功德，二證入諸法，三
X08n0240_p0869a04║普德無盡，四結示勸修。初中即攝如來二十一種
X08n0240_p0869a05║殊勝功德，以此位等佛故。其間或全同佛相，或有
X08n0240_p0869a06║約因似而次第無差。於中三：初總明妙悟皆滿，次
X08n0240_p0869a07║別顯二十一德，後顯德勝能。今初十句，初句標滿
X08n0240_p0869a08║時，餘九顯滿相。然一切智若對種智即是根本，若
X08n0240_p0869a09║直語佛智則通權實，今此顯通。於中初三句始觀。
X08n0240_p0869a10║言觀一切智者，標也。云何觀？觀有二種：一總觀，謂
X08n0240_p0869a11║權實齊觀故；二別觀，此是實、此是權，權中有多差
X08n0240_p0869a12║別，皆審照了故。次三句中順，亦初句標。次云何隨
X08n0240_p0869a13║順？由前總觀故頓能顯示，由前別觀故各各攀緣。
X08n0240_p0869a14║後三句終契，釋同前觀，但前觀察、今證見分明耳。
X08n0240_p0869a15║於普賢菩薩廣大願、廣大心、廣大行、廣大所趣、廣大
X08n0240_p0869a16║所入、廣大光明、廣大出現、廣大護念、廣大變化、廣大
X08n0240_p0869a17║道。
X08n0240_p0869a18║二、別明二十一種功德，分二十段，後二合故。今初，
X08n0240_p0869a19║第一、明二行永絕，即於所知一向無障轉功德。然
X08n0240_p0869a20║有二義：一、謂非如二乘有無智故；二、不同凡大現
X08n0240_p0869a21║行生死起諸雜染，不同二乘現行涅槃棄利樂事。
X08n0240_p0869a22║世尊無彼，今菩薩亦無。文中廣顯利樂，即不同二
X08n0240_p0869a23║乘；皆與智俱，即不同凡夫。就文分二：先、總明大用
X08n0240_p0869a24║常恒；二、佛子！此菩薩有一蓮華下，別顯一用。前中
X08n0240_p0869b01║二：先法說，後喻明。今初，法說中二：先正明，後徵釋。
X08n0240_p0869b02║今初，先明行體。
X08n0240_p0869b03║不斷不退，無休無替，無倦無捨，無散無亂，常增進，恒
X08n0240_p0869b04║相續。
X08n0240_p0869b05║次辨常恒。
X08n0240_p0869b06║何以故？此菩薩摩訶薩於諸法中，成就大願，發行大
X08n0240_p0869b07║乘，入於佛法大方便海；以勝願力，於諸菩薩所行之
X08n0240_p0869b08║行，智慧明照皆得善巧，具足菩薩神通變化；善能護
X08n0240_p0869b09║念一切眾生，如去、來、今一切諸佛之所護念；於諸眾
X08n0240_p0869b10║生恒起大悲，成就如來不變異法。
X08n0240_p0869b11║二、徵釋中，徵意云何？以得此智滿行常。釋意云：願
X08n0240_p0869b12║行善成，智慧善巧故。
X08n0240_p0869b13║佛子！譬如有人以摩尼寶置色衣中，其摩尼寶雖同
X08n0240_p0869b14║衣色，不捨自性。
X08n0240_p0869b15║第二、喻顯中四：初、喻，二、合，三、徵，四、釋。今初。摩尼寶
X08n0240_p0869b16║置色衣中，即總喻。菩薩心智置佛智中，雖同衣色，
X08n0240_p0869b17║喻前智滿十句，故合云觀一切智等。不捨自性，喻
X08n0240_p0869b18║前行常二十句。
X08n0240_p0869b19║菩薩摩訶薩亦復如是，成就智慧以為心寶，觀一切
X08n0240_p0869b20║智普皆明現，然不捨於菩薩諸行。
X08n0240_p0869b21║二、合如喻辨。
X08n0240_p0869b22║何以故？
X08n0240_p0869b23║三、徵意云何？得已能滿智而不斷行耶？
X08n0240_p0869b24║菩薩摩訶薩發大誓願，利益一切眾生，度脫一切眾
X08n0240_p0869c01║生，承事一切諸佛，嚴淨一切世界，安慰眾生，深入法
X08n0240_p0869c02║海；為淨眾生界，現大自在，給施眾生，普照世間；入於
X08n0240_p0869c03║無邊幻化法門，不退不轉，無疲無厭。
X08n0240_p0869c04║四釋意云：菩薩無障礙願，法應爾故，窮盡生界，益
X08n0240_p0869c05║無疲厭。文中二：先法說。
X08n0240_p0869c06║佛子！譬如虗空持眾世界，若成若住，無厭無倦，無羸
X08n0240_p0869c07║無朽，無散無壞，無變無異，無有差別，不捨自性。何以
X08n0240_p0869c08║故？虗空自性，法應爾故。菩薩摩訶薩亦復如是，立無
X08n0240_p0869c09║量大願，度一切眾生，心無厭倦。
X08n0240_p0869c10║後轉以喻況，於中三喻皆喻利生無厭，各有法合
X08n0240_p0869c11║一虗空持剎喻，喻大願法爾故無厭。
X08n0240_p0869c12║佛子！譬如涅槃，去、來、現在無量眾生於中滅度，終無
X08n0240_p0869c13║厭倦。何以故？一切諸法本性清淨，是謂：涅槃。云何於
X08n0240_p0869c14║中而有疲厭？菩薩摩訶薩亦復如是，為欲度脫一切
X08n0240_p0869c15║眾生皆令出離而現於世，云何而起疲厭之心？
X08n0240_p0869c16║二、涅槃普滅喻，喻為淨眾生故無厭。上二喻悲。
X08n0240_p0869c17║佛子！如薩婆若，能令過去、未來、現在一切菩薩於諸
X08n0240_p0869c18║佛家已、現、當生，乃至令成無上菩提，終不疲厭。何以
X08n0240_p0869c19║故？一切智與法界無二故，於一切法無所著故。菩薩
X08n0240_p0869c20║摩訶薩亦復如是，其心平等住一切智，云何而有疲
X08n0240_p0869c21║厭之心？
X08n0240_p0869c22║三、佛智普成喻，喻能所不二，故無厭。此一喻智，既
X08n0240_p0869c23║非愛見之悲，何有厭乎？
X08n0240_p0869c24║佛子！此菩薩摩訶薩有一蓮華，其華廣大盡十方際，
X08n0240_p0870a01║以不可說葉、不可說寶、不可說香而為莊嚴；其不可
X08n0240_p0870a02║說寶復各示現種種眾寶，清淨妙好，極善安住；其華
X08n0240_p0870a03║常放眾色光明，普照十方一切世界無所障礙；真金
X08n0240_p0870a04║為網，彌覆其上；寶鐸徐搖，出微妙音，其音演暢一切
X08n0240_p0870a05║智法。
X08n0240_p0870a06║第二別顯一用中二：初明依果殊勝，後菩薩摩訶
X08n0240_p0870a07║薩於此華下正報自在。前中二：先明相嚴，過前十
X08n0240_p0870a08║地故窮十方際。
X08n0240_p0870a09║此大蓮華具足如來清淨莊嚴，一切善根之所生起，
X08n0240_p0870a10║吉祥為表，神力所現，有十千阿僧祇清淨功德，菩薩
X08n0240_p0870a11║妙道之所成就，一切智心之所流出，十方佛影於中
X08n0240_p0870a12║顯現，世間瞻仰猶如佛塔，眾生見者無不禮敬，從能
X08n0240_p0870a13║了幻正法所生，一切世間不可為喻。
X08n0240_p0870a14║後辨德嚴，自內而觀量周法界，自外而觀許眾生
X08n0240_p0870a15║見，乃即小之大也。
X08n0240_p0870a16║菩薩摩訶薩於此華上結加趺坐，其身大小與華相
X08n0240_p0870a17║稱。
X08n0240_p0870a18║二、正報中二：明身大小。
X08n0240_p0870a19║一切諸佛神力所加，令菩薩身一一毛孔各出百萬
X08n0240_p0870a20║億那由他不可說佛剎微塵數光明，一一光明現百
X08n0240_p0870a21║萬億那由他不可說佛剎微塵數摩尼寶，其寶皆名：
X08n0240_p0870a22║普光明藏，種種色相以為莊嚴，無量功德之所成就，
X08n0240_p0870a23║眾寶及華以為羅網彌覆其上，散百千億那由他殊
X08n0240_p0870a24║勝妙香，無量色相種種莊嚴，復現不思議寶莊嚴蓋
X08n0240_p0870b01║以覆其上；一一摩尼寶悉現百萬億那由他不可說
X08n0240_p0870b02║佛剎微塵數樓閣，一一樓閣現百萬億那由他不可
X08n0240_p0870b03║說佛剎微塵數蓮華藏師子之座，一一師子座現百
X08n0240_p0870b04║萬億那由他不可說佛剎微塵數光明，一一光明現
X08n0240_p0870b05║百萬億那由他不可說佛剎微塵數色相，一一色相
X08n0240_p0870b06║現百萬億那由他不可說佛剎微塵數光明輪，一一
X08n0240_p0870b07║光明輪現百萬億那由他不可說佛剎微塵數毗盧
X08n0240_p0870b08║遮那摩尼寶華；一一華，現百萬億那由他不可說佛
X08n0240_p0870b09║剎微塵數臺；一一臺，現百萬億那由他不可說佛剎
X08n0240_p0870b10║微塵數佛；一一佛，現百萬億那由他不可說佛剎微
X08n0240_p0870b11║塵數神變；一一神變，淨百萬億那由他不可說佛剎
X08n0240_p0870b12║微塵數眾生眾；一一眾生眾中，現百萬億那由他不
X08n0240_p0870b13║可說佛剎微塵數諸佛自在；一一自在，雨百萬億那
X08n0240_p0870b14║由他不可說佛剎微塵數佛法；一一佛法，有百萬億
X08n0240_p0870b15║那由他不可說佛剎微塵數修多羅；一一修多羅，說
X08n0240_p0870b16║百萬億那由他不可說佛剎微塵數法門；一一法門，
X08n0240_p0870b17║有百萬億那由他不可說佛剎微塵數金剛智所入
X08n0240_p0870b18║法輪，差別言辭，各別演說；一一法輪，成熟百萬億那
X08n0240_p0870b19║由他不可說佛剎微塵數眾生界；一一眾生界，有百
X08n0240_p0870b20║萬億那由他不可說佛剎微塵數眾生，於佛法中而
X08n0240_p0870b21║得調伏。
X08n0240_p0870b22║後明佛加放光有二十重，後後重中，皆倍前前百
X08n0240_p0870b23║萬億那由他不可說佛剎微塵數，倍則數難量矣。
X08n0240_p0870b24║佛子！菩薩摩訶薩住此三昧，示現如是神通境界無
X08n0240_p0870c01║量變化，悉知如幻而不染著。
X08n0240_p0870c02║第二明達無相法，即同諸如來於最清淨真如能
X08n0240_p0870c03║入功德。初結前生後，達無相故不染。
X08n0240_p0870c04║安住無邊不可說法，自性清淨法界實相，如來種性
X08n0240_p0870c05║無礙際中，無去無來非先非後，甚深無底現量所得，
X08n0240_p0870c06║以智自入不由他悟，心不迷亂亦無分別。
X08n0240_p0870c07║後正顯安住，即是入義。謂此真如非有非無，故云
X08n0240_p0870c08║無邊，定有定無即是邊故。不可說法即離言真如，
X08n0240_p0870c09║其法界實相及無礙際皆真如異名，而云如來種
X08n0240_p0870c10║性，諸佛以無性真如而為性故。出現品云：皆同一
X08n0240_p0870c11║性，所謂無性。法華云：知法常無性，佛種從緣起。無
X08n0240_p0870c12║去來等，重顯真如即是中道，故深無底。現量已下，
X08n0240_p0870c13║別明能入之義。
X08n0240_p0870c14║為去、來、今一切諸佛之所稱讚，從諸佛力之所流出，
X08n0240_p0870c15║入於一切諸佛境界，體性如實，淨眼現證，慧眼普見，
X08n0240_p0870c16║成就佛眼為世明燈，行於智眼所知境界，廣能開示
X08n0240_p0870c17║微妙法門。
X08n0240_p0870c18║第三、明住於佛住德，謂佛無功用常住，聖天梵住
X08n0240_p0870c19║故。文中先三世佛讚，文通前後二段。從諸佛力下，
X08n0240_p0870c20║正顯其義，謂入一切佛境，即聖天等所住境也。淨
X08n0240_p0870c21║眼現證下，明能住相，十眼圓明而安住故。
X08n0240_p0870c22║成菩提心趣勝丈夫，於諸境界無有障礙，入智種性
X08n0240_p0870c23║出生諸智，離世生法而現受生，神通變化方便調伏，
X08n0240_p0870c24║如是一切無非善巧。
X08n0240_p0871a01║第四明得佛平等德，謂佛佛相望有平等故。文即
X08n0240_p0871a02║為三：初明所依平等，謂諸佛皆依清淨故。文中始
X08n0240_p0871a03║發菩提心、終成種智、出生智用，皆所依也。次離世
X08n0240_p0871a04║生法下明意樂平等，同以調生為意樂故。後神通
X08n0240_p0871a05║變化下作平等業，同作受用變化業故。
X08n0240_p0871a06║功德解欲，悉皆清淨，最極微妙，具足圓滿。智慧廣大，
X08n0240_p0871a07║猶如虗空，善能觀察，眾聖境界。信行願力，堅固不動，
X08n0240_p0871a08║功德無盡，世所稱歎。於一切佛，所觀之藏，大菩提處，
X08n0240_p0871a09║一切智海。集眾妙寶，為大智者，猶如蓮華，自性清淨。
X08n0240_p0871a10║眾生見者，皆生歡喜，咸得利益，智光普照。見無量佛，
X08n0240_p0871a11║淨一切法。
X08n0240_p0871a12║第五、明到無障處德。以修一切障對治故，福智皆
X08n0240_p0871a13║淨，離於二障。文中初二句功德，次二句智慧，各上
X08n0240_p0871a14║句障淨，下句德滿。次二句重顯功德，餘四句重顯
X08n0240_p0871a15║智慧。
X08n0240_p0871a16║所行寂靜，於諸佛法究竟無礙，恒以方便住佛菩提
X08n0240_p0871a17║功德行中而得出生；具菩薩智，為菩薩首，一切諸佛
X08n0240_p0871a18║共所護念；得佛威神，成佛法身；念力難思，於境一緣
X08n0240_p0871a19║而無所緣；其行廣大，無相無礙，等于法界無量無邊；
X08n0240_p0871a20║所證菩提猶如虗空，無有邊際，無所縛著。
X08n0240_p0871a21║第六明不可轉法，謂教證二法他不能轉。文中初
X08n0240_p0871a22║二句略標教證，謂寂靜證也，諸佛法教也。恒以下
X08n0240_p0871a23║別顯教，念力下重顯證。既如空無著等，他安能轉
X08n0240_p0871a24║耶？
X08n0240_p0871b01║於諸世間普作饒益，一切智海善根所流，悉能通達
X08n0240_p0871b02║無量境界；已善成就清淨施法，住菩薩心，淨菩薩種，
X08n0240_p0871b03║能隨順生諸佛菩提；於諸佛法皆得善巧，具微妙行，
X08n0240_p0871b04║成堅固力。
X08n0240_p0871b05║第七、明所行無礙德，謂雖於世間作利樂事，世間
X08n0240_p0871b06║八法不能礙也。文中住菩薩心成堅固力，即不礙
X08n0240_p0871b07║之因也。
X08n0240_p0871b08║一切諸佛自在威神，眾生難聞，菩薩悉知，入不二門，
X08n0240_p0871b09║住無相法；雖復永捨一切諸相，而能廣說種種諸法，
X08n0240_p0871b10║隨諸眾生心樂欲解，悉使調伏，咸令歡喜。
X08n0240_p0871b11║第八、明立不思議德，謂安立正法，凡愚不能思也。
X08n0240_p0871b12║文中初總顯一切教法皆是如來威力之所建立，
X08n0240_p0871b13║菩薩能知，返顯凡夫不思。入不二下，別顯安立難
X08n0240_p0871b14║思之相，謂依無相而廣說故，隨欲解之多端，故並
X08n0240_p0871b15║難思也。
X08n0240_p0871b16║法界為身，無有分別；智慧境界，不可窮盡；志常勇猛，
X08n0240_p0871b17║心恒平等；見一切佛，功德邊際；了一切劫，差別次第。
X08n0240_p0871b18║第九明普見三世，以身心等於法界，故於三世記
X08n0240_p0871b19║別無差。
X08n0240_p0871b20║開示一切法，安住一切剎，嚴淨一切諸佛國土，顯現
X08n0240_p0871b21║一切正法光明，演去、來、今一切佛法，示諸菩薩所住
X08n0240_p0871b22║之處；為世明燈，生諸善根，永離世間，常生佛所。
X08n0240_p0871b23║第十、明身恒充滿一切國土。謂為開法故，示現受
X08n0240_p0871b24║用變化之身，徧諸世界而為利樂。
X08n0240_p0871c01║得佛智慧明了第一。一切諸佛皆共攝受。已入未來
X08n0240_p0871c02║諸佛之數。從諸善友而得出生。所有志求皆無不果。
X08n0240_p0871c03║第十一明智，恒明達一切諸法，謂於境善決，能斷
X08n0240_p0871c04║他疑故。
X08n0240_p0871c05║具大威德，住增上意，隨所聽聞，咸能善說。
X08n0240_p0871c06║第十二、明了一切行，謂具增上意樂，能了有情意
X08n0240_p0871c07║樂性行，如其所應而為現身，即有威德。
X08n0240_p0871c08║亦為開示聞法善根，住實際輪，於一切法心無障礙，
X08n0240_p0871c09║不捨諸行，離諸分別。
X08n0240_p0871c10║第十三、明除一切疑。謂聲聞人言：其全無少分善
X08n0240_p0871c11║根，今能開示，令知當生如來妙智，故心無障礙。
X08n0240_p0871c12║於一切法，心無動念；得智慧明，滅諸癡闇；悉能明照，
X08n0240_p0871c13║一切佛法；不壞諸有，而生其中；了知一切，諸有境界；
X08n0240_p0871c14║從本已來，無有動作；身語意業，皆悉無邊。
X08n0240_p0871c15║第十四、明無能測身。然有二義：一、謂其身非虗妄
X08n0240_p0871c16║分別所起，無煩惱業生，離染故不可測。初一行經
X08n0240_p0871c17║顯之。二、其身雖無分別如摩尼珠，然由佛增上及
X08n0240_p0871c18║眾生勝解力見金色等，而佛無有分別即不壞諸
X08n0240_p0871c19║有。下經文顯之。
X08n0240_p0871c20║雖隨世俗演說種種無量文字而恒不壞，離文字法，
X08n0240_p0871c21║深入佛海，知一切法但有假名，於諸境界無繫無著。
X08n0240_p0871c22║第十五、明一切菩薩等所求智，謂菩薩以無量文
X08n0240_p0871c23║字調伏有情，要依佛所聞法為先，獲得妙智，故諸
X08n0240_p0871c24║菩薩等皆求也。
X08n0240_p0872a01║了一切法空無所有，所修諸行從法界生。
X08n0240_p0872a02║第十六明到佛無二究竟彼岸，謂了一切法空法
X08n0240_p0872a03║界等即佛無二法身，依此法身修波羅蜜多等行
X08n0240_p0872a04║而得圓滿，為從法界生。
X08n0240_p0872a05║猶如虗空無相無形，深入法界隨順演說，於一境門
X08n0240_p0872a06║生一切智。
X08n0240_p0872a07║第十七、明具足如來平等解脫。謂一一如來所現
X08n0240_p0872a08║身土皆徧法界，猶如虗空無相無形，不相障礙而
X08n0240_p0872a09║不相雜，隨其化緣現各別故。故文云：隨順演說，於
X08n0240_p0872a10║一境門生一切智慧，各順一一境故。
X08n0240_p0872a11║觀十力地以智修學，智為橋梁至薩婆若，以智慧眼
X08n0240_p0872a12║見法無礙善入諸地。
X08n0240_p0872a13║第十八即證無中邊佛平等地，謂三種佛身平等
X08n0240_p0872a14║徧滿，無有中邊之異故。至薩婆若即自受用，智為
X08n0240_p0872a15║橋梁即通變化，見法無礙即是法身，善入諸地即
X08n0240_p0872a16║佛十地也。
X08n0240_p0872a17║知種種義，一一法門，悉得明了。
X08n0240_p0872a18║第十九、明盡於法界。謂此法界最清淨故，能起等
X08n0240_p0872a19║流、契經等法，極此法界於當來世作諸有情隨應
X08n0240_p0872a20║利樂。
X08n0240_p0872a21║所有大願，靡不成就。
X08n0240_p0872a22║第二十即等虗空界，窮未來際無有盡故，方云成
X08n0240_p0872a23║就。前第二入己智用中一攝佛功德竟。
X08n0240_p0872a24║佛子！菩薩摩訶薩以此開示一切如來無差別性，此
X08n0240_p0872b01║是無礙方便之門，此能出生菩薩眾會，此法唯是三
X08n0240_p0872b02║昧境界，此能勇進入薩婆若，此能開顯諸三昧門，此
X08n0240_p0872b03║能無礙普入諸剎，此能調伏一切眾生，此能住於無
X08n0240_p0872b04║眾生際，此能開示一切佛法，於此境界皆無所得。
X08n0240_p0872b05║第三顯德勝能中二：初總明，後雖一切下別顯。今
X08n0240_p0872b06║初先標，謂用此會事之德開示佛平等性者，同有
X08n0240_p0872b07║二十一種功德故。此是下總歎前德。
X08n0240_p0872b08║雖一切時演說開示，而恒遠離妄想分別；雖知諸法
X08n0240_p0872b09║皆無所作，而能示現一切作業；雖知諸佛無有二相，
X08n0240_p0872b10║而能顯示一切諸佛；雖知無色，而演說諸色；雖知無
X08n0240_p0872b11║受，而演說諸受；雖知無想，而演說諸想；雖知無行，而
X08n0240_p0872b12║演說諸行；雖知無識，而演說諸識，恒以法輪開示一
X08n0240_p0872b13║切；雖知法無生，而常轉法輪；雖知法無差別，而說諸
X08n0240_p0872b14║差別門；雖知諸法無有生滅，而說一切生滅之相；雖
X08n0240_p0872b15║知諸法無麤無細，而說諸法麤細之相；雖知諸法無
X08n0240_p0872b16║上、中、下，而能宣說最上之法；雖知諸法不可言說，而
X08n0240_p0872b17║能演說清淨言辭；雖知諸法無內無外，而說一切內
X08n0240_p0872b18║外諸法；雖知諸法不可了知，而說種種智慧觀察；雖
X08n0240_p0872b19║知諸法無有真實，而說出離真實之道；雖知諸法畢
X08n0240_p0872b20║竟無盡，而能演說盡諸有漏；雖知諸法無違無諍，然
X08n0240_p0872b21║亦不無自他差別；雖知諸法畢竟無師，而常尊敬一
X08n0240_p0872b22║切師長；雖知諸法不由他悟，而常尊敬諸善知識；雖
X08n0240_p0872b23║知法無轉，而轉法輪；雖知法無起，而示諸因緣；雖知
X08n0240_p0872b24║諸法無有前際，而廣說過去；雖知諸法無有後際，而
X08n0240_p0872c01║廣說未來；雖知諸法無有中際，而廣說現在；雖知諸
X08n0240_p0872c02║法無有作者，而說諸作業；雖知諸法無有因緣，而說
X08n0240_p0872c03║諸集因；雖知諸法無有等比，而說平等、不平等道；雖
X08n0240_p0872c04║知諸法無有言說，而決定說三世之法；雖知諸法無
X08n0240_p0872c05║有所依，而說依善法而得出離；雖知法無身，而廣說
X08n0240_p0872c06║法身；雖知三世諸佛無邊，而能演說唯有一佛；雖知
X08n0240_p0872c07║法無色，而現種種色；雖知法無見，而廣說諸見；雖知
X08n0240_p0872c08║法無相，而說種種相；雖知諸法無有境界，而廣宣說
X08n0240_p0872c09║智慧境界；雖知諸法無有差別，而說行、果種種差別；
X08n0240_p0872c10║雖知諸法無有出離，而說清淨諸出離行；雖知諸法
X08n0240_p0872c11║本來常住，而說一切諸流轉法；雖知諸法無有照明，
X08n0240_p0872c12║而恒廣說照明之法。
X08n0240_p0872c13║二、別顯中，且廣初無礙之義，自有四十一句。初句
X08n0240_p0872c14║有不礙無，以有是無之有故。後四十句明無不礙
X08n0240_p0872c15║有，以無是有之無故。又前是二而不二，後是不二
X08n0240_p0872c16║而二，及寂用相即等。
X08n0240_p0872c17║佛子！菩薩摩訶薩入如是大威德三昧智輪，則能證
X08n0240_p0872c18║得一切佛法，則能趣入一切佛法，則能成就，則能圓
X08n0240_p0872c19║滿，則能積集，則能清淨，則能安住，則能了達，與一切
X08n0240_p0872c20║法自性相應。
X08n0240_p0872c21║大文第二證入諸法用中四：初明證入，二離證相，
X08n0240_p0872c22║三徵，四釋。今初十句。初句明能證之定。三昧智輪，
X08n0240_p0872c23║應云智輪三昧。因定最勝，名大威德。則能下，顯所
X08n0240_p0872c24║證法，謂證佛果法。初句總。無為果曰證，有為果曰
X08n0240_p0873a01║得。餘句別。趣入釋證，成就釋得，圓滿通二。積集約
X08n0240_p0873a02║因圓，清淨謂障盡。定能安住，慧能了達，定慧兩亡，
X08n0240_p0873a03║則自性相應為證入也。
X08n0240_p0873a04║而此菩薩摩訶薩不作是念：有若干諸菩薩、若干菩
X08n0240_p0873a05║薩法、若干菩薩究竟、若干幻究竟、若干化究竟、若干
X08n0240_p0873a06║神通成就、若干智成就、若干思惟、若干證入、若干趣
X08n0240_p0873a07║向、若干境界。
X08n0240_p0873a08║二、明離證相。以無念方證故，尚不得念無礙慧境，
X08n0240_p0873a09║況所證法有若干耶？
X08n0240_p0873a10║何以故？
X08n0240_p0873a11║三、徵意有三：一、何以證而無念耶？二、何以一定多
X08n0240_p0873a12║果耶？三、何以因定得果法耶？
X08n0240_p0873a13║菩薩三昧如是體性、如是無邊、如是殊勝故。
X08n0240_p0873a14║四、釋中二：初略別釋；後此三昧下，廣以通釋。今初，
X08n0240_p0873a15║別釋三徵：一、體性離念故；二、定體雖一，用無邊故；
X08n0240_p0873a16║三、以殊勝故，因得果法。
X08n0240_p0873a17║此三昧種種境界、種種威力、種種深入。
X08n0240_p0873a18║後廣通釋者，謂文廣義通，通明上三句。於中二：先
X08n0240_p0873a19║總標。境是定之所緣，深入是定證契，威力是定之
X08n0240_p0873a20║用。三皆定體，皆言種種，故上云無邊。具三又多，故
X08n0240_p0873a21║云殊勝。
X08n0240_p0873a22║所謂：入不可說智門，入離分別諸莊嚴，入無邊殊勝
X08n0240_p0873a23║波羅蜜，入無數禪定，入百千億那由他不可說廣大
X08n0240_p0873a24║智，入見無邊佛勝妙藏，入於境界不休息，入清淨信
X08n0240_p0873b01║解助道法，入諸根猛利大神通，入於境界心無礙，入
X08n0240_p0873b02║見一切佛平等眼，入積集普賢勝智行，入住那羅延
X08n0240_p0873b03║妙智身，入說如來智慧海，入起無量種自在神變，入
X08n0240_p0873b04║生一切佛無盡智門，入住一切佛現前境界，入淨普
X08n0240_p0873b05║賢菩薩自在智，入開示無比普門智，入普知法界一
X08n0240_p0873b06║切微細境界，入普現法界一切微細境界，入一切殊
X08n0240_p0873b07║勝智光明，入一切自在邊際，入一切辯才法門際，入
X08n0240_p0873b08║徧法界智慧身，入成就一切處徧行道，入善住一切
X08n0240_p0873b09║差別三昧，入知一切諸佛心。
X08n0240_p0873b10║後別顯有二十八句，句皆有上三義，如初句。入即
X08n0240_p0873b11║深入義。不可說即無邊義。智門即境界義，知智在
X08n0240_p0873b12║說，說為智門。二、入功德智慧不二之莊嚴。六、入不
X08n0240_p0873b13║空如來藏。七、悲智之境，觀度無休。餘可知。上證
X08n0240_p0873b14║入諸法竟。
X08n0240_p0873b15║佛子！此菩薩摩訶薩住普賢行，念念入百億不可說
X08n0240_p0873b16║三昧，然不見普賢菩薩三昧及佛境界莊嚴前際。
X08n0240_p0873b17║第三、普德無盡。於中四：一、正顯無盡。謂非唯上列
X08n0240_p0873b18║諸用，又能念念入多三昧，亦不能盡。
X08n0240_p0873b19║何以故？
X08n0240_p0873b20║二、徵意云：既能念念入多，何以不盡？
X08n0240_p0873b21║知一切法究竟無盡故，知一切佛剎無邊故，知一切
X08n0240_p0873b22║眾生界不思議故，知前際無始故，知未來無窮故，知
X08n0240_p0873b23║現在盡虗空徧法界無邊故，知一切諸佛境界不可
X08n0240_p0873b24║思議故，知一切菩薩行無數故，知一切諸佛辯才所
X08n0240_p0873c01║說境界不可說無邊故，知一切幻心所緣法無量故。
X08n0240_p0873c02║三、釋意云：此三昧緣境究竟無盡故。文有十句：初
X08n0240_p0873c03║總，餘別。
X08n0240_p0873c04║佛子！如如意珠，隨有所求一切皆得，求者無盡，意皆
X08n0240_p0873c05║滿足，而珠勢力終不匱止。菩薩摩訶薩亦復如是，入
X08n0240_p0873c06║此三昧，知心如幻，出生一切諸法境界，周徧無盡，不
X08n0240_p0873c07║匱不息。何以故？菩薩摩訶薩成就普賢無礙行智，觀
X08n0240_p0873c08║察無量廣大幻境，猶如影像無增減故。
X08n0240_p0873c09║四喻，況於中有三喻，喻前無盡，各有喻合。前二合
X08n0240_p0873c10║中，復加徵釋：一、如意隨求喻，喻定心隨應出法無
X08n0240_p0873c11║盡。徵意云何？以出法無盡不匱息耶？釋意云：了多
X08n0240_p0873c12║幻境，皆同影像，緣至則生，何有盡耶？體無增減，何
X08n0240_p0873c13║有匱息耶？
X08n0240_p0873c14║佛子！譬如凡夫各別生心，已生、現生及以當生，無有
X08n0240_p0873c15║邊際，無斷無盡；其心流轉，相續不絕，不可思議。菩薩
X08n0240_p0873c16║摩訶薩亦復如是，入此普幻門三昧，無有邊際，不可
X08n0240_p0873c17║測量。何以故？了達普賢菩薩普幻無量法故。
X08n0240_p0873c18║二、生心各別喻，喻緣境無盡。
X08n0240_p0873c19║佛子！譬如難陀、䟦難陀、摩那斯龍王及餘大龍降雨
X08n0240_p0873c20║之時，滴如車軸，無有邊際；雖如是雨，雲終不盡，此是
X08n0240_p0873c21║諸龍無作境界。
X08n0240_p0873c22║三、龍王降雨喻，喻入法無盡。於中，初喻，後合。
X08n0240_p0873c23║菩薩摩訶薩亦復如是，住此三昧，入普賢菩薩諸三
X08n0240_p0873c24║昧門、智門、法門、見諸佛門、往諸方門、心自在門、加持
X08n0240_p0874a01║門、神變門、神通門、幻化門、諸法如幻門、不可說不可
X08n0240_p0874a02║說諸菩薩充滿門，親近不可說不可說佛剎微塵數
X08n0240_p0874a03║如來正覺門，入不可說不可說廣大幻網門，知不可
X08n0240_p0874a04║說不可說差別廣大佛剎門，知不可說不可說有體
X08n0240_p0874a05║性、無體性世界門，知不可說不可說眾生想門，知不
X08n0240_p0874a06║可說不可說時差別門，知不可說不可說世界成壞
X08n0240_p0874a07║門，知不可說不可說覆住、仰住諸佛剎門。
X08n0240_p0874a08║合中分三：初正明入法。合滴如車軸，謂入廣大法
X08n0240_p0874a09║故。初句總，智門下別。皆云門者，自他游入故。幻網
X08n0240_p0874a10║者，一切皆幻，互為緣起相交暎故。世界性空故無
X08n0240_p0874a11║體，隨緣染淨故有體。又法性土故有體，事土從緣
X08n0240_p0874a12║故無體。又淨剎順理故有體，染剎妄成故無體。
X08n0240_p0874a13║於一念中，皆如實知。
X08n0240_p0874a14║二、入法時分：合前降雨之時。
X08n0240_p0874a15║如是入時，無有邊際，無有窮盡，不疲不厭，不斷不息，
X08n0240_p0874a16║無退無失，於諸法中不住非處，恒正思惟，不沉不舉。
X08n0240_p0874a17║三、明入時相用，合前無邊、無盡、無作境界。於中三：
X08n0240_p0874a18║初十句明其相狀；次求一切智下，明其業用；三、徵
X08n0240_p0874a19║釋所由。今初，初二句合雲無邊、雨無盡；不疲下，合
X08n0240_p0874a20║無作境。無作即無功用，故身不疲、心不厭、不永斷、
X08n0240_p0874a21║不暫息。未入常入，故不退；已入永常，故不失；無法
X08n0240_p0874a22║非所入門，故不住；非處無心不契，故恒正思惟。不
X08n0240_p0874a23║沉不舉，正是入相。
X08n0240_p0874a24║求一切智，常無退捨；為一切佛剎照世明燈，轉不可
X08n0240_p0874b01║說不可說法輪；以妙辯才，諮問如來無窮盡時；示成
X08n0240_p0874b02║佛道，無有邊際；調伏眾生，恒無廢捨；常勤修習普賢
X08n0240_p0874b03║行願，未曾休息；示現無量不可說不可說色相身，無
X08n0240_p0874b04║有斷絕。
X08n0240_p0874b05║二業用者，隨入一一門，皆有斯業門，門即不可盡。
X08n0240_p0874b06║何以故？
X08n0240_p0874b07║三、徵釋中，徵意有二：一云：菩薩豈無行滿成佛，何
X08n0240_p0874b08║以業用無際限耶？二云：說橫顯無盡可爾，何以一
X08n0240_p0874b09║一門中用即無盡？後釋意亦二：一云：菩薩本為眾
X08n0240_p0874b10║生生無盡故，用亦無盡。二、釋後意云：生及世界既
X08n0240_p0874b11║如虗空，故隨一門即用無盡，如芥子中空。由此不
X08n0240_p0874b12║但一門成多，一念亦能成多事矣。
X08n0240_p0874b13║譬如然火，隨所有緣，於爾所時，火起不息。
X08n0240_p0874b14║釋文中三：初、喻明。火隨薪緣，薪多火在，喻菩薩生
X08n0240_p0874b15║界緣廣，用無有涯。
X08n0240_p0874b16║菩薩摩訶薩亦復如是，觀察眾生界、法界、世界猶如
X08n0240_p0874b17║虗空無有邊際，乃至能於一念之頃往不可說不可
X08n0240_p0874b18║說佛剎微塵數佛所，一一佛所入不可說不可說一
X08n0240_p0874b19║切智種種差別法；令不可說不可說眾生界出家為
X08n0240_p0874b20║道，勤修善根，究竟清淨；令不可說不可說菩薩於普
X08n0240_p0874b21║賢行願未決定者而得決定，安住普賢智慧之門，以
X08n0240_p0874b22║無量方便入不可說不可說三世成、住、壞廣大差別
X08n0240_p0874b23║劫，於不可說不可說成、住、壞世間差別境界起於爾
X08n0240_p0874b24║所大悲大願，調伏無量一切眾生悉使無餘。
X08n0240_p0874c01║次合可知。
X08n0240_p0874c02║何以故？此菩薩摩訶薩為欲度脫一切眾生，修普賢
X08n0240_p0874c03║行，生普賢智，滿足普賢所有行願。
X08n0240_p0874c04║後轉徵釋。徵意云：菩薩何以起多業用？釋意云：為
X08n0240_p0874c05║普度生滿普願故。上普德無盡竟。
X08n0240_p0874c06║是故，諸菩薩應於如是種類、如是境界、如是威德、如
X08n0240_p0874c07║是廣大、如是無量、如是不思議、如是普照明、如是一
X08n0240_p0874c08║切諸佛現前住、如是一切如來所護念、如是成就往
X08n0240_p0874c09║昔善根、如是其心無礙不動三昧之中。
X08n0240_p0874c10║大文第四、結示勸修中二：初、結勸勤修；二、佛子至
X08n0240_p0874c11║如是修行下，總結顯示。今初，謂菩薩心窮生界，定
X08n0240_p0874c12║用無涯，故應修習。文中二：初舉所修之法；後勤加
X08n0240_p0874c13║下，示勤修相。今初，是故諸菩薩五字該下二段，其
X08n0240_p0874c14║所修法有十一句，末後一句舉定名體。前之十句
X08n0240_p0874c15║別明無礙輪之業用，於中例牒前來諸文。初、種類
X08n0240_p0874c16║者，業用非一故，如合龍喻中入法眾多，是種類義。
X08n0240_p0874c17║二、境界者，即定所緣，如前妄念緣境喻。三、威德者，
X08n0240_p0874c18║即通顯定用，如前珠能出生喻。四、此上三種皆悉
X08n0240_p0874c19║廣大，一一無涯，如前不見三昧前際故。五、數不可
X08n0240_p0874c20║極，如前入不可說智門等，即無邊故。六、並絕心言，
X08n0240_p0874c21║如前不作是念有若干菩薩等故。七、皆與智俱，如
X08n0240_p0874c22║前雖知諸法無作，而能示現一切作業，是權實明
X08n0240_p0874c23║照故。八、體用齊於佛境，則諸佛現前，如前觀十力
X08n0240_p0874c24║地至薩婆若故。九、如來護念，如前諸佛攝受，已入
X08n0240_p0875a01║未來諸佛數故。十、非但現用自在，亦成昔善，如前
X08n0240_p0875a02║功德解欲悉清淨故。
X08n0240_p0875a03║勤加修習，離諸熱惱；無有疲厭，心不退轉；立深志樂，
X08n0240_p0875a04║勇猛無怯；順三昧境界，入難思智地；不依文字，不著
X08n0240_p0875a05║世間；不取諸法，不起分別；不染著世事，不分別境界。
X08n0240_p0875a06║二、示脩相中二：初略示離過進德；不依文字下，別
X08n0240_p0875a07║示離過進德。於中，先離過。
X08n0240_p0875a08║於諸法智，但應安住，不應稱量。所謂：親近一切智，悟
X08n0240_p0875a09║解佛菩提，成就法光明，施與一切眾生善根；於魔界
X08n0240_p0875a10║中拔出眾生，令其得入佛法境界，令不捨大願；勤觀
X08n0240_p0875a11║出道，增廣淨境，成就諸度，於一切佛深生信解；常應
X08n0240_p0875a12║觀察一切法性，無時暫捨；應知自身與諸法性，普皆
X08n0240_p0875a13║平等；應當明解世間所作，示其如法智慧方便；應常
X08n0240_p0875a14║精進，無有休息；應觀自身善根鮮少，應勤增長他諸
X08n0240_p0875a15║善根，應自修行一切智道，應勤增長菩薩境界，應樂
X08n0240_p0875a16║親近諸善知識，應與同行而共止住，應不分別佛，應
X08n0240_p0875a17║不捨離念，應常安住平等法界，應知一切心識如幻，
X08n0240_p0875a18║應知世間諸行如夢，應知諸佛願力出現猶如影像，
X08n0240_p0875a19║應知一切諸廣大業猶如變化，應知言語悉皆如響，
X08n0240_p0875a20║應觀諸法一切如幻，應知一切生滅之法皆如音聲，
X08n0240_p0875a21║應知所往一切佛剎皆無體性，應為請問如來佛法
X08n0240_p0875a22║不生疲厭，應為開悟一切世間勤加教誨而不捨離，
X08n0240_p0875a23║應為調伏一切眾生知時說法而不休息。
X08n0240_p0875a24║後進德文並可知。
X08n0240_p0875b01║佛子！菩薩摩訶薩如是修行普賢之行，如是圓滿菩
X08n0240_p0875b02║薩境界，如是通達出離之道，如是受持三世佛法，如
X08n0240_p0875b03║是觀察一切智門，如是思惟不變異法，如是明潔增
X08n0240_p0875b04║上志樂，如是信解一切如來，如是了知佛廣大力，如
X08n0240_p0875b05║是決定無所礙心，如是攝受一切眾生。
X08n0240_p0875b06║二、總結顯示者，遠亦通結前來諸段，近則逆結上
X08n0240_p0875b07║來進德之文。上大文第二、明入己智用竟。下
X08n0240_p0875b08║三、定滿成益。
X08n0240_p0875b09║佛子！菩薩摩訶薩入普賢菩薩所住如是大智慧三
X08n0240_p0875b10║昧時。
X08n0240_p0875b11║大文第三定滿成益，文屬此定，意兼前九。於中四：
X08n0240_p0875b12║一外感佛加益，二內德圓滿益，三上攝佛果益，四
X08n0240_p0875b13║正同佛果益。初中五：一辨所加依，謂在定時故。
X08n0240_p0875b14║十方各有不可說不可說國土，一一國土各有不可
X08n0240_p0875b15║說不可說佛剎微塵數如來名號，一一名號各有不
X08n0240_p0875b16║可說不可說佛剎微塵數諸佛而現其前。
X08n0240_p0875b17║二、顯能加者。
X08n0240_p0875b18║與如來念力，令不忘失如來境界；與一切法究竟慧，
X08n0240_p0875b19║令入一切智；與知一切法種種義決定慧，令受持一
X08n0240_p0875b20║切佛法，趣入無礙；與無上佛菩提，令入一切智，開悟
X08n0240_p0875b21║法界；與菩薩究竟慧，令得一切法光明，無諸黑闇；與
X08n0240_p0875b22║菩薩不退智，令知時、非時，善巧方便調伏眾生；與無
X08n0240_p0875b23║障礙菩薩辯才，令悟解無邊法，演說無盡；與神通變
X08n0240_p0875b24║化力，令現不可說不可說差別身、無邊色相種種不
X08n0240_p0875c01║同，開悟眾生；與圓滿言音，令現不可說不可說差別
X08n0240_p0875c02║音聲、種種言辭，開悟眾生；與不唐捐力，令一切眾生
X08n0240_p0875c03║若得見形、若得聞法，皆悉成就，無空過者。
X08n0240_p0875c04║三、正顯加相。
X08n0240_p0875c05║佛子！菩薩摩訶薩如是滿足普賢行故，得如來力，淨
X08n0240_p0875c06║出離道，滿一切智，以無礙辯才、神通變化，究竟調伏
X08n0240_p0875c07║一切眾生；具佛威德，淨普賢行，住普賢道，盡未來際，
X08n0240_p0875c08║為欲調伏一切眾生，轉一切佛微妙法輪。
X08n0240_p0875c09║四、加以成用。
X08n0240_p0875c10║何以故？佛子！此菩薩摩訶薩成就如是殊勝大願諸
X08n0240_p0875c11║菩薩行，則為一切世間法師；則為一切世間法日；則
X08n0240_p0875c12║為一切世間智月；則為一切世間須彌山王，嶷然高
X08n0240_p0875c13║出，堅固不動；則為一切世間無涯智海；則為一切世
X08n0240_p0875c14║間正法明燈，普照無邊，相續不斷；為一切眾生開示
X08n0240_p0875c15║無邊清淨功德，皆令安住功德善根；順一切智，大願
X08n0240_p0875c16║平等，修習普賢廣大之行，常能勸發無量眾生，住不
X08n0240_p0875c17║可說不可說廣大行三昧，現大自在。
X08n0240_p0875c18║五、徵釋所由。徵意云：普行既滿，何須盡未來際行
X08n0240_p0875c19║調生行耶？釋意云：無障礙願法應爾故，已成大願
X08n0240_p0875c20║真能調故。
X08n0240_p0875c21║佛子！此菩薩摩訶薩獲如是智，證如是法，於如是法
X08n0240_p0875c22║審住明見；得如是神力，住如是境界，現如是神變，起
X08n0240_p0875c23║如是神通；常安住大悲，常利益眾生，開示眾生安隱
X08n0240_p0875c24║正道，建立福智大光明幢；證不思議解脫，住一切智
X08n0240_p0876a01║解脫，到諸佛解脫彼岸；學不思議解脫方便門，已得
X08n0240_p0876a02║成就；入法界差別門，無有錯亂；於普賢不可說不可
X08n0240_p0876a03║說三昧，遊戲自在；住師子奮迅智，心意無礙。
X08n0240_p0876a04║第二內德圓滿益中四：初牒前住定之因，圓通牒
X08n0240_p0876a05║上文。
X08n0240_p0876a06║其心恒住十大法藏。何者為十？所謂：住憶念一切諸
X08n0240_p0876a07║佛，住憶念一切佛法，住調伏一切眾生大悲，住示現
X08n0240_p0876a08║不思議清淨國土智，住深入諸佛境界決定解，住去、
X08n0240_p0876a09║來、現在一切佛平等相菩提，住無礙無著際，住一切
X08n0240_p0876a10║法無相性，住去、來、現在一切佛平等善根，住去、來、現
X08n0240_p0876a11║在一切如來法界無差別身、語、意業先導智，住觀察
X08n0240_p0876a12║三世一切諸佛受生、出家、詣道場、成正覺、轉法輪、般
X08n0240_p0876a13║涅槃悉入剎那際。佛子！此十大法藏廣大無量，不可
X08n0240_p0876a14║數、不可稱、不可思、不可說、無窮盡、難忍受，一切世智
X08n0240_p0876a15║無能稱述。
X08n0240_p0876a16║二、別示所滿，十、表無盡。
X08n0240_p0876a17║佛子！此菩薩摩訶薩已到普賢諸行彼岸，證清淨法，
X08n0240_p0876a18║志力廣大，開示眾生無量善根，增長菩薩一切勢力；
X08n0240_p0876a19║於念念頃，滿足菩薩一切功德，成就菩薩一切諸行，
X08n0240_p0876a20║得一切佛陀羅尼法，受持一切諸佛所說；雖常安住
X08n0240_p0876a21║真如實際，而隨一切世俗言說，示現調伏一切眾生。
X08n0240_p0876a22║三，總結究竟。
X08n0240_p0876a23║何以故？菩薩摩訶薩住此三昧，法如是故。
X08n0240_p0876a24║四、徵釋所由。徵意云：菩薩何以能滿爾所德耶？釋
X08n0240_p0876b01║意可知。
X08n0240_p0876b02║佛子！菩薩摩訶薩以此三昧，得一切佛廣大智，得巧
X08n0240_p0876b03║說一切廣大法自在辯才，得一切世中最為殊勝清
X08n0240_p0876b04║淨無畏法，得入一切三昧智，得一切菩薩善巧方便，
X08n0240_p0876b05║得一切法光明門，到安慰一切世間法彼岸，知一切
X08n0240_p0876b06║眾生時、非時，照十方世界一切處，令一切眾生得勝
X08n0240_p0876b07║智，作一切世間無上師，安住一切諸功德，開示一切
X08n0240_p0876b08║眾生清淨三昧，令入最上智。
X08n0240_p0876b09║第三上攝佛果益中三：初正明。
X08n0240_p0876b10║何以故？菩薩摩訶薩如是修行，則利益眾生，則增長
X08n0240_p0876b11║大悲，則親近善知識，則見一切佛，則了一切法，則詣
X08n0240_p0876b12║一切剎，則入一切方，則入一切世，則悟一切法平等
X08n0240_p0876b13║性，則知一切佛平等性，則住一切智平等性。
X08n0240_p0876b14║次徵，徵意云：上是佛德，何能攝耶？後菩薩摩訶薩
X08n0240_p0876b15║下，釋，意云：住此三昧，能所作無餘，同如來故。於中
X08n0240_p0876b16║三：初正顯無餘之業，故皆云一切。
X08n0240_p0876b17║於此法中作如是業，不作餘業，住未足心、住不散亂
X08n0240_p0876b18║心、住專一心、住勤修心、住決定心、住不變異心，如是
X08n0240_p0876b19║思惟、如是作業、如是究竟。
X08n0240_p0876b20║二、明作業行相。初句總顯依前而作，更不作餘不
X08n0240_p0876b21║足之業。住未足等，顯其作義。如是已下，總結前作。
X08n0240_p0876b22║佛子！菩薩摩訶薩無異語異作，有如語如作。
X08n0240_p0876b23║三、逐難重釋，謂廣前作如是業，不作餘業。文中三：
X08n0240_p0876b24║初、略標舉，其中如作通身及意。
X08n0240_p0876c01║何以故？譬如金剛，以不可壞而得其名，終無有時離
X08n0240_p0876c02║於不壞。菩薩摩訶薩亦復如是，以諸行法而得其名，
X08n0240_p0876c03║終無有時離諸行法。
X08n0240_p0876c04║次徵。徵意云：何以不作餘耶？後廣釋。釋意云：若作
X08n0240_p0876c05║異前，非菩薩故。文有十喻，即為十段，各自有合：一、
X08n0240_p0876c06║金剛不壞喻，喻行體堅牢。
X08n0240_p0876c07║譬如真金，以有妙色而得其名，終無有時離於妙色。
X08n0240_p0876c08║菩薩摩訶薩亦復如是，以諸善業而得其名，終無有
X08n0240_p0876c09║時離諸善業。
X08n0240_p0876c10║二、真金妙色喻，喻善業外飾。
X08n0240_p0876c11║譬如，日天子！以光明輪而得其名，終無有時離光明
X08n0240_p0876c12║輪。菩薩摩訶薩亦復如是，以智慧光而得其名，終無
X08n0240_p0876c13║有時離智慧光。
X08n0240_p0876c14║三、日輪光明喻，喻智慧圓明。
X08n0240_p0876c15║譬如須彌山王，以四寶峰處於大海，逈然高出而得
X08n0240_p0876c16║其名，終無有時捨離四峰。菩薩摩訶薩亦復如是，以
X08n0240_p0876c17║諸善根處在於世，逈然高出而得其名，終無有時捨
X08n0240_p0876c18║離善根。
X08n0240_p0876c19║四、須彌四峰喻，喻善根超出。
X08n0240_p0876c20║譬如大地，以持一切而得其名，終無有時捨離能持。
X08n0240_p0876c21║菩薩摩訶薩亦復如是，以度一切而得其名，終無有
X08n0240_p0876c22║時捨離大悲。
X08n0240_p0876c23║五、大地能持喻，喻大悲荷負。
X08n0240_p0876c24║譬如大海，以含眾水而得其名，終無有時捨離於水。
X08n0240_p0877a01║菩薩摩訶薩亦復如是，以諸大願而得其名，終不暫
X08n0240_p0877a02║捨度眾生願。
X08n0240_p0877a03║六大海含水喻，喻大願普育。
X08n0240_p0877a04║譬如軍將，以能慣習戰鬬之法而得其名，終無有時
X08n0240_p0877a05║捨離此能。菩薩摩訶薩亦復如是，以能慣習如是三
X08n0240_p0877a06║昧而得其名，乃至成就一切智智，終無有時捨離此
X08n0240_p0877a07║行。
X08n0240_p0877a08║七。軍將明戰喻，喻習定防冤。
X08n0240_p0877a09║如轉輪王馭四天下，常勤守護一切眾生，令無橫死，
X08n0240_p0877a10║恒受快樂。菩薩摩訶薩亦復如是，入如是等諸大三
X08n0240_p0877a11║昧，常勤化度一切眾生，乃至令其究竟清淨。
X08n0240_p0877a12║八、輪王護世喻，喻定清物感。
X08n0240_p0877a13║譬如種子，植之於地，乃至能令莖、葉增長。菩薩摩訶
X08n0240_p0877a14║薩亦復如是，修普賢行，乃至能令一切眾生善法增
X08n0240_p0877a15║長。
X08n0240_p0877a16║九、植種增長喻，喻行增物善。
X08n0240_p0877a17║譬如大雲，於夏暑月降霔大雨，乃至增長一切種子。
X08n0240_p0877a18║十、時雨生種喻，喻法雨普成。先喻，後合。
X08n0240_p0877a19║菩薩摩訶薩亦復如是，入如是等諸大三昧，修菩薩
X08n0240_p0877a20║行，雨大法雨，乃至能令一切眾生究竟清淨、究竟涅
X08n0240_p0877a21║槃、究竟安隱、究竟彼岸、究竟歡喜、究竟斷疑，為諸眾
X08n0240_p0877a22║生究竟福田，令其施業皆得清淨，令其皆住不退轉
X08n0240_p0877a23║道，令其同得一切智智，令其皆得出離三界，令其皆
X08n0240_p0877a24║得究竟之智，令其皆得諸佛如來究竟之法，置諸眾
X08n0240_p0877b01║生一切智處。
X08n0240_p0877b02║合中二：先正合，後徵釋。前中云乃至者，越初生種
X08n0240_p0877b03║直合終成故。由應時而降故，獲斯十四種益：一得
X08n0240_p0877b04║智果，淨二障故；二得斷果，達無相法故；三得恩果，
X08n0240_p0877b05║住大悲故；四得所依清淨究竟彼岸果，上四自利，
X08n0240_p0877b06║餘皆利他；五了有情行令他歡喜，自離十怖則自
X08n0240_p0877b07║歡喜；六得斷疑；七成應供。次下諸句皆由此而成。
X08n0240_p0877b08║何以故？菩薩摩訶薩成就此法，智慧明了，入法界門，
X08n0240_p0877b09║能淨菩薩不可思議無量諸行。
X08n0240_p0877b10║後徵釋中徵意云：菩薩依何行力說法成斯大益？
X08n0240_p0877b11║釋意云：由成大智證法界故，尚能淨無量行，豈止
X08n0240_p0877b12║成眾生耶？文中二：初標，後所謂下釋。
X08n0240_p0877b13║所謂：能淨諸智，求一切智故；能淨眾生，使調伏故；能
X08n0240_p0877b14║淨剎土，常迴向故；能淨諸法，普了知故；能淨無畏，無
X08n0240_p0877b15║怯弱故；能淨無礙辯，巧演說故；能淨陀羅尼，於一切
X08n0240_p0877b16║法得自在故；能淨親近行，常見一切佛興世故。
X08n0240_p0877b17║二釋中三：初列所淨功德。
X08n0240_p0877b18║佛子！菩薩摩訶薩住此三昧，得如是等百千億那由
X08n0240_p0877b19║他不可說不可說清淨功德。
X08n0240_p0877b20║三、結其廣多，以別說難盡故。
X08n0240_p0877b21║於如是等三昧境界得自在故，一切諸佛所加被故，
X08n0240_p0877b22║自善根力之所流故，入智慧地大威力故，諸善知識
X08n0240_p0877b23║引導力故，摧伏一切諸魔力故，同分善根淳淨力故，
X08n0240_p0877b24║廣大誓願欲樂力故，所種善根成就力故，超諸世間
X08n0240_p0877c01║無盡之福無對力故。
X08n0240_p0877c02║三、顯能淨因。同分善根者，一一善根迴向法界成
X08n0240_p0877c03║主伴故。超諸世間等者，法性相應所修之福故超
X08n0240_p0877c04║於世，法性不並真故無有對。定滿成益科中三。
X08n0240_p0877c05║上攝佛果益竟。
X08n0240_p0877c06║佛子！菩薩摩訶薩住此三昧，得十種法，同去、來、今一
X08n0240_p0877c07║切諸佛。何者為十？所謂：得諸相好種種莊嚴，同於諸
X08n0240_p0877c08║佛；能放清淨大光明網，同於諸佛；神通變化調伏眾
X08n0240_p0877c09║生，同於諸佛；無邊色身清淨圓音，同於諸佛；隨眾生
X08n0240_p0877c10║業現淨佛國，同於諸佛；一切眾生所有語言皆能攝
X08n0240_p0877c11║持不忘不失，同於諸佛；無盡辯才隨眾生心而轉法
X08n0240_p0877c12║輪令生智慧，同於諸佛；大師子吼無所怯畏，以無量
X08n0240_p0877c13║法開悟羣生，同於諸佛；於一念頃以大神通普入三
X08n0240_p0877c14║世，同於諸佛；普能顯示一切眾生諸佛莊嚴、諸佛威
X08n0240_p0877c15║力、諸佛境界，同於諸佛。
X08n0240_p0877c16║大文第四正同佛果益，於中二：初正顯同佛，有標
X08n0240_p0877c17║徵及列，等覺之名由此而立。
X08n0240_p0877c18║爾時，普眼菩薩白普賢菩薩言：佛子！此菩薩摩訶薩
X08n0240_p0877c19║得如是法，同諸如來。
X08n0240_p0877c20║二、問答料揀。於中，先問後答。問中，先牒前同佛。
X08n0240_p0877c21║何故不名佛？何故不名十力？何故不名一切智？何故
X08n0240_p0877c22║不名一切法中得菩提者？何故不得名為普眼？何故
X08n0240_p0877c23║不名一切境中無礙見者？何故不名覺一切法？何故
X08n0240_p0877c24║不名與三世佛無二住者？何故不名住實際者？何故
X08n0240_p0878a01║修行普賢行願猶未休息？何故不能究竟法界捨菩
X08n0240_p0878a02║薩道？
X08n0240_p0878a03║後陳己所疑，初疑不名為果，後問不捨於因。
X08n0240_p0878a04║爾時，普賢菩薩告普眼菩薩言：善哉！佛子！如汝所言：
X08n0240_p0878a05║若此菩薩摩訶薩同一切佛，以何義故不名為佛？乃
X08n0240_p0878a06║至不能捨菩薩道？
X08n0240_p0878a07║後答中二：初、讚問牒疑。
X08n0240_p0878a08║佛子！此菩薩摩訶薩已能修習去、來、今世一切菩薩
X08n0240_p0878a09║種種行願，入智境界，則名為：佛；於如來所修菩薩行
X08n0240_p0878a10║無有休息，說名：菩薩。如來諸力皆悉已入，則名：十力；
X08n0240_p0878a11║雖成十力，行普賢行而無休息，說名：菩薩。知一切法
X08n0240_p0878a12║而能演說，名：一切智；雖能演說一切諸法，於一一法
X08n0240_p0878a13║善巧思惟未甞止息，說名：菩薩。知一切法無有二相，
X08n0240_p0878a14║是則說名：悟一切法；於二、不二一切諸法差別之道
X08n0240_p0878a15║善巧觀察，展轉增勝無有休息，說名：菩薩。已能明見
X08n0240_p0878a16║普眼境界，說名：普眼；雖能證得普眼境界，念念增長
X08n0240_p0878a17║未曾休息，說名：菩薩。於一切法悉能朗照，離諸闇障，
X08n0240_p0878a18║名：無礙見；常勤憶念無礙見者，說名：菩薩。已得諸佛
X08n0240_p0878a19║智慧之眼，是則說名：覺一切法；觀諸如來正覺智眼
X08n0240_p0878a20║而不放逸，說名：菩薩。住佛所住，與佛無二，說名：與佛
X08n0240_p0878a21║無二住者；為佛攝受，修諸智慧，說名：菩薩。常觀一切
X08n0240_p0878a22║世間實際，是則說名：住實際者；雖常觀察諸法實際，
X08n0240_p0878a23║而不證入亦不捨離，說名：菩薩。不來不去，無同無異，
X08n0240_p0878a24║此等分別悉皆永息，是則說名：休息願者；廣大修習，
X08n0240_p0878b01║圓滿不退，則名：未息普賢願者；了知法界無有邊際，
X08n0240_p0878b02║一切諸法一相無相，是則說名：究竟法界捨菩薩道；
X08n0240_p0878b03║雖知法界無有邊際，而知一切種種異相，起大悲心
X08n0240_p0878b04║度諸眾生，盡未來際無有疲厭，是則說名：普賢菩薩。
X08n0240_p0878b05║後正答所問，於中三：一、法說，二、喻況，三、法合。今初，
X08n0240_p0878b06║十一段次第答前十一問，在文易了，意猶難見，謂
X08n0240_p0878b07║何得已入十力而普行無息耶？今總以喻顯，如人
X08n0240_p0878b08║習誦雖已得通，而數溫習不如久精。下香象喻，顯
X08n0240_p0878b09║雖相似而體不同，故瓔珞云等覺照寂、妙覺寂照，
X08n0240_p0878b10║亦似功用滿位，此無功用也。亦顯得果不捨因，盡
X08n0240_p0878b11║未來際皆位後普賢故。
X08n0240_p0878b12║佛子！譬如伊羅鉢那象王住金脅王七寶窟中，其窟
X08n0240_p0878b13║周圍悉以七寶而為欄楯，寶多羅樹次第行列，真金
X08n0240_p0878b14║羅網彌覆其上。象身潔白猶如珂雪，上立金幢，金為
X08n0240_p0878b15║瓔珞，寶網覆鼻，寶鈴垂下，七支成就，六牙具足，端正
X08n0240_p0878b16║充滿，見者欣樂，調良善順，心無所逆。
X08n0240_p0878b17║喻中三：一、舉象王依正勝嚴。伊羅鉢那，此云香葉，
X08n0240_p0878b18║常居第一金山之脅。
X08n0240_p0878b19║若天帝釋將欲遊行，爾時象王即知其意，便於寶窟
X08n0240_p0878b20║而沒其形，至忉利天釋主之前，以神通力種種變現，
X08n0240_p0878b21║令其身有三十三頭，於一一頭化作六牙，於一一牙
X08n0240_p0878b22║化作七池，一一池中有七蓮華，一一華中有七婇女，
X08n0240_p0878b23║一時俱奏百千天樂。是時，帝釋乘茲寶象，從難勝殿
X08n0240_p0878b24║往詣華園，芬陀利華徧滿其中。是時，帝釋至華園已，
X08n0240_p0878c01║從象而下，入於一切寶莊嚴殿，無量婇女以為侍從，
X08n0240_p0878c02║歌詠妓樂受諸快樂。爾時，象王復以神通隱其象形，
X08n0240_p0878c03║現作天身，與三十三天及諸婇女，於芬陀利華園之
X08n0240_p0878c04║內歡娛戲樂，所現身相、光明、衣服、往來、進止、語笑、觀
X08n0240_p0878c05║瞻，皆如彼天等無有異，無能分別此象、此天，象之與
X08n0240_p0878c06║天更互相似。
X08n0240_p0878c07║二、明象王神變自在。言七牙者，準賢首品但有六
X08n0240_p0878c08║牙，或是譯人類後三七便言七耳。無能分別此象
X08n0240_p0878c09║此天者，正意取此以喻菩薩等佛之義。
X08n0240_p0878c10║佛子！彼伊羅鉢那象王於金脅山七寶窟中無所變
X08n0240_p0878c11║化，至於三十三天之上，為欲供養釋提桓因，化作種
X08n0240_p0878c12║種諸可樂物，受天快樂，與天無異。
X08n0240_p0878c13║三、明不壞本而能現。
X08n0240_p0878c14║佛子！菩薩摩訶薩亦復如是，修習普賢菩薩行願及
X08n0240_p0878c15║諸三昧，以為眾寶莊嚴之具，七菩提分為菩薩身，所
X08n0240_p0878c16║放光明以之為網，建大法幢，鳴大法鐘，大悲為窟，堅
X08n0240_p0878c17║固大願以為其牙，智慧無畏猶如師子，法繒繫頂開
X08n0240_p0878c18║示祕密，到諸菩薩行願彼岸。
X08n0240_p0878c19║三、法合中分四：一、具眾行嚴，合前依、正；二、為欲安
X08n0240_p0878c20║處下，明因、果無得，合前神變自在；三、佛子！菩薩摩
X08n0240_p0878c21║訶薩本身下，結成不壞因而現果，合前不壞本而
X08n0240_p0878c22║能現；四、何以故下，徵釋重合。初中可知。
X08n0240_p0878c23║為欲安處菩提之座，成一切智，得最正覺，增長普賢
X08n0240_p0878c24║廣大行願，不退不息，不斷不捨，大悲精進，盡未來際，
X08n0240_p0879a01║度脫一切苦惱眾生。
X08n0240_p0879a02║二中二：一、明修無礙行所為。於中，先為果；後增長
X08n0240_p0879a03║下，為因。
X08n0240_p0879a04║不捨普賢道，現成最正覺。
X08n0240_p0879a05║二、正顯無礙行相。於中，先總明，以法界因果無障
X08n0240_p0879a06║礙故。
X08n0240_p0879a07║現不可說不可說成正覺門；現不可說不可說轉法
X08n0240_p0879a08║輪門；現不可說不可說住深心門；於不可說不可說
X08n0240_p0879a09║廣大國土，現涅槃變化門。
X08n0240_p0879a10║後別顯。於中三：初顯因門果行。文有四果：一、智果，
X08n0240_p0879a11║二、說法果，三、般若相應果，四、斷果。
X08n0240_p0879a12║於不可說不可說差別世界而現受生，修普賢行；現
X08n0240_p0879a13║不可說不可說如來，於不可說不可說廣大國土菩
X08n0240_p0879a14║提樹下成最正覺，不可說不可說菩薩眾親近圍繞。
X08n0240_p0879a15║或於一念頃，修普賢行而成正覺；或須臾頃，或於一
X08n0240_p0879a16║時，或於一日，或於半月，或於一月，或於一年，或無數
X08n0240_p0879a17║年，或於一劫，如是乃至不可說不可說劫，修普賢行
X08n0240_p0879a18║而成正覺。
X08n0240_p0879a19║次顯果從因行及說得時不同，隨物現故。
X08n0240_p0879a20║復於一切諸佛剎中而為上首，親近於佛，頂禮、供養、
X08n0240_p0879a21║請問、觀察如幻境界，淨修菩薩無量諸行、無量諸智、
X08n0240_p0879a22║種種神變、種種威德、種種智慧、種種境界、種種神通、
X08n0240_p0879a23║種種自在、種種解脫、種種法明、種種教化調伏之法。
X08n0240_p0879a24║後顯果門因行。
X08n0240_p0879b01║佛子！菩薩摩訶薩本身不滅，以行願力，於一切處如
X08n0240_p0879b02║是變現。
X08n0240_p0879b03║三、明不壞因而現果中，本身不滅即因不壞，合在
X08n0240_p0879b04║窟無變；一切處變現即能現果，合在天神變。
X08n0240_p0879b05║何以故？欲以普賢自在神力調伏一切諸眾生故，令
X08n0240_p0879b06║不可說不可說眾生得清淨故，令其永斷生死輪故，
X08n0240_p0879b07║嚴淨廣大諸世界故，常見一切諸如來故，深入一切
X08n0240_p0879b08║佛法流故，憶念三世諸佛種故，憶念十方一切佛法
X08n0240_p0879b09║及法身故，普修一切菩薩諸行使圓滿故，入普賢流
X08n0240_p0879b10║自在能證一切智故。
X08n0240_p0879b11║四、徵釋重合中，先徵意云：因果相違，云何因門現
X08n0240_p0879b12║果，果復為因？釋意云：調伏眾生應如是故。文中二：
X08n0240_p0879b13║初、釋果作因意。
X08n0240_p0879b14║佛子！汝應觀此菩薩摩訶薩，不捨普賢行，不斷菩薩
X08n0240_p0879b15║道，見一切佛，證一切智，自在受用一切智法。
X08n0240_p0879b16║後釋因現果意，於中四一法說，謂不捨因而現果。
X08n0240_p0879b17║如伊羅鉢那象王不捨象身往三十三天，為天所乘，
X08n0240_p0879b18║受天快樂，作天遊戲，承事天主，與天婇女而作歡娛，
X08n0240_p0879b19║同於諸天無有差別。
X08n0240_p0879b20║二、舉前喻顯。
X08n0240_p0879b21║佛子！菩薩摩訶薩亦復如是，不捨普賢大乘諸行，不
X08n0240_p0879b22║退諸願，得佛自在，具一切智，證佛解脫，無障無礙，成
X08n0240_p0879b23║就清淨；於諸國土無所染著，於佛法中無所分別；雖
X08n0240_p0879b24║知諸法普皆平等無有二相，而恒明見一切佛土；雖
X08n0240_p0879c01║已等同三世諸佛，而修菩薩行相續不斷。
X08n0240_p0879c02║三、重以法合。於中，初不捨因而現果；後雖知諸法
X08n0240_p0879c03║普皆平等下，不壞果而現因。
X08n0240_p0879c04║佛子！菩薩摩訶薩安住如是普賢行願廣大之法，當
X08n0240_p0879c05║知是人心得清淨。
X08n0240_p0879c06║四、欲勝上來釋相竟。
X08n0240_p0879c07║佛子！此是菩薩摩訶薩第十無礙輪大三昧殊勝心
X08n0240_p0879c08║廣大智。
X08n0240_p0879c09║三、結名，可知。上來別釋十定竟。
X08n0240_p0879c10║佛子！此是菩薩摩訶薩所住普賢行十大三昧輪。
X08n0240_p0879c11║後即大文第三總結十數。
X08n0240_p0879c12║
X08n0240_p0879c13║大方廣佛華嚴經綱要卷第四十三