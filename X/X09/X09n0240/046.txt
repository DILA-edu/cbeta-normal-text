X09n0240_p0009a13║
X09n0240_p0009a14║
X09n0240_p0009a15║
X09n0240_p0009a16║大方廣佛華嚴經綱要卷第四十六
X09n0240_p0009a17║于闐國三藏沙門實叉難陀　譯經
X09n0240_p0009a18║清涼山大華嚴寺沙門澄觀　疏義
X09n0240_p0009a19║明匡山法雲寺憨山沙門德清提挈
X09n0240_p0009a20║佛不思議法品第三十三之上
X09n0240_p0009a21║初來意先通後別，通則此下五品為答第二會初
X09n0240_p0009a22║如來地等十句問故。古德但有三品答前，謂前明
X09n0240_p0009a23║修生之因乃差別因圓，今辨修生之果顯差別果
X09n0240_p0009a24║滿，因圓果滿故次來也。若答前問何以重請？由因
X09n0240_p0009b01║果隔絕念法希聞，因德尚深果必玄妙，故念請耳。
X09n0240_p0009b02║別明此品，則前品因終此品果始，故次來也。二釋
X09n0240_p0009b03║名者，如來果法逈超言慮故以為名，斯即佛之不
X09n0240_p0009b04║思議法也。三宗趣者，先總後別，總明說佛果德體
X09n0240_p0009b05║用心言罔及為宗，令總忘言絕想速滿為趣。別就
X09n0240_p0009b06║宗中三門分別：一通別佛德，二別顯義相，三顯不
X09n0240_p0009b07║思議之義。初辨佛德，若說百四十不共佛法通於
X09n0240_p0009b08║權小，若五法攝大覺性猶通於權，若言唯一味實
X09n0240_p0009b09║德者約理頓說，若言具無盡德是此所明。故後文
X09n0240_p0009b10║中初標十問答具多門，類通十方一一無盡。二別
X09n0240_p0009b11║顯義相者，諸佛功德不出二種：一者修生，二者本
X09n0240_p0009b12║有。初謂信等本無今有，後謂真如具性功德。此二
X09n0240_p0009b13║無礙應成四句：一唯修生；二唯本有，以性相區分
X09n0240_p0009b14║故；三本有修生，謂如來藏待彼了因，本隱今顯故；
X09n0240_p0009b15║四修生本有，無分別智冥符理故。若權教所明，二
X09n0240_p0009b16║德不雜，法報四句亦有差殊。依此經宗雖有四義
X09n0240_p0009b17║而無四事，本有如真金，修生如嚴具。然由嚴具方
X09n0240_p0009b18║顯金德，嚴具無體全攬金成，故唯金不礙。嚴具唯
X09n0240_p0009b19║法身而不礙報化，唯嚴具亦然，既互全收故十身
X09n0240_p0009b20║無礙。八相該於法界，丈六遍於十方，諸根毛孔各
X09n0240_p0009b21║無限量亦不礙量，量與無量無有障礙。三顯不思
X09n0240_p0009b22║議義者，泛明有四：一理妙難測、二事廣難知、三行
X09n0240_p0009b23║深越世、四果用超情。今文通四正辨後一，就後一
X09n0240_p0009b24║中復開為四。一何者不思議？略辨十種：一智超世
X09n0240_p0009c01║表、二悲越常情、三無思成事、四同染恒淨、五所作
X09n0240_p0009c02║祕密、六業用廣大、七多少即入、八分圓自在、九依
X09n0240_p0009c03║正無礙、十理事一味。文並具之。二於何不思議？此
X09n0240_p0009c04║有四位：一過世間、二越權小、三超因位、四顯法自
X09n0240_p0009c05║體。三云何不思議？亦有四種，謂非聞思修及報智
X09n0240_p0009c06║境故。四何用不思議？亦有四種，謂令信向故、起行
X09n0240_p0009c07║求故、隨分證故、圓滿得故。前並是宗，唯何用為趣？
X09n0240_p0009c08║即此宗趣可以釋名。
X09n0240_p0009c09║爾時，大會中有諸菩薩作是念：
X09n0240_p0009c10║次正釋，文五品，分二：初品總明佛德，後四別顯佛
X09n0240_p0009c11║德古德，後二為平等因果。此但三品果法，今依賢
X09n0240_p0009c12║首，初品總顯佛德體用，次品別顯勝德之相，後品
X09n0240_p0009c13║別顯勝德用益。又初品明德，次品明相，後品明好。
X09n0240_p0009c14║今初，分四：一、請分，二、加分，三、證分，四、說分。初中二：
X09n0240_p0009c15║先明請，人作是念乃念請也。
X09n0240_p0009c16║諸佛國土云何不思議？諸佛本願云何不思議？諸佛
X09n0240_p0009c17║種性云何不思議？諸佛出現云何不思議？諸佛身云
X09n0240_p0009c18║何不思議？諸佛音聲云何不思議？諸佛智慧云何不
X09n0240_p0009c19║思議？諸佛自在云何不思議？諸佛無礙云何不思議？
X09n0240_p0009c20║諸佛解脫云何不思議？
X09n0240_p0009c21║後正顯所念。十法皆云不思議者，即前果用超情
X09n0240_p0009c22║離於說相，故此十句義並多含皆通真應。然此十
X09n0240_p0009c23║句攝前普光二十句所成果問，謂身攝六根，智攝
X09n0240_p0009c24║佛境、佛地及最勝三問。自在攝五：一神力、二神通、
X09n0240_p0010a01║三十力、四無畏、五三昧。此並前開此合。前境界中
X09n0240_p0010a02║開出國土所化所依之境故，前所行中開出出現
X09n0240_p0010a03║本願種性，種性即悲智之行，本願就因辨行故，出
X09n0240_p0010a04║現是佛普賢行故。出現與行互有寬陿，下出現品
X09n0240_p0010a05║行是其一故。前之無礙此開解脫，作用無礙名解
X09n0240_p0010a06║脫故。所以開合者，顯義無方故。名多同者，顯不異
X09n0240_p0010a07║故。音聲即辨此十義相。第二會中已釋，至下說分
X09n0240_p0010a08║重明。
X09n0240_p0010a09║爾時，世尊知諸菩薩心之所念，則以神力加持，智慧
X09n0240_p0010a10║攝受，光明照耀，威勢充滿，令青蓮華藏菩薩住佛無
X09n0240_p0010a11║畏，入佛法界，獲佛威德，神通自在，得佛無礙廣大觀
X09n0240_p0010a12║察，知一切佛種性次第，住不可說佛法方便。
X09n0240_p0010a13║第二加分中三：初加因，神知機故。次則以下顯加
X09n0240_p0010a14║相，三業加故。初句總，餘句別，謂意、語、身，以光即教
X09n0240_p0010a15║光故。後青蓮華下加所為，為具說德故。文有八句：
X09n0240_p0010a16║一外制無畏，二內證深寂，此意業勝。三威德內充，
X09n0240_p0010a17║四神用外徹，此身業勝。五具四無礙，是語業勝。六
X09n0240_p0010a18║徧觀機教為廣大，七知性無差為次第，八授說善
X09n0240_p0010a19║巧為方便，皆說德也。所以加青蓮華藏者，果德離
X09n0240_p0010a20║言藉因顯故，因果同時故，性德無染最超勝故，一
X09n0240_p0010a21║德具含一切德故。
X09n0240_p0010a22║爾時，青蓮華藏菩薩則能通達無礙法界，則能安住
X09n0240_p0010a23║離障深行，則能成滿普賢大願，則能知見一切佛法，
X09n0240_p0010a24║以大悲心觀察眾生欲令清淨，精勤修習無有厭怠，
X09n0240_p0010b01║受行一切諸菩薩法，於一念中出生佛智，解了一切
X09n0240_p0010b02║無盡智門，總持、辨才皆悉具足。
X09n0240_p0010b03║第三、證分十句：初四句自利，次三句利他。上皆自
X09n0240_p0010b04║分於一念，下三句勝進。
X09n0240_p0010b05║承佛神力，告蓮華藏菩薩言：
X09n0240_p0010b06║第四說分，分二：先承力總告。告蓮華藏者，非同佛
X09n0240_p0010b07║心無以受德，故亦名蓮華。不言青者，不礙能說為
X09n0240_p0010b08║最勝故。
X09n0240_p0010b09║佛子！諸佛世尊有無量住，所謂：常住大悲，住種種身
X09n0240_p0010b10║作諸佛事，住平等意轉淨法輪，住四辨才說無量法，
X09n0240_p0010b11║住不思議一切佛法，住清淨音徧無量土，住不可說
X09n0240_p0010b12║甚深法界，住現一切最勝神通，住能開示無有障礙
X09n0240_p0010b13║究竟之法。
X09n0240_p0010b14║後正顯佛德，略有二義：一、總下五品共答十問，此
X09n0240_p0010b15║品答佛種性，佛以功德為種性故；次二品答身；次
X09n0240_p0010b16║一品答本願；後一品答出現。其國土問，初會已廣，
X09n0240_p0010b17║餘或經來未盡，或前後攝之。二者、此品具答十問，
X09n0240_p0010b18║謂佛德無量，略顯三十二門，門門皆具答十有三
X09n0240_p0010b19║百二十德，以顯無盡，欲彰佛德一具一切故，亦顯
X09n0240_p0010b20║所問能包含故。而其標門之名多不同前者，為顯
X09n0240_p0010b21║佛德無邊量故。文分為十：初二門答國土問；第二、
X09n0240_p0010b22║念念出生下二門答本願問；第三、不思議境界下
X09n0240_p0010b23║二門答種性問；第四、普入下二門答出現問；第五、
X09n0240_p0010b24║離過清淨五門答身問；第六、演說下二門答音聲
X09n0240_p0010c01║問；第七、最勝下三門答智慧問；第八、自在下八門
X09n0240_p0010c02║答自在問；第九、決定下三門答無礙問；第十、一切
X09n0240_p0010c03║智住下三門答解脫問。以身及自在答前普光諸
X09n0240_p0010c04║問多，故用門亦多，而文多有三，謂標、釋、結。今初，二
X09n0240_p0010c05║門答國土者，國土即是所依所住，初門明其常住
X09n0240_p0010c06║法門，後門明其徧住法界，不唯國土，不在方所，為
X09n0240_p0010c07║真土也。今初，文二：初標，後釋。釋中九句，顯如來應
X09n0240_p0010c08║機說法，含答十問，則十問皆成住處，下皆倣之。一、
X09n0240_p0010c09║起應之心答種性問，悲為種性故；二、演法之身答
X09n0240_p0010c10║身問；三、演法之意答本願問，本願平等利一切故；
X09n0240_p0010c11║四、能轉之辯答音聲問，音出辯故；五、所轉之法答
X09n0240_p0010c12║自在問，自在不思議故；六、轉音周徧答國土問，國
X09n0240_p0010c13║土是音所至故；七、所顯之理答智慧問，智慧能住
X09n0240_p0010c14║法界故；八、能化之通答神通問；九、演法之益答無
X09n0240_p0010c15║礙問。文唯九句脫於出現，或通前諸句，出現皆能
X09n0240_p0010c16║作前九，故答此十問。既爾，答初二會，類例可知。
X09n0240_p0010c17║佛子！諸佛世尊有十種法，普徧無量無邊法界。何等
X09n0240_p0010c18║為十？所謂：一切諸佛有無邊際身，色相清淨，普入諸
X09n0240_p0010c19║趣而無染著；一切諸佛有無邊際無障礙眼，於一切
X09n0240_p0010c20║法悉能明見；一切諸佛有無邊際無障礙耳，悉能解
X09n0240_p0010c21║了一切音聲；一切諸佛有無邊際鼻，能到諸佛自在
X09n0240_p0010c22║彼岸；一切諸佛有廣長舌，出妙音聲，周徧法界；一切
X09n0240_p0010c23║諸佛有無邊際身，應眾生心，咸令得見；一切諸佛有
X09n0240_p0010c24║無邊際意，住於無礙平等法身；一切諸佛有無邊際
X09n0240_p0011a01║無礙解脫，示現無盡大神通力；一切諸佛有無邊際
X09n0240_p0011a02║清淨世界，隨眾生樂，現眾佛土，具足無量種種莊嚴，
X09n0240_p0011a03║而於其中不生染著；一切諸佛有無邊際菩薩行願，
X09n0240_p0011a04║得圓滿智，遊戲自在，悉能通達一切佛法。佛子！是為
X09n0240_p0011a05║如來、應、正等覺普徧法界無邊際十種佛法。
X09n0240_p0011a06║二、普遍法界者，明其遍住，謂六根、三業皆遍一法
X09n0240_p0011a07║界土故。標中無量是事法界，無邊是理法界，此二
X09n0240_p0011a08║無礙及事事無礙法界並為所遍。列中則顯前十
X09n0240_p0011a09║皆遍。一無遍身含答三問：一、正答身，其普遍諸趣
X09n0240_p0011a10║是有悲性及出現義；次六是身別相，亦是於身兼
X09n0240_p0011a11║答普光眼等六問；出妙音聲答音聲問；第八、答三
X09n0240_p0011a12║問，謂無礙答第九，解脫答第十，神通力答自在；第
X09n0240_p0011a13║九、別答國土；第十、答本願及智慧問。上初二門
X09n0240_p0011a14║答國土問。
X09n0240_p0011a15║佛子！諸佛世尊有十種念念出生智。何等為十？所謂：
X09n0240_p0011a16║一切諸佛於一念中，悉能示現無量世界從天來下；
X09n0240_p0011a17║一切諸佛於一念中，悉能示現無量世界菩薩受生；
X09n0240_p0011a18║一切諸佛於一念中，悉能示現無量世界出家學道；
X09n0240_p0011a19║一切諸佛於一念中，悉能示現無量世界菩提樹下
X09n0240_p0011a20║成等正覺；一切諸佛於一念中，悉能示現無量世界
X09n0240_p0011a21║轉妙法輪；一切諸佛於一念中，悉能示現無量世界
X09n0240_p0011a22║教化眾生、供養諸佛；一切諸佛於一念中，悉能示現
X09n0240_p0011a23║無量世界不可言說種種佛身；一切諸佛於一念中，
X09n0240_p0011a24║悉能示現無量世界種種莊嚴、無數莊嚴、如來自在
X09n0240_p0011b01║一切智藏；一切諸佛於一念中，悉能示現無量世界
X09n0240_p0011b02║無量無數清淨眾生；一切諸佛於一念中，悉能示現
X09n0240_p0011b03║無量世界三世諸佛種種根性、種種精進、種種行解，
X09n0240_p0011b04║於三世中成等正覺。是為十。
X09n0240_p0011b05║第二、二門答本願問。此門明乘願現其八相，後門
X09n0240_p0011b06║明願不失時。今初。然願以後得智為體，從其願智
X09n0240_p0011b07║生八相等，非生智也。別中：一、願下生；二、受生種族；
X09n0240_p0011b08║三、學解脫道；四、明其出現；五、音聲；六、化生嚴國；七、
X09n0240_p0011b09║現身；八、自在相嚴、福嚴，嚴如來藏故；九、是無礙；十、
X09n0240_p0011b10║即智慧正徧知故。
X09n0240_p0011b11║佛子！諸佛世尊有十種不失時。何等為十？所謂：一切
X09n0240_p0011b12║諸佛成等正覺不失時；一切諸佛成熟有緣不失時；
X09n0240_p0011b13║一切諸佛授菩薩記不失時；一切諸佛隨眾生心示
X09n0240_p0011b14║現神力不失時；一切諸佛隨眾生解示現佛身不失
X09n0240_p0011b15║時；一切諸佛住於大捨不失時；一切諸佛入諸聚落
X09n0240_p0011b16║不失時；一切諸佛攝諸淨信不失時；一切諸佛調惡
X09n0240_p0011b17║眾生不失時；一切諸佛現不思議諸佛神通不失時。
X09n0240_p0011b18║是為十。
X09n0240_p0011b19║二、不失時者，行止在緣，根熟化現，未熟便捨，非願
X09n0240_p0011b20║不周。若機熟失時，便違本願。別中：一、出現，二、成本
X09n0240_p0011b21║願有緣，三、知種性與記，四、自在，五、現身，六、智住於
X09n0240_p0011b22║捨，七、六根無礙，八、淨國攝信，九、強音調惡，十、即不
X09n0240_p0011b23║思議解脫。上二門答本願問。
X09n0240_p0011b24║佛子！諸佛世尊有十種無比不思議境界。何以為十？
X09n0240_p0011c01║所謂：一切諸佛一切趺坐，徧滿十方無量世界；一切
X09n0240_p0011c02║諸佛說一義句，悉能開示一切佛法；一切諸佛放一
X09n0240_p0011c03║光明，悉能徧照一切世界；一切諸佛於一身中，悉能
X09n0240_p0011c04║示現一切諸身；一切諸佛於一處中，悉能示現一切
X09n0240_p0011c05║世界；一切諸佛於一智中，悉能決了一切諸法無所
X09n0240_p0011c06║罣礙；一切諸佛於一念中，悉能徧往十方世界；一切
X09n0240_p0011c07║諸佛於一念中，悉現如來無量威德；一切諸佛於一
X09n0240_p0011c08║念中，普緣三世佛及眾生，心無雜亂；一切諸佛於一
X09n0240_p0011c09║念中，與去、來、今一切諸佛體同無二。是為十。
X09n0240_p0011c10║第三、二門答種性問。此門雙明報應種性皆真正
X09n0240_p0011c11║故，後門唯明法界種性。今初，體相超言念故。云何
X09n0240_p0011c12║思議？下位不及，故云無比。別中，一、聲；二、音；三、乘願
X09n0240_p0011c13║放光，如其本願所得光故；四、出現；五、國土；六、智慧；
X09n0240_p0011c14║七、自在；八、威德種族；九、無雜之礙；十、解脫體同。上
X09n0240_p0011c15║之五段皆略指陳，兼答十問。已下恐繁不顯。
X09n0240_p0011c16║佛子！諸佛世尊能出生十種智。何者為十？所謂：一切
X09n0240_p0011c17║諸佛知一切法無所趣向，而能出生迴向願智；一切
X09n0240_p0011c18║諸佛知一切法皆無有身，而能出生清淨身智；一切
X09n0240_p0011c19║諸佛知一切法本來無二，而能出生能覺悟智；一切
X09n0240_p0011c20║諸佛知一切法無我、無眾生，而能出生調眾生智；一
X09n0240_p0011c21║切諸佛知一切法本來無相，而能出生了諸相智；一
X09n0240_p0011c22║切諸佛知一切世界無有成壞，而能出生了成壞智；
X09n0240_p0011c23║一切諸佛知一切法無有造作，而能出生知業果智；
X09n0240_p0011c24║一切諸佛知一切法無有言說，而能出生了言說智；
X09n0240_p0012a01║一切諸佛知一切法無有染淨，而能出生知染淨智；
X09n0240_p0012a02║一切諸佛知一切法無有生滅，而能出生了生滅智。
X09n0240_p0012a03║是為十。
X09n0240_p0012a04║二、出生智者，明法身為種性也。從無性中出其智
X09n0240_p0012a05║慧，非答智慧故。別中十各二句，皆上句知性即無
X09n0240_p0012a06║性之性為能生，後句出生智用。上二門答種性
X09n0240_p0012a07║問。
X09n0240_p0012a08║佛子！諸佛世尊有十種普入法。何等為十？所謂：一切
X09n0240_p0012a09║諸佛有淨妙身，普入三世；一切諸佛皆悉具足三種
X09n0240_p0012a10║自在，普化眾生；一切諸佛皆悉具足諸陀羅尼，普能
X09n0240_p0012a11║受持一切佛法；一切諸佛皆悉具足四種辯才，普轉
X09n0240_p0012a12║一切清淨法輪；一切諸佛皆悉具足平等大悲，恒不
X09n0240_p0012a13║捨離一切眾生；一切諸佛皆悉具足甚深禪定，恒普
X09n0240_p0012a14║觀察一切眾生；一切諸佛皆悉具足利他善根，調伏
X09n0240_p0012a15║眾生無有休息；一切諸佛皆悉具足無所礙心，普能
X09n0240_p0012a16║安住一切法界；一切諸佛皆悉具足無礙神力，一念
X09n0240_p0012a17║普現三世諸佛；一切諸佛皆悉具足無礙智慧，一念
X09n0240_p0012a18║普立三世劫數。是為十。
X09n0240_p0012a19║第四、有二門：答出現。此門明遍現、常現，後門明出
X09n0240_p0012a20║現之相。今初。明徧現、常現者，非有出沒方為真現，
X09n0240_p0012a21║故別中云普現三世諸佛，況自身耶？又一現即一
X09n0240_p0012a22║切現，以三世佛無二體，故別中云三種自在者，即
X09n0240_p0012a23║三業化也。
X09n0240_p0012a24║佛子！諸佛世尊有十種難信受廣大法。何等為十？所
X09n0240_p0012b01║謂：一切諸佛悉能摧滅一切諸魔；一切諸佛悉能降
X09n0240_p0012b02║伏一切外道；一切諸佛悉能調伏一切眾生，咸令歡
X09n0240_p0012b03║悅；一切諸佛悉能往詣一切世界化導羣品；一切諸
X09n0240_p0012b04║佛悉能智證甚深法界；一切諸佛悉皆能以無二之
X09n0240_p0012b05║身現種種身充滿世界；一切諸佛悉皆能以清淨音
X09n0240_p0012b06║聲起四辯才說法無斷，凡有信受功不唐捐；一切諸
X09n0240_p0012b07║佛皆悉能於一毛孔中出現諸佛，與一切世界微塵
X09n0240_p0012b08║數等，無有斷絕；一切諸佛皆悉能於一微塵中示現
X09n0240_p0012b09║眾剎，與一切世界微塵數等，具足種種上妙莊嚴，恒
X09n0240_p0012b10║於其中轉妙法輪教化眾生，而微塵不大、世界不小，
X09n0240_p0012b11║常以證智安住法界；一切諸佛皆悉了達清淨法界，
X09n0240_p0012b12║以智光明破世癡闇，令於佛法悉能開曉，隨逐如來
X09n0240_p0012b13║住十力中。是為十。
X09n0240_p0012b14║二十種廣大法者，明出現之相，謂大用無涯故云
X09n0240_p0012b15║廣大，凡小莫測故難信受。上二門答出現問。
X09n0240_p0012b16║佛子！諸佛世尊有十種大功德，離過清淨。何等為十？
X09n0240_p0012b17║所謂：一切諸佛具大威德，離過清淨；一切諸佛悉於
X09n0240_p0012b18║三世如來家生，種族調善，離過清淨；一切諸佛盡未
X09n0240_p0012b19║來際心無所住，離過清淨；一切諸佛於三世法皆無
X09n0240_p0012b20║所著，離過清淨；一切諸佛知種種性皆是一性，無所
X09n0240_p0012b21║從來，離過清淨；一切諸佛前際、後際福德無盡，等於
X09n0240_p0012b22║法界，離過清淨；一切諸佛無邊身相徧十方剎，隨時
X09n0240_p0012b23║調伏一切眾生，離過清淨；一切諸佛獲四無畏，離諸
X09n0240_p0012b24║恐怖，於眾會中大師子吼，明了分別一切諸法，離過
X09n0240_p0012c01║清淨；一切諸佛於不可說不可說劫入般涅槃，眾生
X09n0240_p0012c02║聞名獲無量福，如佛現在功德無異，離過清淨；一切
X09n0240_p0012c03║諸佛遠在不可說不可說世界中，若有眾生一心正
X09n0240_p0012c04║念則皆得見，離過清淨。是為十。
X09n0240_p0012c05║第五、五門答身問，即分為五段：一、此門總顯無過。
X09n0240_p0012c06║如來三業隨智慧行故，三業等事不出於身故。別
X09n0240_p0012c07║中十句多同出現品身之十相，思之。
X09n0240_p0012c08║佛子！諸佛世尊有十種究竟清淨。何等為十？所謂：一
X09n0240_p0012c09║切諸佛往昔大願究竟清淨；一切諸佛所持梵行究
X09n0240_p0012c10║竟清淨；一切諸佛離世眾惑究竟清淨；一切諸佛莊
X09n0240_p0012c11║嚴國土究竟清淨；一切諸佛所有眷屬究竟清淨；一
X09n0240_p0012c12║切諸佛所有種族究竟清淨；一切諸佛色身相好究
X09n0240_p0012c13║竟清淨；一切諸佛法身無染究竟清淨；一切諸佛一
X09n0240_p0012c14║切智智無有障礙究竟清淨；一切諸佛解脫自在所
X09n0240_p0012c15║作已辦到於彼岸究竟清淨。是為十。
X09n0240_p0012c16║二、究竟清淨者，明過不生，揀異因淨，故云究竟，惑
X09n0240_p0012c17║障諸垢永不起故。別中前五功德身，次三色身，次
X09n0240_p0012c18║一法身，次一智身，後一意生等身淨也。
X09n0240_p0012c19║佛子！諸佛世尊於一切世界、一切時，有十種佛事。何
X09n0240_p0012c20║等為十？一者、若有眾生專心憶念，則現其前；二者、若
X09n0240_p0012c21║有眾生心不調順，則為說法；三者、若有眾生能生淨
X09n0240_p0012c22║信，必令獲得無量善根；四者、若有眾生能入法位，悉
X09n0240_p0012c23║皆現證，無不了知；五者、教化眾生，無有疲厭；六者、遊
X09n0240_p0012c24║諸佛剎，往來無礙；七者、大悲不捨一切眾生；八者、現
X09n0240_p0013a01║變化身，恒不斷絕；九者、神通自在，未嘗休息；十者、安
X09n0240_p0013a02║住法界，能徧觀察。是為十。
X09n0240_p0013a03║三十種佛事，即明身之業用，別中多同出現品身
X09n0240_p0013a04║相。
X09n0240_p0013a05║佛子！諸佛世尊有十種無盡智海法。何等為十？所謂：
X09n0240_p0013a06║一切諸佛無邊法身無盡智海法；一切諸佛無量佛
X09n0240_p0013a07║事無盡智海法；一切諸佛佛眼境界無盡智海法；一
X09n0240_p0013a08║切諸佛無量無數難思善根無盡智海法；一切諸佛
X09n0240_p0013a09║普雨一切甘露妙法無盡智海法；一切諸佛讚佛功
X09n0240_p0013a10║德無盡智海法；一切諸佛往昔所修種種願行無盡
X09n0240_p0013a11║智海法；一切諸佛盡未來際恒作佛事無盡智海法；
X09n0240_p0013a12║一切諸佛了知一切眾生心行無盡智海法；一切諸
X09n0240_p0013a13║佛福智莊嚴無能過者無盡智海法。是為十。
X09n0240_p0013a14║四、無盡智海法者，即如來六根、三業，皆智慧深廣
X09n0240_p0013a15║相應故，亦別廣智深。
X09n0240_p0013a16║佛子！諸佛世尊有十種常法。何等為十？所謂：一切諸
X09n0240_p0013a17║佛常行一切諸波羅蜜；一切諸佛於一切法常離迷
X09n0240_p0013a18║惑；一切諸佛常具大悲；一切諸佛常有十力；一切諸
X09n0240_p0013a19║佛常轉法輪；一切諸佛常為眾生示現正覺；一切諸
X09n0240_p0013a20║佛常樂調伏一切眾生；一切諸佛心常正念不二之
X09n0240_p0013a21║法；一切諸佛化眾生已，常示入於無餘涅槃，諸佛境
X09n0240_p0013a22║界無邊際故。是為十。
X09n0240_p0013a23║五十種常法者，明身中意業恒常，用無斷故。上
X09n0240_p0013a24║五門，答身問。
X09n0240_p0013b01║佛子！諸佛世尊有十種演說無量諸佛法門。何等為
X09n0240_p0013b02║十？所謂：一切諸佛演說無量眾生界門；一切諸佛演
X09n0240_p0013b03║說無量眾生行門；一切諸佛演說無量眾生業果門；
X09n0240_p0013b04║一切諸佛演說無量化眾生門；一切諸佛演說無量
X09n0240_p0013b05║淨眾生門；一切諸佛演說無量菩薩行門；一切諸佛
X09n0240_p0013b06║演說無量菩薩願門；一切諸佛演說無量一切世界
X09n0240_p0013b07║成壞劫門；一切諸佛演說無量菩薩深心淨佛剎門；
X09n0240_p0013b08║一切諸佛演說無量一切世界三世諸佛於彼彼劫
X09n0240_p0013b09║次第出現門；一切諸佛演說一切諸佛智門。是為十。
X09n0240_p0013b10║第六二門，答音聲問。此門明以音聲辨說，兼答普
X09n0240_p0013b11║光辨問。
X09n0240_p0013b12║佛子！諸佛世尊有十種為眾生作佛事。何等為十？所
X09n0240_p0013b13║謂：一切諸佛示現色身為眾生作佛事；一切諸佛出
X09n0240_p0013b14║妙音聲為眾生作佛事；一切諸佛有所受為眾生作
X09n0240_p0013b15║佛事；一切諸佛無所受為眾生作佛事；一切諸佛以
X09n0240_p0013b16║地、水、火、風為眾生作佛事；一切諸佛神力自在示現
X09n0240_p0013b17║一切所緣境界為眾生作佛事；一切諸佛種種名號
X09n0240_p0013b18║為眾生作佛事；一切諸佛以佛剎境界為眾生作佛
X09n0240_p0013b19║事；一切諸佛嚴淨佛剎為眾生作佛事；一切諸佛寂
X09n0240_p0013b20║寞無言為眾生作佛事。是為十。
X09n0240_p0013b21║後門十種作佛事，明種種說法，謂六塵、四大、舉動、
X09n0240_p0013b22║施為，皆能顯法成益，無非佛事，非獨音聲。如淨名
X09n0240_p0013b23║說別中，初身、二音、三、四皆智受，為成彼檀故不受，
X09n0240_p0013b24║令彼倣佛行少欲故，又以無所受受諸受故。上
X09n0240_p0013c01║二門答音聲問。
X09n0240_p0013c02║佛子！諸佛世尊有十種最勝法。何等為十？所謂：一切
X09n0240_p0013c03║諸佛大願堅固，不可沮壞，所言必作，言無有二；一切
X09n0240_p0013c04║諸佛為欲圓滿一切功德，盡未來劫修菩薩行不生
X09n0240_p0013c05║懈倦；一切諸佛為欲調伏一切眾生故，往不可說不
X09n0240_p0013c06║可說世界，如是而為一切眾生而無斷絕；一切諸佛
X09n0240_p0013c07║於信、於毀二種眾生，大悲普觀，平等無異；一切諸佛
X09n0240_p0013c08║從初發心乃至成佛，終不退失菩提之心；一切諸佛
X09n0240_p0013c09║積集無量諸善功德，皆以迴向一切智性，於諸世間
X09n0240_p0013c10║終無染著；一切諸佛於諸佛所修學三業，唯行佛行，
X09n0240_p0013c11║非二乘行，皆為迴向一切智性，成於無上正等菩提；
X09n0240_p0013c12║一切諸佛放大光明，其光平等照一切處，及照一切
X09n0240_p0013c13║諸佛之法，令諸菩薩心得清淨，滿一切智；一切諸佛
X09n0240_p0013c14║捨離世樂，不貪不染，而普願世間離苦得樂，無諸戲
X09n0240_p0013c15║論；一切諸佛愍諸眾生受種種苦，守護佛種，行佛境
X09n0240_p0013c16║界，出離生死，逮十力地。是為十。
X09n0240_p0013c17║第七三門，答智慧問。初此一門，總明權實因果之
X09n0240_p0013c18║智，兼答普光最勝之問。智慧最勝，故結云住十力
X09n0240_p0013c19║地，兼答佛之問。別中四，即三念處行。餘可思之。
X09n0240_p0013c20║佛子！諸佛世尊有十種無障礙住。何等為十？所謂：一
X09n0240_p0013c21║切諸佛皆能往一切世界無障礙住；一切諸佛皆能
X09n0240_p0013c22║住一切世界無障礙住；一切諸佛皆能於一切世界
X09n0240_p0013c23║行、住、坐、臥無障礙住；一切諸佛皆能於一切世界演
X09n0240_p0013c24║說正法無障礙住；一切諸佛皆能於一切世界住兜
X09n0240_p0014a01║率天宮無障礙住；一切諸佛皆能入法界一切三世
X09n0240_p0014a02║無障礙住；一切諸佛皆能坐法界一切道場無障礙
X09n0240_p0014a03║住；一切諸佛皆能念念觀一切眾生心行以三種自
X09n0240_p0014a04║在教化調伏無障礙住；一切諸佛皆能以一身住無
X09n0240_p0014a05║量不思議佛所及一切處利益眾生無障礙住；一切
X09n0240_p0014a06║諸佛皆能開示無量諸佛所說正法無障礙住。是為
X09n0240_p0014a07║十。
X09n0240_p0014a08║二、無障礙住者，明智慧離障，以智慧所作無礙故，
X09n0240_p0014a09║一切無礙。
X09n0240_p0014a10║佛子！諸佛世尊有十種最勝無上莊嚴。何等為十？所
X09n0240_p0014a11║謂：一切諸佛皆悉具足諸相隨好，是為諸佛第一最
X09n0240_p0014a12║勝無上身莊嚴。一切諸佛皆悉具足六十種音，一一
X09n0240_p0014a13║音有五百分，一一分無量百千清淨之音以為嚴好，
X09n0240_p0014a14║能於法界一切眾中無諸恐怖，大師子吼演說如來
X09n0240_p0014a15║甚深法義，眾生聞者靡不歡喜，隨其根欲悉得調伏，
X09n0240_p0014a16║是為諸佛第二最勝無上語莊嚴。一切諸佛皆具十
X09n0240_p0014a17║力、諸大三昧、十八不共莊嚴意業，所行境界通達無
X09n0240_p0014a18║礙，一切佛法咸得無餘，法界莊嚴而為莊嚴，法界眾
X09n0240_p0014a19║生心之所行，去、來、現在各各差別，於一念中悉能明
X09n0240_p0014a20║見，是為諸佛第三最勝無上意莊嚴。一切諸佛皆悉
X09n0240_p0014a21║能放無數光明，一一光明有不可說光明網以為眷
X09n0240_p0014a22║屬，普照一切諸佛國土，滅除一切世間黑闇，示現無
X09n0240_p0014a23║量諸佛出興，其身平等悉皆清淨，所作佛事咸不唐
X09n0240_p0014a24║捐，能令眾生至不退轉，是為諸佛第四最勝無上光
X09n0240_p0014b01║明莊嚴。一切諸佛現微笑時，皆於口中放百千億那
X09n0240_p0014b02║由他阿僧祇光明，一一光明各有無量不思議種種
X09n0240_p0014b03║色，徧照十方一切世界，於大眾中發誠實語，授無量
X09n0240_p0014b04║無數不思議眾生阿耨多羅三藐三菩提記，是為諸
X09n0240_p0014b05║佛第五離世癡惑最勝無上現微笑莊嚴。一切諸佛
X09n0240_p0014b06║皆有法身，清淨無礙，於一切法究竟通達，住於法界
X09n0240_p0014b07║無有邊際，雖在世間不與世雜，了世實性，行出世法，
X09n0240_p0014b08║言語道斷，超蘊、界、處，是為諸佛第六最勝無上法身
X09n0240_p0014b09║莊嚴。一切諸佛皆有無量常妙光明，不可說不可說
X09n0240_p0014b10║種種色相以為嚴好，為光明藏，出生無量圓滿光明，
X09n0240_p0014b11║普照十方無有障礙，是為諸佛第七最勝無上常妙
X09n0240_p0014b12║光明莊嚴。一切諸佛皆有無邊妙色、可愛妙色、清淨
X09n0240_p0014b13║妙色、隨心所現妙色、暎蔽一切三界妙色、到於彼岸
X09n0240_p0014b14║無上妙色，是故諸佛第八最勝無上妙色莊嚴。一切
X09n0240_p0014b15║諸佛皆於三世佛種中生，積眾善寶，究竟清淨，無諸
X09n0240_p0014b16║過失，離世譏謗，一切法中最為殊勝清淨妙行之所
X09n0240_p0014b17║莊嚴，具足成就一切智智，種族清淨，無能譏毀，是為
X09n0240_p0014b18║諸佛第九最勝無上種族莊嚴。一切諸佛以大慈力
X09n0240_p0014b19║莊嚴其身，究竟清淨，無諸渴愛，身行永息，心善解脫，
X09n0240_p0014b20║見者無厭，大悲救護一切世間，第一福田，無上受者，
X09n0240_p0014b21║哀愍利益一切眾生，悉令增長無量福德智慧之聚，
X09n0240_p0014b22║是為諸佛第十最勝無上大慈大悲功德莊嚴。
X09n0240_p0014b23║三、十種無上莊嚴，即智慧成益。由內具智嚴，故外
X09n0240_p0014b24║具諸嚴。標中超下位，故最勝；上無加，故云無上。別
X09n0240_p0014c01║中義，結名自顯：一、相好身，二、圓滿音，三、以功德嚴
X09n0240_p0014c02║意，四、放光，五、微笑授記。其緣甚眾，離世間品亦明。
X09n0240_p0014c03║六、法身中，真如出纏，故云清淨無礙，即法性法身。
X09n0240_p0014c04║本智返照，故於一切法究竟通達，即智慧法身。智
X09n0240_p0014c05║契法界，俱無邊際。雖在已下，應化法身；了世已下，
X09n0240_p0014c06║功德法身。嚴理智故，了世實性，成上不雜，生下出
X09n0240_p0014c07║世。行出世法，則功德備矣。言語道斷，即虗空法身，
X09n0240_p0014c08║亦實相法身。體絕百非，言亡四句，唯證相應，故超
X09n0240_p0014c09║蘊、界、處，顯是無為。翻有漏蘊，成五分法身。若翻界、
X09n0240_p0014c10║處，則外六塵亦同國土身，則十身圓融，成真法身
X09n0240_p0014c11║矣。七、即常光，八、金等妙色。九、中具真應種，三世佛
X09n0240_p0014c12║種，即真如無性，故應種可知。十、中起必智俱，故無
X09n0240_p0014c13║渴愛；動與道合，故身行永息。心善解脫，成上無愛；
X09n0240_p0014c14║見者無厭，成上行息。此皆功德，亦無愛、見，成下大
X09n0240_p0014c15║悲。既為第一福田，故受施之中更無過上。
X09n0240_p0014c16║是為十。
X09n0240_p0014c17║三、總結：上七三門，答智慧問。
X09n0240_p0014c18║佛子！諸佛世尊有十種自在法。
X09n0240_p0014c19║第八有八門，答自在問，即為八段。初一總明自在，
X09n0240_p0014c20║兼攝加持。初總標，後別。中有十自在，即為十小段。
X09n0240_p0014c21║何等為十？所謂：一切諸佛於一切法悉得自在，明達
X09n0240_p0014c22║種種句身、味身，演說諸法辯才無礙，是為諸佛第一
X09n0240_p0014c23║自在法。
X09n0240_p0014c24║別中有十，全同八地中十種自在，但深廣不次耳。
X09n0240_p0015a01║一法自在，論經云：無中邊法門示現故。
X09n0240_p0015a02║一切諸佛教化眾生未曾失時，隨其願樂為說正法，
X09n0240_p0015a03║咸令調伏無有斷絕，是為諸佛第二自在法。
X09n0240_p0015a04║二、心自在，無量阿僧祇劫三昧入智故。由在三昧
X09n0240_p0015a05║觀機故，化不失時。
X09n0240_p0015a06║一切諸佛能令盡虗空界無量無數種種莊嚴，一切
X09n0240_p0015a07║世界六種震動，令彼世界或舉或下、或大或小、或合
X09n0240_p0015a08║或散，未曾惱害於一眾生，其中眾生不覺不知、無疑
X09n0240_p0015a09║無怪，是為諸佛第三自在法。
X09n0240_p0015a10║三、勝解自在，大小淨穢隨解轉變故。
X09n0240_p0015a11║一切諸佛以神通力悉能嚴淨一切世界，於一念頃
X09n0240_p0015a12║普現一切世界莊嚴，此諸莊嚴經無數劫說不能盡，
X09n0240_p0015a13║悉皆離染，清淨無比，一切佛剎嚴淨之事皆令平等
X09n0240_p0015a14║入一切剎中，是為諸佛第四自在法。
X09n0240_p0015a15║四財自在，一切世界無量莊嚴嚴飾住持故。
X09n0240_p0015a16║一切諸佛見一眾生應受化者，為其住壽，經不可說
X09n0240_p0015a17║不可說劫，乃至盡未來際，結跏趺坐，身心無倦，專心
X09n0240_p0015a18║憶念，未曾廢忘，方便調伏而不失時；如為一眾生，為
X09n0240_p0015a19║一切眾生悉亦如是。是為諸佛第五自在法。
X09n0240_p0015a20║五命自在，不可說劫命住持故。
X09n0240_p0015a21║一切諸佛悉能徧往一切世界、一切如來所行之處
X09n0240_p0015a22║而不暫捨。一切法界十方各別，一一方有無量世界
X09n0240_p0015a23║海，一一世界海有無量世界種，佛以神力一念咸到，
X09n0240_p0015a24║轉於無礙清淨法輪。是為諸佛第六自在法。
X09n0240_p0015b01║六、如意自在，一切國土中如意變化故。
X09n0240_p0015b02║一切諸佛為欲調伏一切眾生，念念中成阿耨多羅
X09n0240_p0015b03║三藐三菩提，而於一切佛法，非已現覺，亦非當覺，亦
X09n0240_p0015b04║不住於有學之地，而悉知見，通達無礙，無量智慧，無
X09n0240_p0015b05║量自在，教化調伏一切眾生，是為諸佛第七自在法。
X09n0240_p0015b06║七智自在，如來力、無畏、不共法相好莊嚴，三菩提
X09n0240_p0015b07║示現故。文中生界無邊，機熟相續，故念念應成，而
X09n0240_p0015b08║真成在昔。故佛於三世非是新覺，亦非不覺，住在
X09n0240_p0015b09║學地。又顯雖念念覺，離覺相故，非三世覺，亦非不
X09n0240_p0015b10║覺，故不住學地。又云：而悉通達無量智等，即十力
X09n0240_p0015b11║等。
X09n0240_p0015b12║一切諸佛能以眼處作耳處佛事，能以耳處作鼻處
X09n0240_p0015b13║佛事，能以鼻處作舌處佛事，能以舌處作身處佛事，
X09n0240_p0015b14║能以身處作意處佛事，能以意處於一切世界中住
X09n0240_p0015b15║世、出世間種種境界，一一境界中能作無量廣大佛
X09n0240_p0015b16║事，是為諸佛第八自在法。
X09n0240_p0015b17║八業自在，六根互用，廣大佛事，是佛業故。然非改
X09n0240_p0015b18║轉，一根不變，本來具故。
X09n0240_p0015b19║一切諸佛，其身毛孔一一能容一切眾生；一一眾生，
X09n0240_p0015b20║其身悉與不可說諸佛剎等而無迫隘；一一眾生，步
X09n0240_p0015b21║步能過無數世界。如是展轉盡無數劫，悉見諸佛出
X09n0240_p0015b22║現於世，教化眾生，轉淨法輪，開示過去、未來、現在不
X09n0240_p0015b23║可說法；盡虗空界一切眾生諸趣受身，威儀往來及
X09n0240_p0015b24║其所受種種樂具皆悉具足，而於其中無所障礙。是
X09n0240_p0015c01║為諸佛第九自在法。
X09n0240_p0015c02║九、生自在，一切世界生示現故。
X09n0240_p0015c03║一切諸佛於一念頃，現一切世界微塵數佛，一一佛
X09n0240_p0015c04║皆於一切法界眾妙蓮華廣大莊嚴世界蓮華藏師
X09n0240_p0015c05║子座上成等正覺，示現諸佛自在神力。如於眾妙蓮
X09n0240_p0015c06║華廣大莊嚴世界，如是於一切法界中不可說不可
X09n0240_p0015c07║說種種莊嚴、種種境界、種種形相、種種示現、種種劫
X09n0240_p0015c08║數清淨世界；如於一念，如是於無量無邊阿僧祇劫
X09n0240_p0015c09║一切念中，一念一切現，一念無量住，而未曾用少方
X09n0240_p0015c10║便力。是為諸佛第十自在法。
X09n0240_p0015c11║十願自在，隨心所欲佛國土時，示成三菩提故。上
X09n0240_p0015c12║來唯三與八取意而釋，餘並論經之文。其第十自
X09n0240_p0015c13║在文有四節：一、一念現多佛，於一類界成佛；二、如
X09n0240_p0015c14║於眾妙下，類顯餘界；三、如於一念下，類顯餘念；四、
X09n0240_p0015c15║一念一切現下，總結深廣。一切現者，一念便現法
X09n0240_p0015c16║界諸形、諸時、諸神力故。一念無量住者，常無現故。
X09n0240_p0015c17║而不動如來少許方便，故云自在。上自在初門
X09n0240_p0015c18║竟。
X09n0240_p0015c19║佛子！諸佛世尊有十種無量不思議圓滿佛法。何等
X09n0240_p0015c20║為十？所謂：一切諸佛一一淨相皆具百福；一切諸佛
X09n0240_p0015c21║皆悉成就一切佛法；一切諸佛皆悉成就一切善根；
X09n0240_p0015c22║一切諸佛皆悉成就一切功德；一切諸佛皆能教化
X09n0240_p0015c23║一切眾生；一切諸佛皆悉能為眾生作主；一切諸佛
X09n0240_p0015c24║皆悉成就清淨佛剎；一切諸佛皆悉成就一切智智；
X09n0240_p0016a01║一切諸佛皆悉成就色身相好，見者獲益，功不唐捐；
X09n0240_p0016a02║一切諸佛皆具諸佛平等正法；一切諸佛作佛事已，
X09n0240_p0016a03║莫不示現入於涅槃。是為十。
X09n0240_p0016a04║第二、不思議圓滿佛法者，明圓滿自在。謂前十自
X09n0240_p0016a05║在，八地容有，故此顯如來十種圓滿。又無一法不
X09n0240_p0016a06║自在，故方云圓滿。別中，二即證成菩提十力等，故
X09n0240_p0016a07║云一切佛法；三通福智，故曰善根；四唯是佛，但云
X09n0240_p0016a08║功德；九即具有法輪教。餘可思準。
X09n0240_p0016a09║佛子！諸佛世尊有十種善巧方便。
X09n0240_p0016a10║第三善巧方便，即於法自在，皆權實等無礙故。初
X09n0240_p0016a11║總標。
X09n0240_p0016a12║何等為十？所謂：一切諸佛了知諸法皆離戲論，而能
X09n0240_p0016a13║開示諸佛善根，是為第一善巧方便。
X09n0240_p0016a14║別中一言說善巧，謂知實離言，絕動搖之戲論，而
X09n0240_p0016a15║起權開示善根，故為自在。
X09n0240_p0016a16║一切諸佛知一切法悉無所見，各不相知，無縛、無解、
X09n0240_p0016a17║無受、無集、無成就，自在究竟到於彼岸；然於諸法真
X09n0240_p0016a18║實而知，不異、不別而得自在，無我、無受、不壞實際，已
X09n0240_p0016a19║得至於大自在地，常能觀察一切法界，是為第二善
X09n0240_p0016a20║巧方便。
X09n0240_p0016a21║二、知見善巧，謂證實無能所見而不礙於法，真實
X09n0240_p0016a22║知見無縛無解而至大自在。
X09n0240_p0016a23║一切諸佛永離諸相，心無所住，而能悉知不亂不錯；
X09n0240_p0016a24║雖知一切相皆無自性，而如其體性悉能善入，而亦
X09n0240_p0016b01║示現無量色身，及以一切清淨佛土種種莊嚴無盡
X09n0240_p0016b02║之相，集智慧燈滅眾生惑。是為第三善巧方便。
X09n0240_p0016b03║三、示現善巧，謂無相知相，無性入性，亦能示現依
X09n0240_p0016b04║正調生。
X09n0240_p0016b05║一切諸佛住於法界，不住過去、未來、現在，如如性中
X09n0240_p0016b06║無去、來、今三世相故，而能演說去、來、今世無量諸佛
X09n0240_p0016b07║出現世間，令其聞者普見一切諸佛境界，是為第四
X09n0240_p0016b08║善巧方便。
X09n0240_p0016b09║四、三世善巧，謂證冥三際之理，而演三際益生。
X09n0240_p0016b10║一切諸佛身、語、意業無所造作，無來無去，亦無有住，
X09n0240_p0016b11║離諸數法，到於一切諸法彼岸，而為眾法藏，具無量
X09n0240_p0016b12║智，了達種種世、出世法，智慧無礙，示現無量自在神
X09n0240_p0016b13║力，調伏一切法界眾生，是為第五善巧方便。
X09n0240_p0016b14║五、性相善巧，謂三業湛然而包含示現。
X09n0240_p0016b15║一切諸佛知一切法不可見，非一、非異，非量、非無量，
X09n0240_p0016b16║非來、非去，皆無自性，亦不違於世間諸法。一切智者
X09n0240_p0016b17║無自性中見一切法，於法自在廣說諸法，而常安住
X09n0240_p0016b18║真如實性，是為第六善巧方便。
X09n0240_p0016b19║六調生善巧，謂知非一異，而見一切法。
X09n0240_p0016b20║一切諸佛於一時中知一切時，具淨善根，入於正位
X09n0240_p0016b21║而無所著，於其日、月、年、劫、成、壞，如是等時不住不捨，
X09n0240_p0016b22║而能示現若晝、若夜、初、中、後時、一日、七日、半月、一月、
X09n0240_p0016b23║一年、百年、一劫、多劫、不可思劫、不可說劫，乃至盡於
X09n0240_p0016b24║未來際劫，恒為眾生轉妙法輪，不斷不退，無有休息，
X09n0240_p0016c01║是為第七善巧方便。
X09n0240_p0016c02║七、時分善巧，謂知時融入故，不住不捨，而不壞年
X09n0240_p0016c03║劫，演說無休。
X09n0240_p0016c04║一切諸佛恒住法界，成就諸佛無量無畏及不可數
X09n0240_p0016c05║辯、不可量辯、無盡辯、無斷辯、無邊辯、不共辯、無窮辯、
X09n0240_p0016c06║真實辯、方便開示一切句辯、一切法辯，隨其根性及
X09n0240_p0016c07║以欲解，以種種法門說不可說不可說百千億那由
X09n0240_p0016c08║他修多羅，初、中、後善皆悉究竟，是為第八善巧方便。
X09n0240_p0016c09║八辨才善巧，謂恒住法界則寂無所住，而能成就
X09n0240_p0016c10║無量無畏。十辯演法。十辯者：一多故，二非心測故，
X09n0240_p0016c11║三隨說一事窮劫不盡故，四任放辯才無有間故，
X09n0240_p0016c12║五觸類成辯故，六下位所無故，七無能難屈故，八
X09n0240_p0016c13║皆契事理故，九無一句義不能顯故，十無有一法
X09n0240_p0016c14║不能演故。初中後善下明說之德。瑜伽八十五云：
X09n0240_p0016c15║一初善，聽聞時生歡喜故。一中善，修行時無有艱
X09n0240_p0016c16║苦，遠離二邊依中道行故。三後善，謂究竟離垢等
X09n0240_p0016c17║故。
X09n0240_p0016c18║一切諸佛住淨法界，知一切法本無名字，無過去名，
X09n0240_p0016c19║無現在名，無去來名；無眾生名，無非眾生名；無國土
X09n0240_p0016c20║名，無非國土名；無法名，無非法名；無功德名，無非功
X09n0240_p0016c21║德名；無菩薩名，無佛名；無數名，無非數名；無生名，無
X09n0240_p0016c22║滅名；無有名，無無名；無一名，無種種名。何以故？諸法
X09n0240_p0016c23║體性不可說故。一切諸法無方無處，不可集說，不可
X09n0240_p0016c24║散說，不可一說，不可多說，音聲莫逮，言語悉斷；雖隨
X09n0240_p0017a01║世說種種言說，無所攀緣，無所造作，遠離一切虗妄
X09n0240_p0017a02║想著，如是究竟到於彼岸。是為第九善巧方便。
X09n0240_p0017a03║九、勝義善巧，謂離說而說，故無想著。
X09n0240_p0017a04║一切諸佛知一切法本性寂靜，無生故非色，無戲論
X09n0240_p0017a05║故非受，無名數故非想，無造作故非行，無執取故非
X09n0240_p0017a06║識，無入處故非處，無所得故非界，然亦不壞一切諸
X09n0240_p0017a07║法，本性無起如虗空故。一切諸法皆悉空寂，無業果，
X09n0240_p0017a08║無修習，無成就，無出生，非數、非不數，非有、非無，非生、
X09n0240_p0017a09║非滅，非垢、非淨，非入、非出，非住、非不住，非調伏、非不
X09n0240_p0017a10║調伏，非眾生、非無眾生，非壽命、非無壽命，非因緣、非
X09n0240_p0017a11║無因緣，而能了知正定、邪定及不定聚一切眾生，為
X09n0240_p0017a12║說妙法令到彼岸，成就十力、四無所畏，能師子吼，具
X09n0240_p0017a13║一切智，住佛境界，是為第十善巧方便。
X09n0240_p0017a14║十寂用善巧，謂了寂起用。於中先知本寂，後而能
X09n0240_p0017a15║下不廢起用。前中亦二：先正顯，後然亦下釋成。謂
X09n0240_p0017a16║色等性無，非遣之使無，故不壞諸法，即空無業等。
X09n0240_p0017a17║後起用可知。
X09n0240_p0017a18║佛子！是為諸佛成就十種善巧方便。
X09n0240_p0017a19║大文三，結。上八自在門中，第三、答十善巧竟。
X09n0240_p0017a20║下十大佛事。
X09n0240_p0017a21║
X09n0240_p0017a22║大方廣佛華嚴經綱要卷第四十六