X09n0240_p0017b01║大方廣佛華嚴經綱要卷第四十七
X09n0240_p0017b02║于闐國三藏沙門實叉難陀　譯經
X09n0240_p0017b03║清涼山大華嚴寺沙門澄觀　疏義
X09n0240_p0017b04║明匡山法雲寺憨山沙門德清提挈
X09n0240_p0017b05║佛不思議法品第三十三之下
X09n0240_p0017b06║佛子！諸佛世尊有十種廣大佛事，無量無邊、不可思
X09n0240_p0017b07║議，一切世間諸天及人皆不能知，去、來、現在所有一
X09n0240_p0017b08║切聲聞、獨覺亦不能知，唯除如來威神之力。
X09n0240_p0017b09║第四十種廣大佛事，明神通自在，即答前二會佛
X09n0240_p0017b10║通問。先總標中，謂八相等中皆有大用，微細相容
X09n0240_p0017b11║故。以此攝物，故名佛事。於中，先標名；無量下，顯勝。
X09n0240_p0017b12║何等為十？所謂：一切諸佛於盡虗空徧法界一切世
X09n0240_p0017b13║界兜率陀天，皆現受生，修菩薩行，作大佛事，無量色
X09n0240_p0017b14║相、無量威德、無量光明、無量音聲、無量言辭、無量三
X09n0240_p0017b15║昧、無量智慧所行境界，攝取一切人、天、魔、梵、沙門、婆
X09n0240_p0017b16║羅門、阿修羅等，大慈無礙，大悲究竟，平等饒益一切
X09n0240_p0017b17║眾生，或令生天，或令生人，或淨其根，或調其心，或時
X09n0240_p0017b18║為說差別三乘，或時為說圓滿一乘，普皆濟度，令出
X09n0240_p0017b19║生死，是為第一廣大佛事。
X09n0240_p0017b20║別中，先徵，後釋。釋中，初明上生佛事。於中四：一、別
X09n0240_p0017b21║明能攝；二、攝取下，所攝廣多；三、大悲下，能攝殊勝；
X09n0240_p0017b22║四、或令下，所攝成益。
X09n0240_p0017b23║佛子！一切諸佛從兜率天降神母胎，以究竟三昧觀
X09n0240_p0017b24║受生法，如幻、如化、如影、如空、如熱時𦦨，隨樂而受，無
X09n0240_p0017c01║量無礙，入無諍法，起無著智，離欲清淨，成就廣大妙
X09n0240_p0017c02║莊嚴藏。
X09n0240_p0017c03║二、降神處胎佛事。於中二：先、明智德內圓。
X09n0240_p0017c04║受最後身，住大寶莊嚴樓閣而作佛事，或以神力而
X09n0240_p0017c05║作佛事，或以正念而作佛事，或現神通而作佛事，或
X09n0240_p0017c06║現智日而作佛事，或現諸佛廣大境界而作佛事，或
X09n0240_p0017c07║現諸佛無量光明而作佛事，或入無數廣大三昧而
X09n0240_p0017c08║作佛事，或現從彼諸三昧起而作佛事。
X09n0240_p0017c09║後明神通外用，於中二：先明一處一時作佛事。
X09n0240_p0017c10║佛子！如來爾時在母胎中，為欲利益一切世間，種種
X09n0240_p0017c11║示現而作佛事。所謂：或現初生，或現童子，或現在宮，
X09n0240_p0017c12║或現出家，或復示現成等正覺，或復示現轉妙法輪，
X09n0240_p0017c13║或示現於入般涅槃。如是皆以種種方便，於一切方、
X09n0240_p0017c14║一切網、一切族、一切種、一切世界中而作佛事。是為
X09n0240_p0017c15║第二廣大佛事。
X09n0240_p0017c16║後總攝時處作佛事。此中多處準下瞿波乃至十
X09n0240_p0017c17║重，此略舉五，皆後後廣前。前一一切者，即娑婆與
X09n0240_p0017c18║能遶十三剎塵數剎，十方無間住故。二彼上諸剎
X09n0240_p0017c19║復有眷屬剎等圍遶，交絡成網故。三遶中間海，十
X09n0240_p0017c20║右旋海故。四盡華藏剎海，諸剎種故。五一切世界
X09n0240_p0017c21║者，盡法界故。
X09n0240_p0017c22║佛子！一切諸佛一切善業皆已清淨，一切生智皆已
X09n0240_p0017c23║明潔，而以生法誘導羣迷，令其開悟，具行眾善，為眾
X09n0240_p0017c24║生故，示誕王宮。
X09n0240_p0018a01║三、現生處宮。佛事有二：先明無生，現生是誕生相。
X09n0240_p0018a02║一切諸佛於諸色欲宮殿妓樂，皆已捨離無所貪染，
X09n0240_p0018a03║常觀諸有空無體性，一切樂具悉不真實，持佛淨戒
X09n0240_p0018a04║究竟圓滿。
X09n0240_p0018a05║後明無染處，染是處王宮，相於中有四：一三學自
X09n0240_p0018a06║圓，無染是定故。
X09n0240_p0018a07║觀諸內宮妻妾侍從，生大悲愍；觀諸眾生虗妄不實，
X09n0240_p0018a08║起大慈心；觀諸世間無一可樂，而生大喜；於一切法
X09n0240_p0018a09║心得自在，而起大捨。
X09n0240_p0018a10║二，四心愍物。
X09n0240_p0018a11║具佛功德，現生法界，身相圓滿，眷屬清淨，而於一切
X09n0240_p0018a12║皆無所著；以隨類音為眾演說，令於世法深生厭離，
X09n0240_p0018a13║如其所行示所得果；復以方便隨應教化，未成熟者
X09n0240_p0018a14║令其成熟，已成熟者令得解脫，為作佛事令不退轉；
X09n0240_p0018a15║復以廣大慈悲之心，恒為眾生說種種法；又為示現
X09n0240_p0018a16║三種自在，令其開悟，心得清淨。
X09n0240_p0018a17║三，具德攝益。
X09n0240_p0018a18║雖處內宮眾所咸覩，而於一切諸世界中施作佛事，
X09n0240_p0018a19║以大智慧、以大精進示現種種諸佛神通無礙無盡，
X09n0240_p0018a20║恒住三種巧方便業，所謂身業究竟清淨、語業常隨
X09n0240_p0018a21║智慧而行、意業甚深無有障礙，以是方便利益眾生，
X09n0240_p0018a22║是為第三廣大佛事。
X09n0240_p0018a23║四，攝益廣深。
X09n0240_p0018a24║佛子！一切諸佛示處種種莊嚴宮殿，觀察厭離，捨而
X09n0240_p0018b01║出家，欲使眾生了知世法皆是妄想、無常、敗壞，深起
X09n0240_p0018b02║厭離，不生染著，永斷世間貪愛煩惱，修清淨行，利益
X09n0240_p0018b03║眾生。當出家時，捨俗威儀，住無諍法，滿足本願無量
X09n0240_p0018b04║功德，以大智光滅世癡闇，為諸世間無上福田；常為
X09n0240_p0018b05║眾生讚佛功德，令於佛所植諸善本，以智慧眼見真
X09n0240_p0018b06║實義；復為眾生讚說出家清淨無過，永得出離，長為
X09n0240_p0018b07║世間智慧高幢。是為第四廣大佛事。
X09n0240_p0018b08║四出家佛事中二：先明出家意；後當出家時下明
X09n0240_p0018b09║出家相，三業二利故。
X09n0240_p0018b10║佛子！一切諸佛具一切智，於無量法悉已知見，菩提
X09n0240_p0018b11║樹下成最正覺，降伏眾魔，威德特尊；其身充滿一切
X09n0240_p0018b12║世界，神力所作無邊無盡，於一切智所行之義皆得
X09n0240_p0018b13║自在，修諸功德悉已圓滿；其菩提座具足莊嚴，周徧
X09n0240_p0018b14║十方一切世界，佛處其上轉妙法輪，說諸菩薩所有
X09n0240_p0018b15║行願，開示無量諸佛境界，令諸菩薩皆得悟入，修行
X09n0240_p0018b16║種種清淨妙行；復能示導一切眾生，令種善根，生於
X09n0240_p0018b17║如來平等地中，住諸菩薩無邊妙行，成就一切功德
X09n0240_p0018b18║勝法，一切世界、一切眾生、一切佛剎、一切諸法、一切
X09n0240_p0018b19║菩薩、一切教化、一切三世、一切調伏、一切神變、一切
X09n0240_p0018b20║眾生心之樂欲，悉善了知而作佛事。是為第五廣大
X09n0240_p0018b21║佛事。
X09n0240_p0018b22║五、成道佛事中二：初明真覺舊圓；次菩提樹下應
X09n0240_p0018b23║身今滿；後其菩提樹下演法益，此頓演華嚴。
X09n0240_p0018b24║佛子！一切諸佛轉不退法輪，令諸菩薩不退轉故；轉
X09n0240_p0018c01║無量法轉，令一切世間咸了知故；轉開悟一切法輪，
X09n0240_p0018c02║能大無畏師子吼故；轉一切法智藏法輪，開法藏門
X09n0240_p0018c03║除闇障故；轉無礙法輪，等虗空故；轉無著法輪，觀一
X09n0240_p0018c04║切法非有無故；轉照世法輪，令一切眾生淨法眼故；
X09n0240_p0018c05║轉開示一切智法輪，悉徧一切三世法故；轉一切佛
X09n0240_p0018c06║同一法輪，一切佛法不相違故。一切諸佛以如是等
X09n0240_p0018c07║無量無數百千億那由他法輪，隨諸眾生心行差別
X09n0240_p0018c08║而作佛事不可思議。是為第六廣大佛事。
X09n0240_p0018c09║六、轉法輪佛事中，義通權實：先列、後結。列中，一、唯
X09n0240_p0018c10║菩薩乘，通四不退；二、通五乘，世咸了故；三、開權顯
X09n0240_p0018c11║實，令悟知見決定有故；四、通三藏，三藏除癡及三
X09n0240_p0018c12║障故；五、唯頓事，理雙絕故；六、中道法輪，不著一邊
X09n0240_p0018c13║故；七、世諦法，淨所知故；八、唯佛法，智遍知故；九、唯
X09n0240_p0018c14║圓法，無異味故。後以如是下，總結，即無量乘為第
X09n0240_p0018c15║十輪，隨機演故；十、皆圓滿，故不思議。
X09n0240_p0018c16║佛子！一切諸佛入於一切王都城邑，為諸眾生而作
X09n0240_p0018c17║佛事。所謂：人王都邑、天王都邑，龍王、夜叉王、乾闥婆
X09n0240_p0018c18║王、阿修羅王、迦樓羅王、緊那羅王、摩睺羅伽王、羅剎
X09n0240_p0018c19║王、毗舍闍王，如是等王一切都邑。入城門時，大地震
X09n0240_p0018c20║動，光明普照，盲者得眼，聾者得耳，狂者得心，裸者得
X09n0240_p0018c21║衣，諸憂苦者悉得安樂，一切樂器不鼓自鳴，諸莊嚴
X09n0240_p0018c22║具若著、不著咸出妙音，眾生聞者無不欣樂。一切諸
X09n0240_p0018c23║佛色身清淨，相好具足，見者無厭，能為眾生作於佛
X09n0240_p0018c24║事。所謂：若顧視，若觀察，若動轉，若屈伸，若行，若住，若
X09n0240_p0019a01║坐，若臥，若默，若語，若現神通，若為說法，若有教勅，如
X09n0240_p0019a02║是一切皆為眾生而作佛事。一切諸佛普於一切無
X09n0240_p0019a03║數世界種種眾生心樂海中，勸令念佛，常勤觀察，種
X09n0240_p0019a04║諸善根，修菩薩行，歎佛色相微妙第一，一切眾生難
X09n0240_p0019a05║可值遇；若有得見而興信心，則生一切無量善法，集
X09n0240_p0019a06║佛功德普皆清淨。如是稱讚佛功德已，分身普往十
X09n0240_p0019a07║方世界，令諸眾生悉得瞻奉，思惟觀察，承事供養，種
X09n0240_p0019a08║諸善根，得佛歡喜，增長佛種，悉當成佛，以如是行而
X09n0240_p0019a09║作佛事。或為眾生示現色身，或出妙音，或但微細令
X09n0240_p0019a10║其信樂，頭頂禮敬，曲躬合掌，稱揚讚歎，問訊起居而
X09n0240_p0019a11║作佛事。一切諸佛以如是等無量無數不可言說不
X09n0240_p0019a12║可思議種種佛事，於一切世界中，隨諸眾生心之所
X09n0240_p0019a13║樂，以本願力、大慈悲力、一切智力，方便教化，悉令調
X09n0240_p0019a14║伏。是為第七廣大佛事。
X09n0240_p0019a15║七、威儀佛事。於中四：一、別舉入城益物；二、一切諸
X09n0240_p0019a16║佛色身下，通顯威儀益物；三、一切諸佛昔於下，言
X09n0240_p0019a17║談示現益物。其昔字，晉本所無，即是現益。若言昔
X09n0240_p0019a18║者，乃是舉因顯果，必是普字。四、一切諸佛以如是
X09n0240_p0019a19║下，總結深廣。
X09n0240_p0019a20║佛子！一切諸佛或住阿蘭若處而作佛事；或住寂靜
X09n0240_p0019a21║處而作佛事；或住空閑處而作佛事；或住佛住處而
X09n0240_p0019a22║作佛事；或住三昧而作佛事；或獨處園林而作佛事；
X09n0240_p0019a23║或隱身不現而作佛事；或住甚深智而作佛事；或住
X09n0240_p0019a24║諸佛無比境界而作佛事；或住不可見種種身行，隨
X09n0240_p0019b01║諸眾生心樂欲解，方便教化無有休息，而作佛事；或
X09n0240_p0019b02║以天身，求一切智而作佛事；或以龍身、夜叉身、乾闥
X09n0240_p0019b03║婆身、阿修羅身、迦樓羅身、緊那羅身、摩睺羅伽、人、非
X09n0240_p0019b04║人等身，求一切智而作佛事；或以聲聞身、獨覺身、菩
X09n0240_p0019b05║薩身，求一切智而作佛事；或時說法，或時寂寞，而作
X09n0240_p0019b06║佛事；或說一佛，或說多佛，而作佛事；或說諸菩薩一
X09n0240_p0019b07║切行、一切願，為一行願而作佛事；或說諸菩薩一行、
X09n0240_p0019b08║一願，為無量行願而作佛事；或說佛境界即世間境
X09n0240_p0019b09║界而作佛事；或說世間境界即佛境界而作佛事；或
X09n0240_p0019b10║說佛境界即非境界而作佛事；或住一日，或住一夜，
X09n0240_p0019b11║或住半月，或住一月，或住一年，乃至住不可說劫，為
X09n0240_p0019b12║諸眾生而作佛事。是為第八廣大佛事。
X09n0240_p0019b13║八、起行佛事中有四：一、身心安住行，蘭若唯山林，
X09n0240_p0019b14║寂靜通城邑，空閑在無物；二、或以天身下，起應上
X09n0240_p0019b15║求行；三、或時說法下，說默下化行；四、或住一日下，
X09n0240_p0019b16║時分進修行。
X09n0240_p0019b17║佛子！一切諸佛是生清淨善根之藏，令諸眾生於佛
X09n0240_p0019b18║法中生淨信解，諸根調伏，永離世間；令諸菩薩於菩
X09n0240_p0019b19║提道具智慧明，不由他悟。或現涅槃而作佛事；或現
X09n0240_p0019b20║世間皆悉無常而作佛事；或說佛身而作佛事；或說
X09n0240_p0019b21║所作皆悉已辦而作佛事；或說功德圓滿無缺而作
X09n0240_p0019b22║佛事；或說永斷諸有根本而作佛事；或令眾生厭離
X09n0240_p0019b23║世間，隨順佛心而作佛事；或說壽命終歸於盡而作
X09n0240_p0019b24║佛事；或說世間無一可樂而作佛事；或為宣說盡未
X09n0240_p0019c01║來際供養諸佛而作佛事；或說諸佛轉淨法輪，令其
X09n0240_p0019c02║得聞生大歡喜而作佛事；或為宣說諸佛境界，令其
X09n0240_p0019c03║發心而修諸行而作佛事；或為宣說念佛三昧，令其
X09n0240_p0019c04║發心常樂見佛而作佛事；或為宣說諸根清淨，勤求
X09n0240_p0019c05║佛道，心無懈退而作佛事；或詣一切諸佛國土，觀諸
X09n0240_p0019c06║境界種種因緣而作佛事；或攝一切諸眾生身皆為
X09n0240_p0019c07║佛身，令諸懈怠、放逸眾生悉住如來清淨禁戒而作
X09n0240_p0019c08║佛事。是為第九廣大佛事。
X09n0240_p0019c09║九、起用佛事中，初、顯起用所依，以是能生功德藏
X09n0240_p0019c10║故；二、或現涅槃下，正明起用。
X09n0240_p0019c11║佛子！一切諸佛入涅槃時，無量眾生悲號涕泣，生大
X09n0240_p0019c12║憂惱，遞相瞻顧而作是言：如來世尊有大慈悲，哀愍
X09n0240_p0019c13║饒益一切世間，與諸眾生為救、為歸。如來出現難可
X09n0240_p0019c14║值遇，無上福田於今永滅。即以如是，令諸眾生悲號
X09n0240_p0019c15║戀慕而作佛事。復為化度一切天、人、龍、神、夜叉、乾闥
X09n0240_p0019c16║婆、阿修羅、迦樓羅、緊那羅、摩睺羅伽、人、非人等故，隨
X09n0240_p0019c17║其樂欲，自碎其身以為舍利，無量無數不可思議，令
X09n0240_p0019c18║諸眾生起淨信心，恭敬尊重，歡喜供養，修諸功德，具
X09n0240_p0019c19║足圓滿。復起於塔，種種嚴飾，於諸天宮、龍宮、夜叉宮，
X09n0240_p0019c20║乾闥婆、阿修羅、迦樓羅、緊那羅、摩睺羅伽、人、非人等
X09n0240_p0019c21║諸宮殿中以為供養，牙、齒、爪、髮咸以起塔，令其見者
X09n0240_p0019c22║皆悉念佛、念法、念僧，信樂不迴，誠敬尊重，在在處處
X09n0240_p0019c23║布施供養，修諸功德。以是福故，或生天上，或處人間，
X09n0240_p0019c24║種族尊榮，財產備足，所有眷屬悉皆清淨，不入惡趣，
X09n0240_p0020a01║常生善道，恒得見佛，具眾白法，於三有中速得出離，
X09n0240_p0020a02║各隨所願獲自乘果，於如來所知恩報恩，永與世間
X09n0240_p0020a03║作所歸依。佛子！諸佛世尊雖般涅槃，仍與眾生作不
X09n0240_p0020a04║思議清淨福田、無盡功德、最上福田，令諸眾生善根
X09n0240_p0020a05║具足、福德圓滿。是為第十廣大佛事。
X09n0240_p0020a06║十涅槃佛事別顯用中之一。於中三：初明涅槃悲
X09n0240_p0020a07║戀益，次復為化度下舍利流布益，後佛子下總結
X09n0240_p0020a08║益滿。若配十問：一本願，二即種性及國土，三是無
X09n0240_p0020a09║礙，四十皆解脫，五出現，六音聲，七身，八智慧，九自
X09n0240_p0020a10║在。
X09n0240_p0020a11║佛子！此諸佛事無量廣大、不可思議，一切世間諸天
X09n0240_p0020a12║及人及去來今聲聞、獨覺皆不能知，唯除如來威神
X09n0240_p0020a13║所加。
X09n0240_p0020a14║三，結。上八答自在中第四十種廣大佛事十門
X09n0240_p0020a15║竟。
X09n0240_p0020a16║佛子！諸佛世尊有十種無二行自在法。何等為十？所
X09n0240_p0020a17║謂：一切諸佛悉能善說授記言辭，決定無二；一切諸
X09n0240_p0020a18║佛悉能隨順眾生心念，令其意滿，決定無二；一切諸
X09n0240_p0020a19║佛悉能現覺一切諸法，演說其義，決定無二；一切諸
X09n0240_p0020a20║佛悉能具足去、來、今世諸佛智慧，決定無二；一切諸
X09n0240_p0020a21║佛悉知三世一切剎那即一剎那，決定無二；一切諸
X09n0240_p0020a22║佛悉知三世一切佛剎入一佛剎，決定無二；一切諸
X09n0240_p0020a23║佛悉知三世一切佛語即一佛語，決定無二；一切諸
X09n0240_p0020a24║佛悉知三世一切諸佛與其所化一切眾生體性平
X09n0240_p0020b01║等，決定無二；一切諸佛悉知世法及諸佛法性無差
X09n0240_p0020b02║別，決定無二；一切諸佛悉知三世一切諸佛所有善
X09n0240_p0020b03║根同一善根，決定無二。是為十。
X09n0240_p0020b04║第五、無二行自在行者，明無畏自在，兼答普光無
X09n0240_p0020b05║畏之問。於事明審，決定無礙，故云無二；不畏他難，
X09n0240_p0020b06║名為自在。別中十句：初四可知。次三通二義：一、以
X09n0240_p0020b07║理融相，二、事事即入。次二唯理，復一有三：一、同性
X09n0240_p0020b08║修故，二、互迴向故，三、互主伴故，五、無二行一門。
X09n0240_p0020b09║佛子！諸佛世尊有十種住，住一切法。何等為十？所謂：
X09n0240_p0020b10║一切諸佛住覺悟一切法界；一切諸佛住大悲語；一
X09n0240_p0020b11║切諸佛住本大願；一切諸佛住不捨調伏眾生；一切
X09n0240_p0020b12║諸佛住無自性法；一切諸佛住平等利益；一切諸佛
X09n0240_p0020b13║住無忘失法；一切諸佛住無障礙心；一切諸佛住恒
X09n0240_p0020b14║正定心；一切諸佛住等入一切法不違實際相。是為
X09n0240_p0020b15║十。
X09n0240_p0020b16║第六、明住。住一切法者，明三昧自在，兼答普光三
X09n0240_p0020b17║昧問。如來所住，無非三昧，故徧住一切。文顯可知。
X09n0240_p0020b18║六、住一切法一門。
X09n0240_p0020b19║佛子！諸佛世尊有十種知一切法盡無有餘。何等為
X09n0240_p0020b20║十？所謂：知過去一切法盡無有餘；知未來一切法盡
X09n0240_p0020b21║無有餘；知現在一切法盡無有餘；知一切言語法盡
X09n0240_p0020b22║無有餘；知一切世間道盡無有餘；知一切眾生心盡
X09n0240_p0020b23║無有餘；知一切菩薩善根上、中、下種種分位盡無有
X09n0240_p0020b24║餘；知一切佛圓滿智及諸善根不增不減盡無有餘；
X09n0240_p0020c01║知一切法皆從緣起盡無有餘；知一切世界種盡無
X09n0240_p0020c02║有餘；知一切法界中如因陀羅網諸差別事盡無有
X09n0240_p0020c03║餘。是為十。
X09n0240_p0020c04║第七、知一切法盡無有餘者，明十力自在，兼答普
X09n0240_p0020c05║光十力之問，十力智慧照境無遺故。亦顯可知。七、
X09n0240_p0020c06║知一切法盡無有餘一門。
X09n0240_p0020c07║佛子！諸佛世尊有十種力。何等為十？所謂：廣大力、最
X09n0240_p0020c08║上力、無量力、大威德力、難獲力、不退力、堅固力、不可
X09n0240_p0020c09║壞力、一切世間不思議力、一切眾生無能動力。是為
X09n0240_p0020c10║十。佛子！諸佛世尊有十種大那羅延幢勇健法。
X09n0240_p0020c11║第八、廣大力者，明神力自在，亦答普光十力之問。
X09n0240_p0020c12║文中亦三：初標；次何者下，徵釋；三、結。今初，十力是
X09n0240_p0020c13║別名，大那羅延等是總稱，故下列中但依總明。是
X09n0240_p0020c14║則標中十力一一徧下，別中別中十門一一具前，
X09n0240_p0020c15║標中十力則成百門。十中，一、廣大者，周法界故；二、
X09n0240_p0020c16║最上者，無加過故；三、無分量故；四、可敬畏故；五、唯
X09n0240_p0020c17║佛得故；六、作無屈故；七、當堅故；八、緣不壞故；九、超
X09n0240_p0020c18║言念故；十、不可搖故。此下下十門。
X09n0240_p0020c19║何者為十？所謂：一切諸佛，身不可壞，命不可斷，世間
X09n0240_p0020c20║毒藥所不能中；一切世界水、火、風災，皆於佛身不能
X09n0240_p0020c21║為害；一切諸魔、天、龍、夜叉、乾闥婆、阿修羅、迦樓羅、緊
X09n0240_p0020c22║那羅、摩睺羅伽、人、非人、毗舍闍、羅剎等，盡其勢力，雨
X09n0240_p0020c23║大金剛如須彌山及鐵圍山，徧於三千大千世界一
X09n0240_p0020c24║時俱下，不能令佛心有驚怖，乃至一毛亦不搖動，行、
X09n0240_p0021a01║住、坐、臥初無變易；佛所住處四方遠近，不令其下則
X09n0240_p0021a02║不能雨，假使不制而從雨之終不為損；若有眾生為
X09n0240_p0021a03║佛所持及佛所使尚不可害，況如來身！是為諸佛第
X09n0240_p0021a04║一大那羅延幢勇健法。
X09n0240_p0021a05║次徵釋中文有十段：第一身命不可壞力，今逆次
X09n0240_p0021a06║配此，即不可動力，乃至一毛不動搖故。文中二：先
X09n0240_p0021a07║正明不可動壞，謂情非情境俱不能壞；後若有眾
X09n0240_p0021a08║生下舉況顯勝。
X09n0240_p0021a09║佛子！一切諸佛以一切法界諸世界中須彌山王及
X09n0240_p0021a10║鐵圍山、大鐵圍山、大海、山林、宮殿、屋宅置一毛孔，盡
X09n0240_p0021a11║未來劫而諸眾生不覺不知，唯除如來神力所被。佛
X09n0240_p0021a12║子！爾時，諸佛於一毛孔持於爾所一切世界，盡未來
X09n0240_p0021a13║劫，或行、或住、或坐、或臥，不生一念勞倦之心。佛子！譬
X09n0240_p0021a14║如虗空普持一切徧法界中所有世界而無勞倦，一
X09n0240_p0021a15║切諸佛於一毛孔持諸世界亦復如是。是為諸佛第
X09n0240_p0021a16║二大那羅延幢勇健法。
X09n0240_p0021a17║二、毛孔容持力即是不可思議，而諸眾生不覺知
X09n0240_p0021a18║故。
X09n0240_p0021a19║佛子！一切諸佛能於一念起不可說不可說世界微
X09n0240_p0021a20║塵數步，一一步過不可說不可說佛剎微塵數國土，
X09n0240_p0021a21║如是而行，經一切世界微塵數劫。佛子！假使有一大
X09n0240_p0021a22║金剛山，與上所經一切佛剎其量正等；如是量等大
X09n0240_p0021a23║金剛山，有不可說不可說佛剎微塵數。諸佛能以如
X09n0240_p0021a24║是諸山置一毛孔，佛身毛孔與法界中一切眾生毛
X09n0240_p0021b01║孔數等，一一毛孔悉置爾許大金剛山，持爾許山遊
X09n0240_p0021b02║行十方，入盡虗空一切世界，從於前際盡未來際，一
X09n0240_p0021b03║切諸劫無有休息，佛身無損亦不勞倦，心常在定無
X09n0240_p0021b04║有散亂。是為諸佛第三大那羅延幢勇健法。
X09n0240_p0021b05║三毛持大山，力即當不壞。以持多山大，身心無勞
X09n0240_p0021b06║損。故文中速行廣步，多劫行剎，為一山之量。此山
X09n0240_p0021b07║已無量矣，況有多山在一毛孔，況復多毛窮劫持
X09n0240_p0021b08║住，實難思之境矣。
X09n0240_p0021b09║佛子！一切諸佛一座食已，結跏趺坐，經前後際不可
X09n0240_p0021b10║說劫，入佛所受不思議樂，其身安住，寂然不動，亦不
X09n0240_p0021b11║廢捨化眾生事。佛子！假使有人於徧虗空一一世界，
X09n0240_p0021b12║悉以毛端次第度量，諸佛能於一毛端處結跏趺坐，
X09n0240_p0021b13║盡未來劫；如一毛端處，一切毛端處悉亦如是。佛子！
X09n0240_p0021b14║假使十方一切世界所有眾生，一一眾生其身大小
X09n0240_p0021b15║悉與不可說佛剎微塵數世界量等，輕重亦爾，諸佛
X09n0240_p0021b16║能以爾所眾生置一指端，盡於後際所有諸劫；一切
X09n0240_p0021b17║指端皆亦如是，盡持爾許一切眾生入徧虗空一一
X09n0240_p0021b18║世界，盡於法界悉使無餘，而佛身心曾無勞倦。是為
X09n0240_p0021b19║諸佛第四大那羅延幢勇健法。
X09n0240_p0021b20║四、定用自在力，即是堅固定力安住故。
X09n0240_p0021b21║佛子！一切諸佛能於一身化現不可說不可說佛剎
X09n0240_p0021b22║微塵數頭；一一頭化現不可說不可說佛剎微塵數
X09n0240_p0021b23║舌；一一舌化出不可說不可說佛剎微塵數差別音
X09n0240_p0021b24║聲，法界眾生靡不皆聞；一一音聲演不可說不可說
X09n0240_p0021c01║佛剎微塵數修多羅藏；一一修多羅藏演不可說不
X09n0240_p0021c02║可說佛剎微塵數法；一一法有不可說不可說佛剎
X09n0240_p0021c03║微塵數文字句義；如是演說，盡不可說不可說佛剎
X09n0240_p0021c04║微塵數劫；盡是劫已，復更演說，盡不可說不可說佛
X09n0240_p0021c05║剎微塵數劫；如是次第，乃至盡於一切世界微塵數，
X09n0240_p0021c06║盡一切眾生心念數。未來際劫猶可窮盡，如來化身
X09n0240_p0021c07║所轉法輪無有窮盡，所謂：智慧演說法輪、斷諸疑惑
X09n0240_p0021c08║法輪、照一切法法輪、聞無礙藏法輪、令無量眾生歡
X09n0240_p0021c09║喜調伏法輪、開示一切諸菩薩行法輪、高升圓滿大
X09n0240_p0021c10║智慧日法輪、普然照世智慧明燈法輪、辯才無畏種
X09n0240_p0021c11║種莊嚴法輪。如一佛身以神通力轉如是等差別法
X09n0240_p0021c12║輪，一切世法無能為喻；如是，盡虗空界一一毛端分
X09n0240_p0021c13║量之處，有不可說不可說佛剎微塵數世界；一一世
X09n0240_p0021c14║界中，念念現不可說不可說佛剎微塵數化身；一一
X09n0240_p0021c15║化身皆亦如是，所說音聲文字句義，一一充滿一切
X09n0240_p0021c16║法界，其中眾生皆得解了，而佛言音無變、無斷、無有
X09n0240_p0021c17║窮盡。是為諸佛第五大那羅延幢勇健法。
X09n0240_p0021c18║五、常遍演法力，此即不退，言音無變無斷盡故。文
X09n0240_p0021c19║中二：初明一身轉，後如一佛下明多身轉。前中三：
X09n0240_p0021c20║初顯所說多，次如是演說下明所說常，後所謂下
X09n0240_p0021c21║示所說體。後多身可知。是則常恒之說前後無涯，
X09n0240_p0021c22║生盲之徒對而莫覩，隨所感見說有始終。
X09n0240_p0021c23║佛子！一切諸佛皆以德相莊嚴胷臆，猶若金剛不可
X09n0240_p0021c24║損壞，菩提樹下結跏趺坐。魔王軍眾其數無邊，種種
X09n0240_p0022a01║異形甚可怖畏，眾生見者靡不驚懾，悉發狂亂或時
X09n0240_p0022a02║致死。如是魔眾徧滿虗空，如來見之，心無恐怖，容色
X09n0240_p0022a03║不變，一毛不豎，不動不亂，無所分別，離諸喜怒，寂然
X09n0240_p0022a04║清淨，住佛所住，具慈悲力，諸根調伏，心無所畏，非諸
X09n0240_p0022a05║魔眾所能傾動而能摧伏，一切魔軍皆使迴心稽首
X09n0240_p0022a06║歸依，然後復以三輪教化，令其悉發阿耨多羅三藐
X09n0240_p0022a07║三菩提意永不退轉。是為諸佛第六大那羅延幢勇
X09n0240_p0022a08║健法。
X09n0240_p0022a09║六德相障，魔力即當難獲。然十皆難獲，世多魔惑，
X09n0240_p0022a10║偏立難獲之名。
X09n0240_p0022a11║佛子！一切諸佛有無礙音，其音普徧十方世界，眾生
X09n0240_p0022a12║聞者自然調伏。彼諸如來所出音聲，須彌盧等一切
X09n0240_p0022a13║諸山不能為障，天宮、龍宮、夜叉宮，乾闥婆、阿修羅、迦
X09n0240_p0022a14║樓羅、緊那羅、摩睺羅伽、人、非人等一切諸宮所不能
X09n0240_p0022a15║障，一切世界高大音聲亦不能障；隨所應化，一切眾
X09n0240_p0022a16║生靡不皆聞，文字句義悉得解了。是為諸佛第七大
X09n0240_p0022a17║那羅延幢勇健法。
X09n0240_p0022a18║七、圓音徧徹。力即是威德，聞皆調伏故。
X09n0240_p0022a19║佛子！一切諸佛心無障礙，於百千億那由他不可說
X09n0240_p0022a20║不可說劫恒善清淨；去、來、現在一切諸佛同一體性，
X09n0240_p0022a21║無濁、無翳，無我、無我所，非內、非外，了境空寂，不生妄
X09n0240_p0022a22║想；無所依，無所作，不住諸相，永斷分別；本性清淨，捨
X09n0240_p0022a23║離一切攀緣憶念，於一切法常無違諍；住於實際，離
X09n0240_p0022a24║欲清淨，入真法界，演說無盡；離量、非量所有妄想，絕
X09n0240_p0022b01║為、無為一切言說，於不可說無邊境界悉已通達，無
X09n0240_p0022b02║礙無盡；智慧方便成就十力，一切功德莊嚴清淨，演
X09n0240_p0022b03║說種種無量諸法，皆與實相不相違背；於諸法界三
X09n0240_p0022b04║世諸法，悉等無異，究竟自在；入一切法最勝之藏，一
X09n0240_p0022b05║切法門正念不惑，安住十方一切佛剎而無動轉；行
X09n0240_p0022b06║不斷智，知一切法究竟無餘，盡諸有漏；心善解脫，慧
X09n0240_p0022b07║善解脫，住於實際，通達無礙；心常正定，於三世法及
X09n0240_p0022b08║以一切眾生心行，一念了達，皆無障礙。是為諸佛第
X09n0240_p0022b09║八大那羅延幢勇健法。
X09n0240_p0022b10║八、心無障礙力，即無量力，離量非量故。初無塵惑
X09n0240_p0022b11║障礙；後於不可說下，起用無障礙心。善解脫者，由
X09n0240_p0022b12║三種相：一、於諸行徧了知故；二、於彼相應諸煩惱
X09n0240_p0022b13║斷，得作證故；三、煩惱斷已，於一切處離愛住故。
X09n0240_p0022b14║佛子！一切諸佛同一法身、境界無量身、功德無邊身、
X09n0240_p0022b15║世間無盡身、三界不染身、隨念示現身、非實非虗平
X09n0240_p0022b16║等清淨身、無來無去無為不壞身、一相無相法自性
X09n0240_p0022b17║身、無處無方徧一切身、神變自在無邊色相身、種種
X09n0240_p0022b18║示現普入一切身、妙法方便身、智藏普照身、示法平
X09n0240_p0022b19║等身、普徧法界身、無動無分別非有非無常清淨身、
X09n0240_p0022b20║非方便非不方便非滅非不滅隨所應化一切眾生
X09n0240_p0022b21║種種信解而示現身、從一切功德寶所生身、具一切
X09n0240_p0022b22║諸佛法真如身、本性寂靜無障礙身、成就一切無礙
X09n0240_p0022b23║法身、徧住一切清淨法界身、分形普徧一切世間身、
X09n0240_p0022b24║無攀緣無退轉永解脫具一切智普了達身，是為諸
X09n0240_p0022c01║佛第九大那羅延幢勇健法。
X09n0240_p0022c02║九、法身微密力，即是最上。此總收前八後一，更無
X09n0240_p0022c03║加故。文列二十五身，或即應之真，即真之應，即性
X09n0240_p0022c04║之相，即理之智，十身圓融，同一法界之身，不可配
X09n0240_p0022c05║於報化，故云最上微密。
X09n0240_p0022c06║佛子！一切諸佛等悟一切諸如來法，等修一切諸菩
X09n0240_p0022c07║薩行；若願若智，清淨平等，猶如大海，悉得滿足；行力
X09n0240_p0022c08║尊勝，未曾退怯；住諸三昧無量境界，示一切道，勸善
X09n0240_p0022c09║誡惡；智力第一，演法無畏，隨有所問，悉能善答；智慧
X09n0240_p0022c10║說法，平等清淨，身、語、意行悉皆無雜；住佛所住諸佛
X09n0240_p0022c11║種性，以佛智慧而作佛事；住一切智，演無量法，無有
X09n0240_p0022c12║根本，無有邊際；神通智慧不可思議，一切世間無能
X09n0240_p0022c13║解了；智慧深入，見一切法微妙廣大無量無邊，三世
X09n0240_p0022c14║法門咸善通達，一切世界悉能開曉；以出世智，於諸
X09n0240_p0022c15║世間作不可說種種佛事；成不退智，入諸佛數，雖已
X09n0240_p0022c16║證得不可言說離文字法，而能開示種種言辭；以普
X09n0240_p0022c17║賢智集諸善行，成就一念相應妙慧，於一切法悉能
X09n0240_p0022c18║覺了；如先所念，一切眾生皆依自乘而施其法；一切
X09n0240_p0022c19║諸法、一切世界、一切眾生、一切三世，於法界內，如是
X09n0240_p0022c20║境界其量無邊，以無礙智悉能知見。佛子！一切諸佛
X09n0240_p0022c21║於一念頃，隨所應化出興於世，住清淨土，成等正覺，
X09n0240_p0022c22║現神通力，開悟三世一切眾生心、意及識，不失於時。
X09n0240_p0022c23║佛子！眾生無邊、世界無邊、法界無邊、三世無邊，諸佛
X09n0240_p0022c24║最勝亦無有邊，悉現於中成等正覺，以佛智慧方便
X09n0240_p0023a01║開悟無有休息。佛子！一切諸佛以神通力，現最妙身，
X09n0240_p0023a02║住無邊處，大悲方便，心無障礙，於一切時常為眾生
X09n0240_p0023a03║演說妙法。是為諸佛第十大那羅延幢勇健法。
X09n0240_p0023a04║十、具足行智力，即是廣大力。因行如海，果智普周
X09n0240_p0023a05║五無邊界，大用無涯故。文中四：一、萬行圓淨；二、住
X09n0240_p0023a06║佛所住下，智用圓周；三、雖已證得下，動寂自在；四、
X09n0240_p0023a07║佛子！一切諸佛下，用無涯畔。上之十力不出三業，
X09n0240_p0023a08║可以思準。
X09n0240_p0023a09║佛子！此一切諸佛大那羅延幢勇健法，無量無邊、不
X09n0240_p0023a10║可思議，去、來、現在一切眾生及以二乘不能解了，唯
X09n0240_p0023a11║除如來神力所加。
X09n0240_p0023a12║大文第三總結八廣大力十門。
X09n0240_p0023a13║佛子！諸佛世尊有十種決定法。何等為十？所謂：一切
X09n0240_p0023a14║諸佛定從兜率壽盡下生；一切諸佛定示受生，處胎
X09n0240_p0023a15║十月；一切諸佛定厭世俗，樂求出家；一切諸佛決定
X09n0240_p0023a16║坐於菩提樹下，成等正覺，悟諸佛法；一切諸佛定於
X09n0240_p0023a17║一念悟一切法，一切世界示現神力；一切諸佛定能
X09n0240_p0023a18║應時轉妙法輪；一切諸佛定能隨彼所種善根，應時
X09n0240_p0023a19║說法而為授記；一切諸佛定能應時為作佛事；一切
X09n0240_p0023a20║諸佛定能為諸成就菩薩而授記莂；一切諸佛定能
X09n0240_p0023a21║一念普答一切眾生所問。是為十。
X09n0240_p0023a22║大文第九、決定法有三門，答無礙問：一、明所作決
X09n0240_p0023a23║定，能為無礙。此約一類世界，故云決定；於異類界，
X09n0240_p0023a24║未必定然。又約佛定能為，故云決定耳。
X09n0240_p0023b01║佛子！諸佛世尊有十種速疾法。何等為十？所謂：一切
X09n0240_p0023b02║諸佛若有見者，速得遠離一切惡趣；一切諸佛若有
X09n0240_p0023b03║見者，速得圓滿殊勝功德；一切諸佛若有見者，速得
X09n0240_p0023b04║成就廣大善根；一切諸佛若有見者，速得往生淨妙
X09n0240_p0023b05║天上；一切諸佛若有見者，速能除斷一切疑惑；一切
X09n0240_p0023b06║諸佛若已發菩提心而得見者，速得成就廣大信解，
X09n0240_p0023b07║永不退轉，能隨所應教化眾生，若未發心即能速發
X09n0240_p0023b08║阿耨多羅三藐三菩提心；一切諸佛若未入正位而
X09n0240_p0023b09║得見者，速入正位；一切諸佛若有見者，速能清淨世、
X09n0240_p0023b10║出世間一切諸根；一切諸佛若有見者，速得除滅一
X09n0240_p0023b11║切障礙；一切諸佛若有見者，速能獲得無畏辯才。是
X09n0240_p0023b12║為十。
X09n0240_p0023b13║二速疾法者，明令他無礙如如意寶，見速獲益而
X09n0240_p0023b14║薄福不覩。十句五對：一離惡趣圓勝德，二成善因
X09n0240_p0023b15║感樂果，三除疑惑滿大心，四始入位終清淨，五淨
X09n0240_p0023b16║二礙具四辯。
X09n0240_p0023b17║佛子！諸佛世尊有十種應常憶念清淨法。何等為十？
X09n0240_p0023b18║所謂：一切諸佛過去因緣，一切菩薩應常憶念；一切
X09n0240_p0023b19║諸佛清淨勝行，一切菩薩應常憶念；一切諸佛滿足
X09n0240_p0023b20║諸度，一切菩薩應常憶念；一切諸佛成就大願，一切
X09n0240_p0023b21║菩薩應常憶念；一切諸佛積集善根，一切菩薩應常
X09n0240_p0023b22║憶念；一切諸佛已具梵行，一切菩薩應常憶念；一切
X09n0240_p0023b23║諸佛現成正覺，一切菩薩應常憶念；一切諸佛色身
X09n0240_p0023b24║無量，一切菩薩應常憶念；一切諸佛神通無量，一切
X09n0240_p0023c01║菩薩應常憶念；一切諸佛十力、無畏，一切菩薩應常
X09n0240_p0023c02║憶念。是為十。
X09n0240_p0023c03║三、應憶念清淨者，舉佛無二礙，勸物念持。九、答無
X09n0240_p0023c04║礙三門。
X09n0240_p0023c05║佛子！諸佛世尊有十種一切智住。何等為十？所謂：一
X09n0240_p0023c06║切諸佛於一念中，悉知三世一切眾生心、心所行；一
X09n0240_p0023c07║切諸佛於一念中，悉知三世一切眾生所集諸業及
X09n0240_p0023c08║業果報；一切諸佛於一念中，悉知一切眾生所宜，以
X09n0240_p0023c09║三種輪教化調伏；一切諸佛於一念中，盡知法界一
X09n0240_p0023c10║切眾生所有心相，於一切處普現佛興，令其得見，方
X09n0240_p0023c11║便攝受；一切諸佛於一念中，普隨法界一切眾生心
X09n0240_p0023c12║樂欲解，示現說法，令其調伏；一切諸佛於一念中，悉
X09n0240_p0023c13║知法界一切眾生心之所樂，為現神力；一切諸佛於
X09n0240_p0023c14║一念中，徧一切處，隨所應化一切眾生，示現出興，為
X09n0240_p0023c15║說佛身不可取著；一切諸佛於一念中，普至法界一
X09n0240_p0023c16║切處一切眾生彼彼諸道；一切諸佛於一念中，隨諸
X09n0240_p0023c17║眾生有憶念者，在在處處無不往應；一切諸佛於一
X09n0240_p0023c18║念中，悉知一切眾生解欲，為其示現無量色相。是為
X09n0240_p0023c19║十。佛子！諸佛世尊有十種無量不可思議佛三昧。何
X09n0240_p0023c20║等為十？所謂：一切諸佛恒在正定，於一念中徧一切
X09n0240_p0023c21║處，普為眾生廣說妙法；一切諸佛恒在正定，於一念
X09n0240_p0023c22║中徧一切處，普為眾生說無我際；一切諸佛恒住正
X09n0240_p0023c23║定，於一念中徧一切處，普入三世；一切諸佛恒在正
X09n0240_p0023c24║定，於一念中徧一切處，普入十方廣大佛剎；一切諸
X09n0240_p0024a01║佛恒在正定，於一念中徧一切處，普現無量種種佛
X09n0240_p0024a02║身；一切諸佛恒在正定，於一念中徧一切處，隨諸眾
X09n0240_p0024a03║生種種心解現身、語、意；一切諸佛恒在正定，於一念
X09n0240_p0024a04║中徧一切處，說一切法離欲真際；一切諸佛恒住正
X09n0240_p0024a05║定，於一念中徧一切處，演說一切緣起自性；一切諸
X09n0240_p0024a06║佛恒住正定，於一念中徧一切處，示現無量世、出世
X09n0240_p0024a07║間廣大莊嚴，令諸眾生常得見佛；一切諸佛恒住正
X09n0240_p0024a08║定，於一念中徧一切處，令諸眾生悉得通達一切佛
X09n0240_p0024a09║法無量解脫，究竟到於無上彼岸。是為十。
X09n0240_p0024a10║佛子！諸佛世尊有十種無礙解脫。何等為十？所謂：一
X09n0240_p0024a11║切諸佛能於一塵現不可說不可說諸佛出興於世；
X09n0240_p0024a12║一切諸佛能於一塵現不可說不可說諸佛轉淨法
X09n0240_p0024a13║輪；一切諸佛能於一塵現不可說不可說眾生受化
X09n0240_p0024a14║調伏；一切諸佛能於一塵現不可說不可說諸佛國
X09n0240_p0024a15║土；一切諸佛能於一塵現不可說不可說菩薩授記；
X09n0240_p0024a16║一切諸佛能於一塵現去、來、今一切諸佛；一切諸佛
X09n0240_p0024a17║能於一塵現去、來、今諸世界種；一切諸佛能於一塵
X09n0240_p0024a18║現去、來、今一切神通；一切諸佛能於一塵現去、來、今
X09n0240_p0024a19║一切眾生；一切諸佛能於一塵現去、來、今一切佛事。
X09n0240_p0024a20║是為十。
X09n0240_p0024a21║第十、一切智住下，三門答解脫問。初門明智障解
X09n0240_p0024a22║脫。智安事理，故名為住。由離障故，一切能知。二、無
X09n0240_p0024a23║量不思議三昧者，明定障解脫。由離障故，用廣無
X09n0240_p0024a24║量，體深不可思議故。十種之中，各先明在定，後一
X09n0240_p0024b01║念通用。三、無礙解脫者，明業用解脫。智論云：菩薩
X09n0240_p0024b02║有不思議解脫，諸佛有無礙解脫。所作無障，脫拘
X09n0240_p0024b03║礙故，故各於一塵頓為微細作用。若別答十問者：
X09n0240_p0024b04║一、答出現；二、音聲；三、本願，願化盡故；四、國土；五、即
X09n0240_p0024b05║智慧，能授菩薩之記；六、佛身；七、種性，云世界種，入
X09n0240_p0024b06║世化物之種，應非世界海中之種，以前有國土竟
X09n0240_p0024b07║故；八、自在；九、是無礙，利生無礙故；十、即解脫，無不
X09n0240_p0024b08║為故。既隨一門皆答十問，則包含該攝，是以名不
X09n0240_p0024b09║思議。然文少結束，似來未盡，或顯佛德無盡，故相
X09n0240_p0024b10║海等猶答前問故。十、答解脫三門。
X09n0240_p0024b11║
X09n0240_p0024b12║大方廣佛華嚴經綱要卷第四十七