X09n0240_p0036c06║
X09n0240_p0036c07║
X09n0240_p0036c08║
X09n0240_p0036c09║大方廣佛華嚴經綱要卷第四十九
X09n0240_p0036c10║于闐國三藏沙門實叉難陀　譯經
X09n0240_p0036c11║清涼山大華嚴寺沙門澄觀　疏義
X09n0240_p0036c12║明匡山法雲寺憨山沙門德清提挈
X09n0240_p0036c13║普賢行品第三十六
X09n0240_p0036c14║初來意者，先通後別。通謂二品明出現因果，故次
X09n0240_p0036c15║來也。亦名平等因果，謂會前差別因成此普賢之
X09n0240_p0036c16║圓因，會差別果成性起出現之果。又前約修生，此
X09n0240_p0036c17║約修顯故。若爾，何以更無別問？復何以差別果終
X09n0240_p0036c18║而無瑞證，平等因竟便有瑞耶？即以此義顯是會
X09n0240_p0036c19║前，若更別問便有隔絕，欲會前故不以瑞隔，普法
X09n0240_p0036c20║希奇因果各瑞。又前應有瑞，經來未盡所以無耳。
X09n0240_p0036c21║別謂此品先因後果義次第故，亦遠答第二會初
X09n0240_p0036c22║所行問，及不思議品念請本願問故。前雖已答下
X09n0240_p0036c23║二深妙，故重明之。亦猶相海隨好，而妙中之妙古
X09n0240_p0036c24║德別為一段因果。二、釋名者，初通顯二品義名，依
X09n0240_p0037a01║性起修、依性起用，差別相盡因果體均，故云平等
X09n0240_p0037a02║因果。又因是果因量周法界，果是果果境界如空，
X09n0240_p0037a03║因果俱盡未來利樂含識，故名出現。別則品名普
X09n0240_p0037a04║賢，即標人顯法，明此行法非次第法。行者顯法非
X09n0240_p0037a05║人，品明所行非說人體。德周法界為普，至順調善
X09n0240_p0037a06║曰賢，依性造修曰行。然普賢行諸經多有其名，品
X09n0240_p0037a07║中雖廣，今略顯十義以表無盡：一、所求普，謂要求
X09n0240_p0037a08║證一切如來平等所證故；二、所化普，一毛端處有
X09n0240_p0037a09║多眾生皆化盡故；三、所斷普，無有一惑而不斷故；
X09n0240_p0037a10║四、所行事行普，無有一行而不行故；五、所行理行
X09n0240_p0037a11║普，即上事行皆徹理源，性具足故；六、無礙行普，上
X09n0240_p0037a12║二交徹故；七、融通行普，隨一一行融攝無盡故；八、
X09n0240_p0037a13║所起用普，用無不能、無不周故；九、所行處普，上之
X09n0240_p0037a14║諸門遍帝網剎而修行故；十、所行時普，窮三際時
X09n0240_p0037a15║念劫圓融無竟期故。上之十行參而不雜、涉而重
X09n0240_p0037a16║重，故善財入普賢一毛，所得法門過諸善友不可
X09n0240_p0037a17║說倍。又上十行通收為二：若位後普賢，則得果不
X09n0240_p0037a18║捨因，窮徹未際為普賢行，以人彰法則普賢之行；
X09n0240_p0037a19║若位前位中普賢，則以德成人，但修普行即曰普
X09n0240_p0037a20║賢，亦則普賢即行，但從行得名；若獨位後，普賢之
X09n0240_p0037a21║行無施下位。廣釋普賢，如初會辨。三、宗趣者，亦先
X09n0240_p0037a22║通、後別。通以二品明平等因果為宗，會前差別為
X09n0240_p0037a23║趣；別以此品明平等圓因為宗，成平等果無二為
X09n0240_p0037a24║趣。
X09n0240_p0037b01║爾時，普賢菩薩摩訶薩復告諸菩薩大眾言：佛子！如
X09n0240_p0037b02║向所演，此但隨眾生根器所宜，略說如來少分境界。
X09n0240_p0037b03║何以故？諸佛世尊為諸眾生無智作惡，計我、我所，執
X09n0240_p0037b04║著於身，顛倒疑惑，邪見分別，與諸結縛恒共相應，隨
X09n0240_p0037b05║生死流遠如來道故，出興於世。
X09n0240_p0037b06║文中二：此品辨因，後品明果。前中亦二：先長行直
X09n0240_p0037b07║明，後以偈重頌。前中又二：先正說，後瑞證。今初，亦
X09n0240_p0037b08║二：先明說因；後佛子！我不見下，正陳今義。前中亦
X09n0240_p0037b09║二：先標前少說，後徵釋所由。今初，普賢說者，以人
X09n0240_p0037b10║表法故。言如向者，一、近指向前隨好，品為障重，地
X09n0240_p0037b11║獄眾生略說隨好，少分用故，廣說難思。二、通指前
X09n0240_p0037b12║所說之果為少分境，果海絕言故。三、遠通差別，因
X09n0240_p0037b13║果雖有圓融之義，以五位漸次，因果殊分，逐機就
X09n0240_p0037b14║病，未盡法源，故名少分。則顯下，平等因果逐法性
X09n0240_p0037b15║說，因果圓融，名廣大說。二、徵釋中，徵意云何？以前
X09n0240_p0037b16║名少說，釋文二意：一者、成上，諸佛所以出世者，以
X09n0240_p0037b17║眾生有無明等十過，未宜廣說，故先明差別等。二
X09n0240_p0037b18║者、生後，謂眾生既過滋多，障累無盡，則一治一切
X09n0240_p0037b19║治，一現一切現，眾生無盡因果亦窮來際，前之所
X09n0240_p0037b20║隨由未盡故。言十過者，一者、無明；二、惡作行，此二
X09n0240_p0037b21║為總，次六皆無明；三、計我、我所；四、著身見，故六地
X09n0240_p0037b22║云：世間受身，皆由著我；五、三倒、四倒等不能決斷；
X09n0240_p0037b23║六、乖僻正理；七、徧計分別；八、結縛恒隨；九、隨生死
X09n0240_p0037b24║流，義通業、苦，因流、果流故；十、遠如來行邪徑故。此
X09n0240_p0037c01║結成其失。結縛等名，如常所辨。
X09n0240_p0037c02║佛子！我不見一法為大過失，如諸菩薩於他菩薩起
X09n0240_p0037c03║嗔心者。
X09n0240_p0037c04║第二正陳普賢行中二：先明所治廣多，後是故諸
X09n0240_p0037c05║菩薩下能治深妙。今初。既一惑成百萬障，則一障
X09n0240_p0037c06║一切障，則惑惑皆然。今從眾說。文中三：初標，次徵
X09n0240_p0037c07║釋，後結成。今初。標嗔最重。除嗔之外，更徧推求，無
X09n0240_p0037c08║有一惡如嗔之重。故晉經云：是一嗔心，一切惡中
X09n0240_p0037c09║無過此惡。決定毗尼經云：菩薩寧起百千貪心，不
X09n0240_p0037c10║起一嗔。以違害大悲，莫過此故。言於他菩薩者，若
X09n0240_p0037c11║於菩薩起嗔，其過尤重，以令菩薩廢大行故。是以
X09n0240_p0037c12║大般若中，天魔見諸菩薩互相是非，過常大喜。
X09n0240_p0037c13║何以故？佛子！若諸菩薩於餘菩薩起瞋恚心，即成就
X09n0240_p0037c14║百千萬障門故。
X09n0240_p0037c15║二、徵釋。釋中二：一、總顯。
X09n0240_p0037c16║何等為百萬障？所謂：不見菩提障；不聞正法障；生不
X09n0240_p0037c17║淨世界障；生諸惡趣障；生諸難處障；多諸疾病障；多
X09n0240_p0037c18║被謗毀障；生頑鈍諸趣障；壞失正念障；闕少智慧障；
X09n0240_p0037c19║眼障；耳障；鼻障；舌障；身障；意障；惡知識障；惡伴黨障；
X09n0240_p0037c20║樂習小乘障；樂近凡庸障；不信樂大威德人障；樂與
X09n0240_p0037c21║離正見人同住障；生外道家障；住魔境界障；離佛正
X09n0240_p0037c22║教障；不見善友障；善根留難障；增不善法障；得下劣
X09n0240_p0037c23║處障；生邊地障；生惡人家障；生惡神中障；生惡龍、惡
X09n0240_p0037c24║夜叉、惡乾闥婆、惡阿修羅、惡迦樓羅、惡緊那羅、惡摩
X09n0240_p0038a01║睺羅伽、惡羅剎中障；不樂佛法障；習童蒙法障；樂著
X09n0240_p0038a02║小乘障；不樂大乘障；性多驚怖障；心常憂惱障；愛著
X09n0240_p0038a03║生死障；不專佛法障；不喜見聞佛自在神通障；不得
X09n0240_p0038a04║菩薩諸根障；不行菩薩淨行障；退怯菩薩深心障；不
X09n0240_p0038a05║生菩薩大願障；不發一切智心障；於菩薩行解怠障；
X09n0240_p0038a06║不能淨治諸業障；不能攝取大福障；智力不能明利
X09n0240_p0038a07║障；斷於廣大智慧障；不護持菩薩諸行障；樂誹謗一
X09n0240_p0038a08║切智語障；遠離諸佛菩提障；樂住眾魔境界障；不專
X09n0240_p0038a09║修佛境界障；不決定發菩薩弘誓障；不樂與菩薩同
X09n0240_p0038a10║住障；不求菩薩善根障；性多見疑障；心常愚闇障；不
X09n0240_p0038a11║能行菩薩平等施故，起不捨障；不能持如來戒故，起
X09n0240_p0038a12║破戒障；不能入堪忍門故，起愚癡、惱害、瞋恚障；不能
X09n0240_p0038a13║行菩薩大精進故，起懈怠垢障；不能得諸三昧故，起
X09n0240_p0038a14║散亂障；不修治般若波羅蜜故，起惡慧障；於處、非處
X09n0240_p0038a15║中無善巧障；於度眾生中無方便障；於菩薩智慧中
X09n0240_p0038a16║不能觀察障；於菩薩出離法中不能了知障；不成就
X09n0240_p0038a17║菩薩十種廣大眼故，眼如生盲障；耳不聞無礙法故，
X09n0240_p0038a18║口如啞羊障；不具相好故，鼻根破壞障；不能辨了眾
X09n0240_p0038a19║生語言故，成就舌根障；輕賤眾生故，成就身根障；心
X09n0240_p0038a20║多狂亂故，成就意根障；不持三種律儀故，成就身業
X09n0240_p0038a21║障；恒起四種過失故，成就語業障；多生貪、瞋、邪見故，
X09n0240_p0038a22║成就意業障；賊心求法障；斷絕菩薩境界障；於菩薩
X09n0240_p0038a23║勇猛法中心生退怯障；於菩薩出離道中心生懶惰
X09n0240_p0038a24║障；於菩薩智慧光明門中心生止息障；於菩薩念力
X09n0240_p0038b01║中心生劣弱障；於如來教法中不能住持障；於菩薩
X09n0240_p0038b02║離生道不能親近障；於菩薩無失壞道不能修習障；
X09n0240_p0038b03║隨順二乘正位障；遠離三世諸佛菩薩種性障。
X09n0240_p0038b04║次徵列。標雖百萬，略列百門。古人寄位，分五以釋，
X09n0240_p0038b05║非不有理。如賊心求法，豈獨障於地耶？是知通障
X09n0240_p0038b06║一切，信尚不起，況後位耶？又所障法界，如帝網重
X09n0240_p0038b07║重，能障同所，亦皆無盡。故知百萬，猶是略明。
X09n0240_p0038b08║佛子！若菩薩於諸菩薩起一瞋心，則成就如是等百
X09n0240_p0038b09║萬障門。何以故？佛子！我不見有一法為大過惡，如諸
X09n0240_p0038b10║菩薩於餘菩薩起瞋心者。
X09n0240_p0038b11║三，結成。
X09n0240_p0038b12║是故諸菩薩摩訶薩欲疾滿足諸菩薩行，應勤修十
X09n0240_p0038b13║種法。
X09n0240_p0038b14║第二、能治深妙中二：先正顯，後結勸。今初，文有六
X09n0240_p0038b15║位，位各十行，初一始修，後五成益，後五段展轉依
X09n0240_p0038b16║初，是為初即攝後一治一切治也。說有前後，得即
X09n0240_p0038b17║一時。今初，分二：先標舉勸修。
X09n0240_p0038b18║何等為十？所謂：心不棄捨一切眾生，於諸菩薩生如
X09n0240_p0038b19║來想，永不誹謗一切佛法，知諸國土無有窮盡，於菩
X09n0240_p0038b20║薩行深生信樂，不捨平等虗空法界菩提之心，觀察
X09n0240_p0038b21║菩提入如來力，精勤修習無礙辯才，教化眾生無有
X09n0240_p0038b22║疲厭，住一切世界心無所著。是為十。
X09n0240_p0038b23║後徵列及結。於中十法攝為五對，辨五種修：初二
X09n0240_p0038b24║約人明謙敬修，敬上愛下故；次二約法明真正修，
X09n0240_p0038c01║順教知事故；次二約心行明廣大修，樂大行大心
X09n0240_p0038c02║故；次二約智明增勝修，內入果智外起勝辨故；後
X09n0240_p0038c03║二約悲願明長時修，眾生無盡悲化不疲，世界無
X09n0240_p0038c04║邊願住不著故。
X09n0240_p0038c05║佛子！菩薩摩訶薩安住此十法已，則能具足十種清
X09n0240_p0038c06║淨。何等為十？所謂：通達甚深法清淨；親近善知識清
X09n0240_p0038c07║淨；護持諸佛法清淨；了達虗空界清淨；深入法界清
X09n0240_p0038c08║淨；觀察無邊心清淨；與一切菩薩同善根清淨；不著
X09n0240_p0038c09║諸劫清淨；觀察三世清淨；修行一切諸佛法清淨。是
X09n0240_p0038c10║為十。
X09n0240_p0038c11║第二、清淨者，依前正修行時成離染故。文中二：初
X09n0240_p0038c12║躡前起後，後徵數列名。下皆倣此。列中十句，次第
X09n0240_p0038c13║從前十句而成：一、由不捨眾生故，達深法淨，以眾
X09n0240_p0038c14║生皆有佛性，即妄而真，為深法故；二、由敬上故能
X09n0240_p0038c15║近；三、由不謗故能護；四、由知無盡故了如空；五、由
X09n0240_p0038c16║菩薩行不離法界故深入；六、知菩提心等虗空故
X09n0240_p0038c17║無邊；七、觀察菩薩皆同此觀，能入佛力，故名為根；
X09n0240_p0038c18║八、精修不懈故，不著劫數；九、由化無厭故，觀三世
X09n0240_p0038c19║眾生化、未化等；十、由願住世界，能修一切佛法。
X09n0240_p0038c20║佛子！菩薩摩訶薩住此十法已，則具足十種廣大智。
X09n0240_p0038c21║何等為十？所謂：知一切眾生心行智；知一切眾生業
X09n0240_p0038c22║報智；知一切佛法智；知一切佛法深密理趣理智；知
X09n0240_p0038c23║一切陀羅尼門智；知一切文字辯才智；知一切眾生
X09n0240_p0038c24║語言、音聲、辭辯善巧智；於一切世界中普現其身智；
X09n0240_p0039a01║於一切眾會中普現影像智；於一切受生處中具一
X09n0240_p0039a02║切智智。是為十。
X09n0240_p0039a03║第三、廣大智者，垢染既拂，本智自明，稱性相知，故
X09n0240_p0039a04║云廣大。亦從前十及次十而成，可以意得。
X09n0240_p0039a05║佛子！菩薩摩訶薩住此十智已，則得入十種普入。何
X09n0240_p0039a06║等為十？所謂：一切世界入一毛道，一毛道入一切世
X09n0240_p0039a07║界；一切眾生身入一身，一身入一切眾生身；不可說
X09n0240_p0039a08║劫入一念，一念入不可說劫；一切佛法入一法，一法
X09n0240_p0039a09║入一切佛法；不可說處入一處，一處入不可說處；不
X09n0240_p0039a10║可說根入一根，一根入不可說根；一切根入非根，非
X09n0240_p0039a11║根入一切根；一切想入一想，一想入一切想；一切言
X09n0240_p0039a12║音入一言音，一言音入一切言音；一切三世入一世，
X09n0240_p0039a13║一世入一切三世。是為十。
X09n0240_p0039a14║第四普入者，事隨理融本來即入，智了法爾無境
X09n0240_p0039a15║不通，故身心皆入，亦從前三生可以意得。非根者，
X09n0240_p0039a16║境識及理皆非根也。
X09n0240_p0039a17║佛子！菩薩摩訶薩如是觀察已，則住十種勝妙心。何
X09n0240_p0039a18║等為十？所謂：住一切世界語言、非語言勝妙心；住一
X09n0240_p0039a19║切眾生想念無所依止勝妙心；住究竟虗空界勝妙
X09n0240_p0039a20║心；住無邊法界勝妙心；住一切深密佛法勝妙心；住
X09n0240_p0039a21║甚深無差別法勝妙心；住除滅一切疑惑勝妙心；住
X09n0240_p0039a22║一切世平等無差別勝妙心；住三世諸佛平等勝妙
X09n0240_p0039a23║心；住一切諸佛力無量勝妙心。是為十。
X09n0240_p0039a24║第五勝妙心者，由前知法本融，則事理無礙，應機
X09n0240_p0039b01║成益，名勝妙心。從前四生，亦可意得。
X09n0240_p0039b02║佛子！菩薩摩訶薩住此十種勝妙心已，則得十種佛
X09n0240_p0039b03║法善巧智。何等為十？所謂：了達甚深佛法善巧智；出
X09n0240_p0039b04║生廣大佛法善巧智；宣說種種佛法善巧智；證入平
X09n0240_p0039b05║等佛法善巧智；明了差別佛法善巧智；悟解無差別
X09n0240_p0039b06║佛法善巧智；深入莊嚴佛法善巧智；一方便入佛法
X09n0240_p0039b07║善巧智；無量方便入佛法善巧智；知無邊佛法無差
X09n0240_p0039b08║別善巧智；以自心自力於一切佛法不退轉善巧智。
X09n0240_p0039b09║是為十。
X09n0240_p0039b10║第六、善巧智者，由上理事無礙，今則權實決斷，名
X09n0240_p0039b11║善巧智。有十一句，後二合一，餘皆如次。從前十成：
X09n0240_p0039b12║一、即亡言，言為甚深；二、無依，故廣大；三、如依空生
X09n0240_p0039b13║色，故能說種種；四、住無二邊故，故證平等；五、了種
X09n0240_p0039b14║智深密，故了差別；六、無差全同；七、若無礙惑，則佛
X09n0240_p0039b15║法莊嚴；八、以平等成一方便；七、三世法約差別門
X09n0240_p0039b16║為無量方便；十、由住佛力，得知佛無邊，自力不退。
X09n0240_p0039b17║從前十既爾，從前四段亦然。如是展轉，不離始修，
X09n0240_p0039b18║故隨一法具一切矣。
X09n0240_p0039b19║佛子！菩薩摩訶薩聞此法已，咸應發心，恭敬受持。何
X09n0240_p0039b20║以故？菩薩摩訶薩持此法者，少作功力，疾得阿耨多
X09n0240_p0039b21║羅三藐三菩提，皆得具足一切佛法，悉與三世諸佛
X09n0240_p0039b22║法等。
X09n0240_p0039b23║第二、結勸一行能具一切，故疾得菩提。
X09n0240_p0039b24║爾時，佛神力故，法如是故，十方各有十不可說百千
X09n0240_p0039c01║億那由他佛剎微塵數世界六種震動，雨出過諸天
X09n0240_p0039c02║一切華雲、香雲、末香雲、衣蓋、幢旛、摩尼寶等及以一
X09n0240_p0039c03║切莊嚴具雲，雨眾妓樂雲，雨諸菩薩雲，雨不可說如
X09n0240_p0039c04║來色相雲，雨不可說讚歎如來善哉雲，雨如來音聲
X09n0240_p0039c05║充滿一切法界雲，雨不可說莊嚴世界雲，雨不可說
X09n0240_p0039c06║增長菩提雲，雨不可說光明照耀雲，雨不可說神力
X09n0240_p0039c07║說法雲。如此世界四天下菩提樹下菩提場菩薩宮
X09n0240_p0039c08║殿中，見於如來成等正覺演說此法；十方一切諸世
X09n0240_p0039c09║界中，悉亦如是。
X09n0240_p0039c10║大文第二證成中二：初現瑞證；先此界，後如此下
X09n0240_p0039c11║結通。
X09n0240_p0039c12║爾時，佛神力故，法如是故，十方各過十不可說佛剎
X09n0240_p0039c13║微塵數世界外，有十佛剎微塵數菩薩摩訶薩來詣
X09n0240_p0039c14║此土，充滿十方，作如是言：善哉！善哉！佛子！乃能說此
X09n0240_p0039c15║諸佛如來最大誓願授記深法。佛子！我等一切同名：
X09n0240_p0039c16║普賢，各從普勝世界普幢自在如來所來詣此土，悉
X09n0240_p0039c17║以佛神力故，於一切處演說此法；如此眾會，如是所
X09n0240_p0039c18║說，一切平等，無有增減。我等皆承佛威神力，來此道
X09n0240_p0039c19║場為汝作證；如此道場，我等十佛剎微塵數菩薩而
X09n0240_p0039c20║來作證，十方一切諸世界中悉亦如是。
X09n0240_p0039c21║二、諸菩薩證，亦先此土；後如此下，結通。言授記深
X09n0240_p0039c22║法者，少用功力即得菩提故。同名普賢者，皆有此
X09n0240_p0039c23║行故。普勝世界者，依此普法最為勝故。普幢自在
X09n0240_p0039c24║者，此行成果高出無礙故。
X09n0240_p0040a01║爾時，普賢菩薩摩訶薩以佛神力、自善根力，觀察十
X09n0240_p0040a02║方洎于法界，欲開示菩薩行，欲宣說如來菩提界，欲
X09n0240_p0040a03║說大願界，欲說一切世界劫數，欲明諸佛隨時出現，
X09n0240_p0040a04║欲說如來隨根熟眾生出現令其供養，欲明如來出
X09n0240_p0040a05║世功不唐捐，欲明所種善根必獲果報，欲明大威德
X09n0240_p0040a06║菩薩為一切眾生現形說法令其開悟，而說頌言：
X09n0240_p0040a07║第二以偈重顯中二：先敘述，後正頌。先說儀，後欲
X09n0240_p0040a08║開說意。此有十意，偈中並具，文顯可知。
X09n0240_p0040a09║汝等應歡喜，捨離於諸蓋，一心恭敬聽。
X09n0240_p0040a10║菩薩諸願行。
X09n0240_p0040a11║第二正頌中百二十一頌分二：前二十四顯說分
X09n0240_p0040a12║齊，餘皆正辨普賢行相。此是伽陀與前長行綺互
X09n0240_p0040a13║共顯普賢之行。前是略明十法展轉相生，此則廣
X09n0240_p0040a14║顯諸門略無展轉文。前多顯體，此多辨用。前中二：
X09n0240_p0040a15║初一誡聽許說。
X09n0240_p0040a16║往昔諸菩薩，最勝人師子，如彼所修行，
X09n0240_p0040a17║我當次第說。亦說諸劫數，世界并諸業，
X09n0240_p0040a18║及以無等尊，於彼而出興。如是過去佛，
X09n0240_p0040a19║大願出於世，云何為眾生，滅除諸苦惱？
X09n0240_p0040a20║一切論師子，所行相續滿，得佛平等法。
X09n0240_p0040a21║一切智境界，見於過去世，一切人師子，
X09n0240_p0040a22║放大光明網，普照十方界。思惟發是願：
X09n0240_p0040a23║我當作世燈，具足佛功德，十力一切智，
X09n0240_p0040a24║一切諸眾生，貪恚癡熾然，我當悉救脫。
X09n0240_p0040b01║令滅惡道苦，發如是誓願，堅固不退轉。
X09n0240_p0040b02║具修菩薩行，獲十無礙力。如是誓願已，
X09n0240_p0040b03║修行無退怯，所作皆不虗，說名論師子。
X09n0240_p0040b04║餘正示分齊。於中二：前九頌許說過去菩薩行。
X09n0240_p0040b05║於一賢劫中，千佛出於世，彼所有普眼，
X09n0240_p0040b06║我當次第說。如一賢劫中，無量劫亦然，
X09n0240_p0040b07║彼未來佛行，我當分別說。如一佛剎種，
X09n0240_p0040b08║無量剎亦然，未來十力尊，諸行我今說。
X09n0240_p0040b09║次於一賢劫下，許說三世佛菩薩行。於中二：前三
X09n0240_p0040b10║偈舉說時處：前二時，後一處。
X09n0240_p0040b11║諸佛次興世，隨順隨名號，隨彼所得記，
X09n0240_p0040b12║隨其所壽命，隨所修正法，專求無礙道。
X09n0240_p0040b13║隨所化眾生，正法住於世；隨所淨佛剎，
X09n0240_p0040b14║眾生及法輪，演說時非時，次第淨羣生。
X09n0240_p0040b15║隨諸眾生業，所行及信解，上中下不同，
X09n0240_p0040b16║化彼令修習，入於如是智，修其最勝行。
X09n0240_p0040b17║常作普賢業，廣度諸眾生，身業無障礙。
X09n0240_p0040b18║語業悉清淨，意行亦如是，三世靡不然。
X09n0240_p0040b19║菩薩如是行，究竟普賢道，世生淨智日，
X09n0240_p0040b20║普照於法界。未來世諸劫，國土不可說，
X09n0240_p0040b21║一念悉了知，於彼無分別，行者能趣入。
X09n0240_p0040b22║如是最勝地，此諸菩薩法，我當說少分。
X09n0240_p0040b23║智慧無邊際，通達佛境界，一切皆善入。
X09n0240_p0040b24║所行不退轉，具足普賢慧，成滿普賢願。
X09n0240_p0040c01║入於無等智，我當說彼行。
X09n0240_p0040c02║後十一偈明所說行。於中，前諸佛出世行，即普賢
X09n0240_p0040c03║行，故名因果圓融；後七菩薩三輪願智行，即普賢
X09n0240_p0040c04║行。
X09n0240_p0040c05║於一微塵中，悉見諸世界，眾生若聞者，
X09n0240_p0040c06║迷亂心發狂。如於一微塵，一切塵亦然，
X09n0240_p0040c07║世界悉入中。如是不思議，一一塵中有，
X09n0240_p0040c08║十方三世法，趣剎皆無量，悉能分別知。
X09n0240_p0040c09║一一塵中有，無量種佛剎，種種皆無量，
X09n0240_p0040c10║於一靡不知。法界中所有，種種諸異相，
X09n0240_p0040c11║趣類各差別，悉能分別知。
X09n0240_p0040c12║第二、正顯普賢行。九十七頌分二：初六十七頌明
X09n0240_p0040c13║即悲大智行；後未安者下，三十頌明即智大悲行。
X09n0240_p0040c14║今初，有十種行：一、初五頌明入帝網行。
X09n0240_p0040c15║深入微細智，分別諸世界，一切劫成壞。
X09n0240_p0040c16║悉能明了說，知諸劫修短。三世即一念，
X09n0240_p0040c17║眾行同不同，悉能分別知，深入諸世界。
X09n0240_p0040c18║廣大非廣大，一身無量剎，一剎無量身。
X09n0240_p0040c19║十方中所有，異類諸世界，廣大無量相，
X09n0240_p0040c20║一切悉能知。一切三世中，無量諸國土，
X09n0240_p0040c21║具足甚深智，悉了彼成敗。十方諸世界，
X09n0240_p0040c22║有成或有壞，如是不可說，賢德悉深了。
X09n0240_p0040c23║或有諸國土，種種地嚴飾，諸趣亦復然，
X09n0240_p0040c24║斯由業清淨。或有諸世界，無量種雜染，
X09n0240_p0041a01║斯由眾生感，一切如其行。無量無邊剎，
X09n0240_p0041a02║了知即一剎，如是入諸剎，其數不可知。
X09n0240_p0041a03║一切諸世界，悉入一剎中，世界不為一，
X09n0240_p0041a04║亦復無雜亂。世界有仰覆，或高或復下，
X09n0240_p0041a05║皆是眾生想，悉能分別知。廣博諸世界，
X09n0240_p0041a06║無量無有邊。知種種是一，知一是種種，
X09n0240_p0041a07║普賢諸佛子，能以普賢智，了知諸剎數，
X09n0240_p0041a08║其數無邊際。知諸世界化，剎化眾生化，
X09n0240_p0041a09║法化諸佛化，一切皆究竟。一切諸世界，
X09n0240_p0041a10║微細廣大剎，種種異莊嚴，皆由業所起。
X09n0240_p0041a11║無量諸佛子，善學入法界，神通力自在，
X09n0240_p0041a12║普徧於十方，眾生數等劫，說彼世界名：
X09n0240_p0041a13║亦不能令盡，唯除佛開示。
X09n0240_p0041a14║第二有十七偈，頌深入時處微細行。
X09n0240_p0041a15║世界及如來，種種諸名號，經於無量劫，
X09n0240_p0041a16║說之不可盡，何況最勝智？三世諸佛法，
X09n0240_p0041a17║從於法界生，充滿如來地，清淨無礙念。
X09n0240_p0041a18║無邊無礙慧，分別說法界，得至於彼岸。
X09n0240_p0041a19║第三有三頌，明了佛心祕密行。前一偈半攝前起
X09n0240_p0041a20║後，後一偈半正顯難了能了。
X09n0240_p0041a21║過去諸世界，廣大及微細，修習所莊嚴，
X09n0240_p0041a22║一念悉能知，其中人師子，修佛種種行。
X09n0240_p0041a23║成於等正覺，示現諸自在。如是未來世，
X09n0240_p0041a24║次第無量劫，所有人中尊，菩薩悉能知。
X09n0240_p0041b01║所有諸行願，所有諸境界，如是勤修行。
X09n0240_p0041b02║於中成正覺。亦知彼眾會，壽命化眾生，
X09n0240_p0041b03║以此諸法門，為眾轉法輪，菩薩如是知。
X09n0240_p0041b04║住普賢行地，智慧悉明了，出生一切佛。
X09n0240_p0041b05║現在世所攝，一切諸佛土，深入此諸剎，
X09n0240_p0041b06║通達於法界。彼諸世界中，現在一切佛，
X09n0240_p0041b07║於法得自在，言論無所礙。亦知彼眾會，
X09n0240_p0041b08║淨土應化力，盡無量億劫，常思惟是事。
X09n0240_p0041b09║調御世間尊。所有威神力，無盡智慧藏，
X09n0240_p0041b10║一切悉能知。
X09n0240_p0041b11║第四有十偈，了三世佛攝化行。
X09n0240_p0041b12║出生無礙眼，無礙耳鼻身，無礙廣長舌，
X09n0240_p0041b13║能令眾歡喜，最勝無礙心，廣大普清淨。
X09n0240_p0041b14║智慧徧充滿，悉知三世法。
X09n0240_p0041b15║第五有二偈，六根無礙行。
X09n0240_p0041b16║善學一切化，剎化眾生化，世化調伏化，
X09n0240_p0041b17║究竟化彼岸。世間種種別，皆由於想住，
X09n0240_p0041b18║入佛方便智，於此悉明了。眾會不可說，
X09n0240_p0041b19║一一為現身，悉使見如來，度脫無邊眾。
X09n0240_p0041b20║第六有三偈，如化無方行。
X09n0240_p0041b21║諸佛甚深智，如日出世間，一切國土中，
X09n0240_p0041b22║普現無休息，了達諸世間，假名無有實。
X09n0240_p0041b23║眾生及世界，如夢如光影，於諸世間法，
X09n0240_p0041b24║不生分別見，善離分別者，亦不見分別。
X09n0240_p0041c01║無量無數劫，解之即一念，知念亦無念。
X09n0240_p0041c02║如是見世間，無量諸國土，一念悉超越。
X09n0240_p0041c03║經於無量劫，不動於本處，不可說諸劫，
X09n0240_p0041c04║即是須臾頃。莫見修與短，究竟剎那法。
X09n0240_p0041c05║心住於世間，世間住於心，於此不妄起。
X09n0240_p0041c06║二非二分別。眾生世界劫，諸佛及佛法，
X09n0240_p0041c07║一切如幻化，法界悉平等，普於十方剎，
X09n0240_p0041c08║示現無量身，知身從緣起，究竟無所著。
X09n0240_p0041c09║依於無二智，出現人師子，不著無二法，
X09n0240_p0041c10║知無二非二。
X09n0240_p0041c11║第七有十偈，三世間自在行，此中玄妙，宜審思之。
X09n0240_p0041c12║了知諸世間，是燄如光影，如響亦如夢，
X09n0240_p0041c13║如幻如變化，如是隨順入，諸佛所行處。
X09n0240_p0041c14║成就普賢智，普照深法界。眾生剎染著，
X09n0240_p0041c15║一切皆捨離，而興大悲心，普淨諸世間。
X09n0240_p0041c16║菩薩常正念，論師子妙法，清淨如虗空，
X09n0240_p0041c17║而興大方便，見世常迷倒，發心咸救度。
X09n0240_p0041c18║所行皆清淨，普徧諸法界。諸佛及菩薩，
X09n0240_p0041c19║佛法世間法，若見其真實，一切無差別。
X09n0240_p0041c20║第八有六偈，別明智正覺，世間自在行。
X09n0240_p0041c21║如來法身藏，普入世間中，雖在於世間，
X09n0240_p0041c22║於世無所著。譬如清淨水，影像無來去，
X09n0240_p0041c23║法身徧世間，當知亦如是。如是離染著，
X09n0240_p0041c24║身世皆清淨，湛然如虗空，一切無有生。
X09n0240_p0042a01║知身無有盡，無生亦無滅，非常非無常。
X09n0240_p0042a02║示現諸世間，除滅諸邪見，開示於正見。
X09n0240_p0042a03║法性無來去，不著我我所。
X09n0240_p0042a04║第九有五偈，明非身示身行。法身藏者，即前藏身。
X09n0240_p0042a05║普賢菩薩自體遍言，亦同此也。
X09n0240_p0042a06║譬如工幻師，示現種種事，其來無所從。
X09n0240_p0042a07║去亦無所至。幻性非有量，亦復非無量，
X09n0240_p0042a08║於彼大眾中，示現量無量。以此寂定心，
X09n0240_p0042a09║修習諸善根，出生一切佛，非量非無量。
X09n0240_p0042a10║有量及無量，皆悉是妄想。了達一切趣，
X09n0240_p0042a11║不著量無量。諸佛甚深法，廣大深寂滅，
X09n0240_p0042a12║甚深無量智，知甚深諸趣，菩薩離迷倒，
X09n0240_p0042a13║心淨常相續，巧以神通力，度無量眾生。
X09n0240_p0042a14║第十有六偈，非量示量行。
X09n0240_p0042a15║未安者令安，安者示道場，如是徧法界。
X09n0240_p0042a16║其心無所著，不住於實際，不入於涅槃。
X09n0240_p0042a17║如是徧世間，開悟諸群生。法數眾生數，
X09n0240_p0042a18║了知而不著，普雨於法雨，充洽諸世間。
X09n0240_p0042a19║普於諸世界，念念成正覺，而修菩薩行。
X09n0240_p0042a20║未曾有退轉。
X09n0240_p0042a21║大文第二即智之悲行中亦有十行：一、初四偈無
X09n0240_p0042a22║住攝化行。
X09n0240_p0042a23║世間種種身，一切悉了知，如是知身法。
X09n0240_p0042a24║則得諸佛身。普知諸眾生，諸劫及諸剎，
X09n0240_p0042b01║十方無涯際，智海無不入。眾生身無量，
X09n0240_p0042b02║一一為現身。佛身無有邊，智者悉觀見，
X09n0240_p0042b03║一念之所知，出現諸如來，經於無量劫。
X09n0240_p0042b04║稱揚不可盡。
X09n0240_p0042b05║二有四偈：非身現身行。
X09n0240_p0042b06║諸佛能現身，處處般涅槃，一念中無量。
X09n0240_p0042b07║舍利各差別。
X09n0240_p0042b08║三、有一偈分布舍利行：
X09n0240_p0042b09║如是未來世，有求於佛果，無量菩提心，
X09n0240_p0042b10║決定智悉知。如是三世中，所有諸如來，
X09n0240_p0042b11║一切悉能知，名住普賢行。
X09n0240_p0042b12║四、有一偈知佛大心行：
X09n0240_p0042b13║如是分別知，無量諸行地，入於智慧行。
X09n0240_p0042b14║其輪不退轉，微妙廣大智，深入如來境。
X09n0240_p0042b15║入已不退轉，說名普賢慧。一切最勝尊，
X09n0240_p0042b16║普入佛境界，修行不退轉，得無上菩提。
X09n0240_p0042b17║五、有三偈：法輪深入行。
X09n0240_p0042b18║無量無邊心，各各差別業，皆由想積集。
X09n0240_p0042b19║平等悉了知，染汙非染汙，學心無學心，
X09n0240_p0042b20║不可說諸心，念念中悉知，了知非一二。
X09n0240_p0042b21║非染亦非淨，亦復無雜亂，皆從自想起。
X09n0240_p0042b22║如是悉明見，一切諸眾生，心想各不同。
X09n0240_p0042b23║起種種世間，以如是方便，修諸最勝行。
X09n0240_p0042b24║從佛法化生，得名為普賢。
X09n0240_p0042c01║六、有五偈：了知根器行。
X09n0240_p0042c02║眾生皆妄起，善惡諸趣想，由是或生天。
X09n0240_p0042c03║或復墮地獄。菩薩觀世間，妄想業所起，
X09n0240_p0042c04║妄想無邊故，世間亦無量。一切諸國土，
X09n0240_p0042c05║想網之所現，幻網方便故，一念悉能入。
X09n0240_p0042c06║七，有三偈了世業惑行。
X09n0240_p0042c07║眼、耳、鼻、舌、身、意根亦如是，世間想別異。
X09n0240_p0042c08║平等皆能入。一一眼境界，無量眼皆入，
X09n0240_p0042c09║種種性差別，無量不可說，所見無差別，
X09n0240_p0042c10║亦復無雜亂，各隨於自業，受用其果報。
X09n0240_p0042c11║普賢力無量，悉知彼一切，一切眼境界。
X09n0240_p0042c12║大智悉能入，如是諸世間，悉能分別知。
X09n0240_p0042c13║而修一切行，亦復無退轉。
X09n0240_p0042c14║八、有五偈：了達根境無礙行。
X09n0240_p0042c15║佛說眾生說，及以國土說，三世如是說。
X09n0240_p0042c16║種種悉了知。
X09n0240_p0042c17║九、有一偈知四種說法行而剎說等者，略有三義：
X09n0240_p0042c18║一、約通力；二、約融通，一說一切說故；三、約顯理，是
X09n0240_p0042c19║說菩薩觸境皆了知故，則觸類成教，如香飯等。
X09n0240_p0042c20║過去中未來，未來中現在，三世互相見。
X09n0240_p0042c21║一一皆明了，如是無量種，開悟諸世間。
X09n0240_p0042c22║一切智方便，邊際不可得。
X09n0240_p0042c23║十、末後二偈，三世攝行。已上一品平等因竟。
X09n0240_p0042c24║大方廣佛華嚴經綱要卷第四十九