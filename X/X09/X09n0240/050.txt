X09n0240_p0043a01║大方廣佛華嚴經綱要卷第五十
X09n0240_p0043a02║于闐國三藏沙門實叉難陀　譯經
X09n0240_p0043a03║清涼山大華嚴寺沙門澄觀　疏義
X09n0240_p0043a04║明匡山法雲寺憨山沙門德清提挈
X09n0240_p0043a05║如來出現品第三十七之一
X09n0240_p0043a06║初、來意者，前品明稱果之因，此品辨如因之果。體
X09n0240_p0043a07║雖平等，不壞二相，先因後果，義次第故。亦為答前
X09n0240_p0043a08║不思議品出現念故，答第二會所行問故。二、釋名
X09n0240_p0043a09║者，如來是有法之人，即三身、十身之通稱；出現是
X09n0240_p0043a10║依人之法，果用、化用之別總明。如來雖見上文對
X09n0240_p0043a11║出現故，重辨十身皆有出現，且寄三身以明。然來
X09n0240_p0043a12║即出現，為分人、法，曉喻分明，故重辨之。若依法身
X09n0240_p0043a13║如來者，即諸法如義、如理常現，名為出現。故文云：
X09n0240_p0043a14║普現一切而無所現。又云：體性平等，不增減等。若
X09n0240_p0043a15║依報身，乘如實道來成正覺，故曰如來。本性功德
X09n0240_p0043a16║一時頓顯，名為出現。故文云：如來成正覺時，於一
X09n0240_p0043a17║切義無所疑惑，普見一切眾生成正等覺。若依化
X09n0240_p0043a18║身，則乘薩婆若乘來化眾生，故曰如來。則應機大
X09n0240_p0043a19║用一時出現。文云：以本願力現佛身，令見如來大
X09n0240_p0043a20║神變。又云：隨其所能，隨其勢力，於菩提樹下以種
X09n0240_p0043a21║種身成等正覺。今以新佛舊成曾無二體，新成舊
X09n0240_p0043a22║佛法報似分，無不應時故即真而應，應隨性起故
X09n0240_p0043a23║即應而真，三佛圓融十身無礙，故辨應現即顯真
X09n0240_p0043a24║成，是以晉名性起性字。雖是義加未爽通理，以應
X09n0240_p0043b01║雖從緣不違性故，無不從此法界流故，以淨奪染
X09n0240_p0043b02║性即起故，若離於緣性叵說故，下加性起菩薩表
X09n0240_p0043b03║所說故，妄雖即性不順性故。今以起義多含直云
X09n0240_p0043b04║出現，從性從因從真從感皆出現故。若唯辨應身
X09n0240_p0043b05║出現，非唯失前二義，亦未足顯深，何能融前差別
X09n0240_p0043b06║之果？若以來為現義，則如來即出現，持業釋也。若
X09n0240_p0043b07║分人法三，皆如來之出現，故第三宗趣平等，出現
X09n0240_p0043b08║為宗，融差別果為趣。
X09n0240_p0043b09║爾時，世尊從眉間白毫相中放大光明，名：如來出現，
X09n0240_p0043b10║無量百千億那由他阿僧祇光明以為眷屬。其光普
X09n0240_p0043b11║照十方盡虗空法界一切世界，右遶十帀，顯現如來
X09n0240_p0043b12║無量自在，覺悟無數諸菩薩眾，震動一切十方世界，
X09n0240_p0043b13║除滅一切諸惡道苦，暎蔽一切諸魔宮殿，顯示一切
X09n0240_p0043b14║諸佛如來坐菩提座、成等正覺及以一切道場眾會；
X09n0240_p0043b15║作是事已，而來右遶菩薩眾會。
X09n0240_p0043b16║第四正釋文通品。大文分七：一加分，二本分，三請
X09n0240_p0043b17║分，四說分，五顯名受持分，六表瑞證成分，七偈頌
X09n0240_p0043b18║總攝分。今初有二：先毫光加請主，後口光加說主。
X09n0240_p0043b19║前中三：初光，次加，後益。光中有十分三：初光出處
X09n0240_p0043b20║眉間者，表證通離有無二邊故，表無住道離真應
X09n0240_p0043b21║二邊故。白毫者，表所出現性無垢故，能詮出現諸
X09n0240_p0043b22║教本故。二放大下辨光名體，如所說故。三無量下
X09n0240_p0043b23║八段皆是光業，初眷屬光即是因業，總攝諸法皆
X09n0240_p0043b24║此生故。四其光下舒業。五顯現下敬業。六覺悟下
X09n0240_p0043c01║覺樂。七除滅下正業。八暎蔽下障伏業。九顯示下
X09n0240_p0043c02║示現業。十作是下卷業。
X09n0240_p0043c03║入如來性起，妙德菩薩頂。
X09n0240_p0043c04║二、正明加相。所以加此菩薩者，如名所顯故。性有
X09n0240_p0043c05║二義：一、種性義，因所起故；二、法性義，若真若應，皆
X09n0240_p0043c06║此生故。亦有釋云：此之妙德，即是文殊說此法門
X09n0240_p0043c07║加性起稱。此釋無違大理，以文殊大智為能顯，普
X09n0240_p0043c08║賢法界為所顯，共成毗盧遮那之出現故，亦是解
X09n0240_p0043c09║行滿故，佛出現也。從頂入者，是加持相，妙智之極，
X09n0240_p0043c10║方能顯故。
X09n0240_p0043c11║時，此道場一切大眾，身心踊躍生大歡喜，作如是念：
X09n0240_p0043c12║甚奇希有！今者如來放大光明，必當演說甚深大法。
X09n0240_p0043c13║三加益中二：先大眾同欣，知法將被故。
X09n0240_p0043c14║爾時，如來性起妙德菩薩於蓮華座上，偏袒右肩，右
X09n0240_p0043c15║跽合掌，一心向佛而說頌言：
X09n0240_p0043c16║一、爾時下，妙德領旨，知令法主故。於中二：先長行，
X09n0240_p0043c17║身心致敬。跽者，跪也。
X09n0240_p0043c18║正覺功德大智出，普達境界到彼岸，
X09n0240_p0043c19║等於三世諸如來，是故我今恭敬禮。
X09n0240_p0043c20║已升無相境界岸，而現妙相莊嚴身。
X09n0240_p0043c21║放於離垢千光明，破魔軍眾咸令盡。
X09n0240_p0043c22║十方所有諸世界，悉能震動無有餘，
X09n0240_p0043c23║未曾恐怖一眾生，善逝威神力如是。
X09n0240_p0043c24║虗空法界性平等，已能如是而安住。
X09n0240_p0044a01║一切含生無數量，咸令滅惡除眾垢。
X09n0240_p0044a02║苦行勤勞無數劫，成就最上菩提道。
X09n0240_p0044a03║於諸境界智無礙，與一切佛同其性。
X09n0240_p0044a04║後偈頌讚請。十偈分二：前五讚，後五請。前中，初一
X09n0240_p0044a05║總讚申敬，餘四別讚。放光中，有讚因、讚果、讚用等。
X09n0240_p0044a06║導師放此大光明，震動十方諸世界，
X09n0240_p0044a07║已現無量神通力，而復還來入我身。
X09n0240_p0044a08║決定法中能善學，無量菩薩皆來集。
X09n0240_p0044a09║令我發起問法心，是故我今請法主。
X09n0240_p0044a10║今此眾會皆清淨，善能度脫諸世間，
X09n0240_p0044a11║智慧無邊無染著，如是賢勝咸來集。
X09n0240_p0044a12║利益世間尊導師，智慧精進皆無量。
X09n0240_p0044a13║今以光明照大眾，令我問於無上法。
X09n0240_p0044a14║誰於大僊深境界，而能真實具開演？
X09n0240_p0044a15║誰是如來法長子？世間尊導願顯示。
X09n0240_p0044a16║後五中，初一自敘得益，即是領旨；次偈領眾意請；
X09n0240_p0044a17║次偈歎眾堪聞；次偈敘佛令請；後偈正說主已領
X09n0240_p0044a18║佛意，故不請佛。
X09n0240_p0044a19║爾時，如來即於口中放大光明，名：無礙無畏，百千億
X09n0240_p0044a20║阿僧祇光明以為眷屬，普照十方盡虗空等法界一
X09n0240_p0044a21║切世界，右繞十帀，顯現如來種種自在，開悟無量諸
X09n0240_p0044a22║菩薩眾，震動一切十方世界，除滅一切諸惡道苦，暎
X09n0240_p0044a23║蔽一切諸魔宮殿，顯示一切諸佛如來坐菩提座成
X09n0240_p0044a24║等正覺及以一切道場眾會；作是事已，而來右遶菩
X09n0240_p0044b01║薩眾會，入普賢菩薩摩訶薩口。其光入已，普賢菩薩
X09n0240_p0044b02║身及師子座過於本時及諸菩薩身座百倍，唯除如
X09n0240_p0044b03║來師子之座。
X09n0240_p0044b04║第二口光加說主者，示所請故。文中三：初光，次加，
X09n0240_p0044b05║後益。今初亦十：一出處口放者，表教導傳通故。二
X09n0240_p0044b06║光名令得無礙辯，不畏大眾及深理故。餘如前辯。
X09n0240_p0044b07║二入普下加中，入口者，教以口傳故，如佛說故。加
X09n0240_p0044b08║普賢者，是普賢行之果故，所證法界由理顯故。三
X09n0240_p0044b09║其光入下明益中，唯除如來，揀師資故。
X09n0240_p0044b10║爾時，如來性起妙德菩薩問普賢菩薩摩訶薩言：佛
X09n0240_p0044b11║子！佛所示顯廣大神變，令諸菩薩皆生歡喜不可思
X09n0240_p0044b12║議，世莫能知，是何瑞相？普賢菩薩摩訶薩言：佛子！我
X09n0240_p0044b13║於往昔，見諸如來、應、正等覺示現如是廣大神變，即
X09n0240_p0044b14║說如來出現法門。如我惟忖，今現此相，當說其法。說
X09n0240_p0044b15║是語時，一切大地悉皆震動，出生無量問法光明。
X09n0240_p0044b16║第二爾時下本分中三：初徵事而問，次引例以答。
X09n0240_p0044b17║答前是本，後說是語。已下表瑞證成顯說希奇，纔
X09n0240_p0044b18║問其名已有徵故。大地動者，大法將顯、大惑將傾
X09n0240_p0044b19║故。出聞光者，宜加智慧助發請故。
X09n0240_p0044b20║時，性起妙德菩薩問普賢菩薩言：佛子！菩薩摩訶薩
X09n0240_p0044b21║應云何知諸佛如來、應、正等覺出現之法？願為我說！
X09n0240_p0044b22║佛子！此諸無量百千億那由他菩薩眾會，皆久修淨
X09n0240_p0044b23║業，念慧成就，到於究竟大莊嚴岸，具一切佛威儀之
X09n0240_p0044b24║行，正念諸佛未曾忘失，大悲觀察一切眾生，決定了
X09n0240_p0044c01║知諸大菩薩神通境界，已得諸佛神力所加，能受一
X09n0240_p0044c02║切如來妙法，具如是等無量功德，皆已來集。佛子！汝
X09n0240_p0044c03║已曾於無量百千億那由他佛所承事供養，成就菩
X09n0240_p0044c04║薩最上妙行，於三昧門皆得自在，入一切佛祕密之
X09n0240_p0044c05║處，知諸佛法，斷眾疑惑，為諸如來神力所加，知眾生
X09n0240_p0044c06║根，隨其所樂為說真實解脫之法，隨順佛智演說佛
X09n0240_p0044c07║法到於彼岸，有如是等無量功德。善哉，佛子！願說如
X09n0240_p0044c08║來、應、正等覺出現之法，身相、言音、心意境界、所行之
X09n0240_p0044c09║行、成道、轉法輪乃至示現入般涅槃、見聞親近所生
X09n0240_p0044c10║善根，如是等事，願皆為說！
X09n0240_p0044c11║第三請分中有長行與偈。前中四：一總舉法請，二
X09n0240_p0044c12║佛子此諸下歎眾生堪聞，二佛子汝已下歎說主
X09n0240_p0044c13║具德，四善哉下標章別請。前二可知。三中別歎十
X09n0240_p0044c14║事：一供多佛必曾聞故，二成妙行曾已修故，三定
X09n0240_p0044c15║自在有所依故，四親證入故，五知教道故，六除他
X09n0240_p0044c16║疑故，七上力加故，八審根器故，九能隨說故，十順
X09n0240_p0044c17║智到彼岸得意深故。有如是下總結，既有說德堪
X09n0240_p0044c18║宜說故。第四標章別請中，初句讚善躡前三段，後
X09n0240_p0044c19║列十事以顯無盡。一如來出現之法此是總相，總
X09n0240_p0044c20║集多緣成出現法，法含軌持。餘九是別。初三即三
X09n0240_p0044c21║業祕密。四境即智之所緣，亦分齊境。五依境修行
X09n0240_p0044c22║通因通果。六成菩提道。七成轉法輪。八應必是涅
X09n0240_p0044c23║槃。九若存若亡見聞皆益。備斯九事一化始終。如
X09n0240_p0044c24║是下結。
X09n0240_p0045a01║時，如來性起妙德菩薩欲重明此義，向普賢菩薩而
X09n0240_p0045a02║說頌言：
X09n0240_p0045a03║善哉無礙大智慧，善覺無邊平等境，
X09n0240_p0045a04║願說無量佛所行，佛子聞已皆欣慶。
X09n0240_p0045a05║菩薩云何隨順入，諸佛如來出興世？
X09n0240_p0045a06║云何身語心境界，及所行處願皆說。
X09n0240_p0045a07║云何諸佛成正覺？云何如來轉法輪？
X09n0240_p0045a08║云何善逝般涅槃？大眾聞已心歡喜。
X09n0240_p0045a09║若有見佛大法王，親近增長諸善根，
X09n0240_p0045a10║願說彼諸功德藏，眾生見已何所獲？
X09n0240_p0045a11║若有得聞如來名，若現在世若涅槃，
X09n0240_p0045a12║於彼福藏生深信，有何等利願宣說？
X09n0240_p0045a13║此諸菩薩皆合掌，瞻仰如來仁及我，
X09n0240_p0045a14║大功德海之境界，淨眾生者願為說。
X09n0240_p0045a15║願以因緣及譬喻，演說妙法相應義。
X09n0240_p0045a16║眾生聞已發大心，疑盡智淨如虗空。
X09n0240_p0045a17║如徧一切國土中，諸佛所現莊嚴身，
X09n0240_p0045a18║願以妙音及因喻，示佛菩提亦如彼。
X09n0240_p0045a19║十方千萬諸佛土，億那由他無量劫，
X09n0240_p0045a20║如今所集菩薩眾，於彼一切悉難見，
X09n0240_p0045a21║此諸菩薩咸恭敬，於微妙義生渴仰，
X09n0240_p0045a22║願以淨心具開演，如來出現廣大法。
X09n0240_p0045a23║三、有五偈歎德勸請，通頌後三段。於中，初偈總讚
X09n0240_p0045a24║請；次二偈勸說之方，以法深難領故請因喻；次一
X09n0240_p0045b01║偈半歎眾堪聞；末後半偈結請所說，淨心無所說
X09n0240_p0045b02║過，具演文義周圓。
X09n0240_p0045b03║爾時，普賢菩薩摩訶薩告如來性起妙德等諸菩薩
X09n0240_p0045b04║大眾言：佛子！此處不可思議。
X09n0240_p0045b05║第四、說分。大分為二：初別答十問；後佛子！如來以
X09n0240_p0045b06║一切譬下，總以結酬。今初，十段答前十問，各有長
X09n0240_p0045b07║行、偈頌，一一具十。今初、答出現之法。長行中二：初、
X09n0240_p0045b08║標告歎深。
X09n0240_p0045b09║所謂如來、應、正等覺，以無量法而得出現。
X09n0240_p0045b10║二、所謂下，隨義別顯。於中三：初、法說深廣，酬前因
X09n0240_p0045b11║緣；二、佛子！譬如下，喻明深廣，雙酬因喻；三、佛子至
X09n0240_p0045b12║知如來出現下，總結成益，結上十喻。初中分三，謂
X09n0240_p0045b13║標、釋、結。今總多因成出現果。
X09n0240_p0045b14║何以故？非以一緣，非以一事，如來出現而得成就，以
X09n0240_p0045b15║十無量百千阿僧祇事而得成就。
X09n0240_p0045b16║二、何以下，釋。於中二：先徵以總釋；後何等為下，徵
X09n0240_p0045b17║數別明。今初，先返釋。緣約能成之緣，事即所成因
X09n0240_p0045b18║體。後以十下，順釋。向言無量，乃是總相。今明有十
X09n0240_p0045b19║個無量以顯無盡，理實則有百千阿僧祇數無量，
X09n0240_p0045b20║此十無量皆遍十喻。言百千者，古人云：以十無量
X09n0240_p0045b21║入中，十喻成百。以後結中十句，一一結前百門為
X09n0240_p0045b22║千，其中更有別義，方成無量。今以下列十中，門門
X09n0240_p0045b23║皆云無量，則不相入，是知百千之言但是數之總
X09n0240_p0045b24║稱。
X09n0240_p0045c01║何等為十？所謂：過去無量攝受一切眾生菩提心所
X09n0240_p0045c02║成故，過去無量清淨殊勝志樂所成故，過去無量救
X09n0240_p0045c03║護一切眾生大慈大悲所成故，過去無量相續行願
X09n0240_p0045c04║所成故，過去無量修諸福智心無厭足所成故，過去
X09n0240_p0045c05║無量供養諸佛教化眾生所成故，過去無量智慧方
X09n0240_p0045c06║便清淨道所成故，過去無量清淨功德藏所成故，過
X09n0240_p0045c07║去無量莊嚴道智所成故，過去無量通達法義所成
X09n0240_p0045c08║故。
X09n0240_p0045c09║二、徵數別明中，一、始發大心，誓期出現故，此心何
X09n0240_p0045c10║相？二、明上求勝志。三、明下化慈悲。四、行以續願，此
X09n0240_p0045c11║行謂何？五、明不出福智。六、別顯福嚴。七、別明智嚴。
X09n0240_p0045c12║八、淨前功德。九、嚴前智慧，所謂方便道、教道、證道、
X09n0240_p0045c13║無住道、正道、助道、一道、二道等，皆莊嚴故。十、窮究
X09n0240_p0045c14║法源，真實智故。
X09n0240_p0045c15║佛子！如來無量阿僧祇法門圓滿成於如來。
X09n0240_p0045c16║三、結中既皆昔因多法圓滿，令二利果一時出現，
X09n0240_p0045c17║故出現言通真、通應。
X09n0240_p0045c18║佛子！譬如三千大千世界，非以一緣、非以一事而得
X09n0240_p0045c19║成就，以無量緣、無量事方乃得成。
X09n0240_p0045c20║第二、喻明深廣中，十喻各三，謂喻、合、結。喻酬譬喻，
X09n0240_p0045c21║合酬因緣，故文云：非以一緣一事而得出現。又前
X09n0240_p0045c22║法說多約法因，此中合文多約現緣。十中，一、大興
X09n0240_p0045c23║造喻，此喻為總。總喻眾緣以成出現，故云以無量
X09n0240_p0045c24║緣等。下說雲雨，皆此所霔。初喻中四：一、總辨多總，
X09n0240_p0046a01║二、別顯緣相，三、顯彼因起，四、性相結成。今初，先返
X09n0240_p0046a02║後順。緣即因緣，如眾生業及風雨等。事即事相，謂
X09n0240_p0046a03║如所持水及宮殿等。
X09n0240_p0046a04║所謂：興布大雲，降霔大雨，四種風輪相續為依。其四
X09n0240_p0046a05║者何？一名：能持，能持大水故；二名：能消，能消大水故；
X09n0240_p0046a06║三名：建立，建立一切諸處所故；四名：莊嚴，莊嚴分布
X09n0240_p0046a07║咸善巧故。
X09n0240_p0046a08║二、別顯中，先雲雨上霔，後風輪下持。一、能持者，若
X09n0240_p0046a09║無此輪而無停處。二、水若不減，礙起天宮。三、水雖
X09n0240_p0046a10║已減，假此成立，謂減一節水起一重天，如嚴冬急
X09n0240_p0046a11║流重重氷結。四、雖起總處，無別莊嚴，故須第四。
X09n0240_p0046a12║如是皆由眾生共業及諸菩薩善根所起，令於其中
X09n0240_p0046a13║一切眾生各隨所宜而得受用。
X09n0240_p0046a14║三、顯彼因起。謂上雲等，略由二因：一、眾生外增上
X09n0240_p0046a15║業。言共業者，謂多有情應生此界，共業同變。於中
X09n0240_p0046a16║有四句，謂共中共等。二、菩薩善根。此有二意：一、約
X09n0240_p0046a17║同居，謂地前菩薩；二、約能化，謂隨諸眾生應以何
X09n0240_p0046a18║國起菩薩根等，便修彼因，以助彼國故。有眾生類，
X09n0240_p0046a19║即菩薩佛國。令於其中下，顯受用果。謂先成器界，
X09n0240_p0046a20║後成眾生，依之而住。各隨所宜者，謂水族眾生得
X09n0240_p0046a21║水受用等。又人、羅剎宮殿無礙，菩薩、眾生淨穢同
X09n0240_p0046a22║居。
X09n0240_p0046a23║佛子！如是等無量因緣，乃成三千大千世界。法性如
X09n0240_p0046a24║是，無有生者，無有作者，無有知者，無有成者，然彼世
X09n0240_p0046b01║界而得成就。
X09n0240_p0046b02║第四、性相結成中，先結前生後；後法性如是下，正
X09n0240_p0046b03║結。此句為總。此法性言通於性相。無有生下，別顯
X09n0240_p0046b04║性定，亦遮妄計。謂非冥性微塵等生，非自在梵王
X09n0240_p0046b05║等作，無神我能知。上三顯能作空。無有成者，顯所
X09n0240_p0046b06║作空。雖能所俱空，不礙相有，故云而得成就。如是
X09n0240_p0046b07║無礙，為法性如是。
X09n0240_p0046b08║如來出現亦復如是，非以一緣、非以一事而得成就，
X09n0240_p0046b09║以無量因緣、無量事相乃得成就。所謂：曾於過去佛
X09n0240_p0046b10║所，聽聞、受持大法雲雨，因此能起如來四種大智風
X09n0240_p0046b11║輪。何等為四？一者、念持不忘陀羅尼大智風輪，能持
X09n0240_p0046b12║一切如來大法雲雨故；二者、出生止觀大智風輪，能
X09n0240_p0046b13║消竭一切煩惱故；三者、善巧迴向大智風輪，能成就
X09n0240_p0046b14║一切善根故；四者、出生離垢差別莊嚴大智風輪，令
X09n0240_p0046b15║過去所化一切眾生善根清淨，成就如來無漏善根
X09n0240_p0046b16║力故。如來如是成等正覺，法性如是無生、無作而得
X09n0240_p0046b17║成就。佛子！是為如來、應、正等覺出現第一相，菩薩摩
X09n0240_p0046b18║訶薩應如是知。
X09n0240_p0046b19║次合中略不合第三顯彼所因，以次下二喻各別
X09n0240_p0046b20║合故。合四輪中前三是因，後一二利果滿，因圓果
X09n0240_p0046b21║滿佛出現故。一品之內多以依喻正者，非唯義類
X09n0240_p0046b22║相似，實則外由內變，故令外器全似於內，是以上
X09n0240_p0046b23║云菩薩善根所起、眾生共業所生等。
X09n0240_p0046b24║復次，佛子！譬如三千大千世界將欲成時，大雲降雨，
X09n0240_p0046c01║名曰：洪霔，一切方處所不能受、所不能持，唯除大千
X09n0240_p0046c02║界將欲成時。佛子！如來、應、正等覺亦復如是，興大法
X09n0240_p0046c03║雲，雨大法雨，名：成就如來出現，一切二乘心志狹劣
X09n0240_p0046c04║所不能受、所不能持，唯除諸大菩薩心相續力。佛子！
X09n0240_p0046c05║是為如來、應、正等覺出現第二相，菩薩摩訶薩應如
X09n0240_p0046c06║是知。
X09n0240_p0046c07║第二、洪霔大千喻。此之雲雨，即前喻中興雲降雨，
X09n0240_p0046c08║正喻法門廣大難知，周十方故。言心相續力者，若
X09n0240_p0046c09║約信受，但是圓機堅種相續，能受深旨；若約具受，
X09n0240_p0046c10║則八地已上得無盡陀羅尼方能受持，乃至十地
X09n0240_p0046c11║方受如來雲雨說法。是以文言除大菩薩，由初義
X09n0240_p0046c12║故，但揀二乘。
X09n0240_p0046c13║復次，佛子！譬如眾生，以業力故，大雲降雨，來無所從，
X09n0240_p0046c14║去無所至。如來、應、正等覺亦復如是，以諸菩薩善根
X09n0240_p0046c15║力故，興大法雲，雨大法雨，亦無所從來，無所至去。佛
X09n0240_p0046c16║子！是為如來、應、正等覺出現第三相，菩薩摩訶薩應
X09n0240_p0046c17║如是知。
X09n0240_p0046c18║第三、雲雨無從喻。菩薩善根如生共業，感彼出現
X09n0240_p0046c19║法雲法雨，機感而現，非先有一方所從彼而來，機
X09n0240_p0046c20║謝而去，亦非歸至舊所，故體無生滅。
X09n0240_p0046c21║復次，佛子！譬如大雲降霔大雨，大千世界一切眾生
X09n0240_p0046c22║無能知數，若欲算計，徒令發狂；唯大千世界主摩醯
X09n0240_p0046c23║首羅，以過去所修善根力故，乃至一滴無不明了。佛
X09n0240_p0046c24║子！如來、應、正等覺亦復如是，興大法雲，雨大法雨，一
X09n0240_p0047a01║切眾生聲聞、獨覺所不能知，若欲思量，心必狂亂；唯
X09n0240_p0047a02║除一切世間主菩薩摩訶薩，以過去所修覺慧力故，
X09n0240_p0047a03║乃至一文一句入眾生心無不明了。佛子！是為如來、
X09n0240_p0047a04║應、正等覺出現第四相，菩薩摩訶薩應如是知。
X09n0240_p0047a05║第四、大雨難知喻。喻深非心境，但是大機，即世間
X09n0240_p0047a06║主，無能所行，即能知之。
X09n0240_p0047a07║復次，佛子！譬如大雲降雨之時，有大雲雨，名為：能滅，
X09n0240_p0047a08║能滅火災；有大雲雨，名為：能起，能起大水；有大雲雨，
X09n0240_p0047a09║名為：能止，能止大水；有大雲雨，名為：能成，能成一切
X09n0240_p0047a10║摩尼諸寶；有大雲雨，名為：分別，分別三千大千世界。
X09n0240_p0047a11║佛子！如來出現亦復如是，興大法雲，雨大法雨。有大
X09n0240_p0047a12║法雨，名為：能滅，能滅一切眾生煩惱；有大法雨，名為：
X09n0240_p0047a13║能起，能起一切眾生善根；有大法雨，名為：能止，能止
X09n0240_p0047a14║一切眾生見惑；有大法雨，名為：能成，能成一切智慧
X09n0240_p0047a15║法寶；有大法雨，名為：分別，分別一切眾生心樂。佛子！
X09n0240_p0047a16║是為如來、應、正等覺出現第五相，菩薩摩訶薩應如
X09n0240_p0047a17║是知。
X09n0240_p0047a18║第五、大雨成敗喻，況佛滅惑成德。喻中，初一即壞
X09n0240_p0047a19║界之時，二即以水止水。合中，初二滅惑成福；次二
X09n0240_p0047a20║滅障成智，即止觀雙運；後一權智照機。又無二同
X09n0240_p0047a21║二乘，無三同外道，無四增無明，無五非種智。此即
X09n0240_p0047a22║分上總中法雨令差。
X09n0240_p0047a23║復次，佛子！譬如大雲雨一味水，隨其所雨無量差別。
X09n0240_p0047a24║如來出現亦復如是，雨於大悲一味法水，隨宜說法
X09n0240_p0047b01║無量差別。佛子！是為如來、應、正等覺出現第六相，菩
X09n0240_p0047b02║薩摩訶薩應如是知。
X09n0240_p0047b03║第六一，雨隨別喻。喻佛一味隨器，隨器即合差別。
X09n0240_p0047b04║復次，佛子！譬如三千大千世界初始成時，先成色界
X09n0240_p0047b05║諸天宮殿，次成欲界諸天宮殿，次成於人及餘眾生
X09n0240_p0047b06║諸所住處。佛子！如來出現亦復如是，先起菩薩諸行
X09n0240_p0047b07║智慧，次起緣覺諸行智慧，次起聲聞善根諸行智慧，
X09n0240_p0047b08║次起其餘眾生有為善根諸行智慧。佛子！譬如大雲
X09n0240_p0047b09║雨一味水，隨諸眾生善根異故，所起宮殿種種不同；
X09n0240_p0047b10║如來大悲一味法雨，隨眾生器而有差別。佛子！是為
X09n0240_p0047b11║如來、應、正等覺出現第七相，菩薩摩訶薩應如是知。
X09n0240_p0047b12║第七、勝處。先成喻，喻佛勝緣。先濟德。文中，先正明；
X09n0240_p0047b13║後佛子！譬如下，牒以釋疑。先成由業成，法異由機
X09n0240_p0047b14║殊，不乖一味。
X09n0240_p0047b15║復次，佛子！譬如世界初欲成時，有大水生，徧滿三千
X09n0240_p0047b16║大千世界；生大蓮華，名：如來出現功德寶莊嚴；復覆
X09n0240_p0047b17║水上，光照十方一切世界。時，摩醯首羅、淨居天等見
X09n0240_p0047b18║是華已，即決定知於此劫中有爾所佛出興於世。佛
X09n0240_p0047b19║子！爾時，其中有風輪起，名：善淨光明，能成色界諸天
X09n0240_p0047b20║宮殿；有風輪起，名：淨光莊嚴，能成欲界諸天宮殿；有
X09n0240_p0047b21║風輪起，名：堅密無能壞，能成大小諸輪圍山及金剛
X09n0240_p0047b22║山；有風輪起，名：勝高，能成須彌山王；有風輪起，名：不
X09n0240_p0047b23║動，能成十大山王。何等為十？所謂：佉陀羅山、仙人山、
X09n0240_p0047b24║伏魔山、大伏魔山、持雙山、尼民陀羅山、目真鄰陀山、
X09n0240_p0047c01║摩訶目真鄰陀山、香山、雪山；有風輪起，名為：安住，能
X09n0240_p0047c02║成大地；有風輪起，名為：莊嚴，能成地天宮殿、龍宮殿、
X09n0240_p0047c03║乾闥婆宮殿；有風輪起，名：無盡藏，能成三千大千世
X09n0240_p0047c04║界一切大海；有風輪起，名：普光明藏，能成三千大千
X09n0240_p0047c05║世界諸摩尼寶；有風輪起，名：堅固根，能成一切諸如
X09n0240_p0047c06║意樹。佛子！大雲所雨一味之水無有分別，以眾生善
X09n0240_p0047c07║根不同故，風輪不同；風輪差別故，世界差別。
X09n0240_p0047c08║第八事別由因喻，喻佛成辦大事。德亦是德，殊由
X09n0240_p0047c09║智喻。喻中分三：初蓮華表佛。總中略無名出現者，
X09n0240_p0047c10║表佛現故。而言大者，準大悲經第三云有千葉故。
X09n0240_p0047c11║光照十方者，金色光也。言爾所佛者，有千枝華，表
X09n0240_p0047c12║千佛故，故劫名賢，賢善多故。餘多同此。二佛子爾
X09n0240_p0047c13║時下風輪起處者，即有力遙持，廣前建立風輪。二
X09n0240_p0047c14║佛大雲下結因有屬。
X09n0240_p0047c15║佛子！如來出現亦復如是，具足一切善根功德，放於
X09n0240_p0047c16║無上大智光明，名：不斷如來種不思議智，普照十方
X09n0240_p0047c17║一切世界，與諸菩薩一切如來灌頂之記，當成正覺，
X09n0240_p0047c18║出興於世。佛子！如來出現復有無上大智光明，名：清
X09n0240_p0047c19║淨離垢，能成如來無漏無盡智。復有無上大智光明，
X09n0240_p0047c20║名：普照，能成如來普入法界不思議智。復有無上大
X09n0240_p0047c21║智光明，名：持佛種性，能成如來不傾動力。復有無上
X09n0240_p0047c22║大智光明，名：逈出無能壞，能成如來無畏無壞智。復
X09n0240_p0047c23║有無上大智光明，名：一切神通，能成如來諸不共法、
X09n0240_p0047c24║一切智智。復有無上大智光明，名：出生變化，能成如
X09n0240_p0048a01║來令見聞親近所生善根不失壞智。復有無上大智
X09n0240_p0048a02║光明，名：普隨順，能成如來無盡福德智慧之身，為一
X09n0240_p0048a03║切眾生而作饒益。復有無上大智光明，名：不可究竟，
X09n0240_p0048a04║能成如來甚深妙智，隨所開悟，令三寶種永不斷絕。
X09n0240_p0048a05║復有無上大智光明，名：種種莊嚴，能成如來相好嚴
X09n0240_p0048a06║身，令一切眾生皆生歡喜。復有無上大智光明，名：不
X09n0240_p0048a07║可壞，能成如來法界、虗空界等殊勝壽命無有窮盡。
X09n0240_p0048a08║二、合中亦三：先、合蓮華表佛喻。於中一切善根功
X09n0240_p0048a09║德，合上大小遍滿，故於生生蓮華，謂不斷種性。普
X09n0240_p0048a10║照十方，合上光照十方。與諸菩薩下，合知佛當出。
X09n0240_p0048a11║第二、佛子下，合風輪起處喻。此十智光次第，合前
X09n0240_p0048a12║唯果德，能成通因果。又能成即實之權，所成唯差
X09n0240_p0048a13║別之德，故下結云同一體性。
X09n0240_p0048a14║佛子！如來大悲一味之水無有分別，以諸眾生欲樂
X09n0240_p0048a15║不同、根性各別，而起種種大智風輪，令諸菩薩成就
X09n0240_p0048a16║如來出現之法。佛子！一切如來同一體性，大智輪中
X09n0240_p0048a17║出生種種智慧光明。
X09n0240_p0048a18║第三含結因有屬，於中三：一結因，即能成之智，合
X09n0240_p0048a19║上一味之水風輪不同，此輪由一節水減一重輪
X09n0240_p0048a20║生，如澄水垽，令推能成由一味大悲。二佛子一切
X09n0240_p0048a21║下結果，即所成之大智，從一實智隨權而生，合上
X09n0240_p0048a22║風輪差別，故世界差別。
X09n0240_p0048a23║佛子！汝等應知，如來於一解脫味出生無量不可思
X09n0240_p0048a24║議種種功德，眾生念言：此是如來神力所造。佛子！此
X09n0240_p0048b01║非如來神力所造。佛子！乃至一菩薩不於佛所曾種
X09n0240_p0048b02║善根，能得如來少分智慧，無有是處；但以諸佛威德
X09n0240_p0048b03║力故，令諸眾生具佛功德，而佛如來無有分別、無成、
X09n0240_p0048b04║無壞、無有作者、亦無作法。佛子！是為如來、應、正等覺
X09n0240_p0048b05║出現第八相，菩薩摩訶薩應如是知。
X09n0240_p0048b06║三、結緣，即由眾生異合。上以眾生善根不同，兼釋
X09n0240_p0048b07║外疑。於中又三：初、牒前正理。一、解脫味，即能成之
X09n0240_p0048b08║水。水具二義：悲及解脫，二文影略；種種功德，通能、
X09n0240_p0048b09║所二智。二、眾生念言，舉外疑情。然感應之道，略有
X09n0240_p0048b10║三義：一、互相成，二、互相奪，三、緣成性空。今眾生以
X09n0240_p0048b11║緣奪因，純推佛力，失因緣義。三、佛子！此非下，如來
X09n0240_p0048b12║為釋。於中，初以因奪緣，一向言非；次但以下，為說
X09n0240_p0048b13║正義。初句因緣相成；後而佛下，有二義：一、成上因
X09n0240_p0048b14║緣，雖隨眾生，心無分別；三、成第三義，了性空故。緣
X09n0240_p0048b15║成故無成，無成故無壞。所成既空，何有能成作者
X09n0240_p0048b16║及作法耶？
X09n0240_p0048b17║復次，佛子！如依虗空起四風輪，能持水輪。何等為四？
X09n0240_p0048b18║一名、安住，二名、常住，三名、究竟，四名、堅固。此四風輪
X09n0240_p0048b19║能持水輪，水輪能持大地令不散壞。是故說：地輪依
X09n0240_p0048b20║水輪，水輪依風輪，風輪依虗空，處空無所依。雖無所
X09n0240_p0048b21║依，能令三千大千世界而能安住。
X09n0240_p0048b22║第九、四輪相倚喻。況佛體用依持德，亦廣建立風
X09n0240_p0048b23║之別義。喻中二：先明能持之風。有四者：一、一時持
X09n0240_p0048b24║水名安住，二、多時不動名常住，三、與劫齊量，四、體
X09n0240_p0048c01║性堅密。是以俱舍云：假使有一大諾建那，以金剛
X09n0240_p0048c02║輪奮威懸擊，金剛有碎，風輪無損。其量廣無數，厚
X09n0240_p0048c03║十六洛叉。彼但有一，與此不同。二、此四下，四輪相
X09n0240_p0048c04║依。準俱舍論，次上水輪，厚八洛叉。洛叉，億也。次上
X09n0240_p0048c05║更有金輪，厚三億二萬由旬。然其世界，或說三輪
X09n0240_p0048c06║成，謂風、水、金；或說五輪，謂下加虗空，上加大地。今
X09n0240_p0048c07║欲稱法合成四輪，則地中含金亦地故。
X09n0240_p0048c08║佛子！如來出現亦復如是，依無礙慧光明起佛四種
X09n0240_p0048c09║大智風輪，能持一切眾生善根。何等為四？所謂：普攝
X09n0240_p0048c10║眾生皆令歡喜大智風輪；建立正法令諸眾生皆生
X09n0240_p0048c11║愛樂大智風輪；守護一切眾生善根大智風輪；具一
X09n0240_p0048c12║切方便通達無漏界大智風輪。是為四。佛子！諸佛世
X09n0240_p0048c13║尊大慈救護一切眾生，大悲度脫一切眾生，大慈、大
X09n0240_p0048c14║悲普徧饒益，然大慈、大悲依大方便善巧，大方便、善
X09n0240_p0048c15║巧依如來出現，如來出現依無礙慧光明，無礙慧光
X09n0240_p0048c16║明無有所依。佛子！是為如來、應、正等覺出現第九相，
X09n0240_p0048c17║菩薩摩訶薩應如是知。
X09n0240_p0048c18║二、合中，先合能持四風：一、未信入者，以四攝、普攝
X09n0240_p0048c19║示以正理；二、已信愛者，建立教法；三、已入法者，令
X09n0240_p0048c20║其成行；四、已成行者，令其得果。二、佛子下，合四輪
X09n0240_p0048c21║相依：一、慈悲合地，能厚載故；二、方便合水，曲隨器
X09n0240_p0048c22║故；出現合風，力能持故；無礙合空，如空無礙故。故
X09n0240_p0048c23║淨名云：其無礙慧無若干故。
X09n0240_p0048c24║復次，佛子！譬如三千大千世界既成就已，饒益無量
X09n0240_p0049a01║種種眾生，所謂：水族眾生得水饒益，陸地眾生得地
X09n0240_p0049a02║饒益，宮殿眾生得宮殿饒益，虗空眾生得虗空饒益。
X09n0240_p0049a03║如來出現亦復如是，種種饒益無量眾生，所謂：見佛
X09n0240_p0049a04║生歡喜者，得歡喜益；住淨戒者，得淨戒益；住諸禪定
X09n0240_p0049a05║及無量者，得聖出世大神通益；住法門光明者，得因
X09n0240_p0049a06║果不壞益；住無所有光明者，得一切法不壞益。是故
X09n0240_p0049a07║說言：如來出現，饒益一切無量眾生。佛子！是為如來、
X09n0240_p0049a08║應、正等覺出現第十相，菩薩摩訶薩應如是知。
X09n0240_p0049a09║第十、大饒益喻，況佛利世德。別顯總中，一切眾生
X09n0240_p0049a10║各隨所宜而得受用。合中次第合前四益：見佛生
X09n0240_p0049a11║喜，如魚得潤故；戒如平地，萬善出生故；定如宮室，
X09n0240_p0049a12║得安息故；慧如虗空，不可壞故。於中二句：初不壞
X09n0240_p0049a13║事，後不壞理。
X09n0240_p0049a14║佛子！菩薩摩訶薩知如來出現，則知無量；知成就無
X09n0240_p0049a15║量行故，則知廣大；知周徧十方故，則知無來去；知離
X09n0240_p0049a16║生、住、滅故，則知無行、無所行；知離心、意、識故，則知無
X09n0240_p0049a17║身；知如虗空故，則知平等；知一切眾生皆無我故，則
X09n0240_p0049a18║知無盡；知徧一切剎無有盡故，則知無退；知盡後際
X09n0240_p0049a19║無斷絕故，則知無壞；知如來智無有對故，則知無二；
X09n0240_p0049a20║知平等觀察為、無為故，則知一切眾生皆得饒益，本
X09n0240_p0049a21║願迴向自在滿足故。
X09n0240_p0049a22║第三結成益中，有十一句各別結上十門，以九十
X09n0240_p0049a23║二句結第九門，故有十一：一多因出現故，二廣故
X09n0240_p0049a24║難受，三無生故無從，四非心識故思必發狂，五如
X09n0240_p0049b01║空故惑見雙忘，六平等無我故一味，七由無盡故
X09n0240_p0049b02║諸乘變化，八後際無斷故佛種不斷，九無對即無
X09n0240_p0049b03║礙慧，十為無為平等即攝三輪歸無礙慧，十一本
X09n0240_p0049b04║為眾生故令利益滿足。
X09n0240_p0049b05║爾時，普賢菩薩摩訶薩欲重明此義而說頌言：
X09n0240_p0049b06║十力大雄最無上，譬如虗空無等等，
X09n0240_p0049b07║境界廣大不可量，功德第一超世間。
X09n0240_p0049b08║第二、偈頌三十七頌，分三：初十四頌歎深許說；次
X09n0240_p0049b09║二十二頌頌上十喻；後一頌結說無盡，不頌上文。
X09n0240_p0049b10║今初，分二：前十一頌歎深難量；後三頌誡聽說。今
X09n0240_p0049b11║初，亦二：初偈總歎，頌前標告不思議言；後十別歎，
X09n0240_p0049b12║即次第頌前總結十一句，亦第九偈頌九十二句。
X09n0240_p0049b13║結既結喻，今此亦即通頌前喻，喻則性、相雙明。此
X09n0240_p0049b14║中多約性說，古性起彌，復有由
X09n0240_p0049b15║十力功德無邊量，心意思量所不及，
X09n0240_p0049b16║人中師子一法門，眾生億劫莫能知。
X09n0240_p0049b17║一、無邊量，即無量義。
X09n0240_p0049b18║十方國土碎為塵，或有算計知其數，
X09n0240_p0049b19║如來一毛功德量，千萬億劫無能說。
X09n0240_p0049b20║二、一毛叵量，即廣大義。
X09n0240_p0049b21║如人持尺量虗空，復有隨行計其數，
X09n0240_p0049b22║虗空邊際不可得，如來境界亦如是。
X09n0240_p0049b23║三、空際叵得，即無生義。唯此第三偈似頌第五如
X09n0240_p0049b24║空，第六偈似頌第三無生滅，然取義不同，故皆案
X09n0240_p0049c01║次。
X09n0240_p0049c02║或有能於剎那頃，悉知三世眾生心，
X09n0240_p0049c03║設經眾生數等劫，不能知佛一念性。
X09n0240_p0049c04║四、不能知者，離心識故。
X09n0240_p0049c05║譬如法界徧一切，不可見取為一切，
X09n0240_p0049c06║十力境界亦復然，徧於一切非一切。
X09n0240_p0049c07║五、徧於一切非一切者，即如空義。
X09n0240_p0049c08║真如離妄恒寂靜，無生無滅普周徧。
X09n0240_p0049c09║諸佛境界亦復然，體性平等不增減。
X09n0240_p0049c10║六、體性平等，即平等無我義。
X09n0240_p0049c11║譬如實際而非際，普在三世亦非普，
X09n0240_p0049c12║導師境界亦如是，徧於三世皆無礙。
X09n0240_p0049c13║七、前徧諸剎，此徧三世，文綺互耳。
X09n0240_p0049c14║法性無作無變易，猶如虗空本清淨，
X09n0240_p0049c15║諸佛性淨亦如是，本性非性離有無。
X09n0240_p0049c16║八無變易，故盡後際。
X09n0240_p0049c17║法性不在於言論，無說離說恒寂滅，
X09n0240_p0049c18║十力境界性亦然，一切文辭莫能辦。
X09n0240_p0049c19║九、離言說故，無二無對。
X09n0240_p0049c20║了知諸法性寂滅，如鳥飛空無有跡，
X09n0240_p0049c21║以本願力現色身，令見如來大神變。
X09n0240_p0049c22║十、本願現身，故能成益。
X09n0240_p0049c23║若有欲知佛境界，當淨其意如虗空。
X09n0240_p0049c24║遠離妄想及諸取，令心所向皆無礙。
X09n0240_p0050a01║是故佛子應善聽，我以少譬明佛境。
X09n0240_p0050a02║十力功德不可量，為悟眾生今略說。
X09n0240_p0050a03║導師所現於身業，語業心業諸境界，
X09n0240_p0050a04║轉妙法輪般涅槃，一切善根我今說。
X09n0240_p0050a05║第二誡聽許說中分二：初一誡聽勸修。淨意如空，
X09n0240_p0050a06║總以喻顯。下二句別顯。一離妄取，如彼淨空無雲
X09n0240_p0050a07║翳故，斯即真止。二觸境無滯，如彼淨空無障礙故，
X09n0240_p0050a08║斯則真觀。此觀不作意以照境，則所照無涯。此止
X09n0240_p0050a09║體性離而妄息，故諸取皆寂。若斯則不滯不瑩而
X09n0240_p0050a10║自淨矣。無淨之淨，則暗蹈佛境界矣。此為心要，請
X09n0240_p0050a11║後學思行。後二句許說分齊。於中初半偈結前生
X09n0240_p0050a12║後，後偈半正示分齊。牒舉十門，略無行者，二業攝
X09n0240_p0050a13║故。闕正覺者，導師中攝，或復略無。
X09n0240_p0050a14║譬如世界初安立，非一因緣而可成，
X09n0240_p0050a15║無量方便諸因緣，成此三千大千界。
X09n0240_p0050a16║如來出現亦如是，無量功德乃得成。
X09n0240_p0050a17║剎塵心念尚可知，十方生因莫能測。
X09n0240_p0050a18║譬如劫初雲澍雨，而起四種大風輪，
X09n0240_p0050a19║眾生善根菩薩力，成此三千各安住。
X09n0240_p0050a20║十方法雲亦如是，起智風輪清淨意，
X09n0240_p0050a21║昔所迴向諸眾生，普導令成無上果，
X09n0240_p0050a22║如有大雨名洪澍，無有處所能容受，
X09n0240_p0050a23║唯除世界將成時，清淨虗空大風力。
X09n0240_p0050a24║如來出現亦如是，普雨法雨充法界，
X09n0240_p0050b01║一切劣意無能持，唯除清淨廣大心。
X09n0240_p0050b02║譬如空中澍大雨，無所從來無所去，
X09n0240_p0050b03║作者受者悉亦然，自然如是普充洽。
X09n0240_p0050b04║十力法雨亦如是，無去無來無造作，
X09n0240_p0050b05║本行為因菩薩力，一切大心咸聽及。
X09n0240_p0050b06║譬如空雲澍大雨，一切無能數其滴，
X09n0240_p0050b07║唯除三千自在王，具功德力悉明了。
X09n0240_p0050b08║善逝法雨亦如是，一切眾生莫能測，
X09n0240_p0050b09║唯除於世自在人，明見如觀掌中寶。
X09n0240_p0050b10║譬如空雲澍大雨，能滅能起亦能斷，
X09n0240_p0050b11║一切珍寶悉能成，三千所有皆分別，
X09n0240_p0050b12║十力法雨亦如是，滅惑起善斷諸見。
X09n0240_p0050b13║一切智寶皆使成，眾生心樂悉分別，
X09n0240_p0050b14║譬如空中雨一味，隨其所雨各不同，
X09n0240_p0050b15║豈彼雨性有分別？然隨物異法如是。
X09n0240_p0050b16║如來法雨非一異，平等寂靜離分別，
X09n0240_p0050b17║然隨所化種種殊，自然如是無邊相。
X09n0240_p0050b18║譬如世界初成時，先成色界天宮殿，
X09n0240_p0050b19║次及欲天次人處，乾闥婆宮最後成，
X09n0240_p0050b20║如來出現亦如是，先起無邊菩薩行，
X09n0240_p0050b21║次化樂寂諸緣覺，次聲聞眾後眾生，
X09n0240_p0050b22║諸天初見蓮華瑞，知佛當出生歡喜，
X09n0240_p0050b23║水緣風力起世間，宮殿山川悉成立，
X09n0240_p0050b24║如來宿善大光明，巧別菩薩與其記，
X09n0240_p0050c01║所有智輪體皆淨，各能開示諸佛法。
X09n0240_p0050c02║譬如樹林依地有，地依於水得不壞，
X09n0240_p0050c03║水輪依風風依空，而其虗空無所依，
X09n0240_p0050c04║一切佛法依慈悲，慈悲復依方便立，
X09n0240_p0050c05║方便依智智依慧，無礙慧身無所依，
X09n0240_p0050c06║譬如世界既成立，一切眾生獲其利，
X09n0240_p0050c07║地水所住及空居，二足四足皆蒙益。
X09n0240_p0050c08║法王出現亦如是，一切眾生獲其利。
X09n0240_p0050c09║若有見聞及親近，悉使滅除諸惑惱。
X09n0240_p0050c10║第二、頌前十喻，即為十段：初喻四頌，以是總故，餘
X09n0240_p0050c11║九各二。今初，文二：前二頌總顯多緣，後二頌別顯
X09n0240_p0050c12║緣相。其第九喻合云方便依智者，智即頌前出現。
X09n0240_p0050c13║然初無礙慧是佛實智，中二皆權，於中智即知事，
X09n0240_p0050c14║方便隨機，合上即權實無礙，對初即悲智雙遊。
X09n0240_p0050c15║如來出現法無邊，世間迷惑莫能知，
X09n0240_p0050c16║為欲開悟諸含識，無譬喻中說其譬。
X09n0240_p0050c17║三，結說無盡。
X09n0240_p0050c18║佛子！諸菩薩摩訶薩應云何見如來、應、正等覺身？
X09n0240_p0050c19║第二別答出現九門，先明身業，後八依故。長行中
X09n0240_p0050c20║二：先標舉。
X09n0240_p0050c21║佛子！諸菩薩摩訶薩應於無量處見如來身。何以故？
X09n0240_p0050c22║諸菩薩摩訶薩不應於一法、一事、一身、一國土、一眾
X09n0240_p0050c23║生見於如來，應徧一切處見於如來。
X09n0240_p0050c24║後釋相。於中三：初就法總明，次約喻別顯，後就法
X09n0240_p0051a01║總結。然總中五遍，通喻中十身，結中十句。別結十
X09n0240_p0051a02║喻，亦同前出現。今初，有四：一、總教廣見；二、何以故，
X09n0240_p0051a03║徵其所由；三、諸菩薩下，反釋所以；四、應徧一切下，
X09n0240_p0051a04║順以結酬。就反釋中，總舉五法。法是所知法界及
X09n0240_p0051a05║調伏法，事是調伏眾行事故。晉經名行身即是正，
X09n0240_p0051a06║國土是依，生是所化。四、順結中，應飜上五，成五無
X09n0240_p0051a07║量界。身為能徧，四為所遍：一、遍法界，二、遍調伏界，
X09n0240_p0051a08║三、調伏加行界，四、遍世界，五、遍眾生界。唯有五界，
X09n0240_p0051a09║非是略也。第二、佛子！譬如下，約喻別顯中，明如來
X09n0240_p0051a10║出現有十種身：一、周遍十方身，二、無著無礙身，三、
X09n0240_p0051a11║普入成益身，四、平等隨應身，五、無生潛益身，六、圓
X09n0240_p0051a12║迴等住身，七、無心普應身，八、窮盡後際身，九、嚴剎
X09n0240_p0051a13║益生身，十、嚴好滿願身。此即八地十身，而為次不
X09n0240_p0051a14║同：一、法身，二、智身，三、威勢，四、菩提，五、莊嚴，六、意生，
X09n0240_p0051a15║七、化，八、力持，九、福德，十、願。四、是菩提者，初成先照，
X09n0240_p0051a16║故偈云日月出現故。五、莊嚴者，一一毛孔隨好光
X09n0240_p0051a17║明以莊嚴故。餘文並顯。顯此十身，舉十喻況。一一
X09n0240_p0051a18║喻中，文各有三，謂喻、合、結。
X09n0240_p0051a19║佛子！譬如虗空徧至一切色、非色處，非至、非不至。何
X09n0240_p0051a20║以故？虗空無身故。如來身亦復如是，徧一切處、徧一
X09n0240_p0051a21║切眾生、徧一切法、徧一切國土，非至、非不至。何以故？
X09n0240_p0051a22║如來身無身故，為眾生故示現其身。佛子！是為如來
X09n0240_p0051a23║身第一相，諸菩薩摩訶薩應如是見。
X09n0240_p0051a24║今初，虗空周遍喻，況周遍十方身故。下結云：以其
X09n0240_p0051b01║心無量遍十方故。喻中，先直示，後徵釋。徵云：至、不
X09n0240_p0051b02║至別，何得俱耶？以一無身釋上二義。由無身故，無
X09n0240_p0051b03║可得至；亦以無故，無所不至。如色中空，空若有身，
X09n0240_p0051b04║身即質聚，便礙於色；如鐵入水，水不入鐵。今由無
X09n0240_p0051b05║身故，遍入色中，法準喻知。此以事空以況理空，理
X09n0240_p0051b06║空即是法身。故經偈云：佛以法為身，清淨如虗空。
X09n0240_p0051b07║故為眾生下，此釋外疑。
X09n0240_p0051b08║復次，佛子！譬如虗空寬廣非色，而能顯現一切諸色，
X09n0240_p0051b09║而彼虗空無有分別亦無戲論。如來身亦復如是，以
X09n0240_p0051b10║智光明普照明故，令一切眾生世、出世間諸善根業
X09n0240_p0051b11║皆得成就，而如來身無有分別亦無戲論。何以故？從
X09n0240_p0051b12║本已來，一切執著、一切戲論皆永斷故。佛子！是為如
X09n0240_p0051b13║來身第二相，諸菩薩摩訶薩應如是見。
X09n0240_p0051b14║第二、空無分別喻，況無著無礙身故。結云：所行無
X09n0240_p0051b15║礙，如虗空故。空無分別，不礙顯色；智無分別，不礙
X09n0240_p0051b16║利生。
X09n0240_p0051b17║復次，佛子！譬如日出於閻浮提，無量眾生皆得饒益，
X09n0240_p0051b18║所謂：破闇作明，變濕令燥，生長草木，成熟穀稼，廓徹
X09n0240_p0051b19║虗空，開敷蓮華，行者見道，居者辦業。何以故？日輪普
X09n0240_p0051b20║放無量光故。佛子！如來智日亦復如是，以無量事普
X09n0240_p0051b21║益眾生，所謂：滅惡生善，破愚為智，大慈救護，大悲度
X09n0240_p0051b22║脫。令其增長根、力、覺分，令生深信捨離濁心，令得見
X09n0240_p0051b23║聞不壞因果，令得天眼見歿生處，令心無礙不壞善
X09n0240_p0051b24║根，令智修明開敷覺華，令其發心成就本行。何以故？
X09n0240_p0051c01║如來廣大智慧日身放無量光普照耀故。佛子！是為
X09n0240_p0051c02║如來身第三相，諸菩薩摩訶薩應如是見。
X09n0240_p0051c03║第三、日光饒益喻，喻普入成益，身普入法界故。喻、
X09n0240_p0051c04║合皆有總、別、釋。成、合中，別內有十種益，合前八句：
X09n0240_p0051c05║初二、合初句，世、出世異故；三、拔四流之苦與出世
X09n0240_p0051c06║之樂，拯二乘沉定水之苦與菩提樂，皆樂濕令燥
X09n0240_p0051c07║之義；四、道品通長二乘草木。五、信有二義：一、成上
X09n0240_p0051c08║義，信能增長一切法故；二、合成熟，信能必到如來
X09n0240_p0051c09║地故。六、七二句合廓徹虗空：一、得見聞四諦因果
X09n0240_p0051c10║智；二、得三明十力智，如空有日，廓淨照徹故。八、有
X09n0240_p0051c11║二義：令心無礙，成上徹空；不壞善根，成下蓮華。如
X09n0240_p0051c12║赤蓮華，不得日光，翳死無疑；二乘善根，若遇智日，
X09n0240_p0051c13║則便不壞。九、正合開華，上已開不壞，今未開令開。
X09n0240_p0051c14║十、合後二句：發菩提心，即見大道；成就本行，是辦
X09n0240_p0051c15║家業。
X09n0240_p0051c16║復次，佛子！譬如日出於閻浮提，先照一切須彌山等
X09n0240_p0051c17║諸大山王，次照黑山，次照高原，然後普照一切大地。
X09n0240_p0051c18║日不作念：我先照此，後照於彼。但以山地有高下故，
X09n0240_p0051c19║照有先後。如來、應、正等覺亦復如是，成就無邊法界
X09n0240_p0051c20║智輪，常放無礙智慧光明，先照菩薩摩訶薩等諸大
X09n0240_p0051c21║山王，次照緣覺，次照聲聞，次照決定善根眾生，隨其
X09n0240_p0051c22║心器示廣大智，然後普照一切眾生，乃至邪定亦皆
X09n0240_p0051c23║普及，為作未來利益因緣令成熟故。而彼如來大智
X09n0240_p0051c24║日光不作是念：我當先照菩薩大行，乃至後照邪定
X09n0240_p0052a01║眾生。但放光明平等普照，無礙無障，無所分別。
X09n0240_p0052a02║第四日光等照喻，喻平等隨應身，由住真際故無
X09n0240_p0052a03║私平等。文中二：先正喻，後重舉釋疑。前中黑山喻
X09n0240_p0052a04║緣覺者，無法空之光故、不出功德故，不同菩薩十
X09n0240_p0052a05║大山王表十地故。高原喻聲聞者，不生佛法蓮華
X09n0240_p0052a06║故。大地一種通含三聚，取決定生處喻正定聚，得
X09n0240_p0052a07║緣方生喻不定聚，砂鹵等地喻邪定聚，然亦不捨
X09n0240_p0052a08║故皆等照。
X09n0240_p0052a09║佛子！譬如日、月隨時出現，大山、幽谷普照無私。如來
X09n0240_p0052a10║智慧亦復如是，普照一切無有分別，隨諸眾生根欲
X09n0240_p0052a11║不同，智慧光明種種有異。佛子！是為如來身第四相，
X09n0240_p0052a12║諸菩薩摩訶薩應如是見。
X09n0240_p0052a13║後釋疑云：日光是一，佛智萬殊，豈為同喻？釋云：豈
X09n0240_p0052a14║不向說但隨山地有高下耶？故知但隨眾生智慧
X09n0240_p0052a15║不同，佛無私智無若干也。未違前喻。又既約機說
X09n0240_p0052a16║異，照高未能兼下，照下而猶照高。又若捨化，先捨
X09n0240_p0052a17║於小，次捨於中，唯菩薩高山盡日蒙照。思之。
X09n0240_p0052a18║復次，佛子！譬如日出，生盲眾生無眼根故，未曾得見；
X09n0240_p0052a19║雖未曾見，然為日光之所饒益。何以故？因此得知晝
X09n0240_p0052a20║夜時節，受用種種衣服、飲食，令身調適，離眾患故。
X09n0240_p0052a21║第五日益生盲喻，喻佛無生潛益身。有目者覩，非
X09n0240_p0052a22║是獨為生盲不見，亦未曾滅，以潛益故。
X09n0240_p0052a23║如來智日亦復如是，無信、無解、毀戒、毀見、邪命自活、
X09n0240_p0052a24║生盲之類，無信眼故，不見諸佛智慧日輪。雖不見佛
X09n0240_p0052b01║智慧日輪，亦為智日之所饒益。何以故？以佛威力，令
X09n0240_p0052b02║彼眾生所有身苦及諸煩惱、未來苦因皆消滅故。
X09n0240_p0052b03║合中二：先略，後廣。略中五事皆盲，而無信為總，故
X09n0240_p0052b04║云無信眼故。此即涅槃闡提三罪。無信斷善，即一
X09n0240_p0052b05║闡提。無解毀見，即謗方等。毀戒邪命，即犯四重禁、
X09n0240_p0052b06║作五逆罪。此四至惡猶有佛性，亦為饒益令離苦
X09n0240_p0052b07║集。
X09n0240_p0052b08║佛子！如來有光明，名：積集一切功德；有光明，名：普照
X09n0240_p0052b09║一切；有光明，名：清淨自在照；有光明，名：出大妙音；有
X09n0240_p0052b10║光明，名：普解一切語言法令他歡喜；有光明，名：示現
X09n0240_p0052b11║永斷一切疑自在境界；有光明，名：無住智自在普照；
X09n0240_p0052b12║有光明，名：永斷一切戲論自在智；有光明，名：隨所應
X09n0240_p0052b13║出妙音聲；有光明，名：出清淨自在音莊嚴國土成熟
X09n0240_p0052b14║眾生。佛子！如來一一毛孔放如是等千種光明，五百
X09n0240_p0052b15║光明普照下方，五百光明普照上方種種剎中種種
X09n0240_p0052b16║佛所諸菩薩眾。
X09n0240_p0052b17║後廣顯中二：先能益光，後所益眾。今初，二：先列十
X09n0240_p0052b18║光，後結分齊。今初，十中，初三成二莊嚴慧中二句：
X09n0240_p0052b19║一、普照事，一、照淨理。次三成三慧：初二成聞慧，後
X09n0240_p0052b20║一成思修。後四成四智：大圓鏡智，無住普照故；平
X09n0240_p0052b21║等性智，絕戲論故；妙觀察智，隨應演故；成所作智，
X09n0240_p0052b22║嚴土化生故。佛子下，結數分齊，以日有千光，故結
X09n0240_p0052b23║云千，實乃無數。五百照下者，五位自分故。五百照
X09n0240_p0052b24║上者，五位勝進故。
X09n0240_p0052c01║其菩薩等見此光明，一時皆得如來境界，十頭、十眼、
X09n0240_p0052c02║十耳、十鼻、十舌、十身、十手、十足、十地、十智，皆悉清淨。
X09n0240_p0052c03║彼諸菩薩先所成就諸處、諸地，見彼光明轉更清淨，
X09n0240_p0052c04║一切善根皆悉成熟，趣一切智；住二乘者，滅一切垢；
X09n0240_p0052c05║其餘一分生盲眾生，身既快樂，心亦清淨，柔輭調伏，
X09n0240_p0052c06║堪修念智。
X09n0240_p0052c07║二所益中有四：初益菩薩，二益二乘，三益生盲，四
X09n0240_p0052c08║益惡趣。菩薩有二種益：一益圓機頓證佛境，二益
X09n0240_p0052c09║權機令熟趣實。諸處謂五眼等，諸地謂種性地等。
X09n0240_p0052c10║地獄、餓鬼、畜生諸趣所有眾生，皆得快樂，解脫眾苦，
X09n0240_p0052c11║命終皆生天上、人間。佛子！彼諸眾生不覺不知以何
X09n0240_p0052c12║因緣、以何神力而來生此？彼生盲者作如是念：我是
X09n0240_p0052c13║梵天！我是梵化！是時，如來住普自在三昧，出六十種
X09n0240_p0052c14║妙音而告之言：汝等非是梵天，亦非梵化，亦非帝釋
X09n0240_p0052c15║護世所作，皆是如來威神之力。彼諸眾生聞是語已，
X09n0240_p0052c16║以佛神力，皆知宿命，生大歡喜；心歡喜故，自然而出
X09n0240_p0052c17║優曇華雲、香雲、音樂雲、衣雲、蓋雲、幢雲、旛雲、末香雲、
X09n0240_p0052c18║寶雲、師子幢半月樓閣雲、歌詠讚歎雲、種種莊嚴雲，
X09n0240_p0052c19║皆以尊重心供養如來。何以故？此諸眾生得淨眼故，
X09n0240_p0052c20║如來與彼授阿耨多羅三藐三菩提記。佛子！如來智
X09n0240_p0052c21║日如是利益生盲眾生，令得善根，具足成熟。佛子！是
X09n0240_p0052c22║為如來身第五相，諸菩薩摩訶薩應如是見。
X09n0240_p0052c23║四、地獄下，光益惡趣。文有六段：一、拔苦與樂；二、佛
X09n0240_p0052c24║子下，因起邪見；三、是時下，慈音示正；四、彼諸下，迴
X09n0240_p0053a01║邪報恩；五、如來下，佛與授記；六、佛子下，結光利益。
X09n0240_p0053a02║此中諸益多同隨好。
X09n0240_p0053a03║復次，佛子！譬如月輪，有四奇特未曾有法。何等為四？
X09n0240_p0053a04║一者、暎蔽一切星宿光明；二者、隨逐於時，示現虧盈；
X09n0240_p0053a05║三者、於閻浮提澄淨水中，影無不現；四者、一切見者
X09n0240_p0053a06║皆對目前，而此月輪無有分別、無有戲論。佛子！如來
X09n0240_p0053a07║身月亦復如是，有四奇特未曾有法。何等為四？所謂：
X09n0240_p0053a08║暎蔽一切聲聞、獨覺、學、無學眾；隨其所宜，示現壽命
X09n0240_p0053a09║修短不同，而如來身無有增減；一切世界淨心眾生
X09n0240_p0053a10║菩提器中，影無不現；一切眾生有瞻對者，皆謂如來
X09n0240_p0053a11║唯現我前；隨其心樂而為說法，隨其地位令得解脫，
X09n0240_p0053a12║隨所應化令見佛身，而如來身無有分別、無有戲論，
X09n0240_p0053a13║所作利益皆得究竟。佛子！是為如來身第六相，諸菩
X09n0240_p0053a14║薩摩訶薩應如是見。
X09n0240_p0053a15║第六、月光奇特喻，喻佛圓迴等住身，謂等住三世
X09n0240_p0053a16║無增減故。合中四法者：一、圓智暎二乘；二、常身示
X09n0240_p0053a17║延促；三、由器見有無；四、所見無向背。初及後二皆
X09n0240_p0053a18║圓迴義。菩提器者，堪受菩提之人覩意生身，若心
X09n0240_p0053a19║海澄清妄念都寂，則真見佛矣。
X09n0240_p0053a20║復次，佛子！譬如三千大千世界大梵天王，以少方便，
X09n0240_p0053a21║於大千世界普現其身，一切眾生皆見梵王現在已
X09n0240_p0053a22║前，而此梵王亦不分身、無種種身。佛子！諸佛如來亦
X09n0240_p0053a23║復如是，無有差別、無有戲論，亦不分身、無種種身，而
X09n0240_p0053a24║隨一切眾生心樂示現其身，亦不作念現若干身。佛
X09n0240_p0053b01║子！是為如來身第七相，諸菩薩摩訶薩應如是見。
X09n0240_p0053b02║第七、梵王普現喻，喻佛無心普應，身不分而遍故。
X09n0240_p0053b03║復次，佛子！譬如醫王善知眾藥及諸呪論，閻浮提中
X09n0240_p0053b04║諸所有藥用無不盡，復以宿世諸善根力、大明呪力
X09n0240_p0053b05║為方便故，眾生見者病無不愈。彼大醫王知命將終，
X09n0240_p0053b06║作是念言：我命終後，一切眾生無所依怙，我今宜應
X09n0240_p0053b07║為現方便。是時，醫王合藥塗身，明呪力持，令其終後
X09n0240_p0053b08║身不分散、不萎、不枯，威儀視聽與本無別，凡所療治
X09n0240_p0053b09║悉得除瘥。
X09n0240_p0053b10║第八、醫王延壽喻，喻佛窮盡後際身。喻中二：先彰
X09n0240_p0053b11║現德；後彼大下，況力持身。
X09n0240_p0053b12║佛子！如來、應、正等覺無上醫王亦復如是，於無量百
X09n0240_p0053b13║千億那由他劫，鍊治法藥已得成就，修學一切方便
X09n0240_p0053b14║善巧大明呪力皆到彼岸，善能除滅一切眾生諸煩
X09n0240_p0053b15║惱病及住壽命；經無量劫，其身清淨，無有思慮，無有
X09n0240_p0053b16║動用，一切佛事未嘗休息；眾生見者，諸煩惱病悉得
X09n0240_p0053b17║消滅。佛子！是為如來身第八相，諸菩薩摩訶薩應如
X09n0240_p0053b18║是見。
X09n0240_p0053b19║次合中亦二：初合現德。初合用藥無不盡，次修學
X09n0240_p0053b20║下合況力為方便，後善能下合見者病愈，一一及
X09n0240_p0053b21║住下合況力持身，用前況藥持住多劫故。
X09n0240_p0053b22║復次，佛子！譬如大海有大摩尼寶，名：集一切光明毗
X09n0240_p0053b23║盧遮那藏。若有眾生觸其光者，悉同其色；若有見者，
X09n0240_p0053b24║眼得清淨。隨彼光明所照之處，雨摩尼寶，名為：安樂，
X09n0240_p0053c01║令諸眾生離苦調適。佛子！諸如來身亦復如是，為大
X09n0240_p0053c02║寶聚一切功德大智慧藏。若有眾生觸佛身寶智慧
X09n0240_p0053c03║光者，同佛身色；若有見者，法眼清淨。隨彼光明所照
X09n0240_p0053c04║之處，令諸眾生離貧窮苦，乃至具足佛菩提樂。佛子！
X09n0240_p0053c05║如來法身無所分別亦無戲論，而能普為一切眾生
X09n0240_p0053c06║作大佛事。佛子！是為如來身第九相，諸菩薩摩訶薩
X09n0240_p0053c07║應如是見。
X09n0240_p0053c08║第九摩尼利物喻，喻佛嚴剎利生身，雨寶利物即
X09n0240_p0053c09║嚴剎故。
X09n0240_p0053c10║復次，佛子！譬如大海有大如意摩尼寶王，名：一切世
X09n0240_p0053c11║間莊嚴藏，具足成就百萬功德，隨所住處，令諸眾生
X09n0240_p0053c12║災患消除、所願滿足；然此如意摩尼寶王，非少福眾
X09n0240_p0053c13║生所能得見。
X09n0240_p0053c14║第十寶王滿願喻，喻佛相嚴滿願身。
X09n0240_p0053c15║如來身如意寶王亦復如是，名為：能令一切眾生皆
X09n0240_p0053c16║悉歡喜；若有見身、聞名、讚德，悉令永離生死苦患；假
X09n0240_p0053c17║使一切世界一切眾生，一時專心欲見如來，悉令得
X09n0240_p0053c18║見，所願皆滿。佛子！佛身非是少福眾生所能得見，唯
X09n0240_p0053c19║除如來自在神力所應調伏。若有眾生因見佛身，更
X09n0240_p0053c20║種善根，乃至成熟；為成熟故，乃令得見如來身耳。佛
X09n0240_p0053c21║子！是為如來身第十相，諸菩薩摩訶薩應如是見。
X09n0240_p0053c22║次合中，先正合；後佛子！佛身下，釋疑。於中，初雖合
X09n0240_p0053c23║喻，已是釋疑。謂有疑云：若念皆見，今何不見？故云
X09n0240_p0053c24║少福不見。次疑云：亦有貧下，薄福，何以得見？釋云：
X09n0240_p0054a01║除可調伏。
X09n0240_p0054a02║以其心無量徧十方故，所行無礙如虗空故，普入法
X09n0240_p0054a03║界故，住真實際故，無生無滅故，等住三世故，永離一
X09n0240_p0054a04║切分別故，住盡後際誓願故，嚴淨一切世界故，莊嚴
X09n0240_p0054a05║一一佛身故。
X09n0240_p0054a06║第三、就法總結十句，次第結有十身。
X09n0240_p0054a07║爾時，普賢菩薩摩訶薩欲重宣此義而說頌言：
X09n0240_p0054a08║第二頌中有二十偈，次第頌喻，喻合二偈。
X09n0240_p0054a09║譬如虗空徧十方，若色非色有非有，
X09n0240_p0054a10║三世眾生身國土，如是普在無邊際。
X09n0240_p0054a11║諸佛真身亦如是，一切法界無不徧，
X09n0240_p0054a12║不可得見不可取，為化眾生而現形。
X09n0240_p0054a13║初，虗空周遍喻。
X09n0240_p0054a14║譬如虗空不可取，普使眾生造眾業，
X09n0240_p0054a15║不念我今何所作？云何我作為誰作？
X09n0240_p0054a16║諸佛身業亦如是，普使群生修善法，
X09n0240_p0054a17║如來未曾有分別，我今於彼種種作。
X09n0240_p0054a18║二，空無分別喻。
X09n0240_p0054a19║譬如日出閻浮提，光明破闇悉無餘，
X09n0240_p0054a20║山樹池蓮地眾物，種種品類皆蒙益。
X09n0240_p0054a21║諸佛日出亦如是，生長人天眾善行，
X09n0240_p0054a22║永除癡闇得智明，恒受尊榮一切樂。
X09n0240_p0054a23║三，日光饒益喻。
X09n0240_p0054a24║譬如日光出現時，先照山王次餘山，
X09n0240_p0054b01║後照高原及大地，而日未始有分別。
X09n0240_p0054b02║善逝光明亦如是，先照菩薩次緣覺，
X09n0240_p0054b03║後照聲聞及眾生，而佛本來無動念。
X09n0240_p0054b04║四，日光等照喻。
X09n0240_p0054b05║譬如生盲不見日，日光亦為作饒益，
X09n0240_p0054b06║令知時節受飲食，永離眾患身安隱。
X09n0240_p0054b07║無信眾生不見佛，而佛亦為興義利，
X09n0240_p0054b08║聞名及以觸光明，因此乃至得菩提。
X09n0240_p0054b09║五日，益生盲喻。
X09n0240_p0054b10║譬如淨月在虗空，能蔽眾生示盈缺，
X09n0240_p0054b11║一切水中皆現影，諸有觀瞻悉對前。
X09n0240_p0054b12║如來淨月亦復然，能蔽餘乘示修短，
X09n0240_p0054b13║普現天人淨心水，一切皆謂對其前。
X09n0240_p0054b14║六、月光奇特喻
X09n0240_p0054b15║譬如梵王住自宮，普現三千諸梵處，
X09n0240_p0054b16║一切人天咸得見，實不分身向於彼。
X09n0240_p0054b17║諸佛現身亦如是，一切十方無不徧，
X09n0240_p0054b18║其身無數不可稱，亦不分身不分別。
X09n0240_p0054b19║七，梵王普現喻。
X09n0240_p0054b20║如有醫王善方術，若有見者病皆愈。
X09n0240_p0054b21║命雖已盡藥塗身，令其作務悉如初。
X09n0240_p0054b22║最勝醫王亦如是，具足方便一切智，
X09n0240_p0054b23║以昔妙行現佛身，眾生見者煩惱滅。
X09n0240_p0054b24║八，醫王延壽喻。
X09n0240_p0054c01║譬如海中有寶王，普出無量諸光明，
X09n0240_p0054c02║眾生觸者同其色，若有見者眼清淨，
X09n0240_p0054c03║最勝寶王亦如是，觸其光者悉同色。
X09n0240_p0054c04║若有得見五眼開，破諸塵闇住佛地。
X09n0240_p0054c05║九，摩尼利物喻。
X09n0240_p0054c06║譬如如意摩尼寶，隨有所求皆滿足，
X09n0240_p0054c07║少福眾生不能見，非是寶王有分別。
X09n0240_p0054c08║善逝寶王亦如是，悉滿所求諸欲樂，
X09n0240_p0054c09║無信眾生不見佛，非是善逝心棄捨。
X09n0240_p0054c10║十，寶王滿願喻。
X09n0240_p0054c11║
X09n0240_p0054c12║大方廣佛華嚴經綱要卷第五十