X09n0240_p0054c13║
X09n0240_p0054c14║
X09n0240_p0054c15║
X09n0240_p0054c16║大方廣佛華嚴經綱要卷第五十一
X09n0240_p0054c17║于闐國三藏沙門實叉難陀　譯經
X09n0240_p0054c18║清涼山大華嚴寺沙門澄觀　疏義
X09n0240_p0054c19║明匡山法雲寺憨山沙門德清提挈
X09n0240_p0054c20║如來出現品第三十七之二
X09n0240_p0054c21║佛子！菩薩摩訶薩應云何知如來、應、正等覺音聲？佛
X09n0240_p0054c22║子！菩薩摩訶薩應知如來音聲徧至，普徧無量諸音
X09n0240_p0054c23║聲故；應知如來音聲隨其心樂皆令歡喜，說法明了
X09n0240_p0054c24║故；應知如來音聲隨其信解皆令歡喜，心得清涼故；
X09n0240_p0055a01║應知如來音聲化不失時，所應聞者無不聞故；應知
X09n0240_p0055a02║如來音聲無生滅，如呼響故；應知如來音聲無主，修
X09n0240_p0055a03║習一切業所起故；應知如來音聲甚深，難可度量故；
X09n0240_p0055a04║應知如來音聲無邪曲，法界所生故；應知如來音聲
X09n0240_p0055a05║無斷絕，普入法界故；應知如來音聲無變易，至於究
X09n0240_p0055a06║竟故。
X09n0240_p0055a07║第三、出現語業長行，有標、釋、結。釋中三：初、就法略
X09n0240_p0055a08║說；二、約喻廣說；三、以法通結。文有十音以顯無盡，
X09n0240_p0055a09║各上句標，下句釋。一、普遍者，即隨類音。然有二義：
X09n0240_p0055a10║一、約體廣，無聲不至，故云普遍無量音聲。斯則人
X09n0240_p0055a11║天等異，萬類齊聞。上云：眾生隨類各得解。二者、隨
X09n0240_p0055a12║前一一之音，皆能獨遍，如目連不究其邊。二、隨樂
X09n0240_p0055a13║欲音，謂趣舉一一類音，能隨樂欲說種種法。上經
X09n0240_p0055a14║云：如來於一語言中，演說無邊契經海。又云：佛以
X09n0240_p0055a15║一妙音，周聞十方國，眾音悉具足，法雨皆充遍。通
X09n0240_p0055a16║證前之二義。三、隨根解音，謂即上說中隨說一法，
X09n0240_p0055a17║大小各聞，故云隨其信解。寶積云：佛以一音演說
X09n0240_p0055a18║法，眾生各各隨所解。四、隨時音，謂即上大小之法，
X09n0240_p0055a19║令聞皆自在，故云不失時。又兼隨聞一法，欣憂不
X09n0240_p0055a20║同。寶積云：或有恐畏或歡喜。上四多約即體之用
X09n0240_p0055a21║是圓音義，後六多約即用之體顯一音義，謂：五、外
X09n0240_p0055a22║隨緣叩，我無生滅；六、內集緣成，何有主宰？七、甚深
X09n0240_p0055a23║者，欲言其一，則萬類殊應；欲言其異，一體無生。又
X09n0240_p0055a24║欲言其一，隨一音中能具多音，故上云：一切眾生
X09n0240_p0055b01║語言法，一言演說盡無餘。欲言其異，即上多音唯
X09n0240_p0055b02║令聞一，故下喻云：譬如天鼓發種種聲，懈怠諸天
X09n0240_p0055b03║唯聞無常覺悟之音。故甚深也。八、純稱法界；九、橫
X09n0240_p0055b04║入無斷；十、豎歸一極。此十圓融一味，是如來圓音。
X09n0240_p0055b05║是知或謂無聲，隨叩發響；或謂唯一直聲，無宮商
X09n0240_p0055b06║等異，皆大地之一塵耳。
X09n0240_p0055b07║佛子！菩薩摩訶薩應知如來音聲非量、非無量，非主、
X09n0240_p0055b08║非無主，非示、非無示。
X09n0240_p0055b09║第二約喻廣說中三：初結前生後，次徵，後釋。今初
X09n0240_p0055b10║收上十聲，要不出三：約相則廣無量，約體則無主
X09n0240_p0055b11║宰，約用則有顯示。今並雙非以顯中道，謂莫窮其
X09n0240_p0055b12║邊故非量，隨機隨時有聞不聞故非無量，多緣集
X09n0240_p0055b13║故非有主，純一法界生故非無主，當體無生故無
X09n0240_p0055b14║能示，巧顯義理故非無示。更以四句明體用無礙，
X09n0240_p0055b15║謂：一、以用從體，由體無不在故，能令上十類皆遍
X09n0240_p0055b16║一切，非唯遍聲，亦遍一切時、處、眾生、如來、法界等。
X09n0240_p0055b17║雖復於色等皆遍，恒不雜亂。若不等遍，知音非圓。
X09n0240_p0055b18║若由等遍，失其音曲，則圓非音。今不壞曲而等遍，
X09n0240_p0055b19║不動變而差韻，方成圓音。二、以體從用，其一一音
X09n0240_p0055b20║皆具含真性。三、用即體故，上十類聲皆不可得，唯
X09n0240_p0055b21║第一義永離所執，故法螺恒震，妙音常寂，名寂靜
X09n0240_p0055b22║音。如空谷響，有百即虗。若不即虗，非但失於一音，
X09n0240_p0055b23║亦不得圓融自在。四、體即用故，寂而恒宣。若天鼓
X09n0240_p0055b24║無心而應一切，長風隨竅，萬吹不同。若不遍同，非
X09n0240_p0055c01║但失於能圓，亦非真一梵音。隨緣自在，名為如來
X09n0240_p0055c02║圓音、妙音，非是心識思量境界。
X09n0240_p0055c03║何以故？佛子！譬如世界將欲壞時，無主、無作，法爾而
X09n0240_p0055c04║出四種音聲。其四者何？一曰：汝等當知初禪安樂，離
X09n0240_p0055c05║諸欲惡，超過欲界。眾生聞已，自然而得成就初禪，捨
X09n0240_p0055c06║欲界身，生於梵天。二曰：汝等當知二禪安樂，無覺、無
X09n0240_p0055c07║觀，超於梵天。眾生聞已，自然而得成就二禪，捨梵天
X09n0240_p0055c08║身，生光音天。三曰：汝等當知三禪安樂，無有過失，超
X09n0240_p0055c09║光音天。眾生聞已，自然而得成就三禪，捨光音身，生
X09n0240_p0055c10║徧淨天。四曰：汝等當知四禪寂靜，超徧淨天。眾生聞
X09n0240_p0055c11║已，自然而得成就四禪，捨徧淨身，生廣果天。是為四。
X09n0240_p0055c12║佛子！此諸音聲無主、無作，但從眾生諸善業力之所
X09n0240_p0055c13║出生。佛子！如來音聲亦復如是，無主、無作，無有分別，
X09n0240_p0055c14║非入、非出，但從如來功德法力出於四種廣大音聲。
X09n0240_p0055c15║其四者何？一曰：汝等當知一切諸行皆悉是苦，所謂：
X09n0240_p0055c16║地獄苦、畜生苦、餓鬼苦、無福德苦、著我我所苦、作諸
X09n0240_p0055c17║惡行苦。欲生人、天，當種善根；生人、天中，離諸難處。眾
X09n0240_p0055c18║生聞已，捨離顛倒，修諸善行，離諸難處，生人天中。二
X09n0240_p0055c19║曰：汝等當知，一切諸行，眾苦熾然，如熱鐵丸，諸行無
X09n0240_p0055c20║常，是磨滅法，涅槃寂靜，無為安樂，遠離熾然，消諸熱
X09n0240_p0055c21║惱；眾生聞已，勤修善法，於聲聞乘得隨順音聲忍。三
X09n0240_p0055c22║曰：汝等當知，聲聞乘者，隨他語解，智慧狹劣，更有上
X09n0240_p0055c23║乘，名獨覺乘，悟不由師，汝等應學；樂勝道者，聞此音
X09n0240_p0055c24║已，捨聲聞道，修獨覺乘。四曰：汝等當知，過二乘位，更
X09n0240_p0056a01║有勝道，名為大乘，菩薩所行，順六波羅蜜，不斷菩薩
X09n0240_p0056a02║行，不捨菩提心，處無量生死而不疲厭；過於二乘，名
X09n0240_p0056a03║為大乘、第一乘、勝乘、最勝乘、上乘、無上乘、利益一切
X09n0240_p0056a04║眾生乘。若有眾生，信解廣大，諸根猛利，宿種善根，為
X09n0240_p0056a05║諸如來神力所加，有勝樂欲，希求佛果；聞此音已，發
X09n0240_p0056a06║菩提心。佛子！如來音聲，不從身出，不從心出，而能利
X09n0240_p0056a07║益無量眾生。佛子！是為如來音聲第一相，諸菩薩摩
X09n0240_p0056a08║訶薩應如是知。
X09n0240_p0056a09║第二徵意云：前言無量等，今何雙非？第三舉喻廣
X09n0240_p0056a10║釋，其大意云：性相無礙，體用相即，故約法難顯，寄
X09n0240_p0056a11║喻以明。十喻即為十段，段各有三，謂喻、合、結。今第
X09n0240_p0056a12║一劫盡唱聲喻，喻前第六無主喻中言法爾者，俱
X09n0240_p0056a13║舍第二云：生無色界有二種因：一因力，謂近習及
X09n0240_p0056a14║數習故；二業力，謂上界後報業果欲至故。若生色
X09n0240_p0056a15║界則有三因，謂加法爾力，但器壞時法爾有聲故。
X09n0240_p0056a16║然四種音非是一時，初二火劫將壞欲界及初禪
X09n0240_p0056a17║時，三即水災壞二禪時，四即風災壞三禪時，四聲
X09n0240_p0056a18║各別故非無主，但從緣生故非有主。合中明佛欲
X09n0240_p0056a19║壞生死世間，亦有四聲說五乘法。
X09n0240_p0056a20║復次，佛子！譬如呼響，因於山谷及音聲起，無有形狀，
X09n0240_p0056a21║不可覩見，亦無分別，而能隨逐一切語言。如來音聲
X09n0240_p0056a22║亦復如是，無有形狀，不可覩見，非有方所，非無方所，
X09n0240_p0056a23║但隨眾生欲解緣出，其性究竟，無言、無示、不可宣說。
X09n0240_p0056a24║佛子！是為如來音聲第二相，諸菩薩摩訶薩應如是
X09n0240_p0056b01║知。
X09n0240_p0056b02║第二響聲隨緣喻，喻上第五無生。
X09n0240_p0056b03║復次，佛子！譬如諸天有大法鼓，名為：覺悟。若諸天子
X09n0240_p0056b04║行放逸時，於虗空中出聲告言：汝等當知，一切欲樂
X09n0240_p0056b05║皆悉無常，虗妄顛倒，須臾變壞，但誑愚夫令其戀著。
X09n0240_p0056b06║汝莫放逸，若放逸者，墮諸惡趣，後悔無及。放逸諸天
X09n0240_p0056b07║聞此音已，生大憂怖，捨自宮中所有欲樂，詣天王所
X09n0240_p0056b08║求法行道。佛子！彼天鼓音無主、無作、無起、無滅，而能
X09n0240_p0056b09║利益無量眾生。當知如來亦復如是，為欲覺悟放逸
X09n0240_p0056b10║眾生，出於無量妙法音聲，所謂：無著聲、不放逸聲、無
X09n0240_p0056b11║常聲、苦聲、無我聲、不淨聲、寂滅聲、涅槃聲、無有量自
X09n0240_p0056b12║然智聲、不可壞菩薩行聲、至一切處如來無功用智
X09n0240_p0056b13║地聲，以此音聲徧法界中而開悟之。無數眾生聞是
X09n0240_p0056b14║音已，皆生歡喜，勤修善法，各於自乘而求出離，所謂：
X09n0240_p0056b15║或修聲聞乘、或修獨覺乘、或習菩薩無上大乘，而如
X09n0240_p0056b16║來音不住方所、無有言說。佛子！是為如來音聲第三
X09n0240_p0056b17║相，諸菩薩摩訶薩應如是知。
X09n0240_p0056b18║第三、天鼓開覺喻，喻第九、無斷絕聲，徧入法界，化
X09n0240_p0056b19║無斷故。譬、合各三：一、能開覺；二、開覺益；三、結用歸
X09n0240_p0056b20║體。二、當知下，合中三者，初合能開覺。別十一聲，義
X09n0240_p0056b21║分四節，而有二意：一、初二通五乘，次六通三乘，次
X09n0240_p0056b22║一通第一、第二乘，後二唯大乘。二者、初一節人、天，
X09n0240_p0056b23║餘三節配三乘。次無數下，合開覺益。後而如來下，
X09n0240_p0056b24║合結歸體。由不住方等，故上能普遍。是以莊嚴論
X09n0240_p0056c01║云：若佛音聲是有法、非非法者，不能遍至十方。反
X09n0240_p0056c02║此，故能
X09n0240_p0056c03║復次，佛子！譬如自在天王有天綵女，名曰：善口，於其
X09n0240_p0056c04║口中出一音聲，其聲則與百千種樂而共相應，一一
X09n0240_p0056c05║樂中復有百千差別音聲。佛子！彼善口女從口一聲
X09n0240_p0056c06║出於如是無量音聲；當知如來亦復如是，於一音中
X09n0240_p0056c07║出無量聲，隨諸眾生心樂差別，皆悉徧至，悉令得解。
X09n0240_p0056c08║佛子！是為如來音聲第四相，諸菩薩摩訶薩應如是
X09n0240_p0056c09║知。
X09n0240_p0056c10║第四天女妙聲喻，喻第三隨信解聲，多音隨樂故。
X09n0240_p0056c11║復次，佛子！譬如大梵天王住於梵宮，出梵音聲，一切
X09n0240_p0056c12║梵眾靡不皆聞，而彼音聲不出眾外。諸梵天眾咸生
X09n0240_p0056c13║是念：大梵天王獨與我語。如來妙音亦復如是，道場
X09n0240_p0056c14║眾會靡不皆聞，而其音聲不出眾外。何以故？根未熟
X09n0240_p0056c15║者不應聞故。其聞音者皆作是念：如來世尊獨為我
X09n0240_p0056c16║說。佛子！如來音聲無出、無住，而能成就一切事業。是
X09n0240_p0056c17║為如來音聲第五相，諸菩薩摩訶薩應如是知。
X09n0240_p0056c18║第五，梵音及眾喻，喻化不失時，熟者必聞，即以根
X09n0240_p0056c19║熟為眾。
X09n0240_p0056c20║復次，佛子！譬如眾水皆同一味，隨器異故水有差別，
X09n0240_p0056c21║水無念慮亦無分別。如來言音亦復如是，唯是一味，
X09n0240_p0056c22║謂：解脫味，隨諸眾生心器異故無量差別，而無念慮
X09n0240_p0056c23║亦無差別。佛子！是為如來音聲第六相，諸菩薩摩訶
X09n0240_p0056c24║薩應如是知。
X09n0240_p0057a01║第六、眾水一味喻，喻無邪曲聲，從法界生，一體性
X09n0240_p0057a02║故。
X09n0240_p0057a03║復次，佛子！譬如阿那婆達多龍王興大密雲，徧閻浮
X09n0240_p0057a04║提普霔甘雨，百穀苗稼皆得生長，江河泉池一切盈
X09n0240_p0057a05║滿；此大雨水不從龍王身心中出，而能種種饒益眾
X09n0240_p0057a06║生。佛子！如來、應、正等覺亦復如是，興大悲雲徧十方
X09n0240_p0057a07║界，普雨無上甘露法雨，令一切眾生皆生歡喜，增長
X09n0240_p0057a08║善法，滿足諸乘。佛子！如來音聲不從外來、不從內出，
X09n0240_p0057a09║而能饒益一切眾生。是為如來音聲第七相，諸菩薩
X09n0240_p0057a10║摩訶薩應如是知。
X09n0240_p0057a11║第七、降雨滋榮喻，喻歡喜聲，稱根增長。故離佛無
X09n0240_p0057a12║聲，不從外來；離機無聲，不從內出。
X09n0240_p0057a13║復次，佛子！譬如摩那斯龍王將欲降雨，未便即降，先
X09n0240_p0057a14║起大雲彌覆虗空凝停七日，待諸眾生作務究竟。何
X09n0240_p0057a15║以故？彼大龍王有慈悲心，不欲惱亂諸眾生故。過七
X09n0240_p0057a16║日已，降微細雨普潤大地。佛子！如來、應、正等覺亦復
X09n0240_p0057a17║如是，將降法雨，未便即降，先興法雲成熟眾生，為欲
X09n0240_p0057a18║令其心無驚怖；待其熟已，然後普降甘露法雨，演說
X09n0240_p0057a19║甚深微妙善法，漸次令其滿足如來一切智智無上
X09n0240_p0057a20║法味。佛子！是為如來音聲第八相，諸菩薩摩訶薩應
X09n0240_p0057a21║如是知。
X09n0240_p0057a22║第八漸降成熟喻，喻無變聲，以皆至究竟故。上先
X09n0240_p0057a23║照高山以顯頓圓，此先小後大即是漸圓。將降法
X09n0240_p0057a24║雨者，思欲說一也。未便即降者，恐破法墮惡道故。
X09n0240_p0057b01║先興法雲是說方便，方便含實如雲含水。
X09n0240_p0057b02║復次，佛子！譬如海中有大龍王，名：大莊嚴，於大海中
X09n0240_p0057b03║降雨之時，或降十種莊嚴雨，或百、或千、或百千種莊
X09n0240_p0057b04║嚴雨。佛子！水無分別，但以龍王不思議力令其莊嚴，
X09n0240_p0057b05║乃至百千無量差別。如來、應、正等覺亦復如是，為諸
X09n0240_p0057b06║眾生說法之時，或以十種差別音說，或百、或千、或以
X09n0240_p0057b07║百千，或以八萬四千音聲說八萬四千行，乃至或以
X09n0240_p0057b08║無量百千億那由他音聲各別說法，令其聞者皆生
X09n0240_p0057b09║歡喜。如來音聲無有分別，但以諸佛於甚深法界圓
X09n0240_p0057b10║滿清淨，能隨眾生根之所宜，出種種言音皆令歡喜。
X09n0240_p0057b11║佛子！是為如來音聲第九相，諸菩薩摩訶薩應如是
X09n0240_p0057b12║知。
X09n0240_p0057b13║第九、降霔難思喻，喻上甚深聲雖多差別，皆於甚
X09n0240_p0057b14║深法界之所流故。
X09n0240_p0057b15║復次，佛子！譬如娑竭羅龍王欲現龍王大自在力，饒
X09n0240_p0057b16║益眾生，咸令歡喜。
X09n0240_p0057b17║第十、遍降種種喻，喻普遍聲，非唯普遍四洲，亦徧
X09n0240_p0057b18║出多雷音。喻中有總、別、結。
X09n0240_p0057b19║從四天下乃至他化自在天處，興大雲網周帀彌覆。
X09n0240_p0057b20║其雲色相無量差別，或閻浮檀金光明色，或毗瑠璃
X09n0240_p0057b21║光明色，或白銀光明色，或玻瓈光明色，或牟薩羅光
X09n0240_p0057b22║明色，或碼碯光明色，或勝藏光明色，或赤真珠光明
X09n0240_p0057b23║色，或無量香光明色，或無垢衣光明色，或清淨水光
X09n0240_p0057b24║明色，或種種莊嚴具光明色。如是雲網周帀彌布，既
X09n0240_p0057c01║彌布已，出種種色電光，所謂：閻浮檀金色雲出瑠璃
X09n0240_p0057c02║色電光，瑠璃色雲出金色電光，銀色雲出玻瓈色電
X09n0240_p0057c03║光，玻瓈色雲出銀色電光，牟薩羅色雲出瑪瑙色電
X09n0240_p0057c04║光，碼碯色雲出牟薩羅色電光，勝藏寶色雲出赤真
X09n0240_p0057c05║珠色電光，赤真珠色雲出勝藏寶色電光，無量香色
X09n0240_p0057c06║雲出無垢衣色電光，無垢衣色雲出無量香色電光，
X09n0240_p0057c07║清淨水色雲出種種莊嚴具色電光，種種莊嚴具色
X09n0240_p0057c08║雲出清淨水色電光，乃至種種色雲出一色電光，一
X09n0240_p0057c09║色雲出種種色電光。復於彼雲中出種種雷聲，隨眾
X09n0240_p0057c10║生心，皆令歡喜。所謂：或如天女歌詠音，或如諸天妓
X09n0240_p0057c11║樂音，或如龍女歌詠音，或如乾闥婆女歌詠音，或如
X09n0240_p0057c12║緊那羅女歌詠音，或如大地震動聲，或如海水波潮
X09n0240_p0057c13║聲，或如獸王哮吼聲，或如好鳥鳴囀聲，及餘無量種
X09n0240_p0057c14║種音聲。既震雷已，復起涼風，令諸眾生心生悅樂，然
X09n0240_p0057c15║後乃降種種諸雨，利益安樂無量眾生。從他化天至
X09n0240_p0057c16║於地上，於一切處，所雨不同。所謂：於大海中雨清泠
X09n0240_p0057c17║水，名：無斷絕；於他化自在天雨簫、笛等種種樂音，名
X09n0240_p0057c18║為：美妙；於化樂天雨大摩尼寶，名：放大光明；於兜率
X09n0240_p0057c19║天雨大莊嚴具，名為：垂髻；於夜摩天雨大妙華，名：種
X09n0240_p0057c20║種莊嚴具；於三十三天雨眾妙香，名為：悅意；於四天
X09n0240_p0057c21║王天雨天寶衣，名為：覆蓋；於龍王宮雨赤真珠，名：涌
X09n0240_p0057c22║出光明；於阿修羅宮雨諸兵仗，名：降伏怨敵；於北鬱
X09n0240_p0057c23║單越雨種種華，名曰：開敷。餘三天下悉亦如是，然各
X09n0240_p0057c24║隨其處，所雨不同。
X09n0240_p0058a01║從四天下別中有五：一雲，二電，三雷，四風，五雨。此
X09n0240_p0058a02║與賢首品文有影略，思之。
X09n0240_p0058a03║雖彼龍王其心平等無有彼此，但以眾生善根異故，
X09n0240_p0058a04║雨有差別。
X09n0240_p0058a05║後結喻。
X09n0240_p0058a06║佛子！如來、應、正等覺無上法王亦復如是，欲以正法
X09n0240_p0058a07║教化眾生，先布身雲彌覆法界，隨其樂欲為現不同，
X09n0240_p0058a08║所謂：或為眾生現生身雲，或為眾生現化身雲，或為
X09n0240_p0058a09║眾生現力持身雲，或為眾生現色身雲，或為眾生現
X09n0240_p0058a10║相好身雲，或為眾生現福德身雲，或為眾生現智慧
X09n0240_p0058a11║身雲，或為眾生現諸力不可壞身雲，或為眾生現無
X09n0240_p0058a12║畏身雲，或為眾生現法界身雲。
X09n0240_p0058a13║合中亦有總、別、結。別中亦有五，前四各有：佛子！一
X09n0240_p0058a14║以身合，雲有覆陰等故，即菩提等。十身中有四身，
X09n0240_p0058a15║名異義同：一即願身，願生兜率故；第四即意生身，
X09n0240_p0058a16║隨意所生，同世色故；八即菩提身，具佛十力，成菩
X09n0240_p0058a17║提故；九即威勢，具四無畏，能伏外故，亦可十力降
X09n0240_p0058a18║魔為威勢，無畏為正覺，有正覺義故。餘六名義俱
X09n0240_p0058a19║同。
X09n0240_p0058a20║佛子！如來以如是等無量身雲，普覆十方一切世界，
X09n0240_p0058a21║隨諸眾生所樂，各別示現種種光明電光。所謂：或為
X09n0240_p0058a22║眾生現光明電光，名：無所不至；或為眾生現光明電
X09n0240_p0058a23║光，名：無邊光明；或為眾生現光明電光，名：入佛祕密
X09n0240_p0058a24║法；或為眾生現光明電光，名：影現光明；或為眾生現
X09n0240_p0058b01║光明電光，名：光明照耀；或為眾生現光明電光，名：入
X09n0240_p0058b02║無盡陀羅尼門；或為眾生現光明電光，名：正念不亂；
X09n0240_p0058b03║或為眾生現光明電光，名：究竟不壞；或為眾生現光
X09n0240_p0058b04║明電光，名：順入諸趣；或為眾生現光明電光，名：滿一
X09n0240_p0058b05║切願皆令歡喜。
X09n0240_p0058b06║第二合電光不出，通明無畏。
X09n0240_p0058b07║佛子！如來、應、正等覺現如是等無量光明電光已，復
X09n0240_p0058b08║隨眾生心之所樂，出生無量三昧雷聲，所謂：善覺智
X09n0240_p0058b09║三昧雷聲、明盛離垢海三昧雷聲、一切法自在三昧
X09n0240_p0058b10║雷聲、金剛輪三昧雷聲、須彌山幢三昧雷聲、海印三
X09n0240_p0058b11║昧雷聲、日燈三昧雷聲、普令眾生歡喜三昧雷聲、無
X09n0240_p0058b12║盡藏三昧雷聲、不壞解脫力三昧雷聲。
X09n0240_p0058b13║第三、以三昧合雷聲者，略有三義：一、若秋之雷，蟄
X09n0240_p0058b14║蟲藏匿；若入三昧，諸惡不行。二、若春之雷，則發蟄
X09n0240_p0058b15║開萌，猶彼三昧發生功德。三、雷是雨之先相，三昧
X09n0240_p0058b16║是說之先兆。十名思而釋之。
X09n0240_p0058b17║佛子！如來身雲中出如是等無量差別三昧雷聲已，
X09n0240_p0058b18║將降法雨，先現瑞相，開悟眾生。所謂：從無障礙大慈
X09n0240_p0058b19║悲心，現於如來大智風輪，名：能令一切眾生生不思
X09n0240_p0058b20║議歡喜適悅。
X09n0240_p0058b21║第四以大智合風者，以後得智觀機警覺加被令
X09n0240_p0058b22║成法器故。
X09n0240_p0058b23║此相現已，一切菩薩及諸眾生，身之與心皆得清涼。
X09n0240_p0058b24║然後從如來大法身雲、大慈悲雲、大不思議雲，雨不
X09n0240_p0058c01║思議廣大法雨，令一切眾生身心清淨。所謂：為坐菩
X09n0240_p0058c02║提場菩薩雨大法雨，名：法界無差別；為最後身菩薩
X09n0240_p0058c03║雨大法雨，名：菩薩遊戲如來祕密教；為一生所繫菩
X09n0240_p0058c04║薩雨大法雨，名：清淨普光明；為灌頂菩薩雨大法雨，
X09n0240_p0058c05║名：如來莊嚴具所莊嚴；為得忍菩薩雨大法雨，名：功
X09n0240_p0058c06║德寶智慧華開敷不斷菩薩大悲行；為住向行菩薩
X09n0240_p0058c07║雨大法雨，名：入現前變化甚深門而行菩薩行無休
X09n0240_p0058c08║息無疲厭；為初發心菩薩雨大法雨，名：出生如來大
X09n0240_p0058c09║慈悲行救護眾生；為求獨覺乘眾生雨大法雨，名：深
X09n0240_p0058c10║知緣起法遠離二邊得不壞解脫果；為求聲聞乘眾
X09n0240_p0058c11║生雨大法雨，名：以大智慧劒斷一切煩惱怨；為積集
X09n0240_p0058c12║善根決定、不決定眾生雨大法雨，名：能令成就種種
X09n0240_p0058c13║法門生大歡喜。
X09n0240_p0058c14║第五、此相現已下，以說法合雨。於中，初結前標後。
X09n0240_p0058c15║所謂下，別有十法者：一、將成正覺，念相欲盡，聞斯
X09n0240_p0058c16║法雨，細念都忘，得見心性等虗空界。法界一相，始
X09n0240_p0058c17║本無二，契同諸佛平等法身，故云說法界無差別。
X09n0240_p0058c18║二、出胎已後，坐道場前，後更無身，故名最後法雨。
X09n0240_p0058c19║名遊戲等者，此有二義：一、開為二，為遊戲是神通
X09n0240_p0058c20║大用，祕教即心智所契；二、合為一，於令祕教出沒
X09n0240_p0058c21║自在故，故云遊戲。言祕教者，即詮如來三德涅槃。
X09n0240_p0058c22║故涅槃經云：祕密藏安住於此，能建大事，神通作
X09n0240_p0058c23║用，故名遊戲。在法華經，以體從用，名如來知見；深
X09n0240_p0058c24║固幽遠，名為祕密。雖初心同稟，而窮究在斯，故亦
X09n0240_p0059a01║為說。三、一生所繫者，謂如彌勒更下一生故。所以
X09n0240_p0059a02║更一生者，由微細無明能障所知，故今為說，令淨
X09n0240_p0059a03║彼細惑，成種智，普照上三，皆等覺位。四、灌頂菩薩，
X09n0240_p0059a04║即十地受職位。十方諸佛法水灌頂，墮在佛數，能
X09n0240_p0059a05║受如來大法雲雨，令具佛功德智慧，廣作佛事為
X09n0240_p0059a06║莊嚴故。五、得忍菩薩若取忍淨八地已上，將止此
X09n0240_p0059a07║忍勸滿福智，不斷悲故。若取初得，有說初地即得
X09n0240_p0059a08║為說信等功德，後後圓淨十地地智，一一開發不
X09n0240_p0059a09║斷二利故。六、住向行三即三賢位，令其入證真如
X09n0240_p0059a10║現前，依此變化為甚深門而勝進不息。七、初發心
X09n0240_p0059a11║者，通信初發心及信滿發心，既發上求下化之心，
X09n0240_p0059a12║令依願行故。上皆已得本位，故並為說勝進上位
X09n0240_p0059a13║之法。此下八九二門通有二義：一、約初求顯說，說
X09n0240_p0059a14║其自乘；二、約已住密說，密授大乘。如八緣覺中約
X09n0240_p0059a15║自乘說，則因謝非常、果續非斷，逆觀非有、順觀非
X09n0240_p0059a16║無，為離二邊，雖離二邊而不壞二乘之果。約密，十
X09n0240_p0059a17║二因緣即是中道，中道者名為佛性，故曰甚深緣
X09n0240_p0059a18║起，是為上上智觀，故得不壞佛解脫果故。九、聲聞
X09n0240_p0059a19║中二者：一、顯說，由彼厭患苦集，故說人空智劒斷
X09n0240_p0059a20║之；二、約密說，應以法空斷一切惑，故名大劒。十、為
X09n0240_p0059a21║二聚眾生，故云集善根者，其邪定聚未堪法雨，未
X09n0240_p0059a22║定得名為成熟，已定令增種種法門。
X09n0240_p0059a23║佛子！諸佛如來隨眾生心，雨如是等廣大法雨，充滿
X09n0240_p0059a24║一切無邊世界。佛子！如來、應、正等覺其心平等，於法
X09n0240_p0059b01║無恡，但以眾生根欲不同，所雨法雨示有差別。是為
X09n0240_p0059b02║如來音聲第十相，諸菩薩摩訶薩應如是知。
X09n0240_p0059b03║三、合上結中有二：佛子！初合結數，後合心等以釋
X09n0240_p0059b04║外疑。
X09n0240_p0059b05║復次，佛子！應知如來音聲有十種無量。何等為十？所
X09n0240_p0059b06║謂：如虗空界無量，至一切處故；如法界無量，無所不
X09n0240_p0059b07║徧故；如眾生界無量，令一切心喜故；如諸業無量，說
X09n0240_p0059b08║其果報故；如煩惱無量，悉令除滅故；如眾生言音無
X09n0240_p0059b09║量，隨解令聞故；如眾生欲解無量，普觀救度故；如三
X09n0240_p0059b10║世無量，無有邊際故；如智慧無量，分別一切故；如佛
X09n0240_p0059b11║境界無量，入佛法界故。
X09n0240_p0059b12║三、通結十喻，皆無分量，文顯可知。
X09n0240_p0059b13║佛子！如來、應、正等覺音聲成就如是等阿僧祇無量，
X09n0240_p0059b14║諸菩薩摩訶薩應如是知。
X09n0240_p0059b15║第三，總結音聲出現。
X09n0240_p0059b16║爾時，普賢菩薩摩訶薩欲重明此義而說頌曰：
X09n0240_p0059b17║第二偈，頌上十喻，喻各二偈。
X09n0240_p0059b18║三千世界將壞時，眾生福力聲告言：
X09n0240_p0059b19║四禪寂靜無諸苦，令其聞已悉離欲。
X09n0240_p0059b20║十力世尊亦如是，出妙音聲徧法界，
X09n0240_p0059b21║為說諸行苦無常，令其永度生死海。
X09n0240_p0059b22║初、劫盡唱聲喻。
X09n0240_p0059b23║譬如深山大谷中，隨有音聲皆響應，
X09n0240_p0059b24║雖能隨逐他言語，而響畢竟無分別。
X09n0240_p0059c01║十力言音亦復然，隨其根熟為示現。
X09n0240_p0059c02║令其調伏生歡喜，不念我今能演說。
X09n0240_p0059c03║二，響聲隨緣喻。
X09n0240_p0059c04║如天有鼓名能覺，常於空中震法音，
X09n0240_p0059c05║誡彼放逸諸天子，令其聞已得離著。
X09n0240_p0059c06║十力法鼓亦如是，出於種種妙音聲，
X09n0240_p0059c07║覺悟一切諸群生，令其悉證菩提果。
X09n0240_p0059c08║三，天鼓開覺喻。
X09n0240_p0059c09║自在天王有寶女，口中善奏諸音樂，
X09n0240_p0059c10║一聲能出百千音，一一音中復百千。
X09n0240_p0059c11║善逝音聲亦如是，一聲而出一切音，
X09n0240_p0059c12║隨其性欲有差別，各令聞已斷煩惱。
X09n0240_p0059c13║四，天女妙聲喻。
X09n0240_p0059c14║譬如梵王吐一音，能令梵眾皆歡喜，
X09n0240_p0059c15║音唯及梵不出外，一一皆言己獨聞。
X09n0240_p0059c16║十力梵王亦復然，演一言音充法界。
X09n0240_p0059c17║唯霑眾會不遠出，以無信故未能受。
X09n0240_p0059c18║五，梵音及眾喻。
X09n0240_p0059c19║譬如眾水同一性，八功德味無差別，
X09n0240_p0059c20║因地在器各不同，是故令其種種異。
X09n0240_p0059c21║一切智音亦如是，法性一味無分別。
X09n0240_p0059c22║隨諸眾生行不同，故使聽聞種種異。
X09n0240_p0059c23║六，眾水一味喻。
X09n0240_p0059c24║譬如無熱大龍王，降雨普洽閻浮地，
X09n0240_p0060a01║能令草樹皆生長，而不從身及心出。
X09n0240_p0060a02║諸佛妙音亦如是，普雨法界悉充洽，
X09n0240_p0060a03║能令生善及諸惡，不從內外而得有。
X09n0240_p0060a04║七，降雨從榮喻。
X09n0240_p0060a05║譬如摩那斯龍王，興雲七日未先雨，
X09n0240_p0060a06║待諸眾生作務竟，然後始降成利益。
X09n0240_p0060a07║十力演義亦如是，先化眾生使成熟，
X09n0240_p0060a08║然後為說甚深法，令其聞者不驚怖。
X09n0240_p0060a09║八，漸降成熟喻。
X09n0240_p0060a10║大莊嚴龍於海中，霔於十種莊嚴雨，
X09n0240_p0060a11║或百或千百千種，水雖一味莊嚴別，
X09n0240_p0060a12║竟究辯才亦如是，說十二十諸法門。
X09n0240_p0060a13║或百或千至無量，不生心念有殊別。
X09n0240_p0060a14║九，降霔難思喻。
X09n0240_p0060a15║最勝龍王娑竭羅，興雲普覆四天下，
X09n0240_p0060a16║於一切處雨各別，而彼龍心無二念。
X09n0240_p0060a17║諸佛法王亦如是，大悲身雲徧十方，
X09n0240_p0060a18║為諸修行雨各異，而於一切無分別。
X09n0240_p0060a19║十，徧降種種喻。上出現語業竟。
X09n0240_p0060a20║佛子！諸菩薩摩訶薩應云何知如來、應、正等覺心？佛
X09n0240_p0060a21║子！如來心、意、識俱不可得，但應以智無量故知如來
X09n0240_p0060a22║心。
X09n0240_p0060a23║第四、出現意業，先身，次語，後意，義次第故。長行中
X09n0240_p0060a24║二：先徵起，後正釋。釋中三：初、約法總辯，二、寄喻別
X09n0240_p0060b01║顯，三、總結勸知。今初，言如來心、意、識俱不可得者，
X09n0240_p0060b02║約體遮詮已；但應以智無量知如來心者，寄用表
X09n0240_p0060b03║詮。然此一文，古有多釋。一師云：識等有二：一、染，二、
X09n0240_p0060b04║淨。佛地無彼有漏染心、心所，而有淨分心及心所。
X09n0240_p0060b05║果位之中，智強識劣，故於王所上以顯染；無彼約
X09n0240_p0060b06║智，所以明量。若必無王，所依何立？故成唯識第二
X09n0240_p0060b07║引如來莊嚴功德經云：如來無垢識，是淨無漏界，
X09n0240_p0060b08║解脫一切障，圓鏡智相應。則有王明矣。言轉識者，
X09n0240_p0060b09║智依識轉，非轉識體。一師云：以無積集思量等義，
X09n0240_p0060b10║故說心等叵得；就無分別智以顯無量，非無心體。
X09n0240_p0060b11║故攝福第八云：無分別智所依非心，非思義故，亦
X09n0240_p0060b12║非非心為所依止，心種類故。以心為因，數習勢力
X09n0240_p0060b13║引得此位，名心種類。上之二解，俱明心、意、識有。初
X09n0240_p0060b14║有淨無染，次有體無用，上乃法相宗。一師云：佛果
X09n0240_p0060b15║實無心、意、意識及餘心法，云不可得，唯有大智，故
X09n0240_p0060b16║言智無量，故知如來心。故金光明經及梁攝論皆
X09n0240_p0060b17║云：唯如如及如如智獨存。佛地論中五法攝大覺
X09n0240_p0060b18║性，唯一真法及四智菩提，不言更有餘法。此無相
X09n0240_p0060b19║宗及法性宗上之二宗，偏取皆妨。若依前有，未
X09n0240_p0060b20║免增益，亦不能通不可得言。又此淨分，此何不說？
X09n0240_p0060b21║若依後義，未免損減，亦不能通知佛心言。既云以
X09n0240_p0060b22║智無量知如來心，不言無心，可知明非無心矣。又
X09n0240_p0060b23║心既是無，智何獨立？非唯違上二論，亦違涅槃滅
X09n0240_p0060b24║無常識獲常識義。若二義雙收，未免相違；若互泯
X09n0240_p0060c01║雙非，寧逃戲論？若爾，何以指南？今釋此義，先會前
X09n0240_p0060c02║二宗，後消經意。今初。若後宗言唯如智者，以心即
X09n0240_p0060c03║同真性，故曰唯如；照用不失，故曰如智。豈離心外
X09n0240_p0060c04║而智別有如？是則唯如不乖於有。前宗以純如之
X09n0240_p0060c05║體，故有淨心，心即是如，有之何失？是知即真之有
X09n0240_p0060c06║與即有之真，二義相成，有無無礙。後消經意者，言
X09n0240_p0060c07║不可得者，以心意深玄，言不及故，寄遮顯深。言但
X09n0240_p0060c08║以智知如來心者，託以心所，寄表顯深。故晉經云：
X09n0240_p0060c09║但知如來智無量故。知心無量，云何深玄？欲言其
X09n0240_p0060c10║有，同如絕相；若言其無，幽靈不竭；欲言其有，萬累
X09n0240_p0060c11║斯亡；欲言其淨，不斷性惡；欲言其一，包含無外；欲
X09n0240_p0060c12║言其異，一味難分；欲言有情，無殊色性；欲言無情，
X09n0240_p0060c13║無幽不徹。口欲辯而詞喪，心將緣而慮亡，亦猶果
X09n0240_p0060c14║分不可說故。是知佛心，即有即無，即事即理，即王
X09n0240_p0060c15║即數，即一即多。心中非有意，亦非不有意；意中非
X09n0240_p0060c16║有心，亦非不有心；王中非有數，亦非不有數；數非
X09n0240_p0060c17║依於王，亦非不依王。一一皆爾，圓融無礙，則令上
X09n0240_p0060c18║諸義，各隨一理，不爽玄宗。言寄表顯深者，既心不
X09n0240_p0060c19║可以智知，且託智以稱歎。智是心所尚，以十喻明
X09n0240_p0060c20║玄，則所依之心，玄又玄矣。故十喻之末，皆結為心
X09n0240_p0060c21║之相。然佛尚不說，凡何敢思？有因緣故，輙憑教理，
X09n0240_p0060c22║以示玄宗，望無咎其繁而不要也。
X09n0240_p0060c23║譬如虗空，為一切物所依，而虗空無所依。如來智慧
X09n0240_p0060c24║亦復如是，為一切世間、出世間智所依，而如來智無
X09n0240_p0061a01║所依。佛子！是為如來心第一相，諸菩薩摩訶薩應如
X09n0240_p0061a02║是知。
X09n0240_p0061a03║第二、寄喻別顯。舉十大喻以喻如來十種大智。十
X09n0240_p0061a04║智體用非一非異，亦文各有三，謂喻、合、結。今初，虗
X09n0240_p0061a05║空無依為依喻，喻佛無思成事智。合中謂諸乘之
X09n0240_p0061a06║智依佛智生，如十地云：此十地智皆因佛智而有
X09n0240_p0061a07║差別。離佛智外無所依學，而佛之果滿更不依他，
X09n0240_p0061a08║豈不依心及依理耶？豈不向言王所無二耶？良以
X09n0240_p0061a09║佛智照極，無有智外如為智所依，故智體全如。若
X09n0240_p0061a10║有所依，不名如智。亦猶淨名云：法隨於如，無所隨
X09n0240_p0061a11║故。文殊般若云：若無境界，則無所依。況佛智外無
X09n0240_p0061a12║法可得，以一切法即佛智故。
X09n0240_p0061a13║復次，佛子！譬如法界常出一切聲聞、獨覺、菩薩解脫，
X09n0240_p0061a14║而法界無增減。如來智慧亦復如是，恒出一切世間、
X09n0240_p0061a15║出世間種種智慧，而如來智無增減。佛子！是為如來
X09n0240_p0061a16║心第二相，諸菩薩摩訶薩應如是知。
X09n0240_p0061a17║第二、法界湛然喻，喻佛體無增減智，即轉釋前依。
X09n0240_p0061a18║依者，依此出故。雖出諸智亦不減少，菩薩解脫成
X09n0240_p0061a19║佛智時亦不增長，以同體均故。
X09n0240_p0061a20║復次，佛子！譬如大海，其水潛流四天下地及八十億
X09n0240_p0061a21║諸小洲中，有穿鑿者無不得水，而彼大海不作分別：
X09n0240_p0061a22║我出於水。佛智海水亦復如是，流入一切眾生心中，
X09n0240_p0061a23║若諸眾生觀察境界、修習法門，則得智慧清淨明了；
X09n0240_p0061a24║而如來智平等無二、無有分別，但隨眾生心行異故，
X09n0240_p0061b01║所得智慧各各不同。佛子！是為如來心第三相，諸菩
X09n0240_p0061b02║薩摩訶薩應如是知。
X09n0240_p0061b03║第三大海潛益喻，喻佛體均益生智，即雙釋前依
X09n0240_p0061b04║及出生義。謂與眾生心同體故，義曰潛流。穿鑿自
X09n0240_p0061b05║心得佛智時，即是見他佛智，是曰依之出生。又由
X09n0240_p0061b06║同體令外佛加持，資其念力，亦是流入。
X09n0240_p0061b07║復次，佛子！譬如大海有四寶珠，具無量德，能生海內
X09n0240_p0061b08║一切珍寶；若大海中無此寶珠，乃至一寶亦不可得。
X09n0240_p0061b09║何等為四？一名：積集寶，二名：無盡藏，三名：遠離熾然，
X09n0240_p0061b10║四名：具足莊嚴。佛子！此四寶珠，一切凡夫、諸龍神等
X09n0240_p0061b11║悉不得見。何以故？娑竭龍王以此寶珠端嚴方正，置
X09n0240_p0061b12║於宮中深密處故。
X09n0240_p0061b13║第四大寶出生喻，喻佛用興體密智，釋上能生。以
X09n0240_p0061b14║何義故而能生耶？具四寶故。喻中有三：初總明出
X09n0240_p0061b15║處體用，次徵列寶名，後結其深勝，合三同喻。
X09n0240_p0061b16║佛子！如來、應、正等覺大智慧海亦復如是，於中有四
X09n0240_p0061b17║大智寶珠，具足無量福智功德，由此能生一切眾生、
X09n0240_p0061b18║聲聞、獨覺、學、無學位，及諸菩薩智慧之寶。何等為四？
X09n0240_p0061b19║所謂：無染著巧方便大智慧寶；善分別有為、無為法
X09n0240_p0061b20║大智慧寶；分別說無量法而不壞法性大智慧寶；知
X09n0240_p0061b21║時、非時未曾誤失大智慧寶。
X09n0240_p0061b22║列名中四智寶，約四智菩提：一、大圓鏡智，以離諸
X09n0240_p0061b23║分別，名無染著；所緣行相微細難知，不忘不愚一
X09n0240_p0061b24║切境界，名巧方便。二、平等性智，觀一切法若為、無
X09n0240_p0061c01║為，自他平等，名善分別。三、妙觀察智，此智善觀諸
X09n0240_p0061c02║法自相、共相，無礙而轉，故說無量法而不壞法性。
X09n0240_p0061c03║無量法者，即攝觀無量總持定門等。而言說者，雨
X09n0240_p0061c04║大法雨，斷一切疑故。四、即成所作智，知機、知時，作
X09n0240_p0061c05║所應作故。
X09n0240_p0061c06║若諸如來大智海中無此四寶，有一眾生得入大乘，
X09n0240_p0061c07║終無是處。此四智寶，薄福眾生所不能見。何以故？置
X09n0240_p0061c08║於如來深密藏故。
X09n0240_p0061c09║三、合前深勝。於中先明用勝體深。此中用勝喻在
X09n0240_p0061c10║總中，此中體深同法華髻中明珠，不妄與人。然約
X09n0240_p0061c11║不智不及，故稱密藏，不全同喻。故涅槃中明有密
X09n0240_p0061c12║語而無密藏。
X09n0240_p0061c13║此四智寶，平均正直，端潔妙好，普能利益諸菩薩眾，
X09n0240_p0061c14║令其悉得智慧光明。佛子！是為如來心第四相，諸菩
X09n0240_p0061c15║薩摩訶薩應如是知。
X09n0240_p0061c16║次明體勝用深。平等正直，即平等性智。大慈悲等，
X09n0240_p0061c17║恒共相應，故曰平等。一味相續，名為正直。二、端潔，
X09n0240_p0061c18║即大圓鏡智。端者，純淨圓德，現種依持故。潔者，性
X09n0240_p0061c19║相清淨，離諸雜染故。三、妙好，即妙觀察智。四、普能
X09n0240_p0061c20║利益，即成所作智。此約別配。今以四智圓融，故四
X09n0240_p0061c21║德亦該四寶。況四智乃十中之一，則永異餘宗。
X09n0240_p0061c22║復次，佛子！譬如大海，有四熾然光明大寶布在其底，
X09n0240_p0061c23║性極猛熱，常能飲縮百川所注無量大水，是故大海
X09n0240_p0061c24║無有增減。何等為四？一名：日藏，二名：離潤，三名：火𦦨
X09n0240_p0062a01║光，四名：盡無餘。佛子！若大海中無此四寶，從四天下
X09n0240_p0062a02║乃至有頂，其中所有悉被漂沒。佛子！此日藏大寶光
X09n0240_p0062a03║明照觸，海水悉變為乳；離潤大寶光明照觸，其乳悉
X09n0240_p0062a04║變為酪；火𦦨光大寶光明照觸，其酪悉變為酥；盡無
X09n0240_p0062a05║餘大寶光明照觸，其酥變成醍醐，如火熾然，悉盡無
X09n0240_p0062a06║餘。
X09n0240_p0062a07║第五、珠消海水喻，喻佛滅惑成德智。由有前智，無
X09n0240_p0062a08║智不生；由有此智，無惑不斷。又前則橫具四智，此
X09n0240_p0062a09║則豎具四智，皆是釋前為依之義。喻中二：先總明
X09n0240_p0062a10║體用；後佛子！此日藏下，別顯用相。此為極教了說
X09n0240_p0062a11║而起。世婆沙等說阿毗地獄在下，火氣上吞，銷鑠
X09n0240_p0062a12║海水，蓋是少分方便之說。而俗典云以沃焦石消
X09n0240_p0062a13║海水者，或測度而知，或見寶不辯，謂之石耳。又云
X09n0240_p0062a14║注尾閭壑者，但見其消以名之耳。
X09n0240_p0062a15║佛子！如來、應、正等覺大智慧海亦復如是，有四種大
X09n0240_p0062a16║智慧寶，具足無量威德光明，此智寶光觸諸菩薩，乃
X09n0240_p0062a17║至令得如來大智。何等為四？所謂：滅一切散善波浪
X09n0240_p0062a18║大智慧寶、除一切法愛大智慧寶、慧光普照大智慧
X09n0240_p0062a19║寶、與如來平等無邊無功用大智慧寶。
X09n0240_p0062a20║合中亦二：先合總明體用。
X09n0240_p0062a21║佛子！諸菩薩修集一切助道法時，起無量散善波浪，
X09n0240_p0062a22║一切世間天、人、阿修羅所不能壞。如來以滅一切散
X09n0240_p0062a23║善波浪大智慧寶光明觸彼菩薩，令捨一切散善波
X09n0240_p0062a24║浪，持心一境，住於三昧；又以除一切法愛大智慧寶
X09n0240_p0062b01║光明觸彼菩薩，令捨離三昧味著，起廣大神通；又以
X09n0240_p0062b02║慧光普照大智慧寶光明觸彼菩薩，令捨所起廣大
X09n0240_p0062b03║神通，住大明功用行；又以與如來平等無邊無功用
X09n0240_p0062b04║大智慧寶光明觸彼菩薩，令捨所起大明功用行；乃
X09n0240_p0062b05║至得如來平等地，息一切功用，令無有餘。佛子！若無
X09n0240_p0062b06║如來此四智寶大光照觸，乃至有一菩薩得如來地，
X09n0240_p0062b07║無有是處。佛子！是為如來心第五相，諸菩薩摩訶薩
X09n0240_p0062b08║應如是知。
X09n0240_p0062b09║後合別顯用相。然此四智古有別配，今標其所成
X09n0240_p0062b10║即是四定，約能成智應別立名，豎配諸位尤異昔
X09n0240_p0062b11║解。謂佛以即事而真智治於地前，成初四地令得
X09n0240_p0062b12║賢首定，以此三昧能守世出世間賢善法故。前三
X09n0240_p0062b13║地為世，四地為出世，既了即事而真，則即散而定。
X09n0240_p0062b14║二以即體之用智治四地，未能起用令得五地，入
X09n0240_p0062b15║俗成集福德王定。三以平等無相智治五地，雖能
X09n0240_p0062b16║隨俗未得平等，令得六七地般若大光功用，後邊
X09n0240_p0062b17║成光明定。四以平等無功用智治七地功用，令入
X09n0240_p0062b18║八地乃至佛果，得首楞嚴定所作究竟故。果既具
X09n0240_p0062b19║四因亦通修，且約相顯為此豎配，不可偏局。
X09n0240_p0062b20║復次，佛子！如從水際上至非想非非想天，其中所有
X09n0240_p0062b21║大千國土，欲、色、無色眾生之處，莫不皆依虗空而起、
X09n0240_p0062b22║虗空而住。何以故？虗空普徧故；雖彼虗空普容三界
X09n0240_p0062b23║而無分別。佛子！如來智慧亦復如是，若聲聞智、若獨
X09n0240_p0062b24║覺智、若菩薩智、若有為行智、若無為行智，一切皆依
X09n0240_p0062c01║如來智起、如來智住。何以故？如來智慧徧一切故；雖
X09n0240_p0062c02║復普容無量智慧而無分別。佛子！是為如來心第六
X09n0240_p0062c03║相，諸菩薩摩訶薩應如是知。
X09n0240_p0062c04║第六，虗空含受喻。喻佛依持無礙智，亦釋前依義。
X09n0240_p0062c05║上但云依，猶通外依他力。今明體遍普容，是則五
X09n0240_p0062c06║乘等智皆是如來大智中物。肇公亦云：夫聖人心
X09n0240_p0062c07║虗冥照，理無不統。懷六合於胷中，而靈鑒有餘；鏡
X09n0240_p0062c08║萬有於方寸，其神常虗。即斯義也。
X09n0240_p0062c09║復次，佛子！如雪山頂有藥王樹，名：無盡根，彼藥樹根
X09n0240_p0062c10║從十六萬八千由旬下盡金剛地水輪際生。彼藥王
X09n0240_p0062c11║樹若生根時，令閻浮提一切樹根生；若生莖時，令閻
X09n0240_p0062c12║浮提一切樹莖生；枝、葉、華、果悉皆如是。此藥王樹，根
X09n0240_p0062c13║能生莖，莖能生根，根無有盡，名：無盡根。佛子！彼藥王
X09n0240_p0062c14║樹於一切處皆令生長，唯於二處不能為作生長利
X09n0240_p0062c15║益，所謂：地獄、深坑及水輪中；然亦於彼初無厭捨。
X09n0240_p0062c16║第七藥王生長喻，喻佛窮劫利樂喻。喻中四：初顯
X09n0240_p0062c17║體用，二彼藥根下別顯用相，三此藥王下得名所
X09n0240_p0062c18║由，四佛子下揀其非處。先揀後收，收者亦不厭，故
X09n0240_p0062c19║晉經云不捨生性。
X09n0240_p0062c20║佛子！如來智慧大藥王樹亦復如是，以過去所發成
X09n0240_p0062c21║就一切智慧善法、普覆一切諸眾生界、除滅一切諸
X09n0240_p0062c22║惡道苦廣大悲願而為其根，於一切如來真實智慧
X09n0240_p0062c23║種性中生堅固不動善巧方便以為其莖，徧法界智
X09n0240_p0062c24║諸波羅蜜以為其枝，禪定、解脫、諸大三昧以為其葉，
X09n0240_p0063a01║總持、辯才、菩提分法以為其華，究竟無變諸佛解脫
X09n0240_p0063a02║以為其果。
X09n0240_p0063a03║合亦四段，而文不次。初合顯體用有六，以一悲願
X09n0240_p0063a04║菩提合根，此為諸佛之本，深難拔故。二依實智所
X09n0240_p0063a05║生方便為莖，能幹事故，菩提體故。三依前二智分
X09n0240_p0063a06║為諸度，旁蔭為枝。四戒定息熱別受業名。五辯才
X09n0240_p0063a07║道品等親生菩提，開發為華。六果可知。
X09n0240_p0063a08║佛子！如來智慧大藥王樹何故得名為：無盡根？以究
X09n0240_p0063a09║竟無休息故，不斷菩薩行故；菩薩行即如來性，如來
X09n0240_p0063a10║性即菩薩行，是故得名為：無盡根。
X09n0240_p0063a11║次合得名所由。窮未來際故云究竟無休，得果不
X09n0240_p0063a12║捨因故云不斷菩薩行，由是故得因果交徹展轉
X09n0240_p0063a13║相生。
X09n0240_p0063a14║佛子！如來智慧大藥王樹，其根生時，令一切菩薩生
X09n0240_p0063a15║不捨眾生大慈悲根；其莖生時，令一切菩薩增長堅
X09n0240_p0063a16║固精進深心莖；其枝生時，令一切菩薩增長一切諸
X09n0240_p0063a17║波羅蜜枝；其葉生時，令一切菩薩生長淨戒頭陀功
X09n0240_p0063a18║德少欲知足葉；其華生時，令一切菩薩具諸善根相
X09n0240_p0063a19║好莊嚴華；其果生時，令一切菩薩得無生忍乃至一
X09n0240_p0063a20║切佛灌頂忍果。
X09n0240_p0063a21║三、合前別顯用相。深心樂修善行，即前方便淨戒，
X09n0240_p0063a22║亦能息熱相好，如華為嚴。文多影略者，為分能所
X09n0240_p0063a23║成故。
X09n0240_p0063a24║佛子！如來智慧大藥王樹，唯於二處不能為作生長
X09n0240_p0063b01║利益。所謂：二乘墮於無為廣大深坑，及壞善根非器
X09n0240_p0063b02║眾生溺大邪見、貪愛之水，然亦於彼曾無厭捨。佛子！
X09n0240_p0063b03║如來智慧無有增減，以根善安住、生無休息故。佛子！
X09n0240_p0063b04║是為如來心第七相，諸菩薩摩訶薩應如是知。
X09n0240_p0063b05║四合揀非器，亦先揀後收。無為正位一墮難出，故
X09n0240_p0063b06║喻深坑。又無悲水取灰斷故，如彼地獄。邪見撥無
X09n0240_p0063b07║貪愛浸爛，皆喻於水不容善根。又闕土緣非生處，
X09n0240_p0063b08║故後收。言無厭捨者，上據現惡闕緣令生厭怖，直
X09n0240_p0063b09║進一乘故除二處，而同有佛性久久當成，故不厭
X09n0240_p0063b10║捨。是知現惡明無，則無惡必有。故涅槃云：一闡提
X09n0240_p0063b11║人雖復斷善猶有佛性，若能發心非闡提也。法華
X09n0240_p0063b12║云：決了聲聞法，餘諸聲聞眾亦當復如是。結云：善
X09n0240_p0063b13║根安住者，常住大悲故。有引向所揀證無佛性及
X09n0240_p0063b14║定性義，不觀次後不捨之言，況第十喻平等共有，
X09n0240_p0063b15║減損佛性恐毀謗一乘，願諸後學當戒慎之無滯
X09n0240_p0063b16║權說。
X09n0240_p0063b17║復次，佛子！譬如三千大千世界劫火起時，焚燒一切
X09n0240_p0063b18║草木、叢林，乃至鐵圍、大鐵圍山皆悉熾然，無有遺餘。
X09n0240_p0063b19║佛子！假使有人手執乾草投彼火中，於意云何，得不
X09n0240_p0063b20║燒不？答言：不也。佛子！彼所投草容可不燒，如來智慧
X09n0240_p0063b21║分別三世一切眾生、一切國土、一切劫數、一切諸法，
X09n0240_p0063b22║無不知者；若言不知，無有是處。何以故？智慧平等，悉
X09n0240_p0063b23║明達故。佛子！是為如來心第八相，諸菩薩摩訶薩應
X09n0240_p0063b24║如是知。
X09n0240_p0063c01║第八劫火燒盡喻，喻佛智無不盡知，由此佛智更
X09n0240_p0063c02║無所依。
X09n0240_p0063c03║復次，佛子！譬如風災壞世界時，有大風起，名曰：散壞，
X09n0240_p0063c04║能壞三千大千世界，鐵圍山等皆成碎末；復有大風，
X09n0240_p0063c05║名為：能障，周帀三千大千世界，障散壞風不令得至
X09n0240_p0063c06║餘佛世界。佛子！若令無此能障大風，十方世界無不
X09n0240_p0063c07║壞盡。如來、應、正等覺亦復如是，有大智風，名為：能滅，
X09n0240_p0063c08║能滅一切諸大菩薩煩惱習氣；有大智風，名為：巧持，
X09n0240_p0063c09║巧持其根未熟菩薩不令能滅大智風輪斷其一切
X09n0240_p0063c10║煩惱習氣。佛子！若無如來巧持智風，無量菩薩皆墮
X09n0240_p0063c11║聲聞、辟支佛地；由此智故，令諸菩薩超二乘地，安住
X09n0240_p0063c12║如來究竟之位。佛子！是為如來心第九相，諸菩薩摩
X09n0240_p0063c13║訶薩應如是知。
X09n0240_p0063c14║第九、劫風持壞喻，喻佛巧令留惑。智非但能斷，亦
X09n0240_p0063c15║復能留。謂佛有斯巧，授與根未熟、未具萬行菩薩，
X09n0240_p0063c16║令留潤生之惑。由此留惑，惑方至盡，得一切智，不
X09n0240_p0063c17║同二乘不為菩提心期速出。
X09n0240_p0063c18║復次，佛子！如來智慧無處不至。何以故？無一眾生而
X09n0240_p0063c19║不具有如來智慧。
X09n0240_p0063c20║第十、塵含經卷喻。喻佛性通平等。文中四，謂法、喻、
X09n0240_p0063c21║合、結。今初。所以知佛智遍者，無一眾生不有，本覺
X09n0240_p0063c22║與佛體無殊故。以上言潛流，則似佛智徧他眾生。
X09n0240_p0063c23║今顯眾生自有，此有三意：一、明無一眾生不有，則
X09n0240_p0063c24║知無性者非眾生數，謂草木等已過五性之見。二
X09n0240_p0064a01║者、眾生在纏之因，已具出纏之果法，故云有如來
X09n0240_p0064a02║智慧。非但有性，後方當成，亦非理前智後。是知涅
X09n0240_p0064a03║槃對昔方便且說有性，後學尚謂談有藏無，況聞
X09n0240_p0064a04║等有果智，誰當信者？三、彼因中之果智，即他佛之
X09n0240_p0064a05║果智，以圓教宗自他因果無二體故。不爾，此說眾
X09n0240_p0064a06║生有果，何名說佛智耶？斯則玄又玄矣，非華嚴宗
X09n0240_p0064a07║無有斯理。
X09n0240_p0064a08║但以妄想，顛倒執著，而不證得。
X09n0240_p0064a09║次釋疑。疑云：涅槃云：佛性者名為智慧，有智慧時
X09n0240_p0064a10║則無煩惱。今得佛智，那作眾生？釋中先順答前義，
X09n0240_p0064a11║謂倒故不證，豈得言無？如壯士迷於額珠，豈謂膚
X09n0240_p0064a12║中無寶？
X09n0240_p0064a13║若離妄想，一切智、自然智、無礙智則得現前。
X09n0240_p0064a14║次若離下反以理成，謂若先無離倒寧有？既離倒
X09n0240_p0064a15║即現明本不無，如貧得珠非今授與，是以涅槃恐
X09n0240_p0064a16║不修行，故云言定有者則為執著。恐不信有，故云
X09n0240_p0064a17║若言定無則為妄語，乍可執著不可妄語。言自然
X09n0240_p0064a18║智者，自覺聖智也。無礙智者，始本無二絕二礙也。
X09n0240_p0064a19║佛子！譬如有大經卷，量等三千大千世界，書寫三千
X09n0240_p0064a20║大千世界中事，一切皆盡。所謂：書寫大鐵圍山中事，
X09n0240_p0064a21║量等大鐵圍山；書寫大地中事，量等大地；書寫中千
X09n0240_p0064a22║世界中事，量等中千世界；書寫小千世界中事，量等
X09n0240_p0064a23║小千世界。如是，若四天下、若大海、若須彌山、若地天
X09n0240_p0064a24║宮殿、若欲界空居天宮殿、若色界宮殿、若無色界宮
X09n0240_p0064b01║殿，一一書寫，其量悉等。此大經卷雖復量等大千世
X09n0240_p0064b02║界，而全住在一微塵中；如一微塵，一切微塵皆亦如
X09n0240_p0064b03║是。時，有一人智慧明達，具足成就清淨天眼，見此經
X09n0240_p0064b04║卷在微塵內，於諸眾生無少利益，即作是念：我當以
X09n0240_p0064b05║精進力，破彼微塵，出此經卷，令得饒益一切眾生。作
X09n0240_p0064b06║是念已，即起方便，破彼微塵，出此大經，令諸眾生普
X09n0240_p0064b07║得饒益；如於一塵，一切微塵應知悉然。
X09n0240_p0064b08║第二喻中二：先明大經潛塵，以喻上文妄纏佛智。
X09n0240_p0064b09║大經卷者，佛智無涯，性德圓滿也。書各稱境者，智
X09n0240_p0064b10║如理故。潛一塵者，略有三義：一、妄覆真故，二、小含
X09n0240_p0064b11║大故，三、一具多故。一切塵者，無一眾生不具佛智
X09n0240_p0064b12║故。後時有一人下，出經益物，喻上離妄現前。
X09n0240_p0064b13║佛子！如來智慧亦復如是，無量無礙，普能利益一切
X09n0240_p0064b14║眾生，具足在於眾生身中；但諸凡愚妄想執著，不知
X09n0240_p0064b15║不覺，不得利益。爾時，如來以無障礙清淨智眼，普觀
X09n0240_p0064b16║法界一切眾生而作是言：奇哉！奇哉！此諸眾生云何
X09n0240_p0064b17║具有如來智慧，愚癡迷惑，不知不見？我當教以聖道，
X09n0240_p0064b18║令其永離妄想執著，自於身中得見如來廣大智慧
X09n0240_p0064b19║與佛無異。即教彼眾生修習聖道，令離妄想；離妄想
X09n0240_p0064b20║已，證得如來無量智慧，利益安樂一切眾生。佛子！是
X09n0240_p0064b21║為如來心第十相，諸菩薩摩訶薩應如是知。
X09n0240_p0064b22║第三合中亦二：先合大經潛塵。無量無礙，普能利
X09n0240_p0064b23║益，合上書寫多事眾生。身及妄想，俱合上塵。後爾
X09n0240_p0064b24║時，如來下，合出經益物。如來合上一人，智眼合上
X09n0240_p0064c01║天眼。是知不信眾生等有佛智，智眼未開，復何可
X09n0240_p0064c02║怪？然如來藏等經說有九喻，喻如來藏為如青蓮
X09n0240_p0064c03║華在泥水中，未出泥水，人無貴者；又如貧女而懷
X09n0240_p0064c04║聖胎；如大價寶垢衣所纏；如摩尼珠落在深廁；如
X09n0240_p0064c05║真金像弊衣所覆；如菴摩羅樹華實未成；亦如稻
X09n0240_p0064c06║米在糖糩中；如金在鑛；如像在模。皆是塵中有佛
X09n0240_p0064c07║身義。
X09n0240_p0064c08║佛子！菩薩摩訶薩應以如是等無量無礙不可思議
X09n0240_p0064c09║廣大相，知如來、應、正等覺心。
X09n0240_p0064c10║大文第三、總上來十喻：初、總明無依為依；二、能出
X09n0240_p0064c11║生；三、能潛遍；四、橫具四智；五、豎具四智；六、體廣包
X09n0240_p0064c12║含；七、用無終竟；八、知無不盡；九、巧能攝持；十、處處
X09n0240_p0064c13║具足。前九直與佛智，後一乃融自他。此十圓融，略
X09n0240_p0064c14║顯佛智之相，寄如來之心，未盡佛心一毫，故應更
X09n0240_p0064c15║以無量無礙等知也。
X09n0240_p0064c16║爾時，普賢菩薩摩訶薩欲重明此義而說頌言：
X09n0240_p0064c17║欲知諸佛心，當觀佛智慧。
X09n0240_p0064c18║第二、偈頌二十二偈，分二：初、兩句約法總顯。
X09n0240_p0064c19║佛智無依處，如空無所依，眾生種種樂，
X09n0240_p0064c20║及諸方便智，皆依佛智慧，佛智無依止。
X09n0240_p0064c21║餘頌上喻。於中初喻一偈半，後一四偈，餘八各二
X09n0240_p0064c22║偈，並顯可知。
X09n0240_p0064c23║聲聞與獨覺，及諸佛解脫，皆依於法界。
X09n0240_p0064c24║法界無增減，佛智亦如是，出生一切智。
X09n0240_p0065a01║無增亦無減，無生亦無盡。
X09n0240_p0065a02║二頌，次初頌前二。
X09n0240_p0065a03║如水潛流地，求之無不得，無念亦無盡。
X09n0240_p0065a04║功力徧十方，佛智亦如是，普在眾生心。
X09n0240_p0065a05║若有勤修行，疾得智光明。
X09n0240_p0065a06║二頌前三。
X09n0240_p0065a07║如龍有四珠，出生一切寶，置之深密處，
X09n0240_p0065a08║凡人莫能見。佛四智亦然，出生一切智，
X09n0240_p0065a09║餘人莫能見，唯除大菩薩。
X09n0240_p0065a10║三頌前四。
X09n0240_p0065a11║如海有四寶，能飲一切水，令海不流溢。
X09n0240_p0065a12║亦復無增減。如來智亦爾，息浪除法愛，
X09n0240_p0065a13║廣大無有邊，能生佛菩薩。
X09n0240_p0065a14║四頌前五。
X09n0240_p0065a15║下方至有頂，欲色無色界，一切依虗空，
X09n0240_p0065a16║虗空不分別，聲聞與獨覺，菩薩眾智慧，
X09n0240_p0065a17║皆依於佛智，佛智無分別。
X09n0240_p0065a18║五頌前六。
X09n0240_p0065a19║雪山有藥王，名為無盡根，能生一切樹，
X09n0240_p0065a20║根莖葉華實，佛智亦如是，如來種中生。
X09n0240_p0065a21║既得菩提已，復生菩薩行。
X09n0240_p0065a22║六頌前七。
X09n0240_p0065a23║如人把乾草，置之於劫燒，金剛猶洞然。
X09n0240_p0065a24║此無不燒理。三世劫與剎，及其中眾生，
X09n0240_p0065b01║彼草容不燒，此佛無不知。
X09n0240_p0065b02║七頌前八。
X09n0240_p0065b03║有風名散壞，能壞於大千，若無別風止，
X09n0240_p0065b04║壞及無量界，大智風亦爾，滅諸菩薩惑。
X09n0240_p0065b05║別有善巧風，令住如來地。
X09n0240_p0065b06║八頌前九。
X09n0240_p0065b07║如有大經卷，量等三千界，在於一塵內，
X09n0240_p0065b08║一切塵悉然。有一聰慧人，淨眼悉明見，
X09n0240_p0065b09║破塵出經卷，普饒益眾生，佛智亦如是。
X09n0240_p0065b10║徧在眾生心，妄想之所纏，不覺亦不知。
X09n0240_p0065b11║諸佛大慈悲，令其除妄想，如是乃出現。
X09n0240_p0065b12║饒益諸菩薩。
X09n0240_p0065b13║三頌頌前十上出現意業竟。
X09n0240_p0065b14║大方廣佛華嚴經綱要卷第五十一