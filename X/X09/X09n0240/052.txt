X09n0240_p0065b15║
X09n0240_p0065b16║
X09n0240_p0065b17║
X09n0240_p0065b18║大方廣佛華嚴經綱要卷第五十二
X09n0240_p0065b19║于闐國三藏沙門實叉難陀　譯經
X09n0240_p0065b20║清涼山大華嚴寺沙門澄觀　疏義
X09n0240_p0065b21║明匡山法雲寺憨山沙門德清提挈
X09n0240_p0065b22║如來出現品第三十七之三
X09n0240_p0065b23║第五、明出現境界，正顯分齊之境，兼辨所緣之境。
X09n0240_p0065b24║依初意者，前約智以顯心，此正明智用分齊。依後
X09n0240_p0065c01║意者，前明能知，今辨所緣。由所緣無邊故，顯分齊
X09n0240_p0065c02║難思，故方窮所緣之境。二義相成，如凾蓋相稱。
X09n0240_p0065c03║佛子！菩薩摩訶薩應云何知如來、應、正等覺境界？
X09n0240_p0065c04║文中長行分三，謂標、釋、結。
X09n0240_p0065c05║佛子！菩薩摩訶薩以無障無礙智慧，知一切世間境
X09n0240_p0065c06║界是如來境界，知一切三世境界、一切剎境界、一切
X09n0240_p0065c07║法境界、一切眾生境界、真如無差別境界、法界無障
X09n0240_p0065c08║礙境界、實際無邊際境界、虗空無分量境界、無境界
X09n0240_p0065c09║境界是如來境界。
X09n0240_p0065c10║釋中二：先法，後喻。法中亦二：先廣取所緣，顯分齊
X09n0240_p0065c11║境；後近取諸心，以況佛境。前中又二：先列所緣無
X09n0240_p0065c12║邊，後顯分齊無量。今初，先令以無障礙智為能知
X09n0240_p0065c13║者，非此不能量佛境故。後正顯所緣，文有十句：一、
X09n0240_p0065c14║通舉所化，二、化時，三、化處，四、化法，五、所化人。六、七、
X09n0240_p0065c15║八三皆明所證。於中，真如語，其體常一味，故云無
X09n0240_p0065c16║差別。法界，生法所依，故云無礙。實際，是窮事至實，
X09n0240_p0065c17║故云無邊。九、化處分齊，後一徧通。若約二諦境，前
X09n0240_p0065c18║五為俗，後三為真。九通真俗，事空、理空俱是空故。
X09n0240_p0065c19║後一雙非，顯前九境即同無故。若約三諦，空即是
X09n0240_p0065c20║真，三空為中道。若以五界攝之，初三是世界無量，
X09n0240_p0065c21║四即調伏及調伏加行，五即眾生，次三即法界，餘
X09n0240_p0065c22║二雙非。
X09n0240_p0065c23║佛子！如一切世間境界無量，如來境界亦無量；如一
X09n0240_p0065c24║切三世境界無量，如來境界亦無量；乃至如無境界
X09n0240_p0066a01║無量，如來境界亦無量；如無境界境界一切處無有，
X09n0240_p0066a02║如來境界亦如是一切處無有。
X09n0240_p0066a03║二、顯分齊無量。先約十界以顯分齊，境智相稱，故
X09n0240_p0066a04║皆無量。然約無境顯其非有，乃至真如皆不可得
X09n0240_p0066a05║故，是以諸境雲興而長寂也。如無既爾，如真如等
X09n0240_p0066a06║無，變易等亦然。
X09n0240_p0066a07║佛子！菩薩摩訶薩應知心境界是如來境界。如心境
X09n0240_p0066a08║界無量無邊無縛無脫，如來境界亦無量無邊無縛
X09n0240_p0066a09║無脫。何以故？以如是如是思惟分別，如是如是無量
X09n0240_p0066a10║顯現故。
X09n0240_p0066a11║第二、近取諸心以況佛境。於中二：先正明，後徵釋。
X09n0240_p0066a12║今初，無量無邊，語其相用廣大；無縛無脫，明其體
X09n0240_p0066a13║性深寂。次徵意云：何以將心況於佛境？釋意云：菩
X09n0240_p0066a14║薩自心隨思即顯，故無分量。佛境亦爾，隨機顯現，
X09n0240_p0066a15║若身若智，豈有量耶？智假思顯，則性無縛脫，不為
X09n0240_p0066a16║相縛，後無脫故。
X09n0240_p0066a17║佛子！如大龍王，隨心降雨，其雨不從內出、不從外出。
X09n0240_p0066a18║如來境界亦復如是，隨於如是思惟分別，則有如是
X09n0240_p0066a19║無量顯現，於十方中悉無來處。佛子！如大海水，皆從
X09n0240_p0066a20║龍王心力所起。諸佛如來一切智海亦復如是，皆從
X09n0240_p0066a21║如來往昔大願之所生起。
X09n0240_p0066a22║第二、喻顯，有二喻：前一喻無縛無脫，後一喻無量
X09n0240_p0066a23║無邊。通前二段。今初。前明降雨無從喻，正喻無縛
X09n0240_p0066a24║脫。既無來處，何有縛脫耶？後明海水從心喻，喻無
X09n0240_p0066b01║縛脫所因。水從心力為因，非定內外智；從昔願緣
X09n0240_p0066b02║起故，來即無來。
X09n0240_p0066b03║佛子！一切智海無量無邊、不可思議、不可言說，然我
X09n0240_p0066b04║今者略說譬喻，汝應諦聽。
X09n0240_p0066b05║第二海水宏深喻，喻無量無邊中三：先標章誡聽。
X09n0240_p0066b06║佛子！此閻浮提有二千五百河流入大海，西拘耶尼
X09n0240_p0066b07║有五千河流入大海，東弗婆提有七千五百河流入
X09n0240_p0066b08║大海，北鬱單越有一萬河流入大海。佛子！此四天下
X09n0240_p0066b09║如是二萬五千河，相續不絕，流入大海。於意云何？此
X09n0240_p0066b10║水多不？答言：甚多。佛子！復有十光明龍王，雨大海中，
X09n0240_p0066b11║水倍過前；百光明龍王，雨大海中，水復倍前；大莊嚴
X09n0240_p0066b12║龍王、摩那斯龍王、雷震龍王、難陀䟦難陀龍王、無量
X09n0240_p0066b13║光明龍王、連澍不斷龍王、大勝龍王、大奮迅龍王，如
X09n0240_p0066b14║是等八十億諸大龍王，各雨大海，皆悉展轉倍過於
X09n0240_p0066b15║前；娑竭羅龍王太子，名：閻浮幢，雨大海中，水復倍前。
X09n0240_p0066b16║佛子！十光明龍王宮殿中水，流入大海，復倍過前；百
X09n0240_p0066b17║光明龍王宮殿中水，流入大海，復倍過前；大莊嚴龍
X09n0240_p0066b18║王、摩那斯龍王、雷震龍王、難陀跋難陀龍王、無量光
X09n0240_p0066b19║明龍王、連澍不斷龍王、大勝龍王、大奮迅龍王，如是
X09n0240_p0066b20║等八十億諸大龍王，宮殿各別，其中有水流入大海，
X09n0240_p0066b21║皆悉展轉倍過於前；娑竭羅龍王太子閻浮幢宮殿
X09n0240_p0066b22║中水，流入大海，復倍過前。佛子！娑竭羅龍王連雨大
X09n0240_p0066b23║海，水復倍前；其娑竭羅龍王宮殿中水，涌出入海，復
X09n0240_p0066b24║倍於前。
X09n0240_p0066c01║二、喻顯；三、佛子！應知下，法合。喻中三：初、別顯水多。
X09n0240_p0066c02║文有四節：一、四洲出水；二、龍王雨水；三、宮殿出水；
X09n0240_p0066c03║四、娑竭王兼雨兼出。皆後後倍前，以顯深廣。
X09n0240_p0066c04║其所出水紺瑠璃色，涌出有時，是故大海潮不失時。
X09n0240_p0066c05║二、通顯。水相湧出故潮上，速為寶消故潮下，此為
X09n0240_p0066c06║極說。
X09n0240_p0066c07║佛子！如是大海，其水無量，眾寶無量，眾生無量，所依
X09n0240_p0066c08║大地亦復無量。
X09n0240_p0066c09║三，通顯無量。
X09n0240_p0066c10║佛子！於汝意云何，彼大海為無量不？答言：實為無量，
X09n0240_p0066c11║不可為喻。佛子！此大海無量於如來智海無量，百分
X09n0240_p0066c12║不及一，千分不及一，乃至優波尼沙陀分不及其一；
X09n0240_p0066c13║但隨眾生心為作譬喻，而佛境界非譬所及。佛子！菩
X09n0240_p0066c14║薩摩訶薩應知如來智海無量，從初發心修一切菩
X09n0240_p0066c15║薩行不斷故；應知寶聚無量，一切菩提分法、三寶種
X09n0240_p0066c16║不斷故；應知所住眾生無量，一切學、無學、聲聞、獨覺
X09n0240_p0066c17║所受用故；應知住地無量，從初歡喜地乃至究竟無
X09n0240_p0066c18║障礙地諸菩薩所居故。
X09n0240_p0066c19║第二、合中二：先、合水無量。佛智一念即無窮盡，況
X09n0240_p0066c20║盡三際周十方乎？重重重重，安可喻顯？二、佛子至
X09n0240_p0066c21║應知如來下，合通顯。無量非唯智為佛境，菩提分
X09n0240_p0066c22║等皆分齊境也。智海合水，餘合寶等，可知。
X09n0240_p0066c23║佛子！菩薩摩訶薩為入無量智慧利益一切眾生故，
X09n0240_p0066c24║於如來、應、正等覺境界應如是知。
X09n0240_p0067a01║大文第三、總結，即結云：知意不知佛境，安能利生？
X09n0240_p0067a02║爾時，普賢菩薩摩訶薩欲重明此義而說頌言：
X09n0240_p0067a03║如心境界無有量，諸佛境界亦復然，
X09n0240_p0067a04║如心境界從意生，佛境如是應觀察。
X09n0240_p0067a05║第二、偈頌。五偈分二：初、一頌法說。
X09n0240_p0067a06║如龍不離於本處，以心威力澍大雨，
X09n0240_p0067a07║雨水雖無來去處，隨龍心故悉充洽。
X09n0240_p0067a08║十力牟尼亦如是，無所從來無所去，
X09n0240_p0067a09║若有淨心則現身，量等法界入毛孔。
X09n0240_p0067a10║餘頌前喻亦二：初二合頌前二喻，同喻無縛脫。
X09n0240_p0067a11║如海珍奇無有量，眾生大地亦復然，
X09n0240_p0067a12║水性一味等無別，於中生者各蒙利。
X09n0240_p0067a13║如來智海亦如是，一切所有皆無量，
X09n0240_p0067a14║有學無學住地人，悉在其中得饒益。
X09n0240_p0067a15║後二頌大海宏深喻，但頌合顯無量，餘文略無。第
X09n0240_p0067a16║六出現之行，前明分齊境智無邊，今彰運用則悲
X09n0240_p0067a17║智無盡，雖智海已滿悲無息故。
X09n0240_p0067a18║佛子！菩薩摩訶薩應云何知如來、應、正等覺行？
X09n0240_p0067a19║長行中二：先標舉，後釋相。
X09n0240_p0067a20║佛子！菩薩摩訶薩應知無礙行是如來行，應知真如
X09n0240_p0067a21║行是如來行。
X09n0240_p0067a22║釋相中三：初、雙標二行；次、雙釋二行；後、雙結二行。
X09n0240_p0067a23║今初，義有多含：一、無礙行者，即理之事行；真如行
X09n0240_p0067a24║者，即事之理行。前即行相，後即行體。又前是即智
X09n0240_p0067b01║之悲，後是即悲之智；前即真之俗，後即俗之真。融
X09n0240_p0067b02║而無礙，為如來行。
X09n0240_p0067b03║佛子！如真如前際不生、後際不動、現在不起，如來行
X09n0240_p0067b04║亦如是，不生、不動、不起。
X09n0240_p0067b05║第二雙釋中二：先釋真如行，後釋無礙行。今初真
X09n0240_p0067b06║如之名言含法喻，文中有三：初牒名以解，明體絕
X09n0240_p0067b07║三際故同真如，契如成行行即如也。過未非緣故
X09n0240_p0067b08║不生不動，現在離緣故非起
X09n0240_p0067b09║佛子！如法界非量非無量，無形故；如來行亦如是，非
X09n0240_p0067b10║量非無量，無形故。
X09n0240_p0067b11║二、復舉法界無形明雙非契中，是知實相等皆如
X09n0240_p0067b12║來行。
X09n0240_p0067b13║佛子！譬如鳥飛虗空經於百千，已經過處、未經過處
X09n0240_p0067b14║皆不可量。何以故？虗空界無邊際故。如來行亦如是，
X09n0240_p0067b15║假使有人經百千億那由他劫分別演說，已說、未說
X09n0240_p0067b16║皆不可量。何以故？如來行無邊際故。
X09n0240_p0067b17║三、舉鳥飛虗空喻釋非量義。非量有二：一、行廣無
X09n0240_p0067b18║量，故云如來行無邊際故；二、即事同體，便無分量，
X09n0240_p0067b19║故以空喻。既無有量，何有無量？若謂無量即是量
X09n0240_p0067b20║故，雙非永寂為如來行，故心彌虗、行彌廣，終日行
X09n0240_p0067b21║而未曾行。故涅槃云：復有一行是如來行，所謂大
X09n0240_p0067b22║乘犬般涅槃。
X09n0240_p0067b23║佛子！如來、應、正等覺住無礙行，無有住處，而能普為
X09n0240_p0067b24║一切眾生示現所行，令其見已，出過一切諸障礙道。
X09n0240_p0067c01║第二、釋無礙行。文中二：先約法總明，後以喻別顯。
X09n0240_p0067c02║今初，智無所住，悲示所行，即悲、智無礙，自無二礙，
X09n0240_p0067c03║令他無礙，皆無礙行也。
X09n0240_p0067c04║佛子！譬如金翅鳥王，飛行虗空迴翔不去，以清淨眼
X09n0240_p0067c05║觀察海內諸龍宮殿，奮勇猛力，以左右翅鼓揚海水
X09n0240_p0067c06║悉令兩闢，知龍男女命將盡者而搏取之。如來、應、正
X09n0240_p0067c07║等覺金翅鳥王亦復如是，住無礙行，以淨佛眼觀察
X09n0240_p0067c08║法界諸宮殿中一切眾生，若曾種善根已成熟者，如
X09n0240_p0067c09║來奮勇猛十力，以止觀兩翅鼓揚生死大愛水海，使
X09n0240_p0067c10║其兩闢而撮取之，置佛法中，令斷一切妄想戲論，安
X09n0240_p0067c11║住如來無分別無礙行。佛子！譬如日月獨無等侶，周
X09n0240_p0067c12║行虗空利益眾生，不作是念：我從何來而至何所。諸
X09n0240_p0067c13║佛如來亦復如是，性本寂滅無有分別，示現遊行一
X09n0240_p0067c14║切法界，為欲饒益諸眾生故，作諸佛事無有休息，不
X09n0240_p0067c15║生如是戲論分別：我從彼來而向彼去。
X09n0240_p0067c16║二、別以喻顯。初金翅闢海喻，喻即智之悲。後日月
X09n0240_p0067c17║無私喻，喻悲不失智。
X09n0240_p0067c18║佛子！菩薩摩訶薩應以如是等無量方便、無量性相，
X09n0240_p0067c19║知見如來、應、正等覺所行之行。
X09n0240_p0067c20║第三雙結二行，性結真如，相結無礙。
X09n0240_p0067c21║爾時，普賢菩薩欲重明此義而說頌言：
X09n0240_p0067c22║譬如真如不生滅，無有方所無能見，
X09n0240_p0067c23║大饒益者行如是，出過三世不可量。
X09n0240_p0067c24║法界非界非非界，非是有量非無量，
X09n0240_p0068a01║大功德者行亦然，非量無量無身故。
X09n0240_p0068a02║如鳥飛行億千歲，前後虗空等無別，
X09n0240_p0068a03║眾劫演說如來行，已說未說不可量，
X09n0240_p0068a04║金翅在空觀大海，闢水搏取龍男女，
X09n0240_p0068a05║十力能拔善根人，令出有海除眾惑，
X09n0240_p0068a06║譬如日月遊虗空，照臨一切不分別，
X09n0240_p0068a07║世尊周行於法界，教化眾生無動念。
X09n0240_p0068a08║第二、偈頌有五：前三頌真如，後二頌無礙。
X09n0240_p0068a09║佛子！諸菩薩摩訶薩應云何知如來、應、正等覺成正
X09n0240_p0068a10║覺？
X09n0240_p0068a11║第七、出現菩提，圓行之果故。對緣造修，必有成正
X09n0240_p0068a12║覺故。文中三，謂徵起、釋相、總結。徵言正覺，略顯五
X09n0240_p0068a13║門：一、釋名。晉名菩提，存其梵語。此翻為覺，正揀二
X09n0240_p0068a14║乘成異菩薩。又單言菩提，但是所覺之道。今云成
X09n0240_p0068a15║者，即理、智契合之名。二、明體性。攝論云：二智、二斷
X09n0240_p0068a16║為菩提體。智論云：菩提、菩提斷，俱名為菩提。若依
X09n0240_p0068a17║此經，通一切法，如文具之。三、辨種類。或說唯一，如
X09n0240_p0068a18║智契合，無二相故。淨名云：夫如者，不二不異故。故
X09n0240_p0068a19║開為二。大品明有性淨菩提及修成故，亦名性淨、
X09n0240_p0068a20║方便淨也。或分為三，約三乘故，如十地論。或開為
X09n0240_p0068a21║四，涅槃云：下智觀者，得聲聞菩提；乃上上智觀，得
X09n0240_p0068a22║佛菩提。又四智菩提亦是四義。或說為五，如大品、
X09n0240_p0068a23║智論說發心等。或具明十，如離世間品唯十為圓。
X09n0240_p0068a24║此是所辨。若業用所現，則無所不收。四、明業用。文
X09n0240_p0068b01║有十門，而體用參顯，各隨別義立目。今統收之，謂
X09n0240_p0068b02║緣二諦、斷二障、證二空、起二智、印群機、現萬象、具
X09n0240_p0068b03║十身、徧十方、周於微塵毛端等處，通因及果。業用
X09n0240_p0068b04║無邊，具如下文。五者、辨相。即當釋文，略辨十門：一、
X09n0240_p0068b05║總明體相，二、印現萬機，三、體相甚深，四、三輪平等，
X09n0240_p0068b06║五、因果交徹，六、體離虧盈，七、相無增減，八、用該動
X09n0240_p0068b07║寂，九、周法界，十、普徧諸心。當門別釋。
X09n0240_p0068b08║佛子！菩薩摩訶薩應知如來成正覺，於一切義無所
X09n0240_p0068b09║觀察，於法平等無所疑惑，無二、無相，無行、無止，無量、
X09n0240_p0068b10║無際，遠離二邊，住於中道，出過一切文字言說。
X09n0240_p0068b11║今且以初為總，餘九為別。別雖九門，而釋十義：初、
X09n0240_p0068b12║釋第一；二、釋第十，謂舉初該後；三、從第二次第解
X09n0240_p0068b13║釋；第十一門釋八、九二義。至文當知。釋文顯然，不
X09n0240_p0068b14║應異解。今初，總明具有十門，皆含體、相、用三：一、寂
X09n0240_p0068b15║照為菩提體，故云於一切義者，真俗境也。觀極於
X09n0240_p0068b16║無觀，故淨名云：不觀是菩提，離諸緣故。如海無心，
X09n0240_p0068b17║而能頓鑒，非無所了。故晉經云：解一切義。解即是
X09n0240_p0068b18║觀，觀即無觀。既觀念斯寂，無惑習種。無觀是體，照
X09n0240_p0068b19║斷為用，合之為相。二、等同萬法為菩提體，謂智與
X09n0240_p0068b20║理冥，同一圓覺，故云於法平等而不失照。決斷分
X09n0240_p0068b21║明，云無疑惑。既無所疑，即所知永寂。三、一成一切
X09n0240_p0068b22║成，不見生、佛有異，故云無二。以知一切眾生即菩
X09n0240_p0068b23║提相故，亦是能、所不二。淨名云：不二是菩提，離意
X09n0240_p0068b24║法故。四、總指前三體、相。眾生寂滅是菩提，滅諸相
X09n0240_p0068c01║故。五、即心行處滅，湛然不遷。亦是不行是菩提，無
X09n0240_p0068c02║憶念故。六、雖覺而常定，不住定故。七、有二義：一、橫
X09n0240_p0068c03║遍十方，廣無量故；二、體無生滅，絕分量故。八、亦二
X09n0240_p0068c04║義：一、豎念念成，無際畔故；二、一得永常，無後際故。
X09n0240_p0068c05║心無初相，冥符於理，無前際故。九、離邊契中，謂若
X09n0240_p0068c06║染、淨、縛、脫、有、無、一、異等，斯邊皆離，不徧住著，故云
X09n0240_p0068c07║離邊。非見有邊，邊即中故。無邊無中，方住中道。十、
X09n0240_p0068c08║總顯離言。上九寄言顯深，未盡菩提之奧，故收歸
X09n0240_p0068c09║性離，令亡言契之。
X09n0240_p0068c10║知一切眾生心念所行、根性欲樂、煩惱染習。舉要言
X09n0240_p0068c11║之，於一念中悉知三世一切諸法。佛子！譬如大海，普
X09n0240_p0068c12║能印現四天下中一切眾生色身形像，是故共說以
X09n0240_p0068c13║為大海。諸佛菩提亦復如是，普現一切眾生心念、根
X09n0240_p0068c14║性樂欲而無所現，是故說名諸佛菩提。
X09n0240_p0068c15║第二、知一切眾生下，印現萬機，即海印三昧。文中
X09n0240_p0068c16║三：初法，一念知三世，名一切智；次喻，即舉海印以
X09n0240_p0068c17║喻菩提無心頓現；三、合。言無所現者，有三義：一、無
X09n0240_p0068c18║現故，如海；二、所現空故，如像；三、無別體故，如水與
X09n0240_p0068c19║像不可分異。自體顯現，故名為覺。起信論云：諸佛
X09n0240_p0068c20║如來離於見相，無所不遍，心真實故，即是諸法之
X09n0240_p0068c21║性。自體顯照一切妄法，有大智用，斯即無思顯照
X09n0240_p0068c22║同體之境，為菩提相用。故上文云：於一切義無所
X09n0240_p0068c23║觀察。
X09n0240_p0068c24║佛子！諸佛菩提，一切文字所不能宣，一切音聲所不
X09n0240_p0069a01║能及，一切言語所不能說，但隨所應方便開示。
X09n0240_p0069a02║三、性相甚深，性離言故，理圓言徧故。
X09n0240_p0069a03║佛子！如來、應、正等覺成正覺時，得一切眾生量等身，
X09n0240_p0069a04║得一切法量等身，得一切剎量等身，得一切三世量
X09n0240_p0069a05║等身，得一切佛量等身，得一切語言量等身，得真如
X09n0240_p0069a06║量等身，得法界量等身，得虗空界量等身，得無礙界
X09n0240_p0069a07║量等身，得一切願量等身，得一切行量等身，得寂滅
X09n0240_p0069a08║涅槃界量等身。
X09n0240_p0069a09║第四、三輪平等，釋上於法平等。等諸法故，意輪等
X09n0240_p0069a10║故，何所疑哉？文中二：先別舉身等，後類結顯多。今
X09n0240_p0069a11║初，有十三身：前六等事；次三等理；次一等事理，事
X09n0240_p0069a12║事無礙；後三等因果。略舉十三，故結云無量。皆言
X09n0240_p0069a13║量者，是所等之分量；皆言等者，即能等之三輪。等
X09n0240_p0069a14║有二義：一、等彼事理之量；二、等彼事理之體。所以
X09n0240_p0069a15║等者，彼諸理事即我所證，能所冥合，彼尚即我，等
X09n0240_p0069a16║之何難？是以聖人空洞無象，物無非我，會萬物以
X09n0240_p0069a17║成己也。
X09n0240_p0069a18║佛子！如所得身，言、語及心亦復如是，得如是等無量
X09n0240_p0069a19║無數清淨三輪。
X09n0240_p0069a20║後類結三輪。
X09n0240_p0069a21║佛子！如來成正覺時，於其身中普見一切眾生成正
X09n0240_p0069a22║覺，乃至普見一切眾生入涅槃。
X09n0240_p0069a23║第五明因果交徹，釋上無二同一性故。文中三：初
X09n0240_p0069a24║標，次皆同下釋，三知一切下結。今初八相之中略
X09n0240_p0069b01║舉其二，故云乃至，此文正同。淨名云：若彌勒得菩
X09n0240_p0069b02║提者，一切眾生皆亦應得，一切眾生即菩提相。彌
X09n0240_p0069b03║勒示迷此旨，但謂理詰之言，不知真得菩提，實如
X09n0240_p0069b04║所詰。又前章以我等彼故徧同彼量，今明以彼等
X09n0240_p0069b05║我故全現我中，是知一性平等反覆相成。此中之
X09n0240_p0069b06║成為理為事？若是事成，何以釋云同一性故？若是
X09n0240_p0069b07║理成，何以此云成正覺耶？入涅槃耶？此是華嚴大
X09n0240_p0069b08║節圓宗之義，不同諸宗難以取解。然諸眾生若於
X09n0240_p0069b09║人天位中觀之，具足人法二我，小乘唯是五蘊實
X09n0240_p0069b10║法，大乘或說但心所現，或說幻有即空，人法俱遣，
X09n0240_p0069b11║或說唯如來藏具恒沙性德，故眾生即在纏法身。
X09n0240_p0069b12║法身眾生義一名異，猶據理說。更有說言，相本自
X09n0240_p0069b13║盡、性本自現，不可說言即佛不即佛。若依此宗，舊
X09n0240_p0069b14║來成竟亦涅槃竟，非約同體此成即是彼成。若爾，
X09n0240_p0069b15║何以現有眾生非即佛耶？若就眾生位看者，尚不
X09n0240_p0069b16║見唯心即空，安見圓教中事？如迷東謂西，正執西
X09n0240_p0069b17║故。若諸情頓破，則法界圓現無不已成，猶彼人悟
X09n0240_p0069b18║西處全東。若爾，諸佛何以更化眾生？不如是知所
X09n0240_p0069b19║以須化，如是化者是究竟化，如是化者無不化時。
X09n0240_p0069b20║故下結云大悲相續救度眾生，隨門不同種種有
X09n0240_p0069b21║異，約成佛門一切成也。又此眾生乃是像上之模，
X09n0240_p0069b22║令其去模則自見己佛亦見他成，如第十段。
X09n0240_p0069b23║皆同一性，所謂無性。無何等性？所謂無相性、無盡性、
X09n0240_p0069b24║無生性、無滅性、無我性、無非我性、無眾生性、無非眾
X09n0240_p0069c01║生性、無菩提性、無法界性、無虗空性，亦復無有成正
X09n0240_p0069c02║覺性。
X09n0240_p0069c03║二釋中，先總釋同一無性，故得現成。妄性本虗，生
X09n0240_p0069c04║元是佛，真性叵得，非今始成，故皆成也。次轉徵所
X09n0240_p0069c05║無，無何等性？同菩提性故。後釋所無，有十二句：前
X09n0240_p0069c06║四通生及佛，次四緣眾生，後四唯約佛。非獨妄空
X09n0240_p0069c07║真有，亦非妄有真空，以性融相，法界圓現故。由此
X09n0240_p0069c08║無性，說成正覺。又攝十二，總為六對：一、能相所相
X09n0240_p0069c09║對，謂染相、淨相，相待有故；念念之盡，緣所盡故；煩
X09n0240_p0069c10║惱永盡，本自盡故。二、生滅對，約凡，則本自不生，即
X09n0240_p0069c11║涅槃相，不復更滅；約佛，菩提非始生故，何有滅耶？
X09n0240_p0069c12║三、我非我對，有緣無主故，我尚不可得，非我何可
X09n0240_p0069c13║得？諸法實相中，無我無非我故。四、緣非緣對，攬緣
X09n0240_p0069c14║生故，緣尚不可得故。五、能所證對，能證菩提，因所
X09n0240_p0069c15║證故；所證法界，由智顯故。六、合不合對，虗空非合，
X09n0240_p0069c16║因有體故，所以性無；成覺是合，理智契合，即為緣
X09n0240_p0069c17║起，故非有也。
X09n0240_p0069c18║知一切法皆無性故，得一切智，大悲相續，救度眾生。
X09n0240_p0069c19║三、結中，物物無性，故成種智。證斯同體，而起大悲。
X09n0240_p0069c20║一得永常，故曰相續。又只由不知無性，故教化不
X09n0240_p0069c21║絕。
X09n0240_p0069c22║佛子！譬如虗空，一切世界若成若壞常無增減。何以
X09n0240_p0069c23║故？虗空無生故。諸佛菩提亦復如是，若成正覺、不成
X09n0240_p0069c24║正覺亦無增減。何以故？菩提無相、無非相，無一、無種
X09n0240_p0070a01║種故。
X09n0240_p0070a02║第六、明體無虧盈，釋上無相。虗空無生，故體無增
X09n0240_p0070a03║減；菩提無相，成不寧殊？
X09n0240_p0070a04║佛子！假使有人能化作恒河沙等心，一一心復化作
X09n0240_p0070a05║恒河沙等佛，皆無色、無形、無相，如是盡恒河沙等劫
X09n0240_p0070a06║無有休息。佛子！於汝意云何？彼人化心化作如來，凡
X09n0240_p0070a07║有幾何？如來性起妙德菩薩言：如我解於仁所說義，
X09n0240_p0070a08║化與不化等無有別，云何問言凡有幾何？普賢菩薩
X09n0240_p0070a09║言：善哉！善哉！佛子！如汝所說，設一切眾生於一念中
X09n0240_p0070a10║悉成正覺，與不成正覺等無有異。何以故？菩提無相
X09n0240_p0070a11║故；若無有相，則無增、無減。佛子！菩薩摩訶薩應如是
X09n0240_p0070a12║知成等正覺同於菩提一相、無相。
X09n0240_p0070a13║第七、明相無增減，釋上無行。湛然不異，行豈能遷？
X09n0240_p0070a14║文中三：初、舉喻問答。以化現無形，喻成不莫異；化
X09n0240_p0070a15║多心者，喻修多因；化成多佛，喻證多果。次、普賢下，
X09n0240_p0070a16║讚善以合。三、佛子下，結前生後。
X09n0240_p0070a17║如來成正覺時，以一相方便入善覺智三昧；入已，於
X09n0240_p0070a18║一成正覺廣大身，現一切眾生數等身住於身中。如
X09n0240_p0070a19║一成正覺廣大身，一切成正覺廣大身悉亦如是。佛
X09n0240_p0070a20║子！如來有如是等無量成正覺門，是故應知如來所
X09n0240_p0070a21║現身無有量；以無量故，說如來身為無量界、等眾生
X09n0240_p0070a22║界。
X09n0240_p0070a23║第八、用該動寂，釋上無止不滯定故。文中四：初、舉
X09n0240_p0070a24║所依三昧。覺不滯寂，故名善覺；覺彼一相，故用為
X09n0240_p0070b01║方便。二、入已下，顯一身之用。既以一相為方便，則
X09n0240_p0070b02║物皆一相，故一即現多。三、如一下，類顯餘身。如來
X09n0240_p0070b03║成正覺時，布身雲於法界，一一皆是廣大之身，並
X09n0240_p0070b04║如一身之現。四、佛子下，總結多門。謂上來所現，一
X09n0240_p0070b05║定為門，餘定亦爾。定門既然，悲、智、總持等門亦爾，
X09n0240_p0070b06║故有無量界矣。是謂高而無上，廣不可極。
X09n0240_p0070b07║佛子！菩薩摩訶薩應知如來身一毛孔中，有一切眾
X09n0240_p0070b08║生數等諸佛身。何以故？如來成正覺身究竟無生滅
X09n0240_p0070b09║故。
X09n0240_p0070b10║第九、明周於法界，釋上無量。無量有二：一、廣多無
X09n0240_p0070b11║量，一毛含多，徧法界故；二、無分量，皆不生故。文中
X09n0240_p0070b12║三：初、明一毛含多，釋以不生故。此與前段分有無
X09n0240_p0070b13║異。又此唯現佛，即同類相望；前通多類，則異類相
X09n0240_p0070b14║入。又前則住體徧應，此則如理而含。
X09n0240_p0070b15║如一毛孔徧法界，一切毛孔悉亦如是，當知無有少
X09n0240_p0070b16║許處空無佛身。何以故？如來成正覺，無處不至故。
X09n0240_p0070b17║二、類顯多毛。但容毛處，即是毛孔。次徵意云：身契
X09n0240_p0070b18║無生，可許能含。法界虗空，無有能契，何能亦含？釋
X09n0240_p0070b19║云：無處不至，則無非佛身矣。是以大包天地，細入
X09n0240_p0070b20║無間。
X09n0240_p0070b21║隨其所能，隨其勢力，於道場菩提樹下師子座上，以
X09n0240_p0070b22║種種身成等正覺。
X09n0240_p0070b23║三、釋疑。疑云：若爾，何以要就覺樹？釋云：隨機所能
X09n0240_p0070b24║受耳。是知坐菩提樹，多身頓成，尚曰隨宜；有頂鹿
X09n0240_p0070c01║園，豈為真極？
X09n0240_p0070c02║佛子！菩薩摩訶薩應知自心念念常有佛成正覺。何
X09n0240_p0070c03║以故？諸佛如來不離此心成正覺故。如自心，一切眾
X09n0240_p0070c04║生心亦復如是，悉有如來成正覺。
X09n0240_p0070c05║第十、明普遍諸心，釋前二門，即分為二：初正明普
X09n0240_p0070c06║遍，釋上無際，念念常成無際畔故；後廣大下，總結
X09n0240_p0070c07║雙非，釋上遠離二邊，住於中道。今初，亦二：先指一
X09n0240_p0070c08║心；後如自心下，例一切心。前中，先標，次徵，後釋。釋
X09n0240_p0070c09║云不離者，有二義：一、眾生身即如來所證故；二、全
X09n0240_p0070c10║即佛菩提性故。此即他果在我之因，非約因人自
X09n0240_p0070c11║有佛性，此文正辨佛菩提故。
X09n0240_p0070c12║廣大周徧，無處不有，不離不斷，無有休息，入不思議
X09n0240_p0070c13║方便法門。
X09n0240_p0070c14║後總結雙非不離不斷，釋有二義：一不離結上無
X09n0240_p0070c15║處不有，不斷生下無有休息。二不離者生佛非異
X09n0240_p0070c16║故，不斷者生佛非一，不同眾生可斷壞故，是名入
X09n0240_p0070c17║不思議法門。是以不得意者，作眾生思故是不可，
X09n0240_p0070c18║設作佛思是亦不可，即亦不可非即亦不可，當淨
X09n0240_p0070c19║智眼無取諸情。
X09n0240_p0070c20║佛子！菩薩摩訶薩應如是知如來成正覺。
X09n0240_p0070c21║第三總結，即最後佛子，令依此知，暎前十門，無幽
X09n0240_p0070c22║不盡，離此何有真菩提耶？
X09n0240_p0070c23║爾時，普賢菩薩摩訶薩欲重明此義而說頌言：
X09n0240_p0070c24║後偈有六，頌前十門：初二次第頌前二門，次三如
X09n0240_p0071a01║次頌六、七、八，後一通頌四、五、九、十，以同是普現無
X09n0240_p0071a02║量義故。其第三門但顯離言，故略不頌。
X09n0240_p0071a03║正覺了知一切法，無二離二悉平等，
X09n0240_p0071a04║自性清淨如虗空，我與非我不分別。
X09n0240_p0071a05║初、總明體相。
X09n0240_p0071a06║如海印現眾生身，以此說其為大海。
X09n0240_p0071a07║菩提普印諸心行，是故說名為正覺。
X09n0240_p0071a08║二、印現萬機。
X09n0240_p0071a09║譬如世界有成敗，而於虗空不增減，
X09n0240_p0071a10║一切諸佛出世間，菩提一相恒無相。
X09n0240_p0071a11║三體離虧盈。
X09n0240_p0071a12║如人化心化作佛，化與不化性無異，
X09n0240_p0071a13║一切眾生成菩提，成與不成無增減。
X09n0240_p0071a14║四相無增減。
X09n0240_p0071a15║佛有三昧名善覺，菩提樹下入此定，
X09n0240_p0071a16║放眾生等無量光，開悟羣品如蓮敷。
X09n0240_p0071a17║五、用該動寂。
X09n0240_p0071a18║如三世劫剎眾生，所有心念及根欲，
X09n0240_p0071a19║如是數等身皆現，是故正覺名無量。
X09n0240_p0071a20║六通頌四五九十。
X09n0240_p0071a21║佛子！菩薩摩訶薩應云何知如來、應、正等覺轉法輪？
X09n0240_p0071a22║第八明出現轉法輪得大菩提理必轉授。長行中
X09n0240_p0071a23║三：初標徵，次釋相，後總結。
X09n0240_p0071a24║佛子！菩薩摩訶薩應如是知如來以心自在力無起、
X09n0240_p0071b01║無轉而轉法輪，知一切法恒無起故；以三種轉斷所
X09n0240_p0071b02║應斷而轉法輪，知一切法離邊見故；離欲際、非際而
X09n0240_p0071b03║轉法輪，入一切法虗空際故；無有言說而轉法輪，知
X09n0240_p0071b04║一切法不可說故；究竟寂滅而轉法輪，知一切法涅
X09n0240_p0071b05║槃性故。
X09n0240_p0071b06║就釋相中二：先顯體用，後顯所因。今初分三：初法，
X09n0240_p0071b07║次喻，後結勸。今初文有九句，減數十也。皆先標後
X09n0240_p0071b08║釋。前五顯體性寂寥，後四辨相用深廣。前一能轉
X09n0240_p0071b09║心，二所轉體，三所得果，四能詮教，五所顯理。夫轉
X09n0240_p0071b10║法輪不過此五，今皆即事契真。一能轉心者，由知
X09n0240_p0071b11║法無起故，正轉法時不起心念，言我轉授前人名
X09n0240_p0071b12║心自在，如是為真能轉也。二所轉體者，即示勸證
X09n0240_p0071b13║名為三轉。此三名輪者，摧障惱故。言離邊者，若有
X09n0240_p0071b14║惑可催未應於常，無惑可催寧免於斷？今永離斷
X09n0240_p0071b15║常等邊，方為真能斷所應斷，知與證修亦然。三所
X09n0240_p0071b16║得果者，由斷惑故得離欲際，由證性空本無可離，
X09n0240_p0071b17║斯際亦遣。四能詮教者，理假言詮，今了本寂滅不
X09n0240_p0071b18║可說故，則終日言而未曾言也。五所顯理，謂即寂
X09n0240_p0071b19║滅，今了性淨涅槃法本不然，今則無滅方為究竟
X09n0240_p0071b20║之滅，是知其輪本來常清淨也。
X09n0240_p0071b21║以一切文字、一切言語而轉法輪，如來音聲無處不
X09n0240_p0071b22║至故；知聲如響而轉法輪，了於諸法真實性故；於一
X09n0240_p0071b23║音中出一切音而轉法輪，畢竟無主故；無遺無盡而
X09n0240_p0071b24║轉法輪，內外無著故。
X09n0240_p0071c01║後四相用深廣中，一觸言皆輪廣也，二即用而寂
X09n0240_p0071c02║深也。下二亦深亦廣三，一即多而無主，四即橫豎
X09n0240_p0071c03║而恒虗。謂橫則無遺，無所不轉故。豎則無盡，窮未
X09n0240_p0071c04║來故。而不著內外，則深廣無涯矣。
X09n0240_p0071c05║佛子！譬如一切文字語言，盡未來劫說不可盡。佛轉
X09n0240_p0071c06║法輪亦復如是，一切文字安立顯示，無有休息，無有
X09n0240_p0071c07║窮盡。佛子！如來法輪悉入一切語言文字而無所住。
X09n0240_p0071c08║譬如書字，普入一切事、一切語、一切算數、一切世間
X09n0240_p0071c09║出世間處而無所住。如來音聲亦復如是，普入一切
X09n0240_p0071c10║處、一切眾生、一切法、一切業、一切報中而無所住。一
X09n0240_p0071c11║切眾生種種語言，皆悉不離如來法輪。何以故？言音
X09n0240_p0071c12║實相即法輪故。
X09n0240_p0071c13║第二喻中，文有二喻：一、文字無盡喻，喻第九無盡；
X09n0240_p0071c14║二、徧入無住喻，喻六、七、八用而常寂故。於中有法、
X09n0240_p0071c15║喻、合。合中二：先合普入一切，以上法中但云入一
X09n0240_p0071c16║切言故。今明入餘法，則觸類皆法輪，豈同三乘但
X09n0240_p0071c17║用佛音聲為法輪耶？一切眾生種種下，正合前文
X09n0240_p0071c18║入一切語。前五易故，略下喻之。
X09n0240_p0071c19║佛子！菩薩摩訶薩於如來轉法輪，應如是知。
X09n0240_p0071c20║三、結勸。
X09n0240_p0071c21║復次，佛子！菩薩摩訶薩欲知如來所轉法輪，應知如
X09n0240_p0071c22║來法輪所出生處。何等為如來法輪所出生處？佛子！
X09n0240_p0071c23║如來隨一切眾生心行欲樂無量差別，出若干音聲
X09n0240_p0071c24║而轉法輪。佛子！如來、應、正等覺有三昧，名：究竟無礙
X09n0240_p0072a01║無畏。入此三昧已，於成正覺一一身、一一口，各出一
X09n0240_p0072a02║切眾生數等言音，一一音中眾音具足，各各差別而
X09n0240_p0072a03║轉法輪，令一切眾生皆生歡喜。能如是知轉法輪者，
X09n0240_p0072a04║當知此人則為隨順一切佛法；不如是知，則非隨順。
X09n0240_p0072a05║第二、顯法輪所起因。於中三：先辨輪所起因，因機
X09n0240_p0072a06║差故；若離物機，佛無說故。次佛子！如來下，明因所
X09n0240_p0072a07║起輪。物既為力不同，教須適宜差別。於中，說法所
X09n0240_p0072a08║依之定名者，無礙辨才，無所怯畏；得究竟者，唯佛
X09n0240_p0072a09║有故。後能如是知下，結其得失，可知。
X09n0240_p0072a10║佛子！諸菩薩摩訶薩應如是知佛轉法輪，普入無量
X09n0240_p0072a11║眾生界故。
X09n0240_p0072a12║第三，總結。
X09n0240_p0072a13║爾時，普賢菩薩摩訶薩欲重明此義而說頌言：
X09n0240_p0072a14║如來法輪無所轉，三世無起亦無得，
X09n0240_p0072a15║譬如文字無盡時，十力法輪亦如是，
X09n0240_p0072a16║如字普入而無至，正覺法輪亦復然。
X09n0240_p0072a17║入諸言音無所入，能令眾生悉歡喜。
X09n0240_p0072a18║佛有三昧名究竟，入此定已乃說法，
X09n0240_p0072a19║一切眾生無有邊，普出其音令悟解。
X09n0240_p0072a20║一一音中復更演，無量言音各差別，
X09n0240_p0072a21║於世自在無分別，隨其欲樂普使聞。
X09n0240_p0072a22║文字不從內外出，亦不失壞無積聚，
X09n0240_p0072a23║而為眾生轉法輪，如是自在甚奇特。
X09n0240_p0072a24║偈有五頌，分二：初二偈顯法輪體用，後三偈頌法
X09n0240_p0072b01║輪所因。第九出現涅槃，轉化既周安住祕藏，為物
X09n0240_p0072b02║示滅故次明之。然大涅槃蓋眾聖歸宗冥會之所，
X09n0240_p0072b03║寂寥無為而廣大悉備，形名絕朕識智難思。今以
X09n0240_p0072b04║無名強名，亦為五別：一釋名，二出體，三顯種類，四
X09n0240_p0072b05║彰業用，五釋文。一釋名者，涅槃正名為滅，取其義
X09n0240_p0072b06║類乃有多方，總以義翻稱為圓寂，以義充法界德
X09n0240_p0072b07║備塵沙曰圓，體窮真性妙絕相累為寂。若約義開
X09n0240_p0072b08║略明三義：一者體大，自性清淨；二者相大，方便修
X09n0240_p0072b09║淨累亡德備故；三者用大，化用無盡故。般者入義，
X09n0240_p0072b10║性入、真入、示現入故，若圓融無礙得大涅槃。二出
X09n0240_p0072b11║體性，涅槃既妙絕常數恬怕希夷，雖逈出百非而
X09n0240_p0072b12║靡所不在，今以義求不出三法，即摩訶般若解脫
X09n0240_p0072b13║法身以為其體。所以三者，飜三雜染故成智，恩斷
X09n0240_p0072b14║故成法門，法性應化身故，能證大智冥所證理累
X09n0240_p0072b15║永寂故。然此三種不雜一如德用分異，即寂之照
X09n0240_p0072b16║為般若，即照之寂為解脫，寂照之體為法身。如一
X09n0240_p0072b17║明淨圓珠，明即般若，淨即解脫，圓體法身約用不
X09n0240_p0072b18║同體不相離，故此三法不縱不橫不並不別，如天
X09n0240_p0072b19║之目如世之伊，名祕密藏為大涅槃。三顯種類，理
X09n0240_p0072b20║無不統義類塵沙，今自陿之寬略分一兩，或唯說
X09n0240_p0072b21║一即大涅槃。或說有二，自有三門：一餘無餘，二性
X09n0240_p0072b22║淨方便淨，三真與應。或分為三，此有二種：一約三
X09n0240_p0072b23║乘，二即自性真應。或分為四：一自性清淨涅槃，二
X09n0240_p0072b24║有餘依，三無餘依，四無住處。有餘無餘義通大小，
X09n0240_p0072c01║今唯說大，於三種內不明二乘，餘皆具論融而無
X09n0240_p0072c02║礙為大涅槃。四彰業用，囊括終古導達羣方，靡不
X09n0240_p0072c03║度生靡不成就，故涅槃云能建大事則出現法門，
X09n0240_p0072c04║皆斯用也。諸門廣義備於別章，略在文具。
X09n0240_p0072c05║佛子！菩薩摩訶薩應云何知如來、應、正等覺般涅槃？
X09n0240_p0072c06║第五釋文中二：先徵起，後正顯。
X09n0240_p0072c07║佛子！菩薩摩訶薩欲知如來大涅槃者，當須了知根
X09n0240_p0072c08║本自性。
X09n0240_p0072c09║正顯中十：一、體性真常，二、德用圓備，三、出沒常湛，
X09n0240_p0072c10║四、虧盈不遷，五、示滅妙存，六、隨緣起盡，七、存亡互
X09n0240_p0072c11║現，八、大用無涯，九、體離二邊，十、結歸無住。然斯十
X09n0240_p0072c12║段，隨義雖殊，皆含體用，互相交徹，顯大涅槃。今初，
X09n0240_p0072c13║分三：初、舉法勸知，二、真如下，指理同事，三、何以下，
X09n0240_p0072c14║釋顯同相。今初，根本自性即下所列真如等十，為
X09n0240_p0072c15║真應涅槃之根本。體即自性清淨涅槃，以出二礙，
X09n0240_p0072c16║名方便淨，為真涅槃。大悲應物亦自此流，故名為
X09n0240_p0072c17║本。以是本故，但了真如，即了涅槃。
X09n0240_p0072c18║如真如涅槃，如來涅槃亦如是；如實際涅槃，如來涅
X09n0240_p0072c19║槃亦如是；如法界涅槃，如來涅槃亦如是；如虗空涅
X09n0240_p0072c20║槃，如來涅槃亦如是；如法性涅槃，如來涅槃亦如是；
X09n0240_p0072c21║如離欲際涅槃，如來涅槃亦如是；如無相際涅槃，如
X09n0240_p0072c22║來涅槃亦如是；如我性際涅槃，如來涅槃亦如是；如
X09n0240_p0072c23║一切法性際涅槃，如來涅槃亦如是；如真如際涅槃，
X09n0240_p0072c24║如來涅槃亦如是。
X09n0240_p0073a01║次捐理同事皆云如者，如即同義，能同涅槃通真
X09n0240_p0073a02║及應，所同如等即自性涅槃，故上句皆有涅槃之
X09n0240_p0073a03║稱。真應無本、應非不生，何出現之為妙？故以本該
X09n0240_p0073a04║末、以體顯用，今皆圓寂為大涅槃。所以列十名者，
X09n0240_p0073a05║欲明究竟妙道窮理盡性，無不同故、德無盡故。十
X09n0240_p0073a06║名已如前釋。於中後二加際言者，窮真於無真，為
X09n0240_p0073a07║真如際等故。
X09n0240_p0073a08║何以故？涅槃無生無出故。若法無生無出，則無有滅。
X09n0240_p0073a09║後釋顯同相者，向言亦如是者，云何如耶？故云如
X09n0240_p0073a10║真如等，不生滅故。何以不生？以但了因所顯，非生
X09n0240_p0073a11║因所生故。既無有生，亦非出障。始既無生，則永常
X09n0240_p0073a12║不滅。是知玄道存於妙悟，妙悟在於即真。即真則
X09n0240_p0073a13║生滅齊觀，齊觀則彼此莫二。所以真如與我同根，
X09n0240_p0073a14║法性與我一體。真既不滅，應滅寧真？是知涅槃名
X09n0240_p0073a15║滅者，乃在於無滅者矣。
X09n0240_p0073a16║佛子！如來不為菩薩說諸如來究竟涅槃，亦不為彼
X09n0240_p0073a17║示現其事。
X09n0240_p0073a18║第二明德用圓備者，如來之身色相圓備，常現大
X09n0240_p0073a19║機前故。文中先標舉，後徵釋。標中約人顯實，云不
X09n0240_p0073a20║為菩薩明說永滅是為二乘，跡盡雙樹並為凡小，
X09n0240_p0073a21║據此亦名揀異灰斷。
X09n0240_p0073a22║何以故？為欲令見一切如來常住其前，於一念中見
X09n0240_p0073a23║過去、未來一切諸佛色相圓滿皆如現在，亦不起二、
X09n0240_p0073a24║不二想。
X09n0240_p0073b01║後徵釋，文有二重。初釋之中自有二義：一令稱實
X09n0240_p0073b02║見受用身，即同法身常住其前。涅槃云涅槃不空
X09n0240_p0073b03║者，謂有善色常樂我淨故，因滅無常獲此常故。二
X09n0240_p0073b04║於一念下令見三際應用亦即是常，故云皆如現
X09n0240_p0073b05║在。涅槃云吾今此身即是常身。法身下開旃檀座
X09n0240_p0073b06║佛塔。見三世佛無涅槃者，楞伽亦云：無有佛涅槃，
X09n0240_p0073b07║無有涅槃佛。亦不起二不二想者，遠離覺所覺故。
X09n0240_p0073b08║謂既知幽靈不竭、妙色湛然、三際大均，何生滅之
X09n0240_p0073b09║動靜？故不起二也。亦不取此一常，故無不二也。
X09n0240_p0073b10║何以故？菩薩摩訶薩永離一切諸想著故。
X09n0240_p0073b11║次重徵釋。徵意云：菩薩何以能不起想？釋云：菩薩
X09n0240_p0073b12║由了法空本無想著故，既無心於動靜，終不謂佛
X09n0240_p0073b13║常與非常。
X09n0240_p0073b14║佛子！諸佛如來為令眾生生欣樂故出現於世，欲令
X09n0240_p0073b15║眾生生戀慕故示現涅槃，而實如來無有出世亦無
X09n0240_p0073b16║涅槃。何以故？如來常住清淨法界，隨眾生心示現涅
X09n0240_p0073b17║槃。
X09n0240_p0073b18║第三、佛子！諸佛如來下，出沒常湛，謂涅槃無為而
X09n0240_p0073b19║無所不為。無不為故，能建大事，不礙出沒；以無為
X09n0240_p0073b20║故，住淨法界，體常湛然，不礙出沒。故顯迹為生，即
X09n0240_p0073b21║是有餘；息跡為滅，即是無餘。故餘、無餘乃應物之
X09n0240_p0073b22║假號耳。體性湛然，故存不為有，亡不為無。是知寂
X09n0240_p0073b23║然不動，未嘗無為；應迹無方，未嘗有為。豈可隨於
X09n0240_p0073b24║見聞，以滯殊應之迹？
X09n0240_p0073c01║佛子！譬如日出，普照世間，於一切淨水器中影無不
X09n0240_p0073c02║現，普徧眾處而無來往，或一器破便不現影。佛子！於
X09n0240_p0073c03║汝意云何，彼影不現為日咎不？答言：不也，但由器壞，
X09n0240_p0073c04║非日有咎。佛子！如來智日亦復如是，普現法界，無前
X09n0240_p0073c05║無後，一切眾生淨心器中佛無不現，心器常淨，常見
X09n0240_p0073c06║佛身，若心濁器破則不得見。
X09n0240_p0073c07║第四、虧盈不遷。先喻；佛子！如來智日下，後合。然法
X09n0240_p0073c08║身無像，故無器而不形；聖智無心，故無感而不應。
X09n0240_p0073c09║像非我有，自彼器之虧盈；心非我生，豈普現之前
X09n0240_p0073c10║後？故攝論第十頌云：眾生罪不見，如月於破器，徧
X09n0240_p0073c11║滿諸世間，由法光如日。是以經言非日咎也。持戒
X09n0240_p0073c12║器破，定水無依；菩提器破，智水寧止？無信清珠故，
X09n0240_p0073c13║心水渾濁，何由見佛耶？然此中雖明現身即是三
X09n0240_p0073c14║德涅槃所流，大用亦涅槃攝。若爾，寧珠出現之身？
X09n0240_p0073c15║然出現身以法身為門而論真應，非無般若、解脫
X09n0240_p0073c16║二德。智慧日身無不照故，永離戲論即解脫故，醫
X09n0240_p0073c17║王之喻即示滅故。此有般若，寧異菩提？若分相說，
X09n0240_p0073c18║菩提為能證智，涅槃是所證理，唯約修顯。故涅槃
X09n0240_p0073c19║中說，菩提必從生因所生，涅槃必從了因所顯。若
X09n0240_p0073c20║攝相說，菩提是即理之智，涅槃是即智之理，不礙
X09n0240_p0073c21║摩訶般若；即理之智，不礙寂滅菩提。智性本有，亦
X09n0240_p0073c22║是性淨；涅槃修顯，亦方便淨。隨一為門，則皆收盡，
X09n0240_p0073c23║即大涅槃、真菩提也。今以涅槃收之，非唯菩提及
X09n0240_p0073c24║身，前後諸門皆從三德所流，能建大事。
X09n0240_p0074a01║佛子！若有眾生應以涅槃而得度者，如來則為示現
X09n0240_p0074a02║涅槃，而實如來無生、無歿、無有滅度。
X09n0240_p0074a03║第五、示滅妙存。既為物示滅，即體無滅。
X09n0240_p0074a04║佛子！譬如火大，於一切世間能為火事，或時一處其
X09n0240_p0074a05║火息滅。於意云何？豈一切世間火皆滅耶？答言：不也。
X09n0240_p0074a06║佛子！如來、應、正等覺亦復如是，於一切世界施作佛
X09n0240_p0074a07║事，或於一世界能事已畢示入涅槃，豈一切世界諸
X09n0240_p0074a08║佛如來悉皆滅度？
X09n0240_p0074a09║第六、隨緣起盡，有喻、合、結。合中以機喻薪，以涅槃
X09n0240_p0074a10║喻火。眾生善根未熟可熟者，成正覺以熟之，如為
X09n0240_p0074a11║火事。若所應度者皆已度竟，則現般涅槃，寂無所
X09n0240_p0074a12║為，如火息滅。故法華云：佛此夜滅度，如薪盡火滅。
X09n0240_p0074a13║然現滅現生，皆是涅槃火用。故攝論第十名涅槃
X09n0240_p0074a14║如火，既起滅在彼，則益不可盈，損不可虧云云。自
X09n0240_p0074a15║彼非佛然也。
X09n0240_p0074a16║佛子！菩薩摩訶薩應如是知如來、應、正等覺大般涅
X09n0240_p0074a17║槃。
X09n0240_p0074a18║三結可知。
X09n0240_p0074a19║復次，佛子！譬如幻師善明幻術，以幻術力，於三千大
X09n0240_p0074a20║千世界一切國土、城邑、聚落示現幻身，以幻力持，經
X09n0240_p0074a21║劫而住；然於餘處，幻事已訖，隱身不現。佛子！於汝意
X09n0240_p0074a22║云何？彼大幻師豈於一處隱身不現，便一切處皆隱
X09n0240_p0074a23║滅耶？答言：不也。佛子！如來、應、正等覺亦復如是，善知
X09n0240_p0074a24║無量智慧、方便、種種幻術，於一切法界普現其身，持
X09n0240_p0074b01║令常住，盡未來際；或於一處，隨眾生心，所作事訖，示
X09n0240_p0074b02║現涅槃。豈以一處示入涅槃，便謂一切悉皆滅度？佛
X09n0240_p0074b03║子！菩薩摩訶薩應如是知如來、應、正等覺大般涅槃。
X09n0240_p0074b04║第七、存亡互現。由順機故，此滅彼存，非如來身不
X09n0240_p0074b05║能長久。前喻約見滅見成，此喻約常見不見。
X09n0240_p0074b06║復次，佛子！如來、應、正等覺示涅槃時，入不動三昧；入
X09n0240_p0074b07║此三昧已，於一一身各放無量百千億那由他大光
X09n0240_p0074b08║明，一一光明各出阿僧祇蓮華，一一蓮華各有不可
X09n0240_p0074b09║說妙寶華蘂，一一華蘂有師子座，一一座上皆有如
X09n0240_p0074b10║來結跏趺坐。其佛身數正與一切眾生數等，皆具上
X09n0240_p0074b11║妙功德莊嚴，從本願力之所生起。若有眾生善根熟
X09n0240_p0074b12║者，見佛身已則皆受化；然彼佛身盡未來際究竟安
X09n0240_p0074b13║住，隨宜化度一切眾生未曾失時。
X09n0240_p0074b14║第八大用無涯，謂正示涅槃，而便分身無邊，窮於
X09n0240_p0074b15║來際。不動三昧者，究竟寂滅也。由寂無動，故無所
X09n0240_p0074b16║不動耳。
X09n0240_p0074b17║佛子！如來身者，無有方處，非實非虗，但以諸佛本誓
X09n0240_p0074b18║願力，眾生堪度則便出現。菩薩摩訶薩應如是知如
X09n0240_p0074b19║來、應、正等覺大般涅槃。
X09n0240_p0074b20║第九、體離二邊。身若是實，有不可滅；身若是虗，何
X09n0240_p0074b21║能起滅？若有方所，此現彼無。由非實故，起滅無恒；
X09n0240_p0074b22║由非虗故，能無不現。無方所故，感處即形；本願力
X09n0240_p0074b23║故，化周法界；隨堪度故，見則不同。
X09n0240_p0074b24║佛子！如來住於無量無礙究竟法界、虗空界，真如法
X09n0240_p0074c01║性無生無滅及以實際，為諸眾生隨時示現，本願持
X09n0240_p0074c02║故無有休息，不捨一切眾生、一切剎、一切法。
X09n0240_p0074c03║第十、結歸無住。上來九門，初門多顯其體，餘八皆
X09n0240_p0074c04║體用雙明。今此分二：初至實際通結九門之體，後
X09n0240_p0074c05║為諸眾生下通結八門之用。隨時示現正顯於用，
X09n0240_p0074c06║本願力故顯何所因，無有休息皆窮來際。不捨已
X09n0240_p0074c07║下明用分際。誰獨非涅槃而捨之耶？是則初住實
X09n0240_p0074c08║際故不住生死，後不捨眾生故不住涅槃，由雙住
X09n0240_p0074c09║故能俱不住。前即大智，後即大悲，般若常所輔翼，
X09n0240_p0074c10║為無住涅槃、自性涅槃眾生等有。二乘無學容有
X09n0240_p0074c11║前三，唯佛世尊獨言具四，故就無住總以結之，即
X09n0240_p0074c12║安住涅槃建大事也。
X09n0240_p0074c13║爾時，普賢菩薩摩訶薩欲重明此義而說頌言：
X09n0240_p0074c14║如日舒光照法界，器壞水漏影隨滅，
X09n0240_p0074c15║最勝智日亦如是，眾生無信見涅槃。
X09n0240_p0074c16║偈文有六：初、偈頌第四。
X09n0240_p0074c17║如火世間作火事，於一城邑或時息，
X09n0240_p0074c18║人中最勝徧法界，化事訖處示終盡。
X09n0240_p0074c19║次、偈頌第六。
X09n0240_p0074c20║幻師現身一切剎，能事畢處則便謝。
X09n0240_p0074c21║如來化訖亦復然，於餘國土常見佛。
X09n0240_p0074c22║頌第七。
X09n0240_p0074c23║佛有三昧名不動，化眾生訖入此定，
X09n0240_p0074c24║一念身放無量光，光出蓮華華有佛。
X09n0240_p0075a01║佛身無數等法界，有福眾生所能見，
X09n0240_p0075a02║如是無數一一身，壽命莊嚴皆具足。
X09n0240_p0075a03║次二偈頌第八。
X09n0240_p0075a04║如無生性佛出興，如無滅性佛涅槃，
X09n0240_p0075a05║言辭譬喻悉皆斷，一切義成無與等。
X09n0240_p0075a06║次一偈頌第十：初句無生之生，次句無滅之滅，次
X09n0240_p0075a07║句結歸涅槃無名，後句結其大用無盡。此二無礙
X09n0240_p0075a08║是無住義，餘不頌者含在此中。第九、出現涅槃竟。
X09n0240_p0075a09║佛子！菩薩摩訶薩應云何知於如來、應、正等覺見聞
X09n0240_p0075a10║親近所種善根？佛子！菩薩摩訶薩應知於如來所見
X09n0240_p0075a11║聞親近所種善根皆悉不虗，出生無盡覺慧故，離於
X09n0240_p0075a12║一切障難故，決定至於究竟故，無有虗誑故，一切願
X09n0240_p0075a13║滿故，不盡有為行故，隨順無為智故，生諸佛智故，盡
X09n0240_p0075a14║未來際故，成一切種勝行故，到無功用智地故。
X09n0240_p0075a15║第十、明出現見聞親近所生善根。前九門出現一
X09n0240_p0075a16║期始終，今明於上見聞功深益遠，獎物進修。文中
X09n0240_p0075a17║三：初徵起，次正顯，後結示。就正顯中分二：先明見
X09n0240_p0075a18║聞信向益，後見聞不信益。前中，先法，後喻。法中，先
X09n0240_p0075a19║總，後別。今初見等，如後喻。合中，後出生下，別，即示
X09n0240_p0075a20║不虗之相，有十一句不出智斷恩德，思之。
X09n0240_p0075a21║佛子！譬如丈夫食少金剛終竟不消，要穿其身出在
X09n0240_p0075a22║於外。何以故？金剛不與肉身雜穢而同止故。於如來
X09n0240_p0075a23║所種少善根亦復如是，要穿一切有為諸行煩惱身
X09n0240_p0075a24║過，到於無為究竟智處。何以故？此少善根不與有為
X09n0240_p0075b01║諸行煩惱而共住故。
X09n0240_p0075b02║第二喻中三喻，喻其三德。初少服金剛喻，喻於智
X09n0240_p0075b03║德，智慧破惑如金剛故。以有智慧者必無煩惱，故
X09n0240_p0075b04║不共住。
X09n0240_p0075b05║佛子！假使乾草積同須彌，投火於中如芥子許，必皆
X09n0240_p0075b06║燒盡。何以故？火能燒故。於如來所種少善根亦復如
X09n0240_p0075b07║是，必能燒盡一切煩惱，究竟得於無餘涅槃。何以故？
X09n0240_p0075b08║此少善根性究竟故。
X09n0240_p0075b09║第二、少火燒多喻，喻斷德性究竟者，了惑本寂故。
X09n0240_p0075b10║佛子！譬如雪山有藥王樹，名曰：善見。若有見者，眼得
X09n0240_p0075b11║清淨；若有聞者，耳得清淨；若有齅者，鼻得清淨；若有
X09n0240_p0075b12║嘗者，舌得清淨；若有觸者，身得清淨。若有眾生取彼
X09n0240_p0075b13║地土，亦能為作除病利益。
X09n0240_p0075b14║第三、藥王徧益喻，喻恩德種種利生故。文中先喻
X09n0240_p0075b15║後合。
X09n0240_p0075b16║佛子！如來、應、正等覺無上藥王亦復如是，能作一切
X09n0240_p0075b17║饒益眾生。若有得見如來色身，眼得清淨；若有得聞
X09n0240_p0075b18║如來名號，耳得清淨；若有得齅如來戒香，鼻得清淨；
X09n0240_p0075b19║若有得嘗如來法味，舌得清淨，具廣長舌，解語言法；
X09n0240_p0075b20║若有得觸如來光者，身得清淨，究竟獲得無上法身；
X09n0240_p0075b21║若於如來生憶念者，則得念佛三昧清淨。
X09n0240_p0075b22║二、合中二：先、明為六根境界益，合上藥王徧益六
X09n0240_p0075b23║根，皆通在世、滅後，滅後亦有見故，況憶念等。
X09n0240_p0075b24║若有眾生供養如來所經土地及塔廟者，亦具善根，
X09n0240_p0075c01║滅除一切諸煩惱患，得賢聖樂。
X09n0240_p0075c02║後明遺跡之益，合上取彼地土。所經土地，猶通現
X09n0240_p0075c03║滅。其塔廟者，唯約滅後，亦同法華。乃至舉一手等，
X09n0240_p0075c04║皆已成佛道。
X09n0240_p0075c05║佛子！我今告汝，設有眾生見聞於佛，業障纏覆不生
X09n0240_p0075c06║信樂，亦種善根無空過者，乃至究竟入於涅槃。
X09n0240_p0075c07║第二、明不信益者，此明益深。如來祕密藏經明罵
X09n0240_p0075c08║藥服之得力，罵沉燒之還香，罵佛猶勝敬諸外道。
X09n0240_p0075c09║若爾，豈無罵罪？罵罪非無，今語遠益。故法華云：䟦
X09n0240_p0075c10║陀婆羅等罵常不輕，千劫於阿鼻地獄受大苦惱。
X09n0240_p0075c11║畢是罪已，還遇常不輕菩薩教化涅槃。喻以毒塗
X09n0240_p0075c12║之皷，若聞不聞，無不死者。故菩薩之名起自聞謗
X09n0240_p0075c13║之日。謗尚遠益，況深信耶？況解行耶？況證悟耶？弘
X09n0240_p0075c14║持之者，勉思此文。
X09n0240_p0075c15║佛子！菩薩摩訶薩應如是知於如來所見聞親近、所
X09n0240_p0075c16║種善根，悉離一切諸不善法，具足善法。
X09n0240_p0075c17║第三、結示，可知。第十、見聞益竟。
X09n0240_p0075c18║佛子！如來以一切譬喻說種種事，無有譬喻能說此
X09n0240_p0075c19║法。何以故？心智路絕，不思議故。諸佛菩薩但隨眾生
X09n0240_p0075c20║心，令其歡喜，為說譬喻，非是究竟。
X09n0240_p0075c21║第二、總以結酬揀喻異法。上來性起請說因喻，普
X09n0240_p0075c22║賢依請明十出現，皆借象取譬，意顯佛旨深玄。深
X09n0240_p0075c23║玄之旨尚不可以智知，豈言象之能及？故令外忘
X09n0240_p0075c24║言象，內絕思求，則庶幾於出現之旨
X09n0240_p0076a01║佛子！此法門名為：如來祕密之處，名：一切世間所不
X09n0240_p0076a02║能知，名：入如來印，名：開大智門，名：示現如來種性，名：
X09n0240_p0076a03║成就一切菩薩，名：一切世間所不能壞，名：一向隨順
X09n0240_p0076a04║如來境界，名：能淨一切諸眾生界，名：演說如來根本
X09n0240_p0076a05║實性不思議究竟法。
X09n0240_p0076a06║大文第五、顯名受持分。於中分二：先長行，後偈頌。
X09n0240_p0076a07║今準晉經，此前有諸菩薩發二種問，謂：何名此經？
X09n0240_p0076a08║云何奉持？今但有答，即分為二：先顯名；後佛子！此
X09n0240_p0076a09║法門下，明受持，令知總名。尋名求旨，識受持法，依
X09n0240_p0076a10║之修持故。今初，有十名，分為五對：一、內深外絕對，
X09n0240_p0076a11║謂內證三德祕密藏故，外則凡、小不能測故。二、證
X09n0240_p0076a12║寂開智對。三、現果成因對，謂性淨萬德即是佛種，
X09n0240_p0076a13║今十門出現即示現義。四、越世順佛對，世尚不知，
X09n0240_p0076a14║安能破壞？此十通是佛分齊境。五、淨機演實對，知
X09n0240_p0076a15║生、佛同源則能淨故，隨緣不變之性諸佛本故，而
X09n0240_p0076a16║性相無礙、因果圓融為不思議，過此更無為究竟
X09n0240_p0076a17║法。前九別義，後一總該。
X09n0240_p0076a18║佛子！此法門，如來不為餘眾生說，唯為趣向大乘菩
X09n0240_p0076a19║薩說，唯為乘不思議乘菩薩說；此法門不入一切餘
X09n0240_p0076a20║眾生手，唯除諸菩薩摩訶薩。
X09n0240_p0076a21║第二、明受持中二：先辨定法器；後是故菩薩下，舉
X09n0240_p0076a22║益勸修。今初，有法、喻、合。法中二：先標器、非器。非器
X09n0240_p0076a23║不為，所謂權、小乘、可思議乘，歷次修故，名餘眾生。
X09n0240_p0076a24║是器則為，所謂圓機，不揀凡、聖趣向。大乘揀於小
X09n0240_p0076b01║乘，不思議乘揀於權乘。一運一切運，十信滿心，即
X09n0240_p0076b02║攝諸位，圓融無礙，名不思議乘。發此法門下，明受、
X09n0240_p0076b03║非受，釋上為、不為。有圓信手能受眾行，故上為之；
X09n0240_p0076b04║權、小於斯不盡能受，是故不為。法集經云：是經雖
X09n0240_p0076b05║行閻浮提，於能信深法者，常住如是眾生心手中
X09n0240_p0076b06║行。亦有以信、解、行、證，皆有手義。
X09n0240_p0076b07║佛子！譬如轉輪聖王所有七寶，因此寶故顯示輪王，
X09n0240_p0076b08║此寶不入餘眾生手，唯除第一夫人所生太子具足
X09n0240_p0076b09║成就聖王相者。若轉輪王無此太子具眾德者，王命
X09n0240_p0076b10║終後，此諸寶等於七日中悉皆散滅。佛子！此經珍寶
X09n0240_p0076b11║亦復如是，不入一切餘眾生手，唯除如來法王真子
X09n0240_p0076b12║生如來家、種如來相諸善根者。佛子！若無此等佛之
X09n0240_p0076b13║真子，如是法門不久散滅。何以故？一切二乘不聞此
X09n0240_p0076b14║經，何況受持、讀誦、書寫、分別解說！唯諸菩薩乃能如
X09n0240_p0076b15║是。
X09n0240_p0076b16║第三、喻，可知。合中以此經合七寶者，若無此法，非
X09n0240_p0076b17║真佛故。生如來家，合第一、夫人所生太子。如來相
X09n0240_p0076b18║者，初心頓行佛行故。散滅有二義：一、不能受，則教
X09n0240_p0076b19║不行故；二、不能修行，則行不行故。般若論云：法欲
X09n0240_p0076b20║滅時者，修行滅故。下釋散滅所由，可知。
X09n0240_p0076b21║是故，菩薩摩訶薩聞此法門應大歡喜，以尊重心恭
X09n0240_p0076b22║敬頂受。何以故？菩薩摩訶薩信樂此經，疾得阿耨多
X09n0240_p0076b23║羅三藐三菩提故。
X09n0240_p0076b24║第二、舉益勸修中三：初、略標釋；二、佛子！設有下，廣
X09n0240_p0076c01║釋所由；三、佛子！王成就如是功德下，總結成益。
X09n0240_p0076c02║佛子！設有菩薩於無量百千億那由他劫行六波羅
X09n0240_p0076c03║蜜，修習種種菩提分法，若未聞此如來不思議大威
X09n0240_p0076c04║德法門，或時聞已不信、不解、不順、不入，不得名為真
X09n0240_p0076c05║實菩薩，以不能生如來家故。
X09n0240_p0076c06║次廣釋中二：先反顯，後順釋。今初。若不依此經，縱
X09n0240_p0076c07║多劫修行尚非真實，況能疾得菩提？此中設有之
X09n0240_p0076c08║言似當假設，望慈氏讚善財言餘諸菩薩於百千
X09n0240_p0076c09║萬億那由他劫乃能滿足菩薩願行，今善財一生
X09n0240_p0076c10║則能淨佛剎等，斯則舉權顯實非假設也。若實有
X09n0240_p0076c11║此不信人者，為在何位？文無定判義當三賢，以入
X09n0240_p0076c12║證聖必信圓故。若約教道，三祇亦未入玄，所以凡
X09n0240_p0076c13║夫頓能信者，宿因聞熏為種別故，今更不信當來
X09n0240_p0076c14║豈聞？
X09n0240_p0076c15║若得聞此如來無量不可思議無障無礙智慧法門，
X09n0240_p0076c16║聞已信解，隨順悟入，當知此人生如來家，隨順一切
X09n0240_p0076c17║如來境界，具足一切諸菩薩法，安住一切種智境界，
X09n0240_p0076c18║遠離一切諸世間法，出生一切如來所行，通達一切
X09n0240_p0076c19║菩薩法性，於佛自在心無疑惑，住無師法，深入如來
X09n0240_p0076c20║無礙境界。
X09n0240_p0076c21║第二、順釋中二：先明聞信生家益；後佛子！聞此法
X09n0240_p0076c22║已，則能下，信聞成行益。今初，先明聞信；後當知下，
X09n0240_p0076c23║成益。生如來家者，謂佛法界於此證會，故名為生。
X09n0240_p0076c24║二、心行法為家，具家法故。三、以俗境為家，世親釋
X09n0240_p0077a01║云：由此能令諸佛種性不斷絕故。四、遠離非家。五、
X09n0240_p0077a02║以佛行佛家，十住毗婆沙第一云：今此菩薩行如
X09n0240_p0077a03║來道，相續不斷故。六、菩薩法性為家，亦是佛種性
X09n0240_p0077a04║故，亦同如來一如境故。七、淨當佛家。八、住本佛家。
X09n0240_p0077a05║九、總明因果事理無礙家。前六自分家，後三勝進
X09n0240_p0077a06║家。前來初住見心性故，故名生家；四地寄出世故，
X09n0240_p0077a07║生道品家；八地無功用故，生無生法忍家。今此通
X09n0240_p0077a08║三，兼顯凡夫解心，亦名生家，因果無礙故。
X09n0240_p0077a09║佛子！菩薩摩訶薩聞此法已，則能以平等智知無量
X09n0240_p0077a10║法，則能以正直心離諸分別，則能以勝欲樂現見諸
X09n0240_p0077a11║佛，則能以作意力入平等虗空界，則能以自在念行
X09n0240_p0077a12║無邊法界，則能以智慧力具一切功德，則能以自然
X09n0240_p0077a13║智離一切世間垢，則能以菩提心入一切十方網，則
X09n0240_p0077a14║能以大觀察知三世諸佛同一體性，則能以善根迴
X09n0240_p0077a15║向智普入如是法，不入而入，不於一法而有攀緣，恒
X09n0240_p0077a16║以一法觀一切法。
X09n0240_p0077a17║第二、信聞成行益。十句分為五對無礙：一、即觀不
X09n0240_p0077a18║礙於止；二、見佛不礙入法；三、智行法界不礙起福；
X09n0240_p0077a19║四、智不染世不礙悲入；五、體絕三世不礙用而迴
X09n0240_p0077a20║向。不入而入釋上入義，不於已下復釋不入而入。
X09n0240_p0077a21║智體即如，如外無法而可攀緣，故無可入。心行處
X09n0240_p0077a22║滅，寂然無入，不失照用，故恒以一如而觀諸法，故
X09n0240_p0077a23║名而入。此二無礙方為真入。又一即是如，便於一
X09n0240_p0077a24║中已見一切。
X09n0240_p0077b01║佛子！菩薩摩訶薩成就如是功德，少作功力，得無師
X09n0240_p0077b02║自然智。
X09n0240_p0077b03║第三、總結，可知。
X09n0240_p0077b04║爾時，普賢菩薩欲重明此義而說頌言：
X09n0240_p0077b05║見聞供養諸如來，所得功德不可量。
X09n0240_p0077b06║於有為中終不盡，要滅煩惱離眾苦。
X09n0240_p0077b07║譬人吞服少金剛，終竟不消要當出。
X09n0240_p0077b08║供養十力諸功德，滅惑必至金剛智。
X09n0240_p0077b09║如乾草𧂐等須彌，投芥子火悉燒盡，
X09n0240_p0077b10║供養諸佛少功德，必斷煩惱至涅槃。
X09n0240_p0077b11║雪山有藥名善見，見聞齅觸消眾疾。
X09n0240_p0077b12║若有見聞於十力，得勝功德到佛智。
X09n0240_p0077b13║第十偈頌，即屬第十見聞之益，不頌顯名受持。顯
X09n0240_p0077b14║名受持，後文自頌。此頌應在揀法異喻之前，以前
X09n0240_p0077b15║長行鈎鎻顯名，亦是見聞益故。若迴此偈於現瑞
X09n0240_p0077b16║後，與後偈相續，文理甚順。四偈分二：初一頌法說，
X09n0240_p0077b17║後三如次頌前三喻。
X09n0240_p0077b18║爾時，佛神力故，法如是故，十方各有十不可說百千
X09n0240_p0077b19║億那由他世界六種震動，所謂：東踊西沒，西踊東沒，
X09n0240_p0077b20║南踊北沒，北踊南沒，邊踊中沒，中踊邊沒。十八相動，
X09n0240_p0077b21║所謂：動、徧動、等徧動，起、徧起、等徧起，踊、徧踊、等徧踊，
X09n0240_p0077b22║震、徧震、等徧震，吼、徧吼、等徧吼，擊、徧擊、等徧擊。雨出
X09n0240_p0077b23║過諸天一切華雲、一切蓋雲、幢雲、旛雲、香雲、鬘雲、塗
X09n0240_p0077b24║香雲、莊嚴具雲、大光明摩尼寶雲、諸菩薩讚歎雲、不
X09n0240_p0077c01║可說菩薩各差別身雲，雨成正覺雲、嚴淨不思議世
X09n0240_p0077c02║界雲，雨如來言語音聲雲，充滿無邊法界。如此四天
X09n0240_p0077c03║下，如來神力如是示現，令諸菩薩皆大歡喜；周徧十
X09n0240_p0077c04║方一切世界，悉亦如是。
X09n0240_p0077c05║大文第六、現瑞證成。於中二：先現瑞，後證成。今初。
X09n0240_p0077c06║先此界，後類通。動剎等數皆廣多者，法難思故。
X09n0240_p0077c07║是時，十方各過八十不可說百千億那由他佛剎微
X09n0240_p0077c08║塵數世界外，各有八十不可說百千億那由他佛剎
X09n0240_p0077c09║微塵數如來，同名：普賢，皆現其前而作是言：善哉！佛
X09n0240_p0077c10║子！乃能承佛威力，隨順法性，演說如來出現不思議
X09n0240_p0077c11║法。佛子！我等十方八十不可說百千億那由他佛剎
X09n0240_p0077c12║微塵數同名：諸佛皆說此法；如我所說，十方世界一
X09n0240_p0077c13║切諸佛亦如是說。
X09n0240_p0077c14║二、證成中，先果人證，後因人證。所以具二者，法玄
X09n0240_p0077c15║妙故，因果交徹之法故，因圓果滿之法故。前來諸
X09n0240_p0077c16║會唯菩薩者，唯因行故。發心品中唯果證者，果之
X09n0240_p0077c17║本故。初心成佛，難信受故。隨義各別，所以至無，唯
X09n0240_p0077c18║斯具二。今初，分四：一、現身；二、而作下，讚說；三、佛子！
X09n0240_p0077c19║我等下，引說證成，兼明結通。所說一說，一切說故。
X09n0240_p0077c20║佛子！今此會中，十萬佛剎微塵數菩薩摩訶薩，得一
X09n0240_p0077c21║切菩薩神通三昧；我等皆與授記，一生當得阿耨多
X09n0240_p0077c22║羅三藐三菩提。佛剎微塵數眾生，發阿耨多羅三藐
X09n0240_p0077c23║三菩提心；我等亦與授記，於當來世，經不可說佛剎
X09n0240_p0077c24║微塵數劫，皆得成佛，同號：佛殊勝境界。我等為令未
X09n0240_p0078a01║來諸菩薩聞此法故，皆共護持。如此四天下所度眾
X09n0240_p0078a02║生，十方百千億那由他無數無量，乃至不可說不可
X09n0240_p0078a03║說法界虗空等一切世界中所度眾生，皆亦如是。
X09n0240_p0078a04║四、舉益證成。於中四：一、得四位果滿益，一生得菩
X09n0240_p0078a05║提故，神通三昧即十通、十定故。二、佛剎微塵下，得
X09n0240_p0078a06║發心益，與遠記者不期速成故。又前明一生即多
X09n0240_p0078a07║之一，此辨多劫即一之多。既一多圓融，何定劫數？
X09n0240_p0078a08║妄生多劫，智日不遷，苟執長短，未期成佛。同號佛
X09n0240_p0078a09║殊勝境者，緣佛出現境故。三、我等下，護持久遠益。
X09n0240_p0078a10║四、如此下，結益廣徧。
X09n0240_p0078a11║爾時，十方諸佛威神力故，毗盧遮那本願力故，法如
X09n0240_p0078a12║是故，善根力故，如來起智不越念故，如來應緣不失
X09n0240_p0078a13║時故，隨時覺悟諸菩薩故，往昔所作無失壞故，令得
X09n0240_p0078a14║普賢廣大行故，顯現一切智自在故。
X09n0240_p0078a15║第二、因人證。於中四：一、明集因。前果人證，承前現
X09n0240_p0078a16║瑞之因，故略不敘。今此顯因果別，故廣出集因。文
X09n0240_p0078a17║顯可知。
X09n0240_p0078a18║十方各過十不可說百千億那由他佛剎微塵數世
X09n0240_p0078a19║界外，各有十不可說百千億那由他佛剎微塵數菩
X09n0240_p0078a20║薩來詣於此，充滿十方一切法界。
X09n0240_p0078a21║二明現身雖來自十方，而周徧法界，則來無來矣。
X09n0240_p0078a22║示現菩薩廣大莊嚴，放大光明網，震動一切十方世
X09n0240_p0078a23║界，壞散一切諸魔宮殿，消滅一切諸惡道苦，顯現一
X09n0240_p0078a24║切如來威德，歌詠讚歎如來無量差別功德法，普雨
X09n0240_p0078b01║一切種種雨，示現無量差別身，領受無量諸佛法。
X09n0240_p0078b02║三、辨其德用，十句文顯。
X09n0240_p0078b03║以佛神力各作是言：善哉！佛子！乃能說此如來不可
X09n0240_p0078b04║壞法。佛子！我等一切皆名：普賢，各從普光明世界普
X09n0240_p0078b05║幢自在如來所而來於此。彼一切處亦說是法，如是
X09n0240_p0078b06║文句，如是義理，如是宣說，如是決定，皆同於此，不增
X09n0240_p0078b07║不減。我等皆以佛神力故，得如來法故，來詣此處為
X09n0240_p0078b08║汝作證。如我來此，十方等虗空徧法界一切世界諸
X09n0240_p0078b09║四天下亦復如是。
X09n0240_p0078b10║四、發言證成皆同普賢者，普法同故。界佛名異者，
X09n0240_p0078b11║不失主伴故。普光明者，常寂光土無不遍故。佛名
X09n0240_p0078b12║普幢自在者，本智高出無所不摧，事理無礙故。兼
X09n0240_p0078b13║示結通所說。
X09n0240_p0078b14║爾時，普賢菩薩承佛神力，觀察一切菩薩大眾，欲重
X09n0240_p0078b15║明如來出現廣大威德，如來正法不可沮壞，無量善
X09n0240_p0078b16║根皆悉不空，諸佛出世必具一切最勝之法，善能觀
X09n0240_p0078b17║察諸眾生心，隨應說法未曾失時，生諸菩薩無量法
X09n0240_p0078b18║光，一切諸佛自在莊嚴，一切如來一身無異，從本大
X09n0240_p0078b19║行之所生起，而說頌言：
X09n0240_p0078b20║大文第七以偈總攝。文中二：先敘意，後正頌。前中
X09n0240_p0078b21║二：先說儀，後欲重下辨意。欲重顯前十門出現，故
X09n0240_p0078b22║文有十句，句各一門，而約利生為次不等：一成正
X09n0240_p0078b23║覺；二即法輪；三是見聞生善，此三正顯益故；四即
X09n0240_p0078b24║出現之法，是前總門；五即是心，約智顯故；六即圓
X09n0240_p0078c01║音；七即境界，境界無無量，生光亦多；八即涅槃，動
X09n0240_p0078c02║寂自在，大般涅槃為佛莊嚴故；九即是身，約本說
X09n0240_p0078c03║一故；十即是行，果中說因故。
X09n0240_p0078c04║一切如來諸所作，世間譬喻無能及，
X09n0240_p0078c05║為令眾生得悟解，非喻為喻而顯示。
X09n0240_p0078c06║如是微密甚深法，百千萬劫難可聞，
X09n0240_p0078c07║精進智慧調伏者，乃得聞此祕奧義。
X09n0240_p0078c08║若聞此法生欣慶，彼曾供養無量佛，
X09n0240_p0078c09║為佛加持所攝受，人天讚歎常供養。
X09n0240_p0078c10║此為超世第一財，此能救度諸羣品。
X09n0240_p0078c11║此能出生清淨道，汝等當持莫放逸。
X09n0240_p0078c12║正頌中四偈：初一頌說分中結酬，以此結包十段
X09n0240_p0078c13║意故；後三頌顯名受持。初句顯名，餘皆勸持。且分
X09n0240_p0078c14║為三：初偈歎深難聞，次一偈明聞由多善，後偈舉
X09n0240_p0078c15║勝勸持。然此一品，文旨宏奧，能頓能圓，究眾生之
X09n0240_p0078c16║本源，罄諸佛之淵海。根本法輪之內，更處其心；生
X09n0240_p0078c17║在金輪種中，復為嫡子。妙中之妙，玄中之玄，並居
X09n0240_p0078c18║凡類之心，小功而能速證，安得自欺不受，長淪生
X09n0240_p0078c19║死之中？今聞解能欣，尤須自慶。昔善
X09n0240_p0078c20║補義曰：品末顯名受持分，乍觀似結當品，諦詳通
X09n0240_p0078c21║途大旨，乃都結前七會之文。何以明之？以初會菩
X09n0240_p0078c22║提場舍那如來初成正覺，則踞華藏界，依正二報
X09n0240_p0078c23║無盡莊嚴，即以十身周遍，圓音落落，無盡無盡，主
X09n0240_p0078c24║伴重重，雙垂兩相，二始同時，是則出現十門，一時
X09n0240_p0079a01║具足。以此法界圓融性德，生佛等同，故如來證此
X09n0240_p0079a02║果德，特為眾生迷此性德，故特出現世間，而為開
X09n0240_p0079a03║導以不思議事。誠恐眾生難信難入，故此經先舉
X09n0240_p0079a04║果海無礙妙嚴，以勸大心眾生見聞，生發信心，所
X09n0240_p0079a05║以最初名舉果勸樂生信分也。然於此果德，見者
X09n0240_p0079a06║聞者雖能生信，且非行不堦，若不備解修進之方，
X09n0240_p0079a07║則無由取證。故第二會已後，乃最初先開信門，依
X09n0240_p0079a08║信發心，備修諸行，故次第行布六位因果，由住、行、
X09n0240_p0079a09║向以登十地，乃至等、妙二覺。先則行布位，次為差
X09n0240_p0079a10║別因果，次明依平等法界修普賢行，以至出現妙
X09n0240_p0079a11║覺為平等因果。故此出現十門，乃都收前二種因
X09n0240_p0079a12║行，以成極果，以為究竟。故結云：此如來無量不可
X09n0240_p0079a13║思議無障無礙智慧法門，聞已信解，隨順悟入，當
X09n0240_p0079a14║知此人生如來家。是則由信生解，然後依解起行，
X09n0240_p0079a15║故判前六會為修因契果生解分。故十信滿心云：
X09n0240_p0079a16║知一切法即心自性，成就慧身，不由他悟，名生如
X09n0240_p0079a17║來家。此是因該果海。至此勸修經云：聞信生家。此
X09n0240_p0079a18║乃果徹因源。如此一期法會所演法門，始終一貫，
X09n0240_p0079a19║因果圓融，則已成一部，始終之義已周，故此都結，
X09n0240_p0079a20║故瑞證雙呈。如此深觀，豈結當品而已耶？以此經
X09n0240_p0079a21║三遍研窮六位因果，然前但說一往令其信解而
X09n0240_p0079a22║已，未為實證，故後二分乃進修成行，依人證入，方
X09n0240_p0079a23║信、解、行、證四門，以為一乘因果之究竟也。上如
X09n0240_p0079a24║來出現品竟。下第八，三會普光明殿普賢菩薩
X09n0240_p0079b01║說離世間法門，即離世間品。自第五十三卷起，至
X09n0240_p0079b02║第五十九卷止，共一品經，通為託法進修成行分。
X09n0240_p0079b03║
X09n0240_p0079b04║大方廣佛華嚴經綱要卷第五十二