X09n0240_p0109c05║
X09n0240_p0109c06║
X09n0240_p0109c07║
X09n0240_p0109c08║大方廣佛華嚴經綱要卷第五十七
X09n0240_p0109c09║于闐國三藏沙門實叉難陀　譯經
X09n0240_p0109c10║清涼山大華嚴寺沙門澄觀　疏義
X09n0240_p0109c11║明匡山法雲寺憨山沙門德清提挈
X09n0240_p0109c12║上答前五十句問十地行相竟，下五十一門答前
X09n0240_p0109c13║因果圓滿五十一句問。
X09n0240_p0109c14║離世間品第三十八之五
X09n0240_p0109c15║佛子！菩薩摩訶薩有十種觀察。何等為十？所謂：知諸
X09n0240_p0109c16║業觀察，微細悉見故；知諸趣觀察，不取眾生故；知諸
X09n0240_p0109c17║根觀察，了達無根故；知諸法觀察，不壞法界故；見佛
X09n0240_p0109c18║法觀察，勤修佛眼故；得智慧觀察，如理說法故；無生
X09n0240_p0109c19║忍觀察，決了佛法故；不退地觀察，滅一切煩惱，超出
X09n0240_p0109c20║三界、二乘地故；灌頂地觀察，於一切佛法自在不動
X09n0240_p0109c21║故；善覺智三昧觀察，於一切十方施作佛事故。是為
X09n0240_p0109c22║十。若諸菩薩安住此法，則得如來無上大觀察智。佛
X09n0240_p0109c23║子！菩薩摩訶薩有十種普觀察。何等為十？所謂：普觀
X09n0240_p0109c24║一切諸來求者，以無違心滿其意故；普觀一切犯戒
X09n0240_p0110a01║眾生，安置如來淨戒中故；普觀一切害心眾生，安置
X09n0240_p0110a02║如來忍力中故；普觀一切懈怠眾生，勸令精勤，不捨
X09n0240_p0110a03║荷負大乘擔故；普觀一切亂心眾生，令住如來一切
X09n0240_p0110a04║智地無散動故；普觀一切惡慧眾生，令除疑惑，破有
X09n0240_p0110a05║見故；普觀一切平等善友，順其教命住佛法故；普觀
X09n0240_p0110a06║一切所聞之法，疾得證見最上義故；普觀一切無邊
X09n0240_p0110a07║眾生，常不捨離大悲力故；普觀一切諸佛之法，速得
X09n0240_p0110a08║成就一切智故。是為十。若諸菩薩安住此法，則得如
X09n0240_p0110a09║來無上大智慧普觀察。佛子！菩薩摩訶薩有十種奮
X09n0240_p0110a10║迅。何等為十？所謂：牛王奮迅，暎蔽一切天、龍、夜叉、乾
X09n0240_p0110a11║闥婆等諸大眾故；象王奮迅，心善調柔，荷負一切諸
X09n0240_p0110a12║眾生故；龍王奮迅，興大法密雲，耀解脫電光，震如實
X09n0240_p0110a13║義雷，降諸根、力、覺分、禪定、解脫、三昧甘露雨故；大金
X09n0240_p0110a14║翅鳥王奮迅，竭貪愛水，破愚癡㲉，博撮煩惱諸惡毒
X09n0240_p0110a15║龍，令出生死大苦海故；大師子王奮迅，安住無畏平
X09n0240_p0110a16║等大智以為器仗，摧伏眾魔及外道故；勇健奮迅，能
X09n0240_p0110a17║於生死大戰陣中摧滅一切煩惱冤故；大智奮迅，知
X09n0240_p0110a18║蘊、界、處及諸緣起，自在開示一切法故；陀羅尼奮迅，
X09n0240_p0110a19║以念慧力持法不忘，隨眾生根為宣說故；辯才奮迅，
X09n0240_p0110a20║無礙迅疾分別一切，咸令受益心歡喜故；如來奮迅，
X09n0240_p0110a21║一切智智助道之法皆悉成滿，以一念相應慧，所應
X09n0240_p0110a22║得者一切皆得，所應悟者一切皆悟，坐師子座降魔
X09n0240_p0110a23║冤敵，成阿耨多羅三藐三菩提故。是為十。若諸菩薩
X09n0240_p0110a24║安住此法，則得諸佛於一切法無上自在奮迅。佛子！
X09n0240_p0110b01║菩薩摩訶薩有十種師子吼。何等為十？所謂：唱言：我
X09n0240_p0110b02║當必定成等正覺，是菩提心大師子吼；我當令一切
X09n0240_p0110b03║眾生未度者度、未脫者脫、未安者安、未涅槃者令得
X09n0240_p0110b04║涅槃，是大悲大師子吼；我當令佛、法、僧種無有斷絕，
X09n0240_p0110b05║是報如來恩大師子吼；我當嚴淨一切佛剎，是究竟
X09n0240_p0110b06║堅誓大師子吼；我當除滅一切惡道及諸難處，是自
X09n0240_p0110b07║持淨戒大師子吼；我當滿足一切諸佛身、語及意相
X09n0240_p0110b08║好莊嚴，是求福無厭大師子吼；我當成滿一切諸佛
X09n0240_p0110b09║所有智慧，是求智無厭大師子吼；我當除滅一切眾
X09n0240_p0110b10║魔及諸魔業，是修正行斷諸煩惱大師子吼；我當了
X09n0240_p0110b11║知一切諸法無我、無眾生、無壽命、無補伽羅，空、無相、
X09n0240_p0110b12║無願，淨如虗空，是無生法忍大師子吼。最後生菩薩
X09n0240_p0110b13║震動一切諸佛國土悉令嚴淨，是時，一切釋、梵、四王
X09n0240_p0110b14║咸來讚請：唯願菩薩以無生法而現受生！菩薩則以
X09n0240_p0110b15║無礙慧眼普觀世間：一切眾生無如我者。即於王宮
X09n0240_p0110b16║示現誕生，自行七步大師子孔：我於世間最勝第一，
X09n0240_p0110b17║我當永盡生死邊際。是如說而作大師子吼。是為十。
X09n0240_p0110b18║若諸菩薩安住此法，則得如來無上大師子吼。佛子！
X09n0240_p0110b19║菩薩摩訶薩有十種清淨施。何等為十？所謂：平等施，
X09n0240_p0110b20║不揀眾生故；隨意施，滿其所願故；不亂施，令得利益
X09n0240_p0110b21║故；隨宜施，知上、中、下故；不住施，不求果報故；開捨施，
X09n0240_p0110b22║心不戀著故；一切施，究竟清淨故；迴向菩提施，遠離
X09n0240_p0110b23║有為、無為故；教化眾生施，乃至道場不捨故；三輪清
X09n0240_p0110b24║淨施，於施者、受者及以施物正念觀察如虗空故。是
X09n0240_p0110c01║為十。若諸菩薩安住此法，則得如來無上清淨廣大
X09n0240_p0110c02║施。佛子！菩薩摩訶薩有十種清淨戒。何等為十？所謂：
X09n0240_p0110c03║身清淨戒，護身三惡故；語清淨戒，離語四過故；心清
X09n0240_p0110c04║淨戒，永離貪、瞋、邪見故；不破一切學處清淨戒，於一
X09n0240_p0110c05║切人、天中作尊主故；守護菩提心清淨戒，不樂小乘
X09n0240_p0110c06║故；守護如來所制清淨戒，乃至微細罪生大怖畏故；
X09n0240_p0110c07║隱密護持清淨戒，善拔犯戒眾生故；不作一切惡清
X09n0240_p0110c08║淨戒，誓修一切善法故；遠離一切有見清淨戒，於戒
X09n0240_p0110c09║無著故；守護一切眾生清淨戒，發起大悲故。是為十。
X09n0240_p0110c10║若諸菩薩安住此法，則得如來無上無過失清淨戒。
X09n0240_p0110c11║佛子！菩薩摩訶薩有十種清淨忍。何等為十？所謂：安
X09n0240_p0110c12║受呰辱清淨忍，護諸眾生故；安受刀杖清淨忍，善護
X09n0240_p0110c13║自他故；不生恚害清淨忍，其心不動故；不責卑賤清
X09n0240_p0110c14║淨忍，為上能寬故；有歸咸救清淨忍，捨自身命故；遠
X09n0240_p0110c15║離我慢清淨忍，不輕末學故；殘毀不瞋清淨忍，觀察
X09n0240_p0110c16║如幻故；有犯無報清淨忍，不見自他故；不隨煩惱清
X09n0240_p0110c17║淨忍，離諸境界故；隨順菩薩真實智，知一切法無生
X09n0240_p0110c18║清淨忍，不由他教，入一切智境界故。是為十。若諸菩
X09n0240_p0110c19║薩安住其中，則得一切諸佛不由他悟無上法忍。佛
X09n0240_p0110c20║子！菩薩摩訶薩有十種清淨精進。何等為十？所謂：身
X09n0240_p0110c21║清淨精進，承事供養諸佛、菩薩及諸師長，尊重福田
X09n0240_p0110c22║不退轉故；語清淨精進，隨所聞法廣為他說，讚佛功
X09n0240_p0110c23║德無疲倦故；意清淨精進，善能入出慈、悲、喜、捨、禪定、
X09n0240_p0110c24║解脫及諸三昧無休息故；正真心清淨精進，無誑無
X09n0240_p0111a01║諂，無曲無偽，一切勤修無退轉故；增勝心清淨精進，
X09n0240_p0111a02║志常趣求上上智慧，願具一切白淨法故；不唐捐清
X09n0240_p0111a03║淨精進，攝取布施、戒、忍、多聞及不放逸，乃至菩提無
X09n0240_p0111a04║中息故；摧伏一切魔清淨精進，悉能除滅貪欲、瞋恚、
X09n0240_p0111a05║愚癡、邪見、一切煩惱諸纏蓋故；成滿智慧光清淨精
X09n0240_p0111a06║進，有所施為悉善觀察，咸使究竟不令後悔，得一切
X09n0240_p0111a07║佛不共法故；無來無去清淨精進，得如實智，入法界
X09n0240_p0111a08║門，身、語及心皆悉平等，了相、非相，無所著故；成就法
X09n0240_p0111a09║光清淨精進，超過諸地，得佛灌頂，以無漏身而示歿
X09n0240_p0111a10║生、出家、成道、說法、滅度，具足如是普賢事故。是為十。
X09n0240_p0111a11║若諸菩薩安住此法，則得如來無上大清淨精進。佛
X09n0240_p0111a12║子！菩薩摩訶薩有十種清淨禪。何等為十？所謂：常樂
X09n0240_p0111a13║出家清淨禪，捨一切所有故；得真善友清淨禪，示教
X09n0240_p0111a14║正道故；住阿蘭若忍風雨等清淨禪，離我、我所故；離
X09n0240_p0111a15║憒閙眾生清淨禪，常樂寂靜故；心業調柔清淨禪，守
X09n0240_p0111a16║護諸根故；心智寂滅清淨禪，一切音聲皆禪定刺不
X09n0240_p0111a17║能亂故；覺道方便清淨禪，觀察一切皆現證故；離於
X09n0240_p0111a18║味著清淨禪，不捨欲界故；發起通明清淨禪，知一切
X09n0240_p0111a19║眾生根性故；自在遊戲清淨禪，入佛三昧知無我故。
X09n0240_p0111a20║是為十。若諸菩薩安住其中，則得如來無上大清淨
X09n0240_p0111a21║禪。佛子！菩薩摩訶薩有十種清淨慧。何等為十？所謂：
X09n0240_p0111a22║知一切因清淨慧，不壞果報故；知一切緣清淨慧，不
X09n0240_p0111a23║違和合故；知不斷不常清淨慧，了達緣起皆如實故；
X09n0240_p0111a24║拔一切見清淨慧，於眾生相無取捨故；觀一切眾生
X09n0240_p0111b01║心行清淨慧，了知如幻故；廣大辯才清淨慧，分別諸
X09n0240_p0111b02║法問答無礙故；一切諸魔、外道、聲聞、獨覺所不能知
X09n0240_p0111b03║清淨慧，深入一切如來智故；見一切佛微妙法身，見
X09n0240_p0111b04║一切眾生本性清淨，見一切法皆悉寂滅，見一切剎
X09n0240_p0111b05║同於虗空清淨慧，知一切相皆無礙故；一切總持辯
X09n0240_p0111b06║才方便波羅蜜清淨慧，令得一切最勝智故；一念相
X09n0240_p0111b07║應金剛智了一切法平等清淨慧，得一切法最尊智
X09n0240_p0111b08║故。是為十。若諸菩薩安住其中，則得如來無障礙大
X09n0240_p0111b09║智慧。佛子！菩薩摩訶薩有十種清淨慈。何等為十？所
X09n0240_p0111b10║謂：等心清淨慈，普攝眾生無所揀擇故；饒益清淨慈，
X09n0240_p0111b11║隨有所作皆令歡喜故；攝物同己清淨慈，究竟皆令
X09n0240_p0111b12║出生死故；不捨世間清淨慈，心常緣念集善根故；能
X09n0240_p0111b13║至解脫清淨慈，普使眾生除滅一切諸煩惱故；出生
X09n0240_p0111b14║菩提清淨慈，普使眾生發求一切智心故；世間無礙
X09n0240_p0111b15║清淨慈，放大光明平等普照故；充滿虗空清淨慈，救
X09n0240_p0111b16║護眾生無處不至故；法緣清淨慈，證於如如真實法
X09n0240_p0111b17║故；無緣清淨慈，入於菩薩離生性故。是為十。若諸菩
X09n0240_p0111b18║薩安住此法，則得如來無上廣大清淨慈。佛子！菩薩
X09n0240_p0111b19║摩訶薩有十種清淨悲。何等為十？所謂：無儔伴清淨
X09n0240_p0111b20║悲，獨發其心故；無疲厭清淨悲，代一切眾生受苦不
X09n0240_p0111b21║以為勞故；難處受生清淨悲，為度眾生故；善趣受生
X09n0240_p0111b22║清淨悲，示現無常故；為邪定眾生清淨悲，歷劫不捨
X09n0240_p0111b23║弘誓故；不著己樂清淨悲，普與眾生快樂故；不求恩
X09n0240_p0111b24║報清淨悲，修潔其心故；能除顛倒清淨悲，說如實法
X09n0240_p0111c01║故。菩薩摩訶薩知一切法本性清淨，無染著、無熱惱，
X09n0240_p0111c02║以客塵煩惱故而受眾苦；如是知已，於諸眾生而起
X09n0240_p0111c03║大悲，名：本性清淨，為說無垢清淨光明法故。菩薩摩
X09n0240_p0111c04║訶薩知一切法如空中鳥跡，眾生癡翳不能照了；觀
X09n0240_p0111c05║察於彼，起大悲心，名：真實智，為其開示涅槃法故。是
X09n0240_p0111c06║為十。若諸菩薩安住此法，則得如來無上廣大清淨
X09n0240_p0111c07║悲。佛子！菩薩摩訶薩有十種清淨喜。何等為十？所謂：
X09n0240_p0111c08║發菩提心清淨喜；悉捨所有清淨喜；不嫌棄破戒眾
X09n0240_p0111c09║生而教化成就清淨喜；能忍受造惡眾生，誓願救度
X09n0240_p0111c10║清淨喜；捨身求法不生悔心清淨喜；自捨欲樂，常樂
X09n0240_p0111c11║法樂清淨喜；令一切眾生捨資生樂，常樂法樂清淨
X09n0240_p0111c12║喜；見一切佛恭敬供養無有厭足，法界平等清淨喜；
X09n0240_p0111c13║令一切眾生愛樂禪定、解脫、三昧，遊戲入出清淨喜；
X09n0240_p0111c14║心樂具行順菩薩道一切苦行，證得摩尼寂靜不動
X09n0240_p0111c15║無上定慧清淨喜。是為十。若諸菩薩安住此法，則得
X09n0240_p0111c16║如來無上廣大清淨喜。佛子！菩薩摩訶薩有十種清
X09n0240_p0111c17║淨捨。何等為十？所謂：一切眾生恭敬供養，不生愛著
X09n0240_p0111c18║清淨捨；一切眾生輕慢毀辱，不生瞋恚清淨捨；常行
X09n0240_p0111c19║世間，不為世間八法所染清淨捨；於法器眾生待時
X09n0240_p0111c20║而化，於無法器亦不生嫌清淨捨；不求二乘學、無學
X09n0240_p0111c21║法清淨捨；心常遠離一切欲樂，順煩惱法清淨捨；不
X09n0240_p0111c22║歎二乘，厭離生死清淨捨；遠離一切世間語、非涅槃
X09n0240_p0111c23║語、非離欲語、不順理語、惱亂他語、聲聞獨覺語，略說
X09n0240_p0111c24║乃至一切障菩薩道語皆悉遠離清淨捨；或有眾生，
X09n0240_p0112a01║根已成熟發生念慧，而未能知最上之法，待時方化
X09n0240_p0112a02║清淨捨；或有眾生，菩薩往昔已曾教化，至於佛地方
X09n0240_p0112a03║可調伏，彼亦待時清淨捨；菩薩摩訶薩於彼二人，無
X09n0240_p0112a04║高無下，無取無捨，遠離一切種種分別，恒住正定，入
X09n0240_p0112a05║如實法，心得堪忍清淨捨。是為十。若諸菩薩安住其
X09n0240_p0112a06║中，則得如來無上廣大清淨捨。佛子！菩薩摩訶薩有
X09n0240_p0112a07║十種義。何等為十？所謂：多聞義，堅固修行故；法義，善
X09n0240_p0112a08║巧思擇故；空義，第一義空故；寂靜義，離諸眾生諠憒
X09n0240_p0112a09║故；不可說義，不著一切語言故；如實義，了達三世平
X09n0240_p0112a10║等故；法界義，一切諸法一味故；真如義，一切如來順
X09n0240_p0112a11║入故；實際義，了知究竟如實故；大般涅槃義，滅一切
X09n0240_p0112a12║苦而修菩薩諸行故。是為十。若諸菩薩安住此法，則
X09n0240_p0112a13║得一切智無上義。佛子！菩薩摩訶薩有十種法。何等
X09n0240_p0112a14║為十？所謂：真實法，如說修行故；離取法，能取、所取悉
X09n0240_p0112a15║離故；無諍法，無有一切惑諍故；寂滅法，滅除一切熱
X09n0240_p0112a16║惱故；離欲法，一切貪欲皆斷故；無分別法，攀緣分別
X09n0240_p0112a17║永息故；無生法，猶如虗空不動故；無為法，離生、住、滅
X09n0240_p0112a18║諸相故；本性法，自性無染清淨故；捨一切鳥波提涅
X09n0240_p0112a19║槃法，能生一切菩薩行修習不斷故。是為十。若諸菩
X09n0240_p0112a20║薩安住其中，則得如來無上廣大法。佛子！菩薩摩訶
X09n0240_p0112a21║薩有十種福德助道具。何等為十？所謂：勸眾生起菩
X09n0240_p0112a22║提心，是菩薩福德助道具；不斷三寶種故。隨順十種
X09n0240_p0112a23║迴向，是菩薩福德助道具；斷一切不善法，集一切善
X09n0240_p0112a24║法故。智慧誘誨，是菩薩福德助道具；超過三界福德
X09n0240_p0112b01║故。心無疲倦，是菩薩福德助道具；究竟度脫一切眾
X09n0240_p0112b02║生故。悉捨內、外一切所有，是菩薩福德助道具；於一
X09n0240_p0112b03║切物無所著故。為滿足相好，精進不退，是菩薩福德
X09n0240_p0112b04║助道具；開門大施無所限故。上、中、下三品善根悉以
X09n0240_p0112b05║迴向無上菩提，心無所輕，是菩薩福德助道具；善巧
X09n0240_p0112b06║方便相應故。於邪定、下劣、不善眾生，皆生大悲，不懷
X09n0240_p0112b07║輕賤，是菩薩福德助道具；常起大人弘誓心故。恭敬
X09n0240_p0112b08║供養一切如來，於一切菩薩起如來想，令一切眾生
X09n0240_p0112b09║皆生歡喜，是菩薩福德助道具；守本志願極堅牢故。
X09n0240_p0112b10║菩薩摩訶薩於阿僧祇劫積集善根，自欲取證無上
X09n0240_p0112b11║菩提如在掌中，然悉捨與一切眾生，心無憂惱亦無
X09n0240_p0112b12║悔恨，其心廣大等虗空界，此是菩薩福德助道具；起
X09n0240_p0112b13║大智慧證大法故。是為十。若諸菩薩安住其中，則具
X09n0240_p0112b14║足如來無上廣大福德聚。佛子！菩薩摩訶薩有十種
X09n0240_p0112b15║智慧助道具。何等為十？所謂：親近多聞真善知識，恭
X09n0240_p0112b16║敬供養，尊重禮拜，種種隨順，不違其教，是為一；一切
X09n0240_p0112b17║正直無虗矯故。永離憍慢，常行謙敬，身、語、意業無有
X09n0240_p0112b18║麤獷，柔和善順，不偽不曲，是為二；其身堪作佛法器
X09n0240_p0112b19║故。念慧隨覺，未曾散亂，慚愧柔和，心安不動，常憶六
X09n0240_p0112b20║念，常行六敬，常隨順住六堅固法，是為三；與十種智
X09n0240_p0112b21║為方便故。樂法，樂義，以法為樂，常樂聽聞，無有厭足，
X09n0240_p0112b22║捨離世論及世言說，專心聽受出世間語，遠離小乘，
X09n0240_p0112b23║入大乘慧，是為四；一心憶念無散動故。六波羅蜜心
X09n0240_p0112b24║專荷負，四種梵住行已成熟，隨順明法悉善修行，聰
X09n0240_p0112c01║敏智人皆勤請問，遠離惡趣，歸向善道，心常愛樂，正
X09n0240_p0112c02║念觀察，調伏己情，守護他意，是為五；堅固修行真實
X09n0240_p0112c03║行故。常樂出離，不著三有，恒覺自心曾無惡念，三覺
X09n0240_p0112c04║已絕，三業皆善，決定了知心之自性，是為六；能令自
X09n0240_p0112c05║他心清淨故。觀察五蘊皆如幻事，界如毒蛇，處如空
X09n0240_p0112c06║聚，一切諸法如幻、如𦦨、如水中月、如夢、如影、如響、如
X09n0240_p0112c07║像、如空中畫、如旋火輪、如虹蜺色、如日月光，無相無
X09n0240_p0112c08║形，非常非斷，不來不去，亦無所住；如是觀察，知一切
X09n0240_p0112c09║法無生無滅。是為七。知一切法性空寂故。善薩摩訶
X09n0240_p0112c10║薩聞一切法無我、無眾生、無壽者、無補伽羅、無心、無
X09n0240_p0112c11║境、無貪瞋癡、無身、無物、無主、無待、無著、無行，如是一
X09n0240_p0112c12║切皆無所有、悉歸寂滅；聞已深信，不疑不謗。是為八。
X09n0240_p0112c13║以能成就圓滿解故。菩薩摩訶薩善調諸根，如理修
X09n0240_p0112c14║行，恒住止觀，心意寂靜，一切動念皆悉不生，無我、無
X09n0240_p0112c15║人、無作、無行，無計我想、無計我業，無有瘡疣、無有瘢
X09n0240_p0112c16║痕，亦無於此所得之忍，身、語、意業無來無去，無有精
X09n0240_p0112c17║進亦無勇猛，觀一切眾生、一切諸法，心皆平等而無
X09n0240_p0112c18║所住，非此岸、非彼岸，此彼性離，無所從來、無所至去，
X09n0240_p0112c19║常以智慧如是思惟。是為九。到分別相彼岸處故。菩
X09n0240_p0112c20║薩摩訶薩見緣起法故，見法清淨；見法清淨故，見國
X09n0240_p0112c21║土清淨；見國土清淨故，見虗空清淨；見虗空清淨故，
X09n0240_p0112c22║見法界清淨；見法界清淨故，見智慧清淨。是為十。修
X09n0240_p0112c23║行積集一切智故。佛子！是為菩薩摩訶薩十種智慧
X09n0240_p0112c24║助道具。若諸菩薩安住此法，則得如來一切法無障
X09n0240_p0113a01║礙清淨微妙智慧聚。佛子！菩薩摩訶薩有十種明足。
X09n0240_p0113a02║何等為十？所謂：善分別諸法明足、不取著諸法明足、
X09n0240_p0113a03║離顛倒見明足、智慧光照諸根明足；巧發起正精進
X09n0240_p0113a04║明足；能深入真謗智明足；滅煩惱業成就盡智、無生
X09n0240_p0113a05║智明足；天眼智普觀察明足；宿住念知前際清淨明
X09n0240_p0113a06║足；漏盡神通智斷眾生諸漏明足。是為十。若諸菩薩
X09n0240_p0113a07║安住此法，則得如來於一切佛法無上大光明。佛子！
X09n0240_p0113a08║菩薩摩訶薩有十種求法。何等為十？所謂：直心求法，
X09n0240_p0113a09║無有諂誑故；精進求法，遠離懈慢故；一向求法，不惜
X09n0240_p0113a10║身命故；為除一切眾生煩惱求法，不為名利恭敬故；
X09n0240_p0113a11║為饒益自他一切眾生求法，不但自利故；為入智慧
X09n0240_p0113a12║求法，不樂文字故；為出生死求法，不貪世樂故；為度
X09n0240_p0113a13║眾生求法，發菩提心故；為斷一切眾生疑求法，令無
X09n0240_p0113a14║猶豫故；為滿足佛法求法，不樂餘乘故。是為十。若諸
X09n0240_p0113a15║菩薩安住此法，則得不由他教一切佛法大智慧。佛
X09n0240_p0113a16║子！菩薩摩訶薩有十種明了法。何等為十？所謂：隨順
X09n0240_p0113a17║世俗生長善根，是童蒙凡夫明了法；得無礙不壞信，
X09n0240_p0113a18║覺法自性，是隨信行人明了法；勤修習法，隨順法住，
X09n0240_p0113a19║是隨法行人明了法；遠離八邪，向八正道，是第八人
X09n0240_p0113a20║明了法；除滅眾結，斷生死漏，見真實諦，是須陀洹人
X09n0240_p0113a21║明了法；觀味是患，知無往來，是斯陀含人明了法；不
X09n0240_p0113a22║樂三界，求盡有漏，於受生法乃至一念不生愛著，是
X09n0240_p0113a23║阿那含人明了法；獲六神通，得八解脫，九定、四辯悉
X09n0240_p0113a24║皆成就，是阿羅漢人明了法；性樂觀察一味緣起，心
X09n0240_p0113b01║常寂靜，知足少事，解因自得，悟不由他，成就種種神
X09n0240_p0113b02║通智慧，是辟支佛人明了法；智慧廣大，諸根明利，常
X09n0240_p0113b03║樂度脫一切眾生，勤修福智助道之法，如來所有十
X09n0240_p0113b04║力、無畏、一切功德具足圓滿，是菩薩人明了法。是為
X09n0240_p0113b05║十。若諸菩薩安住此法，則得如來無上大智明了法。
X09n0240_p0113b06║佛子！菩薩摩訶薩有十種修行法。何等為十？所謂：恭
X09n0240_p0113b07║敬尊重諸善知識修行法；常為諸天之所覺悟修行
X09n0240_p0113b08║法；於諸佛所常懷慚愧修行法；哀愍眾生不捨生死
X09n0240_p0113b09║修行法；事必究竟心無變動修行法；專念隨逐發大
X09n0240_p0113b10║乘心諸菩薩眾精勤修學修行法；遠離邪見勤求正
X09n0240_p0113b11║道修行法；摧破眾魔及煩惱業修行法；知諸眾生根
X09n0240_p0113b12║性勝劣而為說法令住佛地修行法；安住無邊廣大
X09n0240_p0113b13║法界除滅煩惱令身清淨修行法。是為十。若諸菩薩
X09n0240_p0113b14║安住此法，則得如來無上修行法。佛子！菩薩摩訶薩
X09n0240_p0113b15║有十種魔。何等為十？所謂：蘊魔，生諸取故；煩惱魔，恒
X09n0240_p0113b16║雜染故；業魔，能障礙故；心魔，起高慢故；死魔，捨生處
X09n0240_p0113b17║故；天魔，自憍縱故；善根魔，恒執取故；三昧魔，久耽味
X09n0240_p0113b18║故；善知識魔，起著心故；菩提法智魔，不願捨離故。是
X09n0240_p0113b19║為十。菩薩摩訶薩應作方便，速求遠離。佛子！菩薩摩
X09n0240_p0113b20║訶薩有十種魔業。何等為十？所謂：忘失菩提心，修諸
X09n0240_p0113b21║善根，是為魔業；惡心布施，瞋心持戒，捨惡性人，遠懈
X09n0240_p0113b22║怠者，輕慢亂意，譏嫌惡慧，是為魔業；於甚深法心生
X09n0240_p0113b23║慳悋，有堪化者而不為說，若得財利恭敬供養，雖非
X09n0240_p0113b24║法器而強為說，是為魔業；不樂聽聞諸波羅蜜，假使
X09n0240_p0113c01║聞說而不修行，雖亦修行多生懈怠，以懈怠故志意
X09n0240_p0113c02║狹劣，不求無上大菩提法，是為魔業；遠善知識，近惡
X09n0240_p0113c03║知識，樂求二乘，不樂受生，志尚涅槃離欲寂靜，是為
X09n0240_p0113c04║魔業；於菩薩所起瞋恚心，惡眼視之，求其罪釁，說其
X09n0240_p0113c05║過惡，斷彼所有財利供養，是為魔業；誹謗正法，不樂
X09n0240_p0113c06║聽聞，假使得聞便生毀呰，見人說法不生尊重，言自
X09n0240_p0113c07║說是，餘說悉非，是為魔業；樂學世論，巧述文詞，開闡
X09n0240_p0113c08║二乘，隱覆深法，或以妙義授非其人，遠離菩提住於
X09n0240_p0113c09║邪道，是為魔業；已得解脫、已安隱者，常樂親近而供
X09n0240_p0113c10║養之，未得解脫、未安隱者，不肯親近亦不教化，是為
X09n0240_p0113c11║魔業；增長我慢，無有恭敬，於諸眾生多行惱害，不求
X09n0240_p0113c12║正法真實智慧，其心弊惡難可開悟，是為魔業。是為
X09n0240_p0113c13║十。菩薩摩訶薩應速遠離，勤求佛業。佛子！菩薩摩訶
X09n0240_p0113c14║薩有十種捨離魔業。何等為十？所謂：近善知識恭敬
X09n0240_p0113c15║供養，捨離魔業；不自尊舉，不自讚歎，捨離魔業；於佛
X09n0240_p0113c16║深法信解不謗，捨離魔業；未曾忘失一切智心，捨離
X09n0240_p0113c17║魔業；勤修妙行恒不放逸，捨離魔業；常求一切菩薩
X09n0240_p0113c18║藏法，捨離魔業；恒演說法心無疲倦，捨離處業；歸依
X09n0240_p0113c19║十方一切諸佛起救護想，捨離魔業；信受憶念一切
X09n0240_p0113c20║諸佛神力加持，捨離魔業；與一切菩薩同種善根平
X09n0240_p0113c21║等無二，捨離魔業。是為十。若諸菩薩安住此法，則能
X09n0240_p0113c22║出離一切魔道。佛子！菩薩摩訶薩有十種見佛。何等
X09n0240_p0113c23║為十？所謂：於安住世間成正覺佛無著見；願佛出生
X09n0240_p0113c24║見；業報佛，深信見；住持佛，隨順見；涅槃佛，深入見；法
X09n0240_p0114a01║界佛，普至見；心佛，安住見；三昧佛，無量無依見；本性
X09n0240_p0114a02║佛，明了見；隨樂佛，普受見。是為十。若諸菩薩安住此
X09n0240_p0114a03║法，則常得見無上如來。佛子！菩薩摩訶薩有十種佛
X09n0240_p0114a04║業。何等為十？所謂：隨時開導是佛業，令正修行故；夢
X09n0240_p0114a05║中令見是佛業，覺昔善根故；為他演說所未聞經是
X09n0240_p0114a06║佛業，令生智斷疑故；為悔纏所纏者說出離法是佛
X09n0240_p0114a07║業，令離疑心故；若有眾生起慳悋心乃至惡慧心、二
X09n0240_p0114a08║乘心、損害心、疑惑心、散動心、憍慢心，為現如來眾相
X09n0240_p0114a09║莊嚴身是佛業，生長過去善根故；於正法難遇時廣
X09n0240_p0114a10║為說法，令其聞已得陀羅尼智、神通智，普能利益無
X09n0240_p0114a11║量眾生是佛業，勝解清淨故；若有魔事起，能以方便
X09n0240_p0114a12║現虗空界等聲，說不損惱他法以為對治，令其開悟，
X09n0240_p0114a13║眾魔聞已威光歇滅是佛業，志樂殊勝威德大故；其
X09n0240_p0114a14║心無間，常自守護，不令證入二乘正位，若有眾生根
X09n0240_p0114a15║性未熟，終不為說解脫境界是佛業，本願所作故；生
X09n0240_p0114a16║死結漏一切皆離，修菩薩行相續不斷，以大悲心攝
X09n0240_p0114a17║取眾生，令其起行究竟解脫是佛業，不斷修行菩薩
X09n0240_p0114a18║行故。菩薩摩訶薩了達自身及以眾生本來寂滅、不
X09n0240_p0114a19║驚、不怖，而勤修福智無有厭足；雖知一切法無有造
X09n0240_p0114a20║作，而亦不捨諸法自相；雖於諸境界永離貪欲，而常
X09n0240_p0114a21║樂瞻奉諸佛色身；雖知不由他悟入於法，而種種方
X09n0240_p0114a22║便求一切智；雖知諸國土皆如虗空，而常樂莊嚴一
X09n0240_p0114a23║切佛剎；雖恒觀察無人、無我，而教化眾生無有疲厭；
X09n0240_p0114a24║雖於法界本來不動，而以神通智力現眾變化；雖已
X09n0240_p0114b01║成就一切智智，而修菩薩行無有休息；雖知諸法不
X09n0240_p0114b02║可言說，而轉淨法輪令眾心喜；雖能示現諸佛神力，
X09n0240_p0114b03║而不厭捨菩薩之身；雖現入於大般涅槃，而一切處
X09n0240_p0114b04║示現受生。能作如是權、實雙行法，是佛業。是為十。若
X09n0240_p0114b05║諸菩薩安住其中，則得不由他教無上無師廣大業。
X09n0240_p0114b06║佛子！菩薩摩訶薩有十種慢業。何等為十？所謂：於師
X09n0240_p0114b07║僧、父母、沙門、婆羅門、住於正道、向正道者、尊重福田
X09n0240_p0114b08║所而不恭敬，是慢業；或有法師，或最勝法，乘於大乘，
X09n0240_p0114b09║知出要道，得陀羅尼，演說契經廣大之法無有休息，
X09n0240_p0114b10║而於其所起高慢心，及於所說法不生恭敬，是慢業；
X09n0240_p0114b11║於眾會中聞說妙法，不肯歎美，令人信受，是慢業；好
X09n0240_p0114b12║起過慢，自高陵物，不見己失，不知自短，是慢業；好起
X09n0240_p0114b13║過過慢，見有德人應讚、不讚，見他讚、歎不生歡喜，是
X09n0240_p0114b14║慢業；見有法師為人說法，知是法、是律、是真實、是佛
X09n0240_p0114b15║語，為嫌其人亦嫌其法，自起誹謗亦令他謗，是慢業；
X09n0240_p0114b16║自求高座，自稱法師，應受供給，不應執事，見有耆舊
X09n0240_p0114b17║久修行人，不起逢迎，不敢承事，是慢業；見有德人顰
X09n0240_p0114b18║蹙不喜，言辭麤獷，伺其過失，是慢業；見有聰慧知法
X09n0240_p0114b19║之人，不肯親近、恭敬、供養，不肯諮問何等為善、何等
X09n0240_p0114b20║不善、何等應作、何等不應作、作何等業，於長夜中而
X09n0240_p0114b21║得種種利益安樂；愚癡頑很，我慢所吞，終不能見出
X09n0240_p0114b22║要之道，是慢業。復有眾生，慢心所覆，諸佛出世不能
X09n0240_p0114b23║親近、恭敬、供養，新善不起，舊善消滅，不應說而說，不
X09n0240_p0114b24║應諍而諍，未來必墮險難深坑，於百千劫尚不值佛，
X09n0240_p0114c01║何況聞法！但以曾發菩提心故，終自醒悟，是慢業。是
X09n0240_p0114c02║為十。若諸菩薩離此慢業，則得十種智業。何等為十？
X09n0240_p0114c03║所謂：信解業報，不壞因果，是智業；不捨菩提心，常念
X09n0240_p0114c04║諸佛，是智業；近善知識恭敬供養，其心尊重終無厭
X09n0240_p0114c05║怠，是智業；樂法、樂義無有厭足，遠離邪念，勤修正念，
X09n0240_p0114c06║是智業；於一切眾生離於我慢，於諸菩薩起如來應，
X09n0240_p0114c07║愛重正法如惜己身，尊奉如來如護己命，於修行者
X09n0240_p0114c08║生諸佛想，是智業；身、語、意業無諸不善，讚美賢聖，隨
X09n0240_p0114c09║順菩提，是智業；不壞緣起，離諸邪見，破暗得明，照一
X09n0240_p0114c10║切法，是智業；十種迴向隨順修行，於諸波羅蜜起慈
X09n0240_p0114c11║母想，於善巧方便起慈父想，以深淨心入菩提舍，是
X09n0240_p0114c12║智業；施、戒、多聞、止、觀、福、慧，如是一切助道之法常勤
X09n0240_p0114c13║積集無有厭倦，是智業；若有一業為佛所讚，能破眾
X09n0240_p0114c14║魔煩惱、鬬諍，能離一切障、蓋、纏、縛，能教化調伏一切
X09n0240_p0114c15║眾生，能隨順智慧攝取正法，能嚴淨佛剎，能發起通
X09n0240_p0114c16║明，皆勤修習無有懈退，是智業。是為十。若諸菩薩安
X09n0240_p0114c17║住其中，則得如來一切善巧方便無上大智業。佛子！
X09n0240_p0114c18║菩薩摩訶薩有十種魔所攝持。何等為十？所謂：懈怠
X09n0240_p0114c19║心，魔所攝持；志樂狹劣，魔所攝持；於少行生足，魔所
X09n0240_p0114c20║攝持；受一非餘，魔所攝持；不發大願，魔所攝持；樂處
X09n0240_p0114c21║寂滅，斷除煩惱，魔所攝持；永斷生死，魔所攝持；捨菩
X09n0240_p0114c22║薩行，魔所攝持；不化眾生，魔所攝持；疑謗正法，魔所
X09n0240_p0114c23║攝持。是為十。若諸菩薩能棄捨此魔所攝持，則得十
X09n0240_p0114c24║種佛所攝持。何等為十？所謂：初始能發菩提之心，佛
X09n0240_p0115a01║所攝持；於生生中持菩提心不令忘失，佛所攝持；覺
X09n0240_p0115a02║諸魔事悉能遠離，佛所攝持；聞諸波羅蜜如說修行，
X09n0240_p0115a03║佛所攝持；知生死苦而不厭惡，佛所攝持；觀甚深法
X09n0240_p0115a04║得無量果，佛所攝持；為諸眾生說二乘法而不證取
X09n0240_p0115a05║彼乘解脫，佛所攝持；樂觀無為法而不住其中，於有
X09n0240_p0115a06║為、無為不生二想，佛所攝持；至無生處而現受生，佛
X09n0240_p0115a07║所攝持；雖證得一切智而起菩薩行，不斷菩薩種，佛
X09n0240_p0115a08║所攝持。是為十。若諸菩薩安住其中，則得諸佛無上
X09n0240_p0115a09║攝持力。佛子！菩薩摩訶薩有十種法所攝持。何等為
X09n0240_p0115a10║十？所謂：知一切行無常，法所攝持；知一切行苦，法所
X09n0240_p0115a11║攝持；知一切行無我，法所攝持；知一切法寂滅涅槃，
X09n0240_p0115a12║法所攝持；知諸法從緣起，無緣則不起，法所攝持；知
X09n0240_p0115a13║不正思惟故起於無明，無明起故乃至老死起，不正
X09n0240_p0115a14║思惟滅故無明滅，無明滅故乃至老死滅，法所攝持；
X09n0240_p0115a15║知三解脫門出生聲聞乘，證無諍法出生獨覺乘，法
X09n0240_p0115a16║所攝持；知六波羅蜜、四攝法出生大乘，法所攝持；知
X09n0240_p0115a17║一切剎、一切法、一切眾生、一切世是佛智境界，法所
X09n0240_p0115a18║攝持；知斷一切念，捨一切取，離前後際，隨順涅槃，法
X09n0240_p0115a19║所攝持。是為十。若諸菩薩安住其中，則得一切諸佛
X09n0240_p0115a20║無上法所攝持。
X09n0240_p0115a21║大文第六、觀察下五十一門，答前因圓果滿五十
X09n0240_p0115a22║一句問，即分為二：初、三十二門，明因圓究竟，即明
X09n0240_p0115a23║等覺位行；後、十種住兜率下一十九門，明現果圓
X09n0240_p0115a24║滿行，即妙覺位。前中分三：初、一十四門，明因行體
X09n0240_p0115b01║性；二、十種義下八門，明方便造修；三、十種魔下十
X09n0240_p0115b02║門，明因行除障。初四門，起行方便；二、十種施下，十
X09n0240_p0115b03║度行體。前中，初二門，意業觀察；次一門，身業自在；
X09n0240_p0115b04║後一門，語業宣暢。然等覺之初，首明三業者，以十
X09n0240_p0115b05║地位滿，以圓報身之體，當紹佛位，但未盡知佛之
X09n0240_p0115b06║行事故。此等覺位中，猶用方便造修者，乃習佛果
X09n0240_p0115b07║位中利生事業，譬如太子儲君，必習幹國之事也。
X09n0240_p0115b08║初中四門，為起行方便者，以佛現高大身，王法國
X09n0240_p0115b09║土，必先三業以為表率，故先以意業觀察，解其方
X09n0240_p0115b10║便，達其通塞，知其可否。初但觀察，乃觀己分中事
X09n0240_p0115b11║業，如太子但知太子分中之事。次普觀察者，乃觀
X09n0240_p0115b12║察佛果位中利生之事，窮盡法界，無所不知，一一
X09n0240_p0115b13║審慮周徧，方明利生之事，廣行六度，攝生而治其
X09n0240_p0115b14║蔽，猶如盡知天下國家之事業，用人之賢否，然後
X09n0240_p0115b15║乃得君聖臣良，而無壅蔽，故曰普觀察。次身業奮
X09n0240_p0115b16║迅者，謂如王自在，謂內德充實，威德外溢，如太子
X09n0240_p0115b17║監國，率土瞻仰也。後師子吼，語業宣暢者，謂身既
X09n0240_p0115b18║勇徤無畏，則語宣暢，說無畏法故，如大師子吼也。
X09n0240_p0115b19║第二、十門明行體者，謂六度、四等。此蓋前因中差
X09n0240_p0115b20║別之行，今於等覺位中更無別行，即以此十以為
X09n0240_p0115b21║行體。但以法界圓融，融成一味，將入果海，轉為果
X09n0240_p0115b22║中因行；將為利生之用，故以此行為體。故疏通以
X09n0240_p0115b23║三緣攝其四等。三緣者，謂眾生緣、法緣、無緣。此顯
X09n0240_p0115b24║果中以此三緣為起行之用耳。故此名同義別，故
X09n0240_p0115c01║皆以無上廣大清淨結之，正指果上之用，非前因
X09n0240_p0115c02║也。二、十義下，八門明造修方便。於中，前五門明自
X09n0240_p0115c03║分行，後三門明勝進行。前五門中，初二門謂修法、
X09n0240_p0115c04║義。法謂諸法任持自性，軌生物解，謂但是法，皆具
X09n0240_p0115c05║此二。所言義者，謂法各有義。謂此位中所修，以觀
X09n0240_p0115c06║法、義為首。以觀諸法，法無不窮；以觀其義，義無不
X09n0240_p0115c07║徹。若事若理，無不證入源底。以佛果位中說法，以
X09n0240_p0115c08║此為首，故先修之。次二門修福、智二嚴。以前諸位
X09n0240_p0115c09║所修，皆隨位漫修；今將會入果海，以成二嚴，故福、
X09n0240_p0115c10║智為助道具。謂此福、智為助菩提正道之緣，故是
X09n0240_p0115c11║在觀雙運，成一切種智故。後一門明足者，謂修福、
X09n0240_p0115c12║智以趣果海，至此已圓，為明行足，故稱佛為兩足
X09n0240_p0115c13║尊。又云：明行足，於此位中以此五門為正行，故五
X09n0240_p0115c14║種種集一切智圓。然此所修不同前諸位，前但云
X09n0240_p0115c15║菩薩法，至此一一結云如來無上法。以前所修，皆
X09n0240_p0115c16║積習於此，故云修集種智。然皆果中利生之行。二、
X09n0240_p0115c17║十義下，八門明造修方便行。謂此等覺位中依前
X09n0240_p0115c18║法體，以普賢智起行造修，以為入妙之方便故。八
X09n0240_p0115c19║中前五門為自分正行。然正行中所修者，初修法
X09n0240_p0115c20║義，以滿果海中知法知義一一證窮。次二明福智，
X09n0240_p0115c21║以果滿上福智二嚴成兩足尊故。後一圓足稱明
X09n0240_p0115c22║行足，此乃正屬等覺自分之行。後三為勝進，以前
X09n0240_p0115c23║所修之行圓滿，盡法界量將入果海，故為勝進。三
X09n0240_p0115c24║者：一、更求法要，以彰法行無盡；二、得已明了，故從
X09n0240_p0116a01║凡小以至菩薩一切諸行，一一明了以便利生，若
X09n0240_p0116a02║不明了求之何用？三、如說修行方得佛法，一一如
X09n0240_p0116a03║法造修以成一切種智，故云勝進。三、有十種魔下，
X09n0240_p0116a04║十門明離障行。前五門明離障行，後五門明離障
X09n0240_p0116a05║加持。然十種魔者，謂蘊魔、煩惱魔、業魔、心魔、死魔、
X09n0240_p0116a06║天魔、善根魔、三昧魔、善知識魔、菩提法智魔。然此
X09n0240_p0116a07║十種魔在等覺高位猶作障道因緣，所以楞嚴云：
X09n0240_p0116a08║將躋覺位而淪之者，甚可懼也。然此十魔於法界
X09n0240_p0116a09║性中何所不融，普賢觀智何所不照，而猶作障道
X09n0240_p0116a10║耶？其實法界無所不融，但未見法界性，於此事起
X09n0240_p0116a11║執著見故，不順法性所以作障耳。此十種通為障
X09n0240_p0116a12║體。次十種魔業，正成魔之業用。壞法界家、喪失法
X09n0240_p0116a13║身、夭折慧命，皆此十魔之業用。第一、忘失菩提心
X09n0240_p0116a14║而修諸善根。二、惡心布施，瞋心持戒，捨惡性人，遠
X09n0240_p0116a15║懈怠者，輕慢亂意，譏嫌惡慧。三、於甚深法心生慳
X09n0240_p0116a16║吝，有堪化者而不為說，若得財利恭敬供養，雖非
X09n0240_p0116a17║法器而強為說。四、不樂聽聞諸波羅蜜，假使聞說
X09n0240_p0116a18║而不修行，雖亦修行多生懈怠，以懈怠故志意狹
X09n0240_p0116a19║劣，不求無上大菩提法。五、遠善知識，近惡知識，樂
X09n0240_p0116a20║求二乘，不樂受生，志尚涅槃，離欲寂靜。六、於菩薩
X09n0240_p0116a21║所起瞋恚心，惡眼視之，求其罪釁，說其過惡，斷彼
X09n0240_p0116a22║所有財利供養。七、誹謗正法，不樂聽聞，假使得聞
X09n0240_p0116a23║便生毀呰，見人說法不生尊重，言自說是，餘說悉
X09n0240_p0116a24║非。八、樂學世論，巧述文詞，開闡二乘，隱覆深法，或
X09n0240_p0116b01║以妙義授非其人，遠離菩提，住於邪道。九、已得解
X09n0240_p0116b02║脫、已安隱者，常樂親近而供養之；未得解脫、未安
X09n0240_p0116b03║隱者，不肯親近，亦不教化。十、增長我慢，無有恭敬，
X09n0240_p0116b04║於諸眾生多行惱害，不求正法真實智慧，其心弊
X09n0240_p0116b05║惡，難可開悟等。一一皆云是為魔業，而破壞正法
X09n0240_p0116b06║無出此者。即已入正覺，萬一有此一法，亦成破壞。
X09n0240_p0116b07║所以此位重當遠離。所以捨離此魔，當修十種正
X09n0240_p0116b08║行以為方便。其十行者，所謂：一、近善知識，恭敬供
X09n0240_p0116b09║養；二、不自尊大，不自讚歎；三、於佛深法，信解不謗；
X09n0240_p0116b10║四、不忘智心；五、勤修妙行，恒不放逸；六、常求一切
X09n0240_p0116b11║法藏；七、恒演說法，心無疲厭；八、歸依十方一切諸
X09n0240_p0116b12║佛；九、憶念一切諸佛，神力加持；十、與一切菩薩同
X09n0240_p0116b13║種善根，平等無二。非此十行，決不離魔業，故應常
X09n0240_p0116b14║勤修習，以對修治，故云捨離。然迷法界，故十身佛
X09n0240_p0116b15║盡變為魔，而法界大用盡為魔業。今悟法界，則見
X09n0240_p0116b16║佛十身，故魔盡是佛。斯則佛魔同體，邪正相依，端
X09n0240_p0116b17║在著與不著，而魔佛於是乎辨矣。此雖修離障之
X09n0240_p0116b18║行，若不明見佛十身，窮盡法界之理，亦不能離。故
X09n0240_p0116b19║下顯能捨魔業，即得見佛十身，以成究竟之行，為
X09n0240_p0116b20║入妙之方便也。二、有十種佛業，即是成行。以前見
X09n0240_p0116b21║佛體故，行順佛行，故名佛業。佛以利生為事業，故
X09n0240_p0116b22║迷時轉法界大用，而魔造生死業。今悟見佛身，則
X09n0240_p0116b23║轉一切魔業，盡作佛利生事業矣。故由此離障行
X09n0240_p0116b24║成。二、有十慢下五門，明離障加持行。初二門內成
X09n0240_p0116c01║離障行，後三門外得加持行。前中初門正舉障，所
X09n0240_p0116c02║言障者，乃慢也。此慢論說有多種，謂七慢、八慢、九
X09n0240_p0116c03║慢。今經中義開十慢。此慢正障等覺高位，不得入
X09n0240_p0116c04║妙，故應離之。問曰：起信論說：等覺後心斷，最初一
X09n0240_p0116c05║念不覺，為生相無明。斷此無明，即入妙覺。何以今
X09n0240_p0116c06║經說斷慢障？且慢乃麤惑，何以障此高位耶？答曰：
X09n0240_p0116c07║此經不同他宗說次第斷惑，亦不說斷無明，以無
X09n0240_p0116c08║明即是普光明智，更無可斷。然所修行，但以普賢
X09n0240_p0116c09║妙行融成一味，以一切煩惱即法界性故。其所斷
X09n0240_p0116c10║者，唯嗔與慢二種而已。以普賢行為眾生故，運稱
X09n0240_p0116c11║性大悲，以度自性之眾生。若起一念嗔心，則盡障
X09n0240_p0116c12║大悲。故經云：一念嗔心起，百萬障門開。故嗔正障
X09n0240_p0116c13║悲，妨普賢行，故須斷之。然慢障等覺後心，不得入
X09n0240_p0116c14║妙者，以慢雖多種，但以我慢為主。然以一我，則上
X09n0240_p0116c15║不見佛，下不見眾生，故與佛作對。故圓覺經云：乃
X09n0240_p0116c16║至證於無上涅槃，皆名我相。由是觀之，則生相無
X09n0240_p0116c17║明，正是我相根本。以有此慢，故不得入妙。既存一
X09n0240_p0116c18║我，則種種諸慢，皆依之而起。故此高位所斷，唯此
X09n0240_p0116c19║一惑。此未得未證，故應大懼者，此見佛後所起之
X09n0240_p0116c20║障也。是則前十種魔，但是障理；此十種慢，正是障
X09n0240_p0116c21║智。故在見佛後起，顯智未融理，故不得入妙耳。故
X09n0240_p0116c22║次門有十種智業，以為對治。然經未顯一一敵體
X09n0240_p0116c23║對治，然意在但能修此十智，則一切慢障，自然遠
X09n0240_p0116c24║離矣。二、魔攝持下，三門辨外加持行。問：然上十魔，
X09n0240_p0117a01║已有對治，何以又說魔所攝持？答：此魔所攝持，從
X09n0240_p0117a02║前慢障起。意謂雖以十智治其慢障，若慢障不淨，
X09n0240_p0117a03║則內行乖理，則外魔得便，即為魔所攝持矣。是則
X09n0240_p0117a04║慢為內魔，故內以智治之。今外魔得便，為其攝持，
X09n0240_p0117a05║己力不能治，必外仗佛力、法力二種加持，乃能破
X09n0240_p0117a06║也。故楞伽云：等覺後心，若不蒙佛加持，不得入妙。
X09n0240_p0117a07║正此意也。故此障一離，則究竟因圓，有深旨矣。修
X09n0240_p0117a08║行之士，可不懼哉！上三十二門通辨因圓明等
X09n0240_p0117a09║覺位行竟。下十九門，通辨果滿。
X09n0240_p0117a10║
X09n0240_p0117a11║大方廣佛華嚴經綱要卷第五十七