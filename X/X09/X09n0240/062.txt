X09n0240_p0146c15║
X09n0240_p0146c16║
X09n0240_p0146c17║
X09n0240_p0146c18║大方廣佛華嚴經綱要卷第六十二
X09n0240_p0146c19║于闐國三藏沙門實叉難陀　譯經
X09n0240_p0146c20║清涼山大華嚴寺沙門澄觀　疏義
X09n0240_p0146c21║明匡山法雲寺憨山沙門德清提挈
X09n0240_p0146c22║入法界品第三十九之三
X09n0240_p0146c23║爾時，文殊師利菩薩勸諸比丘發阿耨多羅三藐三
X09n0240_p0146c24║菩提心已，漸次南行，經歷人間，至福城東，住莊嚴幢
X09n0240_p0147a01║娑羅林中往昔諸佛曾所止住教化眾生大塔廟處，
X09n0240_p0147a02║亦是世尊於往昔時修菩薩行能捨無量難捨之處。
X09n0240_p0147a03║是故，此林名稱普聞無量佛剎，此處常為天、龍、夜叉、
X09n0240_p0147a04║乾闥婆、阿修羅、迦樓羅、緊那羅、摩睺羅伽、人與非人
X09n0240_p0147a05║之所供養。時，文殊師利與其眷屬到此處已，即於其
X09n0240_p0147a06║處說普照法界修多羅，百萬億那由他修多羅以為
X09n0240_p0147a07║眷屬。說此經時，於大海中有無量百千億諸龍而來
X09n0240_p0147a08║其所，聞此法已，深厭龍趣，正求佛道，咸捨龍身，生天、
X09n0240_p0147a09║人中。一萬諸龍於阿耨多羅三藐三菩提得不退轉，
X09n0240_p0147a10║復有無量無數眾生於三乘中各得調伏。
X09n0240_p0147a11║第二、文殊師利菩薩勸諸比丘發菩提心已以下，
X09n0240_p0147a12║乃第二、諸乘人會以方便化生，豈獨聲聞一類之
X09n0240_p0147a13║機？若約靈山五時攝化，盡收五性之機。若不陟人
X09n0240_p0147a14║間，何處求大心凡夫耶？是以文殊業已垂權，故復
X09n0240_p0147a15║往人間也。漸次南行，顯非頓化，明正為南方盡南
X09n0240_p0147a16║矣。福城者，疏釋順福分善，乃表十信入道之初分。
X09n0240_p0147a17║娑羅林，云高遠。林木森聳，表萬行莊嚴，亦表菩薩
X09n0240_p0147a18║說法。先觀眾生十種稠林，故云住林中。以此權智
X09n0240_p0147a19║乃十方諸佛所共，故云往昔佛所止住。大塔廟，表
X09n0240_p0147a20║常住法身為權智之本。諸佛修行，依性起修，修無
X09n0240_p0147a21║不極，故是佛昔修行捨難捨之處。此法身真際，乃
X09n0240_p0147a22║人、天八部之所依歸，故常為供養處。文殊於此處
X09n0240_p0147a23║說普照法界修多羅，即顯應機之法，乃從法界所
X09n0240_p0147a24║流。是知四十九年之談，皆普照法界修多羅之眷
X09n0240_p0147b01║屬，故云百萬那由他修多羅以為眷屬也。說此法
X09n0240_p0147b02║時，獨舉海中龍王聞法，捨龍身而生天中，於三菩
X09n0240_p0147b03║提得不退轉者。然畜生難中，況嗔毒而難化者！今
X09n0240_p0147b04║得益之速如此，顯法勝益，足徵地獄中人三重頓
X09n0240_p0147b05║圓，十地信可徵矣。復云無量眾生於三乘中各得
X09n0240_p0147b06║調伏者，此則釋迦出世，一化始終，盡見於文殊出
X09n0240_p0147b07║閣之頃也。上諸乘人會竟。下三、善財會。
X09n0240_p0147b08║時，福城人聞文殊師剎童子在莊嚴幢娑羅林中大
X09n0240_p0147b09║塔廟處，無量大眾從其城出，來詣其所。時，有優婆塞，
X09n0240_p0147b10║名曰：大智，與五百優婆塞眷屬俱，所謂：須達多優婆
X09n0240_p0147b11║塞、婆須達多優婆塞、福德光優婆塞、有名稱優婆塞、
X09n0240_p0147b12║施名稱優婆塞、月德優婆塞、善慧優婆塞、大慧優婆
X09n0240_p0147b13║塞、賢護優婆塞、賢勝優婆塞，如是等五百優婆塞俱，
X09n0240_p0147b14║來詣文殊師利童子所，頂禮其足，右繞三帀，退坐一
X09n0240_p0147b15║面。復有五百優婆夷，所謂：大慧優婆夷、善光優婆夷、
X09n0240_p0147b16║妙身優婆夷、可樂身優婆夷、賢優婆夷、賢德優婆夷、
X09n0240_p0147b17║賢光優婆夷、幢光優婆夷、德光優婆夷、善目優婆夷，
X09n0240_p0147b18║如是等五百優婆夷，來詣文殊師利童子所，頂禮其
X09n0240_p0147b19║足，右繞三帀，退坐一面。復有五百童子，所謂：善財童
X09n0240_p0147b20║子、善行童子、善戒童子、善威儀童子、善勇猛童子、善
X09n0240_p0147b21║思童子、善慧童子、善覺童子、善眼童子、善臂童子、善
X09n0240_p0147b22║光童子，如是等五百童子，來詣文殊師利童子所，頂
X09n0240_p0147b23║禮其足，右繞三帀，退坐一面。復有五百童女，所謂：善
X09n0240_p0147b24║賢童女、大智居士女童女、賢稱童女、美顏童女、堅慧
X09n0240_p0147c01║童女、賢德童女、有德童女、梵授童女、德光童女、善光
X09n0240_p0147c02║童女。如是等五百童女，來詣文殊師利童子所，頂禮
X09n0240_p0147c03║其足，右繞三帀，退坐一面。爾時，文殊師利童子知福
X09n0240_p0147c04║城人悉已來集，隨其心樂，現自在身，威光赫奕，蔽諸
X09n0240_p0147c05║大眾；以自在大慈，令彼清涼；以自在大悲，起說法心；
X09n0240_p0147c06║以自在智慧，知其心樂；以廣大辯才，將為說法。復於
X09n0240_p0147c07║是時，觀察善財以何因緣而有其名？知此童子初入
X09n0240_p0147c08║胎時，於其宅內自然而出七寶樓閣，其樓閣下有七
X09n0240_p0147c09║伏藏，於其藏上，地自開裂，生七寶牙，所謂：金、銀、瑠璃、
X09n0240_p0147c10║玻瓈、真珠、硨磲、碼碯。善財童子處胎十月，然後誕生，
X09n0240_p0147c11║形體支分，端正具足；其七大藏，縱廣高下，各滿七肘，
X09n0240_p0147c12║從地涌出，光明照耀。復於宅中自然而有五百寶器，
X09n0240_p0147c13║種種諸物自然盈滿，所謂：金剛器中盛一切香，於香
X09n0240_p0147c14║器中盛種種衣，美玉器中盛滿種種上味飲食，摩尼
X09n0240_p0147c15║器中盛滿種種殊異珍寶，金器盛銀，銀器盛金，金銀
X09n0240_p0147c16║器中盛滿瑠璃及摩尼寶，玻瓈器中盛滿硨磲，硨磲
X09n0240_p0147c17║器中盛滿玻瓈，碼碯器中盛滿真珠，真珠器中盛滿
X09n0240_p0147c18║碼碯，火摩尼器中盛滿水摩尼，水摩尼器中盛滿火
X09n0240_p0147c19║摩尼，如是等五百寶器自然出現。又雨眾寶及諸財
X09n0240_p0147c20║物，一切庫藏悉令充滿。以此事故，父母、親屬及善相
X09n0240_p0147c21║師共呼此兒，名曰：善財。又知此童子已曾供養過去
X09n0240_p0147c22║諸佛，深種善根，信解廣大，常樂親近諸善知識，身、語、
X09n0240_p0147c23║意業皆無過失，淨菩薩道，求一切智，成佛法器，其心
X09n0240_p0147c24║清淨猶如虗空，迴向菩提無所障礙。爾時，文殊師利
X09n0240_p0148a01║菩薩如是觀察善財童子已，安慰開喻，而為演說一
X09n0240_p0148a02║切佛法。所謂：說一切佛積集法，說一切佛相續法，說
X09n0240_p0148a03║一切佛次第法，說一切佛眾會清淨法，說一切佛法
X09n0240_p0148a04║輪化導法，說一切佛色身相好法，說一切佛法身成
X09n0240_p0148a05║就法，說一切佛言辭辯才法，說一切佛光明照耀法，
X09n0240_p0148a06║說一切佛平等無二法。爾時，文殊師利童子為善財
X09n0240_p0148a07║童子及諸大眾說此法已，殷勤勸喻，增長勢力，令其
X09n0240_p0148a08║歡喜，發阿耨多羅三藐三菩提心，又令憶念過去善
X09n0240_p0148a09║根；作是事已，即於其處，復為眾生隨宜說法，然後而
X09n0240_p0148a10║去。
X09n0240_p0148a11║時福城人下，三、善財會。然自文殊出閣已下，至經
X09n0240_p0148a12║終，通顯六位因果。在善財所參知識五十四人，約
X09n0240_p0148a13║位則文殊一人表信位，以信未成位，故但一人，餘
X09n0240_p0148a14║四十人各以十人寄一位。二、從德雲至慈行，寄十
X09n0240_p0148a15║住位。三、善見至徧行，寄十行位。四、鬻香長者至安
X09n0240_p0148a16║住地神，寄十向位。五、婆珊夜神至瞿波，寄十地位。
X09n0240_p0148a17║摩耶至天主光等十一人，寄等覺位。彌勒、普賢，寄
X09n0240_p0148a18║妙覺位。今善財初參文殊，表依佛根本果智為發
X09n0240_p0148a19║行之本，故單表十信，以後諸位皆依信建立。故初
X09n0240_p0148a20║福城人聞文殊菩薩住在林中，故相聚而來。時優
X09n0240_p0148a21║婆塞名曰大智，為上首者，表人中發心必依智為
X09n0240_p0148a22║本也。四眾人等一時來詣文殊頂禮者，此人間化
X09n0240_p0148a23║導之眾最為初機，文殊見眾來集，即現殊勝三業，
X09n0240_p0148a24║為攝化之方便也。獨觀察善財因緣，此以妙觀察
X09n0240_p0148b01║智，知機知時，隨應說法也。故細觀善財生時之外
X09n0240_p0148b02║緣及所稟之內因，委是法器，故即為說一切佛法。
X09n0240_p0148b03║後所謂下，列十句，則已將一乘因果理事盡為宣
X09n0240_p0148b04║說，無餘蘊矣。此表說頓教大乘也。於其餘眾生，則
X09n0240_p0148b05║隨宜說法，各稱其機，五乘因果俱是隨宜，即立刻
X09n0240_p0148b06║之間已盡化佛一代之化法矣。
X09n0240_p0148b07║爾時，善財童子從文殊師利所，聞佛如是種種功德，
X09n0240_p0148b08║一心勤求阿耨多羅三藐三菩提，隨文殊師利而說
X09n0240_p0148b09║頌曰：
X09n0240_p0148b10║三有為城郭，憍慢為垣墻，諸趣為門戶，
X09n0240_p0148b11║愛水為池壍，愚癡闇所覆，貪恚火熾然，
X09n0240_p0148b12║魔王作君主，童蒙依止住，貪愛為徽纆。
X09n0240_p0148b13║諂誑為轡勒，疑惑蔽其眼，趣入諸邪道。
X09n0240_p0148b14║慳嫉憍盈故，入於三惡處，或墮諸趣中。
X09n0240_p0148b15║生老病死苦，妙智清淨日，大悲圓滿輪，
X09n0240_p0148b16║能竭煩惱海。願賜少觀察，妙智清淨月，
X09n0240_p0148b17║大慈無垢輪，一切悉施安，願垂照察我。
X09n0240_p0148b18║一切法界王，法寶為先導，遊空無所礙。
X09n0240_p0148b19║願垂教敕我，福智大商主，勇猛求菩提。
X09n0240_p0148b20║普利諸羣生，願垂守護我。身被忍辱甲，
X09n0240_p0148b21║手提智慧劒，自在降魔軍，願垂拔濟我。
X09n0240_p0148b22║住法須彌頂定女，常恭侍滅惑阿修羅。
X09n0240_p0148b23║帝釋願觀我，三有凡愚宅，惑業地趣因，
X09n0240_p0148b24║仁者悉調伏，如燈示我道，捨離諸惡趣。
X09n0240_p0148c01║清淨諸善道，超諸世間者，示我解脫門。
X09n0240_p0148c02║世間顛倒執，常樂我淨想，智眼悉能離，
X09n0240_p0148c03║開我解脫門，善知邪正道，分別心無怯。
X09n0240_p0148c04║一切決了人，示我菩提路，住佛正見地。
X09n0240_p0148c05║長佛功德樹，雨佛妙法華，示我菩提道。
X09n0240_p0148c06║去來現在佛，處處悉周徧，如日出世間。
X09n0240_p0148c07║為我說其道。善知一切業，深達諸乘行，
X09n0240_p0148c08║智慧決定人，示我摩訶衍。願輪大悲轂，
X09n0240_p0148c09║信軸堅忍轄，功德寶莊校，令我載此乘。
X09n0240_p0148c10║總持廣大箱，慈愍莊嚴蓋，辯才鈴震響。
X09n0240_p0148c11║使我載此乘，梵行為茵褥，三昧為婇女。
X09n0240_p0148c12║法鼓震妙音，願與我此乘，四攝無盡藏。
X09n0240_p0148c13║功德莊嚴寶，慚愧為羈鞅，願與我此乘。
X09n0240_p0148c14║常轉布施輪，恒塗淨戒香，忍辱牢莊嚴，
X09n0240_p0148c15║令我載此乘，禪定三昧箱，智慧方便軛，
X09n0240_p0148c16║調伏不退轉，令我載此乘，大願清淨輪。
X09n0240_p0148c17║總持堅固力，智慧所成就，令我載此乘。
X09n0240_p0148c18║普行為周校。悲心作徐轉。所向皆無怯。
X09n0240_p0148c19║令我載此乘，堅固如金剛，善巧如幻化。
X09n0240_p0148c20║一切無障礙。令我載此乘，廣大極清淨，
X09n0240_p0148c21║普與眾生樂，虗空法界等，令我載此乘。
X09n0240_p0148c22║淨諸業惑輪，斷諸流轉苦，摧魔及外道。
X09n0240_p0148c23║令我載此乘，智慧滿十方，莊嚴徧法界。
X09n0240_p0148c24║普洽眾生願，令我載此乘，清淨如虗空。
X09n0240_p0149a01║愛見悉除滅，利益一切眾，令我載此乘。
X09n0240_p0149a02║願力速疾行，定心安隱住，普運諸含識。
X09n0240_p0149a03║令我載此乘，如地不傾動，如水普饒益。
X09n0240_p0149a04║如是運眾生，令我載此乘。四攝圓滿輪。
X09n0240_p0149a05║總持清淨光，如是智慧日，願示我令見。
X09n0240_p0149a06║已入法王位，已著智王冠，已繫妙法繒，
X09n0240_p0149a07║願能慈顧我。
X09n0240_p0149a08║善財一聞法要，即一心勤求無上菩提者，此表上
X09n0240_p0149a09║根受化之易也。然善財既悟一乘，而又廣參知識
X09n0240_p0149a10║者，此正頓悟漸修，以至實證而後已也。善財陳情
X09n0240_p0149a11║說偈，有三十四頌：初四偈傷己沉溺，自勉不能；後
X09n0240_p0149a12║三十頌仰德依人，請垂拔濟。疏有多義：
X09n0240_p0149a13║爾時，文殊師利菩薩如象王迴觀善財童子，作如是
X09n0240_p0149a14║言：善哉！善哉！善男子！汝已發阿耨多羅三藐三菩提
X09n0240_p0149a15║心，復欲親近諸善知識，問菩薩行，修菩薩道。善男子！
X09n0240_p0149a16║親近供養諸善知識，是諸一切智最初因緣，是故於
X09n0240_p0149a17║此勿生疲厭。善財白言：惟願聖者廣為我說：菩薩應
X09n0240_p0149a18║云何學菩薩行？應云何修菩薩行？應云何趣菩薩行？
X09n0240_p0149a19║應云何行菩薩行？應云何淨菩薩行？應云何入菩薩
X09n0240_p0149a20║行？應云何成就菩薩行？應云何隨順菩薩行？應云何
X09n0240_p0149a21║憶念菩薩行？應云何增廣菩薩行？應云何令普賢行
X09n0240_p0149a22║速得圓滿？爾時，文殊師利菩薩為善財童子而說頌
X09n0240_p0149a23║言：
X09n0240_p0149a24║善哉功德藏，能來至我所，發起大悲心。
X09n0240_p0149b01║勤求無上覺，已發廣大願，除滅眾生苦。
X09n0240_p0149b02║普為諸世間，修行菩薩行。若有諸菩薩，
X09n0240_p0149b03║不厭生死苦，則具普賢道，一切無能壞。
X09n0240_p0149b04║福光福威力，福處福淨海，汝為諸眾生，
X09n0240_p0149b05║願修普賢行。汝見無邊際，十方一切佛，
X09n0240_p0149b06║皆悉聽聞法，受持不忘失。汝於十方界，
X09n0240_p0149b07║普見無量佛，成就諸願海，具足菩薩行。
X09n0240_p0149b08║若入方便海，安住佛菩提，能隨導師學。
X09n0240_p0149b09║當成一切智。汝徧一切剎，微塵等諸劫，
X09n0240_p0149b10║修行普賢行，成就菩提道。汝於無量剎，
X09n0240_p0149b11║無邊諸劫海，修行普賢行，成滿諸大願。
X09n0240_p0149b12║此無量眾生，聞汝願歡喜，皆發菩提意。
X09n0240_p0149b13║願學普賢乘。
X09n0240_p0149b14║爾時，文殊師利菩薩說此頌已，告善財童子言：善哉！
X09n0240_p0149b15║善哉！善男子！汝已發阿耨多羅三藐三菩提心，求菩
X09n0240_p0149b16║薩行。善男子！若有眾生能發阿耨多羅三藐三菩提
X09n0240_p0149b17║心，是事為難；能發心已，求菩薩行，倍更為難。善男子！
X09n0240_p0149b18║若欲成就一切智智，應決定求真善知識。善男子！求
X09n0240_p0149b19║善知識，勿生疲懈；見善知識，勿生厭足；於善知識所
X09n0240_p0149b20║有教誨，皆應隨順；於善知識善巧方便，勿見過失。善
X09n0240_p0149b21║男子！於此南方，有一國土，名為：勝樂；其國有山，名曰：
X09n0240_p0149b22║妙峯；於彼山中，有一比丘，名曰：德雲。汝可往問：菩薩
X09n0240_p0149b23║云何學菩薩行？菩薩云何修菩薩行？乃至菩薩云何
X09n0240_p0149b24║於普賢行疾得圓滿？德雲比丘當為汝說。爾時，善財
X09n0240_p0149c01║童子聞是語已，歡喜踊躍，頭頂禮足，繞無數帀，殷勤
X09n0240_p0149c02║瞻仰，悲泣流淚，辭退南行。
X09n0240_p0149c03║爾時文殊師下，大聖重教成其勝進之行，故先教
X09n0240_p0149c04║以親近善知識為第一。所謂菩提因緣，莫先善友，
X09n0240_p0149c05║然歷事多時，易生疲怠，靡不有初，鮮克有終，故特
X09n0240_p0149c06║教云勿生疲懈。下善財請問云何學菩薩道，修菩
X09n0240_p0149c07║薩行，乃至云何令普賢行速得圓滿。此問從初發
X09n0240_p0149c08║心以至成佛之行，有十一句問。文殊說偈以答，有
X09n0240_p0149c09║十偈。初二偈讚其發心。次一偈特教不厭生死苦，
X09n0240_p0149c10║意謂修行求道，但有厭苦之心，則行廢而魔作矣。
X09n0240_p0149c11║次一偈但讚發心之德。後五偈具答十一句問。大
X09n0240_p0149c12║聖乃總教諸法，顯十信為諸位之總故。後諸善友，
X09n0240_p0149c13║各別教示，顯入位之後，別修別證。既說偈已，長行
X09n0240_p0149c14║又總教云發心之難，若求而能行，此又倍難，此堅
X09n0240_p0149c15║其志也。若求菩提，決定要求真善知識，故特教以
X09n0240_p0149c16║求善知識，勿生疲懈，於所聞法，勿生厭足，於所教
X09n0240_p0149c17║誨，皆應隨順。若見善知識，善巧方便逆行，勿見過
X09n0240_p0149c18║失。此苦口叮嚀勸誡求善知識之切要法門，意謂
X09n0240_p0149c19║但能求友離過，則前諸問皆圓，故指示後友，勸教
X09n0240_p0149c20║往問。善財悲淚，辭退南行，悵戀德音，故悲淚而往。
X09n0240_p0149c21║向勝樂國，登妙峯山，於其山上，東、西、南、北、四維、上、下，
X09n0240_p0149c22║觀察求覓，渴仰欲見德雲比丘。經於七日，見彼比丘
X09n0240_p0149c23║在別山上徐步經行；見已，往詣，頂禮其足，右繞三帀，
X09n0240_p0149c24║於前而住，作如是言：聖者！我已先發阿耨多羅三藐
X09n0240_p0150a01║三菩提心，而未知菩薩云何學菩薩行？云何修菩薩
X09n0240_p0150a02║行？乃至應云何於普賢行疾得圓滿？我聞聖者善能
X09n0240_p0150a03║誘誨，唯願垂慈，為我宣說：云何菩薩而得成就阿耨
X09n0240_p0150a04║多羅三藐三菩提！時，德雲比丘告善財言：善哉！善哉！
X09n0240_p0150a05║善男子！汝已能發阿耨多羅三藐三菩提心，復能請
X09n0240_p0150a06║問諸菩薩行，如是之事，難中之難。所謂：求菩薩行，求
X09n0240_p0150a07║菩薩境界，求菩薩出離道，求菩薩清淨道，求菩薩清
X09n0240_p0150a08║淨廣大心，求菩薩成就神通，求菩薩示現解脫門，求
X09n0240_p0150a09║菩薩示現世間所作業，求菩薩隨順眾生心，求菩薩
X09n0240_p0150a10║生死涅槃門，求菩薩觀察有為、無為心無所著。善男
X09n0240_p0150a11║子！我得自在決定解力，信眼清淨，智光照耀，普觀境
X09n0240_p0150a12║界，離一切障，善巧觀察，普眼明徹，具清淨行；往詣十
X09n0240_p0150a13║方一切國土，恭敬供養一切諸佛，常念一切諸佛如
X09n0240_p0150a14║來，總持一切諸佛正法，常見一切十方諸佛。所謂：見
X09n0240_p0150a15║於東方一佛、二佛、十佛、百佛、千佛、百千佛、億佛、百億
X09n0240_p0150a16║佛、千億佛、百千億佛、那由他億佛、百那由他億佛、千
X09n0240_p0150a17║那由他億佛、百千那由他億佛，乃至見無數、無量、無
X09n0240_p0150a18║邊、無等、不可數、不可稱、不可思、不可量、不可說、不可
X09n0240_p0150a19║說不可說佛，乃至見閻浮提微塵數佛、四天下微塵
X09n0240_p0150a20║數佛、千世界微塵數佛、二千世界微塵數佛、三千世
X09n0240_p0150a21║界微塵數佛、佛剎微塵數佛，乃至不可說不可說佛
X09n0240_p0150a22║剎微塵數佛；如東方，南、西、北方，四維、上、下，亦復如是。
X09n0240_p0150a23║一一方中，所有諸佛種種色相、種種形貌、種種神通、
X09n0240_p0150a24║種種遊戲、種種眾會莊嚴道場、種種光明無邊照耀、
X09n0240_p0150b01║種種國土、種種壽命，隨諸眾生種種心樂，示現種種
X09n0240_p0150b02║成正覺門，於大眾中而師子吼。善男子！我唯得此憶
X09n0240_p0150b03║念一切諸佛境界智慧光明普見法門，豈能了知諸
X09n0240_p0150b04║大菩薩無邊智慧清淨行門？所謂：智光普照念佛門，
X09n0240_p0150b05║常見一切諸佛國土種種宮殿悉嚴淨故；令一切眾
X09n0240_p0150b06║生念佛門，隨諸眾生心之所樂皆令見佛得清淨故；
X09n0240_p0150b07║令安住力念佛門，令入如來十力中故；令安住法念
X09n0240_p0150b08║佛門，見無量佛聽聞法故；照耀諸方念佛門，悉見一
X09n0240_p0150b09║切諸世界中等無差別諸佛海故；入不可見處念佛
X09n0240_p0150b10║門，悉見一切微細境中諸佛自在神通事故；住於諸
X09n0240_p0150b11║劫念佛門，一切劫中常見如來諸所施為無暫捨故；
X09n0240_p0150b12║住一切時念佛門，於一切時常見如來親近同住不
X09n0240_p0150b13║捨離故；住一切剎念佛門，一切國土咸見佛身超過
X09n0240_p0150b14║一切無與等故；住一切世念佛門，隨於自心之所欲
X09n0240_p0150b15║樂普見三世諸如來故；住一切境念佛門，普於一切
X09n0240_p0150b16║諸境界中見諸如來次第現故；住寂滅念佛門，於一
X09n0240_p0150b17║念中見一切剎一切諸佛示涅槃故；住遠離念佛門，
X09n0240_p0150b18║於一念中見一切佛從其所住而出去故；住廣大念
X09n0240_p0150b19║佛門，心常觀察一一佛身充徧一切諸法界故；住微
X09n0240_p0150b20║細念佛門，於一毛端有不可說如來出現，悉至其所
X09n0240_p0150b21║而承事故；住莊嚴念佛門，於一念中見一切剎皆有
X09n0240_p0150b22║諸佛成等正覺現神變故；住能事念佛門，見一切佛
X09n0240_p0150b23║出現世間，放智慧光轉法輪故；住自在心念佛門，知
X09n0240_p0150b24║隨自心所有欲樂，一切諸佛現其像故；住自業念佛
X09n0240_p0150c01║門，知隨眾生所積集業，現其影像令覺悟故；住神變
X09n0240_p0150c02║念佛門，見佛所坐廣大蓮華周徧法界而開敷故；住
X09n0240_p0150c03║虗空念佛門，觀察如來所有身雲莊嚴法界、虗空界
X09n0240_p0150c04║故。而我云何能知能說彼功德行？善男子！南方有國，
X09n0240_p0150c05║名曰：海門；彼有比丘，名為：海雲。汝往彼問：菩薩云何
X09n0240_p0150c06║學菩薩行、修菩薩道？海雲比丘能分別說發起廣大
X09n0240_p0150c07║善根因緣。善男子！海雲比丘當令汝入廣大助道位，
X09n0240_p0150c08║當令汝生廣大善根力，當為汝說發菩提心因，當令
X09n0240_p0150c09║汝生廣大乘光明，當令汝修廣大波羅蜜，當令汝入
X09n0240_p0150c10║廣大諸行海，當令汝滿廣大誓願輪，當令汝淨廣大
X09n0240_p0150c11║莊嚴門，當令汝生廣大慈悲力。時，善財童子禮德雲
X09n0240_p0150c12║比丘足，右繞觀察，辭退而去。
X09n0240_p0150c13║大文第二、向勝樂國下，有十善友，寄十住位，即為
X09n0240_p0150c14║十段。每段六節：初、依教趣求；二、見敬咨問；三、陳已
X09n0240_p0150c15║發心；四、稱讚授法；五、謙己推勝；六、指示後友。今初。
X09n0240_p0150c16║向勝樂國，乃依教趣求。見心陟位，故曰登山。智鑒
X09n0240_p0150c17║位行，為觀察。七覺助道，為七日。忘所住位，故見在
X09n0240_p0150c18║別山。定慧雙游，為徐步。此脩習已，行般舟三昧也。
X09n0240_p0150c19║見已頂禮，即見敬咨請。作如是言一行經，乃申已
X09n0240_p0150c20║發心。而未知菩薩下一行半經，正陳所問。應有前
X09n0240_p0150c21║十一句問，今舉首尾者，譯人略也。我聞聖者一行
X09n0240_p0150c22║半經，歎德請說。時德雲下，稱讚授法，即正入法界。
X09n0240_p0150c23║先讚發心之難。次所謂下，別牒前問，有十一句。次
X09n0240_p0150c24║善男子下二行經，是正示法界，即念佛三昧。於中
X09n0240_p0151a01║決定解力，正教入念佛三昧之方。普觀境界，釋上
X09n0240_p0151a02║信眼清淨，謂念佛三昧以信為首要，乃內因也。往
X09n0240_p0151a03║詣十方四句，乃具外緣。下常念一切諸佛二句，正
X09n0240_p0151a04║教念佛，以不念而持也。下常見一切十方諸佛下
X09n0240_p0151a05║八行經，明念佛之效。以心契佛心，故得見多佛。次
X09n0240_p0151a06║一一方中下三行半經，明所見之差別事相。然十
X09n0240_p0151a07║方多佛及多種境界，皆從念佛心中顯現，此念佛
X09n0240_p0151a08║之成功也。然德雲比丘寄初住一位，名發心住，乃
X09n0240_p0151a09║十信滿心，知一切法即心自性，成就慧身，不由他
X09n0240_p0151a10║悟。以此位創見法身，故知識開示念佛法門，即得
X09n0240_p0151a11║見十方多佛，從此直至等覺，總不離此所念佛境
X09n0240_p0151a12║界。但隨位增進，漸漸遍周法界，圓融自在，以極法
X09n0240_p0151a13║界之量。是知三賢、十聖所修，總不離念佛法門，故
X09n0240_p0151a14║云一行三昧。今人妄議為劣行，可不悲哉！次善男
X09n0240_p0151a15║子！我唯得此憶念一切諸佛境界智慧光普見法
X09n0240_p0151a16║門。此謙己略知念佛法門如此而已。然此法門甚
X09n0240_p0151a17║深廣大，故下云豈能了知諸大菩薩無邊智慧清
X09n0240_p0151a18║淨行門。此言己所不能者，又當推勝友也。且念佛
X09n0240_p0151a19║得無邊智慧清淨，又豈可以參禪較勝劣哉？固在
X09n0240_p0151a20║念者何如耳。故下文所謂下，舉二十一種念佛法
X09n0240_p0151a21║門，意顯三身不離一念，三土存乎一心，三佛不離
X09n0240_p0151a22║目前，三土直在足下，無窮妙旨盡攝此宗。故德雲
X09n0240_p0151a23║言所不知者，蓋在乎此，故云而我云何能知、能說
X09n0240_p0151a24║彼功德行故。疏：委釋多門，門含多義，欲令行者志
X09n0240_p0151b01║有所歸。次善男子！南方有國，二行經指示。後友海
X09n0240_p0151b02║雲比丘下，五行經歎友勝德，預指後說。時善財童
X09n0240_p0151b03║子辭退而去，戀德禮辭下，海雲即第二、治地住善
X09n0240_p0151b04║友也。海門國者，彼國正當南海口故，表觀心海深
X09n0240_p0151b05║廣，為治心地之門。比丘海雲者，觀海為法門，以普
X09n0240_p0151b06║眼法門潤一切故，表治地中觀生起十種心深廣
X09n0240_p0151b07║悲雲故。以即由前念佛法門觀心海深廣，起大悲
X09n0240_p0151b08║雲，潤覆一切，即為治心地之妙行。
X09n0240_p0151b09║爾時，善財童子一心思惟善知識教，正念觀察智慧
X09n0240_p0151b10║光明門，正念觀察菩薩解脫門，正念觀察菩薩三昧
X09n0240_p0151b11║門，正念觀察菩薩大海門，正念觀察諸佛現前門，正
X09n0240_p0151b12║念觀察諸佛方所門，正念觀察諸佛軌則門，正念觀
X09n0240_p0151b13║察諸佛等虗空界門，正念觀察諸佛出現次第門，正
X09n0240_p0151b14║念觀察諸佛所入方便門。漸次南行，至海門國。
X09n0240_p0151b15║善財既蒙指授法門，往參海雲，故途中思惟善知
X09n0240_p0151b16║識教。正念觀察者，正是隨聞而思，以思即修，故得
X09n0240_p0151b17║隨門證入。正念觀察，即是觀慧，謂惺寂雙流，沉浮
X09n0240_p0151b18║兩捨。此隨入之正行，有五行經，皆敘觀察之行，為
X09n0240_p0151b19║所入之方便門。以此漸次南行，至海門國。
X09n0240_p0151b20║向海雲比丘所，頂禮其足，右繞畢，於前合掌，作如是
X09n0240_p0151b21║言：聖者！我已先發阿耨多羅三藐三菩提心，欲入一
X09n0240_p0151b22║切無上智海，而未知菩薩云何能捨世俗家，生如來
X09n0240_p0151b23║家？云何能度生死海，入佛智海？云何能離凡夫地，入
X09n0240_p0151b24║如來地？云何能斷生死流，入菩薩行流？云何能破生
X09n0240_p0151c01║死輪，成菩薩願輪？云何能滅魔境界，顯佛境界？云何
X09n0240_p0151c02║能竭愛欲海，長大悲海？云何能閉眾難惡趣門，開諸
X09n0240_p0151c03║大涅槃門？云何能出三界城，入一切智城？云何能棄
X09n0240_p0151c04║捨一切玩好之物，悉以饒益一切眾生？
X09n0240_p0151c05║善財頂禮海雲，見敬咨請，自陳已發菩提心。而未
X09n0240_p0151c06║知下，六、行經正請法要，不出智、悲二門。然所請者，
X09n0240_p0151c07║亦隨位增進，但陳己所不知，而善友所授之法，而
X09n0240_p0151c08║隨自所證一種法門以答。但隨善財所悟之淺深，
X09n0240_p0151c09║隨法門所修，約理以寄位之次第，殊非善財按次
X09n0240_p0151c10║而問也。然其所問，一一皆通因果，故云入無上智
X09n0240_p0151c11║海。而所答亦是圓融行門，應知交徹始終，不可作
X09n0240_p0151c12║行布解，故疏云正示法界。
X09n0240_p0151c13║時，海雲比丘告善財言：善男子！汝已發阿耨多羅三
X09n0240_p0151c14║藐三菩提心耶？善財言：唯！我已先發阿耨多羅三藐
X09n0240_p0151c15║三菩提心。海雲言：善男子！若諸眾生不種善根，則不
X09n0240_p0151c16║能發阿耨多羅三藐三菩提心。要得普門善根光明，
X09n0240_p0151c17║具真實道三昧智光，出生種種廣大福海，長白淨法
X09n0240_p0151c18║無有懈息，事善知識不生疲厭，不顧身命無所藏積，
X09n0240_p0151c19║等心如地無有高下，性常慈愍一切眾生，於諸有趣
X09n0240_p0151c20║專念不捨，恒樂觀察如來境界，如是乃能發菩提心。
X09n0240_p0151c21║發菩提心者，所謂：發大悲心，普救一切眾生故；發大
X09n0240_p0151c22║慈心，等祐一切世間故；發安樂心，令一切眾生滅諸
X09n0240_p0151c23║苦故；發饒益心，令一切眾生離惡法故；發哀愍心，有
X09n0240_p0151c24║怖畏者咸守護故；發無礙心，捨離一切諸障礙故；發
X09n0240_p0152a01║廣大心，一切法界咸徧滿故；發無邊心，等虗空界無
X09n0240_p0152a02║不往故；發寬博心，悉見一切諸如來故；發清淨心，於
X09n0240_p0152a03║三世法智無違故；發智慧心，普入一切智慧海故。善
X09n0240_p0152a04║男子！我住此海門國十有二年，常以大海為其境界，
X09n0240_p0152a05║所謂：思惟大海廣大無量，思惟大海甚深難測，思惟
X09n0240_p0152a06║大海漸次深廣，思惟大海無量眾寶奇妙莊嚴，思惟
X09n0240_p0152a07║大海積無量水，思惟大海水色不同不可思議，思惟
X09n0240_p0152a08║大海無量眾生之所住處，思惟大海容受種種大身
X09n0240_p0152a09║眾生，思惟大海能受大雲所雨之雨，思惟大海無增
X09n0240_p0152a10║無減。善男子！我思惟時，復作是念：世間之中，頗有廣
X09n0240_p0152a11║博過此海不？頗有無量過此海不？頗有甚深過此海
X09n0240_p0152a12║不？頗有殊特過此海不？善男子！我作是念時，此海之
X09n0240_p0152a13║下，有大蓮華忽然出現，以無能勝因陀羅尼羅寶為
X09n0240_p0152a14║莖，吠瑠璃寶為華，閻浮檀金為葉，沈水為臺，碼碯為
X09n0240_p0152a15║鬚，芬敷布濩，彌覆大海；百萬阿修羅王執持其莖，百
X09n0240_p0152a16║萬摩尼寶莊嚴網彌覆其上，百萬龍王雨以香水，百
X09n0240_p0152a17║萬迦樓羅王銜諸瓔珞及寶繒帶周帀垂下，百萬羅
X09n0240_p0152a18║剎王慈心觀察，百萬夜叉王恭敬禮拜，百萬乾闥婆
X09n0240_p0152a19║王種種音樂讚歎供養，百萬天王雨諸天華、天鬘、天
X09n0240_p0152a20║香、天燒香、天塗香、天末香、天妙衣服、天幢旛蓋，百萬
X09n0240_p0152a21║梵王頭頂禮敬，百萬淨居天合掌作禮，百萬轉輪王
X09n0240_p0152a22║各以七寶莊嚴供養，百萬海神俱時出現恭敬頂禮，
X09n0240_p0152a23║百萬味光摩尼寶光明普照，百萬淨福摩尼寶以為
X09n0240_p0152a24║莊嚴，百萬普光摩尼寶為清淨藏，百萬殊勝摩尼寶
X09n0240_p0152b01║其光赫奕，百萬妙藏摩尼寶光照無邊，百萬閻浮幢
X09n0240_p0152b02║摩尼寶次第行列，百萬金剛師子摩尼寶不可破壞
X09n0240_p0152b03║清淨莊嚴，百萬日藏摩尼寶廣大清淨，百萬可樂摩
X09n0240_p0152b04║尼寶具種種色，百萬如意摩尼寶莊嚴無盡光明照
X09n0240_p0152b05║耀。此大蓮華，如來出世善根所起，一切菩薩皆生信
X09n0240_p0152b06║樂，十方世界無不現前，從如幻法生、如夢法生、清淨
X09n0240_p0152b07║業生，無諍法門之所莊嚴，入無為印，住無礙門，充滿
X09n0240_p0152b08║十方一切國土，隨順諸佛甚深境界，於無數百千劫
X09n0240_p0152b09║歎其功德不可得盡。我時見彼蓮華之上，有一如來
X09n0240_p0152b10║結加趺坐，其身從此上至有頂，寶蓮華座不可思議，
X09n0240_p0152b11║道場眾會不可思議，諸相成就不可思議，隨好圓滿
X09n0240_p0152b12║不可思議，神通變化不可思議，色相清淨不可思議，
X09n0240_p0152b13║無見頂相不可思議，廣長舌相不可思議，善巧言說
X09n0240_p0152b14║不可思議，圓滿音聲不可思議，無邊際力不可思議，
X09n0240_p0152b15║清淨無畏不可思議，廣大辯才不可思議，又念彼佛
X09n0240_p0152b16║往修諸行不可思議，自在成道不可思議，妙音演法
X09n0240_p0152b17║不可思議，普門示現種種莊嚴不可思議，隨其左右
X09n0240_p0152b18║見各差別不可思議，一切利益皆令圓滿不可思議。
X09n0240_p0152b19║時，此如來即申右手而摩我頂，為我演說普眼法門，
X09n0240_p0152b20║開示一切如來境界，顯發一切菩薩諸行，闡明一切
X09n0240_p0152b21║諸佛妙法，一切法輪悉入其中，能淨一切諸佛國土，
X09n0240_p0152b22║能摧一切異道邪論，能滅一切諸魔軍眾，能令眾生
X09n0240_p0152b23║皆生歡喜，能照一切眾生心行，能了一切眾生諸根，
X09n0240_p0152b24║隨眾生心悉令開悟。我從於彼如來之所，聞此法門，
X09n0240_p0152c01║受持讀誦，憶念觀察。假使有人，以大海量墨，須彌聚
X09n0240_p0152c02║筆，書寫於此普眼法門，一品中一門，一門中一法，一
X09n0240_p0152c03║法中一義，一義中一句，不得少分，何況能盡！善男子！
X09n0240_p0152c04║我於彼佛所千二百歲，受持如是普眼法門，於曰日
X09n0240_p0152c05║中，以聞持陀羅尼光明，領受無數品；以寂靜門陀羅
X09n0240_p0152c06║尼光明，趣入無數品；以無邊旋陀羅尼光明，普入無
X09n0240_p0152c07║數品；以隨地觀察陀羅尼光明分別無數品，以威力
X09n0240_p0152c08║陀羅尼光明普攝無數品，以蓮華莊嚴陀羅尼光明
X09n0240_p0152c09║引發無數品，以清淨言音陀羅尼光明開演無數品，
X09n0240_p0152c10║以虗空藏陀羅尼光明顯示無數品，以光聚陀羅尼
X09n0240_p0152c11║光明增廣無數品，以海藏陀羅尼光明辯㭊無數品。
X09n0240_p0152c12║若有眾生從十方來，若天、若天王，若龍、若龍王，若夜
X09n0240_p0152c13║叉、若夜叉王，若乾闥婆、若乾闥婆王，若阿脩羅、若阿
X09n0240_p0152c14║修羅王，若迦樓羅、若迦樓羅王，若緊那羅、若緊那羅
X09n0240_p0152c15║王，若摩睺羅伽、若摩睺羅伽王，若人、若人王，若梵、若
X09n0240_p0152c16║梵王，如是一切來至我所，我悉為其開示、解釋、稱揚、
X09n0240_p0152c17║讚歎，咸令愛樂、趣入、安住此諸佛菩薩行光明普眼
X09n0240_p0152c18║法門。善男子！我唯知此普眼法門。如諸菩薩摩訶薩
X09n0240_p0152c19║深入一切菩薩行海，隨其願力而修行故；入大願海，
X09n0240_p0152c20║於無量劫住世間故；入一切眾生海，隨其心樂廣利
X09n0240_p0152c21║益故；入一切眾生心海，出生十力無礙智光故；入一
X09n0240_p0152c22║切眾生根海，應時教化悉令調伏故；入一切剎海，成
X09n0240_p0152c23║滿本願嚴淨佛剎故；入一切佛海，願常供養諸如來
X09n0240_p0152c24║故；入一切法海，能以智慧咸悟入故；入一切功德海，
X09n0240_p0153a01║一一修行令具足故；入一切眾生言辭海，於一切剎
X09n0240_p0153a02║轉正法輪故。而我云何能知、能說彼功德行？善男子！
X09n0240_p0153a03║從此南行六千由旬，楞伽道邊有一聚落，名為：海岸；
X09n0240_p0153a04║彼有比丘，名曰：善住。汝詣彼問：菩薩云何淨菩薩行？
X09n0240_p0153a05║時，善財童子禮海雲足，右繞瞻仰，辭退而去。
X09n0240_p0153a06║海雲：初見善財，先即審定發心者，以見發菩提心
X09n0240_p0153a07║之難也。善財答云：已發自陳，決定不虗，則知為法
X09n0240_p0153a08║器故。下五行半經讚能發心者深，言有大善根，乃
X09n0240_p0153a09║能發菩提心。後發菩提心下，七行經顯發心之相，
X09n0240_p0153a10║以大慈悲心為首，以入一切智慧海為行。後善男
X09n0240_p0153a11║子！我住此下，六行經正示法要。言觀大海者，觀法
X09n0240_p0153a12║海也。謂由前念佛，深入法性海故；此深觀法海流
X09n0240_p0153a13║潤，起大悲心。蓋依智海而興悲海，故以大海為所
X09n0240_p0153a14║觀境，深入法性。以大悲利生，即是宏傳；法化眾生
X09n0240_p0153a15║性空，即是菩提故。後二行經云：頗有殊特過此海
X09n0240_p0153a16║不？是故由眾生海，即入智慧海故。後明即得見佛
X09n0240_p0153a17║聞法，即得受持無盡法門，乃至轉化眾生。如此，是
X09n0240_p0153a18║為普眼法門，謂普見眾生法性平等無礙故。其後
X09n0240_p0153a19║經文我作是念下，三行經言由觀慧故，表自心發
X09n0240_p0153a20║悟之相。百萬阿修羅下，十四行經顯心開悟，即得
X09n0240_p0153a21║外嚴之相。此大蓮華下，四行半經舉因顯勝之相。
X09n0240_p0153a22║我時見彼下，九行半經明見佛正報之相。時此如
X09n0240_p0153a23║來下，明得聞法海中說法者，表從悲、智海之所流
X09n0240_p0153a24║故。若有眾生下，六行經明以法轉授，教化眾生。此
X09n0240_p0153b01║上自利、利他，皆由觀眾生性海而入智海、悲海，是
X09n0240_p0153b02║為平等法界故。疏明初善友明佛，此明法也。後我
X09n0240_p0153b03║唯知此普眼法門下，八行半經先謙己不知；後從
X09n0240_p0153b04║此南行下，二行經指示後友。六千由旬至海岸者，
X09n0240_p0153b05║表修六度，淨六根，可達法海邊際故。善財辭退而
X09n0240_p0153b06║去。
X09n0240_p0153b07║爾時，善財童子專念善知識教，專念普眼法門，專念
X09n0240_p0153b08║佛神力，專持法句雲，專入法海門，專思法差別，深入
X09n0240_p0153b09║法漩澓，普入法虗空，淨持法翳障，觀察法寶處。漸次
X09n0240_p0153b10║南行，至楞伽道邊海岸聚落，觀察十方，求覓善住。見
X09n0240_p0153b11║此比丘於虗空中來往經行，無數諸天恭敬圍繞，散
X09n0240_p0153b12║諸天華，作天妓樂，旛幢繒綺悉各無數，徧滿虗空以
X09n0240_p0153b13║為供養；諸大龍王於虗空中興不思議沈水香雲，震
X09n0240_p0153b14║雷激電以為供養；緊那羅王奏眾樂音，如法讚美以
X09n0240_p0153b15║為供養；摩睺羅伽王以不思議極微細衣，於虗空中
X09n0240_p0153b16║周迴布設，心生歡喜以為供養；阿修羅王興不思議
X09n0240_p0153b17║摩尼寶雲，無量光明種種莊嚴，徧滿虗空以為供養；
X09n0240_p0153b18║迦樓羅王作童子形，無量采女之所圍繞，究竟成就
X09n0240_p0153b19║無殺害心，於虗空中合掌供養；不思議數諸羅剎王，
X09n0240_p0153b20║無量羅剎之所圍繞，其形長大，甚可怖畏，見善住比
X09n0240_p0153b21║丘慈心自在，曲躬合掌，瞻仰供養；不思議數諸夜叉
X09n0240_p0153b22║王，各各悉有自眾圍繞，四面周帀，恭敬守護；不思議
X09n0240_p0153b23║數諸梵天王，於虗空中，曲躬合掌，以人間法稱揚讚
X09n0240_p0153b24║歎；不思議數諸淨居天，於虗空中，與宮殿俱，恭敬合
X09n0240_p0153c01║掌，發弘誓願。時，善財童子見是事已，心生歡喜，合掌
X09n0240_p0153c02║敬禮，作如是言：聖者！我已先發阿耨多羅三藐三菩
X09n0240_p0153c03║提心，而未知菩薩云何修行佛法？云何積集佛法？云
X09n0240_p0153c04║何備具佛法？云何熏習佛法？云何增長佛法？云何總
X09n0240_p0153c05║攝佛法？云何究竟佛法？云何淨治佛法？云何深淨佛
X09n0240_p0153c06║法？云何通達佛法？我聞聖者善能誘誨，唯願慈哀，為
X09n0240_p0153c07║我宣說：菩薩云何不捨見佛，常於其所精勤修習？菩
X09n0240_p0153c08║薩云何不捨菩薩，與諸菩薩同一善根？菩薩云何不
X09n0240_p0153c09║捨佛法，悉以智慧而得明證？菩薩云何不捨大願，能
X09n0240_p0153c10║普利益一切眾生？菩薩云何不捨眾行，住一切劫心
X09n0240_p0153c11║無疲厭？菩薩云何不捨佛剎，普能嚴淨一切世界？菩
X09n0240_p0153c12║薩云何不捨佛力，悉能知見如來自在？菩薩云何不
X09n0240_p0153c13║捨有為亦復不住，普於一切諸有趣中猶如變化，示
X09n0240_p0153c14║受生死修菩薩行？菩薩云何不捨聞法，悉能領受諸
X09n0240_p0153c15║佛正教？菩薩云何不捨智光，普入三世智所行處？
X09n0240_p0153c16║第三、善財參善住比丘，寄修行住。初依教趣求。先
X09n0240_p0153c17║念前友之教有四行經，念前所示聞佛說法，及思
X09n0240_p0153c18║入海觀事，攝法觀修。以此漸次趣求至海岸聚落，
X09n0240_p0153c19║求覓善住。次見此比丘於虗空中來往經行下，有
X09n0240_p0153c20║十四行半經，見敬咨請。先見空中行者，表修無住
X09n0240_p0153c21║行故。次作如是言下，有五行經，先自陳發心，次正
X09n0240_p0153c22║陳請問。次菩薩云何下，有五行半經，總問依法起
X09n0240_p0153c23║行。
X09n0240_p0153c24║時，善住比丘告善財言：善哉！善哉！善男子！汝已先發
X09n0240_p0154a01║阿耨多羅三藐三菩提心，今復發心求問佛法、一切
X09n0240_p0154a02║智法、自然者法。善男子！我已成就菩薩無礙解脫門，
X09n0240_p0154a03║若來若去，若行若止，隨順思惟，修習觀察，即時獲得
X09n0240_p0154a04║智慧光明，名：究竟無礙。得此智慧光明故，知一切眾
X09n0240_p0154a05║生心行無所障礙，知一切眾生歿生無所障礙，知一
X09n0240_p0154a06║切眾生宿命無所障礙，知一切眾生未來劫事無所
X09n0240_p0154a07║障礙，知一切眾生現在世事無所障礙，知一切眾生
X09n0240_p0154a08║言語音聲種種差別無所障礙，決一切眾生所有疑
X09n0240_p0154a09║問無所障礙，知一切眾生諸根無所障礙，隨一切眾
X09n0240_p0154a10║生應受化時悉能往赴無所障礙，知一切剎那羅婆
X09n0240_p0154a11║牟呼栗多日夜時分無所障礙，知三世海流轉次第
X09n0240_p0154a12║無所障礙，能以其身徧往十方一切佛剎無所障礙。
X09n0240_p0154a13║何以故？得無住無作神通力故。善男子！我以得此神
X09n0240_p0154a14║通力故，於虗空中，或行或住，或坐或臥，或隱或顯，或
X09n0240_p0154a15║現一身，或現多身，穿度牆壁猶如虗空，於虗空中結
X09n0240_p0154a16║加趺坐，往來自在猶如飛鳥，入地如水，履水如地，徧
X09n0240_p0154a17║身上下普出煙𦦨如大火聚，或時震動一切大地，或
X09n0240_p0154a18║時以手摩觸日月，或現其身高至梵宮，或現燒香雲，
X09n0240_p0154a19║或現寶𦦨雲，或現變化雲，或現光網雲，皆悉廣大彌
X09n0240_p0154a20║覆十方；或一念中過於東方一世界、二世界、百世界、
X09n0240_p0154a21║千世界、百千世界，乃至無量世界，乃至不可說不可
X09n0240_p0154a22║說世界；或過閻浮提微塵數世界，或過不可說不可
X09n0240_p0154a23║說佛剎微塵數世界。於彼一切諸佛國土佛世尊前
X09n0240_p0154a24║聽聞說法，一一佛所現無量佛剎微塵數差別身，一
X09n0240_p0154b01║一身雨無量佛剎微塵數供養雲，所謂：一切華雲、一
X09n0240_p0154b02║切香雲、一切鬘雲、一切末香雲、一切塗香雲、一切蓋
X09n0240_p0154b03║雲、一切衣雲、一切幢雲、一切旛雲、一切帳雲，以一切
X09n0240_p0154b04║身雲而為供養。一一如來所有宣說，我皆受持；一一
X09n0240_p0154b05║國土所有莊嚴，我皆憶念。如東方，南、西、北方，四維、上、
X09n0240_p0154b06║下，亦復如是。如是一切諸世界中所有眾生，若見我
X09n0240_p0154b07║形，皆決定得阿耨多羅三藐三菩提。彼諸世界一切
X09n0240_p0154b08║眾生，我皆明見，隨其大小、勝劣、苦樂，示同其形，教化
X09n0240_p0154b09║成就。若有眾生親近我者，悉令安住如是法門。善男
X09n0240_p0154b10║子！我唯知此普速疾供養諸佛成就眾生無礙解脫
X09n0240_p0154b11║門。如諸菩薩持大悲戒、波羅蜜戒、大乘戒、菩薩道相
X09n0240_p0154b12║應戒、無障礙戒、不退墮戒、不捨菩提心戒、常以佛法
X09n0240_p0154b13║為所緣戒、於一切智常作意戒、如虗空戒、一切世間
X09n0240_p0154b14║無所依戒、無失戒、無損戒、無缺戒、無雜戒、無濁戒、無
X09n0240_p0154b15║悔戒、清淨戒、離塵戒、離垢戒；如是功德，而我云何能
X09n0240_p0154b16║知、能說？善男子！從此南方，有國名：達里鼻茶，城名：自
X09n0240_p0154b17║在；其中有人，名曰：彌伽。汝詣彼問：菩薩云何學菩薩
X09n0240_p0154b18║行、修菩薩道？時，善財童子頂禮其足，右繞瞻仰，辭退
X09n0240_p0154b19║而行。
X09n0240_p0154b20║善住下，稱讚授法。先讚牒其所問之法。次我已下，
X09n0240_p0154b21║正授法要。自所證者，唯無礙解脫門耳。若來若去
X09n0240_p0154b22║下一行半經，正示修習之法。得此智慧光明下八
X09n0240_p0154b23║行半經，明別示顯法功用之相。然所證者，即得六
X09n0240_p0154b24║神通故。後徵釋云：得無住無作神通力故，以不住
X09n0240_p0154c01║不作，故得無礙。次我已得此下六行半經，別明神
X09n0240_p0154c02║通十八變之相。次或一念下，有十三行半經，明由
X09n0240_p0154c03║此神通，即能遍至十方世界，供養諸佛，亦能現形
X09n0240_p0154c04║益物。結云：若有眾生親近我者，悉令安性如是法
X09n0240_p0154c05║門。此備示無礙解門故。結云：我唯知此解脫門如
X09n0240_p0154c06║此而已。故次如諸菩薩下，謙己所不知者，推後勝
X09n0240_p0154c07║友。然所不知，皆言戒者，意顯無礙解脫，皆由持別
X09n0240_p0154c08║解脫戒為本，非戒不能修治心故。次從此南方，為
X09n0240_p0154c09║指示後友，名曰彌伽，寄生貴住。善財頂禮，辭退而
X09n0240_p0154c10║行。
X09n0240_p0154c11║
X09n0240_p0154c12║大方廣佛華嚴經綱要卷第六十二