X09n0240_p0154c13║
X09n0240_p0154c14║
X09n0240_p0154c15║
X09n0240_p0154c16║大方廣佛華嚴經綱要卷第六十三
X09n0240_p0154c17║于闐國三藏沙門實叉難陀　譯經
X09n0240_p0154c18║清涼山大華嚴寺沙門澄觀　疏義
X09n0240_p0154c19║明匡山法雲寺憨山沙門德清提挈
X09n0240_p0154c20║入法界品第三十九之四
X09n0240_p0154c21║爾時，善財童子一心正念法光明法門，深信趣入，專
X09n0240_p0154c22║念於佛，不斷三寶，歎離欲性，念善知識普照三世，憶
X09n0240_p0154c23║諸大願普救眾生，不著有為，究竟思惟諸法自性，悉
X09n0240_p0154c24║能嚴淨一切世界，於一切佛眾會道場心無所著。漸
X09n0240_p0155a01║次南行，至自在城，求覓彌伽，乃見其人於市肆中坐
X09n0240_p0155a02║於說法師子之座，十千人眾所共圍繞，說輪字莊嚴
X09n0240_p0155a03║法門。時，善財童子頂禮其足，繞無量帀，於前合掌而
X09n0240_p0155a04║作是言：聖者！我已先發阿耨多羅三藐三菩提心，而
X09n0240_p0155a05║我未知菩薩云何學菩薩行？云何修菩薩道？云何流
X09n0240_p0155a06║轉，於諸有趣常不忘失菩提之心？云何得平等意，堅
X09n0240_p0155a07║固不動？云何獲清淨心，無能沮壞？云何生大悲力，恒
X09n0240_p0155a08║不勞疲？云何入陀羅尼，普得清淨？云何發生智慧廣
X09n0240_p0155a09║大光明，於一切法離諸闇障？云何具無礙解辯才之
X09n0240_p0155a10║力，決了一切甚深義藏？云何得正念力，憶持一切差
X09n0240_p0155a11║別法輪？云何得淨趣力，於一切趣普演諸法？云何得
X09n0240_p0155a12║智慧力，於一切法悉能決定分別其義？
X09n0240_p0155a13║第四、彌伽寄生貴住。生貴者，謂生佛法家，亦云生
X09n0240_p0155a14║菩提心家，種性尊貴故。意顯善財由聞前法光明
X09n0240_p0155a15║門，深信趣入，故得生佛家。初四行經，明起觀修。漸
X09n0240_p0155a16║次南行，趣求後友，乃見其人於市肆中說法，善財
X09n0240_p0155a17║頂禮見敬。次陳已發心。次而我未知下七行半經，
X09n0240_p0155a18║正陳所問，乃修證之相。
X09n0240_p0155a19║爾時，彌伽告善財言：善男子！汝已發阿耨多羅三藐
X09n0240_p0155a20║三菩提心耶？善財言：唯！我已先發阿耨多羅三藐三
X09n0240_p0155a21║菩提心。彌伽遽即下師子座，於善財所五體投地，散
X09n0240_p0155a22║金、銀華、無價寶珠，及以上妙碎末栴檀、無量種衣以
X09n0240_p0155a23║覆其上，復散無量種種香華、種種供具以為供養，然
X09n0240_p0155a24║後起立而稱歎言：善哉！善哉！善男子！乃能發阿耨多
X09n0240_p0155b01║羅三藐三菩提心。善男子！若有能發阿耨多羅三藐
X09n0240_p0155b02║三菩提心，則為不斷一切佛種，則為嚴淨一切佛剎，
X09n0240_p0155b03║則為成熟一切眾生，則為了達一切法性，則為悟解
X09n0240_p0155b04║一切業種，則為圓滿一切諸行，則為不斷一切大願，
X09n0240_p0155b05║則如實解離貪種性，則能明見三世差別，則令信解
X09n0240_p0155b06║永得堅固，則為一切如來所持，則為一切諸佛憶念，
X09n0240_p0155b07║則與一切菩薩平等，則為一切賢聖讚喜，則為一切
X09n0240_p0155b08║梵王禮覲，則為一切天主供養，則為一切夜叉守護，
X09n0240_p0155b09║則為一切羅剎侍衛，則為一切龍王迎接，則為一切
X09n0240_p0155b10║緊那羅王歌詠讚歎，則為一切諸世間主稱揚慶悅，
X09n0240_p0155b11║則令一切諸眾生界悉得安隱。所謂：令捨惡趣故，令
X09n0240_p0155b12║出難處故，斷一切貧窮根本故，生一切天人快樂故，
X09n0240_p0155b13║遇善知識親近故，聞廣大法受持故，生菩提心故，淨
X09n0240_p0155b14║菩提心故，照菩薩道故，入菩薩智故，住菩薩地故。善
X09n0240_p0155b15║男子！應知菩薩所作甚難，難出難值，見菩薩者倍更
X09n0240_p0155b16║難有。菩薩為一切眾生恃怙，生長成就故；為一切眾
X09n0240_p0155b17║生拯濟，拔諸苦難故；為一切眾生依處，守護世間故；
X09n0240_p0155b18║為一切眾生救護，令免怖畏故。菩薩如風輪，持諸世
X09n0240_p0155b19║間不令墮落惡趣故；如大地，增長眾生善根故；如大
X09n0240_p0155b20║海，福德充滿無盡故；如淨日，智慧光明普照故；如須
X09n0240_p0155b21║彌，善根高出故；如明月，智光出現故；如猛將，摧伏魔
X09n0240_p0155b22║軍故；如君主，佛法城中得自在故；如猛火，燒盡眾生
X09n0240_p0155b23║我愛心故；如大雲，降霔無量妙法雨故；如時雨，增長
X09n0240_p0155b24║一切信根芽故；如船師，示導法海津濟處故；如橋梁，
X09n0240_p0155c01║令其得度生死海故。
X09n0240_p0155c02║第三、爾時，彌伽下，稱讚授法。初審定發心；次彌伽
X09n0240_p0155c03║遽即下，師子座，先禮善財，而後方授法者，意顯上
X09n0240_p0155c04║善財所問之法，乃依事造修，將明攝俗之行，故先
X09n0240_p0155c05║致敬，而後授法；亦顯菩提心乃最尊上，心固當重。
X09n0240_p0155c06║故下然後起立，廣讚菩提因心深廣，所謂發心畢
X09n0240_p0155c07║竟二無別，如是二心先心難，由此故得十王敬護，
X09n0240_p0155c08║廣益眾生。故下結示云：應知菩薩所作甚難，以善
X09n0240_p0155c09║知識難出難遇，而堪受法器師資，雅合更難之難。
X09n0240_p0155c10║此所以極言其難者，固其增進之心耳。次菩薩為
X09n0240_p0155c11║一切眾生下，九行經，別讚善知識之大益，申其難
X09n0240_p0155c12║遇之所以。文有十喻，極讚知識之大利。
X09n0240_p0155c13║彌伽如是讚歎善財，令諸菩薩皆歡喜已，從其面門
X09n0240_p0155c14║出種種光，普照三千大千世界。其中眾生遇斯光已，
X09n0240_p0155c15║諸龍神等乃至梵天，悉皆來至彌伽之所。彌伽大士
X09n0240_p0155c16║即以方便，為開示、演說、分別、解釋輪字品莊嚴法門；
X09n0240_p0155c17║彼諸眾生聞此法已，皆於阿耨多羅三藐三菩提得
X09n0240_p0155c18║不退轉。彌伽於是還升本座，告善財言：善男子！我已
X09n0240_p0155c19║獲得妙音陀羅尼，能分別知三千大千世界中諸天
X09n0240_p0155c20║語言，諸龍、夜叉、乾闥婆、阿修羅、迦樓羅、緊那羅、摩睺
X09n0240_p0155c21║羅伽、人與非人及諸梵天所有語言；如此三千大千
X09n0240_p0155c22║世界，十方無數乃至不可說不可說世界悉亦如是。
X09n0240_p0155c23║善男子！我唯知此菩薩妙音陀羅尼光明法門。如諸
X09n0240_p0155c24║菩薩摩訶薩，能普入一切眾生種種想海、種種施設
X09n0240_p0156a01║海、種種名號海、種種語言海，能普入說一切深密法
X09n0240_p0156a02║句海、說一切究竟法句海、說一切所緣中有一切三
X09n0240_p0156a03║世所緣法句海、說上法句海、說上上法句海、說差別
X09n0240_p0156a04║法句海、說一切差別法句海，能普入一切世間呪術
X09n0240_p0156a05║海、一切音聲莊嚴輪、一切差別字輪際；如是功德，我
X09n0240_p0156a06║今云何能知、能說？善男子！從此南行，有一聚落，名曰：
X09n0240_p0156a07║住林；彼有長者，曰名：解脫。汝詣彼問：菩薩云何修菩
X09n0240_p0156a08║薩行？菩薩云何成菩薩行？菩薩云何集菩薩行？菩薩
X09n0240_p0156a09║云何思菩薩行？爾時，善財童子以善知識故，於一切
X09n0240_p0156a10║智法，深生尊重，深植淨信，深自增益；禮彌伽足，涕泗
X09n0240_p0156a11║悲泣，繞無量帀，戀慕瞻仰，辭退而行。
X09n0240_p0156a12║第二、彌伽如是讚歎已下，授己法門。先五行經從
X09n0240_p0156a13║其面門放種種光，乃現通益物，光中演說輪字品
X09n0240_p0156a14║莊嚴法門，即彌伽之所證也。輪字品者，謂從字母
X09n0240_p0156a15║音聲旋轉無礙，入法性海之蓋，約文字性空以顯
X09n0240_p0156a16║總持法門也。彌伽現通已畢，於是還升本座，告善
X09n0240_p0156a17║財言：但云我已獲得妙音陀羅尼分別語言三昧，
X09n0240_p0156a18║於三千大千世界中，諸天及人所有語言音聲，一
X09n0240_p0156a19║一皆是入法界之門。意顯入此法門，則一切善惡
X09n0240_p0156a20║麤細音聲皆是說法之聲，無一言音而非入理之
X09n0240_p0156a21║門。若上善財所問修進法光明門，即從此音聲三
X09n0240_p0156a22║昧而入。故彌伽答善財處，但只放此一光，全體顯
X09n0240_p0156a23║示，更不容聲，正欲目擊而道存也。故彌伽即告善
X09n0240_p0156a24║財云：我唯知此菩薩妙音陀羅尼光明法門而已。
X09n0240_p0156b01║若諸菩薩能普入一切眾生想海，乃至一切音聲
X09n0240_p0156b02║莊嚴輪、一切差別輪，則非我所知。然所不知者，初
X09n0240_p0156b03║舉種種想，末結一切音聲差別者，意顯一切語言
X09n0240_p0156b04║音聲皆由妄想而發，以眾生有種種妄想，故有種
X09n0240_p0156b05║種語言音聲，若了妄想本空，則音聲無體，如此則
X09n0240_p0156b06║一切語言皆入法界之法門矣，故為文字總持法
X09n0240_p0156b07║門也。上既謙己不能，故指示後友，名解脫長者。善
X09n0240_p0156b08║財依教，辭退而去。
X09n0240_p0156b09║爾時，善財童子思惟諸菩薩無礙解陀羅尼光明莊
X09n0240_p0156b10║嚴門，深入諸菩薩語言海門，憶念諸菩薩知一切眾
X09n0240_p0156b11║生微細方便門，觀察諸菩薩清淨心門，成就諸菩薩
X09n0240_p0156b12║善根光明門，淨治諸菩薩教化眾生門，明利諸菩薩
X09n0240_p0156b13║攝眾生智門，堅固諸菩薩廣大志樂門，任持諸菩薩
X09n0240_p0156b14║殊勝志樂門，淨治諸菩薩種種信解門，思惟諸菩薩
X09n0240_p0156b15║無量善心門；誓願堅固，心無疲厭，以諸甲冑而自莊
X09n0240_p0156b16║嚴；精進深心，不可退轉，具不壞信；其心堅固，猶如金
X09n0240_p0156b17║剛及那羅延，無能壞者；守持一切善知識教，於諸境
X09n0240_p0156b18║界得不壞智；普門清淨，所行無礙，智光圓滿，普照一
X09n0240_p0156b19║切；具足諸地總持光明，了知法界種種差別，無依無
X09n0240_p0156b20║住，平等無二，自性清淨而普莊嚴；於諸所行皆得究
X09n0240_p0156b21║竟，智慧清淨離諸執著；知十方差別法，智無障礙；往
X09n0240_p0156b22║十方差別處，身不疲懈；於十方差別業，皆得明了；於
X09n0240_p0156b23║十方差別佛，無不現見；於十方差別時，悉得深入；清
X09n0240_p0156b24║淨妙法充滿其心，普智三昧明照其心，心恒普入平
X09n0240_p0156c01║等境界；如來智慧之所照觸，一切智流相續不斷，若
X09n0240_p0156c02║身若心不離佛法；一切諸佛神力所加，一切如來光
X09n0240_p0156c03║明所照，成就大願，願身周徧一切剎網，一切法界普
X09n0240_p0156c04║入其身。漸次遊行十有二年，至住林城，周徧推求解
X09n0240_p0156c05║脫長者。既得見已，五體投地，起立合掌，白言：聖者！我
X09n0240_p0156c06║今得與善知識會，是我獲得廣大善利。何以故？善知
X09n0240_p0156c07║識者，難可得見，難可得聞，難可出現，難得奉事，難得
X09n0240_p0156c08║親近，難得承接，難可逢值，難得共居，難令喜悅，難得
X09n0240_p0156c09║隨逐。我今會遇，為得善利。聖者！我已先發阿耨多羅
X09n0240_p0156c10║三藐三菩提心，為欲事一切佛故，為欲值一切佛故，
X09n0240_p0156c11║為欲見一切佛故，為欲觀一切佛故，為欲知一切佛
X09n0240_p0156c12║故，為欲證一切佛平等故，為欲發一切佛大願故，為
X09n0240_p0156c13║欲滿一切佛大願故，為欲具一切佛智光故，為欲成
X09n0240_p0156c14║一切佛眾行故，為欲得一切佛神通故，為欲具一切
X09n0240_p0156c15║佛諸力故，為欲獲一切佛無畏故，為欲聞一切佛法
X09n0240_p0156c16║故，為欲受一切佛法故，為欲持一切佛法故，為欲解
X09n0240_p0156c17║一切佛法故，為欲護一切佛法故，為欲與一切諸菩
X09n0240_p0156c18║薩眾同一體故，為欲與一切菩薩善根等無異故，為
X09n0240_p0156c19║欲圓滿一切菩薩波羅蜜故，為欲成就一切菩薩所
X09n0240_p0156c20║修行故，為欲出生一切菩薩清淨願故，為欲得一切
X09n0240_p0156c21║諸佛菩薩威神藏故，為欲得一切菩薩法藏無盡智
X09n0240_p0156c22║慧大光明故，為欲得一切菩薩三昧廣大藏故，為欲
X09n0240_p0156c23║成就一切菩薩無量無數神通藏故，為欲以大悲藏
X09n0240_p0156c24║教化調伏一切眾生皆令究竟到邊際故，為欲顯現
X09n0240_p0157a01║神變藏故，為於一切自在藏中悉以自心得自在故，
X09n0240_p0157a02║為欲入於清淨藏中以一切相而莊嚴故。聖者！我今
X09n0240_p0157a03║以如是心、如是意、如是樂、如是欲、如是希求、如是思
X09n0240_p0157a04║惟、如是尊重、如是方便、如是究竟、如是謙下，至聖者
X09n0240_p0157a05║所。我聞聖者善能誘誨諸菩薩眾，能以方便闡明所
X09n0240_p0157a06║得，示其道路，與其津梁，授其法門，令除迷倒障，拔猶
X09n0240_p0157a07║豫箭，截疑惑網，照心稠林，浣心垢濁，令心潔白，使心
X09n0240_p0157a08║清淨，正心諂曲，絕心生死，止心不善，解心執著；於執
X09n0240_p0157a09║著處令心解脫，於染愛處使心動轉，令其速入一切
X09n0240_p0157a10║智境，使其疾到無上法城，令住大悲，令修大慈，令入
X09n0240_p0157a11║菩薩行，令修三昧門，令入證位，令觀法心，令增長力，
X09n0240_p0157a12║令修習行，普於一切其心平等。唯願聖者為我宣說：
X09n0240_p0157a13║菩薩云何學菩薩行、修菩薩道？隨所修習，疾得清淨，
X09n0240_p0157a14║疾得明了。
X09n0240_p0157a15║第五、解脫長者，寄具足方便住。然具足方便者，正
X09n0240_p0157a16║明帶真隨俗，習無量善巧化生無住之行也。由得
X09n0240_p0157a17║入上妙音陀羅尼門，故能入俗利生無住。故善財
X09n0240_p0157a18║依教趣求，先思念前教，一一從思證入，有六行經
X09n0240_p0157a19║十一句，皆所思之法門。次誓願堅固下，十二行半
X09n0240_p0157a20║經顯修之益。漸次遊行十有二年，周徧推求解脫
X09n0240_p0157a21║長者，意顯深窮十二因緣，故令根塵十二皆徧法
X09n0240_p0157a22║界，一一皆解脫門故，然後乃見。既得見已，善財極
X09n0240_p0157a23║言：善知識！難見難聞，難出難事，難近難接，難逢難
X09n0240_p0157a24║共，難悅難隨。如此深言十難者，以入法既深，感恩
X09n0240_p0157b01║彌重，求教益切，為法之心益深矣。故自慶如此之
X09n0240_p0157b02║難，幸而得見，以希望多年故也。上申見敬，後方咨
X09n0240_p0157b03║請。先陳自已發心。次為欲事一切佛下，別陳發心
X09n0240_p0157b04║之相，有三：初、五行經陳欲上窮佛境；二、為欲下，二
X09n0240_p0157b05║行經欲罄盡法源；後、為欲與一切下，九行經欲齊
X09n0240_p0157b06║菩薩行，亦是僧寶。以善財入法既深，故請問亦有
X09n0240_p0157b07║序，故此特以三寶為問，欲顯己有荷負之願故。次
X09n0240_p0157b08║聖者！我今以如是心者，結前發心之相，為發問之
X09n0240_p0157b09║端。次我聞聖者下，九行經讚能誘誨，故請決所疑。
X09n0240_p0157b10║時，解脫長者以過去善根力、佛威神力、文殊師利童
X09n0240_p0157b11║子憶念力故，即入菩薩三昧門，名：普攝一切佛剎無
X09n0240_p0157b12║邊旋陀羅尼。入此三昧已，得清淨身，於其身中顯現
X09n0240_p0157b13║十方各十佛剎微塵數佛及佛國土、眾會、道場、種種
X09n0240_p0157b14║光明、諸莊嚴事，亦現彼佛往昔所行神通變化、一切
X09n0240_p0157b15║大願助道之法、諸出離行、清淨莊嚴，亦見諸佛成等
X09n0240_p0157b16║正覺、轉妙法輪、教化眾生。如是一切，於其身中悉皆
X09n0240_p0157b17║顯現，無所障礙；種種形相、種種次第，如本而住，不相
X09n0240_p0157b18║雜亂。所謂：種種國土、種種眾會、種種道場、種種嚴飾。
X09n0240_p0157b19║其中諸佛現種種神力、立種種乘道、示種種願門，或
X09n0240_p0157b20║於一世界處兜率宮而作佛事，或於一世界歿兜率
X09n0240_p0157b21║宮而作佛事；如是，或有住胎，或復誕生，或處宮中，或
X09n0240_p0157b22║復出家，或詣道場，或破魔軍，或諸天、龍恭敬圍繞，或
X09n0240_p0157b23║諸世主勸請說法，或轉法輪，或般涅槃，或分舍利，或
X09n0240_p0157b24║起塔廟。彼諸如來於種種眾會、種種世間、種種趣生、
X09n0240_p0157c01║種種家族、種種欲樂、種種業行、種種語言、種種根性、
X09n0240_p0157c02║種種煩惱隨眠習氣諸眾生中，或處微細道場，或處
X09n0240_p0157c03║廣大道場，或處一由旬量道場，或處十由旬量道場，
X09n0240_p0157c04║或處不可說不可說佛剎微塵數由旬量道場，以種
X09n0240_p0157c05║種神通、種種言辭、種種音聲、種種法門、種種總持門、
X09n0240_p0157c06║種種辯才門，以種種聖諦海、種種無畏大師子吼，說
X09n0240_p0157c07║諸眾生種種善根、種種憶念，授種種菩薩記，說種種
X09n0240_p0157c08║諸佛法。彼諸如來所有言說，善財童子悉能聽受；亦
X09n0240_p0157c09║見諸佛及諸菩薩不可思議三昧神變。爾時，解脫長
X09n0240_p0157c10║者從三昧起，告善財童子言：善男子！我已入出如來
X09n0240_p0157c11║無礙莊嚴解脫門。善男子！我入出此解脫門時，即見
X09n0240_p0157c12║東方閻浮檀金光明世界，龍自在王如來、應、正等覺，
X09n0240_p0157c13║道場眾會之所圍繞，毗盧遮那藏菩薩而為上首；又
X09n0240_p0157c14║見南方速疾力世界，普香如來、應、正等覺，道場眾會
X09n0240_p0157c15║之所圍繞，心王菩薩而為上首；又見西方香光世界，
X09n0240_p0157c16║須彌燈王如來、應、正等覺，道場眾會之所圍繞，無礙
X09n0240_p0157c17║心菩薩而為上首；又見北方袈裟幢世界，不可壞金
X09n0240_p0157c18║剛如來、應、正等覺，道場眾會之所圍繞，金剛步勇猛
X09n0240_p0157c19║菩薩而為上首；又見東北方一切上妙寶世界，無所
X09n0240_p0157c20║得境界眼如來、應、正等覺，道場眾會之所圍繞，無所
X09n0240_p0157c21║得善變化菩薩而為上首；又見東南方香𦦨光音世
X09n0240_p0157c22║界，香燈如來、應、正等覺，道場眾會之所圍繞，金剛𦦨
X09n0240_p0157c23║慧菩薩而為上首；又見西南方智慧日普光明世界，
X09n0240_p0157c24║法界輪幢如來、應、正等覺，道場眾會之所圍繞，現一
X09n0240_p0158a01║切變化幢菩薩而為上首；又見西北方普清淨世界，
X09n0240_p0158a02║一切佛寶高勝幢如來、應、正等覺，道場眾會之所圍
X09n0240_p0158a03║繞，法幢王菩薩而為上首；又見上方佛次第出現無
X09n0240_p0158a04║盡世界，無邊智慧光圓滿幢如來、應、正等覺，道場眾
X09n0240_p0158a05║會之所圍繞，法界門幢王菩薩而為上首；又見下方
X09n0240_p0158a06║佛光明世界，無礙智幢如來、應、正等覺，道場眾會之
X09n0240_p0158a07║所圍繞，一切世間剎幢王菩薩而為上首。
X09n0240_p0158a08║第三、時解脫下，正示法界。初入定默示，後出定言
X09n0240_p0158a09║答。即入普攝一切佛剎無邊旋陀羅尼三昧者，謂
X09n0240_p0158a10║普攝十方佛剎在於身中，由唯心之智稱性總持，
X09n0240_p0158a11║令如體、用旋轉無礙，故以為名。此顯唯心觀成，普
X09n0240_p0158a12║攝無邊差別諸佛境界，頓入平等法界故。下文入
X09n0240_p0158a13║此三昧已下，有二十一行經，皆示三昧中所攝境
X09n0240_p0158a14║界全現長者一身之中，即所現境界中諸佛說法
X09n0240_p0158a15║所有言說及不可說三昧神變是。所謂：諸佛法身
X09n0240_p0158a16║入我性我身還共如來合。皆令善財親聞、親見。即
X09n0240_p0158a17║此三昧已彰無盡、無盡法界，以明定之業用，將以
X09n0240_p0158a18║默示善財所問也。後爾時解脫長者從三昧起下，
X09n0240_p0158a19║方以言答，乃告之曰：我已入、出如來無礙莊嚴解
X09n0240_p0158a20║脫門。疏：釋此解脫，總有五義：一、一切如來各具一
X09n0240_p0158a21║切無礙莊嚴，二、一一如來互徧無礙，三、一切如來
X09n0240_p0158a22║莊嚴悉入長者之身，四、長者徹見十方佛海，五、長
X09n0240_p0158a23║者智持不以為礙。此正所謂：先以定動，後以智拔
X09n0240_p0158a24║故。次我出、入此下，有二十行經，歷見十方佛眾會
X09n0240_p0158b01║道場，皆入長者之身，正明定之業用。即此三昧中
X09n0240_p0158b02║境界通身，全彰入法界之門矣。
X09n0240_p0158b03║善男子！我見如是等十方各十佛剎微塵數如來，彼
X09n0240_p0158b04║諸如來不來至此，我不往彼。我若欲見安樂世界阿
X09n0240_p0158b05║彌陀如來，隨意即見；我若欲見栴檀世界金剛光明
X09n0240_p0158b06║如來、妙香世界寶光明如來、蓮華世界寶蓮華光明
X09n0240_p0158b07║如來、妙金世界寂靜光如來、妙喜世界不動如來、善
X09n0240_p0158b08║住世界師子如來、鏡光明世界月覺如來、寶師子莊
X09n0240_p0158b09║嚴世界毗盧遮那如來，如是一切悉皆即見。然彼如
X09n0240_p0158b10║來不來至此，我身亦不往詣於彼。知一切佛及與我
X09n0240_p0158b11║心，悉皆如夢；知一切佛猶如影像，自心如水；知一切
X09n0240_p0158b12║佛所有色相及以自心，悉皆如幻；知一切佛及以己
X09n0240_p0158b13║心，悉皆如響。我如是知、如是憶念，所見諸佛皆由自
X09n0240_p0158b14║心。善男子！當知菩薩修諸佛法，淨諸佛剎，積集妙行，
X09n0240_p0158b15║調伏眾生，發大誓願，入一切智自在遊戲不可思議
X09n0240_p0158b16║解脫之門，得佛菩提，現大神通，徧住一切十方法界，
X09n0240_p0158b17║以微細智普入諸劫，如是一切悉由自心。是故，善男
X09n0240_p0158b18║子！應以善法扶助自心，應以法水潤澤自心，應於境
X09n0240_p0158b19║界淨治自心，應以精進堅固自心，應以忍辱坦蕩自
X09n0240_p0158b20║心，應以智證潔白自心，應以智慧明利自心，應以佛
X09n0240_p0158b21║自在開發自心，應以佛平等廣大自心，應以佛十力
X09n0240_p0158b22║照察自心。善男子！我唯於此如來無礙莊嚴解脫門
X09n0240_p0158b23║而得入出。如諸菩薩摩訶薩，得無礙智，住無礙行，得
X09n0240_p0158b24║常見一切佛三昧，得不住涅槃際三昧，了達三昧普
X09n0240_p0158c01║門境界，於三世法悉皆平等，能善分身徧一切剎，住
X09n0240_p0158c02║於諸佛平等境界，十方境界皆悉現前，智慧觀察無
X09n0240_p0158c03║不明了，於其身中悉現一切世界成壞，而於己身及
X09n0240_p0158c04║諸世界不生二想；如是妙行，而我云何能知、能說？善
X09n0240_p0158c05║男子！從此南行，至閻浮提畔，有一國土，名：摩利伽羅；
X09n0240_p0158c06║彼有比丘，名曰：海幢。汝詣彼問：菩薩云何學菩薩行、
X09n0240_p0158c07║修菩薩道？時，善財童子頂禮解脫長者足，右繞觀察，
X09n0240_p0158c08║稱揚讚歎，思惟戀仰，悲泣流淚，一心憶念：依善知識，
X09n0240_p0158c09║事善知識，敬善知識，由善知識見一切智；於善知識
X09n0240_p0158c10║不生違逆，於善知識心無諂誑，於善知識心常隨順；
X09n0240_p0158c11║於善知識起慈母想，捨離一切無益法故；於善知識
X09n0240_p0158c12║起慈父想，出生一切諸善法故。辭退而去。
X09n0240_p0158c13║四、善男子！我見如是下，彰定體相，即唯心觀門。此
X09n0240_p0158c14║明涉俗利生之行。次前法門而示唯心觀者，正顯
X09n0240_p0158c15║利生之要。先了達眾生無邊境界皆唯心現，以顯
X09n0240_p0158c16║心、佛、眾生三無差別，乃入平等法界故。次示唯心
X09n0240_p0158c17║觀門，十方佛境平等顯現故，見彼十方如來不來
X09n0240_p0158c18║至此，我不往彼故。次五行經廣顯隨心見佛。初明
X09n0240_p0158c19║要見即見。次然彼如來下，正顯唯心念佛觀體。意
X09n0240_p0158c20║謂見佛無來往之相者，其故何耶？以知一切佛與
X09n0240_p0158c21║我心皆悉如夢，一切佛如影像，若水清月現、鏡明
X09n0240_p0158c22║像顯，了自心如幻，知一切佛及己心皆悉如響。以
X09n0240_p0158c23║此五種觀門，故知如是念佛皆由自心。大哉！念佛
X09n0240_p0158c24║法門為涉俗利生之第一妙行，故特於長者以示
X09n0240_p0159a01║之。然念佛必唯心為要，故示於長者所親證。嗟哉！
X09n0240_p0159a02║今人薄念佛而不為者，豈知圓宗廣大無礙之法
X09n0240_p0159a03║界，必欲漸證，當以念佛為第一也。故善財首參德
X09n0240_p0159a04║雲，即開示念佛。今將利生，特委示念佛之三昧末
X09n0240_p0159a05║法。緇白有志者，可不敬哉！故後廣讚。唯心法門，非
X09n0240_p0159a06║但念佛一門，以心該萬法，即佛果體用。菩薩萬行，
X09n0240_p0159a07║通依一心建立，故次指示。當知菩薩修諸佛法等，
X09n0240_p0159a08║悉由自心，故後結示。以十種治心之法，以為修觀
X09n0240_p0159a09║入門之要。二利之行，無喻唯心觀門，故後長者謙
X09n0240_p0159a10║己云：我唯於此如來無礙莊嚴解脫門而得出入。
X09n0240_p0159a11║若如諸菩薩下，皆己所不能，故推後勝友。從此南
X09n0240_p0159a12║行，至閻浮提岸，有海幢比丘，當往詣彼問。善財頂
X09n0240_p0159a13║禮長者，戀慕悲泣，依教而往，辭退而去。
X09n0240_p0159a14║爾時，善財童子一心正念彼長者教，觀察彼長者教，
X09n0240_p0159a15║憶念彼不思議菩薩解脫門，思惟彼不思議菩薩智
X09n0240_p0159a16║光明，深入彼不思議法界門，趣向彼不思議菩薩普
X09n0240_p0159a17║入門，明見彼不思議如來神通，解了彼不思議普入
X09n0240_p0159a18║佛剎，分別彼不思議佛力莊嚴，思惟彼不思議菩薩
X09n0240_p0159a19║三昧解脫境界分位，了達彼不思議差別世界究竟
X09n0240_p0159a20║無礙，修行彼不思議菩薩堅固深心，發起彼不思議
X09n0240_p0159a21║菩薩大願淨業。漸次南行，至閻浮提畔摩利聚落，周
X09n0240_p0159a22║徧求覓海幢比丘。乃見其在經行地側，結加趺坐，入
X09n0240_p0159a23║于三昧，離出入息，無別思覺，身安不動。從其足下，出
X09n0240_p0159a24║無數百千億長者、居士、婆羅門眾，皆以種種諸莊嚴
X09n0240_p0159b01║具莊嚴其身，悉著寶冠，頂繫明珠，普往十方一切世
X09n0240_p0159b02║界，雨一切寶、一切瓔珞、一切衣服、一切飲食如法上
X09n0240_p0159b03║味、一切華、一切鬘、一切香、一切塗香、一切欲樂資生
X09n0240_p0159b04║之具，於一切處救攝一切貧窮眾生，安慰一切苦惱
X09n0240_p0159b05║眾生，皆令歡喜，心意清淨，成就無上菩提之道。從其
X09n0240_p0159b06║兩膝，出無數百千億剎帝利、婆羅門眾，皆悉聰慧，種
X09n0240_p0159b07║種色相、種種形貌、種種衣服上妙莊嚴，普徧十方一
X09n0240_p0159b08║切世界，愛語、同事攝諸眾生，所謂：貧者令足，病者令
X09n0240_p0159b09║愈，危者令安，怖者令止，有憂苦者咸使快樂；復以方
X09n0240_p0159b10║便而勸導之，皆令捨惡，安住善法。從其腰間，出等眾
X09n0240_p0159b11║生數無量僊人，或服草衣，或樹皮衣，皆執澡瓶，威儀
X09n0240_p0159b12║寂靜，周旋住返十方世界；於虗空中，以佛妙音，稱讚
X09n0240_p0159b13║如來，演說諸法；或說清淨梵行之道，令其修習，調伏
X09n0240_p0159b14║諸根；或說諸法皆無自性，使其觀察，發生智慧；或說
X09n0240_p0159b15║世間言論軌則；或復開示一切智智出要方便，令隨
X09n0240_p0159b16║次第，各修其業。從其兩脇，出不思議龍、不思議龍女，
X09n0240_p0159b17║示現不思議諸龍神變，所謂：雨不思議香雲、不思議
X09n0240_p0159b18║華雲、不思議鬘雲、不思議寶蓋雲、不思議寶旛雲、不
X09n0240_p0159b19║思議妙寶莊嚴具雲、不思議大摩尼寶雲、不思議寶
X09n0240_p0159b20║瓔珞雲、不思議寶座雲、不思議寶宮殿雲、不思議寶
X09n0240_p0159b21║蓮華雲、不思議寶冠雲、不思議天身雲、不思議采女
X09n0240_p0159b22║雲，悉徧虗空而為莊嚴，充滿一切十方世界，諸佛道
X09n0240_p0159b23║場而為供養，令諸眾生皆生歡喜。從胸前卍字中，出
X09n0240_p0159b24║無數百千億阿脩羅王，皆悉示現不可思議自在幻
X09n0240_p0159c01║力，令百世界皆大震動，一切海水自然涌沸，一切山
X09n0240_p0159c02║王互相衝擊，諸天宮殿無不動搖，諸魔光明無不隱
X09n0240_p0159c03║蔽，諸魔兵眾無不摧伏；普令眾生，捨憍慢心，除怒害
X09n0240_p0159c04║心，破煩惱山，息眾惡法，長無鬬諍，永共和善；復以幻
X09n0240_p0159c05║力，開悟眾生，令滅罪惡，令怖生死，令出諸趣，令離染
X09n0240_p0159c06║著，令住無上菩提之心，令修一切諸菩薩行，令住一
X09n0240_p0159c07║切諸波羅蜜，令入一切諸菩薩地，令觀一切微妙法
X09n0240_p0159c08║門，令知一切諸佛方便。如是所作，周徧法界。從其背
X09n0240_p0159c09║上，為應以二乘而得度者，出無數百千億聲聞、獨覺；
X09n0240_p0159c10║為著我者，說無有我；為執常者，說一切行皆悉無常；
X09n0240_p0159c11║為貪行者，說不淨觀；為瞋行者，說慈心觀；為癡行者，
X09n0240_p0159c12║說緣起觀；為等分行者，說與智慧相應境界法；為樂
X09n0240_p0159c13║著境界者，說無所有法；為樂著寂靜處者，說發大誓
X09n0240_p0159c14║願普饒益一切眾生法；如是所作，周徧法界。從其兩
X09n0240_p0159c15║肩，出無數百千億諸夜叉、羅剎，種種王形貌、種種色
X09n0240_p0159c16║相，或長或短，皆可怖畏；無量眷屬而自圍繞，守護一
X09n0240_p0159c17║切行善眾生，并諸賢聖、菩薩眾會，若向正住及正住
X09n0240_p0159c18║者；或時現作執金剛神，守護諸佛及佛住處，或徧守
X09n0240_p0159c19║護一切世間；有怖畏者，令得安隱；有疾病者，令得除
X09n0240_p0159c20║差；有苦惱者，令得免離；有過惡者，令其厭悔；有灾橫
X09n0240_p0159c21║者，令其息滅；如是利益一切眾生，皆悉令其捨生死
X09n0240_p0159c22║輪，轉正法輪。從其腹，出無數百千億緊那羅王，各有
X09n0240_p0159c23║無數緊那羅女前後圍繞；又出無數百千億乾闥婆
X09n0240_p0159c24║王，各有無數乾闥婆女前後圍繞；各奏無數百千天
X09n0240_p0160a01║樂，歌詠讚歎諸法實性，歌詠讚歎一切諸佛，歌詠讚
X09n0240_p0160a02║歎發菩提心，歌詠讚歎脩菩薩行，歌詠讚歎一切諸
X09n0240_p0160a03║佛成正覺門，歌詠讚歎一切諸佛轉法輪門，歌詠讚
X09n0240_p0160a04║歎一切諸佛現神變門，開示演說一切諸佛般涅槃
X09n0240_p0160a05║門，開示演說守護一切諸佛教門，開示演說令一切
X09n0240_p0160a06║眾生皆歡喜門，開示演說嚴淨一切諸佛剎門，開示
X09n0240_p0160a07║演說顯示一切微妙法門，開示演說捨離一切諸障
X09n0240_p0160a08║礙門，開示演說發生一切諸善根門，如是周徧十方
X09n0240_p0160a09║法界。從其面門，出無數百千億轉輪聖王，七寶具足，
X09n0240_p0160a10║四兵圍繞，放大捨光，雨無量寶，諸貧乏者悉使充足，
X09n0240_p0160a11║令其永斷不與取行；端正采女無數百千，悉以捨施，
X09n0240_p0160a12║心無所著，令其永斷邪婬之行；令生慈心，不斷生命；
X09n0240_p0160a13║令其究竟常真實語，不作虗誑無益談說；令攝他語，
X09n0240_p0160a14║不行離間；令柔輭語，無有麤惡；令常演說甚深決定
X09n0240_p0160a15║明了之義，不作無義綺飾言辭；為說少欲，令除貪愛，
X09n0240_p0160a16║心無瑕垢；為說大悲，令除忿怒，意得清淨；為說實義，
X09n0240_p0160a17║令其觀察一切諸法，深入因緣，善明諦理，拔邪見刺，
X09n0240_p0160a18║破疑惑山，一切障礙悉皆除滅。如是所作，充滿法界。
X09n0240_p0160a19║從其兩目，出無數百千億日輪，普照一切諸大地獄
X09n0240_p0160a20║及諸惡趣，皆令離苦；又照一切世界中間，令除黑闇；
X09n0240_p0160a21║又照一切十方眾生，皆令捨離愚癡翳障；於垢濁國
X09n0240_p0160a22║土放清淨光，白銀國土放黃金色光，黃金國土放白
X09n0240_p0160a23║銀色光，瑠璃國土放玻瓈色光，坡瓈國土放瑠璃色
X09n0240_p0160a24║光，硨磲國土放碼碯色光，碼碯國土放硨磲色光，帝
X09n0240_p0160b01║青國土放日藏摩尼王色光，日藏摩尼王國土放帝
X09n0240_p0160b02║青色光，赤真珠國土放月光網藏摩尼王色光，月光
X09n0240_p0160b03║網藏摩尼王國土放赤真珠色光，一寶所成國土放
X09n0240_p0160b04║種種寶色光，種種寶所成國土放一寶色光，照諸眾
X09n0240_p0160b05║生心之稠林，辦諸眾生無量事業，嚴飾一切世間境
X09n0240_p0160b06║界，令諸眾生心得清涼，生大歡喜。如是所作，充滿法
X09n0240_p0160b07║界。從其眉間白毫相中，出無數百千億帝釋，皆於境
X09n0240_p0160b08║界而得自在，摩尼寶珠繫其頂上，光照一切諸天宮
X09n0240_p0160b09║殿，震動一切須彌山王，覺悟一切諸天大眾；歎福德
X09n0240_p0160b10║力，說智慧力，生其樂力，持其志力，淨其念力，堅其所
X09n0240_p0160b11║發菩提心力；讚樂見佛，令除世欲；讚樂聞法，令厭世
X09n0240_p0160b12║境；讚樂觀智，令絕世染，止修羅戰，斷煩惱諍，滅怖死
X09n0240_p0160b13║心，發降魔願，興立正法須彌山王，成辦眾生一切事
X09n0240_p0160b14║業。如是所作，周徧法界。從其額上，出無數百千億梵
X09n0240_p0160b15║天，色相端嚴，世間無比，威儀寂靜，言音美妙，勸佛說
X09n0240_p0160b16║法，歎佛功德，令諸菩薩悉皆歡喜，能辦眾生無量事
X09n0240_p0160b17║業，普徧一切十方世界。從其頭上，出無量佛剎微塵
X09n0240_p0160b18║數諸菩薩眾，悉以相好莊嚴其身，放無邊光，說種種
X09n0240_p0160b19║行。所謂：讚歎布施，令捨慳貪，得眾妙寶莊嚴世界；稱
X09n0240_p0160b20║揚讚歎持戒功德，令諸眾生永斷諸惡，住於菩薩大
X09n0240_p0160b21║慈悲戒；說一切有悉皆如夢；說諸欲樂無有滋味，令
X09n0240_p0160b22║諸眾生離煩惱縛；說忍辱力，令於諸法心得自在；讚
X09n0240_p0160b23║金色身，令諸眾生離瞋恚垢，起對治行，絕畜生道；歎
X09n0240_p0160b24║精進行，令其遠離世間放逸，皆悉勤修無量妙法；又
X09n0240_p0160c01║為讚歎禪波羅蜜，令其一切心得自在；又為演說般
X09n0240_p0160c02║若波羅蜜，開示正見，令諸眾生樂自在智，拔諸見毒；
X09n0240_p0160c03║又為演說隨順世間種種所作，令諸眾生雖離生死
X09n0240_p0160c04║而於諸趣自在受生；又為示現神通變化，說壽命自
X09n0240_p0160c05║在，令諸眾生發大誓願；又為演說成就總持力、出生
X09n0240_p0160c06║大願力、淨治三昧力、自在受生力；又為演說種種諸
X09n0240_p0160c07║智，所謂：普知眾生諸根智、普知一切心行智、普知如
X09n0240_p0160c08║來十方智、普知諸佛自在智。如是所作，周徧法界。從
X09n0240_p0160c09║其頂上，出無數百千億如來身，其身無等，諸相隨好，
X09n0240_p0160c10║清淨莊嚴，威光赫奕如真金山，無量光明普照十方，
X09n0240_p0160c11║出妙音聲充滿法界。示現無量大神通力，為一切世
X09n0240_p0160c12║間普雨法雨，所謂：為坐菩提道場諸菩薩，雨普知平
X09n0240_p0160c13║等法雨；為灌頂位諸菩薩，雨入普門法雨；為法王子
X09n0240_p0160c14║位諸菩薩，雨普莊嚴法雨；為童子位諸菩薩，雨堅固
X09n0240_p0160c15║山法雨；為不退位諸菩薩，雨海藏法雨；為成就正心
X09n0240_p0160c16║位諸菩薩，雨普境界法雨；為方便具足位諸菩薩，雨
X09n0240_p0160c17║自性門法雨；為生貴位諸菩薩，雨隨順世間法雨；為
X09n0240_p0160c18║修行位諸菩薩，雨普悲愍法雨；為新學諸菩薩，雨積
X09n0240_p0160c19║集藏法雨；為初發心諸菩薩，雨攝眾生法雨；為信解
X09n0240_p0160c20║諸菩薩，雨無盡境界普現前法雨；為色界諸眾生，雨
X09n0240_p0160c21║普門法雨；為諸梵天，雨普藏法雨；為諸自在天，雨生
X09n0240_p0160c22║力法雨；為諸魔眾，雨心幢法雨；為諸化樂天，雨淨念
X09n0240_p0160c23║法雨；為諸兜率天，雨生意法雨；為諸夜魔天，雨歡喜
X09n0240_p0160c24║法雨；為諸忉利天，雨疾莊嚴虗空界法雨；為諸夜叉
X09n0240_p0161a01║王，雨歡喜法雨；為諸乾闥婆王，雨金剛輪法雨；為諸
X09n0240_p0161a02║阿修羅王，雨大境界法雨；為諸迦樓羅王，雨無邊光
X09n0240_p0161a03║明法雨；為諸緊那羅王，雨一切世間殊勝智法雨；為
X09n0240_p0161a04║諸人王，雨無樂著法雨；為諸龍王，雨歡喜幢法雨；為
X09n0240_p0161a05║諸摩睺羅伽王，雨大休息法雨；為諸地獄眾生，雨正
X09n0240_p0161a06║念莊嚴法雨；為諸畜生，雨智慧藏法雨；為閻羅王界
X09n0240_p0161a07║眾生，雨無畏法雨；為諸厄難處眾生，雨普安慰法雨，
X09n0240_p0161a08║悉令得入賢聖眾會。如是所作，充滿法界。海幢比丘
X09n0240_p0161a09║又於其身一切毛孔，一一皆出阿僧祇佛剎微塵數
X09n0240_p0161a10║光明網，一一光明網具阿僧祇色相、阿僧祇莊嚴、阿
X09n0240_p0161a11║僧祇境界、阿僧祇事業，充滿十方一切法界。爾時，善
X09n0240_p0161a12║財童子一心觀察海幢比丘，深生渴仰，憶念彼三昧
X09n0240_p0161a13║解脫，思惟彼不思議菩薩三昧，思惟彼不思議利益
X09n0240_p0161a14║眾生方便海，思惟彼不思議無作用普莊嚴門，思惟
X09n0240_p0161a15║彼莊嚴法界清淨智，思惟彼受佛加持智，思惟彼出
X09n0240_p0161a16║生菩薩自在力，思惟彼堅固菩薩大願力，思惟彼增
X09n0240_p0161a17║廣菩薩諸行力。如是住立，思惟觀察，經一日一夜，乃
X09n0240_p0161a18║至經於七日七夜、半月、一月，乃至六月，復經六日。過
X09n0240_p0161a19║此已後，海幢比丘從三昧出。善財童子讚言：聖者！希
X09n0240_p0161a20║有奇特！如此三昧最為甚深，如此三昧最為廣大，如
X09n0240_p0161a21║此三昧境界無量，如此三昧神力難思，如此三昧光
X09n0240_p0161a22║明無等，如此三昧莊嚴無數，如此三昧威力難制，如
X09n0240_p0161a23║此三昧境界平等，如此三昧普照十方，如此三昧利
X09n0240_p0161a24║益無限，以能除滅一切眾生無量苦故。所謂：能令一
X09n0240_p0161b01║切眾生離貧苦故，出地獄故，免畜生故，閉諸難門故，
X09n0240_p0161b02║開人、天道故，令人、天眾生喜樂故，令其愛樂禪境界
X09n0240_p0161b03║故，能令增長有為樂故，能為顯示出有樂故，能為引
X09n0240_p0161b04║發菩提心故，能使增長福智行故，能令增長大悲心
X09n0240_p0161b05║故，能令生起大願力故，能令明了菩薩道故，能使莊
X09n0240_p0161b06║嚴究竟智故，能令趣入大乘境故，能令照了普賢行
X09n0240_p0161b07║故，能令證得諸菩薩地智光明故，能令成就一切菩
X09n0240_p0161b08║薩諸願行故，能令安住一切智智境界中故。聖者！此
X09n0240_p0161b09║三昧者，名為：何等？海幢比丘言：善男子！此三昧名：普
X09n0240_p0161b10║眼捨得，又名：般若波羅蜜境界清淨光明，又名：普莊
X09n0240_p0161b11║嚴清淨門。善男子！我以修習般若波羅蜜故，得此普
X09n0240_p0161b12║莊嚴清淨三昧等百萬阿僧祇三昧。善財童子言：聖
X09n0240_p0161b13║者！此三昧境界究竟唯如是耶？海幢言：善男子！入此
X09n0240_p0161b14║三昧時，了知一切世界無所障礙，往詣一切世界無
X09n0240_p0161b15║所障礙，超過一切世界無所障礙，莊嚴一切世界無
X09n0240_p0161b16║所障礙，修治一切世界無所障礙，嚴淨一切世界無
X09n0240_p0161b17║所障礙，見一切佛無所障礙，觀一切佛廣大威德無
X09n0240_p0161b18║所障礙，知一切佛自在神力無所障礙，證一切佛諸
X09n0240_p0161b19║廣大力無所障礙，入一切佛諸功德海無所障礙，受
X09n0240_p0161b20║一切佛無量妙法無所障礙，入一切佛法中修習妙
X09n0240_p0161b21║行無所障礙，證一切佛轉法輪平等智無所障礙，入
X09n0240_p0161b22║一切諸佛眾會道場海無所障礙，觀十方佛法無所
X09n0240_p0161b23║障礙，大悲攝受十方眾生無所障礙，常起大慈充滿
X09n0240_p0161b24║十方無所障礙，見十方佛心無厭足無所障礙，入一
X09n0240_p0161c01║切眾生海無所障礙，知一切眾生根海無所障礙，知
X09n0240_p0161c02║一切眾生諸根差別智無所障礙。善男子！我唯知此
X09n0240_p0161c03║一般若波羅蜜三昧光明。如諸菩薩，入智慧海，淨法
X09n0240_p0161c04║界境，達一切趣，徧無量剎，總持自在，三昧清淨，神通
X09n0240_p0161c05║廣大，辯才無盡，善說諸地，為眾生依；而我何能知其
X09n0240_p0161c06║妙行，辯其功德，了其所行，明其境界，究其願力，入其
X09n0240_p0161c07║要門，達其所證，說其道分，住其三昧，見其心境，得其
X09n0240_p0161c08║所有平等智慧？善男子！從此南行，有一住處，名曰：海
X09n0240_p0161c09║潮；彼有園林，名：普莊嚴；於其園中，有優婆夷，名曰：休
X09n0240_p0161c10║捨。汝往彼問：菩薩云何學菩薩行、修菩薩道？時，善財
X09n0240_p0161c11║童子於海幢比丘所，得堅固身，獲妙法財，入深境界，
X09n0240_p0161c12║智慧明徹，三昧照耀，住清淨解，見甚深法，其心安住
X09n0240_p0161c13║諸清淨門，智慧光明充滿一方，心生歡喜，踴躍無量，
X09n0240_p0161c14║五體投地，頂禮其足，繞無量帀，恭敬瞻仰，思惟觀察，
X09n0240_p0161c15║咨嗟戀慕，持其名號，想其容止，念其音聲，思其三昧
X09n0240_p0161c16║及彼大願所行境界，受其智慧清淨光明，辭退而行。
X09n0240_p0161c17║第六、海幢比丘寄正心住。初念長者教，觀察思惟。
X09n0240_p0161c18║隨修證人，漸次南行，至閻浮提岸，周徧尋求海幢
X09n0240_p0161c19║比丘，乃見在經行路側，結加趺坐，入於三昧。初見
X09n0240_p0161c20║未及問，以在定故，但見定中所現業用境界。以從
X09n0240_p0161c21║足至頂，一十四處，所現人天八部，修羅、帝釋、梵王，
X09n0240_p0161c22║乃至聲聞、菩薩，以至於佛，皆在一身中現。經文有
X09n0240_p0161c23║十四段。後於頂上，所現佛出妙音聲，普雨法雨，有
X09n0240_p0161c24║三十二種法雨。初十二種法雨，特為菩薩。後二十
X09n0240_p0162a01║種法雨，普及人天雜類，上至色界梵天，下及地獄
X09n0240_p0162a02║三途，無不充足。如是所作，充滿法界。又於其身一
X09n0240_p0162a03║切毛孔，皆出阿僧祇佛剎微塵數光明網。一一光
X09n0240_p0162a04║明網，具阿僧祇色相莊嚴境界事業。如是充滿十
X09n0240_p0162a05║方一切法界。比丘定中，俱現如是相用。善財見已，
X09n0240_p0162a06║一心觀察，深生渴仰，憶念彼三昧解脫，思惟彼不
X09n0240_p0162a07║思議境界。如是住立，思惟觀察，日夜不已，以至六
X09n0240_p0162a08║月六日，未曾暫捨。比丘過此已後，乃從三昧起。善
X09n0240_p0162a09║財乃作禮讚言：聖者！希有奇特！如此三昧，甚深廣
X09n0240_p0162a10║大利益等，有十三行經。讚已，然後乃問：聖者！此三
X09n0240_p0162a11║昧名為何等？比丘答言：此三昧名普眼捨得，又名
X09n0240_p0162a12║般若波羅蜜境界清淨光明，又名普莊嚴清淨門。
X09n0240_p0162a13║以修習般若波羅蜜故，得此三昧，有百萬阿僧祇三
X09n0240_p0162a14║昧。言三昧名普眼捨得者，謂以般若智圓照法界，
X09n0240_p0162a15║故名普眼。般若之體，清淨光明，一法不受，故云捨
X09n0240_p0162a16║得。以此般若，生佛平等，聖凡一際，故圓現法界事
X09n0240_p0162a17║相。此即顯示前唯心觀門之體用耳，似不必局於
X09n0240_p0162a18║滅受想定也。善財童子既聞三昧之名，因問此三
X09n0240_p0162a19║昧境界究竟如何。此問其實際也。比丘答言：入此
X09n0240_p0162a20║三昧時，則智正覺世間、器世間、眾生世間，此三種
X09n0240_p0162a21║世間，一際平等，一一融通，無所障礙，如此而已。此
X09n0240_p0162a22║直指唯心觀門究竟實際也。故比丘告善財言：我
X09n0240_p0162a23║唯知此一般若波羅蜜三昧光明而已。若諸菩薩
X09n0240_p0162a24║入智慧海，淨法界境，乃至平等智慧，則非我所知。
X09n0240_p0162b01║乃推後友云：從此南行，有一住處，名曰海潮。有優
X09n0240_p0162b02║婆夷，名曰休捨。汝可往問。時善財童子於海幢比
X09n0240_p0162b03║丘所，得堅固身等種種法門故，感恩戀慕，持其名
X09n0240_p0162b04║號，想其容止，念其音聲，思其三昧，受其智慧，得其
X09n0240_p0162b05║清淨光明。於此法門，有深證矣。辭退而行。
X09n0240_p0162b06║
X09n0240_p0162b07║大方廣佛華嚴經綱要卷第六十三