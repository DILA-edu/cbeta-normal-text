X09n0240_p0169b11║
X09n0240_p0169b12║
X09n0240_p0169b13║
X09n0240_p0169b14║大方廣佛華嚴經綱要卷第六十五
X09n0240_p0169b15║于闐國三藏沙門實叉難陀　譯經
X09n0240_p0169b16║清涼山大華嚴寺沙門澄觀　疏義
X09n0240_p0169b17║明匡山法雲寺憨山沙門德清提挈
X09n0240_p0169b18║入法界品第三十九之六
X09n0240_p0169b19║爾時，善財童子於善知識所，起最極尊重心，生廣大
X09n0240_p0169b20║清淨解；常念大乘，專求佛智，願見諸佛，觀法境界；無
X09n0240_p0169b21║障礙智常現在前，決定了知諸法實際、常住際、一切
X09n0240_p0169b22║三世諸剎那際、如虗空際、無二際、一切法無分別際、
X09n0240_p0169b23║一切義無障礙際、一切劫無失壞際、一切如來無際
X09n0240_p0169b24║之際；於一切佛，心無分別，破眾想網，離諸執著；不取
X09n0240_p0169c01║諸佛眾會道場，亦不取佛清淨國土；知諸眾生皆無
X09n0240_p0169c02║有我，知一切聲悉皆如響，知一切色悉皆如影。漸次
X09n0240_p0169c03║南行，至師子奮迅城，周徧推求慈行童女。聞此童女
X09n0240_p0169c04║是師子幢王女，五百童女以為侍從，住毗盧遮那藏
X09n0240_p0169c05║殿，於龍勝栴檀足金線網天衣座上而說妙法。善財
X09n0240_p0169c06║聞已，詣王宮門，求見彼女。見無量眾來入宮中，善財
X09n0240_p0169c07║問言：諸人今者何所往詣？咸報之言：我等欲詣慈行
X09n0240_p0169c08║童女聽受妙法。善財童子即作是念：此王宮門既無
X09n0240_p0169c09║限礙，我亦應入。善財入已，見毗盧遮那藏殿，玻瓈為
X09n0240_p0169c10║地，瑠璃為柱，金剛為壁，閻浮檀金以為垣墻，百千光
X09n0240_p0169c11║明而為窓牖，阿僧祇摩尼寶而莊校之，寶藏摩尼鏡
X09n0240_p0169c12║周帀莊嚴，以世間最上摩尼寶而為莊飾，無數寶網
X09n0240_p0169c13║羅覆其上，百千金鈴出妙音聲，有如是等不可思議
X09n0240_p0169c14║眾寶嚴飾。其慈行童女，皮膚金色，眼紺紫色，髮紺青
X09n0240_p0169c15║色，以梵音聲而演說法。善財見已，頂禮其足，繞無數
X09n0240_p0169c16║帀，合掌前住，作如是言：聖者！我已先發阿耨多羅三
X09n0240_p0169c17║藐三菩提心，而未知菩薩云何學菩薩行？云何修菩
X09n0240_p0169c18║薩道？我聞聖者善能誘誨，願為我說！時，慈行童女告
X09n0240_p0169c19║善財言：善男子！汝應觀我宮殿莊嚴。善財頂禮，周徧
X09n0240_p0169c20║觀察，見一一壁中、一一柱中、一一鏡中、一一相中、一
X09n0240_p0169c21║一形中、一一摩尼寶中、一一莊嚴具中、一一金鈴中、
X09n0240_p0169c22║一一寶樹中、一一寶形像中、一一寶瓔珞中，悉見法
X09n0240_p0169c23║界一切如來從初發心、修菩薩行、成滿大願、具足功
X09n0240_p0169c24║德、成等正覺、轉妙法輪乃至示現入於涅槃，如是影
X09n0240_p0170a01║像靡不皆現，如淨水中普見虗空日、月、星宿所有眾
X09n0240_p0170a02║像，如此皆是慈行童女過去世中善根之力。爾時，善
X09n0240_p0170a03║財童子憶念所見諸佛之相，合掌瞻仰慈行童女。爾
X09n0240_p0170a04║時，童女告善財言：善男子！此是般若波羅蜜普莊嚴
X09n0240_p0170a05║門，我於三十六恒河沙佛所求得此法。彼諸如來各
X09n0240_p0170a06║以異門，令我入此般若波羅蜜普莊嚴門，一佛所演，
X09n0240_p0170a07║現不重說。善財白言：聖者！此般若波羅蜜普莊嚴門
X09n0240_p0170a08║境界云何？童女答言：善男子！我入此般若波羅蜜普
X09n0240_p0170a09║莊嚴門，隨順趣向、思惟觀察、憶持分別時，得普門陀
X09n0240_p0170a10║羅尼，百萬阿僧祇陀羅尼門皆悉現前，所謂：佛剎陀
X09n0240_p0170a11║羅尼門、佛陀羅尼門、法陀羅尼門、眾生陀羅尼門、過
X09n0240_p0170a12║去陀羅尼門、未來陀羅尼門、現在陀羅尼門、常住際
X09n0240_p0170a13║陀羅尼門、福德陀羅尼門、福德助道具陀羅尼門、智
X09n0240_p0170a14║業陀羅尼門、智慧助道具陀羅尼門、諸願陀羅尼門、
X09n0240_p0170a15║分別諸願陀羅尼門、集諸行陀羅尼門、清淨行陀羅
X09n0240_p0170a16║尼門、圓滿行陀羅尼門、業陀羅尼門、業不失壞陀羅
X09n0240_p0170a17║尼門、業流注陀羅尼門、業所作陀羅尼門、捨離惡業
X09n0240_p0170a18║陀羅尼門、修習正業陀羅尼門、業自在陀羅尼門、善
X09n0240_p0170a19║行陀羅尼門、持善行陀羅尼門、三昧陀羅尼門、隨順
X09n0240_p0170a20║三昧陀羅尼門、觀察三昧陀羅尼門、三昧境界陀羅
X09n0240_p0170a21║尼門、從三昧起陀羅尼門、神通陀羅尼門、心海陀羅
X09n0240_p0170a22║尼門、種種心陀羅尼門、直心陀羅尼門、照心稠林陀
X09n0240_p0170a23║羅尼門、調心清淨陀羅尼門、知眾生所從生陀羅尼
X09n0240_p0170a24║門、知眾生煩惱行陀羅尼門、知煩惱習氣陀羅尼門、
X09n0240_p0170b01║知煩惱方便陀羅尼門、知眾生解陀羅尼門、知眾生
X09n0240_p0170b02║行陀羅尼門、知眾生行不同陀羅尼門、知眾生性陀
X09n0240_p0170b03║羅尼門、知眾生欲陀羅尼門、知眾生想陀羅尼門、普
X09n0240_p0170b04║見十方陀羅尼門、說法陀羅尼門、大悲陀羅尼門、大
X09n0240_p0170b05║慈陀羅尼門、寂靜陀羅尼門、言語道陀羅尼門、方便
X09n0240_p0170b06║非方便陀羅尼門、隨順陀羅尼門、差別陀羅尼門、普
X09n0240_p0170b07║入陀羅尼門、無礙際陀羅尼門、普徧陀羅尼門、佛法
X09n0240_p0170b08║陀羅尼門、菩薩法陀羅尼門、聲聞法陀羅尼門、獨覺
X09n0240_p0170b09║法陀羅尼門、世間法陀羅尼門、世界成陀羅尼門、世
X09n0240_p0170b10║界壞陀羅尼門、世界住陀羅尼門、淨世界陀羅尼門、
X09n0240_p0170b11║垢世界陀羅尼門、於垢世界現淨陀羅尼門、於淨世
X09n0240_p0170b12║界現垢陀羅尼門、純垢世界陀羅尼門、純淨世界陀
X09n0240_p0170b13║羅尼門、平坦世界陀羅尼門、不平坦世界陀羅尼門、
X09n0240_p0170b14║覆世界陀羅尼門、因陀羅網世界陀羅尼門、世界轉
X09n0240_p0170b15║陀羅尼門、知依想住陀羅尼門、細入麤陀羅尼門、麤
X09n0240_p0170b16║入細陀羅尼門、見諸佛陀羅尼門、分別佛身陀羅尼
X09n0240_p0170b17║門、佛光明莊嚴網陀羅尼門、佛圓滿音陀羅尼門、佛
X09n0240_p0170b18║法輪陀羅尼門、成就佛法輪陀羅尼門、差別佛法輪
X09n0240_p0170b19║陀羅尼門、無差別佛法輪陀羅尼門、解釋佛法輪陀
X09n0240_p0170b20║羅尼門、轉佛法輪陀羅尼門、能作佛事陀羅尼門、分
X09n0240_p0170b21║別佛眾會陀羅尼門、入佛眾會海陀羅尼門、普照佛
X09n0240_p0170b22║力陀羅尼門、諸佛三昧陀羅尼門、諸佛三昧自在用
X09n0240_p0170b23║陀羅尼門、諸佛所住陀羅尼門、諸佛所持陀羅尼門、
X09n0240_p0170b24║諸佛變化陀羅尼門、佛知眾生心行陀羅尼門、諸佛
X09n0240_p0170c01║神通變現陀羅尼門、住兜率天宮乃至示現入於涅
X09n0240_p0170c02║槃陀羅尼門、利益無量眾生陀羅尼門、入甚深法陀
X09n0240_p0170c03║羅尼門、入微妙法陀羅尼門、菩提心陀羅尼門、起菩
X09n0240_p0170c04║提心陀羅尼門、助菩提心陀羅尼門、諸願陀羅尼門、
X09n0240_p0170c05║諸行陀羅尼門、神通陀羅尼門、出離陀羅尼門、總持
X09n0240_p0170c06║清淨陀羅尼門、智輪清淨陀羅尼門、智慧清淨陀羅
X09n0240_p0170c07║尼門、菩提無量陀羅尼門、自心清淨陀羅尼門。善男
X09n0240_p0170c08║子！我唯知此般若波羅蜜普莊嚴門。如諸菩薩摩訶
X09n0240_p0170c09║薩，其心廣大，等虗空界；入於法界，福德成滿；住出世
X09n0240_p0170c10║法，遠世間行；智眼無瞖，普觀法界；慧心廣大猶如虗
X09n0240_p0170c11║空，一切境界悉皆明見；獲無礙地大光明藏，善能分
X09n0240_p0170c12║別一切法義；行於世行，不染世法；能益於世，非世所
X09n0240_p0170c13║壞；普作一切世間依止，普知一切眾生心行；隨其所
X09n0240_p0170c14║應而為說法，於一切時常得自在。而我云何能知、能
X09n0240_p0170c15║說彼功德行？善男子！於此南方，有一國土，名為：三眼；
X09n0240_p0170c16║彼有比丘，名曰：善見。汝詣彼問：菩薩云何學菩薩行、
X09n0240_p0170c17║修菩薩道？時，善財童子頂禮其足，繞無數帀，戀慕瞻
X09n0240_p0170c18║仰，辭退而行。
X09n0240_p0170c19║第十、慈行童女寄灌頂住。以從前觀空，得無生心，
X09n0240_p0170c20║最為上首，諸佛法水灌其頂故。善財由上從勝熱
X09n0240_p0170c21║刀山火聚，親證般若實際，已造法身極則，故寄此
X09n0240_p0170c22║位，名為灌頂故。善財思惟觀法界境，決定了知諸
X09n0240_p0170c23║法實際，至無際之際故。依教趣求，漸次南行，至師
X09n0240_p0170c24║子奮迅城，推求慈行童女。初聞此女是師子幢王
X09n0240_p0171a01║女，意表般若能破諸法故，如師子無畏；摧一切見
X09n0240_p0171a02║故，表如幢；得大自在故，表如王；至此將起利他之
X09n0240_p0171a03║行故，如女柔順故。後說自證法門，乃名般若波羅
X09n0240_p0171a04║蜜普莊嚴也。此女居恒以五百童女而說妙法者，
X09n0240_p0171a05║表五度皆從般若所流故。善財聞已，詣王宮門。入
X09n0240_p0171a06║已，見此女於毗盧遮那藏殿，以種種妙好莊嚴而
X09n0240_p0171a07║說法者，表般若乃毗盧法身之體，將以稱法界眾
X09n0240_p0171a08║行莊嚴，以成報身之德。此十住位滿，將起果中之
X09n0240_p0171a09║行，故特用此表之。善財見敬，頂禮諮問，正示法界。
X09n0240_p0171a10║時慈行童女別無所說，但令善財觀我宮殿莊嚴。
X09n0240_p0171a11║周徧觀察，見一一壁柱及諸莊嚴之中，悉見法界
X09n0240_p0171a12║一切如來，從初發心，以至成佛、轉法輪，乃至示入
X09n0240_p0171a13║涅槃，如是始終諸事，悉現於壁柱莊嚴之中，如淨
X09n0240_p0171a14║水中，普暎日月星宿之影像。此慈行童女，特示自
X09n0240_p0171a15║所證法門如此，故云皆是過去善根之力。善財見
X09n0240_p0171a16║已，默契於心，口不能言，故但瞻仰童女而已。時童
X09n0240_p0171a17║女告言：此是般若波羅蜜普莊嚴門，乃是我於三
X09n0240_p0171a18║十六恒河，汝佛所求得者。三十六恒河沙者，表般
X09n0240_p0171a19║若通融六度，一一度中，皆具六度，六六三十六中，
X09n0240_p0171a20║成恒沙性德，以莊嚴法界故，故以此為法門之名。
X09n0240_p0171a21║善財乃問此法門境界云何，然雖問境界，意在造
X09n0240_p0171a22║脩，故童女答言：我入此法門，隨順趣向，思惟觀察，
X09n0240_p0171a23║憶持分別時，即得普門陀羅尼，由是百萬阿僧祇
X09n0240_p0171a24║陀羅尼，皆悉現前。以般若乃總總持之門，故證般
X09n0240_p0171b01║若，則無法不具，故曰總持，即所謂一法界大總相
X09n0240_p0171b02║法門體也。故下列一百一十八種陀羅尼門，但略
X09n0240_p0171b03║舉耳。時慈行童女告善財言：我唯知此般若波羅
X09n0240_p0171b04║蜜普莊嚴一法門而已，若諸菩薩，其心廣大，等虗
X09n0240_p0171b05║空界，入於法界等，種種法門，非我所知。此謙己推
X09n0240_p0171b06║勝，乃指示後友云：於此南方，有三眼國，有善見比
X09n0240_p0171b07║丘，汝往彼問，當為汝說。善財頂禮，辭退而去。
X09n0240_p0171b08║爾時，善財童子思惟菩薩所住行甚深，思惟菩薩所
X09n0240_p0171b09║證法甚深，思惟菩薩所入處甚深，思惟眾生微細智
X09n0240_p0171b10║甚深，思惟世間依想住甚深，思惟眾生所作行甚深，
X09n0240_p0171b11║思惟眾生心流注甚深，思惟眾生如光影甚深，思惟
X09n0240_p0171b12║眾生名號甚深，思惟眾生言說甚深，思惟莊嚴法界
X09n0240_p0171b13║甚深，思惟種植業行甚深，思惟業莊飾世間甚深。漸
X09n0240_p0171b14║次遊行，至三眼國，於城邑、聚落、村鄰、市肆、川原、山谷
X09n0240_p0171b15║一切諸處，周徧求覓善見比丘。見在林中經行往返，
X09n0240_p0171b16║壯年美貌，端正可喜，其髮紺青，右旋不亂，頂有肉髻，
X09n0240_p0171b17║皮膚金色，頸文三道，額廣平正，眼目脩廣如青蓮華，
X09n0240_p0171b18║脣口丹潔如頻婆果，胷標卍字，七處平滿，其臂纖長，
X09n0240_p0171b19║其指網縵，手足掌中有金剛輪，其身殊妙如淨居天，
X09n0240_p0171b20║上下端直如尼拘陀樹，諸相隨好悉皆圓滿，如雪山
X09n0240_p0171b21║王種種嚴飾，目視不瞬，圓光一尋，智慧廣博猶如大
X09n0240_p0171b22║海，於諸境界心無所動，若沈、若舉、若智、非智，動轉戲
X09n0240_p0171b23║論一切皆息，得佛所行平等境界，大悲教化一切眾
X09n0240_p0171b24║生，心無暫捨。為欲利樂一切眾生，為欲開示如來法
X09n0240_p0171c01║眼，為踐如來所行之道，不遲不速，審諦經行。無量天、
X09n0240_p0171c02║龍、夜叉、乾闥婆、阿脩羅、迦樓羅、緊那羅、摩睺羅伽、釋、
X09n0240_p0171c03║梵、護世、人與非人前後圍繞，主方之神隨方迴轉引
X09n0240_p0171c04║導其前，足行諸神持寶蓮華以承其足，無盡光神舒
X09n0240_p0171c05║光破闇，閻浮幢林神雨眾雜華，不動藏地神現諸寶
X09n0240_p0171c06║藏，普光明虗空神莊嚴虗空，成就德海神雨摩尼寶，
X09n0240_p0171c07║無垢藏須彌山神頭頂禮敬、曲躬合掌，無礙力風神
X09n0240_p0171c08║雨妙香華，春和主夜神莊嚴其身、舉體投地，常覺主
X09n0240_p0171c09║晝神執普照諸方摩尼幢、住在虗空放大光明。時，善
X09n0240_p0171c10║財童子詣比丘所，頂禮其足，曲躬合掌，白言：聖者！我
X09n0240_p0171c11║已先發阿耨多羅三藐三菩提心，求菩薩行。我聞聖
X09n0240_p0171c12║者善能開示諸菩薩道，願為我說：菩薩云何學菩薩
X09n0240_p0171c13║行？云何修菩薩道？善見答言：善男子！我年既少，出家
X09n0240_p0171c14║又近。我此生中，於三十八恒河沙佛所淨脩梵行，或
X09n0240_p0171c15║有佛所一日一夜淨脩梵行，或有佛所七日七夜淨
X09n0240_p0171c16║脩梵行，或有佛所半月、一月、一歲、百歲、萬歲、億歲、那
X09n0240_p0171c17║由他歲乃至不可說不可說歲、或一少劫、或半大劫、
X09n0240_p0171c18║或一大劫、或百大劫乃至不可說不可說大劫，聽聞
X09n0240_p0171c19║妙法，受行其教，莊嚴諸願，入所證處，淨脩諸行，滿足
X09n0240_p0171c20║六種波羅蜜海。亦見彼佛成道說法，各各差別，無有
X09n0240_p0171c21║雜亂，住持遺教，乃至滅盡。亦知彼佛本所興願，以三
X09n0240_p0171c22║昧願力，嚴淨一切諸佛國土；以入一切行三昧力，淨
X09n0240_p0171c23║脩一切諸菩薩行；以普賢乘出離力，清淨一切佛波
X09n0240_p0171c24║羅蜜。又，善男子！我經行時，一念中，一切十方皆悉現
X09n0240_p0172a01║前，智慧清淨故；一念中，一切世界皆悉現前，經過不
X09n0240_p0172a02║可說不可說世界故；一念中，不可說不可說佛剎皆
X09n0240_p0172a03║悉嚴淨，成就大願力故；一念中，不可說不可說眾生
X09n0240_p0172a04║差別行皆悉現前，滿足十力智故；一念中，不可說不
X09n0240_p0172a05║可說諸佛清淨身皆悉現前，成就普賢行願力故；一
X09n0240_p0172a06║念中，恭敬供養不可說不可說佛剎微塵數如來，成
X09n0240_p0172a07║就柔輭心供養如來願力故；一念中，領受不可說不
X09n0240_p0172a08║可說如來法，得證阿僧祇差別法住持法輪陀羅尼
X09n0240_p0172a09║力故；一念中，不可說不可說菩薩行海皆悉現前，得
X09n0240_p0172a10║能淨一切行如因陀羅網願力故；一念中，不可說不
X09n0240_p0172a11║可說諸三昧海皆悉現前，得於一三昧門入一切三
X09n0240_p0172a12║昧門皆令清淨願力故；一念中，不可說不可說諸根
X09n0240_p0172a13║海皆悉現前，得了知諸根際於一根中見一切根願
X09n0240_p0172a14║力故；一念中，不可說不可說佛剎微塵數時皆悉現
X09n0240_p0172a15║前，得於一切時轉法輪眾生界盡法輪無盡願力故；
X09n0240_p0172a16║一念中，不可說不可說一切三世海皆悉現前，得了
X09n0240_p0172a17║知一切世界中一切三世分位智光明願力故。善男
X09n0240_p0172a18║子！我唯知此菩薩隨順燈解脫門。如諸菩薩摩訶薩
X09n0240_p0172a19║如金剛燈，於如來家真正受生，具足成就不死命根，
X09n0240_p0172a20║常然智燈無有盡滅；其身堅固不可沮壞，現於如幻
X09n0240_p0172a21║色相之身，如緣起法無量差別，隨眾生心各各示現，
X09n0240_p0172a22║形貌色相世無倫匹，毒刃、火灾所不能害，如金剛山
X09n0240_p0172a23║無能壞者，降伏一切諸魔外道；其身妙好如真金山，
X09n0240_p0172a24║於天、人中最為殊特，名稱廣大靡不聞知，觀諸世間
X09n0240_p0172b01║咸對目前，演深法藏如海無盡，放大光明普照十方，
X09n0240_p0172b02║若有見者，必破一切障礙大山，必拔一切不善根本，
X09n0240_p0172b03║必令種植廣大善根；如是之人，難可得見，難可出世。
X09n0240_p0172b04║而我云何能知、能說彼功德行？善男子！於此南方，有
X09n0240_p0172b05║一國土，名曰：名：聞；於河渚中，有一童子，名：自在主。汝
X09n0240_p0172b06║詣彼問：菩薩云何學菩薩行、修菩薩道？時，善財童子
X09n0240_p0172b07║為欲究竟菩薩勇猛清淨之行，欲得菩薩大力光明，
X09n0240_p0172b08║欲脩菩薩無勝無盡諸功德行，欲滿菩薩堅固大願，
X09n0240_p0172b09║欲成菩薩廣大深心，欲持菩薩無量勝行，於菩薩法
X09n0240_p0172b10║心無厭足，願入一切菩薩功德，欲常攝御一切眾生，
X09n0240_p0172b11║欲超生死稠林曠野，於善知識常樂見聞，承事供養
X09n0240_p0172b12║無有厭倦；頂禮其足，繞無量帀，殷勤瞻仰，辭退而去。
X09n0240_p0172b13║大文第三、善見比丘已下，有十善友，寄十行位，位
X09n0240_p0172b14║各一人。初、善見比丘寄歡喜行，此約檀度疏釋。施
X09n0240_p0172b15║隨自、他，故名歡喜。然四十位，每十位行，皆修十度。
X09n0240_p0172b16║然前十住位中以入理為勝，故度相雖含，而經文
X09n0240_p0172b17║義未甚顯。今此十行，疏皆按次而釋，以初知識自
X09n0240_p0172b18║敘證入法門，滿足六波羅蜜故。然離各位，單屬一
X09n0240_p0172b19║度，其實圓融一度，具一切度，皆以般若為首故。善
X09n0240_p0172b20║財南行之時，思惟般若有十三種甚深，以此般若
X09n0240_p0172b21║為行本故。善財依教趣求，漸次南行，至三眼國，見
X09n0240_p0172b22║善見比丘在林中經行。善財觀此比丘正報，端正
X09n0240_p0172b23║可喜，廣讚相貌，如佛圓光一尋。又觀其內心智慧
X09n0240_p0172b24║廣博，猶如大海，心安神定，沉、浮兩捨，即此比丘外
X09n0240_p0172c01║相之福，內心之慧。又有無量八部諸神圍繞，皆足
X09n0240_p0172c02║驗其往因，從脩六度中來。時善財修敬，致問：云何
X09n0240_p0172c03║修菩薩道？善見答言：我初出家，於此生中，於三十
X09n0240_p0172c04║八恒河沙佛所，淨修梵行，此已具戒度。又云：或於
X09n0240_p0172c05║佛一日一夜修，或七日一月一歲，乃至百千萬歲
X09n0240_p0172c06║修，乃至小劫大劫，至不可說不可說大劫修。此在
X09n0240_p0172c07║現生，而言至不可說劫者，正劫念同時，延促無礙，
X09n0240_p0172c08║而長劫不倦，此精進度。又聞法受行入證，此智度。
X09n0240_p0172c09║并前止觀雙運為禪度，故云滿足六波羅蜜。故後
X09n0240_p0172c10║云：我經行時，一念中，一切十方，皆悉現前，智慧清
X09n0240_p0172c11║淨，有十七行。經皆言修般若行之業用，此已極為
X09n0240_p0172c12║善財發揚般若法門之妙。以是十行之首，故詳盡
X09n0240_p0172c13║如此。即此一行，具足一切行矣。故善見比丘，既陳
X09n0240_p0172c14║所證，唯此隨順燈解脫門而已。復謙己不能者，略
X09n0240_p0172c15║舉十二事。推後勝友乃曰：於此南方，有一國土，名
X09n0240_p0172c16║曰名聞，於河渚中，有一童子，名自在主，汝受往問。
X09n0240_p0172c17║時善財童子，為欲究竟菩薩清淨之行，故發十二
X09n0240_p0172c18║種願樂之心，辭退而去。
X09n0240_p0172c19║爾時，善財童子受善見比丘教已，憶念誦持，思惟修
X09n0240_p0172c20║習，明了決定，於彼法門而得悟入。天、龍、夜叉、乾闥婆
X09n0240_p0172c21║眾，前後圍繞，向名聞國，周徧求覓自在主童子。時，有
X09n0240_p0172c22║天、龍、乾闥婆等，於虗空中告善財言：善男子！今此童
X09n0240_p0172c23║子在河渚上。爾時，善財即詣其所，見此童子，十千童
X09n0240_p0172c24║子所共圍繞，聚沙為戲。善財見已，頂禮其足，繞無量
X09n0240_p0173a01║帀，合掌恭敬，却住一面，白言：聖者！我已先發阿耨多
X09n0240_p0173a02║羅三藐三菩提心，而未知菩薩云何學菩薩行？云何
X09n0240_p0173a03║修菩薩道？願為解說。自在主言：善男子！我昔曾於文
X09n0240_p0173a04║殊師利童子所，修學書、數、算、印等法，即得悟入一切
X09n0240_p0173a05║工巧神通智法門。善男子！我因此法門故，得知世間
X09n0240_p0173a06║書、數、算、印、界、處等法；亦能療治風癎、消瘦、鬼魅所著，
X09n0240_p0173a07║如是所有一切諸病；亦能造立城邑、聚落、園林、臺觀、
X09n0240_p0173a08║宮殿、屋宅種種諸處；亦善調鍊種種僊藥；亦善營理
X09n0240_p0173a09║田、農、商、賈一切諸業，取捨進退咸得其所；又善別知
X09n0240_p0173a10║眾生身相，作善作惡，當生善趣，當生惡趣，此人應得
X09n0240_p0173a11║聲聞乘道，此人應得緣覺乘道，此人應入一切智地，
X09n0240_p0173a12║如是等事皆悉能知；亦令眾生學習此法，增長決定，
X09n0240_p0173a13║究竟清淨。善男子！我亦能知菩薩算法，所謂：一百洛
X09n0240_p0173a14║叉為一俱胝，俱胝俱胝為一阿庾多，阿庾多阿庾多
X09n0240_p0173a15║為一那由他，那由他那由他為一頻婆羅，頻婆羅頻
X09n0240_p0173a16║婆羅為一矜羯羅，廣說乃至優鉢羅優鉢羅為一波
X09n0240_p0173a17║頭摩，波頭摩波頭摩為一僧祇，僧祇僧祇為一趣，趣
X09n0240_p0173a18║趣為一喻，喻喻為一無數，無數無數為一無數轉，無
X09n0240_p0173a19║數轉無數轉為一無量，無量無量為一無量轉，無量
X09n0240_p0173a20║轉無量轉為一無邊，無邊無邊為一無邊轉，無邊轉
X09n0240_p0173a21║無邊轉為一無等，無等無等為一無等轉，無等轉無
X09n0240_p0173a22║等轉為一不可數，不可數不可數為一不可數轉，不
X09n0240_p0173a23║可數轉不可數轉為一不可稱，不可稱不可稱為一
X09n0240_p0173a24║不可稱轉，不可稱轉不可稱轉為一不可思，不可思
X09n0240_p0173b01║不可思為一不可思轉，不可思轉不可思轉為一不
X09n0240_p0173b02║可量，不可量不可量為一不可量轉，不可量轉不可
X09n0240_p0173b03║量轉為一不可說，不可說不可說為一不可說轉，不
X09n0240_p0173b04║可說轉不可說轉為一不可說不可說，此又不可說
X09n0240_p0173b05║不可說為一不可說不可說轉。善男子！我以此菩薩
X09n0240_p0173b06║算法，算無量由旬廣大沙聚，悉知其內顆粒多少；亦
X09n0240_p0173b07║能算知東方所有一切世界種種差別次第安住，南、
X09n0240_p0173b08║西、北方，四維、上、下，亦復如是；亦能算知十方所有一
X09n0240_p0173b09║切世界廣狹、大小及以名字，其中所有一切劫名、一
X09n0240_p0173b10║切佛名、一切法名、一切眾生名、一切業名、一切菩薩
X09n0240_p0173b11║名、一切諦名，皆悉了知。善男子！我唯知此一切工巧
X09n0240_p0173b12║大神通智光明法門。如諸菩薩摩訶薩，能知一切諸
X09n0240_p0173b13║眾生數，能知一切諸法品類數，能知一切諸法差別
X09n0240_p0173b14║數，能知一切三世數，能知一切眾生名數，能知一切
X09n0240_p0173b15║諸法名數，能知一切諸如來數，能知一切諸佛名數，
X09n0240_p0173b16║能知一切諸菩薩數，能知一切菩薩名數；而我何能
X09n0240_p0173b17║說其功德，示其所行，顯其境界，讚其勝力，辯其樂欲，
X09n0240_p0173b18║宣其助道，彰其大願，歎其妙行，闡其諸度，演其清淨，
X09n0240_p0173b19║發其殊勝智慧光明？善男子！於此南方，有一大城，名
X09n0240_p0173b20║曰：海住；有優婆夷，名為：具足。汝詣彼問：菩薩云何學
X09n0240_p0173b21║菩薩行、修菩薩道？時，善財童子聞是語已，舉身毛豎，
X09n0240_p0173b22║歡喜踊躍，獲得希有信樂寶心，成就廣大利眾生心，
X09n0240_p0173b23║悉能明見一切諸佛出興次第，悉能通達甚深智慧
X09n0240_p0173b24║清淨法輪，於一切趣皆隨現身，了知三世平等境界，
X09n0240_p0173c01║出生無盡功德大海，放大智慧自在光明，開三有城
X09n0240_p0173c02║所有關鑰，頂禮其足，繞無量帀，殷勤瞻仰，辭退而去。
X09n0240_p0173c03║此下第二、自在主，寄饒益行。此約戒度。疏云：三聚
X09n0240_p0173c04║淨戒能益自、他，故名饒益。初、依教趣求國。曰名聞
X09n0240_p0173c05║者，能持淨戒，現世果故。河渚上者，若持淨戒，生死
X09n0240_p0173c06║愛河不漂溺故。童子自在主者，三業無非，六根離
X09n0240_p0173c07║過，故得自在，則戒為主矣。故善財聞前法門，思惟
X09n0240_p0173c08║修習，而得悟入，故往參童子。空中神告：此童子者，
X09n0240_p0173c09║在河渚上。時善財往詣，見此童子與十千童子聚
X09n0240_p0173c10║沙為戲。見聚沙者，恒沙功德，由戒積集故。善財諮
X09n0240_p0173c11║問修菩薩道自在，答言：我昔於文殊師利童子所
X09n0240_p0173c12║修學書、數、算、印等法，即得悟入一切工巧神通智
X09n0240_p0173c13║法門。然此戒而言學書、數、算、印等者，疏釋智能護
X09n0240_p0173c14║戒，故從文殊；能記止作，故云學書。表撿三業、四重、
X09n0240_p0173c15║十重、三千威儀、八萬細行，故學數。算者，籌量一一
X09n0240_p0173c16║因能感果。印者，持犯善、惡，感果決定故。意雖兼五
X09n0240_p0173c17║明，皆約戒釋。故後童子自陳所證法門，由此算數
X09n0240_p0173c18║一明而兼五明，故舉醫方等事決定究竟清淨，及
X09n0240_p0173c19║廣陳能算、所算之數目，有二十一行經。然但舉數
X09n0240_p0173c20║者，意在了知一切劫中一切佛及佛、法、眾生及業
X09n0240_p0173c21║與菩薩行諦，皆悉了知，皆依微細戒品所建立也。
X09n0240_p0173c22║故自童子舉此數已，即言：我唯知此一切工巧大
X09n0240_p0173c23║神通智光明法門而已。其如知一切眾生諸菩薩
X09n0240_p0173c24║品數，則非我所知。故謙己推勝，指往海住城具足
X09n0240_p0174a01║優婆夷。汝可往問。時善財聞已，歡喜踊躍，發希有
X09n0240_p0174a02║信樂等心，殷勤瞻仰，辭退而去。
X09n0240_p0174a03║爾時，善財童子觀察思惟善知識教，猶如巨海，受大
X09n0240_p0174a04║雲雨，無有厭足，作是念言：善知識教，猶如春日，生長
X09n0240_p0174a05║一切善法根苗；善知識教，猶如滿月，凡所照及，皆使
X09n0240_p0174a06║清涼；善知識教，如夏雪山，能除一切諸獸熱渴；善知
X09n0240_p0174a07║識教，如芳池日，能開一切善心蓮華；善知識教，如大
X09n0240_p0174a08║寶洲，種種法寶充滿其心；善知識教，如閻浮樹，積集
X09n0240_p0174a09║一切福智華果；善知識教，如大龍王，於虗空中遊戲
X09n0240_p0174a10║自在；善知識教，如須彌山，無量善法，三十三天於中
X09n0240_p0174a11║止住；善知識教，猶如帝釋，眾會圍繞，無能暎蔽，能伏
X09n0240_p0174a12║異道脩羅軍眾。如是思惟，漸次遊行，至海住城，處處
X09n0240_p0174a13║尋覓此優婆夷。時，彼眾人咸告之言：善男子！此優婆
X09n0240_p0174a14║夷在此城中所住宅內。善財聞已，即詣其門，合掌而
X09n0240_p0174a15║立。其宅廣博，種種莊嚴，眾寶垣牆周帀圍繞，四面皆
X09n0240_p0174a16║有寶莊嚴門。善財入已，見優婆夷處於寶座，盛年好
X09n0240_p0174a17║色，端正可喜，素服垂髮，身無瓔珞，其身色相威德光
X09n0240_p0174a18║明，除佛菩薩餘無能及。於其宅內敷十億座，超出人
X09n0240_p0174a19║天一切所有，皆是菩薩業力成就。宅中無有衣服、飲
X09n0240_p0174a20║食及餘一切資生之物，但於其前置一小器。復有一
X09n0240_p0174a21║萬童女圍繞，威儀色相如天婇女，妙寶嚴具莊飾其
X09n0240_p0174a22║身，言音美妙，聞者喜悅；常在左右，親近瞻仰，思惟觀
X09n0240_p0174a23║察，曲躬低首，應其教命。彼諸童女，身出妙香，普熏一
X09n0240_p0174a24║切；若有眾生遇斯香者，皆不退轉，無怒害心、無怨結
X09n0240_p0174b01║心、無慳嫉心、無諂誑心、無險曲心、無憎愛心、無瞋恚
X09n0240_p0174b02║心、無下劣心、無高慢心、生平等心、起大慈心、發利益
X09n0240_p0174b03║心、住律儀心、離貪求心。聞其音者，歡喜踊躍；見其身
X09n0240_p0174b04║者，悉離貪染。爾時，善財既見具足優婆夷已，頂禮其
X09n0240_p0174b05║足，恭敬圍繞，合掌而立，白言：聖者！我已先發阿耨多
X09n0240_p0174b06║羅三藐三菩提心，而未知菩薩云何學菩薩行？云何
X09n0240_p0174b07║脩菩薩道？我聞聖者善能誘誨，願為我說！彼即告言：
X09n0240_p0174b08║善男子！我得菩薩無盡福德藏解脫門，能於如是一
X09n0240_p0174b09║小器中，隨諸眾生種種欲樂，出生種種美味飲食，悉
X09n0240_p0174b10║令充滿。假使百眾生、千眾生、百千眾生、億眾生、百億
X09n0240_p0174b11║眾生、千億眾生、百千億那由他眾生，乃至不可說不
X09n0240_p0174b12║可說眾生；假使閻浮提微塵數眾生、一四天下微塵
X09n0240_p0174b13║數眾生，小千世界、中千世界、大千世界，乃至不可說
X09n0240_p0174b14║不可說佛剎微塵數眾生；假使十方世界一切眾生，
X09n0240_p0174b15║隨其欲樂，悉令充滿，而其飲食，無有窮盡，亦不減少。
X09n0240_p0174b16║如是飲食，如是種種上味、種種牀座、種種衣服、種種
X09n0240_p0174b17║臥具、種種車乘、種種華、種種鬘、種種香、種種塗香、種
X09n0240_p0174b18║種燒香、種種末香、種種珍寶、種種瓔珞、種種幢、種種
X09n0240_p0174b19║旛、種種蓋、種種上妙資生之具，隨意所樂，悉令充足。
X09n0240_p0174b20║又，善男子！假使東方一世界中，聲聞、獨覺食我食已，
X09n0240_p0174b21║皆證聲聞、辟支佛果，住最後身；如一世界中，如是百
X09n0240_p0174b22║世界、千世界、百千世界、億世界、百億世界、千億世界、
X09n0240_p0174b23║百千億世界、百千億那由他世界、閻浮提微塵數世
X09n0240_p0174b24║界、一四天下微塵數世界、小千國土微塵數世界、中
X09n0240_p0174c01║千國土微塵數世界、三千大千國土微塵數世界，乃
X09n0240_p0174c02║至不可說不可說佛剎微塵數世界中，所有一切聲
X09n0240_p0174c03║聞、獨覺食我食已，皆證聲聞、辟支佛果，住最後身；如
X09n0240_p0174c04║於東方，南、西、北方，四維、上、下，亦復如是。又，善男子！東
X09n0240_p0174c05║方一世界，乃至不可說不可說佛剎微塵數世界中，
X09n0240_p0174c06║所有一生所繫菩薩食我食已，皆菩提樹下坐於道
X09n0240_p0174c07║場，降伏魔軍，成阿耨多羅三藐三菩提；如東方，南、西、
X09n0240_p0174c08║北方，四維、上、下，亦復如是。善男子！汝見我此十千童
X09n0240_p0174c09║女眷屬已不？答言：已見。優婆夷言：善男子！此十千童
X09n0240_p0174c10║女而為上首，如是眷屬百萬阿僧祇，皆悉與我同行、
X09n0240_p0174c11║同願、同善根、同出離道、同清淨解、同清淨念、同清淨
X09n0240_p0174c12║趣、同無量覺、同得諸根、同廣大心、同所行境、同理、同
X09n0240_p0174c13║義、同明了法、同淨色相、同無量力、同最精進、同正法
X09n0240_p0174c14║音、同隨類音、同清淨第一音、同讚無量清淨功德，同
X09n0240_p0174c15║清淨業，同清淨報，同大慈周普救護一切，同大悲周
X09n0240_p0174c16║普成熟眾生，同清淨身業隨緣集起令見者欣悅，同
X09n0240_p0174c17║清淨口業隨世語言宣布法化，同往詣一切諸佛眾
X09n0240_p0174c18║會道場，同往詣一切佛剎供養諸佛，同能現見一切
X09n0240_p0174c19║法門，同住菩薩清淨行地。善男子！是十千童女能於
X09n0240_p0174c20║此器取上飲食，一剎那頃徧至十方，供養一切後身
X09n0240_p0174c21║菩薩、聲聞、獨覺，乃至徧及諸餓鬼趣，皆令充足。善男
X09n0240_p0174c22║子！此十千女以我此器，能於天中充足天食，乃至人
X09n0240_p0174c23║中充足人食。善男子！且待須臾，汝當自見。說是語時，
X09n0240_p0174c24║善財則見無量眾生從四門入，皆優婆夷本願所請。
X09n0240_p0175a01║既來集已，敷座令坐，隨其所須，給施飲食，悉使充足，
X09n0240_p0175a02║告善財言：善男子！我唯知此無盡福德藏解脫門，如
X09n0240_p0175a03║諸菩薩摩訶薩一切功德，猶如大海甚深無盡，猶如
X09n0240_p0175a04║虗空廣大無際，如如意珠滿眾生願，如大聚落所求
X09n0240_p0175a05║皆得，如須彌山普集眾寶，猶如奧藏常貯法財，猶如
X09n0240_p0175a06║明燈破諸黑闇，猶如高蓋普蔭羣生；而我云何能知
X09n0240_p0175a07║能說彼功德行？善男子！南方有城，名曰：大興；彼有居
X09n0240_p0175a08║士，名曰：明智。汝詣彼問：菩薩云何學菩薩行、修菩薩
X09n0240_p0175a09║道？時，善財童子頂禮其足，繞無量帀，瞻仰無厭，辭退
X09n0240_p0175a10║而去。
X09n0240_p0175a11║此下第三、具足優婆夷，寄無違逆行。此約忍度，忍
X09n0240_p0175a12║順物理，名無違逆。城名海住者，近海而住故，安住
X09n0240_p0175a13║於忍，如海包含故。友名具足者，一器之中無不具
X09n0240_p0175a14║故，忍氣徧容一切德故，忍辱柔和，故寄女人。善財
X09n0240_p0175a15║既聞前友之教，思惟觀察善知識教有多利益，故
X09n0240_p0175a16║稱十種大益。漸次南行，至海住城，尋覓此優婆夷。
X09n0240_p0175a17║眾人告言：此優婆夷在此城中所住宅內。善財聞
X09n0240_p0175a18║已，即往詣其門，見其宅廣博，眾寶莊嚴。善財入已，
X09n0240_p0175a19║見優婆夷盛年好色，威德光明，除佛、菩薩無能及
X09n0240_p0175a20║者。見其宅內敷有十億座，如有待者，其餘一切空
X09n0240_p0175a21║無所有，但於其前置一小器，復有一萬童女圍繞。
X09n0240_p0175a22║善財作禮致敬，諮問修菩薩道。彼即告言：我得菩
X09n0240_p0175a23║薩無盡福德藏解脫門，能於此一小器中出生種
X09n0240_p0175a24║種美味飲食，悉令充滿。假使百千萬億眾生至三
X09n0240_p0175b01║千大千世界，乃至不可說佛剎微塵數一切眾生，
X09n0240_p0175b02║隨其所欲，悉皆充滿，亦不減少。如飲食，如是種種
X09n0240_p0175b03║衣服、臥具、上妙莊嚴資生之具，隨意所樂，悉令充
X09n0240_p0175b04║足。此正示法界無盡藏，皆依一忍行所出生也。然
X09n0240_p0175b05║忍之為行最下，故表一小器；包含無外，故隨出無
X09n0240_p0175b06║盡。謂不但滿眾生欲樂，即十方微塵數世界中，若
X09n0240_p0175b07║聲聞、緣覺、菩薩，乃至一生所繫菩薩，食我器中之
X09n0240_p0175b08║食，皆坐道場，成無上菩提之果，極盡忍行之大用
X09n0240_p0175b09║也。優婆夷又言：善男子！我以器中之食，不但外益
X09n0240_p0175b10║十方，即我宅中同行十千童女而為上首，乃至百
X09n0240_p0175b11║萬阿僧祇眷屬，食此飲食，則一剎那頃，遍至十方，
X09n0240_p0175b12║作大佛事，乃至地獄、餓鬼，皆令充足。善男子！且待
X09n0240_p0175b13║須臾，當自見之。善財則見無量眾生，從四門入，隨
X09n0240_p0175b14║其所須，悉使充足。作是事已，優婆夷告善財言：我
X09n0240_p0175b15║唯知此無盡福藏解脫門而已，若諸菩薩功德大
X09n0240_p0175b16║海，甚深無盡，種種勝行，非我所知。乃謙己推勝，指
X09n0240_p0175b17║示後友云：南方有城，名：大興，有居士，名：明智，汝可
X09n0240_p0175b18║往問。善財頂禮，辭退而去。
X09n0240_p0175b19║爾時，善財童子得無盡莊嚴福德藏解脫光明已，思
X09n0240_p0175b20║惟彼福德大海，觀察彼福德虗空，趣彼福德聚，登彼
X09n0240_p0175b21║福德山，攝彼福德藏，入彼福德淵，遊彼福德池，淨彼
X09n0240_p0175b22║福德輪，見彼福德藏，入彼福德門，行彼福德道，修彼
X09n0240_p0175b23║福德種。漸次而行，至大興城，周徧推求明智居士，於
X09n0240_p0175b24║善知識心生渴仰，以善知識熏習其心，於善知識志
X09n0240_p0175c01║欲堅固，方便求見諸善知識心不退轉，願得承事諸
X09n0240_p0175c02║善知識心無懈倦，知由依止善知識故能滿眾善，知
X09n0240_p0175c03║由依止善知識故能生眾福，知由依止善知識故能
X09n0240_p0175c04║長眾行，知由依止善知識故不由他教自能承事一
X09n0240_p0175c05║切善友。如是思惟時，長其善根，淨其深心，增其根性，
X09n0240_p0175c06║益其德本，加其大願，廣其大悲，近一切智，具普賢道，
X09n0240_p0175c07║照明一切諸佛正法，增長如來十力光明。爾時，善財
X09n0240_p0175c08║見彼居士在其城內市四衢道七寶臺上，處無數寶
X09n0240_p0175c09║莊嚴之座。其座妙好，清淨摩尼以為其身，金剛帝青
X09n0240_p0175c10║以為其足，寶繩交絡，五百妙寶而為校飾；敷天寶衣，
X09n0240_p0175c11║建天幢旛，張大寶網，施大寶帳；閻浮檀金以為其蓋，
X09n0240_p0175c12║毗瑠璃寶以為其竿，令人執持以覆其上；鵞王羽翮
X09n0240_p0175c13║清淨嚴潔以為其扇，熏眾妙香，雨眾天華；左右常奏
X09n0240_p0175c14║五百樂音，其音美妙過於天樂，眾生聞者無不悅豫；
X09n0240_p0175c15║十千眷屬前後圍繞，色相端嚴，人所喜見；天莊嚴具
X09n0240_p0175c16║以為嚴飾，於天、人中最勝無比，悉已成就菩薩志欲，
X09n0240_p0175c17║皆與居士同昔善根，侍立瞻對，承其教命。爾時，善財
X09n0240_p0175c18║頂禮其足，繞無量帀，合掌而立，白言：聖者！我為利益
X09n0240_p0175c19║一切眾生故，為令一切眾生出諸苦難故，為令一切
X09n0240_p0175c20║眾生究竟安樂故，為令一切眾生出生死海故，為令
X09n0240_p0175c21║一切眾生住法寶洲故，為令一切眾生枯竭愛河故，
X09n0240_p0175c22║為令一切眾生起大慈悲故，為令一切眾生捨離欲
X09n0240_p0175c23║愛故，為令一切眾生渴仰佛智故，為令一切眾生出
X09n0240_p0175c24║生死曠野故，為令一切眾生樂諸佛功德故，為令一
X09n0240_p0176a01║切眾生出三界城故，為令一切眾生入一切智城故，
X09n0240_p0176a02║發阿耨多羅三藐三菩提心；而未知菩薩云何學菩
X09n0240_p0176a03║薩行，云何修菩薩道，能為一切眾生作依止處？居士
X09n0240_p0176a04║告言：善哉！善哉！善男子！汝乃能發阿耨多羅三藐三
X09n0240_p0176a05║菩提心。善男子！發阿耨多羅三藐三菩提心，是人難
X09n0240_p0176a06║得；若能發心，是人則能求菩薩行，值遇善知識恒無
X09n0240_p0176a07║厭足，親近善知識恒無勞倦，供養善知識恒不疲懈，
X09n0240_p0176a08║給侍善知識不生憂慼，求覓善知識終不退轉，愛念
X09n0240_p0176a09║善知識終不放捨，承事善知識無暫休息，瞻仰善知
X09n0240_p0176a10║識無時憩止，行善知識教未曾怠惰，稟善知識心無
X09n0240_p0176a11║有誤失。善男子！汝見我此眾會人不？善財答言：唯然，
X09n0240_p0176a12║已見。居士言：善男子！我已令其發阿耨多羅三藐三
X09n0240_p0176a13║菩提心，生如來家，增長白法，安住無量諸波羅蜜，學
X09n0240_p0176a14║佛十力，離世間種，住如來種，棄生死輪，轉正法輪，滅
X09n0240_p0176a15║三惡趣，住正法趣，如諸菩薩悉能救護一切眾生。善
X09n0240_p0176a16║男子！我得隨意出生福德藏解脫門，凡有所須悉滿
X09n0240_p0176a17║其願。所謂：衣服、瓔珞、象馬、車乘、華香、幢蓋、飲食、湯藥、
X09n0240_p0176a18║房舍、屋宅、牀座、燈炬、奴婢、牛羊及諸侍使，如是一切
X09n0240_p0176a19║資生之物，諸有所須悉令充滿，乃至為說真實妙法。
X09n0240_p0176a20║善男子！且待須臾，汝當自見。說是語時，無量眾生從
X09n0240_p0176a21║種種方所、種種世界、種種國土、種種城邑，形類各別，
X09n0240_p0176a22║愛欲不同，皆以菩薩往昔願力，其數無邊，俱來集會，
X09n0240_p0176a23║各隨所欲而有求請。爾時，居士如眾普集，須臾繫念，
X09n0240_p0176a24║仰視虗空，如其所須悉從空下，一切眾會普皆滿足，
X09n0240_p0176b01║然後復為說種種法。所謂：為得美食而充足者，與說
X09n0240_p0176b02║種種集福德行、離貧窮行、知諸法行、成就法喜禪悅
X09n0240_p0176b03║食行、修習具足諸相好行、增長成就難屈伏行、善能
X09n0240_p0176b04║了達無上食行、成就無盡大威德力降魔冤行；為得
X09n0240_p0176b05║好飲而充足者，與其說法，令於生死捨離愛著，入佛
X09n0240_p0176b06║法味；為得種種諸上味者，與其說法，皆令獲得諸佛
X09n0240_p0176b07║如來上味之相；為得車乘而充足者，與其宣說種種
X09n0240_p0176b08║法門，皆令得載摩訶衍乘；為得衣服而充足者，與其
X09n0240_p0176b09║說法，令得清淨慚愧之衣，乃至如來清淨妙色。如是
X09n0240_p0176b10║一切，靡不周贍，然後悉為如應說法；既聞法已，還歸
X09n0240_p0176b11║本處。爾時，居士為善財童子示現菩薩不可思議解
X09n0240_p0176b12║脫境界已，告言：善男子！我唯知此隨意出生福德藏
X09n0240_p0176b13║解脫門。如諸菩薩摩訶薩成就寶手，徧覆一切十方
X09n0240_p0176b14║國土，以自在力普雨一切資生之具，所謂：雨種種色
X09n0240_p0176b15║寶、種種色瓔珞、種種色寶冠、種種色衣服、種種色音
X09n0240_p0176b16║樂、種種色華、種種色香、種種色末香、種種色燒香、種
X09n0240_p0176b17║種色寶蓋、種種色幢旛，徧滿一切眾生住處，及諸如
X09n0240_p0176b18║來眾會道場，或以成熟一切眾生，或以供養一切諸
X09n0240_p0176b19║佛；而我云何能知、能說彼諸功德自在神力？善男子！
X09n0240_p0176b20║於此南方，有一大城，名：師子宮；彼有長者，名：法寶髻。
X09n0240_p0176b21║汝可往問：菩薩云何學菩薩行、修菩薩道？時，善財童
X09n0240_p0176b22║子歡喜踊躍，恭敬尊重，如弟子禮，作如是念：由此居
X09n0240_p0176b23║士護念於我，令我得見一切智道，不斷愛念善知識
X09n0240_p0176b24║見，不壞尊重善知識心，常能隨順善知識教，決定深
X09n0240_p0176c01║信善知識語，恒發深心事善知識。頂禮其足，繞無量
X09n0240_p0176c02║帀，殷勤瞻仰，辭退而去。
X09n0240_p0176c03║此下第四、明智居士，寄無撓行，約進度。無屈撓者，
X09n0240_p0176c04║勤無怠退故。善財依教趣求，依前修治，漸次趣求。
X09n0240_p0176c05║城名大興者，起大精進故。友名明智者，進足必假
X09n0240_p0176c06║智目導故。善財見彼居士在其城內市四衢道七
X09n0240_p0176c07║寶座上，眾寶莊嚴，十千眷屬圍繞。善財見已，致敬
X09n0240_p0176c08║諮問，白言：聖者！我為利益一切眾生故，具陳發心
X09n0240_p0176c09║之相，乃問修菩薩行。長者告言：善哉！善哉！廣讚發
X09n0240_p0176c10║心之勝能。即問：汝見我此眾會否？此等皆我所化
X09n0240_p0176c11║發心眷屬，已生如來家。未說法門而先示此者，以
X09n0240_p0176c12║見所化不虗也。後乃正示法界，告言：善男子！我得
X09n0240_p0176c13║隨意出生福德藏解脫門，凡有所須，悉滿其願。且
X09n0240_p0176c14║待須臾，汝當自見。說是語時，有無量眾生從種種
X09n0240_p0176c15║方所而來，各有所求。時居士仰視虗空，如其所須，
X09n0240_p0176c16║悉從空下，一切眾會普皆滿足。先以財施，然後復
X09n0240_p0176c17║為說法，而為法施，無不充足，法喜禪悅，各歸本處。
X09n0240_p0176c18║意謂財、法蘊在虗空，隨意給施，故名隨意出生福
X09n0240_p0176c19║德藏。然寄進行而言財、法二施者，此以二施心無
X09n0240_p0176c20║疲厭，是大精進，所謂檀義攝於六也。蘊在空中者，
X09n0240_p0176c21║意顯從般若妙空所出生故。時居士為善財童子
X09n0240_p0176c22║示現不思議境界，告善財言：我唯知此隨意出生
X09n0240_p0176c23║福德藏解脫門而已，如諸菩薩種種殊勝功德，非
X09n0240_p0176c24║我所知。乃謙己推後師子城寶髻長者：可往問彼。
X09n0240_p0177a01║善財歡喜，感念殷勤，頂禮其足，辭退而去。
X09n0240_p0177a02║
X09n0240_p0177a03║大方廣佛華嚴經綱要卷第六十五