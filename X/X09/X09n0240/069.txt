X09n0240_p0202c12║
X09n0240_p0202c13║
X09n0240_p0202c14║
X09n0240_p0202c15║大方廣佛華嚴經綱要卷第六十九
X09n0240_p0202c16║于闐國三藏沙門實叉難陀　譯經
X09n0240_p0202c17║清涼山大華嚴寺沙門澄觀　疏義
X09n0240_p0202c18║明匡山法雲寺憨山沙門德清提挈
X09n0240_p0202c19║入法界品第三十九之十
X09n0240_p0202c20║爾時，善財童子了知彼婆珊婆演底夜神初發菩提
X09n0240_p0202c21║心所生菩薩藏、所發菩薩願、所淨菩薩度、所入菩薩
X09n0240_p0202c22║地、所修菩薩行、所行出離道、一切智光海、普救眾生
X09n0240_p0202c23║心、普徧大悲雲，於一切佛剎盡未來際常能出生普
X09n0240_p0202c24║賢行願。漸次遊行，至普德淨光夜神所，頂禮其足，繞
X09n0240_p0203a01║無數帀，於前合掌而作是言：聖者！我已先發阿耨多
X09n0240_p0203a02║羅三藐三菩提心，而我未知菩薩云何修行菩薩地？
X09n0240_p0203a03║云何出生菩薩地？云何成就菩薩地？夜神答言：善哉！
X09n0240_p0203a04║善哉！善男子！汝已能發阿耨多羅三藐三菩提心，今
X09n0240_p0203a05║復問於菩薩地修行、出生及以成就。善男子！菩薩成
X09n0240_p0203a06║就十法，能圓滿菩薩行。何者為十？一者，得清淨三昧，
X09n0240_p0203a07║常見一切佛；二者，得清淨眼，常觀一切佛相好莊嚴；
X09n0240_p0203a08║三者，知一切如來無量無邊功德大海；四者，知等法
X09n0240_p0203a09║界無量諸佛法光明海；五者，知一切如來一一毛孔，
X09n0240_p0203a10║放等眾生數大光明海，利益無量一切眾生；六者，見
X09n0240_p0203a11║一切如來一一毛孔，出一切寶色光明𦦨海；七者，於
X09n0240_p0203a12║念念中，出現一切佛變化海，充滿法界，究竟一切諸
X09n0240_p0203a13║佛境界，調伏眾生；八者，得佛音聲，同一切眾生言音
X09n0240_p0203a14║海，轉三世一切佛法輪；九者，知一切佛無邊名號海；
X09n0240_p0203a15║十者，知一切佛調伏眾生不思議自在力。善男子！菩
X09n0240_p0203a16║薩成就此十種法，則能圓滿菩薩諸行。善男子！我得
X09n0240_p0203a17║菩薩解脫，名：寂靜禪定樂普遊步，普見三世一切諸
X09n0240_p0203a18║佛，亦見彼佛清淨國土、道場、眾會、神通、名號、說法、壽
X09n0240_p0203a19║命、言音、身相，種種不同，悉皆明覩而無取著。何以故？
X09n0240_p0203a20║知諸如來非去，世趣永滅故；非來，體性無生故；非生，
X09n0240_p0203a21║法身平等故；非滅，無有生相故；非實，住如幻法故；非
X09n0240_p0203a22║妄，利益眾生故；非遷，超過生死故；非壞，性常不變故；
X09n0240_p0203a23║一相，言語悉離故；無相，性相本空故。善男子！我如是
X09n0240_p0203a24║了知一切如來時，於菩薩寂靜禪定樂普遊步解脫
X09n0240_p0203b01║門，分明了達，成就增長，思惟觀察，堅固莊嚴，不起一
X09n0240_p0203b02║切妄想分別，大悲救護一切眾生，一心不動。修習初
X09n0240_p0203b03║禪，息一切意業，攝一切眾生，智力勇猛，喜心悅豫；修
X09n0240_p0203b04║第二禪，思惟一切眾生自性，厭離生死；修第三禪，悉
X09n0240_p0203b05║能息滅一切眾生眾苦熱惱；修第四禪，增長圓滿一
X09n0240_p0203b06║切智願，出生一切諸三昧海，入諸菩薩解脫海門，遊
X09n0240_p0203b07║戲一切神通，成就一切變化，以清淨智普入法界。善
X09n0240_p0203b08║男子！我修此解脫時，以種種方便成就眾生。所謂：於
X09n0240_p0203b09║在家放逸眾生，令生不淨想、可厭想、疲勞想、逼迫想、
X09n0240_p0203b10║繫縛想、羅剎想、無常想、苦想、無我想、空想、無生想、不
X09n0240_p0203b11║自在想、老病死想。自於五欲不生樂著，亦勸眾生不
X09n0240_p0203b12║著欲樂，唯住法樂，出離於家，入於非家。若有眾生住
X09n0240_p0203b13║於空閒，我為止息諸惡音聲，於靜夜時為說深法，與
X09n0240_p0203b14║順行緣，開出家門，示正道路，為作光明，除其闇障，滅
X09n0240_p0203b15║其怖畏，讚出家業，歎佛、法、僧及善知識具諸功德，亦
X09n0240_p0203b16║歎親近善知識行。復次，善男子！我修解脫時，令諸眾
X09n0240_p0203b17║生不生非法貪，不起邪分別，不作諸罪業；若已作者，
X09n0240_p0203b18║皆令止息。若未生善法，未修波羅蜜行，未求一切智，
X09n0240_p0203b19║未起大慈悲，未造人、天業，皆令其生；若已生者，令其
X09n0240_p0203b20║增長。我與如是順道因緣，乃至令成一切智智。善男
X09n0240_p0203b21║子！我唯得此菩薩寂靜禪定樂普遊步解脫門。如諸
X09n0240_p0203b22║菩薩摩訶薩，具足普賢所有行願，了達一切無邊法
X09n0240_p0203b23║界，常能增長一切善根，照見一切如來智力，住於一
X09n0240_p0203b24║切如來境界，恒處生死，心無障礙，疾能滿足一切智
X09n0240_p0203c01║願，普能往詣一切世界，悉能觀見一切諸佛，徧能聽
X09n0240_p0203c02║受一切佛法，能破一切眾生癡闇，能於生死大夜之
X09n0240_p0203c03║中出生一切智慧光明；而我云何能知、能說彼功德
X09n0240_p0203c04║行？善男子！去此不遠，於菩提場右邊，有一夜神，名：喜
X09n0240_p0203c05║日觀察眾生。汝詣彼問：菩薩云何學菩薩行、修菩薩
X09n0240_p0203c06║道？爾時，普德淨光夜神，欲重宣此解脫義，為善財童
X09n0240_p0203c07║子而說頌曰：
X09n0240_p0203c08║若有信解心，盡見三世佛，彼人眼清淨，
X09n0240_p0203c09║能入諸佛海。汝觀諸佛身，清淨相莊嚴，
X09n0240_p0203c10║一念神通力，法界悉充滿。盧舍那如來，
X09n0240_p0203c11║道場成正覺，一切法界中，轉於淨法輪。
X09n0240_p0203c12║如來知法性，寂滅無有二，清淨相嚴身，
X09n0240_p0203c13║徧示諸世間。佛身不思議，法界悉充滿，
X09n0240_p0203c14║普現一切剎，一切無不見。佛身常光明，
X09n0240_p0203c15║一切剎塵等，種種清淨色，念念徧法界，
X09n0240_p0203c16║如來一毛孔，放不思議光，普照諸羣生，
X09n0240_p0203c17║令其煩惱滅。如來一毛孔，出生無盡化，
X09n0240_p0203c18║充徧於法界，除滅眾生苦。佛演一妙音，
X09n0240_p0203c19║隨類皆令解，普雨廣大法，使發菩提意。
X09n0240_p0203c20║佛昔修諸行，已曾攝受我，故得見如來。
X09n0240_p0203c21║普現一切剎。諸佛出世間，量等眾生數，
X09n0240_p0203c22║種種解脫境，非我所能知。一切諸菩薩，
X09n0240_p0203c23║入佛一毛孔，如是妙解脫，非我所能知。
X09n0240_p0203c24║此近有夜神，名喜目觀察，汝應往詣彼。
X09n0240_p0204a01║問修菩薩行。
X09n0240_p0204a02║時，善財童子頂禮其足，繞無數帀，殷勤瞻仰，辭退而
X09n0240_p0204a03║去。
X09n0240_p0204a04║第二、普德淨光夜神，寄離垢地善友。離垢地者，謂
X09n0240_p0204a05║真淨尸羅，離於能起微細毀犯煩惱垢故。善財童
X09n0240_p0204a06║子由了知彼婆珊婆演底夜神初發菩提心因緣，
X09n0240_p0204a07║即念所生十種勝行，故依教趣求，詣普德淨光夜
X09n0240_p0204a08║神所，見敬，諮問，頂禮，合掌，先陳發心，請問修菩薩
X09n0240_p0204a09║行。夜神答言：先讚發心；次正授法界，云：善男子！菩
X09n0240_p0204a10║薩成就十法，能圓滿菩薩行：一者、得清淨三昧等，
X09n0240_p0204a11║備示十行，乃總答所問；次云：我得菩薩解脫，名寂
X09n0240_p0204a12║靜禪定，樂普遊步。此乃別示已證法門之名體也。
X09n0240_p0204a13║疏：釋云：契理無著為寂靜，止、觀雙運為禪定，正法
X09n0240_p0204a14║樂住為樂，大用無涯為普遊步。此善友本行專修
X09n0240_p0204a15║禪定。然約寄二地，當是戒、度。今言禪定者，意顯定
X09n0240_p0204a16║共戒故。故後普見三世一切諸佛下，廣顯業用，明
X09n0240_p0204a17║四種禪：初六行經明攀緣如禪，同如來清淨禪，此
X09n0240_p0204a18║即寂靜之業用；次善男子！我如是了知一切如來
X09n0240_p0204a19║下，明現法樂住禪，即顯定之業用。初二行經牒前
X09n0240_p0204a20║起後。次有四段，約四禪名以明樂住。初二行，經思
X09n0240_p0204a21║惟觀察，不起妄想，約修初禪；次息一切意業，約修
X09n0240_p0204a22║二禪；次思惟一切眾生自性下一行，約修三禪；四、
X09n0240_p0204a23║悉能息滅下一行，約修四禪。但約四禪友以明樂
X09n0240_p0204a24║住，此約一乘修，故下文云普入法界。次增長圓滿
X09n0240_p0204b01║一切智願下二行，經明引生功德，禪言遊戲神通，
X09n0240_p0204b02║即普遊步義。次善男子！我修此下十二行半，經明
X09n0240_p0204b03║饒益有情，禪云種種方便，無不饒益，故云我修解
X09n0240_p0204b04║脫時，令諸眾生不生非法貪等，乃至令成一切智
X09n0240_p0204b05║智。次謙己，云我唯得此菩薩寂靜禪定樂普遊步
X09n0240_p0204b06║解脫門而已，如諸菩薩具足普賢所有行願等十
X09n0240_p0204b07║二種廣大法門，非我能知，乃指後友，云去此不遠，
X09n0240_p0204b08║於菩提場右邊，有一夜神，名喜目觀察，汝可往問。
X09n0240_p0204b09║時普德淨光主夜神而說頌言，有十三偈：初十偈，
X09n0240_p0204b10║頌正授法門；次二偈，謙己推勝；後一頌，指示後友。
X09n0240_p0204b11║重說頌者，殷重之意故。時善財童子殷勤瞻仰，辭
X09n0240_p0204b12║退而去。
X09n0240_p0204b13║爾時，善財童子敬善知識教，行善知識語，作如是念：
X09n0240_p0204b14║善知識者，難見難遇。見善知識，令心不散亂；見善知
X09n0240_p0204b15║識，破障礙山；見善知識，入大悲海，救護眾生；見善知
X09n0240_p0204b16║識，得智慧光，普照法界；見善知識，悉能修行一切智
X09n0240_p0204b17║道；見善知識，普能覩見十方佛海；見善知識，得見諸
X09n0240_p0204b18║佛轉於法輪，憶持不忘。作是念已，發意欲詣喜目觀
X09n0240_p0204b19║察眾生夜神所。時，喜目神加善財童子，令知親近善
X09n0240_p0204b20║知識，能生諸善業，增長成熟。所謂：令知親近善知識，
X09n0240_p0204b21║能修助道具；令知親近善知識，能起勇猛心；令知親
X09n0240_p0204b22║近善知識，能作難壞業；令知親近善知識，能得難伏
X09n0240_p0204b23║力；令知親近善知識，能入無邊方；令知親近善知識，
X09n0240_p0204b24║能久遠修行；令知親近善知識，能辨無邊業；令知親
X09n0240_p0204c01║近善知識，能行無量道；令知親近善知識，能得速疾
X09n0240_p0204c02║力，普詣諸剎；令知親近善知識，能不離本處，徧至十
X09n0240_p0204c03║方。時，善財童子遽發是念：由親近善知識，能勇猛勤
X09n0240_p0204c04║修一切智道；由親近善知識，能速疾出生諸大願海；
X09n0240_p0204c05║由親近善知識，能為一切眾生，盡未來劫受無邊苦；
X09n0240_p0204c06║由親近善知識，能被大精進甲，於一微塵中說法聲
X09n0240_p0204c07║徧法界；由親近善知識，能速往詣一切方海；由親近
X09n0240_p0204c08║善知識，於一毛道，盡未來劫修菩薩行；由親近善知
X09n0240_p0204c09║識，於念念中行菩薩行，究竟安住一切智地；由親近
X09n0240_p0204c10║善知識，能入三世一切如來自在神力諸莊嚴道；由
X09n0240_p0204c11║親近善知識，能常徧入諸法界門；由親近善知識，常
X09n0240_p0204c12║緣法界未曾動出，而能徧往十方國土。爾時，善財童
X09n0240_p0204c13║子發是念已，即詣喜目觀察眾生夜神所。見彼夜神
X09n0240_p0204c14║在於如來眾會道場，坐蓮華藏師子之座，入大勢力
X09n0240_p0204c15║普喜幢解脫；於其身上一一毛孔，出無量種變化身
X09n0240_p0204c16║雲，隨其所應，以妙言音而為說法，普攝無量一切眾
X09n0240_p0204c17║生，皆令歡喜而得利益。所謂：出無量化身雲，充滿十
X09n0240_p0204c18║方一切世界，說諸菩薩行檀波羅蜜，於一切事皆無
X09n0240_p0204c19║戀著，於一切眾生普皆施與，其心平等，無有輕慢，內
X09n0240_p0204c20║外悉施，難捨能捨；出等眾生數無量化身雲，充滿法
X09n0240_p0204c21║界，普現一切眾生之前，說持淨戒無有缺犯，修諸苦
X09n0240_p0204c22║行皆悉具足，於諸世間無有所依，於諸境界無所愛
X09n0240_p0204c23║著；說在生死輪迴往返，說諸人天盛衰苦樂，說諸境
X09n0240_p0204c24║界皆是不淨，說一切法皆是無常，說一切行悉苦無
X09n0240_p0205a01║味，令諸世間捨離顛倒，住諸佛境，持如來戒。如是演
X09n0240_p0205a02║說種種戒行，戒香普熏，令諸眾生悉得成熟。又出等
X09n0240_p0205a03║眾生數種種身雲，說能忍受一切眾苦。所謂：割截、捶
X09n0240_p0205a04║楚、訶罵、欺辱，其心泰然，不動不亂；於一切行不卑不
X09n0240_p0205a05║高，於諸眾生不起我慢，於諸法性安住忍受；說菩提
X09n0240_p0205a06║心無有窮盡，心無盡故，智亦無盡，普斷一切眾生煩
X09n0240_p0205a07║惱；說諸眾生卑賤、醜陋、不具足身，令生厭離；讚諸如
X09n0240_p0205a08║來清淨妙色無上之身，令生欣樂。如是方便，成熟眾
X09n0240_p0205a09║生。又出等眾生界種種身雲，隨諸眾生心之所樂，說
X09n0240_p0205a10║勇猛精進，修一切智助道之法；勇猛精進，降伏魔冤；
X09n0240_p0205a11║勇猛精進，發菩提心，不動不退；勇猛精進，度一切眾
X09n0240_p0205a12║生，出生死海；勇猛精進，除滅一切惡道諸難；勇猛精
X09n0240_p0205a13║進，壞無智山；勇猛精進，供養一切諸佛如來，不生疲
X09n0240_p0205a14║厭；勇猛精進，受持一切諸佛法輪；勇猛精進，壞散一
X09n0240_p0205a15║切諸障礙山；勇猛精進，教化成熟一切眾生；勇猛精
X09n0240_p0205a16║進，嚴淨一切諸佛國土。如是方便，成熟眾生。又出種
X09n0240_p0205a17║種無量身雲，以種種方便，令諸眾生心生歡喜，捨離
X09n0240_p0205a18║惡意，厭一切欲；為說慚愧，令諸眾生藏護諸根；為說
X09n0240_p0205a19║無上清淨梵行；為說欲界是魔境界，令生恐怖；為現
X09n0240_p0205a20║不樂世間欲樂，住於法樂，隨其次第，入諸禪定、諸三
X09n0240_p0205a21║昧樂，令思惟觀察，除滅一切所有煩惱；又為演說一
X09n0240_p0205a22║切菩薩諸三昧海，神力變現，自在遊戲，令諸眾生歡
X09n0240_p0205a23║喜適悅，離諸憂怖，其心清淨，諸根猛利，愛重於法，修
X09n0240_p0205a24║習增長；又出等眾生界種種身雲，為說往詣十方國
X09n0240_p0205b01║土，供養諸佛及以師長、真善知識，受持一切諸佛法
X09n0240_p0205b02║輪，精勤不懈；又為演說稱讚一切諸如來海，觀察一
X09n0240_p0205b03║切諸法門海，顯示一切諸法性相，開闡一切諸三昧
X09n0240_p0205b04║門；開智慧境界，竭一切眾生疑海；示智慧金剛，壞一
X09n0240_p0205b05║切眾生見山；升智慧日輪，破一切眾生癡闇。皆令歡
X09n0240_p0205b06║喜，成一切智。又出等眾生界種種身雲，普詣一切眾
X09n0240_p0205b07║生之前，隨其所應，以種種言辭而為說法：或說世間
X09n0240_p0205b08║神通福力；或說三界皆是可怖，令其不作世間業行，
X09n0240_p0205b09║離三界處，出見稠休；或為稱讚一切智道，令其超越
X09n0240_p0205b10║二乘之地；或為演說不住生死、不住涅槃，令其不著
X09n0240_p0205b11║有為、無為；或為演說住於天宮乃至道場，令其欣樂
X09n0240_p0205b12║發菩提意。如是方便教化眾生，皆令究竟得一切智。
X09n0240_p0205b13║又出一切世界微塵數身雲，普詣一切眾生之前：念
X09n0240_p0205b14║念中，示普賢菩薩一切行願；念念中，示清淨大願充
X09n0240_p0205b15║滿法界；念念中，示嚴淨一切世界海；念念中，示供養
X09n0240_p0205b16║一切如來海；念念中，示入一切法門海；念念中，示入
X09n0240_p0205b17║一切世界海、微塵數世界海；念念中，示於一切剎盡
X09n0240_p0205b18║未來劫清淨修行一切智道；念念中，示入如來力；念
X09n0240_p0205b19║念中，示入一切三世方便海；念念中，往住一切剎，現
X09n0240_p0205b20║種種神通變化；念念中，示諸菩薩一切行願，令一切
X09n0240_p0205b21║眾生住一切智。如是所作，恒無休息。又出等一切眾
X09n0240_p0205b22║生心數身雲，普詣一切眾生之前，說諸菩薩集一切
X09n0240_p0205b23║智助道之法無邊際力、求一切智不破壞力、無窮盡
X09n0240_p0205b24║力、修無上行不退轉力、無間斷力、於生死法無染著
X09n0240_p0205c01║力、能破一切諸魔眾力、遠離一切煩惱垢力、能破一
X09n0240_p0205c02║切業障山力、住一切劫修大悲行無疲倦力、震動一
X09n0240_p0205c03║切諸佛國土令一切眾生生歡喜力、能破一切諸外
X09n0240_p0205c04║道力、普於世間轉法輪力。以如是等方便成熟，令諸
X09n0240_p0205c05║眾生至一切智。又出等一切眾生心數無量變化色
X09n0240_p0205c06║身雲，普詣十方無量世界，隨眾生心，演說一切菩薩
X09n0240_p0205c07║智行。所謂：說入一切眾生界海智，說入一切眾生心
X09n0240_p0205c08║海智，說入一切眾生根海智，說入一切眾生行海智，
X09n0240_p0205c09║說度一切眾生未曾失時智，說出一切法界音聲智，
X09n0240_p0205c10║說念念徧一切法界海智，說念念知一切世界海壞
X09n0240_p0205c11║智，說念念知一切世界海成住莊嚴差別智，說念念
X09n0240_p0205c12║自在親近供養一切如來聽受法輪智。示現如是智
X09n0240_p0205c13║波羅蜜，令諸眾生，皆大歡喜，調暢適悅，其心清淨，生
X09n0240_p0205c14║決定解，求一切智無有退轉。如說菩薩諸波羅蜜成
X09n0240_p0205c15║熟眾生，如是宣說一切菩薩種種行法而為利益。復
X09n0240_p0205c16║於一一諸毛孔中，出無量種眾生身雲。所謂：出興色
X09n0240_p0205c17║究竟天、善現天、善見天、無熱天、無煩天相似身雲，出
X09n0240_p0205c18║少廣、廣果、福生、無雲天相似身雲，出徧淨、無量淨、少
X09n0240_p0205c19║淨天相似身雲，出光音、無量光、少光天相似身雲，出
X09n0240_p0205c20║大梵、梵輔、梵眾天相似身雲，出自在天、化樂天、兜率
X09n0240_p0205c21║陀天、須夜摩天、忉利天及其采女、諸天子眾相似身
X09n0240_p0205c22║雲，出提頭賴吒乾闥婆王、乾闥婆子、乾闥婆女相似
X09n0240_p0205c23║身雲，出毗樓勒叉鳩槃茶王、鳩槃茶子、鳩槃茶女相
X09n0240_p0205c24║似身雲，出毗樓博叉龍王、龍子、龍女相似身雲，出毗
X09n0240_p0206a01║沙門夜叉王、夜叉子、夜叉女相似身雲，出大樹緊那
X09n0240_p0206a02║羅王、善慧摩睺羅伽王、大速疾力迦樓羅王、羅睺阿
X09n0240_p0206a03║修羅王、閻羅法王及其子、其女相似身雲，出諸人王
X09n0240_p0206a04║及其子、其女相似身雲，出聲聞、獨覺及諸佛眾相似
X09n0240_p0206a05║身雲，出地神、水神、火神、風神、河神、海神、山神、樹神乃
X09n0240_p0206a06║至晝夜主方神等相似身雲，周徧十方，充滿法界。於
X09n0240_p0206a07║彼一切眾生之前，現種種聲，所謂：風輪聲、水輪聲、火
X09n0240_p0206a08║𦦨聲、海潮聲、地震聲、大山相擊聲、天城震動聲、摩尼
X09n0240_p0206a09║相擊聲、天王聲、龍王聲、夜叉王聲、乾闥婆王聲、阿修
X09n0240_p0206a10║羅王聲、迦樓羅王聲、緊那羅王聲、摩睺羅伽王聲、人
X09n0240_p0206a11║王聲、梵王聲、天女歌詠聲、諸天音樂聲、摩尼寶王聲。
X09n0240_p0206a12║以如是等種種音聲，說喜目觀察眾生夜神從初發
X09n0240_p0206a13║心所集功德。所謂：承事一切諸善知識，親近諸佛，修
X09n0240_p0206a14║行善法；行檀波羅蜜，難捨能捨；行尸波羅蜜，棄捨王
X09n0240_p0206a15║位、宮殿、眷屬，出家學道；行羼提波羅蜜，能忍世間一
X09n0240_p0206a16║切苦事，及以菩薩所修苦行、所持正法，皆悉堅固，其
X09n0240_p0206a17║心不動，亦能忍受一切眾生於己身心惡作惡說；忍
X09n0240_p0206a18║一切業，皆不失壞；忍一切法，生決定解；忍諸法性，能
X09n0240_p0206a19║諦思惟；行精進波羅蜜，起一切智行，成一切佛法；行
X09n0240_p0206a20║禪波羅蜜，其禪波羅蜜所有資具、所有修習、所有成
X09n0240_p0206a21║就、所有清淨、所有起三昧神通、所有入三昧海門，皆
X09n0240_p0206a22║悉顯示；行般若波羅蜜，其般若波羅蜜所有資具、所
X09n0240_p0206a23║有清淨大智慧日、大智慧雲、大智慧藏、大智慧門，皆
X09n0240_p0206a24║悉顯示；行方便波羅蜜，其方便波羅蜜所有資具、所
X09n0240_p0206b01║有修行、所有體性、所有理趣、所有清淨、所有相應事，
X09n0240_p0206b02║皆悉顯示；行願波羅蜜，其願波羅蜜所有體性、所有
X09n0240_p0206b03║成就、所有修習、所有相應事，皆悉顯示；行力波羅蜜，
X09n0240_p0206b04║其力波羅蜜所有資具、所有因緣、所有理趣、所有演
X09n0240_p0206b05║說、所有相應事，皆悉顯示；行智波羅蜜，其智波羅蜜
X09n0240_p0206b06║所有資具、所有體性、所有成就、所有清淨、所有處所、
X09n0240_p0206b07║所有增長、所有深入、所有光明、所有顯示、所有理趣、
X09n0240_p0206b08║所有相應事、所有簡擇、所有行相、所有相應法、所有
X09n0240_p0206b09║所攝法、所知法、所知業、所知剎、所知劫、所知世、所知
X09n0240_p0206b10║佛出現、所知佛、所知菩薩，所知菩薩心、菩薩位、菩薩
X09n0240_p0206b11║資具、菩薩發趣、菩薩迴向、菩薩大願、菩薩法輪、菩薩
X09n0240_p0206b12║簡擇法、菩薩法海、菩薩法門海、菩薩法旋流、菩薩法
X09n0240_p0206b13║理趣，如是等智波羅蜜相應境界，皆悉顯示，成熟眾
X09n0240_p0206b14║生。又說此神從初發心所集功德相續次第、所習善
X09n0240_p0206b15║根相續次第、所修無量諸波羅蜜相續次第；死此生
X09n0240_p0206b16║彼及其名號相續次第；親近善友，承事諸佛，受持正
X09n0240_p0206b17║法，修菩薩行，入諸三昧，以三昧力普見諸佛，普見諸
X09n0240_p0206b18║剎，普知諸劫，深入法界，觀察眾生，入法界海，知諸眾
X09n0240_p0206b19║生死此生彼，得淨天耳聞一切聲，得淨天眼見一切
X09n0240_p0206b20║色，得他心智知眾生心，得宿住智知前際事，得無依
X09n0240_p0206b21║無作神足智通，自在遊行徧十方剎，如是所有相續
X09n0240_p0206b22║次第；得菩薩解脫，入菩薩解脫海，得菩薩自在，得菩
X09n0240_p0206b23║薩勇猛，得菩薩遊步，住菩薩想，入菩薩道，如是一切
X09n0240_p0206b24║所有功德相續次第；皆悉演說，分別顯示，成熟眾生。
X09n0240_p0206c01║如是說時，於念念中，十方各嚴淨不可說不可說諸
X09n0240_p0206c02║佛國土，度脫無量惡趣眾生，令無量眾生生天人中
X09n0240_p0206c03║富貴自在，令無量眾生出生死海，令無量眾生安住
X09n0240_p0206c04║聲聞、辟支佛地，令無量眾生住如來地。爾時，善財童
X09n0240_p0206c05║子見聞如上所現一切諸希有事，念念觀察，思惟解
X09n0240_p0206c06║了，深入安住，承佛威力及解脫力，則得菩薩不思議
X09n0240_p0206c07║大勢力、普喜幢自在力解脫。何以故？與喜目夜神於
X09n0240_p0206c08║往昔時同修行故，如來神力所加持故，不思議善根
X09n0240_p0206c09║所祐助故，得菩薩諸根故，生如來種中故，得善友力
X09n0240_p0206c10║所攝受故，受諸如來所護念故，毗盧遮那如來曾所
X09n0240_p0206c11║化故，彼分善根已成熟故，堪修普賢菩薩行故。爾時，
X09n0240_p0206c12║善財童子得此解脫已，心生歡喜，合掌向喜目觀察
X09n0240_p0206c13║眾生夜神，以偈讚曰：
X09n0240_p0206c14║無量無數劫，學佛甚深法，隨其所應化，
X09n0240_p0206c15║顯現妙色身，了知諸眾生，沈迷嬰妄想。
X09n0240_p0206c16║種種身皆現，隨應悉調伏。法身恒寂靜，
X09n0240_p0206c17║清淨無二相，為化眾生故，示現種種形。
X09n0240_p0206c18║於諸蘊界處，未曾有所著，示行及色身，
X09n0240_p0206c19║調伏一切眾，不著內外法，已度生死海。
X09n0240_p0206c20║而現種種身，住於諸有界，遠離諸分別。
X09n0240_p0206c21║戲論所不動，為著妄想者，弘宣十力法。
X09n0240_p0206c22║一心住三昧，無量劫不動，毛孔出化雲。
X09n0240_p0206c23║供養十方佛，得佛方便力，念念無邊際。
X09n0240_p0206c24║示現種種身，普攝諸羣生，了知諸有海，
X09n0240_p0207a01║種種業莊嚴，為說無礙法，令其悉清淨。
X09n0240_p0207a02║色身妙無比，清淨如普賢，隨諸眾生心，
X09n0240_p0207a03║示現世間相。
X09n0240_p0207a04║爾時，善財童子說此頌已，白言：天神！汝發阿耨多羅
X09n0240_p0207a05║三藐三菩提心為幾時耶？得此解脫其已久如？爾時，
X09n0240_p0207a06║喜目觀察眾生主夜神以頌答曰：
X09n0240_p0207a07║我念過去世，過於剎塵劫，剎號摩尼光，
X09n0240_p0207a08║劫名寂靜音，百萬那由他，俱胝四天下，
X09n0240_p0207a09║其王數亦爾，各各自臨馭。中有一王都，
X09n0240_p0207a10║號曰香幢寶，莊嚴最殊妙，見者皆欣悅。
X09n0240_p0207a11║中有轉輪王，其身甚微妙，三十二種相，
X09n0240_p0207a12║隨好以莊嚴。蓮華中化生，金色光明身，
X09n0240_p0207a13║騰空照遠近，普及閻浮界。其王有千子，
X09n0240_p0207a14║勇猛身端正，臣佐滿一億，智慧善方便，
X09n0240_p0207a15║嬪御有十億，顏容狀天女，利益調柔意。
X09n0240_p0207a16║慈心給侍王。其王以法化，普及四天下，
X09n0240_p0207a17║輪圍大地中，一切皆豐盛。我時為寶女，
X09n0240_p0207a18║具足梵音聲，身出金色光，照及千由旬。
X09n0240_p0207a19║日光既已沒，音樂咸寂然。大王及侍御，
X09n0240_p0207a20║一切皆安寢。彼時德海佛，出興於世間，
X09n0240_p0207a21║顯現神通力，充滿十方界，放大光明海。
X09n0240_p0207a22║一切剎塵數，種種自在身，徧滿於十方，
X09n0240_p0207a23║地震出妙音，普告佛興世。天人龍神眾，
X09n0240_p0207a24║一切皆歡喜。一一毛孔中，出佛化身海，
X09n0240_p0207b01║十方皆徧滿，隨應說妙法。我時於夢中，
X09n0240_p0207b02║見佛諸神變，亦聞深妙法，心生大歡喜。
X09n0240_p0207b03║一萬主夜神，共在空中住，讚歎佛興世。
X09n0240_p0207b04║同時覺悟我，賢慧汝應起，佛已現汝國。
X09n0240_p0207b05║劫海難值遇，見者得清淨。我時便寐寤，
X09n0240_p0207b06║即覩清淨光，觀此從何來？見佛樹王下，
X09n0240_p0207b07║諸相莊嚴體，猶如寶山王，一切毛孔中，
X09n0240_p0207b08║放大光明海。見已心歡喜，便生此念言：
X09n0240_p0207b09║願我得如佛，廣大神通力，我時尋覺悟。
X09n0240_p0207b10║大王并眷屬，令見佛光明，一切皆歡喜。
X09n0240_p0207b11║我時與大王，騎從千萬億，眾生亦無量，
X09n0240_p0207b12║俱行詣佛所。我於二萬歲，供養彼如來，
X09n0240_p0207b13║七寶四天下，一切皆奉施。時彼如來說：
X09n0240_p0207b14║功德普雲經。普應羣生心，莊嚴諸願海。
X09n0240_p0207b15║夜神覺悟我，令我得利益，我願作是身。
X09n0240_p0207b16║覺諸放逸者，我從此初發，最上菩提願。
X09n0240_p0207b17║往來諸有中，其心無忘失。從此後供養，
X09n0240_p0207b18║十億那由佛，恒受人天樂，饒益諸群生，
X09n0240_p0207b19║初佛功德海，第二功德燈，第三妙寶藏，
X09n0240_p0207b20║第四虗空智，第五蓮華藏，第六無礙慧，
X09n0240_p0207b21║第七法月王，第八智燈輪，第九兩足尊，
X09n0240_p0207b22║寶𦦨山燈王。第十調御師，三世華光音。
X09n0240_p0207b23║如是等諸佛，我悉曾供養，然未得慧眼。
X09n0240_p0207b24║入於解脫海。從此次第有，一切寶光剎，
X09n0240_p0207c01║其劫名天勝，五百佛興世，最初月光輪，
X09n0240_p0207c02║第二名日燈；第三名光幢；第四寶須彌；
X09n0240_p0207c03║第五名華𦦨；第六號燈海；第七熾然佛；
X09n0240_p0207c04║第八天藏佛，九光明王幢，十普智光王，
X09n0240_p0207c05║如是等諸佛，我悉曾供養，尚於諸法中，
X09n0240_p0207c06║無而計為有。從此復有劫，名曰梵光明，
X09n0240_p0207c07║世界蓮華燈，莊嚴極殊妙，彼有無量佛，
X09n0240_p0207c08║一一無量眾，我悉曾供養，尊重聽聞法。
X09n0240_p0207c09║初、寶須彌佛。二、功德海佛。三、法界音佛。
X09n0240_p0207c10║四、法震雷佛；五、名法幢佛；六、名地光佛；
X09n0240_p0207c11║七名法力光；八名虗空覺；第九須彌光；
X09n0240_p0207c12║第十功德雲，如是等如來，我悉曾供養。
X09n0240_p0207c13║未能明了法，而入諸佛海。次後復有劫，
X09n0240_p0207c14║名為：功德月。爾時：有世界，其名：功德幢；
X09n0240_p0207c15║彼中有諸佛，八十那由他，我皆以妙供，
X09n0240_p0207c16║深心而敬奉。初乾闥婆王，二名大樹王，
X09n0240_p0207c17║三功德須彌，第四寶眼佛，第五盧舍那，
X09n0240_p0207c18║第六光莊嚴，第七法海佛，第八光勝佛，
X09n0240_p0207c19║九名賢勝佛，第十法王佛，如是等諸佛，
X09n0240_p0207c20║我悉曾供養，然未得深智，入於諸法海。
X09n0240_p0207c21║此後復有劫，名為寂靜慧，剎號金剛寶，
X09n0240_p0207c22║莊嚴悉殊妙，於中有千佛，次第而出興。
X09n0240_p0207c23║眾生少煩惱，眾會悉清淨。初金剛臍佛，
X09n0240_p0207c24║二、無礙力佛；三、名法界影；四、號十方燈；
X09n0240_p0208a01║第五名悲光；第六名戒海；第七忍燈輪；
X09n0240_p0208a02║第八法輪光；九名光莊嚴；十名寂靜光；
X09n0240_p0208a03║如是等諸佛，我悉曾供養，猶未能深悟。
X09n0240_p0208a04║如空清淨法，遊行一切剎，於彼修諸行，
X09n0240_p0208a05║次第復有劫，名為：善出現，剎號：香燈雲。
X09n0240_p0208a06║淨穢所共成，億佛於中現。莊嚴剎及劫，
X09n0240_p0208a07║所說種種法，我皆能憶持。初名廣稱佛。
X09n0240_p0208a08║次名：法海佛；三名：自在王；四名：功德雲；
X09n0240_p0208a09║第五法勝佛。第六天冠佛。第七智𦦨佛。
X09n0240_p0208a10║第八虗空音；第九兩足尊，名普生殊勝；
X09n0240_p0208a11║第十無上士，眉間勝光明。如是一切佛，
X09n0240_p0208a12║我悉曾供養，然猶未能淨，離諸障礙道。
X09n0240_p0208a13║次第復有劫，名集堅固王，剎號寶幢王。
X09n0240_p0208a14║一切善分布，有五百諸佛，於中而出現。
X09n0240_p0208a15║我恭敬供養，求無礙解脫，最初功德輪。
X09n0240_p0208a16║其次寂靜音；次名：功德海；次名：日光王；
X09n0240_p0208a17║第五功德王；第六須彌相；次名法自在；
X09n0240_p0208a18║次佛功德王；第九福須彌；第十光明王；
X09n0240_p0208a19║如是等諸佛，我悉曾供養，所有清淨道，
X09n0240_p0208a20║普入盡無餘，然於所入門，未能成就忍。
X09n0240_p0208a21║次第復有劫，名為妙勝主，剎號寂靜音，
X09n0240_p0208a22║眾生煩惱薄，於中有佛現，八十那由他，
X09n0240_p0208a23║我悉曾供養，修行最勝道。初佛名華聚，
X09n0240_p0208a24║次佛名：海藏；次名：功德生；次號：天王髻；
X09n0240_p0208b01║第五摩尼藏，第六真金山，第七寶聚尊，
X09n0240_p0208b02║第八法幢佛；第九名勝財；第十名智慧；
X09n0240_p0208b03║此十為上首，供養無不盡。次第復有劫，
X09n0240_p0208b04║名曰：千功德。爾時：有世界，號：善化幢燈；
X09n0240_p0208b05║六十億那由，諸佛興於世，最初寂靜幢，
X09n0240_p0208b06║其次奢摩他，第三百燈王，第四寂靜光，
X09n0240_p0208b07║第五雲密陰。第六日大明。七號法燈光。
X09n0240_p0208b08║八名殊勝𦦨；九名天勝藏；十名大吼音；
X09n0240_p0208b09║如是等諸佛，我悉常供養，未得清淨忍。
X09n0240_p0208b10║深入諸法海。次第復有劫，名：無著莊嚴；
X09n0240_p0208b11║爾時有世界，名曰無邊光，中有三十六，
X09n0240_p0208b12║那由他佛現初功德，須彌第二虗空心，
X09n0240_p0208b13║第三、具莊嚴；第四、法雷音；第五、法界聲；
X09n0240_p0208b14║第六妙音雲，第七照十方，第八法海音，
X09n0240_p0208b15║第九功德海，第十功德幢，如是等諸佛，
X09n0240_p0208b16║我悉曾供養。次有佛出現，名為：功德幢；
X09n0240_p0208b17║我為月面天，供養人中主，時佛為我說：
X09n0240_p0208b18║無依妙法門，我聞專念持，出生諸願海。
X09n0240_p0208b19║我得清淨眼，寂滅定總持，能於念念中，
X09n0240_p0208b20║悉見諸佛海。我得大悲藏，普明方便眼，
X09n0240_p0208b21║增長菩提心，成就如來力。見眾生顛倒，
X09n0240_p0208b22║執常樂我淨，愚癡闇所覆，妄想起煩惱，
X09n0240_p0208b23║行止見稠林，往來貪欲海，集於諸惡趣，
X09n0240_p0208b24║無量種種業，一切諸趣中，隨業而受身。
X09n0240_p0208c01║生老死眾患，無量苦逼迫，為彼眾生故，
X09n0240_p0208c02║我發無上心，願得如十方，一切十力尊，
X09n0240_p0208c03║緣佛及眾生，起於大願雲，從是修功德。
X09n0240_p0208c04║趣入方便道，願雲悉彌覆，普入一切道。
X09n0240_p0208c05║具足波羅蜜，充滿於法界，速入於諸地。
X09n0240_p0208c06║三世方便海，一念修諸佛，一切無礙行。
X09n0240_p0208c07║佛子我爾時，得入普賢道，了知十法界，
X09n0240_p0208c08║一切差別門。
X09n0240_p0208c09║善男子！於汝意云何？彼時轉輪聖王，名：十方主，能紹
X09n0240_p0208c10║隆佛種者，豈異人乎？文殊師利童子是也。爾時夜神
X09n0240_p0208c11║覺悟我者，普賢菩薩之所化耳。我於爾時為王寶女，
X09n0240_p0208c12║蒙彼夜神覺悟於我，令我見佛，發阿耨多羅三藐三
X09n0240_p0208c13║菩提心。自從是來，經佛剎微塵數劫，不墮惡趣，常生
X09n0240_p0208c14║人、天，於一切處常見諸佛，乃至於妙燈功德幢佛所，
X09n0240_p0208c15║得此大勢力普喜幢菩薩解脫；以此解脫，如是利益
X09n0240_p0208c16║一切眾生。善男子！我唯得此大勢力普喜幢解脫門。
X09n0240_p0208c17║如諸菩薩摩訶薩，於念念中，普詣一切諸如來所，疾
X09n0240_p0208c18║能趣入一切智海；於念念中，以發趣門，入於一切諸
X09n0240_p0208c19║大願海；於念念中，以願海門，盡未來劫，念念出生一
X09n0240_p0208c20║切諸行；一一行中，出生一切剎微塵數身；一一身，普
X09n0240_p0208c21║入一切法界門；一一法界門，一切佛剎中，隨眾生心，
X09n0240_p0208c22║說諸妙行；一切剎一一塵中，悉見無邊諸如來海；一
X09n0240_p0208c23║一如來所，悉見徧法界諸佛神通；一一如來所，悉見
X09n0240_p0208c24║往劫修菩薩行；一一如來所，受持守護所有法輪；一
X09n0240_p0209a01║一如來所，悉見三世一切如來諸神變海。而我云何
X09n0240_p0209a02║能知、能說彼功德行？善男子！此眾會中，有一夜神，名：
X09n0240_p0209a03║普救眾生妙德。汝詣彼問：菩薩云何入菩薩行、淨菩
X09n0240_p0209a04║薩道？時，善財童子頂禮其足，繞無數帀，殷勤瞻仰，辭
X09n0240_p0209a05║退而去。
X09n0240_p0209a06║第三、喜目觀察眾生夜神，寄發光地。發光者，諸成
X09n0240_p0209a07║就勝定大法總持，能發無邊妙慧光故。時善財童
X09n0240_p0209a08║子敬受前教，念善知識能成己益，有五行半經述
X09n0240_p0209a09║所念益。作是念已，發意詣喜目觀察眾生夜神所。
X09n0240_p0209a10║時喜目神先以神力加持善財，今知近友之益，善
X09n0240_p0209a11║財因加更起增進之念。未見之先，已受其益，有十
X09n0240_p0209a12║七行經具明其事。爾時，善財即詣喜目觀察眾生
X09n0240_p0209a13║夜神所，即見喜目夜神於如來眾會道場坐蓮華
X09n0240_p0209a14║藏師子之座，入大勢力普喜幢解脫三昧。未及請
X09n0240_p0209a15║問，即正授法界，懸示三昧之相。默示已竟，向下明
X09n0240_p0209a16║三昧之業用，云於其身上一一毛孔出無量種種
X09n0240_p0209a17║變化身雲，總顯大用無涯。次所謂出無量化身雲
X09n0240_p0209a18║下，有六十五行半經別明顯所現十度之相。次一
X09n0240_p0209a19║行半經結類通餘法，云如是宣說種種行法而為
X09n0240_p0209a20║利益。次出演說本行身中，先云復於一一諸毛孔
X09n0240_p0209a21║中出無量種眾生身雲下，有十四行半經明出能
X09n0240_p0209a22║說之身。次於彼一切眾生之前現種種聲下，有五
X09n0240_p0209a23║行經明演法之聲。次如是等種種言音下，有三十
X09n0240_p0209a24║五行半經顯所說之法。其法皆喜目本行十度之
X09n0240_p0209b01║行法，不但十度，其餘諸行無一不備。如是說時，於
X09n0240_p0209b02║念念中下，有四行經彰說之益。次爾時，善財童子
X09n0240_p0209b03║見聞下，有七行經明覩用獲益，即證入法界故。向
X09n0240_p0209b04║下善財說偈以慶益稱讚，通有十偈。善財既慶讚
X09n0240_p0209b05║已，乃白問天神：發心幾時得此解脫？其已久如？時
X09n0240_p0209b06║喜目說偈以答，共有九十一頌，分二：前七十九頌
X09n0240_p0209b07║答發心久近，後十二頌答得法時節。前中有十：復
X09n0240_p0209b08║次，初一偈總標寂靜音劫，正是發心之時，有三十
X09n0240_p0209b09║偈，分為六段：初有八偈顯其本為輪王之寶女；次
X09n0240_p0209b10║有十偈明發心本事，即從德海佛發心；次一偈正
X09n0240_p0209b11║顯發心；次有六偈明發後之德；次有五偈明轉值
X09n0240_p0209b12║餘佛。次從此次第有天勝劫已下，歷九番劫，每一
X09n0240_p0209b13║劫中有多佛出現。且約次第有十佛出世，於一一
X09n0240_p0209b14║佛所聞法修行，漸次證入，直至第十無著莊嚴劫，
X09n0240_p0209b15║於所修證方得圓滿。上七十九頌通答發心久近
X09n0240_p0209b16║竟。下次有佛出現下，答得法時節：初四偈明得無
X09n0240_p0209b17║功用，已至十地；次見眾生顛倒下四偈半，結成普
X09n0240_p0209b18║賢行位，牒舉大心之始；次從是修功德下二偈半，
X09n0240_p0209b19║明成德之終；次佛子！我爾時下一偈，總結圓滿；次
X09n0240_p0209b20║善男子！於汝意云何下七行經，結會古今，云：初轉
X09n0240_p0209b21║輪王即是文殊；時夜神覺悟我發心者，即是普賢；
X09n0240_p0209b22║彼輪王之寶女從佛發心者，即我身是。已陳所證
X09n0240_p0209b23║之法界，乃謙己云：我唯得此大勢力普喜幢解脫
X09n0240_p0209b24║門而已。如諸菩薩於念念中普詣一切諸如來所
X09n0240_p0209c01║等十二種廣大佛事，而我云何能說彼功德行？乃
X09n0240_p0209c02║指示後友云：此眾會中有一夜神，名普救眾生妙
X09n0240_p0209c03║德，汝可往問，當為汝說。時善財童子頂禮其足，殷
X09n0240_p0209c04║勤瞻仰，辭退而去。
X09n0240_p0209c05║
X09n0240_p0209c06║大方廣佛華嚴經綱要卷第六十九