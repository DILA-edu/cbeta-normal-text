X09n0240_p0245c01║大方廣佛華嚴經綱要卷第七十五
X09n0240_p0245c02║于闐國三藏沙門實叉難陀　譯經
X09n0240_p0245c03║清涼山大華嚴寺沙門澄觀　疏義
X09n0240_p0245c04║明匡山法雲寺憨山沙門德清提挈
X09n0240_p0245c05║入法界品第三十九之十六
X09n0240_p0245c06║爾時，善財童子向迦毗羅城，思惟修習受生解脫，增
X09n0240_p0245c07║長廣大，憶念不捨。漸次遊行，至菩薩集會普現法界
X09n0240_p0245c08║光明講堂，其中有神，號：無憂德，與一萬主宮殿神俱，
X09n0240_p0245c09║來迎善財，作如是言：善來丈夫！有大智慧，有大勇猛，
X09n0240_p0245c10║能修菩薩不可思議自在解脫，心恒不捨廣大誓願，
X09n0240_p0245c11║善能觀察諸法境界，安住法城，入於無量諸方便門，
X09n0240_p0245c12║成就如來功德大海，得妙辯才，善調眾生，獲聖智身，
X09n0240_p0245c13║恒順修行，知諸眾生心行差別，令其歡喜趣向佛道。
X09n0240_p0245c14║我觀仁者，修諸妙行，心無暫懈，威儀所行，悉皆清淨，
X09n0240_p0245c15║汝當不久得諸如來清淨莊嚴無上三業，以諸相好
X09n0240_p0245c16║莊嚴其身，以十力智瑩飾其心，遊諸世間。我觀仁者，
X09n0240_p0245c17║勇猛精進而無有比，不久當得普見三世一切諸佛
X09n0240_p0245c18║聽受其法，不久當得一切菩薩禪定解脫諸三昧樂，
X09n0240_p0245c19║不久當入諸佛如來甚深解脫。何以故？見善知識，親
X09n0240_p0245c20║近供養，聽受其教，憶念修行，不懈不退，無憂無悔，無
X09n0240_p0245c21║有障礙，魔及魔民不能為難，不久當成無上果故。善
X09n0240_p0245c22║財童子言：聖者！如向所說，願我皆得。聖者！我願一切
X09n0240_p0245c23║眾生息諸熱惱，離諸惡業，生諸安樂，修諸淨行。聖者！
X09n0240_p0245c24║一切眾生起諸煩惱，造諸惡業，墮諸惡趣，若身、若心
X09n0240_p0246a01║恒受楚毒，菩薩見已，心生憂惱。聖者！譬如有人，唯有
X09n0240_p0246a02║一子，愛念情至，忽見被人割截支體，其心痛切，不能
X09n0240_p0246a03║自安。菩薩摩訶薩亦復如是，見諸眾生以煩惱業墮
X09n0240_p0246a04║三惡趣，受種種苦，心大憂惱；若見眾生起身、語、意三
X09n0240_p0246a05║種善業，生天、人趣受身、心樂，菩薩爾時生大歡喜。何
X09n0240_p0246a06║以故？菩薩不自為故，求一切智，不貪生死諸欲快樂，
X09n0240_p0246a07║不隨想倒、見倒、心倒、諸結、隨眠、愛見力轉，不起眾生
X09n0240_p0246a08║種種樂想，亦不味著諸禪定樂，非有障礙、疲厭、退轉，
X09n0240_p0246a09║住於生死；但見眾生於諸有中具受無量種種諸苦，
X09n0240_p0246a10║起大悲心，以大願力而普攝取；悲願力故，修菩薩行，
X09n0240_p0246a11║為斷一切眾生煩惱，為求如來一切智智，為供養一
X09n0240_p0246a12║切諸佛如來，為嚴淨一切廣大國土，為淨治一切眾
X09n0240_p0246a13║生樂欲，及其所有身、心諸行，於生死中無有疲厭。聖
X09n0240_p0246a14║者！菩薩摩訶薩於諸眾生，為莊嚴，令生人、天富貴樂
X09n0240_p0246a15║故；為父母，為其安立菩提心故；為養育，令其成就菩
X09n0240_p0246a16║薩道故；為衛護，令其遠離三惡道故；為船師，令其得
X09n0240_p0246a17║度生死海故；為歸依，令捨諸魔煩惱怖故；為究竟，令
X09n0240_p0246a18║其永得清涼樂故；為津濟，令入一切諸佛海故；為導
X09n0240_p0246a19║師，令至一切法寶州故；為妙華，開敷諸佛功德心故；
X09n0240_p0246a20║為嚴具，常放福德智慧光故；為可樂，凡有所作悉端
X09n0240_p0246a21║嚴故；為可尊，遠離一切諸惡業故；為普賢，具足一切
X09n0240_p0246a22║端嚴身故；為大明，常放智慧淨光明故；為大雲，常雨
X09n0240_p0246a23║一切甘露法故。聖者！菩薩如是修諸行時，令一切眾
X09n0240_p0246a24║生皆生愛樂、具足法樂。爾時，善財童子將升法堂，其
X09n0240_p0246b01║無憂德及諸神眾，以出過諸天上妙華鬘、塗香、末香，
X09n0240_p0246b02║及以種種寶莊嚴具，散善財上而說頌言：
X09n0240_p0246b03║汝今出世間，為世大明燈，普為諸眾生，
X09n0240_p0246b04║勤求無上覺，無量億千劫，難可得見汝。
X09n0240_p0246b05║功德日今出，滅除諸世闇。汝見諸眾生，
X09n0240_p0246b06║顛倒惑所覆，而興大悲意，求證無師道。
X09n0240_p0246b07║汝以清淨心，尋求佛菩提，承事善知識，
X09n0240_p0246b08║不自惜身命。汝於諸世間，無依無所著，
X09n0240_p0246b09║其心普無礙，清淨如虗空。汝修菩提行，
X09n0240_p0246b10║功德悉圓滿，放大智慧光，普照一切世。
X09n0240_p0246b11║汝不離世間，亦不著於世，行世無障礙，
X09n0240_p0246b12║如風遊虗空，譬如火災起，一切無能滅。
X09n0240_p0246b13║汝修菩提行，精進火亦然，勇猛大精進，
X09n0240_p0246b14║堅固不可動，金剛慧師子，遊行無所畏。
X09n0240_p0246b15║一切法界中，所有諸剎海，汝悉能往詣，
X09n0240_p0246b16║親近善知識。
X09n0240_p0246b17║爾時，無憂德神說此頌已，為愛樂法故，隨逐善財，恒
X09n0240_p0246b18║不捨離。爾時，善財童子入普現法界光明講堂，周徧
X09n0240_p0246b19║推求彼釋氏女，見在堂內坐寶蓮華師子之座，八萬
X09n0240_p0246b20║四千采女所共圍繞。是諸采女靡不皆從王種中生，
X09n0240_p0246b21║悉於過去修菩薩行，同種善根；布施、愛語普攝眾生，
X09n0240_p0246b22║已能明見一切智境，已共修集佛菩提行；恒住正定，
X09n0240_p0246b23║常遊大悲，普攝眾生猶如一子；慈心具足，眷屬清淨，
X09n0240_p0246b24║已於過去成就菩薩不可思議善巧方便，皆於阿耨
X09n0240_p0246c01║多羅三藐三菩提得不退轉；具足菩薩諸波羅蜜，離
X09n0240_p0246c02║諸取著，不樂生死；雖行諸有，心常清淨，恒勤觀察一
X09n0240_p0246c03║切智道；離障蓋網，超諸著處，從於法身而示化形；生
X09n0240_p0246c04║普賢行，長菩薩力，智日慧燈悉已圓滿。爾時，善財童
X09n0240_p0246c05║子詣彼釋女瞿波之所，頂禮其足，合掌而住，作如是
X09n0240_p0246c06║言：聖者！我已先發阿耨多羅三藐三菩提心，而未知
X09n0240_p0246c07║菩薩云何於生死中而不為生死過患所染，了法自
X09n0240_p0246c08║性而不住聲聞、辟支佛地，具足佛法而修菩薩行，住
X09n0240_p0246c09║菩薩地而入佛境界，超過世間而於世受生，成就法
X09n0240_p0246c10║身而示現無邊種種色身，證無相法而為眾生示現
X09n0240_p0246c11║諸相，知法無說而廣為眾生演說諸法；知眾生空，而
X09n0240_p0246c12║恒不捨化眾生事；雖知諸佛不生不滅，而勤供養無
X09n0240_p0246c13║有退轉；雖知諸法無業無報，而修諸善行恒不止息。
X09n0240_p0246c14║時，瞿波女告善財言：善哉！善哉！善男子！汝今能問菩
X09n0240_p0246c15║薩摩訶薩如是行法，修習普賢諸行願者能如是問。
X09n0240_p0246c16║諦聽！諦聽！善思念之！我當承佛神力為汝宣說。善男
X09n0240_p0246c17║子！若諸菩薩成就十法，則能圓滿因陀羅網普智光
X09n0240_p0246c18║明菩薩之行。何等為十？所謂：依善知識故，得廣大勝
X09n0240_p0246c19║解故，得清淨欲樂故，集一切福智故，於諸佛所聽聞
X09n0240_p0246c20║法故，心恒不捨三世佛故，同於一切菩薩行故，一切
X09n0240_p0246c21║如來所護念故，大悲妙願皆清淨故，能以智力普斷
X09n0240_p0246c22║一切諸生死故。是為十。若諸菩薩成就此法，則能圓
X09n0240_p0246c23║滿因陀羅網普智光明菩薩之行。佛子！若菩薩親近
X09n0240_p0246c24║善知識，則能精進不退，修習出生無盡佛法。佛子！菩
X09n0240_p0247a01║薩以十種法承事善知識。何等為十？所謂：於自身命
X09n0240_p0247a02║無所顧惜；於世樂具心不貪求；知一切法性皆平等，
X09n0240_p0247a03║永不退捨一切智願；觀察一切法界實相，心恒捨離
X09n0240_p0247a04║一切有海；知法如空，心無所依；成就一切菩薩大願，
X09n0240_p0247a05║常能示現一切剎海，淨修菩薩無礙智輪。佛子！應以
X09n0240_p0247a06║此法承事一切諸善知識，無所違逆。爾時，釋迦瞿波
X09n0240_p0247a07║女欲重明此義，承佛神力，觀察十方而說頌言：
X09n0240_p0247a08║菩薩為利諸羣生，正念親承善知識，
X09n0240_p0247a09║敬之如佛心無怠，此行於世帝網行。
X09n0240_p0247a10║勝解廣大如虗空，一切三世悉入中，
X09n0240_p0247a11║國土眾生佛皆爾，此是普智光明行。
X09n0240_p0247a12║志樂如空無有際，永斷煩惱離諸垢。
X09n0240_p0247a13║一切佛所修功德，此行於世身雲行，
X09n0240_p0247a14║菩薩修習一切智，不可思議功德海，
X09n0240_p0247a15║淨諸福德智慧身，此行於世不染行。
X09n0240_p0247a16║一切諸佛如來所，聽受其法無厭足，
X09n0240_p0247a17║能生實相智慧燈，此行於世普照行。
X09n0240_p0247a18║十方諸佛無有量，一念一切悉能入，
X09n0240_p0247a19║心恒不捨諸如來，此向菩提大願行。
X09n0240_p0247a20║能入諸佛大眾會，一切菩薩三昧海。
X09n0240_p0247a21║願海及以方便海，此行於世帝網行。
X09n0240_p0247a22║一切諸佛所加持，盡未來際無邊劫，
X09n0240_p0247a23║處處修行普賢道，此是菩薩分身行。
X09n0240_p0247a24║見諸眾生受大苦，起大慈悲現世間，
X09n0240_p0247b01║演法光明除闇冥，此是菩薩智日行。
X09n0240_p0247b02║見諸眾生在諸趣，為集無邊諸法輪，
X09n0240_p0247b03║令其永斷生死流，此是修行普賢行。
X09n0240_p0247b04║菩薩修行此方便，隨眾生心而現身，
X09n0240_p0247b05║普於一切諸趣中，化度無量諸含識。
X09n0240_p0247b06║以大慈悲方便力，普徧世間而現身。
X09n0240_p0247b07║隨其解欲為說法，皆令趣向菩提道。
X09n0240_p0247b08║時，釋迦瞿波說此頌已，告善財童子言：善男子！我已
X09n0240_p0247b09║成就觀察一切菩薩三昧海解脫門。善財言：大聖！此
X09n0240_p0247b10║解脫門境界云何？答言：善男子！我入此解脫，知此娑
X09n0240_p0247b11║婆世界佛剎微塵數劫，所有眾生，於諸趣中，死此生
X09n0240_p0247b12║彼，作善作惡，受諸果報；有求出離、不求出離，正定、邪
X09n0240_p0247b13║定及以不定，有煩惱善根、無煩惱善根，具足善根、不
X09n0240_p0247b14║具足善根，不善根所攝善根、善根所攝不善根，如是
X09n0240_p0247b15║所集善、不善法，我皆知見。又，彼劫中所有諸佛名號
X09n0240_p0247b16║次第，我悉了知。彼佛世尊，從初發心，及以方便，求一
X09n0240_p0247b17║切智，出生一切諸大願海，供養諸佛，修菩薩行，成等
X09n0240_p0247b18║正覺，轉妙法輪，現大神通，化度眾生，我悉了知。亦知
X09n0240_p0247b19║彼佛眾會差別，其眾會中，有諸眾生，依聲聞乘而得
X09n0240_p0247b20║出離；其聲聞眾，過去修習一切善根，及其所得種種
X09n0240_p0247b21║智慧，我悉了知。有諸眾生，依獨覺乘而得出離；其諸
X09n0240_p0247b22║獨覺所有善根、所得菩提、寂滅解脫、神通變化、成熟
X09n0240_p0247b23║眾生、入於涅槃，我悉了知。亦知彼佛諸菩薩眾，其諸
X09n0240_p0247b24║菩薩，從初發心，修習善根，出生無量諸大願行，成就
X09n0240_p0247c01║滿足諸波羅蜜種種莊嚴菩薩之道；以自在力，入菩
X09n0240_p0247c02║薩地，住菩薩地，觀菩薩地，淨菩薩地；菩薩地相、菩薩
X09n0240_p0247c03║地智、菩薩攝智、菩薩教化眾生智、菩薩建立智、菩薩
X09n0240_p0247c04║廣大行境界、菩薩神通行、菩薩三昧海、菩薩方便，菩
X09n0240_p0247c05║薩於念念中所入三昧海、所得一切智光明、所獲一
X09n0240_p0247c06║切智電光雲、所得實相忍、所通達一切智、所住剎海、
X09n0240_p0247c07║所入法海、所知眾生海、所住方便、所發誓願、所現神
X09n0240_p0247c08║通，我悉了知。善男子！此娑婆世界，盡未來際，所有劫
X09n0240_p0247c09║海，展轉不斷，我皆了知。如知娑婆世界，亦知娑婆世
X09n0240_p0247c10║界內微塵數世界，亦知娑婆世界內一切世界，亦知
X09n0240_p0247c11║娑婆世界微塵內所有世界，亦知娑婆世界外十方
X09n0240_p0247c12║無間所住世界，亦知娑婆世界世界種所攝世界，亦
X09n0240_p0247c13║知毗盧遮那世尊此華藏世界海中十方無量諸世
X09n0240_p0247c14║界種所攝世界，所謂：世界廣博、世界安立、世界輪、世
X09n0240_p0247c15║界場、世界差別、世界轉、世界蓮華、世界須彌、世界名
X09n0240_p0247c16║號。盡此世界海一切世界，由毗盧遮那世尊本願力
X09n0240_p0247c17║故，我悉能知，亦能憶念。亦念如來往昔所有諸因緣
X09n0240_p0247c18║海，所謂：修習一切諸乘方便，無量劫中住菩薩行，淨
X09n0240_p0247c19║佛國土，教化眾生，承事諸佛，造立住處，聽受說法，獲
X09n0240_p0247c20║諸三昧，得諸自在，修檀波羅蜜，入佛功德海，持戒苦
X09n0240_p0247c21║行，具足諸忍，勇猛精進，成就諸禪，圓滿淨慧，於一切
X09n0240_p0247c22║處示現受生，普賢行願悉皆清淨，普入諸剎，普淨佛
X09n0240_p0247c23║土，普入一切如來智海，普攝一切諸佛菩提，得於如
X09n0240_p0247c24║來大智光明，證於諸佛一切智性，成等正覺，轉妙法
X09n0240_p0248a01║輪。及其所有道場眾會，其眾會中一切眾生，往世已
X09n0240_p0248a02║來所種善根，從初發心，成熟眾生，修行方便，念念增
X09n0240_p0248a03║長，獲諸三昧神通解脫；如是一切，我悉了知。何以故？
X09n0240_p0248a04║我此解脫，能知一切眾生心行、一切眾生修行善根、
X09n0240_p0248a05║一切眾生雜染清淨、一切眾生種種差別、一切聲聞
X09n0240_p0248a06║諸三昧門、一切緣覺寂靜三昧神通解脫、一切菩薩、
X09n0240_p0248a07║一切如來解脫光明，皆了知故。爾時，善財童子白瞿
X09n0240_p0248a08║波言：聖者！得此解脫，其已久如？答言：善男子！我於往
X09n0240_p0248a09║世，過佛剎微塵數劫，有劫名：勝行，世界名：無畏。彼世
X09n0240_p0248a10║界中，有四天下，名為：安隱。其四天下閻浮提中，有一
X09n0240_p0248a11║王城，名：高勝樹，於八十王城中最為上首。彼時，有王，
X09n0240_p0248a12║名曰：財主，其王具有六萬采女、五百大臣、五百王子；
X09n0240_p0248a13║其諸王子皆悉勇健，能伏冤敵。其王太子，名：威德主，
X09n0240_p0248a14║端正殊特，人所樂見；足下平滿，輪相備具，足趺隆起，
X09n0240_p0248a15║手足指間皆有網縵，足根齊正，手足柔輭，伊尼耶鹿
X09n0240_p0248a16║王腨；七處圓滿，陰藏隱密，其身上分如師子王；兩肩
X09n0240_p0248a17║平滿，雙臂𦟛長，身相端直，頸文三道，頰如師子，具四
X09n0240_p0248a18║十齒，悉皆齊密，四牙鮮白；其舌長廣，出梵音聲，眼目
X09n0240_p0248a19║紺青，睫如牛王，眉間毫相，頂上肉髻，皮膚細輭如真
X09n0240_p0248a20║金色，身毛上靡，髮帝青色，其身洪滿如尼拘陀樹。爾
X09n0240_p0248a21║時，太子受父王教，與十千采女詣香牙園遊觀戲樂。
X09n0240_p0248a22║太子是時乘妙寶車，其車具有種種嚴飾，置大摩尼
X09n0240_p0248a23║師子之座而坐其上；五百采女各就寶繩牽馭而行，
X09n0240_p0248a24║進止有度，不遲不速；百千萬人持諸寶蓋，百千萬人
X09n0240_p0248b01║持諸寶幢，百千萬人持諸寶旛，百千萬人作諸妓樂，
X09n0240_p0248b02║百千萬人燒諸名香，百千萬人散諸妙華，前後圍繞
X09n0240_p0248b03║而為翊從。道路平正，無有高下，眾寶、雜華散布其上，
X09n0240_p0248b04║寶樹行列，寶網彌覆，種種樓閣延袤其間。其樓閣中，
X09n0240_p0248b05║或有積聚種種珍寶，或有陳列諸莊嚴具，或有供設
X09n0240_p0248b06║種種飲食，或有懸布種種衣服，或有備擬諸資生物，
X09n0240_p0248b07║或復安置端正女人及以無量僮僕、侍從，隨有所須，
X09n0240_p0248b08║悉皆施與。時，有母人名為：善現，將一童女，名：具足妙
X09n0240_p0248b09║德，顏容端正，色相嚴潔，洪纖得所，修短合度，目髮紺
X09n0240_p0248b10║青，聲如梵音，善達工巧，精通辯論，恭勤匪懈，慈愍不
X09n0240_p0248b11║害，具足慚愧，柔和質直，離癡寡欲，無諸諂誑，乘妙寶
X09n0240_p0248b12║車，采女圍繞，及與其母從王城出，先太子行。見其太
X09n0240_p0248b13║子言辭諷詠，心生愛染而白母言：我心願得敬事此
X09n0240_p0248b14║人，若不遂情，當自殞滅。母告女言：莫生此念！何以故？
X09n0240_p0248b15║此甚難得！此人具足輪王諸相，後當嗣位作轉輪王，
X09n0240_p0248b16║有寶女出，騰空自在。我等卑賤，非其匹偶，此處難得，
X09n0240_p0248b17║勿生是念！彼香牙園側有一道場，名：法雲光明。時，有
X09n0240_p0248b18║如來名：勝日身，十號具足，於中出現已經七日。時，彼
X09n0240_p0248b19║童女暫時假寐，夢見彼佛。從夢覺已，空中有天而告
X09n0240_p0248b20║之言：勝日身如來於法雲光明道場成等正覺已經
X09n0240_p0248b21║七日，諸菩薩眾前後圍繞，天、龍、夜叉、乾闥婆、阿修羅、
X09n0240_p0248b22║迦樓羅、緊那羅、摩睺羅伽、梵天乃至色究竟天，諸地
X09n0240_p0248b23║神、風神、火神、水神、河神、海神、山神、樹神、園神、藥神、主
X09n0240_p0248b24║城神等，為見佛故，皆來集會。時，妙德童女夢覩如來
X09n0240_p0248c01║故，聞佛功德故，其心安隱，無有怖畏，於太子前而說
X09n0240_p0248c02║頌言：
X09n0240_p0248c03║我身最端正，名聞徧十方，智慧無等倫，
X09n0240_p0248c04║善達諸工巧，無量百千眾，見我皆貪染，
X09n0240_p0248c05║我心不於彼，而生少愛欲，無瞋亦無恨，
X09n0240_p0248c06║無嫌亦無喜，但發廣大心，利益諸眾生。
X09n0240_p0248c07║我今見太子，具諸功德相，其心大歡慶。
X09n0240_p0248c08║諸根咸悅樂，色如光明寶，髮美而右旋，
X09n0240_p0248c09║額廣眉纖曲，我心願事汝。我觀太子身，
X09n0240_p0248c10║譬若真金像，亦如大寶山，相好有光明，
X09n0240_p0248c11║目廣紺青色，月面師子頰，喜顏美妙音，
X09n0240_p0248c12║願垂哀納我。舌相廣長妙，猶如赤銅色，
X09n0240_p0248c13║梵音緊那聲，聞者皆歡喜，口方不褰縮。
X09n0240_p0248c14║齒白悉齊密，發言現笑時，見者心歡喜。
X09n0240_p0248c15║離垢清淨身，具相三十二，必當於此界，
X09n0240_p0248c16║而作轉輪位。
X09n0240_p0248c17║爾時，太子告彼女言：汝是誰女？為誰守護？若先屬人，
X09n0240_p0248c18║我則不應起愛染心。爾時，太子以頌問言：
X09n0240_p0248c19║汝身極清淨，功德相具足，我今問於汝。
X09n0240_p0248c20║汝於誰所住？誰為汝父母？汝今繫屬誰？
X09n0240_p0248c21║若已屬於人，彼人攝受汝，汝不盜他物。
X09n0240_p0248c22║汝不有害心，汝不作邪婬，汝依何語住？
X09n0240_p0248c23║不說他人惡，不壞他所親，不侵他境界，
X09n0240_p0248c24║不於他恚怒，不生邪險見，不作相違業，
X09n0240_p0249a01║不以諂曲力，方便誑世間。尊重父母不？
X09n0240_p0249a02║敬善知識不？見諸貧窮人能生攝心不？
X09n0240_p0249a03║若有善知識，誨示於汝法，能生堅固心，
X09n0240_p0249a04║究竟尊重不？愛樂於佛不？了知菩薩不？
X09n0240_p0249a05║眾僧功德海，汝能恭敬不？汝能知法不？
X09n0240_p0249a06║能淨眾生不？為住於法中，為住於非法，
X09n0240_p0249a07║見諸孤獨者，能起慈心，不見惡道眾生。
X09n0240_p0249a08║能生大悲不？見他得榮樂，能生歡喜不？
X09n0240_p0249a09║他來逼迫汝，汝無瞋惱不？汝發菩提意，
X09n0240_p0249a10║開悟眾生不？無邊劫修行，能無疲倦不？
X09n0240_p0249a11║爾時，女母為其太子而說頌言：
X09n0240_p0249a12║太子汝應聽，我今說此女，初生及成長，
X09n0240_p0249a13║一切諸因緣，太子始生日，即從蓮華生。
X09n0240_p0249a14║其目淨修廣，肢節悉具足。我曾於春月，
X09n0240_p0249a15║遊觀娑羅園，普見諸藥草，種種皆榮茂。
X09n0240_p0249a16║奇樹發妙華。望之如慶雲。好鳥相和鳴。
X09n0240_p0249a17║林間共歡樂，同遊八百女，端正奪人心。
X09n0240_p0249a18║被服皆嚴麗，歌詠悉殊美。彼園有浴池，
X09n0240_p0249a19║名曰：蓮華幢。我於池岸坐，采女眾圍繞，
X09n0240_p0249a20║於彼蓮池內，忽生千葉華，寶葉瑠璃莖，
X09n0240_p0249a21║閻浮金為臺。爾時夜分盡，日光初出現，
X09n0240_p0249a22║其蓮正開剖，放大清淨光，其光極熾盛，
X09n0240_p0249a23║譬如日初出，普照閻浮提，眾歎未曾有。
X09n0240_p0249a24║時見此玉女，從彼蓮華生，其身甚清淨，
X09n0240_p0249b01║肢分皆圓滿，此是人間寶。從於淨業生，
X09n0240_p0249b02║宿因無失壞，今受此果報。紺髮青蓮眼，
X09n0240_p0249b03║梵聲金色光，華鬘眾寶髻，清淨無諸垢，
X09n0240_p0249b04║肢節悉具足，其身無缺減。譬如真金像，
X09n0240_p0249b05║安處寶華中，毛孔旃檀香，普熏於一切。
X09n0240_p0249b06║口出青蓮香，常演梵音聲。此女所住處，
X09n0240_p0249b07║常有天音樂，不應下劣人，而當如是偶。
X09n0240_p0249b08║世間無有人，堪與此為夫，唯汝相嚴身。
X09n0240_p0249b09║願垂見納受，非長亦非短，非麤亦非細，
X09n0240_p0249b10║種種悉端嚴，願垂見納受。文字算數法，
X09n0240_p0249b11║工巧諸技藝，一切皆通達，願垂見納受。
X09n0240_p0249b12║善了諸兵法，巧斷眾諍訟，能調難可調。
X09n0240_p0249b13║願垂見納受。其身甚清淨，見者無厭足，
X09n0240_p0249b14║功德自莊嚴，汝應垂納受。眾生所有患，
X09n0240_p0249b15║善達彼緣起，應病而與藥，一切能消滅。
X09n0240_p0249b16║閻浮語言法，差別無量種，乃至妓樂音，
X09n0240_p0249b17║靡不皆通達，婦人之所能。此女一切知，
X09n0240_p0249b18║而無女人過，願垂速納受，不嫉亦不慳。
X09n0240_p0249b19║無貪亦無恚，質直性柔輭，離諸麤獷惡，
X09n0240_p0249b20║恭敬於尊者，奉事無違逆，樂修諸善行。
X09n0240_p0249b21║此能隨順汝。若見於老病，貧窮在苦難，
X09n0240_p0249b22║無救無所依，常生大慈愍，常觀第一義。
X09n0240_p0249b23║不求自利樂，但願益眾生。以此莊嚴心，
X09n0240_p0249b24║行住與坐臥，一切無放逸，言說及默然，
X09n0240_p0249c01║見者咸欣樂。雖於一切處，皆無染著心，
X09n0240_p0249c02║見有功德人，樂觀無厭足，尊重善知識，
X09n0240_p0249c03║樂見離惡人，其心不躁動，先思後作業，
X09n0240_p0249c04║福智所莊嚴，一切無怨恨，女人中最上。
X09n0240_p0249c05║宜應事太子。
X09n0240_p0249c06║爾時，太子入香牙園已，告其妙德及善現言：善女！我
X09n0240_p0249c07║趣求阿耨多羅三藐三菩提，當於盡未來際無量劫，
X09n0240_p0249c08║集一切智助道之法，修無邊菩薩行，淨一切波羅蜜，
X09n0240_p0249c09║供養一切諸如來，護持一切諸佛教，嚴淨一切佛國
X09n0240_p0249c10║土，當令一切如來種性不斷，當隨一切眾生種性而
X09n0240_p0249c11║普成熟，當滅一切眾生生死苦置於究竟安樂處，當
X09n0240_p0249c12║淨治一切眾生智慧眼，當修習一切菩薩所修行，當
X09n0240_p0249c13║安住一切菩薩平等心，當成就一切菩薩所行地，當
X09n0240_p0249c14║令一切眾生普歡喜。當捨一切物，盡未來際行檀波
X09n0240_p0249c15║羅蜜，令一切眾生普得滿足衣服、飲食、妻妾、男女、頭
X09n0240_p0249c16║目、手足，如是一切內外所有，悉當捨施，無所悋惜。當
X09n0240_p0249c17║於爾時，汝或於我而作障難：施財物時，汝心悋惜；施
X09n0240_p0249c18║男女時，汝心痛惱；割肢體時，汝心憂悶；捨汝出家，汝
X09n0240_p0249c19║心悔恨。爾時，太子即為妙德而說頌言：
X09n0240_p0249c20║哀愍眾生故，我發菩提心。當於無量劫，
X09n0240_p0249c21║習行一切智，無量大劫中，淨修諸願海。
X09n0240_p0249c22║入池及治障，悉經無量劫。三世諸佛所，
X09n0240_p0249c23║學六波羅蜜，具足方便行，成就菩提道。
X09n0240_p0249c24║十方垢穢剎，我當悉嚴淨。一切惡道難，
X09n0240_p0250a01║我當令永出。我當以方便，廣度諸羣生，
X09n0240_p0250a02║令滅愚癡闇，住於佛智道，當供一切佛。
X09n0240_p0250a03║當淨一切地，起大慈悲心，悉捨內外物。
X09n0240_p0250a04║汝見來乞者，或生慳悋心，我心常樂施，
X09n0240_p0250a05║汝勿違於我，若見我施頭，慎勿生憂惱。
X09n0240_p0250a06║我今先語汝，令汝心堅固，乃至截手足，
X09n0240_p0250a07║汝勿嫌乞者，汝今聞我語，應可諦思惟。
X09n0240_p0250a08║男女所愛物，一切我皆捨，汝能順我心，
X09n0240_p0250a09║我當成汝意。
X09n0240_p0250a10║爾時，童女白太子言：敬奉來教。即說頌言：
X09n0240_p0250a11║無量劫海中，地獄火焚身。若能眷納我，
X09n0240_p0250a12║甘心受此苦。無量受生處，碎身如微塵，
X09n0240_p0250a13║若能眷納我，甘心受此苦，無量劫頂戴。
X09n0240_p0250a14║廣大金剛山，若能眷納我，甘心受此苦。
X09n0240_p0250a15║無量生死海，以我身肉施，汝得法王處。
X09n0240_p0250a16║願令我亦然。若能眷納我，與我為主者，
X09n0240_p0250a17║生生行施處，願常以我施，為愍眾生苦。
X09n0240_p0250a18║而發菩提心。既已攝眾生，亦當攝受我，
X09n0240_p0250a19║我不求豪富，不貪五欲樂，但為共行法，
X09n0240_p0250a20║願以仁為主，紺青修廣眼，慈愍觀世間。
X09n0240_p0250a21║不起染著心，必成菩薩道。太子所行處，
X09n0240_p0250a22║地出眾寶華，必作轉輪王，願能眷納我。
X09n0240_p0250a23║我曾夢見此，妙法菩提場，如來樹下坐，
X09n0240_p0250a24║無量眾圍繞。我夢彼如來，身如真金山，
X09n0240_p0250b01║以手摩我頂，寤已心歡喜。往昔眷屬天，
X09n0240_p0250b02║名曰喜光明。彼天為我說，道場佛興世。
X09n0240_p0250b03║我曾生是念：願見太子身。彼天報我言：
X09n0240_p0250b04║汝今當得見，我昔所志願，於念悉成滿。
X09n0240_p0250b05║唯願俱往詣，供養彼如來。
X09n0240_p0250b06║爾時，太子聞勝日身如來名，生大歡喜，願見彼佛，以
X09n0240_p0250b07║五百摩尼寶散其女上，冠以妙藏光明寶冠，被以火
X09n0240_p0250b08║𦦨摩尼寶衣。其女爾時，心不動搖，亦無喜相，但合掌
X09n0240_p0250b09║恭敬，瞻仰太子，目不暫捨。其母善現，於太子前而說
X09n0240_p0250b10║頌言：
X09n0240_p0250b11║此女極端正，功德莊嚴身，昔願奉太子，
X09n0240_p0250b12║今意已滿足，持戒有智慧，具足諸功德，
X09n0240_p0250b13║普於一切世，最勝無倫匹。此女蓮華生，
X09n0240_p0250b14║種姓無譏醜。太子同行業，遠離一切過，
X09n0240_p0250b15║此女身柔輭，猶如天繒纊，其手所觸摩，
X09n0240_p0250b16║眾患悉除滅。毛孔出妙香，芬馨最無比，
X09n0240_p0250b17║眾生若聞者，悉住於淨戒，身色如真金。
X09n0240_p0250b18║端坐華臺上，眾生若見者，離害具慈心。
X09n0240_p0250b19║言音極柔輭，聽之無不喜，眾生若得聞，
X09n0240_p0250b20║悉離諸惡業，心淨無瑕垢，遠離諸諂曲，
X09n0240_p0250b21║稱心而發言，聞者皆歡喜，調柔具慚愧。
X09n0240_p0250b22║恭敬於尊宿，無貪亦無誑，憐愍諸眾生，
X09n0240_p0250b23║此女心不恃，色相及眷屬，但以清淨心，
X09n0240_p0250b24║恭敬一切佛。
X09n0240_p0250c01║爾時，太子與妙德女及十千采女并其眷屬，出香牙
X09n0240_p0250c02║園，詣法雲光明道場。至已，下車步進，詣如來所，見佛
X09n0240_p0250c03║身相端嚴寂靜，諸根調順，內外清淨，如大龍池無諸
X09n0240_p0250c04║垢濁，皆生淨信，踊躍歡喜，頂禮佛足，繞無數帀。于時，
X09n0240_p0250c05║太子及妙德女各持五百妙寶蓮華供散彼佛。太子
X09n0240_p0250c06║為佛造五百精舍，一一皆以香木所成，眾寶莊嚴，五
X09n0240_p0250c07║百摩尼以為間錯。時，佛為說普眼燈門修多羅；聞是
X09n0240_p0250c08║經已，於一切法中得三昧海，所謂：得普照一切佛願
X09n0240_p0250c09║海三昧、普照三世藏三昧、現見一切佛道場三昧、普
X09n0240_p0250c10║照一切眾生三昧、普照一切世間智燈三昧、普照一
X09n0240_p0250c11║切眾生根智燈三昧、救護一切眾生光明雲三昧、普
X09n0240_p0250c12║照一切眾生大明燈三昧、演一切佛法輪三昧、具足
X09n0240_p0250c13║普賢清淨行三昧。時，妙德女得三昧，名：難勝海藏，於
X09n0240_p0250c14║阿耨多羅三藐三菩提永不退轉。時，彼太子與妙德
X09n0240_p0250c15║女并其眷屬，頂禮佛足，繞無數帀，辭退還宮；詣父王
X09n0240_p0250c16║所，拜跪畢已，奉白王言：大王當知！勝日身知來出興
X09n0240_p0250c17║於世，於此國內法雲光明菩提場中成等正覺，于今
X09n0240_p0250c18║未久。爾時，大王語太子言：是誰為汝說如是事？天耶？
X09n0240_p0250c19║人耶？太子白言：是此具足妙德女說。時，王聞已，歡喜
X09n0240_p0250c20║無量，譬如貧人得大伏藏，作如是念：佛無上寶，難可
X09n0240_p0250c21║值遇；若得見佛，永斷一切惡道怖畏。佛如醫王，能治
X09n0240_p0250c22║一切諸煩惱病，能救一切生死大苦；佛如導師，能令
X09n0240_p0250c23║眾生至於究竟安隱住處。作是念已，集諸小王、羣臣、
X09n0240_p0250c24║眷屬，及以剎利、婆羅門等一切大眾，便捨王位，授與
X09n0240_p0251a01║太子。灌頂訖已，與萬人俱，往詣佛所；到已禮足，繞無
X09n0240_p0251a02║數帀，并其眷屬悉皆退坐。爾時，如來觀察彼王及諸
X09n0240_p0251a03║大眾，白毫相中放大光明，名：一切世間心燈，普照十
X09n0240_p0251a04║方無量世界，住於一切世主之前，示現如來不可思
X09n0240_p0251a05║議大神通力，普令一切應受化者心得清淨。爾時，如
X09n0240_p0251a06║來以不思議自在神力，現身超出一切世間，以圓滿
X09n0240_p0251a07║音普為大眾說陀羅尼，名：一切法義離闇燈，佛剎微
X09n0240_p0251a08║塵數陀羅尼而為眷屬。彼王聞已，即時獲得大智光
X09n0240_p0251a09║明；其眾會中，有閻浮提微塵數菩薩，俱時證得此陀
X09n0240_p0251a10║羅尼；六十萬那由他人，盡諸有漏，心得解脫；十千眾
X09n0240_p0251a11║生，遠塵離垢，得法眼淨；無量眾生，發菩提心。時，佛又
X09n0240_p0251a12║以不思議力廣現神變，普於十方無量世界演三乘
X09n0240_p0251a13║法，化度眾生。時，彼父王作如是念：我若在家，不能證
X09n0240_p0251a14║得如是妙法；若於佛所出家學道，即當成就。作是念
X09n0240_p0251a15║已，前白佛言：願得從佛出家修學。佛言：隨意，宜自知
X09n0240_p0251a16║時。時，財主王與十千人，皆於佛所同時出家，未久之
X09n0240_p0251a17║間，悉得成就一切法義離闇燈陀羅尼，亦得如上諸
X09n0240_p0251a18║三昧門，又得菩薩十神通門，又得菩薩無邊辯才，又
X09n0240_p0251a19║得菩薩無礙淨身，往詣十方諸如來所聽受其法，為
X09n0240_p0251a20║大法師演說妙法；復以神力徧十方剎，隨眾生心而
X09n0240_p0251a21║為現身，讚佛出現，說佛本行，示佛本緣，稱揚如來自
X09n0240_p0251a22║在神力，護持於佛所說教法。爾時，太子於十五日在
X09n0240_p0251a23║正殿上，采女圍繞，七寶自至：一者、輪寶，名：無礙行；二
X09n0240_p0251a24║者、象寶，名：金剛身；三者、馬寶，名：迅疾風；四者、珠寶，名：
X09n0240_p0251b01║日光藏；五者、女寶，名：具妙德；六、藏臣寶，名為：大臣；七、
X09n0240_p0251b02║主兵寶，名：離垢眼。七寶具足，為轉輪王，王閻浮提，正
X09n0240_p0251b03║法治世，人民快樂。王有千子，端正勇健，能伏冤敵。其
X09n0240_p0251b04║閻浮提中有八十王城，一一城中有五百僧坊，一一
X09n0240_p0251b05║僧坊立佛支提，皆悉高廣，以眾妙寶而為校飾；一一
X09n0240_p0251b06║王城皆請如來，以不思議眾妙供具而為供養。佛入
X09n0240_p0251b07║城時，現大神力，令無量眾生種諸善根，無量眾生心
X09n0240_p0251b08║得清淨，見佛歡喜，發菩提意，起大悲心，利益眾生，勤
X09n0240_p0251b09║修佛法，入真實義，住於法性，了法平等，獲三世智，等
X09n0240_p0251b10║觀三世，知一切佛出興次第，說種種法攝取眾生，發
X09n0240_p0251b11║菩薩願，入菩薩道，知如來法，成就法海，能普現身徧
X09n0240_p0251b12║一切剎，知眾生根及其性欲，令其發起一切智願。佛
X09n0240_p0251b13║子！於汝意云何？彼時太子得輪王位供養佛者，豈異
X09n0240_p0251b14║人乎？今釋迦牟尼佛是也。財主王者，寶華佛是。其寶
X09n0240_p0251b15║華佛，現在東方過世界海微塵數佛剎，有世界海，名：
X09n0240_p0251b16║現法界虗空影像雲；中有世界種，名：普現三世影摩
X09n0240_p0251b17║尼王。彼世界種中，有世界，名：圓滿光；中有道場，名：現
X09n0240_p0251b18║一切世主身。寶華如來於此成阿耨多羅三藐三菩
X09n0240_p0251b19║提，不可說佛剎微塵數諸菩薩眾前後圍繞而為說
X09n0240_p0251b20║法。寶華如來往昔修行菩薩道時，淨此世界海；其世
X09n0240_p0251b21║界海中，去、來、今佛出興世者，皆是寶華如來為菩薩
X09n0240_p0251b22║時，教化令發阿耨多羅三藐三菩提心。彼時女母善
X09n0240_p0251b23║現者，今我母善目是；其王眷屬，今如來所眾會是也。
X09n0240_p0251b24║皆具修行普賢諸行，成滿大願；雖恒在此眾會道場，
X09n0240_p0251c01║而能普現一切世間，住諸菩薩平等三昧，常得現見
X09n0240_p0251c02║一切諸佛；一切如來以等虗空妙音聲雲，演正法輪
X09n0240_p0251c03║悉能聽受，於一切法悉得自在，名稱普聞諸佛國土，
X09n0240_p0251c04║普詣一切道場之所，普現一切眾生之前，隨其所應
X09n0240_p0251c05║教化調伏，盡未來劫修菩薩道恒無間斷，成滿普賢
X09n0240_p0251c06║廣大誓願。佛子！其妙德女，與威德主轉輪聖王，以四
X09n0240_p0251c07║事供養勝日身如來者，我身是也。彼佛滅後，其世界
X09n0240_p0251c08║中，六十億百千那由他佛出興於世，我皆與王承事
X09n0240_p0251c09║供養。其第一佛，名：清淨身；次名：一切智月光明身；次
X09n0240_p0251c10║名：閻浮檀金光明王；次名：諸相莊嚴身；次名：妙月光；
X09n0240_p0251c11║次名：智觀幢；次名：大智光；次名：金剛那羅延精進；次
X09n0240_p0251c12║名：智力無能勝；次名：普安詳智；次名：離垢勝智雲；次
X09n0240_p0251c13║名：師子智光明；次名：光明髻；次名：功德光明幢；次名：
X09n0240_p0251c14║智日幢；次名：寶蓮華開敷身；次名：福德嚴淨光；次名：
X09n0240_p0251c15║智𦦨雲；次名：普照月；次名：莊嚴蓋妙音聲；次名：師子
X09n0240_p0251c16║勇猛智光明；次名：法界月；次名：現虗空影像開悟眾
X09n0240_p0251c17║生心；次名：恒齅寂滅香；次名：普震寂靜音；次名：甘露
X09n0240_p0251c18║山；次名：法海音；次名：堅固網；次名：佛影髻；次名：月光
X09n0240_p0251c19║毫；次名：辯才口；次名：覺華智；次名：寶𦦨山；次名：功德
X09n0240_p0251c20║星；次名：寶月幢；次名：三昧身；次名：寶光王；次名：普智
X09n0240_p0251c21║行；次名：𦦨海燈；次名：離垢法音王；次名：無比德名稱
X09n0240_p0251c22║幢；次名：修臂；次名：本願清淨月；次名：照義燈；次名：深
X09n0240_p0251c23║遠音；次名：毗盧遮那勝藏王；次名：諸乘幢；次名：法海
X09n0240_p0251c24║妙蓮華。佛子！彼劫中，有如是等六十億百千那由他
X09n0240_p0252a01║佛出興于世，我皆親近、承事、供養。其最後佛，名：廣大
X09n0240_p0252a02║解，於彼佛所得淨智眼。爾時，彼佛入城教化，我為王
X09n0240_p0252a03║妃，與王禮覲，以眾妙物而為供養；於其佛所，聞說出
X09n0240_p0252a04║生一切如來燈法門，即時獲得觀察一切菩薩三昧
X09n0240_p0252a05║海境界解脫。佛子！我得此解脫已，與菩薩於佛剎微
X09n0240_p0252a06║塵數劫勤加修習，於佛剎微塵數劫中承事、供養無
X09n0240_p0252a07║量諸佛；或於一劫承事一佛，或二、或三、或不可說，或
X09n0240_p0252a08║值佛剎微塵微佛，悉皆親近、承事、供養，而未能知菩
X09n0240_p0252a09║薩之身形量、色貌及其身業、心行、智慧、三昧境界。佛
X09n0240_p0252a10║子！若有眾生得見菩薩修菩提行，若疑、若信，菩薩皆
X09n0240_p0252a11║以世、出世間種種方便而攝取之以為眷屬，令於阿
X09n0240_p0252a12║耨多羅三藐三菩提得不退轉。佛子！我見彼佛得此
X09n0240_p0252a13║解脫已，與菩薩於百佛剎微塵數劫而共修習。於其
X09n0240_p0252a14║劫中，所有諸佛出興於世，我皆親近、承事、供養，聽所
X09n0240_p0252a15║說法，讀誦、受持。於彼一切諸如來所，得此解脫種種
X09n0240_p0252a16║法門，知種種三世，入種種剎海，見種種成正覺，入種
X09n0240_p0252a17║種佛眾會，發菩薩種種大願，修菩薩種種妙行，得菩
X09n0240_p0252a18║薩種種解脫，然未能知菩薩所得普賢解脫門。何以
X09n0240_p0252a19║故？菩薩普賢解脫門，如太虗空，如眾生名，如三世海，
X09n0240_p0252a20║如十方海，如法界海，無量無邊。佛子！菩薩普賢解脫
X09n0240_p0252a21║門，與如來境界等。佛子！我於佛剎微塵數劫，觀菩薩
X09n0240_p0252a22║身無有厭足。如多欲人，男女集會，遞相愛染，起於無
X09n0240_p0252a23║量妄想思覺；我亦如是，觀菩薩身一一毛孔，念念見
X09n0240_p0252a24║無量無邊廣大世界種種安住、種種莊嚴、種種形狀，
X09n0240_p0252b01║有種種山、種種地、種種雲、種種名、種種佛興、種種道
X09n0240_p0252b02║場、種種眾會，演種種修多羅，說種種灌頂、種種諸乘、
X09n0240_p0252b03║種種方便、種種清淨。又於菩薩一一毛孔，念念常見
X09n0240_p0252b04║無邊佛海，坐種種道場，現種種神變，轉種種法輪，說
X09n0240_p0252b05║種種修多羅，恒不斷絕。又於菩薩一一毛孔，見無邊
X09n0240_p0252b06║眾生海種種住處、種種形貌、種種作業、種種諸根。又
X09n0240_p0252b07║於菩薩一一毛孔，見三世諸菩薩無邊行門，所謂：無
X09n0240_p0252b08║邊廣大願、無邊差別地、無邊波羅蜜、無邊往昔事、無
X09n0240_p0252b09║邊大慈門、無邊大悲雲、無邊大喜心、無邊攝取眾生
X09n0240_p0252b10║方便。佛子！我於佛剎微塵數劫，念念如是觀於菩薩
X09n0240_p0252b11║一一毛孔，已所至處而不重至，已所見處而不重見，
X09n0240_p0252b12║求其邊際竟不可得；乃至見彼悉達太子住於宮中，
X09n0240_p0252b13║采女圍繞，我以解脫力觀於菩薩一一毛孔，悉見三
X09n0240_p0252b14║世法界中事。佛子！我唯得此觀察菩薩三昧海解脫。
X09n0240_p0252b15║如諸菩薩摩訶薩，究竟無量諸方便海，為一切眾生
X09n0240_p0252b16║現隨類身，為一切眾生說隨樂行，於一一毛孔現無
X09n0240_p0252b17║邊色相海，知諸法性無性為性，知眾生性同虗空相
X09n0240_p0252b18║無有分別，知佛神力同於如如，徧一切處示現無邊
X09n0240_p0252b19║解脫境界，於一念中能自在入廣大法界，遊戲一切
X09n0240_p0252b20║諸地法門；而我云何能知能說彼功德行？善男子！此
X09n0240_p0252b21║世界中有佛母摩耶，汝詣彼問：菩薩云何修菩薩行，
X09n0240_p0252b22║於諸世間無所染著，供養諸佛恒無休息，作菩薩業
X09n0240_p0252b23║永不退轉，離一切障礙，入菩薩解脫，不由於他，住一
X09n0240_p0252b24║切菩薩道，詣一切如來所，攝一切眾生界，盡未來劫
X09n0240_p0252c01║修菩薩行，發大乘願，增長一切眾生善根，常無休息？
X09n0240_p0252c02║爾時，釋迦瞿波女，欲重明此解脫義，承佛神力，即說
X09n0240_p0252c03║頌言：
X09n0240_p0252c04║若有見菩薩，修行種種行，起善不善心，
X09n0240_p0252c05║菩薩皆攝取。乃往久遠世，過百剎塵劫，
X09n0240_p0252c06║有劫名清淨，世界名光明，此劫佛興世，
X09n0240_p0252c07║六十千萬億，最後天人主，號曰法幢燈。
X09n0240_p0252c08║彼佛涅槃後，有王名智山，統領閻浮提。
X09n0240_p0252c09║一切無冤敵。王有五百子，端正能勇健，
X09n0240_p0252c10║其身悉清淨，見者皆歡喜。彼王及王子，
X09n0240_p0252c11║信心供養佛，護持其法藏，亦樂勤修法，
X09n0240_p0252c12║太子名善光，離垢多方便，諸相皆圓滿，
X09n0240_p0252c13║見者無厭足。五百億人俱，出家行學道，
X09n0240_p0252c14║勇猛堅，精進護持。其佛法王，都名：智樹；
X09n0240_p0252c15║千億城圍繞。有林名靜德。眾寶所莊嚴。
X09n0240_p0252c16║善光住彼林，廣宣佛正法，辯才智慧力，
X09n0240_p0252c17║令眾悉清淨。有時因乞食，入彼王都城，
X09n0240_p0252c18║行止極安詳，正知心不亂。城中有居士，
X09n0240_p0252c19║號曰善名稱。我時為彼女，名為淨日光，
X09n0240_p0252c20║時我於城中，遇見善光明，諸相極端嚴，
X09n0240_p0252c21║其心生染著。次乞至我門，我心增愛染，
X09n0240_p0252c22║即解身瓔珞，并珠至鉢中。雖以愛染心，
X09n0240_p0252c23║供養彼佛子，二百五十劫，不墮三惡趣。
X09n0240_p0252c24║或生天王家，或作人王女，恒見善光明，
X09n0240_p0253a01║妙相莊嚴身。此後所經劫，二百有五十，
X09n0240_p0253a02║生於善現家，名為具妙德。時我見太子，
X09n0240_p0253a03║而生尊重心，願得備瞻侍。幸蒙哀納受，
X09n0240_p0253a04║我時與太子，覲佛勝日身，恭敬供養畢，
X09n0240_p0253a05║即發菩提意。於彼一劫中，六十億如來，
X09n0240_p0253a06║最後佛世尊，名為廣大解，於彼得淨眼。
X09n0240_p0253a07║了知諸法相，普見受生處，永除顛倒心。
X09n0240_p0253a08║我得觀菩薩，三昧境解脫，一念入十方，
X09n0240_p0253a09║不思議剎海。我見諸世界，淨穢種種別，
X09n0240_p0253a10║於淨不貪樂，於穢不增惡，普見諸世界，
X09n0240_p0253a11║如來坐道場，皆於一念中，悉放無量光，
X09n0240_p0253a12║一念能普入，不可說眾會。亦知彼一切，
X09n0240_p0253a13║所得三昧門，一念能悉知，彼諸廣大行。
X09n0240_p0253a14║無量地方便，及以諸願海。我觀菩薩身，
X09n0240_p0253a15║無邊劫修行，一一毛孔量，求之不可得。
X09n0240_p0253a16║一一毛孔剎，無數不可說，地水火風輪，
X09n0240_p0253a17║靡不在其中。種種諸建立，種種諸形狀，
X09n0240_p0253a18║種種體名號，無邊種莊嚴。我見諸剎海，
X09n0240_p0253a19║不可說世界，及見其中佛，說法化眾生。
X09n0240_p0253a20║不了菩薩身，及彼身諸業，亦不知心智，
X09n0240_p0253a21║諸劫所行道。
X09n0240_p0253a22║爾時，善財童子頂禮其足，繞無數帀，辭退而去。
X09n0240_p0253a23║第十、瞿波女，寄法雲地。法雲地者，謂大智法雲，含
X09n0240_p0253a24║眾德水，蔽如空麤重，充滿法身故。善財受前知識
X09n0240_p0253b01║教，思惟修習，憶念不捨，依教趣求。漸次至普光明
X09n0240_p0253b02║講堂，未見瞿波，先有神來迎。其神名無憂德，與一
X09n0240_p0253b03║萬主宮殿神俱來迎。善財讚言：善來丈夫！有大智
X09n0240_p0253b04║慧勇猛，能修菩薩不可思議自在解脫，乃至不久
X09n0240_p0253b05║當成無上果。故有十三行零經，讚善財能究竟精
X09n0240_p0253b06║進得法之辭。善財童子言：聖者！如向所說，願我皆
X09n0240_p0253b07║得。次乃自述所得，云我願一切眾生息諸熱惱，乃
X09n0240_p0253b08║至於生死中無有疲厭者，蓋以慈、悲、喜、捨四無量
X09n0240_p0253b09║心攝諸眾生，故有十五行經，述自得之行。次下云
X09n0240_p0253b10║聖者！菩薩於諸眾生為莊嚴等，有十行經，明以萬
X09n0240_p0253b11║行益物之行。以善財參多善知識，證多法門，至此
X09n0240_p0253b12║寄十地位滿，純起利他之行，故此異前諸位也。爾
X09n0240_p0253b13║時善財將升法堂，時無憂神以種種妙華莊嚴散
X09n0240_p0253b14║善財上，復說頌言汝今出世間，為世大明燈等十
X09n0240_p0253b15║偈，以申敬增深之意，且隨逐善財，恒不捨離。爾時
X09n0240_p0253b16║善財入普現法界光明講堂，求釋氏女，見在堂內
X09n0240_p0253b17║坐寶蓮華師子之座，八萬四千婇女所共圍繞。善
X09n0240_p0253b18║財極讚釋女主伴殊勝之德，有十行餘經，具述其
X09n0240_p0253b19║勝。所以然者，表十地位滿，已證圓滿法界，則八萬
X09n0240_p0253b20║四千塵勞，皆為利生莊嚴妙行矣。上乃見敬，次乃
X09n0240_p0253b21║頂禮諮問法要。先陳已發心，次正問修菩薩行，云：
X09n0240_p0253b22║而未知菩薩云何於生死中而不為生死過患所
X09n0240_p0253b23║染？有十一句，通問悲智、逆順、權實、寂用、無礙雙行
X09n0240_p0253b24║之行。此問亦逈別諸位。時瞿波女告善財言下，正
X09n0240_p0253c01║示法界，云：善男子！若菩薩成就十法，則能圓滿因
X09n0240_p0253c02║陀羅網普智光明菩薩之行。此乃直于圓照法界
X09n0240_p0253c03║帝網重重無盡之行，此名普賢妙行。將躋覺位，故
X09n0240_p0253c04║示以圓滿法界之行也。言此行以十法而成，次示
X09n0240_p0253c05║十法，通前讚辭有十六行經。然此十行發依善知
X09n0240_p0253c06║識而成，故重宣其義而說頌言：首稱親近知識而
X09n0240_p0253c07║能成就帝網勝行，是則上說十法，一一具十，故為
X09n0240_p0253c08║重重無盡之行也。有十二偈，如次頌前十帝網行。
X09n0240_p0253c09║上但示其法，意謂難說十法帝網無盡法門，不知
X09n0240_p0253c10║何名。故下瞿波說此頌已，告善財言：我已成就觀
X09n0240_p0253c11║察一切菩薩三昧海解脫門。此正示其名，謂普賢
X09n0240_p0253c12║三昧深廣如海，以能入法界海，故得此名。善財既
X09n0240_p0253c13║聞法界之名，乃問：大聖！此解脫門境界云何？此問
X09n0240_p0253c14║境界，意明法界之業用也。次瞿波答言：善男子！我
X09n0240_p0253c15║入此解脫三昧，但觀察法界海，知法界海中微細
X09n0240_p0253c16║之事耳。下示其觀法，乃從狹至寬，有次第三重：一、
X09n0240_p0253c17║但觀一娑婆世界中有十法界，先觀此世界中有
X09n0240_p0253c18║六道眾生，從佛剎微塵數劫以來，於諸趣中死此
X09n0240_p0253c19║生彼，善惡果報，邪定正定，各各心行，樂欲煩惱，一
X09n0240_p0253c20║一根行差別，我皆知見。次觀此世界塵數劫中，諸
X09n0240_p0253c21║佛出世名號，乃至從初發心，經塵數劫，修菩薩行，
X09n0240_p0253c22║乃至成佛，轉法輪，化眾生，至入涅槃，我悉了知。次
X09n0240_p0253c23║觀聲聞緣覺，及諸菩薩，一一從初發心，歷劫修行，
X09n0240_p0253c24║各證自乘，乃至菩薩，各各所修一一行門，所得三
X09n0240_p0254a01║昧神通，方便誓願等，我悉了知。末後結云：此娑婆
X09n0240_p0254a02║世界，盡未來際，所有劫海，展轉不斷，我皆了知。如
X09n0240_p0254a03║是有二十三行經，顯示觀察了知娑婆一世界中，
X09n0240_p0254a04║十法界微細之事。此但略示娑婆世界一重境界。
X09n0240_p0254a05║次類知剎海，漸次廣大微細，而有六重。一如知娑
X09n0240_p0254a06║婆世界，亦知娑婆界內，有微塵數世界，亦如是了
X09n0240_p0254a07║知。此但是與娑婆同類之剎，如微塵之多耳。二亦
X09n0240_p0254a08║知娑婆世界內，一切異類世界，亦如是了知。三亦
X09n0240_p0254a09║知娑婆世界微塵內，所包含之世界。以一一塵中，
X09n0240_p0254a10║皆含多多之世界故。此之入細，且約娑婆一世界
X09n0240_p0254a11║而言。次下第四漸寬云：亦知娑婆世界外，十方無
X09n0240_p0254a12║間所住世界。然娑婆世界，乃在華藏世界第十三
X09n0240_p0254a13║層，娑婆正當居中心。其外有十三佛剎微塵數世
X09n0240_p0254a14║界圍繞，以為眷屬。此言娑婆外世界，蓋指圍繞之
X09n0240_p0254a15║眷屬世界。一一界中，皆如娑婆，有十法界，亦如是
X09n0240_p0254a16║了知。五亦知娑婆世界世界種所攝世界。此則通
X09n0240_p0254a17║觀二十重華藏世界，名世界種。言所攝世界者，如
X09n0240_p0254a18║最下一層，即有一佛剎微塵數世界圍繞，乃至最
X09n0240_p0254a19║上第二十重，則有二十佛剎微塵數世界圍繞，如
X09n0240_p0254a20║此皆是世界種所攝之世界。如是一一世界中皆
X09n0240_p0254a21║如娑婆，有十法界皆悉了知。六、亦知此華藏世界
X09n0240_p0254a22║海中，十方無量諸世界種所攝世界。此則全舉華
X09n0240_p0254a23║藏世界海而言也。言世界種所攝世界海者，謂華
X09n0240_p0254a24║藏海者，謂大蓮華藏中心如華之蕋，一箇二十重
X09n0240_p0254b01║世界在一蕋中，以華有無盡之蕋，一一蕋中有一
X09n0240_p0254b02║箇二十重世界，攝盡多多蕋中之世界，包含於一
X09n0240_p0254b03║廣大蓮華之中，總名世界海。此則無盡，無盡名為
X09n0240_p0254b04║無邊剎海，自他不隔於毛端。如此海中所攝之世
X09n0240_p0254b05║界，一一界中皆如娑婆，有十法界。如此剎海盡在
X09n0240_p0254b06║普賢三昧心中一一了知，故名三昧海解脫門。故
X09n0240_p0254b07║以所觀察海以示三昧之境界，故云了知。此上但
X09n0240_p0254b08║示所觀境界之分齊，下乃示其所知世界之相狀，
X09n0240_p0254b09║云所謂世界廣博、世界安立等。略舉十種不同，此
X09n0240_p0254b10║華藏之果報皆是毗盧遮那世尊本願之所成就，
X09n0240_p0254b11║如此廣大因果皆能憶念，故下文結指毗盧遮那
X09n0240_p0254b12║之因行，云亦念如來往昔所有諸因緣海，所謂修
X09n0240_p0254b13║集一切諸乘方便諸波羅蜜等。有十行經，明毗盧
X09n0240_p0254b14║因行之事，故結云：如是一切，我悉了知。故後自釋
X09n0240_p0254b15║云：何故上來廣大因果，我皆了知？以我此解脫門，
X09n0240_p0254b16║能知一切眾生心行，乃至一切如來解脫光明，故
X09n0240_p0254b17║我以此解脫力故，能了知也。此上已答解脫境界
X09n0240_p0254b18║問，下顯法界根深。故善財白瞿波言：聖者！得此解
X09n0240_p0254b19║脫，其如久如？此問窮解脫之源也。下文瞿波具答，
X09n0240_p0254b20║敘其往因。先明最初發心之始，云：我於往世，過佛
X09n0240_p0254b21║剎微塵數劫，有劫名勝行，有世界名無畏。彼世界
X09n0240_p0254b22║中，有四天下。閻浮提中，有城名高勝樹。城中有王，
X09n0240_p0254b23║名曰財主。其王有太子，名威德主，端正殊特，人所
X09n0240_p0254b24║樂見，具三十二大人之相。太子一日，與十千婇女，
X09n0240_p0254c01║詣香牙園，遊觀戲樂，陳列種種寶物資生之物，於
X09n0240_p0254c02║園中捨施。時有一女母，名為善現，携一童女，名具
X09n0240_p0254c03║足妙德，容顏端正，色相無比。偶隨母出城，見其太
X09n0240_p0254c04║子，心生愛染，即白母言：我心願得敬事此人。母言：
X09n0240_p0254c05║此人具足輪王之相，當來必為輪王，自有寶女。我
X09n0240_p0254c06║等卑賤，非其匹偶，勿生此念。時香牙園中，有一道
X09n0240_p0254c07║場，時有勝日身如來，出現於此。時童女假寐，夢見
X09n0240_p0254c08║彼佛。從夢覺已，因夢覩如來故，其心安隱，無有怖
X09n0240_p0254c09║畏，即自往太子前，而說偈言：我身最端正，智慧無
X09n0240_p0254c10║等倫。遂讚太子，願歸求納，總有十偈。爾時太子，因
X09n0240_p0254c11║告女言：汝是誰女？為誰守護？若先屬人，我則不可。
X09n0240_p0254c12║亦說偈審問其屬緣，有無過失。亦有十二偈，皆審
X09n0240_p0254c13║實之辭。爾時女母亦為說偈，以白太子言：太子汝
X09n0240_p0254c14║應聽！此女不由胞胎，乃從蓮華中生，故相貌殊妙，
X09n0240_p0254c15║人中無比。有三十一偈，具述女德。乃至云：一切無
X09n0240_p0254c16║怨恨，女人中最上，宜應事太子。爾時太子入香牙
X09n0240_p0254c17║園，告其女母善現及女妙德，重與要誓云：我願趣
X09n0240_p0254c18║求無上菩提，當盡未來際，具說種種修菩薩行。乃
X09n0240_p0254c19║至云：捨汝出家，汝心悔恨否？要誓之語，長行有十
X09n0240_p0254c20║二行，半經皆自述深行，恐其為障之事。太子復為
X09n0240_p0254c21║說頌，有十偈，皆敘深行，要其莫障。乃至結云：汝能
X09n0240_p0254c22║順我心，我當隨汝意。爾時童女白太子言：敬奉來
X09n0240_p0254c23║教。亦說偈自誓云：無量劫海中，地獄火焚身，若能
X09n0240_p0254c24║眷納我，甘心受此苦。於中云：為愍眾生故，而發菩
X09n0240_p0255a01║提心。此正發心之始。乃至云：因夢見如來，故得見
X09n0240_p0255a02║太子，今既滿我願，願同見如來。有十四偈，皆敘忘
X09n0240_p0255a03║苦眷德，希同勝行，發菩提心之事。爾時太子具見
X09n0240_p0255a04║女志，遂即攝受，乃散以妙寶，冠以寶冠，衣以寶衣。
X09n0240_p0255a05║爾時其女心不動搖，亦無喜相。其女母善現於太
X09n0240_p0255a06║子前自陳慶，遂說偈重讚女德。有十偈，皆讚女之
X09n0240_p0255a07║辭。次爾時太子與妙德女遂同發心修行，共出香
X09n0240_p0255a08║牙園，詣法雲光明道場，見勝日身如來，各伸供養。
X09n0240_p0255a09║時佛為說普眼燈門修多羅。太子童女聞已，即得
X09n0240_p0255a10║十種三昧已，退還宮中，具白父王。佛出與事，并問
X09n0240_p0255a11║妙德女因緣。王聞歡喜。時王即發心見佛，遂禪位
X09n0240_p0255a12║與太子，即往見佛。爾時如來放光攝受，為說陀羅
X09n0240_p0255a13║尼。王聞法已，即得大智光明。其會中有微塵數菩
X09n0240_p0255a14║薩得陀羅尼，及無量眾生發菩提心。時彼王聞法
X09n0240_p0255a15║已，發心出家修證，亦得種種三昧。爾時太子即紹
X09n0240_p0255a16║王位，弘通大化。從太子見佛已下，至欲其發起一
X09n0240_p0255a17║切智願，有五十八行經，敘太子見佛、父王出家及
X09n0240_p0255a18║太子紹位一往因緣，乃歷答發心久近之問也。故
X09n0240_p0255a19║次乃結會古今。云彼太子者，豈異人乎？即釋迦牟
X09n0240_p0255a20║尼佛是。彼財主王者，寶華佛是。時彼女母善現者，
X09n0240_p0255a21║今我母善目是。其王眷屬，今如來所眾會是。其妙
X09n0240_p0255a22║德女，我身是也。結會之文有十八行經。自勝日身
X09n0240_p0255a23║如來滅度已後，其彼世界中有六十億那由他佛
X09n0240_p0255a24║次第出興於世，我皆與王承事供養。見中間多佛，
X09n0240_p0255b01║略舉四十佛號，有十七行餘經。其最後佛名廣大
X09n0240_p0255b02║解。彼佛入城，我為王妃，與王禮敬，聞所說法，即得
X09n0240_p0255b03║觀察一切菩薩三昧海境界解脫。此證明得法之
X09n0240_p0255b04║時有三行半經。次下敘得解脫後多劫。修瑩云：我
X09n0240_p0255b05║得此解脫，於佛剎微塵數劫中勤加修習，雖歷事
X09n0240_p0255b06║多佛修行，而未窮菩薩三昧之境界。而菩薩難遇，
X09n0240_p0255b07║所見亦不空，有七行經，敘多劫修行之事。次下有
X09n0240_p0255b08║六行經，又敘我見彼佛得此解脫以來，於百佛剎
X09n0240_p0255b09║微塵數劫修習，雖得種種解脫，然未能知所得普
X09n0240_p0255b10║賢解脫門。下徵釋其不知之所以。云何所以，故多
X09n0240_p0255b11║劫修行而不知耶？良由普賢解脫門，如太虗空，如
X09n0240_p0255b12║眾生名，如十方法界海，與如來境界等故，以深廣
X09n0240_p0255b13║難知故也。下釋深廣難知之所以。云我於佛剎微
X09n0240_p0255b14║塵數劫中，觀菩薩身，一一毛孔，念念見無量無邊
X09n0240_p0255b15║廣大器世間；於一一毛孔，念念見無量無邊智正
X09n0240_p0255b16║覺世間；一一毛孔，念念見無量無邊眾生世間；一
X09n0240_p0255b17║一毛孔，念念見三世菩薩無邊行門；及至一一毛
X09n0240_p0255b18║孔，悉見三世法界中事。總結深廣難窮，有十九行
X09n0240_p0255b19║經，敘深廣難窮之相。所以難窮者，以稱理事之無
X09n0240_p0255b20║邊，等諸佛之境界故。斯則等覺菩薩解脫，十地不
X09n0240_p0255b21║知，故名普賢解脫門。上答解脫久近已竟。下謙己
X09n0240_p0255b22║推勝，云我唯得此觀察菩薩海解脫而已。如諸菩
X09n0240_p0255b23║薩究竟無量者方便海，乃至入廣大法界，遊戲一
X09n0240_p0255b24║切諸地法門。我云何知，乃指後友，云此世界中有
X09n0240_p0255c01║佛母摩耶，汝可往問菩薩詣一切如來所，攝一切
X09n0240_p0255c02║眾生界等。臨行再述，重宣其義，有三十一偈：初一
X09n0240_p0255c03║偈，總顯菩薩益生；次十五偈，頌明遠劫前事，長行
X09n0240_p0255c04║所無；後十五偈，正頌長行女德因緣。時善財聞已，
X09n0240_p0255c05║頂禮其足，辭退而去。上從文殊已來四十一知
X09n0240_p0255c06║識，顯寄位修行相已竟。
X09n0240_p0255c07║大方廣佛華嚴經綱要卷第七十五