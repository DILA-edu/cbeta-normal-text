X09n0240_p0255c08║
X09n0240_p0255c09║
X09n0240_p0255c10║
X09n0240_p0255c11║大方廣佛華嚴經綱要卷第七十六
X09n0240_p0255c12║于闐國三藏沙門實叉難陀　譯經
X09n0240_p0255c13║清涼山大華嚴寺沙門澄觀　疏義
X09n0240_p0255c14║明匡山法雲寺憨山沙門德清提挈
X09n0240_p0255c15║入法界品第三十九之十七
X09n0240_p0255c16║自下大文第二、從摩耶下，有十一人明會緣入實
X09n0240_p0255c17║相，謂會前諸位差別之緣，令歸一實法界，生於佛
X09n0240_p0255c18║果，如摩耶生佛，故次明之。然人雖十一，約法唯九，
X09n0240_p0255c19║約會為十，初一為總，餘九為別，故摩耶得智幻法
X09n0240_p0255c20║門，末後亦得幻住，始終相會，該於中間，總別圓融，
X09n0240_p0255c21║歸實無二，故意表諸佛出興及菩薩修行，一往所
X09n0240_p0255c22║說種種法門，始終唯一，如幻智解脫種種幻緣，不
X09n0240_p0255c23║離一真法界，故此等覺極位，會前幻緣入實法界，
X09n0240_p0255c24║總不出摩耶一大願智幻解脫，末後德生善友，亦
X09n0240_p0256a01║證幻住解脫，意顯成佛始終一幻場耳。以十地因
X09n0240_p0256a02║圓，乃入等覺，位極理窮，故善財見摩耶等覺，善友
X09n0240_p0256a03║亦不易見，故有城神、羅剎等先導，以表此位勝進，
X09n0240_p0256a04║即摩耶一解脫門，以攝前五位因果，乃成等覺之
X09n0240_p0256a05║行，義最深玄，當以觀智融通，乃會其要。
X09n0240_p0256a06║爾時，善財童子一心欲詣摩耶夫人所，即時獲得觀
X09n0240_p0256a07║佛境界智，作如是念：是善知識，遠離世間，住無所住，
X09n0240_p0256a08║超過六處，離一切著，知無礙道，具淨法身，以如幻業
X09n0240_p0256a09║而現化身，以如幻智而觀世間，以如幻願而持佛身、
X09n0240_p0256a10║隨意生身、無生滅身、無來去身、非虗實身、不變壞身、
X09n0240_p0256a11║無起盡身、所有諸相皆一相身、離二邊身、無依處身、
X09n0240_p0256a12║無窮盡身、離諸分別如影現身、知如夢身、了如像身、
X09n0240_p0256a13║如淨日身、普於十方而化現身、住於三世無變異身、
X09n0240_p0256a14║非身心身，猶如虗空，所行無礙，超諸世眼，唯是普賢
X09n0240_p0256a15║淨目所見。如是之人，我今云何而得親近、承事、供養、
X09n0240_p0256a16║與其同住、觀其狀貌、聽其音聲、思其語言、受其教誨？
X09n0240_p0256a17║作是念已，有主城神，名曰：寶眼，眷屬圍繞，於虗空中
X09n0240_p0256a18║而現其身，種種妙物以為嚴飾，手持無量眾色寶華
X09n0240_p0256a19║以散善財，作如是言：善男子！應守護心城，謂：不貪一
X09n0240_p0256a20║切生死境界；應莊嚴心城，謂：專意趣求如來十力；應
X09n0240_p0256a21║淨治心城，謂：畢竟斷除慳嫉諂誑；應清涼心城，謂：思
X09n0240_p0256a22║惟一切諸法實性；應增長心城，謂：成辦一切助道之
X09n0240_p0256a23║法；應嚴飾心城，謂：造立諸禪解脫宮殿；應照耀心城，
X09n0240_p0256a24║謂：普入一切諸佛道場聽受般若波羅蜜法；應增益
X09n0240_p0256b01║心城，謂：普攝一切佛方便道；應堅固心城，謂：恒勤修
X09n0240_p0256b02║習普賢行願；應防護心城，謂：常專禦扞惡友、魔軍；應
X09n0240_p0256b03║廓徹心城，謂：開引一切佛智光明；應善補心城，謂：聽
X09n0240_p0256b04║受一切佛所說法；應扶助心城，謂：深信一切佛功德
X09n0240_p0256b05║海；應廣大心城，謂：大慈普及一切世間；應善覆心城，
X09n0240_p0256b06║謂：集眾善法以覆其上；應寬廣心城，謂：大悲哀愍一
X09n0240_p0256b07║切眾生；應開心城門，謂：悉捨所有，隨應給施；應密護
X09n0240_p0256b08║心城，謂：防諸惡欲，不令得入；應嚴肅心城，謂：逐諸惡
X09n0240_p0256b09║法，不令其住；應決定心城，謂：集一切智助道之法，恒
X09n0240_p0256b10║無退轉；應安立心城，謂：正念三世一切如來所有境
X09n0240_p0256b11║界；應瑩徹心城，謂：明達一切佛正法輪修多羅中所
X09n0240_p0256b12║有法門種種緣起；應部分心城，謂：普曉示一切眾生，
X09n0240_p0256b13║皆令得見薩婆若道；應住持心城，謂：發一切三世如
X09n0240_p0256b14║來諸大願海；應富貴心城，謂：集一切周徧法界大福
X09n0240_p0256b15║德聚；應令心城明了，謂：普知眾生根、欲等法；應令心
X09n0240_p0256b16║城自在，謂：普攝一切十方法界；應令心城清淨，謂：正
X09n0240_p0256b17║念一切諸佛如來；應知心城自性，謂：知一切法皆無
X09n0240_p0256b18║有性；應知心城如幻，謂：以一切智了諸法性。佛子！菩
X09n0240_p0256b19║薩摩訶薩若能如是淨修心城，則能積集一切善法。
X09n0240_p0256b20║何以故？蠲除一切諸障難故。所謂：見佛障、聞法障、供
X09n0240_p0256b21║養如來障、攝諸眾生障、淨佛國土障。善男子！菩薩摩
X09n0240_p0256b22║訶薩以離如是諸障難故，若發希求善知識心，不用
X09n0240_p0256b23║功力則便得見，乃至究竟必當成佛。爾時，有身眾神，
X09n0240_p0256b24║名：蓮華法德及妙華光明，無量諸神前後圍繞，從道
X09n0240_p0256c01║場出，住虗空中，於善財前，以妙音聲種種稱歎摩耶
X09n0240_p0256c02║夫人，從其耳璫放無量色相光明網，普照無邊諸佛
X09n0240_p0256c03║世界，令善財見十方國土一切諸佛。其光明網右繞
X09n0240_p0256c04║世間，經一帀已，然後還來，入善財頂，乃至徧入身諸
X09n0240_p0256c05║毛孔。善財即得淨光明眼，永離一切愚癡闇故；得離
X09n0240_p0256c06║翳眼，能了一切眾生性故；得離垢眼，能觀一切法性
X09n0240_p0256c07║門故；得淨慧眼，能觀一切佛國性故；得毗盧遮那眼，
X09n0240_p0256c08║見佛法身故；得普光明眼，見佛平等不思議身故；得
X09n0240_p0256c09║無礙光眼，觀察一切剎海成壞故；得普照眼，見十方
X09n0240_p0256c10║佛起大方便轉正法輪故；得普境界眼，見無量佛以
X09n0240_p0256c11║自在力調伏眾生故；得普見眼，覩一切剎諸佛出興
X09n0240_p0256c12║故。時，有守護菩薩法堂羅剎鬼王，名曰：善眼，與其眷
X09n0240_p0256c13║屬萬羅剎俱，於虗空中，以眾妙華散善財上，作如是
X09n0240_p0256c14║言：善男子！菩薩成就十法，則得親近諸善知識。何等
X09n0240_p0256c15║為十？所謂：其心清淨離諸諂誑，大悲平等普攝眾生，
X09n0240_p0256c16║知諸眾生無有真實，趣一切智心不退轉，以信解力
X09n0240_p0256c17║普入一切諸佛道場，得淨慧眼了諸法性，大慈平等
X09n0240_p0256c18║普覆眾生，以智光明廓諸妄境，以甘露雨滌生死執，
X09n0240_p0256c19║以廣大眼徹鑒諸法，心常隨順諸善知識。是為十。復
X09n0240_p0256c20║次，佛子！菩薩成就十種三昧門，則常現見諸善知識。
X09n0240_p0256c21║何等為十？所謂：法空清淨輪三昧、觀察十方海三昧、
X09n0240_p0256c22║於一切境界不捨離不缺減三昧、普見一切佛出興
X09n0240_p0256c23║三昧、集一切功德藏三昧、心恒不捨善知識三昧、常
X09n0240_p0256c24║見一切善知識生諸佛功德三昧、常不離一切善知
X09n0240_p0257a01║識三昧、常供養一切善知識三昧、常於一切善知識
X09n0240_p0257a02║所無過失三昧。佛子！菩薩成就此十三昧門，常得親
X09n0240_p0257a03║近諸善知識，又得善知識轉一切佛法輪三昧；得此
X09n0240_p0257a04║三昧已，悉知諸佛體性平等，處處值遇諸善知識。說
X09n0240_p0257a05║是語時，善財童子仰視空中而答之言：善哉！善哉！汝
X09n0240_p0257a06║為哀愍攝受我故，方便教我見善知識。願為我說：云
X09n0240_p0257a07║何往詣善知識所？於何方處城邑、聚落求善知識？羅
X09n0240_p0257a08║剎答言：善男子！汝應普禮十方，求善知識；正念思惟
X09n0240_p0257a09║一切境界，求善知識；勇猛自在徧遊十方，求善知識；
X09n0240_p0257a10║觀身觀心如夢如影，求善知識。
X09n0240_p0257a11║此下摩耶夫人，寄等覺善友。梵語摩耶，此云天后。
X09n0240_p0257a12║然此一位，因行之極，將入果海。故寄佛母，能生佛
X09n0240_p0257a13║故。故會前五位之因，通歸一實。故善財亦能會前
X09n0240_p0257a14║所參知識，所證法門，融為一味已行。故至此未見
X09n0240_p0257a15║摩耶，即得觀佛境界。故作是念，是善知識，遠離世
X09n0240_p0257a16║間，住無所住，乃至以如幻智願，而持佛身。是則已
X09n0240_p0257a17║能暗合摩耶願智幻門，故見十七種身。且云唯是
X09n0240_p0257a18║普賢淨目所見，則已入佛境界，超前諸解脫矣。此
X09n0240_p0257a19║十七種身，乃後天后所現。故善財云，如是之人，我
X09n0240_p0257a20║今云何而得親近供養，受其教誨耶。此蓋言其難
X09n0240_p0257a21║得見也。善財作是念已，時有主城神，名曰寶眼，於
X09n0240_p0257a22║虗空中，以種種寶華，散善財上。因告之曰，善男子，
X09n0240_p0257a23║應守護心城已下，有三十門，教善財見善知識之
X09n0240_p0257a24║方便。此即表入等覺之勝進。故前十二門，明十度
X09n0240_p0257b01║意，顯無一事一塵，非成佛法門。言心城者，謂此心
X09n0240_p0257b02║乃正覺法王所居，萬德所聚。以成佛不出此心，故
X09n0240_p0257b03║守護等為妙行也。以十度乃十地所修故。次應扶
X09n0240_p0257b04║助心城下，有十一門，明十地十種勝行。次應住持
X09n0240_p0257b05║心城下，有七門，明福智圓滿。次若能如是淨修心
X09n0240_p0257b06║城，至乃至究竟必當成佛，結讚成益，共有二十八
X09n0240_p0257b07║行。經意明會眾行而歸一心，乃成佛之要，故為等
X09n0240_p0257b08║覺勝進行也。次有身眾神，名蓮華法德，從道場出，
X09n0240_p0257b09║住虗空中，以妙音聲，讚天后德。又放無量色相光，
X09n0240_p0257b10║普照無邊諸佛世界，令善財見十方佛，還入善財
X09n0240_p0257b11║頂，乃至遍入身諸毛孔。此身眾神，先以光加善財，
X09n0240_p0257b12║密授法界。此表極位智境甚深，誠不易入，故須假
X09n0240_p0257b13║神力加持攝受，乃能入之。故善財因光圓徧毛孔，
X09n0240_p0257b14║則頓得智眼圓明，故即得淨光明眼等十種眼，乃
X09n0240_p0257b15║至得普見眼，覩一切佛剎諸佛出興。故此仗加持
X09n0240_p0257b16║之力，即能見佛境界也。然此十眼，不但見法身，亦
X09n0240_p0257b17║見不思議十身無礙之佛身矣。善財既蒙二神指
X09n0240_p0257b18║教加持，雖能見佛境界猶易，而見此善知識尤難。
X09n0240_p0257b19║何以故？以是生佛之母故。故次下有守護法堂之
X09n0240_p0257b20║羅剎，於虗空中，教善財以見善友之方，應以十一
X09n0240_p0257b21║種心為本。十心之文，有七行半。經既教十一種已，
X09n0240_p0257b22║又示以十種三昧，為見知識之要。然必須三昧乃
X09n0240_p0257b23║能見者，以此知識以法界為身，十方一切諸佛從
X09n0240_p0257b24║之出生，殊非散心可見，故教以十種三昧。深心得
X09n0240_p0257c01║此三昧，則悉知諸佛體性平等，如此方能處處見
X09n0240_p0257c02║善知識。若入此三昧，圓證法界，則觸目對境，窮盡
X09n0240_p0257c03║法源，則一切處皆善知識矣。羅剎說是語時，善財
X09n0240_p0257c04║仰空而答之曰：既蒙哀愍攝受，方便教我，願為我
X09n0240_p0257c05║說何方何處求善知識耶？羅剎告言：善男子！汝應
X09n0240_p0257c06║普禮十方，求善知識。此即掃其南求之心矣。又云：
X09n0240_p0257c07║正念思惟一切境界，求善知識。此已掃其一往於
X09n0240_p0257c08║諸知識所證之法矣。又云：勇猛自在，遍遊十方，求
X09n0240_p0257c09║善知識。此則掃其區區一機一境求善知識之見
X09n0240_p0257c10║矣。上三，已泯所求之人與法也。次云：觀身觀心，如
X09n0240_p0257c11║夢如影，求善知識。此則泯其能求之人，及存有所
X09n0240_p0257c12║得法之見也。如此人法雙亡，自他俱泯，平等如如，
X09n0240_p0257c13║則自然入平等法界，掃蹤絕跡之教，盡歸於羅剎
X09n0240_p0257c14║一言之下矣。然羅剎乃惡鬼，而能示入法界之妙
X09n0240_p0257c15║行，又何生死之法，非法界之妙用乎？善財一往參
X09n0240_p0257c16║求，萃極於此，又何必求天后乎？然善財已證至此，
X09n0240_p0257c17║而天后所現者，正是智幻法門耳。
X09n0240_p0257c18║爾時，善財受行其教，即時覩見大寶蓮華從地涌出，
X09n0240_p0257c19║金剛為莖，妙寶為藏，摩尼為葉，光明寶王以為其臺，
X09n0240_p0257c20║眾寶色香以為其鬚，無數寶網彌覆其上。於其臺上，
X09n0240_p0257c21║有一樓觀，名：普納十方法界藏，奇妙嚴飾，金剛為地，
X09n0240_p0257c22║千柱行列，一切皆以摩尼寶成，閻浮檀金以為其壁，
X09n0240_p0257c23║眾寶瓔珞四面垂下，階陛欄楯周帀莊嚴。其樓觀中，
X09n0240_p0257c24║有如意寶蓮華之座，種種眾寶以為嚴飾，妙寶欄楯、
X09n0240_p0258a01║寶衣間列，寶帳、寶網以覆其上，眾寶繒旛周帀垂下，
X09n0240_p0258a02║微風徐動，光流響發，寶華幢中雨眾妙華，寶鈴鐸中
X09n0240_p0258a03║出美音聲，寶戶牖間垂諸瓔珞，摩尼身中流出香水，
X09n0240_p0258a04║寶象口中出蓮華網，寶師子口吐妙香雲，梵形寶輪
X09n0240_p0258a05║出隨樂音，金剛寶鈴出諸菩薩大願之音，寶月幢中
X09n0240_p0258a06║出佛化形，淨藏寶王現三世佛受生次第，日藏摩尼
X09n0240_p0258a07║放大光明徧照十方一切佛剎，摩尼寶王放一切佛
X09n0240_p0258a08║圓滿光明，毗盧遮那摩尼寶王興供養雲供養一切
X09n0240_p0258a09║諸佛如來，如意珠王念念示現普賢神變充滿法界，
X09n0240_p0258a10║須彌寶王出天宮殿，天諸婇女種種妙音歌讚如來
X09n0240_p0258a11║不可思議微妙功德。爾時，善財見如是座，復有無量
X09n0240_p0258a12║眾座圍繞，摩耶夫人在彼座上，於一切眾生前現淨
X09n0240_p0258a13║色身。所謂：超三界色身，已出一切諸有趣故；隨心樂
X09n0240_p0258a14║色身，於一切世間無所著故；普周徧色身，等於一切
X09n0240_p0258a15║眾生數故；無等比色身，令一切眾生滅倒見故；無量
X09n0240_p0258a16║種色身，隨眾生心種種現故；無邊相色身，普現種種
X09n0240_p0258a17║諸形相故；普對現色身，以大自在而示現故；化一切
X09n0240_p0258a18║色身，隨其所應而現前故；恒示現色身，盡眾生界而
X09n0240_p0258a19║無盡故；無去色身，於一切趣無所滅故；無來色身，於
X09n0240_p0258a20║諸世間無所出故；不出色身，無生起故；不滅色身，離
X09n0240_p0258a21║語言故；非實色身，得如實故；非虗色身，隨世現故；無
X09n0240_p0258a22║動色身，生滅永離故；不壞色身，法性不壞故；無相色
X09n0240_p0258a23║身，言語道斷故；一相色身，無相為相故；如像色身，隨
X09n0240_p0258a24║心應現故；如幻色身，幻智所生故；如𦦨色身，但想所
X09n0240_p0258b01║持故；如影色身，隨願現生故；如夢色身，隨心而現故；
X09n0240_p0258b02║法界色身，性淨如空故；大悲色身，常護眾生故；無礙
X09n0240_p0258b03║色身，念念周徧法界故；無邊色身，普淨一切眾生故；
X09n0240_p0258b04║無量色身，超出一切語言故；無住色身，願度一切世
X09n0240_p0258b05║間故；無處色身，恒化眾生不斷故；無生色身，幻願所
X09n0240_p0258b06║成故；無勝色身，超諸世間故；如實色身，定心所現故；
X09n0240_p0258b07║不生色身，隨眾生業而出現故；如意珠色身，普滿一
X09n0240_p0258b08║切眾生願故；無分別色身，但隨眾生分別起故；離分
X09n0240_p0258b09║別色身，一切眾生不能知故；無盡色身，盡諸眾生生
X09n0240_p0258b10║死際故；清淨色身，同於如來無分別故。如是身者，非
X09n0240_p0258b11║色，所有色相如影像故；非受，世間苦受究竟滅故；非
X09n0240_p0258b12║想，但隨眾生想所現故；非行，依如幻業而成就故；離
X09n0240_p0258b13║識，菩薩願智空無性故，一切眾生語言斷故，已得成
X09n0240_p0258b14║就寂滅身故。爾時，善財童子又見摩耶夫人，隨諸眾
X09n0240_p0258b15║生心之所樂，現超過一切世間色身。所謂：或現超過
X09n0240_p0258b16║他化自在天女身，乃至超過四大天王天女身；或現
X09n0240_p0258b17║超過龍女身，乃至超過人女身。現如是等無量色身，
X09n0240_p0258b18║饒益眾生；集一切智助道之法，行於平等檀波羅蜜，
X09n0240_p0258b19║大悲普覆一切世間；出生如來無量功德，修習增長
X09n0240_p0258b20║一切智心，觀察思惟諸法實性；獲深忍海，具眾定門，
X09n0240_p0258b21║住於平等三昧境界；得如來定圓滿光明，消竭眾生
X09n0240_p0258b22║煩惱巨海；心常正定，未常動亂，恒轉清淨不退法輪；
X09n0240_p0258b23║善能了知一切佛法，恒以智慧觀法實相，見諸如來
X09n0240_p0258b24║心無厭足；知三世佛出興次第，見佛三昧常現在前，
X09n0240_p0258c01║了達如來出現於世無量無數諸清淨道；行於諸佛
X09n0240_p0258c02║虗空境界，普攝眾生，各隨其心教化成就；入佛無量
X09n0240_p0258c03║清淨法身，成就大願，淨諸佛剎，究竟調伏一切眾生；
X09n0240_p0258c04║心恒徧入諸佛境界，出生菩薩自在神力；已得法身
X09n0240_p0258c05║清淨無染，而恒示現無量色身；摧一切魔力，成大善
X09n0240_p0258c06║根力，出生正法力，具足諸佛力，得諸菩薩自在之力，
X09n0240_p0258c07║速疾增長一切智力；得佛智光，普照一切，悉知無量
X09n0240_p0258c08║眾生心海，根、性、欲、解種種差別；其身普徧十方剎海，
X09n0240_p0258c09║悉知諸剎成壞之相，以廣大眼見十方海，以周徧智
X09n0240_p0258c10║知三世海；身普成事一切佛海，心恒納受一切法海，
X09n0240_p0258c11║修習一切如來功德，出生一切菩薩智慧，常樂觀察
X09n0240_p0258c12║一切菩薩從初發心乃至成就所行之道，常勤守護
X09n0240_p0258c13║一切眾生，常樂稱揚諸佛功德，願為一切菩薩之母。
X09n0240_p0258c14║爾時，善財童子見摩耶夫人現如是等閻浮提微塵
X09n0240_p0258c15║數諸方便門；既見是已，如摩耶夫人所現身數，善財
X09n0240_p0258c16║亦現作爾許身，於一切處摩耶之前恭敬禮拜，即時
X09n0240_p0258c17║證得無量無數諸三昧門，分別觀察，修行證入。從三
X09n0240_p0258c18║昧起，右繞摩耶并其眷屬，合掌而立，白言：大聖！文殊
X09n0240_p0258c19║師利菩薩教我發阿耨多羅三藐三菩提心，求善知
X09n0240_p0258c20║識，親近供養。我於一一善知識所，皆往承事，無空過
X09n0240_p0258c21║者。漸來至此，願為我說：菩薩云何學菩薩行而得成
X09n0240_p0258c22║就？答言：佛子！我以成就菩薩大願智幻解脫門，是故
X09n0240_p0258c23║常為諸菩薩母。佛子！如我於此閻浮提中迦毗羅城
X09n0240_p0258c24║淨飯王家，右脇而生悉達太子，現不思議自在神變；
X09n0240_p0259a01║如是，乃至盡此世界海，所有一切毗盧遮那如來皆
X09n0240_p0259a02║入我身，示現誕生自在神變。又，善男子！我於淨飯王
X09n0240_p0259a03║宮，菩薩將欲下生之時，見菩薩身一一毛孔咸放光
X09n0240_p0259a04║明，名：一切如來受生功德輪，一一毛孔皆現不可說
X09n0240_p0259a05║不可說佛剎微塵數菩薩受生莊嚴，彼諸光明皆悉
X09n0240_p0259a06║普照一切世界；照世界已，來入我頂，乃至一切諸毛
X09n0240_p0259a07║孔中。又，彼光中普現一切菩薩名號、受生神變、宮殿、
X09n0240_p0259a08║眷屬、五欲自娛；又見出家、往詣道場、成等正覺、坐師
X09n0240_p0259a09║子座、菩薩圍繞、諸王供養、為諸大眾轉正法輪；又見
X09n0240_p0259a10║如來往昔修行菩薩道時，於諸佛所，恭敬供養，發菩
X09n0240_p0259a11║提心，淨佛國土，念念示現無量化身，充徧十方一切
X09n0240_p0259a12║世界，乃至最後入般涅槃。如是等事，靡不皆見。又，善
X09n0240_p0259a13║男子！彼妙光明入我身時，我身形量雖不踰本，然其
X09n0240_p0259a14║實已超諸世間。所以者何？我身爾時量同虗空，悉能
X09n0240_p0259a15║容受十方菩薩受生莊嚴諸宮殿故。爾時，菩薩從兜
X09n0240_p0259a16║率天將降神時，有十佛剎微塵數諸菩薩，皆與菩薩
X09n0240_p0259a17║同願、同行、同善根、同莊嚴、同解脫、同智慧，諸地、諸力、
X09n0240_p0259a18║法身、色身，乃至普賢神通、行、願，悉皆同等，如是菩薩
X09n0240_p0259a19║前後圍繞。又有八萬諸龍王等一切世主，乘其宮殿，
X09n0240_p0259a20║俱來供養。菩薩爾時，以神通力，與諸菩薩普現一切
X09n0240_p0259a21║兜率天宮；一一宮中，悉現十方一切世界閻浮提內
X09n0240_p0259a22║受生影像，方便教化無量眾生，令諸菩薩離諸懈怠，
X09n0240_p0259a23║無所執著。又以神力，放大光明，普照世間，破諸黑闇，
X09n0240_p0259a24║滅諸苦惱，令諸眾生皆識宿世所有業行，永出惡道。
X09n0240_p0259b01║又為救護一切眾生，普現其前，作諸神變。現如是等
X09n0240_p0259b02║諸奇特事，與眷屬俱，來入我身。彼諸菩薩於我腹中
X09n0240_p0259b03║遊行自在，或以三千大千世界而為一步，或以不可
X09n0240_p0259b04║說不可說佛剎微塵數世界而為一步。又，念念中，十
X09n0240_p0259b05║方不可說不可說一切世界諸如來所、菩薩眾會，及
X09n0240_p0259b06║四天王天、三十三天，乃至色界諸梵天王，欲見菩薩
X09n0240_p0259b07║處胎神變，恭敬供養，聽受正法，皆入我身。雖我腹中
X09n0240_p0259b08║悉能容受如是眾會，而身不廣大，亦不迫窄，其諸菩
X09n0240_p0259b09║薩各見自處眾會道場清淨嚴飾。善男子！如此四天
X09n0240_p0259b10║下閻浮提中菩薩受生，我為其母；三千大千世界百
X09n0240_p0259b11║億四天下閻浮提中，悉亦如是。然我此身本來無二，
X09n0240_p0259b12║非一處住，非多處住。何以故？以修菩薩大願智幻莊
X09n0240_p0259b13║嚴解脫門故。善男子！如今世尊，我為其母；往昔所有
X09n0240_p0259b14║無量諸佛，悉亦如是而為其母。善男子！我昔曾作蓮
X09n0240_p0259b15║華池神，時有菩薩於蓮華藏忽然化生，我即捧持，瞻
X09n0240_p0259b16║侍養育，一切世間皆共號我為菩薩母。又，我昔為菩
X09n0240_p0259b17║提場神，時有菩薩於我懷中忽然化生，世亦號我為
X09n0240_p0259b18║菩薩母。善男子！有無量最後身菩薩，於此世界種種
X09n0240_p0259b19║方便示現受生，我皆為母。善男子！如此世界賢劫之
X09n0240_p0259b20║中，過去世時，拘留孫佛、拘那含牟尼佛、迦葉佛，及今
X09n0240_p0259b21║世尊釋迦牟尼佛現受生時，我為其母。未來世中，彌
X09n0240_p0259b22║勒菩薩從兜率天將降神時，放大光明，普照法界，示
X09n0240_p0259b23║現一切諸菩薩眾受生神變，乃於人間生大族家，調
X09n0240_p0259b24║伏眾生，我於彼時亦為其母。如是次第，有師子佛、法
X09n0240_p0259c01║幢佛、善眼佛、淨華佛、華德佛、提舍佛、弗沙佛、善意佛、
X09n0240_p0259c02║金剛佛、離垢佛、月光佛、持炬佛、名稱佛、金剛楯佛、清
X09n0240_p0259c03║淨義佛、紺身佛、到彼岸佛、寶𦦨山佛、持明佛、蓮華德
X09n0240_p0259c04║佛、名稱佛、無量功德佛、最勝燈佛、莊嚴身佛、善威儀
X09n0240_p0259c05║佛、慈德佛、無住佛、大威光佛、無邊音佛、勝冤敵佛、離
X09n0240_p0259c06║疑惑佛、清淨佛、大光佛、淨心佛、雲德佛、莊嚴頂髻佛、
X09n0240_p0259c07║樹王佛、寶璫佛、海慧佛、妙寶佛、華冠佛、滿願佛、大自
X09n0240_p0259c08║在佛、妙德王佛、最尊勝佛、栴檀雲佛、紺眼佛、勝慧佛、
X09n0240_p0259c09║觀察慧佛、熾盛王佛、堅固慧佛、自在名佛、師子王佛、
X09n0240_p0259c10║自在佛、最勝頂佛、金剛智山佛、妙德藏佛、寶網嚴身
X09n0240_p0259c11║佛、善慧佛、自在天佛、大天王佛、無依德佛、善施佛、𦦨
X09n0240_p0259c12║慧佛、水天佛、得上味佛、出生無上功德佛、仙人侍衛
X09n0240_p0259c13║佛、隨世語言佛、功德自在幢佛、光幢佛、觀身佛、妙身
X09n0240_p0259c14║佛、香𦦨佛、金剛寶嚴佛、喜眼佛、離欲佛、高大身佛、財
X09n0240_p0259c15║天佛、無上天佛、順寂滅佛、智覺佛、滅貪佛、大𦦨王佛、
X09n0240_p0259c16║寂諸有佛、毗舍佉天佛、金剛山佛、智𦦨德佛、安隱佛、
X09n0240_p0259c17║師子出現佛、圓滿清淨佛、清淨賢佛、第一義佛、百光
X09n0240_p0259c18║明佛、最增上佛、深自在佛、大地王佛、莊嚴王佛、解脫
X09n0240_p0259c19║佛、妙音佛、殊勝佛、自在佛、無上醫王佛、功德月佛、無
X09n0240_p0259c20║礙光佛、功德聚佛、月現佛、日天佛、出諸有佛、勇猛名
X09n0240_p0259c21║稱佛、光明門佛、娑羅王佛、最勝佛、藥王佛、寶勝佛、金
X09n0240_p0259c22║剛慧佛、無能勝佛、無能暎蔽佛、眾會王佛、大名稱佛、
X09n0240_p0259c23║敏持佛、無量光佛、大願光佛、法自在不虗佛、不退地
X09n0240_p0259c24║佛、淨天佛、善天佛、堅固苦行佛、一切善友佛、解脫音
X09n0240_p0260a01║佛、遊戲王佛、滅邪曲佛、薝蔔淨光佛、具眾德佛、最勝
X09n0240_p0260a02║月佛、執明炬佛、殊妙身佛、不可說佛、最清淨佛、友安
X09n0240_p0260a03║眾生佛、無量光佛、無畏音佛、水天德佛、不動慧光佛、
X09n0240_p0260a04║華勝佛、月𦦨佛、不退慧佛、離愛佛、無著慧佛、集功德
X09n0240_p0260a05║蘊佛、滅惡趣佛、普散華佛、師子吼佛、第一義佛、無礙
X09n0240_p0260a06║見佛、破他軍佛、不著相佛、離分別海佛、端嚴海佛、須
X09n0240_p0260a07║彌山佛、無著智佛、無邊座佛、清淨住佛、隨師行佛、最
X09n0240_p0260a08║上施佛、常月佛、饒益王佛、不動聚佛、普攝受佛、饒益
X09n0240_p0260a09║慧佛、持壽佛、無滅佛、具足名稱佛、大威力佛、種種色
X09n0240_p0260a10║相佛、無相慧佛、不動天佛、妙德難思佛、滿月佛、解脫
X09n0240_p0260a11║月佛、無上王佛、希有身佛、梵供養佛、不瞬佛、順先古
X09n0240_p0260a12║佛、最勝業佛、順法智佛、無勝天佛、不思議功德光佛、
X09n0240_p0260a13║隨法行佛、無量賢佛、普隨順自在佛、最尊天佛，如是
X09n0240_p0260a14║乃至樓至如來，在賢劫中，於此三千大千世界當成
X09n0240_p0260a15║佛者，悉為其母。如於此三千大千世界，如是於此世
X09n0240_p0260a16║界海，十方無量諸世界一切劫中，諸有修行普賢行
X09n0240_p0260a17║願，為化一切諸眾生者，我自見身，悉為其母。爾時，善
X09n0240_p0260a18║財童子白摩耶夫人言：大聖！得此解脫，經今幾時？答
X09n0240_p0260a19║言：善男子！乃往古世，過不可思議非最後身菩薩神
X09n0240_p0260a20║通道眼所知劫數，爾時有劫，名：淨光，世界名：須彌德，
X09n0240_p0260a21║雖有諸山五趣雜居，然其國土眾寶所成，清淨莊嚴，
X09n0240_p0260a22║無諸穢惡。有千億四天下，有一四天下，名：師子幢，於
X09n0240_p0260a23║中有八十億王城。有一王城，名：自在幢；有轉輪王，名：
X09n0240_p0260a24║大威德。彼王城北，有一道場，名：滿月光明；其道場神，
X09n0240_p0260b01║名曰：慈德。時，有菩薩，名：離垢幢，坐於道場，將成正覺。
X09n0240_p0260b02║有一惡魔，名：金色光，與其眷屬無量眾俱，至菩薩所。
X09n0240_p0260b03║彼大威德轉輪聖王，已得菩薩神通自在，化作兵眾，
X09n0240_p0260b04║其數倍多，圍繞道場；諸魔惶怖，悉自奔散，故彼菩薩
X09n0240_p0260b05║得成阿耨多羅三藐三菩提。時，道場神見是事已，歡
X09n0240_p0260b06║喜無量，便於彼王而生子想，頂禮佛足，作是願言：此
X09n0240_p0260b07║轉輪王，在在生處，乃至成佛，願我常得與其為母。作
X09n0240_p0260b08║是願已，於此道場，復曾供養十那由他佛。善男子！於
X09n0240_p0260b09║汝意云何？彼道場神豈異人乎？我身是也。轉輪王者，
X09n0240_p0260b10║今世尊毗盧遮那是。我從於彼發願已來，此佛世尊，
X09n0240_p0260b11║於十方剎一切諸趣，處處受生，種諸善根，修菩薩行，
X09n0240_p0260b12║教化成就一切眾生，乃至示現住最後身，念念普於
X09n0240_p0260b13║一切世界，示現菩薩受生神變；常為我子，我常為母。
X09n0240_p0260b14║善男子！過去、現在十方世界，無量諸佛將成佛時，皆
X09n0240_p0260b15║於臍中放大光明，來照我身及我所住宮殿、屋宅；彼
X09n0240_p0260b16║最後生，我悉為母。善男子！我唯知此菩薩大願智幻
X09n0240_p0260b17║解脫門。如諸菩薩摩訶薩，具大悲藏，教化眾生常無
X09n0240_p0260b18║厭足，以自在力，一一毛孔示現無量諸佛神變；我今
X09n0240_p0260b19║云何能知、能說彼功德行？善男子！於此世界三十三
X09n0240_p0260b20║天，有王，名：正念；其王有女，名：天主光。汝詣彼問：菩薩
X09n0240_p0260b21║云何學菩薩行、修菩薩道？時，善財童子敬受其教，頭
X09n0240_p0260b22║面作禮，繞無數帀，戀慕瞻仰，却行而退。
X09n0240_p0260b23║爾時善財已受上三神之教，將見天后而未見其
X09n0240_p0260b24║人，乃先見大寶蓮華從地湧出。此華與前十定品
X09n0240_p0260c01║中所現同。蓋等覺菩薩將成正覺，必先有大寶蓮
X09n0240_p0260c02║華湧出以為前相，有十六行餘經，明蓮華妙寶莊
X09n0240_p0260c03║嚴之相。此表所證法界性淨無染。從地湧者，以表
X09n0240_p0260c04║性淨萬行之因，圓從法性地而出現故。此乃依報。
X09n0240_p0260c05║後見天后在蓮華座上而坐，有無量眾圍繞在彼
X09n0240_p0260c06║座上，於一切眾生前現淨色身。如此，則摩耶非一
X09n0240_p0260c07║身矣，當於何身見之耶？羅剎之言有徵矣。次所謂
X09n0240_p0260c08║超三界色身已下，有四十種身，有二十七行餘經。
X09n0240_p0260c09║其實所現之身，萬類難思，此略舉耳。次下云行於
X09n0240_p0260c10║平等檀波羅蜜等，其明身業有十九行半經：先明
X09n0240_p0260c11║六度之行；次修習一切如來下，明二嚴之行，結云
X09n0240_p0260c12║為一切菩薩之母，示其本行；次下爾時善財見摩
X09n0240_p0260c13║耶夫人所現種種身，善財亦現爾許身，於一切處
X09n0240_p0260c14║摩耶前恭敬禮拜。此羅剎之言又徵矣。善財不唯
X09n0240_p0260c15║現爾許身，亦即證得無量三昧。從三昧起，乃繞摩
X09n0240_p0260c16║耶合掌而立，乃諮問所以。白言：大聖！文殊師利菩
X09n0240_p0260c17║薩教我發菩提心，求善知識，漸來至此。願為我說
X09n0240_p0260c18║學菩薩行而得成就。摩耶答言：佛子！我已成就菩
X09n0240_p0260c19║薩大願智幻解脫門。此正授法界。下顯用云：由此
X09n0240_p0260c20║解脫，是故我常為菩薩母。如我於此閻浮提中迦
X09n0240_p0260c21║毗羅城淨飯王家而生悉達太子所現神變，乃至
X09n0240_p0260c22║盡此世界海毗盧遮那如來皆入我身，示現神變。
X09n0240_p0260c23║我於淨飯王宮菩薩將欲出生之時，身諸毛孔咸
X09n0240_p0260c24║放光明，光中普現一切菩薩受生神變，及見出家
X09n0240_p0261a01║八相、成道、轉正法輪，及往昔修行，乃至入般涅槃，
X09n0240_p0261a02║靡不皆見。彼菩薩光明入我身時，我身即同虗空，
X09n0240_p0261a03║悉能容受十方菩薩受生宮殿。此上有十六行半
X09n0240_p0261a04║經，敘身能容剎海菩薩受生難思議境界，謂身不
X09n0240_p0261a05║大而容十方無盡法界。次下正明釋迦入胎自在
X09n0240_p0261a06║之相，云：爾時，菩薩從兜率天將降神時，有十佛剎
X09n0240_p0261a07║微塵數同願同行菩薩，及八部世主宮殿等神變
X09n0240_p0261a08║之事，俱來入我腹中，遊行自在。或以三千大千世
X09n0240_p0261a09║界而為一步，或以不可說佛剎微塵數世界而為
X09n0240_p0261a10║一步。又念念中，十方不可說世界諸如來、菩薩、諸
X09n0240_p0261a11║天、海會、道場，皆入我身，而我腹中悉能容受，亦不
X09n0240_p0261a12║迫窄。如此四天下閻浮提中菩薩受生，我為其母；
X09n0240_p0261a13║三千大千世界閻浮提，悉亦如是。結云：皆以大願
X09n0240_p0261a14║智幻莊嚴解脫門故。此上有三十七行半經，敘菩
X09n0240_p0261a15║薩受生摩耶腹中廣大之事，以明大願智幻解脫
X09n0240_p0261a16║之業用。次下取摩耶不獨今為佛母，即往昔無量
X09n0240_p0261a17║諸佛，我皆為母。如此賢劫之中，過去三佛及釋迦，
X09n0240_p0261a18║我為其母；即未來彌勒乃至千佛，我自見身，悉為
X09n0240_p0261a19║其母。如是有五十行餘經，敘為其母。總之，十方三
X09n0240_p0261a20║世一切諸佛，皆為其母。故結云：世界海十方無量
X09n0240_p0261a21║諸世界，凡有諸佛，皆為其母。此皆乘大願智幻解
X09n0240_p0261a22║脫之大用也。爾時，善財童子聞上所說，乃白摩耶
X09n0240_p0261a23║夫人言：大聖！得此解脫，經今幾時？此窮法界根源
X09n0240_p0261a24║也。摩耶答言：乃往古世，過唯佛眼所知劫數。爾時，
X09n0240_p0261b01║有劫名：淨光，有世界名：須彌德。時，四天下有一王
X09n0240_p0261b02║城，有轉輪王，名：大威德。彼王城北，有一道場，其道
X09n0240_p0261b03║場神，名曰：慈德。時，有菩薩，名：離垢幢，坐於道場，將
X09n0240_p0261b04║成正覺。時，有一惡魔，與無量眾俱，至菩薩所，欲興
X09n0240_p0261b05║破害。時，大威德轉輪王，已得神通，化作兵眾，圍繞
X09n0240_p0261b06║道場。諸魔惶怖，悉自奔散，故彼菩薩得成菩提。時，
X09n0240_p0261b07║道場神見是事已，歡喜無量，便於彼王而生子想，
X09n0240_p0261b08║作是願言：此轉輪王，在在生處，乃至成佛，我願為
X09n0240_p0261b09║母。作是願已，於此道場，復曾供養十那由他佛。善
X09n0240_p0261b10║男子！彼道場神，我身是也；彼轉輪王，今毗盧遮那
X09n0240_p0261b11║是。我從發願已來，此佛世尊，於十方剎，處處受生，
X09n0240_p0261b12║常為我子，我常為母。善男子！過去、現在十方世界，
X09n0240_p0261b13║無量諸佛，將成佛時，皆於臍中放光，來照我身，最
X09n0240_p0261b14║後生身，我悉為母。此上敘法界根源，有二十二行
X09n0240_p0261b15║經，謂前來為佛生時之母，乃是願母；此明為佛成
X09n0240_p0261b16║道時母，即是智母。足見一念願力，窮劫不昧也。下
X09n0240_p0261b17║謙己推勝云：善男子！我唯知此菩薩大願智幻解
X09n0240_p0261b18║脫而已。如諸佛子，具大悲藏，教化眾生，常無厭足，
X09n0240_p0261b19║乃至一一毛孔，示現無量諸佛神變，我何能知？乃
X09n0240_p0261b20║指後友云：此世界有三十三天，有王名：正念，有女
X09n0240_p0261b21║名：天主光。汝可往問，當為汝說。時，善財頂禮，却行
X09n0240_p0261b22║而退。
X09n0240_p0261b23║遂往天宮，見彼天女，禮足圍繞，合掌前住，白言：聖者！
X09n0240_p0261b24║我已先發阿耨多羅三藐三菩提心，而未知菩薩云
X09n0240_p0261c01║何學菩薩行？云何修菩薩道？我聞聖者善能誘誨，願
X09n0240_p0261c02║為我說！天女答言：善男子！我得菩薩解脫，名：無礙念
X09n0240_p0261c03║清淨莊嚴。善男子！我以此解脫力，憶念過去，有最勝
X09n0240_p0261c04║劫，名：青蓮華，我於彼劫中，供養恒河沙數諸佛如來。
X09n0240_p0261c05║彼諸如來從初出家，我皆瞻奉、守護、供養、造僧伽藍、
X09n0240_p0261c06║營辦什物。又，彼諸佛從為菩薩住母胎時、誕生之時、
X09n0240_p0261c07║行七步時、大師子吼時、住童子位在宮中時、向菩提
X09n0240_p0261c08║樹成正覺時、轉正法輪現佛神變教化調伏眾生之
X09n0240_p0261c09║時，如是一切諸所作事，從初發心乃至法盡，我皆明
X09n0240_p0261c10║憶，無有遺餘，常現在前，念持不忘。又，憶過去劫，名：善
X09n0240_p0261c11║地，我於彼供養十恒河沙數諸佛如來。又，過去劫，名
X09n0240_p0261c12║為：妙德，我於彼供養一佛世界微塵數諸佛如來。又，
X09n0240_p0261c13║劫名：無所得，我於彼供養八十四億百千那由他諸
X09n0240_p0261c14║佛如來。又，劫名：善光，我於彼供養閻浮提微塵數諸
X09n0240_p0261c15║佛如來。又，劫名：無量光，我於彼供養二十恒河沙數
X09n0240_p0261c16║諸佛如來；又，劫名：最勝德，我於彼養一恒河沙數諸
X09n0240_p0261c17║佛如來；又，劫名：善悲，我於彼供養八十恒河沙數諸
X09n0240_p0261c18║佛如來；又，劫名：勝遊，我於彼供養六十恒河沙數諸
X09n0240_p0261c19║佛如來；又，劫名：妙月，我於彼供養七十恒河沙數諸
X09n0240_p0261c20║佛如來。善男子！如是憶念恒河沙劫，我常不捨諸佛
X09n0240_p0261c21║如來、應、正等覺，從彼一切諸如來所，聞此無礙念清
X09n0240_p0261c22║淨莊嚴菩薩解脫，受持修行，恒不忘失。如是，先劫所
X09n0240_p0261c23║有如來，從初菩薩，乃至法盡，一切所作，我以淨嚴解
X09n0240_p0261c24║脫之力，皆隨憶念，明了現前，持而順行，曾無懈廢。善
X09n0240_p0262a01║男子！我唯知此無礙念清淨解脫。如諸菩薩摩訶薩，
X09n0240_p0262a02║出生死夜，朗然明徹，永離癡冥，未嘗惛寐，心無諸蓋，
X09n0240_p0262a03║身行輕安，於諸法性，清淨覺了，成就十力，開悟羣生；
X09n0240_p0262a04║而我云何能知、能說彼功德行？善男子！迦毗羅城，有
X09n0240_p0262a05║童子師，名曰：徧友，行詣彼問：菩薩云何學菩薩行、修
X09n0240_p0262a06║菩薩道？時，善財童子以聞法故，歡喜踊躍，不思議善
X09n0240_p0262a07║根自然增廣，頂禮其足，繞無數帀，辭退而去。
X09n0240_p0262a08║第二、善財受摩耶教，直往天宮，參天主光。言天主
X09n0240_p0262a09║光者，謂悲智勝用，光淨自在，破暗義故，故法門名
X09n0240_p0262a10║無礙清淨念。初一句，即依教趣求。見天主光下，即
X09n0240_p0262a11║見敬諮問。陳已，發心問修菩薩行。天主答言：我得
X09n0240_p0262a12║菩薩解脫，名無礙念清淨莊嚴。此正示法界。言無
X09n0240_p0262a13║礙等者，謂以一念無礙智，普觀三世，無不明現，而
X09n0240_p0262a14║無去來今，為無礙念；不離異念，為清淨念。念佛功
X09n0240_p0262a15║德，有益悲智，故曰莊嚴。然善財所參知識，最初德
X09n0240_p0262a16║雲，即示以念佛法門。是則所歷知識，所授法門，皆
X09n0240_p0262a17║入佛境界之方便；及十地因終，所入等覺，乃生佛
X09n0240_p0262a18║之母。雖則明證佛由己成，尚有出生，不無去來之
X09n0240_p0262a19║相；但存出沒去來之見，則念不清淨。今天主明見
X09n0240_p0262a20║過恒河沙劫微塵數佛，我皆供養承事，所受法門，
X09n0240_p0262a21║乃至盡法界一切所作，我皆隨順憶念，明了現前，
X09n0240_p0262a22║持而順行。如是則佛身常住不滅，時無古今去來，
X09n0240_p0262a23║分明了了，現前不昧。此為真實念佛法門，故為無
X09n0240_p0262a24║礙念清淨莊嚴解脫，是總會念佛之成功。故此善
X09n0240_p0262b01║友法門，當等覺初心，為成佛之妙行也。所述憶念
X09n0240_p0262b02║多劫多佛，有二十二行經，則已示法門之業用，乃
X09n0240_p0262b03║謙己推勝云：我唯知此無礙念清淨解脫而已。如
X09n0240_p0262b04║諸菩薩，出生死夜，朗然明徹，永離痴冥，未嘗惛寐，
X09n0240_p0262b05║乃至於諸法性，清淨覺了。此示離念清淨朗然大
X09n0240_p0262b06║覺之地，我何能知。乃指後友云：迦毗羅城，有童子
X09n0240_p0262b07║之師，名曰徧友，汝可往問，當為汝說。時善財童子，
X09n0240_p0262b08║以聞法故，不思議善根，自然增廣，頂禮瞻仰，辭退
X09n0240_p0262b09║而去。
X09n0240_p0262b10║從天宮下，漸向彼城，至徧友所，禮足圍繞，合掌恭敬，
X09n0240_p0262b11║於一面立，白言：聖者！我已先發阿耨多羅三藐三菩
X09n0240_p0262b12║提心，而未知菩薩云何學菩薩行？云何修菩薩道？我
X09n0240_p0262b13║聞聖者善能誘誨，願為我說！徧友答言：善男子！此有
X09n0240_p0262b14║童子，名：善知眾藝，學菩薩字智。汝可問之，當為汝說。
X09n0240_p0262b15║爾時，善財即至其所，頭頂禮敬，於一面立，白言：聖者！
X09n0240_p0262b16║我已先發阿耨多羅三藐三菩提心，而未知菩薩云
X09n0240_p0262b17║何學菩薩行？云何修菩薩道？我聞聖者善能誘誨，願
X09n0240_p0262b18║為我說！時，彼童子告善財言：善男子！我得菩薩解脫，
X09n0240_p0262b19║名：善知眾藝，我恒唱持此之字母。
X09n0240_p0262b20║第三、善財聞天主教，增廣善根，漸向迦毗羅城，至
X09n0240_p0262b21║徧友所，見敬諮問。陳已，發心請問修菩薩行。徧友
X09n0240_p0262b22║答言：此有童子，名善知眾藝，學菩薩字智。汝可往
X09n0240_p0262b23║問。徧友！為童子師者，楞伽云：宗通自修行，說通示
X09n0240_p0262b24║童蒙。故此善友為童子師，意表等覺已前一往法
X09n0240_p0262c01║門，未離言語、文字相故。徧友！不說者，意表言語道
X09n0240_p0262c02║斷，說本無說故。然自不說，而又指眾藝說者，意表
X09n0240_p0262c03║雖復不依言語道，亦復不著無言說故。故下眾藝
X09n0240_p0262c04║所說四十二字，皆入般若波羅蜜門，正顯了悟言、
X09n0240_p0262c05║說皆不可得。意在離言，方入果海；意雖果海離言，
X09n0240_p0262c06║要因言以入故也。此義疏未發明，但云徧友！不說，
X09n0240_p0262c07║略有四義：一、與眾藝法門同故；二、法有所付，顯流
X09n0240_p0262c08║通故；三、表一切法門體無二故；四、表無所得，方為
X09n0240_p0262c09║得故；四、雖正義，以當文字師，義應含有故。疏稱眾
X09n0240_p0262c10║藝為幻智字母。善知識！時彼童子告善財言：我得
X09n0240_p0262c11║菩薩解脫，名善知眾藝。言知眾藝者，不但字母，謂
X09n0240_p0262c12║世間一切語言、資生業等，皆順正法，而與實相不
X09n0240_p0262c13║相違背。此即正授法界。下顯業用，云：我恒唱持此
X09n0240_p0262c14║之字母。謂字母乃眾藝之勝，書說之本故。然四十
X09n0240_p0262c15║二字皆言入般若波羅蜜門者，以從字入於無相
X09n0240_p0262c16║之門，字義為門，以語能顯義故。故毗盧經中皆言
X09n0240_p0262c17║不可得智，無所得即般若故。又文殊五字經云：受
X09n0240_p0262c18║持此陀羅尼，即入一切法平等，速得成就摩訶般
X09n0240_p0262c19║若。纔誦一遍，如持八萬四千法藏。向下具引疏文
X09n0240_p0262c20║釋之，以備觀覽。
X09n0240_p0262c21║唱阿字時，入般若波羅蜜門，名：以菩薩威力入無差
X09n0240_p0262c22║別境界。
X09n0240_p0262c23║一阿字者，是無生義。以無生之理，統該萬法，故云
X09n0240_p0262c24║無差別。而菩薩得此無生，則能達諸法空，斷一切
X09n0240_p0263a01║障，故云威力。
X09n0240_p0263a02║唱多字時，入般若波羅蜜門，名無邊差別門。
X09n0240_p0263a03║二、多字者，彼五字經當囉字，是清淨無染離垢義。
X09n0240_p0263a04║今云多者，毗盧經釋多云：如如解脫。金剛頂云：如
X09n0240_p0263a05║如不可得故。謂如即無邊差別，故如不可得。囉、多
X09n0240_p0263a06║二字，字形相近，聲相濫故。今順多釋。
X09n0240_p0263a07║唱波字時，入般若波羅蜜門，名：普照法界。
X09n0240_p0263a08║三、波字者，五字經云：亦無第一義諦，諸法平等。謂
X09n0240_p0263a09║真俗雙亡，是真法界；諸法平等，即是普照。
X09n0240_p0263a10║唱者字時，入般若波羅蜜門，名：普輪斷差別。
X09n0240_p0263a11║四者字者，謂諸法無有諸行，謂諸行既空故，徧摧
X09n0240_p0263a12║差別。
X09n0240_p0263a13║唱那字時，入般若波羅蜜門，名得無依無上。
X09n0240_p0263a14║五那字者，謂諸法無有性相，言說文字皆不可得。
X09n0240_p0263a15║謂性相雙亡，故無所依。能所雙亡，是謂無上。此上
X09n0240_p0263a16║五字，即文殊五字心呪。結歸觀心云：汝知是要，當
X09n0240_p0263a17║觀是心本來清淨，無染無著，離我我所分別之相。
X09n0240_p0263a18║唱邏字時，入般若波羅蜜門，名離依止無垢。
X09n0240_p0263a19║六邏字者，悟一切法離世間故，愛支因緣永不現
X09n0240_p0263a20║故。離世故無依，愛不現故無垢。
X09n0240_p0263a21║唱柁（音輕呼）字時，入般若波羅蜜門，名不退轉方便。
X09n0240_p0263a22║七、柁字者，悟一切法調伏寂靜，真如平等無分別
X09n0240_p0263a23║故，方為不退轉方便。
X09n0240_p0263a24║唱婆字時，入般若波羅蜜門，名金剛場。
X09n0240_p0263b01║八婆字者，悟一切法離縛解故，方入金剛。
X09n0240_p0263b02║唱荼字時，入般若波羅蜜門，名曰：普輪。
X09n0240_p0263b03║九荼字者，悟一切法離熱矯穢得清涼故，是普摧
X09n0240_p0263b04║義。
X09n0240_p0263b05║唱沙字時，入般若波羅蜜門，名為海藏。
X09n0240_p0263b06║十沙字者，悟一切法無罣礙故，如海含像。
X09n0240_p0263b07║唱嚩字時，入般若波羅蜜門，名普生安住。
X09n0240_p0263b08║十一嚩字者，悟一切法言語道斷故，能徧安住。
X09n0240_p0263b09║唱哆字時，入般若波羅蜜門，名：圓滿光。
X09n0240_p0263b10║十二哆字者，悟一切法真不動故，不動則圓滿發
X09n0240_p0263b11║光。
X09n0240_p0263b12║唱也字時，入般若波羅蜜門，名差別積聚。
X09n0240_p0263b13║十三、也字者，悟一切法真實不生故，則諸乘差別
X09n0240_p0263b14║積聚皆不可得。
X09n0240_p0263b15║唱瑟吒字時，入般若波羅蜜門，名：普光明息煩惱。
X09n0240_p0263b16║十四瑟吒字者，悟一切法制伏任持相不可得，普
X09n0240_p0263b17║光明即能制伏，任持煩惱即所制伏，息即伏義。
X09n0240_p0263b18║唱迦字時，入般若波羅蜜門，名無差別雲。
X09n0240_p0263b19║十五迦字者，悟一切法作者不可得，則作業如雲，
X09n0240_p0263b20║皆無差別。
X09n0240_p0263b21║唱娑字時，入般若波羅蜜門，名：降霔大雨。
X09n0240_p0263b22║十六娑字者，悟一切法，即得平等性不可得。
X09n0240_p0263b23║唱麼字時，入般若波羅蜜門，名大流湍激，眾峰齊峙。
X09n0240_p0263b24║十七麼字者，悟一切法我所性不可得。大流等者，
X09n0240_p0263c01║謂我慢則生死長流，湍馳奔激，我慢高舉，若眾峰
X09n0240_p0263c02║齊峙，皆我所執故。
X09n0240_p0263c03║唱伽字時，入般若波羅蜜門，名：普安立。
X09n0240_p0263c04║十八伽字者，即悟一切法行取性不可得。言安立
X09n0240_p0263c05║者，以行取故而能安立。
X09n0240_p0263c06║唱他字時，入般若波羅蜜門，名真如平等藏。
X09n0240_p0263c07║十九、他字者，即是悟一切法處所性不可得，以真
X09n0240_p0263c08║如平等是一切法所依處所故。
X09n0240_p0263c09║唱社字時，入般若波羅蜜門，名：入世間海清淨。
X09n0240_p0263c10║二十社字者，即悟一切法能所生起不可得，以有
X09n0240_p0263c11║能有所是世間海故。
X09n0240_p0263c12║唱鎻字時，入般若波羅蜜門，名念一切佛莊嚴。
X09n0240_p0263c13║二十一鎻字者，即悟安隱性不可得，以念佛莊嚴
X09n0240_p0263c14║最安隱故。
X09n0240_p0263c15║唱柁字時，入般若波羅蜜門，名：觀察簡擇一切法聚。
X09n0240_p0263c16║二十二、柁字者，別譯為䭾字，即悟一切法能持界
X09n0240_p0263c17║性不可得，以簡法聚即能持界性故。
X09n0240_p0263c18║唱奢字時，入般若波羅蜜門，名：隨順一切佛教輪光
X09n0240_p0263c19║明。
X09n0240_p0263c20║二十三奢字者，即悟一切法寂靜性不可得，以寂
X09n0240_p0263c21║靜別順佛教故。
X09n0240_p0263c22║唱佉字時，入般若波羅蜜門，名修因地智慧藏。
X09n0240_p0263c23║二十四、佉字者，即悟一切法如虗空，性不可得，以
X09n0240_p0263c24║智慧如空，故能含藏。
X09n0240_p0264a01║唱叉字時，入般若波羅蜜門，名：息諸業海藏。
X09n0240_p0264a02║二十五叉字者，即悟一切法盡性不可得，謂業海
X09n0240_p0264a03║深廣無不包含，故名為藏。
X09n0240_p0264a04║唱娑哆字時，入般若波羅蜜門，名：蠲諸惑障開淨光
X09n0240_p0264a05║明。
X09n0240_p0264a06║二十六、娑哆字者，即悟一切法任持處非處，令不
X09n0240_p0264a07║動性不可得。以惑障為非處，開淨光明為其處，此
X09n0240_p0264a08║以離障真空為如實處。
X09n0240_p0264a09║唱壤字時，入般若波羅蜜門，名作世間智慧門。
X09n0240_p0264a10║二十七、壤字者，別譯為孃字，謂即悟一切法能知
X09n0240_p0264a11║性不可得。能知為智慧，所知為門。
X09n0240_p0264a12║唱曷攞哆字時，入般若波羅蜜門，名：生死境界智慧
X09n0240_p0264a13║輪。
X09n0240_p0264a14║二十八、曷攞哆字者，即悟一切法執著義。性不可
X09n0240_p0264a15║得，謂執著為生死境。義即智慧輪，以執著生死，是
X09n0240_p0264a16║智慧所觀境。
X09n0240_p0264a17║唱婆字時，入般若波羅蜜門，名：一切智宮殿圓滿莊
X09n0240_p0264a18║嚴。
X09n0240_p0264a19║二十九婆字者，即悟一切法可破壞性不可得圓
X09n0240_p0264a20║滿之言。不空譯為道場，謂宮殿道場，莊嚴從緣故
X09n0240_p0264a21║可破壞，即非莊嚴故不可得。
X09n0240_p0264a22║唱車字時，入般若波羅蜜門，名：修行方便藏，各別圓
X09n0240_p0264a23║滿。
X09n0240_p0264a24║三十車字者，別譯為縒，即悟一切法欲樂覆性不
X09n0240_p0264b01║可得。既方便隨喜樂故，各別圓滿，則覆性不可得。
X09n0240_p0264b02║唱娑麼字時，入般若波羅蜜門，名：隨十方現見諸佛。
X09n0240_p0264b03║三十一、娑麼字者，即悟一切法可憶念性不可得。
X09n0240_p0264b04║唱訶婆字時，入般若波羅蜜門，名：觀察一切無緣眾
X09n0240_p0264b05║生方便攝受令出生無礙力。
X09n0240_p0264b06║三十二、訶婆字者，別譯為訶嚩，即悟一切法可呼
X09n0240_p0264b07║召性不可得，謂無緣召令有緣故。
X09n0240_p0264b08║唱縒字時，入般若波羅蜜門，名：修行趣入一切功德
X09n0240_p0264b09║海。
X09n0240_p0264b10║三十三縒字者，即悟一切法勇徤性不可得，以勇
X09n0240_p0264b11║徤方能修入功德。
X09n0240_p0264b12║唱伽字時，入般若波羅蜜門，名：一切法雲堅固海藏。
X09n0240_p0264b13║三十四伽字者，即悟一切法厚平等性不可得。謂
X09n0240_p0264b14║如地之厚，平等能持，亦能含藏。如海平等，能持能
X09n0240_p0264b15║包。雲雨說法，以不可得故，能持能含。
X09n0240_p0264b16║唱吒字時，入般若波羅蜜門，名：隨願普見十方諸佛。
X09n0240_p0264b17║三十五吒字者，別譯為姹字，即悟一切法積集性
X09n0240_p0264b18║不可得，謂積集念佛故能普見。
X09n0240_p0264b19║唱拏字時，入般若波羅蜜門，名：觀察字輪，有無盡諸
X09n0240_p0264b20║億字。
X09n0240_p0264b21║三十六拏字者，即悟一切法離諸喧諍，無往無來，
X09n0240_p0264b22║行住坐臥，性不可得。謂以常觀字輪，謂眾生空法
X09n0240_p0264b23║空故。
X09n0240_p0264b24║唱娑頗字時，入般若波羅門，名化眾生究竟處。
X09n0240_p0264c01║三十七、娑頗字者，別譯但云頗，即悟一切法徧滿
X09n0240_p0264c02║果報不可得。謂化眾生究竟，方為徧滿果報。因果
X09n0240_p0264c03║俱空，方為圓滿。
X09n0240_p0264c04║唱娑迦字時，入般若波羅蜜門，名廣大藏無礙辯光
X09n0240_p0264c05║明輪徧照。
X09n0240_p0264c06║三十八、娑迦字者，別譯為塞迦。悟一切法積聚蘊
X09n0240_p0264c07║性不可得，謂蘊積為廣大藏無礙光輪所積蘊也。
X09n0240_p0264c08║唱也娑字時，入般若波羅蜜門，名宣說一切佛法境
X09n0240_p0264c09║界。
X09n0240_p0264c10║三十九也。娑字者，即悟一切法衰老性相不可得，
X09n0240_p0264c11║謂衰老性即佛法境界。
X09n0240_p0264c12║唱室者字時，入般若波羅蜜門，名於一切眾生界法
X09n0240_p0264c13║雷徧吼。
X09n0240_p0264c14║四十室者，字者別譯為室，左即悟一切法聚積足
X09n0240_p0264c15║跡不可得，謂聚集即一切眾生，法雷即是足跡，足
X09n0240_p0264c16║即能行，因行有跡，跡為所行，法雷徧吼即行法也。
X09n0240_p0264c17║唱佗字時，入般若波羅蜜門，名以無我法開曉眾生。
X09n0240_p0264c18║四十一、佗字者，即悟一切法相驅迫性不可得，謂
X09n0240_p0264c19║以無我曉之，即為驅迫令至彼岸。若約表位，此當
X09n0240_p0264c20║等覺法身欲滿，始本欲齊，故亡二岸。
X09n0240_p0264c21║唱陀字時，入般若波羅蜜門，名一切法輪差別藏。
X09n0240_p0264c22║四十二陀字者，即悟一切法究竟處不可得。言差
X09n0240_p0264c23║別藏者，謂此究竟處含藏一切法輪，亦是一切法
X09n0240_p0264c24║輪歸極之處。約表位當妙覺，是一切法究竟邊際。
X09n0240_p0265a01║盡其處所，以無所得故，得菩提故也。上皆疏義。
X09n0240_p0265a02║補義云：上之字母，皆言入般若波羅蜜門。而等覺
X09n0240_p0265a03║位善友說此字母法門者，意在離文字相，離心緣
X09n0240_p0265a04║相，乃至離一切相，乃能入妙證一法界心之源也。
X09n0240_p0265a05║何以明之？謂字母者，乃言語文字之本也。以我娑
X09n0240_p0265a06║婆以言語音聞而為教體，不但佛法，即一切世間、
X09n0240_p0265a07║出世間法，凡有詮表，皆是言語文字。然此文字，蓋
X09n0240_p0265a08║從一真法界所流故。故十法界凡聖之法，種種語
X09n0240_p0265a09║言，總不出此四十二字為母。即今華嚴所演無盡
X09n0240_p0265a10║法界四十二位行布圓融因果法門，總不出語音
X09n0240_p0265a11║音聲所表。故以四十二字，總攝四十二位法門。然
X09n0240_p0265a12║果海離言，要離言乃可證入。故善財參至因位已
X09n0240_p0265a13║極，必要忘言頓證。故此四十二字，一一皆云入般
X09n0240_p0265a14║若波羅蜜門。然此般若究竟，為佛根本果智。疏引
X09n0240_p0265a15║二經釋入般若，皆以不可得釋之。以不可得，乃得
X09n0240_p0265a16║菩提，是為入法界之究竟歸極之處。以唱此字母，
X09n0240_p0265a17║乃是引入般若之門，非是字為般若也。法界重玄
X09n0240_p0265a18║之義，妙極於此。有志大法門者，請深觀之。
X09n0240_p0265a19║善男子！我唱如是字母時，此四十二般若波羅蜜門
X09n0240_p0265a20║為首，入無量無數般若波羅蜜門。善男子！我唯知此
X09n0240_p0265a21║善知眾藝菩薩解脫。如諸菩薩摩訶薩，能於一切世、
X09n0240_p0265a22║出世間善巧之法，以智通達到於彼岸；殊方異藝，咸
X09n0240_p0265a23║綜無遺；文字、算數，蘊其深解；醫方、呪術，善療眾病；有
X09n0240_p0265a24║諸眾生，鬼魅所持，怨憎呪詛，惡星變怪，死屍奔逐，顛
X09n0240_p0265b01║癎羸瘦，種種諸疾，咸能救之，使得痊愈。又善別知金
X09n0240_p0265b02║玉、珠貝、珊瑚、瑠璃、摩尼、硨磲、雞薩羅等一切寶藏，出
X09n0240_p0265b03║生之處，品類不同，價直多少；村營鄉邑，大小都城，宮
X09n0240_p0265b04║殿園苑，巖泉藪澤，凡是一切人眾所居，菩薩咸能隨
X09n0240_p0265b05║方攝護。又善觀察天文地理，人相吉凶，鳥獸音聲，雲
X09n0240_p0265b06║霞氣候，年糓豐儉，國土安危，如是世間所有技藝，莫
X09n0240_p0265b07║能該練，盡其源本。又能分別出世之法，正名辯義，觀
X09n0240_p0265b08║察體相，隨順修行，智入其中，無疑無礙，無愚暗，無頑
X09n0240_p0265b09║鈍，無憂惱，無沉沒，無不現證。而我云何能知、能說彼
X09n0240_p0265b10║功德行？善男子！此摩竭提國，有一聚落，彼中有城，名
X09n0240_p0265b11║婆呾那；有優婆夷，號曰賢勝。汝詣彼問：菩薩云何學
X09n0240_p0265b12║菩薩行、修菩薩道？時，善財童子頭面敬禮知藝之足，
X09n0240_p0265b13║繞無數帀，戀仰辭去。
X09n0240_p0265b14║眾藝，為善財唱如是字母時，乃云：此四十二般若
X09n0240_p0265b15║波羅蜜門為首，入無量無數波羅蜜門，謂表四十
X09n0240_p0265b16║二位諸位圓融，明初阿具後諸字一一法門。以法
X09n0240_p0265b17║門無量故，文字亦無量；一一不可得故，般若門亦
X09n0240_p0265b18║無量無數法門。結證於此，乃謙推云：我唯知此善
X09n0240_p0265b19║知眾藝解脫而已。如諸菩薩，於一切世間善巧之
X09n0240_p0265b20║法，以智通達，到於彼岸；乃至殊方異藝，世間所有
X09n0240_p0265b21║技藝，莫不該練，盡其本源；出世間法，正名辯義，無
X09n0240_p0265b22║不現證等，我何能知？乃指後友云：此摩竭提國，有
X09n0240_p0265b23║一聚落，有城名婆呾那，彼有優婆夷，名曰賢勝，汝
X09n0240_p0265b24║可往問，當為汝說。時善財童子戀仰辭去。
X09n0240_p0265c01║向聚落城，至賢勝所，禮足圍繞，合掌恭敬，於一面立，
X09n0240_p0265c02║白言：聖者！我已先發阿耨多羅三藐三菩提心，而未
X09n0240_p0265c03║知菩薩云學菩薩行？云何修菩薩道？我聞聖者善能
X09n0240_p0265c04║誘誨，願為我說！賢勝答言：善男子！我得菩薩解脫，名：
X09n0240_p0265c05║無依處道場；既自開解，復為人說。又得無盡三昧，非
X09n0240_p0265c06║彼三昧法有盡、無盡，以能出生一切智性眼無盡故，
X09n0240_p0265c07║又能出生一切智性耳無盡故，又能出生一切智性
X09n0240_p0265c08║鼻無盡故，又能出生一切智性舌無盡故，又能出生
X09n0240_p0265c09║一切智性身無盡故，又能出生一切智性意無盡故，
X09n0240_p0265c10║又能出生一切智性功德波濤無盡故，又能出生一
X09n0240_p0265c11║切智性智慧光明無盡故，又能出生一切智性速疾
X09n0240_p0265c12║神通無盡故。善男子！我唯知此無依處道場解脫；如
X09n0240_p0265c13║諸菩薩摩訶薩一切無著功德行，而我云何盡能知
X09n0240_p0265c14║說？善男子！南方有城，名為：沃田；彼有長者，名：堅固解
X09n0240_p0265c15║脫。汝可往問：菩薩云何學菩薩行、修菩薩道？爾時，善
X09n0240_p0265c16║財禮賢勝足，繞無數帀，戀慕瞻仰，辭退南行。
X09n0240_p0265c17║第四、善財受眾藝教，往參賢勝優婆夷，為幻智無
X09n0240_p0265c18║依善友。至已見敬，陳已發心，諮問法要。時賢勝答
X09n0240_p0265c19║言：我得菩薩解脫，名無依處道場，既自開解，復為
X09n0240_p0265c20║他說。此正授法界，明初得解脫，後得三昧，云名法
X09n0240_p0265c21║有盡無盡。言無依處道場者，言內外無依，即是道
X09n0240_p0265c22║場。賢首云：梵語那阿賴耶曼茶囉，那者此云無，阿
X09n0240_p0265c23║賴耶此云依處，曼茶囉此云道場，圓場也。謂無阿
X09n0240_p0265c24║賴耶染分依處，而有淨分圓場，出生勝德無盡，即
X09n0240_p0266a01║轉依究竟，顯德無盡故。次云有盡無盡三昧者，謂
X09n0240_p0266a02║一真法界，雙超染淨，故云有盡，即空如來藏。依此
X09n0240_p0266a03║出生無盡功德，即不空如來藏。要心無依，契於本
X09n0240_p0266a04║空，方見不空，具性功德，故云出生智性故。眼等六
X09n0240_p0266a05║用，息妄顯出，發大智用，故云出生智慧光明神通
X09n0240_p0266a06║無盡。此轉依極證，故云得無盡三昧。此已授法界，
X09n0240_p0266a07║乃謙推云：我唯知此無依處道場解脫而已，如諸
X09n0240_p0266a08║菩薩一切無著行功德，我何能知？指後友云：南方
X09n0240_p0266a09║有城，名為沃田，彼有長者，名堅固解脫，汝可往問，
X09n0240_p0266a10║當為汝說。時善財童子戀慕瞻仰，辭退南行。
X09n0240_p0266a11║到於彼城，詣長者所，禮足圍繞，合掌恭敬，於一面立，
X09n0240_p0266a12║白言：聖者！我已先發阿耨多羅三藐三菩提心，而未
X09n0240_p0266a13║知菩薩云何學菩薩行？云何修菩薩道？我聞聖者善
X09n0240_p0266a14║能誘誨，願為我說！長者答言：善男子！我得菩薩解脫，
X09n0240_p0266a15║名：無著念清淨莊嚴。我自得是解脫已來，於十方佛
X09n0240_p0266a16║所，勤求正法，無有休息。善男子！我唯知此無著念淨
X09n0240_p0266a17║莊嚴解脫。如諸菩薩摩訶薩，獲無所畏大師子吼，安
X09n0240_p0266a18║住廣大福智之聚；而我云何能知、能說彼功德行？善
X09n0240_p0266a19║男子！即此城中，有一長者，名為：妙月；其長者宅，常有
X09n0240_p0266a20║光明。汝詣彼問：菩薩云何學菩薩行、修菩薩道？時，善
X09n0240_p0266a21║財童子禮堅固足，繞無數帀，辭退而行。
X09n0240_p0266a22║第五、堅固長者，為幻智無著善友沃田。南天竺近，
X09n0240_p0266a23║水沃潤故；顯無念空，水能滋長故。長者名堅固者，
X09n0240_p0266a24║無著清淨，惑不能動，即解脫故。善財見已致敬，陳
X09n0240_p0266b01║已發心，諮問法要。長者答言：我得菩薩解脫，名無
X09n0240_p0266b02║著念清淨莊嚴。無著約境，離所知故；無念約心，心
X09n0240_p0266b03║體離念，故無煩惱；二障永盡，故曰清淨；淨則能嚴
X09n0240_p0266b04║法身。我得是解脫已來，於十方佛所，勤求正法，無
X09n0240_p0266b05║有休息，我唯知此解脫而已。如諸菩薩能師子吼，
X09n0240_p0266b06║安住廣大福聚，我何能知？即此城中有長者，名為
X09n0240_p0266b07║妙月，汝可往問，當為汝說。善財敬禮，辭退而行。
X09n0240_p0266b08║向妙月所，禮足圍繞，合掌恭敬，於一面立，白言：聖者！
X09n0240_p0266b09║我已先發阿耨多羅三藐三菩提心，而未知菩薩云
X09n0240_p0266b10║何學菩薩行？云何修菩薩道？我聞聖者善能誘誨，願
X09n0240_p0266b11║為我說！妙月答言：善男子！我得菩薩解脫，名：淨智光
X09n0240_p0266b12║明。善男子！我唯知此智光解脫；如諸菩薩摩訶薩證
X09n0240_p0266b13║得無量解脫法門，而我云何能知、能說彼功德行？善
X09n0240_p0266b14║男子！於此南方，有城名：出生；彼有長者，名：無勝軍。汝
X09n0240_p0266b15║詣彼問：菩薩云何學菩薩行、修菩薩道？是時，善財禮
X09n0240_p0266b16║妙月足，繞無數帀，戀仰辭去。
X09n0240_p0266b17║第六妙月長者，為幻智智光善友。真智廓妄，名為
X09n0240_p0266b18║淨智。後智照法，名為智光。能淨能光，若秋空片月，
X09n0240_p0266b19║故名妙月。善財見已，陳已發心，請問法要。妙月答
X09n0240_p0266b20║言：我得菩薩解脫，名淨智光。我唯得此解脫而已。
X09n0240_p0266b21║如諸菩薩得無量解脫，我何能知。於此南方有城，
X09n0240_p0266b22║名出生。彼有長者，名無勝軍。汝可往問。善財禮妙
X09n0240_p0266b23║月足，戀仰辭去。
X09n0240_p0266b24║漸向彼城，至長者所，禮足圍繞，合掌恭敬，於一面立，
X09n0240_p0266c01║白言：聖者！我已先發阿耨多羅三藐三菩提心，而未
X09n0240_p0266c02║知菩薩云何學菩薩行？云何修菩薩道？我聞聖者善
X09n0240_p0266c03║能誘誨，願為我說！長者答言：善男子！我得菩薩解脫，
X09n0240_p0266c04║名：無盡相；我以證此菩薩解脫，見無量佛，得無盡藏。
X09n0240_p0266c05║善男子！我唯知此無盡相解脫；如諸菩薩摩訶薩得
X09n0240_p0266c06║無限智、無礙辯才，而我云何能知、能說彼功德行？善
X09n0240_p0266c07║男子！於此城南，有一聚落，名之為：法；彼聚落中，有婆
X09n0240_p0266c08║羅門，名：最寂靜。汝詣彼問：菩薩云何學菩薩行、修菩
X09n0240_p0266c09║薩道？時，善財童子禮無勝軍足，繞無數帀，戀仰辭去。
X09n0240_p0266c10║第七、無勝軍長者，為幻智無盡相善友。善財見已，
X09n0240_p0266c11║陳已發心，敬問法要。長者答言：我得菩薩解脫，名
X09n0240_p0266c12║無盡。此正示法門。法門之名，即所成德無窮盡故。
X09n0240_p0266c13║我以證此解脫，見無量佛，得無盡藏。此以用釋，名
X09n0240_p0266c14║得無盡藏。謂聞諸妙法，若佛若法，皆無有盡。既見
X09n0240_p0266c15║佛得法無盡，故無能勝。眾德所聚，從喻如軍，亦能
X09n0240_p0266c16║普勝諸魔軍故。皆從體出，故城名出生。已示法門
X09n0240_p0266c17║業用，乃謙推云：我唯知此解脫而已。如諸菩薩無
X09n0240_p0266c18║礙辯才，我何能說？於此城南，有一聚落，彼有婆羅
X09n0240_p0266c19║門，名最寂靜。汝可往問，當為汝說。善財敬禮，戀仰
X09n0240_p0266c20║辭去。
X09n0240_p0266c21║漸次南行，詣彼聚落，見最寂靜，禮足圍繞，合掌恭敬，
X09n0240_p0266c22║於一面立，白言：聖者！我已先發阿耨多羅三藐三菩
X09n0240_p0266c23║提心，而未知菩薩云何學菩薩行？云何修菩薩道？我
X09n0240_p0266c24║聞聖者善能誘誨，願為我說！婆羅門答言：善男子！我
X09n0240_p0267a01║得菩薩解脫，名：誠願語。過去、現在、未來菩薩以是語
X09n0240_p0267a02║故，乃至於阿耨多羅三藐三菩提無有退轉、無已退、
X09n0240_p0267a03║無現退、無當退。善男子！我以住於誠願語故，隨意所
X09n0240_p0267a04║作，莫不成滿。善男子！我唯知此誠語解脫。如諸菩薩
X09n0240_p0267a05║摩訶薩與誠願語，行止無違，言必以誠，未曾虗妄，無
X09n0240_p0267a06║量功德因之出生；而我云何能知、能說？善男子！於此
X09n0240_p0267a07║南方有城，名：妙意華門；彼有童子，名曰：德生；復有童
X09n0240_p0267a08║女，名為：有德。汝詣彼問：菩薩云何學菩薩行、修菩薩
X09n0240_p0267a09║道？時，善財童子於法尊重，禮婆羅門足，繞無數帀，戀
X09n0240_p0267a10║仰辭去。
X09n0240_p0267a11║第八、最寂靜婆羅門，為幻智誠願語。善友善財見
X09n0240_p0267a12║最寂靜，陳已發心，諮問法要。婆羅門答言：我得菩
X09n0240_p0267a13║薩解脫，名誠願語。此正示法門。然標願語者：一、謂
X09n0240_p0267a14║始終無妄故，是從初發心立弘誓言，必如言行，不
X09n0240_p0267a15║乖先語故；二、隨行不虗故，然此位善友，當等覺後
X09n0240_p0267a16║心，而獨證誠願語解脫者。誠者，無妄也。以最初發
X09n0240_p0267a17║心，一念願至成佛，決定到此不虗，此願無妄也。以
X09n0240_p0267a18║願成佛，一語既出，決定踐言而行，直至成佛不退，
X09n0240_p0267a19║亦不中道而止，亦不得少為足，此語無妄。由願語
X09n0240_p0267a20║無妄故，歷多劫直至究竟，故此位獨標得此解脫。
X09n0240_p0267a21║故四重戒，以不妄語與殺、盜、婬等，豈淺淺哉！以虗
X09n0240_p0267a22║妄言息，故云寂靜。寂靜即為淨行，故以婆羅門寄
X09n0240_p0267a23║之。故示其用云：過去、現在、未來，以是語故，乃至得
X09n0240_p0267a24║無上菩提，無有退轉。以住誠願語故，隨意所作，莫
X09n0240_p0267b01║不成滿，是為大用。乃謙推云：我唯得誠願語解脫
X09n0240_p0267b02║而已。如諸菩薩言：必以誠出生無量功德，我何能
X09n0240_p0267b03║知？於此南方有城，名妙意華門；彼有童子，名曰德
X09n0240_p0267b04║生；復有童女，名為有德。汝可往問，當為汝說。善財
X09n0240_p0267b05║作禮，戀仰辭去。
X09n0240_p0267b06║
X09n0240_p0267b07║大方廣佛華嚴經綱要卷第七十六