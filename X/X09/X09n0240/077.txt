X09n0240_p0267b08║
X09n0240_p0267b09║大方廣佛華嚴經綱要卷第七十七
X09n0240_p0267b10║于闐國三藏沙門實叉難陀　譯經
X09n0240_p0267b11║清涼山大華嚴寺沙門澄觀　疏義
X09n0240_p0267b12║明匡山法雲寺憨山沙門德清提挈
X09n0240_p0267b13║入法界品第三十九之十八
X09n0240_p0267b14║爾時善財童子。漸次南行至妙意華門城。見德生童
X09n0240_p0267b15║子有德童女。頂禮其足。右繞畢已。於前合掌。而作是
X09n0240_p0267b16║言。聖者。我已先發阿耨多羅三藐三菩提心。而未知
X09n0240_p0267b17║菩薩云何學菩薩行。云何修菩薩道。唯願慈哀為我
X09n0240_p0267b18║宣說。時童子童女告善財言。善男子。我等證得菩薩
X09n0240_p0267b19║解脫。名為幻住。得此解脫。故見一切世界皆幻住。因
X09n0240_p0267b20║緣所生故。一切眾生皆幻住。業煩惱所起故。一切世
X09n0240_p0267b21║間皆幻住無明有愛等展轉緣生故。一切法皆幻住
X09n0240_p0267b22║我見等種種幻緣所生故。一切三世皆幻住我見等
X09n0240_p0267b23║顛倒智所生故。一切眾生生滅生老病死憂悲苦惱
X09n0240_p0267b24║皆幻住虗妄分別所生故。一切國土皆幻住想倒心
X09n0240_p0267c01║倒見倒無明所現故。一切聲聞辟支佛皆幻住智斷
X09n0240_p0267c02║分別所成故。一切菩薩皆幻住能自調伏教化眾生
X09n0240_p0267c03║諸行願法之所成故。一切菩薩眾會變化調伏諸所
X09n0240_p0267c04║施為皆幻住願智幻所成故。善男子。幻境自性不可
X09n0240_p0267c05║思議。善男子。我等二人但能知此幻住解脫。如諸菩
X09n0240_p0267c06║薩摩訶薩善入無邊諸事幻網。彼功德行。我等云何
X09n0240_p0267c07║能知能說。時童子童女。說自解脫已。以不思議諸善
X09n0240_p0267c08║根力。令善財身柔軟光澤。而告之言。善男子。於此南
X09n0240_p0267c09║方有國名海岸。有園名大莊嚴。其中有一廣大樓閣。
X09n0240_p0267c10║名毗盧遮那莊嚴藏。從菩薩善根果報生。從菩薩念
X09n0240_p0267c11║力願力自在力神通力生。從菩薩善巧方便生。從菩
X09n0240_p0267c12║薩福德智慧生。善男子。住不思議解脫菩薩以大悲
X09n0240_p0267c13║心。為諸眾生現如是境界。集如是莊嚴。彌勒菩薩摩
X09n0240_p0267c14║訶薩安處其中。為欲攝受本所生處父母眷屬及諸
X09n0240_p0267c15║人民令成熟故。又欲令彼同受生同修行眾生於大
X09n0240_p0267c16║乘中得堅固故。又欲令彼一切眾生隨住地隨善根
X09n0240_p0267c17║皆成就故。又欲為汝顯示菩薩解脫門故。顯示菩薩
X09n0240_p0267c18║徧一切處受生自在故。顯示菩薩以種種身普現一
X09n0240_p0267c19║切眾生之前常教化故。顯示菩薩以大悲力普攝一
X09n0240_p0267c20║切世間資財而不厭故。顯示菩薩具修諸行知一切
X09n0240_p0267c21║行離諸相故。顯示菩薩處處受生了一切生皆無相
X09n0240_p0267c22║故。汝詣彼問菩薩云何行菩薩行。云何修菩薩道。云
X09n0240_p0267c23║何學菩薩戒。云何淨菩薩心。云何發菩薩願。云何集
X09n0240_p0267c24║菩薩助道具。云何入菩薩所住地。云何滿菩薩波羅
X09n0240_p0268a01║蜜。云何獲菩薩無生忍。云何具菩薩功德法。云何事
X09n0240_p0268a02║菩薩善知識。何以故。善男子。彼菩薩摩訶薩通達一
X09n0240_p0268a03║切菩薩行。了知一切眾生心。常現其前教化調伏。彼
X09n0240_p0268a04║菩薩已滿一切波羅蜜。已住一切菩薩地。已證一切
X09n0240_p0268a05║菩薩忍。已入一切菩薩位。已蒙授與具足記。已遊一
X09n0240_p0268a06║切菩薩境。已得一切佛神力。已蒙一切如來以一切
X09n0240_p0268a07║智甘露法水而灌其頂。善男子。彼善知識。能潤澤汝
X09n0240_p0268a08║諸善根。能增長汝菩提心。能堅汝志。能益汝善。能長
X09n0240_p0268a09║汝菩提根。能示汝無礙法。能令汝入普賢地。能為汝
X09n0240_p0268a10║說菩薩願。能為汝說普賢行。能為汝說一切菩薩行
X09n0240_p0268a11║願所成功德。善男子。汝不應修一善。照一法。行一行。
X09n0240_p0268a12║發一願。得一記。住一忍。生究竟想。不應以限量心行
X09n0240_p0268a13║於六度。住於十地。淨佛國土事善知識。何以故。善男
X09n0240_p0268a14║子。菩薩摩訶薩應種無量諸善根。應集無量菩提具。
X09n0240_p0268a15║應修無量菩提因。應學無量巧迴向。應化無量眾生
X09n0240_p0268a16║界。應知無量眾生行。應知無量眾生根。應識無量眾
X09n0240_p0268a17║生解。應觀無量眾生心。應調伏無量眾生。應斷無量
X09n0240_p0268a18║煩惱。應淨無量業習。應滅無量邪見。應除無量雜染
X09n0240_p0268a19║心。應發無量清淨心。應拔無量苦毒箭。應涸無量愛
X09n0240_p0268a20║欲海。應破無量無明暗。應摧無量我慢山。應斷無量
X09n0240_p0268a21║生死縛。應度無量諸有流。應竭無量受生海。應令無
X09n0240_p0268a22║量眾生出五欲淤泥。應使無量眾生離三界牢獄。應
X09n0240_p0268a23║置無量眾生於聖道中。應消滅無量貪欲行。應淨治
X09n0240_p0268a24║無量瞋恚行。應摧破無量愚癡行。應超無量魔網。應
X09n0240_p0268b01║離無量魔業。應淨治菩薩無量欲樂。應增長菩薩無
X09n0240_p0268b02║量方便。應出生菩薩無量增上根。應明潔菩薩無量
X09n0240_p0268b03║決定解。應趣入菩薩無量平等。應清淨菩薩無量功
X09n0240_p0268b04║德。應修治菩薩無量諸行。應示現菩薩無量隨順世
X09n0240_p0268b05║間行。應生無量淨信力。應住無量精進力。應淨無量
X09n0240_p0268b06║正念力。應滿無量三昧力。應起無量淨慧力。應堅無
X09n0240_p0268b07║量勝解力。應集無量福德力。應長無量智慧力。應發
X09n0240_p0268b08║起無量菩薩力。應圓滿無量如來力。應分別無量法
X09n0240_p0268b09║門。應了知無量法門。應清淨無量法門。應生無量法
X09n0240_p0268b10║光明。應作無量法照耀。應照無量品類根。應知無量
X09n0240_p0268b11║煩惱病。應集無量妙法藥。應療無量眾生疾。應嚴辦
X09n0240_p0268b12║無量甘露供。應往詣無量佛國土。應供養無量諸如
X09n0240_p0268b13║來。應入無量菩薩會。應受無量諸佛教。應忍無量眾
X09n0240_p0268b14║生罪。應滅無量惡道難。應令無量眾生生善道。應以
X09n0240_p0268b15║四攝攝無量眾生。應修無量總持門。應生無量大願
X09n0240_p0268b16║門。應修無量大慈大願力。應勤求無量法常無休息。
X09n0240_p0268b17║應起無量思惟力。應起無量神通事。應淨無量智光
X09n0240_p0268b18║明。應往無量眾生趣。應受無量諸有生。應現無量差
X09n0240_p0268b19║別身。應知無量言辭法。應入無量差別心。應知菩薩
X09n0240_p0268b20║大境界。應住菩薩大宮殿。應觀菩薩甚深妙法。應知
X09n0240_p0268b21║菩薩難知境界。應行菩薩難行諸行。應具菩薩尊重
X09n0240_p0268b22║威德。應踐菩薩難入正位。應知菩薩種種諸行。應現
X09n0240_p0268b23║菩薩普徧神力。應受菩薩平等法雲。應廣菩薩無邊
X09n0240_p0268b24║行網。應滿菩薩無邊諸度。應受菩薩無量記別。應入
X09n0240_p0268c01║菩薩無量忍門。應治菩薩無量諸地。應淨菩薩無量
X09n0240_p0268c02║法門。應同諸菩薩安住無邊劫。供養無量佛。嚴淨不
X09n0240_p0268c03║可說佛國土。出生不可說菩薩願。善男子。舉要言之。
X09n0240_p0268c04║應普修一切菩薩行。應普化一切眾生界。應普入一切
X09n0240_p0268c05║劫。應普生一切處。應普知一切世。應普行一切法。應普
X09n0240_p0268c06║淨一切剎。應普滿一切願。應普供一切佛。應普同一切
X09n0240_p0268c07║菩薩願。應普事一切善知識。善男子。汝求善知識不
X09n0240_p0268c08║應疲倦。見善知識勿生厭足。請問善知識勿憚勞苦。
X09n0240_p0268c09║親近善知識勿懷退轉。供養善知識不應休息。受善
X09n0240_p0268c10║知識教不應倒錯。學善知識行不應疑惑。聞善知識
X09n0240_p0268c11║演說出離門不應猶豫。見善知識隨煩惱行勿生嫌
X09n0240_p0268c12║怪。於善知識所生深信尊敬心不應變改。何以故。善
X09n0240_p0268c13║男子。菩薩因善知識。聽聞一切菩薩諸行。成就一切
X09n0240_p0268c14║菩薩功德。出生一切菩薩大願。引發一切菩薩善根。積
X09n0240_p0268c15║集一切菩薩助道。開發一切菩薩法光明。顯示一切
X09n0240_p0268c16║菩薩出離門。修學一切菩薩清淨戒。安住一切菩薩功
X09n0240_p0268c17║德法。清淨一切菩薩廣大志。增長一切菩薩堅固心。具
X09n0240_p0268c18║足一切菩薩陀羅尼辯才門。得一切菩薩清淨藏。生
X09n0240_p0268c19║一切菩薩定光明。得一切菩薩殊勝願。與一切菩薩
X09n0240_p0268c20║同一願。聞一切菩薩殊勝法。得一切菩薩祕密處。至
X09n0240_p0268c21║一切菩薩法寶洲。增一切菩薩善根芽。長一切菩薩
X09n0240_p0268c22║智慧身。護一切菩薩深密藏。持一切菩薩福德聚。淨
X09n0240_p0268c23║一切菩薩受生道。受一切菩薩正法雲。入一切菩薩
X09n0240_p0268c24║大願路。趣一切如來菩提果。攝取一切菩薩妙行。開
X09n0240_p0269a01║示一切菩薩功德。往一切方聽受妙法。讚一切菩薩
X09n0240_p0269a02║廣大威德。生一切菩薩大慈悲力。攝一切菩薩勝自
X09n0240_p0269a03║在力。生一切菩薩菩提分。作一切菩薩利益事。善男
X09n0240_p0269a04║子。菩薩由善知識任持不墮惡趣。由善知識攝受不
X09n0240_p0269a05║退大乘。由善知識護念不毀犯菩薩戒。由善知識守
X09n0240_p0269a06║護不隨逐惡知識。由善知識養育。不缺減菩薩法。由
X09n0240_p0269a07║善知識攝取超越凡夫地。由善知識教誨超越二乘
X09n0240_p0269a08║地。由善知識示導得出離世間。由善知識長養能不
X09n0240_p0269a09║染世法。由承事善知識修一切菩薩行。由供養善知
X09n0240_p0269a10║識具一切助道法。由親近善知識。不為業惑之所摧
X09n0240_p0269a11║伏。由恃怙善知識勢力堅固不怖諸魔。由依止善知
X09n0240_p0269a12║識增長一切菩提分法。何以故。善男子。善知識者能
X09n0240_p0269a13║淨諸障。能滅諸罪。能除諸難。能止諸惡。能破無明長
X09n0240_p0269a14║夜黑暗。能壞諸見堅固牢獄。能出生死城。能捨世俗
X09n0240_p0269a15║家。能截諸魔網。能拔眾苦箭。能離無智險難處。能出
X09n0240_p0269a16║邪見大曠野。能度諸有流。能離諸邪道。能示菩提路。
X09n0240_p0269a17║能教菩薩法。能令安住菩薩行。能令趣向一切智。能
X09n0240_p0269a18║淨智慧眼。能長菩提心。能生大悲。能演妙行。能說波
X09n0240_p0269a19║羅蜜。能擯惡知識。能令住諸地。能令獲諸忍。能令修
X09n0240_p0269a20║習一切善根。能令成辦一切道具。能施與一切大功
X09n0240_p0269a21║德。能令到一切種智位。能令歡喜集功德。能令踴躍
X09n0240_p0269a22║修諸行。能令趣入甚深義。能令開示出離門。能令杜
X09n0240_p0269a23║絕諸惡道。能令以法光照耀。能令以法雨潤澤。能令
X09n0240_p0269a24║消滅一切惑。能令捨離一切見。能令增長一切佛智
X09n0240_p0269b01║慧。能令安住一切佛法門。善男子。善知識者如慈母。
X09n0240_p0269b02║出生佛種故。如慈父。廣大利益故。如乳母。守護不令
X09n0240_p0269b03║作惡故。如教師。示其菩薩所學故。如善導。能示波羅
X09n0240_p0269b04║蜜道故。如良醫。能治煩惱諸病故。如雪山。增長一切
X09n0240_p0269b05║智藥故。如勇將。殄除一切怖畏故。如濟客。令出生死
X09n0240_p0269b06║暴流故。如船師。令到智慧寶洲故。善男子。常當如是
X09n0240_p0269b07║正念思惟諸善知識。復次善男子。汝承事一切善知
X09n0240_p0269b08║識。應發如大地心。荷負重任無疲倦故。應發如金剛
X09n0240_p0269b09║心。志願堅固不可壞故。應發如鐵圍山心。一切諸苦
X09n0240_p0269b10║無能動故。應發如給侍心。所有教令皆隨順故。應發
X09n0240_p0269b11║如弟子心。所有訓誨無違逆故。應發如僮僕心。不厭
X09n0240_p0269b12║一切諸作務故。應發如養母心。受諸勤苦不告勞故。
X09n0240_p0269b13║應發如傭作心。隨所受教無違逆故。應發如除糞人
X09n0240_p0269b14║心。離憍慢故。應發如已熟稼心。能低下故。應發如良
X09n0240_p0269b15║馬心。離惡性故。應發如大車心。能運重故。應發如調
X09n0240_p0269b16║順象心。恒伏從故。應發如須彌山心。不傾動故。應發
X09n0240_p0269b17║如良犬心。不害主故。應發如旃荼羅心。離憍慢故。應
X09n0240_p0269b18║發如犗牛心。無威怒故。應發如舟船心。往來不倦故。
X09n0240_p0269b19║應發如橋梁心。濟渡忘疲故。應發如孝子心。承順顏
X09n0240_p0269b20║色故。應發如王子心。遵行教命故。復次善男子。汝應
X09n0240_p0269b21║於自身生病苦想。於善知識生醫王想。於所說法生
X09n0240_p0269b22║良醫想。於所修行生除病想。又應於自身生遠行想。
X09n0240_p0269b23║於善知識生導師想。於所說法生正道想。於所修行
X09n0240_p0269b24║生遠達想。又應於自身生求度想。於善知識生船師
X09n0240_p0269c01║想。於所說法生舟檝想。於所修行生到岸想。又應於
X09n0240_p0269c02║自身生苗稼想。於善知識生龍王想。於所說法生時
X09n0240_p0269c03║雨想。於所修行生成熟想。又應於自身生貧窮想。於
X09n0240_p0269c04║善知識生毗沙門王想。於所說法生財寶想。於所修
X09n0240_p0269c05║行生富饒想。又應於自身生弟子想。於善知識生良
X09n0240_p0269c06║工想。於所說法生技藝想。於所修行生了知想。又應
X09n0240_p0269c07║於自身生恐怖想。於善知識生勇徤想。於所說法生
X09n0240_p0269c08║器仗想。於所修行生破怨想。又應於自身生商人想。
X09n0240_p0269c09║於善知識生導師想。於所說法生珍寶想。於所修行
X09n0240_p0269c10║生捃拾想。又應於自身生兒子想。於善知識生父母
X09n0240_p0269c11║想。於所說法生家業想。於所修行生紹繼想。又應於
X09n0240_p0269c12║自身生王子想。於善知識生大臣想。於所說法生王
X09n0240_p0269c13║教想。於所修行生冠王冠想。服王服想。繫王繒想。坐
X09n0240_p0269c14║王殿想。善男子。汝應發如是心作如是意近善知識。
X09n0240_p0269c15║何以故。以如是心近善知識。令其志願永得清淨。復
X09n0240_p0269c16║次善男子。善知識者長諸善根。譬如雪山長諸藥草。
X09n0240_p0269c17║善知識者是佛法器。譬如大海吞納眾流。善知識者
X09n0240_p0269c18║是功德處。譬如大海出生眾寶。善知識者淨菩提心。
X09n0240_p0269c19║譬如猛火能鍊真金。善知識者出過世法。如須彌山
X09n0240_p0269c20║出於大海。善知識者不染世法。譬如蓮華不著於水。
X09n0240_p0269c21║善知識者不受諸惡。譬如大海不宿死屍。善知識者
X09n0240_p0269c22║增長白法。譬如白月光色圓滿。善知識者照明法界。
X09n0240_p0269c23║譬如盛日照四天下。善知識者長菩薩身。譬如父母
X09n0240_p0269c24║養育兒子。善男子。以要言之。菩薩摩訶薩若能隨順
X09n0240_p0270a01║善知識教。得十不可說百千億那由他功德。淨十不
X09n0240_p0270a02║可說百千億那由他深心。長十不可說百千億那由
X09n0240_p0270a03║他菩薩根。淨十不可說百千億那由他菩薩力。斷十
X09n0240_p0270a04║不可說百千億阿僧祗障。超十不可說百千億阿僧祇
X09n0240_p0270a05║魔境。入十不可說百千億阿僧祇法門。滿十不可說
X09n0240_p0270a06║百千億阿僧祇助道。修十不可說百千億阿僧祇妙
X09n0240_p0270a07║行。發十不可說百千億阿僧祇大願。善男子。我復略
X09n0240_p0270a08║說一切菩薩行。一切菩薩波羅蜜。一切菩薩地。一切
X09n0240_p0270a09║菩薩忍。一切菩薩總持門。一切菩薩三昧門。一切菩
X09n0240_p0270a10║薩神通智。一切菩薩迴向。一切菩薩願。一切菩薩成
X09n0240_p0270a11║就佛法。皆由善知識力。以善知識而為根本。依善知
X09n0240_p0270a12║識生。依善知識出。依善知識長。依善知識住。善知識
X09n0240_p0270a13║為因緣。善知識能發起。時善財童子聞善知識如是
X09n0240_p0270a14║功德。能開示無量菩薩妙行。能成就無量廣大佛法。
X09n0240_p0270a15║踊躍歡喜。頂禮德生及有德足。繞無量帀。殷勤瞻仰。
X09n0240_p0270a16║辭退而去。
X09n0240_p0270a17║第九德生有德。為幻智歸幻善友。言妙意華門者。
X09n0240_p0270a18║妙意華。即蘇滿那華。其城門側有之。亦狂尚天。表
X09n0240_p0270a19║受友訓得妙意勝因之華故。童子表淨智童女表
X09n0240_p0270a20║淨悲以悲智相導。共二人同會。會緣之終悲智滿
X09n0240_p0270a21║故。將見慈氏紹佛位故。爾時善財童子。依教趣求
X09n0240_p0270a22║漸次南行。至妙意華門城。見德生童子有德童女。
X09n0240_p0270a23║陳已發心。敬問法要。時童子童女。正授法界。告善
X09n0240_p0270a24║財言。我等證得菩薩解脫名為幻住。謂能知境智
X09n0240_p0270b01║深淨之法。皆從緣起無定性故。如幻而住。此明一
X09n0240_p0270b02║往法門。修證境智。皆依法界緣起。所謂緣生如幻
X09n0240_p0270b03║故。故下明業用云。得此解脫故。見一切世界皆幻
X09n0240_p0270b04║住。因緣所生故。共有十種幻。初明緣生世界。染淨
X09n0240_p0270b05║從緣。後九別明凡聖皆幻。前五約凡。染分依他。如
X09n0240_p0270b06║幻緣生故。第六一切國土。義通染淨。凡聖所依。皆
X09n0240_p0270b07║隨緣起故。後三淨分依地。三乘聖人皆幻力故。故
X09n0240_p0270b08║結云。幻境自性不可思議。意顯一切聖凡染淨因
X09n0240_p0270b09║果。皆法界緣起。此與初摩耶。始終相成一法界幻
X09n0240_p0270b10║網。總別圓融。歸一實故。此會緣入實之究竟也。童
X09n0240_p0270b11║子童女授法界已。乃謙推云。我等二人但能知此
X09n0240_p0270b12║幻住解脫而已。如諸菩薩入無邊諸事幻網。我云
X09n0240_p0270b13║何知。乃指示後友云。於此南方有國名海岸。有園
X09n0240_p0270b14║名大莊嚴。其中有一廣大樓閣。名毗盧遮那莊嚴
X09n0240_p0270b15║藏。彌勒菩薩摩訶薩安處其中。然彌勒主唯識。以
X09n0240_p0270b16║識藏如來藏。萬行莊嚴成法界藏故。此閣名毗盧
X09n0240_p0270b17║遮那莊嚴藏。以因窮果滿即入果海。故寄彌勒一
X09n0240_p0270b18║生補處。而以此廣大樓閣表之也。次為欲攝授下
X09n0240_p0270b19║有七行餘經明住此閣之因。後指示往問云。汝詣
X09n0240_p0270b20║彼問菩薩云何行菩薩行。教以十問。次何以故下
X09n0240_p0270b21║徵釋廣問之由。有九行經。示要廣問之所以。謂所
X09n0240_p0270b22║求德廣。故須博問方知也。次汝不應下教之以能
X09n0240_p0270b23║求大心。初標不應。有二行半經。誡其劣心必要廣
X09n0240_p0270b24║問。次何故下徵釋廣問廣修。共有三十六行半經。
X09n0240_p0270c01║九十八門。皆廣明上求下化斷惑證真之行。疏分
X09n0240_p0270c02║十段。次舉要言之下四行經。結略顯廣。以要普修。
X09n0240_p0270c03║故勸其發廣大心也。次汝求善知識不應疲倦下
X09n0240_p0270c04║有一百行經。皆教誡勸事善友之事。初五行誡當
X09n0240_p0270c05║勤求善友。次何以故下有十五行。三十五句經。明
X09n0240_p0270c06║善友能示正行。次由善知識下有二十二行經。明
X09n0240_p0270c07║善友能為外護。次善知識如慈母下五行半經。教
X09n0240_p0270c08║勸謂教其事友之方。次汝承事一切善知識。應發
X09n0240_p0270c09║如大地心下十二行半經。教起事友之心。有二十
X09n0240_p0270c10║一句。次復次汝應於自身下教其身友對辨。發對
X09n0240_p0270c11║治心。有十七行經。疏分十句。句各四事。次汝應發
X09n0240_p0270c12║如是心下有十行經。結勸友能成益。次以要言之
X09n0240_p0270c13║下有十二行經。雙結誡勸二門。以別說難盡。故結
X09n0240_p0270c14║廣從略。皆云十不可說。意顯善友之益無盡耳。然
X09n0240_p0270c15║善財已歷多善友。至此而廣讚善友之益。深教事
X09n0240_p0270c16║友之心行者。以善財所受前善友法。總攝於此。以
X09n0240_p0270c17║成入果之圓因。欲其不忘不愚。要顯總歸善友之
X09n0240_p0270c18║益也。不然。何叮嚀告誡勸教之切如此耶。善財聞
X09n0240_p0270c19║善知識如是功德已。殷勤瞻仰。辭退而去。上會
X09n0240_p0270c20║緣入實相竟。下攝德成因相。
X09n0240_p0270c21║爾時善財童子聞善知識教。潤澤其心。正念思惟諸
X09n0240_p0270c22║菩薩行。向海岸國。自憶往世不修禮敬。即時發意勤
X09n0240_p0270c23║力而行。復憶往世身心不淨。即時發意專自治潔。復
X09n0240_p0270c24║憶往世作諸惡業。即時發意專自防斷。復憶往世起
X09n0240_p0271a01║諸妄想。即時發意恒正思惟。復憶往世所修諸行但
X09n0240_p0271a02║為自身。即時發意令心廣大普及含識。復憶往世
X09n0240_p0271a03║追求欲境常自損耗無有滋味。即時發意修行佛法
X09n0240_p0271a04║長養諸根以自安隱。復憶往世起邪思念顛倒相應。
X09n0240_p0271a05║即時發意生正見心起菩薩願。復憶往世日夜劬
X09n0240_p0271a06║勞作諸惡事。即時發意起大精進成就佛法。復憶往
X09n0240_p0271a07║世受五趣生。於自他身皆無利益。即時發意願以其
X09n0240_p0271a08║身饒益眾生成就佛法。承事一切諸善知識。如是思
X09n0240_p0271a09║惟生大歡喜。復觀此身是生老病死眾苦之宅。願盡
X09n0240_p0271a10║未來劫修菩薩道教化眾生。見諸如來成就佛法。
X09n0240_p0271a11║遊行一切佛剎。承事一切法師。住持一切佛教。尋求
X09n0240_p0271a12║一切法侶。見一切善知識。集一切諸佛法。與一切菩
X09n0240_p0271a13║薩願智身而作因緣。作是念時長不思議無量善
X09n0240_p0271a14║根。即於一切菩薩深信尊重。生希有想。生大師想。諸
X09n0240_p0271a15║根清淨善法增益。起一切菩薩恭敬供養。作一切菩
X09n0240_p0271a16║薩曲躬合掌。生一切菩薩普見世間眼。起一切菩薩
X09n0240_p0271a17║普念眾生想。現一切菩薩無量願化身。出一切菩薩
X09n0240_p0271a18║清淨讚說音。想見過現一切諸佛及諸菩薩於一切
X09n0240_p0271a19║處示現成道神通變化。乃至無有一毛端處而不周
X09n0240_p0271a20║徧。又得清淨智光明眼。見一切菩薩所行境界。其心
X09n0240_p0271a21║普入十方剎網。其願普徧虗空法界。三世平等無有
X09n0240_p0271a22║休息。如是一切。皆以信受善知識教之所致耳。善財
X09n0240_p0271a23║童子以如是尊重。如是供養。如是稱讚。如是觀察。如
X09n0240_p0271a24║是願力。如是想念。如是無量智慧境界。於毗盧遮那
X09n0240_p0271b01║莊嚴藏大樓閣前。五體投地。暫時斂念思惟觀察。以
X09n0240_p0271b02║深信解大願力故。入徧一切處智慧身平等門。普現
X09n0240_p0271b03║其身在於一切如來前。一切菩薩前。一切善知識前。
X09n0240_p0271b04║一切如來塔廟前。一切如來形像前。一切諸佛諸菩
X09n0240_p0271b05║薩住處前。一切法寶前。一切聲聞辟支佛及其塔廟
X09n0240_p0271b06║前。一切聖眾福田前。一切父母尊者前。一切十方眾
X09n0240_p0271b07║生前。皆如上說尊重禮讚。盡未來際無有休息。等虗
X09n0240_p0271b08║空。無邊量故。等法界。無障礙故。等實際徧一切故。等
X09n0240_p0271b09║如來無分別故。猶如影隨智現故。猶如夢從思起故。
X09n0240_p0271b10║猶如像示一切故。猶如響緣所發故。無有生遞興謝
X09n0240_p0271b11║故。無有性隨緣轉故。又決定知一切諸報皆從業起。
X09n0240_p0271b12║一切諸果皆從因起。一切諸業皆從習起。一切佛興
X09n0240_p0271b13║皆從信起。一切化現諸供養事。皆悉從於決定解起。
X09n0240_p0271b14║一切化佛從敬心起。一切佛法從善根起。一切化身
X09n0240_p0271b15║從方便起。一切佛事從大願起。一切菩薩所修諸行
X09n0240_p0271b16║從迴向起。一切法界廣大莊嚴。從一切智境界而起。
X09n0240_p0271b17║離於斷見知迴向故。離於常見知無生故。離無因見
X09n0240_p0271b18║知正因故。離顛倒見知如實理故。離自在見知不由
X09n0240_p0271b19║他故。離自他見知從緣起故。離邊執見知法界無邊
X09n0240_p0271b20║故。離往來見知如影像故。離有無見知不生滅故。離
X09n0240_p0271b21║一切法見知空無生故。知不自在故。知願力出生故。
X09n0240_p0271b22║離一切相見入無相際故。知一切法如種生芽故。如
X09n0240_p0271b23║印生文故。知質如像故。知聲如響故。知境如夢故。知
X09n0240_p0271b24║業如幻故。了世心現故。了果因起故。了報業集故。了
X09n0240_p0271c01║知一切諸功德法皆從菩薩善巧方便所流出故。善
X09n0240_p0271c02║財童子入如是智端心潔念。於樓觀前舉體投地殷
X09n0240_p0271c03║勤頂禮。不思議善根。流注身心。清涼悅懌。從地而起
X09n0240_p0271c04║一心瞻仰目不暫捨。合掌圍繞經無量帀。作是念言。
X09n0240_p0271c05║此大樓閣是解空無相無願者之所住處。是於一切
X09n0240_p0271c06║法無分別者之所住處。是了法界無差別者之所住
X09n0240_p0271c07║處。是知一切眾生不可得者之所住處。是知一切法
X09n0240_p0271c08║無生者之所住處。是不著一切世間者之所住處。是
X09n0240_p0271c09║不著一切窟宅者之所住處。是不樂一切聚落者之
X09n0240_p0271c10║所住處。是不依一切境界者之所住處。是離一切想
X09n0240_p0271c11║者之所住處。是知一切法無自性者之所住處。是斷
X09n0240_p0271c12║一切分別業者之所住處。是離一切想心意識者之
X09n0240_p0271c13║所住處。是不入不出一切道者之所住處。是入一切
X09n0240_p0271c14║甚深般若波羅蜜者之所住處。是能以方便住普門
X09n0240_p0271c15║法界者之所住處。是息滅一切煩惱火者之所住處。
X09n0240_p0271c16║是以增上慧除斷一切見愛慢者之所住處。是出生
X09n0240_p0271c17║一切諸禪解脫三昧通明而遊戲者之所住處。是觀
X09n0240_p0271c18║察一切菩薩三昧境界者之所住處。是安住一切如
X09n0240_p0271c19║來所者之所住處。是以一劫入一切劫以一切劫入
X09n0240_p0271c20║一劫而不壞其相者之所住處。是以一剎入一切剎
X09n0240_p0271c21║以一切剎入一剎而不壞其相者之所住處。是以一
X09n0240_p0271c22║法入一切法以一切法入一法而不壞其相者之所
X09n0240_p0271c23║住處。是以一眾生入一切眾生以一切眾生入一眾
X09n0240_p0271c24║生而不壞其相者之所住處。是以一佛入一切佛以
X09n0240_p0272a01║一切佛入一佛而不壞其相者之所住處。是於一念
X09n0240_p0272a02║中而知一切三世者之所住處。是於一念中往詣一
X09n0240_p0272a03║切國土者之所住處。是於一切眾生前悉現其身者
X09n0240_p0272a04║之所住處。是心常利益一切世間者之所住處。是能
X09n0240_p0272a05║徧至一切處者之所住處。是雖已出一切世間為化
X09n0240_p0272a06║眾生故而恒於中現身者之所住處。是不著一切剎
X09n0240_p0272a07║為供養諸佛故而遊一切剎者之所住處。是不動本
X09n0240_p0272a08║處能普詣一切佛剎而莊嚴者之所住處。是親近一
X09n0240_p0272a09║切佛而不起佛想者之所住處。是依止一切善知識
X09n0240_p0272a10║而不起善知識想者之所住處。是住一切魔宮而不
X09n0240_p0272a11║躭著欲境界者之所住處。是永離一切心想者之所
X09n0240_p0272a12║住處。是雖於一切眾生中而現其身然於自他不生
X09n0240_p0272a13║二想者之所住處。是能普入一切世界而於法界無
X09n0240_p0272a14║差別想者之所住處。是願住未來一切劫而於諸劫
X09n0240_p0272a15║無長短想者之所住處。是不離一毛端處而普現身
X09n0240_p0272a16║一切世界者之所住處。是能演說難遭遇法者之所
X09n0240_p0272a17║住處。是能住難知法。甚深法。無二法。無相法。無對治
X09n0240_p0272a18║法。無所得法。無戲論法者之所住處。是住大慈大悲
X09n0240_p0272a19║者之所住處。是已度一切二乘智。已超一切魔境界。
X09n0240_p0272a20║已於世法無所染。已到菩薩所到彼岸。已住如來所
X09n0240_p0272a21║住處者之所住處。是雖離一切諸相而亦不入聲聞
X09n0240_p0272a22║正位。雖了一切法無生而亦不住無生法性者之所
X09n0240_p0272a23║住處。是雖觀不淨而不證離貪法。亦不與貪欲俱。雖
X09n0240_p0272a24║修於慈而不證離瞋法。亦不與瞋垢俱。雖觀緣起而
X09n0240_p0272b01║不證離癡法。亦不與癡惑俱者之所住處。是雖住四
X09n0240_p0272b02║禪而不隨禪生。雖行四無量為化眾生故而不生色
X09n0240_p0272b03║界。雖修四無色定以大悲故而不住無色界者之所
X09n0240_p0272b04║住處。是雖勤修止觀為化眾生故而不證明脫。雖行
X09n0240_p0272b05║於捨而不捨化眾生事者之所住處。是雖觀於空而
X09n0240_p0272b06║不起空見。雖行無相而常化著相眾生。雖行無願而
X09n0240_p0272b07║不捨菩提行願者之所住處。是雖於一切業煩惱中
X09n0240_p0272b08║而得自在為化眾生故而現隨順諸業煩惱。雖無生
X09n0240_p0272b09║死為化眾生故示受生死。雖已離一切趣為化眾生
X09n0240_p0272b10║故示入諸趣者之所住處。是雖行於慈而於諸眾生
X09n0240_p0272b11║無所愛戀。雖行於悲而於諸眾生無所取著。雖行於
X09n0240_p0272b12║喜而觀苦眾生心常哀愍。雖行於捨而不廢捨利益
X09n0240_p0272b13║他事者之所住處。是雖行九次第定而不厭離欲界
X09n0240_p0272b14║受生。雖知一切法無生無滅而不於實際作證。雖入
X09n0240_p0272b15║三解脫門而不取聲聞解脫。雖觀四聖諦而不住小
X09n0240_p0272b16║乘聖果。雖觀甚深緣起而不住究竟寂靜。雖修八聖
X09n0240_p0272b17║道而不求永出世間。雖超凡夫地而不墮聲聞辟支
X09n0240_p0272b18║佛地。雖觀五取蘊而不永滅諸蘊。雖超出四魔而不
X09n0240_p0272b19║分別諸魔。雖不著六處而不永滅六處。雖安住真如
X09n0240_p0272b20║而不墮實際。雖說一切乘而不捨大乘。此大樓閣。是
X09n0240_p0272b21║住如是等一切諸功德者之所住處。爾時善財童子。
X09n0240_p0272b22║而說頌言。
X09n0240_p0272b23║如是大悲清淨智利益世間慈氏尊
X09n0240_p0272b24║灌頂地中佛長子入如來境之住處
X09n0240_p0272c01║一切名聞諸佛子已入大乘解脫門
X09n0240_p0272c02║遊行法界心無著此無等者之住處
X09n0240_p0272c03║施戒忍進禪智慧方便願力及神通
X09n0240_p0272c04║如是大乘諸度法悉具足者之住處
X09n0240_p0272c05║智慧廣大如虗空普知三世一切法
X09n0240_p0272c06║無礙無依無所取了諸有者之住處
X09n0240_p0272c07║善能解了一切法無性無生無所依
X09n0240_p0272c08║如鳥飛空得自在此大智者之住處
X09n0240_p0272c09║了知三毒真實性分別因緣虗妄起
X09n0240_p0272c10║亦不厭彼而求出此寂靜人之住處
X09n0240_p0272c11║三解脫門八聖道諸蘊處界及緣起
X09n0240_p0272c12║悉能觀察不趣寂此善巧人之住處
X09n0240_p0272c13║十方國土及眾生以無礙智咸觀察
X09n0240_p0272c14║了性皆空不分別此寂滅人之住處
X09n0240_p0272c15║普行法界悉無礙而求行性不可得
X09n0240_p0272c16║如風行空無所行此無依者之住處
X09n0240_p0272c17║普見惡道羣生類受諸楚毒無所歸
X09n0240_p0272c18║放大慈光悉除滅此哀愍者之住處
X09n0240_p0272c19║見諸眾生失正道譬如生盲踐畏途
X09n0240_p0272c20║引其令入解脫城此大導師之住處
X09n0240_p0272c21║見諸眾生入魔網生老病死常逼迫
X09n0240_p0272c22║令其解脫得慰安此勇健人之住處
X09n0240_p0272c23║見諸眾生嬰惑病而興廣大悲愍心
X09n0240_p0272c24║以智慧藥悉除滅此大醫王之住處
X09n0240_p0273a01║見諸羣生沒有海沉淪憂迫受眾苦
X09n0240_p0273a02║悉以法船而救之此善度者之住處
X09n0240_p0273a03║見諸眾生在惑海能發菩提妙寶心
X09n0240_p0273a04║悉入其中而濟拔此善漁人之住處
X09n0240_p0273a05║恒以大願慈悲眼普觀一切諸眾生
X09n0240_p0273a06║從諸有海而拔出此金翅王之住處
X09n0240_p0273a07║譬如日月在虗空一切世間靡不燭
X09n0240_p0273a08║智慧光明亦如是此照世者之住處
X09n0240_p0273a09║菩薩為化一眾生普盡未來無量劫
X09n0240_p0273a10║如為一人一切爾此救世者之住處
X09n0240_p0273a11║於一國土化眾生盡未來劫無休息
X09n0240_p0273a12║一一國土咸如是此堅固意之住處
X09n0240_p0273a13║十方諸佛所說法一座普受咸令盡
X09n0240_p0273a14║盡未來劫恒悉然此智海人之住處
X09n0240_p0273a15║徧遊一切世界海普入一切道場海
X09n0240_p0273a16║供養一切如來海此修行者之住處
X09n0240_p0273a17║修行一切妙行海發起無邊大願海
X09n0240_p0273a18║如是經於眾劫海此功德者之住處
X09n0240_p0273a19║一毛端處無量剎佛眾生劫不可說
X09n0240_p0273a20║如是明見靡不周此無礙眼之住處
X09n0240_p0273a21║一念普攝無邊劫國土諸佛及眾生
X09n0240_p0273a22║智慧無礙悉正知此具德人之住處
X09n0240_p0273a23║十方國土碎為塵一切大海以毛滴
X09n0240_p0273a24║菩薩發願數如是此無礙者之住處
X09n0240_p0273b01║成就總持三昧門大願諸禪及解脫
X09n0240_p0273b02║一一皆住無邊劫此真佛子之住處
X09n0240_p0273b03║無量無邊諸佛子種種說法度眾生
X09n0240_p0273b04║亦說世間眾技術此修行者之住處
X09n0240_p0273b05║成就神通方便智修行如幻妙法門
X09n0240_p0273b06║十方五趣悉現生此無礙者之住處
X09n0240_p0273b07║菩薩始從初發心具足修行一切行
X09n0240_p0273b08║化身無量徧法界此神力者之住處
X09n0240_p0273b09║一念成就菩提道普作無邊智慧業
X09n0240_p0273b10║世情思慮悉發狂此難量者之住處
X09n0240_p0273b11║成就神通無障礙遊行法界靡不周
X09n0240_p0273b12║其心未甞有所得此淨慧者之住處
X09n0240_p0273b13║菩薩修行無礙慧入諸國土無所著
X09n0240_p0273b14║以無二智普照明此無我者之住處
X09n0240_p0273b15║了知諸法無依止本性寂滅同虗空
X09n0240_p0273b16║常行如是境界中此離垢人之住處
X09n0240_p0273b17║普見羣生受諸苦發大仁慈智慧心
X09n0240_p0273b18║願常利益諸世間此悲愍者之住處
X09n0240_p0273b19║佛子住於此普現眾生前猶如明月輪
X09n0240_p0273b20║徧除生死暗佛子住於此普順眾生心
X09n0240_p0273b21║變現無量身充滿十方剎佛子住於此
X09n0240_p0273b22║徧遊諸世界一切如來所無量無數劫
X09n0240_p0273b23║佛子住於此思量諸佛法無量無數劫
X09n0240_p0273b24║其心無厭倦佛子住於此念念入三昧
X09n0240_p0273c01║一一三昧門闡明諸佛境佛子住於此
X09n0240_p0273c02║悉知一切剎無量無數劫眾生佛名號
X09n0240_p0273c03║佛子住於此一念攝諸劫但隨眾生心
X09n0240_p0273c04║而無分別想佛子住於此修習諸三昧
X09n0240_p0273c05║一一心念中了知三世法佛子住於此
X09n0240_p0273c06║結跏身不動普現一切剎一切諸趣中
X09n0240_p0273c07║佛子住於此飲諸佛法海深入智慧海
X09n0240_p0273c08║具足功德海佛子住於此悉知諸剎數
X09n0240_p0273c09║世數眾生數佛名數亦然佛子住於此
X09n0240_p0273c10║一念悉能了一切三世中國土之成壞
X09n0240_p0273c11║佛子住於此普知佛行願菩薩所修行
X09n0240_p0273c12║眾生根性欲佛子住於此見一微塵中
X09n0240_p0273c13║無量剎道場眾生及諸劫如一微塵內
X09n0240_p0273c14║一切塵亦然種種咸具足處處皆無礙
X09n0240_p0273c15║佛子住於此普觀一切法眾生剎及世
X09n0240_p0273c16║無起無所有觀察眾生等法等如來等
X09n0240_p0273c17║剎等諸願等三世悉平等佛子住於此
X09n0240_p0273c18║教化諸羣生供養諸如來思惟諸法性
X09n0240_p0273c19║無量千萬劫所修願智行廣大不可量
X09n0240_p0273c20║稱揚莫能盡彼諸大勇猛所行無障礙
X09n0240_p0273c21║安住於此中我合掌敬禮諸佛之長子
X09n0240_p0273c22║聖德慈氏尊我今供敬禮願垂顧念我
X09n0240_p0273c23║爾時善財童子。以如是等一切菩薩無量稱揚讚歎
X09n0240_p0273c24║法。而讚毗盧遮那莊嚴藏大樓閣中諸菩薩已。曲躬
X09n0240_p0274a01║合掌恭敬頂禮。一心願見彌勒菩薩親近供養。乃見
X09n0240_p0274a02║彌勒菩薩摩訶薩從別處來。無量天龍夜叉乾闥婆。
X09n0240_p0274a03║阿修羅。迦樓羅。緊那羅。摩睺羅伽王。釋梵護世。及本
X09n0240_p0274a04║生處無量眷屬婆羅門眾。及餘無數百千眾生前後
X09n0240_p0274a05║圍繞而共來向莊嚴藏大樓觀所。善財見已。歡喜踊
X09n0240_p0274a06║躍五體投地。時彌勒菩薩觀察善財。指示大眾。歎其
X09n0240_p0274a07║功德而說頌曰。
X09n0240_p0274a08║汝等觀善財智慧心清淨為求菩提行
X09n0240_p0274a09║而來至我所善來圓滿慈善來清淨悲
X09n0240_p0274a10║善來寂滅眼修行無懈倦善來清淨意
X09n0240_p0274a11║善來廣大心善來不退根修行無懈倦
X09n0240_p0274a12║善來不動行常求善知識了達一切法
X09n0240_p0274a13║調伏諸羣生善來行妙道善來住功德
X09n0240_p0274a14║善來趣佛果未曾有疲倦善來德為體
X09n0240_p0274a15║善來法所滋善來無邊行世間難可見
X09n0240_p0274a16║善來離迷惑世法不能染利衰毀譽等
X09n0240_p0274a17║一切無分別善來施安樂調柔堪受化
X09n0240_p0274a18║諂誑瞋慢心一切悉除滅善來真佛子
X09n0240_p0274a19║普詣於十方增長諸功德調柔無懈倦
X09n0240_p0274a20║善來三世智徧知一切法普生功德藏
X09n0240_p0274a21║修行不疲厭文殊德雲等一切諸佛子
X09n0240_p0274a22║令汝至我所示汝無礙處具修菩薩行
X09n0240_p0274a23║普攝諸羣生如是廣大人今來至我所
X09n0240_p0274a24║為求諸如來清淨之境界問諸廣大願
X09n0240_p0274b01║而來至我所去來現在佛所成諸行業
X09n0240_p0274b02║汝欲皆修學而來至我所汝於善知識
X09n0240_p0274b03║欲求微妙法欲受菩薩行而來至我所
X09n0240_p0274b04║汝念善知識諸佛所稱歎令汝成菩提
X09n0240_p0274b05║而來至我所汝念善知識生我如父母
X09n0240_p0274b06║養我如乳母增我菩提分如醫療眾疾
X09n0240_p0274b07║如天灑甘露如日示正道如月轉淨輪
X09n0240_p0274b08║如山不動搖如海無增減如船師濟渡
X09n0240_p0274b09║而來至我所汝觀善知識猶如大猛將
X09n0240_p0274b10║亦如大商主又如大導師能建正法幢
X09n0240_p0274b11║能示佛功德能滅諸惡道能開善趣門
X09n0240_p0274b12║能顯諸佛身能守諸佛藏能持諸佛法
X09n0240_p0274b13║是故願瞻奉欲滿清淨智欲具端正身
X09n0240_p0274b14║欲生尊貴家而來至我所汝等觀此人
X09n0240_p0274b15║親近善知識隨其所修學一切應順行
X09n0240_p0274b16║以昔福因緣文殊令發心隨順無違逆
X09n0240_p0274b17║修行不懈倦父母與親屬宮殿及財產
X09n0240_p0274b18║一切皆捨離謙下求知識淨治如是意
X09n0240_p0274b19║永離世間身當生佛國土受諸勝果報
X09n0240_p0274b20║善財見眾生生老病死苦為發大悲意
X09n0240_p0274b21║勤修無上道善財見眾生五趣常流轉
X09n0240_p0274b22║為求金剛智破彼諸苦輪善財見眾生
X09n0240_p0274b23║心田甚荒穢為除三毒刺專求利智犁
X09n0240_p0274b24║眾生處癡暗盲冥失正道善財為導師
X09n0240_p0274c01║示其安隱處忍鎧解脫乘智慧為利劒
X09n0240_p0274c02║能於三有內破諸煩惱賊善財法船師
X09n0240_p0274c03║普濟諸含識令過爾𦦨海疾至淨寶洲
X09n0240_p0274c04║善財正覺日智光大願輪周行法界空
X09n0240_p0274c05║普照羣迷宅善財正覺月白法悉圓滿
X09n0240_p0274c06║慈定清涼光等照眾生心善財聖智海
X09n0240_p0274c07║依於直心住菩提行漸深出生眾法寶
X09n0240_p0274c08║善財大心龍升於法界空興雲霔甘澤
X09n0240_p0274c09║生成一切果善財然法燈信炷慈悲油
X09n0240_p0274c10║念器功德光滅除三毒闇覺心迦羅邏
X09n0240_p0274c11║悲胞慈為肉菩提分支節長於如來藏
X09n0240_p0274c12║增長福德藏清淨智慧藏開顯方便藏
X09n0240_p0274c13║出生大願藏如是大莊嚴救護諸羣生
X09n0240_p0274c14║一切天人中難聞難可見如是智慧樹
X09n0240_p0274c15║根深不可動眾行海增長普蔭諸羣生
X09n0240_p0274c16║欲生一切德欲問一切法欲斷一切疑
X09n0240_p0274c17║專求善知識欲破諸惑魔欲除諸見垢
X09n0240_p0274c18║欲解眾生縛專求善知識當滅諸惡道
X09n0240_p0274c19║當示人天路令修功德行疾入涅槃城
X09n0240_p0274c20║當度諸見難當識諸見網當枯愛欲水
X09n0240_p0274c21║當示三有道當為世依怙當作世光明
X09n0240_p0274c22║當成三界師示其解脫處亦當令世間
X09n0240_p0274c23║普離諸想著普覺煩惱唾普出愛欲泥
X09n0240_p0274c24║當了種種法當淨種種剎一切咸究竟
X09n0240_p0275a01║其心大歡喜汝行極調柔汝心甚清淨
X09n0240_p0275a02║所欲修功德一切當圓滿不久見諸佛
X09n0240_p0275a03║了達一切法嚴淨眾剎海成就大菩提
X09n0240_p0275a04║當滿諸行海當知諸法海當度眾生海
X09n0240_p0275a05║如是修諸行當到功德岸當生諸善品
X09n0240_p0275a06║當與佛子等如是心決定當斷一切惑
X09n0240_p0275a07║當淨一切業當伏一切魔滿足如是願
X09n0240_p0275a08║當生妙智道當開正法道不久當捨離
X09n0240_p0275a09║惑業諸苦道一切眾生輪沉迷諸有輪
X09n0240_p0275a10║汝當轉法輪令其斷苦輪汝當持佛種
X09n0240_p0275a11║汝當淨法種汝能集僧種三世悉周徧
X09n0240_p0275a12║當斷眾愛網當裂眾見網當救眾苦網
X09n0240_p0275a13║當成此願網當度眾生界當淨國土界
X09n0240_p0275a14║當集智慧界當成此心界當令眾生喜
X09n0240_p0275a15║當令菩薩喜當令諸佛喜當成此歡喜
X09n0240_p0275a16║當見一切趣當見一切剎當見一切法
X09n0240_p0275a17║當成此佛見當放破暗光當放息熱光
X09n0240_p0275a18║當放滅惡光滌除三有苦當開天趣門
X09n0240_p0275a19║當開佛道門當示解脫門普使眾生入
X09n0240_p0275a20║當示於正道當絕於邪道如是勤修行
X09n0240_p0275a21║成就菩提道當修功德海當度三有海
X09n0240_p0275a22║普使羣生海出於眾苦海當於眾生海
X09n0240_p0275a23║消竭煩惱海令修諸行海疾入大智海
X09n0240_p0275a24║汝當增智海汝當修行海諸佛大願海
X09n0240_p0275b01║汝當咸滿足汝當入剎海汝當觀眾海
X09n0240_p0275b02║汝當以智力普飲諸法海當覲諸佛雲
X09n0240_p0275b03║當起供養雲當聽妙法雲當興此願雲
X09n0240_p0275b04║普遊三有室普壞眾惑室普入如來室
X09n0240_p0275b05║當行如是道普入三昧門普遊解脫門
X09n0240_p0275b06║普住神通門周行於法界普現眾生前
X09n0240_p0275b07║普對諸佛前譬如日月光當成如是力
X09n0240_p0275b08║所行無動亂所行無染著如鳥行虗空
X09n0240_p0275b09║當成此妙用譬如因陀網剎網如是住
X09n0240_p0275b10║汝當悉往詣如風無所礙汝當入法界
X09n0240_p0275b11║徧往諸世界普見三世佛心生大歡喜
X09n0240_p0275b12║汝於諸法門已得及當得應生大喜躍
X09n0240_p0275b13║無貪亦無厭汝是功德器能隨諸佛教
X09n0240_p0275b14║能修菩薩行得見此奇特如是諸佛子
X09n0240_p0275b15║億劫難可遇況見其功德所修諸妙道
X09n0240_p0275b16║汝生於人中大獲諸善利得見文殊等
X09n0240_p0275b17║無量諸功德已離諸惡道已出諸難處
X09n0240_p0275b18║已超眾苦患善哉勿懈怠已離凡夫地
X09n0240_p0275b19║已住菩薩地當滿智慧地速入如來地
X09n0240_p0275b20║菩薩行如海佛智同虗空汝願亦復然
X09n0240_p0275b21║應生大欣慶諸根不懈倦志願恒決定
X09n0240_p0275b22║親近善知識不久悉成滿菩薩種種行
X09n0240_p0275b23║皆為調眾生普行諸法門慎勿生疑惑
X09n0240_p0275b24║汝具難思福及以真實信是故於今日
X09n0240_p0275c01║得見諸佛子汝見諸佛子悉獲廣大利
X09n0240_p0275c02║一一諸大願一切咸信受汝於三有中
X09n0240_p0275c03║能修菩薩行是故諸佛子示汝解脫門
X09n0240_p0275c04║非是法器人與佛子同住設經無量劫
X09n0240_p0275c05║莫知其境界汝見諸菩薩得聞如是法
X09n0240_p0275c06║世間甚難有應生大喜慶諸佛護念汝
X09n0240_p0275c07║菩薩攝受汝能順其教行善哉住壽命
X09n0240_p0275c08║已生菩薩家已具菩薩德已長如來種
X09n0240_p0275c09║當升灌頂位不久汝當得與諸佛子等
X09n0240_p0275c10║見苦惱眾生悉置安隱處如下如是種
X09n0240_p0275c11║必獲如是果我今慶慰汝汝應大欣悅
X09n0240_p0275c12║無量諸菩薩無量劫行道未能成此行
X09n0240_p0275c13║今汝皆獲得信樂堅進力善財成此行
X09n0240_p0275c14║若有敬慕心亦當如是學一切功德行
X09n0240_p0275c15║皆從願欲生善財已了知常樂勤修習
X09n0240_p0275c16║如龍布密雲必當霔大雨菩薩起願智
X09n0240_p0275c17║決定修諸行若有善知識示汝普賢行
X09n0240_p0275c18║汝當好承事慎勿生疑惑汝於無量劫
X09n0240_p0275c19║為欲妄捨身今為求菩提此捨方為善
X09n0240_p0275c20║汝於無量劫具受生死苦不曾事諸佛
X09n0240_p0275c21║未聞如是行汝今得人身值佛善知識
X09n0240_p0275c22║聽受菩提行云何不歡喜雖遇佛興世
X09n0240_p0275c23║亦值善知識其心不清淨不聞如是法
X09n0240_p0275c24║若於善知識信樂心尊重離癡不疲厭
X09n0240_p0276a01║乃聞如是法若有聞此法而興誓願心
X09n0240_p0276a02║當知如是人已獲廣大利如是心清淨
X09n0240_p0276a03║常得近諸佛亦近諸菩薩決定成菩提
X09n0240_p0276a04║若入此法門則具諸功德永離眾惡趣
X09n0240_p0276a05║不受一切苦不久捨此身往生佛國土
X09n0240_p0276a06║常見十方佛及以諸菩薩往因今淨解
X09n0240_p0276a07║及事善友力增長諸功德如水生蓮華
X09n0240_p0276a08║樂事善知識勤供一切佛專心聽聞法
X09n0240_p0276a09║常行勿懈倦汝是真法器當具一切法
X09n0240_p0276a10║當修一切道當滿一切願汝以信解心
X09n0240_p0276a11║而能敬禮我不久當普入一切諸佛會
X09n0240_p0276a12║善哉真佛子恭敬一切佛不久具諸行
X09n0240_p0276a13║到佛功德岸汝當往大智文殊師利所
X09n0240_p0276a14║彼當令汝得普賢深妙行
X09n0240_p0276a15║爾時彌勒菩薩摩訶薩在眾會前。稱讚善財大功德
X09n0240_p0276a16║藏。善財聞已。歡喜踊躍身毛皆竪。悲泣哽噎起立合
X09n0240_p0276a17║掌。恭敬瞻仰繞無量帀。以文殊師利心念力故。眾華
X09n0240_p0276a18║纓絡種種妙寶不覺忽然自盈其手。善財歡喜。即以
X09n0240_p0276a19║奉散彌勒菩薩摩訶薩上。時彌勒菩薩摩善財頂為
X09n0240_p0276a20║說頌言。
X09n0240_p0276a21║善哉善哉真佛子普策諸根無懈倦
X09n0240_p0276a22║不久當具諸功德猶如文殊及與我
X09n0240_p0276a23║時善財童子以頌答曰。
X09n0240_p0276a24║我念善知識億劫難值遇今得咸親近
X09n0240_p0276b01║而來詣尊所我以文殊故見諸難見者
X09n0240_p0276b02║彼大功德尊願速還瞻覲
X09n0240_p0276b03║自下大文第三慈氏一人明攝德成因相。謂既會
X09n0240_p0276b04║緣入實。攝前眾德為成佛之因。定堪成佛。故托一
X09n0240_p0276b05║生補處。為等覺後心。所以彌勒樓閣名毗盧莊嚴
X09n0240_p0276b06║藏也。以此位難入故前假多誡勸。此當參請之先
X09n0240_p0276b07║發多種勝心也。故善財既蒙前善友教。往參彌勒。
X09n0240_p0276b08║先別生勝念。悔往修來。故云自憶往昔不修禮敬
X09n0240_p0276b09║即時發意勤力而行等。有二十三行半經。委觀昔
X09n0240_p0276b10║非。以行對治。觀其現苦。策進當苦。如是思念。觀察
X09n0240_p0276b11║如是。皆以信受善知識教之所致耳。此深領德生
X09n0240_p0276b12║有德之誡勸也。後見敬諮問。先見依報。初善財童
X09n0240_p0276b13║子以如是尊重觀察願力。想念如是無量智慧境
X09n0240_p0276b14║界。於毗盧遮那莊嚴藏大樓閣前。暫時斂念。思惟
X09n0240_p0276b15║觀察。以深信解大願力故入徧一切處智慧身平
X09n0240_p0276b16║等門。此先入定以申敬也。疏云斂念標定。思察定
X09n0240_p0276b17║之加行。信願是定因。入徧下辨定名相。此善財未
X09n0240_p0276b18║見彌勒。先見樓閣即入此定者。意顯深位重玄之
X09n0240_p0276b19║境非散心可見。故入定以觀。蓋攝前諸位之行以
X09n0240_p0276b20║成此定。為入法界之因。次普現其身在於一切如
X09n0240_p0276b21║來前下有八行餘經。別顯定之業用。即雙運定慧
X09n0240_p0276b22║明即智定之妙用。故能普現十法界身。羅身雲於
X09n0240_p0276b23║法界。次等虗空無邊量故等。明契法性之真源。善
X09n0240_p0276b24║財一往所證法界。盡彰於此一定之間。次又決定
X09n0240_p0276c01║知一切諸報下明稱法界之深觀。明稱法界三觀
X09n0240_p0276c02║一心。共有十四行經。分為三段。初又決定知下五
X09n0240_p0276c03║行餘經。明了法從緣。即是假觀。次離於斷見。至無
X09n0240_p0276c04║相際。有五行餘經。明智契無性。即是空觀。次知一
X09n0240_p0276c05║切法如種生芽。至善巧方便所流出故三行餘經。
X09n0240_p0276c06║會歸中道。乃別明前定相。善財童子入如是智。至
X09n0240_p0276c07║不思議善根流注身心清涼悅懌二行經。總結成
X09n0240_p0276c08║益。次從地而起一心瞻仰繞無量帀。明出定敬讚。
X09n0240_p0276c09║初繞以身敬。次作念言以心敬。念此大樓閣是解
X09n0240_p0276c10║空無相無願者之所住處下六十二行餘經。乃舉
X09n0240_p0276c11║能住者德。歎所住樓閣。初句具顯故。此大樓閣之
X09n0240_p0276c12║言貫通諸句。疏分十段。大槩所歎皆約權實理事
X09n0240_p0276c13║雙行之德。善財既說長行。復以偈讚。爾時善財童
X09n0240_p0276c14║子而說頌言。偈讚中道有五十五偈。前三十四偈
X09n0240_p0276c15║七言。乃舉德歎處。從二十一偈五言。乃指處明德。
X09n0240_p0276c16║至我今供敬禮願垂顧念我止。上乃見依報。下見
X09n0240_p0276c17║正報。爾時善財童子以如是等稱揚讚歎法。而讚
X09n0240_p0276c18║毗盧遮那莊嚴藏大樓閣已。乃見彌勒菩薩從別
X09n0240_p0276c19║處來。言彌勒從別處來者。且善財初參德雲。乃別
X09n0240_p0276c20║峰相見。表不住正位。亦從體起用。今見彌勒因位
X09n0240_p0276c21║終極。從別處來。表攝用歸體。意顯五位因果。無不
X09n0240_p0276c22║從此法界流。今因窮果滿。無不還歸此法界故。無
X09n0240_p0276c23║量八部諸天眷屬無數眾生圍繞彌勒而來也。善
X09n0240_p0276c24║財見已。歡喜踊躍。五體投地。纔設敬儀。未及諮問。
X09n0240_p0277a01║彌勒菩薩更不待問。蓋懸鑑觀察善財功德已圓。
X09n0240_p0277a02║但指示大眾。歎其功德。說偈以讚曰。汝觀善財行。
X09n0240_p0277a03║智慧心清淨。為求菩提故而來至我所。此下說有
X09n0240_p0277a04║一百一十三頌。廣歎善財之德。末後一偈略示後
X09n0240_p0277a05║友云。汝當往大智文殊師利所。彼當令汝得普賢
X09n0240_p0277a06║之妙行。然彌勒不待善財更問法門。但說偈讚歎
X09n0240_p0277a07║已竟即便指示後友者。意表位極忘言。當會法界
X09n0240_p0277a08║智行。以入妙覺果海也。故彌勒如此稱讚善財大
X09n0240_p0277a09║功德藏。故以文殊心念力故。故瓔珞眾華妙寶忽
X09n0240_p0277a10║然盈手者。此表妙契果覺自然而有不思議用也
X09n0240_p0277a11║以忘緣乃證。故善財以華復散彌勒。此表因果一
X09n0240_p0277a12║如。故彌勒復說偈讚善財。而善財亦以偈答之也。
X09n0240_p0277a13║此但初見因緣。問法具在後文。
X09n0240_p0277a14║
X09n0240_p0277a15║大方廣佛華嚴經綱要卷第七十七