X09n0240_p0277a16║
X09n0240_p0277a17║
X09n0240_p0277a18║
X09n0240_p0277a19║大方廣佛華嚴經綱要卷第七十八
X09n0240_p0277a20║于闐國三藏沙門實叉難陀　譯經
X09n0240_p0277a21║清涼山大華嚴寺沙門澄觀　疏義
X09n0240_p0277a22║明匡山法雲寺憨山沙門德清提挈
X09n0240_p0277a23║入法界品第三十九之十九
X09n0240_p0277a24║爾時，善財童子合掌恭敬，重白彌勒菩薩摩訶薩言：
X09n0240_p0277b01║大聖！我已先發阿耨多羅三藐三菩提心，而我未知
X09n0240_p0277b02║菩薩云何學菩薩行？云何修菩薩道？大聖！一切如來
X09n0240_p0277b03║授尊者記，一生當得阿耨多羅三藐三菩提；若一生
X09n0240_p0277b04║當得無上菩提，則已超越一切菩薩所住處，則已出
X09n0240_p0277b05║過一切菩薩離生位，則已圓滿一切波羅蜜，則已深
X09n0240_p0277b06║入一切諸忍門，則已具足一切菩薩地，則已遊戲一
X09n0240_p0277b07║切解脫門，則已成就一切三昧法，則已通達一切菩
X09n0240_p0277b08║薩行，則已證得一切陀羅尼辯才，則已於一切菩薩
X09n0240_p0277b09║自在中而得自在，則已積集一切菩薩助道法，則已
X09n0240_p0277b10║遊戲智慧方便，則已出生大神通智，則已成就一切
X09n0240_p0277b11║學處，則已圓滿一切妙行，則已滿足一切大願，則已
X09n0240_p0277b12║領受一切佛所記，則已了知一切諸乘門，則已堪受
X09n0240_p0277b13║一切如來所護念，則已能說一切佛菩提，則已能持
X09n0240_p0277b14║一切佛法藏，則已能持一切諸佛菩薩祕密藏，則已
X09n0240_p0277b15║能於一切菩薩眾中為上首，則已能為破煩惱魔軍
X09n0240_p0277b16║大勇將，則已能作出生死曠野大導師，則已能作治
X09n0240_p0277b17║諸惑重病大醫王，則已能於一切眾生中為最勝，則
X09n0240_p0277b18║已能於一切世主中得自在，則已能於一切聖人中
X09n0240_p0277b19║最第一，則已能於一切聲聞、獨覺中最增上，則已能
X09n0240_p0277b20║於生死海中為船師，則已能布調伏一切眾生網，則
X09n0240_p0277b21║已能觀一切眾生根，則已能攝一切眾生界，則已能
X09n0240_p0277b22║守護一切菩薩眾，則已能談議一切菩薩事，則已能
X09n0240_p0277b23║往詣一切如來所，則已能住止一切如來會，則已能
X09n0240_p0277b24║現身一切眾生前，則已能於一切世法無所染，則已
X09n0240_p0277c01║能超越一切魔境界，則已能安住一切佛境界，則已
X09n0240_p0277c02║能到一切菩薩無礙境，則已能精勤供養一切佛，則
X09n0240_p0277c03║已與一切諸佛法同體性，已繫妙法繒，已受佛灌頂，
X09n0240_p0277c04║已住一切智，已能普生一切佛法，已能速踐一切智
X09n0240_p0277c05║位。大聖！菩薩云何學菩薩行？云何修菩薩道？隨所修
X09n0240_p0277c06║學，疾得具足一切佛法，悉能度脫所念眾生，普能成
X09n0240_p0277c07║滿所發大願，普能究竟所起諸行，普能安慰一切天
X09n0240_p0277c08║人，不負自身，不斷三寶，不虗一切佛菩薩種，能持一
X09n0240_p0277c09║切諸佛法眼。如是等事，願皆為說！爾時，彌勒菩薩摩
X09n0240_p0277c10║訶薩觀察一切道場眾會，指示善財而作是言：諸仁
X09n0240_p0277c11║者！汝等見此長者子，今於我所問菩薩行諸功德不？
X09n0240_p0277c12║諸仁者！此長者子，勇猛精進，志願無雜；深心堅固，恒
X09n0240_p0277c13║不退轉；具勝希望，如救頭然，無有厭足；樂善知識，親
X09n0240_p0277c14║近供養；處處尋求，承事請法。諸仁者！此長者子，曩於
X09n0240_p0277c15║福城受文殊教，展轉南行求善知識，經由一百一十
X09n0240_p0277c16║善知識已，然後而來至於我所，未曾暫起一念疲懈。
X09n0240_p0277c17║諸仁者！此長者子甚為難有，趣向大乘，乘於大慧，發
X09n0240_p0277c18║大勇猛，擐大悲甲，以大慈心救護眾生，起大精進波
X09n0240_p0277c19║羅蜜行，作大商主護諸眾生，為大法船度諸有海，住
X09n0240_p0277c20║於大道，集大法寶，修諸廣大助道之法。如是之人，難
X09n0240_p0277c21║可得聞，難可得見，難得親近、同居、共行。何以故？此長
X09n0240_p0277c22║者子發心救護一切眾生，令一切眾生解脫諸苦，超
X09n0240_p0277c23║諸惡趣，離諸險難，破無明闇，出生死野，息諸趣論，度
X09n0240_p0277c24║魔境界，不著世法，出欲污泥，斷貪鞅，解見縛，壞相宅，
X09n0240_p0278a01║絕迷道，摧慢幢，拔惑箭，撤睡蓋，裂愛網，滅無明，度有
X09n0240_p0278a02║流，離諂幻，淨心垢，斷癡惑，出生死。諸仁者！此長者子
X09n0240_p0278a03║為被四流漂汩者造大法船，為被見泥沒溺者立大
X09n0240_p0278a04║法橋，為被癡暗昏迷者然大智燈，為行生死曠野者
X09n0240_p0278a05║開示聖道，為嬰煩惱重病者調和法藥，為遭生老死
X09n0240_p0278a06║苦者飲以甘露令其安隱，為入貪恚癡火者沃以定
X09n0240_p0278a07║水使得清涼，多憂惱者慰喻使安，繫有獄者曉誨令
X09n0240_p0278a08║出，入見網者開以智劒，住界城者示諸脫門，在險難
X09n0240_p0278a09║者導安隱處，懼結賊者與無畏法，墮惡趣者授慈悲
X09n0240_p0278a10║手，拘害蘊者示涅槃城，界蛇所纏解以聖道，著於六
X09n0240_p0278a11║處空聚落者以智慧光引之令出，住邪濟者令入正
X09n0240_p0278a12║濟，近惡友者示其善友，樂凡法者誨以聖法，著生死
X09n0240_p0278a13║者令其趣入一切智城。諸仁者！此長者子恒以此行
X09n0240_p0278a14║救護眾生，發菩提心未甞休息，求大乘道曾無懈倦，
X09n0240_p0278a15║飲諸法水不生厭足，恒勤積集助道之行，常樂清淨
X09n0240_p0278a16║一切法門，修菩薩行不捨精進，成滿諸願善行方便，
X09n0240_p0278a17║見善知識情無厭足，事善知識身不疲懈，聞善知識
X09n0240_p0278a18║所有教誨，常樂順行未曾違逆。諸仁者！若有眾生能
X09n0240_p0278a19║發阿耨多羅三藐三菩提心，是為希有；若發心已，又
X09n0240_p0278a20║能如是精進方便集諸佛法，倍為希有；又能如是求
X09n0240_p0278a21║菩薩道，又能如是淨菩薩行，又能如是事善知識，又
X09n0240_p0278a22║能如是如救頭然，又能如是順知識教，又能如是堅
X09n0240_p0278a23║固修行，又能如是集菩提分，又能如是不求一切名
X09n0240_p0278a24║聞利養，又能如是不捨菩薩純一之心，又能如是不
X09n0240_p0278b01║樂家宅、不著欲樂、不戀父母親戚知識、但樂追求菩
X09n0240_p0278b02║薩伴侶，又能如是不顧身命，唯願勤修一切智道，應
X09n0240_p0278b03║知展轉倍更難得。諸仁者！餘諸菩薩經於無量百千
X09n0240_p0278b04║萬億那由他劫，乃能滿足菩薩願行，乃能親近諸佛
X09n0240_p0278b05║菩提。此長者子於一生內，則能淨佛剎，則能化眾生，
X09n0240_p0278b06║則能以智慧深入法界，則能成就諸波羅蜜，則能增
X09n0240_p0278b07║廣一切諸行，則能圓滿一切大願，則能超出一切魔
X09n0240_p0278b08║業，則能承事一切善友，則能清淨諸菩薩道，則能具
X09n0240_p0278b09║足普賢諸行。爾時，彌勒菩薩摩訶薩如是稱歎善財
X09n0240_p0278b10║童子種種功德，令無量百千眾生發菩提心已，告善
X09n0240_p0278b11║財言：善哉！善哉！善男子！汝為饒益一切世間，汝為救
X09n0240_p0278b12║護一切眾生，汝為勤求一切佛法故，發阿耨多羅三藐
X09n0240_p0278b13║三菩提心。善男子！汝獲善利，汝善得人身，汝善住壽
X09n0240_p0278b14║命，汝善值如來出現，汝善見文殊師利大善知識，汝
X09n0240_p0278b15║身是善器，為諸善根之所潤澤，汝為白法之所資持，
X09n0240_p0278b16║所有解欲悉已清淨，已為諸佛共所護念，已為善友
X09n0240_p0278b17║所共攝受。何以故？善男子！菩提心者，猶如種子，能生
X09n0240_p0278b18║一切諸佛法故；菩提心者，猶如良田，能長眾生白淨
X09n0240_p0278b19║法故；菩提心者，猶如大地，能持一切諸世間故；菩提
X09n0240_p0278b20║心者，猶如淨水，能洗一切煩惱垢故；菩提心者，猶如
X09n0240_p0278b21║大風，普於世間無所礙故；菩提心者，猶如盛火，能燒
X09n0240_p0278b22║一切諸見薪故；菩提心者，猶如淨日，普照一切諸世
X09n0240_p0278b23║間故；菩提心者，猶如盛月，諸白淨法悉圓滿故；菩提
X09n0240_p0278b24║心者，猶如明燈，能放種種法光明故；菩提心者，猶如
X09n0240_p0278c01║淨目，普見一切安危處故；菩提心者，猶如大道，普令
X09n0240_p0278c02║得入大智城故；菩提心者，猶如正濟，令其得離諸邪
X09n0240_p0278c03║法故；菩提心者，猶如大車，普能運載諸菩薩故；菩提
X09n0240_p0278c04║心者，猶如門戶，開示一切菩薩行故；菩提心者，猶如
X09n0240_p0278c05║宮殿，安住修習三昧法故；菩提心者，猶如園苑，於中
X09n0240_p0278c06║遊戲受法樂故；菩提心者，猶如舍宅，安隱一切諸眾
X09n0240_p0278c07║生故；菩提心者，則為所歸，利益一切諸世間故；菩提
X09n0240_p0278c08║心者，則為所依，諸菩薩行所依處故；菩提心者，猶如
X09n0240_p0278c09║慈父，訓導一切諸菩薩故；菩提心者，猶如慈母，生長
X09n0240_p0278c10║一切諸菩薩故；菩提心者，猶如乳母，養育一切諸菩
X09n0240_p0278c11║薩故；菩提心者，猶如善友，成益一切諸菩薩故；菩提
X09n0240_p0278c12║心者，猶如君主，勝出一切二乘人故；菩提心者，猶如
X09n0240_p0278c13║帝王，一切願中得自在故；菩提心者，猶如大海，一切
X09n0240_p0278c14║功德悉入中故；菩提心者，如須彌山，於諸眾生心平
X09n0240_p0278c15║等故；菩提心者，如鐵圍山，攝持一切諸世間故；菩提
X09n0240_p0278c16║心者，猶如雪山，長養一切智慧藥故；菩提心者，猶如
X09n0240_p0278c17║香山，出生一切功德香故；菩提心者，猶如虗空，諸妙
X09n0240_p0278c18║功德廣無邊故；菩提心者，猶如蓮華，不染一切世間
X09n0240_p0278c19║法故；菩提心者，如調慧象，其心善順不獷戾故；菩提
X09n0240_p0278c20║心者，如良善馬，遠離一切諸惡性故；菩提心者，如調
X09n0240_p0278c21║御師，守護大乘一切法故；菩提心者，猶如良藥，能治
X09n0240_p0278c22║一切煩惱病故；菩提心者，猶如坑穽，陷沒一切諸惡
X09n0240_p0278c23║法故；菩提心者，猶如金剛，悉能穿徹一切法故；菩提
X09n0240_p0278c24║心者，猶如香篋，能貯一切功德香故；菩提心者，猶如
X09n0240_p0279a01║妙華，一切世間所樂見故；菩提心者，如白栴檀，除眾
X09n0240_p0279a02║欲熱使清涼故；菩提心者，如黑沉香，能熏法界悉周
X09n0240_p0279a03║徧故；菩提心者，如善見藥王，能破一切煩惱病故；菩
X09n0240_p0279a04║提心者，如毗笈摩藥，能拔一切諸惑箭故；菩提心者，
X09n0240_p0279a05║猶如帝釋，一切主中最為尊故；菩提心者，如毗沙門，
X09n0240_p0279a06║能斷一切貧窮苦故；菩提心者，如功德天，一切功德
X09n0240_p0279a07║所莊嚴故；菩提心者，如莊嚴具，莊嚴一切諸菩薩故；
X09n0240_p0279a08║菩提心者，如劫燒火，能燒一切諸有為故；菩提心者，
X09n0240_p0279a09║如無生根藥，長養一切諸佛法故；菩提心者，猶如龍
X09n0240_p0279a10║珠，能消一切煩惱毒故；菩提心者，如水清珠，能清一
X09n0240_p0279a11║切煩惱濁故；菩提心者，如如意珠，能周給一切諸貧
X09n0240_p0279a12║乏故；菩提心者，如功德瓶，滿足一切眾生心故；菩提
X09n0240_p0279a13║心者，如如意樹，能雨一切莊嚴具故；菩提心者，如鵞
X09n0240_p0279a14║羽衣，不受一切生死垢故；菩提心者，如白氎線，從本
X09n0240_p0279a15║已來性清淨故；菩提心者，如快利犁，能治一切眾生
X09n0240_p0279a16║田故；菩提心者，如那羅延，能摧一切我見敵故；菩提
X09n0240_p0279a17║心者，猶如快箭，能破一切諸苦的故；菩提心者，猶如
X09n0240_p0279a18║利矛，能穿一切煩惱甲故；菩提心者，猶如堅甲，能獲
X09n0240_p0279a19║一切如理心故；菩提心者，猶如利刀，能斬一切煩惱
X09n0240_p0279a20║首故；菩提心者，猶如利劒，能斷一切憍慢鎧故；菩提
X09n0240_p0279a21║心者，如勇將幢，能伏一切諸魔軍故；菩提心者，猶如
X09n0240_p0279a22║利鋸，能截一切無明樹故；菩提心者，猶如利斧，能伐
X09n0240_p0279a23║一切諸苦樹故；菩提心者，猶如兵仗，能防一切諸苦
X09n0240_p0279a24║難故；菩提心者，猶如善手，防護一切諸度身故；菩提
X09n0240_p0279b01║心者，猶如好足，安立一切諸功德故；菩提心者，猶如
X09n0240_p0279b02║眼藥，滅除一切無明翳故；菩提心者，猶如鉗鑷，能拔
X09n0240_p0279b03║一切身見刺故；菩提心者，猶如臥具，息除生死諸勞
X09n0240_p0279b04║苦故；菩提心者，如善知識，能解一切生死縛故；菩提
X09n0240_p0279b05║心者，如好珍財，能除一切貧窮事故；菩提心者，如大
X09n0240_p0279b06║導師，善知菩薩出要道故；菩提心者，猶如伏藏，出功
X09n0240_p0279b07║德財無匱乏故；菩提心者，猶如涌泉，生智慧水無窮
X09n0240_p0279b08║盡故；菩提心者，猶如明鏡，普現一切法門像故；菩提
X09n0240_p0279b09║心者，猶如蓮華，不染一切諸罪垢故；菩提心者，猶如
X09n0240_p0279b10║大河，流引一切度攝法故；菩提心者，如大龍王，能雨
X09n0240_p0279b11║一切妙法雨故；菩提心者，猶如命根，任持菩薩大悲
X09n0240_p0279b12║身故；菩提心者，猶如甘露，能令安住不死界故；菩提
X09n0240_p0279b13║心者，猶如大網，普攝一切諸眾生故；菩提心者，猶如
X09n0240_p0279b14║罥索，攝取一切所應化故；菩提心者，猶如鈎餌，出有
X09n0240_p0279b15║淵中所居者故；菩提心者，如阿伽陀藥，能令無病永
X09n0240_p0279b16║安隱故；菩提心者，如除毒藥，悉能消歇貪愛毒故；菩
X09n0240_p0279b17║提心者，如善持呪，能除一切顛倒毒故；菩提心者，猶
X09n0240_p0279b18║如疾風，能卷一切諸障霧故；菩提心者，如大寶洲，出
X09n0240_p0279b19║生一切覺分寶故；菩提心者，如好種性，出生一切白
X09n0240_p0279b20║淨法故；菩提心者，猶如住宅，諸功德法所依處故；菩
X09n0240_p0279b21║提心者，猶如市肆，菩薩商人貿易處故；菩提心者，如
X09n0240_p0279b22║鍊金藥，能治一切煩惱垢故；菩提心者，猶如好蜜，圓
X09n0240_p0279b23║滿一切功德味故；菩提心者，猶如正道，令諸菩薩入
X09n0240_p0279b24║智城故；菩提心者，猶如好器，能持一切白淨法故；菩
X09n0240_p0279c01║提心者，猶如時雨，能滅一切煩惱塵故；菩提心者，則
X09n0240_p0279c02║為住處，一切菩薩所住處故；菩提心者，則為壽行，不
X09n0240_p0279c03║取聲聞解脫果故；菩提心者，如淨瑠璃，自性明潔無
X09n0240_p0279c04║諸垢故；菩提心者，如帝青寶，出過世間二乘智故；菩
X09n0240_p0279c05║提心者，如更漏鼓，覺諸眾生煩惱睡故；菩提心者，如
X09n0240_p0279c06║清淨水，性本澄潔無垢濁故；菩提心者，如閻浮金，暎
X09n0240_p0279c07║奪一切有為善故；菩提心者，如大山王，超出一切諸
X09n0240_p0279c08║世間故；菩提心者，則為所歸，不拒一切諸來者故；菩
X09n0240_p0279c09║提心者，則為義利，能除一切煩惱事故；菩提心者，則
X09n0240_p0279c10║為妙寶，能令一切心歡喜故；菩提心者，如大施會，充
X09n0240_p0279c11║滿一切眾生心故；菩提心者，則為尊勝，諸眾生心無
X09n0240_p0279c12║與等故；菩提心者，猶如伏藏，能攝一切諸佛法故；菩
X09n0240_p0279c13║提心者，如因陀羅網，能伏煩惱阿修羅故；菩提心者，
X09n0240_p0279c14║如婆樓那風，能動一切所應化故；菩提心者，如因陀
X09n0240_p0279c15║羅火，能燒一切諸惑習故；菩提心者，如佛支提，一切
X09n0240_p0279c16║世間應供養故；善男子！菩提心者，成就如是無量功
X09n0240_p0279c17║德。舉要言之，應知悉與一切佛法諸功德等。何以故？
X09n0240_p0279c18║因菩提心出生一切諸菩薩行，三世如來從菩提心
X09n0240_p0279c19║而出生故。是故，善男子！若有發阿耨多羅三藐三菩
X09n0240_p0279c20║提心者，則已出生無量功德，普能攝取一切智道。善
X09n0240_p0279c21║男子！譬如有人，得無畏藥，離五恐怖。何等為五？所謂：
X09n0240_p0279c22║火不能燒，毒不能中，刀不能傷，水不能漂，烟不能熏。
X09n0240_p0279c23║菩薩摩訶薩亦復如是，得一切智菩提心藥，貪火不
X09n0240_p0279c24║燒，瞋毒不中，惑刀不傷，有流不漂，諸覺觀烟不能熏
X09n0240_p0280a01║害。善男子！譬如有人，得解脫藥，終無橫難。菩薩摩訶
X09n0240_p0280a02║薩亦復如是，得菩提心解脫智藥，永離一切生死橫
X09n0240_p0280a03║難。善男子！譬如有人，持摩訶應伽藥，毒蛇聞氣，即皆
X09n0240_p0280a04║遠去。菩薩摩訶薩亦復如是，持菩提心大應伽藥，一
X09n0240_p0280a05║切煩惱諸惡毒蛇聞其氣者，悉皆散滅。善男子！譬如
X09n0240_p0280a06║有人，持無勝藥，一切怨敵無能勝者。菩薩摩訶薩亦
X09n0240_p0280a07║復如是，持菩提心無能勝藥，悉能降伏一切魔軍。善
X09n0240_p0280a08║男子！譬如有人，持毗笈摩藥，能令毒箭自然墮落。菩
X09n0240_p0280a09║薩摩訶薩亦復如是，持菩提心毗笈摩樂，令貪、恚、癡
X09n0240_p0280a10║諸邪見箭自然墮落。善男子！譬如有人，持善見藥，能
X09n0240_p0280a11║餘一切所有諸病。菩薩摩訶薩亦復如是，持菩提心
X09n0240_p0280a12║善見藥王，悉除一切諸煩惱病。善男子！如有藥樹，名：
X09n0240_p0280a13║珊陀那，有取其皮以塗瘡者，瘡即除愈；然其樹皮，隨
X09n0240_p0280a14║取隨生，終不可盡。菩薩摩訶薩從菩提心生一切智
X09n0240_p0280a15║樹亦復如是，若有得見而生信者，煩惱業瘡悉得消
X09n0240_p0280a16║滅，一切智樹初無所損。善男子！如有藥樹，名：無生根，
X09n0240_p0280a17║以其力故，增長一切閻浮提樹。菩薩摩訶薩菩提心
X09n0240_p0280a18║樹亦復如是，以其力故，增長一切學與無學及諸菩
X09n0240_p0280a19║薩所有善法。善男子！譬如有藥，名：阿藍婆，若用塗身，
X09n0240_p0280a20║身之與心咸有堪能。菩薩摩訶薩得菩提心阿藍婆
X09n0240_p0280a21║藥亦復如是，令其身、心增長善法。善男子！譬如有人，得
X09n0240_p0280a22║念力藥，凡所聞事，憶持不忘。菩薩摩訶薩得菩提心
X09n0240_p0280a23║念力妙藥，悉能聞持一切佛法，皆無忘失。善男子！譬
X09n0240_p0280a24║如有藥，名：大蓮華，其有服者，住壽一劫。菩薩摩訶薩
X09n0240_p0280b01║服菩提心大蓮華藥亦復如是，於無數劫，壽命自在。
X09n0240_p0280b02║善男子！譬如有人，執翳形藥，人與非人悉不能見。菩
X09n0240_p0280b03║薩摩訶薩執菩提心翳形妙藥，一切諸魔不能得見。
X09n0240_p0280b04║善男子！如海有珠，名：普集眾寶，此珠若在，假使劫火
X09n0240_p0280b05║焚燒世間，能令此海減於一滴，無有是處。菩薩摩訶
X09n0240_p0280b06║薩菩提心珠亦復如是，住於菩薩大願海中，若常憶
X09n0240_p0280b07║持不令退失，能壞菩薩一善根者，終無是處；若退其
X09n0240_p0280b08║心，一切善法即皆散滅。善男子！如有摩尼，名：大光明，
X09n0240_p0280b09║有以此珠瓔珞身者，暎蔽一切寶莊嚴具，所有光明
X09n0240_p0280b10║悉皆不現。菩薩摩訶薩菩提心寶亦復如是，瓔珞其
X09n0240_p0280b11║身，暎蔽一切二乘心寶，諸莊嚴具悉無光彩。善男子！
X09n0240_p0280b12║如水清珠，能清濁水。菩薩摩訶薩菩提心珠亦復如
X09n0240_p0280b13║是，能清一切煩惱垢濁。善男子！譬如有人，得住水寶，
X09n0240_p0280b14║繫其身上，入大海中，不為水害。菩薩摩訶薩亦復如
X09n0240_p0280b15║是，得菩提心住水妙寶，入於一切生死海中，終不沉
X09n0240_p0280b16║沒。善男子！譬如有人，得龍寶珠，持入龍宮，一切龍、蛇
X09n0240_p0280b17║不能為害。菩薩摩訶薩亦復如是，得菩提心大龍寶
X09n0240_p0280b18║珠，入欲界中，煩惱龍、蛇不能為害。善男子！譬如帝釋，
X09n0240_p0280b19║著摩尼冠，暎蔽一切諸餘天眾。菩薩摩訶薩亦復如
X09n0240_p0280b20║是，著菩提心大願寶冠，超過一切三界眾生。善男子！
X09n0240_p0280b21║譬如有人，得如意珠，除滅一切貧窮之苦。菩薩摩訶
X09n0240_p0280b22║薩亦復如是，得菩提心如意寶珠，遠離一切邪命怖
X09n0240_p0280b23║畏。善男子！譬如有人，得日精珠，持向日光而生於火。
X09n0240_p0280b24║菩薩摩訶薩亦復如是，得菩提心智日寶珠，持向智
X09n0240_p0280c01║光而生智火。善男子！譬如有人，得月精珠，持向月光
X09n0240_p0280c02║而生於水。菩薩摩訶薩亦復如是，得菩提心月精寶
X09n0240_p0280c03║珠，持此心珠，鑒迴向光，而生一切善根願水。善男子！
X09n0240_p0280c04║譬如龍王，首戴如意摩尼寶冠，遠離一切怨敵怖畏。
X09n0240_p0280c05║菩薩摩訶薩亦復如是，著菩提心大悲寶冠，遠離一
X09n0240_p0280c06║切惡道諸難。善男子！如有寶珠，名：一切世間莊嚴藏，
X09n0240_p0280c07║若有得者，令其所欲悉得充滿，而此寶珠無所損減。
X09n0240_p0280c08║菩提心寶亦復如是，若有得者，令其所願悉得滿足，
X09n0240_p0280c09║而菩提心無有損減。善男子！如轉輪王，有摩尼寶，置
X09n0240_p0280c10║於宮中，放大光明，破一切暗。菩薩摩訶薩亦復如是，
X09n0240_p0280c11║以菩提心大摩尼寶，住於欲界，放大智光，悉破諸趣
X09n0240_p0280c12║無明黑暗。善男子！譬如帝青大摩尼寶，若有為此光
X09n0240_p0280c13║明所觸，即同其色。菩薩摩訶薩菩提心寶亦復如是，
X09n0240_p0280c14║觀察諸法，迴向善根，靡不即同菩提心色。善男子！如
X09n0240_p0280c15║瑠璃寶，於百千歲，處不淨中，不為臰穢之所染著，性
X09n0240_p0280c16║本淨故。菩薩摩訶薩菩提心寶亦復如是，於百千劫，
X09n0240_p0280c17║住欲界中，不為欲界過患所染，猶如法界，性清淨故。
X09n0240_p0280c18║善男子！譬如有寶，名：淨光明，悉能暎蔽一切寶色。菩
X09n0240_p0280c19║薩摩訶薩菩提心寶亦復如是，悉能暎蔽一切凡夫、
X09n0240_p0280c20║二乘功德。善男子！譬如有寶，名為：火𦦨，悉能除滅一
X09n0240_p0280c21║切暗冥。菩薩摩訶薩菩提心寶亦復如是，能滅一切
X09n0240_p0280c22║無知暗冥。善男子！譬如海中，有無價寶，商人采得，船
X09n0240_p0280c23║載入城，諸除摩尼百千萬種，光色價直，無與等者。菩
X09n0240_p0280c24║提心寶亦復如是，住於生死大海之中，菩薩摩訶薩
X09n0240_p0281a01║乘大願船，深心相續，載之來入解脫城中，二乘功德，
X09n0240_p0281a02║無能及者。善男子！如有寶珠，名：自在王，處閻浮洲，去
X09n0240_p0281a03║日月輪四萬由旬，日月宮中所有莊嚴，其珠影現，悉
X09n0240_p0281a04║皆具足。菩薩摩訶薩發菩提心淨功德寶亦復如是，
X09n0240_p0281a05║住生死中，照法界空，佛智日月一切功德，悉於中現。
X09n0240_p0281a06║善男子！如有寶珠，名：自在王，日月光明所照之處，一
X09n0240_p0281a07║切財寶、衣服等物所有價直悉不能及。菩薩摩訶薩
X09n0240_p0281a08║發菩提心自在王寶亦復如是，一切智光所照之處，
X09n0240_p0281a09║三世所有天、人、二乘、漏、無漏善一切功德皆不能及。
X09n0240_p0281a10║善男子！海中有寶，名曰：海藏，普現海中諸莊嚴事。菩
X09n0240_p0281a11║薩摩訶薩菩提心寶亦復如是，普能顯現一切智海
X09n0240_p0281a12║諸莊嚴事。善男子！譬如天上閻浮檀金，唯除心王大
X09n0240_p0281a13║摩尼寶，餘無及者。菩薩摩訶薩發菩提心閻浮檀金
X09n0240_p0281a14║亦復如是，除一切智心王大寶，餘無及者。善男子！譬
X09n0240_p0281a15║如有人，善調龍法，於諸龍中而得自在。菩薩摩訶薩
X09n0240_p0281a16║亦復如是，得菩提心善調龍法，於諸一切煩惱龍中
X09n0240_p0281a17║而得自在。善男子！譬如勇士，被執鎧仗，一切怨敵無
X09n0240_p0281a18║能降伏。菩薩摩訶薩亦復如是，被執菩提大心鎧仗，
X09n0240_p0281a19║一切業惑諸惡怨敵無能屈伏。善男子！譬如天上黑
X09n0240_p0281a20║栴檀香，若燒一銖，其香普熏小千世界，三千世界滿
X09n0240_p0281a21║中珍寶所有價直皆不能及。菩薩摩訶薩菩提心香
X09n0240_p0281a22║亦復如是，一念功德普熏法界，聲聞、緣覺一切功德
X09n0240_p0281a23║皆所不及。善男子！如白栴檀，若以塗身，悉能除滅一
X09n0240_p0281a24║切熱惱，令其身心普得清涼。菩薩摩訶薩菩提心香
X09n0240_p0281b01║亦復如是，能除一切虗妄分別貪、恚、癡等諸惑熱惱，
X09n0240_p0281b02║令其具足智慧清涼。善男子！如須彌山，若有近者，即
X09n0240_p0281b03║同其色。菩薩摩訶薩菩提心山亦復如是，若有近者，
X09n0240_p0281b04║悉得同其一切智色。善男子！譬如波利質多羅樹，其
X09n0240_p0281b05║皮香氣，閻浮提中，若婆師迦、若簷蔔迦、若蘇摩那，如
X09n0240_p0281b06║是等華，所有香氣，皆不能及。菩薩摩訶薩菩提心樹，
X09n0240_p0281b07║亦復如是，所發大願功德之香，一切二乘無漏戒、定、
X09n0240_p0281b08║智慧、解脫、解脫知見諸功德香，悉不能及。善男子！譬
X09n0240_p0281b09║如波利質多羅樹，雖未開華，應知即是無量諸華出
X09n0240_p0281b10║生之處。菩薩摩訶薩菩提心樹，亦復如是，雖未開發
X09n0240_p0281b11║一切智華，應知即是無數天人眾菩提華所生之處。
X09n0240_p0281b12║善男子！譬如波利質多羅華，一日熏衣，簷蔔迦華、婆
X09n0240_p0281b13║利師華、蘇摩那華，雖千歲熏，亦不能及。菩薩摩訶薩
X09n0240_p0281b14║菩提心華，亦復如是，一生所熏諸功德香，普徹十方
X09n0240_p0281b15║一切佛所，一切二乘無漏功德，百千劫熏，所不能及。
X09n0240_p0281b16║善男子！如海島中，生椰子樹，根、莖、枝、葉，及以華果，一
X09n0240_p0281b17║切眾生，恒取受用，無時暫歇。菩薩摩訶薩菩提心樹，
X09n0240_p0281b18║亦復如是，始從發起悲願之心，乃至成佛，正法住世，
X09n0240_p0281b19║常時利益一切世間，無有間歇。善男子！如有藥汁，名：
X09n0240_p0281b20║訶宅迦，人或得之，以其一兩，變千兩銅，悉成真金，非
X09n0240_p0281b21║千兩銅，能變此藥。菩薩摩訶薩，亦復如是，以菩提心
X09n0240_p0281b22║迴向智藥，普變一切業惑等法，悉使成於一切智相，
X09n0240_p0281b23║非業惑等，能變其心。善男子！譬如小火，隨所焚燒，其
X09n0240_p0281b24║𦦨轉熾。菩薩摩訶薩菩提心火，亦復如是，隨所攀緣，
X09n0240_p0281c01║智𦦨增長。善男子！譬如一燈，然百千燈，其本一燈，無
X09n0240_p0281c02║減無盡。菩薩摩訶薩菩提心燈，亦復如是，普然三世
X09n0240_p0281c03║諸佛智燈，而其心燈，無減無盡。善男子！譬如一燈，入
X09n0240_p0281c04║於闇室，百千年闇悉能破盡。菩薩摩訶薩菩提心燈
X09n0240_p0281c05║亦復如是，入於眾生心室之內，百千萬億不可說劫
X09n0240_p0281c06║諸業煩惱種種暗障悉能除盡。善男子！譬如燈炷，隨
X09n0240_p0281c07║其大小而發光明，若益膏油，明終不絕。菩薩摩訶薩
X09n0240_p0281c08║菩提心燈亦復如是，大願為炷，光照法界；益大悲油，
X09n0240_p0281c09║教化眾生、莊嚴國土、施作佛事無有休息。善男子！譬
X09n0240_p0281c10║如他化自在天王，冠閻浮檀真金天冠，欲界天子諸
X09n0240_p0281c11║莊嚴具皆不能及。菩薩摩訶薩亦復如是，冠菩提心
X09n0240_p0281c12║大願天冠，一切凡夫、二乘功德皆不能及。善男子！如
X09n0240_p0281c13║師子王哮吼之時，師子兒聞皆增勇健，餘獸聞之即
X09n0240_p0281c14║皆竄伏。佛師子王菩提心吼應知亦爾，諸菩薩聞增
X09n0240_p0281c15║長功德，有所得者聞皆退散。善男子！譬如有人，以師
X09n0240_p0281c16║子筋而為樂絃，其音既奏，餘絃悉絕。菩薩摩訶薩亦
X09n0240_p0281c17║復如是，以如來師子波羅蜜身菩提心筋為法樂絃，其
X09n0240_p0281c18║音既奏，一切五欲及以二乘諸功德絃悉皆斷滅。善
X09n0240_p0281c19║男子！譬如有人，以牛、羊等種種諸乳，假使積集盈於
X09n0240_p0281c20║大海，以師子乳一滴投中，悉令變壞，直過無礙。菩薩
X09n0240_p0281c21║摩訶薩亦復如是，以如來師子菩提心乳，著無量劫
X09n0240_p0281c22║業煩惱乳大海之中，悉令壞滅，直過無礙，終不住於
X09n0240_p0281c23║二乘解脫。善男子！譬如迦陵頻伽鳥，在卵㲉中有大
X09n0240_p0281c24║勢力，一切諸鳥所不能及。菩薩摩訶薩亦復如是，於
X09n0240_p0282a01║生死㲉發菩提心，所有大悲功德勢力，聲聞、緣覺無
X09n0240_p0282a02║能及者。善男子！如金翅鳥王子，初始生時，目則明利，
X09n0240_p0282a03║飛則勁捷，一切諸鳥雖久成長，無能及者。菩薩摩訶
X09n0240_p0282a04║薩亦復如是，發菩提心，為佛王子，智慧清淨，大悲勇
X09n0240_p0282a05║猛，一切二乘雖百千劫久修道行所不能及。善男子！
X09n0240_p0282a06║如有壯夫，手執利矛，刺堅密甲，直過無礙。菩薩摩訶
X09n0240_p0282a07║薩亦復如是，執菩提心銛利快矛，刺諸邪見隨眠密甲，
X09n0240_p0282a08║悉能穿徹，無有障礙。善男子！譬如摩訶那伽大力勇
X09n0240_p0282a09║士，若奮威怒，於其頟上必生瘡疱；瘡若未合，閻浮提
X09n0240_p0282a10║中一切人民無能制伏。菩薩摩訶薩亦復如是，若起
X09n0240_p0282a11║大悲，必定發於菩提之心；心未捨來，一切世間魔及
X09n0240_p0282a12║魔民不能為害。善男子！譬如射師，有諸弟子，雖未慣
X09n0240_p0282a13║習其師技藝，然其智慧、方便、善巧，餘一切人所不能
X09n0240_p0282a14║及。菩薩摩訶薩初始發心亦復如是，雖未慣習一切
X09n0240_p0282a15║智行，然其所有願、智、解、欲，一切世間凡夫、二乘悉不
X09n0240_p0282a16║能及。善男子！如人學射，先安其足，後習其法。菩薩摩
X09n0240_p0282a17║訶薩亦復如是，欲學如來一切智道，先當安住菩提
X09n0240_p0282a18║之心，然後修行一切佛法。善男子！譬如幻師，將作幻
X09n0240_p0282a19║事，先當起意憶持幻法，然後所作悉得成就。菩薩摩
X09n0240_p0282a20║訶薩亦復如是，將起一切諸佛、菩薩神通幻事，先當
X09n0240_p0282a21║起意發菩提心，然後一切悉得成就。善男子！譬如幻
X09n0240_p0282a22║術，無色現色。菩薩摩訶薩菩提心相亦復如是，雖無
X09n0240_p0282a23║有色，不可覩見，然能普於十方法界示現種種功德
X09n0240_p0282a24║莊嚴。善男子！譬如猫狸，纔見於鼠，鼠即入穴，不敢復
X09n0240_p0282b01║出。菩薩摩訶薩發菩提心亦復如是，暫以慧眼觀諸
X09n0240_p0282b02║惑業，皆即竄匿，不復出生。善男子！譬如有人，著閻浮
X09n0240_p0282b03║金莊嚴之具，暎蔽一切，皆如聚墨。菩薩摩訶薩亦復
X09n0240_p0282b04║如是，著菩提心莊嚴之具，暎蔽一切凡夫、二乘功德
X09n0240_p0282b05║莊嚴，悉無光色。善男子！如好礠石，少分之力即能吸
X09n0240_p0282b06║壞諸鐵鈎鎻。菩薩摩訶薩發菩提心亦復如是，若起
X09n0240_p0282b07║一念，悉能壞滅一切見欲、無明鈎鎻。善男子！如有磁
X09n0240_p0282b08║石，鐵若見之，即皆散去，無留住者。菩薩摩訶薩發菩
X09n0240_p0282b09║提心亦復如是，諸業、煩惱、二乘解脫，若暫見之，即皆
X09n0240_p0282b10║散滅，亦無住者。善男子！譬如有人，善入大海，一切水
X09n0240_p0282b11║族無能為害；假使入於摩竭魚口，亦不為彼之所吞
X09n0240_p0282b12║噬。菩薩摩訶薩亦復如是，發菩提心入生死海，諸業、
X09n0240_p0282b13║煩惱不能為害；假使入於聲聞、緣覺實際法中，亦不
X09n0240_p0282b14║為其之所留難。善男子！譬如有人，飲甘露漿，一切諸
X09n0240_p0282b15║物不能為害。菩薩摩訶薩亦復如是，飲菩提心甘露
X09n0240_p0282b16║法漿，不墮聲聞、辟支佛地，以具廣大悲願力故。善男
X09n0240_p0282b17║子！譬如有人，得安繕那藥以塗其目，雖行人間，人所
X09n0240_p0282b18║不見。菩薩摩訶薩亦復如是，得菩提心安繕那藥，能
X09n0240_p0282b19║以方便入魔境界，一切眾魔所不能見。善男子！譬如
X09n0240_p0282b20║有人，依附於王，不畏餘人。菩薩摩訶薩亦復如是，依
X09n0240_p0282b21║菩提心大勢力王，不畏障、蓋、惡道之難。善男子！譬如
X09n0240_p0282b22║有人，住於水中，不畏火焚。菩薩摩訶薩亦復如是，住
X09n0240_p0282b23║菩提心善根水中，不畏二乘解脫智火。善男子！譬如
X09n0240_p0282b24║有人，依倚猛將，即不怖畏一切怨敵。菩薩摩訶薩亦
X09n0240_p0282c01║復如是，依菩提心勇猛大將，不畏一切惡行怨敵。善
X09n0240_p0282c02║男子！如釋天王，執金剛杵，摧伏一切阿修羅眾。菩薩
X09n0240_p0282c03║摩訶薩亦復如是，持菩提心金剛之杵，摧伏一切諸
X09n0240_p0282c04║魔外道。善男子！譬如有人，服延齡藥，長得充健，不老、
X09n0240_p0282c05║不瘦。菩薩摩訶薩亦復如是，服菩提心延齡之藥，於
X09n0240_p0282c06║無數劫修菩薩行，心無疲厭，亦無染著。善男子！譬如
X09n0240_p0282c07║有人，調和藥汁，必當先取好清淨水。菩薩摩訶薩亦
X09n0240_p0282c08║復如是，欲修菩薩一切行願，先當發起菩提之心。善
X09n0240_p0282c09║男子！如人護身，先護命根。菩薩摩訶薩亦復如是，護
X09n0240_p0282c10║持佛法，亦當先護菩提之心。善男子！譬如有人，命根
X09n0240_p0282c11║若斷，不能利益父母、宗親。菩薩摩訶薩亦復如是，捨
X09n0240_p0282c12║菩提心，不能利益一切眾生，不能成就諸佛功德。善
X09n0240_p0282c13║男子！譬如大海，無能壞者。菩提心海亦復如是，諸業、
X09n0240_p0282c14║煩惱、二乘之心所不能壞。善男子！譬如日光，星宿光
X09n0240_p0282c15║明不能暎蔽。菩提心日亦復如是，一切二乘無漏智
X09n0240_p0282c16║光所不能蔽。善男子！如王子初生，即為大臣之所尊
X09n0240_p0282c17║重，以種性自在故。菩薩摩訶薩亦復如是，於佛法中
X09n0240_p0282c18║發菩提心，即為耆宿久修梵行聲聞、緣覺所共尊重，
X09n0240_p0282c19║以大悲自在故。善男子！譬如王子，年雖幼稚，一切大
X09n0240_p0282c20║臣皆悉敬禮。菩薩摩訶薩亦復如是，雖初發心修菩
X09n0240_p0282c21║薩行，二乘耆舊皆應敬禮。善男子！譬如王子，雖於一
X09n0240_p0282c22║切臣佐之中未得自在，已具王相，不與一切諸臣佐
X09n0240_p0282c23║等，以生處尊勝故。菩薩摩訶薩亦復如是，雖於一切
X09n0240_p0282c24║業煩惱中未得自在，然已具足菩提之相，不與一切
X09n0240_p0283a01║二乘齊等，以種性第一故。善男子！譬如清淨摩尼妙
X09n0240_p0283a02║寶，眼有翳故，見為不淨。菩薩摩訶薩菩提心寶亦復
X09n0240_p0283a03║如是，無智、不信，謂為不淨。善男子！譬如有藥，為呪所
X09n0240_p0283a04║持，若有眾生見、聞、同住，一切諸病皆得消滅。菩薩摩
X09n0240_p0283a05║訶薩菩提心藥亦復如是，一切善根、智慧、方便、菩薩
X09n0240_p0283a06║願智共所攝持，若有眾生見、聞、同住、憶念之者，諸煩
X09n0240_p0283a07║惱病悉得除滅。善男子！譬如有人，常持甘露，其身畢
X09n0240_p0283a08║竟不變、不壞。菩薩摩訶薩亦復如是，若常憶持菩提
X09n0240_p0283a09║心露，令願、智身畢竟不壞。善男子！如機關木人，若無
X09n0240_p0283a10║有楔，身即離散，不能運動。菩薩摩訶薩亦復如是，無
X09n0240_p0283a11║菩提心，行即分散，不能成就一切佛法。善男子！如轉
X09n0240_p0283a12║輪王，有沉香寶，名曰：象藏。若燒此香，王四種兵悉騰
X09n0240_p0283a13║虗空。菩薩摩訶薩菩提心香亦復如是，若發此意，即
X09n0240_p0283a14║令菩薩一切善根永出三界，行如來智無為空中。善
X09n0240_p0283a15║男子！譬如金剛，唯從金剛處及金處生，非餘寶處生。
X09n0240_p0283a16║菩薩摩訶薩菩提心金剛亦復如是，唯從大悲救護
X09n0240_p0283a17║眾生金剛處、一切智智殊勝境界金處而生，非餘眾
X09n0240_p0283a18║生善根處生。善男子！譬如有樹，名曰：無根，不從根生，
X09n0240_p0283a19║而枝、葉、華、果悉皆繁茂。菩薩摩訶薩菩提心樹亦復
X09n0240_p0283a20║如是，無根可得，而能長養一切智智神通大願，枝、葉、
X09n0240_p0283a21║華、果扶疎陰暎，普覆世間。善男子！譬如金剛，非劣惡
X09n0240_p0283a22║器及以破器所能容持，唯除全具上妙之器。菩提心
X09n0240_p0283a23║金剛亦復如是，非下劣眾生慳、嫉、破戒、懈怠、妄念、無
X09n0240_p0283a24║智器中所能容持，亦非退失殊勝智願、散亂、惡覺眾
X09n0240_p0283b01║生器中所能容持，唯除菩薩深心寶器。善男子！譬如
X09n0240_p0283b02║金剛，能穿眾寶。菩提心金剛亦復如是，悉能穿徹一
X09n0240_p0283b03║切法寶。善男子！譬如金剛，能壞眾山。菩提心金剛亦
X09n0240_p0283b04║復如是，悉能摧壞諸邪見山。善男子！譬如金剛，雖破
X09n0240_p0283b05║不全，一切眾寶猶不能及。菩提心金剛亦復如是，雖
X09n0240_p0283b06║復志劣，少有虧損，猶勝一切二乘功德。善男子！譬如
X09n0240_p0283b07║金剛，雖有損缺，猶能除滅一切貧窮。菩提心金剛亦
X09n0240_p0283b08║復如是，雖有損缺，不進諸行，猶能捨離一切生死。善
X09n0240_p0283b09║男子！如少金剛，悉能破壞一切諸物。菩提心金剛亦
X09n0240_p0283b10║復如是，入少境界，即破一切無知諸惑。善男子！譬如
X09n0240_p0283b11║金剛，非凡人所得。菩提心金剛亦復如是，非劣意眾
X09n0240_p0283b12║生之所能得。善男子！譬如金剛，不識寶人不知其能、
X09n0240_p0283b13║不得其用。菩提心金剛亦復如是，不知法人不了其
X09n0240_p0283b14║能、不得其用。善男子！譬如金剛，無能消滅。菩提心金
X09n0240_p0283b15║剛亦復如是，一切諸法無能消滅。善男子！如金剛杵，
X09n0240_p0283b16║諸大力人皆不能持，唯除有大那羅延力。菩提之心
X09n0240_p0283b17║亦復如是，一切二乘皆不能持，唯除菩薩廣大因緣
X09n0240_p0283b18║堅固善力。善男子！譬如金剛，一切諸物無能壞者，而
X09n0240_p0283b19║能普壞一切諸物，然其體性無所損減。菩提之心亦
X09n0240_p0283b20║復如是，普於三世無數劫中，教化眾生，修行苦行，聲
X09n0240_p0283b21║聞、緣覺所不能者，咸能作之，然其畢竟無有疲厭，亦
X09n0240_p0283b22║無損壞。善男子！譬如金剛，餘不能持，唯金剛地之所
X09n0240_p0283b23║能持。菩提之心亦復如是，聲聞、緣覺皆不能持，唯除
X09n0240_p0283b24║趣向薩婆若者。善男子！如金剛器，無有瑕缺，用盛於
X09n0240_p0283c01║水，永不滲漏，而入於地。菩提心金剛器亦復如是，盛
X09n0240_p0283c02║善根水，永不滲漏，令入諸趣。善男子！如金剛際，能持
X09n0240_p0283c03║大地，不令墜沒。菩提之心亦復如是，能持菩薩一切
X09n0240_p0283c04║行願，不令墜沒，入於三界。善男子！譬如金剛，久處水
X09n0240_p0283c05║中，不爛、不濕。菩提之心亦復如是，於一切劫，處在生
X09n0240_p0283c06║死業惑水中，無壞、無變。善男子！譬如金剛，一切諸火
X09n0240_p0283c07║不能燒然、不能令熱。菩提之心亦復如是，一切生死
X09n0240_p0283c08║諸煩惱火不能燒然、不能令熱。善男子！譬如三千世
X09n0240_p0283c09║界之中金剛座上，能持諸佛坐於道場、降伏諸魔、成
X09n0240_p0283c10║等正覺，非是餘座之所能持。菩提心座亦復如是，能
X09n0240_p0283c11║持菩薩一切願行、諸波羅蜜、諸忍、諸地、迴向、受記、修
X09n0240_p0283c12║習菩提助道之法、供養諸佛、聞法、受行，一切餘心所
X09n0240_p0283c13║不能持。善男子！菩提心者，成就如是無量無邊，乃至
X09n0240_p0283c14║不可說不可說殊勝功德。若有眾生發阿耨多羅三
X09n0240_p0283c15║藐三菩提心，則獲如是勝功德法。是故，善男子！汝獲
X09n0240_p0283c16║善利，汝發阿耨多羅三藐三菩提心，求菩薩行，已得
X09n0240_p0283c17║如是大功德故。善男子！如汝所問：菩薩云何學菩薩
X09n0240_p0283c18║行、修菩薩道？善男子！汝可入此毗盧遮那莊嚴藏大
X09n0240_p0283c19║樓閣中，周徧觀察，則能了知學菩薩行；學已，成就無
X09n0240_p0283c20║量功德。
X09n0240_p0283c21║善財童子既見彌勒廣稱歎已，方諮問法要。先陳
X09n0240_p0283c22║已發心，乃問學菩薩行已下，至如是等事，願皆為
X09n0240_p0283c23║說，有五十句經，皆問因圓果滿之德，以位當究竟，
X09n0240_p0283c24║意在總攝眾行，故應廣問也。次彌勒先稱歎其人，
X09n0240_p0284a01║後方授法，乃指善財示眾會云：汝等見此長者子
X09n0240_p0284a02║諸功德不然。指人示眾者，欲人知所重故。次諸仁
X09n0240_p0284a03║者！此長者子下，正讚其德，至處處尋求，承事請法，
X09n0240_p0284a04║二行半經，總讚精勤。次諸仁者下，至未曾暫起一
X09n0240_p0284a05║念疲懈，二行半經，別示精勤之相，謂一時之勤，猶
X09n0240_p0284a06║不足歎，以自始洎終，一念無懈，故可稱歎耳。言經
X09n0240_p0284a07║一百一十善知識者，意表十地等覺，一位具足一
X09n0240_p0284a08║波羅蜜，今歷位滿，故云經已。次諸仁者！此長者子！
X09n0240_p0284a09║甚為難有下，二十四行半經，歎初乘廣大，初三行
X09n0240_p0284a10║半經，總歎希奇。次如是之人，至入一切智城，十六
X09n0240_p0284a11║行經，別明難遇。次諸仁者，至未曾違逆，五行經，結
X09n0240_p0284a12║歎所作。次諸仁者！若有眾生下，至展轉倍更難得，
X09n0240_p0284a13║有十三句，歎具德無闕，以後後難於前前，故云展
X09n0240_p0284a14║轉難得。次諸仁者！餘諸菩薩下，至能具足普賢諸
X09n0240_p0284a15║行，有十句，歎速證超權，一生圓滿曠劫之果，以依
X09n0240_p0284a16║實教修行，即此凡身，一生便成佛果故。次爾時，彌
X09n0240_p0284a17║勒菩薩如是稱歎善財種種功德，一生能成佛果，
X09n0240_p0284a18║為令無量眾生發菩提心已，告善財言下，標歎善
X09n0240_p0284a19║財以發菩提心故獲善利，乃歎其發心之器成益，
X09n0240_p0284a20║故為善友共所攝受。次何以故下，廣舉菩提心功
X09n0240_p0284a21║德，有二百二十一句，皆通三種發心頓具諸位功
X09n0240_p0284a22║德。且分為二：初從菩提心者猶如種子起至一切
X09n0240_p0284a23║智道有一百十八句，明菩提心遍該諸地。次從譬
X09n0240_p0284a24║如有人得無畏藥起至一切餘心所不能持有一
X09n0240_p0284b01║百三句，廣明菩提心自在功德，通攝三賢十地及
X09n0240_p0284b02║等覺位諸位功德。文中各有喻合：初七喻十住德，
X09n0240_p0284b03║二十喻十行德，三九喻十迴向德。次四喻攝初地
X09n0240_p0284b04║德，次三喻攝二地德，次四喻攝三地德，次四喻攝
X09n0240_p0284b05║四地德，次四喻攝五地德，次六喻攝六地德，次五
X09n0240_p0284b06║喻攝七地德，次十四喻攝八地德，次十喻攝九地
X09n0240_p0284b07║德，次六喻攝十地德。次譬如金剛下，十七喻攝等
X09n0240_p0284b08║覺位功德，以金剛智終成菩提故。次善男子！菩提
X09n0240_p0284b09║心者成就如是無量無邊乃至不可說不可說殊
X09n0240_p0284b10║勝功德等四行，經結釋所屬，謂上來多德皆屬菩
X09n0240_p0284b11║提心，故結釋上獲善利之言。下乃正授法界云：善
X09n0240_p0284b12║男子！如汝所問：云何學菩薩行、修菩薩道？汝可入
X09n0240_p0284b13║此毗盧遮那莊嚴藏大樓閣中周徧觀察，則能了
X09n0240_p0284b14║知學菩薩行，學已成就無量功德。
X09n0240_p0284b15║
X09n0240_p0284b16║大方廣佛華嚴經綱要卷第七十八