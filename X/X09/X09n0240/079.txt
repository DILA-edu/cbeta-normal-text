X09n0240_p0284b17║
X09n0240_p0284b18║
X09n0240_p0284b19║
X09n0240_p0284b20║大方廣佛華嚴經綱要卷第七十九
X09n0240_p0284b21║于闐國三藏沙門實叉難陀　譯經
X09n0240_p0284b22║清涼山大華嚴寺沙門澄觀　疏義
X09n0240_p0284b23║明匡山法雲寺憨山沙門德清提挈
X09n0240_p0284b24║入法界品第三十九之二十
X09n0240_p0284c01║爾時，善財童子恭敬右繞彌勒菩薩摩訶薩已，而白
X09n0240_p0284c02║之言：唯願大聖開樓閣門，令我得入！時，彌勒菩薩前
X09n0240_p0284c03║詣樓閣，彈指出聲，其門即開，命善財入。善財心喜，入
X09n0240_p0284c04║已還閉。見其樓閣，廣博無量，同於虗空；阿僧祇寶以
X09n0240_p0284c05║為其地，阿僧祇宮殿、阿僧祇門闥、阿僧祇牕牖、阿僧
X09n0240_p0284c06║祇階陛、阿僧祇欄楯、阿僧祇道路皆七寶成，阿僧祇
X09n0240_p0284c07║幡、阿僧祇幢、阿僧祇蓋周迴間列，阿僧祇眾寶瓔珞、
X09n0240_p0284c08║阿僧祇真珠瓔珞、阿僧祇赤真珠瓔珞、阿僧祇師子
X09n0240_p0284c09║珠瓔珞處處垂下，阿僧祇半月、阿僧祇繒帶、阿僧祇
X09n0240_p0284c10║寶網以為嚴飾，阿僧祇寶鐸風動成音，散阿僧祇天
X09n0240_p0284c11║諸雜華，懸阿僧祇天寶鬘帶，嚴阿僧祇眾寶香爐，雨
X09n0240_p0284c12║阿僧祇細末金屑，懸阿僧祇寶鏡，然阿僧祇寶燈，布
X09n0240_p0284c13║阿僧祇寶衣，列阿僧祇寶帳，設阿僧祇寶座，阿僧祇
X09n0240_p0284c14║寶繒以敷座上，阿僧祇閻浮檀金童女像、阿僧祇雜
X09n0240_p0284c15║寶諸形像、阿僧祇妙寶菩薩像處處充徧，阿僧祇眾
X09n0240_p0284c16║鳥出和雅音，阿僧祇寶優鉢羅華、阿僧祇寶波頭摩
X09n0240_p0284c17║華、阿僧祇寶拘物頭華、阿僧祇寶芬陀利華以為莊
X09n0240_p0284c18║嚴，阿僧祇寶樹次第行列，阿僧祇摩尼寶放大光明，
X09n0240_p0284c19║如是等無量阿僧祇諸莊嚴具以為莊嚴。又見其中
X09n0240_p0284c20║有無量百千諸妙樓閣，一一嚴飾悉如上說，廣博嚴
X09n0240_p0284c21║麗皆同虗空，不相障礙亦無雜亂。善財童子於一處
X09n0240_p0284c22║中見一切處，一切諸處悉如是見。爾時，善財童子見
X09n0240_p0284c23║毗盧遮那莊嚴藏樓閣如是種種不可思議自在境
X09n0240_p0284c24║界，生大歡喜，踊躍無量，身心柔輭；離一切想，除一切
X09n0240_p0285a01║障，滅一切惑；所見不忘，所聞能憶，所思不亂，入於無
X09n0240_p0285a02║礙解脫之門；普運其心，普見一切，普申敬禮；纔始稽
X09n0240_p0285a03║首，以彌勒菩薩威神之力，自見其身徧在一切諸樓
X09n0240_p0285a04║閣中，具見種種不可思議自在境界。所謂：或見彌勒
X09n0240_p0285a05║菩薩初發無上菩提心時，如是名字、如是種族、如是
X09n0240_p0285a06║善友之所開悟，令其種植如是善根、住如是壽、在如
X09n0240_p0285a07║是劫、值如是佛、處於如是莊嚴剎土、修如是行、發如
X09n0240_p0285a08║是願；彼諸如來如是眾會、如是壽命，經爾許時，親近
X09n0240_p0285a09║供養，悉皆明見。或見彌勒最初證得慈心三昧，從是
X09n0240_p0285a10║已來，號為：慈氏。或見彌勒修諸妙行，成滿一切諸波
X09n0240_p0285a11║羅蜜；或見得忍；或見住地；或見成就清淨國土；或現
X09n0240_p0285a12║護持如來正教，為大法師，得無生忍，某時、某處、某如
X09n0240_p0285a13║來所，受於無上菩提之記。或見彌勒為轉輪王，勸諸
X09n0240_p0285a14║眾生住十善道；或為護世，饒益眾生；或為釋天，訶責
X09n0240_p0285a15║五欲；或為𦦨摩天王，讚不放逸；或為兜率天王，稱歎
X09n0240_p0285a16║一生菩薩功德；或為化樂天王，為諸天眾現諸菩薩
X09n0240_p0285a17║變化莊嚴；或為他化自在天王，為諸天眾演說一切
X09n0240_p0285a18║諸佛之法；或作魔王，說一切法皆悉無常；或為梵王，
X09n0240_p0285a19║說諸禪定無量喜樂；或為阿修羅王，入大智海，了法
X09n0240_p0285a20║如幻，為其眾會常演說法，斷除一切憍慢醉慠。或復
X09n0240_p0285a21║見其處閻羅界，放大光明，救地獄苦；或見在於餓鬼
X09n0240_p0285a22║之處，施諸飲食，濟彼饑渴；或見在於畜生之道，種種
X09n0240_p0285a23║方便，調伏眾生；或復見為護世天王眾會說法，或復
X09n0240_p0285a24║見為忉利天王眾會說法，或復見為𦦨摩天王眾會
X09n0240_p0285b01║說法，或復見為兜率天王眾會說法，或復見為化樂
X09n0240_p0285b02║天王眾會說法，或復見為他化自在天王眾會說法，
X09n0240_p0285b03║或復見為大梵王眾會說法，或復見為龍王眾會說
X09n0240_p0285b04║法，或復見為夜叉、羅剎王眾會說法，或復見為乾闥
X09n0240_p0285b05║婆、緊那羅王眾會說法，或復見為阿修羅、陀那婆王
X09n0240_p0285b06║眾會說法，或復見為迦樓羅、摩睺羅伽王眾會說法，
X09n0240_p0285b07║或復見為其餘一切人、非人等眾會說法，或復見為
X09n0240_p0285b08║聲聞眾會說法，或復見為緣覺眾會說法，或復見為
X09n0240_p0285b09║初發心乃至一生所繫已灌頂者諸菩薩眾而演說
X09n0240_p0285b10║法。或見讚說初地乃至十地所有功德，或見讚說滿
X09n0240_p0285b11║足一切諸波羅蜜，或見讚說入諸忍門，或見讚說諸
X09n0240_p0285b12║大三昧門，或見讚說甚深解脫門，或見讚說諸禪三
X09n0240_p0285b13║昧神通境界，或見讚說諸菩薩行，或見讚說諸大誓
X09n0240_p0285b14║願，或見與諸同行菩薩讚說世間資生工巧種種方
X09n0240_p0285b15║便利眾生事，或見與諸一生菩薩讚說一切佛灌頂
X09n0240_p0285b16║門。或見彌勒於百千年，經行讀誦，書寫經卷，勤求觀
X09n0240_p0285b17║察，為眾說法；或入諸禪四無量心；或入徧處及諸解
X09n0240_p0285b18║脫；或入三昧，以方便力，現諸神變。或見諸菩薩入變
X09n0240_p0285b19║化三昧，各於其身一一毛孔，出於一切變化身雲；或
X09n0240_p0285b20║見出天眾身雲，或見出龍眾身雲，或見出夜叉、乾闥
X09n0240_p0285b21║婆、緊那羅、阿修羅、迦樓羅、摩睺羅伽、釋、梵、護世、轉輪
X09n0240_p0285b22║聖王、小王、王子、大臣、官屬、長者、居士身雲，或見出聲
X09n0240_p0285b23║聞、緣覺及諸菩薩、如來身雲，或見出一切眾生身雲。
X09n0240_p0285b24║或見出妙音，讚諸菩薩種種法門，所謂：讚說菩提心
X09n0240_p0285c01║功德門，讚說檀波羅蜜乃至智波羅蜜功德門，讚說
X09n0240_p0285c02║諸攝、諸禪、諸無量心及諸三昧、三摩鉢底、諸通、諸明、
X09n0240_p0285c03║總持、辯才、諸諦、諸智、止、觀、解脫、諸緣、諸依、諸說法門，
X09n0240_p0285c04║讚說念處、正勤、神足、根、力、七菩提分、八聖道分、諸聲
X09n0240_p0285c05║聞乘、諸獨覺乘、諸菩薩乘、諸地、諸忍、諸行、諸願，如是
X09n0240_p0285c06║等一切諸功德門。或復於中，見諸如來大眾圍繞，亦
X09n0240_p0285c07║見其佛生處、種姓、身形、壽命、剎劫、名號、說法利益、教
X09n0240_p0285c08║住久近，乃至所有道場眾會，種種不同，悉皆明見。又
X09n0240_p0285c09║復於彼莊嚴藏內諸樓閣中，見一樓閣，高廣嚴飾，最上
X09n0240_p0285c10║無比；於中悉見三千世界百億四天下、百億兜率陀
X09n0240_p0285c11║天，一一皆有彌勒菩薩降神誕生，釋、梵天王捧持頂
X09n0240_p0285c12║戴，遊行七步，觀察十方，大師子吼，現為童子，居處宮
X09n0240_p0285c13║殿，遊戲園苑，為一切智出家苦行，示受乳糜，往詣道
X09n0240_p0285c14║場，降伏諸魔，成等正覺，觀菩提樹，梵王勸請轉正法
X09n0240_p0285c15║輪，升天宮殿而演說法，劫數、壽量、眾會莊嚴、所淨國
X09n0240_p0285c16║土、所修行願、教化成熟眾生方便、分布舍利、住持教
X09n0240_p0285c17║法，皆悉不同。爾時，善財自見其身在彼一切諸如來
X09n0240_p0285c18║所，亦見於彼一切眾會、一切佛事，憶持不忘，通達無
X09n0240_p0285c19║礙。復聞一切諸樓閣內，寶網、鈴鐸及諸樂器，皆悉演
X09n0240_p0285c20║暢不可思議微妙法音，說種種法。所謂：或說菩薩發
X09n0240_p0285c21║菩提心，或說修行波羅蜜行，或說諸願，或說諸地，或
X09n0240_p0285c22║說恭敬供養如來，或說莊嚴諸佛國土，或說諸佛說
X09n0240_p0285c23║法差別；如上所說一切佛法，悉聞其音，敷暢辨了。又
X09n0240_p0285c24║聞某處有某菩薩，聞某法門，某善知識之所勸導，發
X09n0240_p0286a01║菩提心，於某劫、某剎、某如來所、某大眾中，聞於某佛
X09n0240_p0286a02║如是功德，發如是心，起如是願，種於如是廣大善根，
X09n0240_p0286a03║經若干劫修菩薩行，於爾許時當成正覺，如是名號，
X09n0240_p0286a04║如是壽量，如是國土，具足莊嚴，滿如是願，化如是眾，
X09n0240_p0286a05║如是聲聞、菩薩眾會，般涅槃後，正法住世，經爾許劫，
X09n0240_p0286a06║利益如是無量眾生。或聞某處有某菩薩，布施、持戒、
X09n0240_p0286a07║忍辱、精進、禪定、智慧，修習如是諸波羅蜜。或聞某處
X09n0240_p0286a08║有某菩薩，為求法故，棄捨王位及諸珍寶、妻子、眷屬、
X09n0240_p0286a09║手、足、頭、目，一切身分皆無所悋。或聞某處有某菩薩，
X09n0240_p0286a10║守護如來所說正法，為大法師，廣行法施，建法幢，吹
X09n0240_p0286a11║法蠡，擊法鼓，雨法雨，造佛塔廟，作佛形像，施諸眾生
X09n0240_p0286a12║一切樂具。或聞某處有某如來，於某劫中成等正覺，
X09n0240_p0286a13║如是國土，如是眾會，如是壽命，說如是法，滿如是願，
X09n0240_p0286a14║教化如是無量眾生。善財童子聞如是等不可思議
X09n0240_p0286a15║微妙法音，身心歡喜，柔軟悅懌，即得無量諸總持門、
X09n0240_p0286a16║諸辯才門、諸禪、諸忍、諸願、諸度、諸通、諸明及諸解脫、
X09n0240_p0286a17║諸三昧門。又見一切諸寶鏡中種種形像，所謂：或見
X09n0240_p0286a18║諸佛眾會道場，或見菩薩眾會道場，或見聲聞眾會
X09n0240_p0286a19║道場，或見緣覺眾會道場，或見淨世界，或見不淨世
X09n0240_p0286a20║界，或見淨不淨世界，或見不淨淨世界，或見有佛世
X09n0240_p0286a21║界，或見無佛世界，或見小世界，或見中世界，或見大
X09n0240_p0286a22║世界，或見因陀羅網世界，或見覆世界，或見仰世界，
X09n0240_p0286a23║或見平坦世界，或見地獄、畜生、餓鬼所住世界，或見
X09n0240_p0286a24║天、人充滿世界。於如是等諸世界中，見有無數大菩
X09n0240_p0286b01║薩眾，或行、或坐作諸事業，或起大悲憐愍眾生，或造
X09n0240_p0286b02║諸論利益世間，或受、或持、或書、或誦、或問、或答，三時
X09n0240_p0286b03║懺悔，迴向發願。又見一切諸寶柱中，放摩尼王大光
X09n0240_p0286b04║明網，或青、或黃、或赤、或白、或頗梨色、或水精色、或帝
X09n0240_p0286b05║青色、或虹蜺色、或閻浮檀金色，或作一切諸光明色。
X09n0240_p0286b06║又見彼閻浮檀金童女及眾寶像，或以其手而執華
X09n0240_p0286b07║雲，或執衣雲，或執幢幡，或執鬘蓋，或持種種塗香、末
X09n0240_p0286b08║香，或持上妙摩尼寶網，或垂金鎻，或挂纓絡，或舉其
X09n0240_p0286b09║臂捧莊嚴具，或低其首垂摩尼冠，曲躬瞻仰，目不暫
X09n0240_p0286b10║捨。又見彼真珠瓔珞，常出香水，具八功德；瑠璃瓔珞，
X09n0240_p0286b11║百千光明同時照耀；幢、幡、網、蓋如是等物，一切皆以
X09n0240_p0286b12║眾寶莊嚴。又復見彼優鉢羅華、波頭摩華、拘物頭華、
X09n0240_p0286b13║芬陀利華，各各生於無量諸華，或大一手，或長一肘，
X09n0240_p0286b14║或復縱廣猶如車輪。一一華中，皆悉示現種種色像
X09n0240_p0286b15║以為嚴飾，所謂：男色像、女色像、童男色像、童女色像；
X09n0240_p0286b16║釋、梵、護世、天、龍、夜叉、乾闥婆、阿修羅、迦樓羅、緊那羅、
X09n0240_p0286b17║摩睺羅伽、聲聞、緣覺及諸菩薩，如是一切眾生色像，
X09n0240_p0286b18║皆悉合掌，曲躬禮敬。亦見如來結加趺坐，三十二相
X09n0240_p0286b19║莊嚴其身。又復見彼淨瑠璃地，一一步間，現不思議
X09n0240_p0286b20║種種色像，所謂：世界色像、菩薩色像、如來色像及諸
X09n0240_p0286b21║樓閣莊嚴色像。又於寶樹枝、葉、華、果一一事中，悉見
X09n0240_p0286b22║種種半身色像，所謂：佛半身色像、菩薩半身色像；天、
X09n0240_p0286b23║龍、夜叉乃至護世、轉輪聖王、小王、王子、大臣、官長及
X09n0240_p0286b24║以四眾半身色像。其諸色像，或執華鬘，或執纓絡，或
X09n0240_p0286c01║持一切諸莊嚴具；或有曲躬，合掌禮敬，一心瞻仰，目
X09n0240_p0286c02║不暫捨；或有讚歎，或入三昧。其身悉以相好莊嚴，普
X09n0240_p0286c03║放種種諸色光明，所謂：金色光明、銀色光明、珊瑚色
X09n0240_p0286c04║光明、兜沙羅色光明、帝青色光明、毗盧遮那寶色光
X09n0240_p0286c05║明、一切眾寶色光明、瞻波迦華色光明。又見諸樓閣
X09n0240_p0286c06║半月像中，出阿僧祇日、月、星宿種種光明，普照十方。
X09n0240_p0286c07║又見諸樓閣周迴四壁，一一步內，一切眾寶以為莊嚴；
X09n0240_p0286c08║一一寶中，皆現彌勒曩劫修行菩薩道時，或施頭、目，
X09n0240_p0286c09║或施手、足、唇、舌、牙、齒、耳、鼻、血、肉、皮、膚、骨、髓乃至瓜、髮，
X09n0240_p0286c10║如是一切悉皆能捨；妻妾、男女、城邑、聚落、國土、王位，
X09n0240_p0286c11║隨其所須，盡皆施與。處牢獄者，令得出離；被繫縛者，
X09n0240_p0286c12║使其解脫；有疾病者，為其救療；入邪徑者，示其正道；
X09n0240_p0286c13║或為船師，令度大海；或為馬王，救護惡難；或為大仙，
X09n0240_p0286c14║善說諸論；或為輪王，勸修十善；或為醫王，善療眾病；
X09n0240_p0286c15║或孝順父母，或親近善友，或作聲聞，或作緣覺，或作
X09n0240_p0286c16║菩薩，或作如來，教化調伏一切眾生；或為法師，奉行
X09n0240_p0286c17║佛教，受持讀誦，如理思惟，立佛支提，作佛形像，若自
X09n0240_p0286c18║供養，若勸於他，塗香散華，恭敬禮拜，如是等事，相續
X09n0240_p0286c19║不絕。或見坐於師子之座，廣演說法，勸諸眾生安住
X09n0240_p0286c20║十善，一心歸向佛、法、僧寶，受持五戒及八齋戒，出家
X09n0240_p0286c21║聽法，受持讀誦，如理修行。乃至見於彌勒菩薩百千
X09n0240_p0286c22║億那由他阿僧祇劫，修行諸度一切色像；又見彌勒
X09n0240_p0286c23║曾所承事諸善知識，悉以一切功德莊嚴；亦見彌勒
X09n0240_p0286c24║在彼一一善知識所，親近供養，受行其教，乃至住於
X09n0240_p0287a01║灌頂之地。時，諸知識告善財言：善來童子！汝觀此菩
X09n0240_p0287a02║薩不思議事，莫生疲厭。爾時，善財童子得不忘失憶
X09n0240_p0287a03║念力故，得見十方清淨眼故，得善觀察無礙智故，得
X09n0240_p0287a04║諸菩薩自在智故，得諸菩薩已入智地廣大解故，於
X09n0240_p0287a05║一切樓閣一一物中，悉見如是及餘無量不可思議
X09n0240_p0287a06║自在境界諸莊嚴事。譬如有人，於睡夢中見種種物，
X09n0240_p0287a07║所謂：城邑、聚落、宮殿、園苑、山林、河池、衣服、飲食，乃至
X09n0240_p0287a08║一切資生之具；或見自身父母、兄弟、內外親屬；或見
X09n0240_p0287a09║大海、須彌山王，乃至一切諸天宮殿、閻浮提等四天
X09n0240_p0287a10║下事；或見其身形量廣大百千由旬，房舍、衣服悉皆
X09n0240_p0287a11║相稱，謂於晝日經無量時，不眠、不寢，受諸安樂；從睡
X09n0240_p0287a12║覺已，乃知是夢，而能明記所見之事。善財童子亦復
X09n0240_p0287a13║如是，以彌勒菩薩力所持故，知三界法皆如夢故，滅
X09n0240_p0287a14║諸眾生狹劣想故，得無障礙廣大解故，住菩薩勝境
X09n0240_p0287a15║界故，入不思議方便智故，能見如是自在境界。譬如
X09n0240_p0287a16║有人，將欲命終，見隨其業所受報相：行惡業者，見於
X09n0240_p0287a17║地獄、畜生、餓鬼所有一切眾苦境界，或見獄卒手持
X09n0240_p0287a18║兵仗，或瞋、或罵，囚執將去，亦聞號叫、悲歎之聲，或見
X09n0240_p0287a19║灰河、或見鑊湯、或見刀山、或見劒樹，種種逼迫，受諸
X09n0240_p0287a20║苦惱；作善業者，即見一切諸天宮殿、無量天眾、天諸
X09n0240_p0287a21║婇女，種種衣服具足莊嚴，宮殿、園林盡皆妙好。身雖
X09n0240_p0287a22║未死，而由業力，見如是事。善財童子亦復如是，以菩
X09n0240_p0287a23║薩業不思議力，得見一切莊嚴境界。譬如有人，為鬼
X09n0240_p0287a24║所持，見種種事，隨其所問，悉皆能答。善財童子亦復
X09n0240_p0287b01║如是，菩薩智慧之所持故，見彼一切諸莊嚴事，若有
X09n0240_p0287b02║問者，靡不能答。譬如有人，為龍所持，自謂是龍，入於
X09n0240_p0287b03║龍宮，於少時間，自為已經日、月、年、載。善財童子亦復
X09n0240_p0287b04║如是，以住菩薩智慧想故，彌勒菩薩所加持故，於少
X09n0240_p0287b05║時間，謂無量劫。譬如梵宮，名莊嚴藏，於中悉見三千
X09n0240_p0287b06║世界一切諸物，不相雜亂。善財童子亦復如是，於樓
X09n0240_p0287b07║觀中，普現一切莊嚴境界，種種差別，不相雜亂。譬如
X09n0240_p0287b08║比丘，入徧處定，若行、若住、若坐、若臥，隨所入定，境界
X09n0240_p0287b09║現前。善財童子亦復如是，入於樓觀，一切境界悉皆
X09n0240_p0287b10║明了。譬如有人，於虗空中見乾闥婆城具足莊嚴，悉
X09n0240_p0287b11║分別知，無有障礙。譬如夜叉宮殿與人宮殿，同在一
X09n0240_p0287b12║處而不相雜，各隨其業，所見不同。譬如大海，於中悉
X09n0240_p0287b13║見三千世界一切色像。譬如幻師，以幻力故，現諸幻
X09n0240_p0287b14║事種種作業。善財童子亦復如是，以彌勒菩薩威神
X09n0240_p0287b15║力故，及不思議幻智力故，能以幻智知諸法故，得諸
X09n0240_p0287b16║菩薩自在力故，見樓閣中一切莊嚴自在境界。爾時，
X09n0240_p0287b17║彌勒菩薩摩訶薩即攝神力入樓閣中，彈指作聲，告
X09n0240_p0287b18║善財言：善男子起！法性如是。此是菩薩知諸法智因
X09n0240_p0287b19║緣聚集所現之相，如是自性如幻、如夢、如影、如像，悉
X09n0240_p0287b20║不成就。爾時，善財聞彈指聲，從三昧起。彌勒告言：善
X09n0240_p0287b21║男子！汝住菩薩不可思議自在解脫，受諸菩薩三昧
X09n0240_p0287b22║喜樂，能見菩薩神力所持、助道所流、願智所現種種
X09n0240_p0287b23║上妙莊嚴宮殿，見菩薩行，聞菩薩法，知菩薩德，了如
X09n0240_p0287b24║來願。善財白言：唯然，聖者！是善知識加被憶念威神
X09n0240_p0287c01║之力。聖者！此解脫門其名何等？彌勒告言：善男子！此
X09n0240_p0287c02║解脫門名：入三世一切境界不忘念智莊嚴藏。善男
X09n0240_p0287c03║子！此解脫門中有不可說不可說解脫門，一生菩薩
X09n0240_p0287c04║之所能得。善財問言：此莊嚴事何處去耶？彌勒答言：
X09n0240_p0287c05║於來處去。曰：從何處來？曰：從菩薩智慧神力中來，依
X09n0240_p0287c06║菩薩智慧神力而住，無有去處，亦無住處，非集非常，
X09n0240_p0287c07║遠離一切。善男子！如龍王降雨，不從身出，不從心出，
X09n0240_p0287c08║無有積集，而非不見；但以龍王心念力故，霈然洪霔，
X09n0240_p0287c09║周徧天下，如是境界不可思議。善男子！彼莊嚴事亦
X09n0240_p0287c10║復如是，不住於內，亦不住外，而非不見；但由菩薩威
X09n0240_p0287c11║神之力、汝善根力，見如是事。善男子！譬如幻師作諸
X09n0240_p0287c12║幻事，無所從來，無所至去；雖無來去，以幻力故，分明
X09n0240_p0287c13║可見。彼莊嚴事亦復如是，無所從來，亦無所去；雖無
X09n0240_p0287c14║來去，然以慣習不可思議幻智力故，及由往昔大願
X09n0240_p0287c15║力故，如是顯現。善財童子言：大聖！從何處來？彌勒言：
X09n0240_p0287c16║善男子！諸菩薩無來、無去，如是而來；無行、無住，如是
X09n0240_p0287c17║而來；無處、無著，不沒、不生，不住、不遷，不動、不起，無戀、
X09n0240_p0287c18║無著，無業、無報，無起、無滅，不斷、不常，如是而來。善男
X09n0240_p0287c19║子！菩薩從大悲處來，為欲調伏諸眾生故；從大慈處
X09n0240_p0287c20║來，為欲救護諸眾生故；從淨戒處來，隨其所樂而受
X09n0240_p0287c21║生故；從大願處來，往昔願力之所持故；從神通處來，
X09n0240_p0287c22║於一切處隨樂現故；從無動搖處來，恒不捨離一切
X09n0240_p0287c23║佛故；從無取捨處來，不役身心使往來故；從智慧方
X09n0240_p0287c24║便處來，隨順一切諸眾生故；從示現變化處來，猶如
X09n0240_p0288a01║影像而化現故。然，善男子！汝問於我從何處來者，善
X09n0240_p0288a02║男子！我從生處摩羅提國而來於此。善男子！彼有聚
X09n0240_p0288a03║落，名為：房舍；有長者子，名：瞿波羅。為化其人令入佛
X09n0240_p0288a04║法而住於彼，又為生處一切人民隨所行化而為說
X09n0240_p0288a05║法，亦為父母及諸眷屬、婆羅門等演說大乘，令其趣
X09n0240_p0288a06║入，故住於彼而從彼來。善財童子言：聖者！何者是菩
X09n0240_p0288a07║薩生處？答言：善男子！菩薩有十種生處。何者為十？善
X09n0240_p0288a08║男子！菩提心是菩薩生處，生菩薩家故；深心是菩薩
X09n0240_p0288a09║生處，生善知識家故；諸地是菩薩生處，生波羅蜜家
X09n0240_p0288a10║故；大願是菩薩生處，生妙行家故；大悲是菩薩生處，
X09n0240_p0288a11║生四攝家故；如理觀察是菩薩生處，生般若波羅蜜
X09n0240_p0288a12║家故；大乘是菩薩生處，生方便善巧家故；教化眾生
X09n0240_p0288a13║是菩薩生處，生佛家故；智慧方便是菩薩生處，生無
X09n0240_p0288a14║生法忍家故；修行一切法是菩薩生處，生過、現、未來
X09n0240_p0288a15║一切如來家故。善男子！菩薩摩訶薩以般若波羅蜜
X09n0240_p0288a16║為母，方便善巧為父，檀波羅蜜為乳母，尸波羅蜜為
X09n0240_p0288a17║養母，忍波羅蜜為莊嚴具，勤波羅蜜為養育者，禪波
X09n0240_p0288a18║羅蜜為浣濯人，善知識為教授師，一切菩提分為伴
X09n0240_p0288a19║侶，一切善法為眷屬，一切菩薩為兄弟，菩提心為家，
X09n0240_p0288a20║如理修行為家法，諸地為家處，諸忍為家族，大願為
X09n0240_p0288a21║家教，滿足諸行為順家法，勸發大乘為紹家業，法水
X09n0240_p0288a22║灌頂一生所繫菩薩為王太子，成就菩提為能淨家
X09n0240_p0288a23║族。善男子！菩薩如是超凡夫地，入菩薩位，生如來家，
X09n0240_p0288a24║住佛種性，能修諸行，不斷三寶，善能守護菩薩種族，
X09n0240_p0288b01║淨菩薩種，生處尊勝，無諸過惡，一切世間天、人、魔、梵、
X09n0240_p0288b02║沙門、婆羅門恭敬讚歎。善男子！菩薩摩訶薩生於如
X09n0240_p0288b03║是尊勝家已，知一切法如影像故，於諸世間無所惡
X09n0240_p0288b04║賤；知一切法如變化故，於諸有趣無所染著；知一切
X09n0240_p0288b05║法無有我故，教化眾生心無疲厭；以大慈悲為體性
X09n0240_p0288b06║故，攝受眾生不覺勞苦；了達生死猶如夢故，經一切
X09n0240_p0288b07║劫而無怖畏；了知諸蘊皆如幻故，示現受生而無疲
X09n0240_p0288b08║厭；知諸界、處同法界故，於諸境界無所壞滅；知一切
X09n0240_p0288b09║想如陽𦦨故，入於諸趣不生倒惑；達一切法皆如幻
X09n0240_p0288b10║故，入魔境界不起染著；知法身故，一切煩惱不能欺
X09n0240_p0288b11║誑；得自在故，於一切趣通達無礙。善男子！我身普生
X09n0240_p0288b12║一切法界，等一切眾生差別色相，等一切眾生殊異
X09n0240_p0288b13║言音，等一切眾生種種名號，等一切眾生所樂威儀，
X09n0240_p0288b14║隨順世間教化調伏，等一切清淨眾生示現受生，等
X09n0240_p0288b15║一切事業、凡夫眾生所作，等一切眾生想，等一切菩
X09n0240_p0288b16║薩願，而現其身充滿法界。善男子！我為化度與我往
X09n0240_p0288b17║昔同修諸行、今時退失菩提心者；亦為教化父母、親
X09n0240_p0288b18║屬；亦為教化諸婆羅門，令其離於種族憍慢，得生如
X09n0240_p0288b19║來種性之中，而生於此閻浮提界、摩羅提國、拘吒聚
X09n0240_p0288b20║落、婆羅門家。善男子！我住於此大樓閣中，隨諸眾生
X09n0240_p0288b21║心之所樂，種種方便教化調伏。善男子！我為隨順眾
X09n0240_p0288b22║生心故，我為成熟兜率天中同行天故，我為示現菩
X09n0240_p0288b23║薩福智變化莊嚴超過一切諸欲界故，令其捨離諸
X09n0240_p0288b24║欲樂故，令知有為皆無常故，令知諸天盛必衰故，為
X09n0240_p0288c01║欲示現將降生時大智法門，與一生菩薩共談論故；
X09n0240_p0288c02║為欲攝化諸同行故；為教化釋迦如來所遣來者，令
X09n0240_p0288c03║如蓮華悉開悟故；於此命終，生兜率天。善男子！我願
X09n0240_p0288c04║滿足，成一切智，得菩提時，汝及文殊俱得見我。善男
X09n0240_p0288c05║子！汝當往詣文殊師利善知識所而問之言：菩薩云
X09n0240_p0288c06║何學菩薩行？云何而入普賢行門？云何成就？云何廣
X09n0240_p0288c07║大？云何隨順？云何清淨？云何圓滿？善男子！彼當為汝
X09n0240_p0288c08║分別演說。何以故？文殊師利所有大願，非餘無量百
X09n0240_p0288c09║千億那由他菩薩之所能有。善男子！文殊師利童子，
X09n0240_p0288c10║其行廣大，其願無邊，出生一切菩薩功德無有休息。
X09n0240_p0288c11║善男子！文殊師利常為無量百千億那由他諸佛母，
X09n0240_p0288c12║常為無量百千億那由他菩薩師，教化成就一切眾
X09n0240_p0288c13║生，名稱普聞十方世界；常於一切諸佛眾中為說法
X09n0240_p0288c14║師，一切如來之所讚歎；住甚深智，能如實見一切諸
X09n0240_p0288c15║法，通達一切解脫境界，究竟普賢所行諸行。善男子！
X09n0240_p0288c16║文殊師利童子是汝善知識，令汝得生如來家，長養
X09n0240_p0288c17║一切諸善根，發起一切助道法，值遇真實善知識；令
X09n0240_p0288c18║汝修一切功德，入一切願網，住一切大願；為汝說一
X09n0240_p0288c19║切菩薩祕密法，現一切菩薩難思行，與汝往昔同生
X09n0240_p0288c20║同行。是故，善男子！汝應往詣文殊之所，莫生疲厭，文
X09n0240_p0288c21║殊師利當為汝說一切功德。何以故？汝先所見諸善
X09n0240_p0288c22║知識，聞菩薩行，入解脫門，滿足大願，皆是文殊威神
X09n0240_p0288c23║之力，文殊師利於一切處咸得究竟。時，善財童子頂
X09n0240_p0288c24║禮其足，繞無量帀，殷勤瞻仰，辭退而去。
X09n0240_p0289a01║爾時善財童子蒙彌勒讚菩提心已，乃指示云：汝
X09n0240_p0289a02║可入此毗盧遮那莊嚴藏大樓閣中，周遍觀察，則
X09n0240_p0289a03║能了知學菩薩行。爾時善財白言：唯願大聖開樓
X09n0240_p0289a04║閣門，令我得入。以此樓閣即法界藏。善財因行已
X09n0240_p0289a05║窮，故此求證入。爾時彌勒彈指出聲，其門即開。然
X09n0240_p0289a06║必須彌勒彈指者，要借緣加，乃能頓證。意在亡言，
X09n0240_p0289a07║故彈指耳。入已即閉者，以法界藏祕密妙門入無
X09n0240_p0289a08║所入相，故入已還閉。善財乃見樓閣如虗空者，以
X09n0240_p0289a09║顯空如來藏稱法界性，廣博包含，無法不具故。然
X09n0240_p0289a10║種種妙寶以為莊嚴者，表如來藏不空之體，具有
X09n0240_p0289a11║恒沙稱性功德以為莊嚴故。故下見其樓閣下，有
X09n0240_p0289a12║二十二行經，具明閣中種種莊嚴，即明入法界藏
X09n0240_p0289a13║所證境界，是為依報。下見正報云：纔始稽首，即見
X09n0240_p0289a14║自身遍在一切閣中。又見彌勒從初發心中間，歷
X09n0240_p0289a15║劫修行所證法，及多生行菩薩行，隨類攝生，在所
X09n0240_p0289a16║生處種種說法，有三十八行經，明閣中見彌勒因
X09n0240_p0289a17║行之事，此乃見彌勒一人正報。次或見諸菩薩入
X09n0240_p0289a18║變化三昧下，有十行餘經，明見伴菩薩種種修行，
X09n0240_p0289a19║即前無量眷屬。次有二行半經，又見於中諸佛如
X09n0240_p0289a20║來攝化之德，上乃閣中所含攝之境。次又復於彼
X09n0240_p0289a21║莊嚴藏內諸樓閣中，見一主閣，有十行經，明主閣
X09n0240_p0289a22║中悉見三千世界百億兜率天，一一皆有彌勒八
X09n0240_p0289a23║相成道，乃至舍利分布之事。善財亦見自身於彼
X09n0240_p0289a24║一一彌勒所眾會道場，聞法得益，憶念不忘，通達
X09n0240_p0289b01║無礙。次下復聞一切諸樓閣內種種莊嚴，內出種
X09n0240_p0289b02║種音聲，說微妙法，一一莊嚴具有種種作用境界，
X09n0240_p0289b03║有七十六行半經，委明閣中莊嚴作用境界。次下
X09n0240_p0289b04║爾時善財得不忘失，憶念不可思議自在境界諸
X09n0240_p0289b05║莊嚴事，有四行經，總結顯所見之相。次譬如有人
X09n0240_p0289b06║於睡夢中，見種種物，乃至一切莊嚴自在境界，有
X09n0240_p0289b07║三十三行經，喻顯所見之相，各有所以。文有十喻，
X09n0240_p0289b08║各喻能見與所見之相，各各不同。所以上自善財
X09n0240_p0289b09║入閣以來，至此共一百八十六行經，通顯閣中境
X09n0240_p0289b10║界，總彰華嚴事事無礙法界，依報正報，重重重重，
X09n0240_p0289b11║無盡無盡之境。全經所詮四種法界，十種玄門，理
X09n0240_p0289b12║觀具在此一閣之中，妙極於此。以善財入此法界
X09n0240_p0289b13║故，一生能圓曠劫之果。然其經文似麤而易見，其
X09n0240_p0289b14║實法門不可思議，微細難知，即前五位因果，皆歸
X09n0240_p0289b15║極於此，所謂入法界之究竟。然率歸於如夢如幻，
X09n0240_p0289b16║所謂生死涅槃，皆如昨夢無障礙法界緣起，總不
X09n0240_p0289b17║出一如幻三昧也。有志入法界者，於此當深觀焉。
X09n0240_p0289b18║然上閣中境界，乃善財入三昧中所見。既見是事
X09n0240_p0289b19║已，爾時彌勒即攝神力，彈指作聲，告善財言：善男
X09n0240_p0289b20║子！起法性如是，此是因緣聚集所現之相。如是自
X09n0240_p0289b21║性，如幻如夢，如影如像，悉不成就。此示無障礙法
X09n0240_p0289b22║界緣起之宗也。悉不成就者，直指緣起之宗。由一
X09n0240_p0289b23║真法界，本無自性，以無自性，故能隨緣。然一切事
X09n0240_p0289b24║法，從緣無性，故事不成就；無性從緣，故理不成就；
X09n0240_p0289c01║由各不成就，故事事從緣，無障無礙。然此旨趣，經
X09n0240_p0289c02║中隨處皆顯，獨於此極位，乃直指歸宗，而以如幻
X09n0240_p0289c03║如夢結之。爾時善財聞彈指聲，從三昧起。彌勒告
X09n0240_p0289c04║言：汝住此不可思議解脫。此乃印其善財親證。善
X09n0240_p0289c05║財推云：此是善知識加被威神之力。善財從三昧
X09n0240_p0289c06║起，乃問彌勒：此解脫門，名為何等？彌勒告言：此解
X09n0240_p0289c07║脫門，名入三世一切境界不忘念智莊嚴藏。以此
X09n0240_p0289c08║是法界總相大解脫門，故其中有不可說不可說
X09n0240_p0289c09║解脫。此正示法界之名也。然云一生菩薩之所得
X09n0240_p0289c10║者，此指能住之人，乃因位之極，足顯此法門，非三
X09n0240_p0289c11║賢十聖可知也。次善財問曰：此上法界，從何處來？
X09n0240_p0289c12║此窮法界實際也。彌勒告言：從菩薩智慧神力中
X09n0240_p0289c13║來。此顯法界從緣起也。既云從緣而起，則無來無
X09n0240_p0289c14║去，故云遠離一切。故說龍王行雨喻，以顯唯心所
X09n0240_p0289c15║現。次說幻師幻事喻，以顯從緣無性示本無生，故
X09n0240_p0289c16║結指云以慣習幻智力如是顯現。上明法界依報
X09n0240_p0289c17║如幻，下善財因問彌勒從何處來，此問彌勒從何
X09n0240_p0289c18║處來者，意謂解脫境界可許如幻，然能住之人豈
X09n0240_p0289c19║如幻耶？故覈正報之色相也。然彌勒據實以三種
X09n0240_p0289c20║來處答之，初答云無來無去不生不滅而來者，此
X09n0240_p0289c21║約常住法身遍一切處，此不來而來，單約理也。次
X09n0240_p0289c22║云從大悲處來等，此約報身從萬行而來也。末後
X09n0240_p0289c23║云汝問我從何處者，乃說從生處摩羅提國而來，
X09n0240_p0289c24║此約應身隨機示現所生之處，為調伏眾生故，意
X09n0240_p0290a01║顯彌勒萬行已圓，三身圓證也。善財因聞彌勒告
X09n0240_p0290a02║以從生處來，即問何者是菩薩生處，彌勒即告以
X09n0240_p0290a03║菩薩有十種生處，以菩提心為生佛家之本，十句
X09n0240_p0290a04║皆上句為能生之行，下句為所生之家，乃至究竟
X09n0240_p0290a05║以一切法生一切如來家，此正指緣生報佛也。上
X09n0240_p0290a06║明十種心為生佛家之正行，次下明緣生眷屬，乃
X09n0240_p0290a07║十波羅蜜為助行，故云以方便為父，以般若為母，
X09n0240_p0290a08║此為生報化二身之父母也。次菩薩如是超凡夫
X09n0240_p0290a09║地入菩薩位生如來家下，有十二行經校量顯勝，
X09n0240_p0290a10║謂生如來家最尊勝故。次我身普生一切法界等
X09n0240_p0290a11║五行經，乃彌勒自示實報已證法身，能隨願而現
X09n0240_p0290a12║真身充滿法界。次云我為化度往昔同願故住此
X09n0240_p0290a13║樓閣，方便教化調伏眾生，有五行經明現生摩羅
X09n0240_p0290a14║提國婆羅門家，乃應緣之身。次云：我為隨順眾生，
X09n0240_p0290a15║為成熟兜率天中同行天故，於此命終，生兜率天。
X09n0240_p0290a16║有六行經，明當生兜率，為一生補處之身，開示同
X09n0240_p0290a17║行菩薩，令其悟入。故云：釋迦所遣來者，如蓮華開。
X09n0240_p0290a18║是知彌勒將來出現，初會聞法者，皆我釋迦末法
X09n0240_p0290a19║弟子，凡弘法者，皆生兜率，受彌勒教，故將來作輔
X09n0240_p0290a20║翼眾耳。故後結云：我願滿足，得菩提時，汝及文殊，
X09n0240_p0290a21║皆得見我。是文殊乃過去已成之佛，彌勒當來現
X09n0240_p0290a22║世之佛，善財又是彌勒未來之佛也。此已結會三
X09n0240_p0290a23║聖，顯法門已竟，乃指示後友，汝當往詣文殊師利
X09n0240_p0290a24║善知識所，意在指示善財見文殊，當問入果海之
X09n0240_p0290b01║法門，意表返照心源，為證入之要也。次何以故下，
X09n0240_p0290b02║徵釋指見文殊之所以。意云：文殊已見，何必又見
X09n0240_p0290b03║耶？釋意云：以彼德深廣，宿緣重故，有十行半經，明
X09n0240_p0290b04║德廣緣深之所以。意謂善財向因文殊至此，得生
X09n0240_p0290b05║如來家，皆仗大智之力，若欲究竟果海，非文殊之
X09n0240_p0290b06║智，不能妙契，此始本合一，故須往見也。故云：是故
X09n0240_p0290b07║汝應往見。故云：汝先所見諸善知識，皆是文殊威
X09n0240_p0290b08║神之力，今必一見，乃於一切處得究竟也。誡云：勿
X09n0240_p0290b09║生疲厭。善財聞教，頂禮其足，殷勤瞻仰，辭退而去。
X09n0240_p0290b10║以彌勒行圓位極，故無謙推。上攝德成因相竟。
X09n0240_p0290b11║
X09n0240_p0290b12║大方廣佛華嚴經綱要卷第七十九