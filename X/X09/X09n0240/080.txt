X09n0240_p0290b13║
X09n0240_p0290b14║
X09n0240_p0290b15║
X09n0240_p0290b16║大方廣佛華嚴經綱要卷第八十
X09n0240_p0290b17║于闐國三藏沙門實叉難陀　譯經
X09n0240_p0290b18║清涼山大華嚴寺沙門澄觀　疏義
X09n0240_p0290b19║明匡山法雲寺憨山沙門德清提挈
X09n0240_p0290b20║入法界品第三十九之二十一
X09n0240_p0290b21║爾時，善財童子依彌勒菩薩摩訶薩教，漸次而行，經
X09n0240_p0290b22║由一百一十餘城已，到普門國蘇摩那城，住其門所，
X09n0240_p0290b23║思惟文殊師利，隨順觀察，周旋求覓，希欲奉覲。是時，
X09n0240_p0290b24║文殊師利遙申右手，過一百一十由旬，按善財頂，作
X09n0240_p0290c01║如是言：善哉！善哉！善男子！若離信根，心劣憂悔，功行
X09n0240_p0290c02║不具，退失精勤，於一善根心生住著，於少功德便已
X09n0240_p0290c03║為足，不能善巧發起行願，不為善知識之所攝護，不
X09n0240_p0290c04║為如來之所憶念，不能了知如是法性、如是理趣、如
X09n0240_p0290c05║是法門、如是所行、如是境界；若周徧知、若種種知、若
X09n0240_p0290c06║盡源底、若解了、若趣入、若解脫、若分別、若證知、若獲
X09n0240_p0290c07║得，皆悉不能。是時，文殊師利宣說此法，示教利喜，令
X09n0240_p0290c08║善財童子成就阿僧祇法門，具足無量大智光明，令
X09n0240_p0290c09║得菩薩無邊際陀羅尼、無邊際願、無邊際三昧、無邊
X09n0240_p0290c10║際神通、無邊際智，令入普賢行道場，及置善財自所
X09n0240_p0290c11║住處，文殊師利還攝不現。於是，善財思惟觀察，一心
X09n0240_p0290c12║願見文殊師利，及見三千大千世界微塵數諸善知
X09n0240_p0290c13║識，悉皆親近，恭敬承事，受行其教，無有違逆。
X09n0240_p0290c14║自下大文第四明智照無二相，顯前因法生果體
X09n0240_p0290c15║無分別，絕境智等諸二相故。又善財障盡惑除未
X09n0240_p0290c16║始動念，是故返照唯是初心更無異也。然善財因
X09n0240_p0290c17║位已窮至此復見文殊者，以最初發心趣向菩提
X09n0240_p0290c18║從文殊起，表從根本智起始覺智，今趣進至妄盡
X09n0240_p0290c19║真窮欲入果海，必須始覺合乎本覺，始本不二名
X09n0240_p0290c20║究竟覺，故應見也。言智照無二者，以智即根本智、
X09n0240_p0290c21║照即始覺智，始本合一故云無二相，到此一切心
X09n0240_p0290c22║境對待圓成一心方為究竟耳。然不見文殊者，以
X09n0240_p0290c23║對待斯絕法身，無有彼此迭相見故。遙申右手過
X09n0240_p0290c24║一百一十由旬，并上言過一百一十城者，表十地
X09n0240_p0291a01║所修十波羅蜜，一一具十故成一百，而等覺一位
X09n0240_p0291a02║具含十地，而善財圓攝諸德故云過，正超心境絕
X09n0240_p0291a03║對待也。言遙申右手者，以善財遠歷諸位皆依本
X09n0240_p0291a04║智，所謂智滿不異於初心，故云遙右手，表順法界
X09n0240_p0291a05║性也。按善財頂者，示位極無上頂法故。作如是言
X09n0240_p0291a06║善哉善哉者，然不見文殊但聞讚言者，表絕言之
X09n0240_p0291a07║道因言顯故。若離信根下至皆悉不能，六行經乃
X09n0240_p0291a08║舉其不能以顯其能，若離信根等九句言其不能，
X09n0240_p0291a09║次不能了知下十四句皆返顯其能。不能了知應
X09n0240_p0291a10║云則不能了知，意謂若離信根等則不能了知此
X09n0240_p0291a11║十四法，正顯善財以不離信根等，故能了知此諸
X09n0240_p0291a12║門耳。此特顯不離初心之義。故下文云：是時文殊
X09n0240_p0291a13║宣示此法，令善財成就阿僧祇法門等八種無邊
X09n0240_p0291a14║際大智等，乃智入普賢道場，皆是不離信根之益。
X09n0240_p0291a15║此結益歸本也。末云及置善財自所住處者，此正
X09n0240_p0291a16║攝始覺智歸於本覺，同一覺故，故云自所住處。文
X09n0240_p0291a17║殊還攝不現者，表既入實智，則遠離一切心境界
X09n0240_p0291a18║相。故疏云：普賢行道場，即法界理；自所住處，即法
X09n0240_p0291a19║界智。理、智一如，義云入，云住。信窮智境，信相便亡，
X09n0240_p0291a20║故云不現。然善財蒙文殊宣示成就阿僧祇等法
X09n0240_p0291a21║門已，住文殊自所住處，於是思惟、觀察，一心願見
X09n0240_p0291a22║文殊及三千世界微塵數知識者，以此住義，當等
X09n0240_p0291a23║覺後心。由善財證性未忘，故猶願見。以證稱法界
X09n0240_p0291a24║智，則見恒沙性德總在心源，一切法門不離當、念
X09n0240_p0291b01║故。三千世界塵數知識，皆悉承事，無有違逆，故不
X09n0240_p0291b02║必遠求，一一參請。故後云普觀、普聞也。然善財後
X09n0240_p0291b03║見普賢，今文殊直宣示成就法門，但云令入普賢
X09n0240_p0291b04║行道場一語而已，更無指示後友者，意表果海離
X09n0240_p0291b05║言要，亡言妙契，只令自悟而已。上智照無二相
X09n0240_p0291b06║竟。
X09n0240_p0291b07║增長，趣求一切智慧；廣大悲海，益大慈雲；普觀眾生，
X09n0240_p0291b08║生大歡喜；安住菩薩寂靜法門，普緣一切廣大境界，
X09n0240_p0291b09║學一切佛廣大功德，入一切佛決定知見，增一切智
X09n0240_p0291b10║助道之法，善修一切菩薩深心，知三世佛出興次第；
X09n0240_p0291b11║入一切法海，轉一切法輪，生一切世間，入於一切菩
X09n0240_p0291b12║薩願海，住一切劫修菩薩行，照明一切如來境界，長
X09n0240_p0291b13║養一切菩薩諸根；獲一切智清淨光明，普照十方，除
X09n0240_p0291b14║諸暗障；智周法界，於一切佛剎、一切諸有，普現其身，
X09n0240_p0291b15║靡不周徧；摧一切障，入無礙法，住於法界平等之地；
X09n0240_p0291b16║觀察普賢解脫境界，即聞普賢菩薩摩訶薩名字、行
X09n0240_p0291b17║願、助道、正道、諸地地、方便地、入地、勝進地、住地、修習
X09n0240_p0291b18║地、境界地、威力地，同住渴仰。欲見普賢菩薩，即於此
X09n0240_p0291b19║金剛藏菩提場，毗盧遮那如來師子座前，一切寶蓮
X09n0240_p0291b20║華藏座上，起等虗空界廣大心、捨一切剎離一切著無
X09n0240_p0291b21║礙心、普行一切無礙法無礙心、徧入一切十方海無
X09n0240_p0291b22║礙心、普入一切智境界清淨心、觀道場莊嚴明了心、
X09n0240_p0291b23║入一切佛法海廣大心、化一切眾生界周徧心、淨一
X09n0240_p0291b24║切國土無量心、住一切劫無盡心、趣如來十力究竟
X09n0240_p0291c01║心。善財童子起如是心時，由自善根力、一切如來所
X09n0240_p0291c02║加被力、普賢菩薩同善根力故，見十種瑞相。何等為
X09n0240_p0291c03║十？所謂：見一切佛剎清淨，一切如來成正等覺；見一
X09n0240_p0291c04║切佛剎清淨，無諸惡道；見一切佛剎清淨，眾妙蓮華
X09n0240_p0291c05║以為嚴飾；見一切佛剎清淨，一切眾生身心清淨；見
X09n0240_p0291c06║一切佛剎清淨，種種眾寶之所莊嚴；見一切佛剎清
X09n0240_p0291c07║淨，一切眾生諸相嚴身；見一切佛剎清淨，諸莊嚴雲
X09n0240_p0291c08║以覆其上；見一切佛剎清淨，一切眾生互起慈心，遞
X09n0240_p0291c09║相利益，不為惱害；見一切佛剎清淨，道場莊嚴；見一
X09n0240_p0291c10║切佛剎清淨，一切眾生心常念佛。是為十。又見十種
X09n0240_p0291c11║光明相。何等為十？所謂：見一切世界所有微塵，一一
X09n0240_p0291c12║塵中出一切世界微塵數佛光明網雲，周徧照耀；一
X09n0240_p0291c13║一塵中出一切世界微塵數佛光明輪雲，種種色相
X09n0240_p0291c14║周徧法界；一一塵中出一切世界微塵數佛色像寶
X09n0240_p0291c15║雲，周徧法界；一一塵中出一切世界微塵數佛光𦦨
X09n0240_p0291c16║輪雲，周徧法界；一一塵中出一切世界微塵數眾妙
X09n0240_p0291c17║香雲，周徧十方，稱讚普賢一切行願大功德海；一一
X09n0240_p0291c18║塵中出一切世界微塵數日、月、星宿雲，皆放普賢菩
X09n0240_p0291c19║薩光明，徧照法界；一一塵中出一切世界微塵數一
X09n0240_p0291c20║切眾生身色像雲，放佛光明，徧照法界；一一塵中出
X09n0240_p0291c21║一切世界微塵數一切佛色像摩尼雲，周徧法界；一
X09n0240_p0291c22║一塵中出一切世界微塵數菩薩身色像雲，充滿法
X09n0240_p0291c23║界，令一切眾生皆得出離，所願滿足；一一塵中出一
X09n0240_p0291c24║切世界微塵數如來身色像雲，說一切佛廣大誓願，
X09n0240_p0292a01║周徧法界。是為十。時，善財童子見此十種光明相已，
X09n0240_p0292a02║即作是念：我今必見普賢菩薩，增益善根，見一切佛；
X09n0240_p0292a03║於諸菩薩廣大境界，生決定解，得一切智。於時，善財
X09n0240_p0292a04║普攝諸根，一心求見普賢菩薩，起大精進，心無退轉；
X09n0240_p0292a05║即以普眼觀察十方一切諸佛、諸菩薩眾所見境界，
X09n0240_p0292a06║皆作得見普賢之想；以智慧眼觀普賢道，其心廣大
X09n0240_p0292a07║猶如虗空，大悲堅固猶如金剛，願盡未來常得隨逐
X09n0240_p0292a08║普賢菩薩，念念隨順，修普賢行，成就智慧，入如來境，
X09n0240_p0292a09║住普賢地。時，善財童子即見普賢菩薩在如來前眾
X09n0240_p0292a10║會之中，坐寶蓮華師子之座，諸菩薩眾所共圍繞，最
X09n0240_p0292a11║為殊特，世無與等；智慧境界無量無邊、難測難思，等
X09n0240_p0292a12║三世佛，一切菩薩無能觀察。見普賢身一一毛孔，出
X09n0240_p0292a13║一切世界微塵數光明雲，徧法界、虗空界、一切世界，
X09n0240_p0292a14║除滅一切眾生苦患，令諸菩薩生大歡喜；見一一毛
X09n0240_p0292a15║孔，出一切佛剎微塵數種種色香燄雲，徧法界、虗空
X09n0240_p0292a16║界一切諸佛眾會道場，而以普熏；見一一毛孔，出一
X09n0240_p0292a17║切佛剎微塵數雜華雲，徧法界、虗空界一切諸佛眾
X09n0240_p0292a18║會道場，雨眾妙華；見一一毛孔，出一切佛剎微塵數
X09n0240_p0292a19║香樹雲，徧法界、虗空界一切諸佛眾會道場，雨眾妙
X09n0240_p0292a20║香；見一一毛孔，出一切佛剎微塵數妙衣雲，徧法界、
X09n0240_p0292a21║虗空界一切諸佛眾會道場，雨眾妙衣；見一一毛孔，
X09n0240_p0292a22║出一切佛剎微塵數寶樹雲，徧法界、虗空界一切諸
X09n0240_p0292a23║佛眾會道場，雨摩尼寶；見一一毛孔，出一切佛剎微
X09n0240_p0292a24║塵數色界天身雲，充滿法界，歎菩提心；見一一毛孔，
X09n0240_p0292b01║出一切佛剎微塵數梵天身雲，勸諸如來轉妙法輪；
X09n0240_p0292b02║見一一毛孔，出一切佛剎微塵數欲界天王身雲，護
X09n0240_p0292b03║持一切如來法輪；見一一毛孔，念念中出一切佛剎
X09n0240_p0292b04║微塵數三世佛剎雲，徧法界、虗空界，為諸眾生，無歸
X09n0240_p0292b05║趣者為作歸趣，無覆護者為作覆護，無依止者為作
X09n0240_p0292b06║依止；見一一毛孔，念念中出一切佛剎微塵數清淨
X09n0240_p0292b07║佛剎雲，徧法界、虗空界，一切諸佛於中出世，菩薩眾
X09n0240_p0292b08║會悉皆充滿；見一一毛孔，念念中出一切佛剎微塵
X09n0240_p0292b09║數淨、不淨佛剎雲，徧法界、虗空界，令雜染眾生皆得
X09n0240_p0292b10║清淨；見一一毛孔，念念中出一切佛剎微塵數不淨、
X09n0240_p0292b11║淨佛剎雲，徧法界、虗空界，令雜染眾生皆得清淨；見
X09n0240_p0292b12║一一毛孔，念念中出一切佛剎微塵數不淨佛剎雲，
X09n0240_p0292b13║徧法界、虗空界，令純染眾生皆得清淨；見一一毛孔，
X09n0240_p0292b14║念念中出一切佛剎微塵數眾生身雲，徧法界、虗空
X09n0240_p0292b15║界，隨其所應，教化眾生，皆令發阿耨多羅三藐三菩
X09n0240_p0292b16║提心；見一一毛孔，念念中出一切佛剎微塵數菩薩
X09n0240_p0292b17║身雲，徧法界、虗空界，稱讚種種諸佛名號，令諸眾生
X09n0240_p0292b18║增長善根；見一一毛孔，念念中出一切佛剎微塵數
X09n0240_p0292b19║菩薩身雲，徧法界、虗空界一切佛剎，宣揚一切諸佛
X09n0240_p0292b20║菩薩從初發意所生善根；見一一毛孔，念念中出一
X09n0240_p0292b21║切佛剎微塵數菩薩身雲，徧法界、虗空界，於一切佛
X09n0240_p0292b22║剎一一剎中，宣揚一切菩薩願海及普賢菩薩清淨
X09n0240_p0292b23║妙行；見一一毛孔，念念中出普賢菩薩行雲，令一切
X09n0240_p0292b24║生心得滿足，具足修習一切智道；見一一毛孔，出一
X09n0240_p0292c01║切佛剎微塵數正覺身雲，於一切佛剎現成正覺，令
X09n0240_p0292c02║諸菩薩增長大法、成一切智。爾時，善財童子見普賢
X09n0240_p0292c03║菩薩如是自在神通境界，身心徧喜，踊躍無量。重觀
X09n0240_p0292c04║普賢一一身分、一一毛孔，悉有三千大千世界風輪、
X09n0240_p0292c05║水輪、地輪、火輪，大海、江河及諸寶山、須彌、鐵圍，村營、
X09n0240_p0292c06║城邑、宮殿、園苑，一切地獄、餓鬼、畜生、閻羅王界，天龍
X09n0240_p0292c07║八部、人與非人，欲界、色界、無色界處，日月星宿、風雲
X09n0240_p0292c08║雷電、晝夜月時及以年劫、諸佛出世、菩薩眾會、道場
X09n0240_p0292c09║莊嚴；如是等事，悉皆明見。如見此世界，十方所有一
X09n0240_p0292c10║切世界悉如是見；如見現在十方世界，前際、後際一
X09n0240_p0292c11║切世界亦如是見。各各差別，不相雜亂。如於此毗盧
X09n0240_p0292c12║遮那如來所，示現如是神通之力；於東方蓮華德世
X09n0240_p0292c13║界賢首佛所，現神通力亦復如是。如賢首佛所，如是
X09n0240_p0292c14║東方一切世界；如東方，南、西、北方，四維、上、下，一切世
X09n0240_p0292c15║界諸如來所，現神通力當知悉爾。如十方一切世界，
X09n0240_p0292c16║如是十方一切佛剎一一塵中，皆有法界諸佛眾會；
X09n0240_p0292c17║一一佛所，普賢菩薩坐寶蓮華師子座上，現神通力
X09n0240_p0292c18║悉亦如是。彼一一普賢身中，皆現三世一切境界、一
X09n0240_p0292c19║切佛剎、一切眾生、一切佛出現、一切菩薩眾，及聞一
X09n0240_p0292c20║切眾生言音、一切佛言音、一切如來所轉法輪、一切
X09n0240_p0292c21║菩薩所成諸行、一切如來遊戲神通。善財童子見普
X09n0240_p0292c22║賢菩薩如是無量不可思議大神通力，即得十種智
X09n0240_p0292c23║波羅蜜。何等為十？所謂：於念念中，悉能周徧一切佛
X09n0240_p0292c24║剎智波羅蜜；於念念中，悉能往詣一切佛所智波羅
X09n0240_p0293a01║蜜；於念念中，悉能供養一切如來智波羅蜜；於念念
X09n0240_p0293a02║中，普於一切諸如來所聞法受持智波羅蜜；於念念
X09n0240_p0293a03║中，思惟一切如來法輪智波羅蜜；於念念中，知一切
X09n0240_p0293a04║佛不可思議大神通事智波羅蜜；於念念中，說一句
X09n0240_p0293a05║法盡未來際辯才無盡智波羅蜜；於念念中，以深般
X09n0240_p0293a06║若觀一切法智波羅蜜；於念念中，入一切法界實相
X09n0240_p0293a07║海智波羅蜜；於念念中，知一切眾生心智波羅蜜；於
X09n0240_p0293a08║念念中，普賢慧行皆現在前智波羅蜜。善財童子既
X09n0240_p0293a09║得是已，普賢菩薩即申右手，摩觸其頂。既摩頂已，善
X09n0240_p0293a10║財即得一切佛剎微塵數三昧門，各以一切佛剎微
X09n0240_p0293a11║塵數三昧而為眷屬，一一三昧悉見昔所未見一切
X09n0240_p0293a12║佛剎微塵數佛大海，集一切佛剎微塵數一切智助
X09n0240_p0293a13║道具，生一切佛剎微塵數一切智上妙法，發一切佛
X09n0240_p0293a14║剎微塵數一切智大誓願，入一切佛剎微塵數大願
X09n0240_p0293a15║海，住一切佛剎微塵數一切智出要道，修一切佛剎
X09n0240_p0293a16║微塵數諸菩薩所修行，起一切佛剎微塵數一切智
X09n0240_p0293a17║大精進，得一切佛剎微塵數一切智淨光明。如此娑
X09n0240_p0293a18║婆世界毗盧遮那佛所，普賢菩薩摩善財頂；如是十
X09n0240_p0293a19║方所有世界，及彼世界一一塵中一切世界一切佛
X09n0240_p0293a20║所，普賢菩薩悉亦如是摩善財頂，所得法門亦皆同
X09n0240_p0293a21║等。爾時，普賢菩薩摩訶薩告善財言：善男子！汝見我
X09n0240_p0293a22║此神通力不？唯然！已見。大聖！此不思議大神通事，唯
X09n0240_p0293a23║是如來之所能知。普賢告言：善男子！我於過去不可
X09n0240_p0293a24║說不可說佛剎微塵數劫，行菩薩行，求一切智；一一
X09n0240_p0293b01║劫中，為欲清淨菩提心故，承事不可說不可說佛剎
X09n0240_p0293b02║微塵數佛；一一劫中，為集一切智福德具故，設不可
X09n0240_p0293b03║說不可說佛剎微塵數廣大施會，一切世間咸使聞
X09n0240_p0293b04║知，凡有所求悉令滿足；一一劫中，為求一切智法故，
X09n0240_p0293b05║以不可說不可說佛剎微塵數財物布施；一一劫中，
X09n0240_p0293b06║為求佛智故，以不可說不可說佛剎微塵數城邑、聚
X09n0240_p0293b07║落、國土、王位、妻子、眷屬、眼、耳、鼻、舌、身、肉、手、足乃至身
X09n0240_p0293b08║命而為布施；一一劫中，為求一切智首故，以不可說
X09n0240_p0293b09║不可說佛剎微塵數頭而為布施；一一劫中，為求一
X09n0240_p0293b10║切智故，於不可說不可說佛剎微塵數諸如來所，恭
X09n0240_p0293b11║敬尊重，承事供養，衣服、臥具、飲食、湯藥，一切所須悉
X09n0240_p0293b12║皆奉施，於其法中出家學道，修行佛法，護持正教。善
X09n0240_p0293b13║男子！我於爾所劫海中，自憶未曾於一念間不順佛
X09n0240_p0293b14║教，於一念間生瞋害心、我我所心、自他差別心、遠離
X09n0240_p0293b15║菩提心、於生死中起疲厭心、懶墮心、障礙心、迷惑心，
X09n0240_p0293b16║唯住無上不可沮壞集一切智助道之法大菩提心。
X09n0240_p0293b17║善男子！我莊嚴佛土，以大悲心救護眾生，教化成就，
X09n0240_p0293b18║供養諸佛，事善知識，為求正法，弘宣護持，一切內外
X09n0240_p0293b19║悉皆能捨，乃至身命亦無所吝；一切劫海說其因緣，
X09n0240_p0293b20║劫海可盡，此無有盡。善男子！我法海中，無有一文，無
X09n0240_p0293b21║有一句，非是捨施轉輪王位而求得者，非是捨施一
X09n0240_p0293b22║切所有而求得者。善男子！我所求法，皆為救護一切
X09n0240_p0293b23║眾生，一心思惟：願諸眾生得聞是法，願以智光普照
X09n0240_p0293b24║世間，願為開示出世間智，願令眾生悉得安樂，願普
X09n0240_p0293c01║稱讚一切諸佛所有功德。我如是等往昔因緣，於不
X09n0240_p0293c02║可說不可說佛剎微塵數劫海說不可盡。是故，善男
X09n0240_p0293c03║子！我以如是助道法力、諸善根力、大志樂力、修功德
X09n0240_p0293c04║力、如實思惟一切法力、智慧眼力、佛威神力、大慈悲
X09n0240_p0293c05║力、淨神通力、善知識力故，得此究竟三世平等清淨
X09n0240_p0293c06║法身，復得清淨無上色身，超諸世間，隨諸眾生心之
X09n0240_p0293c07║所樂而為現形，入一切剎，徧一切處，於諸世界廣現
X09n0240_p0293c08║神通，令其見者靡不欣樂。善男子！汝且觀我如是色
X09n0240_p0293c09║身。我此色身，無邊劫海之所成就，無量千億那由他
X09n0240_p0293c10║劫難見、難聞。善男子！若有眾生未種善根，及種少善
X09n0240_p0293c11║根聲聞、菩薩，猶尚不得聞我名字，況見我身！善男子！
X09n0240_p0293c12║若有眾生得聞我名，於阿耨多羅三藐三菩提不復
X09n0240_p0293c13║退轉；若見若觸，若迎若送，若暫隨逐，乃至夢中見聞
X09n0240_p0293c14║我者，皆亦如是。或有眾生，一日一夜憶念於我，即得
X09n0240_p0293c15║成熟；或七日七夜、半月一月、半年一年、百年千年、一
X09n0240_p0293c16║劫百劫，乃至不可說不可說佛剎微塵數劫，憶念於
X09n0240_p0293c17║我而成熟者；或一生、或百生，乃至不可說不可說佛
X09n0240_p0293c18║剎微塵數生，憶念於我而成熟者；或見我放大光明，
X09n0240_p0293c19║或見我震動佛剎，或生怖畏，或生歡喜，皆得成熟。善
X09n0240_p0293c20║男子！我以如是等佛剎微塵數方便門，令諸眾生於
X09n0240_p0293c21║阿耨多羅三藐三菩提得不退轉。善男子！若有眾生
X09n0240_p0293c22║見聞於我清淨剎者，必得生此清淨剎中；若有眾生
X09n0240_p0293c23║見聞於我清淨身者，必得生我清淨身中。善男子！汝
X09n0240_p0293c24║應觀我此清淨身。爾時，善財童子觀普賢菩薩身，相
X09n0240_p0294a01║好肢節，一一毛孔中，皆有不可說不可說佛剎海；一
X09n0240_p0294a02║一剎海，皆有諸佛出興于世，大菩薩眾所共圍繞。又
X09n0240_p0294a03║復見彼一切剎海，種種建立、種種形狀、種種莊嚴、種
X09n0240_p0294a04║種大山周帀圍繞、種種色雲彌覆虗空、種種佛興演
X09n0240_p0294a05║種種法，如是等事各各不同。又見普賢於一一世界
X09n0240_p0294a06║海中，出一切佛剎微塵數佛化身雲，周徧十方一切
X09n0240_p0294a07║世界，教化眾生，令向阿耨多羅三藐三菩提。時，善財
X09n0240_p0294a08║童子又見自身在普賢身內，十方一切諸世界中教
X09n0240_p0294a09║化眾生。又，善財童子親近佛剎微塵數諸善知識所
X09n0240_p0294a10║得善根、智慧、光明，比見普賢菩薩所得善根，百分不
X09n0240_p0294a11║及一，千分不及一，百千分不及一，百千億分乃至算
X09n0240_p0294a12║數譬喻亦不能及是。善財童子從初發心乃至得見
X09n0240_p0294a13║普賢菩薩，於其中間所入一切諸佛剎海，今於普賢
X09n0240_p0294a14║一毛孔中一念所入諸佛剎海，過前不可說不可說
X09n0240_p0294a15║佛剎微塵數倍；如一毛孔，一切毛孔悉亦如是。善財童
X09n0240_p0294a16║子於普賢菩薩毛孔剎中，行一步，過不可說不可說
X09n0240_p0294a17║佛剎微塵數世界，如是而行，盡未來劫，猶不能知一
X09n0240_p0294a18║毛孔中剎海次第、剎海藏、剎海差別、剎海普入、剎海
X09n0240_p0294a19║成、剎海壞、剎海莊嚴所有邊際，亦不能知佛海次第、
X09n0240_p0294a20║佛海藏、佛海差別、佛海普入、佛海生、佛海滅所有邊
X09n0240_p0294a21║際，亦不能知菩薩眾海次第、菩薩眾海藏、菩薩眾海
X09n0240_p0294a22║差別、菩薩眾海普入、菩薩眾海集、菩薩眾海散所有
X09n0240_p0294a23║邊際，亦不能知入眾生界、知眾生根、教化調伏諸眾
X09n0240_p0294a24║生智、菩薩所住甚深自在、菩薩所入諸地諸道如是
X09n0240_p0294b01║等海所有邊際。善財童子於普賢菩薩毛孔剎中，或
X09n0240_p0294b02║於一剎經於一劫如是而行，乃至或有經不可說不可
X09n0240_p0294b03║說佛剎微塵數劫如是而行，亦不於此剎沒、於彼剎
X09n0240_p0294b04║現，念念周徧無邊剎海，教化眾生，令向阿耨多羅三
X09n0240_p0294b05║藐三菩提。當是之時，善財童子則次第得普賢菩薩
X09n0240_p0294b06║諸行願海，與普賢等，與諸佛等，一身充滿一切世界，
X09n0240_p0294b07║剎等、行等、正覺等、神通等、法輪等、辯才等、言辭等、音
X09n0240_p0294b08║聲等、力無畏等、佛所住等、大慈悲等、不可思議解脫
X09n0240_p0294b09║自在悉皆同等。
X09n0240_p0294b10║此下大文第五、顯因廣大相。以前照理無二，顯其
X09n0240_p0294b11║甚深，方堪成佛廣大之因，以隨一一因皆稱法界
X09n0240_p0294b12║性故。文殊般若即攝相歸體，普賢法界即祕密重
X09n0240_p0294b13║重。增長趣求下，即依教趣求。然有增長二字，意顯
X09n0240_p0294b14║前諸知識但求菩薩之因行，今直求佛果，故云增
X09n0240_p0294b15║長趣求。一切智慧此一句，總標所求者一切智慧
X09n0240_p0294b16║及佛果也。次廣大悲下二十五句，乃總觀圓因，皆
X09n0240_p0294b17║是趣佛之因，並是普賢解脫境界，故結云觀察等。
X09n0240_p0294b18║以上所求之因皆普賢圓因故，故不同前諸知識
X09n0240_p0294b19║位位各別故也。下即聞普賢名字、行願等。由善財
X09n0240_p0294b20║普觀法界，故得即聞普賢之名。此即聞二字貫下
X09n0240_p0294b21║行願等諸句。此中聞者，非從一人、多人聞之即稱
X09n0240_p0294b22║法界，而聞其行願。諸地等十二句，即普賢位中圓
X09n0240_p0294b23║融所攝諸地也，由聞前人法故。渴仰欲見下，明欲
X09n0240_p0294b24║覩其人。先須修觀者，以普賢法界圓妙果境非散
X09n0240_p0294c01║心可見，故須修觀故。即於此金剛藏菩提場毗盧
X09n0240_p0294c02║遮那如來師子座前一切寶蓮華座上，此下正明
X09n0240_p0294c03║修觀。先指所觀處也。然金剛藏者，即等覺後心。依
X09n0240_p0294c04║佛果覺，名金剛心，亦即如來藏心，故云金剛藏。此
X09n0240_p0294c05║金剛藏心即佛果地，故云菩提場。此即如來所證，
X09n0240_p0294c06║故云毗盧遮那如來師子座。華藏莊嚴世界依之
X09n0240_p0294c07║建立，故云蓮華藏座。此即普賢所證之法界，故於
X09n0240_p0294c08║此而觀普賢。故疏云：約表，即於本所信自心佛果
X09n0240_p0294c09║菩提體中起一切因陀羅網普賢境界為心觀也。
X09n0240_p0294c10║此一句乃顯能觀之觀。下文云：起虗空界廣大心
X09n0240_p0294c11║等至如來十力究竟心，有十一句，皆稱普賢境界
X09n0240_p0294c12║而起觀心，故後得見。由善財作如是普觀心故：一
X09n0240_p0294c13║者、以自善根力，二者、如來加被力，三者、普賢同善
X09n0240_p0294c14║根力。故先得十種瑞相。次何等為十？所謂：見一切
X09n0240_p0294c15║佛剎清淨至周遍法界。是為十，為正覩希奇。於中，
X09n0240_p0294c16║前十句見瑞相；次又見十種光明下，十種光明光
X09n0240_p0294c17║中所見一一塵中有微塵數等光明網等，乃見世
X09n0240_p0294c18║界之塵中微細境界。此顯業用，然皆是普賢依報
X09n0240_p0294c19║之剎。善財由作如上普觀，但見普賢依報剎土希
X09n0240_p0294c20║奇之境，未見正報之身，故見此十種光明，起必見
X09n0240_p0294c21║普賢之心。於時重起觀增修，普攝諸根，一心求見
X09n0240_p0294c22║普賢菩薩，起大精進，即以普眼觀普賢體，以遍法
X09n0240_p0294c23║界為身，乃至入如來境，住普賢地。有五行經明重
X09n0240_p0294c24║起觀智。此乃總攝諸觀，故後乃得見也。故次時善
X09n0240_p0295a01║財即見普賢菩薩在如來前坐，歎云：最為殊特，世
X09n0240_p0295a02║無與等！智慧境界無量無邊，難測難思，等三世佛。
X09n0240_p0295a03║此一見普賢，即知智慧難思。此乃一念頓證故。疏：
X09n0240_p0295a04║科此下，明見、聞證入。然此大經一部，判此一品為
X09n0240_p0295a05║依人證入。善財至此，乃真實證入。因圓果滿，究竟
X09n0240_p0295a06║於此。然此一科，自下有一百六十四行經至皆悉
X09n0240_p0295a07║同等止，通明證入境界。然此大段分為二科：先通
X09n0240_p0295a08║顯得益因圓；至末後當是之時下，四行經明果滿
X09n0240_p0295a09║齊佛。於得益中，初見身得益，即下文見普賢身一
X09n0240_p0295a10║一毛孔下，有三十六行。餘經明見普賢身一一毛
X09n0240_p0295a11║孔出生種種無盡身，雲廣遍法界，實則重重無盡。
X09n0240_p0295a12║文中略列二十重。此皆從前善財渴仰，欲見十心
X09n0240_p0295a13║之所出生，乃至於一切佛剎現成正覺，成一切智，
X09n0240_p0295a14║是知各由自心所見分齊。爾時善財見普賢菩薩
X09n0240_p0295a15║如是自在神通境界，身、心徧喜。然此上但見毛孔
X09n0240_p0295a16║所出，未見所含。下文重見所含，云：重觀普賢一一
X09n0240_p0295a17║身分，一一毛孔，皆有三千大千世界中世界眾生、
X09n0240_p0295a18║六道、四生，上至諸佛眾會、道場、十法界依、正等事，
X09n0240_p0295a19║悉皆明見。且不止一箇三千世界，如見此世界，則
X09n0240_p0295a20║十方所有無盡世界，一一皆見；十方三世，各各差
X09n0240_p0295a21║別，不相雜亂。此顯帝網無盡十玄門中微細相容、
X09n0240_p0295a22║純雜無礙之境，盡在一毛孔中。如是一切毛孔，一
X09n0240_p0295a23║一皆然。故下文云：如於此毗盧遮那如來所示現，
X09n0240_p0295a24║乃至十方世界一一佛前，皆有普賢一一身，一一
X09n0240_p0295b01║毛孔，皆如是現。有九行半經結通周遍，疏云：末結
X09n0240_p0295b02║塵中普賢。是知前則身中包含法界，廣無邊故，顯
X09n0240_p0295b03║其普義；今則全此含法界身，潛入塵中，調柔無礙，
X09n0240_p0295b04║明其賢義。內、外周遍，故名普賢。此上但見普賢勝
X09n0240_p0295b05║身。下文明得深益，云：善財見普賢如是不思議大
X09n0240_p0295b06║神通力，即得十種智波羅蜜等。十波羅蜜有十一
X09n0240_p0295b07║行經，明得深益之事。既得智度，已彰地滿，況十表
X09n0240_p0295b08║無盡。上從見普賢身已來至此，通明見身益。下明
X09n0240_p0295b09║摩頂益，云：善財既見是已，普賢菩薩即申右手摩
X09n0240_p0295b10║觸其頂。既摩頂已，善財即得一切佛剎微塵數三
X09n0240_p0295b11║昧門乃至一切智淨光明，有八行經明得益之事。
X09n0240_p0295b12║次如於此娑婆世界下，至亦皆同等，即前一一塵
X09n0240_p0295b13║中所有普賢，悉亦如是摩善財頂。是知不但普賢
X09n0240_p0295b14║遍一一塵，即善財亦同遍。此即顯善財親證，故云
X09n0240_p0295b15║三昧。次下爾時普賢告善財言：善男子！汝見我此
X09n0240_p0295b16║神力不？如此問者，顯因深廣故。因深，則果厚。意顯
X09n0240_p0295b17║善財但見普賢所證境界果德之妙，而不知深因
X09n0240_p0295b18║所致。將示其因，故特問之也。故下普賢告言：我於
X09n0240_p0295b19║過去不可說不可說佛剎微塵數劫求一切智等，
X09n0240_p0295b20║至大菩提心，有十七行經別明求菩提心。於中結
X09n0240_p0295b21║云未曾一念不順佛教等，以顯離過成德。次我莊
X09n0240_p0295b22║嚴佛土以大悲心下至此無有盡，三行餘經通明
X09n0240_p0295b23║悲智之行。次明求法之行，云我法海中無有一文
X09n0240_p0295b24║一句不是捨轉輪王而求得者，又云我所求法皆
X09n0240_p0295c01║為救護一切眾生等往昔求法因緣，於不可說不
X09n0240_p0295c02║可說佛剎微塵數劫海說不可盡，有六行經別明
X09n0240_p0295c03║求法之行，以一文一句尚無不捨，況全部耶？意謂
X09n0240_p0295c04║我求法之行難且久故，所以因深故得果廣大也。
X09n0240_p0295c05║故下結因成果，云我以如是助道法力等十種力，
X09n0240_p0295c06║乃結因深，以因有得果之功故皆云力。次得此究
X09n0240_p0295c07║竟三世平等法身及得無上色身靡不欣樂，此結
X09n0240_p0295c08║所成之果。上自普賢問善財已來至此有三十四
X09n0240_p0295c09║行經，通顯因深廣。次下汝且觀我如是色身下明
X09n0240_p0295c10║觀用無涯，然顯用無涯而指觀色身者，意在要見
X09n0240_p0295c11║色身果體大用無涯，即當知修廣大因之所感也。
X09n0240_p0295c12║故次云我此色身無邊劫海之所成就，此即顯因
X09n0240_p0295c13║深也。言無量劫難見難聞者，即令生難遭想慕果
X09n0240_p0295c14║生因故。下明難聞難見者，以暫見即得不退之利
X09n0240_p0295c15║益故。次或有眾生下明得善根成熟之益。次我以
X09n0240_p0295c16║如是等佛剎微塵數方便門，令諸眾生於三菩提
X09n0240_p0295c17║得不退等，乃至必得生我清淨身中，有十四行餘
X09n0240_p0295c18║經明難見聞得益之事故。次總結云汝應觀我此
X09n0240_p0295c19║清淨身，然普賢必欲善財觀我身者，以毗盧遮那
X09n0240_p0295c20║法身非身，即普賢法界以為身故。若入普賢身，即
X09n0240_p0295c21║窮毗盧法身之境界，故令善財觀身，使證入也。若
X09n0240_p0295c22║非普賢身以顯，又於何處見入果海也？故善財之
X09n0240_p0295c23║所證入者，但入普賢身耳。此意疏未明顯，而經義
X09n0240_p0295c24║甚明。故次下文云：爾時善財觀普賢身相好、肢節，
X09n0240_p0296a01║一一毛孔皆有不可說不可說佛剎海，一一剎海
X09n0240_p0296a02║皆有佛出興及種種莊嚴及演種種法等事，各各
X09n0240_p0296a03║不同。此則一毛孔中含三世間。又見普賢於毛孔
X09n0240_p0296a04║所現一一世界海出無數佛化身教化眾生，此見
X09n0240_p0296a05║普賢出生大用。善財又見自身於普賢身內十方
X09n0240_p0296a06║世界教化眾生，此見自身等普化。此上八行半經，
X09n0240_p0296a07║則總顯入不思議法界矣。下文校量顯勝，通顯善
X09n0240_p0296a08║財到此因圓。有十九行半經，分為四段：初云親近
X09n0240_p0296a09║佛剎塵數知識，所得善根、智慧比普賢一毛孔功
X09n0240_p0296a10║德，百千萬億亦不能及一。此校量善根超勝。次從
X09n0240_p0296a11║發心下，明入普賢毛孔剎海中，校前未見已前所
X09n0240_p0296a12║入，即一念所入已超前不可說倍。次於普賢毛孔
X09n0240_p0296a13║剎中行一步，即過不可說佛剎塵數世界。如是而
X09n0240_p0296a14║行，盡未來際，不可窮盡。況其中種種差別莊嚴亦
X09n0240_p0296a15║無邊際，乃至一一剎海、佛海、菩薩眾會海、眾生海
X09n0240_p0296a16║及調伏眾生海、菩薩所住甚深自在、所入諸地諸
X09n0240_p0296a17║道，如是等海無有邊際。然此中所舉者，剎海、佛海、
X09n0240_p0296a18║菩薩海三種，其實已總包初會十海之問。意願最
X09n0240_p0296a19║初不知者，乃毗盧果海中十種海，故特舉而問之。
X09n0240_p0296a20║然前九會之文，已答十海之因緣，且但言說，未顯
X09n0240_p0296a21║證入。今善財因圓，於普賢一毛孔中，悉已超過前
X09n0240_p0296a22║所不知，其深證法界可知。次云：善財於普賢毛孔
X09n0240_p0296a23║剎中，或於一剎，經於一劫，如是而行，乃至或經不
X09n0240_p0296a24║可說不可說佛剎微塵數劫，如是而行，彼此無有
X09n0240_p0296b01║出沒，念念周遍無邊剎海，教化眾生，令得菩提。此
X09n0240_p0296b02║見善財所證者，廣大之如此。斯則無邊剎海，自他
X09n0240_p0296b03║不隔於毛端，十世古今，始終不離於當念。此善財
X09n0240_p0296b04║因圓，不踰普賢一毛孔，所謂一生頓圓曠劫之果
X09n0240_p0296b05║也。華嚴經四分末為依人證入，是則初會所舉之
X09n0240_p0296b06║果，勸大心眾生依之修證。今末後第四依人證入，
X09n0240_p0296b07║則善財所證之法，即是初會所舉之果海無邊。今
X09n0240_p0296b08║但經文略結，其實已盡於十九行半經內，以文不
X09n0240_p0296b09║能盡陳，故後結於十四等中。故次經云：當是之時，
X09n0240_p0296b10║善財童子則次第得普賢菩薩諸行願海，與普賢
X09n0240_p0296b11║等，與諸佛等，一身充滿一切世界，剎等、行等、正覺
X09n0240_p0296b12║等、神通等、法輪等、辯才等、言辭等、音聲等、力無畏
X09n0240_p0296b13║等、佛所住等、大慈悲等、不可思議解脫自在悉皆
X09n0240_p0296b14║同等。此上十四種等，則無所不等矣。
X09n0240_p0296b15║補義云：疏科此四行經，明位滿齊。佛釋云：因圓果
X09n0240_p0296b16║滿，義當等覺。以因位既滿，更無所修，故但說等。若
X09n0240_p0296b17║以此判為等覺，則與前品初判普賢一人，名顯因
X09n0240_p0296b18║廣大相。謂始覺同本，圓覺現前，稱周法界，無不包
X09n0240_p0296b19║含。如是，則此位圓覺現前，即當入妙。今云即當等
X09n0240_p0296b20║覺，似有相違。蓋此言等者，乃平等之等，非齊等之
X09n0240_p0296b21║等。以果海離言，故但云等耳。故後偈讚佛德難思，
X09n0240_p0296b22║即歎善財之所等。以善財所證，乃平等法界，故借
X09n0240_p0296b23║佛德以讚之。上明見聞證入竟。
X09n0240_p0296b24║爾時，普賢菩薩摩訶薩即說頌言：
X09n0240_p0296c01║汝等應除諸惑垢，一心不亂而諦聽。
X09n0240_p0296c02║我說如來具諸度，一切解脫真實道，
X09n0240_p0296c03║出世調御勝丈夫，其心清淨如虗空，
X09n0240_p0296c04║恒放智日大光明，普使羣生滅癡暗。
X09n0240_p0296c05║如來難可得見聞，無量億劫今乃值，
X09n0240_p0296c06║如優曇華時一現，是故應聽佛功德。
X09n0240_p0296c07║隨順世間諸所作，譬如幻士現眾業。
X09n0240_p0296c08║但為悅可眾生心，未曾分別起想念。
X09n0240_p0296c09║爾時，諸菩薩聞此說已，一心渴仰：唯願得聞如來世
X09n0240_p0296c10║尊真實功德。咸作是念：普賢菩薩具修諸行，體性清
X09n0240_p0296c11║淨，所有言說皆悉不虗，一切如來共所稱歎。作是念
X09n0240_p0296c12║已，深生渴仰。爾時，普賢菩薩功德智慧具足莊嚴，猶
X09n0240_p0296c13║如蓮華不著三界一切塵垢，告諸菩薩言：汝等諦聽！
X09n0240_p0296c14║我今欲說佛功德海一滴之相。即說頌言：
X09n0240_p0296c15║佛智廣大同虗空，普徧一切眾生心，
X09n0240_p0296c16║悉了世間諸妄想，不起種種異分別，
X09n0240_p0296c17║一念悉知三世法，亦了一切眾生根，
X09n0240_p0296c18║譬如善巧大幻師，念念示現無邊事，
X09n0240_p0296c19║隨眾生心種種行，往昔諸業誓願力，
X09n0240_p0296c20║令其所見各不同，而佛本來無動念。
X09n0240_p0296c21║或有處處見佛坐，充滿十方諸世界，
X09n0240_p0296c22║或有其心不清淨，無量劫中不見佛，
X09n0240_p0296c23║或有信解離憍慢，發意即得見如來。
X09n0240_p0296c24║或有諂誑不淨心，億劫尋求莫值遇，
X09n0240_p0297a01║或一切處聞佛音，其音美妙令心悅，
X09n0240_p0297a02║或有百千萬億劫，心不淨故不聞者，
X09n0240_p0297a03║或見清淨大菩薩，充滿三千大千界，
X09n0240_p0297a04║皆已具足普賢行，如來於中儼然坐。
X09n0240_p0297a05║或見此界妙無比，佛無量劫所嚴淨，
X09n0240_p0297a06║毗盧遮那最勝尊，於中覺悟成菩提。
X09n0240_p0297a07║或見蓮華勝妙剎，賢首如來住在中，
X09n0240_p0297a08║無量菩薩眾圍繞，皆悉勤修普賢行。
X09n0240_p0297a09║或有見佛無量壽，觀自在等所圍繞，
X09n0240_p0297a10║悉已住於灌頂地，充滿十方諸世界。
X09n0240_p0297a11║或有見此三千界，種種莊嚴如妙喜，
X09n0240_p0297a12║阿閦如來住在中，及如香象諸菩薩，
X09n0240_p0297a13║或見月覺大名稱，與金剛幢菩薩等，
X09n0240_p0297a14║住如圓鏡妙莊嚴，普徧十方清淨剎。
X09n0240_p0297a15║或見日藏世所尊，住善光明清淨土，
X09n0240_p0297a16║及與灌頂諸菩薩，充徧十方而說法。
X09n0240_p0297a17║或見金剛大𦦨佛，而與智幢菩薩俱，
X09n0240_p0297a18║周行一切廣大剎，說法除滅眾生翳。
X09n0240_p0297a19║一一毛端不可說，諸佛具相三十二，
X09n0240_p0297a20║菩薩眷屬共圍繞，種種說法度眾生。
X09n0240_p0297a21║或有觀見一毛孔，具足莊嚴廣大剎，
X09n0240_p0297a22║無量如來悉在中，清淨佛子皆充滿。
X09n0240_p0297a23║或有見一微塵內，具有恒沙佛國土，
X09n0240_p0297a24║無量菩薩便充滿，不可說劫修諸行。
X09n0240_p0297b01║或有見一毛端處，無量塵沙諸剎海，
X09n0240_p0297b02║種種業起各差別，毗盧遮那轉法輪。
X09n0240_p0297b03║或見世界不清淨，或見清淨寶所成，
X09n0240_p0297b04║如來住壽無量時，乃至涅槃諸所現，
X09n0240_p0297b05║普徧十方諸世界，種種示現不思議。
X09n0240_p0297b06║隨諸眾生心智業，靡不化度令清淨。
X09n0240_p0297b07║如是無上大導師，充滿十方諸國土，
X09n0240_p0297b08║示現種種神通力，我說少分汝當聽。
X09n0240_p0297b09║或見釋迦成佛道，已經不可思議劫，
X09n0240_p0297b10║或見今始為菩薩，十方利益諸眾生，
X09n0240_p0297b11║或有見此釋師子，供養諸佛修行道，
X09n0240_p0297b12║或見人中最勝尊，現種種力神通事，
X09n0240_p0297b13║或見布施或持戒，或忍或進或諸禪，
X09n0240_p0297b14║般若方便願力智，隨眾生心皆示現。
X09n0240_p0297b15║或見究竟波羅蜜，或見安住於諸地，
X09n0240_p0297b16║總持三昧神通智，如是悉現無不盡。
X09n0240_p0297b17║或現修行無量劫，住於菩薩堪忍位，
X09n0240_p0297b18║或現住於不退地，或現法水灌其頂，
X09n0240_p0297b19║或現梵釋護世身，或現剎利婆羅門，
X09n0240_p0297b20║種種色相所莊嚴，猶如幻師現眾像。
X09n0240_p0297b21║或現兜率始降神，或見宮中受嬪御，
X09n0240_p0297b22║或見棄捨諸榮樂，出家離俗學行道，
X09n0240_p0297b23║或見始生或見滅，或見出家學異行，
X09n0240_p0297b24║或見坐於菩提樹，降伏魔軍成正覺，
X09n0240_p0297c01║或有見佛始涅槃，或見起塔徧世間，
X09n0240_p0297c02║或見塔中立佛像，以知時故如是現。
X09n0240_p0297c03║或見如來無量壽，與諸菩薩授尊記，
X09n0240_p0297c04║而成無上大導師，次補住於安樂剎。
X09n0240_p0297c05║或見無量億千劫，作佛事已入涅槃，
X09n0240_p0297c06║或見今始成菩提，或見正修諸妙行，
X09n0240_p0297c07║或見如來清淨月，在於梵世及魔宮，
X09n0240_p0297c08║自在天宮化樂宮，示現種種諸神變，
X09n0240_p0297c09║或見在於兜率宮，無量諸天共圍繞，
X09n0240_p0297c10║為彼說法令歡喜，悉共發心供養佛。
X09n0240_p0297c11║或見住在夜摩天，忉利護世龍神處，
X09n0240_p0297c12║如是一切諸宮殿，莫不於中現其像。
X09n0240_p0297c13║於彼然燈世尊所，散華布髮為供養，
X09n0240_p0297c14║從是了知深妙法，恒以此道化羣生。
X09n0240_p0297c15║或有見佛久涅槃，或見初始成菩提，
X09n0240_p0297c16║或見住於無量劫，或見須臾即滅度，
X09n0240_p0297c17║身相光明與壽命，智慧菩提及涅槃，
X09n0240_p0297c18║眾會所化威儀聲，如是一一皆無數。
X09n0240_p0297c19║或現其身極廣大，譬如須彌大寶山，
X09n0240_p0297c20║或見加趺不動搖，充滿無邊諸世界，
X09n0240_p0297c21║或見圓光一尋量，或見千萬億由旬，
X09n0240_p0297c22║或見照于無量土，或見充滿一切剎，
X09n0240_p0297c23║或見佛壽八十年，或壽百千萬億歲，
X09n0240_p0297c24║或住不可思議劫，如是展轉倍過此。
X09n0240_p0298a01║佛智通達淨無礙，一念普知三世法，
X09n0240_p0298a02║皆從心識因緣起，生滅無常無自性。
X09n0240_p0298a03║於一剎中成正覺，一切剎處悉亦成，
X09n0240_p0298a04║一切入一一亦爾，隨眾生心皆示現。
X09n0240_p0298a05║如來住於無上道，成就十力四無畏，
X09n0240_p0298a06║具足智慧無所礙，轉于十二行法輪，
X09n0240_p0298a07║了知苦集及滅道，分別十二因緣法，
X09n0240_p0298a08║法義樂說辭無礙，以是四辯廣開演。
X09n0240_p0298a09║諸法無我無有相，業性不起亦無失，
X09n0240_p0298a10║一切遠離如虗空，佛以方便而分別。
X09n0240_p0298a11║如來如是轉法輪，普震十方諸國土，
X09n0240_p0298a12║宮殿山河悉搖動，不使眾生有驚怖。
X09n0240_p0298a13║如來普演廣大音，隨其根欲皆令解，
X09n0240_p0298a14║悉使發心除惑垢，而佛未始生心念。
X09n0240_p0298a15║或聞施戒忍精進，禪定般若方便智，
X09n0240_p0298a16║或聞慈悲及喜捨，種種言辭各差別，
X09n0240_p0298a17║或聞四念四正勤，神足根力及覺道，
X09n0240_p0298a18║諸念神通止觀等，無量方便諸法門，
X09n0240_p0298a19║龍神八部人非人，梵釋護世諸天眾，
X09n0240_p0298a20║佛以一音為說法，隨其品類皆令解。
X09n0240_p0298a21║若有貪欲瞋恚癡，忿覆慳嫉及憍諂，
X09n0240_p0298a22║八萬四千煩惱異，皆令聞說彼治法。
X09n0240_p0298a23║若未具修白淨法，令其聞說十戒行，
X09n0240_p0298a24║已能布施調伏人，令聞寂滅涅槃音。
X09n0240_p0298b01║若人志劣無慈愍，厭惡生死自求離，
X09n0240_p0298b02║令其聞說三脫門，使得出苦涅槃樂。
X09n0240_p0298b03║若有自性少諸欲，厭背三有求寂靜，
X09n0240_p0298b04║令其聞說諸緣起，依獨覺乘而出離。
X09n0240_p0298b05║若有清淨廣大心，具足施戒諸功德，
X09n0240_p0298b06║清淨如來具慈愍，令其聞說大乘音，
X09n0240_p0298b07║或有國土聞一乘，或二或三或四五，
X09n0240_p0298b08║如是乃至無有量，悉是如來方便力。
X09n0240_p0298b09║涅槃寂靜未曾異，智行勝劣有差別，
X09n0240_p0298b10║譬如虗空體性一，鳥飛遠近各不同，
X09n0240_p0298b11║佛體音聲亦如是，普徧一切虗空界，
X09n0240_p0298b12║隨諸眾生心智殊，所聞所見各差別，
X09n0240_p0298b13║佛以過去修諸行，能隨所樂演妙音，
X09n0240_p0298b14║無心計念此與彼，我為誰說誰不說？
X09n0240_p0298b15║如來面門放大光，具足八萬四千數，
X09n0240_p0298b16║所說法門亦如是，普照世界除煩惱。
X09n0240_p0298b17║具足清淨功德智，而常隨順三世佛，
X09n0240_p0298b18║譬如虗空無染著，為眾生故而出現，
X09n0240_p0298b19║示有生老病死苦，亦示住壽處於世，
X09n0240_p0298b20║雖順世間如是現，體性清淨同虗空。
X09n0240_p0298b21║一切國土無有邊，眾生根欲亦無量，
X09n0240_p0298b22║如來智眼皆明見，隨所應化示佛道，
X09n0240_p0298b23║究竟虗空十方界，所有人天大眾中，
X09n0240_p0298b24║隨其形相各不同，佛現其身亦如是。
X09n0240_p0298c01║若在沙門大眾曾，剃除鬚髮服袈裟，
X09n0240_p0298c02║執持衣鉢護諸根，令其歡喜息煩惱。
X09n0240_p0298c03║若時親近婆羅門，即為示現羸瘦身，
X09n0240_p0298c04║執杖持瓶恒潔淨，具足智慧巧談說，
X09n0240_p0298c05║吐故納新自充飽，吸風飲露無異食。
X09n0240_p0298c06║若坐若立不動搖，現斯苦行摧異道。
X09n0240_p0298c07║或持彼戒為世師，善達醫方等諸論，
X09n0240_p0298c08║書數天文地眾相，及身休咎無不了。
X09n0240_p0298c09║深入諸禪及解脫，三昧神通智慧行，
X09n0240_p0298c10║言談諷詠共嬉戲，方便皆令住佛道。
X09n0240_p0298c11║或現上服以嚴身，首戴華冠蔭高蓋，
X09n0240_p0298c12║四兵前後共圍繞，警眾宣威伏小王。
X09n0240_p0298c13║或為聽訟斷獄官，善解世間諸法務，
X09n0240_p0298c14║所有與奪皆明審，令其一切悉欣伏。
X09n0240_p0298c15║或作大臣專弼輔，善用諸王治政法。
X09n0240_p0298c16║十方利益皆周徧，一切眾生莫了知。
X09n0240_p0298c17║或為粟散諸小王，或作飛行轉輪帝，
X09n0240_p0298c18║令諸王子采女眾，悉皆受化無能測。
X09n0240_p0298c19║或作護世四天王，統領諸龍夜叉等，
X09n0240_p0298c20║為其眾會而說法，一切皆令大欣慶。
X09n0240_p0298c21║或為忉利大天王，住善法堂歡喜園，
X09n0240_p0298c22║首戴華冠說妙法，諸天覲仰莫能測。
X09n0240_p0298c23║或住夜摩兜率天，化樂自在魔王所，
X09n0240_p0298c24║居處摩尼寶宮殿，說真實行令調伏。
X09n0240_p0299a01║或在梵天眾會中，說四無量諸禪道，
X09n0240_p0299a02║普令歡喜便捨去，而莫知其往來相。
X09n0240_p0299a03║或至阿迦尼吒天，為說覺分諸寶華，
X09n0240_p0299a04║及餘無量聖功德，然後捨去無知者。
X09n0240_p0299a05║如來無礙智所見，其中一切諸眾生，
X09n0240_p0299a06║悉以無邊方便門，種種教化令成就。
X09n0240_p0299a07║譬如幻師善幻術，現作種種諸幻事，
X09n0240_p0299a08║佛化眾生亦如是，為其示現種種身，
X09n0240_p0299a09║譬如淨月在虗空，令世眾生見增減，
X09n0240_p0299a10║一切河池現影像，所有星宿奪光色，
X09n0240_p0299a11║如來智月出世間，亦以方便示增減，
X09n0240_p0299a12║菩薩心水現其影，聲聞星宿無光色，
X09n0240_p0299a13║譬如大海寶充滿，清淨無濁無有量，
X09n0240_p0299a14║四洲所有諸眾生，一切於中現其像，
X09n0240_p0299a15║佛身功德海亦爾，無垢無濁無邊際，
X09n0240_p0299a16║乃至法界諸眾生，靡不於中現其像。
X09n0240_p0299a17║譬如淨日放千光，不動本處照十方，
X09n0240_p0299a18║佛日光明亦如是，無去無來除世暗。
X09n0240_p0299a19║譬如龍王降大雨，不從身出及心出，
X09n0240_p0299a20║而能霑洽悉周徧，滌除炎熱使清涼。
X09n0240_p0299a21║如是法雨亦復然，不從於佛身心出。
X09n0240_p0299a22║而能開悟一切眾，普使滅除三毒火。
X09n0240_p0299a23║如來清淨妙法身，一切三界無倫匹，
X09n0240_p0299a24║以出世間言語道，其性非有非無故。
X09n0240_p0299b01║雖無所依無不住，雖無不至而不去，
X09n0240_p0299b02║如空中畫夢所見，當於佛體如是觀。
X09n0240_p0299b03║三界有無一切法，不能與佛為譬喻，
X09n0240_p0299b04║譬如山林鳥獸等，無有依空而住者，
X09n0240_p0299b05║大海摩尼無量色，佛身差別亦復然，
X09n0240_p0299b06║如來非色非非色，隨應而現無所住，
X09n0240_p0299b07║虗空真如及實際，涅槃法性寂滅等，
X09n0240_p0299b08║唯有如是真實法，可以顯示於如來。
X09n0240_p0299b09║剎塵心念可數知，大海中水可飲盡，
X09n0240_p0299b10║虗空可量風可繫，無能盡說佛功德。
X09n0240_p0299b11║若有聞斯功德海，而生歡喜信解心，
X09n0240_p0299b12║如所稱揚悉當獲，慎勿於此懷疑念。
X09n0240_p0299b13║自下第二、明聞佛勝德難思。前長行但顯因圓，此
X09n0240_p0299b14║偈方陳果用，非頌前文。然有二意：一、對普賢，普賢
X09n0240_p0299b15║意云：上見我難思尚是因位，今示汝果最更甚深。
X09n0240_p0299b16║二、對善財，善財等佛但是因圓，以果海離言故不
X09n0240_p0299b17║說成佛。今寄現佛之德以顯善財果相，故長行偈
X09n0240_p0299b18║文因果綺互。今初四偈標德誡聽許說；次爾時諸
X09n0240_p0299b19║菩薩渴仰願聞；次爾時普賢菩薩即說頌言下，廣
X09n0240_p0299b20║成德相令眾求滿；次正說偈云佛智廣大同虗空
X09n0240_p0299b21║下，廣顯佛德難思，有九十五偈，分二：前九十三偈
X09n0240_p0299b22║別歎佛德，後二偈結德無盡勸信勿疑。前中八十
X09n0240_p0299b23║偈法說，後十三偈喻明。然通讚毗盧遮那十身圓
X09n0240_p0299b24║滿二十一種殊勝功德，即分二十一段：初、有二偈，
X09n0240_p0299c01║即於所知一向無障轉功德，謂佛無障礙，於一切
X09n0240_p0299c02║事品類差別無著無疑故。二、隨眾生心種種行下
X09n0240_p0299c03║一偈，明於有無無二相真如最清淨能入功德，謂
X09n0240_p0299c04║了真如無二故無動念。三、或有處處見佛坐下三
X09n0240_p0299c05║三偈，即無功用佛事不休息功德，謂住佛無住處、
X09n0240_p0299c06║作佛事無休，故云或見等。四、或見清淨大菩薩下
X09n0240_p0299c07║十五偈，即於法身中所依意樂作事無差別功德，
X09n0240_p0299c08║謂由諸佛所依智同、益生意樂同、報化作用同，故
X09n0240_p0299c09║前經云得佛平等。五、或見釋迦成佛道下三偈，即
X09n0240_p0299c10║修一切障對治功德，謂一切時常修覺慧治六蔽
X09n0240_p0299c11║等故。既云已經多劫，則不定始成。六、或見究竟波
X09n0240_p0299c12║羅蜜下三偈，即降伏一切外道功德。七、或見兜率
X09n0240_p0299c13║始降神下有十六偈，即生在世間不為世法所礙
X09n0240_p0299c14║功德。初五八相現世無礙，次三處天宮無礙，次六
X09n0240_p0299c15║隨世巧化無礙，後二結無礙智之能隨機。八、如來
X09n0240_p0299c16║住於無上道下有十八偈，明安立正法功德。於中，
X09n0240_p0299c17║初四偈立三乘法輪兼顯業用，次三明立六度道
X09n0240_p0299c18║亦對治法，次七明一音隨類聞法不同乃至無量，
X09n0240_p0299c19║後四明平等語業而應一切。九、具足清淨功德智
X09n0240_p0299c20║下三偈，明授記功德，謂記別過未如現在，故云悉
X09n0240_p0299c21║明見。十、究竟虗空十方界下四偈，明示現受用變
X09n0240_p0299c22║化身功德。十一、或持彼戒為世師下二偈，明斷一
X09n0240_p0299c23║切疑功德，謂於一切境善決定故能斷他疑。十二、
X09n0240_p0299c24║或見上服以嚴身下九偈，令入種種行功德，謂徧
X09n0240_p0300a01║了一切有情性行，隨根令入故。十三、如來無礙智
X09n0240_p0300a02║所見下一偈，即當來生妙智功德，謂佛知久遠故。
X09n0240_p0300a03║十四、譬如幻師善幻術下五偈，隨其勝解示現功
X09n0240_p0300a04║德，謂隨解現身故。十五、譬如淨日放千光下三偈，
X09n0240_p0300a05║即無量所依調伏有情加行功德。意云：佛智為無
X09n0240_p0300a06║量菩薩調伏眾生加行之所依故。十六、如來清淨
X09n0240_p0300a07║妙法身下二偈，明平等法身波羅蜜多成滿功德。
X09n0240_p0300a08║十七、三界有無一切法下一偈，明隨勝解示現差
X09n0240_p0300a09║別佛土功德。既隨解而現，故不可喻。十八、大海摩
X09n0240_p0300a10║尼無量色下一偈，明三種佛身方處無分限功德。
X09n0240_p0300a11║十九、虗空真如及實際下一偈，此攝三種功德：同
X09n0240_p0300a12║法性等，即窮生死際，常現利樂一切有情功德；等
X09n0240_p0300a13║虗空，即無盡功德；等實際等，即究竟功德，以如實
X09n0240_p0300a14║際窮未來際故。次：剎塵心念可數知，大海中水可
X09n0240_p0300a15║飲盡，虗空可量風可繫，無能盡說佛功德。若有聞
X09n0240_p0300a16║斯功德海，而生歡喜信解心，如所稱揚悉當獲，慎
X09n0240_p0300a17║勿於此懷疑念。此二偈總結無盡，亦是別顯無盡
X09n0240_p0300a18║功德。於中，前偈讚德，後偈勸信。古德亦有將此二
X09n0240_p0300a19║偈為一部流通。大文已竟。迴向偈云：
X09n0240_p0300a20║法性深廣難思議，我已隨分略開解。
X09n0240_p0300a21║願斯功德同實際，普令含識得菩提。
X09n0240_p0300a22║大方廣佛華嚴經綱要卷第八十終