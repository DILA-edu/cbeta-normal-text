X09n0241_p0301a01║
X09n0241_p0301a02║No. 241
X09n0241_p0301a03║大方廣佛華嚴經綱目貫攝卷第一
X09n0241_p0301a04║
X09n0241_p0301a05║遂𡩋廣德寺沙門　永光　錄集
X09n0241_p0301a06║仁壽松風寺沙門　惟靜　較証
X09n0241_p0301a07║稽首華嚴毗盧主，華藏莊嚴大導師，
X09n0241_p0301a08║十方菩薩微塵眾，護法諸天龍神王。
X09n0241_p0301a09║法界海會諸聖賢，我今頭面接足禮，
X09n0241_p0301a10║願諸三寶威神力，加被法界諸有情。
X09n0241_p0301a11║見聞讀誦若書寫，盡得成佛超彼岸，
X09n0241_p0301a12║今我一念少分力，普利沉淪諸眾生。
X09n0241_p0301a13║一真法界真如性，清淨莊嚴妙無比，
X09n0241_p0301a14║聖證凡心不可測，萬行功圓難思議。
X09n0241_p0301a15║今將五週四分、七處九會，逐一錄后。
X09n0241_p0301a16║初會菩提場，普賢為會主，說如來依正法，佛放口光、
X09n0241_p0301a17║眉間光，普賢菩薩入毗盧遮那藏身三昧，共六品。
X09n0241_p0301a18║〈世主妙嚴品〉第一，〈如來現相品〉第二，〈普賢三昧品〉第
X09n0241_p0301a19║三，〈世界成就品〉第四，〈華藏世界品〉第五，〈毗盧遮那品〉
X09n0241_p0301a20║第六，此六品經，為信分，為所信因果週。
X09n0241_p0301a21║二會普光明殿，文殊為會主，說十信法門，佛放兩足
X09n0241_p0301a22║輪光，此會不入定，共六品：〈如來名號品〉第七，〈四聖
X09n0241_p0301a23║諦品〉第八，〈光明覺品〉第九，〈菩薩問明品〉第十，〈淨行品〉
X09n0241_p0301a24║第十一，〈普賢品〉第十二。
X09n0241_p0301b01║三會忉利天宮，法慧為會主，說十住法門。佛放兩足
X09n0241_p0301b02║指光，法慧菩薩入無量方便三昧，共六品：〈升須彌
X09n0241_p0301b03║頂品〉第十三，〈須彌偈讚品〉第十四，〈十住品〉第十五，〈梵
X09n0241_p0301b04║行品〉第十六，〈初發心功德品〉第十七，〈明法品〉第十八。
X09n0241_p0301b05║四會夜摩天宮，功德林為會主，說十行法門。佛放兩
X09n0241_p0301b06║足趺光，功德林入善思惟三昧，共四品：〈升夜摩天
X09n0241_p0301b07║宮品〉第十九，〈夜摩偈讚品〉第二十，〈十行品〉第二十一，
X09n0241_p0301b08║〈十無盡藏品〉第二十二。
X09n0241_p0301b09║五會兜率天宮，金剛幢為會主，說十迴向法門。佛放
X09n0241_p0301b10║兩膝輪光，金剛幢菩薩入菩薩智光三昧，共三品：
X09n0241_p0301b11║〈升兜率天宮品〉第二十三，〈兜率偈讚品〉第二十四，〈十
X09n0241_p0301b12║迴向品〉第二十五。
X09n0241_p0301b13║六會他化天宮，金剛藏為會主，說十地法門，佛放眉
X09n0241_p0301b14║間毫相光，金剛藏菩薩入智慧光明三昧，共一品，
X09n0241_p0301b15║〈十地品〉第二十六。
X09n0241_p0301b16║七會普光明殿，如來為會主，說等覺妙覺法門，佛放
X09n0241_p0301b17║眉光口光，佛入剎那三昧，共十一品：〈十定品〉第二
X09n0241_p0301b18║十七，〈十通品〉第二十八，〈十忍品〉第二十九，〈阿僧祗品〉
X09n0241_p0301b19║第三十，〈壽量品〉第三十一，〈菩薩住處品〉第三十二。
X09n0241_p0301b20║此二十六品經為解分，為差別因果週。〈佛不思議
X09n0241_p0301b21║法品〉第三十三，〈十身相海品〉第三十四，〈隨好光明品〉
X09n0241_p0301b22║第三十五，〈普賢行品〉第三十六（此〈普賢品〉名平等因），〈如來出現
X09n0241_p0301b23║品〉第三十七（〈如來出現品〉名平等果）。
X09n0241_p0301b24║八會普光明殿，普賢為會主，說二千行門，此會不放
X09n0241_p0301c01║光，普賢菩薩入佛華嚴三昧，共一品，〈離世間品〉第
X09n0241_p0301c02║三十八。此品為行分，為成行因果週。
X09n0241_p0301c03║九會逝多林，如來善友為會主，說果法界，佛放眉間
X09n0241_p0301c04║白毫光。〈入法界品〉第三十九，此品為證分，為證入因
X09n0241_p0301c05║果週。總名五週者：初、所信因果週；二、差別因果週；三、
X09n0241_p0301c06║平等因果週；四、成行因果週；五、證入因果週。總名四
X09n0241_p0301c07║分者，初信分、二解分、三行分、四證分，是故名為七處
X09n0241_p0301c08║九會五週四分一乘圓教《大方廣佛華嚴經》。
X09n0241_p0301c09║又初會說如來依正法門，表如來於菩提場阿蘭若
X09n0241_p0301c10║處依正莊嚴等，後當經自明。
X09n0241_p0301c11║二會普光明殿，說十信法門。十信者，十種信心：一信
X09n0241_p0301c12║心、二念心、三慧心、四精進心、五定心、六不退心、七迴
X09n0241_p0301c13║向心、八護法心、九戒心、十順心。此十心功用，後當經
X09n0241_p0301c14║自明。
X09n0241_p0301c15║三會忉利天宮，說十住法門。十住者：初發心住、二治
X09n0241_p0301c16║地住、三修行住、四生貴住、五具足方便住、六正心住、
X09n0241_p0301c17║七不退住、八童真住、九法王子住、十灌頂住。此十住
X09n0241_p0301c18║法功用，後當經自明。
X09n0241_p0301c19║四會夜摩天宮，說十行法門。十行者：一歡喜行、二饒
X09n0241_p0301c20║益行、三無違逆行、四無屈撓行、五無癡亂行、六善現
X09n0241_p0301c21║行、七無著行、八難得行、九善法行、十真實行。此十行
X09n0241_p0301c22║法功用，後當經自明。
X09n0241_p0301c23║五會兜率天宮，說十迴向法門。十迴向者：一、救護一
X09n0241_p0301c24║切眾生離眾生相迴向；二、不壞迴向；三、等一切諸佛
X09n0241_p0302a01║迴向；四、至一切處迴向；五、無盡功德藏迴向；六、入一
X09n0241_p0302a02║切平等善根迴向；七、等隨順一切眾生迴向；八、真如
X09n0241_p0302a03║相迴向；九、無著無縛解脫迴向；十、入法界無盡迴向。
X09n0241_p0302a04║此十迴向法功用，後當經自明。
X09n0241_p0302a05║六會他化天宮，說十地法門。十地者：一歡喜地、二離
X09n0241_p0302a06║垢地、三發光地、四𦦨慧地、五難勝地、六現前地、七遠
X09n0241_p0302a07║行地、八不動地、九善慧地、十法雲地。此十地法功用，
X09n0241_p0302a08║後當經自明。
X09n0241_p0302a09║七再會普光明殿，如來為說等覺、妙覺法門。等覺者，
X09n0241_p0302a10║前十地以後十一地，入等覺位，受佛職，功與佛齊，覺
X09n0241_p0302a11║行圓滿故。妙覺者，妙明覺性，與佛無別，功齊佛果，無
X09n0241_p0302a12║二無別故。十地至十一地，無功用力，位至極果故（但此
X09n0241_p0302a13║會在八禪天說，經文未至）。
X09n0241_p0302a14║八三會普光明殿，普賢為會主，說二千行門，因普慧
X09n0241_p0302a15║菩薩二百問，謂：「何等為菩薩摩訶薩依？何等為奇特？
X09n0241_p0302a16║何等為行？何等為善知識？何等為勤精進？何等為心
X09n0241_p0302a17║得安隱？何等為成就眾生？何等為戒？何等為自知受
X09n0241_p0302a18║記？何等為入菩薩？何等為入如來至？何等為坐道場
X09n0241_p0302a19║時現奇特相？何故示降魔？何等為成如來力？云何轉
X09n0241_p0302a20║法輪得白淨法？何故如來、應、正等覺示般涅槃？善哉！
X09n0241_p0302a21║佛子！如是等法，願為演說。」總有二百問之法門。此
X09n0241_p0302a22║問頭尾二十問，略敘名目，如經自具。
X09n0241_p0302a23║爾時，普賢菩薩告普慧菩薩等諸菩薩摩訶薩：「佛子！
X09n0241_p0302a24║菩薩摩訶薩有十種依、十種奇特、十種行、十種善知
X09n0241_p0302b01║識、十種勤精進、十種心得安隱、十種成就眾生、十種
X09n0241_p0302b02║戒、十種自知受記法、十種入諸菩薩。菩薩以此普入
X09n0241_p0302b03║三世如來（至）如來、應、正等覺觀十義故，示般涅槃。」以
X09n0241_p0302b04║上經文各一類問，以十種答，總有二千答法門，故名
X09n0241_p0302b05║瓶寫。二千酬後，當經自明。
X09n0241_p0302b06║九會逝多林，如來善友為會主，說〈果法界入法界品〉。
X09n0241_p0302b07║如來善友者，文殊、普賢、彌勒，此三者是。文殊師利在
X09n0241_p0302b08║逝多林大寶莊嚴善住樓閣，辭佛南行，與十方無邊
X09n0241_p0302b09║剎海諸大菩薩、諸聲聞眾，同行南往，經歷人間，至福
X09n0241_p0302b10║城東，住莊嚴幢娑羅林中大塔廟處。文殊師利與同
X09n0241_p0302b11║來菩薩，說普照法界修多羅者，根本智明徹徧周，隨
X09n0241_p0302b12║根徧故，百萬億那由他不可說修多羅以為眷屬，勸
X09n0241_p0302b13║諸菩薩發阿耨多羅三藐三菩提心。時福城東有五
X09n0241_p0302b14║百優婆塞，大智為首；五百優婆夷，大慧為首；五百童
X09n0241_p0302b15║子，善財為首；五百童女，普賢為首。詣文殊師利所，修
X09n0241_p0302b16║敬已畢，各坐一面。文殊師利觀察善財善根因緣，說
X09n0241_p0302b17║種種法要。善財聞已，歡喜頂授。善財復問：「先發阿耨
X09n0241_p0302b18║多羅三藐三菩提心，云何修菩薩道？云何行菩薩行？」
X09n0241_p0302b19║文殊師利命善財南行，往勝樂國妙峯山德雲比丘
X09n0241_p0302b20║所，當為汝說。自此已後，歷一百一十城五十三善知
X09n0241_p0302b21║識所，問道行法，各說法門，後當經自明。
X09n0241_p0302b22║五十三善知識者，為首善知識，文殊師利菩薩，主根
X09n0241_p0302b23║本智。第一善知識，德雲比丘，主十住中初發心住所
X09n0241_p0302b24║得解脫法門，名憶念一切諸佛境界智慧光明普見
X09n0241_p0302c01║法門。第二善知識，海門國海雲比丘，主治地住所
X09n0241_p0302c02║得解脫法門，名普眼法門。第三善知識，海岸聚落
X09n0241_p0302c03║善住比丘，修行住所得解脫門，名普速疾供養諸佛
X09n0241_p0302c04║成就眾生無礙解脫門。第四善知識，達里鼻茶國
X09n0241_p0302c05║彌伽長者，主生貴住所得解脫門，名菩薩妙者陀羅
X09n0241_p0302c06║尼光明法門。第五善知識，住林城解脫長者，主具
X09n0241_p0302c07║足方便住所得解脫門，名如來無礙莊嚴解脫門。
X09n0241_p0302c08║第六善知識，閻浮提畔海幢比丘，主正心住所得解
X09n0241_p0302c09║脫法門，名十般若波羅蜜三昧光明法門。第七善
X09n0241_p0302c10║知識，海潮處休捨優婆夷，主不退住所得解脫門，名
X09n0241_p0302c11║一切解脫門。第八善知識，海潮處毗目瞿沙仙人，
X09n0241_p0302c12║主童真住所得解脫門，名菩薩無勝幢解脫門。第
X09n0241_p0302c13║九善知識，伊沙那聚落勝熱婆羅門，主法王子住所
X09n0241_p0302c14║得解脫門，名菩薩無盡輪解脫門。第十善知識，師
X09n0241_p0302c15║子奮迅城慈行童女，主灌頂住所得解脫門，名般若
X09n0241_p0302c16║波羅蜜普莊嚴門。以上十善知識，主十住法門功
X09n0241_p0302c17║行法用，後當經自明。
X09n0241_p0302c18║第二、十行法門，十善知識。第一善知識，三目國善
X09n0241_p0302c19║見比丘，主歡喜行所得法門，名菩薩隨順燈解脫門。
X09n0241_p0302c20║第二善知識，名聞國自在童子，主饒益行所得法
X09n0241_p0302c21║門，名一切功巧大神通智光明法門。第三善知識，
X09n0241_p0302c22║海住城具足優婆夷，主無違逆行所得法門，名無盡
X09n0241_p0302c23║福德藏解脫門。第四善知識，大興城明智居士，主
X09n0241_p0302c24║無屈撓行所得法門，名隨意出生福德藏解脫門。
X09n0241_p0303a01║第五善知識，師子宮城寶髻長者，主離癡亂行所得
X09n0241_p0303a02║法門，名菩薩無盡福德寶藏解脫門。第六善知識，
X09n0241_p0303a03║藤根國普眼長者，主善現行所得法門，名令一切眾
X09n0241_p0303a04║生普見諸佛歡喜門。第七善知識，多羅幢城無厭
X09n0241_p0303a05║足王，主無著行所得法門，名如幻解脫門。第八妙
X09n0241_p0303a06║光城大光王善知識，主難得行所得法門，名菩薩大
X09n0241_p0303a07║慈為首隨順世間三昧解脫門。第九善知識，安住
X09n0241_p0303a08║王都不動優婆夷，主善法行所得法門，名求一切法
X09n0241_p0303a09║無厭足三昧光明解脫門。第十善知識，都薩羅城
X09n0241_p0303a10║出家徧行外道，主真實行所得法門，名至一切處菩
X09n0241_p0303a11║薩解脫門。以上十善知識，主十行法門，行法功用，
X09n0241_p0303a12║後當經自明。
X09n0241_p0303a13║第三、十迴向法門，十善知識。第一善知識，廣大國
X09n0241_p0303a14║鬻香長者，主救護一切眾生離眾生相迴向所得法
X09n0241_p0303a15║門，名調和香法解脫門。第二善知識，樓閣城婆施
X09n0241_p0303a16║羅船師，主不壞迴向所得法門，名大悲幢行解脫門。
X09n0241_p0303a17║第三善知識，可樂城無上勝長者，主等一切佛迴
X09n0241_p0303a18║向所得法門，名至一切處修菩薩清淨法解脫門。
X09n0241_p0303a19║第四善知識，迦陵林城師子頻申比丘尼，主至一切
X09n0241_p0303a20║處迴向所得法門，名成就一切智解脫門。第五善
X09n0241_p0303a21║知識，險難國婆須密女，主無盡功德藏迴向所得法
X09n0241_p0303a22║門，名菩薩離貪欲際解脫門。第六善知識，善度城
X09n0241_p0303a23║鞞瑟胝羅居士，主隨順堅固一切善根迴向所得法
X09n0241_p0303a24║門，名菩薩所有佛不涅槃解脫門。第七善知識，補
X09n0241_p0303b01║陀洛山觀世音菩薩，主隨順一切眾生迴向所得法
X09n0241_p0303b02║門，名大悲行解脫門。第八善知識，正趣菩薩，主真
X09n0241_p0303b03║如相迴向所得法門，名菩薩普門速疾行解脫門。
X09n0241_p0303b04║第九善知識，墮羅鉢底城大天神，主無縛無著解脫
X09n0241_p0303b05║迴向所得法門，名雲網解脫門。第十善知識，菩提
X09n0241_p0303b06║場安住神，主等法界無量迴向所得法門，名不可壞
X09n0241_p0303b07║智慧藏解脫門。以上十善知識，主十迴向法門，行
X09n0241_p0303b08║法功用，後當經自明。
X09n0241_p0303b09║第、四十地法門，十善知識。第一善知識，迦毗羅城
X09n0241_p0303b10║婆珊婆演底夜神，主歡喜地所得法門，名破一切眾
X09n0241_p0303b11║生癡闇法光明解脫門。第二善知識，菩提場普得
X09n0241_p0303b12║淨光夜神，主離垢地所得法門，名菩薩寂靜禪定樂
X09n0241_p0303b13║善遊步解脫門。第三善知識，菩提場右邊喜自觀
X09n0241_p0303b14║察眾生夜神，主發光地，所得法門名普喜幢解脫門。
X09n0241_p0303b15║第四善知識，眾會中普救眾生妙德夜神，主𦦨慧
X09n0241_p0303b16║地所得解脫法門，名菩薩普現一切世間調伏眾生
X09n0241_p0303b17║解脫門。第五善知識，去此不遠，寂靜音海夜神，主
X09n0241_p0303b18║難勝地所得法門，名念念出生廣大喜莊嚴解脫門。
X09n0241_p0303b19║第六善知識，如來會中守護一切城主夜神，主現
X09n0241_p0303b20║前地所得法門，名甚深自在妙音解脫門。第七善
X09n0241_p0303b21║知識，佛會中開敷一切樹華夜神，主遠行地所得法
X09n0241_p0303b22║門，名菩薩出生廣大喜光明解脫門。第八善知識，
X09n0241_p0303b23║道場中大願精進力救護一切眾生夜神，主不動地，
X09n0241_p0303b24║所得法門名教化眾生令生善根解脫門。第九善
X09n0241_p0303c01║智識，閻浮提嵐毗尼園妙德园滿光夜神，主善慧地
X09n0241_p0303c02║所得法門，名菩薩於無量劫徧一切處示現受生自
X09n0241_p0303c03║在解脫門。第十善知識，迦毗羅城瞿波女，主法雲
X09n0241_p0303c04║地所得法門，名觀察菩薩三昧海解脫門。以上十
X09n0241_p0303c05║善知識，主十地位行法功用，後當經自明。
X09n0241_p0303c06║第五、十一地法門，十善知識。第一，此世界中摩耶
X09n0241_p0303c07║夫人，主從悲起智幻生成佛門，所得法門名菩薩大
X09n0241_p0303c08║願智幻解脫門。第二善知識，三十三天正念天王
X09n0241_p0303c09║女，名天主光，主智悲自在正念諸法無失現前門，所
X09n0241_p0303c10║得法門名無礙念清淨解脫門。第三善知識，迦毗
X09n0241_p0303c11║羅城徧友童子師，主徧滿十方世法師範門。第四
X09n0241_p0303c12║善知識，善知眾藝童子，主徧周十方字智門，所得法
X09n0241_p0303c13║門名善知騐藝菩薩般若波羅密解脫門。第五善
X09n0241_p0303c14║知識，賢聖優婆夷，主世間一切正邪吉㐫諸方便拔
X09n0241_p0303c15║術師筮博說一切總達利生門，所得法門名無依處
X09n0241_p0303c16║道場解脫門。第六善知識，南方沃田城以堅固解
X09n0241_p0303c17║脫長者，主處世無著念清淨解脫門，所得法門名無
X09n0241_p0303c18║著念清淨莊嚴解脫門。第七善知識，沃田城妙月
X09n0241_p0303c19║長者，主處世淨智光明門，所得法門名智光解脫門。
X09n0241_p0303c20║第八善知識，南方出生城無勝軍長者，主無相法
X09n0241_p0303c21║中得無盡相門，所得法門名無盡相解脫門。第九
X09n0241_p0303c22║善知識，出生城南法聚落最寂靜婆羅門，主誠願語
X09n0241_p0303c23║門，所得法門名誠願語解脫門。第十善知識，妙意
X09n0241_p0303c24║華門城德生童子、有德童女，主智悲圓滿處世幻住
X09n0241_p0304a01║門，所得法門名處世幻住解脫門。此上十善知識，
X09n0241_p0304a02║各主一法門，行法功用，後當經自明。
X09n0241_p0304a03║又文殊師利為首善知識，主根本不動智門；普賢菩
X09n0241_p0304a04║薩，主悲願萬行門；彌勒菩薩，主圓滿佛果門。此三善
X09n0241_p0304a05║知識，及前五十位善知識，共為五十三善知識。善財
X09n0241_p0304a06║童子，次第親近，得法圓滿。五十三位堦級法門，一一
X09n0241_p0304a07║親證，一生成佛。行法功用，後當經自明。
X09n0241_p0304a08║又，初會菩提場中，佛放口光、眉間光，有佛剎微塵數，
X09n0241_p0304a09║一一復有佛剎微塵數光明以為眷屬。其光悉具眾
X09n0241_p0304a10║妙寶色，普照十方，名一億佛剎微塵數世界海。彼世
X09n0241_p0304a11║界海諸菩薩眾，於光明中，各得見此華藏莊嚴世界
X09n0241_p0304a12║海。以佛神力，其光於彼一切菩薩眾會之前而說頌
X09n0241_p0304a13║言。
X09n0241_p0304a14║二會普光明殿，佛放兩足輪光，有百億光明，照此三
X09n0241_p0304a15║千大千世界百億閻浮提、百億弗婆提、百億瞿耶尼、
X09n0241_p0304a16║百億鬱單越、百億大海、百億輪圍山、百億菩薩受生、
X09n0241_p0304a17║百億菩薩出家、百億如來成正覺、百億如來轉法輪、
X09n0241_p0304a18║百億如來入涅槃、百億須彌山王、百億四天王眾天、
X09n0241_p0304a19║百億三十三天、百億夜摩天、百億兜率天、百億化樂
X09n0241_p0304a20║天、百億他化自在天、百億梵眾天、百億光音天、百億
X09n0241_p0304a21║徧淨天、百億廣果天、百億色究竟天；其中所有，悉皆
X09n0241_p0304a22║明現。如此處，見佛世尊坐寶蓮華藏師子之座，十佛
X09n0241_p0304a23║剎微塵數菩薩所共圍遶；其百億閻浮提中，百億如
X09n0241_p0304a24║來亦如是坐，悉以佛神力故，十方各有一大菩薩，一
X09n0241_p0304b01║一各與十佛剎微塵數諸菩薩俱，來詣佛所，其名曰
X09n0241_p0304b02║文殊師利菩薩等。爾時，光明過此世界，徧照東方十
X09n0241_p0304b03║佛國土；南、西、北方，四維、上、下，亦復如是。彼一一世界
X09n0241_p0304b04║中，皆有百億閻浮提，乃至百億色究竟天，其中所有，
X09n0241_p0304b05║悉皆明現。如此處，見佛世尊坐蓮華藏師子之座，十
X09n0241_p0304b06║佛剎微塵數菩薩所共圍遶；彼一一世界中，各有百
X09n0241_p0304b07║億閻浮提、百億如來，亦如是坐，悉以佛神力故，十方
X09n0241_p0304b08║各有一大菩薩，一一各與十佛剎微塵數諸菩薩俱，
X09n0241_p0304b09║來詣佛所。其大菩薩，謂文殊師利等；所從來國，謂金
X09n0241_p0304b10║色世界等；本所事佛，謂不動智如來等。爾時，一切處
X09n0241_p0304b11║文殊師利菩薩，各於佛所，同時發聲，說此頌言。爾時，
X09n0241_p0304b12║光明過十世界，徧照東方百世界，南、西、北方，四維、上、
X09n0241_p0304b13║下，亦復如是。彼諸世界中，皆有百億閻浮提，乃至百
X09n0241_p0304b14║億色究竟天，其中所有，悉皆明現，乃至說此頌言，與
X09n0241_p0304b15║上來文，亦復如是。爾時，光明過百世界，徧照東方千
X09n0241_p0304b16║世界，南、西、北方，四維、上、下，亦復如是。爾時，光明過千
X09n0241_p0304b17║世界，徧照東方十千世界，南、西、北方，四維、上、下，亦復
X09n0241_p0304b18║如是。爾時，光明過十千世界，徧照東方百千世界，南、
X09n0241_p0304b19║西、北方，四維、上、下，亦復如是。爾時，光明過百千世界，
X09n0241_p0304b20║徧照東方百萬世界，南、西、北方，四維、上、下，亦復如是。
X09n0241_p0304b21║爾時，光明過百萬世界，徧照東方一億世界，南、西、北
X09n0241_p0304b22║方，四維、上、下，亦復如是。爾時，光明過一億世界，徧照
X09n0241_p0304b23║東方十億世界，南、西、北方，四維、上、下，亦復如是。爾時，
X09n0241_p0304b24║光明過十億世界，徧照東方百億世界、千億世界、百
X09n0241_p0304c01║千億世界、那由他億世界、百那由他億世界、十那由
X09n0241_p0304c02║他億世界，如是無數無量、無邊無等、不可數、不可稱、
X09n0241_p0304c03║不可思、不可量、不可說，盡法界、虗空界所有世界，南、
X09n0241_p0304c04║西、北方，四維、上、下，亦復如是。彼一一世界中，皆有百
X09n0241_p0304c05║億閻浮提，乃至百億色究竟天，其中所有，悉皆明現。
X09n0241_p0304c06║彼一一閻浮提中，悉見如來坐蓮華藏師子之座，十
X09n0241_p0304c07║佛剎微塵數菩薩所共圍遶，悉以佛神力故，十方各
X09n0241_p0304c08║有一大菩薩，一一各與十佛剎微塵數諸菩薩俱，來
X09n0241_p0304c09║詣佛所。其大菩薩，謂文殊師利等；所從來國，謂金色
X09n0241_p0304c10║世界等，本所事佛，謂不動智佛等。兩時，一切處文殊
X09n0241_p0304c11║師利菩薩，各於佛所，同時發聲，說此頌言。此上十段
X09n0241_p0304c12║文中，表佛光明所過世界。所照世界，即是〈光明覺品〉
X09n0241_p0304c13║中普光明殿所放光明，徧照法界、虗空界，無有窮盡，
X09n0241_p0304c14║如經自具。
X09n0241_p0304c15║三會忉利天宮，佛放兩足指光，有百千億妙色光明，
X09n0241_p0304c16║普照十方一切世界，須彌頂上帝釋宮中，佛及大眾
X09n0241_p0304c17║靡不皆現。
X09n0241_p0304c18║四會夜摩天宮，佛放兩足輪光，有百千億妙色光明，
X09n0241_p0304c19║普照十方一切世界夜摩宮中，佛及大眾靡不皆現。
X09n0241_p0304c20║五會兜率天宮，佛放兩膝輪光，有百千億那由他不
X09n0241_p0304c21║思議大光明，一一光明皆有不思議色、不思議光，照
X09n0241_p0304c22║不思議無邊法界，以佛神力出大妙音，其音演暢百
X09n0241_p0304c23║千億那由他不思議讚頌，超諸世間所有言辭，出世
X09n0241_p0304c24║善根之所成就。
X09n0241_p0305a01║六會他化天宮，佛放眉間毫相光，名菩薩力𦦨明，有
X09n0241_p0305a02║百千阿僧祇光明以為眷屬，普照十方一切世界靡
X09n0241_p0305a03║不周徧，三惡道苦皆得休息。又照一切如來眾會，顯
X09n0241_p0305a04║現諸佛不思議力。又照十方一切世界一切諸佛所
X09n0241_p0305a05║加說法菩薩之身，作是事已，於上虗空中成大光明
X09n0241_p0305a06║雲網臺而住。十方諸佛悉亦如是，從眉間出清淨光
X09n0241_p0305a07║明，其光名號、眷屬、作業悉同於此。又亦照此娑婆世
X09n0241_p0305a08║界佛及大眾，並金剛藏菩薩身師子座已，於上虗空
X09n0241_p0305a09║中成大光明雲網臺。時，光臺中以諸佛威神力故，而
X09n0241_p0305a10║說頌言。
X09n0241_p0305a11║七會普光明殿，佛放眉間白毫相光，有大光明，名如
X09n0241_p0305a12║來出現，無量百千億那由他阿僧祇光明以為眷屬。
X09n0241_p0305a13║其光普照十方盡虗空徧法界一切世界，右遶十帀，
X09n0241_p0305a14║顯現如來無量自在，覺悟無量諸菩薩眾，震動一切
X09n0241_p0305a15║十方世界，除滅一切諸惡道苦，暎蔽一切諸魔宮殿，
X09n0241_p0305a16║顯示一切諸佛如來坐菩提座成等正覺。又口中放
X09n0241_p0305a17║大光明，名無礙無畏。百千億阿僧祗光明以為眷屬，
X09n0241_p0305a18║普照十方盡虗空徧法界一切世界，右遶十帀，顯現
X09n0241_p0305a19║十方盡虗空徧法界一切世界，右遶十帀，顯現如來
X09n0241_p0305a20║種種自在，開悟無量諸眾生等，震動一切十方世界，
X09n0241_p0305a21║除滅一切諸惡道苦，乃至眾會道場。作是事已，而來
X09n0241_p0305a22║右遶菩薩眾會，入普賢菩薩口。其光入已，普賢菩薩
X09n0241_p0305a23║身及師子座，過於本時及諸菩薩身座百倍。
X09n0241_p0305a24║八會俱在普光明殿，不復重放光明。
X09n0241_p0305b01║九會逝多林，佛放眉間白毫相大光明，名普照三世
X09n0241_p0305b02║法界門，以不可說佛剎微塵數光明而為眷屬，普照
X09n0241_p0305b03║十方一切世界海諸佛國土。時，逝多林菩薩大眾，悉
X09n0241_p0305b04║見一切盡法界、虗空界一切佛剎，一一微塵中各有
X09n0241_p0305b05║一切佛剎微塵數諸佛國土，種種名、種種色、種種清
X09n0241_p0305b06║淨、種種莊嚴，各各不同，悉皆明現。此上七處九會，
X09n0241_p0305b07║佛放光明，種種名相，具如經說以竟。
X09n0241_p0305b08║又初會菩提場所敘當會之眾，普賢菩薩及十普菩
X09n0241_p0305b09║薩為一類眾，二海月光大明菩薩等十佛剎微塵數
X09n0241_p0305b10║菩薩為一類眾。又華髻莊嚴身眾神至主地神共六
X09n0241_p0305b11║類神，各領一佛剎微塵數眾。又主藥神至主林神共
X09n0241_p0305b12║十三類神，各領無量無邊無數之眾。又八部八類眾，
X09n0241_p0305b13║日天子、月天子二類共為十類眾，各領無量無邊無
X09n0241_p0305b14║數之眾。又十重天王為十類眾，各領無量無邊無數
X09n0241_p0305b15║之眾。又菩提樹內流光眾、又宮殿樓閣內眾、又菩薩
X09n0241_p0305b16║身毛孔內光中眾、又如來寶座內光中眾、又佛眉間
X09n0241_p0305b17║白毫光中眾，以上五類眾各領無量無邊無數之眾。
X09n0241_p0305b18║又從普賢菩薩起至佛眉間白毫光中眾止，總共四
X09n0241_p0305b19║十六類菩薩神天等眾，俱在菩提場當會中，眾數無
X09n0241_p0305b20║盡極。
X09n0241_p0305b21║二會普光明殿，如來放光，集十方眾：金色世界文殊
X09n0241_p0305b22║師利菩薩、妙色世界覺首菩薩、蓮華色世界財首菩
X09n0241_p0305b23║薩、薝蔔華色世界寶首菩薩、優鉢羅華色世界功德
X09n0241_p0305b24║首菩薩、金色世界目首菩薩、寶色世界精進首菩薩、
X09n0241_p0305c01║金剛色世界法首菩薩、玻瓈色世界智首菩薩、平等
X09n0241_p0305c02║色世界賢首菩薩。此十世界，此十菩薩，一一各領佛
X09n0241_p0305c03║剎微塵數諸菩薩，來詣佛所；十方共有十佛剎微塵
X09n0241_p0305c04║數諸菩薩眾，來集於會。文殊師利菩薩為首，表十信
X09n0241_p0305c05║法門。
X09n0241_p0305c06║三會須彌頂上帝釋天宮，如來放光，集十方眾。十方
X09n0241_p0305c07║各有一大菩薩，所謂：因陀羅華世界法慧菩薩、波頭
X09n0241_p0305c08║摩華世界一切慧菩薩、寶華世界勝慧菩薩、優鉢羅
X09n0241_p0305c09║華世界功德慧菩薩、金剛華世界精進慧菩薩、妙香
X09n0241_p0305c10║華世界善慧菩薩、悅意華世界智慧菩薩、阿盧那華
X09n0241_p0305c11║世界真實慧菩薩、那羅陀華世界無上慧菩薩、虗空
X09n0241_p0305c12║華世界堅固慧菩薩。如是十方十世界十菩薩，一一
X09n0241_p0305c13║各領佛剎微塵數菩薩，皆從百佛剎微塵數世界國
X09n0241_p0305c14║土外而來集會。十方共有十佛剎微塵數眾，法慧菩
X09n0241_p0305c15║薩為首，表十住法門。
X09n0241_p0305c16║四會夜摩天宮，如來放光，集十方眾。十方各有一大
X09n0241_p0305c17║菩薩，所謂：親慧世界功德林菩薩、幢慧世界慧林菩
X09n0241_p0305c18║薩、寶慧世界勝林菩薩、勝慧世界無畏林菩薩、燈慧
X09n0241_p0305c19║世界慚愧林菩薩、金剛慧世界精進林菩薩、安樂慧
X09n0241_p0305c20║世界力林菩薩、日慧世界行林菩薩、淨慧世界覺林
X09n0241_p0305c21║菩薩、梵慧世界智林菩薩。如是十方十世界十菩薩，
X09n0241_p0305c22║一一各領佛剎微塵數菩薩，皆從十萬佛剎微塵數
X09n0241_p0305c23║國土外而來集會。十方共有十佛剎微塵數諸菩薩
X09n0241_p0305c24║眾，功德林菩薩為首，表十行法門。
X09n0241_p0306a01║五會兜率天宮如來，放大光明，集十方眾。十方各有
X09n0241_p0306a02║一大菩薩，所謂：妙寶世界金剛幢菩薩、妙樂世界堅
X09n0241_p0306a03║固幢菩薩、妙銀世界勇猛幢菩薩、妙金世界光明幢
X09n0241_p0306a04║菩薩、妙摩尼世界智幢菩薩、妙金剛世界寶幢菩薩、
X09n0241_p0306a05║妙波頭摩世界精進幢菩薩、妙優鉢羅世界離垢幢
X09n0241_p0306a06║菩薩、妙栴檀世界星宿幢菩薩、妙香世界法幢菩薩。
X09n0241_p0306a07║如是十方十世界十菩薩，一一各領萬佛剎微塵數
X09n0241_p0306a08║諸菩薩俱，皆從萬佛剎微塵數國土外而來集會。十
X09n0241_p0306a09║方共有十萬佛剎微塵數諸菩薩眾，金剛幢菩薩為
X09n0241_p0306a10║首，表十迴向法門。
X09n0241_p0306a11║六會他化天宮，如來放光集眾，十方菩薩，金剛藏菩
X09n0241_p0306a12║薩而為上首。寶藏菩薩、蓮華藏菩薩、德藏菩薩、蓮華
X09n0241_p0306a13║德藏菩薩、日藏菩薩、蘇利耶藏菩薩、無垢月藏菩薩、
X09n0241_p0306a14║於一切國土普現莊嚴藏菩薩、毗盧遮那智藏菩薩，
X09n0241_p0306a15║如是等與十方世界法界虗空思，一一世界中諸大
X09n0241_p0306a16║菩薩而來集會。金剛藏菩薩而為上首，表十地法門。
X09n0241_p0306a17║七會菩提場普光明殿，佛放眉間白毫相光，普照十
X09n0241_p0306a18║方盡虗空徧法界一切世界，右遶十帀，顯現如來無
X09n0241_p0306a19║量自在，覺悟無數諸菩薩眾，震動一切十方世界，除
X09n0241_p0306a20║滅一切諸惡道苦，暎蔽一切諸魔宮殿，顯示一切諸
X09n0241_p0306a21║佛如來坐菩提座成等正覺及以一切眾會道場。爾
X09n0241_p0306a22║時，世尊令普賢菩薩表〈十定品〉即是十大三昧、〈十通
X09n0241_p0306a23║品〉即是十種神通、〈十忍品〉即是十種忍智、〈佛自說阿
X09n0241_p0306a24║僧祇品〉，〈心王菩薩表佛壽量品〉、〈菩薩住處品〉、〈佛說諸
X09n0241_p0306b01║佛世尊佛不思議品〉，又〈普賢菩薩表佛十身相海品〉、
X09n0241_p0306b02║〈隨好光明品〉、〈普賢行品〉、〈如來出現品〉。此會不集十方
X09n0241_p0306b03║之眾，就菩提場普光明殿兩會之眾。
X09n0241_p0306b04║八會菩提場中普光明殿。爾時，世尊與不可說百千
X09n0241_p0306b05║億那由他佛剎微塵數諸菩薩摩訶薩俱，皆一生當
X09n0241_p0306b06║得阿耨多羅三藐三菩提，各從他方種種國土而共
X09n0241_p0306b07║來集。因普慧菩薩二百問：「何等為菩薩摩訶薩依？何
X09n0241_p0306b08║等為奇特想？何等為行？何等為善知識？」如是等二百
X09n0241_p0306b09║問之法門，普賢菩薩一一各以十種答，以二千答，答
X09n0241_p0306b10║普慧菩薩。諸菩薩總有二千答之法門，名為瓶寫，二
X09n0241_p0306b11║千酬故，說〈離世間品〉，如經自具。
X09n0241_p0306b12║九會逝多林，佛放眉間白毫相光，集十方眾，一方有
X09n0241_p0306b13║不可說佛剎微塵數諸菩薩眾而來集會，如是十方
X09n0241_p0306b14║有十不可說佛剎微塵數諸菩薩俱來集於會，如是
X09n0241_p0306b15║七處九會菩薩神天，各各其類，數無盡極。此會〈入法
X09n0241_p0306b16║界品〉，文殊師利菩薩表如來果德法門，命善財童子
X09n0241_p0306b17║經歷人間一百一十城，親近五十三大善知識，各說
X09n0241_p0306b18║法門，亦令善財童子一一證過五十三位等地，一生
X09n0241_p0306b19║成佛功行願力，一一親證，以為後世大心眾生修行
X09n0241_p0306b20║式樣。所以善財童子白諸善知識：「我以先發阿耨多
X09n0241_p0306b21║羅三藐三菩提心，而未知菩薩云何學菩薩行，修菩
X09n0241_p0306b22║薩道。」所以首親近文殊師利菩薩，主根本智，於十信
X09n0241_p0306b23║心法門，皆從根本智起，四十種加行之位，由十住、十
X09n0241_p0306b24║行、十迴向、十地，此四種位中功行願力，一一履過，至
X09n0241_p0306c01║十一地等覺位，以十大法門無功用力，功圓果滿，成
X09n0241_p0306c02║等正覺。
X09n0241_p0306c03║又初會菩提場中，普賢菩薩承佛神力入于三昧，此
X09n0241_p0306c04║三昧名一切諸佛毗盧遮那如來藏身，普入一切佛
X09n0241_p0306c05║平等性故。能於法界示眾影像，廣大無礙同於虗空，
X09n0241_p0306c06║法界海漩靡不隨入，出生一切諸三昧法，普能包納
X09n0241_p0306c07║十方法界，三世諸佛智光明海皆從此生，十方所有
X09n0241_p0306c08║諸安立海悉能示現，含藏一切佛力解脫、諸菩薩智，
X09n0241_p0306c09║能令一切國土微塵普能容受無邊法界，成就一切
X09n0241_p0306c10║佛功德海，顯示如來諸大願海，一切諸佛所有法輪
X09n0241_p0306c11║流通護持使無斷絕。如此世界中，普賢菩薩於世尊
X09n0241_p0306c12║前入此三昧，如是，盡法界、虗空界，十方三世微細無
X09n0241_p0306c13║礙廣大光明，佛眼所見、佛力能到、佛身所現一切國
X09n0241_p0306c14║土，及此國土所有微塵，一一塵中有世界海微塵數
X09n0241_p0306c15║佛剎，一一剎中有世界海微塵數諸佛，一一佛前有
X09n0241_p0306c16║世界海微塵數普賢菩薩，皆亦入此一切諸佛毗盧
X09n0241_p0306c17║遮那如來藏身三昧。爾時，一一普賢菩薩，皆有十方
X09n0241_p0306c18║一切諸佛而現其前。彼諸如來同聲讚言：「善哉！善哉！
X09n0241_p0306c19║善男子！汝能入此一切諸佛毗盧遮那如來藏身菩
X09n0241_p0306c20║薩三昧。佛子！此是十方一切諸佛共加於汝，以毗盧
X09n0241_p0306c21║遮那如來本願力故，亦以汝修一切諸佛行願力故，
X09n0241_p0306c22║而能入此三昧，令汝說法轉大法輪故。」
X09n0241_p0306c23║又二會文殊師利菩薩說十信法門，此會不入定。
X09n0241_p0306c24║又三會須彌山頂忉利天宮說十住法門。法慧菩薩
X09n0241_p0307a01║承佛威力，入菩薩無量方便三昧。以三昧力，十方各
X09n0241_p0307a02║千佛剎微塵數世界之外有千佛佛剎微塵數諸佛
X09n0241_p0307a03║皆同一號，名曰法慧，普現其前，告法慧菩薩言：「善哉！
X09n0241_p0307a04║善哉！善男子！汝能入是菩薩無量方便三昧。善男子！
X09n0241_p0307a05║十方各千佛剎微塵數諸佛悉以神力共加於汝，又
X09n0241_p0307a06║是毗盧遮那如來往昔願力、威神之力及汝所修善
X09n0241_p0307a07║根力故，入此三昧，令汝說法；為增長佛智故，深入法
X09n0241_p0307a08║界故，又與十種智。何以故？此三昧力，法如是故。」是時，
X09n0241_p0307a09║諸佛各伸右手摩法慧菩薩頂。法慧菩薩即從定起，
X09n0241_p0307a10║告諸菩薩言：「佛子！菩薩住處廣大，與法界等。」是時，法
X09n0241_p0307a11║慧菩薩即說十住法門，如經自具。
X09n0241_p0307a12║又四會夜摩天宮說十行法門，功德林菩薩承佛神
X09n0241_p0307a13║力，入菩薩善思惟三昧。入是三昧已，十方各過萬佛
X09n0241_p0307a14║剎微塵數世界外，有萬佛剎微塵數諸佛，皆號功德
X09n0241_p0307a15║林，而現其前，告功德林菩薩言：「善哉！佛子！乃能入此
X09n0241_p0307a16║善思惟三昧。善男子！此是十方各萬佛剎微塵數同
X09n0241_p0307a17║名，諸佛共加於汝，亦是毗盧遮那如來往昔願力、威
X09n0241_p0307a18║神之力及諸菩薩眾善根力，令汝入是三昧而演說
X09n0241_p0307a19║法，為增長佛智故，深入法界故，又與十種智。何以故？
X09n0241_p0307a20║此三昧力，法如是故。」爾時，諸佛各伸右手摩功德林
X09n0241_p0307a21║菩薩頂。時，功德林菩薩即從定起，告諸菩薩言：「佛子！
X09n0241_p0307a22║菩薩行不思議，與法界等。」功德林菩薩即說十行法
X09n0241_p0307a23║門，如經自具。
X09n0241_p0307a24║五會兜率天宮說十迴向法門，金剛幢菩薩承佛神
X09n0241_p0307b01║力，入菩薩智光三昧。入是三昧已，十方各過十萬佛
X09n0241_p0307b02║剎微塵數世界外，有十萬佛剎微塵數諸佛，皆同一
X09n0241_p0307b03║號，名金剛幢，而現其前，咸稱讚言：「善哉！善哉！善男子！
X09n0241_p0307b04║乃能入此菩薩智光三昧。善男子！此是十方各十萬
X09n0241_p0307b05║佛剎微塵數諸佛神力共加於汝，亦是毗盧遮那如
X09n0241_p0307b06║來往昔願力、威神之力，及由汝智慧清淨故，諸菩薩
X09n0241_p0307b07║善根增勝故，令汝入是三昧而演說法，為令諸菩薩
X09n0241_p0307b08║得清淨無畏故，具無礙辯才故。」爾時，諸佛即與金剛
X09n0241_p0307b09║幢菩薩無量智慧，又與十種無量大法門。何以故？入
X09n0241_p0307b10║此三昧善根力故。爾時，諸佛各以右手摩金剛幢菩
X09n0241_p0307b11║薩頂。金剛幢菩薩得摩頂已，即從定起，告諸菩薩言：
X09n0241_p0307b12║「佛子！菩薩摩訶薩有不可思議大願充滿法界，普能
X09n0241_p0307b13║救護一切眾生。」即說十迴向法門，如經自具。
X09n0241_p0307b14║又六會他化天宮說十地法門，金剛藏菩薩承佛神
X09n0241_p0307b15║力，入菩薩大智慧光明三昧。入是三昧已，即時十方
X09n0241_p0307b16║各過十億佛剎微塵數世界外，各有十億佛剎微塵
X09n0241_p0307b17║數諸佛，同名金剛藏，而現其前，作如是言：「善哉！善哉！
X09n0241_p0307b18║金剛藏，乃能入是菩薩大智慧光明三昧。善男子！此
X09n0241_p0307b19║是十方各十億佛剎微塵數諸佛共加於汝，以毗盧
X09n0241_p0307b20║遮那如來、應、正等覺本願力故，亦是汝勝智力故，又
X09n0241_p0307b21║為金剛藏菩薩讚說廣大無邊法門得大智慧故。」爾
X09n0241_p0307b22║時，十方諸佛各伸右手摩金剛藏菩薩頂。摩頂已，金
X09n0241_p0307b23║剛藏菩薩即從定起，普告一切菩薩眾言：「諸佛子！諸
X09n0241_p0307b24║菩薩願善決定，無雜不可見，廣大如法界，究竟如虗
X09n0241_p0307c01║空，盡未來際徧一切佛剎，救護一切眾生，為一切諸
X09n0241_p0307c02║佛所護，入過去、未來、現在諸佛智。」即說十地法門，如
X09n0241_p0307c03║經自具。
X09n0241_p0307c04║七會，爾時世尊在摩竭提國阿蘭若法菩提場中始
X09n0241_p0307c05║成正覺，於普光明殿入剎那際諸佛三昧，以一切智
X09n0241_p0307c06║自在神通力現如來身，清淨無礙，無所依止，無有攀
X09n0241_p0307c07║緣，住奢摩他最極寂靜，具大威德無所染著，能令見
X09n0241_p0307c08║者悉得開悟，隨宜出興不失於時，恒住一相所謂無
X09n0241_p0307c09║相。與十佛剎微塵數菩薩摩訶薩俱，靡不皆入灌頂
X09n0241_p0307c10║之位，具菩薩行，等於法界無量無邊，獲諸菩薩普見
X09n0241_p0307c11║三昧，大悲安隱一切眾生，神通自在同於如來，智慧
X09n0241_p0307c12║深入演真實義，具一切智降伏眾魔，令諸菩薩說〈十
X09n0241_p0307c13║定品〉、〈十通品〉、〈十忍品〉、〈壽量品〉、〈菩薩住處品〉、〈隨好光明
X09n0241_p0307c14║品〉、〈十身相海品〉、〈普賢行品〉、〈如來出現品〉、於佛世尊自
X09n0241_p0307c15║說〈阿僧祇品〉、〈佛不思議品〉，共十一品。
X09n0241_p0307c16║八會，三會普光明殿。普賢菩薩摩訶薩入廣大三昧，
X09n0241_p0307c17║名佛華莊嚴；入此三昧時，十方所有一切世界六種、
X09n0241_p0307c18║十八相動，出大音聲，靡不皆聞。然後從三昧起，因普
X09n0241_p0307c19║慧菩薩二百問法門，問普賢菩薩言：「佛子！願為演說
X09n0241_p0307c20║何等為菩薩摩訶薩依？何等為奇特想？何等為行？何
X09n0241_p0307c21║等為善知識等。」共有二百問之法門。普賢菩薩以一
X09n0241_p0307c22║種問，以十種答，共有二千答之法門，如經自具。
X09n0241_p0307c23║九會逝多林會。爾時，世尊知諸菩薩心之所念，大悲
X09n0241_p0307c24║為身，大悲為門，大悲為首，以大悲法而為方便，充徧
X09n0241_p0308a01║虗空，入師子頻伸三昧。入此三昧已，一切世間普皆
X09n0241_p0308a02║嚴淨。於時，此大莊嚴樓閣忽然廣博，無有邊際，金剛
X09n0241_p0308a03║為地，寶玉覆上，無量寶華及諸摩尼普散其中，處處
X09n0241_p0308a04║盈滿，無量眾寶以為莊嚴。爾時，復以佛神力故，其逝
X09n0241_p0308a05║多林量等虗空，與不可說佛剎微塵數諸佛國土其
X09n0241_p0308a06║量正等，一切妙寶間錯莊嚴，不可說寶徧布其地，種
X09n0241_p0308a07║種莊嚴皆各有阿僧祇數，周徧十方行列莊嚴。時，逝
X09n0241_p0308a08║多林上虗空之中，亦有不可說不可思議種種莊嚴，
X09n0241_p0308a09║徧滿虗空，棄塞法界；又有不可說不可說諸大菩薩，
X09n0241_p0308a10║徧滿虗空，充塞法界。各各供養，各各讚歎毗盧遮那
X09n0241_p0308a11║如來無盡法門無邊功德行願，如經自具。此上表
X09n0241_p0308a12║七處九會世尊入定，諸大菩薩入定境量，莊嚴出定
X09n0241_p0308a13║說法之名相，各會諸佛證盟說法之儀式。大意一終，
X09n0241_p0308a14║如經自具。
X09n0241_p0308a15║又十玄門，六相門，該括一經之圓融。重重重重，無盡
X09n0241_p0308a16║無盡，無盡無盡。十玄門者：一、同時具足相應門，如
X09n0241_p0308a17║海之一滴，具百川味。二、廣狹自在無礙門，如一尺之
X09n0241_p0308a18║鏡，見千里影。三、一多相容不同門，如一室千燈，光光
X09n0241_p0308a19║涉入。四、諸法相即自在門，如金與金色，不相捨離。五、
X09n0241_p0308a20║秘密隱顯俱成門，如秋空片月，晦明相並。六、微細相
X09n0241_p0308a21║容安立門，如琉璃之瓶，盛多林子。七、因陀羅網境界
X09n0241_p0308a22║門，如兩鏡互照，傳曜相寫。八、托事顯法生解門，如擎
X09n0241_p0308a23║拳豎臂，觸目皆道。九、十世隔法異成門，如一多之夢，
X09n0241_p0308a24║翱翔百年。十、主伴圓融具德門，如非辰所居，眾星皆
X09n0241_p0308b01║拱。具此十門，皆括一經之圓融。
X09n0241_p0308b02║又六相者，總、別、同、異、成、壞。約理：一即具多，名理總；
X09n0241_p0308b03║多即非一，名理別；互不相違，名理同；彼此不濫，名理
X09n0241_p0308b04║異；共相成就，名理成；各住本性，名理壞。約事：共為
X09n0241_p0308b05║一法，名事總；諸法苑然，名事別；多種不異，名事同；各
X09n0241_p0308b06║不相同，名事異；諸法辦就，名事成；不離自位，名事壞。
X09n0241_p0308b07║又理事一對既爾，餘教義、境智、行位、因果、依正、體
X09n0241_p0308b08║用、人法、逆順、感應等九對，乃至十法界具百具千等
X09n0241_p0308b09║百萬六相，例此可知。清涼頌曰：「一則是多為總相，多
X09n0241_p0308b10║則非一為別相，多類自同成於異，各體別異顯於同。
X09n0241_p0308b11║一多緣起理妙成，壞住自法恒不作，唯知境界非事
X09n0241_p0308b12║識，以此方便會一乘。」又此六相舉一全收，猶如一珠
X09n0241_p0308b13║四圍上下穿為六孔，孔孔相通，隨入一孔，全收珠盡。
X09n0241_p0308b14║法眼宗益禪師頌曰：「華嚴六相義，同中還有異，異若
X09n0241_p0308b15║異於同，全非諸佛意。」以此六相該括一經之理無礙、
X09n0241_p0308b16║事無礙，理事無礙、事事無礙，無盡無盡、圓融圓融。自
X09n0241_p0308b17║此以上總立綱目已竟。
X09n0241_p0308b18║又論此華藏莊嚴世界海者，乃毗盧遮那如來所都
X09n0241_p0308b19║實報無障礙土也。有十不可說香水海、十不可說世
X09n0241_p0308b20║界種、十不可說二十重華藏，皆在此華藏莊嚴世界
X09n0241_p0308b21║海中安布而住。又今將華藏莊嚴世界海二十重名
X09n0241_p0308b22║相、數目，次第列明。如此世界最下方第一重香水海
X09n0241_p0308b23║中，最中有一世界種周帀，有一佛剎微塵數世界在
X09n0241_p0308b24║此海中安布而住；第二重香水海中，有二佛剎微塵
X09n0241_p0308c01║數世界在此海中安布而住；第三重香水海中，有三
X09n0241_p0308c02║佛剎微塵數世界在此海中安布而住；第四重香水
X09n0241_p0308c03║海中，有四佛剎微塵數世界在此海中安布而住；第
X09n0241_p0308c04║五重香水海中，有五佛剎微塵數世界在此海中安
X09n0241_p0308c05║布而住；第六重香水海中，有六佛剎微塵數世界在
X09n0241_p0308c06║此海中安布而住；第七重香水海中，有七佛剎微塵
X09n0241_p0308c07║數世界在此海中安布而住；第八重香水海中，有八
X09n0241_p0308c08║佛剎微塵世界在此海中安布而住；第九重香水海
X09n0241_p0308c09║中，有九佛剎微塵數世界在此海中安布而住；第十
X09n0241_p0308c10║重香水海中，有十佛剎微塵數世界在此海中安布
X09n0241_p0308c11║而住；第十一重香水海中，有十一佛剎微塵數世界
X09n0241_p0308c12║在此海中安布而住；第十二重香水海中，有十二佛
X09n0241_p0308c13║剎微塵數世界在此海中安布而住；第十三重香水
X09n0241_p0308c14║海，正是此娑婆世界之中香水海，名無邊妙華光，此
X09n0241_p0308c15║是最中央香水海。最中央世界種，名娑婆，有十三佛
X09n0241_p0308c16║剎微塵數世界周帀圍遶，在此海中安布而住；第十
X09n0241_p0308c17║四重香水海中，有十四佛剎微塵數世界，在此海中
X09n0241_p0308c18║安布而住；第十五重香水海中，有十五佛剎微塵數
X09n0241_p0308c19║世界，在此海中安布而住；第十六重香水海中，有十
X09n0241_p0308c20║六佛剎微塵數世界，在此海中安布而住；第十七重
X09n0241_p0308c21║香水海中，有十七佛剎微塵數世界，在此海中安布
X09n0241_p0308c22║而住；第十八重香水海中，有十八佛剎微塵數世界，
X09n0241_p0308c23║在此海中安布而住；第十九重香水海中，有十九佛
X09n0241_p0308c24║剎微塵數世界，在此海中安布而住；第二十重香水
X09n0241_p0309a01║海中，有二十佛剎微塵數世界，在此海中安布而住，
X09n0241_p0309a02║此是最中央第一個二十重。如是廣說，有十不可說
X09n0241_p0309a03║二十重。如何為一不可說？譬如十萬為一億，十億為
X09n0241_p0309a04║一兆，十兆為一京，十京為一垓；如是十十加增，為一
X09n0241_p0309a05║總數；如是倍倍加增，至第一百二十□大總數，為不
X09n0241_p0309a06║可思、不可議、不可稱、不可量，故名為一不可說；乃至
X09n0241_p0309a07║十如是之大數，故名為十不可說，又名十阿僧祇數。
X09n0241_p0309a08║如是廣說，虗空無盡，法界無邊；如是重重重重，無盡
X09n0241_p0309a09║無盡，非是凡情能可測量，為佛與佛乃能究竟知之
X09n0241_p0309a10║者也。
X09n0241_p0309a11║又重論此第十三重中央香水海，名無邊妙華光。香
X09n0241_p0309a12║水海外，周帀有十個，有水海周帀圍遶。中央第一個
X09n0241_p0309a13║香水海，又有一百個香水海圍遶。此十一個香水海，
X09n0241_p0309a14║如是廣說，有十不可說香水海，層層圍遶。其一一香
X09n0241_p0309a15║水海中，安布世界如上說。最中央十三重香水海中，
X09n0241_p0309a16║安布有十三佛剎微塵數世界，在此海中而住。一海
X09n0241_p0309a17║如是，海海皆然。此是第十三重之外，周圍所論香水
X09n0241_p0309a18║海之十不可說香水海。餘意思之體會，總是一大香
X09n0241_p0309a19║水海。一重如是，二十重亦然。此是最中央第一個二
X09n0241_p0309a20║十重周帀，有十個二十重圍遶。此中央第一個二十
X09n0241_p0309a21║重，又有一百個二十重圍遶。此十一個二十重，廣說
X09n0241_p0309a22║有十不可說二十重香水海、十不可世界種。又如何
X09n0241_p0309a23║為二十重？如第一重，在此最下方香水海中，有一佛
X09n0241_p0309a24║剎微塵數世界，在此海中安布而住。如此世界中，有
X09n0241_p0309b01║四大洲，即四部洲、八中洲、數萬小洲。正中是須彌山，
X09n0241_p0309b02║有小輪圍山，周帀圍遶。下有地輪、水輪、金輪，即是火
X09n0241_p0309b03║輪。火輪下風輪，再下虗空。從地輪上，是虗空中，有日
X09n0241_p0309b04║月星辰空，盡入天界。此一重天，名帝釋天，正名忉利
X09n0241_p0309b05║天。再上一重，名夜摩天。復上一重，兜率天。復上一重，
X09n0241_p0309b06║名化樂天。復上一重，名他化天。次第而上，乃至色究
X09n0241_p0309b07║竟天。復上四方，皆是虗空，又名四空天。於此而止，故
X09n0241_p0309b08║名一重世界。一重天地，寬則東西相對七十二萬里，
X09n0241_p0309b09║南北相對六十四萬里，高從地際至色究竟天止。
X09n0241_p0309b10║《毗曇論》云：「從色究竟天放一大石山，下至閻浮提地，
X09n0241_p0309b11║經六萬五千五百三十五季，四季為一年叩算，總計
X09n0241_p0309b12║該一萬六千五百八十三年多三季，如是之高顯也。
X09n0241_p0309b13║又從地輪而論，深厚有六十八千由旬，叩算計該五
X09n0241_p0309b14║百四十四萬里。又水輪高八十萬由旬，共計該六十
X09n0241_p0309b15║四兆萬里之深廣，該一百二十萬三千四百五十由
X09n0241_p0309b16║旬，用大由旬數叩算，計該九十六兆二十七萬六千
X09n0241_p0309b17║里。又金輪即火輪，高三十二萬由旬，叩算計該二百
X09n0241_p0309b18║五十六萬里。又風輪高一百六十萬由旬，計該一百
X09n0241_p0309b19║二十八兆萬里（百萬名兆）。」如是上下高大寬廣，名為一重
X09n0241_p0309b20║香水海，一世界種，一重天地，一重地水火風四輪。如
X09n0241_p0309b21║是論重者，從最下第一重，如是第二重、第三重、第四
X09n0241_p0309b22║重，至此第十三重上，海名最中央，香水海名無邊妙
X09n0241_p0309b23║華光，世界種名娑婆。又上第十四重，乃至第二十重，
X09n0241_p0309b24║香水海、世界種、天地風火水地四輪，此是第一個二
X09n0241_p0309c01║十重次序名目。如是廣說，則有十不可說之二十重，
X09n0241_p0309c02║盡在此華藏莊嚴世界海中安布而住，上廣下狹。此
X09n0241_p0309c03║是論中央一大華藏莊嚴世界海，十方亦如有華藏
X09n0241_p0309c04║莊嚴世界海。十方剎海徧布虗空，香海、華幢、德均義
X09n0241_p0309c05║等，經雖隱略，例觀可知。據〈現相品〉云：「此華藏莊嚴世
X09n0241_p0309c06║界海東方，次有世界海，名清淨光蓮華莊嚴。彼世界
X09n0241_p0309c07║種中，有國土，名摩尼瓔珞金剛藏，佛號法水覺虗空
X09n0241_p0309c08║無邊王。於彼如來大會海中，有菩薩名觀察勝法蓮
X09n0241_p0309c09║華幢，乃至詣佛興供等。」此文隱略。假如東方法水覺
X09n0241_p0309c10║佛說法時，即云此清淨光蓮華莊嚴世界海西方，次
X09n0241_p0309c11║有世界海，名蓮華藏莊嚴。彼世界種中，有國土，名娑
X09n0241_p0309c12║婆，佛號釋迦牟尼。於彼如來大會海中，有菩薩，名彌
X09n0241_p0309c13║勒，來詣佛所。餘九方例此，即知剎種義均。是則總十
X09n0241_p0309c14║方十億佛剎微塵數世界海、香海、浮幢，與中央世界
X09n0241_p0309c15║海中安立莊嚴，其相無異。又〈入法界品〉云：「爾時，東方
X09n0241_p0309c16║過不可說佛剎微塵數世界海外，有世界，名金登雲
X09n0241_p0309c17║幢，佛號毗盧遮那勝德王。彼佛眾中，有菩薩摩訶薩，
X09n0241_p0309c18║名毗盧遮那願光明，來向佛所。」此文則又略其世界
X09n0241_p0309c19║海及世界種也。亦如彼佛為主，乃云：「爾時，西方過不
X09n0241_p0309c20║可說佛剎微塵數世界海外，有世界，名娑婆，佛號釋
X09n0241_p0309c21║迦牟尼。彼佛眾中，有菩薩摩訶薩，名彌勒，來向佛所。」
X09n0241_p0309c22║餘九方亦例此。如是推之，則知十方十不可說佛剎
X09n0241_p0309c23║微塵數世界海，有十不可說佛剎微塵數廣大蓮華
X09n0241_p0309c24║為所依持，如蕋香幢等。十方剎海，皆如中央一一大
X09n0241_p0310a01║蓮華上，各有大金剛輪圍山；一一輪圍山內，各有十
X09n0241_p0310a02║不可說佛剎微塵數香水海，如無邊妙華光香水海
X09n0241_p0310a03║等；一一香水海中，出一蓮華，如一切香摩尼王莊嚴
X09n0241_p0310a04║蓮華等；一一蓮華上，有一世界種，如普照十方熾然
X09n0241_p0310a05║寶光明世界種等；一一世界種中，皆有二十重世界，
X09n0241_p0310a06║於中布列，如娑婆世界八方上下諸世界等。其諸浮
X09n0241_p0310a07║幢，皆上齊諸寶雲，下齊諸寶地，寶地為華幢所持，華
X09n0241_p0310a08║幢下有大香水海。此海有二義：若此海外有輪圍山
X09n0241_p0310a09║者，則各各分際，各各名號，如普香摩尼莊嚴香水海
X09n0241_p0310a10║等；下有風輪，如殊勝威光藏風輪等。若此海外無輪
X09n0241_p0310a11║圍山者，則八方諸大華王，同在普光香水海中，如蓮
X09n0241_p0310a12║池然，具香水瀰漫，徧周法界，莫可測其涯際矣。齊此，
X09n0241_p0310a13║總名為一法界安立海也。
X09n0241_p0310a14║又今將佛剎微塵數名數列明。一佛剎者，於三千大
X09n0241_p0310a15║千世界為一佛剎，一佛之化境也。又佛剎中論微
X09n0241_p0310a16║塵數者，將此三千大千世界內，百億須彌，百億四洲，
X09n0241_p0310a17║百億輪圍，及大地等，盡皆磨為微細之塵，此數論之
X09n0241_p0310a18║為一佛剎微塵。以一微塵計一世界，計前所磨之塵，
X09n0241_p0310a19║盡名一佛剎微塵數世界。經中以世界極多，非世數
X09n0241_p0310a20║可紀，故每以佛剎微塵數計之，曰一佛剎塵，二佛剎
X09n0241_p0310a21║塵，乃至多多剎塵。以剎塵之數，或計世界，或計浮幢，
X09n0241_p0310a22║或計香水海，或計安立海等。
X09n0241_p0310a23║研窮法界，高廣無極，展演心光，恢𨧿覺體，自內之外，
X09n0241_p0310a24║從近之遠，廓徹洞融，徧周法界。初從我等現居國土
X09n0241_p0310b01║曰娑婆，八方有十三佛剎微塵數世界圍遶，向上經
X09n0241_p0310b02║七重，塵剎圍遶，倍倍加增。如第二十重香水海世界
X09n0241_p0310b03║種，有二十佛剎微塵數世界周帀圍遶，向下有十二
X09n0241_p0310b04║重香水海世界種，一重減一佛剎塵數圍遶，重重減
X09n0241_p0310b05║微塵佛剎。如最下方第一重香水海中世界種，一佛
X09n0241_p0310b06║剎微塵數世界周帀圍遶，如是重重之世界種，如是
X09n0241_p0310b07║東行，度一種、十種、百種、千種、萬億兆京，乃至正載數
X09n0241_p0310b08║種、恒河沙數種、一洲塵數、四洲塵數、須彌塵數、小千
X09n0241_p0310b09║塵數、中千塵數、大千塵數，如是一佛剎塵、十百千剎
X09n0241_p0310b10║塵，乃至正載，乃至阿僧祇剎塵，至不可說佛剎微塵
X09n0241_p0310b11║世界種，乃至極東大金剛山下。如東方，次南方，次右
X09n0241_p0310b12║旋九方亦如是，周極輪圍，是為華藏世界海邊疆也。
X09n0241_p0310b13║又復從此剎海東行，度一輪圍，一輪圍內有一世界
X09n0241_p0310b14║海，二三輪圍，十百千輪圍，洛叉俱胝那由他恒沙輪
X09n0241_p0310b15║圍，小千、中千、大千塵數十佛剎塵、百千剎塵、阿僧祗
X09n0241_p0310b16║剎塵，乃至不可說佛剎微塵數金剛輪圍山。又一輪
X09n0241_p0310b17║圍（即極東方金燈雲幢世界），如東，南、西、北方及四隅亦如是，共入
X09n0241_p0310b18║不可說佛剎微塵數世界海，皆豎高十九佛剎微塵
X09n0241_p0310b19║數世界，上齊寶雲，下齊寶地，最下極于風輪，統八極
X09n0241_p0310b20║為法界，安立海之邊疆也。研究至此，至廣至大，無量
X09n0241_p0310b21║無邊，斯乎似極。然猶未也，等而上之，尚有上下方故。
X09n0241_p0310b22║若爾，則彼華藏莊嚴世界海，浮幢之上，空曠無窮，復
X09n0241_p0310b23║有風輪（如平等住風輪，有須彌山微塵數持上）、大海（如普光海）、華幢（如蕋香幢）、剎
X09n0241_p0310b24║海（如下華藏世界海），如是上行，過一剎海，復過十剎海，百千
X09n0241_p0310c01║萬億超諸世數，乃至不可說佛剎微塵數剎海，最上
X09n0241_p0310c02║方至於說佛種性無有盡世界普智輪光明音佛所
X09n0241_p0310c03║（上方盡際）。又復，彼華藏莊嚴世界海，最下風輪，名平等住，
X09n0241_p0310c04║其風輪下，空曠莫測，復有諸浮幢（如寶光明種上二十層等）、華王
X09n0241_p0310c05║（如蕋香幢）、香海（如普光海）、風輪（如殊勝威光藏等須彌山微塵數），其下渡虗空，
X09n0241_p0310c06║至第二剎海（下方第二世界海也），又渡第三、第四、十、百、千、萬，乃
X09n0241_p0310c07║至非世所知不可說佛剎微塵數世界海，最下方至
X09n0241_p0310c08║於一切如來圓滿光普照世界虗空無礙相智幢王
X09n0241_p0310c09║佛所（下方至極）。總法界十方而觀之，則華藏周帀得八數，
X09n0241_p0310c10║上下得二數，如豎軸水車輪狀（上下孤豎如軸，八方周輳如幅）及傘
X09n0241_p0310c11║葢形。如是揆之，亦未可為盡。何也？今會華藏為主，而
X09n0241_p0310c12║十方乃有多剎塵數之伴，則上下諸佛剎海豈獨無
X09n0241_p0310c13║伴乎？是知經文含隱。詳夫上下方之剎海，一一各有
X09n0241_p0310c14║眾多塵數剎海圍遶，亦如華藏八方之數。如是則八
X09n0241_p0310c15║方齊等，上下相當，風輪香海重重相間，華王剎海行
X09n0241_p0310c16║行相稱，譬如百千大蓮華池徧立空界。嗚呼！孰能縱
X09n0241_p0310c17║金剛翮，豁天眼光，而遊觀此廣大法界者哉？即使邁
X09n0241_p0310c18║過斯界，四顧茫茫，而太虗空外復何物？即又復諦審
X09n0241_p0310c19║諦觀十方剎海，亦非止此而已矣。是以諸佛境界廣
X09n0241_p0310c20║大無邊，非入解脫得火三昧莫能見之。為啟凡愚，故
X09n0241_p0310c21║下本經文略言毫末而已（下本文亦未全，尚有十品存於天竺），中上本
X09n0241_p0310c22║經當更有餘義。信乎須彌聚筆，大海量墨，莫能書也。
X09n0241_p0310c23║十千塵偈，大地塵品，未足為多。原極于此，則情忘智
X09n0241_p0310c24║絕，廓然無思矣。噫！回視我輩，叢爾之身心，寸靈之知
X09n0241_p0311a01║覺，類夫醯鷄處于太虗，浮區流於大海。存耶？亡耶？恍
X09n0241_p0311a02║乎？惚乎？如夢想焉，如幻化焉，罔知所以然而然者也。
X09n0241_p0311a03║故經云：「十方虗空生汝心中，猶如片雲點太清裡，如
X09n0241_p0311a04║法界性究竟圓滿遍十方故。」豈欺我哉？是故理極故
X09n0241_p0311a05║令事廣，花大故省池深者也。
X09n0241_p0311a06║又今將此娑婆世界四大部洲之寬廣，須彌山之高
X09n0241_p0311a07║大名相，次第列明。此世界東西相對七十二萬里，南
X09n0241_p0311a08║北相對六十四萬里。正中有須彌山，縱廣八萬四千
X09n0241_p0311a09║由旬，七寶所成。正中天城，名曰善見，是帝釋所居。四
X09n0241_p0311a10║方四隅，是三十三天所居。此天正名忉利天，又名帝
X09n0241_p0311a11║釋天。又從須彌山根上升一萬由旬，縱廣一萬由旬，
X09n0241_p0311a12║是堅手天住。復上一倍，遶山八千由旬，是持華鬘天
X09n0241_p0311a13║住。復上一倍，遶山四千由旬，是放逸天住。復上一倍，
X09n0241_p0311a14║遶山四千由旬，是日月星宿天住。復上一倍，遶山四
X09n0241_p0311a15║千由旬，是四王天住。從此復上四萬由旬至山頂，縱
X09n0241_p0311a16║廣四萬由旬。又即從上升四萬由旬，有處如雲，七寶
X09n0241_p0311a17║所成，其猶大地，是夜摩天住。復上一倍，或三十二萬
X09n0241_p0311a18║由旬，有地如雲，是兜率天住。復上一倍，或四十八萬
X09n0241_p0311a19║由旬，有地如雲，是化樂天住。復上一倍，或六十四萬
X09n0241_p0311a20║由旬，有地如雲，是他化天住。次第乃至色究竟天住，
X09n0241_p0311a21║悉以皆有其地如雲。《毗曇論》云：「色究竟天，從此天放
X09n0241_p0311a22║一大石山，經六萬五十五百三十五季，中間無礙之
X09n0241_p0311a23║處，下至閻浮提地，抑算高顯，總計該經若干年之久
X09n0241_p0311a24║遠。如四季一年，四十季十年，四百季百年，四千季千
X09n0241_p0311b01║年，四萬季萬年，如上之季，總共抑算，該一萬六千三
X09n0241_p0311b02║百八十三年多三季如是之高顯者也。又須彌山外，
X09n0241_p0311b03║有七重金山，七重香水海，次第周帀。七重金山外，大
X09n0241_p0311b04║鹹水海，有四大洲，八中洲，數萬小洲，徧布安住。又鹹
X09n0241_p0311b05║水海外，有小輪圍山，周帀圍遶。此四洲等，皆一地所
X09n0241_p0311b06║持，是為一世界輿地之圖也。」又四部洲者，東弗于逮，
X09n0241_p0311b07║南閻浮提，西瞿耶尼，北鬱單越。又名東勝神洲，南贍
X09n0241_p0311b08║部洲，西牛貨洲，北俱盧洲。釋迦如來居南贍部洲五
X09n0241_p0311b09║印土之中。印土最中之地，名迦毗羅國。淨飯王宮降
X09n0241_p0311b10║誕，應化五印土中，轉大法輪，導化眾生。我輩所居，是
X09n0241_p0311b11║此南贍部洲邊疆之地，古名東震旦國，邊連大海。又
X09n0241_p0311b12║論此界下方虗空中，有大風輪，高一百六十萬由旬。
X09n0241_p0311b13║以大由旬數之，一由旬八十里，十由旬八百里，百由
X09n0241_p0311b14║旬八千里，千由旬八萬里，萬由旬八十萬里，十萬由
X09n0241_p0311b15║旬八百萬里，又名八兆萬里。如上一百六十萬由旬
X09n0241_p0311b16║叩算，共計該一百二十八兆萬里。於是風輪如是高
X09n0241_p0311b17║顯者也，廣則與世界量等。又水輪高八十萬由旬，共
X09n0241_p0311b18║計該六十四兆萬里。如是之深寬，則與世界正等。又
X09n0241_p0311b19║廣一百二十萬零三千四百五十由旬，總計該九十
X09n0241_p0311b20║六兆二十七萬六千里。此是一世界而論高廣之說
X09n0241_p0311b21║也。又金輪高三十二萬由旬，廣與水輪同。水上有風，
X09n0241_p0311b22║吹轉此水，於上成金輪，如熟乳生膏，是名金輪厚三
X09n0241_p0311b23║洛叉。又地輪厚六十萬零八千由旬，共計該五十四
X09n0241_p0311b24║兆零四萬里。此上四輪所論，出《因本經》、《俱舍論》、《增一
X09n0241_p0311c01║經》、《法界安立圖》所集，統立綱目已竟。
X09n0241_p0311c02║表讚四種法界體量形狀，就情達理，依心對境。初
X09n0241_p0311c03║稿。
X09n0241_p0311c04║理法界
X09n0241_p0311c05║理為法體，法是理用，體用雙彰，界為際限。
X09n0241_p0311c06║理本清淨，法由理致，理與法一，不真何待？
X09n0241_p0311c07║故經云：「法界通化，一合理相。」（偈云）
X09n0241_p0311c08║性體圓明理義彰，清淨法界界非方，
X09n0241_p0311c09║真如寶相空明靜，太虗不出自性光。
X09n0241_p0311c10║事法界
X09n0241_p0311c11║事因緣顯，造法由心，界定方位，共資菩美。
X09n0241_p0311c12║事本無心，因境成有，事與理合，界得其宜。
X09n0241_p0311c13║故經云：「事理通達，諸法無礙。」（偈云）
X09n0241_p0311c14║事無大小隨圓方，得法源底性清涼，
X09n0241_p0311c15║對境因心成幻有，因緣合離各主張。
X09n0241_p0311c16║理事法界
X09n0241_p0311c17║理事法三，通別各主，界為限齊，其法自立。
X09n0241_p0311c18║三事差別，法無定相，界亦混亂，事無一定。
X09n0241_p0311c19║故經云：「皆因無為法而有差別。」（偈云）
X09n0241_p0311c20║三事相合法無別，理事圓通法性濶，
X09n0241_p0311c21║諸法如義空法界，無人無我無法說。
X09n0241_p0311c22║事事法界
X09n0241_p0311c23║事事貫通，法法圓融，法界安立，歸心得所。
X09n0241_p0311c24║事事各主，權衡綱宗，法界如然，自性如然。
X09n0241_p0312a01║故經云：「實相無相，法界強名。」（偈云）
X09n0241_p0312a02║事事貫通理如然，歸心得所自在觀，
X09n0241_p0312a03║虗空法界歸性海，塵塵剎剎法法圓。
X09n0241_p0312a04║又四種無礙法界偈頌
X09n0241_p0312a05║理障消除法性明，清淨無為復本真，
X09n0241_p0312a06║實際理諦空無相，一體同觀法界身。
X09n0241_p0312a07║事與法合理自明，心空及第悟圓音，
X09n0241_p0312a08║大地山河空中影，二諦融通法惟心。
X09n0241_p0312a09║理事雙彰性相明，塵沙法界總歸真，
X09n0241_p0312a10║虗空無盡法無盡，理事法三共一心。
X09n0241_p0312a11║事事無礙法法明，一性光中法界身，
X09n0241_p0312a12║靜觀法界惟心現，塵塵剎剎總圓音。
X09n0241_p0312a13║又一心開十種法界
X09n0241_p0312a14║諸佛以清淨為法界，一真法界，湛寂圓融。
X09n0241_p0312a15║菩薩以十度為法界，萬行莊嚴，利濟羣品。
X09n0241_p0312a16║圓覺以因緣為法界，三世一念，十二流轉。
X09n0241_p0312a17║聲聞以四諦為法界，知苦斷集，漏尸結解。
X09n0241_p0312a18║諸天以福樂為法界，福盡人間，散入諸趣。
X09n0241_p0312a19║世人以事業為法界，功勳道德，善惡兩途。
X09n0241_p0312a20║修羅以瞋鬬為法界，瞋心不斷，鬪諍難息。
X09n0241_p0312a21║畜生以愚痴為法界，但念水草，餘無所知。
X09n0241_p0312a22║餓鬼以饑須為法界。服大咽小，針夅粒米。
X09n0241_p0312a23║地獄以憂苦為法界，苦多樂少，無時暫安。
X09n0241_p0312a24║前立四種法界，初以理論，其事在中；次以事論，其理
X09n0241_p0312b01║在中；又次以理事合論，於事事在中；又次以事事通
X09n0241_p0312b02║論，具理一以貫之。所以事因理顯，理由事彰，理事交
X09n0241_p0312b03║徹，諸法具備。若以法界論之，法界即世界之理也，世
X09n0241_p0312b04║界即法界之事也。以世界具一切事，法界具一切理，
X09n0241_p0312b05║理事具備，而世界成已。世界成已，法法物物，全體顯
X09n0241_p0312b06║露。故經云：「若入欲了知，三世一切佛，應觀法界性，一
X09n0241_p0312b07║切惟心造。」所以法界稱理，世界即事，理事圓通，一切
X09n0241_p0312b08║無礙。又以虗空而論法界，虗空無盡，法界無邊，塵塵
X09n0241_p0312b09║剎剎無盡之法界，莫不盡在虗空之中矣。又以法界
X09n0241_p0312b10║而論虗空，法界無邊，虗空無盡，無窮無盡之虗空，莫
X09n0241_p0312b11║不皆以法界而顯露之。若明法界理，須會虗空意；若
X09n0241_p0312b12║明虗空理，實在法界中。故以法界虗空，等無差別，事
X09n0241_p0312b13║事無礙，法法圓融，鎔成一體，一以貫之。法界如然，虛
X09n0241_p0312b14║空如然，自性如然，理亦如然。真空法界，法界真空，雙
X09n0241_p0312b15║收雙放，攝歸實際。實際性空，量等法界。故云：「三界惟
X09n0241_p0312b16║心，萬法惟識，靜觀法界性，一切惟心造。」又如何惟心
X09n0241_p0312b17║造？然法界皆因四大所顯，四大有成有壞，有生有滅，
X09n0241_p0312b18║皆是心心所發，生滅無住，操動不停，故有流轉。四大
X09n0241_p0312b19║和合而世界成，四大散滅而世界壞，成住壞空，流轉
X09n0241_p0312b20║無窮。所以釋迦世尊，佛眼遙觀，他心洞鑒，大地山河，
X09n0241_p0312b21║微塵國土，有情無情，萬物萬法，天地人民，日月星辰，
X09n0241_p0312b22║君臣父子，詩書禮樂，萬德斯備。又觀眾生，造種種業，
X09n0241_p0312b23║受種種苦，生老病死，無解脫時。佛觀此已，頓發慈心，
X09n0241_p0312b24║因緣時至，現大神變，從兜率宮，下降人間，迦毗羅國，
X09n0241_p0312c01║淨梵王宮，降神母懷，十月誕生。㘞的一聲，周行七步，
X09n0241_p0312c02║目顧四方，一手指天，一手指地，自言：「天上天下，惟吾
X09n0241_p0312c03║獨尊。」其年周昭王二十四甲寅歲四月八日子時。十
X09n0241_p0312c04║九出家，三十成道，說法四十九年，談經三百餘會，天
X09n0241_p0312c05║人證果，朦朧盡悟，一世功勳，道德斯備。其所說一切
X09n0241_p0312c06║法，為度一切眾，隨眾生根性而演說之。前以一心開
X09n0241_p0312c07║十種法界，反覆論之，法界體量形狀，因眾生心有八
X09n0241_p0312c08║萬四千塵勞善惡之造作，佛謂開八萬四千方便之
X09n0241_p0312c09║法門，以種種方便因緣譬喻言辭而敷演之，對病與
X09n0241_p0312c10║藥，令一切眾生，各得出滅一切生死之眾病，身心安
X09n0241_p0312c11║樂而證道果，皆以涅槃而滅度之。故所以法界而論
X09n0241_p0312c12║世界，無法不備；又以世界而論法界，無事不周。法法
X09n0241_p0312c13║其備，事事全周，而稱大法界也。故《華嚴經》偈云：「遮那
X09n0241_p0312c14║妙體徧，法界以為身；華藏莊嚴等，太虗而惟量。」又偈
X09n0241_p0312c15║云：「剎塵心量可數知，大海中水可飲盡，虗空可量風
X09n0241_p0312c16║可繫，無能盡歎佛功德。」又云：「一切有為法，如夢幻泡
X09n0241_p0312c17║影，如露亦如電，應作如是觀。」是以（泉）識淺智愚，不揣
X09n0241_p0312c18║鄙漏，而將四法通途論之，略以大槩名相事理，敘列
X09n0241_p0312c19║一番，祈諸智者，再伸發明，以示將來，廣其見聞，開發
X09n0241_p0312c20║慧性，得大辯才者也。
X09n0241_p0312c21║遂邑廣德寺釋子　永光　泉　敬撰