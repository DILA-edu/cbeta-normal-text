X09n0242_p0313a01║
X09n0242_p0313a02║
X09n0242_p0313a03║No. 242
X09n0242_p0313a04║大方廣佛華嚴經三十九品大意
X09n0242_p0313a05║
X09n0242_p0313a06║夫大方廣佛華嚴經者，諸佛之性海，一真之法界，顯
X09n0242_p0313a07║玄微之妙詮，演無盡之宗趣。語其廣大，則無所不包；
X09n0242_p0313a08║語其精密，則無所不備。雖一路一門之可入，而千殊
X09n0242_p0313a09║萬變之無窮，望之者莫測其津，即之者莫睨其際。所
X09n0242_p0313a10║謂會滄海而為墨，聚須彌而為筆，不能盡一句之義，
X09n0242_p0313a11║而況以淺近之觀，卑不之識，而欲探其閫奧者哉！若
X09n0242_p0313a12║無頭緒條，則何由貫通旨趣？
X09n0242_p0313a13║初會菩提場。我佛世尊始成正覺，現遮那之妙體，徧
X09n0242_p0313a14║法界以為身。顯依正之莊嚴，等太虗而共量者。標四
X09n0242_p0313a15║十種莊嚴品類，一一各具無量無邊十佛剎微塵數
X09n0242_p0313a16║菩薩所共圍遶。又四十類神天部眾，一一各統眷屬
X09n0242_p0313a17║無數無量無邊無等海眾雲集，慶賀法王始成正覺。
X09n0242_p0313a18║總有四百二十首偈頌，讚佛功德難思願海，一一各
X09n0242_p0313a19║顯證道法門，總計四百名目。菩薩神天為世間主，依
X09n0242_p0313a20║報莊飾，故稱妙嚴。此品建初，是為第一。
X09n0242_p0313a21║如來現相品者，表世尊即於面門眾齒之間，放佛
X09n0242_p0313a22║剎微塵數光明，一一復有佛剎微塵數光明以為眷
X09n0242_p0313a23║屬，於光明中顯現無邊剎土、無邊諸佛、無邊菩薩，覺
X09n0242_p0313a24║悟一切世界中一切眾生，發菩提心，生如來家。又放
X09n0242_p0313b01║眉間白毫光明，普照十方無邊剎土，顯現無邊莊嚴、
X09n0242_p0313b02║無邊菩薩，於光明中俱時出現。又復於世尊前出大
X09n0242_p0313b03║蓮華，具無盡莊嚴，眾寶成就，諸菩薩眾各坐其上，各
X09n0242_p0313b04║以偈頌讚佛功德：
X09n0242_p0313b05║普賢三昧品者，表普賢菩薩於如來前，坐蓮華藏
X09n0242_p0313b06║師子之座，入一切諸佛毗盧遮那如來藏身三昧，能
X09n0242_p0313b07║於十方無邊佛剎微塵數世界一切諸佛如來前，現
X09n0242_p0313b08║身說法，轉妙法輪。
X09n0242_p0313b09║世界成就品者，表普賢菩薩徧觀一切世界海、一
X09n0242_p0313b10║切眾海、一切諸佛海、一切法界海、一切眾生業海、根
X09n0242_p0313b11║欲海，如來世尊以十種智知諸菩薩及諸眾生，教化
X09n0242_p0313b12║成就，饒益眾生，入佛境界。又表世界海各各莊嚴、各
X09n0242_p0313b13║各依住、各各形狀、各各趣入、各各光明、各各體相、各
X09n0242_p0313b14║各劫住、各各差別、一一形狀，各各俱有十不可說佛
X09n0242_p0313b15║剎微塵數名相等俱。
X09n0242_p0313b16║華藏世界品者，表此最中央香水海，名：無邊妙華
X09n0242_p0313b17║光；出大蓮華，名：蘂香幢。華藏世界海住在其中，有十
X09n0242_p0313b18║不可說佛剎微塵數香水海周帀圍遶，有十不可說
X09n0242_p0313b19║世界種安住其中，於內芬陀利華、寶尸羅幢、樓閣、鈴
X09n0242_p0313b20║網、城廓、林樹、墻、栴檀，一一各具不可說百千億那由
X09n0242_p0313b21║他周徧嚴飾。一一香水海各有四天下微塵數香水
X09n0242_p0313b22║河右旋圍遶，一一河各有十不可說微塵數莊嚴體
X09n0242_p0313b23║量形狀，一一各有十不可說，俱在此華藏莊嚴世界
X09n0242_p0313b24║海中分布而住。此中央香水海中，有十不可說佛剎
X09n0242_p0313c01║微塵數世界於中布列。一香水海中安住二十重世
X09n0242_p0313c02║界種，最下第一重世界種有一佛剎微塵數世界周
X09n0242_p0313c03║帀圍遶，第二重世界種有二佛剎微塵數世界周帀
X09n0242_p0313c04║圍遶，重重加增。如第二十重世界種有二十佛剎微
X09n0242_p0313c05║塵數世界周帀圍遶，此為第一個二十重，又十個二
X09n0242_p0313c06║十重圍遶；第一個二十重，又一百個二十重圍遶。此
X09n0242_p0313c07║十一個二十重，廣說有十不可說二十重，連接安布，
X09n0242_p0313c08║俱如經說。
X09n0242_p0313c09║毗盧遮那品者，表過去古佛以況今佛。有香水海，
X09n0242_p0313c10║名：清淨光；有世界，名：勝音。於世界中，有一大林，名：摩
X09n0242_p0313c11║尼華枝輪，種種莊嚴，數無盡極，寬廣無量。有一大林
X09n0242_p0313c12║城，人王所都，有百萬億那由他城周帀圍遶；城中居
X09n0242_p0313c13║人，靡不成就業報神足，乘空往來，行同諸天。此寶華
X09n0242_p0313c14║枝輪大林之中，有一道場，名：寶華徧照，以眾大寶分
X09n0242_p0313c15║布莊嚴，周徧十方。其道場前，有一大海，名：香摩尼金
X09n0242_p0313c16║剛；出大蓮華，名：華蘂𦦨輪，其華廣大百萬由旬，莖、葉、
X09n0242_p0313c17║鬚、臺皆是妙寶，十不可說百千億那由他蓮華所共
X09n0242_p0313c18║圍遶。此勝音世界，最初劫中，有十須彌山微塵數如
X09n0242_p0313c19║來出興於世；其第一佛，名：一切功德山須彌勝雲，於
X09n0242_p0313c20║其道場大蓮華中忽然出現；其身周普等真法界，一
X09n0242_p0313c21║切佛剎皆示出生，一切道場悉詣其所。其勝音世界，
X09n0242_p0313c22║有六十八千億須彌山頂，一一現身而坐，即於眉間
X09n0242_p0313c23║放大光明，十佛剎微塵數光明以為眷屬，充滿一切
X09n0242_p0313c24║十方國土；所有眾生遇斯光者，即自開悟。彼𦦨光明
X09n0242_p0314a01║大城有王，名喜見善慧，統領百萬億那由他城人王、
X09n0242_p0314a02║太子、夫人、彩女等。喜見善慧王太子五百人，大威光
X09n0242_p0314a03║為首；十千夫人，妙見為首；六萬大臣，慧力為首。如是
X09n0242_p0314a04║等七十七百千億那由他眾，同往見佛，即時證得十
X09n0242_p0314a05║種法門，諸供養具，徧滿虗空。至於佛所，修敬已畢，卻
X09n0242_p0314a06║坐一面。時彼如來，為欲調伏諸眾生故，於眾會道場，
X09n0242_p0314a07║說普集一切三世佛自在法修多羅、世界海脩多羅，
X09n0242_p0314a08║以為眷屬，隨眾生心，悉令獲益。時勝雲佛住世五十
X09n0242_p0314a09║億歲，佛滅度後，如是第二佛、第三佛、第四佛，相繼出
X09n0242_p0314a10║世。王即太子、諸臣、人民，次第親近，獲益證道，成大菩
X09n0242_p0314a11║薩。此段經文，表引古佛，以證今佛毗盧遮那如來出
X09n0242_p0314a12║世之法，古今相襲，古今不異。以上從世主妙嚴品至
X09n0242_p0314a13║此，共六品經文，始終為菩提場。中表莊嚴，表菩薩、神
X09n0242_p0314a14║天八部、諸天、龍王、人王、世間主，總都一大會之中，古
X09n0242_p0314a15║佛、今佛成道說法儀式之大慨一終。又此四分之一
X09n0242_p0314a16║分，為之信分一終。又五週之一週，為所信因果週一
X09n0242_p0314a17║終。閱經至此，可知次緒者也。
X09n0242_p0314a18║佛名號品者，表二會世尊，於普光明殿，坐寶蓮華
X09n0242_p0314a19║藏師子之座，現大神力，感通法界。當會菩提場中，十
X09n0242_p0314a20║佛剎微塵數菩薩，興三十二種問法因緣，欲令發菩
X09n0242_p0314a21║提心者，使知諸佛如來廣大行願。又以名號，顯發數
X09n0242_p0314a22║量，等周法界。於此娑婆世界，四天下種種名號，各別
X09n0242_p0314a23║不同。又於十方世界，一方之中，有十千名，各別不同。
X09n0242_p0314a24║又於此娑婆世界，有百億四天下，如來於彼，有百萬
X09n0242_p0314b01║億種種名號，令諸眾生，各別知見。又於此娑婆世界
X09n0242_p0314b02║外，東西南北，四維上下，如是十方，一方之中，有百萬
X09n0242_p0314b03║億種種名號，令諸眾生，各別知見，如經廣說。盡虗空，
X09n0242_p0314b04║徧法界，諸世界中，有不可數，不可量，不可思，不可議，
X09n0242_p0314b05║及不可說不可說，數無盡極，令諸眾生，各別知見，如
X09n0242_p0314b06║經自具。
X09n0242_p0314b07║四聖諦品者，表此娑婆世界中說四種聖諦，一種
X09n0242_p0314b08║首標十種名，四種首標四十種名，各各不同。於此世
X09n0242_p0314b09║界中，廣說有四百億十千名，隨諸眾生悉令調伏。如
X09n0242_p0314b10║是十方世界中，一一各有四百億十千名。如是十方
X09n0242_p0314b11║盡虗空徧法界所有世界，一一世界中說四聖諦，亦
X09n0242_p0314b12║各有四百億十千名，隨眾生心悉令調伏。如上經文，
X09n0242_p0314b13║總說十方無邊世界無盡名目，皆是四聖諦為體。從
X09n0242_p0314b14║此四聖諦上，分作種種法門，五蘊十二緣總在其中，
X09n0242_p0314b15║八萬四千塵勞解脫亦在其內，廣如經說。
X09n0242_p0314b16║光明覺品者，表世尊從兩足輪下放百億光明，照
X09n0242_p0314b17║此三千大千世界百億閻浮提、百億弗婆提、百億瞿
X09n0242_p0314b18║耶尼、百億鬱單越、百億大海、百億輪圍山、百億菩薩
X09n0242_p0314b19║受生、百億菩薩出家、百億如來成正覺、百億如來轉
X09n0242_p0314b20║法輪、百億如來入涅槃、百億須彌山、百億四天王、百
X09n0242_p0314b21║億三十三天，乃至百億色究竟天，其中所有，悉皆明
X09n0242_p0314b22║現。如此處，見佛世尊坐蓮華藏師子之座，十佛剎微
X09n0242_p0314b23║塵數菩薩所共圍遶；其百億閻浮提中，百億如來亦
X09n0242_p0314b24║如是坐。悉以佛神力故，十方各不一大菩薩，一一各
X09n0242_p0314c01║與十佛剎微塵數諸菩薩俱，來詣佛所。其名曰：文殊
X09n0242_p0314c02║師利，十首菩薩等；其所來國，金色世界等；其所事佛，
X09n0242_p0314c03║不動智佛等。爾時，一切處文殊師利，各於佛所，同時
X09n0242_p0314c04║發聲而說頌言：又以十偈讚佛，十種之法，令信心者，
X09n0242_p0314c05║開發覺性，信自己是，不動智佛。爾時，光明過此世界，
X09n0242_p0314c06║徧照東方十佛國土；南、西、北方，四維、上、下，亦復如是。
X09n0242_p0314c07║彼一一世界中，皆有百億閻浮提，乃至百億色究竟
X09n0242_p0314c08║天，其中所有，悉皆明現。光過十世界，徧照東方百世
X09n0242_p0314c09║界；四維、上、下，亦復如是。光過百世界，徧照東方千世
X09n0242_p0314c10║界；四維、上、下，亦復如是。光過千世界，徧照東方十千
X09n0242_p0314c11║世界；光過十千世界，徧照東方百千世界；光過百千
X09n0242_p0314c12║世界，徧照東方百萬世界；四維、上、下，亦復如是。乃至
X09n0242_p0314c13║光明過十億世界，徧照東方百億世界、百千億世界、
X09n0242_p0314c14║那由他、百那由他、千那由他、百千那由他世界；一一
X09n0242_p0314c15║南、西、北方，四維、上、下，亦復如是。如是無數無量、無邊
X09n0242_p0314c16║無等、不可數、不可稱、不可思、不可量、不可說，盡法界、
X09n0242_p0314c17║虗空界所有世界；南、西、北方，四維、上、下，亦復如是。彼
X09n0242_p0314c18║一一世界中，皆有百億閻浮提，乃至百億色究竟天，
X09n0242_p0314c19║悉皆明現。彼一一閻浮提中，悉見如來坐蓮華藏師
X09n0242_p0314c20║子之座，十佛剎微塵數菩薩所共圍遶。十方各有一
X09n0242_p0314c21║大菩薩，一一各與十佛剎微塵數諸菩薩俱，來詣佛
X09n0242_p0314c22║所。其大菩薩，文殊師利等所從來國，金色世界等本
X09n0242_p0314c23║所事佛，不動智佛等一切處。文殊師利菩薩各於佛
X09n0242_p0314c24║所，同時發聲，說頌讚佛，令起信心者發信進修。此十
X09n0242_p0315a01║信位中，置一百四十種大願，成大悲行，法身、慧身、智
X09n0242_p0315a02║身一時俱進，成十信門，如經具明。
X09n0242_p0315a03║問明品者，表文殊師利問覺首菩薩及十首菩薩
X09n0242_p0315a04║等：佛子！心性是一，云何見有種種差別？所謂：往善趣、
X09n0242_p0315a05║惡趣，諸根滿、缺，受生同、異，端正、醜陋，苦、樂不同；業不
X09n0242_p0315a06║知心，心不知業；受不知報，報不知受；心不知受，受不
X09n0242_p0315a07║知心；因不知緣，緣不知因；智不知境，境不知智。覺首
X09n0242_p0315a08║菩薩以偈答曰：
X09n0242_p0315a09║仁今問是義，為曉悟羣生，我如其性答。
X09n0242_p0315a10║唯仁應諦听！諸法無作用，亦無有體性，
X09n0242_p0315a11║是故彼一切，各各不相知。譬如河中水，
X09n0242_p0315a12║滿流競奔逝，各各不相知，諸法亦如是。
X09n0242_p0315a13║亦如大火聚，猛能同時發，各各不相知。
X09n0242_p0315a14║諸法亦如是。
X09n0242_p0315a15║其所答法，總有十偈，以答問法，如經自具。又，文殊師
X09n0242_p0315a16║利菩薩問財首、寶首、德首、目首、勤首、法首、賢首、精進
X09n0242_p0315a17║首，如是十首，菩薩各以十偈答文殊師利。其所答法，
X09n0242_p0315a18║偈頌不錄，總有百問，亦以百答，如經自具。
X09n0242_p0315a19║淨行品者，表文殊師利菩薩告智首菩薩言：佛子！
X09n0242_p0315a20║汝今為欲多所饒益，多所安隱，哀愍世間，利樂天人，
X09n0242_p0315a21║問如是義。若諸菩薩善用其心，則獲一切勝妙功德，
X09n0242_p0315a22║於諸佛法心無所礙，住去、來、今諸佛之道，隨眾生住
X09n0242_p0315a23║恒不捨離，如諸法相悉能通達，斷一切惡，具足眾善。
X09n0242_p0315a24║當如普賢色相第一，一切行願皆得具足，於一切法
X09n0242_p0315b01║無不自在，而為眾生第二導師。云何用心能獲一切
X09n0242_p0315b02║勝妙功德？佛子！菩薩在家，當願眾生：知家性空，免其
X09n0242_p0315b03║過迫。孝事父母，當願眾生：善事於佛，護養一切。妻子
X09n0242_p0315b04║集會，當願眾生：怨親平等，永離貪著。詣大小師，當願
X09n0242_p0315b05║眾生：巧事師長，習行善法。乃至若得見佛，當願眾生：
X09n0242_p0315b06║得無礙眼，見一切佛。其餘總有一百四十種大願，用
X09n0242_p0315b07║成十信位中修行之心。雖是有為之心，亦能成後五
X09n0242_p0315b08║位之內理智大悲之海。已後入位萬行之海，皆由此
X09n0242_p0315b09║一百四十種大願勝上緣力之所能成矣。
X09n0242_p0315b10║賢首品者，表文殊師利菩薩說無濁亂清淨行大
X09n0242_p0315b11║功德已，欲顯示菩提心功德故，以偈問賢首菩薩曰：
X09n0242_p0315b12║我今以為諸菩薩，說佛往修清淨行，
X09n0242_p0315b13║仁當亦如此會中，演暢修行勝功德。
X09n0242_p0315b14║爾時，賢首菩薩以偈答曰：
X09n0242_p0315b15║善哉仁者應諦听，彼諸功德不可量，
X09n0242_p0315b16║我今隨力說少分，猶如大海一滴水。
X09n0242_p0315b17║若有菩薩初發心，誓求當證佛菩提，
X09n0242_p0315b18║彼之功德無邊際，不可稱量無與等，
X09n0242_p0315b19║何況無量無邊劫，具修地度諸功德。
X09n0242_p0315b20║十方一切諸如來，悉共稱揚無能盡。
X09n0242_p0315b21║如是無邊大功德，我今於中說少分。
X09n0242_p0315b22║譬如鳥足所履空，亦如大地一微塵，
X09n0242_p0315b23║此上四偈明發心功德廣大難量隨力少說分，為明
X09n0242_p0315b24║菩提心不可以邊際量故功德還當如是。以下總有
X09n0242_p0315c01║三百七十二首偈頌，其中大意總歎發菩提者之信
X09n0242_p0315c02║心，令其堅固修習無諸放逸者也。又此第二會普光
X09n0242_p0315c03║明殿說十信法門，共六品經始終一週。
X09n0242_p0315c04║又三會，須彌山頂帝釋宮中，名忉利天會。昇須彌山
X09n0242_p0315c05║頂品者，表如來威神力故。十方一切世界，一一四
X09n0242_p0315c06║天下閻浮提中，悉見如來坐於樹下，各有菩薩承佛
X09n0242_p0315c07║神力而演說法，靡不自謂恒對於佛。爾時，世尊不離
X09n0242_p0315c08║一切，處菩提樹下而昇須彌，向帝釋殿。時，天帝釋在
X09n0242_p0315c09║妙勝殿前遙見佛來，即以神力莊嚴此殿，置普光明
X09n0242_p0315c10║藏師子之座。其座悉以妙寶所成，十千層級、十千金
X09n0242_p0315c11║網種種莊嚴，十千太子、十千梵王前後圍遶，十千光
X09n0242_p0315c12║明而為照曜。爾時，帝釋奉為如來敷置座已，曲躬合
X09n0242_p0315c13║掌，恭敬向佛：唯願哀愍，處此宮殿。即時，世尊入妙勝
X09n0242_p0315c14║殿，十方一切世界中悉亦如是。又以十偈讚佛功德
X09n0242_p0315c15║行願，如經自具。
X09n0242_p0315c16║須彌山上偈讚品者，表佛神力故。十方各有一大
X09n0242_p0315c17║菩薩，一一各與十佛剎微塵數菩薩俱，從百佛剎微
X09n0242_p0315c18║塵數國土外諸世界中而來集會。其名曰：法慧菩薩、
X09n0242_p0315c19║一切慧菩薩等；所從來國，因陀羅網世界等；其所事
X09n0242_p0315c20║佛，殊特月佛等。是諸菩薩至佛所已，頂禮佛足，隨所
X09n0242_p0315c21║來方，各化作毗盧遮那藏師子之座，結跏趺坐；十方
X09n0242_p0315c22║一切世界，悉亦如是。爾時，世尊從兩足指放百千億
X09n0242_p0315c23║妙色光明，普照十方一切世界；須彌頂上帝釋宮中，
X09n0242_p0315c24║佛及大眾靡不皆現。爾時，法慧菩薩承佛神力，普觀
X09n0242_p0316a01║十方而說頌言：如是十慧菩薩，各以十偈讚佛功德
X09n0242_p0316a02║行願，如經自具。總有一百首偈頌，歎無相為真實，合
X09n0242_p0316a03║會十住位法，令身心諸計皆無所依，離於偏執，住佛
X09n0242_p0316a04║所住。偈頌未錄，如經自具。
X09n0242_p0316a05║十住品者，表法慧菩薩承佛威力，入菩薩無量方
X09n0242_p0316a06║便三昧。以三昧力，十方各千佛剎微塵數世界之外，
X09n0242_p0316a07║有千佛剎微塵數諸菩薩，皆同一號，名曰：法慧，普現
X09n0242_p0316a08║其前，告法慧菩薩言：汝能入是三昧。善男子！十方各
X09n0242_p0316a09║千佛剎微塵數諸佛，悉以神力共加於汝；又是毗盧
X09n0242_p0316a10║遮那如來往昔願力、威神之力，及汝所修善根力故，
X09n0242_p0316a11║令汝說法，為增長佛智故。法慧菩薩從定起時，告諸
X09n0242_p0316a12║菩薩：佛子！菩薩住有十種，過、現、未來諸佛，已說、當說、
X09n0242_p0316a13║今說。何等為十？所謂：初發心住、治地住、修行住、生貴
X09n0242_p0316a14║住、具足方便住、正心住、不退住、童真住、法王子住、灌
X09n0242_p0316a15║頂住。是名：菩薩十住二世諸佛所說十住法，內功行
X09n0242_p0316a16║法則如經自具。
X09n0242_p0316a17║梵行品者，表正念天子白法慧菩薩言：佛子！一切
X09n0242_p0316a18║世界諸菩薩眾，依如來教染衣出家，云何而得梵行
X09n0242_p0316a19║清淨，從菩薩位逮於無上菩提之道？法慧菩薩言：佛
X09n0242_p0316a20║子！菩薩修梵行時，應以十法而為所緣，作意觀察。所
X09n0242_p0316a21║謂：身、身業，語、語業，意、意業，佛、法、僧、戒。應如是觀：身是
X09n0242_p0316a22║梵行耶？乃至戒是梵行耶？若是梵行，當知梵行則為
X09n0242_p0316a23║非善、則為非法、則為渾濁、則為臭惡、則為不淨。三業、
X09n0242_p0316a24║六根、五蘊、十二緣、十八界、六通、三明、慈、悲、喜、捨、四無
X09n0242_p0316b01║量心、六波羅蜜，於諸法中不生二解，一切佛法疾得
X09n0242_p0316b02║現前。初發心時即得阿耨多羅三藐三菩提，知一切
X09n0242_p0316b03║法即心自性，成就慧身不由他悟故。於中辯通十法，
X09n0242_p0316b04║諸義名言如經自具。
X09n0242_p0316b05║初發心功德品者，表天帝釋白法慧菩薩言：佛子！
X09n0242_p0316b06║菩薩初發菩提之心，所得功德，其量幾何？法慧菩薩
X09n0242_p0316b07║言：此義甚深，難說、難知、難分別、難信解、難證、難行、難
X09n0242_p0316b08║通達、難度量、難趣入。雖然，我當承佛威力而為汝說。
X09n0242_p0316b09║佛子！假使有人，以一切樂具，供養東方阿僧祗世界
X09n0242_p0316b10║所有眾生，經於一劫，然後教令淨持五戒；南、西、北方，
X09n0242_p0316b11║四維、上、下，亦復如是，經於一劫。如是功德，寧為多不？
X09n0242_p0316b12║天帝釋言：此人功德，比菩薩初發心功德，百分、千分，
X09n0242_p0316b13║乃至算數、譬喻所不能及。其中所說譬喻，條則廣多，
X09n0242_p0316b14║難可窮盡；數在經中，閱經可知；廣明發心功德難量，
X09n0242_p0316b15║如經自具。
X09n0242_p0316b16║明法品者，表精進慧菩薩白法慧菩薩言：佛子！菩
X09n0242_p0316b17║薩初發求一切智心，成就無量功德，具大莊嚴，昇一
X09n0242_p0316b18║切智乘，入菩薩正位，捨諸世間法，得出世間法，三世
X09n0242_p0316b19║諸佛攝受決定，至於無上菩提之處。爾時，法慧菩薩
X09n0242_p0316b20║告精進慧菩薩：善哉，佛子！汝今為欲多所饒益，多所
X09n0242_p0316b21║安樂，多所惠利，哀愍世間，問如是法。佛子！菩薩住十
X09n0242_p0316b22║種不放逸法，得十種清淨法，經中廣多明文，如經自
X09n0242_p0316b23║具，總以堅守淨戒，精修密行，廣度眾生，成就智力，三
X09n0242_p0316b24║世諸佛同一體性清淨心故。此上三會，從須彌頂上
X09n0242_p0316c01║帝釋天宮，表須彌山頂品，表偈讚品，表十位品，表梵
X09n0242_p0316c02║行品，表初發心功德品，表明法品。此六品經，是第三
X09n0242_p0316c03║會始終一週而為解分，為差別因果週之內。閱經至
X09n0242_p0316c04║此，可知次序。
X09n0242_p0316c05║第四會。昇夜摩天宮品者，表如來威神力故，不離
X09n0242_p0316c06║一切菩提樹下及須彌山頂，而向於彼夜摩天宮寶
X09n0242_p0316c07║莊嚴殿。時，夜摩天王遙見佛來，即以神力，於其殿內
X09n0242_p0316c08║化作寶蓮華藏師子之座，百萬層級以為莊嚴，百萬
X09n0242_p0316c09║金網以為交絡，種種莊嚴數各百萬，乃至光明而為
X09n0242_p0316c10║照耀。百萬夜摩天王恭敬頂禮，百萬梵王、百萬菩薩
X09n0242_p0316c11║讚佛功德。爾時，天王說偈讚佛，皆以十偈表歎功德。
X09n0242_p0316c12║如此世界中，夜摩天王承佛神力稱揚讚歎；十方一
X09n0242_p0316c13║切世界，夜摩天王悉亦如是。
X09n0242_p0316c14║夜摩天宮偈讚品者，表佛神力故。十方各有一大
X09n0242_p0316c15║菩薩，一一各與佛剎微塵數菩薩俱，從十萬佛剎微
X09n0242_p0316c16║塵數國土外諸世界中而來集會，其名曰：功德林菩
X09n0242_p0316c17║薩等。所從來國，親慧世界等；各於佛所，淨修梵行；其
X09n0242_p0316c18║所事佛，常住眼佛等。是諸菩薩至佛所已，頂禮其足，
X09n0242_p0316c19║隨所來方，化作摩尼藏師子之座，結跏趺坐。如此世
X09n0242_p0316c20║界，夜摩天王菩薩來集十方；一切世界，悉亦如是。爾
X09n0242_p0316c21║時，功德林菩薩以偈頌言：佛放大光明，普照於十方，
X09n0242_p0316c22║悉見天人尊，通達無障礙等。如是，十林菩薩各以十
X09n0242_p0316c23║偈，讚佛功德行願，利益羣生，得菩提道，共成百偈，如
X09n0242_p0316c24║經自具。
X09n0242_p0317a01║十行品者，表功德林菩薩承佛神力，入菩薩善思
X09n0242_p0317a02║惟三昧。入是三昧已，十方各過萬佛剎微塵數世界
X09n0242_p0317a03║外，有萬佛剎微塵數諸佛，皆號：功德林，而現其前，告
X09n0242_p0317a04║功德林菩薩言：佛子！乃能入此三昧。此是十方諸佛
X09n0242_p0317a05║共加於汝，亦是如來往昔願力及諸菩薩眾善根力，
X09n0242_p0317a06║令汝入是三昧而演說法。是時，諸佛即與十種智，又
X09n0242_p0317a07║各伸右手摩功德林菩薩頂。功德林即從定起，告諸
X09n0242_p0317a08║菩薩言：佛子！菩薩行不可思議，與法界、虗空界等。有
X09n0242_p0317a09║十種行，三世諸佛之所宣說。何等為十？一者、歡喜行，
X09n0242_p0317a10║二者、饒益行，三者、無違逆行，四者、無屈撓行，五者、無
X09n0242_p0317a11║痴亂行，六者、善現行，七者、無著行，八者、難得行，九者、
X09n0242_p0317a12║善法行，十者、真實行。如是十行之法功用條則，一行
X09n0242_p0317a13║之內各有譬喻，修行之功利益眾生。說是法時，十方
X09n0242_p0317a14║世界六種震動。如此世界夜摩天宮，說十行法所現
X09n0242_p0317a15║神變，十方世界悉以如是。又十林菩薩各以十偈，重
X09n0242_p0317a16║敘十行之內功德行願，如經自具，共成百偈。
X09n0242_p0317a17║十無盡藏品者，表功德林菩薩告諸菩薩言：佛子！
X09n0242_p0317a18║菩薩摩訶薩有十種藏，過去、未來、現在諸佛，已說、當
X09n0242_p0317a19║說、今說。何等為十？所謂：信藏、戒藏、愧藏、慙藏、施藏、慧
X09n0242_p0317a20║藏、念藏、持藏、辯藏，是為十。此十種藏，菩薩修行功用
X09n0242_p0317a21║願力，令諸菩薩究竟成就無上菩提，亦令一切世間
X09n0242_p0317a22║所作悉皆究竟無盡大藏。此上夜摩天宮品、偈讚品、
X09n0242_p0317a23║十行品、十無盡藏品，始終四會一週。
X09n0242_p0317a24║第五、兜率天宮會。昇兜率天宮品者，表佛神力故，
X09n0242_p0317b01║不離一切處菩提樹下及須彌頂、夜摩天，而往兜率
X09n0242_p0317b02║天宮一切妙寶所莊嚴殿。時，兜率天王遙見佛來，於
X09n0242_p0317b03║其殿上敷摩尼藏師子之座，天諸妙寶之所集成，如
X09n0242_p0317b04║來神力所現，無量百千億那由他阿僧祗善根所生。
X09n0242_p0317b05║於其殿內種種莊嚴，一一各具百萬億種種供養，總
X09n0242_p0317b06║有一百八十四箇百萬億，又有一百零八箇百萬億
X09n0242_p0317b07║菩薩，及諸天神王八部等，一一均各百萬億數之眾，
X09n0242_p0317b08║恭敬供養，前後圍遶。爾時，世尊於其殿內，昇摩尼藏
X09n0242_p0317b09║師子坐上，結跏趺坐。爾時，佛神力故，十方各有一大
X09n0242_p0317b10║菩薩，一一各與萬佛剎微塵數諸菩薩俱，來詣佛所。
X09n0242_p0317b11║其名曰：金剛幢菩薩等；所從來國，妙寶世界等；其所
X09n0242_p0317b12║事佛，無盡幢佛等。至佛所已，頂禮佛足，隨所來方，各
X09n0242_p0317b13║化寶座，結跏趺坐。各各身放百千億那由他阿僧祗
X09n0242_p0317b14║光明，普照十方無邊世界，現大神變，清淨莊嚴，徧滿
X09n0242_p0317b15║虗空，等周法界。如此世界兜率天宮，諸菩薩眾來集
X09n0242_p0317b16║於會；如是十方一切世界兜率天宮，悉亦如是。爾時，
X09n0242_p0317b17║世尊從兩膝輪放百千億那由他光明，普照十方盡
X09n0242_p0317b18║法界、虗空界、一切世界。彼諸菩薩皆見於此佛神變
X09n0242_p0317b19║相，此諸菩薩亦見於彼一切如來神變之相。如是菩
X09n0242_p0317b20║薩皆與如來，於往昔時，同種善根，修菩薩行，究竟到
X09n0242_p0317b21║於大智彼岸。爾時，金剛幢菩薩普觀十方而說頌言：
X09n0242_p0317b22║如來不出世，亦無有涅槃，以本大願力，
X09n0242_p0317b23║示現自在法。
X09n0242_p0317b24║如是等十偈讚佛功德，乃至十幢菩薩各以十偈讚
X09n0242_p0317c01║佛，如經自具，共有百偈。
X09n0242_p0317c02║十迴向品者，表金剛幢菩薩，承佛神力，入菩薩智
X09n0242_p0317c03║光三昧。入是三昧已，十方各過十萬佛剎微塵數世
X09n0242_p0317c04║界外，有十萬佛剎微塵數諸佛，皆同一號，名金剛幢，
X09n0242_p0317c05║咸稱讚言：善哉佛子！乃能入此三昧。此是十方諸佛，
X09n0242_p0317c06║共加於汝，而演說法，令諸菩薩，得清淨無畏故，護持
X09n0242_p0317c07║如來種性故，演說諸菩薩十種迴向故，三世諸佛，咸
X09n0242_p0317c08║演說故。何等為十？一者救護一切眾生離眾生相迴
X09n0242_p0317c09║向，二者不壞迴向，三者等一切諸佛迴向，四者至一
X09n0242_p0317c10║切處迴向，五者無盡功德藏迴向，六者入一切平等
X09n0242_p0317c11║善根迴向，七者隨順一切眾生迴向，八者真如相迴
X09n0242_p0317c12║向，九者無縛無著解脫迴向，十者入法界無盡迴向。
X09n0242_p0317c13║此十種𢌞向，三世諸佛，已說、當說、今說，一一迴向之
X09n0242_p0317c14║內，條則大願，廣多無數。又有二百四十六首偈頌，重
X09n0242_p0317c15║敘此十種迴向之內大願功德。爾時，佛神力故，在會
X09n0242_p0317c16║諸菩薩眾，周徧十方，咸作是言：善哉金剛幢！乃能說
X09n0242_p0317c17║此十種諸大迴向。我等於十方界，亦如是說，文辭句
X09n0242_p0317c18║義，悉皆如是。我等來集，為汝作證。時，金剛幢菩薩，承
X09n0242_p0317c19║佛神力，普觀十方，而說頌言：以上此兜率天宮說十
X09n0242_p0317c20║迴向法門第五會，始終一週。
X09n0242_p0317c21║第六會，他化天宮說。十地法門品者，表世尊在他
X09n0242_p0317c22║化天王宮摩尼寶藏殿，與諸菩薩眾悉於他方來集，
X09n0242_p0317c23║所有功德悉已修行而得圓滿，於不可說劫說不能
X09n0242_p0317c24║盡。其名曰：金剛藏菩薩而為上首，承佛神力，入菩薩
X09n0242_p0318a01║大智慧光明三昧。入三昧已，即時十方過十億佛剎
X09n0242_p0318a02║微塵數世界外，有十億佛剎微塵數諸佛，同名：金剛
X09n0242_p0318a03║藏，而現其前，作如是言：善哉！善哉！金剛藏！乃能入大
X09n0242_p0318a04║智慧光明三昧。此是十方諸佛共加於汝，亦是毗盧
X09n0242_p0318a05║遮那如來本願力故。爾時，十方諸佛即與十種智，各
X09n0242_p0318a06║伸右手摩金剛藏頂。摩頂已，金剛藏菩薩從三昧起，
X09n0242_p0318a07║普告一切菩薩眾言：佛子！諸菩薩願，廣大如法界，究
X09n0242_p0318a08║竟如虗空，盡未來際徧一切佛剎救護眾生，為一切
X09n0242_p0318a09║諸佛之所護念，入過去、未來、現在諸佛智地。佛子！菩
X09n0242_p0318a10║薩摩訶薩智地有十種，三世諸佛已說、當說、今說，我
X09n0242_p0318a11║亦如是說。何等為十？一者、歡喜地，二者、離垢地，三者、
X09n0242_p0318a12║發光地，四者、𦦨慧地，五者、難勝地，六者、現前地，七者、
X09n0242_p0318a13║遠行地，八者、不動地，九者、善慧地，十者、法雲地。此十
X09n0242_p0318a14║種地，是菩薩向菩提最上道，亦是清淨法光明門。此
X09n0242_p0318a15║十地法，功行願力，廣大難量，不可為喻。初地菩薩多
X09n0242_p0318a16║作大國王，二地多作閻浮提王，三地多作轉輪聖王，
X09n0242_p0318a17║四地多作忉利天王，五地多作夜摩天王，六地多作
X09n0242_p0318a18║兜率天王，七地多作他化天王，八地多作小千界主，
X09n0242_p0318a19║九地多作中千界主，十地多作大千界主。此十種地，
X09n0242_p0318a20║功用大願，廣大無比。又總有三百八十六首偈頌，重
X09n0242_p0318a21║敘十地之內功德大願，如經自具。
X09n0242_p0318a22║七會、菩提場中普光明殿說。十定品者，表世尊在
X09n0242_p0318a23║摩竭國菩提場中始成正覺，於普光明殿入剎那際
X09n0242_p0318a24║三昧，以一切智自在神通力現如來身，清淨無礙，住
X09n0242_p0318b01║奢摩他，最極寂靜，具大威德，與十佛剎微塵數菩薩
X09n0242_p0318b02║俱，靡不皆入灌頂之位，獲諸菩薩普見三昧，住於菩
X09n0242_p0318b03║薩無住解脫。其名曰：金剛慧菩薩等，於往昔時，皆與
X09n0242_p0318b04║毗盧遮那如來同修菩薩諸善根行。時，普眼菩薩白
X09n0242_p0318b05║佛言：世尊！普賢菩薩住菩薩不思議廣大三昧，或出、
X09n0242_p0318b06║或入一切三昧，神通自在，無有休息。佛告普眼：今此
X09n0242_p0318b07║會中，普賢菩薩當為汝說。爾時，普賢菩薩承佛神力，
X09n0242_p0318b08║在大眾中即時演說十大三昧，令三世一切菩薩悉
X09n0242_p0318b09║皆具足，得大自在。何等為十？一者、普光大三昧，二者、
X09n0242_p0318b10║妙光大三昧，三者、次第徧往諸佛國土大三昧，四者、
X09n0242_p0318b11║深心清淨行大三昧，五者、知過去莊嚴藏大三昧，六
X09n0242_p0318b12║者、智光明藏大三昧，七者、了知一切世界佛莊嚴大
X09n0242_p0318b13║三昧，八者、眾生差別身大三昧，九者、法界自在大三
X09n0242_p0318b14║昧，十者、無礙輪大三昧。此十大三昧，諸大菩薩乃能
X09n0242_p0318b15║善入，去、來、現在一切諸佛已說。若諸菩薩愛樂修習，
X09n0242_p0318b16║則得成就如是之人，則名為佛，則名如來，亦名導師，
X09n0242_p0318b17║亦名大導師，亦名一切智。於此十大三昧，普攝一切
X09n0242_p0318b18║眾生，悉令清淨，以方便智示成佛道。於此十大三昧
X09n0242_p0318b19║功用威力，如經自具。
X09n0242_p0318b20║十通品者，表佛命普賢菩薩告諸菩薩：有十種通。
X09n0242_p0318b21║何等為十？一者、善知他心智神通；二者、無礙天眼智
X09n0242_p0318b22║神通；三者、知過去劫宿命智神通；四者、知盡未來際
X09n0242_p0318b23║劫智神通；五者、無礙清淨天耳智神通；六者、住無體
X09n0242_p0318b24║性、無動作、往一切佛剎智神通；七者、善分別一切言
X09n0242_p0318c01║辭智神通；八者、無數色身智神通；九者、一切法智神
X09n0242_p0318c02║通；十者、得知一切三世無礙智神通。此十種神通，功
X09n0242_p0318c03║用廣大、威神自在之力，如經自具。
X09n0242_p0318c04║十忍品者，表普賢菩薩告諸菩薩摩訶薩：十種忍
X09n0242_p0318c05║者，若得此忍，則得到於一切菩薩無礙忍地，一切佛
X09n0242_p0318c06║法無礙無盡。何等為十？所謂音聲忍、順忍、無生法忍、
X09n0242_p0318c07║如幻忍、如𦦨忍、如夢忍、如響忍、如影忍、如空忍。此十
X09n0242_p0318c08║種忍，三世諸佛皆說，我今亦如是說。乃至如第十如
X09n0242_p0318c09║空忍，菩薩成就此忍，得無來身，以無去故等。又以三
X09n0242_p0318c10║十四偈，重敘此十忍中功行願力，如經自具。
X09n0242_p0318c11║阿僧祗品者，表佛以阿僧祗數，次緒演至不可說
X09n0242_p0318c12║不可說數盡之極，令諸世間入佛所知數量之義。一
X09n0242_p0318c13║百洛叉為一俱胝，洛叉之數此云為億，俱胝之數此
X09n0242_p0318c14║云為兆，俱胝俱胝為一阿庾多，阿庾多阿庾多為一
X09n0242_p0318c15║那由他，此云為一百兆。如是十十倍倍加增，加至一
X09n0242_p0318c16║百二十種大數，至不可說不可說，又不可說不可說
X09n0242_p0318c17║為一不可說轉，其中名數如經自具，此品為佛自說。
X09n0242_p0318c18║壽量品者，表心王菩薩告諸菩薩言：佛子！此娑婆
X09n0242_p0318c19║世界釋迦如來佛剎一劫，於極樂世界阿彌陀佛剎
X09n0242_p0318c20║為一日一夜；極樂世界一劫，袈裟幢世界為一日一
X09n0242_p0318c21║夜；袈裟幢世界一劫，於不退轉音聲輪世界為一日
X09n0242_p0318c22║一夜；音聲輪世界一劫，於離垢世界為一日一夜；離
X09n0242_p0318c23║垢世界一劫，於善燈世界為一日一夜；善燈世界一
X09n0242_p0318c24║劫，於難超過世界為一日一夜；難超過世界一劫，於
X09n0242_p0319a01║莊嚴慧世界為一日一夜；莊嚴慧世界一劫，於鏡光
X09n0242_p0319a02║明世界為一日一夜；於鏡光明世界一劫，如是次第
X09n0242_p0319a03║乃至百萬阿僧祇世界；最後世界一劫，於勝蓮華世
X09n0242_p0319a04║界為一日一夜。普賢菩薩及諸同行大菩薩等充滿
X09n0242_p0319a05║其中，聞是說已，心得開通，知佛壽命非算數所知，亦
X09n0242_p0319a06║非心力所及，如經自具。
X09n0242_p0319a07║菩薩住處品者，表心王菩薩摩訶薩，於眾會中，告
X09n0242_p0319a08║諸菩薩言：佛子！東方有處，名：仙人山，有菩薩，名：金剛
X09n0242_p0319a09║勝，與諸菩薩常住其中。南方有處，名：勝峯山，有菩薩，
X09n0242_p0319a10║名：法慧，與諸菩薩常住其中。西方有處，名：金剛𦦨山，
X09n0242_p0319a11║有菩薩，名：精進無畏行，與諸菩薩常住其中。北方有
X09n0242_p0319a12║處，名：香積山，有菩薩，名曰：香象，與諸菩薩常住其中。
X09n0242_p0319a13║東北方有處，名：清涼山，有菩薩，名：文殊師利，與諸菩
X09n0242_p0319a14║薩常住其中。乃至乾陀羅國，有一住處，名：苫婆羅窟，
X09n0242_p0319a15║從昔以來，諸菩薩眾於中止住。以上共有二十處，諸
X09n0242_p0319a16║大菩薩修行之所。以上從如來名號品，至菩薩住處
X09n0242_p0319a17║品，共二十六品，經為解分，為差別因果週？閱經至此，
X09n0242_p0319a18║方知次序。
X09n0242_p0319a19║佛不思議法品者，表此大會之中有諸菩薩作是
X09n0242_p0319a20║念：諸佛國土云何不思議？諸佛本願云何不思議？諸
X09n0242_p0319a21║佛種性云何不思議？諸佛出現云何不思議？諸佛身
X09n0242_p0319a22║云何不思議？諸佛音聲云何不思議？諸佛智慧云何
X09n0242_p0319a23║不思議？諸佛自在云何不思議？諸佛無礙云何不思
X09n0242_p0319a24║議？諸佛解脫云何不思議？爾時，世尊知諸菩薩心之
X09n0242_p0319b01║所念，則以神力加持智慧，光明照耀，令青蓮華藏菩
X09n0242_p0319b02║薩住佛無畏，入佛法界，護佛威德，神通自在，得佛無
X09n0242_p0319b03║礙廣大觀察，知一切佛種性次第，住不可說佛法方
X09n0242_p0319b04║便。佛子！諸佛世尊有無量住，有十種法普徧無邊法
X09n0242_p0319b05║界，有十種念念出生智，有十種不失時，有十種無比
X09n0242_p0319b06║不思議境界、有十種出生智、有十種普入法界、有十
X09n0242_p0319b07║種難信受廣大法、有十種大功德離過清淨、有十種
X09n0242_p0319b08║究竟清淨、有十種佛事、有十種無盡自海法、有十種
X09n0242_p0319b09║常住、有十種演說無量諸佛法門、有十種為眾生作
X09n0242_p0319b10║佛事、有十種最勝法、有十種無障礙住、有十種最勝
X09n0242_p0319b11║無上莊嚴、有十種自在法、有十種無量不思議圓滿
X09n0242_p0319b12║佛法、有十種廣大佛事、有十種無二行自在法、有十
X09n0242_p0319b13║種住住一切法、有十種知一切法盡無有餘、有十種
X09n0242_p0319b14║大那羅延幢勇徤法、有十種力、有十種速疾法、有十
X09n0242_p0319b15║種一切智住、有十種無礙解脫。以上此一品經文，前
X09n0242_p0319b16║有十種問，後有二十八種答，一種答中具十種答，共
X09n0242_p0319b17║有二百八十種無盡句，答佛不思議法中功用，如經
X09n0242_p0319b18║自具。
X09n0242_p0319b19║如來十身相海品者，表普賢菩薩告諸菩薩言：佛
X09n0242_p0319b20║子！今當為汝演說如來所有相海。如來頂上有三十
X09n0242_p0319b21║二種寶莊嚴大人相，其中有大人相，名：光照一切十
X09n0242_p0319b22║方普放無量大光明網，一切妙寶以為莊嚴，寶髻周
X09n0242_p0319b23║徧，柔輭密緻，一一咸放寶光，充滿一切無邊世界，悉
X09n0242_p0319b24║現佛身，色相圓滿，是為第一；次有大人相，名：佛眼光
X09n0242_p0319c01║明雲；次有大人相，名：充滿法界雲；次有大人相，名：示
X09n0242_p0319c02║現普照雲；次有大人相，名：放寶光明雲；次有大人相，
X09n0242_p0319c03║名：示現如來大自在雲；次有大人相，名：如來普燈雲；
X09n0242_p0319c04║次有大人相，名：普照諸佛廣大雲；次有大人相，名：圓
X09n0242_p0319c05║滿光明雲；次有大人相，名：普照一切菩薩行藏光明
X09n0242_p0319c06║雲。如是乃至全身之中，共有九十七種大人相，一一
X09n0242_p0319c07║俱有名目、功用、廣大威神。若廣說者，毗盧遮那如來
X09n0242_p0319c08║有如是等十箇華藏世界海微塵數大人相，一一身
X09n0242_p0319c09║分，眾寶妙相以為莊嚴，如經自具。
X09n0242_p0319c10║如來隨好光明功德品者，表世尊告寶手菩薩言：
X09n0242_p0319c11║佛子！如來、應、正等覺有隨好，名：圓滿王，此好中出大
X09n0242_p0319c12║光明，名為：熾盛，七百萬阿僧祇光明以為眷屬；又，於
X09n0242_p0319c13║兜率天宮放大光明，名：光幢王，照十佛剎微塵數世
X09n0242_p0319c14║界，彼世界中地獄眾生遇斯光者，眾苦休息，得十種
X09n0242_p0319c15║清淨，眼、耳、鼻、舌、身、意亦各得十種清淨，咸生歡喜，從
X09n0242_p0319c16║彼命終，生兜率天；又，如來全身隨形之好有八萬四
X09n0242_p0319c17║千相，一一相有八萬四千隨形好，一一好中有八萬
X09n0242_p0319c18║四千光明，一一光明中得見十方無邊諸佛、諸大菩
X09n0242_p0319c19║薩、諸大聲聞、圓覺、聖賢僧，其有遇斯光者，皆成無上
X09n0242_p0319c20║阿耨多羅三藐三菩提。此隨好品中功德行願，如經
X09n0242_p0319c21║自具。
X09n0242_p0319c22║普賢行品者，表普賢菩薩告諸菩薩言：佛子！如向
X09n0242_p0319c23║所演，此但隨眾生根器所宣，略說如來少分境界。佛
X09n0242_p0319c24║子！我不見一法為大過失，如諸菩薩於他菩薩起瞋
X09n0242_p0320a01║心者，即成百萬障門故。何等為百萬障門？所謂：不見
X09n0242_p0320a02║菩提障，不聞正法障，生不淨世界障，生諸惡趣障，生
X09n0242_p0320a03║諸難處障，多諸疾病障，多被毀謗障，生頑頓障，壞失
X09n0242_p0320a04║正念障，闕少智慧眼、耳、鼻、舌、身、意六根不聰障，惡知
X09n0242_p0320a05║識障，惡伴黨障，樂習小乘障，乃至遠離三世諸佛菩
X09n0242_p0320a06║薩種性障。佛子！若菩薩於諸菩薩起一瞋恚心，則成
X09n0242_p0320a07║此如是等百萬障門。佛子！菩薩應勤修十種法。何等
X09n0242_p0320a08║為十？所謂：心不棄一切眾生，於諸菩薩生如來想等；
X09n0242_p0320a09║安住此法，則得十種清淨，所謂：通達甚深法清淨等。
X09n0242_p0320a10║住此十法已，則具足十種廣大智：知一切眾生心行
X09n0242_p0320a11║智等。住此十智已，則得入十種普入，所謂：一切世界
X09n0242_p0320a12║入一毛道，一毛道入一切世界等。如是觀察已，則住
X09n0242_p0320a13║十種勝妙心，所謂：住一切世界語言、非語言勝妙心
X09n0242_p0320a14║等。住此十勝妙心已，則得十種佛法善巧智，所謂：了
X09n0242_p0320a15║達甚深佛法善巧智等。佛子！菩薩聞此法已，咸應發
X09n0242_p0320a16║心，恭敬授持。何以故？持此法者，少作功用，疾得成阿
X09n0242_p0320a17║耨多羅三藐三菩提，皆得具足一切佛法，悉與三世
X09n0242_p0320a18║諸佛法等。說是法時，十方各有十不可說百千億那
X09n0242_p0320a19║由他佛剎微塵數世界六種震動，雨過去諸天一切
X09n0242_p0320a20║華香、衣蓋、幢旛等種種供養等，徧滿虗空，充塞法界。
X09n0242_p0320a21║又以一百二十一首偈頌重敘前法，如經自具此普
X09n0242_p0320a22║賢行品為平等因。
X09n0242_p0320a23║如來出現品者，表世尊從眉間白毫相中放大光
X09n0242_p0320a24║明，名：如來出現，無量百千億那由他阿僧祇光明以
X09n0242_p0320b01║為眷屬，其光普照十方盡虗空徧法界一切世界，右
X09n0242_p0320b02║遶十帀，顯現如來無量自在，覺悟無數諸菩薩眾，震
X09n0242_p0320b03║動一切十方世界，滅除一切諸惡道苦，暎蔽一切諸
X09n0242_p0320b04║魔宮殿，顯示一切諸佛如來坐菩提座成等正覺。作
X09n0242_p0320b05║是事已，右遶眾會，入如來性起妙德菩薩頂。時，妙德
X09n0242_p0320b06║菩薩合掌，一心向佛說偈，以十偈讚佛功德：爾時，如
X09n0242_p0320b07║來即於口中放大光明，名：無礙無畏，百千億阿僧祇
X09n0242_p0320b08║光明以為眷屬，普照十方虗空法界一切世界，右遶
X09n0242_p0320b09║十帀，顯示如來種種自在，開悟無量諸菩薩眾，乃至
X09n0242_p0320b10║如來坐菩提座成等正覺。作是事已，入普賢菩薩口。
X09n0242_p0320b11║其光入已，普賢菩薩身座過於本時及諸菩薩身座
X09n0242_p0320b12║百倍，除如來師子之座。爾時，如來性起妙德菩薩問
X09n0242_p0320b13║普賢言：佛子！佛所示現廣大神變，令諸菩薩皆生歡
X09n0242_p0320b14║喜，不可思議，世莫能知，是何瑞相？普賢菩薩言：佛子！
X09n0242_p0320b15║如來示現廣大神變，即說如來出現法門，出生無量
X09n0242_p0320b16║問法光明。時，性起妙德菩薩問普賢菩薩：云何知諸
X09n0242_p0320b17║佛、如來、應、正等覺出現之法身相、言音、三昧、成道、轉
X09n0242_p0320b18║法輪乃至入般涅槃、見聞、親近所生善根如是等事？
X09n0242_p0320b19║又向普賢菩薩而說頌言：重敘前法。爾時，普賢菩薩
X09n0242_p0320b20║告性起妙德菩薩言：佛子！此處不可思議如來、應、正
X09n0242_p0320b21║等覺以無量法而得出現。何以故？非以一緣，非以一
X09n0242_p0320b22║事，如來出現而得成就；以十無量百千億阿僧祗事
X09n0242_p0320b23║而得成就。所謂：過去佛所听聞、受持大法雲雨，因此
X09n0242_p0320b24║能起來如四種大智風輪：一者、念持不忘陀羅尼大
X09n0242_p0320c01║智風輪，能持如來大法雲雨；二者、出生止觀大智風
X09n0242_p0320c02║輪，能消竭一切煩惱故；三者、善巧迴向大智風輪，能
X09n0242_p0320c03║成就一切善根故；四者、出生離垢差別莊嚴大智風
X09n0242_p0320c04║輪，令過去所化一切眾生善根清淨，成就如來無漏
X09n0242_p0320c05║善根力故。如來如是成等正覺，法性如是無生、無作
X09n0242_p0320c06║而得成就。佛子！是為如來、應、正等覺出現第一相。略
X09n0242_p0320c07║表一相，以況後十種出現之相。又以三十七偈重敘
X09n0242_p0320c08║其中功德。普賢菩薩告諸菩薩言：如來、應、正等覺有
X09n0242_p0320c09║十種無量身，復有十種無量音聲，復有十種無量心，
X09n0242_p0320c10║復有十種無量所行之行，復有十種無量成正覺，復
X09n0242_p0320c11║有十種無量入涅槃，復有十種無量親近。此上八十
X09n0242_p0320c12║種如來出現無量法門功德行願。說是法時，十方各
X09n0242_p0320c13║有十不可說百千億那由他世界六種震動，乃至周
X09n0242_p0320c14║徧十方世界悉亦如是。是時，十方各過八十不可說
X09n0242_p0320c15║百千億那由他佛剎微塵數世界外，各有八十不可
X09n0242_p0320c16║說百千億那由他佛剎微塵數如來，同名：普賢，皆現
X09n0242_p0320c17║其前而作是言：善哉！佛子！乃能承佛威力，隨順法性，
X09n0242_p0320c18║演說如來出現不思議法。說是法時，於此會中，十萬
X09n0242_p0320c19║佛剎微塵數菩薩得一切菩薩神通三昧，佛所授記，
X09n0242_p0320c20║一生當得阿耨多羅三藐三菩提；佛剎微塵數眾生
X09n0242_p0320c21║皆發菩提之心。此上如來出現品中，廣大行願，廣大
X09n0242_p0320c22║威神，如經自具。此如來出現品為平等果。
X09n0242_p0320c23║八會。菩提場中，三會普光明殿說。離世間品者，表
X09n0242_p0320c24║如來世尊在摩竭提國菩提場中普光明殿，坐蓮華
X09n0242_p0321a01║藏師子之座，與不可說百千億那由他佛剎微塵數
X09n0242_p0321a02║諸菩薩俱，一生當得阿耨多羅三藐三菩提，各從他
X09n0242_p0321a03║方種種國土而來集會，其名曰：普賢菩薩、普眼菩薩
X09n0242_p0321a04║等十普菩薩；如是等十不可說百千億那由他佛剎
X09n0242_p0321a05║微塵數菩薩，皆悉成就普賢行願。爾時，普賢菩薩入
X09n0242_p0321a06║廣大三昧，名：佛華莊嚴；入此三昧時，十方所有一切
X09n0242_p0321a07║世界六種、十八相動，出大音聲，靡不皆聞，從三昧起。
X09n0242_p0321a08║爾時，普慧菩薩知眾已集，問普賢菩薩言：佛子！何等
X09n0242_p0321a09║為菩薩依？何等為奇特想？何等行？何等善知識？何等
X09n0242_p0321a10║勤精進？何等心得安隱？何等為成就眾生？何等為戒？
X09n0242_p0321a11║何等自知受記？何等入菩薩地？何等入如來？何等入
X09n0242_p0321a12║眾生心行？何等為入世界？何等為入劫住？何等為說
X09n0242_p0321a13║三世？何等為知三世？何等為坐道場乃至何等轉
X09n0242_p0321a14║法輪？何故如來、應、正等覺示般涅槃？善哉，佛子！願為
X09n0242_p0321a15║我說！此上總有二百問之法門，普賢菩薩一種中以
X09n0242_p0321a16║十種答，總有二千答之法門；若能授持，當知是人疾
X09n0242_p0321a17║得阿耨多羅三藐三菩提。說此品時，十方無量無邊
X09n0242_p0321a18║阿僧祗世界皆大震動，大光普照，十方諸佛皆現於
X09n0242_p0321a19║普賢菩薩前，讚言：善哉，善哉！善男子！乃能說此諸菩
X09n0242_p0321a20║薩摩訶薩功德行處決定義華普入一切佛法出世
X09n0242_p0321a21║間法門品。我等諸佛悉共同心護持此經，令現在、未
X09n0242_p0321a22║來諸菩薩眾未曾聞者皆當得聞。爾時，普賢菩薩摩
X09n0242_p0321a23║訶薩承佛神力，觀察十方一切大眾暨於法界而說
X09n0242_p0321a24║頌言，又以二百首偈頌重敘此品功德，如經自具：此
X09n0242_p0321b01║離世間品為成行因果，週為行分。
X09n0242_p0321b02║九會逝多林。入法界品者，表世尊在室羅筏國逝
X09n0242_p0321b03║多林給孤獨園大莊嚴重閣，與菩薩摩訶薩五百人
X09n0242_p0321b04║俱，普賢、文殊而為上首。𦦨光幢菩薩、法界光明菩薩
X09n0242_p0321b05║等，皆悉成就普賢行願境界故。及與五百聲聞眾俱，
X09n0242_p0321b06║又與無量諸世間主俱，悉曾供養無量諸佛。時諸菩
X09n0242_p0321b07║薩、大德聲聞、世間諸王並其眷屬，咸作是念：云何是
X09n0242_p0321b08║如來境界、如來智行、如來加持、如來力、如來無畏、如
X09n0242_p0321b09║來三昧、如來自在、如來身、如來智？一切世間諸天及
X09n0242_p0321b10║人，無能通達，無能趣入，無能宣明，無有能令眾生解
X09n0242_p0321b11║了，唯除如來加被之力。唯願世尊，隨順我等及諸眾
X09n0242_p0321b12║生，種種欲解、種種自在、種種智慧，乃至種種听受諸
X09n0242_p0321b13║所說法，顯示如來往昔趣求一切智心。如是等法，願
X09n0242_p0321b14║皆為說。爾時，世尊知諸菩薩心之所念，大悲為身，大
X09n0242_p0321b15║悲為門，而為方便，充滿虗空。爾時，世尊入師子頻伸
X09n0242_p0321b16║三昧；入三昧已，一切世間普皆嚴淨。於時，此大莊嚴
X09n0242_p0321b17║重閣，忽然廣博，無有邊際；無邊境界，咸放光明，普周
X09n0242_p0321b18║法界；與不可說佛剎微塵數諸佛世界，其量正等；不
X09n0242_p0321b19║可說寶，徧布其地。時，逝多林上虗空之中，有不可思
X09n0242_p0321b20║議天宮殿雲，妓樂歌讚，一切供具，徧滿虗空，充塞法
X09n0242_p0321b21║界。爾時，十方過不可說佛剎微塵數世界外，如是十
X09n0242_p0321b22║方，一一各有不可說佛剎微塵數菩薩來詣佛所。如
X09n0242_p0321b23║是菩薩，各各統領不可說佛剎微塵數菩薩來詣佛
X09n0242_p0321b24║所，各各現一切諸供養具、諸莊嚴具，供養世尊，徧周
X09n0242_p0321c01║法界，充滿虗空。隨其來方，各各化作寶蓮華師子之
X09n0242_p0321c02║座，與其眷屬結跏趺坐。如是十方一切菩薩並其眷
X09n0242_p0321c03║屬，皆從普賢菩薩行願中生，以淨智眼見三世佛，普
X09n0242_p0321c04║聞一切諸佛如來所轉法輪、修多羅海已，得至一切
X09n0242_p0321c05║菩薩自在彼岸。如是菩薩滿逝多林，皆是如來威神
X09n0242_p0321c06║之力。爾時，毗盧遮那願光明菩薩等十首菩薩，一一
X09n0242_p0321c07║各以十偈讚歎如來功德行願，共有百偈重敘如來
X09n0242_p0321c08║於此逝多林中廣大神變。爾時，世尊欲令諸菩薩安
X09n0242_p0321c09║住如來師子頻伸廣大三昧，從眉間白毫相中放大
X09n0242_p0321c10║光明，其光名普照三世法界門，以不可說佛剎微塵
X09n0242_p0321c11║數光明而為眷屬，普照十方一切世界海諸佛國土。
X09n0242_p0321c12║時，逝多林菩薩大眾，悉見一切盡法界、虗空界一切
X09n0242_p0321c13║佛剎，一一塵中各有一切佛剎微塵數諸佛國土，種
X09n0242_p0321c14║種名、種種色、種種清淨住處形相，其中皆有大菩薩
X09n0242_p0321c15║坐於道場師子座上成等正覺。爾時，文殊師利與普
X09n0242_p0321c16║賢菩薩，各以十偈重敘逝多林中諸神變事。爾時，文
X09n0242_p0321c17║殊師利菩薩從樓閣出，與無量同行菩薩及諸天神
X09n0242_p0321c18║王八部等眾，出自住處，來詣佛所，右遶世尊，經無量
X09n0242_p0321c19║帀，以諸供具種種供養。供養畢已，辭退南行，往於人
X09n0242_p0321c20║間。爾時，尊者舍利弗等六千比丘及諸菩薩次第南
X09n0242_p0321c21║行，經歷人間，至福城東，住莊嚴娑羅林中大塔廟處。
X09n0242_p0321c22║時，文殊師利與其眷屬到此處已，即於其處說普照
X09n0242_p0321c23║法界修多羅，百萬億那由他修多羅以為眷屬。說此
X09n0242_p0321c24║經時，大海中有無量百千億那由他諸龍王等，聞此
X09n0242_p0322a01║法已，深厭龍趣，正求佛道，咸捨龍身，生天、人中；一萬
X09n0242_p0322a02║諸龍於阿耨多羅三藐三菩提得不退轉；復有無量
X09n0242_p0322a03║眾生於三乘中各得調伏。時，福城人聞文殊師利童
X09n0242_p0322a04║子在莊嚴幢婆羅林中大塔廟處，無量大眾從其城
X09n0242_p0322a05║出，來詣其所。時，有優婆塞，名曰：大智，與五百優婆塞
X09n0242_p0322a06║來詣文殊師利所；復有五百優婆夷，大慧為首，與其
X09n0242_p0322a07║眷屬來詣其所；復有五百童子，善財為首，與其眷屬
X09n0242_p0322a08║來詣其所；復有五百童女，普賢為首，與其眷屬來詣
X09n0242_p0322a09║其所；各各向文殊師利童子頂禮其足，右遶三帀，退
X09n0242_p0322a10║坐一面。爾時，文殊師利童子知福城人悉以來集，隨
X09n0242_p0322a11║其心樂，現自在身，將為說法。復於是時，觀察善財以
X09n0242_p0322a12║何因緣而有其名？知此童子初生之時，於其宅內自
X09n0242_p0322a13║然而出七寶樓閣，樓閣之下有七伏藏，於其座上自
X09n0242_p0322a14║然開裂，生於五百寶器，種種諸物、無量眾寶盈滿其
X09n0242_p0322a15║器。父母、親屬及善相師共呼此兒，名曰：善財，知此童
X09n0242_p0322a16║子已曾供養過去無邊諸佛，深種善根，信解廣大，常
X09n0242_p0322a17║樂親近諸善知識，淨菩薩道，求一切智，成佛法器。文
X09n0242_p0322a18║殊師利為說種種法要，令善財童子心開意解，發菩
X09n0242_p0322a19║提心，得大辯才。又以三十四首偈頌，重敘前法。爾時，
X09n0242_p0322a20║文殊師利菩薩迴觀善財童子，作如是言：汝以發阿
X09n0242_p0322a21║耨多羅三藐三菩提心，復欲親近諸善知識，問菩薩
X09n0242_p0322a22║行，修菩薩道。善男子！親近供養諸善知識，具一切智
X09n0242_p0322a23║最初因緣，是故於此勿生疲厭。善財白言：唯願聖者
X09n0242_p0322a24║廣為我說，應云何學菩薩行，修菩薩道，乃至云何令
X09n0242_p0322b01║普賢行速得圓滿？爾時，文殊師利又以十偈歎善財
X09n0242_p0322b02║德，令善財童子精勤勇猛，親近善知識，修菩薩道，學
X09n0242_p0322b03║菩薩行功德行願。爾時，文殊師利菩薩告善財言：於
X09n0242_p0322b04║此南方，有一國土，名為：勝樂；其國有山，名曰：妙峯；於
X09n0242_p0322b05║彼山中，有一比丘，名曰：德雲。汝可往問：云何學菩薩
X09n0242_p0322b06║行？云何修菩薩道？云何於普賢行疾得圓滿？德雲比
X09n0242_p0322b07║丘當為汝說。爾時，善財童子聞是語已，歡喜踊躍，頂
X09n0242_p0322b08║禮其足，遶無數帀，殷勤瞻仰，悲泣流淚，辭退南行，向
X09n0242_p0322b09║勝樂國妙峯山而去，親近第一善知識，問道行法。如
X09n0242_p0322b10║是一一親近五十三位大善知識，請問：我已先發阿
X09n0242_p0322b11║耨多羅三藐三菩提心，云何學菩薩行？云何修菩薩
X09n0242_p0322b12║道？乃至云何速得圓滿普賢之行？如是五十三位大
X09n0242_p0322b13║善知識，一一各將自己功行願力、證道法門、神通三
X09n0242_p0322b14║昧，為善財童子如是而說。所以善財童子，一一親近
X09n0242_p0322b15║諸善知識，得證五十三位等地法門。所以首善知識
X09n0242_p0322b16║文殊師利菩薩，主根本智，從根本不動智心，而起十
X09n0242_p0322b17║種信心，信心堅固，起功進修十住、十行、十迴向、十地，
X09n0242_p0322b18║以此四十種加行之功，而為進修之行。又以十一地
X09n0242_p0322b19║等覺位圓滿功行，於此五重，為進修之因。於後五十
X09n0242_p0322b20║位善知識，各有證道之位為果。德雲比丘，起至慈行
X09n0242_p0322b21║童女，此十善知識，主十住法門。又善見比丘，起至出
X09n0242_p0322b22║家徧行外道，此十善知識，主十行法門。又鬻香長者，
X09n0242_p0322b23║起至菩提場安住神，此十善知識，主十迴向法門。又
X09n0242_p0322b24║婆珊婆演底夜神，起至瞿波女，此十善知識，主十地
X09n0242_p0322c01║法門。又摩耶夫人，起至德生童子、有德童女，此十善
X09n0242_p0322c02║知識，主十大三昧。以上五十位善知識，為證道之果，
X09n0242_p0322c03║故謂之為五十重因、五十重果，合之為百人。根本不
X09n0242_p0322c04║動智，起十種信心，謂之為十重因果，為一百一十城
X09n0242_p0322c05║因果。善財童子，末後復親近文殊師利菩薩，一切功
X09n0242_p0322c06║行圓滿，仍歸根本不動種智。親近普賢菩薩，萬行之
X09n0242_p0322c07║功，亦皆圓滿，成普賢行。親近彌勒菩薩，主功行圓滿，
X09n0242_p0322c08║成佛之果。如是五十三種法門，一一親證，一主成佛，
X09n0242_p0322c09║以此法門，令一切世間大心眾生，以作修道證果之
X09n0242_p0322c10║進修功行榜樣者也。此入法界品，為證入因果週，此
X09n0242_p0322c11║品為證分
X09n0242_p0322c12║
X09n0242_p0322c13║大方廣佛華嚴經三十九品大意（終）
X09n0242_p0322c14║
X09n0242_p0322c15║光緒乙巳四月八日，集成於淨業禪室。釋永光敬
X09n0242_p0322c16║錄并書