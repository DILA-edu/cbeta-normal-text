X09n0243_p0323a01║
X09n0243_p0323a02║No. 243-A
X09n0243_p0323a03║ 大方廣圓覺經疏序
X09n0243_p0323a04║
X09n0243_p0323a05║唐．江西道觀察使、洪州刺史兼
X09n0243_p0323a06║御史大夫裴休述
X09n0243_p0323a07║夫血氣之屬，必在知，凡有知者，必同體。所謂真淨明
X09n0243_p0323a08║妙，虗徹靈通，卓然而獨存者也。是眾生之本源，故曰
X09n0243_p0323a09║心地。是諸佛之所得，故曰菩提。交徹融攝，故曰法界。
X09n0243_p0323a10║寂靜常樂，故曰涅槃。不濁不漏，故曰清淨。不妄不變，
X09n0243_p0323a11║故曰真如。離過絕非，故曰佛性。護善遮惡，故曰總持。
X09n0243_p0323a12║隱覆含攝，故曰如來藏。超越玄閟，故曰密嚴國。統眾
X09n0243_p0323a13║德而大備，爍羣昏而獨照，故曰圓覺，其實皆一心也。
X09n0243_p0323a14║背之則凡，順之則聖，迷之則生死始，悟之則輪迴息，
X09n0243_p0323a15║親而求之，則止觀定慧，推而廣之，則六度萬行。引而
X09n0243_p0323a16║為智，然後為正智，依而為因，然後為正因，其實皆一
X09n0243_p0323a17║法也。終日圓覺，而未嘗圓覺者凡夫也，欲證圓覺而
X09n0243_p0323a18║未極圓覺者菩薩也，具足圓覺而住持圓覺者如來
X09n0243_p0323a19║也。離圓覺無六道，捨圓覺無三乘，非圓覺無如來，泯
X09n0243_p0323a20║圓覺無真法，其實皆一道也。三世諸佛之所證，蓋證
X09n0243_p0323a21║此也。如來為一大事出現，蓋為此也。三藏十二部一
X09n0243_p0323a22║切脩多羅，蓋詮此也。然如來垂教，指法有顯密，立義
X09n0243_p0323a23║有廣略，乘時有前後，當機有深淺，非上根圓智，其孰
X09n0243_p0323a24║能大通之，故如來於光明藏，與十二大士，密說而顯
X09n0243_p0323b01║演，潛通而廣被，以印定其法，為一切經之宗也。圭峰
X09n0243_p0323b02║禪師，得法於荷澤嫡孫南印上足道圓和尚，一日隨
X09n0243_p0323b03║眾僧齋于州民任灌家，居下位，以次受經，遇圓覺了
X09n0243_p0323b04║義，卷未終軸，感悟流涕，歸以所悟，告其師，師撫之曰，
X09n0243_p0323b05║汝當大弘圓頓之教，此經諸佛授汝耳。禪師既佩南
X09n0243_p0323b06║宗密印，受圓覺懸記，於是閱大藏經律，通《唯識》、《起信》
X09n0243_p0323b07║等論，然後頓轡於華嚴法界，宴坐於圓覺妙場，究一
X09n0243_p0323b08║雨之所霑，窮五教之殊致，乃為之疏解，凡《大疏》三卷，
X09n0243_p0323b09║《大鈔》十三卷，《略疏》兩卷，《小鈔》六卷，《道場修證義》一十
X09n0243_p0323b10║八卷，竝行於世，其敘教也，圓其見法也，徹其釋義也，
X09n0243_p0323b11║端如析薪其入觀也，明若秉燭其辭也，極於理而已，
X09n0243_p0323b12║不虗騁其文也，扶於教而已，不苟飾。不以其所長病
X09n0243_p0323b13║人，故無排斥之說。不以其未至蓋人，故無胸臆之論。
X09n0243_p0323b14║蕩蕩然，實十二部經之眼目，三十五祖之骨髓，生靈
X09n0243_p0323b15║之大本，三世之達道，後世雖有作者，不能過矣。其四
X09n0243_p0323b16║依之一乎，或淨土之親聞乎，何盡其義味如此也。或
X09n0243_p0323b17║曰道無形，視者莫能覩，道無方，行者莫能至，況文字
X09n0243_p0323b18║乎，在性之而已，豈區區數萬言而可詮之哉。對曰，噫，
X09n0243_p0323b19║是不足以語道也。前不云乎，統眾德而大備，爍羣昏
X09n0243_p0323b20║而獨照者圓覺也，蓋圓覺能出一切法，一切法未嘗
X09n0243_p0323b21║離圓覺。今夫經、律、論三藏之文，傳于中國者，五千餘
X09n0243_p0323b22║卷，其所詮者何也，戒定慧而已，修戒定慧而求者何
X09n0243_p0323b23║也，圓覺而已，圓覺一法也，張萬行而求之者何，眾生
X09n0243_p0323b24║之根器異也。然則大藏，皆圓覺之經，此疏乃大藏之
X09n0243_p0323c01║疏也。羅五千軸之文，而以數卷之疏通之，豈不至簡
X09n0243_p0323c02║哉，何言其繁也，及其斷言語之道，息思想之心，忘能
X09n0243_p0323c03║所，滅影像，然後為得也，固不在詮表耳。嗚呼，生靈之
X09n0243_p0323c04║所以往來者六道也，鬼神沈幽愁之苦，鳥獸懷獝狘
X09n0243_p0323c05║之悲，修羅方瞋，諸天正樂，可以整心慮，趣菩提，唯人
X09n0243_p0323c06║道為能耳。人而不為，吾未如之何也已矣，休常遊禪
X09n0243_p0323c07║師之閫域，受禪師之顯訣，無以自効，輒直讚其法，而
X09n0243_p0323c08║普告大眾耳，其他備乎本序云。
X09n0243_p0323c09║
X09n0243_p0323c10║
X09n0243_p0323c11║
X09n0243_p0323c12║
X09n0243_p0323c13║No. 243-B
X09n0243_p0323c14║ 大方廣圓覺經大疏（本序）
X09n0243_p0323c15║
X09n0243_p0323c16║終南山草堂寺沙門　宗密述
X09n0243_p0323c17║元亨利貞，乾之德也，始於一氣。常樂我淨，佛之德也，
X09n0243_p0323c18║本乎一心。專一氣而致柔，脩一心而成道，心也者冲
X09n0243_p0323c19║虗妙粹，炳煥靈明，無去無來，冥通三際，非中非外，洞
X09n0243_p0323c20║徹十方，不滅不生，豈四山之可害，離性離相，奚五色
X09n0243_p0323c21║之能盲，處生死流，驪珠獨耀於滄海，踞涅槃岸，桂輪
X09n0243_p0323c22║孤朗於碧天，大矣哉，萬法資始也，萬法虗偽，緣會而
X09n0243_p0323c23║生，生法本無，一切唯識，識如幻夢，但是一心，心寂而
X09n0243_p0323c24║知，目之圓覺，彌滿清淨，中不容他，故德用無邊，皆同
X09n0243_p0324a01║一性，性起為相，境智歷然，相得性融，身心廓爾，方之
X09n0243_p0324a02║海印，超彼太虗，恢恢焉，晃晃焉，逈出思議之表，我佛
X09n0243_p0324a03║證此，憫物迷之，再歎奇哉，三思大事，既全十力，能摧
X09n0243_p0324a04║樹下魔軍，爰起四心，欲示宅中寶藏，然迷頭捨父，悟
X09n0243_p0324a05║有易難，故仙苑覺場，教興頓漸，漸設五時之異，空有
X09n0243_p0324a06║迭彰，頓無二諦之殊，幽靈絕待，今此經者，頓之類歟，
X09n0243_p0324a07║故如來入寂光土，凡聖一源，現受用身，主伴同會，曼
X09n0243_p0324a08║殊大士創問本起之因，薄伽至尊首提究竟之果，照
X09n0243_p0324a09║斯真體，滅彼夢形，知無我人，誰受輪轉，種種幻化，生
X09n0243_p0324a10║於覺心，幻盡覺圓，心通法徧，心本是佛，由念起而漂
X09n0243_p0324a11║沈，岸實不移，因舟行而鶩驟，頓除妄宰，空不生華，漸
X09n0243_p0324a12║竭愛源，金無重鑛，理絕修證，智似階差，覺前前非，名
X09n0243_p0324a13║後後位，況妄忘起滅，德等圓明者焉。然出廐良駒，已
X09n0243_p0324a14║搖鞭影，薶塵大寶，須設治方，故三觀澄明，真假俱入，
X09n0243_p0324a15║諸輪綺互，單複圓修，四相潛神，非覺違拒，四病出體，
X09n0243_p0324a16║心華發明，復令長中下期，克念攝念而加行，別徧互
X09n0243_p0324a17║習，業障惑障而銷亡，成就慧身，靜極覺徧百千世界，
X09n0243_p0324a18║佛境現前，是以聞五種名，超剎寶施福，說半偈義，勝
X09n0243_p0324a19║河沙小乘，實由無法不持，無機不被者也。噫，巴歌和
X09n0243_p0324a20║眾，似量騰於猿心，雪曲應稀，了義匿於龍藏，宗密髫
X09n0243_p0324a21║專魯誥，冠討竺墳，俱溺筌罤，唯味糟粕，幸於涪上，針
X09n0243_p0324a22║芥相投，禪遇南宗，教逢斯典，一言之下，心地開通，一
X09n0243_p0324a23║軸之中，義天朗耀，頃以道非常道，諸行無常，今知心
X09n0243_p0324a24║是佛心，定當作佛，然佛稱種智，修假多聞，故復行詣
X09n0243_p0324b01║百城，坐探羣籍，講雖濫泰，學且師安，叨沐猶吾之納，
X09n0243_p0324b02║謬當真子之印，再逢親友，彌感佛恩，久慨孤貧，將陳
X09n0243_p0324b03║法施，採集般若，綸貫華嚴，提挈毗尼，發明唯識，然醫
X09n0243_p0324b04║方萬品，宜選對治，海寶千般，先求如意，觀夫文富義
X09n0243_p0324b05║博，誠讓雜華，指體投機，無偕圓覺，故參詳諸論，反復
X09n0243_p0324b06║百家，以利其器，方為疏解，冥心聖旨，極思研精，義備
X09n0243_p0324b07║性相，禪兼頓漸，使游刃之士，無假傍求，反照之徒，不
X09n0243_p0324b08║看他面，斯其志矣。大者絕諸邊量，方廣正而含容，圓
X09n0243_p0324b09║者德無不周，覺者靈源不昧，修多羅總指諸部，了義
X09n0243_p0324b10║者別歎斯文，經者貫穿義華，以之攝化羣品，故云大
X09n0243_p0324b11║方廣圓覺修多羅了義經也。
X09n0243_p0324b12║
X09n0243_p0324b13║
X09n0243_p0324b14║
X09n0243_p0324b15║大方廣圓覺經大疏目錄
X09n0243_p0324b16║
X09n0243_p0324b17║卷首
X09n0243_p0324b18║序文（二首）
X09n0243_p0324b19║卷上之一
X09n0243_p0324b20║先經十門通釋（一之三）
X09n0243_p0324b21║卷上之二
X09n0243_p0324b22║先經十門通釋（四之十）
X09n0243_p0324b23║卷上之三
X09n0243_p0324b24║自入於神通大光明藏
X09n0243_p0324c01║　　至永斷無明方成佛道（文殊章）
X09n0243_p0324c02║卷上之四
X09n0243_p0324c03║自云何無明（文殊章）
X09n0243_p0324c04║　　至覺則無漸次方便亦如是（普賢章）
X09n0243_p0324c05║卷中之一
X09n0243_p0324c06║自普眼啟請　　至二十五有清淨
X09n0243_p0324c07║卷中之二
X09n0243_p0324c08║自彼清淨故十力四無所畏
X09n0243_p0324c09║　　訖普眼章
X09n0243_p0324c10║卷中之三
X09n0243_p0324c11║自金剛藏啟請
X09n0243_p0324c12║　　至是故復生地獄餓鬼（彌勒章）
X09n0243_p0324c13║卷中之四
X09n0243_p0324c14║自知欲可厭（彌勒章）　　訖清淨慧章
X09n0243_p0324c15║卷下之一
X09n0243_p0324c16║自威德啟請　　訖辨音章
X09n0243_p0324c17║卷下之二
X09n0243_p0324c18║自淨業啟請　　訖淨業章
X09n0243_p0324c19║卷下之三
X09n0243_p0324c20║自普覺啟請　　至安置淨居（圓覺章）
X09n0243_p0324c21║卷下之四
X09n0243_p0324c22║自若佛現在當正思惟（圓覺章）
X09n0243_p0324c23║　　訖賢善首章
X09n0243_p0324c24║卷尾
X09n0243_p0325a01║疏科文上下卷
X09n0243_p0325a02║大方廣圓覺經大疏目錄（終）
X09n0243_p0325a03║
X09n0243_p0325a04║No. 243
X09n0243_p0325a05║大方廣圓覺經大疏上卷之一
X09n0243_p0325a06║
X09n0243_p0325a07║終南山草堂寺沙門宗密述
X09n0243_p0325a08║歸命妙色身，無礙辨才智，所位清淨覺，
X09n0243_p0325a09║所流修證門，妙德普賢尊，十二百千眾。
X09n0243_p0325a10║我發深弘誓，莊嚴要略經，願三寶慈哀，
X09n0243_p0325a11║冥資方便慧。一切法門海，潛流入我心，
X09n0243_p0325a12║心通義相生，風畫空中現。文文符聖意，
X09n0243_p0325a13║句句合群機，身心入覺城，同受無為樂。
X09n0243_p0325a14║將釋此經十門分別：一教起因緣；二藏乘分攝；三
X09n0243_p0325a15║權實對辨；四分齊幽深；五所被機宜；六能詮體性；
X09n0243_p0325a16║七宗趣通別；八修證階差；九敘昔翻傳；十別解文
X09n0243_p0325a17║義。
X09n0243_p0325a18║初中二：一總，二別。總者，酬因酬請，顯理度生，一代
X09n0243_p0325a19║教興，皆由是矣。若原佛本意，則唯為一大事因緣
X09n0243_p0325a20║故，出現於世，欲令眾生，開佛知見，使得清淨等。雖
X09n0243_p0325a21║說三乘，所證之法及調伏事，是法皆為一佛乘故。
X09n0243_p0325a22║別者，有十所為，故說此經：一、顯示因行有本故，謂
X09n0243_p0325a23║文殊問本起因地，佛說一切如來，皆依圓照淨覺
X09n0243_p0325a24║了無明空，因此發清淨心，方可修波羅蜜等；二、泯
X09n0243_p0325b01║絕果相成圓故，謂泯絕菩提涅槃二轉依故，唯是
X09n0243_p0325b02║清淨覺性，方為無始無終、不增不減究竟之果，故
X09n0243_p0325b03║說涅槃昨夢、佛國空華等；三、決擇悟理應修故，謂
X09n0243_p0325b04║普賢問意云，覺性本圓，一切如幻，幻空無體，誰曰
X09n0243_p0325b05║修行，如其不修，何因證覺，佛說因起幻智，以除諸
X09n0243_p0325b06║幻，幻盡智泯，覺心圓明。然今唯說空幻者，溺於無
X09n0243_p0325b07║修，修習之徒，縛於有得，良由悟修之意，似反而符，
X09n0243_p0325b08║故最難明，理須決擇；四、窮盡甚深疑念故，謂菩薩
X09n0243_p0325b09║難意云，眾生本佛，今既無明，十方如來，後應煩惱，
X09n0243_p0325b10║佛答意云，即此分別，便是無明，故見圓覺，亦同流
X09n0243_p0325b11║轉，如雲駛月運等，但一念不生，則前後際斷，如翳
X09n0243_p0325b12║差華亡等，眾生即佛人，罕能知知，而寡信信，而鮮
X09n0243_p0325b13║解解，亦難臻此境，今經決了，實謂窮源，苟能精通，
X09n0243_p0325b14║群疑自釋；五、斷除輪迴根本故，謂發業成種，無明
X09n0243_p0325b15║為根，潤業受生，貪愛為本，若不識其相，賊即能為，
X09n0243_p0325b16║若不達其空，永不可斷，故答文殊，彌勒究了，盡其
X09n0243_p0325b17║根源；六、搜索菩提隱障故，謂我、人、眾生、壽命等四
X09n0243_p0325b18║相，雖名同諸教，而行相深密，從麤至細，展轉難除，
X09n0243_p0325b19║其猶眼睫，非朗鏡而不照，我亦如是，非了教而不
X09n0243_p0325b20║明，故淨業一章，重重搜索；七、少文能攝多義故，如
X09n0243_p0325b21║《論》中說（凡引論不出名題者，皆《起信》也）：或有眾生，廣聞而取解，或
X09n0243_p0325b22║少聞而多解，或樂總持少文而攝多義。能取解者，
X09n0243_p0325b23║此之三類，初或文廣義略如《大般若》等，或文義俱
X09n0243_p0325b24║廣如《華嚴》等；二文義俱略如《般若心》等；三文略義
X09n0243_p0325c01║廣即彼論。此經謂一軸之文，二十八紙，義具終教、
X09n0243_p0325c02║頓教（此二正是所宗之旨）、空宗（普眼文中修二空觀及顯塵識界一一清淨，如《大般若》）、
X09n0243_p0325c03║相宗（五性差別修證地位），亦該小乘（分析四大界分別觀，及不淨觀），兼含圓
X09n0243_p0325c04║別（歷根識塵大三界二科一一云三等不動周徧法界，無壞無雜，如一室千燈等，又三觀別修及依一
X09n0243_p0325c05║法性顯戒定慧等）、通決悟、修義意（一一法門，皆入了悟，托法而修，故觀門之首一
X09n0243_p0325c06║一云悟淨圓覺，以淨覺心，方云修如是如是等），具足頓漸禪門，龍藏徧探，
X09n0243_p0325c07║無備於此；八、一法巧被三根故，謂普眼觀門被上
X09n0243_p0325c08║根也，三觀諸輪被中根也，三期道場被下根也（二皆
X09n0243_p0325c09║漸也）。言一法者，一一文中無不標依圓覺，結入圓覺；
X09n0243_p0325c10║九、令修稱性深禪故，然諸家禪定之門，不出色四、
X09n0243_p0325c11║空四，唯《起信》直修真如三昧，此經便入圓覺觀門，
X09n0243_p0325c12║雖三根漸頓之殊，所入無非圓覺；十、勸事離相明
X09n0243_p0325c13║師故，然諸隨相之教，所說修行，有軌可則，有跡可
X09n0243_p0325c14║依，故未必長隨善友師傅，此經說惑元無，復云除
X09n0243_p0325c15║斷，說佛本是，復曰勤修。一切儀式，類皆如此，末世
X09n0243_p0325c16║後學，難可依從，必須離相明師，觸向曉喻。故令親
X09n0243_p0325c17║近，盡命亡軀，四儀之中，無執其相，勿恨彼去，勿慢
X09n0243_p0325c18║彼來，如是承事歸依，方能悟入圓覺。是以善財童
X09n0243_p0325c19║子，初遇文殊，既興開發覺心，便教親近善友，亦由
X09n0243_p0325c20║法界宗旨，隱顯難明，故以事師，為後之軌。
X09n0243_p0325c21║二、藏乘分攝者，三法即為三門：初藏，次乘，後分。藏
X09n0243_p0325c22║謂三藏、二藏，通稱藏者，以含攝故。初三藏者，一修
X09n0243_p0325c23║多羅，古譯為契經。契謂契理、契機；經謂貫穿攝化。
X09n0243_p0325c24║即契理合機之經（依主）。契經即藏（持業），正翻為線，線能
X09n0243_p0326a01║貫華，經能持緯，此方不貴線稱，故存於經。然天竺
X09n0243_p0326a02║呼：「線、席經、井索、聖教」，皆曰修多羅，故梁《攝論》譯為
X09n0243_p0326a03║聖教。古德見此儒、墨，皆稱為經，遂借彼席經，以目
X09n0243_p0326a04║聖教，則雙含二義，俱順兩方，借義助名，更加契字，
X09n0243_p0326a05║揀異席經，甚為允當，為其義相，即《佛地論》有二：一
X09n0243_p0326a06║貫、二攝。故彼論云：「能貫能攝，故名為經。以佛聖教，
X09n0243_p0326a07║貫穿攝持，所應說義，所化生故。」《雜心》有五：一涌泉
X09n0243_p0326a08║（注而無竭）；二出生（展轉滋多）；三顯示（示理事等）；四繩墨（楷定正邪）；五結
X09n0243_p0326a09║鬘（線能貫華結鬘故，然西域四物雖殊，義意相似，故同一修多羅之目，而聖教多含自具，其四將此五
X09n0243_p0326a10║義對詳可見，已下更說）。二毗奈耶，此云調伏，謂調練三業，制
X09n0243_p0326a11║伏過非。調練通於止作，制伏唯明止惡。就所詮之
X09n0243_p0326a12║行，彰名調伏之藏。亦名毗尼，此翻云滅。滅有三義：
X09n0243_p0326a13║一滅業非；二滅煩惱；三得滅果。或名尸羅，此云清
X09n0243_p0326a14║涼。離熱惱因，得清涼果故。亦名波羅提木叉，此云
X09n0243_p0326a15║別解脫。三業七支，各各防非故（就因）；亦翻為隨順解
X09n0243_p0326a16║脫（據果）。三阿毗達磨，此云對法。法有二種：一勝義法，
X09n0243_p0326a17║謂即涅槃是善是常故；二法相法，通四聖諦（相者性也、
X09n0243_p0326a18║狀也）。對亦二義：一者對向，向前涅槃；二者對觀，觀前
X09n0243_p0326a19║四諦。其能對者，皆無漏慧及相應心品。言對法者，
X09n0243_p0326a20║法之對故，故對法藏，特明慧論。世親《攝論》說有四
X09n0243_p0326a21║義，謂對故、數故、伏故、通故。對義同前。數者於一一
X09n0243_p0326a22║法，數數宣說，訓釋言詞，自、共相等無量差別故。伏
X09n0243_p0326a23║者能勝伏他論故。通者此能通釋契經義故。亦名
X09n0243_p0326a24║優波提舍，此云論義。亦名磨怛理迦，此云本母（教為
X09n0243_p0326b01║義本，如母）。然此三藏，約其所詮，略有二門：一則經詮三
X09n0243_p0326b02║學，律唯戒定二學，論唯慧學；二則三藏之中，經正
X09n0243_p0326b03║詮定，毗尼詮戒，論詮於慧，兼各通三。第二明二藏
X09n0243_p0326b04║者，一聲聞藏，二菩薩藏。即由前三藏，詮示聲聞理
X09n0243_p0326b05║行果故名聲聞藏，詮示菩薩理行果故名菩薩藏。
X09n0243_p0326b06║三乘唯二藏者，由緣覺多不籍教，出無佛世故。若
X09n0243_p0326b07║出佛世，攝屬聲聞，理果同故。若約教行別者，即開
X09n0243_p0326b08║三乘，以為三藏，如《普超》、《大悲》等經，《入大乘論》說。然
X09n0243_p0326b09║此經，三藏之中契經藏攝，二藏之內菩薩藏收。若
X09n0243_p0326b10║此攝彼，即兼該三二，二空觀前，先令持戒，三期修
X09n0243_p0326b11║中，說安居故，剛藏菩薩徵難佛故，深必該淺故。（上來
X09n0243_p0326b12║藏攝竟）次乘攝者，略有六重。初謂一乘，十方佛土中，
X09n0243_p0326b13║無二亦無三也；次謂二乘，即前二藏所詮也；三即
X09n0243_p0326b14║三乘，開加緣覺也；四者四乘，加最上乘（亦名佛乘）故。梁
X09n0243_p0326b15║《攝論》成立正法，具有四乘（四品觀緣起，成四種菩提，亦可配此）。梁朝
X09n0243_p0326b16║光宅法師，約法華經，亦立四乘，謂臨門三車，即是
X09n0243_p0326b17║權教三乘。四衢等賜大白牛車，即是實教大乘。以
X09n0243_p0326b18║臨門牛車，亦同羊、鹿，俱不得故，並無體故，諸子皆
X09n0243_p0326b19║索故（經文不言求牛車人，出門即得，又不言索車，唯是二乘，但云三車俱索，明知三乘，皆是方便。然
X09n0243_p0326b20║約權、實相對，故為四乘，權既無體，即為一也。謂約教則廢三立一；約理則開三顯一；約行即攝三為一；約
X09n0243_p0326b21║果則會三歸一；又廢立局教餘三通三）。《華嚴教義分齊》，亦料揀一乘、
X09n0243_p0326b22║大乘有十義別：一權實別（義在四乘中）；二教義別（臨門三車，
X09n0243_p0326b23║但有其名，以望一乘，俱是教故，故經云「以佛教門，出三界苦。」亦不可云以佛教言但約二乘，以經不揀故，
X09n0243_p0326b24║彼求牛車之人，尋教至義，亦同羊、鹿，俱不得故）；三所期別（以白牛車，非是宅內所許三車，
X09n0243_p0326c01║是故界外四衢道中，授諸子時，皆云「非本所望」，亦不可云但約二乘，經不揀故）；四德量別
X09n0243_p0326c02║（宅內但云牛車，不言餘德，而露地所授，乃七寶大車，寶網、寶鈴等無量眾寶莊嚴，此即體具過恒沙德也；
X09n0243_p0326c03║又彼但云牛，不言餘相，此云白牛肥壯多力，其疾如風等，用殊勝也；又云多諸儐從，而侍衛等，行眷屬也；
X09n0243_p0326c04║又云我有如是七寶大車，其數無量，此顯一乘，主伴具足，教義無量也）；五寄位別（《本業》、
X09n0243_p0326c05║《仁王》等經，粱《攝》、《十地》等論，皆以初、二、三地寄在世間，四至七地寄出世間，八地已上寄出出世間，於出世
X09n0243_p0326c06║間中四地、五地寄聲聞法，六地寄緣覺法，七地寄菩薩法，此如三乘八地已去寄一乘法）；六付
X09n0243_p0326c07║囑別（《法華經》云，於未來世，若有信如來智慧者，當為演說此法華經，令得佛慧故。若有不信受者，當
X09n0243_p0326c08║於如來餘深法中，示教利喜，汝等若能如是則為已報諸佛之恩。解云：餘深法者，即大乘也，非一乘故，云
X09n0243_p0326c09║餘非小乘，故云深也，《法華》別意，正在一乘，故作此囑也）；七根緣別（《華嚴．性起品》云，佛子，
X09n0243_p0326c10║菩薩摩訶薩無量億那由他劫，行六波羅蜜，修習道品善根，若未聞此經，或聞不信受隨順，是等猶為假
X09n0243_p0326c11║名，不得名為真實菩薩。釋曰：此多劫修菩薩行，又不聞不信，此一乘經，若非三乘權教菩薩，是何人也，當
X09n0243_p0326c12║知正是法華經內餘深法中，示教利喜者）；八信順別（《華嚴．賢首品》云，一切世界群生類，鮮
X09n0243_p0326c13║有欲求聲聞乘，求緣覺者轉復少，求大乘者甚希有，求大乘者猶為易，信解此法甚為難。釋曰：此品正明
X09n0243_p0326c14║信位，及成佛等事，既越三乘，恐難信受，故舉三乘，對此決之）；九顯示別（《華嚴第九地》偈
X09n0243_p0326c15║云，若眾生下劣，示以聲聞道，若復根少利，為說辟支佛，若有根明利，有大慈悲心，饒益諸眾生，為說菩薩
X09n0243_p0326c16║道，若有無上心，決定樂大事，為示於佛乘，說無盡佛法）；十本末別（《大乘同性經》云，所有
X09n0243_p0326c17║聲聞法、辟支佛法、菩薩法、諸佛法，皆悉流入毘盧遮那一智藏大海。此文約本末分異，仍會末歸本，明一
X09n0243_p0326c18║乘、三乘差別耳）。（此上十證，足為龜鏡，而守株之者，聞說駭神，深可悲矣。故經云所未聞經，聞之不疑，為希
X09n0243_p0326c19║有也）；五謂五乘，除一乘，加人乘、天乘也；六謂無量乘，
X09n0243_p0326c20║《華嚴經》云：或有國土說一乘，或二或三或四五，如
X09n0243_p0326c21║是乃至無有量。今此經文，初及四中，唯一乘攝；二、
X09n0243_p0326c22║三、五中，唯大乘攝；無量乘中，有其二意：若以隨機
X09n0243_p0326c23║設教多門名無量，則於無量乘中，唯實教攝；若以
X09n0243_p0326c24║彼宗一切諸法，一一皆能顯義益物，一一無不該
X09n0243_p0327a01║攝，名為無量者，則全能攝。若約此經攝彼乘等，則
X09n0243_p0327a02║除無量乘中，一一圓融之義，及一乘中主伴無盡
X09n0243_p0327a03║之義，餘皆攝也。流通文云：「亦攝漸修一切群品，譬
X09n0243_p0327a04║如大海，不讓小流」等故。（上來乘攝竟）後分攝者，謂十二
X09n0243_p0327a05║分教也。舊云十二部經，恐濫部袟，改名分教（十二中各
X09n0243_p0327a06║有二相如注配）：一契經（一總相，《涅槃》云：始從如是我聞，終至歡喜奉行，皆修多羅；二別相，《雜
X09n0243_p0327a07║集》云：謂長行綴緝略說所應說義。又有異名，謂法本、直說、聖教、或但名經）；二應頌（一與長行
X09n0243_p0327a08║相應之頌，由長行說未盡故；二為後來應更頌故）；三授記（一記弟子生死因果；二記菩薩
X09n0243_p0327a09║當成佛事）；四諷誦（謂孤起偈。一為易誦持故；二為樂偈者故）；五因緣（一因請方說，為
X09n0243_p0327a10║重法故；二因事方說，知本末故）；六自說（一為令知而請法故；二為令所化法慇重故，念佛慈
X09n0243_p0327a11║悲，為不請友）；七本事（一說佛往事；二說弟子往事）；八本生（說昔受身。一說如來；
X09n0243_p0327a12║二說餘者）；九方廣（一廣大利樂；二廣陳正法）；十未曾有（一德業殊異；二法體希奇
X09n0243_p0327a13║故）；十一譬喻（一為深智，說似令解真故；二為淺識，就彼取類，誘令信故）；十二論
X09n0243_p0327a14║議（一以理深故論；二以義不了故論，並循環研覈，或佛自論，或菩薩相論）。然此十二
X09n0243_p0327a15║於大小乘，有說六通六局者（因緣、譬喻、論議局小故，《涅槃》云護大乘者
X09n0243_p0327a16║受持九部。授記、自說、方廣局大，《法華》云我此九部法，隨順眾生說。餘六皆通也），且約一相
X09n0243_p0327a17║（大缺三者，但約因緣中，因事制戒；譬喻中誘引；論議中非了。小缺三者，但約授記中記成佛；自說中不請
X09n0243_p0327a18║友；方廣中廣大利樂），然實大小，皆具十二（大三小三各取餘之一義）。《深密》
X09n0243_p0327a19║中菩薩依十二分教，修奢摩佗。《瑜伽》云：佛為聲聞
X09n0243_p0327a20║一一具演十二分教。然此經者十二分中，唯二所
X09n0243_p0327a21║攝，謂修多羅、方廣。若此攝彼，即攝九分，貫攝之義
X09n0243_p0327a22║通故，正宗一一重頌故，記安心人成就佛智故，因
X09n0243_p0327a23║請方說故，說佛因地法行故，六度非因、涅槃非果
X09n0243_p0327a24║故，題云方廣故，二十七喻故，普賢有徵、剛藏有難
X09n0243_p0327b01║故。唯不攝伽陀、自說、本生等三也。（藏乘分攝竟）
X09n0243_p0327b02║三權實對辨者，然西域此方，古今諸德，立宗判教，
X09n0243_p0327b03║離合有殊，或一味不分，或開宗料揀。今將略敘，且
X09n0243_p0327b04║啟二門，初則不分，後明分教。不分之意，其有五焉：
X09n0243_p0327b05║一、理本一味，殊途同歸故；二、一音普應，一雨普滋
X09n0243_p0327b06║故；三、原佛本意，為一事故；四、隨一一文，眾解不同
X09n0243_p0327b07║故；五、多種說法，成枝派故。故不可分，即後魏流支、
X09n0243_p0327b08║姚秦羅什，立一音教，是此意也。其分教者，有其八
X09n0243_p0327b09║意（初五翻前，後三別說）：一、理雖一味，詮有淺深故；二、約佛音
X09n0243_p0327b10║雖一，教隨機異故；三、本意未申，隨佗意語故；四、言
X09n0243_p0327b11║有通別，就顯說故；五、由辨權實，不住枝流故；六、王
X09n0243_p0327b12║之密語，語同事別故；七、不識佛意，以深為淺，失於
X09n0243_p0327b13║大利，以淺為深，虗其功故；八、諸佛菩薩亦自分故。
X09n0243_p0327b14║以斯等意，開則得多失少，合則得少失多，但能虗
X09n0243_p0327b15║己求宗，分亦何乖大旨。今明分教，復有四重（從二至五）：
X09n0243_p0327b16║第一，立二種教，自有兩家。謂西秦讖三藏半字、滿
X09n0243_p0327b17║字（即前二藏）；唐初印法師（江南）屈曲（謂釋迦經，逐機說故，如涅槃等）平道
X09n0243_p0327b18║（謂舍那經，逐法性自在說故，即華嚴經），前且對小顯大，後則約佛化
X09n0243_p0327b19║儀，但滿及屈曲，皆闕分於權實，餘亦有理；第二，立
X09n0243_p0327b20║三種教，自有二門：初敘此方，後明西域。初謂南中
X09n0243_p0327b21║諸師，同立三教：一頓教，謂《華嚴經》，初成佛，頓說故；
X09n0243_p0327b22║二漸教，始自鹿苑，終於鶴林，從小之大故（齊隱士劉虬立
X09n0243_p0327b23║二教，全同上二）；三不定教（劉公無此），謂別有一經，雖非最初頓
X09n0243_p0327b24║說，而明佛性常住圓頓之理（勝鬘等也），又亦有大先於
X09n0243_p0327c01║小之經（《央掘》等也），故云不定。就漸教中，約時開合，諸師
X09n0243_p0327c02║不同。初但分二，先半後滿；或分為三（虎丘山岌法師）：一有
X09n0243_p0327c03║相教（十二年前），二無相教（齊至法華），三常住教（最後涅槃，此與唐三藏三
X09n0243_p0327c04║教大同，至敘西域中說）；或分為四（宋朝岌法師），即於無相之後，常
X09n0243_p0327c05║住之前，指《法華經》為同歸教；或開為五（即前劉公），於有
X09n0243_p0327c06║相教之初，取《提胃經》為人天教，上來諸師，皆於漸
X09n0243_p0327c07║中，約時開異。若不加不定，則招難尤多，以初有大
X09n0243_p0327c08║故。雖加不定，猶有妨難，以十二年前亦說二空（《成實》、
X09n0243_p0327c09║《阿含》、《智度》有文），十二年後，方制廣戒，第三時同歸教中亦
X09n0243_p0327c10║云世間相常住，常住教中亦有小乘見，佛涅槃之
X09n0243_p0327c11║相。《提胃經》中亦有三乘得道。故知約時尅定，則有
X09n0243_p0327c12║所乖。揀去不定，從多分說，亦有理在。（敘此方竟）二西域
X09n0243_p0327c13║者，即今性、相二宗，元出彼方，故云西域。唐初中天
X09n0243_p0327c14║竺日照三藏云，近代天竺那爛陀寺，同時有二大
X09n0243_p0327c15║德論師，一曰戒賢，二曰智光，並神解超倫，聲高五
X09n0243_p0327c16║印，六師稽顙，異部歸誠，大乘學人，仰之如日月，獨
X09n0243_p0327c17║步天竺，各一人而已。然所承宗異，立教互違。謂戒
X09n0243_p0327c18║賢則遠承彌勒、無著，近踵護法、難陀，依《深密》等經、
X09n0243_p0327c19║《瑜伽》等論，立三種教，以法相大乘為了義，即唐三
X09n0243_p0327c20║藏所宗，謂佛初於鹿苑，轉四諦法輪，說諸有為法
X09n0243_p0327c21║緣生（破外道自性因等）、無我（翻外計我），然猶未說法無我理，即
X09n0243_p0327c22║《阿含》等是；第二時中，雖依徧計所執，說諸法空（翻破
X09n0243_p0327c23║小乘），然依佗、圓成，猶未說有，即諸部般若；第三時中，
X09n0243_p0327c24║具說三性三無性等，方盡大乘正理，即《解深密》等
X09n0243_p0328a01║（初有次空，故非了義，後說中道，方為了義，此依《深密經》所判）。二智光論師，遠承
X09n0243_p0328a02║文殊、龍樹，近稟青目、清辨，依《般若》等經、《中觀》等論，
X09n0243_p0328a03║亦立三種教，以無相大乘為真了義，謂佛初鹿苑
X09n0243_p0328a04║說小乘，明心境俱有（破外同前），次說法相大乘，境空心
X09n0243_p0328a05║有（漸破小乘故，由彼怖空，且存假名接引），後為上根說無相大乘，心
X09n0243_p0328a06║境俱空，平等一味，方為了義（此三次第，如《般若燈論釋》中引《大乘妙智
X09n0243_p0328a07║經》說）。問：此二所說，既各聖教，互為矛盾，可和會不？答：
X09n0243_p0328a08║有三義。一約祖宗天親、龍樹之流，則不假和會，得
X09n0243_p0328a09║佛意故；二約末學護法、清辨之類，則可和會，立宗
X09n0243_p0328a10║諍故；三約此方轉承末計，則須料揀，時澆處異，執
X09n0243_p0328a11║轉堅故。初中既並聖言，各有旨趣，逐機利益，隨病
X09n0243_p0328a12║對治，何須強會，即《智論》四悉檀中，各各為人悉檀
X09n0243_p0328a13║（一世界、二為人、三對治、四第一義），亦是《攝論》四意趣中，眾生樂欲
X09n0243_p0328a14║意趣（一平等、二別時、三別義、四樂欲），於一法中，或讚或毀，是故二
X09n0243_p0328a15║說，不假和會；二者見趣漸起，一味漸分，各立宗源，
X09n0243_p0328a16║黨己斥彼，致令傳授之輩，或廢或興，修習之徒，住
X09n0243_p0328a17║空、住相，故今和會，所冀如初。於中二：初會所立三
X09n0243_p0328a18║時教，二會所宗空、有義。初者，然二三時所明了義不
X09n0243_p0328a19║了義，各有其意。法相宗約攝生寬狹，言教具缺，明了
X09n0243_p0328a20║不了。法性宗約益物漸次，顯理增微，明了不了。初
X09n0243_p0328a21║中又二：先約攝生寬狹者，依《深密經》，初時唯為發
X09n0243_p0328a22║趣聲聞乘者說，二時唯為發趣修大乘者說。此二
X09n0243_p0328a23║各唯攝一類機，攝機狹故，皆非了義。第三時中，普
X09n0243_p0328a24║為發趣一切乘者說，普該三乘，攝機周盡，方為了
X09n0243_p0328b01║義。二約言教具缺者，初時唯說小乘，二時唯說大
X09n0243_p0328b02║乘，互皆有缺，教既不具，各非了義。第三時者，通說
X09n0243_p0328b03║三乘，教既具足，方為了義。戒賢所立，依此門判。後
X09n0243_p0328b04║法性者亦二：初約益物漸次者，謂初時所說，唯令
X09n0243_p0328b05║眾生，得小乘益，益未究竟，故非了義；第二時中，雖
X09n0243_p0328b06║益通大小，然不能令趣寂二乘，俱得大益，是故此
X09n0243_p0328b07║說，亦非盡理。第三時中，普皆令得大乘之益，縱入
X09n0243_p0328b08║寂者，亦令迴向無上菩提（唯此一事實故），方為了義。二約
X09n0243_p0328b09║顯理增微者，初說緣生實有，次說緣生假有，後說
X09n0243_p0328b10║緣生性空，前二顯理未窮，會緣未盡，故非了義，後
X09n0243_p0328b11║一顯理至空，會緣相盡，方為了義（初唯中小二乘，次添大乘，以成
X09n0243_p0328b12║三乘，後唯一乘）。智光所立，依此門判，由有如此二種門故，
X09n0243_p0328b13║是以聖教，各依一勢，明了不了，互不相違。後會所
X09n0243_p0328b14║宗空、有義者，於中又二：先敘異說，後會無違。異說
X09n0243_p0328b15║中二：一有；二空。一者說此緣生，決定不空，以有因
X09n0243_p0328b16║緣之所生故，猶如幻事，不可言無。若言空者，應非
X09n0243_p0328b17║緣生，如兔角等。若爾則便斷滅因果，破壞二諦，以
X09n0243_p0328b18║若無心心所法，何斷何證？何修何益？故論云，若一
X09n0243_p0328b19║切空，何有智者，為除幻敵，求石女兒，以為軍旅。如
X09n0243_p0328b20║是，設有處說緣生空者，應知此就徧計所執，說緣
X09n0243_p0328b21║生法無二我故，密意言空，非謂彼法，舉體全無。若
X09n0243_p0328b22║此無者，則是斷無惡取空見，甚為可畏。經云：寧起
X09n0243_p0328b23║有見如須彌山，不起空見如芥子許。論云：若復見
X09n0243_p0328b24║於空，諸佛所不化。如是空見，既是深過，明知緣生，
X09n0243_p0328c01║決定不無。《瑜伽》、《深密》決定說有，不可違故。二者言此
X09n0243_p0328c02║緣生法，決定是空，以從緣生，必無自性故，猶如幻事，
X09n0243_p0328c03║不可言有。設有處說，從緣生法體是有者，應知但
X09n0243_p0328c04║是隨俗假說，非謂彼法體實不空。以若有體，則不
X09n0243_p0328c05║從緣，不從緣故，則無見斷、證修，是壞二諦。《大品》云，
X09n0243_p0328c06║若諸法不空，則無道無果。《中論》云，若一切法不空，
X09n0243_p0328c07║則無三寶、四諦，成大邪見。《智論》云，觀一切法，從因
X09n0243_p0328c08║緣生，從因緣生，則無自性，無自性故，畢竟皆空。又若
X09n0243_p0328c09║言此幻事不空者，今且問汝，幻巾為兔，兔為在巾
X09n0243_p0328c10║內？為在巾外？為即巾有？為離巾有？為有皮毛？為有
X09n0243_p0328c11║骨肉？既並絕無，依何執有。當知此兔，不待滅而自
X09n0243_p0328c12║亡，本不生而虗現，是故要由性空，得存二諦。又汝以
X09n0243_p0328c13║我宗為空見者，此過屬汝。何者？若汝立有，則不籍緣，
X09n0243_p0328c14║不籍緣故，則斷因果，豈非空見。橫執有法，豈非有見。
X09n0243_p0328c15║有無二見，雙負汝宗，何不生畏。我所說空，離有無
X09n0243_p0328c16║見，汝自空見，非關我宗。又汝云，何有智者，為除幻
X09n0243_p0328c17║敵等者，諸大乘經，何處不說，諸法如幻如化，菩薩
X09n0243_p0328c18║修幻智，斷幻惑，成幻行，得幻果等，於如是教，豈不
X09n0243_p0328c19║違害，何不生怖。又汝宗主無著菩薩，《順中論》內，遵
X09n0243_p0328c20║承龍樹，稱阿闍梨，既師其說，釋彼餘論，況汝後流，
X09n0243_p0328c21║而輒毀謗。《入楞伽》中佛說龍樹，住初歡喜地，能破
X09n0243_p0328c22║有無見，往生安樂國。既云破有無見，何曾是空？此
X09n0243_p0328c23║既佛所讚歎，餘生毀謗，與佛違諍，非釋種矣。第二
X09n0243_p0328c24║會無違者，諸緣起法，未嘗有體，未曾損壞，無體無
X09n0243_p0329a01║壞，無二無礙，為緣起法。是故龍樹等，雖說盡有之
X09n0243_p0329a02║空，而不滅有。有既不損，則是不違有之空，則離有、
X09n0243_p0329a03║離空之真空也。無著等雖說盡空之有，而不損空。
X09n0243_p0329a04║空既不損，即是不違空之有，是故亦離空、離有之
X09n0243_p0329a05║幻有也。當知二說，全體相與，際限無遺，雖各述一
X09n0243_p0329a06║義，而舉體圓具，故無違也。如其不爾，恐墮空無。勵
X09n0243_p0329a07║意立有，不達此有，是不異空之有，是故不受彼空，
X09n0243_p0329a08║反失自有。失自有者，良由取有，又若恐墮有所得
X09n0243_p0329a09║故；猛勵立空，不達此空，是不異有之空，是故不受
X09n0243_p0329a10║彼有，反失自空。失自空者，良由取空。是故舉體全
X09n0243_p0329a11║空之有，無著等說；舉體全有之空，龍樹等說。非直
X09n0243_p0329a12║二說，互不相違，亦乃二義，相由全攝，故無二也。問：
X09n0243_p0329a13║若爾，何故清辨、護法後代論師，互相破耶。答：此乃
X09n0243_p0329a14║相成，非是相破。何者？為末代有情，根器漸鈍，聞說
X09n0243_p0329a15║幻有，謂為定有。故清辨等，破有令盡，至畢竟空，方
X09n0243_p0329a16║乃得彼緣起幻有。若不至畢竟性空，則不成彼緣
X09n0243_p0329a17║起幻有。是故為成有故，破於有也。又彼聞說，緣生
X09n0243_p0329a18║性空者，謂為斷無故，護法等破空存有，幻有存故，
X09n0243_p0329a19║方乃得彼無性真空。若不全體，至此幻有，則不是
X09n0243_p0329a20║彼真性之空，是故為成空故，破於空也。若無如此，
X09n0243_p0329a21║後代論師，以二理交徹，全體相奪，無由得徹，緣起
X09n0243_p0329a22║甚深，是故相破，反是相成。由幻有真空，有二義故：
X09n0243_p0329a23║一極相順，謂冥合一相，舉體全攝；二極相違，謂各
X09n0243_p0329a24║互相害，全奪永盡。若不相奪永盡，無以舉體全收，
X09n0243_p0329b01║故極違，方極順也。龍樹、無著等就極順門，故不相
X09n0243_p0329b02║破；清辨、護法據極違門，故須相破。違順無礙，方是
X09n0243_p0329b03║緣起，是故前後，皆不相違。餘準上思之，諸法無不
X09n0243_p0329b04║和會耳。三約此土承襲者。良以去聖時遙，源流益
X09n0243_p0329b05║別，況方域隔遠，風俗攸殊，翻譯流通，三難五失，相
X09n0243_p0329b06║承傳襲，各黨其宗。然晉魏已來，猶崇理觀，譯經貴
X09n0243_p0329b07║意，傳教宗心，是以大德架肩，高僧繼踵，爰及貞觀，
X09n0243_p0329b08║名相繁興，展轉澆訛，以權為實，致使真趣，屈於異
X09n0243_p0329b09║端，雖餘乳色，渾無乳味，法藥流布，惑病唯增，既性
X09n0243_p0329b10║教蔑然，故道流閴爾，若不料揀，何指所歸。然大乘
X09n0243_p0329b11║教，總有三宗，謂法相、破相、法性（如下宗趣中說），護法、清辨
X09n0243_p0329b12║各立互破，但是前二。而傳襲者，皆認法性之經，成
X09n0243_p0329b13║立自宗之義。今將法性，對二宗料揀，即為二門：一
X09n0243_p0329b14║對法相；二對破相。初中二，先辨異；後會通。辨異者，
X09n0243_p0329b15║謂性、相二宗，有多差別，今隨類束，略敘十條：一、一
X09n0243_p0329b16║乘三乘別；二、一性五性別；三、唯心真妄別；四、真如
X09n0243_p0329b17║隨緣凝然別；五、三性空有即離別；六、生佛不增不
X09n0243_p0329b18║減別；七、二諦空有即離別；八、四相一時前後別；九、
X09n0243_p0329b19║能所斷證即離別；十、佛身有為無為別。初二相對
X09n0243_p0329b20║釋；後八相躡釋。且初二義者，由性有五，一不同故，
X09n0243_p0329b21║令乘有三，一權實，如法相宗意，以一乘為權，三乘
X09n0243_p0329b22║為實，故《深密》三時教中，初皆不成，次一向成，是為
X09n0243_p0329b23║若過、若不及，皆非了義。第三時中，有性者成，無性
X09n0243_p0329b24║不成，方為了義，故云「普為發趣一切乘者」。又云一
X09n0243_p0329c01║乘是密意說，明知是權，皆以性定五故。故《楞伽》中，
X09n0243_p0329c02║佛告大慧，有五種種性，一聲聞乘性，二辟支佛乘
X09n0243_p0329c03║性，三如來乘性，四不定乘性，五者無性。無性之人，
X09n0243_p0329c04║無種性故，雖復勤行精進，終不能證無上菩提，但
X09n0243_p0329c05║以人天善根而成熟之。《般若》、《深密》、《莊嚴》、《瑜伽》亦如上
X09n0243_p0329c06║說。若法性宗意，則以三乘是權，一乘為實。《法華經》
X09n0243_p0329c07║云：「十方佛土中，唯有一乘法，無二亦無三，除佛方
X09n0243_p0329c08║便說。」以性無二故，乘唯一故。《法華》云，知法常無性
X09n0243_p0329c09║等。《涅槃》云，佛性者名為一乘，師子吼者名決定說，
X09n0243_p0329c10║決定宣說一切眾生，皆有佛性，凡是有心，定當作
X09n0243_p0329c11║佛。又《法華第三》說趣寂聲聞，云我於餘國，唯以佛
X09n0243_p0329c12║乘而得滅度。《智論》亦同。《法華論》中亦云根未熟故，
X09n0243_p0329c13║菩薩與記。作是言，我不輕汝，汝等皆當作佛，意欲
X09n0243_p0329c14║方便，令發心也（彼以未字，不順己宗，判為論錯）。《楞伽》、《勝鬘》、《密嚴》皆
X09n0243_p0329c15║說二乘，必無永滅，明知趣寂，決定迴心。《涅槃第九》
X09n0243_p0329c16║廣破闡提斷善，不能發心。當文即云「彼一闡提，雖
X09n0243_p0329c17║有佛性，而為無量罪垢所纏。」即知無有無佛性人，
X09n0243_p0329c18║況前引《楞伽》五性，自迷其文。且彼經釋第五性云，
X09n0243_p0329c19║大悲菩薩，常不入涅槃，非焚燒善根者。則明闡提，
X09n0243_p0329c20║後必入矣。是知前來所引經論，皆是未說《法華》、《涅
X09n0243_p0329c21║槃》之前，就其長時權說定性無性矣。《妙智經》、梁《攝
X09n0243_p0329c22║論》成立正法中，皆以一乘居三乘後。明知《深密》三
X09n0243_p0329c23║時，不能定斷一切聖教，以非後故（後敕破前）。《法華》、《涅槃》
X09n0243_p0329c24║方能決了，皆以一乘一性，破三五矣。然破三顯一，
X09n0243_p0330a01║《法華》為先，故最難信解，佛現在世，猶多怨嫉，況滅
X09n0243_p0330a02║度後。今果有保執三五，不信一者，經文驗矣。（初二義竟）
X09n0243_p0330a03║餘八相躡釋者，初法相宗說有八識，從業惑生，一
X09n0243_p0330a04║期報盡，便歸壞滅，以其識種，引起後識。依生滅識
X09n0243_p0330a05║種，建立生死及涅槃因，故所立真如，常恒不變，不
X09n0243_p0330a06║許隨緣，依佗是有，非即真空。經說空義，但約所執
X09n0243_p0330a07║一分眾生定不成佛，名生界不減，真俗二諦，迢然
X09n0243_p0330a08║不同（謂遍計是俗，此俗即空，依佗是俗，不空，圓成為真，一向不空，空有既異，二諦體殊，真俗四
X09n0243_p0330a09║重，皆不相〔雜〕），因滅非常，果生非斷，同時四相，滅表後無，
X09n0243_p0330a10║根本後得，緣境斷惑，義說雙觀，決定別照，以有為
X09n0243_p0330a11║智，證無為理，義說不異，而實非一，既世出世智，依
X09n0243_p0330a12║生滅識種故，四智心品，為相所遷，佛果報身，有為
X09n0243_p0330a13║無漏，以生法必滅，一向說故，如是義類，廣有眾多，
X09n0243_p0330a14║具如《瑜伽》、《雜集》等說。法性宗者，所立八識，通如來
X09n0243_p0330a15║藏。但是真如，隨緣成立，故說真如。具不變、隨緣二
X09n0243_p0330a16║義，依他無性，即是圓成。一理齊平，故說生界、佛界
X09n0243_p0330a17║不增不減，第一義空，該通真妄（《涅槃》云唯一，《仁王》云無二），故雖
X09n0243_p0330a18║空不斷，雖有不常，四相同時，體性即滅，故滅與生
X09n0243_p0330a19║而得同時（《淨名》、《楞伽》、《起信》），照惑無本，即是智體，照體無自，
X09n0243_p0330a20║即是證如。既世、出世智，依如來藏，始覺同本，則有
X09n0243_p0330a21║為、無為，非一非異，故佛化身即常即法，不墮諸數，
X09n0243_p0330a22║況於報體，即體之智，非相所遷。《涅槃》云，若言如來
X09n0243_p0330a23║同有為者，死入地獄。如是義類，亦有眾多，次第對
X09n0243_p0330a24║上，如《楞伽》等經、《起信》等論。後會無違者，然二宗各執
X09n0243_p0330b01║所據，則互相乖反，若得意會釋，亦不相違，謂就機
X09n0243_p0330b02║則三（三草），約法則一（一雨），新熏則五，本有無二。若入理
X09n0243_p0330b03║雙拂，則三一俱亡，今約佛化儀判教，故能三能一，
X09n0243_p0330b04║是故競執是非，達無違諍。二對破相者亦二。初辨
X09n0243_p0330b05║異者，略有五別：一、無性本性別；二、真智真知別；三、
X09n0243_p0330b06║二諦三諦別；四、三性空有別；五、佛德空有別。謂無
X09n0243_p0330b07║相宗，說一切法皆無自性，即是真如。能了此者，即
X09n0243_p0330b08║名真智（未了無性者，無真智也）。所詮法義，不出二諦，有謂依
X09n0243_p0330b09║計，空謂圓成。雖說佛身，五求不得，得即虗妄，無得
X09n0243_p0330b10║乃真，離一切相，名佛功德。若法性宗，則明自性清
X09n0243_p0330b11║淨，常住真心，方是實理。故《論》出真如體云「唯是一
X09n0243_p0330b12║心」。一心真實，本自能知，通於理智，徹於染淨（《華嚴問明
X09n0243_p0330b13║品》說，佛境智、佛境知，問答皆別），所詮法義，具足三諦，色等即空為
X09n0243_p0330b14║真諦（鏡影即空），空即色等為俗諦（空不壞影），一真心性，非空
X09n0243_p0330b15║非色，能空能色為第一義諦（鏡中之明），徧計情有理無，
X09n0243_p0330b16║依佗相有性無，圓成情無理有，相無性有，一切
X09n0243_p0330b17║諸佛自體，皆具常、樂、我、淨，十身十智，真實功德，相
X09n0243_p0330b18║好通光，一一無盡，性自本有，不待機緣。略辨此五，
X09n0243_p0330b19║餘可例知。後會通者，謂一切法，既皆真心緣起，會
X09n0243_p0330b20║緣無性，還即真心，始不異本，知外無智。餘諦性等，
X09n0243_p0330b21║例之可明，但教有終始之殊，法無淺深之異。（此方西域
X09n0243_p0330b22║立三教竟）第三、陳隋二代天台智者禪師，立四種教：一、
X09n0243_p0330b23║三藏教（下根之人，始終隨教故）。明因緣生滅，四真諦理，正教
X09n0243_p0330b24║小乘，傍化菩薩；二、通教。三乘同稟故，明因緣即空
X09n0243_p0330c01║無生，四真諦理，是大乘初門，正為菩薩，傍通二乘
X09n0243_p0330c02║（《大品》云，欲得聲聞乘，當學般若等）；三、別教。不共二乘人說故，此教
X09n0243_p0330c03║正明因緣假名，無量四真諦理，的化菩薩，不涉二
X09n0243_p0330c04║乘，不名不共。而云別者，兼欲揀非圓，故以一因，逈
X09n0243_p0330c05║出一果，不融歷別而修，故不得因果圓融；四、圓教。
X09n0243_p0330c06║正明不思議因緣二諦中道，事理具足，不偏不別，
X09n0243_p0330c07║但化最上利根之人，故名為圓（教、理、智、斷、行、位、因、果等，皆別皆圓）。
X09n0243_p0330c08║然此四教，由三觀起，從假入空，析體異故，有初、二
X09n0243_p0330c09║教；從空入假，從假入中，有別教起；三觀一心中得，
X09n0243_p0330c10║有圓教起。又此四教，不局定一部，一部之中，容有
X09n0243_p0330c11║多故。又更以四種化儀收之，謂頓、漸（同前劉公）、不定（互知）、
X09n0243_p0330c12║祕密（互不知）。初對外道戒定慧故，立此三事，迢然不
X09n0243_p0330c13║同，故《智論》名為三藏，《成實》亦然。通教意融三故，別
X09n0243_p0330c14║教依一法性而顯三故，圓教三一無障礙故。此師
X09n0243_p0330c15║立義，理致圓備，但辨《華嚴》，兼別《法華》，唯圓有小失
X09n0243_p0330c16║也。第四、華嚴宗主賢首大師，立五種教，廣有別章，
X09n0243_p0330c17║大同天台，但加頓教。其五者何？一小乘教，二大乘始
X09n0243_p0330c18║教，三終教，四頓教，五圓教。初即天台藏教，以隨機
X09n0243_p0330c19║故，隨佗語故，說諸法數一向差別，以其揀邪正，辨
X09n0243_p0330c20║凡聖，分忻厭，明因果。然其所說法數，有七十五，但
X09n0243_p0330c21║說人空，不明法空（雖《阿含》云，無是老死，亦不明顯），唯依六識三毒，
X09n0243_p0330c22║建立染淨根本，未盡法源，故多諍論（就佛意即通，就言教即隱，
X09n0243_p0330c23║故宗習之者，隨言執理，隨相執體，造論弘傳，相承不絕，廣如宗趣所辨）；二始教者，亦
X09n0243_p0330c24║名分教，以《深密》第二、第三時教（定有三隱一極），同許定性、
X09n0243_p0331a01║無性，俱不成佛，故今合之，總為一教。此既未盡大
X09n0243_p0331a02║乘法理，故立為始，有不成佛，故名為分。廣說法相，
X09n0243_p0331a03║削繁錄數，猶有一百，少說法性。所說法性，即法相
X09n0243_p0331a04║數，決擇分明，故少諍論；三終教者，亦名實教，定性
X09n0243_p0331a05║二乘，無性闡提，悉當成佛，方盡大乘至極之說，故
X09n0243_p0331a06║立為終。以稱實理，故名為實。少說法相，多說法性，
X09n0243_p0331a07║所說法相，亦會歸性，故無諍論；上二教並依地位，
X09n0243_p0331a08║漸次修成，總名為漸。四頓教者，但一念不生，即名
X09n0243_p0331a09║為佛，不依地位漸次而說，故立為頓（《思益》云，得諸法正性者，不
X09n0243_p0331a10║從一地，至於一地。《楞伽》云，初地即為八，乃至無所有何次），總不說法相，唯辨真
X09n0243_p0331a11║性。一切所有，唯是妄想。一切法界，唯是絕言。五法
X09n0243_p0331a12║三自性皆空，八識二無我都遣，呵教觀離，毀相泯
X09n0243_p0331a13║心，生心即妄，不生即佛，亦無佛無不佛，無生無不
X09n0243_p0331a14║生，如淨名默住，是其意也。問：此若是教，更何是理？
X09n0243_p0331a15║答：頓詮此理，故名頓教，別為一類，離念機故，亦可
X09n0243_p0331a16║對治滯相（空有）人故，即順禪宗。五圓教者，明一位即
X09n0243_p0331a17║一切位，一切位即一位，是故十信滿心，即攝五位，
X09n0243_p0331a18║成正覺等，主伴具足，故名圓教，即《華嚴經》也。所說
X09n0243_p0331a19║唯是無盡法界，性海圓融，緣起無礙，如帝網珠，重
X09n0243_p0331a20║重無盡。然此所判，理盡義周，故清涼大師，用為準
X09n0243_p0331a21║的。今亦依之，然更從支、什一音，至天台四教，如次
X09n0243_p0331a22║配攝，以顯周盡。初總為一，謂圓教攝於前四，一一
X09n0243_p0331a23║同圓（海中百川，無非海也），唯是如來一大善巧，一音所演；二
X09n0243_p0331a24║者初一是半，後四皆滿，前四屈曲，後一平道；三
X09n0243_p0331b01║者初三是漸（於中如次是智光三時，前二是戒賢三時也），四是不定，第
X09n0243_p0331b02║五為頓（慈恩、劉公皆判華嚴為頓故）；四者初是藏教，二中空
X09n0243_p0331b03║是通教，相及三四皆是別教，第五名圓。已知五教，
X09n0243_p0331b04║貫於群詮，未審此經，與彼何攝，今顯此義，分為
X09n0243_p0331b05║三門：一、彼全攝此，此分攝彼，謂圓教也（諸佛依、正二果，自在
X09n0243_p0331b06║無礙，塵沙大用，及一切諸法，法爾互相，即入重重融攝等義，此經不說，若但約直顯一真法界之體，及觀
X09n0243_p0331b07║中一多無礙等義，此經即同）；二、此分攝彼，彼不攝此，謂初二也
X09n0243_p0331b08║（文中斷我除愛，修二空觀，又云亦攝漸修一切群品，故能攝彼也，然皆約圓明覺心，假設方便，修習
X09n0243_p0331b09║始終，無體一一，但是覺明，故非彼等所攝也）；三、彼此尅體，全相攝屬，即
X09n0243_p0331b10║終教也（此經亦依如來藏故，文云知幻即離等，及云名為頓教大乘故）。權、實對辨
X09n0243_p0331b11║訖。
X09n0243_p0331b12║
X09n0243_p0331b13║大方廣圓覺經大疏上卷之一
X09n0243_p0331b14║章門有九：一淨土章；二真如章；三菩提章；四涅
X09n0243_p0331b15║槃章；五波羅蜜章；六無明章；七如來藏章；八五
X09n0243_p0331b16║教唯心章；九染淨熏習章。除釋本經外，旁通餘
X09n0243_p0331b17║義，三十有六，三藏二藏，諸乘十二分，佛教一異，
X09n0243_p0331b18║唐、竺立教，會兩宗，立三時教，會空有佛教，權實
X09n0243_p0331b19║十別佛教，遣顯五別，天台四教，康藏五教，教義
X09n0243_p0331b20║各本末五重根，教相契教體，四重經論，五教性
X09n0243_p0331b21║教，五重宗趣，歷代傳法師資，七宗禪門，頓漸悟
X09n0243_p0331b22║修十二對諸經，得名法義相對，判了義不了義，
X09n0243_p0331b23║經結集因緣，說經身土，生佛平等，八對性教，三
X09n0243_p0331b24║重因，三業歸敬，本起因地法行，總持法義門義，
X09n0243_p0331c01║身心倒正，四對并喻，偈頌四義、八義、十義，悟修
X09n0243_p0331c02║大意幻喻法合心名義，右附錄上。
X09n0243_p0331c03║
X09n0243_p0331c04║音釋
X09n0243_p0331c05║獝狘（獝，休必切，音䬂，鳥驚飛也。狘，許月切，音矞，獸驚走也）。詺（眉病切，名去聲，目諸物也）。
X09n0243_p0331c06║
X09n0243_p0331c07║
X09n0243_p0331c08║
X09n0243_p0331c09║大方廣圓覺經大疏上卷之二
X09n0243_p0331c10║終南山草堂寺沙門宗密述
X09n0243_p0331c11║第四分齊幽深者，已知此經，唯屬實教（如前尅體），未知
X09n0243_p0331c12║所詮義理分齊如何，今約《論》明染淨諸法，從本至
X09n0243_p0331c13║末，略有五重，以顯諸宗分齊淺深。初，唯一心為本
X09n0243_p0331c14║源，是心則攝世、出世間法等，即此圓覺妙心也。經
X09n0243_p0331c15║標圓覺為宗本故，又說染淨皆從覺心所現起故，
X09n0243_p0331c16║華嚴即一真法界，與一切諸法為體性故（然《華嚴》雖有四
X09n0243_p0331c17║種法界，而彼疏云，統唯一真法界，總該萬有，即是一心，體絕有無等。《論》中欲究妄本故。約凡標心，此經意
X09n0243_p0331c18║顯淨源故，約佛標覺。華嚴稱性，不逐機宜對待故，直顯一真法界。至於能起染淨一切諸法，則三義皆同，
X09n0243_p0331c19║三法體一也）。二，依一心，開二門。一者心真如門，即是一
X09n0243_p0331c20║法界大總相法門體，所謂心性不生不滅，一切諸
X09n0243_p0331c21║法，唯依妄念而有差別，若離心念，則無一切境界
X09n0243_p0331c22║之相，乃至唯是一心，故名真如（知是空華，即無輪轉，乃至如法界性
X09n0243_p0331c23║等）；二者心生滅門，謂依如來藏故，有生滅心，所謂
X09n0243_p0331c24║不生不滅，與生滅和合，非一非異，名阿梨耶識（經五
X09n0243_p0332a01║名中，一名如來藏自性差別，及云種種生於覺心等）。三，依後門，明二義。一者
X09n0243_p0332a02║覺義，謂心體離念。離念相者，等虗空界，無所不徧，
X09n0243_p0332a03║法界一相，即是如來平等法身，依此法身，說名本
X09n0243_p0332a04║覺，乃至始覺（覺圓明故，顯心清淨，乃至眾生本來成佛）；二者不覺義，謂
X09n0243_p0332a05║不如實知真如法一故，不覺心起而有其念，猶如
X09n0243_p0332a06║迷人，依方故迷（眾生顛倒，如迷方易處等），念無自相，不離本覺
X09n0243_p0332a07║（此無明者，非實有體等）。自此之前，正是此經宗旨始末所詮
X09n0243_p0332a08║之義分齊。四，依後義，生三細：一者業相，以依不覺
X09n0243_p0332a09║故，心動說名為業，覺則不動；二者能見相，以依動
X09n0243_p0332a10║故，能見不動則無見；三者境界相，以依能見故，境
X09n0243_p0332a11║界妄現，離見則無境界（由有無始本起無明，是故動念、息念，皆歸迷悶等）。
X09n0243_p0332a12║唯識宗教，唯齊此門，以為諸法生起之本，此三正
X09n0243_p0332a13║是梨耶體故（初即自體分，二即見分，三即相分），故彼論引《阿毗達
X09n0243_p0332a14║磨經》偈云：「無始時來界，一切法等依，由此有諸趣，
X09n0243_p0332a15║及涅槃證得。」以彼宗未顯此識與真如，同以一心
X09n0243_p0332a16║為源，又不言依如來藏，說為此識，故所詮分齊，不
X09n0243_p0332a17║到前之三重。問：彼說賴耶，既不約如來藏，則與此
X09n0243_p0332a18║異，何得云是彼分齊耶？答：由此《論》後段亦云，以依
X09n0243_p0332a19║阿梨耶識，說有無明，不覺而起，能見能現，則同彼
X09n0243_p0332a20║故。問：此論前說，依無明有阿賴耶，後云依梨耶有
X09n0243_p0332a21║無明，豈不二文，自相矛盾？答：有三釋。一由此梨耶，
X09n0243_p0332a22║有二義故，謂由依真心有不覺，動彼本覺心體起
X09n0243_p0332a23║滅，方名梨耶三相。又即此梨耶，還却與無明為依，
X09n0243_p0332a24║故《論》云「三相與不覺相應，不離何者」，謂前義依迷
X09n0243_p0332b01║（不覺）起似（梨耶），即不覺真心成藏識，後迷似為實，即依
X09n0243_p0332b02║此識有無明；二云梨耶有二義，謂覺、不覺，前別就
X09n0243_p0332b03║本說，故云依覺有不覺，今就都位論，故云依梨耶
X09n0243_p0332b04║有無明，此即二義中不覺之義，正在梨耶中，故得
X09n0243_p0332b05║說依也；三云此中正意，唯取真心隨緣之義，此隨
X09n0243_p0332b06║緣義，難名目故，或就未起說依真如有無明，或約
X09n0243_p0332b07║成就起已說依梨耶有無明。然此二名，方盡其義，
X09n0243_p0332b08║是故文中前後，綺互言耳。唯識於三釋二義中，各
X09n0243_p0332b09║唯約後義，以說無明，今亦唯指後義，為彼分齊。問：
X09n0243_p0332b10║中間一釋云梨耶是都位，具覺（不生滅）、不覺（生滅）二義，
X09n0243_p0332b11║唯識中賴耶，但是生滅，豈同此耶？答：約此所通，不
X09n0243_p0332b12║約彼執故。五，依最後，生六麤（彌勒章初明輪廻本末）謂：一者
X09n0243_p0332b13║智相。依於境界，心起分別，愛與不愛故（法執俱生）；二者
X09n0243_p0332b14║相續相。依於智相故，生其苦樂覺心起念，相應不
X09n0243_p0332b15║斷故（法執分別）；三者執取相。依於相續緣念境界，住持
X09n0243_p0332b16║苦樂，心起著故（我見俱生）；四者計名字相。依於妄執，分
X09n0243_p0332b17║別假名言相故（我見分別，上四皆惑，五業六苦，即三道矣）；五者起業相。
X09n0243_p0332b18║依於名字，尋名取著，造種種業故；六者業繫苦相。
X09n0243_p0332b19║以依業受報，不自在故。然小乘宗教所詮分齊，唯
X09n0243_p0332b20║後四麤，人乘、天乘唯齊五、六，諸教分齊，深淺歷然，
X09n0243_p0332b21║淺不至深，深必該淺，是知圓覺，極盡五重（然五重中，曲論
X09n0243_p0332b22║有十三法，人乘天乘唯詮末二，小乘有四，唯識具九，《起信》十三），標云幽深，良在斯
X09n0243_p0332b23║矣。
X09n0243_p0332b24║五所被機宜者，此經所詮境界，既說如上，幽深未
X09n0243_p0332c01║委，何等根機而能信解、修證。然約即時悟入，各隨
X09n0243_p0332c02║宿種不同；若就畢竟而論，一切無非所被。且約即
X09n0243_p0332c03║時料揀者又二：初揀信解之器；後揀修證之器。初
X09n0243_p0332c04║謂樂著名相以文為解者、繫滯行位高推聖境者、
X09n0243_p0332c05║情尚於空觸言而賓無者、自恃天真輕厭進習者、
X09n0243_p0332c06║固執先聞擔麻棄金者，如上皆非其器，反上即皆
X09n0243_p0332c07║是器。非器之中，堅持不捨者障於信，欲罷不能者
X09n0243_p0332c08║障於解（又依名求利，不淨心說，亦障實解），如次反上，即能信解，名
X09n0243_p0332c09║為器也。後揀修證者二：初明非器。即經中我、人、眾
X09n0243_p0332c10║生、壽命等四相（體相微細故，唯障證入，不障信解也）。文云：一切眾生
X09n0243_p0332c11║認四顛倒為實我體，由此不能入清淨覺，動念息
X09n0243_p0332c12║念，皆歸迷悶，乃至雖經多劫，勤苦修道，但名有為，
X09n0243_p0332c13║終不能成一切聖果；後明是器。經云：當求正知見
X09n0243_p0332c14║人，心遠二乘，法離四病者，應當供養，不惜身命，見
X09n0243_p0332c15║其清淨，乃至過患，不起惡念，即能究竟成就正覺
X09n0243_p0332c16║（亦如善財童子，樂親善友，故得一生圓普賢行也）。統而言之，非其種者，證
X09n0243_p0332c17║小果，入劫位，亦不能入。當其器者，居凡劣，處末世，
X09n0243_p0332c18║亦能入也（如《華嚴》說二乘六度，不及八難）。後明畢竟普收者，一切
X09n0243_p0332c19║眾生皆有佛性，但得聞之，無不獲益，謂宿機深者、
X09n0243_p0332c20║悟入淺者、信解都無宿種者，亦皆熏成圓頓種性，
X09n0243_p0332c21║如《華嚴經》食金剛喻。若約五性配者，正被菩薩及
X09n0243_p0332c22║不定性，令修觀行證入，兼為餘性作遠因緣，故經
X09n0243_p0332c23║文一一科段，皆云為諸菩薩及末世眾生等。三聚
X09n0243_p0332c24║中則為正定令增妙行，為不定聚令修信心，為邪
X09n0243_p0333a01║定聚作遠因緣，故下文云，能令未來末世眾生，不
X09n0243_p0333a02║墮邪見（新熏本有之義，前已辨之）。所被機竟。
X09n0243_p0333a03║六能詮體性者，略作四門：一隨相門，於中有五（五中
X09n0243_p0333a04║前三通大小乘，取捨不同，各為一說）：一音聲為體，諸佛唱（唱號）、詞（言詞）、評
X09n0243_p0333a05║（評量）、論（論說）、語音（宮商等）、語路（語所行處）、語業（語用）、語表（令佗生解），是
X09n0243_p0333a06║謂佛教。其名句文，但顯佛教作用，非佛教體，離聲
X09n0243_p0333a07║無別名等，攝假從實故；二名句文，謂次第行列，次
X09n0243_p0333a08║第安布，次第聯合，能詮諸法自性差別，二所依故。
X09n0243_p0333a09║聲是所依，非正教體，但展轉因故，謂語起名等，名
X09n0243_p0333a10║等方能顯義。此三離聲，雖無別體，而假實異，亦不
X09n0243_p0333a11║即聲，今以體從用，故取名等；三雙取為體，由前二
X09n0243_p0333a12║說，皆有教理為定量故。《俱舍》云：「牟尼說法蘊，數有
X09n0243_p0333a13║八十千，彼體語或名，此色行蘊攝」，即雙存也。故《十
X09n0243_p0333a14║地經》有空中風畫之喻，本論釋云，風喻言音，畫喻
X09n0243_p0333a15║文字。清涼云，以余之意，亦應雙取，若就前二有去
X09n0243_p0333a16║取者，寧依名等，良以音聲，正就佛說，容為教體，流
X09n0243_p0333a17║傳後代，書之竹帛，曾何有聲，豈無教體，書是色法，
X09n0243_p0333a18║亦與名等，為所依故（色聲俱是色法，皆實也）；四徧於六塵一
X09n0243_p0333a19║切所知境界，總有生解之義，悉為教體，如《淨名》光
X09n0243_p0333a20║明塵勞，《楞伽》動身直視等；五通攝所詮體，《瑜伽》云：
X09n0243_p0333a21║「諸契經體，略有二種：一文，二義。文是所依，義是能
X09n0243_p0333a22║依。」此明教義相成，若不詮義，文非教故；二唯識門，
X09n0243_p0333a23║謂總收前五，並不離心，唯識等云，一切所有，唯識
X09n0243_p0333a24║現故。然通就諸教，本影相對，以成四句：一唯本無
X09n0243_p0333b01║影，謂即小乘，不知唯識故；二亦本亦影，即大乘始
X09n0243_p0333b02║教，謂佛自宣說，若文若義，皆是妙觀察智相應淨
X09n0243_p0333b03║識之所顯現，名本質教（佛地云，聞者善根本願增上緣力，如來識上文義相
X09n0243_p0333b04║生，此文義相是佛利佗善根所起，名為佛說），若聞者識上所變文義，名
X09n0243_p0333b05║影像教（《佛地》云，如來慈悲本願增上緣力，眾生識上文義相生，此雖親依自善根起，而就強
X09n0243_p0333b06║緣名為佛說。故《二十唯識》云，展轉增上力，二識成決定），護法論師等，皆立此
X09n0243_p0333b07║義；三唯影無本，謂大乘實教，離眾生心，佛果無有
X09n0243_p0333b08║色聲功德，唯有如如及如如智，獨存大悲大智為
X09n0243_p0333b09║增上緣，令彼所化根熟眾生心中，現佛色聲說法，
X09n0243_p0333b10║是故聖教，唯是眾生心中影像（《華嚴》偈云，諸佛無有法，佛於何有說，
X09n0243_p0333b11║但隨其自心，謂說如是法也），龍軍、堅慧論師等，並立此義；四非
X09n0243_p0333b12║本非影，如頓教說，非直心外，無佛色聲，眾生心內，
X09n0243_p0333b13║影像亦空，性本離故，止言絕慮，即無教之教耳（佛言，
X09n0243_p0333b14║我從得道來，不說一字，汝亦不聞）。此前四說，皆有其益，自淺之深，
X09n0243_p0333b15║攝眾生故。三歸性門，文二：一正攝歸性；二說聽全
X09n0243_p0333b16║收。初謂此識無體，唯是真如。故《論》云：「是故一切法，
X09n0243_p0333b17║從本已來，離言說相，離名字相，離心緣相，乃至唯
X09n0243_p0333b18║是一心，故名真如。」即前之心境，同入一實，諸聖教
X09n0243_p0333b19║從真流故，不異於真，故《攝論》中名為真如所流十
X09n0243_p0333b20║二分教。《唯識》釋勝流真如云：「謂此真如所流教法，
X09n0243_p0333b21║於餘教法最為勝故。」是知如來言說，皆順於如（《金剛
X09n0243_p0333b22║三昧》云義語非文。《仁王》說十二部皆如）；二說聽全收者，又有四句：一、
X09n0243_p0333b23║佛真心外，無別眾生。以眾生真心，即佛真心故，則
X09n0243_p0333b24║唯說無聽，故所說教，唯佛所現；二、眾生心外，更無
X09n0243_p0333c01║別佛。以佛真心即眾生真心，則唯聽無說，故所說
X09n0243_p0333c02║教，即眾生自現；三、佛真心現時不礙眾生。真心現
X09n0243_p0333c03║故，說、聽雙存，二教齊立；四、佛即眾生故非佛，眾生
X09n0243_p0333c04║即佛故非眾生。互奪雙亡，即說、聽斯寂（《淨名》云，無說、無聞）；
X09n0243_p0333c05║四無礙門，謂前三門，心境理事，同一緣起，混融無
X09n0243_p0333c06║礙，交徹相攝，以為教體，以一心法，有真如、生滅二
X09n0243_p0333c07║門故，二皆各攝一切法故。（教體竟）
X09n0243_p0333c08║七宗趣通別者，當部所崇曰宗，宗之所歸曰趣。通、
X09n0243_p0333c09║別即二。初，通者統論佛教因緣為宗，謂古來諸德，
X09n0243_p0333c10║皆判儒宗五常，道宗自然，釋宗因緣。因緣有二：一
X09n0243_p0333c11║內，二外。外謂穀子、水、土、人、時而芽得生。泥團、輪繩、
X09n0243_p0333c12║陶師而器得成。內謂十二因緣。外由內變，本末相
X09n0243_p0333c13║收，為一緣起，故佛教從淺至深，說一切法，不出因
X09n0243_p0333c14║緣二字。然有四重：一、因緣故生死成壞，《涅槃》云，我
X09n0243_p0333c15║觀諸行，生滅無常，云何知耶，以因緣故；二、因緣故
X09n0243_p0333c16║即空，謂不自、佗、共生等，故無生也；三、因緣故即假，
X09n0243_p0333c17║如鏡像、水月之流緣會，不得不現；四、因緣故即中，
X09n0243_p0333c18║若言不從因緣，即是定有、定無，斷常二過故。《中論》
X09n0243_p0333c19║云：「因緣所生法，我說即是空，亦謂是假名，亦是中
X09n0243_p0333c20║道義」（四句如次，配前四重）。《涅槃》亦說，聲聞等四品菩提，皆由
X09n0243_p0333c21║觀之而得故。佛教之宗，因緣收盡。然約佛涅槃後，
X09n0243_p0333c22║賢聖弟子相承傳習，通大小乘，宗途有五：一、隨相
X09n0243_p0333c23║法執宗，即小乘諸師，依阿含等經所立，以造諸論。
X09n0243_p0333c24║於中又三：一、我法俱有宗（犢子部等）。立五法藏，謂三世
X09n0243_p0334a01║無為及我，餘部呼為附佛法外道；二、無我因緣宗
X09n0243_p0334a02║（除一及三所論諸部）。一切諸法，不離色心，生滅從緣，本無有
X09n0243_p0334a03║我。於中或立三世無為；或分五類；或無過、未，唯有
X09n0243_p0334a04║現在；或現在中，在蘊為實，在處界假；或世俗是假，
X09n0243_p0334a05║出世為實。然皆離我及邪因、無因，故異外道；三、因
X09n0243_p0334a06║緣但名宗（一說部等）。立一切我法，但有假名，由從緣故，
X09n0243_p0334a07║無定實體，如鉄之剛，遇火即鎔，如水之柔，遇寒即
X09n0243_p0334a08║堅，明知從緣，則無定性，此乃出世亦假名耳。二、真
X09n0243_p0334a09║空無相宗，即龍樹、提婆，依般若等經所立，以造中
X09n0243_p0334a10║觀等論；三、唯識法相宗，即無著、天親依《解深密》等
X09n0243_p0334a11║經所立，以造唯識等論；四、如來藏緣起宗，即馬鳴、
X09n0243_p0334a12║堅慧依《楞伽》等經所立，以造《起信》等論。於中復有
X09n0243_p0334a13║二義：初，眾生相盡，唯是法身，良以情識本空，名相
X09n0243_p0334a14║已盡，未甞見一眾生流轉生死，眾生寂滅即法身
X09n0243_p0334a15║故（《淨名》云，一切眾生即寂滅相；又云皆如也。《涅槃》云十二因緣即是佛性；《論》云離念相者即是平等法
X09n0243_p0334a16║身等。此與前宗異者，云云可知）；後，法身緣起，全是眾生，謂眾生及
X09n0243_p0334a17║佛，皆是生滅、有無、善惡境界，良以情識不破，識所
X09n0243_p0334a18║現佛，同眾生故（《楞伽》云，如來藏是善不善因，能徧興造一切趣生。《涅槃》云，佛性隨流成別
X09n0243_p0334a19║味。《不增不減經》云，法身流轉五道，名曰眾生），良由如來藏，是法身在纏
X09n0243_p0334a20║之稱，故約在纏及法身，反覆互奪，曲成此二（雖有二義，
X09n0243_p0334a21║必互相知，若互不知，便同無相及法相宗也，但由於中，崇尚各異，故說二矣），此經宗於
X09n0243_p0334a22║前門（良由染相本寂，故得覺性本圓，義如別宗說），兼之後義；五、圓融具
X09n0243_p0334a23║德宗，謂事事無碍，主伴具足，重重無盡，即《華嚴經》。
X09n0243_p0334a24║然此五宗，對前五教，互有寬狹，謂一宗容有多教，
X09n0243_p0334b01║一教容具多宗故。又教約佛意，權實有殊，宗就人
X09n0243_p0334b02║心，所尚差別，故宗與教，其旨不同。後別明此經者，
X09n0243_p0334b03║又有總、別：總，以心境空寂，覺性圓滿，凡聖平等為
X09n0243_p0334b04║宗，令修行者，忘情等佛，觀行速成為趣，謂倒心妄
X09n0243_p0334b05║境，如杌鬼、繩蛇，元自空無，不待除滅（文云，非作故無等），依
X09n0243_p0334b06║佗水月，鏡像全體，即是圓成（四大不動故，覺性不動等），故凡聖
X09n0243_p0334b07║靈覺真心，本來清淨圓滿（覺圓明故，乃至根塵四大徧滿法界等），行
X09n0243_p0334b08║者如斯了悟，自然喪己（知是空華即無輪轉等，又幻身滅故，幻心亦滅）、忘
X09n0243_p0334b09║情（即縛脫等八不），情忘，即等佛，心等佛為真觀行（即普眼觀成同
X09n0243_p0334b10║佛）；亦可鉤鏁前文，成三重宗趣：謂如上為宗，令修
X09n0243_p0334b11║行者，忘情等佛為趣；又忘情等佛為宗，令觀行速
X09n0243_p0334b12║成為趣；又前趣為宗，令惑業消滅（身心客塵，從此永滅等），永
X09n0243_p0334b13║絕輪迴（知彼如空華，即免流轉等），起大神用（初淨一身，至一世界，覺亦如是等），
X09n0243_p0334b14║安樂（便能內發寂滅輕安等，又云，三事圓證故，名究竟涅槃也）自在（永得超過礙無礙境，
X09n0243_p0334b15║煩惱、涅槃不相留礙）為趣（上所注引，皆觀成功用等文）。別者有五對：一、教
X09n0243_p0334b16║義對教說為宗，義意為趣；二、事理對舉事為宗，顯
X09n0243_p0334b17║理為趣；三、境行對理境為宗，觀行為趣；四、行寂對
X09n0243_p0334b18║觀行為宗，絕觀為趣；五、寂用對絕觀心寂為宗，起
X09n0243_p0334b19║大神用為趣。此五亦是從前起後，漸漸相由矣。
X09n0243_p0334b20║八修證階差者，謂若但約教文，唯生義解，忘詮修
X09n0243_p0334b21║證，復有其門，故以心傳心，歷代不絕。自佛囑迦葉，
X09n0243_p0334b22║展轉于今，灯灯相承，明明無盡。然初五師兼之三
X09n0243_p0334b23║藏，毱多之後，律教別行，罽賓已來，唯傳心地。黃梅
X09n0243_p0334b24║門下南北又分，雖繼之一人，而屢有傍出，致令一
X09n0243_p0334c01║味，隨計多宗。今略敘之（但敘隨機可用者，不敘邪辟之流也），會通圓
X09n0243_p0334c02║覺（由此經首末偏明修證，故敘諸禪宗以會之），有拂塵看淨方便通經，
X09n0243_p0334c03║有三句用心謂戒定慧，有教行不拘而滅識，有觸
X09n0243_p0334c04║類是道而任心，有本無事而忘情，有籍傳香而存
X09n0243_p0334c05║佛，有寂知指體無念為宗，徧離前非，統收俱是象
X09n0243_p0334c06║體。上之諸宗，不出定慧悟修頓漸。無定無慧是狂
X09n0243_p0334c07║是愚，偏修一門，無明邪見，此二雙運，成兩足尊，故
X09n0243_p0334c08║天台修行，宗於止觀。其頓漸悟修者，頓悟（日出孩生）漸
X09n0243_p0334c09║修（霜消孩長）為解悟。漸修頓悟（伐木入都）、頓修漸悟（磨鏡學射）、漸
X09n0243_p0334c10║修漸悟（如登九層之臺，足履漸高，所鑒漸遠），並為證悟。若云頓悟頓
X09n0243_p0334c11║修（斬染綟絲）則通三義：謂先悟（廓然頓了）後修（不著不證曠然合道）為
X09n0243_p0334c12║解悟；先修（服藥）後悟（病除）為證悟；修（無心忘照）悟（任運寂知）一時，
X09n0243_p0334c13║即通解、證。若云，本具一切佛德為悟（如飲大海），一念萬
X09n0243_p0334c14║行為修（得百川味），亦通解、證。若約《楞伽》地前（信住行向）四漸
X09n0243_p0334c15║（菴羅熟、陶器成、大地生、習藝就），聖位（初地八地，報身法身）四頓（明鏡現物，日月照色，藏識
X09n0243_p0334c16║知境，佛光然曜），則修行為漸，證理名頓。此《圓覺經》，備前諸
X09n0243_p0334c17║說，謂文殊一章是頓解悟；普眼觀成是頓證悟；三
X09n0243_p0334c18║觀本（威德章）末（辨音章）是漸證悟；又普眼觀，通於解、證。
X09n0243_p0334c19║又三觀一一首標：「悟淨圓覺」，次明行相，後顯成功。
X09n0243_p0334c20║初中為對是頓悟漸修；中後為對是漸修頓悟（又普
X09n0243_p0334c21║眼觀示漸修頓悟）；三期道場是漸修漸悟；普賢後段是頓
X09n0243_p0334c22║悟頓修（又清淨慧章有忘心頓證）。更有餘文，不能繁述，此等頓
X09n0243_p0334c23║漸，皆語用心，不同前門，但是判教。苟得其意，皆成
X09n0243_p0334c24║定慧，如其失旨，不成妄想，即墮無記。冀諸學者，審
X09n0243_p0335a01║而修之。
X09n0243_p0335a02║九敘昔翻傳者，《開元釋教目錄》云，沙門佛陀多羅，
X09n0243_p0335a03║唐言覺救，北印度罽賓人也，於東都白馬寺譯，不
X09n0243_p0335a04║載年月。《續古今譯經圖記》，亦同此文。北都藏海寺
X09n0243_p0335a05║道詮法師疏又云，羯濕彌羅三藏法師佛陀多羅，
X09n0243_p0335a06║長壽二年龍集癸巳，持于梵本，方至神都，於白馬
X09n0243_p0335a07║寺翻譯，四月八日畢，其度語筆受，證義諸德，具如
X09n0243_p0335a08║別錄。不知此說，本約何文，素承此人，學廣道高，不
X09n0243_p0335a09║合孟浪，或應國名無別，但梵音之殊，待更根尋，續
X09n0243_p0335a10║當記載。然入藏諸經，或失譯主，或無年代者亦多，
X09n0243_p0335a11║古來諸德，皆但以所詮義宗，定其真偽矣。前後造
X09n0243_p0335a12║疏解者，京報國寺惟慤法師，先天寺悟實禪師，薦
X09n0243_p0335a13║福寺堅志法師，并北京詮法師，總有其四，皆曾備
X09n0243_p0335a14║計，各有其長。慤邈經文，簡而可覽；實述理性，顯而
X09n0243_p0335a15║有宗；詮多專於佗詞；志可利於群俗。然圓頓經宗，
X09n0243_p0335a16║未見開析，性相諸論，迢然不闕，故今所為，俱不依
X09n0243_p0335a17║也。其所依者，已伸於序末。
X09n0243_p0335a18║十隨文解釋，於中二：初解題目；後釋本文。題中文
X09n0243_p0335a19║三：一總辨名；二配法義；三具解釋。初中三：一敘立
X09n0243_p0335a20║名；二顯得名；三明取捨。初者。
X09n0243_p0335a21║大方廣圓覺修多羅了義經
X09n0243_p0335a22║然諸經教，或佛說時，便自立名，如《法華》、《金剛》之類；
X09n0243_p0335a23║或佛滅後，結集者立，如《阿彌陀》、《入楞伽》之類。今此
X09n0243_p0335a24║經目，是佛自立五種名也。流通分中文云：「此經名
X09n0243_p0335b01║大方廣圓覺陀羅尼，亦名修多羅了義，亦名祕密
X09n0243_p0335b02║王三昧，亦名如來決定境界，亦名如來藏自性差
X09n0243_p0335b03║別。」二者諸經得名，有其多種，或以人為目，或以法
X09n0243_p0335b04║為名。人有請說等殊，法有法喻等別。或體或用，或
X09n0243_p0335b05║果或因，或能詮所詮，或真妄境智，乍單乍複，其類
X09n0243_p0335b06║不同。今經五名，已含多種。大者是體，方廣是用，圓
X09n0243_p0335b07║覺是果，祕密王三昧是因。又王是喻，三昧是法，修
X09n0243_p0335b08║多羅了義是歎能詮，餘皆所詮。如來是能證人，即
X09n0243_p0335b09║當其智。決定境界是境，兼餘皆法。如來藏是在纏
X09n0243_p0335b10║之名，即真妄和合，斯則人法，總彰法喻，皆舉具體
X09n0243_p0335b11║具用，有果有因，詮旨雙題，真妄俱顯，方諸經目，莫
X09n0243_p0335b12║備於斯，了義之名，照然義現。其每字別釋，得名如
X09n0243_p0335b13║下所辨。三明取捨者，文中雖五，首題唯二，良以宗
X09n0243_p0335b14║本體用是法義之宏綱，詮旨功能是言象之皎鏡，
X09n0243_p0335b15║事周理盡，須建五名，簡要標題，且存兩號。
X09n0243_p0335b16║二配法義者，凡欲解了義經論，先須明識法義，依
X09n0243_p0335b17║法解義，義即分明，以義照法，法即顯著，故《論》中欲
X09n0243_p0335b18║顯大乘深隱，性相道理，先開此二。《論云》：摩訶衍者，
X09n0243_p0335b19║略有二種，一者法，二者義。法指一心，義開三大，正
X09n0243_p0335b20║同此也。心是如來藏，心即圓覺在纏之名；義謂體
X09n0243_p0335b21║相用，即如次是大方廣。論文為欲發起眾生大乘
X09n0243_p0335b22║信根，故就凡夫位中，目此圓覺為眾生心也。今經
X09n0243_p0335b23║題目十一字中，圓覺兩字，正是其法；大方廣三字
X09n0243_p0335b24║是圓覺體用之義，經之一字，正是能詮教法；修多
X09n0243_p0335c01║羅了義五字，歎教法勝能之義。故正宗之初，佛自
X09n0243_p0335c02║標本，唯立圓覺，中間處處，牒前起後，標結指陳，一
X09n0243_p0335c03║一只言圓覺，不言大方廣也。或唯覺之一字是法，
X09n0243_p0335c04║餘四皆義，故文中或但云覺，或淨覺、大覺、妙覺、覺
X09n0243_p0335c05║性、覺心、覺相等，能詮法義，配此可知。是則上五字
X09n0243_p0335c06║總屬所詮，下六字總屬能詮矣。
X09n0243_p0335c07║三具解釋者，於中分二：初釋所詮；後釋能詮。且初，
X09n0243_p0335c08║所詮五字，略為二釋：一以三字對兩字；二以四字
X09n0243_p0335c09║對一字。前對中三字者，如次是圓覺體性、德相、業
X09n0243_p0335c10║用（三大），然各二義。大者，當體得名，常徧為義。當體者，
X09n0243_p0335c11║不同法相宗揀小之大，大外有小可揀，猶是分限，
X09n0243_p0335c12║豈為至大，今以圓覺體無邊涯，絕諸分量，強名大
X09n0243_p0335c13║也（慤云，大者敘心靈之絕量）；常徧者，常則竪通三世，徧則橫該
X09n0243_p0335c14║十方。竪者過去無始，未來無終，無有一法先之，唯
X09n0243_p0335c15║此先於諸法，故名大也。《涅槃經》云：「所言大者，名之
X09n0243_p0335c16║為常。」橫者十方，窮之無有涯畔。《涅槃》又云：「所言大
X09n0243_p0335c17║者，其性廣博。」猶如虗空。方者，就法得名（方是法也），軌持
X09n0243_p0335c18║為義，軌生物解，在持自性。持自性者，一切眾生皆
X09n0243_p0335c19║有本覺，雖流浪六道，受種種身，而此覺性，不曾失
X09n0243_p0335c20║滅。生解者，眾生悟入知見，雖因善友開示，然其智
X09n0243_p0335c21║解，從覺性生，如水土之潤，生糓等芽，芽從種生，不
X09n0243_p0335c22║從水土，故文云：「圓覺流出菩提涅槃及波羅蜜，教
X09n0243_p0335c23║授菩薩。」廣者，從用得名，廣多、廣博為義。廣多者，此
X09n0243_p0335c24║圓覺性，本有過塵沙之妙用，潛興密應，無有休息，
X09n0243_p0336a01║無有窮盡。廣博者，此無盡之用，一一同於覺性，無
X09n0243_p0336a02║有邊際，無有分限，故文云：「覺性徧滿圓無際故，當
X09n0243_p0336a03║知六根徧滿法界，如是乃至八萬四千陀羅尼門
X09n0243_p0336a04║徧滿法界。」問：《華嚴經》題亦云「大方廣」，與此同異？答：
X09n0243_p0336a05║配屬三大則同，釋義隨宗則異。《華嚴疏》釋「大」云：「一
X09n0243_p0336a06║切相用，皆同真性而常徧故。」持則雙持性相，具十
X09n0243_p0336a07║玄門，軌則一切，諸法一一，皆能生解，如觀一切，見
X09n0243_p0336a08║百門義等，廣則能包能徧，相即相入，重重無盡。一
X09n0243_p0336a09║一對此，同異可知。圓覺者，直指法體，若不尅體標
X09n0243_p0336a10║指，則不知向來說何法大、說何法廣。圓者，滿足周
X09n0243_p0336a11║備，此外更無一法；覺者，虗明靈照，無諸分別念想。
X09n0243_p0336a12║故《論》云：「所言覺義者，謂心體離念，離念相者，等虗
X09n0243_p0336a13║空界」等。此是釋如來藏心生滅門中，本覺之文，故
X09n0243_p0336a14║知此覺，非離凡局聖，非離境局心，心境凡聖本空，
X09n0243_p0336a15║唯是靈覺，故言圓也。故下文說，涅槃昨夢，世界空
X09n0243_p0336a16║華，眾生本成佛道；又云，一切覺故；又云，幻滅覺圓
X09n0243_p0336a17║滿。然此圓覺，於諸經中，隨宗名別。《涅槃經》但約凡
X09n0243_p0336a18║夫身中本有此性，悟之決定成佛，故名佛性。《法華》
X09n0243_p0336a19║約稱讚唯此一法，運載眾生，至於寶所，餘乘不能，
X09n0243_p0336a20║餘法皆劣，故名一乘妙法。《淨名》但約住此性者，神
X09n0243_p0336a21║變難量，非口可議，非心可思，故名不可思議解脫。
X09n0243_p0336a22║《金剛》但約此性顯發，能破煩惱，故名般若。餘類可
X09n0243_p0336a23║知，皆是圓覺門中差別之義。良由未決定的顯無
X09n0243_p0336a24║明本無，眾生本佛，故雖神用繁廣，勝德無邊，不得
X09n0243_p0336b01║標題直名圓覺，禪門離念無念，亦是此中拂迹遮
X09n0243_p0336b02║過之意。然以心傳心，密意指授，非今簡牘所論，且
X09n0243_p0336b03║約形言，對此辨矣。後四字對一字釋者，唯覺之一
X09n0243_p0336b04║字指法，餘四盡是釋義。意言此覺，有廣大義，有方
X09n0243_p0336b05║圓義。以廣對大，以方對圓，謂體大而用廣，理方而
X09n0243_p0336b06║義圓，方是正直，不徧（揀小）不邪（揀外），圓是滿足，無虧無
X09n0243_p0336b07║缺（揀諸菩薩）。亦可，大方是體（大方無隅），廣圓是用（慤云，廣越塵沙，圓無
X09n0243_p0336b08║間缺），謂體大而方正不偏，用廣而圓滿無缺，故復以
X09n0243_p0336b09║方連大，以圓連廣。又四字中，上三字是別，圓字是
X09n0243_p0336b10║總。意明此覺，具足三大之德，故名圓也。是則總、別
X09n0243_p0336b11║之德具彰，法、義之門雙指，故名「大方廣圓覺」。後能
X09n0243_p0336b12║詮六字者，於中：先配，後釋。配者，「修多羅」三字，總指
X09n0243_p0336b13║諸經；「了義」兩字，歎此一卷，此一卷是諸經決了之
X09n0243_p0336b14║義也。故下文云：「是十二部經清淨眼目。」「經」之一字，
X09n0243_p0336b15║正是此圓覺能詮之體。後釋者，「修多羅」之義，已如
X09n0243_p0336b16║前釋。「了義」者，決擇究竟顯了之說，非覆相密意含
X09n0243_p0336b17║隱之談。然諸經中，何者了義？何者不了義？清涼《答
X09n0243_p0336b18║順宗皇帝所問諸經了義》云：佛一代教，若約本為
X09n0243_p0336b19║一事，則八萬度門，莫非了義；若圓器受法，無法不
X09n0243_p0336b20║圓，得之由人，亦皆了義。此二不足揀別，今約開方
X09n0243_p0336b21║便門，示真實相，則有了、不了。故《淨名》、《涅槃》、《寶積》等
X09n0243_p0336b22║經皆云，依了義經，不依不了義經。不了義經者，謂
X09n0243_p0336b23║小乘教。了義經者，謂大乘教。大乘教復有了、不了：
X09n0243_p0336b24║謂有大乘，雖六度、悲智兼修，而定說三乘不一，亦
X09n0243_p0336c01║非了義。若有會歸一極，以玄鑪陶於群像，智海總
X09n0243_p0336c02║乎萬流，無二無三，無不成佛，中道理觀，不共二乘，
X09n0243_p0336c03║方為了義。又《大寶積經》云，舍利弗問佛，何等經中，
X09n0243_p0336c04║名為了義，何等經中，名不了義？佛告舍利弗，若諸
X09n0243_p0336c05║經中，宣說世俗，名不了義（小乘一藏，唯說俗諦，雖云四真諦，望於真如，還
X09n0243_p0336c06║成世俗，法相一宗經論亦多說世俗，少說勝義）；宣說勝義，名為了義（的指勝義，
X09n0243_p0336c07║方是唯真不俗即圓覺也，下文云，圓覺出一切清淨真如涅槃，故所流出者，亦是安立真如，對此還成世
X09n0243_p0336c08║俗）。若諸經中，宣說作業煩惱，名不了義（業煩惱等，相教廣明，
X09n0243_p0336c09║說真性處，百分無一，從多而說，屬不了義）；宣說煩惱業盡，名為了義（下文
X09n0243_p0336c10║云，永斷無明；又云此無明者，非實有體；又云，知是空華，即無輪轉，亦無身心，受彼生死）。若諸
X09n0243_p0336c11║經中，宣說厭離生死，趣求涅槃，名不了義；宣說生
X09n0243_p0336c12║死、涅槃二無別，名為了義（涅槃及種種幻化既出於覺心即二法同
X09n0243_p0336c13║源，正是無二也。又云，生死涅槃如夢，及不厭愛等）。若諸經中，宣說種種文
X09n0243_p0336c14║句差別，名不了義（法相宗漏定漏，為無為，一切定別）；宣說甚深難
X09n0243_p0336c15║見難覺（差別即無差別），名為了義（下云，有思惟心，測度圓覺，如取螢火，燒須彌山，
X09n0243_p0336c16║終不能著）。釋曰：據上說了義行相，皆與圓覺相當，佛自
X09n0243_p0336c17║料揀，固應無惑。雖諸經中，亦有了義之說，然非句
X09n0243_p0336c18║句始終，故各隨別義標題，唯此圓覺，首末顯了，直
X09n0243_p0336c19║破差別之相，五性斷證，總屬輪迴，全成了義宗旨，
X09n0243_p0336c20║故特標了義，如《法華》一部，獨受妙名。經者契經，亦
X09n0243_p0336c21║如上釋，逐便從簡，又略契字。問：修多羅與經，但唐、
X09n0243_p0336c22║梵文異，今雙置題目，豈非繁重？答：上則總指諸部，
X09n0243_p0336c23║此則唯目當經，對總歎別，故非重也。亦如《大方等
X09n0243_p0336c24║修多羅王經》，豈不亦「修多羅王」四字是總指諸部，
X09n0243_p0337a01║以歎其經耶。又如《法華》歎云「諸經之王」，若存梵語
X09n0243_p0337a02║兼稱歎之文，標題目者，應云「妙法蓮華諸修多羅
X09n0243_p0337a03║王經」即與此無異。彼不兼之，此乃兼者，各是譯人
X09n0243_p0337a04║之意耳。上來總釋首題中二名竟。餘「祕密王」等三
X09n0243_p0337a05║號，住流通分中，至文當解。
X09n0243_p0337a06║二釋本文者，一卷總分三分：第一序分；第二正宗
X09n0243_p0337a07║分；第三流通分。以三分之興，彌天高判，冥符西域，
X09n0243_p0337a08║今古同遵。所以三者，夫聖人設教，必有其漸，將示
X09n0243_p0337a09║微言，先敘由致，故初有序分；由致既彰，當根受法，
X09n0243_p0337a10║故次演正宗；正宗既陳，務於展轉利濟，非但益於
X09n0243_p0337a11║當會，復令末世流傳，永曜法燈，明明無盡，故結以
X09n0243_p0337a12║流通。今初序分中，諸經多有二序：一證信序。如是
X09n0243_p0337a13║之法，我從佛聞，標記說時、說處，分明大眾，同聞非
X09n0243_p0337a14║謬，以為證據，令物信受。經無豐約，非信不階，由是
X09n0243_p0337a15║經初，必須證信，故《智論》云：「說時、方、人，令生信故。」二
X09n0243_p0337a16║發起序。發明生起正宗之法，如《淨名》寶蓋，《法華》毫
X09n0243_p0337a17║光之類。然證信，亦云「通序」，諸經皆同故；亦云「經後
X09n0243_p0337a18║序」，佛說法時未有故。發起，亦云「別序」，諸經各別故；
X09n0243_p0337a19║亦云「經前序」，佛光自發起，方說正宗故。今此經文，
X09n0243_p0337a20║即前序中，便是發起，謂佛入大光明藏，與一切佛，
X09n0243_p0337a21║同住眾生清淨覺地，現諸淨土，菩薩主伴，皆入三
X09n0243_p0337a22║昧，同一佛境，以表因果無異，凡聖同源，顯發此經
X09n0243_p0337a23║旨趣如是，故無別發起序也。將解證信，總序三門：
X09n0243_p0337a24║一述建立之由；二明建立之意；三則正釋經文。初
X09n0243_p0337b01║者，則佛臨滅度，阿難請問四事，佛一一答，我滅度
X09n0243_p0337b02║後，汝等當依四念處住。（一）以戒為師；（二）默擯惡性
X09n0243_p0337b03║比丘；（三）一切經初云如是我聞，一時佛在某處，與
X09n0243_p0337b04║某眾若干人等；（四）四念處者：一觀身不淨（有五：一種子，二
X09n0243_p0337b05║住處，三自體，四自相，五究竟。）；二觀受是苦（受與苦各三：一苦受，苦苦；二樂受，壞苦；三
X09n0243_p0337b06║捨受，行苦。）；三觀心無常；四觀法無我。餘三文易，故不牒
X09n0243_p0337b07║釋。二明建立之意者，意有三焉：一斷疑故，謂結集
X09n0243_p0337b08║時，阿難昇座，欲宣法藏，忽然自身，相好如佛，眾起
X09n0243_p0337b09║三疑，一疑佛重起說法，二疑佗方佛來，三疑阿難
X09n0243_p0337b10║轉身成佛。故說此「如是我聞」等言，三疑頓斷。既言
X09n0243_p0337b11║我從佛聞，即自非佛明矣（真諦三藏引律云，爾此通如是我聞）。二息
X09n0243_p0337b12║諍故，《智論》云，若不推從佛聞，言自製作，則諍論起。
X09n0243_p0337b13║今廢我從聞，聞從佛來，故經傳歷代，妙軌不輟（此局
X09n0243_p0337b14║我聞）。三異邪故，外道經初，皆立阿優為吉（此局如是）。三釋
X09n0243_p0337b15║文者，然證信序，具六成就，謂信、聞、時、主、處、眾。六緣
X09n0243_p0337b16║不具，教則不興，必須具六，故云成就。今隨文便，均
X09n0243_p0337b17║於廣略，總分三段：一信聞時主；二說處依真；三同
X09n0243_p0337b18║體法眾。今初。
X09n0243_p0337b19║如是我聞，一時婆伽婆。
X09n0243_p0337b20║解曰：此文已具四種成就，餘二成就，後二各一，先
X09n0243_p0337b21║且合釋。如是我聞者，指法之詞也，如是之法，我從
X09n0243_p0337b22║佛聞。《佛地論》云，謂結集時，諸菩薩眾，咸共請言，如
X09n0243_p0337b23║汝所聞，當如是說，傳法菩薩便許可彼言，如是當
X09n0243_p0337b24║說，如我所聞。釋曰：宣法藏者，不云阿難，乃言菩薩
X09n0243_p0337c01║者，以《佛地經》，在淨土說，故論釋結集者，云是菩薩，
X09n0243_p0337c02║不指聲聞。今《圓覺經》，亦淨土說，正同彼論矣。《華嚴
X09n0243_p0337c03║疏》引《纂靈記》云，摩訶衍藏，是文殊師利與阿難海，
X09n0243_p0337c04║於鐵圍山間結集。故與畢鉢羅窟不同。《集法傳》云，
X09n0243_p0337c05║阿難有三，一阿難此云歡喜，持聲聞藏；二阿難䟦
X09n0243_p0337c06║陀，此云喜賢，持獨覺藏；三阿難伽羅，此云喜海，持
X09n0243_p0337c07║菩薩藏。但是一人，隨德名別。《大法念經》亦說三種，
X09n0243_p0337c08║但喜賢却是其初，第二復云喜持，三則同也。上合
X09n0243_p0337c09║釋竟，此下離釋。
X09n0243_p0337c10║如是者，信成就也。《智論》云：「佛法大海，信為能入，智
X09n0243_p0337c11║為能度。」信者，言是事如是。不信者，言是事不如是。
X09n0243_p0337c12║故肇公云：「信順之辭也。信則所言之理順，順則師
X09n0243_p0337c13║資之道成。」又聖人說法，但為顯如，唯如為是，故稱
X09n0243_p0337c14║如是（劉虬釋也。此唯約所詮理）。又真不違俗故名如，俗順於真
X09n0243_p0337c15║為是（真諦三藏釋也。約所詮理事）。又如者當理之言（言理相順，謂之如也），
X09n0243_p0337c16║是者無非之稱（生公釋也，此同遠公，說事如事，說理如理，能詮之教，稱於理事也）。
X09n0243_p0337c17║又有無不二為如，如非有無為是（此約所詮理事無二）。若唯
X09n0243_p0337c18║就當經釋者，凡聖因果不異圓覺名如，唯此因果
X09n0243_p0337c19║方離過非為是（《華嚴疏》云，無障無礙法界曰如，唯此無非為是，應隨教門深淺，以顯
X09n0243_p0337c20║如是不同）。
X09n0243_p0337c21║我聞者，聞成就也。我即文殊及阿難海。五蘊假者，
X09n0243_p0337c22║云何稱我。我有四種：一凡夫徧計；二外道宗計；三
X09n0243_p0337c23║諸聖隨世假分賓主（大小乘法相）；四法身真我（法性）。今是
X09n0243_p0337c24║後二，非那慢心而有所說，故無過也。聞謂耳根發
X09n0243_p0338a01║識，大小乘宗各有三說，或耳、或識、或俱。俱者為正，
X09n0243_p0338a02║然或具四緣、八緣。雖因耳處，廢別從總，故稱我聞。
X09n0243_p0338a03║若無相宗，我既無我，聞亦無聞，從緣空故，不壞假
X09n0243_p0338a04║名，即不聞聞耳。若約法性，此經旨趣，傳法菩薩以
X09n0243_p0338a05║我無我，不二之真我，根境非一異之妙耳聞，真俗
X09n0243_p0338a06║無礙之法門也。然阿難所不聞之經，有云如來重
X09n0243_p0338a07║說，有云得深三昧自通。若推本而言，即阿難是大
X09n0243_p0338a08║權菩薩，何所不了，如《不思議境界經》說，況同文殊
X09n0243_p0338a09║結集，何滯迹而疑焉。
X09n0243_p0338a10║一時者，時成就也。師資合會，說、聽究竟，總言一時，
X09n0243_p0338a11║揀異餘時也，謂如來說經，時有無量，不能別舉，一
X09n0243_p0338a12║言略周，故但云一時，如《涅槃》云，一時佛在恒河岸
X09n0243_p0338a13║等。又諸方時分，延促不定，故但言一時。若約當宗，
X09n0243_p0338a14║即說聽之時，心境泯，理智融，凡聖如，本始會。此諸
X09n0243_p0338a15║二法，皆一之時，然一與時，皆無自體，但隨世假立。
X09n0243_p0338a16║婆伽婆者，主成就也。《涅槃》云：「能破煩惱，名婆伽婆。」
X09n0243_p0338a17║三德之中，即當斷德，斷德即顯法身也。此宗法、報
X09n0243_p0338a18║不分，淨土說經，非應化矣。故《佛地經》云：是薄伽梵
X09n0243_p0338a19║（六義）最清淨覺，極於法界，盡虗空，窮未來際。彼論云：
X09n0243_p0338a20║「次顯諸佛，異餘大師（異說餘經之佛），故說世尊功德，又為
X09n0243_p0338a21║其餘，生淨信故。」況彌勒《般若頌》云：「應化非真佛，亦
X09n0243_p0338a22║非說法者」耶？若約諸經，多是佛字，具云佛陀，此云
X09n0243_p0338a23║覺者，謂覺了真妄性相之者，據大雲《金剛疏》，引《論》
X09n0243_p0338a24║中「心體離念」以釋佛字，則知有念，終不能覺。故《論》
X09n0243_p0338b01║又云：「一切眾生，不名為覺，以從無始來，念念相續，
X09n0243_p0338b02║未曾離念故。」又云：「若有眾生，能觀無念者，則為向
X09n0243_p0338b03║佛智故。」然覺有三義：一自覺。覺知自心，本無生滅
X09n0243_p0338b04║（若以常釋，此唯揀凡，今則從此，便異於二乘及權教菩薩）；二覺佗。覺一切法，無
X09n0243_p0338b05║不是如。三覺滿。二覺理圓，稱之為滿。若約《佛地論》，
X09n0243_p0338b06║即具十義（智、障、諦、覺、喻各二）；若依《華嚴》，即說十佛（成正覺、願、業報、
X09n0243_p0338b07║住持、涅槃、法界、心、三昧、本性、隨樂）；若出其體，即圓覺也。（四成就竟）
X09n0243_p0338b08║二說處依真者，處成就也。謂佛入法性源，現無邊
X09n0243_p0338b09║無礙剎土，亦不定分自佗受用，故曰依真。亦如《華
X09n0243_p0338b10║嚴》云：「普賢身相如虗空，依真而住非國土。」釋此一
X09n0243_p0338b11║門，疏文有二：初通疑難；後正釋文。初中，或問：曰外
X09n0243_p0338b12║道言教首建阿優，孔老篇章不標處所，佛經異此，
X09n0243_p0338b13║故必以序分為初，彰說處則山城有依，明說人則
X09n0243_p0338b14║主伴無雜，六種成就，千代楷模，邪正區分，實由斯
X09n0243_p0338b15║矣。今云，入光明藏三昧正受，現諸淨土，與諸菩薩
X09n0243_p0338b16║同入等者，但是真智所造之境，非化身形相之依，
X09n0243_p0338b17║既不言佛在何山城、國邑，則說經主、處，文不顯彰，
X09n0243_p0338b18║幸為釋通，覬無所惑？答曰：夫三身一體，四土一性，
X09n0243_p0338b19║聖言三四者，立教有權實，對機有隱顯（劣機，隱淨現穢；勝機，
X09n0243_p0338b20║隱穢現淨），若揀邪教，定釋宗則，唯標變化身土（說大小乘法相
X09n0243_p0338b21║及大乘破相顯性等經），若除細惑，彰妙境，則直顯受用自佗
X09n0243_p0338b22║（《圓覺》、《密嚴》之類十有餘本），然此了教委窮識智之體，備搜性相
X09n0243_p0338b23║之源，深究無明之根，圓彰無漏之界，經宗既詮實
X09n0243_p0338b24║境，教主須明真佛，故受用身，居受用土，為諸大士
X09n0243_p0338c01║說《圓覺經》。然諸大乘經，同是淨土說者，即《深密解
X09n0243_p0338c02║脫經》（如是我聞，一時婆伽婆住法界殿，如來境界，放大光明，普照之處）、《法集經》（婆伽
X09n0243_p0338c03║婆在虗空法界無差別住處）、《稱讚大乘經》（婆伽梵住法界藏）、《密嚴經》（住出
X09n0243_p0338c04║過三界密嚴之國）、《諸佛心印經》（住如來境界眾寶道場）、《興顯經》（在如來建
X09n0243_p0338c05║立之土）、《大毗盧經》（住如來加持廣大金剛法界宮）、《入印法門經》（住如來住
X09n0243_p0338c06║持境界）、《方等王虗空藏經》（遊如來無礙智智行處）、《佛地經》（住最勝光
X09n0243_p0338c07║曜，放大光明，普照無邊世界，周圓無際，超過三界，所行之處，然如是我聞等言，一一皆準深密讚之）。
X09n0243_p0338c08║略舉十經，是此類也。然淨土說經，儀式稍異，學識
X09n0243_p0338c09║淺者，或謗或疑，故《佛地論》中具有徵釋，但解此論，
X09n0243_p0338c10║自及三隅（十經之意例此皆解），故載其文（次第錄此一段），以遮愚惑，
X09n0243_p0338c11║聖言定量，不假餘詞。論曰：「受用、變化二佛土中，今
X09n0243_p0338c12║此佛土，何土所攝，說此經佛，是為何身？」（此下有四：初謬、次正、
X09n0243_p0338c13║三徵責、四圓了。）（初云）有義，此土變化土攝，說此經佛是變化
X09n0243_p0338c14║身（外難云，既爾，何故經云，住最勝超過三界所行處，豈是穢土耶？下答云），佛為化地
X09n0243_p0338c15║前等，令其欣樂修因，故暫化作淨土妙身，神力加
X09n0243_p0338c16║眾，令暫得見。（次云）有義，此土受用土攝，說此經佛，是
X09n0243_p0338c17║受用身，此淨土量，無邊際故。（難初義云）若暫化作，加眾
X09n0243_p0338c18║令見，應如餘經，分明顯現（《法華》三變淨土；《淨名》足指按地。經文皆云，佛神
X09n0243_p0338c19║力等），經不說故（佛地不然），是受用身土。（結成）若爾，此是地上
X09n0243_p0338c20║菩薩，所應見聞，何故於此化佛土中，結集流布？（假設）
X09n0243_p0338c21║傳法菩薩為欲示現一切智者（法報佛身）及所居處（淨土），
X09n0243_p0338c22║超過世間（化身穢土），如是示現。（此下說現勝之意，意有四焉：）（一云）欲令
X09n0243_p0338c23║所化，生欣樂故；（二云）為令發願，當生如是淨土，見如
X09n0243_p0338c24║是佛，聞如是法，修彼因故；（三云）為生廣大勝解有情
X09n0243_p0339a01║及諸菩薩，勝歡喜故，結集流布；（結上三也）（四云）又是法勝，
X09n0243_p0339a02║於此宜聞，然處若非勝，化身相麤，不可宣說。（下結）故
X09n0243_p0339a03║受用身，居受用土，為初地上諸菩薩說，令傳法者，
X09n0243_p0339a04║結集流通。（總結成正義，次下又假設外難云）若爾，何故不但說彼
X09n0243_p0339a05║所說法耶（何不但以化身標住山城等處，然後但就經內，讚說真身淨土勝妙等法，如《無
X09n0243_p0339a06║量壽觀經》等耶？下又出不標說處之過云）？若不說處，及能說者（若不說有形相
X09n0243_p0339a07║名字化身化土，如釋迦在祇園等也）不知此法，何處（在何處說）誰說（是何人說），
X09n0243_p0339a08║一切生疑（由無主、處，缺六成就故），故須具說。（結也，後窮盡道理，和會釋云）
X09n0243_p0339a09║如實義者，釋迦牟尼說此經時（不妨還是釋迦世尊），地前大
X09n0243_p0339a10║眾，見佛化身，居此穢土，為其說法；地上大眾，見受
X09n0243_p0339a11║用身，居佛淨土，為其說法（故亦有雙標淨穢者，如《等目王三昧經》等），所
X09n0243_p0339a12║聞雖同（同聞正宗法義），所見各別（有見，在舍衛國摩竭耆闍祇園之類，身長丈六，
X09n0243_p0339a13║三十二相，八十種好；有見，在光明無邊清淨國土，盧舍那身徧法界，有八萬四千相好等；有見，毗盧遮那
X09n0243_p0339a14║在華藏世界，及無邊世界，一一塵中，身具不可說佛剎微塵數相好等）雖俱歡喜，信
X09n0243_p0339a15║受奉行（各信所見身土所聞之法），解有淺深，所行各異（各隨所見、所解
X09n0243_p0339a16║而修其行）。而傳法者，為令眾生，聞勝希願，勤修彼因，當
X09n0243_p0339a17║生淨土，證佛功德。故就勝者，所見結集，言婆伽婆
X09n0243_p0339a18║住最勝等（出結集菩薩，隱化身穢土、位號、名相，但彰真身淨土境界之意也，諸餘經教，例
X09n0243_p0339a19║亦如然，由隨機益故，但各就本經意趣，隱真身淨土，顯化身穢土等也，故前云，對機有隱顯也）。釋
X09n0243_p0339a20║曰：論釋分明，不假別議，驗前經等，類例照然。然前
X09n0243_p0339a21║所列之經（十經兼圓覺），皆詮殊勝之事境、深細之理趣，
X09n0243_p0339a22║至於領受結集，瓶注不遺者，非登地菩薩，則不堪
X09n0243_p0339a23║任。故淨土宣揚，唯大士親受，展轉流布，則群類普
X09n0243_p0339a24║霑。問：《華嚴》大經，宗趣圓博，佛土是華藏世界，佛身
X09n0243_p0339b01║毗盧遮那，尚標穢境之中，人天七處（初會摩竭提國，二及七八
X09n0243_p0339b02║普光明殿，三忉利天，四夜摩，五兜率，六佗化，九祇園，並不離欲界故），《佛地經》等，何不
X09n0243_p0339b03║然耶？答：大聖設教，權實多門，總一切經，不出三意，
X09n0243_p0339b04║謂：諸餘經等，欲令隨識者趣入，故唯舉化身穢土；
X09n0243_p0339b05║《佛地》等經，欲令隨智者領受，故偏舉真身淨土；《華
X09n0243_p0339b06║嚴》則識、智融通，淨、穢交徹，法界圓攝，稱性而談（不逐
X09n0243_p0339b07║機宜屈曲），故釋迦全是毗盧，不壞娑婆，而見華藏。是以
X09n0243_p0339b08║標舉，則給孤（九會摩竭初會同於濁世四處在欲天，皆是五濁境）閻浮（三處在天
X09n0243_p0339b09║竺），釋相則金地（經說摩竭云，其地堅固，金剛所成）蓮臺（經云，見佛坐蓮華藏
X09n0243_p0339b10║師子之座，十佛剎微塵數菩薩圍繞，一一塵中亦復如是）。一一普周法界（佛身一一
X09n0243_p0339b11║肢節一一毛端佛土一一微塵皆徧法界），二類各有宗趣，何執一而難
X09n0243_p0339b12║乎？然佛化儀，隱顯殊迹，一身異應，一音異聞，故教
X09n0243_p0339b13║海無邊，權實叵測，且天竺小乘宗人，尚有總不信
X09n0243_p0339b14║大乘經典，況時澆（佛滅度百年，毱多持律不如佛在六群，乳味不如佛在水味，況
X09n0243_p0339b15║今向二千年耶）處異（震旦與天竺隔遠），詎免疑流。今以聖言，分明
X09n0243_p0339b16║顯示，庶袪其惑，直入真乘。然一部經，入由證信，故
X09n0243_p0339b17║須通決，勿厭文繁。上來通釋疑難竟。
X09n0243_p0339b18║
X09n0243_p0339b19║大方廣圓覺經大疏上卷之二
X09n0243_p0339b20║
X09n0243_p0339b21║音釋
X09n0243_p0339b22║杌（五忽切，音兀，木無枝也）。綟（力霄切，音麗，染色也）。罽（居例切，音計，魚網）。鑪（音盧，火牀
X09n0243_p0339b23║也）。覬（音冀，希望也）。
X09n0243_p0339c01║
X09n0243_p0339c02║
X09n0243_p0339c03║
X09n0243_p0339c04║大方廣圓覺經大疏上卷之三
X09n0243_p0339c05║終南山草堂寺沙門宗密述
X09n0243_p0339c06║此下正釋本文，文分兩段：初攝相歸真；後稱真現
X09n0243_p0339c07║土。初中三：一標入智用之源，二明與凡聖同體，三
X09n0243_p0339c08║總彰稱體圓徧。今初。
X09n0243_p0339c09║入於神通大光明藏三昧正受。
X09n0243_p0339c10║解曰：藏即《寶性》法界藏，《起信》心真如，是諸佛、眾生
X09n0243_p0339c11║之本源，神（妙用難測）通（自在無壅）光明之性體，塵沙德用，並
X09n0243_p0339c12║蘊其中，百千通光，皆從斯起，故云藏也，亦名法性
X09n0243_p0339c13║土，亦名常寂光土。息諸分別，智與理冥，名為入矣。
X09n0243_p0339c14║然諸佛有：常光，放光。若約常光，光即是藏，謂心性
X09n0243_p0339c15║本明，迷之似暗，妄想既盡，顯煥無涯。故《論》云，心性
X09n0243_p0339c16║不起，即是大智慧光明，徧照法界。若約所放光，及
X09n0243_p0339c17║所起通，即神通光明之藏（持業、依主，配之可知）。然通與光，數
X09n0243_p0339c18║皆無量，若取類說者，通即或六或十，光則身光、智
X09n0243_p0339c19║光。三昧正受者，唐、梵雙彰，安住藏中，不受諸受，名
X09n0243_p0339c20║為正受（又三昧，此云正思，謂在定時，於所緣境，審正思察，故正揀尋伺思，揀昏沈，如曉公說）。
X09n0243_p0339c21║二明與凡聖同體者。既入其源，即同其體，故《論》云：
X09n0243_p0339c22║「無漏無明種種業幻，皆同真如性相。」《華嚴》亦云：「如
X09n0243_p0339c23║心佛亦爾，如佛眾生然，心佛及眾生，是三無差別。」
X09n0243_p0339c24║又《月上經》云：「我亦當知十方佛，皆悉同體覺一法，
X09n0243_p0340a01║真如體性無有二，無量眾生同實際。」文中二：初明
X09n0243_p0340a02║聖同。
X09n0243_p0340a03║一切如來，光嚴住持。
X09n0243_p0340a04║解曰：一切即十方三世故。《華嚴》云，十方諸如來，同
X09n0243_p0340a05║共一法身，一心一智慧，力無畏亦然。本覺真理名
X09n0243_p0340a06║如，能證始覺之智名來，始、本不二，名曰如來。是則
X09n0243_p0340a07║眾生，有本無始，是如，不來。光嚴者，重重交光，照曜
X09n0243_p0340a08║炳著。住謂安住，永絕攀緣。持謂任持，不失不壞。後
X09n0243_p0340a09║明凡同。
X09n0243_p0340a10║是諸眾生清淨覺地。
X09n0243_p0340a11║解曰：迷真起妄，妄見眾生，妄體元空，全是本覺心
X09n0243_p0340a12║地（《論》云，一切眾生本來常住，入於涅槃），妄不能染，故云清淨（《勝鬘經》云，染而
X09n0243_p0340a13║不染），然聖證此境，直曰住持，凡不知同，但指覺地。三
X09n0243_p0340a14║總明稱體圓徧。
X09n0243_p0340a15║身心寂滅，平等本際，圓滿十方，不二隨順。
X09n0243_p0340a16║解曰：凡聖身心，取相似異，相皆虗妄，當體寂滅，寂
X09n0243_p0340a17║滅故平等，皆同一際，即圓覺本際也。既與覺體無
X09n0243_p0340a18║異，故隨體圓滿，周徧法界。慤云，《首楞》歎虗空之小，
X09n0243_p0340a19║《圓覺》嗟法性之寬，比之常談，海形牛跡。不二隨順
X09n0243_p0340a20║者，隨順不二也。西國語倒譯者，迴文不盡故也。生
X09n0243_p0340a21║死、涅槃為二，凡夫順生死，二乘趣涅槃，今皆不住，
X09n0243_p0340a22║故云隨順。又依報則淨、穢不二，正報則生、佛不二，
X09n0243_p0340a23║尅體則身、心不二，通該則自、佗不二，與此相應，是
X09n0243_p0340a24║隨順矣。然凡聖平等，復有多義。且依佛說，佛佛平
X09n0243_p0340b01║等，法身、智身，無增減故；若依眾生，生生平等，煩惱、
X09n0243_p0340b02║業、苦、有支皆等；若生、佛相望者，凡夫現在等佛過
X09n0243_p0340b03║去，進修得果等佛現在，成佛究竟等佛常住，此約
X09n0243_p0340b04║三世互望。煩惱：佛即本有今無，眾生即本無今有。
X09n0243_p0340b05║菩提：即眾生本有今無，諸佛即本無今有。約迷悟
X09n0243_p0340b06║異，則說今本涅槃之性，非三世攝，故知三世有法，
X09n0243_p0340b07║無有是處。若以性淨而說，則佛與眾生，現今平等，
X09n0243_p0340b08║不妨迷悟之殊。是故三乘，亦有差別，亦無差別，眾
X09n0243_p0340b09║生寂滅即是法身，法身隨緣即是眾生，故寂滅非
X09n0243_p0340b10║無之眾生，恒不異真而成立，隨緣非有之法身，恒
X09n0243_p0340b11║不異事而顯現。又如前引《華嚴》「心、佛、眾生三無差
X09n0243_p0340b12║別」，亦是平等，是故染淨三世一切諸法，無不平等，
X09n0243_p0340b13║況稱性互收，如是解者，名為善住平等心地。二稱
X09n0243_p0340b14║真現土。
X09n0243_p0340b15║於不二境，現諸淨土。
X09n0243_p0340b16║解曰：先釋義，後銷文。初中淨土之義，四門分別：一
X09n0243_p0340b17║釋其義相；二出其體性；三嚴之方便；四身土一異。
X09n0243_p0340b18║初中，然土雖多種，不出其三：一法性土；二受用土；
X09n0243_p0340b19║三變化土。若開受用，有自、有佗，則成四土。統唯二
X09n0243_p0340b20║種，謂淨及穢，或性及相。融而為一，有異餘宗。又一
X09n0243_p0340b21║質不成，淨穢虧盈；異質不成，一理齊平；有質不成，
X09n0243_p0340b22║搜源則冥；無質不成，緣起萬形。故形奪圓融，無有
X09n0243_p0340b23║障礙。次出體者，小乘八微，權教唯心，實教法性。又
X09n0243_p0340b24║四土各別出體，分性相者為權，融攝者為實。三方
X09n0243_p0340c01║便者，若經本起，皆如來神力故，法性如是故，眾生
X09n0243_p0340c02║行業故，此通淨、穢。然隨宜攝物，佛應統之，故皆稱
X09n0243_p0340c03║佛土。若就行則唯淨非穢，然淨有二種：一世間淨。
X09n0243_p0340c04║離欲穢故，以六行為方便，上二界為淨土；二出世
X09n0243_p0340c05║間淨。此復二種：一者出世，所謂二乘以緣諦為方
X09n0243_p0340c06║便，權教說之，無別淨土，約實言者，出三界外，別有
X09n0243_p0340c07║淨土，二乘所居，《智論》有文。二出世間上上淨，此謂
X09n0243_p0340c08║菩薩，即以勝解萬行而為方便，以實報七珍無量
X09n0243_p0340c09║莊嚴而為其土，此復有二：一者真極，佛自受用，相
X09n0243_p0340c10║累兼忘為方便；二者未極，等覺已還故。《仁王》云：「三
X09n0243_p0340c11║賢十聖住果報，唯佛一人居淨土。」未極之中，復有
X09n0243_p0340c12║二種：一八地已上，一向清淨，以永絕色累，照體獨
X09n0243_p0340c13║立，神無方所，故其淨土，色相難明；二七地已還，未
X09n0243_p0340c14║出三界，無漏觀智，有間斷故，非一向淨。若依《瑜伽》
X09n0243_p0340c15║入初地去，方為淨土，三賢所居，皆稱非淨，此分受
X09n0243_p0340c16║用、變化別故，然約圓教，十信菩薩即有淨土。後身
X09n0243_p0340c17║土一異者，又二：初且約權教略配；後據實義廣釋。
X09n0243_p0340c18║初中，謂自性身，依法性土。餘之三身，皆依自土。鏡
X09n0243_p0340c19║智淨識，由昔所修因緣成熟，從初成佛，盡未來際，
X09n0243_p0340c20║相續變為純淨佛土，周圓無際，眾寶莊嚴，自受用
X09n0243_p0340c21║身，常依而住。平智慈力，由昔所修，隨十地菩薩變
X09n0243_p0340c22║為淨土，小大劣勝，前後改轉，佗受用身，依之而住。
X09n0243_p0340c23║成智慈力，由昔所修，隨未登地有情所宜，化為佛
X09n0243_p0340c24║土，淨穢小大，前後改轉，佛變化身，依之而住。後廣
X09n0243_p0341a01║釋者問：法性身土為別不別，別則不名法性，性無
X09n0243_p0341a02║二故，不別則無能依、所依？答：經論異說，統收法身，
X09n0243_p0341a03║略有十種，土隨身顯，乃有五重：一、依《佛地論》，唯以
X09n0243_p0341a04║清淨法界而為法身，亦以法性而為其土，性雖一
X09n0243_p0341a05║味，隨身土相而分二別。《智論》云，在有情數中名為
X09n0243_p0341a06║佛性，在非情數中名為法性。假說能所，而實無差。
X09n0243_p0341a07║《唯識》亦云：「雖此身土，體無差別，而屬佛法性相異
X09n0243_p0341a08║故。」謂法性屬佛，為法性身；法性屬法，為法性土。性
X09n0243_p0341a09║隨相異，故云爾也。又云：「此佛身土，俱非色攝，雖不
X09n0243_p0341a10║可說形量大小，然隨事相，其量無邊，譬如虗空，徧
X09n0243_p0341a11║一切處。」故《華嚴》云，普賢依真住等。一切如來，皆同
X09n0243_p0341a12║所證。故上文云：「一切如來光嚴住持，身心寂滅，平
X09n0243_p0341a13║等本際，圓滿十方，不二隨順。」二、唯以大智而為法
X09n0243_p0341a14║身，所證真如為法性土，故無性《攝論》云，無垢無罣
X09n0243_p0341a15║礙智，為法身故。三、亦智亦如而為法身，梁《攝論》中
X09n0243_p0341a16║及《金光明》皆云，唯如如及如如智獨存，名法身故。
X09n0243_p0341a17║此則身含如智，土則唯如。四、境智雙泯而為法身。
X09n0243_p0341a18║經云，如來法身，非心非境，土亦隨爾。依於此義，諸
X09n0243_p0341a19║契經中，皆說如來，身土無二。五、此上四句，合為一
X09n0243_p0341a20║無礙法身。隨說皆得，土亦如之。六、此上總別五句，
X09n0243_p0341a21║相融形奪，泯茲五說，逈然無寄，以為法身，土亦如
X09n0243_p0341a22║也。此上單就境智以辨。七、通攝五分及悲願等，所
X09n0243_p0341a23║修恒沙功德，無不皆是法身收，以修生功德，必證
X09n0243_p0341a24║理故，融攝無礙，即此所證真如體大，為法性土，依
X09n0243_p0341b01║於此義，身土逈異。八、通報化色相功德，無不皆是
X09n0243_p0341b02║此法身收，故《攝論》中三十二相等，皆法身攝。然有
X09n0243_p0341b03║三義：一相即如故，歸理法身；二智所現故，屬智法
X09n0243_p0341b04║身；三智、相並是功德法故，名為法身。其所依土，則
X09n0243_p0341b05║通性相，淨穢無礙，我此土淨，而汝不見，眾生見燒，
X09n0243_p0341b06║淨土不毀，色即是如，相即非相，身土事理，交互依
X09n0243_p0341b07║持，通有四句，謂色身、法身各依色相土，及法性土
X09n0243_p0341b08║故（單雙互望）。此上通諸大乘教。九、通攝三種世間，皆為
X09n0243_p0341b09║一大法身，如《華嚴》說，具十佛故。其三身等，並是此
X09n0243_p0341b10║中智，正覺攝故，土亦如之。十、上分權實，唯以第九，
X09n0243_p0341b11║屬於圓教，若據融攝，總前九義，為一總句，是謂如
X09n0243_p0341b12║來無礙身土，義隨隱顯，不可壘安。是故此經即於
X09n0243_p0341b13║不二之境，現諸淨土。達者尋文，無生局見。上言土
X09n0243_p0341b14║有五重者：一唯法性，屬前三身；二者雙泯，屬於第
X09n0243_p0341b15║四；三具性相，五、六、七、八之所依故；四融三世間，屬
X09n0243_p0341b16║於第九；五總前諸義，即第十。依釋義門竟。
X09n0243_p0341b17║次銷本文。言於不二境者，佛無現土之念，如明鏡
X09n0243_p0341b18║無心。現諸淨土者，無念而應緣，如鏡無心而現像。
X09n0243_p0341b19║故肇公云，淨土、穢土，蓋隨眾生之所宜，淨者示之
X09n0243_p0341b20║以寶玉，穢者示之以瓦礫，美惡自彼，於我無定，無
X09n0243_p0341b21║定之土，乃名淨土。隨類普應，故云諸也。前凡聖一
X09n0243_p0341b22║體，即從自受用，入法性土也。此應諸菩薩，即從法
X09n0243_p0341b23║性，現他受用。故次云：與大菩薩，乃至同住如來平
X09n0243_p0341b24║等法會。第三同體法眾。文三：一總標。
X09n0243_p0341c01║與大菩薩摩訶薩十萬人俱。
X09n0243_p0341c02║解曰：先標類，具云：菩提薩埵摩訶薩埵。此翻菩提
X09n0243_p0341c03║云覺，則所求佛果；薩埵云有情，則所化眾生。此約
X09n0243_p0341c04║境釋。又此人有了悟之覺，餘緣慮之情，此約心釋。
X09n0243_p0341c05║又此是求菩提之有情，此約能所釋。摩訶，大也。信
X09n0243_p0341c06║大法，解大義，發大心，證大道，行大行，赴大果故。故
X09n0243_p0341c07║《華嚴》地前即云摩訶薩也。然今列者，但是地上。後
X09n0243_p0341c08║十萬人，標數也。二別列。
X09n0243_p0341c09║其名曰文殊師利菩薩、普賢菩薩、普眼菩薩、金剛藏
X09n0243_p0341c10║菩薩、彌勒菩薩、清淨慧菩薩、威德自在菩薩、辨音菩
X09n0243_p0341c11║薩、淨諸業障菩薩、普覺菩薩、圓覺菩薩、賢善首菩薩
X09n0243_p0341c12║等而為上首。
X09n0243_p0341c13║解曰：夫聖人無名，為物立稱，多依行德，隨宜別標，
X09n0243_p0341c14║標立千差，皆有所表，此等是十萬中標領，表十二
X09n0243_p0341c15║段法門，如次各於一門，而為請問之主。良以初心
X09n0243_p0341c16║識昧，未解諮求，故菩薩慈悲，騰疑為請。今各以所
X09n0243_p0341c17║詮法義，對釋其名，文理昭然，非強穿鑿，智者詳焉。
X09n0243_p0341c18║文殊師利者，梵語訛也，正云曼殊室利，此云妙德，
X09n0243_p0341c19║即智德深妙，謂道成先劫，已稱龍種尊王，現證菩
X09n0243_p0341c20║提，復曰摩尼寶積，實為三世佛母，豈獨釋迦之師，
X09n0243_p0341c21║影響華嚴，一切咸見。是以禮妙慧而不忘敬本，勸
X09n0243_p0341c22║善財而增長發心；印無言於不二之門，答光明於
X09n0243_p0341c23║三點之會；談般若玄致，屢質本師，說權實雙行，頻
X09n0243_p0341c24║驚小聖。至德若此，非妙云何。普賢者，略有三釋：一
X09n0243_p0342a01║約自體，體性周徧曰普，隨緣成德曰賢；二約諸位，
X09n0243_p0342a02║曲濟無遺曰普，隣極亞聖曰賢；三約當位（等覺），德無
X09n0243_p0342a03║不周曰普，調柔善順曰賢。準華嚴《三聖圓融觀》，文
X09n0243_p0342a04║殊表解，普賢表行，行、解同體，即是毗盧遮那，是為
X09n0243_p0342a05║三聖，故此菩薩常為一對。今第一究真妄，以成正
X09n0243_p0342a06║解，故當文殊。第二徵幻法，而明正行，故當普賢。良
X09n0243_p0342a07║由此經，是稱性真身說圓滿覺性，故人、法儀式，懸
X09n0243_p0342a08║符《華嚴》。三普眼者，由此法門，令觀身心無體，根識
X09n0243_p0342a09║塵境，世及出世，自身、佗身一切清淨，徧滿法界，一
X09n0243_p0342a10║切眾生，普同諸佛，觀行成就，頓見如此境界，是真
X09n0243_p0342a11║普眼也。此含悲、智，謂普見諸法清淨，是大智普眼，
X09n0243_p0342a12║普見眾生成佛，是大悲普眼。四金剛藏者，從喻為
X09n0243_p0342a13║名。金剛堅而復利，堅則無物可壞，利則能壞一切。
X09n0243_p0342a14║此菩薩智亦爾，煩惱不能侵，外魔不能動，堅也；能
X09n0243_p0342a15║破諸障，斷人疑惑，利也。故起三重甚深之難，以消
X09n0243_p0342a16║末世之疑，疑心既無，即具無盡功德，故復云藏。五
X09n0243_p0342a17║彌勒者，此云慈氏。慈是其姓，過去遇大慈如來，願
X09n0243_p0342a18║得斯號，由此得慈心三昧。又由母懷時，便有慈心，
X09n0243_p0342a19║故以慈為氏族。字阿逸多，此云無勝，勝德過人，故
X09n0243_p0342a20║今以姓而呼，但云彌勒。由此門深究愛根，蕩除細
X09n0243_p0342a21║惑，所以五性修證，皆屬輪迴，彌勒是等覺菩薩，一
X09n0243_p0342a22║生補處，表除微細惑習，即得正覺圓明也。六清淨
X09n0243_p0342a23║慧者，表在此門修證地位因果相中，而智慧不住
X09n0243_p0342a24║不著，虗心忘相，不為行位差別之相所染（若慧不清淨，即
X09n0243_p0342b01║落地位，滯因果，乖覺性）。七威德自在者，三觀成就，功用猛利，
X09n0243_p0342b02║邪魔不能嬈，妄惑不能侵故。八辨音者，佛以一音，
X09n0243_p0342b03║逗於萬類，雖此門統明三觀，而隨機單複不同，故
X09n0243_p0342b04║二十五輪，各皆證入，此菩薩善能辨別隨類圓音，
X09n0243_p0342b05║故當其問。九淨諸業障者，一切業障，盡依四相而
X09n0243_p0342b06║生，此門問答除之諸業自然清淨。十普覺者，從前
X09n0243_p0342b07║諸過已離，四相又除，然於用意行心，仍餘作、止、任、
X09n0243_p0342b08║滅之病，覺猶未普，至此決擇四病，覺性無瑕，普覺
X09n0243_p0342b09║諸病，故當此矣。若具指者，普覺本末，普覺麤細，普
X09n0243_p0342b10║覺深淺。十一圓覺者，然此正宗中諸菩薩等，與佛
X09n0243_p0342b11║問答，發揚本意，欲顯圓覺，但緣節節過患未盡，義
X09n0243_p0342b12║意未圓，收機未普，故表法菩薩，未標圓覺之名，今
X09n0243_p0342b13║有三意，得名圓覺：一前雖病盡理圓，仍恐下根難
X09n0243_p0342b14║入，又此曲開方便，三期道場，即上中下，普歸圓覺；
X09n0243_p0342b15║二由前節級，行解已圓，至此名為證極，證極之境，
X09n0243_p0342b16║更無別體，唯是圓覺；三最初標指圓覺為陀羅尼
X09n0243_p0342b17║門者，從本起末，今顯義已周，還至圓覺者，攝末歸
X09n0243_p0342b18║本。表此三意，故當此門。十二賢善首者，調柔善順
X09n0243_p0342b19║曰賢，賢之與善，義意無別，賢謂亞聖，善則順理，首
X09n0243_p0342b20║是頭首，欲使萬善齊興，俱順真理，成正因位。亞次
X09n0243_p0342b21║聖果者，必藉經教，經教流通，是賢善之首，故流通
X09n0243_p0342b22║分中，當此菩薩。三總歎。
X09n0243_p0342b23║與諸眷屬，皆入三昧，同住如來平等法會。
X09n0243_p0342b24║解曰：然夫大士，必崇德、廣業、虗心、外身。崇德，故進
X09n0243_p0342c01║齊佛果；廣業，故行彌法界；虗心，故智周萬物而不
X09n0243_p0342c02║為；外身，故功流來際而非已。今此但歎，主、伴入定，
X09n0243_p0342c03║同佛會之德者，發揚正宗，融攝一切，為圓滿覺之
X09n0243_p0342c04║由致也。諸經歎德，皆亦各隨所宜。言與眷屬者，稱
X09n0243_p0342c05║性之眾，必具主伴（如華嚴經），故此十萬，各有眷屬（外徒眾，內
X09n0243_p0342c06║法行）。由入定故，同住佛境（不同前之諸佛，但云住持，不云入定）。當爾之
X09n0243_p0342c07║時，凡聖體同，因果一相，故云平等法性之會，名法
X09n0243_p0342c08║會也。上來三段不同，總明證信、六成就竟。然此序
X09n0243_p0342c09║既含發起（義如前科），此經又越餘詮，欲顯逈超，應云六
X09n0243_p0342c10║種殊勝，謂：所聞圓覺，是性相源（如是）；能聞結集，是文
X09n0243_p0342c11║殊等（我聞）；說經之主，是佛法身（婆伽婆）；說聽會時，心境
X09n0243_p0342c12║融合（一時）；說經之處，淨土真源；聽眾同體，皆入三昧
X09n0243_p0342c13║故也。序分竟。
X09n0243_p0342c14║自下大文第二，正宗分中有十一菩薩，相次請問
X09n0243_p0342c15║法門，節節佛答，總十一段，束之為二：初一問答，令
X09n0243_p0342c16║信解真正，成本起因；後十問答，令依解修行，隨根
X09n0243_p0342c17║證入。此乃前頓信解，後漸修證也。亦可：初一信，次
X09n0243_p0342c18║五解，次四行，後一證（至下更辨，今且依前）。
X09n0243_p0342c19║夫欲運心修行，先須信解真正以為其本，若不正，
X09n0243_p0342c20║所修一切皆邪，縱使精勤，徒為勞苦。權宗多云，先
X09n0243_p0342c21║且漸修功成，後自頓悟。若《華嚴》、此經，教相儀式，皆
X09n0243_p0342c22║先頓同佛解，方能修證。故彼經十信位滿，便成正
X09n0243_p0342c23║覺，然說三賢十聖，歷位修行（通妨云云）。故此文殊段中，
X09n0243_p0342c24║頓彰信解之境，後普賢等十菩薩，節級顯示，總別
X09n0243_p0343a01║觀行（普賢最初問云，聞此圓覺境界，云何修行等）。
X09n0243_p0343a02║今初言「信解真正」者，華嚴《三聖觀》云，有信無解，增
X09n0243_p0343a03║長無明；有解無信，增長邪見；信解圓通，方為行本。
X09n0243_p0343a04║今則頓信本有圓覺，本無無明，頓出生死，名為真
X09n0243_p0343a05║正。真者揀妄，則不同迷倒凡夫，但將妄念修行；正
X09n0243_p0343a06║者揀邪，則不同執見異宗，及諸外道。《三聖觀》又云，
X09n0243_p0343a07║信若不信法界信，則是邪。復云，成本起因者，最初
X09n0243_p0343a08║發起之因也。然此經說，因意深文略，若不會通諸
X09n0243_p0343a09║教，管窺者信解難生。今於文前，懸為開示，根尋本
X09n0243_p0343a10║末，總有三重：初了圓覺性；次發菩提心；後修菩薩
X09n0243_p0343a11║行。了覺性者，四大非我，五蘊皆空，空病亦空，了然
X09n0243_p0343a12║自覺，聖凡相異，異則不真，生佛體同，同豈增減，依
X09n0243_p0343a13║此悟解，終始無殊。然堪發心學菩薩行，見聞影響，
X09n0243_p0343a14║何實何虗，雖應形聲，誰主誰宰，不依此悟，所作非
X09n0243_p0343a15║真，自謂修行，元是結業。故《華嚴》云：「不能了自心，云
X09n0243_p0343a16║何知正道？彼由顛倒慧，增長一切惡。」又云，設有菩
X09n0243_p0343a17║薩，無量百千億那由佗劫，具行六波羅蜜，修習種
X09n0243_p0343a18║種菩提分法，若未聞此不思議大威德法門，或聞
X09n0243_p0343a19║不信、順、悟入，不得名為真實菩薩。若聞此法，信解
X09n0243_p0343a20║悟入，當知此人，生如來家，具菩薩法，離世間法，深
X09n0243_p0343a21║入如來境界。故《論》中亦先開示二覺，次令發三心，
X09n0243_p0343a22║後方修五行（如次配此三重，然就初門中，引者初門之意，最難信用故），顯著若
X09n0243_p0343a23║是，幸不踟蹰。
X09n0243_p0343a24║二發菩提心者，既悟圓覺，則堪發大心，為萬行本。
X09n0243_p0343b01║故《華嚴》二千行法，最初以菩提心為所依。然有心
X09n0243_p0343b02║體、心相、心德。言心體者，大悲、大智、大願三種心是。
X09n0243_p0343b03║大願是總，悲、智是別，願者樂欲。樂欲何事？唯發心
X09n0243_p0343b04║願，樂通達諸法，救度眾生，故成悲智。是故《論》云，信
X09n0243_p0343b05║成就發心者，略說三種：一者直心，正念真如法故。
X09n0243_p0343b06║即是大智，無所執著；二者深心，樂修一切諸善行
X09n0243_p0343b07║故。即是大願，謂四弘等（對四諦故）三者大悲心，救護一
X09n0243_p0343b08║切苦眾生故。心相者，所發之心，要無分齊。謂約悲
X09n0243_p0343b09║願則大悲盡度眾生，大願盡修諸行。約大智念真
X09n0243_p0343b10║如，則上無菩提可求，下無眾生可度，中無萬行可
X09n0243_p0343b11║修。故《淨名》云：「當令此諸天子，捨於分別菩提之見。」
X09n0243_p0343b12║皆為無分齊也。心功德者，若依上發心，一念之德，
X09n0243_p0343b13║過於虗空，諸佛同讚，多劫不盡，故善友翻禮童子，
X09n0243_p0343b14║羅漢推敬沙彌，雖始終不殊，而先心難矣。是以彌
X09n0243_p0343b15║勒，二百二十二喻，廣顯功能。
X09n0243_p0343b16║種子生佛法，良田長白法，大地持世間。
X09n0243_p0343b17║淨水洗煩惱，大風吹無礙，盛火燒見薪。
X09n0243_p0343b18║淨日照世間，盛月法圓滿。明燈放法光，
X09n0243_p0343b19║淨目見安危，大道入智城。慈父訓菩薩，
X09n0243_p0343b20║慈母生菩薩，導師知要道，帝王願自在。
X09n0243_p0343b21║鉗㧞身見刺，命持大悲身，甘露不死界，
X09n0243_p0343b22║淨瑠性明潔，鼓覺煩惱睡。無畏、毗笈、珊陀，
X09n0243_p0343b23║無生　念力，住水　日精，璃寶、宅迦、王子。
X09n0243_p0343b24║懇勸善財，再親妙德。此上二門，正是本起因也。至
X09n0243_p0343b25║文當配。
X09n0243_p0343b26║三修菩薩行者，既已發心，當修諸行，故善財所見
X09n0243_p0343c01║諸善知識一一云：「我已先發阿耨菩提心，未知云
X09n0243_p0343c02║何學菩薩行？修菩薩道？」然對上了悟，即是依理，而
X09n0243_p0343c03║修對上發心，即是以行酬願。難思佛法即之於心，
X09n0243_p0343c04║非向外求，非數佗寶，廣有萬行，統之三學，要唯定
X09n0243_p0343c05║慧，車輪鳥翼，互闕無能，以是菩薩所依賴故，天台
X09n0243_p0343c06║宗於止觀，意在斯焉。此第三門，即普眼章已下，皆
X09n0243_p0343c07║是上三重因，兼果成四，故我清涼大師《答順宗皇
X09n0243_p0343c08║帝所問諸經了義》，綸貫始終亦如次，全同此四謂：
X09n0243_p0343c09║一明識不思議境，使信解居懷；二真正發菩提心，
X09n0243_p0343c10║令棲志高尚；三巧安止觀，萬行助修；四迴向菩提，
X09n0243_p0343c11║因果圓滿。今本起因，即彼一二。隨根修證，即彼三
X09n0243_p0343c12║四。是知顯示從凡至聖，始終炳著者，莫尚斯焉。若
X09n0243_p0343c13║約從本起末，攝末歸本，論因果者，復成四句：一所
X09n0243_p0343c14║從之本，是因因（本起因也）；二起末正，是其因（六度萬行）；三攝
X09n0243_p0343c15║末正，是其果（菩提涅槃二轉依果）；四所歸之本，是果果（生佛同成
X09n0243_p0343c16║正覺）。然一與四，但是覺性，故華嚴所宗，性因性果，是以
X09n0243_p0343c17║因該果海，果徹因源，初心即得菩提，果後猶稱
X09n0243_p0343c18║菩薩。善財初後，俱託文殊，智身位地，始終同會普
X09n0243_p0343c19║光明殿，皆斯義矣（彼疏云，契文殊之妙智，宛是初心，入普賢之玄門，曾無別體）。
X09n0243_p0343c20║然本起之義，泛釋難明，故此一章，拔茅連茹，實藉
X09n0243_p0343c21║因果相照，教理相符，文雖稍繁，為後綱領。傍論已
X09n0243_p0343c22║竟。
X09n0243_p0343c23║次釋本文，文中有四：一伸請；二讚許；三佇聽；四正
X09n0243_p0343c24║說（下十初科，皆同此四）。初中三：初進問威儀；次正陳詞句；後
X09n0243_p0344a01║三展虔誠（後亦皆同）。今初。
X09n0243_p0344a02║於是文殊師利菩薩，在大眾中，即從座起，頂禮佛足，
X09n0243_p0344a03║右繞三帀，長跪叉手而白佛言：
X09n0243_p0344a04║解曰：文殊表法，已具上文，餘皆諮求法要，恭敬之
X09n0243_p0344a05║儀也。在大眾中，從座起者，亦表與一切凡聖同住
X09n0243_p0344a06║法性，從法空之體，起悲濟之用。頂禮佛足者，以己
X09n0243_p0344a07║最尊之頂，禮佛最卑之足，敬之至矣。敬是意業，意
X09n0243_p0344a08║業無狀，但以身口表之。下標歎大悲世尊在發問
X09n0243_p0344a09║之首，即口業矣，由隨文便，故科之在後。然汎論三
X09n0243_p0344a10║業歸敬者，欲顯諸聖有天眼、天耳、佗心故，淨三業
X09n0243_p0344a11║故，成就三輪因故。或在明而遠，在闇而近，在闇而
X09n0243_p0344a12║復遠，故身、語、意，如次伸敬。今文殊等，但是請問之
X09n0243_p0344a13║軌，俱非上說。右遶者，隨順之義，表順覺性。三帀者，
X09n0243_p0344a14║顯佛一體三寶三身三德，表自願滅三道等故。諸
X09n0243_p0344a15║有三數，表義例知。長跪者，表安危不易。叉手者，表
X09n0243_p0344a16║信解合體，心境交參，理智冥符，定慧無二。次正陳
X09n0243_p0344a17║詞句，文三：初問本起之心。
X09n0243_p0344a18║大悲世尊，願為此會諸來法眾，說於如來本起清淨
X09n0243_p0344a19║因地法行。
X09n0243_p0344a20║解曰：即前第一重也。詳佛答處，文相皎然，諮求法
X09n0243_p0344a21║要，本為眾生，故偏舉大悲之德。又《阿含經》說，六種
X09n0243_p0344a22║力中，如來唯以大悲為力。《六波羅蜜經》云：「云何大
X09n0243_p0344a23║悲？能除重檐，示勝義故。成就有情，住法性故。」諸來
X09n0243_p0344a24║法眾者，從法性起，皆稱法性之眾也。說於者，但是
X09n0243_p0344b01║請說，而非問也。「如來」下，正是所請，請意云：夫求果
X09n0243_p0344b02║者，必觀於因，因若非真，果還是妄，如造真金佛像，
X09n0243_p0344b03║先須辨得真金，成像之時，體無增減。故《首楞嚴經》
X09n0243_p0344b04║云，若以生滅心，為本修因，欲求如來不生滅果，無
X09n0243_p0344b05║有是處。又云，汝觀因地心，與果地覺，為同為異？同
X09n0243_p0344b06║則尅證，異則不成。言如來本起者，佛昔本因，所起
X09n0243_p0344b07║最初之心也。如上廣釋。清淨者，圓照本體，元無煩
X09n0243_p0344b08║想。因地者，因行所依之地。法行者，稱法性之行。下
X09n0243_p0344b09║文，佛答圓照淨覺，本無無明等，為因體也。《大集經》
X09n0243_p0344b10║憍陳如問佛，云何名為法行、法行比丘？佛言：若有
X09n0243_p0344b11║比丘，讀誦如來十二部經，樂為四眾，敷揚廣說，思
X09n0243_p0344b12║惟其義，是名樂讀，乃至是名思惟，不名法行。若有
X09n0243_p0344b13║比丘，能觀身心，心不貪著外一切相，謙虗下意，不
X09n0243_p0344b14║生憍慢，不以愛水，溉灌業田，亦不於中植諸種子，
X09n0243_p0344b15║滅覺觀心，境界都息，永離煩惱，其心寂靜，如是比
X09n0243_p0344b16║丘，我則說之，名為法行。如是比丘，若願獲聲聞菩
X09n0243_p0344b17║提、緣覺菩提、如來菩提，即能得之。憍陳如，如工陶
X09n0243_p0344b18║師，埏埴調泥，置之輪上，隨意成器，法行比丘亦復
X09n0243_p0344b19║如是。下文，佛答圓照淨覺，本無無明等，為本起初
X09n0243_p0344b20║因也。《占察經》亦云，善男子，若有眾生，欲向大乘者，
X09n0243_p0344b21║應當先知最初所行根本之業。最初根本業者，所
X09n0243_p0344b22║謂依止一實境界，以修信解，由信解力增長故，疾
X09n0243_p0344b23║入菩薩種性（信成就，入初信也）。所言一實境界者，謂眾生
X09n0243_p0344b24║心體，從本已來，不生不滅，自性清淨，無障無礙，平
X09n0243_p0344c01║等普徧，無所不至，圓滿十方，究竟一相，以一切眾
X09n0243_p0344c02║生心、一切聲聞辟支佛心、一切菩薩心、一切諸佛
X09n0243_p0344c03║心皆同，不生不滅，無染寂靜，真如相故。所以者何？
X09n0243_p0344c04║一切有心起分別者，猶如幻化，無有定實。釋曰：以
X09n0243_p0344c05║信解一實為最初業，全同今經也。配釋可知，《佛頂
X09n0243_p0344c06║經》亦然。二問發心離病。
X09n0243_p0344c07║及說菩薩，於大乘中，發清淨心，遠離諸病。
X09n0243_p0344c08║解曰：即前第二發菩提心也。故偈直云「菩提心」矣。
X09n0243_p0344c09║《華嚴》云，忘失菩提心，而修諸善根，魔所攝持。既為
X09n0243_p0344c10║魔攝，即過患眾多，故請說發心因緣，令得永離。且
X09n0243_p0344c11║中間忘失善根，猶被攝持，況都未發心修行，豈離
X09n0243_p0344c12║魔業。言「及說」者，揀此非前大乘。中者，揀宗非小。清
X09n0243_p0344c13║淨心者，菩提心中，大智心也。直心正念真如，故清
X09n0243_p0344c14║淨矣。離諸病者，一發之後，永無忘失，無忘失故，魔
X09n0243_p0344c15║惑不嬈。下佛答，有無俱離，覺照亦泯，能所絕等，此
X09n0243_p0344c16║即不發一切心，名真發清淨心也。若遠而論之，至
X09n0243_p0344c17║於輪迴根本四相四病，亦答此意。雖下文節節自
X09n0243_p0344c18║有別問，然此一段之問，是諸問根本，後為欲備收
X09n0243_p0344c19║中、下之機，故諸門展轉問答，以盡此中之理，亦如
X09n0243_p0344c20║《華嚴》初會發四十問，近則當會答盡，遠則九會方
X09n0243_p0344c21║終。三遠被當來。
X09n0243_p0344c22║能使未來末世眾生，求大乘者，不墮邪見。
X09n0243_p0344c23║解曰：末世者，佛滅度後，正法、像法各一千年，末法
X09n0243_p0344c24║一萬年，末法即為末世，去聖遙遠，深可懸憂，故顯
X09n0243_p0345a01║益中偏垂結指。又初標此會，後結當來，影略而言，
X09n0243_p0345a02║現、未俱益。《金剛三昧經》中解脫菩薩，亦為末劫中
X09n0243_p0345a03║五濁眾生，請宣一味決定真實，令等同解脫（曉公因此
X09n0243_p0345a04║四句判教）。求大乘者不墮邪見者，謂末法中，正解難得，
X09n0243_p0345a05║其有或縱心五欲，或宗習異道，或執滯二乘者，置
X09n0243_p0345a06║之言外，縱有發意唯求大乘，若不聞此法門，亦墮
X09n0243_p0345a07║邪見，離本心外，別有所求，見妄見真，並為邪見，不
X09n0243_p0345a08║必六師（義如前說），故《華嚴》云，一切眾生，皆墮邪見。後三
X09n0243_p0345a09║展虔誠。
X09n0243_p0345a10║作是語已，五體投地，如是三請，終而復始。
X09n0243_p0345a11║解曰：五體者，四肢及頭。三請者，若唯一二，未展虔
X09n0243_p0345a12║誠，若過於三，禮煩則亂，故三周終始，顯示真心，佛
X09n0243_p0345a13║雖已知垂範應爾。若約所表，如三帀說。二讚許。
X09n0243_p0345a14║爾時世尊，告文殊師利菩薩言：善哉善哉，善男子，汝
X09n0243_p0345a15║等乃能為諸菩薩，咨詢如來因地法行，及為末世一
X09n0243_p0345a16║切眾生，求大乘者，得正住持，不墮邪見，汝今諦聽，當
X09n0243_p0345a17║為汝說。
X09n0243_p0345a18║解曰：先讚，後許。善哉善哉者，《智論》釋云：「再言之者，
X09n0243_p0345a19║善之至也。」大乘了義，理合宣揚，針芥未投，久默斯
X09n0243_p0345a20║要，既當嘉會，根熟咸臻，將演妙門，必資發問，今之
X09n0243_p0345a21║所請，實謂起予，利樂實多，再三歎善。善男子者，順
X09n0243_p0345a22║理剛斷。「乃能」下，牒所問詞，正述善之所以。得住持
X09n0243_p0345a23║者，安心覺海，永絕攀緣，住持萬行，無漏無失。「汝今」
X09n0243_p0345a24║下，許也，誡令審諦，勿雜餘緣，無以生滅心行，聽實
X09n0243_p0345b01║相法。《智論》偈云：「聽者端視如渴飲，一心入於語義
X09n0243_p0345b02║中，踊躍聞法心悲喜，如是之人可為說。」三佇聽。
X09n0243_p0345b03║時文殊師利菩薩，奉教歡喜，及諸大眾，默然而聽。
X09n0243_p0345b04║解曰：歡喜者，默聽也，即是願樂欲聞。《十地經》云：「如
X09n0243_p0345b05║渴思冷水，如饑思美食，如病思良藥，如眾蜂依蜜，
X09n0243_p0345b06║我等亦如是，願聞甘露法。」四正說，文二：初長行；後
X09n0243_p0345b07║偈頌（下皆同此）。初中四：一標示真宗；二推窮妄宰；三釋
X09n0243_p0345b08║成因地；四結牒問詞。一中復二：初明本有覺心；後
X09n0243_p0345b09║明悟則成佛。初中又二：一示本體。
X09n0243_p0345b10║善男子，無上法王有大陀羅尼門，名為圓覺。
X09n0243_p0345b11║解曰：無上法王即是佛也，於法自在，更無有上。然
X09n0243_p0345b12║雖無一眾生而不具有圓覺，且塵經未出，寶藏猶
X09n0243_p0345b13║埋，既不自知，宛受貧苦，唯佛全得其用，故但標大
X09n0243_p0345b14║覺有之。
X09n0243_p0345b15║大陀羅尼者，此云總持，圓覺體中塵沙德用，從本
X09n0243_p0345b16║已來，持之不失故（有以攝散釋總持義，義與此殊）。然陀羅尼有三，
X09n0243_p0345b17║謂多字、一字、無字。今即無字，無字即無邊際，故言
X09n0243_p0345b18║大也。故《大寶積經．陀羅尼品》云如來之智，攝諸善
X09n0243_p0345b19║巧，所有宣說，無不清淨，無有少法所得，皆歸於空，
X09n0243_p0345b20║乃至此是諸菩薩等入陀羅尼門。問：文字既非真
X09n0243_p0345b21║實，何用傳經？答：《大品般若》云：「總持非文字，文字顯
X09n0243_p0345b22║總持，由般若大悲，離言以言說。」若據《智論》即云「陀
X09n0243_p0345b23║隣尼」，梵音小異耳。論自翻為能持，亦云能遮，謂種
X09n0243_p0345b24║種善法，持令不失，惡不善心，遮令不生。既言持善、
X09n0243_p0345c01║遮惡，即是萬行之本，故此標之矣。
X09n0243_p0345c02║門者，是出入義。出者，一切染淨諸法，皆從圓覺流
X09n0243_p0345c03║出（出淨如次文，出染如下文）。入者，若悟圓覺，則百千萬法，悉皆
X09n0243_p0345c04║悟入。故下文云：「覺圓明故，顯心清淨，乃至徧滿等」，
X09n0243_p0345c05║是知欲了萬法，須從圓覺中入。又從本起末為出，
X09n0243_p0345c06║攝末歸本為入；迷之則出，悟之則入。有出入義，故
X09n0243_p0345c07║名為門。此中門者，是根本義，不同世法，門淺室深。
X09n0243_p0345c08║故《寶積經》連次前云：「由是門故，出生廣大差別覺
X09n0243_p0345c09║慧。」此則無門之門，門清淨故。形相門者，則為非門。
X09n0243_p0345c10║所言門者，猶如虗空，一切諸法，依於虗空而有生
X09n0243_p0345c11║滅。又荷澤云：「知之一字，眾妙之門。」皆說根本矣。名
X09n0243_p0345c12║為圓覺者，正指其所屬，當本體也，義具題中。二彰
X09n0243_p0345c13║德用。
X09n0243_p0345c14║流出一切清淨真如、菩提、涅槃及波羅蜜，教授菩薩。
X09n0243_p0345c15║解曰：流出者，非別有法，從中流出，於外但依覺性，
X09n0243_p0345c16║顯示諸門功德，無有窮盡，應用無有疲厭，名為流
X09n0243_p0345c17║出。故《論》云：「若心有動，則有過恒沙等妄染之義。對
X09n0243_p0345c18║此義故，心性無動，則有過恒沙等諸淨功德相義
X09n0243_p0345c19║示現。」言一切者，總標。清淨者，揀諸有漏。有漏之法，
X09n0243_p0345c20║背真理故，性本無故。真如等者，略舉其四，以例百
X09n0243_p0345c21║千。將欲釋之，二門分別：初開章解義，後依義釋經。
X09n0243_p0345c22║初中四法各為四別：一釋名；二出體；三辨種類；四
X09n0243_p0345c23║明業用。
X09n0243_p0345c24║初真如中：一釋名者，真謂真實，顯非虗妄。如謂如
X09n0243_p0346a01║常，表無變易。謂此真實，於一切位，常如其性故。又
X09n0243_p0346a02║真者，體非偽妄。如者，性無改異。偽是詐偽，鍮如真
X09n0243_p0346a03║金，妄是虗妄，影如本質。異就橫說，多物同時而各
X09n0243_p0346a04║殊；改約竪論，一體前後而變易。今皆離此，故曰真
X09n0243_p0346a05║如。謂此實體，於未來際常如，過去（釋竪）於色中常如，
X09n0243_p0346a06║受中（釋橫）真實相如，非為妄似。二出體者，若約法數，
X09n0243_p0346a07║即真如無為。今依《起信》，以一心為體。《論》云：「心真如
X09n0243_p0346a08║者，即是一法界大總相法門體，所謂心性不生不
X09n0243_p0346a09║滅，乃至竟無變壞，唯是一心，故名真如等。」三辨種
X09n0243_p0346a10║類者，或唯一如體中說；或二安立非安立故，依言
X09n0243_p0346a11║離言故；或說有七顯，於染淨中，常如其性故；或立
X09n0243_p0346a12║十種對十重障，辨其德故。四明業用者，《論》云，真如
X09n0243_p0346a13║用者，諸佛因地攝化眾生，不取相者，以如實知眾
X09n0243_p0346a14║生及與己身真如平等無別異故，以有如是大方
X09n0243_p0346a15║便智，除滅無明，見本法身，自然而有不思議業種
X09n0243_p0346a16║種之用，即與真如等徧一切處。釋曰：依真如故，發
X09n0243_p0346a17║智斷惑，證體起用。若不依之，則取我我所相，無由
X09n0243_p0346a18║修證，故知萬德萬行，皆是真如用也。
X09n0243_p0346a19║菩提四者，一中梵語菩提，此翻云覺（若云陀即是覺者），義
X09n0243_p0346a20║見題中；二中約心數，即別境中慧，若取圓備，即《攝
X09n0243_p0346a21║論》云，二智、二斷，為菩提體；《智論》云，菩提、菩提斷，俱
X09n0243_p0346a22║名為菩提。依今經者，即是始覺合本；三中或說唯
X09n0243_p0346a23║一，理智合故，即寂之照故；或開為二，《大品》明有性
X09n0243_p0346a24║淨菩提、修成菩提；或分為三，約三乘故，如《十地論》，
X09n0243_p0346b01║又《起信》本覺、始覺、究竟覺；或開為四，《涅槃經》說四
X09n0243_p0346b02║品智慧，觀十二緣，得聲聞、緣覺、菩薩、佛等菩提。又
X09n0243_p0346b03║大圓等四智菩提；或分為五，如《大品》、《智論》說發心
X09n0243_p0346b04║等（等於伏、明、出，到無上）；四中謂緣二諦，斷二障，證二空，現萬
X09n0243_p0346b05║像，印群機，該動寂，通因果，因圓果滿，無不由之，業
X09n0243_p0346b06║用無邊，不可具載。
X09n0243_p0346b07║涅槃者，蓋眾聖歸宗，冥會之所，寂寥無為，而廣大
X09n0243_p0346b08║悉備，形名絕朕，識智難思。今以無名之名，亦為四
X09n0243_p0346b09║別：一中涅槃，正名寂滅，取其義類，乃有多名，總以
X09n0243_p0346b10║義翻，稱為圓寂。以義充法界、德備塵沙曰圓；體窮
X09n0243_p0346b11║真性、妙絕相累為寂。二中據六無為，即真如擇滅。
X09n0243_p0346b12║論其圓寂，即摩訶般若解脫法身為體。所以三者，
X09n0243_p0346b13║翻三雜染故，能證大智，冥所證理，相累永寂故。然
X09n0243_p0346b14║此三德，不離一如，如一明淨圓珠，明即般若，淨即
X09n0243_p0346b15║解脫，圓體法身，故此三法，不縱不橫，不並不別，如
X09n0243_p0346b16║天之目，如世之伊，名祕密藏為大涅槃。三中或說
X09n0243_p0346b17║唯一，即大涅槃；或二性淨、方便淨；或三謂自性、真、
X09n0243_p0346b18║應（又約三乘）；或四一自性清淨（通凡）、二有餘依、三無餘依
X09n0243_p0346b19║（通二乘）、四無住處（唯佛）；四中囊包終古，導達群方，靡不
X09n0243_p0346b20║度生，靡不成就，故彼經云：「能建大義」。又《華嚴》云，不
X09n0243_p0346b21║為菩薩示現涅槃，欲令常見佛圓滿故，但為令眾
X09n0243_p0346b22║生，生欣樂戀慕，故現出現沒，佛日常現淨心器中；
X09n0243_p0346b23║心濁器破，則不得見。
X09n0243_p0346b24║波羅蜜四者：一中復二：初通；後別。通者，具云波羅
X09n0243_p0346c01║蜜多。波羅此云彼岸。蜜多云到。迴文順此，應云到
X09n0243_p0346c02║彼岸也。謂離生死此岸，度煩惱中流，到涅槃彼岸。
X09n0243_p0346c03║然一切眾生，即寂滅相，不復更滅，但以迷倒，妄見
X09n0243_p0346c04║生死，名為此岸。若悟生死，本來空寂，名到彼岸。若
X09n0243_p0346c05║就修習分位說者，要七最勝之所攝受，諸有所修，
X09n0243_p0346c06║名波羅蜜。七謂安住（菩薩性）、依止（菩提心）、意樂（悲愍有情）、事
X09n0243_p0346c07║業（一切）、巧便（無相智攝）、迴向（無上菩提）、清淨（不為障雜）。若七隨缺，
X09n0243_p0346c08║非波羅蜜，故諸度等，名具四句（一施非度等）。然五位通
X09n0243_p0346c09║修，佛方究竟。別者又二：初舉數。謂對六蔽，漸修佛
X09n0243_p0346c10║法，成熟有情，故但說六。止觀相由，定慧相即，故唯
X09n0243_p0346c11║說五。對治十障，證十真如，故有其十。若總翻諸染，
X09n0243_p0346c12║即有八萬四千（義如下釋）。後正釋。但釋十名，已兼六矣。
X09n0243_p0346c13║謂輟己惠人名施；防非止惡為戒；堪受諸法，未能
X09n0243_p0346c14║忘懷為忍；鍊心於法為精，精心務達為進；心慮寂
X09n0243_p0346c15║靜為禪；推求揀擇為慧；方法便宜故名方便；希求
X09n0243_p0346c16║樂欲為願；不可屈伏名力；如實決斷為智。二中亦
X09n0243_p0346c17║有通、別。通則大菩提心而為體性。別者復有相、性
X09n0243_p0346c18║二宗。相者，施、戒、忍、進如次，以無貪受學，無瞋懃等，
X09n0243_p0346c19║各及所起三業為體；禪則等持，餘五擇法。性者，皆
X09n0243_p0346c20║從真如性功德起。三中通則如釋名中舉數。別則
X09n0243_p0346c21║有三：一者前六各三，後四各二。一施三者，財、法、無
X09n0243_p0346c22║畏；二律儀，攝善、饒益；三耐怨害、安受苦、諦察法；四
X09n0243_p0346c23║被甲、攝善、利樂；五安住、引發、辨事；六生、法、俱空無
X09n0243_p0346c24║分別慧；七迴向、拔濟；八求菩提、利樂佗；九思擇、修
X09n0243_p0347a01║習；十受用法樂、成熟有情（前前麤，後後細，易難修習故，次第如此）。二
X09n0243_p0347a02║者觀心（《華嚴疏》說）；三者空心（《金剛三昧經》說）。四中相、無相別（二宗）。
X09n0243_p0347a03║相宗者，謂六中前三，增上生道，感大財體及眷屬
X09n0243_p0347a04║故；後三決定勝道，能伏煩惱，成熟有情及佛法故。
X09n0243_p0347a05║其後四者，助六令圓滿故，謂七助前三，餘八、九、十
X09n0243_p0347a06║次助後三，如《深密》說。又由前前，引發後後，復由後
X09n0243_p0347a07║後，持淨前前。又此十中一一相攝，互相順故。若但
X09n0243_p0347a08║說六六攝後四，若開為十，第六唯攝無分別智，後
X09n0243_p0347a09║四皆是後得智攝。無相宗者，准《菩提資粮論》，以般
X09n0243_p0347a10║若為初，餘五依次，般若成五，五助般若。論偈云：「既
X09n0243_p0347a11║為菩薩母，亦為諸佛母，般若波羅蜜，是覺初資粮。
X09n0243_p0347a12║施戒忍進定，及此五之餘（餘四），皆由智度故，波羅蜜
X09n0243_p0347a13║所攝。」
X09n0243_p0347a14║上來解義竟。從此依義釋文。謂圓覺自性，本無偽
X09n0243_p0347a15║妄變異，即是真如，無法不知，本無煩惱，無法不寂，
X09n0243_p0347a16║本無生死，即是菩提涅槃，無慳貪、毀禁、嗔恚、懈怠、
X09n0243_p0347a17║動亂、愚癡，即是六波羅蜜。餘諸無量無漏等法，皆
X09n0243_p0347a18║例此知。問云：准此菩提、涅槃各唯一義，如何上說
X09n0243_p0347a19║無邊德耶？答：全體即圓覺故，別中皆具總故，揀之
X09n0243_p0347a20║則幻化昨夢，收之則一一圓通。思之中間云「及」者，
X09n0243_p0347a21║有其二義：一揀前義，顯因果義別；二合集義，非但
X09n0243_p0347a22║流出理果，亦及因也。教授菩薩者，顯上所流真如
X09n0243_p0347a23║等法之業用也。謂約其情執，即似都無，妄盡功圓，
X09n0243_p0347a24║元非新得。頓悟理者，依之修行，能生物解，名為教
X09n0243_p0347b01║授。故《論》云，順本性故，修檀波羅蜜等。《涅槃》亦云，諸
X09n0243_p0347b02║佛師法。後明悟則成佛。
X09n0243_p0347b03║一切如來本起因地，皆依圓照清淨覺相，永斷無明，
X09n0243_p0347b04║方成佛道。
X09n0243_p0347b05║解曰：上且標指宗源，未曰酬其問目，今顯悟之成
X09n0243_p0347b06║佛，方名本起之因。「一切」等者，敘其所問。皆依者，無
X09n0243_p0347b07║佛不然。圓照者，顯能悟之心，圓通照了，離於偏局。
X09n0243_p0347b08║清淨覺相者，明所悟也。寂寥虗廓，了無情塵。此中
X09n0243_p0347b09║相即是性，非為相貌。但以初悟之時，見有所悟之
X09n0243_p0347b10║覺，能所未忘，故云相也。此正同善財初遇文殊，表
X09n0243_p0347b11║信智，見其身相；後遇文殊，表證智，不見身相。「永斷」
X09n0243_p0347b12║等者，本覺既顯，無明本無，畢竟不生，名為永斷（涅槃
X09n0243_p0347b13║云云）。塵沙諸佛，以此為因，如是用心，方成佛道。必若
X09n0243_p0347b14║心存妄念，帶此妄念，修行多劫，虗事劬勞，畢竟不
X09n0243_p0347b15║成佛果（如前所引積行菩薩）。
X09n0243_p0347b16║
X09n0243_p0347b17║大方廣圓覺經大疏上卷之三
X09n0243_p0347b18║
X09n0243_p0347b19║音釋
X09n0243_p0347b20║嬈（乃了切，音[〦/(馬-(烈-列)+衣)]，擾弄也）。埏值（埏，尸連切，音羶，水和土也。埴，音寔，黏土也）。
X09n0243_p0347c01║大方廣圓覺經大疏上卷之四
X09n0243_p0347c02║終南山草堂寺沙門宗密述
X09n0243_p0347c03║大文第二，推窮妄宰，於中二：先示其相；後顯本空。
X09n0243_p0347c04║《智論》云：「佛有二種說法，先分別諸法，後說畢竟空。」
X09n0243_p0347c05║正是此也。初中三，謂徵、釋、結。今初。
X09n0243_p0347c06║云何無明。
X09n0243_p0347c07║解曰：徵，此無明作何行相？從何表顯知是無明？然
X09n0243_p0347c08║此徵釋無明者，有其二意：一由前云「永斷無明」，恐
X09n0243_p0347c09║謂定有可斷，欲待斷盡，方成佛道，故今徵釋，顯其
X09n0243_p0347c10║本空；二謂此無明，是八萬塵勞之根，十二因緣之
X09n0243_p0347c11║首，河沙煩惱，由此而生，塵劫輪迴，以之不絕，非想
X09n0243_p0347c12║定後還作貍身，無為坑中猶名病行。今欲明清淨
X09n0243_p0347c13║覺性，顯示圓頓妙門，不先推破無明，所作盡扶顛
X09n0243_p0347c14║倒，故決真心本有，便推妄性元無，依此了悟分明，
X09n0243_p0347c15║始得名為因地。
X09n0243_p0347c16║二釋者，釋此無明，五門分別：一顯得名；二釋體相；
X09n0243_p0347c17║三辨種類；四明業用；五正釋文。初中明者，擇法無
X09n0243_p0347c18║彼明故，名為無明。又雖有本覺之明，而無始覺之
X09n0243_p0347c19║照。《論》名不覺，不者是無，覺者是明，但文異耳。亦名
X09n0243_p0347c20║為癡（唯識百法）、迷（諸經），亦名為顛倒（此經）；二出體相者，《華嚴》
X09n0243_p0347c21║云「於第一義諦不了名曰無明」者，此明迷自。此經
X09n0243_p0347c22║云「認四大」等者，即明認佗。理實而言，但迷自必認
X09n0243_p0347c23║佗，認佗必迷自，二文互舉也。《論》云不覺者，謂不如
X09n0243_p0347c24║實知真如法一故，不覺心起而有其念，念無自相，
X09n0243_p0348a01║不離本覺，猶如迷人，依方故迷，眾生亦爾，依覺故
X09n0243_p0348a02║迷，若離覺性，則無不覺。釋曰：此雖出體，便顯體空，
X09n0243_p0348a03║正當此經兩段文矣。《俱舍》中說，明所治者，是無明
X09n0243_p0348a04║體。《唯識》中說，覆蔽真實，迷於理、事，然有共、不共。若
X09n0243_p0348a05║取發業，即行蘊中迷理起者，此等出體，比《起信論》，
X09n0243_p0348a06║未徹其源。何者？《起信》依無明為因，方生賴耶識。此
X09n0243_p0348a07║等所說，乃是六、七心所。況迷自認佗之行相，似有
X09n0243_p0348a08║本空之根源，既無的示之文，豈盡無明體性；三種
X09n0243_p0348a09║類者，謂根本、枝末，共與不共，相應、不相應，迷理、迷
X09n0243_p0348a10║事，獨頭、行俱，覆業、發業，種現、宿惑；四業用者，準《論》
X09n0243_p0348a11║所說，能生三細。依《華嚴》即二種業：一令眾生迷於
X09n0243_p0348a12║所緣；二與行作生起因。今經云：由此故有輪轉生
X09n0243_p0348a13║死。統而言之，一切有漏之法，無不皆是無明之所
X09n0243_p0348a14║住持，無有不是無明發起。故《論》云，當知世間一切
X09n0243_p0348a15║境界，皆依無明而得住持。又下文云，身心等相皆
X09n0243_p0348a16║是無明。餘如徵中；五釋文者，文分為三：一按定其
X09n0243_p0348a17║非；二正釋其相；三出其過患。今初。
X09n0243_p0348a18║善男子，一切眾生，從無始來，種種顛倒，猶如迷人，四
X09n0243_p0348a19║方易處。
X09n0243_p0348a20║解曰：謂此但標眾生，云皆顛倒，未顯顛倒之相，如
X09n0243_p0348a21║泛指甲乙，云是罪人，未出罪名，所作何事，故言按
X09n0243_p0348a22║定其非。文中：先法；後喻。法中，一切眾生者，除圓了
X09n0243_p0348a23║覺性，其餘悉該言種種顛倒者，心識狂亂為顛，背
X09n0243_p0348a24║覺合塵為倒。倒有所執，顛但荒狂（或顛者頂也，倒者頂下足上也）。其
X09n0243_p0348b01║相不一，故云種種。種種之相，如下所明，喻中如人，
X09n0243_p0348b02║乍至川原，或入聚落，忽然心惑，以東為西。既一方
X09n0243_p0348b03║迷，餘三俱轉，故云易處。此喻四倒，及下四雙，然正迷
X09n0243_p0348b04║之時，方亦不轉，忽然醒悟，還是舊方，反推此迷，了無
X09n0243_p0348b05║蹤跡，無本來處，無今去處。第二正釋其相，文二：一法。
X09n0243_p0348b06║妄認四大為自身相，六塵緣影為自心相。
X09n0243_p0348b07║解曰：正釋顛倒之相也。如述某甲，有如是過，作如
X09n0243_p0348b08║是事。今則迷自法身，認佗四大，迷自真智，認佗緣
X09n0243_p0348b09║念，是其相也。故肇公云：法身隱於形㲉之中，真智隱
X09n0243_p0348b10║於緣慮之內。正當此段。文中：先明認身，後明認心。
X09n0243_p0348b11║所言認者，執為我也。認身者，然四大從緣，假和合
X09n0243_p0348b12║有，無我無主，畢竟是空，故《淨名》云：「是身如影，從業
X09n0243_p0348b13║緣現；是身不實，四大為家；是身如空，離我我所。」又
X09n0243_p0348b14║如下文，皮肉筋骨，皆歸於地等。然凡夫種種造業，
X09n0243_p0348b15║長劫輪迴，只由迷自法身，執此四大為我。認心者，
X09n0243_p0348b16║略為二釋：一者，六塵是境，識體是心。心對根塵，有
X09n0243_p0348b17║緣慮相，慮相如影，舉體全無，自心靈明，本非緣慮，
X09n0243_p0348b18║今認緣慮，謂是自心，念念隨之，飄沈苦海，如珠明
X09n0243_p0348b19║徹，本非青黃，對青等時，即有影像，愚執其色，謂是
X09n0243_p0348b20║其珠，如迷自心，認緣影也。故《唯識》云：「諸心心所依
X09n0243_p0348b21║他起故，亦如幻事，非真實有，乃至亦是法執。」《首楞
X09n0243_p0348b22║嚴》云，若分別心，離塵無體，斯則前塵，分別影事，塵
X09n0243_p0348b23║非常住，若塵滅時，此心即同龜毛、兔角，其誰修證
X09n0243_p0348b24║無生法忍？故知緣影，決定是空，若清淨真心，本無
X09n0243_p0348c01║緣慮，靈知不昧，無住無依，今認緣心，誠為妄矣。二
X09n0243_p0348c02║者，此一句經，譯者迴文不盡，應云：緣六塵影。六塵
X09n0243_p0348c03║影是所緣，妄識是能緣。六塵無實，猶如影像，從識
X09n0243_p0348c04║所變，舉體即空，故此緣心，亦無體也。餘同前解。前
X09n0243_p0348c05║標顛倒云「種種」者，通論即我、法二執，於中各有種
X09n0243_p0348c06║種相縛（下二空觀初當具敘破也），及凡夫二乘，同有三倒，各有四
X09n0243_p0348c07║倒（下四念處觀中當釋）。若尅就此文，即上迷身、迷心，總有四
X09n0243_p0348c08║對顛倒，謂：四大非我認為我，法身真我而不認，是
X09n0243_p0348c09║第一對；四大如幻，本無而見有，法身真實，本有而
X09n0243_p0348c10║見無，是第二對；緣念生滅，非心認為心，真心了然
X09n0243_p0348c11║而不自認，是第三對；緣念如珠中黑色，全空而執
X09n0243_p0348c12║有，真心如珠中明相，實有而見無，是第四對。一、三
X09n0243_p0348c13║我執，二、四法執，如斯等見，不因師宗，但是凡愚，任
X09n0243_p0348c14║運如此，既四對八隻不同，故云種種。二喻，文二：初
X09n0243_p0348c15║直喻前文。
X09n0243_p0348c16║譬彼病目，見空中華及第二月。善男子，空實無華，病
X09n0243_p0348c17║者妄執。
X09n0243_p0348c18║解曰：瞖眼觀空裏，無華妄見華，揑目望月輪，月邊
X09n0243_p0348c19║別見月。空華、幻月，皆喻妄見。眾生一念迷心，瞖自
X09n0243_p0348c20║圓明覺性，而於圓明體上，妄見生滅身心，故云「空
X09n0243_p0348c21║實無華，病者妄執」。妄執之言，正對前妄認之語，若
X09n0243_p0348c22║悟真如無相，但是一心，如空本無華，天唯一月。故
X09n0243_p0348c23║《首楞》云：「見聞如幻瞖，三界若空華，聞復瞖根除，塵
X09n0243_p0348c24║銷覺圓淨。」又云，汝身汝心外，洎山河虗空大地，咸
X09n0243_p0349a01║是真精妙心中所現物。亦可別配二喻，謂：華喻認
X09n0243_p0349a02║身；月喻認心。身則但因心迷，當體妄認。如空華，但
X09n0243_p0349a03║因目瞖，外無別依。心則內根外塵，相依而起。如幻
X09n0243_p0349a04║月，下因揑目，上因本月，相依而生。故配身心，照然
X09n0243_p0349a05║義現。然月喻例華，亦應云：月實無二，揑者妄執。經
X09n0243_p0349a06║文影略，故不具之。又為一解：瞖、揑皆喻見分，空華、
X09n0243_p0349a07║二月皆喻相分，眼喻智慧，空及本月喻真理。世親
X09n0243_p0349a08║《般若論》，以瞖喻相分者，據釋處之意，取所見之華
X09n0243_p0349a09║也，後展轉倒見。
X09n0243_p0349a10║由妄執故，非唯惑此虗空自性，亦復迷彼實華生處。
X09n0243_p0349a11║解曰：由妄執故，牒前生起，轉計所以。非唯，下帖義，
X09n0243_p0349a12║牒前成其轉倒。惑空性者，虗空自性，清淨無物。今
X09n0243_p0349a13║執華生空處，即似空變成華，妄見虗空無生而生，
X09n0243_p0349a14║無物成物，是迷惑虗空之性也。亦復迷彼等者，既
X09n0243_p0349a15║執華從空而生，即不知從瞖而起。瞖則實是華之
X09n0243_p0349a16║生處，非謂真實之華。若具法合，應云：非唯惑此真
X09n0243_p0349a17║空自性，亦復迷彼身心生處。此乃但恠空裏有華，
X09n0243_p0349a18║不覺眼中有瞖；外嫌身心苦惱，不知內畜迷情。三
X09n0243_p0349a19║出其過患。
X09n0243_p0349a20║由此妄有，輪轉生死。
X09n0243_p0349a21║解曰：妄執身心，若無過患，任其固執，不必化之。既
X09n0243_p0349a22║由此執，塵數劫中，輪迴不絕，地獄、鬼、畜，八苦、五衰
X09n0243_p0349a23║為害之深，故須開示。由此者，因前妄認身心相也。
X09n0243_p0349a24║生死不實，故稱妄有。三結。
X09n0243_p0349b01║故名無明。
X09n0243_p0349b02║第二顯本空，文三：初標定。
X09n0243_p0349b03║善男子，此無明者，非實有體。
X09n0243_p0349b04║解曰：言無體等者，但是假名，內外求之，了不可得，
X09n0243_p0349b05║推其本際，元是妙明。故《論》云：「念無自相，不離本覺。」
X09n0243_p0349b06║又云：「依覺故迷，若離覺性，則無不覺。」了斯無體，諸
X09n0243_p0349b07║行不生，不生故無滅，生滅滅已，寂滅為樂，是知十
X09n0243_p0349b08║一支法，皆有所因，惟此無明，橫從空起，今悟無明
X09n0243_p0349b09║滅則行滅，行滅則識滅，乃至老死滅也。次喻釋。
X09n0243_p0349b10║如夢中人，夢時非無，及至於醒，了無所得，如眾空華，
X09n0243_p0349b11║滅於虗空，不可說言有定滅處，何以故？無生處故。
X09n0243_p0349b12║解曰：前說種種過患，皆歸無明，今云無體，道理難
X09n0243_p0349b13║見，言語路絕，故約喻釋，謂睡時夢物，直見是有，故
X09n0243_p0349b14║前種種說其行相，寤欲求之，終不可得，故此顯示，
X09n0243_p0349b15║云無體也。問：求不得者，何處滅去？故經答云，如眾
X09n0243_p0349b16║空華，滅於空時，不可說言有定滅處。問：若無滅處，
X09n0243_p0349b17║即應還在，以何義故，言空無也？經又答云，無生處
X09n0243_p0349b18║故。見幻華時，若實是有，今不見時，即說滅處，見時
X09n0243_p0349b19║本無生處，不見何尋滅處。問：前云實華生處，此復
X09n0243_p0349b20║何通？答：約前妄執之時而言有也，悟了始知，有時
X09n0243_p0349b21║元無，以法合之，昭然可見。故《首楞》云：「此迷無本，性
X09n0243_p0349b22║畢竟空，昔本無迷，似有迷覺，覺迷迷滅，覺不生迷。」
X09n0243_p0349b23║此正是無生之理，若決定忍可於心，名無生忍。《華
X09n0243_p0349b24║嚴》云：「一切法無生，一切法無滅，若能如是解，諸佛
X09n0243_p0349c01║常現前。」後斷疑。
X09n0243_p0349c02║一切眾生，於無生中，妄見生滅，是故說名輪轉生死。
X09n0243_p0349c03║解曰：恐有疑云，前說生死輪迴，只由無明妄執，無
X09n0243_p0349c04║明既若無體，生死復何所依？必若生死亦無，云何
X09n0243_p0349c05║前說生死？故此釋云，無明及與生死，本末一切俱
X09n0243_p0349c06║無，但以眾生，於此無中迷情，橫見生死，故云「於無
X09n0243_p0349c07║生中，妄見生滅」。前就橫見故說有，此就實論故說
X09n0243_p0349c08║無。言是故等者，指前文說處也。
X09n0243_p0349c09║大文第三，釋成因地。上來所說，妄空真有者，有佛
X09n0243_p0349c10║無佛，性相本然。今明依此通達心意，冥符方成本
X09n0243_p0349c11║起因地，故此釋成，正答所問。文中三：初，依真悟妄，
X09n0243_p0349c12║頓出生死。
X09n0243_p0349c13║善男子，如來因地修圓覺者，知是空華，即無輪轉，亦
X09n0243_p0349c14║無身心，受彼生死，非作故無，本性無故。
X09n0243_p0349c15║解曰：如來等者，牒前所標，即依真也。知空華下，正
X09n0243_p0349c16║釋即悟妄等也。既知萬法如空華，豈更見有輪轉？
X09n0243_p0349c17║還丹一粒，點鐵成金；真理一言，點凡成聖。亦釋因
X09n0243_p0349c18║不異果，如斯因地，方為真修。上皆悟妄，此下頓出
X09n0243_p0349c19║生死也。亦無等者，非唯無輪轉之法，亦無受輪轉
X09n0243_p0349c20║之人，我我所亡，方成解脫，即是「照見五蘊皆空，度
X09n0243_p0349c21║一切苦厄」意。令修道者，外遺世界，內脫身心。不計
X09n0243_p0349c22║身，身同虗空；不起心，心同法界。非作等者，非我造
X09n0243_p0349c23║作觀行故，使身心空無，本性空寂，元來無故。故《金
X09n0243_p0349c24║剛三昧經》云：若化眾生，不生於化，不生無化，其化
X09n0243_p0350a01║大焉。次，展轉拂迹，釋成正因。
X09n0243_p0350a02║彼知覺者，猶如虗空，知虗空者，即空華相，亦不可說
X09n0243_p0350a03║無知覺性，有無俱遣，是則名為淨覺隨順。
X09n0243_p0350a04║解曰：於中初拂迹。拂有四重：一拂覺妄之智；二又
X09n0243_p0350a05║泯其拂心；三遮其斷滅，但不起心，分別空有，不是
X09n0243_p0350a06║無心；四總結離過，是真無念（拂迹之由，下自徵釋）。後成因。是
X09n0243_p0350a07║則等者，有無既不當情，斯即心言路絕，清淨覺體，
X09n0243_p0350a08║從此顯彰，但不背之合塵，即名隨順，亦非別有能
X09n0243_p0350a09║順。故羅什云：「無心於合，合者合焉。」隨順淨覺，故言
X09n0243_p0350a10║淨覺隨順，如是執盡病除，然後興心運行，則聚沙
X09n0243_p0350a11║畫地，合掌低頭，皆成佛道。如斯修習，可謂正因。後，
X09n0243_p0350a12║徵拂所由，釋歸圓實。
X09n0243_p0350a13║何以故？虗空性故，常不動故，如來藏中無起滅故，無
X09n0243_p0350a14║知見故，如法界性，究竟圓滿徧十方故。
X09n0243_p0350a15║解曰：先徵意云，身心幻妄，許可全空，知覺稱理，因
X09n0243_p0350a16║何又拂？有無俱絕，約何修行。釋意云，相因相待，皆
X09n0243_p0350a17║是從緣，從緣之法，豈實有體？生心動念，即乖本性，
X09n0243_p0350a18║失正念故，圓覺性體，俱無如是等故。於中曲分兩
X09n0243_p0350a19║節：初明諸法（二句）；後顯一心（六句）。
X09n0243_p0350a20║虗空性者，一切法空，不生滅也，謂如上相因諸相，
X09n0243_p0350a21║猶若虗空，本自不生，今無可滅，非謂拂之，方令空
X09n0243_p0350a22║也。故《佛藏經》云，一切法空，無毫末相等（等取諸文非一）。常
X09n0243_p0350a23║不動者，一切法如（淨名），不來去也，為非已去、非未來、
X09n0243_p0350a24║非現起故。故《法句》云，諸法從本來，寂滅無所動。《法
X09n0243_p0350b01║華》亦云：「常自寂滅相。」又《華嚴》有大自在天王，得知
X09n0243_p0350b02║一切法不生、不滅（上句）、不來、不去（下句）、無功用（非作故無等）
X09n0243_p0350b03║解脫門（淨覺隨順）。
X09n0243_p0350b04║次如來藏下，顯一心也。略啟二門：初，唯釋如來藏；
X09n0243_p0350b05║後，總釋經意。初中六門分別（此是經題義含全部故備釋也）：一釋
X09n0243_p0350b06║名；二出體；三種類；四行相；五業用；六勸信。今初，由
X09n0243_p0350b07║三義故，得名為藏。一隱覆義；二含攝義；三出生義
X09n0243_p0350b08║（《佛性論》亦有三義，一所攝藏，二隱覆藏，三能攝藏。然局於此，至文當示也）。隱覆者，復有
X09n0243_p0350b09║二義：一者藏如來故，名如來藏，謂眾生心具諸佛
X09n0243_p0350b10║德，但以迷倒，都不覺故名藏也（藏有如來，有財釋也）。《理趣
X09n0243_p0350b11║般若》云：一切眾生，皆如來藏。《勝鬘》云：生死二法，是
X09n0243_p0350b12║如來藏。如來法身，不離煩惱藏，名如來藏。《如來藏
X09n0243_p0350b13║經》云，一切眾生，貪恚癡諸煩惱中，有如來身，乃至
X09n0243_p0350b14║常無染污，德相備足，如我無異。便以九喻喻之：一
X09n0243_p0350b15║萎華（貪使）佛身（真法界身）；二巖蜂（嗔使）淳蜜（說一味法）；三糠糟（癡使）
X09n0243_p0350b16║粳米（說種種法）；四糞穢（增上貪等）真金（真如不變）；五貧家（根本無明）寶
X09n0243_p0350b17║藏（法身佛性）；六菴羅（見惑）內實（二身佛性）；七弊衣（修惑）金像（法身）；八
X09n0243_p0350b18║貧女（不淨地垢）輪王（報身）；九燋模（淨地諸垢）鑄像（化身）。二者《佛性
X09n0243_p0350b19║論．如來藏品》云，如來自隱不現，故名為藏（隱覆中文）。含
X09n0243_p0350b20║攝者，有其三：一體含用，謂如來法身，含攝身相、國
X09n0243_p0350b21║土、神通大用無量功德，而為彼等之所依止，故名
X09n0243_p0350b22║為藏（金器）。二聖含凡，《佛性論》云，一切眾生，皆在如來
X09n0243_p0350b23║智內，故名如來藏（所攝中文上二，皆持業釋）。三因含果，謂因地
X09n0243_p0350b24║已攝果地一切功德，亦如《佛性論》說（能攝中文）。出生者
X09n0243_p0350c01║（論三義中無此），謂此法身，既含眾德，了達證入，即能出生
X09n0243_p0350c02║故。十地證真，能成佛果。是以《十地論》釋地義云，能
X09n0243_p0350c03║生能持。又釋金剛藏云：「藏即名堅，其猶樹藏。」謂如
X09n0243_p0350c04║樹心堅密，能生長枝葉華實；地智亦爾，能生無漏
X09n0243_p0350c05║因果，亦能生成人天道行（此以理智合為如來，亦持業釋）。此三義
X09n0243_p0350c06║者，初約迷時，後約悟時，中間尅體。二出體者，即《論》
X09n0243_p0350c07║中一心也，《論》又依此，顯二門故。《楞伽》云：「寂滅者名
X09n0243_p0350c08║為一心，一心者名如來藏」（《十地經》云云）。《勝鬘》名為自性
X09n0243_p0350c09║清淨心。此下經云，如來圓覺妙心，涅槃即名佛性。
X09n0243_p0350c10║唯識但就染相名為藏識。故《密嚴》云：「佛說如來藏，
X09n0243_p0350c11║以為阿賴耶」等。《楞伽》亦云「如來藏藏識。」三種類者，
X09n0243_p0350c12║《佛性論》云，如來藏有五種：一如來藏（自性）；二正法藏
X09n0243_p0350c13║（因也，如前出生義也）；三法身藏（至德）；四出世藏（真實）；五自性清淨
X09n0243_p0350c14║藏（祕密）。《勝鬘經》云，如來藏者，是法界藏（論中初、二，《華嚴》亦云，入法
X09n0243_p0350c15║界藏，智無差別也），法身藏，出世間上上藏，自性清淨藏。此
X09n0243_p0350c16║之四名，初總相，次尅體，三已證，四約迷時，客塵不
X09n0243_p0350c17║染故。次文云，此自性清淨如來藏，縱為客塵煩惱
X09n0243_p0350c18║所染，猶是不思議如來境界（縱為、猶是四字，此本缺也，流志譯者具矣）。
X09n0243_p0350c19║四行相者，然此如來藏心，約真、妄和合，總有二種
X09n0243_p0350c20║行相。謂此經下云，如來藏自性差別。《論》云真如、生
X09n0243_p0350c21║滅。然真、妄各有二義。真謂不變隨緣；妄謂體空成
X09n0243_p0350c22║事。真中不變，妄中體空，即真如自性也（《勝鬘》云，如來藏離有
X09n0243_p0350c23║為相，常住不變）。真中隨緣，妄中成事，即生滅差別也。真如
X09n0243_p0350c24║性中，復有二種。《勝鬘》云，有二種如來藏空智，所謂
X09n0243_p0351a01║空如來藏，若脫若離一切煩惱藏；不空如來藏，具
X09n0243_p0351a02║過河沙不思議佛法。《論》中亦云，如實空、如實不空。
X09n0243_p0351a03║義全同此。後釋生滅，亦有二相，謂漏、無漏。無漏復
X09n0243_p0351a04║二：有為、無為（無為亦在生滅門者，具如論疏辨也）。有漏亦二，謂善、不
X09n0243_p0351a05║善。五業用者，前二行相，皆有業用之義。初真性者，
X09n0243_p0351a06║有其二業：一能持自體河沙功德，從本已來，不失
X09n0243_p0351a07║不壞；二能禦客塵河沙煩惱，無始時來，不染不污。
X09n0243_p0351a08║後生滅亦有二業：一能起惑造業，曠劫長受六趣
X09n0243_p0351a09║生死，故《楞伽》云，如來藏者，是善不善因，能徧興造
X09n0243_p0351a10║一切趣生，乃至若生若滅；二能知真達妄，發心修
X09n0243_p0351a11║行，證三乘果，如前所引《十地論》等，由後二業故。《寶
X09n0243_p0351a12║性論》引經偈云：「無始世來性，作諸法依止，依性有
X09n0243_p0351a13║諸道，及證涅槃果。」長行引《勝鬘》釋云：性者，如來藏
X09n0243_p0351a14║（唯識釋云，界以因義釋，隨自宗故）。依止者，如來藏是依、是止、是建
X09n0243_p0351a15║立。諸道者，有如來藏，故說生死，是名善說。證涅槃
X09n0243_p0351a16║者，若無如來藏者，不得厭苦、樂求涅槃。六勸信者，
X09n0243_p0351a17║既諸佛因果，終始依之，故入道行人，先須信解（《寶性》
X09n0243_p0351a18║云，是一切智者境界，何故乃為愚倒凡夫說耶？偈答，以有怯弱心等云云），離此別信，信
X09n0243_p0351a19║則墮邪。故《密嚴經》呵為惡慧，必須了之，方知正道。
X09n0243_p0351a20║故《勝鬘》云，若於無量煩惱所纏如來藏不疑惑者，
X09n0243_p0351a21║於出纏無量煩惱藏法身，亦無疑惑。《華嚴》初會，普
X09n0243_p0351a22║賢即入如來藏身三昧。意在此也。然雖此心，凡聖
X09n0243_p0351a23║等有，但果顯易信，因隱難明，故淺識之流，輕因重
X09n0243_p0351a24║果。願諸道者，深信自心，應捨難捨之妄緣，求見難
X09n0243_p0351b01║見之妙理。妙理者即自心也。故《勝鬘經》云，有二法
X09n0243_p0351b02║難可了知，謂自性清淨心（一也），彼心為煩惱所染（二也）。
X09n0243_p0351b03║若料揀信解之器者，是非各三。非器三者，一身見
X09n0243_p0351b04║（執蘊為我），二四倒（無常苦無我不淨），三失空（離空如來藏義修空者三類云云）。
X09n0243_p0351b05║具如《寶性論》說。是器三者，一自成就甚深法智，二
X09n0243_p0351b06║成就隨順法智，三於諸深法不自了知，仰推世尊，
X09n0243_p0351b07║非我境界，如《勝鬘》說。又反三非三是，復成三是三
X09n0243_p0351b08║非，可以意得。上來釋義竟。
X09n0243_p0351b09║釋經意者，今此文中，約藏自性，離有為相，常住不
X09n0243_p0351b10║變，以釋上拂迹之由，即二種行相中，真如門也。言
X09n0243_p0351b11║如來藏者總標，次二句空藏，後三句不空藏。無起
X09n0243_p0351b12║滅者，釋上所知生死等。無知見者，釋上彼知覺等，
X09n0243_p0351b13║謂對生死起者，即云執情。見生死滅者，即云知覺。
X09n0243_p0351b14║今以如來藏中，既無可起、可滅，何有能執、能知？又
X09n0243_p0351b15║迷時，生死非起，淨心非滅，故無迷也。悟時，淨心非
X09n0243_p0351b16║起，生死非滅，故無悟也。無悟故無知見矣。此乃非
X09n0243_p0351b17║唯不可識識，抑亦不可智知。識、智俱如，方為自體
X09n0243_p0351b18║真實識知，光明徧照，為下三句不空藏矣。如法界
X09n0243_p0351b19║性者，界性與藏心，體同義別。別有其二：一者在有
X09n0243_p0351b20║情數中，名如來藏；在非情數中，名法界性。如《智論》
X09n0243_p0351b21║明佛性、法性之異。二者謂法界，則情器交徹，心境
X09n0243_p0351b22║不分；如來藏，則但語諸佛、眾生清淨本源心體，如
X09n0243_p0351b23║云：能造善惡，能起厭求。就法界言，則無斯義，據此
X09n0243_p0351b24║則藏心尅就根源，界性混其本末，混則普該之義
X09n0243_p0351c01║易信，尅則徧周之理難明，故指藏心如法界性，亦
X09n0243_p0351c02║乃攝其二義之別，歸於一體之同，方顯覺妄因依，
X09n0243_p0351c03║誠非究竟圓實。究竟者，竪窮三際，始終常然。圓者，
X09n0243_p0351c04║體徧十方。滿者，眾德具足。良由如來藏性，本自如
X09n0243_p0351c05║斯，豈須減舊添新，滅惑生智，是以三重泯絕，冥合
X09n0243_p0351c06║覺心，將此為本修行，始得正名因地。第四結牒問
X09n0243_p0351c07║詞。
X09n0243_p0351c08║是則名為因地法行，菩薩因此於大乘中，發清淨心，
X09n0243_p0351c09║末世眾生，依此修行，不墮邪見。
X09n0243_p0351c10║解曰：但結前文，更無別義。此下大文第二偈頌，文
X09n0243_p0351c11║二：一標舉。
X09n0243_p0351c12║爾時世尊，欲重宣此義而說偈言：
X09n0243_p0351c13║解曰：汎論偈頌，總有四種：一名阿耨窣都婆頌，此
X09n0243_p0351c14║不問長行與偈，但數字滿三十二，即為一偈；二名
X09n0243_p0351c15║伽陀頌，此云諷頌，或名直頌，謂以偈說法，非頌長
X09n0243_p0351c16║行；三名祇夜頌，此云應頌；四名蘊䭾南頌，此云集
X09n0243_p0351c17║施頌，謂以少言，攝集多義，施佗誦持故。為何意故，
X09n0243_p0351c18║經多立頌？略有八義：一少字攝多義故；二諸讚歎
X09n0243_p0351c19║者，多以偈頌故；三為鈍根重說故；四為後來之徒
X09n0243_p0351c20║故；五隨意樂故；六易受持故；七增明前說故；八長
X09n0243_p0351c21║行未說故。今此經十一段偈，於前四中，皆是祇夜。於
X09n0243_p0351c22║後八中，正唯三、七，義兼一、五、六，全非二、四、八。又慈
X09n0243_p0351c23║恩說十，謂利鈍、前後、曲直、難易、真俗、取捨、標釋、智
X09n0243_p0351c24║辨、解持、說行。對會可知。然長行、偈頌相望，有五對
X09n0243_p0352a01║之例，謂有無，廣略，離合，先後，隱顯。今經，問目皆長
X09n0243_p0352a02║有、偈無；答皆長廣、偈略。餘隨相當，對文當指。今此
X09n0243_p0352a03║段中五偈，重諷長行，更無別義。故如次依前四段
X09n0243_p0352a04║科之，但經文有少增減，故科段名亦少殊。二正陳，
X09n0243_p0352a05║文四：初，一偈諷，了悟本覺。
X09n0243_p0352a06║文殊汝當知，一切諸如來，從於本因地，
X09n0243_p0352a07║皆以智慧覺。
X09n0243_p0352a08║二，五句諷，推破無明。
X09n0243_p0352a09║了達於無明，知彼如空華，即能免流轉。
X09n0243_p0352a10║又如夢中人，醒時不可得。
X09n0243_p0352a11║上二段皆長離、偈合。三，七句諷，拂迹成因。
X09n0243_p0352a12║覺者如虗空，平等不動轉，覺徧十方界，
X09n0243_p0352a13║即得成佛道。眾幻滅無處，成道亦無得，
X09n0243_p0352a14║本性圓滿故。
X09n0243_p0352a15║「幻滅無處」及「成佛道」等言，長先、偈後。四，一偈諷，結
X09n0243_p0352a16║牒問目。
X09n0243_p0352a17║菩薩於此中，能發菩提心。末世諸眾生，
X09n0243_p0352a18║修此免邪見。
X09n0243_p0352a19║菩提心者，長隱、偈顯。下諸偈頌，例此唱經。
X09n0243_p0352a20║自下大段第二，令依解修行，隨根證入，謂創因，法
X09n0243_p0352a21║鏡照心，頓能信解，至於長久修證，則節級不同，良
X09n0243_p0352a22║以障有淺深，根有利鈍，習氣厚薄，心行依違，故須
X09n0243_p0352a23║處處隨根，引令得出，然其修證，階降雖殊，必藉本
X09n0243_p0352a24║因，故云依解。前則信解，此則行證，故《華嚴》八十卷
X09n0243_p0352b01║文，亦唯四字攝盡，所謂信（初會）、解（其次六會）、行（第八一會）、證（第九
X09n0243_p0352b02║一會），此乃文雖廣略，妙軌攸同，綸緒始終，唯斯二典。
X09n0243_p0352b03║文中二：初徵釋用心；後廣明行相。所以然者，以悟
X09n0243_p0352b04║修之理，一異難明，意實相符，言而似反，故須徵釋，
X09n0243_p0352b05║令解用心，然後隨住隨緣，廣為明其行相。初徵釋
X09n0243_p0352b06║文中，大科四段，不異初門，伸請中三，亦同前例。今
X09n0243_p0352b07║初，進問威儀。
X09n0243_p0352b08║於是普賢菩薩在大眾中，即從座起，頂禮佛足，右繞
X09n0243_p0352b09║三帀，長跪叉手而白佛言：
X09n0243_p0352b10║解曰：普賢是行中之體，故標居首，為下所依，總別
X09n0243_p0352b11║觀門，不離此故。二聖表法，已具前文。次，正陳，中文
X09n0243_p0352b12║四：一就當根徵起。
X09n0243_p0352b13║大悲世尊，願為此會諸菩薩眾，及為末世一切眾生
X09n0243_p0352b14║修大乘者，聞此圓覺清淨境界，云何修行？
X09n0243_p0352b15║解曰：信解圓覺，即是當根，雖達天真，未明緣起（下云，
X09n0243_p0352b16║曾不了知如幻境界），大士悲愍，接下垂方，反覆徵問，用心解
X09n0243_p0352b17║行，如何契合？二問解行相違，於中復二：一幻幻何
X09n0243_p0352b18║修問（難以幻修幻也）。
X09n0243_p0352b19║世尊，若彼眾生，知如幻者，身心亦幻，云何以幻，還修
X09n0243_p0352b20║於幻？
X09n0243_p0352b21║解曰：初二句解，後二句行，謂一切如幻，正解方成，幻
X09n0243_p0352b22║法非真，復何修習？故解與行，進退相違，徵釋用心，實
X09n0243_p0352b23║由斯矣。此問從前「知是空華即無輪轉」等文而來，
X09n0243_p0352b24║意云：身心既如幻，能知亦是幻，將幻還除幻，幻幻
X09n0243_p0352c01║何窮盡？幻者謂世有幻法，依草木等，幻作人畜，宛
X09n0243_p0352c02║似往來動作之相，須臾法謝，還成草木。然諸經教，
X09n0243_p0352c03║幻喻偏多，良以五天此術，頗眾見聞，既審法理易
X09n0243_p0352c04║明，及傳此方，翻成難曉。今依古師解《華嚴》如幻之
X09n0243_p0352c05║文，法喻各開五法。喻中五者，如結一巾，幻作一馬，
X09n0243_p0352c06║一所依巾，二幻師術法，三所幻馬，四馬有即無，五
X09n0243_p0352c07║癡執為馬。法中五者，一真性，二心識，三依佗起法，
X09n0243_p0352c08║四我法即空，五迷執我法。下諸幻喻，皆倣此知。二
X09n0243_p0352c09║斷滅誰修問。
X09n0243_p0352c10║若諸幻性一切盡滅，則無有心，誰為修行？云何復說
X09n0243_p0352c11║修行如幻？
X09n0243_p0352c12║解曰：此問亦從前拂迹中來，謂若以幻故，一切皆
X09n0243_p0352c13║空，能所總無，遣誰修習，云何復說修行如幻？《金剛
X09n0243_p0352c14║三昧經》亦云：「眾生之心，性本空寂，空寂之心，體無
X09n0243_p0352c15║色相，云何修習，得本空心？」三遮不修之失。
X09n0243_p0352c16║若諸眾生，本不修行，於生死中，常居幻化，曾不了知
X09n0243_p0352c17║如幻境界，令妄想心，云何解脫？
X09n0243_p0352c18║解曰：意恐惑者又云：一切如幻，無不是覺，覺性無
X09n0243_p0352c19║生，本來清淨，知之即已，何有修行？故此遮云：本空
X09n0243_p0352c20║本不修，多生生死苦，今空今不修，云何得脫苦？不
X09n0243_p0352c21║了如幻境界者，未達緣起事相也。從來不達事，妄
X09n0243_p0352c22║想不解脫，今還不了知，如何得解脫？溺斯意者，近
X09n0243_p0352c23║代尤多，但恃真如，不觀力用。四請修之方便。
X09n0243_p0352c24║願為末世一切眾生，作何方便，漸次修習？令諸眾生，
X09n0243_p0353a01║永離諸幻。
X09n0243_p0353a02║解曰：上遮不修之失，已知決定應修，故問對治之
X09n0243_p0353a03║門，如何永離諸幻？《論》云，若人唯念真如，不以方便
X09n0243_p0353a04║種種熏修，終無得淨。《首楞》云，理則頓悟，乘悟併消，
X09n0243_p0353a05║事非頓除，因次第盡。對於蹔離，故言永離，謂初觀
X09n0243_p0353a06║一體，雖覺全真，後遇八風，紛然起妄，行如窮子，解
X09n0243_p0353a07║似電光，何法修治，永除病本？然經云：「一切眾生，作
X09n0243_p0353a08║何方便」兩句之間，文意斷絕，譯之太略，應添「分別
X09n0243_p0353a09║演說」等言，意則連續，達者詳焉，後亦頻爾。正陳詞
X09n0243_p0353a10║句竟。後三展虔誠。
X09n0243_p0353a11║作是語已，五體投地，如是三請，終而復始。
X09n0243_p0353a12║二讚許。
X09n0243_p0353a13║爾時世尊，告普賢菩薩言：善哉，善哉，善男子，汝等乃
X09n0243_p0353a14║能為諸菩薩及末世眾生，修習菩薩如幻三昧，方便
X09n0243_p0353a15║漸次，令諸眾生得離諸幻，汝今諦聽，當為汝說。
X09n0243_p0353a16║解曰：如幻三昧者，由達身心如幻，則冥本覺真如，
X09n0243_p0353a17║如鏡受影，非受非拒，故名正受。三佇聽。
X09n0243_p0353a18║時普賢菩薩，奉教歡喜，及諸大眾，默然而聽。
X09n0243_p0353a19║四正說二：初，長行四：一標幻從覺生，以為義本；二
X09n0243_p0353a20║明幻盡覺滿，以釋前疑；三令離幻顯覺，正示用心；
X09n0243_p0353a21║四辨幻覺不俱，結酬其請。今初。
X09n0243_p0353a22║善男子，一切眾生種種幻化，皆生如來圓覺妙心。
X09n0243_p0353a23║解曰：云義本者，以普賢但徵修幻，不問幻之所生，
X09n0243_p0353a24║佛說生於覺心，未為正答所問，且要標之為本，憑
X09n0243_p0353b01║之顯幻盡覺圓，故得修幻義成，幻盡元非斷滅。故
X09n0243_p0353b02║《論》云，自性清淨心，因無明風動，乃至無明滅，智性
X09n0243_p0353b03║不壞。如風止動滅，濕性不壞等。
X09n0243_p0353b04║文中言「種種幻化」者，有漏心心所法蘊、處、界等，故
X09n0243_p0353b05║偈云：「無始幻無明，皆從諸如來，圓覺心建立。」如來
X09n0243_p0353b06║圓覺妙心者，即性淨真心。離相故圓，非空故覺，染
X09n0243_p0353b07║而不染故妙，中實名心（如《勝鬘》〔等〕），或名一心（如《華嚴》、《起信》也）。汎
X09n0243_p0353b08║言心者，總有四種，梵語各異，翻譯亦殊。一紇栗陀，
X09n0243_p0353b09║謂肉團心；二緣慮名心，謂八識，俱能緣慮自分境
X09n0243_p0353b10║故（或名為意等無間故，或名為識能了別故）；三質多，謂集起心，即第八
X09n0243_p0353b11║識，集諸種子，起現行故（故《楞伽》云藏識說名心也）；四乾栗駄，謂
X09n0243_p0353b12║堅實心。堅實心者，即此所辨，雖凡聖同依，唯佛圓
X09n0243_p0353b13║證，故標如來。皆生者，謂本覺心體為因，根本不覺
X09n0243_p0353b14║為緣，生三細；業識為因，境界為緣，生六麤。故《楞伽》
X09n0243_p0353b15║云，大慧，不思議熏（無明）、不思議變（真如）是現識因。取種
X09n0243_p0353b16║種塵及無明妄想熏，是分別事識因。是知此無明
X09n0243_p0353b17║等，皆無自體。無自體故，必假所依，依圓覺心而生
X09n0243_p0353b18║起也。如幻馬無體，必依於巾，巾喻真心，馬即蘊界。
X09n0243_p0353b19║配前五法，本末應知。問：真能生妄，真是妄源，何故
X09n0243_p0353b20║云「無明無體」？答：妄託真起，說真為源，現且迷真，真
X09n0243_p0353b21║本無妄。如第二月，託本月而起，說本月為起二之
X09n0243_p0353b22║依，本月實無二輪，即是二無其體。故經說種種生
X09n0243_p0353b23║於覺心，不是心生種種，然諸經論，俱說萬法一心，
X09n0243_p0353b24║三界唯識，宗途有異，學者罕知。違於己解，則拒而
X09n0243_p0353c01║不受，若無備述，曷究指歸，今約五教，對彰權實，皎
X09n0243_p0353c02║然斯得。第一、愚法聲聞教。假說一心，謂實有外境，
X09n0243_p0353c03║但由心造諸業之所感招，故曰唯心，不即是心，此
X09n0243_p0353c04║即有宗，依十二處教，執心境俱有。故《唯識》破云：「復
X09n0243_p0353c05║有迷謬唯識理者，或執外境如識非無。」第二、大乘
X09n0243_p0353c06║權教。明異熟賴耶名為一心（揀無外境故，唯心心所別，相、見不同，但皆
X09n0243_p0353c07║是心，即名一義）。於中曲分三門：一相見俱存，以說一心，此
X09n0243_p0353c08║通八識及諸心所，并所變相分，本影具足，由有支
X09n0243_p0353c09║等熏習力故，變起三界依正等報，如《成唯識》說。二
X09n0243_p0353c10║攝相歸見，故說一心，亦通王所（即安慧所立也），但所變相，
X09n0243_p0353c11║無別種生，能見識生，帶彼影起，故《二十唯識論》云：
X09n0243_p0353c12║「唯識無境界，以無塵妄見，如人目有翳，見毛月等
X09n0243_p0353c13║事」（《解深密經》亦作是說）。三攝所歸王，故說一心，唯通八識，以
X09n0243_p0353c14║彼心所，依王無體，亦心變故。《大乘莊嚴論》云：「能取
X09n0243_p0353c15║及所取，此二唯心光，貪光及信光，二光無二法。」第
X09n0243_p0353c16║三、大乘實教。明如來藏藏識（《入楞伽》文），唯是一心（理無二體）。
X09n0243_p0353c17║於中二門：一攝前七識，歸於藏識，故說一心，謂七
X09n0243_p0353c18║轉識，皆是本識差別功能，無有別體。故《楞伽》云：「藏
X09n0243_p0353c19║識海常住，境界風所動，種種諸識浪，騰躍而轉生。」
X09n0243_p0353c20║又云：「譬如巨海浪，無有若干相，諸識心如是，異亦
X09n0243_p0353c21║不可得。」（然此上二門，既是經文及無著論，雖義當護法所破，豈遵枝末而背本耶，故列為其
X09n0243_p0353c22║次轉深也）。二總攝染淨，歸如來藏，故說一心，謂如來藏
X09n0243_p0353c23║舉體隨緣，成辦諸事，而其自性，本不生滅，是故一
X09n0243_p0353c24║心。二門皆無障礙。故《密嚴》云：「佛說如來藏，以為阿
X09n0243_p0354a01║賴耶。」此明性淨隨染，舉體成俗，即生滅門；染性常
X09n0243_p0354a02║淨，即真如門。二門唯一心也。第四、大乘頓教。泯絕
X09n0243_p0354a03║染淨，故說一心，謂清淨本心，元無染淨，對妄想垢，
X09n0243_p0354a04║假說名淨，妄既本空，淨亦相盡，唯本覺心，清淨顯
X09n0243_p0354a05║現，為破諸數，假言一也，故此文云，種種生於圓覺
X09n0243_p0354a06║妙心。《楞伽》亦云，不壞相有八識，無相亦無相。其文
X09n0243_p0354a07║非一。第五、一乘圓教。總該萬有，即是一心，謂未知
X09n0243_p0354a08║心絕諸相，令悟相盡唯心，然見觸事皆心，方了究
X09n0243_p0354a09║竟心性，如《華嚴》說。良由皆即真心，故成三義：一、融
X09n0243_p0354a10║事相入義，謂一切事法，既全是真心而現，故全心
X09n0243_p0354a11║之一事，隨心徧一切中，全心之一切，隨心入一事
X09n0243_p0354a12║中，隨心迴轉，相入無礙。二、融事相即義，謂以一事
X09n0243_p0354a13║即真心故，心即一切時，此一事隨心，亦一即一切，
X09n0243_p0354a14║一切即一亦然。三、重重無盡義，謂一切全是心故，
X09n0243_p0354a15║能含一切，所含一切亦唯心故，復含一切，無盡無
X09n0243_p0354a16║盡也，皆由一一全具真心，隨心無礙故。此上五教，
X09n0243_p0354a17║總有八門，後後轉深，門門義別，前不攝後，後必收
X09n0243_p0354a18║前，覽者細詳，令分菽麥，然皆說一心，有斯異者，蓋
X09n0243_p0354a19║以經隨機說，論逐經通，人隨論執，致令末代，固守
X09n0243_p0354a20║淺權。今本末會通，令八門皆顯，詮旨相對，復為三
X09n0243_p0354a21║門：初約所詮，逆次順法，從七至一，展轉起末，謂本
X09n0243_p0354a22║唯非染非淨，一法界心（七也），由不覺之名，如來藏（六也）
X09n0243_p0354a23║與生滅合，成阿黎耶識（五也），復由執此，為我法故，轉
X09n0243_p0354a24║起餘七，成八種識（四也），各由識體，起能見分（三也），由能
X09n0243_p0354b01║見故，似外境現（二也），執取此境，為定實故，造種種別
X09n0243_p0354b02║業、共業，故內感自身，外感器界一切諸法（一也）。二約
X09n0243_p0354b03║能詮，順文逆法，從一至七，展轉窮本，謂佛對下劣
X09n0243_p0354b04║根性，未能頓達所起根本者，且言從業所感，此則
X09n0243_p0354b05║初聲聞教（一也），次為機稍勝者，說能所感一切唯識
X09n0243_p0354b06║（二三四也），展轉乃至（五六）唯一真心名頓教（七也）等（備如上說），皆
X09n0243_p0354b07║由根有勝劣，故令說有淺深，若執前前，即迷後後，
X09n0243_p0354b08║始終通會，方盡其源。三能詮所詮，逆順本末，皆無
X09n0243_p0354b09║障碍，由稱法性直談，不逐機宜異說故（八也亦如上說），唯
X09n0243_p0354b10║心之義，經論所宗，迷之則觸向面墻，解之則萬法
X09n0243_p0354b11║臨鏡，況此標為義本，如何不盡源流。達者審之，勿
X09n0243_p0354b12║嫌繁廣。
X09n0243_p0354b13║此下第二，明幻盡覺滿，以釋前疑（前疑幻盡斷滅）。然上說
X09n0243_p0354b14║幻從覺生，染緣起也。此明幻盡覺滿，淨緣起也。故
X09n0243_p0354b15║《論》云：「有四種法（一真如，二無明，三妄心，四妄境界也），熏習義故，染法、
X09n0243_p0354b16║淨法起不斷絕（云云）」。染法者，以依真如法故有於無
X09n0243_p0354b17║明，無明熏習真如故，則有妄心，妄心熏習無明，不
X09n0243_p0354b18║了真如法故，不覺念起，現妄境界，妄境界染法緣
X09n0243_p0354b19║故，即熏習妄心，令其念著，造種種業（能造有三，謂身、口、意；所造
X09n0243_p0354b20║亦三，善、惡、不動），受於一切身心等苦（謂三途、四洲、六欲、三界也）。故《勝鬘》
X09n0243_p0354b21║云，不染而染。《法身不增不減經》云，法身流轉五道，
X09n0243_p0354b22║名曰眾生。《華嚴》云：「心如工畫師」等。淨緣起者，《論》云，
X09n0243_p0354b23║以有真如法故熏習無明，則令妄心厭生死苦，樂
X09n0243_p0354b24║求涅槃。以厭求故，即熏習真如，自信己性，知心妄
X09n0243_p0354c01║動，無前境界，修遠離法，種種方便，起隨順行（順本性故，
X09n0243_p0354c02║修檀度等），不取不念，乃至久遠熏力故，無明即滅，無明
X09n0243_p0354c03║滅故，心無有起，境界隨滅，心相皆盡，名得涅槃成
X09n0243_p0354c04║自然業（眾生雖等有真如，而未有熏習力者，因緣缺故）。然淨緣起，據諸教
X09n0243_p0354c05║說，有分、有圓。分淨者，謂二乘教，於二執等，各唯說
X09n0243_p0354c06║一；權教大乘則竪論往昔，橫說餘凡及娑婆等，皆
X09n0243_p0354c07║云非淨，故名分也。言圓淨者，謂有宿機，聞佛圓教，
X09n0243_p0354c08║悟自身心本來常、樂、我、淨，故不執有五蘊之我，貪、
X09n0243_p0354c09║瞋漸息，業報隨亡，稱性修行，顯發性上，過於河沙
X09n0243_p0354c10║功德妙用，盡未來際，無有斷盡，不同染法，成佛則
X09n0243_p0354c11║斷，以真如法常熏習故。《成唯識論》能、所熏中，皆揀
X09n0243_p0354c12║真如者，約一類教，且說一分可思議義。今此論者，
X09n0243_p0354c13║約《楞伽》等實教，具不變、隨緣二義，如前所引，不思
X09n0243_p0354c14║議熏變等。然淨緣起，翻前染緣，緣無自性，染、淨俱
X09n0243_p0354c15║融，合法界性，起唯性起，故無斷盡，如《華嚴》說。依此
X09n0243_p0354c16║方名幻盡覺滿（悟修行相，如普眼章），文中分三：一舉喻該釋
X09n0243_p0354c17║前文（該前義本）；二法合唯談本義（答難釋疑即本義也）；三兼拂同
X09n0243_p0354c18║幻之覺。今初。
X09n0243_p0354c19║猶如空華，從空而有，幻華雖滅，空性不壞。
X09n0243_p0354c20║解曰：前兩句喻前義本，謂空中畢竟實無起滅，但
X09n0243_p0354c21║以眼翳，空裏見華，既翳時華，依空現故，言從空而
X09n0243_p0354c22║有，如圓覺妙性，畢竟無生，但以心迷，性中現妄，既
X09n0243_p0354c23║迷時妄，依覺現故，言生於覺也。後兩句正喻此段
X09n0243_p0354c24║釋疑之文，謂翳差則見華滅於空中，華雖滅而空
X09n0243_p0355a01║常在，然華生時不生，滅時不滅，有翳有差，見生見
X09n0243_p0355a02║滅。二法合唯談本義。
X09n0243_p0355a03║眾生幻心，還依幻滅，諸幻盡滅，覺心不動。
X09n0243_p0355a04║解曰：幻心因幻滅者，謂此幻心，由智了達，方得除
X09n0243_p0355a05║滅，所了是幻，能了亦幻，則前疑云幻幻何修？今答
X09n0243_p0355a06║意云，不妨以幻除幻。前疑幻盡斷滅，今答意云，能
X09n0243_p0355a07║所雙亡。即契圓覺，故云「諸幻盡滅，覺心不動」。其猶
X09n0243_p0355a08║波因水起，波滅水存，幻從覺生，幻滅覺滿。三兼拂
X09n0243_p0355a09║同幻之覺。
X09n0243_p0355a10║依幻說覺，亦名為幻，若說有覺，猶未離幻，說無覺者
X09n0243_p0355a11║亦復如是，是故幻滅，名為不動。
X09n0243_p0355a12║解曰：有三重拂：一拂覺妄之覺，對緣而起，故亦是
X09n0243_p0355a13║幻；二恐云對妄之覺是幻，不對妄者本有之覺，即
X09n0243_p0355a14║應非幻，若起此心，起即如幻。三若云覺妄之覺、本
X09n0243_p0355a15║有之覺總無，即名為真者，此意亦如幻也。舉要而
X09n0243_p0355a16║言，起心動念，云妄云真，無非幻也，相躡起念，勢極
X09n0243_p0355a17║三重矣。幻滅名不動者，若依泯絕無寄，分別不生，
X09n0243_p0355a18║圓覺真心，自然顯現，元無幻化，故言不動。三令離
X09n0243_p0355a19║幻顯覺，正示用心。即正答前請問「修習」之意也。前
X09n0243_p0355a20║不疑合修不修，但於修中，疑用心違妨，一向但請
X09n0243_p0355a21║如何修行離幻，兼已自遮不修之失。故前段釋疑
X09n0243_p0355a22║了，此段正示用心，後段即會通方便漸次之語，既
X09n0243_p0355a23║令離幻修行，便已通得不修之失疑也，故無別答
X09n0243_p0355a24║之文。文中三，謂法、喻、合。法中二：初，展轉離幻。
X09n0243_p0355b01║善男子，一切菩薩及末世眾生，應當遠離一切幻化
X09n0243_p0355b02║虗妄境界，猶堅執持遠離心故，心如幻者亦復遠離，
X09n0243_p0355b03║遠離為幻亦復遠離，離遠離幻亦復遠離。
X09n0243_p0355b04║解曰：此之展轉，有其四重：一離諸幻境；二離離幻
X09n0243_p0355b05║之心，言如幻者，揀非幻心；三遣離幻之離；四遣離
X09n0243_p0355b06║離之離。亦可：一離妄；二離覺；三遣離；四遣遣。皆言
X09n0243_p0355b07║遠離者，有二：一止，二觀。止離者，休心息意，永不追
X09n0243_p0355b08║攀，如人遇怨，不應共處。觀離者，虗妄之法，體性皆
X09n0243_p0355b09║空，如夢枷鎻，寤則已離。故下文云「知幻即離」。又《入
X09n0243_p0355b10║佛境界經》云：「諸法猶如幻，如幻不可得，離諸幻法
X09n0243_p0355b11║故。」略而言之，不繫之為止，不計之為觀，俱以止、觀
X09n0243_p0355b12║離之，則定、慧平等。後，密顯真覺（文無覺字）。
X09n0243_p0355b13║得無所離，即除諸幻。
X09n0243_p0355b14║解曰：夢中見夢轉，轉覺於前非，直到寤時，所見方
X09n0243_p0355b15║實。故云「得無所離，即除諸幻」。無所離者，有其二意：
X09n0243_p0355b16║一則冥於真覺，真覺則不可離；二則到真覺之中，
X09n0243_p0355b17║自然無如上節節之幻可離故。故荷澤云：「妄起即
X09n0243_p0355b18║覺，妄滅覺滅，覺、妄俱滅，即是真如。」二喻。
X09n0243_p0355b19║譬如鑽火，兩木相因，火出木盡，灰飛煙滅。
X09n0243_p0355b20║解曰：如有一段乾木，以一木燧，鑽之火出，還將却
X09n0243_p0355b21║燒二木，木火既盡，煙自然滅，既成灰燼，任運飛散，
X09n0243_p0355b22║不同二木形質為礙。如次四節，以配於法。木段喻
X09n0243_p0355b23║所修幻妄，木燧喻能修幻智，煙喻離，灰喻遣。經文
X09n0243_p0355b24║先云「灰飛」，譯之倒也，定合是煙先滅，餘灰飛散。喻
X09n0243_p0355c01║中缺於顯覺，蓋文略也。前法後合，悉皆具有，若欲
X09n0243_p0355c02║具之，應以地喻圓覺，由前木等，本從地出，燒滅總
X09n0243_p0355c03║盡，唯有地存。如種種幻化，生於圓覺妙心，幻化數
X09n0243_p0355c04║重，遣盡圓覺，元來不動。三合。
X09n0243_p0355c05║以幻修幻，亦復如是，諸幻雖盡，不入斷滅。
X09n0243_p0355c06║解曰：上三句正合喻之現文，下一句兼前密顯真
X09n0243_p0355c07║覺。第四辨幻覺不俱，結酬其請。
X09n0243_p0355c08║善男子，知幻即離，不作方便，離幻即覺，亦無漸次，一
X09n0243_p0355c09║切菩薩及末世眾生，依此修行，如是乃能永離諸幻。
X09n0243_p0355c10║解曰：前云「作何方便，漸次修習，令諸眾生，永離諸
X09n0243_p0355c11║幻？」故佛示用心竟，結答「不作方便，亦無漸次」，如是
X09n0243_p0355c12║乃能永離諸幻，會通問中之文也。但能知之是幻，
X09n0243_p0355c13║已名為離，但得離幻，即元是覺，更無階級漸變為
X09n0243_p0355c14║覺。如人夢見身病，問醫求藥，寤來既知是夢，更欲
X09n0243_p0355c15║作何方便，若待方便修之漸離，即是實法，何名幻
X09n0243_p0355c16║化？若執實有，還是偏計，何名修行？故云爾也。一切
X09n0243_p0355c17║菩薩下，結真成離，亦是通結前用心之文。第二偈
X09n0243_p0355c18║諷，亦為四段：初，五句諷，幻從覺生。
X09n0243_p0355c19║爾時世尊，欲重宣此義而說偈言：
X09n0243_p0355c20║普賢汝當知，一切諸眾生，無始幻無明，
X09n0243_p0355c21║皆從諸如來，圓覺心建立。
X09n0243_p0355c22║標指生無明之言，長無、偈有。次，七句諷，幻盡覺滿。
X09n0243_p0355c23║猶如虗空華，依空而有相。空華若復滅，
X09n0243_p0355c24║虗空本不動。幻從諸覺生，幻滅覺圓滿，
X09n0243_p0356a01║覺心不動故。
X09n0243_p0356a02║展轉拂迹，長有、偈無。次，一偈半諷，展轉離幻。
X09n0243_p0356a03║若彼諸菩薩，及末世眾生，當應遠離幻，
X09n0243_p0356a04║諸幻悉皆離。如木中生火，木盡火還滅。
X09n0243_p0356a05║長離偈合，又法及密顯真覺，長有、偈無。後，半偈諷，
X09n0243_p0356a06║幻覺不俱。
X09n0243_p0356a07║覺則無漸次，方便亦如是。
X09n0243_p0356a08║其結酬之文，長有、偈無。徵釋用心竟。
X09n0243_p0356a09║大方廣圓覺經大疏上卷之四
X09n0243_p0356a10║
X09n0243_p0356a11║音釋
X09n0243_p0356a12║㲉（克角切，音搉，卵孚也）。糩（苦會切，音翽，糠也）。窣（蘇骨切，音捽）。