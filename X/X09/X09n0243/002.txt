X09n0243_p0356a13║
X09n0243_p0356a14║
X09n0243_p0356a15║
X09n0243_p0356a16║大方廣圓覺經大疏中卷之一
X09n0243_p0356a17║終南山草堂寺沙門宗密述
X09n0243_p0356a18║自下大文第二，廣明行相，有九問答，類束為三：初，
X09n0243_p0356a19║四問答，通明觀行，上根修證；次，四問答，別明觀行，
X09n0243_p0356a20║中根修證；後，一問答，道場加行，下根修證。然此三
X09n0243_p0356a21║門，前前不假後後，後後必躡前前。初門者，大乘學
X09n0243_p0356a22║人，盡須聞此觀行，故云通明。然得益則有深淺，故
X09n0243_p0356a23║修證者，唯指上根。上根者，但約能入之人，非配法
X09n0243_p0356a24║門局定，如《法華》第一周，聞則普聞，悟唯鶖子。文中
X09n0243_p0356b01║四：一開示觀門同佛；二徵釋迷悟始終；三深究輪
X09n0243_p0356b02║迴之根；四略分修證之位。若約四分科經，則從徵
X09n0243_p0356b03║釋用心，兼此四段，總當其解。雖有觀成愛斷修證
X09n0243_p0356b04║之相，但為成其圓解，正同《華嚴》，修因契果生解分也。
X09n0243_p0356b05║然且依前初中開示，身心無性，二空理顯，根塵諸
X09n0243_p0356b06║法，普淨普徧，見境用心，頓同諸佛。故文四文三，皆
X09n0243_p0356b07║如前也。今初之初。
X09n0243_p0356b08║於是普眼菩薩，在大眾中，即從座起，頂禮佛足，右繞
X09n0243_p0356b09║三帀，長跪叉手而白佛言：
X09n0243_p0356b10║解同前也。次陳詞，句中三：一舉法請。
X09n0243_p0356b11║大悲世尊，願為此會諸菩薩眾，及為末世一切眾生，
X09n0243_p0356b12║演說菩薩修行漸次，云何思惟？云何住持？眾生未悟，
X09n0243_p0356b13║作何方便，普令開悟？
X09n0243_p0356b14║解曰：標請修行漸次者，由普賢所問幽深，如來稱
X09n0243_p0356b15║理而答，先欲消除心病，然後萬行俱修。或有聞前
X09n0243_p0356b16║說云：「知幻即離，不作方便，亦無漸次」，謂言知之即
X09n0243_p0356b17║已，都不假修，普眼智輔如來，悲接群品，欲使教法
X09n0243_p0356b18║圓足，請問起行之門，如來大悲，示其普觀身心根
X09n0243_p0356b19║境，一一推窮，既見塵淨，智圓觸向，恒作是念，習氣
X09n0243_p0356b20║損之又損，覺智百鍊百精，若能如是思修剋取，因
X09n0243_p0356b21║圓果滿，菩薩發起，意在茲焉。故慤云：「大士張教，綺
X09n0243_p0356b22║互相承，若一人請，周餘當杜。」述「云何」下，別列於中，
X09n0243_p0356b23║先智後悲，大乘之人，必須具二。無悲之智，即墮二
X09n0243_p0356b24║乘。初中思惟者，觀察真妄，即思慧也。住持者，悟得
X09n0243_p0356c01║妙境，安住其中，持之不失，即修慧也。下佇聽，佛說
X09n0243_p0356c02║生聞慧也。從凡入聖，必假三慧，故普眼為眾諮求。
X09n0243_p0356c03║眾生未悟下，問悲也。請度生方便云「普令開悟」者，
X09n0243_p0356c04║即同《法華》「欲令眾生開、示、悟、入」。以開攝示，以悟攝
X09n0243_p0356c05║入（故次下反顯云「不能悟入」），謂大開之與曲示，始悟之與終入。
X09n0243_p0356c06║彼論云：開者無上義，謂除一切智智，更無餘事。即
X09n0243_p0356c07║雙開菩提、涅槃，謂知見之性為涅槃，智見之相為
X09n0243_p0356c08║菩提，眾生本有，瞖障不見，佛為開除，即本智顯現
X09n0243_p0356c09║故。示者同義，三乘同法身故。悟者不知義，不知唯
X09n0243_p0356c10║一事實，今令知報身菩提故。入者令證不退轉地
X09n0243_p0356c11║故，即是因義，謂證初地已上，為菩提涅槃因故。此
X09n0243_p0356c12║後佛答，全用先所顯示，如來淨圓覺心為本，以觀
X09n0243_p0356c13║人、法二空及滅影像。無邊虗空，覺所顯發，覺圓明
X09n0243_p0356c14║故，顯心清淨，乃至等同諸佛，即普令開悟也。二反
X09n0243_p0356c15║顯請。
X09n0243_p0356c16║世尊，若彼眾生，無正方便及正思惟，聞佛如來說此
X09n0243_p0356c17║三昧，心生迷悶，即於圓覺，不能悟入。
X09n0243_p0356c18║解曰：言無方便、思惟，則迷悶者，意是反明得聞佛
X09n0243_p0356c19║說方便、思惟，即開悟也。言聞此三昧者，是前離幻
X09n0243_p0356c20║法門也。故佛歎普賢，汝能為諸眾生，修習菩薩如
X09n0243_p0356c21║幻三昧。普眼恐末世眾生，聞前「知幻即離」等言迷
X09n0243_p0356c22║悶，不能悟入圓覺，故請開悟之方便也。迷則不悟，
X09n0243_p0356c23║悶則不入。三結牒請。
X09n0243_p0356c24║願興慈悲，為我等輩及末世眾生，假說方便。
X09n0243_p0357a01║解曰：假說方便者，若以實理而言，覺性本來圓滿，
X09n0243_p0357a02║幻妄本來空無，但以不知，則謂言定有，知之即離，
X09n0243_p0357a03║離幻即覺，實無所修。然眾生煩惱習重，難可頓除，
X09n0243_p0357a04║雖知本空，未免繫縛，是以普眼請佛，於無修之中，
X09n0243_p0357a05║強說修習，故云假也。然《大品經》修諸行門，皆以無
X09n0243_p0357a06║所得而為方便。今即以離幻為方便。後，三展虔誠。
X09n0243_p0357a07║作是語已，五體投地，如是三請，終而復始。
X09n0243_p0357a08║二讚許。
X09n0243_p0357a09║爾時世尊，告普眼菩薩言：善哉善哉，善男子，汝等乃
X09n0243_p0357a10║能為諸菩薩及末世眾生，問於如來修行、漸次、思惟、
X09n0243_p0357a11║住持，乃至假說種種方便，汝今諦聽，當為汝說。
X09n0243_p0357a12║三佇聽。
X09n0243_p0357a13║時普眼菩薩，奉教歡喜，及諸大眾，默然而聽。
X09n0243_p0357a14║如前可知。第四正說，長行中四：一起行方便；二觀
X09n0243_p0357a15║行成就；三頓同佛境；四結牒問詞。今初。
X09n0243_p0357a16║善男子，彼新學菩薩及末世眾生，欲求如來淨圓覺
X09n0243_p0357a17║心，應當正念，遠離諸幻。
X09n0243_p0357a18║解曰：謂即指前段中徵釋，離幻用心以為起行之
X09n0243_p0357a19║本，若執法定實，則觀行不成，故須躡前為方便矣。
X09n0243_p0357a20║言正念者，則無念也。故《智論》云，有念是魔業，無念
X09n0243_p0357a21║是法印。《論》云：「離念相者，等虗空界」。又云：「一切眾生
X09n0243_p0357a22║不名為覺，以從本已來，念念相續，未曾離念。」故知
X09n0243_p0357a23║無念，是正念也。然正念與離幻，反覆相成，由離幻
X09n0243_p0357a24║故正念，正念故離幻。何以故？外存有法則內起緣
X09n0243_p0357b01║念，內有緣念則外見有法（心生法生等云云），由此雙指，在
X09n0243_p0357b02║諸行初。第二觀行成就，文二：初戒定。
X09n0243_p0357b03║先依如來奢摩他行，堅持禁戒，安處徒眾，宴坐靜室。
X09n0243_p0357b04║解曰：奢摩佗，此云：「止」。止是定義，下文釋云「至靜為
X09n0243_p0357b05║行」。定有深淺，故標如來。揀非麤淺、邪小之定。若亂
X09n0243_p0357b06║心持戒，不堪入此觀門，故先定後戒。亦可：文雖先
X09n0243_p0357b07║後，修無先後。堅持禁戒者，一向絕緣，的不擬犯，名
X09n0243_p0357b08║曰堅持。防禁根門，誡約身口，故名禁戒。戒品雖多，
X09n0243_p0357b09║統為三聚：一攝律儀；二攝善法；三攝眾生。今意說
X09n0243_p0357b10║律儀，義通餘二。律儀戒者，謂十無盡。取要而言，即
X09n0243_p0357b11║唯四重，此四清淨，則一切枝葉不生。《佛頂》云，若不
X09n0243_p0357b12║斷婬及與殺等出三界，無有是處。安處徒眾者，即
X09n0243_p0357b13║同行同見人也。行業既同，互相雕琢，迭共商量，為
X09n0243_p0357b14║長道緣，故須安處。故《寶積經七十二》云：得人身者，
X09n0243_p0357b15║彼應依善知識，聽三世佛平等法，聞已應發勤精
X09n0243_p0357b16║進，依城邑聚落，與大眾共居，具四部處，更互相與，
X09n0243_p0357b17║論量佛法，學問難答，三世佛法平等得現在前。解
X09n0243_p0357b18║一切法無有自性，修此解故，煩惱漸除。宴坐靜室
X09n0243_p0357b19║者，宴，默也，安也。坐為攝身，身住則心安，心閑境寂，
X09n0243_p0357b20║欲住身心，故須靜室。靜室、處眾，豈不相違？此有二
X09n0243_p0357b21║釋：一、根性不同故，或多昏沉，藉眾策發；或多掉舉，
X09n0243_p0357b22║宜自息緣，非為一人而行二事。二、定慧等學故，謂
X09n0243_p0357b23║圓通觀行，要止、觀相資，須依善友，或同見同行，終
X09n0243_p0357b24║日議論法門，無令用心差錯，差之毫釐，失之千里。
X09n0243_p0357c01║故《淨名》云：「不必是坐，為宴坐也。」雖同眾住，不妨在
X09n0243_p0357c02║自房室，初中後夜，或除論法轉讀，便須靜坐思惟，
X09n0243_p0357c03║聞思修慧圓明，豈但申申夭夭，故無違也。此依定
X09n0243_p0357c04║持戒，處眾靜坐，答住持問。
X09n0243_p0357c05║二觀慧，文二：初，明二空觀（始教）；後，明法界觀（圓教）。初者，
X09n0243_p0357c06║眾生曠劫漂沉，或墮邪小，不成種智者，良由二障，
X09n0243_p0357c07║二障不斷，由於二執，欲除二執，必假二空，故於法
X09n0243_p0357c08║界文前，先作二空觀智（金剛三昧亦然），執亡障盡，即聖性
X09n0243_p0357c09║現前，應用塵沙，名之為佛。故《成唯識》敘造論意云，
X09n0243_p0357c10║為於我法二空，有迷謬者，生正解故，生解為斷煩
X09n0243_p0357c11║惱、所知二重障故，斷障為得菩提、涅槃二勝果故。
X09n0243_p0357c12║文中二，初破執，後顯理。執即我法，理即真如，能破、
X09n0243_p0357c13║能顯即二空智品。初中我，謂主宰，如國之主，有自
X09n0243_p0357c14║在故，及如輔宰能割斷故。主是我體（俱生），宰是我用
X09n0243_p0357c15║（分別），所謂有情者、意生者、摩納縛迦者、養育者、數取
X09n0243_p0357c16║趣者、命者、生者、士夫者、作受知見者，依蘊計此，名
X09n0243_p0357c17║為我執，於中三類：一即蘊計我，此見差別有二十
X09n0243_p0357c18║句（色是我，我有色，色屬我，我在色中，受等亦然），六十五句（以色為我，餘四一一是我，
X09n0243_p0357c19║瓔珞、僮僕、窟宅，受等亦然），復有九種（一通、二的、三生、四不、五色、六無、七想、八無、九非非），
X09n0243_p0357c20║皆分別起，此依一切異生而論，非依一人具有此
X09n0243_p0357c21║計矣。二離蘊計我，謂西國外道，計我體常，而量周
X09n0243_p0357c22║徧，或雖常而量不定，或體常細如極微。三俱非即
X09n0243_p0357c23║離，謂小乘宗犢子部等，五種藏中第五不可說藏
X09n0243_p0357c24║也。法謂軌持，能生物解，任持自性故，謂凡夫及外
X09n0243_p0358a01║道、小乘，皆執離心有定實法，通明我、法，二皆空者，
X09n0243_p0358a02║但依識所變故，變謂識體轉似二分，相、見俱依自
X09n0243_p0358a03║證起故，依斯二分，施設我法，彼二離此，無所依故。
X09n0243_p0358a04║或復內識轉似外境，我法分別，熏習力故，諸識生
X09n0243_p0358a05║時，變似我法，諸有情類，無始時來，緣此為實我、實
X09n0243_p0358a06║法，如幻夢者，幻夢力故，心似種種外境相現，緣此
X09n0243_p0358a07║執為實有外境。問：云何應知，實無外境，唯有內識
X09n0243_p0358a08║似外境生？答：實我、實法，不可得故。釋此二空，即分
X09n0243_p0358a09║兩段：一我空；二法空。初，我空者，即蘊離蘊，非即非
X09n0243_p0358a10║離，皆非理故。即蘊我者，我應如蘊，非常一故；又內
X09n0243_p0358a11║諸色，定非實我，如外諸色，有質礙故；心心所法亦
X09n0243_p0358a12║非實我，不恒相續，待眾緣故；餘行餘色，亦非實我，
X09n0243_p0358a13║如虗空等，非覺性故。離蘊我者，應如虗空，不隨身
X09n0243_p0358a14║作受故；應非常住，如槖籥風，有卷舒故；應非常一，
X09n0243_p0358a15║如旋火輪，有往來故。俱非我者，計依蘊立，非即離
X09n0243_p0358a16║蘊，應如瓶等，非實我故；又所執我，為有思慮？為無
X09n0243_p0358a17║思慮？若有思慮，應是無常，非一切時有思慮故；若
X09n0243_p0358a18║無思慮，應如虗空，不能作受。故所執我，理俱不成，
X09n0243_p0358a19║即我空也。今此文中，破即蘊我，一切異生，多計此
X09n0243_p0358a20║故。文又分二：一觀身無我；二觀心無我。夫計我者，
X09n0243_p0358a21║既皆因五蘊，五蘊自相，唯身與心，今且大段開之，
X09n0243_p0358a22║然始別別分析，如此馳逐，妄計何迯。然約我為總，
X09n0243_p0358a23║則身、心為別；若約身為總，則色、心為別。故說蘊者，
X09n0243_p0358a24║總有其三，謂廣、中、略。廣者八蘊，謂色四（地、水、火、風）、心四
X09n0243_p0358b01║（受、想、行、識）。中者五蘊。略者二蘊，所謂色、心。故有經云，如
X09n0243_p0358b02║擎重擔。三科開合，如下所明。今初觀身，身為諸愛
X09n0243_p0358b03║根本，了之虗妄，則一切煩惱自除，如其躭著，則起
X09n0243_p0358b04║無量過患，故淨名因病，廣說無常（無強、力、堅等，速朽不可信）、苦
X09n0243_p0358b05║（謂苦、惱、病集等智者不怙）、空（如聚沫、泡、焰、蕉、幻、夢、影、響、雲、電）、無我（無主我壽人，如地火風水，
X09n0243_p0358b06║又空無知無作）。穢滿必滅，病惱老逼，如毒蛇等，勸令患厭。
X09n0243_p0358b07║《涅槃》亦云，寧丸大地如葶藶子，不能具說此身過
X09n0243_p0358b08║患。又云（第三十二，因說有智慧者，重造輕受，廣述修集身、戒、心、慧名為有慧，反此愚癡。）不
X09n0243_p0358b09║修身者，不能觀身及觀色相，於非身中而生身相，
X09n0243_p0358b10║貪著我身，不斷我見，不能深觀是身無常，無主危
X09n0243_p0358b11║脆，念念滅壞，是魔境界；不能觀身，雖無過咎，而常
X09n0243_p0358b12║是怨，如所事火，如所養蛇，遇緣滅壞，都不憶念，往
X09n0243_p0358b13║日供給衣食之恩，譬如坏缻，如臃未熟。《金光明》亦
X09n0243_p0358b14║云：「我從久遠持此身，臭穢膿流不可愛，供給敷具
X09n0243_p0358b15║并衣食，象馬車乘及珍財，變壞之法體無常，恒求
X09n0243_p0358b16║難滿難保守，雖常供養懷怨害，終歸棄我不知恩。」
X09n0243_p0358b17║《智論》亦云，難御無反復，背恩如小兒。文中二：初，尋
X09n0243_p0358b18║伺觀；後，如實觀。先因尋求伺察，方見如實之理故。
X09n0243_p0358b19║今初。
X09n0243_p0358b20║恒作是念：我今此身，四大和合，所謂髮毛、爪齒、皮肉、
X09n0243_p0358b21║筋骨、髓腦、垢色，皆歸於地；唾涕、膿血、津液、涎沫、痰淚、
X09n0243_p0358b22║精氣、大小便利，皆歸於水；煖氣歸火；動轉歸風。四大
X09n0243_p0358b23║各離，今者妄身，當在何處？
X09n0243_p0358b24║解曰：恒作是念者，行、住、坐、臥一切時中，常如是觀
X09n0243_p0358c01║也。我今此身者，執受既堅，故偏觀也。四大和合者，
X09n0243_p0358c02║堅、濕、煖、動，假合為身。髮毛等者，自外之內，次第觀
X09n0243_p0358c03║也。精氣者，氣即是精，故屬水大，然氣是四大之本，
X09n0243_p0358c04║不唯是風，故水火中亦云氣也。動轉者，《淨名》云：「是
X09n0243_p0358c05║身無作，風力所轉。」謂迷性起心，心運風力，轉餘三
X09n0243_p0358c06║大而有動作，作無自性，故云無也。煖氣，可知。如是
X09n0243_p0358c07║歷觀每大之中，又眾多假合，即知無我。《淨名》云：「四
X09n0243_p0358c08║大合故，假名為身，四大無主，身亦無我。又此病起，
X09n0243_p0358c09║皆由著我，既知病本，即除我想及眾生想。」今此經
X09n0243_p0358c10║文，還分四大，各歸來處，四大皆言歸者，此身本合
X09n0243_p0358c11║四大成故。故《寶積經》云，此身生時，與其父母四大
X09n0243_p0358c12║種性一類歌羅邏身，若唯地大，無水界者，譬如有
X09n0243_p0358c13║人，握乾麨灰，終不和合；若唯水界，無地界者，譬如
X09n0243_p0358c14║油水，無有堅實，即便流散；若唯地水，無火界者，譬
X09n0243_p0358c15║如夏月，陰處肉團，無日光照，則便爛壞；若唯地水
X09n0243_p0358c16║火，無風界者，則不增長。四大各離者，正觀之時，各
X09n0243_p0358c17║有所歸，即名為離，不說命終，方名為離。故《菴提遮
X09n0243_p0358c18║女了義經》說「生、死義」云：「若能明知地水火風四緣，
X09n0243_p0358c19║畢竟不自得有所和合，而能隨其所宜有所說者，
X09n0243_p0358c20║以為生義。若知地水火風，畢竟不自得有所散，而
X09n0243_p0358c21║能隨其所宜有所說者，是為死義。」此意正明即合
X09n0243_p0358c22║而散，即散而合，故合散之文，皆云「不自得」。妄身當
X09n0243_p0358c23║在何處者，且地有形礙而沉滯，風無形礙而輕舉，
X09n0243_p0358c24║敵體相違，水火亦互相凌奪（《金光明經》亦云，地水二蛇性沉下，風火二
X09n0243_p0359a01║蛇性輕舉）。故知四大相違，各各差別，未審我身，屬於何
X09n0243_p0359a02║大？若總相屬即是四我，若總不屬即應離四，別有
X09n0243_p0359a03║我身，故云爾也。後，如實觀。
X09n0243_p0359a04║即知此身，畢竟無體，和合為相，實同幻化。
X09n0243_p0359a05║解曰：謂因前尋伺，見如實之理，定知四大非我，但
X09n0243_p0359a06║約和合，假名為身，亦無實體。《智論》十四問云：若自
X09n0243_p0359a07║身無我而計我者，佗身無我亦應執我？答：此俱有
X09n0243_p0359a08║難。若於佗身計我，復當難云，何不於自身中生計；
X09n0243_p0359a09║復次亦有人於他物中計我，如外道坐禪，入地觀
X09n0243_p0359a10║時，見地即是我，水火風空亦如是；復次有人遠行，
X09n0243_p0359a11║獨宿空舍，夜見一鬼，擎一死屍來，復有一鬼來諍
X09n0243_p0359a12║（云云即假和合事也）。又只緣計我而為自身，即以餘身為佗，
X09n0243_p0359a13║故生難也。後觀心無我。夫心無自相，託境方生，境
X09n0243_p0359a14║性本空，由心故現，根塵和合，似有緣心，內外推之，
X09n0243_p0359a15║何是其體？長淪生死，由不了心，苟能了之，圓覺自
X09n0243_p0359a16║現。故《首楞》云：「狂性自歇，歇即菩提，勝淨明心，不從
X09n0243_p0359a17║人得。」文中二：一尋伺觀。
X09n0243_p0359a18║四緣假合，妄有六根，六根四大，中外合成，妄有緣氣，
X09n0243_p0359a19║於中積聚，似有緣相，假名為心。
X09n0243_p0359a20║解曰：四緣等者，謂四大和合，成於一色（初七薄酪），於此
X09n0243_p0359a21║色上，方有六根（六七六情開），離此色身，根元無體，各分
X09n0243_p0359a22║四大，色尚不存，竅穴六根，更何依附？六根四大，中
X09n0243_p0359a23║外合成者，四大名中，六根為外，和合假成此身。妄
X09n0243_p0359a24║有緣氣等者，由依四大、六根和合成身，即有六塵
X09n0243_p0359b01║妄現也。由此內外根塵，引起妄心，緣慮不絕，念念
X09n0243_p0359b02║生滅，剎那不停，緣合即有，緣散即無，推其自體，了
X09n0243_p0359b03║不可得，故曰假名為心。此虗妄心，雖假緣生，不離
X09n0243_p0359b04║真心氣分，故曰緣氣。言似有者，明非實有。緣相者，
X09n0243_p0359b05║緣慮之相。肇公云：如有魍魎，似有思想，鞠兮推兮，
X09n0243_p0359b06║亦無指掌。後如實觀。
X09n0243_p0359b07║善男子，此虗妄心，若無六塵，則不能有，四大分解，無
X09n0243_p0359b08║塵可得，於中緣塵，各歸散滅，畢竟無有緣心可見。
X09n0243_p0359b09║解曰：心託六塵，塵依四大，四大無體，六塵即空，故
X09n0243_p0359b10║云「緣塵各歸散滅」。緣即四緣，塵即六塵，緣塵既滅，
X09n0243_p0359b11║心體即空，故決判云「畢竟無有」。言緣心者，則前緣
X09n0243_p0359b12║氣之心也。問：「無塵可得」下三句，亦說法空，何得一
X09n0243_p0359b13║向判屬人空？答：此指緣塵各散，正顯心空，故結云
X09n0243_p0359b14║「無心可見」。身之與心，總屬我執。《金剛三昧》亦云：「令
X09n0243_p0359b15║彼眾生，皆離心我，一切心我，本來空寂。」問：實我若
X09n0243_p0359b16║無，云何得有憶識、誦習、恩怨等事？答：諸有情等，各
X09n0243_p0359b17║有本識，一類相續，任持種子，與一切法，更互為因，
X09n0243_p0359b18║熏習力故，得有如是憶識等事。問：誰能造業？誰能
X09n0243_p0359b19║受果耶？答：諸有情等心心所法，因緣力故，相續無
X09n0243_p0359b20║斷，造業、受果於理無違。問：誰趣涅槃？答：修習無我
X09n0243_p0359b21║因緣力故，相續相滅，故名涅槃。由此故知，定無實
X09n0243_p0359b22║我，但有諸識，無始時來，前滅後生，因果相續，由妄
X09n0243_p0359b23║熏習，似我相現，愚夫於中，妄執為我。第二法空者。
X09n0243_p0359b24║善男子，彼之眾生，幻身滅故，幻心亦滅，幻心滅故，幻
X09n0243_p0359c01║塵亦滅，幻塵滅故，幻滅亦滅。
X09n0243_p0359c02║解曰：前於身心之中，推求無我，故名我空。此則身
X09n0243_p0359c03║心及境，一一自空，故名法空。然身等本空，非今始
X09n0243_p0359c04║滅，故經云：「色即是空，非色滅空。」但以迷時執有，今
X09n0243_p0359c05║執盡始無，義言滅也。幻滅亦滅者，情計即見幻生，
X09n0243_p0359c06║智觀即見幻滅。滅對於生，智對於情，對待之法，皆
X09n0243_p0359c07║屬緣生，緣生即空，故皆滅也。《般若心經》云：「無眼界，
X09n0243_p0359c08║乃至無智亦無得。」《楞伽》云：「一切法如幻，遠離於心
X09n0243_p0359c09║識，智不得有（三重幻滅）無（幻滅亦滅），而興大悲心。」然法空義，
X09n0243_p0359c10║是大乘初門，欲使悟之，事須委釋。所言空者，一切
X09n0243_p0359c11║凡夫，及諸宗計，所執外法，理非有故。凡夫者，四生
X09n0243_p0359c12║六趣。凡厥有情，皆為離心有定實法，不由稟學，未
X09n0243_p0359c13║必師承，無始俱生，觸境皆執，所執之法，情有理無，
X09n0243_p0359c14║由是定知，皆不可得。情有者，《唯識》云：「彼依識所變」。
X09n0243_p0359c15║《起信》云：「唯依妄念」（心生滅，法生滅）。《二十唯識》云：「唯識無境
X09n0243_p0359c16║界，以無塵妄見，如人目有瞖，見毛月等事。」問：若無
X09n0243_p0359c17║外塵，但妄見者，應一切時處，皆見有色，或皆不見，
X09n0243_p0359c18║何故於有色時處，眼即見色，餘無色時處，則不見
X09n0243_p0359c19║色，又多人同處同時，皆同有見不見？彼論偈答：「處
X09n0243_p0359c20║時等諸事，無色等外法，如夢及餓鬼，依業虗妄見。」
X09n0243_p0359c21║問：瞖見毛月，夢見諸物，皆悉無用，淨眼寤時，所見
X09n0243_p0359c22║物等，皆悉有用，云何言如瞖夢所見？偈答：「如夢中
X09n0243_p0359c23║無女，動失身不淨。」問：世夢寤已即無，今了色如夢，
X09n0243_p0359c24║未免見色，云何如夢？答：若得出世對治實智，無有
X09n0243_p0360a01║分別，如實覺知一切世間色等外法，皆是虗妄。如
X09n0243_p0360a02║是義者，與夢不異，由斯多義，故云情有。言理無者，
X09n0243_p0360a03║有三：一析色明空，謂以假想慧，析至極微，則色等
X09n0243_p0360a04║空，又推極微，有方分及無方分，皆不可得，則極微
X09n0243_p0360a05║空，如《唯識論》徵釋。二體色明空，謂緣生無性故。謂
X09n0243_p0360a06║自、佗、共及無因，皆無生理故。《中論》云：「未曾有一法，
X09n0243_p0360a07║不從因緣生，是故一切法，無不是空者。」三空中必
X09n0243_p0360a08║無色故，謂虗空無有邊際，無壞無雜，則空中必無
X09n0243_p0360a09║色。若有色體，空則壞雜，以色必不能壞空、雜空，故
X09n0243_p0360a10║色等皆空也（兼上情有，有四門空義也）。故諸凡夫所執實法，情
X09n0243_p0360a11║雖似有，理究則無，智者應當，違情順理。諸宗計者，
X09n0243_p0360a12║謂外道、餘乘，及儒教、道教也。外道、小乘，所執諸法，
X09n0243_p0360a13║異心心所，非實有性，是所取故。如心心所，能取彼
X09n0243_p0360a14║覺，亦不緣彼，是能取故，如緣此覺。然西域小乘、外
X09n0243_p0360a15║道，宗計甚多，此方既無，不煩敘破。儒、道二教，此國
X09n0243_p0360a16║攸遵，法執異途，理宜詳斥。雖二宗主，設教不同，而
X09n0243_p0360a17║皆以虗無自然，為三才萬物之本。老云：「有物混成，
X09n0243_p0360a18║先天地生。」又云：「道生一，一生二，二生三，三生萬物。」
X09n0243_p0360a19║又云：「人法地，地法天，天法道，道法自然。」《易》云：「易有
X09n0243_p0360a20║大極，是生兩儀，兩儀生四象，四象生八卦，八卦定
X09n0243_p0360a21║吉凶，吉凶生大業。」若以自然常徧之道為因，能生
X09n0243_p0360a22║萬物，此是邪因。若法能生，必非常故，諸非常者，必
X09n0243_p0360a23║不徧故。諸不徧者，非真實故，本來既是無異一因，
X09n0243_p0360a24║由何能生別異多果？若能生者，應頓徧生，若待時
X09n0243_p0360b01║及緣方能生者，則自違一因，或時及緣，亦應頓起，
X09n0243_p0360b02║因常有故。若謂萬物，自然而生，即是無因，亦一切
X09n0243_p0360b03║時處，應常生故。若謂一陰一陽之謂道，變易能生
X09n0243_p0360b04║萬物，亦不出邪因、無因，皆同前破。然但破謬執，萬
X09n0243_p0360b05║物生因，不責勤行，五常道德，由上所計，皆無理趣，
X09n0243_p0360b06║故自心外，無法可得。諸心心所，依他起故，亦如幻
X09n0243_p0360b07║事，非真實有。為遣執心心所實有外境故，說唯有
X09n0243_p0360b08║識。若執唯識真實有者，如執外境，亦是法執。故《金
X09n0243_p0360b09║剛三昧經》云：「一切心相（八識并心所），本來本無（種子），本無
X09n0243_p0360b10║本處，空寂無生，若心無生，即入空寂，空寂心地（即次
X09n0243_p0360b11║下所顯心真如），即得心空。」如上執情，既盡心境皆空，名法
X09n0243_p0360b12║空也。（破二執竟）
X09n0243_p0360b13║大文第二顯理，即二空所顯真如理也。由前執盡，
X09n0243_p0360b14║故此理現，如雲散月出，塵盡鏡明。非謂無雲，便名
X09n0243_p0360b15║為月，但於無雲之處，而見月矣。非謂無幻，便是真
X09n0243_p0360b16║如，但於無幻之處，見真理矣。文中二：初法。
X09n0243_p0360b17║幻滅滅故，非幻不滅。
X09n0243_p0360b18║解曰：上句躡前，下句正顯，顯圓覺性，本淨圓明，獨
X09n0243_p0360b19║體全真，不因修得，眾幻雖滅，自性常存，不假緣生，
X09n0243_p0360b20║故云「非幻」。《金剛三昧》亦云：「若得空心，心不幻化。」然
X09n0243_p0360b21║對前妄盡，釋云真如，若以本宗，但名圓覺。後喻。
X09n0243_p0360b22║譬如磨鏡，垢盡明現。
X09n0243_p0360b23║解曰：雖云磨鏡，却是磨塵，所言修道，只是遣妄。夫
X09n0243_p0360b24║鏡性本明，非從外得，塵覆即隱，磨之則顯，隱顯雖
X09n0243_p0360c01║殊，明性不異。今謂人執、法執是垢，尋伺如實是磨，
X09n0243_p0360c02║真心本覺是明，人法二空是現。（二空觀竟）
X09n0243_p0360c03║自下大文第二，明法界觀也。文三：初印前顯後；二
X09n0243_p0360c04║拂迹入玄；三圓彰法界。初中謂印前二空，顯後圓
X09n0243_p0360c05║通法界。文中又二：初標。
X09n0243_p0360c06║善男子，當知身心，皆為幻垢，垢相永滅，十方清淨。
X09n0243_p0360c07║解曰：上兩句印前，下兩句顯後。初言幻垢者，幻謂
X09n0243_p0360c08║虗幻，無有實體。垢謂塵垢，坌污為名。由迷幻相，執
X09n0243_p0360c09║取繫著，坌污淨心，故云「幻垢」。諸佛菩薩，雖有身心，
X09n0243_p0360c10║由了如幻，不取於相，無坌污義故非垢，由了幻空
X09n0243_p0360c11║故非幻。顯後者，根塵諸法，十方法界，普清淨也。此
X09n0243_p0360c12║由身心垢瞖，妄執自佗，故成局礙。今既我空法寂，
X09n0243_p0360c13║何所不通？後釋，文二：初喻。
X09n0243_p0360c14║善男子，譬如清淨摩尼寶珠，映於五色，隨方各現，諸
X09n0243_p0360c15║愚癡者，見彼摩尼，實有五色。
X09n0243_p0360c16║解曰：由鏡、珠二事，所喻不同，故復標告善男子矣，
X09n0243_p0360c17║謂摩尼體性，瑩淨絕瑕，都無色相。由性淨故，一切
X09n0243_p0360c18║眾色，對則現中，青黃赤白黑五色，各各隨方而現。
X09n0243_p0360c19║然此一喻，亦喻印前，亦喻顯後。言印前者，五色喻
X09n0243_p0360c20║五道，隨方喻隨業，愚人不了珠體，但見全是青黃，
X09n0243_p0360c21║既見青黃，則不見珠體。故《華嚴》云：「凡夫見諸法，但
X09n0243_p0360c22║隨諸相轉，不了法無性，以是不見佛。」若以三性配
X09n0243_p0360c23║者，摩尼喻圓成實性，即前所顯之理也；現色喻依
X09n0243_p0360c24║佗起性，即前幻也；愚人見定是青黃，喻徧計所執
X09n0243_p0361a01║性，即前塵垢也。若遠取，即前身心等相，以此文印
X09n0243_p0361a02║定前文之義，故指前也。言顯後者，然此圓珠，由彼
X09n0243_p0361a03║愚人，執其定色，所以破色，因配三性，以印前文。若
X09n0243_p0361a04║無計執之人，即此珠種種色，一一清淨，一一同體，
X09n0243_p0361a05║悉是圓珠妙用應現，無體可破，以喻後文，十方法
X09n0243_p0361a06║界一切清淨，圓滿不動，交參無礙，故言顯後。然前
X09n0243_p0361a07║之鏡喻，但一面明。又云因磨而現，表二空之理，破
X09n0243_p0361a08║執方顯，對執得名。今摩尼珠，本淨本明，十方俱照，
X09n0243_p0361a09║故以顯後法界之宗也。後法。
X09n0243_p0361a10║善男子，圓覺淨性，現於身心，隨類各應，彼愚癡者，說
X09n0243_p0361a11║淨圓覺，實有如是身心自相亦復如是。
X09n0243_p0361a12║解曰：愚癡說有實身心者，是顯圓覺雖現，非其定
X09n0243_p0361a13║實。故《論》云：「一切染法，所不能染，智體不動，具足無
X09n0243_p0361a14║漏，熏眾生故。」餘義喻中已具對釋，詳之可知，故云
X09n0243_p0361a15║「亦復如是」。第二拂迹入玄。
X09n0243_p0361a16║由此不能遠於幻化，是故我說，身心幻垢，對離幻垢，
X09n0243_p0361a17║說名菩薩，垢盡對除，即無對垢及說名者。
X09n0243_p0361a18║解曰：於中曲有二節：先說迹之所以，後從垢盡對
X09n0243_p0361a19║除下，正拂其迹，今聯綿釋之。然其迹也，相躡而起，
X09n0243_p0361a20║亦相躡而拂，本以眾生妄執幻化，故佛說云「幻垢」，
X09n0243_p0361a21║眾生依教離垢，故復說名菩薩。幻垢既如珠中之
X09n0243_p0361a22║色，當知本無，故云垢盡。所離之垢既無，對離之智
X09n0243_p0361a23║何立？故云對除。既無對離之智，何有起智之人？深
X09n0243_p0361a24║淺之執本無，何有說教之者？故云「即無對垢及說
X09n0243_p0361b01║名者」。對垢者菩薩，說名者佛，對機之佛，亦不可得，
X09n0243_p0361b02║方見法身，法身說經，義在斯矣。然上人法各三，三
X09n0243_p0361b03║對六隻，盡是所拂之迹也，謂法有執垢、離垢及與
X09n0243_p0361b04║名數，人有眾生、菩薩及佛。問：曰人自有差，法本無
X09n0243_p0361b05║異，何說三名？答：尅體雖無，義說即有，為對人、法，各
X09n0243_p0361b06║分能、所故也。第三圓彰法界。文二：初一真法界；後
X09n0243_p0361b07║三重法界。言一真者，未明理事，不說有空，直指本
X09n0243_p0361b08║覺靈源也。下對諸法圓泯圓收，方說三重等別。今
X09n0243_p0361b09║初。
X09n0243_p0361b10║善男子，此菩薩及末世眾生，證得諸幻滅影像故，爾
X09n0243_p0361b11║時便得無方清淨，無邊虗空，覺所顯發。
X09n0243_p0361b12║解曰：標告及指當根所證者，為欲進顯不思議境
X09n0243_p0361b13║界，境界殊前故，却躡前功用，明其得入，所以發起
X09n0243_p0361b14║後之文勢。言證得者，觀行成就。滅影像者，依佗亦
X09n0243_p0361b15║泯。無方清淨者，約身為主，外見東西（肇公云云），我相既
X09n0243_p0361b16║無，更何方所。虗空覺顯者，然虗空離識，亦非實有。
X09n0243_p0361b17║若言有者，為一為多？若體是一，徧一切處，隨能合
X09n0243_p0361b18║法，體應成多，一所合處，餘不合故。不爾諸法，應互
X09n0243_p0361b19║相徧。若謂虗空，不與法合，應非容受。又色等中有
X09n0243_p0361b20║虗空不？有應相雜，無應不徧。若體是多，便有品類，
X09n0243_p0361b21║應如色等，非徧容受。故知虗空，亦唯識現。故《首楞》
X09n0243_p0361b22║云：若有一人，發真歸源，十方虗空，一時消殞。謂迷
X09n0243_p0361b23║情所覆，覺處見空，塵影既銷，空元是覺（魚人迷悟，水風性空）。
X09n0243_p0361b24║顯謂空銷覺現，發謂妄盡心開，翻覆觀之，俱無邊
X09n0243_p0361c01║際。故《首楞》又云：「聞復瞖根除，塵銷覺圓淨，淨極光
X09n0243_p0361c02║通達，寂照含虗空，却來觀世間，由如夢中事（空生覺中
X09n0243_p0361c03║云云）。」是知空有雙絕，但是覺心，獨鑒明明，靈知不昧。
X09n0243_p0361c04║後三重法界者，一真空絕相觀；二理事無礙觀；三
X09n0243_p0361c05║周徧含容觀。此中義意，全同《華嚴法界觀門》三重
X09n0243_p0361c06║行相，故依彼科之，仍每重先示觀門，後釋經義。今
X09n0243_p0361c07║初。第一真空觀者，觀門中有四句（前二各四為八，兼後二為十）：
X09n0243_p0361c08║第一會色歸空觀，復四：一色不即是斷空，舉體即
X09n0243_p0361c09║是真空故；二青等非是真空之理，無體莫不皆空
X09n0243_p0361c10║故；三色不即空，空中必無色故；又即是空，會色無
X09n0243_p0361c11║體故（上三句以法揀情）；四凡是色法，必不異真空，以必無
X09n0243_p0361c12║性故（色空既爾一切皆然）。第二明空即色觀，亦四：一斷空不
X09n0243_p0361c13║即色，真空即色故；二空理非青等，非青等之真空，
X09n0243_p0361c14║必不異青等故；三空是所依不即色，必作所依即
X09n0243_p0361c15║色故（上三句亦以法揀情）；四空即是色，以是法無我理，非斷
X09n0243_p0361c16║滅故（空色既爾一切皆然）。第三空色無礙觀，謂色舉體全是
X09n0243_p0361c17║真空，則色盡而空現，空舉體不異色，全是盡空之
X09n0243_p0361c18║色，而空不隱，為一味法。第四泯絕無寄觀，謂此所
X09n0243_p0361c19║觀真空，不可言即色不即色，即空不即空，一切法
X09n0243_p0361c20║皆不可，不可亦不可，此語亦不受，逈絕無寄，非言
X09n0243_p0361c21║所及，非解所到，是為行境，以生心動念即乖法體，
X09n0243_p0361c22║失正念故（初、二句入門揀情顯解，第三句解終趣行，第四句正成行體，行由解成，行起解
X09n0243_p0361c23║絕也）。示觀門竟。
X09n0243_p0361c24║後釋經義者，文中二：一色相空淨；二空色同如。一
X09n0243_p0362a01║中又七：一內身根識；二外境六塵；三內外四大；四
X09n0243_p0362a02║世間諸法；五出世諸法；六自佗正報；七一多依報。
X09n0243_p0362a03║然《觀門》云：「一切法亦然」，即此七段是也。應云，根識
X09n0243_p0362a04║即空不即空等。七中初者。
X09n0243_p0362a05║覺圓明故，顯心清淨，心清淨故，見塵清淨，見清淨故，
X09n0243_p0362a06║眼根清淨，根清淨故，眼識清淨，識清淨故，聞塵清淨，
X09n0243_p0362a07║聞清淨故，耳根清淨，根清淨故，耳識清淨，識清淨故，
X09n0243_p0362a08║覺塵清淨，如是乃至鼻、舌、身、意，亦復如是。
X09n0243_p0362a09║解曰：此下皆云清淨者，謂由前二空觀門，揀情顯
X09n0243_p0362a10║解，次拂迹滅影，同於行起解絕，故皆清淨，為真空
X09n0243_p0362a11║矣。故《智論》云：「畢竟空即是畢竟清淨，以人畏空，故
X09n0243_p0362a12║言清淨。」意言人乍聞空，畏其斷滅，故餘處說云清
X09n0243_p0362a13║淨。如《大般若》一切皆云「清淨」。《大品》即直云「空」。空與
X09n0243_p0362a14║清淨，皆絕相義。若就心說，即如《淨名經》：「妄想是垢，
X09n0243_p0362a15║無妄想是淨。」無妄想即是空義，故此說空，云清淨
X09n0243_p0362a16║矣。由前幻垢已盡，能觀之智又亡，既合覺心，故皆
X09n0243_p0362a17║清淨。故《智論》云：「菩薩於色等法中，觀行斷故，得如
X09n0243_p0362a18║是清淨，故名色清淨，是淨能破一切法中戲論」等。
X09n0243_p0362a19║覺圓明故者，躡前顯清淨之因也，由拂泯等故得
X09n0243_p0362a20║圓明。顯心清淨等者，比迷覺心，心中執法，今見法
X09n0243_p0362a21║性，即法皆空，故云清淨。如人不識珠體，但執青黃，
X09n0243_p0362a22║若見摩尼，即色清淨。七段之中，文皆同此也，然展
X09n0243_p0362a23║轉躡前，以顯清淨者，義如後釋。
X09n0243_p0362a24║今且銷釋法數名體。心者總相，明其我心，即賴耶
X09n0243_p0362b01║自體。《成唯識論》說，第八識種種別名，於中有四種
X09n0243_p0362b02║名，通一切位，心即一也（餘三，即阿陀那、所知依、種子識）。迷時由執
X09n0243_p0362b03║藏及能、所藏，故名賴耶。今觀智成就覺性圓明，故
X09n0243_p0362b04║但云心，沒賴耶名矣。心既清淨，同無垢識，故此下
X09n0243_p0362b05║文「頓同佛境」。見塵者，由我心計執故，見一切色相，
X09n0243_p0362b06║由執相故，即見聞等是塵，不單說外色名塵，亦不
X09n0243_p0362b07║獨說根識名塵，根塵識三，自有文故，尋此見塵之
X09n0243_p0362b08║體，還是我執之心，但以就取色等，生過之處而別
X09n0243_p0362b09║立名，又亦不離根境識三而別有體，如五蘊之法，
X09n0243_p0362b10║與蘊中之我，非別非同，此亦如是。若以意義配屬，
X09n0243_p0362b11║即賴耶中轉相及第七識，合為此見等。《瑜伽論》云，
X09n0243_p0362b12║賴耶識起，必二識相應故。又以六、七合為此見，意
X09n0243_p0362b13║識緣外境時，必內依末那為染污根，方得生起故
X09n0243_p0362b14║（梵云紇利瑟吒耶末那，此云染污意，與四惑俱，名為染污，恒審思量，名之為意，思量即意，持業釋也）。故
X09n0243_p0362b15║此所列心法，無別末那。《起信》亦於說梨耶次，便說
X09n0243_p0362b16║意識，無別第七。《楞伽》亦爾，故彼經云，略說有三種
X09n0243_p0362b17║識，謂真識、現識、分別事識。初即自性清淨心，次即
X09n0243_p0362b18║第八現相，後即前六。故彼經自釋云，攀外境界，起
X09n0243_p0362b19║前事識。即知事識，不是末那。然此彼經及《起信論》，
X09n0243_p0362b20║皆不別出末那體者，據賢首說，有二意故，一如前
X09n0243_p0362b21║說六八必俱；二謂無明動真心成阿賴耶。外境牽
X09n0243_p0362b22║心起執染淨第七，俱無此義，故不別說。又說計我，
X09n0243_p0362b23║則合於轉相；計我所合於事識（此亦不乖思量行相）。若不連
X09n0243_p0362b24║前帶後，則顯示心數相躡生起，義不便故。眼等根
X09n0243_p0362c01║者，識所依故，能發識故，前五各從自種生，自現行，
X09n0243_p0362c02║四大所造淨色為體，意根即第七識，由此攀外起
X09n0243_p0362c03║意識故。眼等識者，隨六根境，種類異故，由具五義，
X09n0243_p0362c04║隨根立名：一依根之識，非由境色，識定生故，如盲
X09n0243_p0362c05║不見等；二根所發識，由根變異，識必變異，如眼根
X09n0243_p0362c06║損，見青為黃，非色壞時而識壞也；三屬根之識，由
X09n0243_p0362c07║識種子，隨逐於根，而得生故，非色種子，識種隨也；
X09n0243_p0362c08║四助根之識，由根合識，識所領受，令根損益，非境
X09n0243_p0362c09║界也；五如根之識，根、識二法，俱有情數，非彼色法，
X09n0243_p0362c10║定是無情。根五義勝，故說依根。雖六識身，皆依意
X09n0243_p0362c11║轉，然隨不共立意識名，或名色識，乃至法識，隨境
X09n0243_p0362c12║立名，順識義故（依未自在位說）。若依《起信》，皆名意識，此六
X09n0243_p0362c13║皆依意所起故，意之識故。故《論》釋生滅因緣云：「所
X09n0243_p0362c14║謂眾生依心、意、意識轉故。」心即梨耶自體，意即五
X09n0243_p0362c15║意。以梨耶二義中，有不覺義故。不覺而起（業識），能見
X09n0243_p0362c16║（轉識）、能現（現識）、能取境界（智識），起念相續（相續識）。意識者，即
X09n0243_p0362c17║此相續識（此生起識，麤細雖殊，同是一識，更無別體，故即指前第五識也），依諸凡
X09n0243_p0362c18║夫，取著轉深，計我我所（非直心外計境為塵，亦復於身計我，於塵計所）種
X09n0243_p0362c19║種妄執（計我之相，即蘊離蘊），隨事攀緣，分別六塵，名為意識，
X09n0243_p0362c20║亦名分離識（依於六識，別別取六塵故，故經云，分為六和合），又復說名分
X09n0243_p0362c21║別事識（又能分別去來現在種種事相）。釋曰：此五前三合八，後二
X09n0243_p0362c22║合六，由斯前釋，體不孤生。然八識義相，復有多門，
X09n0243_p0362c23║今略指十五：一者通論八，皆名心、意、識；別則八心、
X09n0243_p0362c24║七意、前六皆識；二者隨相各以自名為體（三科則識蘊、意
X09n0243_p0363a01║處、七心是體也），就實統歸藏性；三者五緣五塵（現量是實），六緣
X09n0243_p0363a02║一切（三量此假實），七緣賴耶（非量是假），八緣根身、種子、器界
X09n0243_p0363a03║（現實）；四者皆具四、三、二分；五者八遍非計，七計非遍，
X09n0243_p0363a04║第六俱是，前五俱非；六者根本煩惱俱生（四鈍二利）、分
X09n0243_p0363a05║別（具十），第八全無，第六皆具，第七俱生四惑，前五俱
X09n0243_p0363a06║生三毒，其所知障，數同用別（二障下自有文，至彼當釋）；七業障
X09n0243_p0363a07║者，第七全無，八有種子，餘六現行；八者報障，則八
X09n0243_p0363a08║唯總報，前六別報；九者心所（恒依心起故，與心相應故，繫屬於心故，心
X09n0243_p0363a09║緣總相，心所緣總別，如畫師資，作模填彩等故），第八有五，所謂徧行（觸、作意、受、
X09n0243_p0363a10║想、思）；七有十八，謂五徧、四惑（癡、見、愛、慢）、八隨（沉、掉、懈、逸、念、亂、不信、不正
X09n0243_p0363a11║知）并慧；第六皆具；五有三十四，謂徧、別、善全，根本
X09n0243_p0363a12║三惑，中（無慚無愧）、大隨（同上）；十者八、七無記，六通三性；十
X09n0243_p0363a13║一者八皆實有（就性皆假）；十二者眼、耳、身三，二界（不全）二
X09n0243_p0363a14║地（地全）；鼻、舌兩識，一界一地；六、七、八識通徧界、地；十
X09n0243_p0363a15║三者皆通有漏、無漏；十四者依因緣、增上（五依五根及六
X09n0243_p0363a16║七八；六依七八；七八互依）及等無間；十五者眼識九緣生（空、明、根、境、
X09n0243_p0363a17║作意、根本、染淨、分別、種子）；耳識唯從八（除明）；鼻、舌、身三七（除空）；後三
X09n0243_p0363a18║（六、七、八也），五（更除染淨、分別）、三（更除根、境）、四（更除根本，却取根境）。二外境六塵。
X09n0243_p0363a19║善男子，根清淨故，色塵清淨，色清淨故，聲塵清淨，香、
X09n0243_p0363a20║味、觸、法亦復如是。
X09n0243_p0363a21║解曰：略啟三門，初釋名義；次辨體性；後顯種類。初
X09n0243_p0363a22║有通、別。通即塵也，復更有名，所謂六衰及六無義
X09n0243_p0363a23║（皆約凡位），亦云六境（此通凡聖）。別者眼等所取，故名色等。對
X09n0243_p0363a24║根、明、境，名色等故。次出體者，如前六根，各自為體。
X09n0243_p0363b01║後顯類者，色有通、別（通謂五根、五塵及法處色，俱名為色，此等皆有質礙義故）。
X09n0243_p0363b02║今則別也，謂唯眼所取，名之為色，有見有對，質礙
X09n0243_p0363b03║之相，最麤顯故（法處之色，無見無對，餘四及根，無見有對）。略有三種，謂
X09n0243_p0363b04║顯、形、表。顯謂青、黃等（赤、白、光、影、明、暗、煙、雲、塵、霧、空）。形謂長、短等
X09n0243_p0363b05║（方圓、麤細、高下、正不正也）。表謂行、坐等（住、臥、屈、伸、取、捨）。聲謂因執受等，
X09n0243_p0363b06║及邪正教，并可意等。香謂好（約境約心）、惡（准上）、平等（非上二）、
X09n0243_p0363b07║俱生（沉等與質俱起）、和合（眾成）、變易（未熟不香）。味謂苦、醋、甘、辛、鹹、
X09n0243_p0363b08║淡，及俱生等。觸謂地、水、火、風、冷、熱、澁、滑、痛、痒、飢、飽
X09n0243_p0363b09║等。法者一百數中，唯除五塵（已自標列），餘皆是法也。三
X09n0243_p0363b10║內外四大。
X09n0243_p0363b11║善男子，六塵清淨故，地大清淨，地清淨故，水大清淨，
X09n0243_p0363b12║火大、風大亦復如是。
X09n0243_p0363b13║解曰：即於根、塵，不取發識牽心之義，直取四大之
X09n0243_p0363b14║體也。《寶積經》說，四大各二，謂內及外（皆無所從來，亦無所去也）。
X09n0243_p0363b15║地界二者，內謂自佗身內所有堅者、強者，所謂髮
X09n0243_p0363b16║毛、爪齒等；外謂身外所有堅者、強者，所謂土石、草
X09n0243_p0363b17║木等。水界二者，身內潤性淚、汗等；身外潤性雨、露
X09n0243_p0363b18║等。火界二者，身內熱體、熱相，能消飲食等；身外熱
X09n0243_p0363b19║體、熱相，能成熟等。風界二者，身內風體、風名、速疾，
X09n0243_p0363b20║住四支等；身外體等。而此四大，從本已來，生時住
X09n0243_p0363b21║時，體性俱空，體性自離，滅性亦離。釋曰：彼云皆空，
X09n0243_p0363b22║此云清淨，蓋一義耳。然內外四大，雖各有種，外起
X09n0243_p0363b23║現行，必由內變。四世間諸法。
X09n0243_p0363b24║善男子，四大清淨故，十二處、十八界、二十五有清淨。
X09n0243_p0363c01║解曰：十二處者，六根、六塵是生識處，處是生門義，
X09n0243_p0363c02║故亦名為入，意識常昏，根塵相入故；或唯六數，相
X09n0243_p0363c03║對說故。十八界者，一根門中根、識、塵三，各有界分
X09n0243_p0363c04║故（眼與識為界，識與色為界等故），亦是因義，種族義故。前為六二，
X09n0243_p0363c05║解者息於業因。此是六三，觀之治於我執，兼之五
X09n0243_p0363c06║蘊，即具三科，大小乘宗，無不約此，以明諸義。前說
X09n0243_p0363c07║「妄認四大身心」，及云「中外合成」等，即五蘊義，故此
X09n0243_p0363c08║略之。然此三科，非各別體，開合說者，有其三解：一
X09n0243_p0363c09║根有三品，謂上中下，或下中上；二樂有三品，略及
X09n0243_p0363c10║中、廣；三迷有三類：一迷心所，不迷心色，故說五蘊；
X09n0243_p0363c11║二迷色法，不迷心心所法，故說十二處；三迷色心，
X09n0243_p0363c12║不迷心所，說十八界。然將此三科，攝百法者：蘊則
X09n0243_p0363c13║色攝十一，受、想各一，行七十三，識有其八，唯六無
X09n0243_p0363c14║為非蘊所攝；處則五根、五塵各一，意當八識，法八
X09n0243_p0363c15║十二；界者，五根、五塵、六識各一，意攝二識，法八十
X09n0243_p0363c16║二。二十五有者，四洲、四趣、四禪、四空、無想、淨居、梵
X09n0243_p0363c17║王、六欲為二十五，此皆是有，各約實報，非正智攝
X09n0243_p0363c18║故。然梵王在初禪，無想、淨居在第四禪，四禪位中，
X09n0243_p0363c19║別舉此者，梵王有見，外道無想，淨居唯聖，異餘天
X09n0243_p0363c20║故。
X09n0243_p0363c21║大方廣圓覺經大疏中卷之一
X09n0243_p0363c22║章門二十有四，我空章，法空章，法界章，八識章，
X09n0243_p0363c23║色章，三科章，十力章，四無畏章，四辨章，不共法
X09n0243_p0363c24║章，三十七品章，成佛章，四果章，不生滅章，緣生
X09n0243_p0364a01║章，業報章，三途章，人天章，四禪入定章，上二界
X09n0243_p0364a02║章，二障章，地位章，四相章，證道章，除釋本經外，
X09n0243_p0364a03║旁通餘義，二十有四，開示悟入義定慧等學，四
X09n0243_p0364a04║大成身，覺二執過患，識變義，識三義，遣顯法，喻
X09n0243_p0364a05║摩尼五道，佛三寶破空藏，識夢義，恩愛義，染淨
X09n0243_p0364a06║平等八萬四千義，恒沙義，三覺義，五品修十善
X09n0243_p0364a07║義，不思議義，四生義，三報義，五道實義，智無所
X09n0243_p0364a08║得義，設象指月義。右附錄中。
X09n0243_p0364a09║
X09n0243_p0364a10║音釋
X09n0243_p0364a11║槖籥（槖，音托。籥，音藥）。葶藶（葶，音亭。藶，音歷草名）。臃（臃，音邕，腫也）。邏（郎佐切，羅去聲，
X09n0243_p0364a12║巡也）。魍魎（魍，音罔。魎，音兩，木石之怪也）。
X09n0243_p0364a13║
X09n0243_p0364a14║
X09n0243_p0364a15║
X09n0243_p0364a16║大方廣圓覺經大疏中卷之二
X09n0243_p0364a17║終南山草堂寺沙門宗密述
X09n0243_p0364a18║五出世諸法。
X09n0243_p0364a19║彼清淨故，十力、四無所畏、四無礙智、佛十八不共法、
X09n0243_p0364a20║三十七助道品清淨，如是乃至八萬四千陀羅尼門
X09n0243_p0364a21║一切清淨。
X09n0243_p0364a22║解曰：問：世間之法，從妄情所變，妄盡許萬法全空，
X09n0243_p0364a23║出世間法真實，如何亦言空耶？答：若凡聖對待，即
X09n0243_p0364a24║勝劣全殊，若稱法界觀一種，總是幻化，皆從緣起，
X09n0243_p0364b01║無自體故。如有一鏡，現種種雜穢瓦礫，復有一鏡，
X09n0243_p0364b02║現種種勝妙珍寶，癡孩不了貴賤懸殊，智者達之，
X09n0243_p0364b03║一無差異，觀智圓明，心識淨者，亦復如是。見世出
X09n0243_p0364b04║世，若聖若凡，一切皆空，全是覺體。故下文云：見佛
X09n0243_p0364b05║世界，如空華等。祇緣稱理平等，所以名曰聖人。如
X09n0243_p0364b06║其重聖輕凡，欣真厭妄，縱令修習，豈證真源。文中
X09n0243_p0364b07║三節：一、諸佛果法；二三乘因法；三、總結。
X09n0243_p0364b08║初，十力者，然如來唯一諸法實相智力，此力有十
X09n0243_p0364b09║種用，故說為十。總名力者，能摧怨歒故，不可屈伏
X09n0243_p0364b10║故。一總知一切諸法因緣果報，是處（因果相當）非處（反上，
X09n0243_p0364b11║謂女輪王，二王，惡業樂報，五蓋修七覺，佛過，聖斷結生云云），則降伏無因、惡因，
X09n0243_p0364b12║知人可度（說法）不可（作緣）；二知過、現、未來（過去業，報在過現未單、複
X09n0243_p0364b13║云云，現、未亦爾）善等三種業（三性心中互受三性業報），及順現等三報
X09n0243_p0364b14║（報與時互有定、不定），知所度有障、無障（前明所造業處、業非處，今約能造人受報，
X09n0243_p0364b15║唯明是處，又前總，此別也）；三知諸禪解脫三昧垢（愛見慢等）淨（不雜愛等），
X09n0243_p0364b16║及知依此所得諸果（前通定、散，唯有漏，此唯定無漏）；四知信等五
X09n0243_p0364b17║根上中下（今世但得初二三四果，及禪定后，至無上菩提為略廣出苦說等）；五知
X09n0243_p0364b18║種種欲樂（難陀五欲，提婆名聞，迦棄頭陀，阿難多聞等，凡聖各別云云），令捨不
X09n0243_p0364b19║淨增清（前知宿惑多少，此知現起好樂）；六知一三五乘貪瞋癡等
X09n0243_p0364b20║種種性欲（性即種子，欲即現行，從性生欲，習欲成性，性通善惡，根唯信等），知即時
X09n0243_p0364b21║異時，誰可度不等（必示略廣，讚所迎棄云云）；七知一切道（善惡無漏
X09n0243_p0364b22║等行）至處（五道涅槃）；八知宿住（過去本生、本事住宿世故，凡但有通聲聞亦明佛即
X09n0243_p0364b23║兼力，百千世劫，悉遍知故，前知前際，名隨念趣因，此知前際，名性苦樂等）；九知死此生
X09n0243_p0364b24║彼，即天眼智也，獨此從所依得名（通明力例上說）；十知自
X09n0243_p0364c01║解脫無疑，亦知眾生漏盡涅槃。然佛力無量，今約
X09n0243_p0364c02║度人因緣，故但說十，足辨其事（初知可度不可，二知有障無障，三知
X09n0243_p0364c03║著味不著，四知勝劣，五知所樂，六知所趣，七知解脫門，八知先所從來，九知生處好醜，十知得涅槃），又
X09n0243_p0364c04║初力總攝，為度生故，於中分別九力。
X09n0243_p0364c05║四無畏者：一正知一切法，諸佛誠言：「我是一切正
X09n0243_p0364c06║智人」等（《成實》云，說二諦故，不與世諍故，真實論故，皆心知故，故不可壞）；二盡諸漏
X09n0243_p0364c07║及習，言「我漏盡」等；三說一切障道法（《成實》云，不善及漏善障解
X09n0243_p0364c08║脫故）；四說出苦道（聖道能出世間，能盡諸苦）。佛作誠言，說此四法，
X09n0243_p0364c09║決定無畏（若有沙、婆、魔、梵，若復餘眾，如實言，不知乃至不見，是微畏相，故我安隱，得無所
X09n0243_p0364c10║畏。初二顯自功德，後二利益眾生，又一三說智，二四說斷，又初示藥法，二示病滅，三知禁忌，四示應食也）。
X09n0243_p0364c11║此望十力，廣略說故。又能有所作，無所疑難，自有
X09n0243_p0364c12║智慧，無能壞者，智慧猛利，堪受問難等故（皆上句十力，下
X09n0243_p0364c13║句無畏）。
X09n0243_p0364c14║四無礙智者（智緣四境，無拘礙故）：一法（即真之俗），如說地、水、火、風等
X09n0243_p0364c15║（是名字也）；二義（真諦之境），如堅、濕、煖、動等（正顯地等）；三詞，謂得彼
X09n0243_p0364c16║方言，以說地等；四於三種智中樂說。然華嚴九地
X09n0243_p0364c17║（初地分得此地任運，經云無蹔捨離，佛地究竟）說有十種（自相、同相、行相、說相、智相、無我
X09n0243_p0364c18║相、乘相、因相、果相、住持相），皆前二境別（一中法者，知諸法自相，謂色變礙等義者知諸
X09n0243_p0364c19║法別相色十一等；二中法知自性義知生滅；三中行相，現在差別，過未差別；四中教本解釋；五現知不異，
X09n0243_p0364c20║比知如實；六真俗無我相；七乘相，一乘諸乘；八因相，智法隨證，分位差別；九佛地相，法身色身；十住持相，
X09n0243_p0364c21║能說智德，所說聲教），後二則同，皆詞則說，於法義樂說，乃詞
X09n0243_p0364c22║中別義（如一中云，詞無錯謬，說無斷盡，二中云，詞安立一切法，說隨安立，不可壞等故）。
X09n0243_p0364c23║佛十八不共法者（力等二乘有分，此無分故）：一二三身、口（多劫戒定
X09n0243_p0364c24║妙慧，大悲成就故，拔諸罪根因緣及習故）、念（四念處心長夜修故，心無得失）無失（通上三業）；
X09n0243_p0365a01║四無異想（於眾生無貴賤，敬慢怨親等異故，常觀誰可度故，觀彼本來清淨故，入不二法
X09n0243_p0365a02║不行誑法故也）；五無不定心（如澄停水，如無風燈。問：佛若常定，云何游行說法？答：佛於
X09n0243_p0365a03║諸法實相中，定不退失故，欲界有定入定，可說故也）；六無不知已捨（眾生鈍根多覺
X09n0243_p0365a04║苦受樂受，於捨受中，不覺不知，而有捨心，是為愚使所使，佛於不苦不樂受中，知生住滅時故，念念心中，
X09n0243_p0365a05║麤細淺深，無不悉知，知已而捨，忽捨眾入禪，有人疑佛，佛言我種種因緣，知而故捨）；七欲（佛知
X09n0243_p0365a06║善法恩，常欲集諸法故，修習心無厭足故也）；八精進（如欲中說，欲為初行，增長名進，欲為
X09n0243_p0365a07║意業，進通三業，又佛小息，令阿難說法，至進覺支，佛驚起，三問讚善。又種種度生，遇諸惡緣，不生懈怠也）；
X09n0243_p0365a08║九念（於三世諸法，一切智慧相應故，失名錯誤，減名不及，故異於前）；十慧（三世一切智慧，
X09n0243_p0365a09║力、無畏、無礙成就故，禪油念炷故，世世聞法，讀誦、思、修、問難）；十一解脫（無漏智慧相應
X09n0243_p0365a10║故，有為解脫；一切煩惱習盡故，無為解脫）；十二解脫知見（於解脫中智慧無量無邊
X09n0243_p0365a11║清淨故，言知見者，譬如繩二合一，則牢也）無減（貫通上六，唯說六事無減者，二利中四事即足，
X09n0243_p0365a12║欲求、進行、念守、慧照，辨此四法，有二果報，謂解脫、解脫知見也）；十三、四、五，一切身
X09n0243_p0365a13║口意業隨智慧行（無不利益眾生故，異二乘故，成就三不護故，入外道眾中說法
X09n0243_p0365a14║都無信受者，及現胸、現陰等，皆有因由故。前三無失，不說因緣，今說隨智慧行，故行不失，故異前也）；十
X09n0243_p0365a15║六、七、八，以智慧知過、未、現在，通達無礙（由此故上三業隨智
X09n0243_p0365a16║慧行。問：過、未無體，現在無住，云何能知三世？答：若無過、未，佛豈成就十力等德。問：若三世皆有，便墮常過，
X09n0243_p0365a17║即無罪福生死縛脫，有無量咎？答：三世各各有相，非過、未有現在相。又若無過、未，亦無出家律儀，亦無五
X09n0243_p0365a18║逆諸罪，以是業等，已過去故，亦無死入地獄，未來無業，故無報，是為邪見。又我不說過、未如現在相，我說
X09n0243_p0365a19║過去雖滅，可生憶想，能生心心數法，如昨日及明日，與今日可生憶想，過、未亦爾，現在心雖無住，相續生
X09n0243_p0365a20║故，能知諸法也）。問：無見頂相等，亦無與共，云何不說？答：此
X09n0243_p0365a21║十八中，但說智慧功德，不說自然果報法（力等四科全依
X09n0243_p0365a22║《智論》）。
X09n0243_p0365a23║三十七助道品者，略為四門：一釋名；二辨類；三出
X09n0243_p0365a24║體性；四明行相。初，助謂資助，助正道故；道即是因，
X09n0243_p0365b01║所謂止觀；品即是類，正因類故，亦云菩提分，分亦
X09n0243_p0365b02║因義。二辨類者，有其總、別。總謂諸經論說大乘道
X09n0243_p0365b03║品無量，三十七者，是其中別，義通於大小，若准《智
X09n0243_p0365b04║論》但三十七，無所不攝（如四諦有無量相也）。別者總有七類，
X09n0243_p0365b05║謂四念處、四正勤、四神足、五根、五力、七菩提分、八
X09n0243_p0365b06║正道分。三出體性者，但以十法為體，謂信（二）、進（八）、
X09n0243_p0365b07║念（四）、戒（三），定、慧（各八），輕安、喜、捨、思惟（各一）。四明行
X09n0243_p0365b08║相者，初中四念處者，四謂身、受、心、法。念謂念慧。
X09n0243_p0365b09║四是念慧所安住處故，亦名念住。以慧守境，由念
X09n0243_p0365b10║得住故。必要四者，從麤至細，對治凡夫四種倒故
X09n0243_p0365b11║（四即常樂我淨，此即先重後輕為次）。初觀身不淨，不淨有五，謂種子、
X09n0243_p0365b12║住處、自相、自性、究竟等。二觀受是苦，謂此身既爾，
X09n0243_p0365b13║眾生貪者，以其情塵，生諸受故，計之為樂，故觀其
X09n0243_p0365b14║苦。受謂苦、樂、捨等。苦謂苦苦、壞苦、行苦（此配三受）。三觀
X09n0243_p0365b15║心無常，謂誰受此樂，故須觀心，念念生滅。四觀法
X09n0243_p0365b16║無我，即五蘊法，皆不自在，又如實觀察，對治小乘
X09n0243_p0365b17║四種倒故（不淨等也）。《無行經》云，觀身畢竟空，觀受內外
X09n0243_p0365b18║空，觀心無所有，觀法但有名。然觀不淨等，通大小
X09n0243_p0365b19║乘（《智度》、《瑜伽》、《大集》、《般若》皆性、相雙觀也），觀其性空，唯是菩薩。又但觀
X09n0243_p0365b20║法性，即除八倒，既除八倒，即成八行。涅槃雙樹，四
X09n0243_p0365b21║雙八隻，四枯四榮，正表於此。謂法性之色，實非是
X09n0243_p0365b22║淨，凡夫計淨，是名顛倒；實非不淨，小計不淨，亦名
X09n0243_p0365b23║顛倒。今觀色種即空，空中無淨，云何染著？則凡淨
X09n0243_p0365b24║倒破枯念處成。色種是假，假智常淨，云何滯空？而
X09n0243_p0365c01║取灰斷，言色不淨，是名二乘不淨倒破榮念處成。
X09n0243_p0365c02║觀色本際，非空非假，非淨不淨，乃名中道，佛表此
X09n0243_p0365c03║理，故於中間，而般涅槃。餘三類此。是則法藥有四，
X09n0243_p0365c04║觀智為念，諦理名處。然《華嚴經》，四皆有三，一內（自己），
X09n0243_p0365c05║二外（非情色），三內外（佗有情又俱）。謂觀內身循身觀，勤勇
X09n0243_p0365c06║念知，除世間貪、憂等。然深觀念處，即坐道場，更不
X09n0243_p0365c07║須餘，機宜不同，故說餘品。四正勤者，四念處似火，
X09n0243_p0365c08║若得勤風，則無所不燒，故次辨之。精進為體，故總
X09n0243_p0365c09║名勤。異外道勤，故名為正。雖是一勤，隨意分四，前
X09n0243_p0365c10║二勤斷二惡，是止惡行；後二勤修二善，是作善行。
X09n0243_p0365c11║二善二惡，皆所緣境。前中未生之惡，遏令不生；已
X09n0243_p0365c12║生之惡，斷令不續；後二未生善令生，已生令廣。四
X09n0243_p0365c13║神足者，謂欲（猛利樂欲）、勤（精進無間）、心（專一境性）、觀（由先聞教法，內自揀擇，上
X09n0243_p0365c14║定此慧也）。以勤過散亂，智火微弱，故須定制，即所欲自
X09n0243_p0365c15║在，神即是神通，足即是定，由出世法，最勝自在，欲
X09n0243_p0365c16║等四定，能證此故，名為神足，亦名如意足，所欲如
X09n0243_p0365c17║心故。神足所緣即種種變事，神足自體即三摩地，
X09n0243_p0365c18║欲、勤、心、觀，皆是助伴，由欲增上力，證心一境性，名
X09n0243_p0365c19║為欲定，餘三亦然，勤觀心性名為上定，皆從加行
X09n0243_p0365c20║受名，此四加行，即《華嚴》前正勤中云：「欲生勤精進，
X09n0243_p0365c21║發心正斷」等。以發心中持心能生止定，持大舉故；
X09n0243_p0365c22║策心能生觀定，策大沈故。是以隨一念處，有四正
X09n0243_p0365c23║勤，隨一正勤，有四神足。五根者，信（信為上首，能起餘四，謂於諦寶
X09n0243_p0365c24║深忍樂故）、進（於前所信，策勤而行，即正勤也）、念（念處也，明記不忘也）、定（繫緣一境，即神足也）、
X09n0243_p0366a01║慧（揀擇是非）。此五通生出世間法，而為增上。然始入佛
X09n0243_p0366a02║法，即有信心，未有定慧，不得名根。今由前三科，則
X09n0243_p0366a03║信不可拔，前三至此，總得名根。若依位者，在於見
X09n0243_p0366a04║道之前，則以速發現觀而為其果。五力者，即前五
X09n0243_p0366a05║根增長，魔、梵、惑等，不能屈伏，故名為力。又能損滅
X09n0243_p0366a06║不信等障，故復名為力。《智論》云，能破煩惱，得無生
X09n0243_p0366a07║忍，故名為力。七覺者，覺謂覺了。七謂念（所依支，由繫念故，令
X09n0243_p0366a08║諸善法，皆不忘失也）、擇法（自體支，覺自相故）、精進（出離支，由此勢力，能到所到故）、喜
X09n0243_p0366a09║（利益支，由心勇悅，身調適故也）、輕安（能除麤重）、定（依此不染污故，謂依止定，得轉依故）、捨
X09n0243_p0366a10║（是不染污故，謂行捨平等，永除貪憂，不染污位為自性故，上三皆不染污支也）。若依位說，
X09n0243_p0366a11║即現觀自性如實覺慧，覺法自性，然七皆自體，而
X09n0243_p0366a12║差別者，覺為自體，餘六皆覺支分。總收七覺，不出
X09n0243_p0366a13║三品，念通定慧，次三是慧，後三定攝，雖是前三，至
X09n0243_p0366a14║此增故，依位所明，能斷見惑，以為其果。又雖一剎
X09n0243_p0366a15║那七法俱起，而隨行相，各說功能，念除忘念，擇除
X09n0243_p0366a16║不正，知餘除懈怠、昏沈、麤重、散亂、掉舉。上約通說，
X09n0243_p0366a17║大乘七覺不念諸法故，決擇不可得故，離進怠相
X09n0243_p0366a18║故，絕憂喜故，除安心緣皆叵得故，性定之中無定
X09n0243_p0366a19║亂故，亦不見於能所捨故。八正（離八邪）道（開通涅槃）者，謂
X09n0243_p0366a20║正（通八）見（分別支，依前所證真實揀擇故）、思惟（誨示佗支，如其所證方便安立思惟名義，
X09n0243_p0366a21║發語言故）、語（善於所證，問答決擇，令佗信有見清淨故）、業（身業進止，正行具足，令佗信有戒清
X09n0243_p0366a22║淨故）、命（如法乞求，依聖種性，離五邪命，令佗信有命清淨故，上三皆令佗信支。問：離身語業，無別正命，
X09n0243_p0366a23║如何建立三種：答：《婆沙》云，瞋癡所起身業名邪業，語業名邪語，貪所起二業即名邪命，邪活命故）、精
X09n0243_p0366a24║進（淨煩惱障支，由此永斷一切結）、念（淨隨煩惱支，由不忘失正止舉相，永不容受沈掉等）、定
X09n0243_p0366b01║（能淨最勝功德障支，由此引發神通等無量勝功德故也）。若能如上分別誨示
X09n0243_p0366b02║等，即是道支之果。然其八中，語、業、命三是戒蘊攝；
X09n0243_p0366b03║念、定是定；餘三是慧。定慧大同諸品，但增勝耳。上
X09n0243_p0366b04║之七類次第者，謂聞法已，先當念持，次即勤修，勤
X09n0243_p0366b05║故攝心調柔，柔故信等成根，根增為力，七覺分別，
X09n0243_p0366b06║八正正行。總以喻顯：法性如地，念處如種子，正勤
X09n0243_p0366b07║為種植，神足如抽芽，五根如生根，五力如莖葉增
X09n0243_p0366b08║長，開七覺華，結八正果。如是乃至者，超越多法，謂
X09n0243_p0366b09║三身、四智、五眼、六通、地度、果向、緣、諦、處、定等。
X09n0243_p0366b10║八萬四千陀羅尼門者，然法門廣說無量無邊，今
X09n0243_p0366b11║齊此結數者，對治塵勞故。然其所治即八萬四千
X09n0243_p0366b12║煩惱，古來釋云，眾生煩惱，根本有十；然一惑力，復
X09n0243_p0366b13║各有十，即為百計；應分為九品，但上品重故，開為
X09n0243_p0366b14║三品，中、下輕故，各為一品，合為五百；復於內外境
X09n0243_p0366b15║起，謂自五塵為內，佗五塵為外，一一各五百，即為
X09n0243_p0366b16║五千；別迷四諦，則成二萬，并本一千，則有二萬一
X09n0243_p0366b17║千；依三毒等分，成八萬四千（更有二說，不能繁敘）。一一對翻
X09n0243_p0366b18║即皆淨法，數無增減。故《論》云：「不覺念起，見諸境界，
X09n0243_p0366b19║故說無明，乃至具有過恒沙等妄染之義，對此義
X09n0243_p0366b20║故，心性無動，即有過恒沙等諸淨功德，相義示現。」
X09n0243_p0366b21║陀羅尼者，得總持菩薩，於一一法中，持一切法故。
X09n0243_p0366b22║門者，從一法中，入一切法故。然上從覺圓明故，展
X09n0243_p0366b23║轉躡前相由，以顯世、出世間諸法清淨，至此五段，
X09n0243_p0366b24║歷法備周，餘六、七兩段，但是結通佗身、佗界，更無
X09n0243_p0366c01║別義。五段相由者，謂心本清淨，由不覺故名賴耶
X09n0243_p0366c02║識，相應於意，復曰見塵，起於現行有根、識、境，中有
X09n0243_p0366c03║能造故說四大，由是具足處、界、諸有有漏之法，對
X09n0243_p0366c04║治此等有修有證，復成無漏因行果德。今既覺了
X09n0243_p0366c05║圓明故，心意識及所變等，展轉清淨，皮之不存，毛
X09n0243_p0366c06║無所附。然無漏法，若約人修證，則先因後果，今據
X09n0243_p0366c07║法本末，故先果後因。亦如《論》中，根本滅故，麤染隨
X09n0243_p0366c08║滅。六自佗正報。
X09n0243_p0366c09║善男子，一切實相，性清淨故，一身清淨，一身清淨故，
X09n0243_p0366c10║多身清淨，多身清淨故，如是乃至，十方眾生，圓覺清
X09n0243_p0366c11║淨。
X09n0243_p0366c12║解曰：一切實相者，即無相也。夫有相者，皆歸無常
X09n0243_p0366c13║緣生之法。性本虗假，言實相者，即是非相，是故知
X09n0243_p0366c14║來說名實相，無遷無變，究竟常住。《無量義經》云，如
X09n0243_p0366c15║是無相不相，不相無相，是名實相。《智論》云，照色等
X09n0243_p0366c16║空，即名實相。性空實理，離於顛倒，非虗偽故，於空
X09n0243_p0366c17║見空，亦名顛倒，於空無著，乃至實法。又《楞伽經》云，
X09n0243_p0366c18║一切妄息，是名如實。如實即實相也。性清淨者，此
X09n0243_p0366c19║實相從本已來，自性清淨，一切妄法，所不能染，比
X09n0243_p0366c20║迷似染，今悟本淨，名性清淨。一身清淨者，由前悟
X09n0243_p0366c21║得根、識、塵、大，世、出世間諸法，皆歸實相清淨，方始
X09n0243_p0366c22║成就，此人一身清淨故，諸段清淨，皆牒前支，唯此
X09n0243_p0366c23║獨指實相，以為淨之所以。多身清淨者，既於自身，
X09n0243_p0366c24║證實相理，亦見一切眾生，同一清淨實相，以觀一
X09n0243_p0367a01║切眾生，不取於相，同圓覺性。故志公云：「以我身空
X09n0243_p0367a02║諸法空，千品萬類悉皆同。」又下文云：「圓覺普照，寂
X09n0243_p0367a03║滅無二，始知眾生，本來成佛。」十方眾生圓覺清淨
X09n0243_p0367a04║者，以般若正智，徧觀眾生菩提涅槃無漏智性，本
X09n0243_p0367a05║來具足也。此乃一人悟性，知一切眾生本性清淨，
X09n0243_p0367a06║非謂一人修道，多人成佛。七一多依報。
X09n0243_p0367a07║善男子，一世界清淨故，多世界清淨，多世界清淨故，
X09n0243_p0367a08║如是乃至，盡於虗空，圓裹三世，一切平等，清淨不動。
X09n0243_p0367a09║解曰：國土淨、穢，皆由自心。眾生劫燒，我土安隱。螺
X09n0243_p0367a10║髻、鶖子二相不同，按地寶嚴，坐蓮無異。況乃心冥
X09n0243_p0367a11║覺性，識智無生，身土依真，染淨俱泯，廓通法界，清
X09n0243_p0367a12║淨湛然。圓謂圓徧虗空。裹謂含裹三世。三世者竪
X09n0243_p0367a13║極。虗空者橫周。一切者橫豎總該。平等者本末同
X09n0243_p0367a14║味。清淨者都結七段。不動者冥於一如。然上七段，
X09n0243_p0367a15║悟時既相躡清淨，迷時亦相躡垢染，應云：覺不明
X09n0243_p0367a16║故，令心不淨，心不淨故見塵不淨，見塵不淨故眼
X09n0243_p0367a17║根不淨，乃至如是一、多世界不淨。文勢及義意，對
X09n0243_p0367a18║經可知。第二空色同如。
X09n0243_p0367a19║善男子，虗空如是平等不動，當知覺性平等不動，四
X09n0243_p0367a20║大不動故，當知覺性平等不動，如是乃至，八萬四千
X09n0243_p0367a21║陀羅尼門平等不動，當知覺性平等不動。
X09n0243_p0367a22║解曰：前之七段，即空色無礙，此當泯絕無寄，彼云
X09n0243_p0367a23║動念即乖法體，反顯法體本不動也。標空為首者，
X09n0243_p0367a24║躡前起後。由前云「盡於虗空，平等、清淨」，即知相盡
X09n0243_p0367b01║同空，空既本無生滅動搖，當知諸法亦本不生，亦
X09n0243_p0367b02║不待滅，一一當體，如如不動。覺性不動者，然一切
X09n0243_p0367b03║法，唯依覺性，生滅動轉，諸法既盡，同於虗空，皆不
X09n0243_p0367b04║動故，則覺性不動也。如波不起，水則湛然，不動理
X09n0243_p0367b05║齊，故言平等。故《法華》云：「是法住法位，世間相常住。」
X09n0243_p0367b06║《法句經》云：「諸法從本來，無是亦無非，是非相寂滅，
X09n0243_p0367b07║本來無所動。」然諸法與覺性平等，未名理事無礙
X09n0243_p0367b08║法界者，夫理事無礙，要須多事全同一理而寂然，
X09n0243_p0367b09║一理全成多事而遷變，即動即靜，即靜即動，生滅
X09n0243_p0367b10║廣狹，一切皆爾，翻覆無礙。今但一向不動，但是攝
X09n0243_p0367b11║色等事，同真空理，故唯名真空觀也。乃至八萬等
X09n0243_p0367b12║者，還如前七段，歷諸法門，經恐文繁，略標首末，義
X09n0243_p0367b13║兼中間，故云「乃至」。後段「乃至」之言，亦例此知。第二
X09n0243_p0367b14║理事無礙法界。
X09n0243_p0367b15║善男子，覺性徧滿清淨不動圓無際故，當知六根徧
X09n0243_p0367b16║滿法界，根徧滿故，當知六塵徧滿法界，塵徧滿故，當
X09n0243_p0367b17║知四大徧滿法界，如是乃至，陀羅尼門徧滿法界。
X09n0243_p0367b18║解曰：先示觀門者，此有十門：一理徧於事門，謂能
X09n0243_p0367b19║徧之理性無分限，所遍之事分位差別，一一事中，
X09n0243_p0367b20║理皆全徧，非是分徧。何以故？彼真理不可分故。是
X09n0243_p0367b21║故一一纖塵，皆攝無邊真理，無不圓足。二事徧於
X09n0243_p0367b22║理門，謂能徧之事是有分限，所徧之理要無分限，
X09n0243_p0367b23║此有分限之事，於無分限之理，全同非分同。何以
X09n0243_p0367b24║故？以事無體，還如理故。是故一塵不壞，而徧法界
X09n0243_p0367c01║也。如一塵既爾，一切法亦然，思之此全徧門，超情
X09n0243_p0367c02║離見，非世喻能況（此二門後，有海波喻及兩重問答也）。三依理成事、
X09n0243_p0367c03║四事能顯理、五以理奪事、六事能隱理、七真理即事、
X09n0243_p0367c04║八事法即理、九真理非事、十事法非理（上十同一緣起，約理望事，
X09n0243_p0367c05║有成、壞、即、離；約事望理，有隱、顯、一、異。逆順自在，無礙，同時，深思，令觀明現）。今經皆言「徧滿
X09n0243_p0367c06║法界」者，正是第二門行相，兼於餘門義理，謂此即
X09n0243_p0367c07║理之諸法，與理不異，故一一自徧法界，不同前門
X09n0243_p0367c08║沒體攝歸理中，故此名理事無礙也。既徧法界，即
X09n0243_p0367c09║知動靜無礙，一一周徧，言覺性圓無際故。當知六
X09n0243_p0367c10║根徧滿者，由前門已顯六根等，與覺性平等。平等
X09n0243_p0367c11║者即無分毫之異也。既與覺性不異，覺性圓無際
X09n0243_p0367c12║故，六根亦圓無際，故徧滿法界。若不徧滿，即是有
X09n0243_p0367c13║際，有際即與覺性成異，異則乖於前門，故躡前云
X09n0243_p0367c14║「圓無際故」。《首楞》云：「性見覺明，覺精明見，清淨本然，
X09n0243_p0367c15║周徧法界。」六塵已下，皆例前知。第三周徧含容觀。
X09n0243_p0367c16║善男子，由彼妙覺，性徧滿故，根性、塵性無壞無雜，根、
X09n0243_p0367c17║塵無壞故，如是乃至，陀羅尼門無壞無雜，如百千燈，
X09n0243_p0367c18║光照一室，其光徧滿無壞無雜。
X09n0243_p0367c19║解曰：先示觀門者，亦有十門：一理如事門，謂事法
X09n0243_p0367c20║既虗，相無不盡，理性真實，無體不現，此則事無別
X09n0243_p0367c21║事，即全理為事，是故菩薩雖復看事，即是觀理，然
X09n0243_p0367c22║說此事，為不即理。二事如理門，謂諸事法，與理非
X09n0243_p0367c23║異，故事隨理而圓徧，遂令一塵普徧法界，法界全
X09n0243_p0367c24║體徧諸法時，此一微塵亦如理性，全在一切法中。
X09n0243_p0368a01║如一微塵，一切事法亦爾。三事含理事門，謂諸事
X09n0243_p0368a02║法，與理非一，故存本一事而能廣容，如一微塵，其
X09n0243_p0368a03║相不大，而能容攝無邊法界，由剎等諸法，既不離
X09n0243_p0368a04║法界，是故俱在一塵中現。如一塵，一切法亦爾。此
X09n0243_p0368a05║理事融通，非一非異，故總有四句：一、一中一；二、一
X09n0243_p0368a06║切中一；三、一中一切；四、一切中一切。各有所由思
X09n0243_p0368a07║之。四通局無礙（重釋第二，第二但徧，徧即通也，此兼不徧，不徧局也），五廣狹
X09n0243_p0368a08║無礙（重釋第三，三但包含，含即廣也，今有不壞，不壞狹也），六徧容無礙（此正合前
X09n0243_p0368a09║四五，兼合二三），七攝入無礙（翻對前門，但前一望多故徧容，此多望一故攝入也），八
X09n0243_p0368a10║交涉無礙（兼前六七），九相在無礙（反對前門），十普容無礙（近收
X09n0243_p0368a11║前二，遠攝九門）。今經雖略，義理全同，謂根與塵，皆是事法，
X09n0243_p0368a12║例前七段，事事皆然。故云「乃至陀羅尼門無壞無
X09n0243_p0368a13║雜」。當知種種事法，一一交參周徧，雖有性字，此是
X09n0243_p0368a14║各指根性、塵性，非謂泯根攝塵，同於一性。言無壞
X09n0243_p0368a15║無雜者，如一灯光已滿一室，更有一灯，光亦全滿，
X09n0243_p0368a16║百千灯光一一如是，各不相壞，亦不渾雜。室中之
X09n0243_p0368a17║空喻於法界，灯之光相喻以根塵，謂一灯光，容多
X09n0243_p0368a18║光相，即一光相，徧多光中，一一皆然，重重無盡，含
X09n0243_p0368a19║容周徧，斯之謂歟。所以然者，唯是真心所現，皆如
X09n0243_p0368a20║幻夢影像故，與所依性非一非異故，故得徧多入
X09n0243_p0368a21║一，攝一容多等也。
X09n0243_p0368a22║大文第三，頓同佛境，於中三：一用心同；二見境同；
X09n0243_p0368a23║三稱實同。初有：法、喻。今初。
X09n0243_p0368a24║善男子，覺成就故，當知菩薩不與法縛，不求法脫，不
X09n0243_p0368b01║厭生死，不愛涅槃，不敬持戒，不憎毀禁，不重久習，不
X09n0243_p0368b02║輕初學。何以故？一切覺故。
X09n0243_p0368b03║解曰：覺成就故，總指圓彰法界，已下之文，由斯故
X09n0243_p0368b04║得，同佛境界。不與法縛等者，於四對法，無勝劣心，
X09n0243_p0368b05║如佛於三念之境，故言同也。同之所由，經自徵釋
X09n0243_p0368b06║云，由一切覺故。《論》云：「所言覺義者，謂心體離念。」今
X09n0243_p0368b07║則離前「與、求、厭愛敬憎、重、輕」等八念也。舉八境者，顯
X09n0243_p0368b08║於心也（喻云光無憎愛；後云修習此心）。二喻。
X09n0243_p0368b09║譬如眼光，曉了前境，其光圓滿，得無憎愛。何以故？光
X09n0243_p0368b10║體無二，無憎愛故。
X09n0243_p0368b11║解曰：光即眼識現量所得，故無憎愛。《首楞》云：「其目
X09n0243_p0368b12║周視，但如鏡中，無別分析（但有自性分別無計度等），汝識於中，
X09n0243_p0368b13║次第標指。」云其目者，意取眼識。云汝識者，即是意
X09n0243_p0368b14║識，亦可但隨凡俗情見，以目瞳為光。如《法華》云，梵
X09n0243_p0368b15║王是眾生父。二見境同。
X09n0243_p0368b16║善男子，此菩薩及末世眾生，修習此心得成就者，於
X09n0243_p0368b17║此無修，亦無成就，圓覺普照，寂滅無二，於中百千萬
X09n0243_p0368b18║億阿僧祇不可說恒河沙諸佛世界，猶如空華，亂起
X09n0243_p0368b19║亂滅，不即不離，無縛無脫，始知眾生，本來成佛，生死
X09n0243_p0368b20║涅槃，猶如昨夢。
X09n0243_p0368b21║解曰：修習此心得成就者，近結八境安心，遠結觀
X09n0243_p0368b22║行成就。無修等者，泯前心跡，起後依正，凡聖平等
X09n0243_p0368b23║之文。若不泯之，則雖無憎敬等，尚見持毀（餘三例之），
X09n0243_p0368b24║故須泯之，方同佛見。自此已下，正顯其同。圓覺普
X09n0243_p0368c01║照，寂滅無二者，由自心已空，但是覺照，寧有凡、聖
X09n0243_p0368c02║差別之二焉。冥一如之無心，即萬動之恒寂，故普
X09n0243_p0368c03║照是用，寂滅是體，佛心所極，極於寂照。故《瓔珞經》
X09n0243_p0368c04║說，等覺、照寂，妙覺、寂照。今云同佛，是等覺義，故云
X09n0243_p0368c05║普照、寂滅。《金光明經》、《攝大乘論》皆說佛果無別色
X09n0243_p0368c06║聲功德，唯如如及如如智獨存。三種世間融無礙
X09n0243_p0368c07║故，世界即器世間，眾生即有情世間，成佛即智正
X09n0243_p0368c08║覺世間。云於中者，即於寂照中也，圓無際故。百千
X09n0243_p0368c09║萬億者，此方下數。阿僧祇者，此云無數，是華嚴十
X09n0243_p0368c10║大數中之首，經論多用，故此舉之。不可說者，大數
X09n0243_p0368c11║第九，若從一、十、百、千，倍倍積之，總有一百三十七
X09n0243_p0368c12║重數法。恒沙者，從阿耨池東面流出，初出象口周
X09n0243_p0368c13║四十里，金沙混流，沙細如麵。今有不可說阿僧祇
X09n0243_p0368c14║之數河，一一河中一沙為一界，以顯世界如是多
X09n0243_p0368c15║矣。然此中意者，直指盡虗空、遍法界所有世界，不
X09n0243_p0368c16║是算其數量，為欲引機造無邊境，故假增積多數
X09n0243_p0368c17║耳。諸佛世界皆如空華者，緣無自性，全體即真，真
X09n0243_p0368c18║性奪之無餘（如前理奪事門），故得相皆虗幻，亦如善財求
X09n0243_p0368c19║法，展轉至摩耶等處，會緣入實，得願智幻解脫門，
X09n0243_p0368c20║見一切世界等，皆如幻住。云佛界者，《華嚴經》說，諸
X09n0243_p0368c21║佛眾生一切世界，有十種起具因緣，故世界成就，
X09n0243_p0368c22║所謂如來神力法應如是、眾生行業等。亂起亂滅
X09n0243_p0368c23║者，有三意：一者一切世界，皆依妄念，念既剎那不
X09n0243_p0368c24║住，世界亦起滅無停；二者《華嚴》云，染污眾生住故
X09n0243_p0369a01║世界成染污，大福眾生住故成染淨，信解菩薩住
X09n0243_p0369a02║故成淨染等；三者成壞相也。然成、住、壞、空，雖各二
X09n0243_p0369a03║十增減，而世界無量無數，故總觀起滅繽紛。問：然
X09n0243_p0369a04║佛化土許可如斯，自受用中如何起滅？答：若依實
X09n0243_p0369a05║教所明，無形為淨土。生公云：佛有形累，託土以居，
X09n0243_p0369a06║佛是常住法身，何須國土？故《華嚴》云：「依真而住非
X09n0243_p0369a07║國土。」此經云：入於大光明藏。餘義已如前辨。問：《法
X09n0243_p0369a08║華》云「我此土安隱，天人常充滿」，復云何通？答：彼據
X09n0243_p0369a09║理即事門，此約理奪事門，二皆無礙。不即不離者，
X09n0243_p0369a10║明此世界不即圓覺，亦不離圓覺，如華與空，如金
X09n0243_p0369a11║與器，由不離故，覺性奪之成空華，由不即故世界
X09n0243_p0369a12║不妨有起滅。無縛無脫者，文通上下，上即由世界
X09n0243_p0369a13║無淨穢故，下以眾生本成佛故。始知眾生本來成
X09n0243_p0369a14║佛者，始知即始覺（觀行成就，方能知故），本成即本覺（知與不知，本是
X09n0243_p0369a15║佛故），佛即究竟覺（始之與本，非二覺故）。生死涅槃猶如夢者，亦
X09n0243_p0369a16║無始覺之異，四相本來同一覺故。又寂滅無二是
X09n0243_p0369a17║自覺，世界及眾生是覺佗，成佛二字及生死涅槃
X09n0243_p0369a18║如夢是覺滿，成就是滿義，故動寂雙亡，方圓滿故
X09n0243_p0369a19║（上所釋文，但明能知者成佛，其所知眾生，如次方釋云）。
X09n0243_p0369a20║然說生本成佛，唯是《圓覺》、《華嚴》，餘成義含，不的指
X09n0243_p0369a21║注，但以語驚凡聽，理越常情，佛既罕言，愚夫多謗，
X09n0243_p0369a22║若不具彰義類，豈曰莊嚴契經，故總敘六門，顯成
X09n0243_p0369a23║佛延促（《菩薩處胎經》云，或有眾生從初發意，經歷劫數，不得成佛，或有次第成，或有超越者），亦
X09n0243_p0369a24║使下文徵釋，躡此易明：一者一生成佛，謂小乘有
X09n0243_p0369b01║部，唯悉達太子有大覺性，於此生中，苦行修道，菩
X09n0243_p0369b02║提樹下，三十四心，斷結五分，法身初圓，名為成佛。
X09n0243_p0369b03║二者三祇成佛，謂始教說，唯具大乘性者，從初發
X09n0243_p0369b04║意，六度修行，三無數劫，五位伏斷，十地滿足，四智
X09n0243_p0369b05║圓明，於色究竟天受佛智職，名成正覺。三相盡成
X09n0243_p0369b06║佛，謂終教說，一切眾生本覺真心，本來離念，不如
X09n0243_p0369b07║實知，怱然念起，生住異滅，念無自相，不離本覺，內
X09n0243_p0369b08║外熏力，始斷滅相，終斷生相，一念相應，得見心性，
X09n0243_p0369b09║心即常住，名成正覺（前約功圓相滿，此約相盡體現，又前定待長久劫數，此則
X09n0243_p0369b10║唯依自心，延促無定）。四初住成佛，為《華嚴》說，十信位滿，於諸
X09n0243_p0369b11║法中，不生二解，一切佛法疾得現前，初發心時，即
X09n0243_p0369b12║得阿耨多羅三藐三菩提，知一切法即心自性，成
X09n0243_p0369b13║就慧身，不由佗悟。故彼疏釋云，佛智何深，情迷謂
X09n0243_p0369b14║遠，情忘智現，則一體非遙，既言一切法即心自性。
X09n0243_p0369b15║今理現自心，即心之性已，備無邊之德矣。覺心理
X09n0243_p0369b16║現，理現則智圓，若鏡淨明生，非前非後，非新非古，
X09n0243_p0369b17║不由佗悟是自覺，知一切法是覺佗，成就慧身為
X09n0243_p0369b18║覺滿。見夫心性，豈有自佗，寂而能知，名為正覺。五
X09n0243_p0369b19║一念成佛，謂無始迷倒，妄認眾生（華嚴緣起一味章云，若約眾生門中，
X09n0243_p0369b20║眾生及佛，皆是生滅善惡境界，未嘗見有一佛清淨解脫者，識倒見佛亦倒故），一念悟時，
X09n0243_p0369b21║全體是佛（緣起章又云，約佛門中，佛及眾生，皆本空寂，情識已亡，同諸佛故，未嘗見一眾生流
X09n0243_p0369b22║轉者，心淨一切皆淨故也），如夢身相，夢時非無，寤即自身，豈
X09n0243_p0369b23║待長養。故《論》云，亦無始覺之異。《華嚴》云，若離妄想，
X09n0243_p0369b24║一切、自然、無礙等智，即得現前，如塵破經出。《廣博
X09n0243_p0369c01║嚴淨經》云，有三男子，詣佛禮足，作如是言，世尊，我
X09n0243_p0369c02║今於此法，能信能解，不生疑惑。第一男子白佛言：
X09n0243_p0369c03║若作是說，我是如來，此言便是正說。所以者何？我
X09n0243_p0369c04║於此法，不生疑惑（第二男子云是世尊，第三男子云佛，其詞皆同）。爾時會
X09n0243_p0369c05║中百千眾生，心皆擾動，不樂本座，皆作是念，無有
X09n0243_p0369c06║二佛，並出世間，今此男子，何故發如是言，阿難謄
X09n0243_p0369c07║大眾意問佛，佛說偈印許，偈云：能知過去如，亦知
X09n0243_p0369c08║未來如，見一切法如，是故名如來；不畏於生死，正
X09n0243_p0369c09║住生死中，化度諸眾生，是故名世尊；覺無明無知，
X09n0243_p0369c10║其性無所有，已得於明智，是故名為佛。《菩薩處胎
X09n0243_p0369c11║經》云，或有眾生，朝發道心，即得成佛。諸大乘經，其
X09n0243_p0369c12║文非一，達磨禪宗即心即佛，是斯意也。六本來成
X09n0243_p0369c13║佛，《論》云：「四相俱時，皆無自立，本來平等，同一覺故。」
X09n0243_p0369c14║《涅槃論》解微密義云：「身外有佛亦非密，身內有佛
X09n0243_p0369c15║亦非密，非有非無亦非密，眾生是佛故微密。」《華嚴》
X09n0243_p0369c16║云，如來成正覺時，於其身中（法界身也）普見一切眾生
X09n0243_p0369c17║成正覺，乃至普見一切眾生入涅槃，皆同一性，所
X09n0243_p0369c18║謂無性。又云，菩薩摩訶薩應知自心，念念常有佛
X09n0243_p0369c19║成正覺，何以故？諸佛如來不離此心成正覺故。如
X09n0243_p0369c20║自心，一切眾生心亦復如是，悉有如來成正覺。彼
X09n0243_p0369c21║疏問云，此中之成，為理為事？若是事成，云何皆同
X09n0243_p0369c22║一性？若是理成，云何八相？疏自答云，此是華嚴大
X09n0243_p0369c23║節，若不對諸宗，難以取解。今約五乘及五教而辨。
X09n0243_p0369c24║然諸眾生：若於人天教中觀之，則具足人法二我；
X09n0243_p0370a01║若於小乘教中觀之，但是五蘊實法，本來無我；若
X09n0243_p0370a02║大乘始教，法相宗即說唯識所現，無相宗即說幻
X09n0243_p0370a03║有即空，人法俱遣；若大乘終教，唯如來藏具恒沙
X09n0243_p0370a04║性德，故眾生即在纏法身，法身、眾生義一名異（猶據
X09n0243_p0370a05║理說）；若大乘頓教，則相本自盡，性本自現，不可說言
X09n0243_p0370a06║成佛不成佛等。若依此宗（華嚴宗也），舊來成竟，亦涅槃
X09n0243_p0370a07║竟。非約同體此成，即是彼成。難：若爾，何以現有眾
X09n0243_p0370a08║生，非即佛耶？答：若就眾生位看，尚不見唯心即空，
X09n0243_p0370a09║安見圓教中事。如迷東謂西，正執西故。若諸情頓
X09n0243_p0370a10║破，則法界圓現，無不已成，猶彼悟人，西處全東。若
X09n0243_p0370a11║爾，諸佛何以更化？答：眾生不如是知，所以須化，如
X09n0243_p0370a12║是化者，是究竟化，如是化者，無不化時。然上六門，
X09n0243_p0370a13║初門眾生無成佛義故，次門五分中唯許一分半，
X09n0243_p0370a14║眾生定待三祇劫滿成佛，後四門一切眾生皆許
X09n0243_p0370a15║成佛。於中三、四，妄盡覺顯，是為成佛；五頓悟無妄，
X09n0243_p0370a16║即名為佛；六本無迷悟，元來是佛。又中間四門，次
X09n0243_p0370a17║次相望，前延後促。又前二事成，次二事同理成，五
X09n0243_p0370a18║唯理成，六皆無礙。今經文者，若約觀成方能知之，
X09n0243_p0370a19║即當四、五兩門。若約所知眾生本來皆佛，即唯第
X09n0243_p0370a20║六。三稱實同。
X09n0243_p0370a21║善男子，如昨夢故，當知生死及與涅槃，無起無滅，無
X09n0243_p0370a22║來無去。其所證者，無得無失，無取無捨。其能證者，無
X09n0243_p0370a23║作無止，無任無滅。於此證中，無能無所，畢竟無證，亦
X09n0243_p0370a24║無證者，一切法性，平等不壞。
X09n0243_p0370b01║解曰：稱法界真實性故，初句躡前，由見生、涅如夢，
X09n0243_p0370b02║即稱圓覺實性，同佛境也。此有二意：一、但有能依
X09n0243_p0370b03║之夢，必有所依之人，夢是人之神遊，亦見聞之氣
X09n0243_p0370b04║分，無別體故；二、但了夢體空無，即證自身真實，迷
X09n0243_p0370b05║自身者，由執夢故。然餘喻皆帶自佗，唯夢喻尅體
X09n0243_p0370b06║故。《大瓔珞經》說，過去有佛，欲說法時，令大眾睡眠，
X09n0243_p0370b07║夢中說法，令增善根，覺得道果（《涅槃》羅剎云云。迦旃延弟子云云）。
X09n0243_p0370b08║亦表萬法皆夢，大夢之境，必有大覺之明矣。當知
X09n0243_p0370b09║下有四節：初，總明稱實，謂迷時生死無起，涅槃無
X09n0243_p0370b10║滅。悟時非滅却生死發起涅槃。稱體而觀，都無起
X09n0243_p0370b11║滅，聖法非新來，凡心非滅去，又直言體，無起滅來
X09n0243_p0370b12║去，不約聖凡。其所證下，別指能所，所證之境，非得
X09n0243_p0370b13║真失妄、捨麤取妙，能證之心，都無分別，離於四病
X09n0243_p0370b14║（病如下文）。於此下，雙泯能所故，故《華嚴》云：「若有見正覺，
X09n0243_p0370b15║解脫離諸漏，不著一切世，彼非證道眼。」一切法性
X09n0243_p0370b16║下，總結稱實，故《華嚴》說，眾生成佛，次後亦云（同此四節
X09n0243_p0370b17║如注配之）：「無相性、無盡性、無生性、無滅性（總明也）無我性、
X09n0243_p0370b18║無非我性、無眾生性、無非眾生性（無所證也）、無菩提性
X09n0243_p0370b19║（無能證也）、無法界性、無虗空性（雙泯能所），亦復無有成正覺
X09n0243_p0370b20║性（總結）。」四結牒問詞。
X09n0243_p0370b21║善男子，彼諸菩薩如是修行，如是漸次，如是思惟，如
X09n0243_p0370b22║是住持，如是方便，如是開悟，求如是法，亦不迷悶。
X09n0243_p0370b23║解之可知。後偈諷，文三（略於起行方便故）：初諷，觀行成就，
X09n0243_p0370b24║文二：初七句，二空觀。
X09n0243_p0370c01║爾時，世尊欲重宣此義而說偈言：
X09n0243_p0370c02║普眼汝當知，一切諸眾生，身心皆如幻。
X09n0243_p0370c03║身相屬四大，心性歸六塵，四大體各離，
X09n0243_p0370c04║誰為和合者？
X09n0243_p0370c05║後三句，法界觀。
X09n0243_p0370c06║如是漸修行，一切悉清淨，不動徧法界。
X09n0243_p0370c07║長廣、偈略。次一偈半頌，頓同佛境。
X09n0243_p0370c08║無作止任滅，亦無能證者。一切佛世界，
X09n0243_p0370c09║猶如虗空華。三世悉平等，畢竟無來去。
X09n0243_p0370c10║後一偈頌，結牒問詞。
X09n0243_p0370c11║初發心菩薩，及末世眾生，欲求入佛道，
X09n0243_p0370c12║應如是修習。
X09n0243_p0370c13║
X09n0243_p0370c14║大方廣圓覺經大疏中卷之二
X09n0243_p0370c15║
X09n0243_p0370c16║音釋
X09n0243_p0370c17║謄（音騰，傳也）。
X09n0243_p0370c18║
X09n0243_p0370c19║
X09n0243_p0370c20║
X09n0243_p0370c21║大方廣圓覺經大疏中卷之三
X09n0243_p0370c22║終南山草堂寺沙門宗密述
X09n0243_p0370c23║第二徵釋迷悟始終，文四：初三。今初。
X09n0243_p0370c24║於是金剛藏菩薩，在大眾中，即從座起，頂禮佛足，右
X09n0243_p0371a01║遶三帀，長跪叉手而白佛言：
X09n0243_p0371a02║解之可知。二正陳，詞句中三：一慶其所悟。
X09n0243_p0371a03║大悲世尊，善為一切諸菩薩眾，宣揚如來圓覺清淨
X09n0243_p0371a04║大陀羅尼因地法門，漸次方便，與諸眾生開發蒙昧。
X09n0243_p0371a05║在會法眾，承佛慈誨，幻翳朗然，慧目清淨。
X09n0243_p0371a06║解曰：兼指初段中「因地法行」者，是一切行位根本
X09n0243_p0371a07║故，後必躡前故。二難其所疑。
X09n0243_p0371a08║世尊，若諸眾生，本來成佛，何故復有一切無明？若諸
X09n0243_p0371a09║無明眾生本有，何因緣故如來復說本來成？佛十方
X09n0243_p0371a10║異生本成佛道，後起無明，一切如來何時復生一切
X09n0243_p0371a11║煩惱？
X09n0243_p0371a12║解曰：由前云眾生本成佛道，故起此疑。疑有三句：一
X09n0243_p0371a13║謂真能生妄；二謂說妄為真；三牒而縱之，責無窮
X09n0243_p0371a14║過。意云本來是佛，煩惱何生？若無生中妄生起者，
X09n0243_p0371a15║如來成佛，同本無生，無生之中，還應妄起，成佛義
X09n0243_p0371a16║等，生否應齊，齊生則果佛何尊，齊否則因違現事，
X09n0243_p0371a17║進退不可，故有斯云。亦如復禮法師云：「真法性本
X09n0243_p0371a18║淨，妄法何由起（如初句也），妄法從真生，此妄安可止（如第
X09n0243_p0371a19║三句）。」三結請通釋。
X09n0243_p0371a20║唯願不捨無遮大慈，為諸菩薩開祕密藏，及為末世
X09n0243_p0371a21║一切眾生，得聞如是修多羅教了義法門，永斷疑悔。
X09n0243_p0371a22║作是語已，五體投地，如是三請，終而復始。
X09n0243_p0371a23║解曰：據此三難，諸典無文，唯佛了知，登地方受，今
X09n0243_p0371a24║乃請宣成教，普示末世凡夫，故曰無遮大慈。開祕
X09n0243_p0371b01║密藏，祕謂非器不傳，密謂覆相而說（或隨自意或隨佗意，權實
X09n0243_p0371b02║難測），祕藏如不開櫃，密藏則一法含多。今請不揀末
X09n0243_p0371b03║世，則開祕藏；顯了而談，則開密藏（故《涅槃》云，具縛凡夫能知如來
X09n0243_p0371b04║祕密之藏）。了義法門者，由此標目。永斷疑悔者，疑是根
X09n0243_p0371b05║本。通論疑者，於諸諦理，猶豫為性，能障信心、善品
X09n0243_p0371b06║為業。別顯則五蓋中疑有三：一疑自，謂己不能入
X09n0243_p0371b07║理；二疑師，謂彼不能善教；三疑法，謂於所學，為令
X09n0243_p0371b08║出離為不出離？又疑理事空有、雙是雙非等，如有
X09n0243_p0371b09║病人，疑自、疑醫、疑藥，病終不愈。今三疑中，即疑法
X09n0243_p0371b10║也。此疑復有已起、未起（如天親判《金剛經》斷疑之意），今皆含之，
X09n0243_p0371b11║剛藏為佗請問，令永斷故。然斷疑方便者，若疑境
X09n0243_p0371b12║界，令悟唯心；若疑法性，令觀無得。餘皆例知。今此
X09n0243_p0371b13║斷疑，通二方便，對文可解。悔者通論是不定之法，
X09n0243_p0371b14║悔善則惡，悔惡則善。故今請永斷，即屬悔惡也。亦
X09n0243_p0371b15║五蓋數，但此不因掉也。然入道人，若未通決生、佛
X09n0243_p0371b16║同異，則或用功多時，反自疑悔。後三展虔誠也。二
X09n0243_p0371b17║讚許中。
X09n0243_p0371b18║爾時，世尊告金剛藏菩薩言：善哉善哉，善男子，汝等
X09n0243_p0371b19║乃能為諸菩薩及末世眾生，問於如來甚深祕密，究
X09n0243_p0371b20║竟方便，是諸菩薩最上教誨，了義大乘，能使十方修
X09n0243_p0371b21║學菩薩，及諸末世一切眾生，得決定信，永斷疑悔，汝
X09n0243_p0371b22║今諦聽，當為汝說。
X09n0243_p0371b23║解曰：言「如來甚深祕密究竟方便」者，然汎論如來
X09n0243_p0371b24║祕密有其二意：一如來之密藏，謂一乘如來知見
X09n0243_p0371c01║佛於漸教門中，久默斯要故，如前釋也，故云究竟
X09n0243_p0371c02║方便，下答覺照離華瞖等；二如來即祕密，由證密
X09n0243_p0371c03║藏，能所無二，故三業具皆祕密也。謂非色現色，摩
X09n0243_p0371c04║尼不能喻其多；非量現量，應持不能窮其頂。不分
X09n0243_p0371c05║而徧一多，不足異其體；全法為身一毛，不可窮其
X09n0243_p0371c06║際。此身密也。非近非遠，目連尋之無際，身子對而
X09n0243_p0371c07║不聞。非自非佗，若天鼓之無從，猶谷響之緣發。無
X09n0243_p0371c08║邊法海，卷之在一言，無內圓音，展之該萬類。此口
X09n0243_p0371c09║密也。無心成事，等覺尚不能知，意密也。二義之中，
X09n0243_p0371c10║經顯所證矣。言決定信者，前頓同佛境，義當信根
X09n0243_p0371c11║成就，初發心住。今但通決疑難，以成前義故也。三
X09n0243_p0371c12║佇聽。
X09n0243_p0371c13║時金剛藏菩薩，奉教歡喜，及諸大眾，默然而聽。
X09n0243_p0371c14║第四正說，長行四：一反覆起疑之本；二喻釋現起
X09n0243_p0371c15║之疑；三顯淺難造深；四結問不當理。初中又三：一
X09n0243_p0371c16║總指輪迴；二真隨妄轉；三結指前疑。今初。
X09n0243_p0371c17║善男子，一切世界，始終、生滅、前後、有無、聚散、起止，念
X09n0243_p0371c18║念相續，循環往復，種種取捨，皆是輪迴。
X09n0243_p0371c19║解曰：於中初一句，總標情器，故云「一切」。無著《金剛
X09n0243_p0371c20║論》以四蘊為世界。若不約情，何成輪迴。又一切者，
X09n0243_p0371c21║總有十種，如《華嚴．世界成就品》說。次六對，辨其輪
X09n0243_p0371c22║迴，謂但住有為，即屬輪迴心也。始終者，若唯約染
X09n0243_p0371c23║緣，則創變為始，極證為終，或無始有終。若染淨對
X09n0243_p0371c24║說，則證菩提為始，斷盡煩惱為終。若唯約淨緣，有
X09n0243_p0372a01║始無終（如上用心，皆屬輪迴之見），唯心冥圓覺，不住染淨，方得
X09n0243_p0372a02║無始無終。新新而起曰生（表此先非有故），念念落謝曰滅
X09n0243_p0372a03║（表此後是無故）。過去名前，未來名後；現在住劫名有，空劫
X09n0243_p0372a04║名無；成劫名聚，壞劫名散；現行為起，調伏為止。次
X09n0243_p0372a05║二句，正示輪迴之相。念念相續者，情界、器界皆依
X09n0243_p0372a06║妄念，既所依不斷，故能依亦然。循環往復者，器界
X09n0243_p0372a07║空已復成，情界滅已復生，惑業襲習，報應綸輪，塵
X09n0243_p0372a08║沙劫波，莫之遏絕。後二句，結成輪迴。取謂取著，執
X09n0243_p0372a09║我我所。捨謂厭離，厭苦所依。又於根身，則厭苦麤
X09n0243_p0372a10║障為捨，忻淨妙離為取。於器界則厭此娑婆為捨，
X09n0243_p0372a11║忻彼極樂為取。若取、若捨種種不同，皆是顛倒妄
X09n0243_p0372a12║心變現，輪迴之相，故《論》云：「一切分別即分別自心，
X09n0243_p0372a13║心不見心，無相可得。」《首楞》云：「自心取自心，非幻成
X09n0243_p0372a14║幻法。」二真隨妄轉，文三：一法。
X09n0243_p0372a15║未出輪迴，而辨圓覺，彼圓覺性，即同流轉，若免輪迴，
X09n0243_p0372a16║無有是處。
X09n0243_p0372a17║解曰：能觀是輪迴之心故，所觀圓覺亦爾。如夢見
X09n0243_p0372a18║實物，物亦是夢故。清涼大師答復禮法師云：「由來
X09n0243_p0372a19║未曾悟，故說妄無始。」二喻。
X09n0243_p0372a20║譬如動目，能搖湛水；又如定眼，猶迴轉火；雲駛月運，
X09n0243_p0372a21║舟行岸移，亦復如是。
X09n0243_p0372a22║解曰：四對喻中，初由目數動，湛水如波搖，次眼識
X09n0243_p0372a23║遲鈍，旋火成輪相。餘二可見。三合。
X09n0243_p0372a24║善男子，諸旋未息，彼物先住尚不可得，何況輪轉生
X09n0243_p0372b01║死垢心，曾未清淨，觀佛圓覺而不旋復。
X09n0243_p0372b02║解曰：諸旋者眼、目、雲、舟，喻生死垢心也。彼物者水、
X09n0243_p0372b03║火、月、岸，喻圓覺也。何況下，正合。三結指前疑。
X09n0243_p0372b04║是故汝等，便生三惑。
X09n0243_p0372b05║解曰：三惑者，即前三種疑也。據此結文的指，即知
X09n0243_p0372b06║定是先責起疑之本，未是答難，若是偏答三中之
X09n0243_p0372b07║一難，即不合總結三惑，智者詳焉。然雖非是正答，
X09n0243_p0372b08║已是標舉建立答義之意勢，令息如上之念，即前
X09n0243_p0372b09║疑早合自亡。況復空華、金鑛分明曉喻。二喻釋現
X09n0243_p0372b10║起之疑，文二：初一空中華無起滅喻；二金中鑛不
X09n0243_p0372b11║重生喻。初中三：一喻釋；二法合；三結成。今初。
X09n0243_p0372b12║善男子，譬如幻翳，妄見空華，幻翳若除，不可說言：此
X09n0243_p0372b13║翳已滅，何時更起一切諸翳？何以故？翳、華二法非相
X09n0243_p0372b14║待故。亦如空華，滅於空時，不可說言：虗空何時更起
X09n0243_p0372b15║空華？何以故？空本無華，非起滅故。
X09n0243_p0372b16║解曰：曲分為二：初，翳差華亡喻，謂不知華因翳有，
X09n0243_p0372b17║乃謂從空而生，喻不知妄出迷情，却執真能生妄。
X09n0243_p0372b18║既得翳差，即不見華。聞說從翳而生，又執何時更
X09n0243_p0372b19║翳，喻前觀成同佛，普淨根塵，因知妄染，由迷又疑，
X09n0243_p0372b20║迷心却起。問：翳差之者，或有佗時更生，不必的定
X09n0243_p0372b21║永無，如何以此為喻？答：喻者但取當日一席之事，
X09n0243_p0372b22║不說終身，但以愚人，晨旦見華，食時眼差，見華亂生
X09n0243_p0372b23║亂滅，謂言翳亦速起速停，是以經中遮云「不可」故。
X09n0243_p0372b24║諸論喻釋，佛云「如大夢覺」，豈可難云：「睡起夢覺，何
X09n0243_p0372c01║妨明夜更睡還夢」。若如是難，豈解喻焉。二法非相
X09n0243_p0372c02║待者，翳不與華期，華不隨翳生，但翳故妄見，非華
X09n0243_p0372c03║實生，二法各不相知，況復一空一有，故云「不相待」
X09n0243_p0372c04║也。縱使心迷，生死亦寂，但緣迷故，妄似生死，眾生
X09n0243_p0372c05║本自不生，幻華畢竟不起，莫將翳待，莫以迷求，剛
X09n0243_p0372c06║藏問目，正似此也。後，空不生華喻，前已合釋，文易
X09n0243_p0372c07║可知。然《佛頂經》亦有此法喻，文廣義略，闕於待翳
X09n0243_p0372c08║之文。二法合。
X09n0243_p0372c09║生死涅槃，同於起滅，妙覺圓照，離於華翳。
X09n0243_p0372c10║解曰：迷見生死似華起，悟得涅槃似華滅，言圓覺
X09n0243_p0372c11║離華翳，則雙拂生死無明，虗空非蹔有無，覺性何
X09n0243_p0372c12║關迷悟，眾生既如華起，約誰更難無明，無明生死
X09n0243_p0372c13║既空，何責本來成佛，空華終不再起，果位何得還
X09n0243_p0372c14║迷，由己計度不休，見佗覺性流轉。若如是解，頓遣
X09n0243_p0372c15║三疑，三疑鈎鏁連環，不是三科別答。下金鑛喻，即
X09n0243_p0372c16║唯答佛不再迷，此疑過深，故重喻也。三結成。
X09n0243_p0372c17║善男子，當知虗空，非是蹔有，亦非蹔無，況復如來圓
X09n0243_p0372c18║覺隨順，而為虗空平等本性。
X09n0243_p0372c19║解曰：虗空世法尚不同華起滅，況如來隨順圓覺，
X09n0243_p0372c20║湛然真常，是虗空之體性耶。覺為空性者，《佛頂》云：
X09n0243_p0372c21║「空生大覺中。」又云：「寂照含虗空。」復言平等者，然圓
X09n0243_p0372c22║覺雖是虗空之性，而冥合不分，周徧法界，無分無
X09n0243_p0372c23║限，無別能依所依，故云平等。此意云，空在覺中，空
X09n0243_p0372c24║尚常寂，況覺為空性，豈增減耶？喻猶不及，故云「況
X09n0243_p0373a01║復」。後金鑛喻。
X09n0243_p0373a02║善男子，如銷金鑛，金非銷有，既已成金，不重為鑛，經
X09n0243_p0373a03║無窮時，金性不壞，不應說言，本非成就，如來圓覺亦
X09n0243_p0373a04║復如是。
X09n0243_p0373a05║解曰：曲分為二：先喻此喻，唯答佛不再迷之難，前
X09n0243_p0373a06║就圓悟之理，生佛俱是本真，以成普眼段中「眾生
X09n0243_p0373a07║本來成佛」之義，故舉空華，元來不起，非後始滅。法
X09n0243_p0373a08║合云「生死涅槃，同於起滅」。所以俱通三難，今就不
X09n0243_p0373a09║壞因果之相，故說銷鑛出金，華則始終本無，鑛則
X09n0243_p0373a10║因銷始盡。意云圓頓之理雖齊，迷悟不妨成異，既
X09n0243_p0373a11║有多生習障，還須背習顯真，真顯即究竟清淨。若
X09n0243_p0373a12║但用前喻，即撥無迷悟因果之相，便成邪見。若但
X09n0243_p0373a13║用此喻，即成眾生覺性本來不淨，失真常理，亦成
X09n0243_p0373a14║邪見。道理微妙，一喻難齊，故說兩事。是知此喻，唯
X09n0243_p0373a15║答第三難也。文中喻意，如人鍊金，須得其鑛，若非
X09n0243_p0373a16║金鑛，鍊亦無金。若因銷有者，銷頑石等，亦應得金，
X09n0243_p0373a17║雖假燼冶，銷融金性，要須本有，所以經言「金非銷
X09n0243_p0373a18║故有」。故《金剛三昧經》合金錢喻云：「昔迷故非無，今
X09n0243_p0373a19║覺故非入。」既已成金等者，正喻佛不再迷。不應說
X09n0243_p0373a20║言等者，喻佛隱顯無異。《佛頂》亦云：「昔本無迷，似有
X09n0243_p0373a21║迷覺，覺迷迷滅，覺不生迷。」後法合者，金喻法身，鍊
X09n0243_p0373a22║出喻報身，作環釧等百千萬種喻化身。鑛中雖有
X09n0243_p0373a23║金，不銷金不出，識中雖有佛，不修佛何成。三顯淺
X09n0243_p0373a24║難造深，文二：初，所造離念。
X09n0243_p0373b01║善男子，一切如來妙圓覺心，本無菩提及與涅槃，亦
X09n0243_p0373b02║無成佛及不成佛，無妄輪迴及非輪迴。
X09n0243_p0373b03║解曰：前通難了，此別顯幽深難見，言說不及下智
X09n0243_p0373b04║難造，以遮展轉無窮疑難，先標覺心為宗，後方拂
X09n0243_p0373b05║迹者，明非斷滅，但離所拂，非無覺心。拂有三節：初
X09n0243_p0373b06║拂，轉依之名，轉煩惱生死，故曰菩提、涅槃。體雖即
X09n0243_p0373b07║真，名因妄得。後兩節，皆雙拂對待，圓覺性中，都無
X09n0243_p0373b08║此事，若有少見，則迷圓覺。故《華嚴》云：於法若有見，
X09n0243_p0373b09║此則未為見，若無有見者，如是乃見佛。二能造滯
X09n0243_p0373b10║情，文四：一舉勝彰劣；二舉喻顯情；三誡息妄心；四
X09n0243_p0373b11║重彰妄義。今初。
X09n0243_p0373b12║善男子，但諸聲聞所圓境界，身心語言皆悉斷滅，終
X09n0243_p0373b13║不能至彼之親證所現涅槃，何況能以有思惟心，測
X09n0243_p0373b14║度如來圓覺境界。
X09n0243_p0373b15║解曰：文中兩對：初小聖理、智對；後何況下，凡心真、
X09n0243_p0373b16║覺對。意云，小聖真智（生空），尚不能親到小聖之理（生空
X09n0243_p0373b17║真如），況凡心劣於前智，真覺又超前理，轉轉懸隔，何能
X09n0243_p0373b18║造耶？如百寮尚畏宰相，百姓豈親天子，此正同《金
X09n0243_p0373b19║剛經》四果之人，尚無心言「我證得四果」，豈如來有
X09n0243_p0373b20║定法，得阿耨菩提耶？然四向、四果斷證行相者，謂
X09n0243_p0373b21║斷三界見惑有十六心，至第十五道類忍時名初
X09n0243_p0373b22║果向；至第十六心即入修道，名須陀洹果，以見惑
X09n0243_p0373b23║頓斷，不同修惑分三界別故。欲界修惑，分為九品，
X09n0243_p0373b24║斷至五品是一來向，斷六品盡得一來果，以九品
X09n0243_p0373c01║惑，能潤七生，為上上品潤兩生，次三品各潤一生，
X09n0243_p0373c02║次二品共潤一生，後三品共潤一生，六品惑盡，已
X09n0243_p0373c03║損六生，故唯餘一度來生欲界，斷惑七、八品名第
X09n0243_p0373c04║三果向，九品全斷盡，即得不還果。次斷上二界修
X09n0243_p0373c05║惑，乃至有頂，八品惑盡，名阿羅漢向。三界見、修都
X09n0243_p0373c06║盡，得阿羅漢果。成就我生已盡等四，即是所圓境
X09n0243_p0373c07║界矣。言身心語言斷滅者，沈空滯寂，灰身滅智也。
X09n0243_p0373c08║彼之親證等者，若未入滅，即有餘涅槃；若身智滅
X09n0243_p0373c09║已，即無餘涅槃。思惟心者，種種計度，意云：無心近
X09n0243_p0373c10║理，尚不能造，有心轉背，豈能測度？故《法華》說，大地
X09n0243_p0373c11║皆如舍利弗，共度不能知。新發意及不退等菩薩，
X09n0243_p0373c12║皆言不測。二舉喻顯情。
X09n0243_p0373c13║如取螢火，燒須彌山，終不能著，以輪迴心，生輪迴見，
X09n0243_p0373c14║入於如來大寂滅海，終不能至。
X09n0243_p0373c15║解曰：於中初舉喻，後顯情，即知前舉勝此舉喻，並
X09n0243_p0373c16║是顯分別心不能證覺，密譏前三種翻覆疑難，前
X09n0243_p0373c17║云「有思惟心」，即是此云「以輪迴心」；前云「圓覺境界」，
X09n0243_p0373c18║即是此云「大寂滅海。」三誡息妄心。
X09n0243_p0373c19║是故我說，一切菩薩及末世眾生，先斷無始輪迴根
X09n0243_p0373c20║本。
X09n0243_p0373c21║解曰：是故我說者，即前未出輪迴而辨圓覺，無有
X09n0243_p0373c22║是處。若遠指即答文殊問「先斷無明」，或指餘經皆
X09n0243_p0373c23║如是說。四重彰妄義，文二：一無實體。
X09n0243_p0373c24║善男子，有作思惟，從有心起，皆是六塵妄想緣氣，非
X09n0243_p0374a01║實心體，已如空華，用此思惟，辨於佛境，猶如空華，復
X09n0243_p0374a02║結空果，展轉妄想，無有是處。
X09n0243_p0374a03║解曰：從有心起者，舉能起之根識（有心者識也，起者心所也）。六
X09n0243_p0374a04║塵緣氣者，舉能牽之境，已如前釋。非實心體者，實
X09n0243_p0374a05║心無念故。已如空華者，縱實有思惟，有思惟心尚
X09n0243_p0374a06║不能證覺，何況此心，早已如於空華，自無其體，向
X09n0243_p0374a07║上更欲求證，何異空華結果，故言「展轉虗妄」。此中始
X09n0243_p0374a08║末都無，故云無體。後段秖言浮巧不能成覺，不直
X09n0243_p0374a09║言無，故云無用。勿見經有「用此思惟」之文，便謂已
X09n0243_p0374a10║屬後段，即此思惟之用，全無其體，即名無實體也，
X09n0243_p0374a11║細意詳之。二無勝用。
X09n0243_p0374a12║善男子，虗妄浮心，多諸巧見，不能成就圓覺方便。
X09n0243_p0374a13║解曰：從第一覈疑之本，兼此第三段大意，總是責
X09n0243_p0374a14║問者，滯情分別過患，所以其中此節最親，因前三
X09n0243_p0374a15║番之疑，便都指是浮心巧見，總不能證覺。四結問
X09n0243_p0374a16║不當理。
X09n0243_p0374a17║如是分別，非為正問。
X09n0243_p0374a18║解曰：乍看連次之經，即似唯結巧見之文，細詳其
X09n0243_p0374a19║義，乃都結第三一段問前讚善哉，此責非正。何也？
X09n0243_p0374a20║答：前讚者，美其起教。此責者，顯其實理。此一段疑，
X09n0243_p0374a21║最障修證，若不徵起，末世長迷，微有斯益，故前讚
X09n0243_p0374a22║也。剛藏所徵，意在佛責，故知責此之過，始彰徵起
X09n0243_p0374a23║有功，乍看似前後乖違，細詳乃始終符合，可審翫
X09n0243_p0374a24║味，妙在斯焉。偈頌四：初七句頌，反覈疑本。
X09n0243_p0374b01║爾時，世尊欲重宣此義而說偈言：
X09n0243_p0374b02║金剛藏當知，如來寂滅性，未曾有終始。
X09n0243_p0374b03║若以輪迴心，思惟即旋復，但至輪迴際，
X09n0243_p0374b04║不能入佛海。
X09n0243_p0374b05║長行先舉妄想，偈文先標實理。次六句頌，喻釋現
X09n0243_p0374b06║起之疑。
X09n0243_p0374b07║譬如銷金鑛，金非銷故有。雖復本來金，
X09n0243_p0374b08║終以銷成就。一成真金體，不復重為鑛。
X09n0243_p0374b09║略不頌空華，影在後段故。三五句頌，淺難造深，於
X09n0243_p0374b10║中二：初三句頌，所造離念。
X09n0243_p0374b11║生死與涅槃，凡夫及諸佛，同為空華相。
X09n0243_p0374b12║良由長行華無起滅，喻中結文，與此段同，故此亦
X09n0243_p0374b13║取空華之喻，意該前後也。後二句頌，能造滯情。
X09n0243_p0374b14║思惟猶幻化，何況詰虗妄！
X09n0243_p0374b15║四二句依解起行。
X09n0243_p0374b16║若能了此心，然後求圓覺。
X09n0243_p0374b17║長偈第四，互有互無。
X09n0243_p0374b18║第三，深究輪迴之根者，謂窮其展轉根元，推其差
X09n0243_p0374b19║別種性故。於中文四：初三。今初。
X09n0243_p0374b20║於是彌勒菩薩，在大眾中，即從座起，頂禮佛足，右繞
X09n0243_p0374b21║三帀，長跪叉手而白佛言：
X09n0243_p0374b22║解如前矣。次正陳詞句，文二：初慶前。
X09n0243_p0374b23║大悲世尊，廣為菩薩開祕密藏，令諸大眾，深悟輪迴，
X09n0243_p0374b24║分別邪正，能施末世一切眾生無畏道眼，於大涅槃，
X09n0243_p0374c01║生決定信，無復重隨輪轉境界，起循環見。
X09n0243_p0374c02║解曰：深悟輪迴者，因舟行、岸移等喻，悟得真隨妄
X09n0243_p0374c03║轉。無畏者，決定也。道眼者，五眼中即慧眼、法眼，具
X09n0243_p0374c04║真俗故。決定信者，永不信餘。《首楞》云：「妙信常住，一
X09n0243_p0374c05║切妄想，滅盡無餘。」無復重隨等者，不執月運、岸移
X09n0243_p0374c06║等。二請後，文二：初舉法問；二結益請。初中二：一問
X09n0243_p0374c07║斷輪迴。
X09n0243_p0374c08║世尊，若諸菩薩及末世眾生，欲遊如來大寂滅海，云
X09n0243_p0374c09║何當斷輪迴根本？於諸輪迴有幾種性？
X09n0243_p0374c10║解曰：寂滅海者，大涅槃也，具足三德，能建大義，體
X09n0243_p0374c11║深用廣，故如海也。次二句問目，就下釋之。二問修
X09n0243_p0374c12║悲智。
X09n0243_p0374c13║修佛菩提幾等差別？迴入塵勞，當設幾種教化方便
X09n0243_p0374c14║度諸眾生？
X09n0243_p0374c15║解曰：初二句智，法門無邊誓願學故；後二句悲，眾
X09n0243_p0374c16║生無邊誓願度故。此惑病既多，方藥非一，若無方
X09n0243_p0374c17║便，少湯添氷，恐落愛見大悲，故須問也。二結益請。
X09n0243_p0374c18║唯願不捨救世大悲，令諸修行一切菩薩及末世眾
X09n0243_p0374c19║生，慧目肅清，照曜心鏡，圓悟如來無上知見。作是語
X09n0243_p0374c20║已，五體投地，如是三請，終而復始。
X09n0243_p0374c21║解曰：慧目等者，欲照心源，必由淨慧，慧目是能照，
X09n0243_p0374c22║心鏡是所照，心淨如鏡。故六祖偈云，心如淨明鏡。
X09n0243_p0374c23║肅清者，緣塵不雜。無上知見者，無能無所，自在圓
X09n0243_p0374c24║明故。即同《法華》雙開菩提涅槃，是無上義。今即雙
X09n0243_p0375a01║悟，故同無上。展虔，同前讚許。
X09n0243_p0375a02║爾時，世尊告彌勒菩薩言：善哉善哉，善男子，汝等乃
X09n0243_p0375a03║能為諸菩薩及末世眾生，請問如來深奧祕密微妙
X09n0243_p0375a04║之義，令諸菩薩，潔清慧目，及令一切末世眾生，永斷
X09n0243_p0375a05║輪迴，心悟實相，具無生忍，汝今諦聽，當為汝說。時彌
X09n0243_p0375a06║勒菩薩奉教歡喜，及諸大眾默然而聽。
X09n0243_p0375a07║解曰：深奧祕密微妙者，本清淨之輪迴，無差別之
X09n0243_p0375a08║種類等故。無生忍者，真性無生，本來清淨，眾生未
X09n0243_p0375a09║悟，妄心見生，生即必滅，故是輪迴。今悟實相，了心
X09n0243_p0375a10║真妄無生，心既不生，輪迴永絕，如是忍可，名無生
X09n0243_p0375a11║忍，法既無生，即無有滅故。《華嚴》云，不見有少法生
X09n0243_p0375a12║滅。何以故？若無生即無滅故。又云：「一切法無生，一
X09n0243_p0375a13║切法無滅，若能如是解，諸佛常現前。」故《信力入印
X09n0243_p0375a14║經》中亦有「無滅忍」。然不生不滅，佛法之體。八不之
X09n0243_p0375a15║初，釋有多門，略伸一二。初約境，後約行。境中略有
X09n0243_p0375a16║五義：一就徧計，由是妄執，無法可生滅也。又理無
X09n0243_p0375a17║故不生，情有故不滅，不滅即不生，是一法矣。二就
X09n0243_p0375a18║依佗，謂緣會生即無生，緣離滅而不滅。又緣起無
X09n0243_p0375a19║性故不生，無性緣起故不滅。《中論》云：「以有空義故，
X09n0243_p0375a20║一切法得成。」是故不生即不滅，不滅即不生，為一
X09n0243_p0375a21║物也。三約圓成性，謂非是有為故，無彼生滅相也。
X09n0243_p0375a22║又非妄心境故不生，聖智所證故不滅，不滅即不
X09n0243_p0375a23║生，為一物也。四通論三性，混融於一法上，唯就徧
X09n0243_p0375a24║計一向生滅，就圓成唯不生滅，就依佗亦生滅亦
X09n0243_p0375b01║不生滅，就三無性故，非生滅非不生滅。五然此四
X09n0243_p0375b02║句，合為一聚，圓融無礙，頓思可見。後約行者，謂妄
X09n0243_p0375b03║念斯寂，猶若虗空，何生何滅？又雖起大用，見心無
X09n0243_p0375b04║生，用謝歸寂，了心無滅。又常稱真理，寂然居境，於
X09n0243_p0375b05║此心中，有何生滅？佇聽同上。
X09n0243_p0375b06║次下正說，長行中二：一答輪迴中二問；二答悲智
X09n0243_p0375b07║中二問。前中二：一推本（貪愛）末（五道）令斷（答第一問）；二明種
X09n0243_p0375b08║性令知（答第二問）。一中又二：一示所斷；二勸令斷。初所
X09n0243_p0375b09║斷中二門分別：初總釋義；後別釋文。初中示所斷
X09n0243_p0375b10║輪迴本末者，文云：從無始際，愛為根本，欲因愛生，
X09n0243_p0375b11║命因欲有（貪婬之欲），欲塵助故（五塵之欲），生死相續，乃至起
X09n0243_p0375b12║諸違順，造善惡等業，受苦樂等報；結云「皆輪迴故，
X09n0243_p0375b13║不成聖道」。即十二緣生之義也。緣生義博，略顯八
X09n0243_p0375b14║門：一總別名體；二生起行相；三業用差別；四能所
X09n0243_p0375b15║引生；五攝歸一心；六二世三世；七因果離合；八權
X09n0243_p0375b16║實具彰。初中總名緣起，亦名緣生，無有主宰、作者、
X09n0243_p0375b17║受者，從因而生，託眾緣起，本無而有，有已散滅，能
X09n0243_p0375b18║潤所潤，墮相續法，故名緣生，唯依佗性，蘊、處、界一
X09n0243_p0375b19║分為體（法相宗也），亦唯妄想（無相宗也），亦唯真心（法性宗也）。十二
X09n0243_p0375b20║別者：一無明，明者擇法，所無即明，能無即癡也，是
X09n0243_p0375b21║行蘊中迷理起者。二行者造作，即身語意起善惡
X09n0243_p0375b22║等。三識者了別，唯阿賴耶親因緣種。四召體為名，
X09n0243_p0375b23║變礙為色，即是一切有漏五蘊。五者六處，處是生
X09n0243_p0375b24║長門義，唯內六處。六觸者，觸謂第八識相應全，及
X09n0243_p0375c01║六識中異熟觸。七受者領納，體同於觸。八愛者躭
X09n0243_p0375c02║染，即是當體。九取者追欲，即是四取。十有者有果，
X09n0243_p0375c03║謂行種、果種已潤。十一生者蘊起，即異熟五蘊。十
X09n0243_p0375c04║二老者變異，死者滅無，亦是前蘊。上所出體，皆法
X09n0243_p0375c05║相宗。若約實教，依真而起，皆無別體（一、二、八、九通於種現，後二
X09n0243_p0375c06║唯現，餘唯種子）。二生起行相者，不了第一義諦，執著於我
X09n0243_p0375c07║故，不正思惟，起於妄行，行熏於心，是識與識（現行）共
X09n0243_p0375c08║生（揀現行非種，故名色與識互依，如水與塵），四取蘊（識蘊已屬所依識故）為名色，
X09n0243_p0375c09║名色增長為六處（名增成意處，色增成餘五，故開顯明盛也），根識既顯，
X09n0243_p0375c10║則對境為三，和是觸觸必領受於受，染著是愛，愛
X09n0243_p0375c11║增即取，取即起於業種（有也），業熟即起漏蘊（生也），蘊熟
X09n0243_p0375c12║（老也）則壞（死也，老非定有，故附死立支也）。然惑苦中有開合，問答至
X09n0243_p0375c13║下當辨。三業用差別者，此十二支，各有二業。且各
X09n0243_p0375c14║一者，一令眾生迷於所緣，二則能生未來果報。識
X09n0243_p0375c15║令諸有相續，名色互相助成，六處各取自境，觸能
X09n0243_p0375c16║觸對所緣，受能領受愛增等事，愛能染著可愛之
X09n0243_p0375c17║事，取令諸惑相續，有能令於餘趣中生，生者能起
X09n0243_p0375c18║諸蘊，老令根變，死壞諸蘊。餘各一者，無明與行作
X09n0243_p0375c19║生起因，如次乃至，生與老死作生起因，死者不覺
X09n0243_p0375c20║知，故相續不絕。四能所引生者，一能引支，謂無明、
X09n0243_p0375c21║行，能引識等五果種故。二所引支，謂識等五，是前
X09n0243_p0375c22║二支所引發故。三能生支，謂愛、取、有，近生當來生
X09n0243_p0375c23║老死故。四所生支，謂生、老死，是前三支近所生故。
X09n0243_p0375c24║五攝歸一心者，《華嚴》六地說也。此復二門：一推末
X09n0243_p0376a01║歸本門，經云：「三界所有，唯是一心。」諸論同引此文，
X09n0243_p0376a02║證成唯識。然隨宗解異，總有八重，前唯心章具列
X09n0243_p0376a03║釋。二本末依持門，經云：如來於此分別演說十二
X09n0243_p0376a04║有支，皆依一心，如是而立（一心頓具，非佛不知，故特言如來也）。何以
X09n0243_p0376a05║故（十二行列，前後引生，何唯一心，下釋意者，非唯三世，不離真心，今乃一念頓具十二，彌顯前後
X09n0243_p0376a06║不離一心，此中亦攝俱舍剎那十二也）？隨事貪欲（貪事非一，隨舉一事，一念即具），與
X09n0243_p0376a07║心共生，心是識（本是真心以與貪相應，分別其事，便名識也，此中十二，或次不次者，
X09n0243_p0376a08║同一念故），事是行（貪事即意業之行也），於行迷惑是無明（不知貪過，能招
X09n0243_p0376a09║於苦），與無明（緣也）及心（因也）共生（相應四蘊）是名名色，名色增
X09n0243_p0376a10║長（譯經誤也應云開顯）為六處，六處三分合為觸，觸共生是
X09n0243_p0376a11║受（同時必領納故），受無厭足是愛（沒體相合），愛攝不捨是取（可知），
X09n0243_p0376a12║彼諸支和合是有（愛取潤前六支），有所起是生，生熟為老，
X09n0243_p0376a13║老壞為死（有為剎那生，即異滅故，故經云，初生即有滅，不為愚者說）。彼論總判
X09n0243_p0376a14║上二門云「餘處求解脫」，謂觀凡夫，愚癡顛倒，當於阿
X09n0243_p0376a15║賴耶（此云藏）識（如前說）及阿陀那（此云執持）識中（持種及色根故上二
X09n0243_p0376a16║皆心之別名也）求解脫，乃於餘處我我所中求解脫，故經
X09n0243_p0376a17║明「唯是一心」（論主意明心含染淨，故雙舉二名釋一心義也），則心外無我
X09n0243_p0376a18║法，當於一心中求（求義云何，若有我執，即一心成賴耶，若我執亡，即捨此名，唯阿
X09n0243_p0376a19║陀那，持無漏種，此則妄心斯滅，真心顯也）。六二世三世者，約教不同故。
X09n0243_p0376a20║小乘生引俱開，前二過去，中八現在，後二未來。唯
X09n0243_p0376a21║識即合能所，引開能所生，前十現在，後二未來，十
X09n0243_p0376a22║因二果，定不同世。中三前七，或異或同，前七、後二、
X09n0243_p0376a23║中三，各定同世。意以一重因果，足顯輪迴，故斥小
X09n0243_p0376a24║乘兩重施設。《華嚴》即開能所，引合能所生，亦明三
X09n0243_p0376b01║世，經云，無明緣行者，是觀過去（觀此二因，能招現在識等），識乃
X09n0243_p0376b02║至受是觀現在（觀此識等，由過去業得，復能得來果），愛、取、有是觀未
X09n0243_p0376b03║來（觀此三因決得來果。上明一往三世也，以無明、行為過去者，為遮前七定同世故，復示無明迷
X09n0243_p0376b04║本際故。以愛、取、有為未來者，為遮愛、取但是潤故，示因招果，令厭因故，以因屬果，故則能所引生，及所發
X09n0243_p0376b05║潤，皆容互有故，彼經前文說，無明處亦有愛義，說中際處亦有無明。今此不言生、老死者，但觀因以知果，
X09n0243_p0376b06║未有果為所觀故，或得對治即無果故，亦以諸宗共許為果，故略不明，經論具有明文若斯，勿局二世，有
X09n0243_p0376b07║云，譯經謬者，務在順其所宗也），於是已後，展轉相續（此明流轉三世也，不得對
X09n0243_p0376b08║治，復有後世，後後無窮）。七因果離合者，此十二支，且一往
X09n0243_p0376b09║前前為因，後後為果。無明唯因，老死唯果，餘望前
X09n0243_p0376b10║後，亦因亦果。又無明、愛、取是本唯因，生、老死二是
X09n0243_p0376b11║末唯果，餘通本末，亦因亦果。又惑因苦果，業通因
X09n0243_p0376b12║果。又惑業皆因，唯苦為果。又前十皆因，後二為果
X09n0243_p0376b13║（上皆法相）。又真心不覺為因，行等十一皆果（《楞伽》、《起信》皆以淨心
X09n0243_p0376b14║為因，根本無明為緣，生業識等）。八權實具彰者，問：四生六道，性類
X09n0243_p0376b15║雖殊，十二有支，等無優劣，如何上說，或異或同？答：
X09n0243_p0376b16║萬法皆空，無非真性，迷真倒執，有十二支，支分雖
X09n0243_p0376b17║齊，悟由根器，根器既別，說教寧同（《涅槃》四類人，皆觀十二因，依所
X09n0243_p0376b18║證深淺者，由教機俱有深淺故）？欲使指南，即唯佛性（《涅槃》文），欲解緣
X09n0243_p0376b19║相，須窮聖言，各執一宗，俱成不了，了知權實，杖則
X09n0243_p0376b20║皆金。然約自修深淺咸益（准《涅槃》四類之意，唯專俱舍義，信解修習者，即
X09n0243_p0376b21║得二乘菩提。依唯識者，得菩薩菩提。依華嚴者，即得佛菩提也），欲為師匠，必在圓
X09n0243_p0376b22║通。故《淨名經》云：「深入緣起（六識、八識淺緣起，法性隨緣深緣起），斷諸
X09n0243_p0376b23║邪見。」上來七段，義亦已周，緣是諸宗，恐疑取捨。今
X09n0243_p0376b24║但約一教自具淺深，文是《華嚴》大經，義是世親釋
X09n0243_p0376c01║論，貫前諸說，仍加數門。今但提綱，任自參驗，既同
X09n0243_p0376c02║論主，幸共遵行。謂經說十重緣起已，結云如是十
X09n0243_p0376c03║種（今却注列釋處經各於結文之下）逆順（所注者，前七唯取順文）觀諸緣起
X09n0243_p0376c04║（彼論門，門作三觀觀之，今且每門，略配其二也），所謂：有支相續故（謂世間受生，皆
X09n0243_p0376c05║由著我等，於第一義不了，名無明等，其義生起行相中略說訖，論判為愚癡顛倒觀，謂因緣無我，而乃著
X09n0243_p0376c06║我，因緣從實諦起，而乃迷諦故也），一心所攝故（文義俱如上說，論判為餘處求解脫），
X09n0243_p0376c07║自業差別故（前業用門已說訖，論判此下四門為異道求解脫，謂但一念不生，方得解
X09n0243_p0376c08║脫，而乃別求，故云異也，此顛倒總有四因，故以四門正義翻破之，此門破冥性，謂無明等各二業，生彼因
X09n0243_p0376c09║緣等事，斷前即後絕，何關冥性），不相捨離故（無明乃至生為緣，令行乃至老死不斷故，
X09n0243_p0376c10║此破自在天為眾生因，今以無明等為行等因，尚不從餘支，豈從自在也），三道不斷故
X09n0243_p0376c11║（無明、愛、取不斷，是煩惱道，行、有不斷是業道，餘分不斷是苦道。惑、業、苦三各分二者，文含二意，謂約三世
X09n0243_p0376c12║二世。初三世中，煩惱二者，過去迷本際故，現在牽生報果故。業二者，過去已定，當相受名，未來未有，功能
X09n0243_p0376c13║立稱。苦二者，現定當相受名，未來未起，從過患立。次二世中，煩惱二者，發潤別故。業二者，未潤已潤殊故。
X09n0243_p0376c14║苦二者，種現異故。言不斷者，苦復生惑，故如輪轉，此破苦行因，謂惑業是苦因，欲脫苦須斷惑業，今別修
X09n0243_p0376c15║苦行，苦何絕焉），觀三世故（二世三世門中已說，此破無因，既初二是次五因，次三是後二
X09n0243_p0376c16║因，何得計無也），三苦聚集故（前五行苦，觸受苦苦，餘是壞苦。論判此下四門為求異解
X09n0243_p0376c17║脫，謂緣性是一真心，具於樂常淨我四德，是真解脫，何得異求，故四段經明其但有四妄，而無四德，此當
X09n0243_p0376c18║有苦無樂謂行苦，隨逐乃至無色，彼計無色為涅槃，是以苦為樂也），因緣生滅故（無明
X09n0243_p0376c19║為緣，能生諸行，無無明，諸行亦無，餘亦如是，此破計非想等為涅槃，因今觀之，但是此滅，非是常德），生
X09n0243_p0376c20║滅繫縛故（無明緣行，是生繫縛，無明滅，行滅是滅繫縛，餘亦如是，為彼計非想天等為解
X09n0243_p0376c21║脫，菩薩觀之，是此繫縛，不是淨德），無所有盡故（無明緣行者，是無所有，無明滅，行滅
X09n0243_p0376c22║者，是盡滅，餘亦如是，此破計無所有處等為涅槃，以滅盡故，無真我德也）。此上十中，初
X09n0243_p0376c23║門觀我執緣相（對前所注經文詳之，即見餘九亦然），次門前半觀第
X09n0243_p0376c24║一義諦（緣性也，見緣性方脫緣縛故也），餘半及後八門觀世諦（緣相
X09n0243_p0377a01║也，觀之即真故），於中自有六觀：謂上餘半染依止觀（因緣有分
X09n0243_p0377a02║為染，及染相依止一心故，論云，二諦差別，以純真不生，單妄不成，和合方有緣集故也）；三四
X09n0243_p0377a03║兩門染因觀（三他因，四自因），第五門攝過觀（觀苦集故，謂以三道，攝十
X09n0243_p0377a04║二支，即顯有支，但攝苦因苦果過患）；六護過觀（觀三世，防護三過，一多身齊生，二自業無
X09n0243_p0377a05║受，三失業。護者一潤未潤等故，二非佗身作故，三勢力續故也）；七不厭厭觀（苦苦、壞苦
X09n0243_p0377a06║凡夫不厭，行苦二乘不厭，菩薩皆厭）；八九十門深觀（四句求緣皆無生，無生而生，破
X09n0243_p0377a07║邪顯理深故也。八因緣生故，不自佗生，九但順緣生，無知者故，不共生，十緣生無性，無性緣生，故非無因
X09n0243_p0377a08║也）。又初門迷真起妄（前半示染淨相），次門真妄依持（上餘半并
X09n0243_p0377a09║此，亦染淨依故），次五妄法義門（三四建立染法，謂三因、四緣、五染過、六力無力、七慢
X09n0243_p0377a10║非慢），後三妄緣空幻（八九窮之無始，第十無而種種）。上十門經，各有
X09n0243_p0377a11║逆、順，即二十重，論主各以三觀觀之，總成六十重
X09n0243_p0377a12║觀緣起也（三觀者，初相諦差別觀，上判前無我二諦是也，次大悲隨順觀，即前隨經注之
X09n0243_p0377a13║是也，後一切相智觀，上最後料簡真妄中注配之是也）。若從染淨無礙交徹，
X09n0243_p0377a14║則涉入重重。若依染淨逆順雙融，則真門寂寂。法
X09n0243_p0377a15║性緣起，甚深甚深，即此因緣，名因佛性，三觀即因
X09n0243_p0377a16║因性，因因至果成菩提性，因性至果成涅槃性，
X09n0243_p0377a17║因果無礙是緣起性。緣起大義，深廣若斯，欲辨輪
X09n0243_p0377a18║迴，理須究了。上來總釋義竟。
X09n0243_p0377a19║次別釋文，文中四：一指愛為本；二欲助成因；三展
X09n0243_p0377a20║轉更依；四起諸業報。此同唯識，攝十二支，但為惑
X09n0243_p0377a21║業苦也。前三皆是惑道，第四即是業苦。然開之別
X09n0243_p0377a22║配，文亦相應，至文當指。亦可：初一答根本，餘三答
X09n0243_p0377a23║種性，其五性文，答菩提問，下當廣辨，今且依前。初
X09n0243_p0377a24║中二，初約貪欲以標指。
X09n0243_p0377b01║善男子，一切眾生從無始際，由有種種恩愛貪欲，故
X09n0243_p0377b02║有輪迴。
X09n0243_p0377b03║解曰：愛是愛支。云無始際，當於宿惑，含無明支，或
X09n0243_p0377b04║無明已在前章。此唯說愛，貪欲是愛增之相，即當
X09n0243_p0377b05║取支。今約貪欲麤相，標指能貪之愛，是輪迴之本
X09n0243_p0377b06║也。《首楞》云：流愛為種，納想為胎，交遘發生，吸引同
X09n0243_p0377b07║業，以是因緣，故有生死。又《涅槃》云：「因愛生憂，因憂
X09n0243_p0377b08║生怖，若離貪愛，何憂何怖？」又《佛名經》云：「有愛則生，
X09n0243_p0377b09║愛盡即滅。」故知生死，貪愛為本，先令斷者，如樹除
X09n0243_p0377b10║根等。欲者五欲，即色、聲、香、味、觸也。由於五欲，引起
X09n0243_p0377b11║愛心，能令眾生不絕。問：欲應是心，何言色等？答：《瑜
X09n0243_p0377b12║伽》云，欲有二種，一煩惱欲，二事欲。事即五塵，今謂
X09n0243_p0377b13║心起合塵，塵即名欲。故下云：「由於欲境，起諸違順。」
X09n0243_p0377b14║又《無常經》云：「常求諸欲境」等。言種種者，或天屬之
X09n0243_p0377b15║恩，如父母等；或感事之恩，如得惠賷等；或任運生
X09n0243_p0377b16║愛，即自身及名利、色味、六親等；或因敬成愛，因恩
X09n0243_p0377b17║成愛；或因愛結恩。恩之與愛，應成四句，謂恩非愛
X09n0243_p0377b18║等。又所貪之境眾多，故能貪之愛不一。然貪與愛，
X09n0243_p0377b19║亦應四句，謂貪非愛等。若對治揀境，則有順、有乖。
X09n0243_p0377b20║若約妄揀心，則皆為過患。又唯就愛，復有其三：一
X09n0243_p0377b21║惡愛，謂禽荒、色荒及名利等；二善愛，謂貪求報，行
X09n0243_p0377b22║施戒等；三法愛，謂樂著名義及貪聖果，而修行等。
X09n0243_p0377b23║故下云：「法愛不存心，漸次可成就，我身本不有，憎
X09n0243_p0377b24║愛何由生。」後約受生以結定。
X09n0243_p0377c01║若諸世界，一切種性，卵生、胎生、濕生、化生，皆因婬欲
X09n0243_p0377c02║而正性命，當知輪迴，愛為根本。
X09n0243_p0377c03║解曰：卵等四生，則受生差別。故《瑜伽》釋眾生云，思
X09n0243_p0377c04║業為因，㲉、胎、濕染為緣，五蘊初起為生。若以四生
X09n0243_p0377c05║配六道者：天及地獄化生；鬼通胎、化，謂鬼子及地
X09n0243_p0377c06║行羅剎是胎，餘皆化生；人、畜各四：人具四者，毗舍
X09n0243_p0377c07║佉母卵生三十二子，胎即常人，濕則捺女，化則劫
X09n0243_p0377c08║初；畜具四者，金翅及龍、餘獸皆胎，餘鳥皆卵，然著
X09n0243_p0377c09║地飛空，若水若陸，微細蠢動或卵、胎，或濕、化，不可
X09n0243_p0377c10║具分品類。問：何以卵劣在初，化勝居後？答：有二釋，
X09n0243_p0377c11║一約境，具緣多者為首，謂卵必具四，胎三濕二，化
X09n0243_p0377c12║不兼餘，故居其後；二約心，從本起末為次，謂無明
X09n0243_p0377c13║是卵，即本識三細中，最初業相，能所未分，混沌如
X09n0243_p0377c14║卵，既是根本，故首明之，無明發業，蘊在藏識為胎，
X09n0243_p0377c15║愛水潤之，方能受生為濕，化生即從無而忽有
X09n0243_p0377c16║為化，故此次之。皆因婬欲正性命者，初受胎時，妬
X09n0243_p0377c17║忌父母，父母亦皆生愛，方得受身，即當識等支也，
X09n0243_p0377c18║如《俱舍》說。文中婬為躭染愛著，但是情染，總得
X09n0243_p0377c19║名婬，縱使化生，亦依業染（《地論》但云業染，即《俱舍》世間品意偈云：「倒心趣
X09n0243_p0377c20║欲境，濕化染香處也」）。若但約欲界輕重者，《俱舍》云：「六受欲交
X09n0243_p0377c21║抱，執手笑視婬。」四洲之人，同四王界，餘諸異類，卵
X09n0243_p0377c22║濕胎形，心染氣傳，難具分析，受性稟命，莫不由
X09n0243_p0377c23║之。既性命由婬，婬復由愛，故云「愛為根本」。二欲助
X09n0243_p0377c24║成因。
X09n0243_p0378a01║由有諸欲，助發愛性，是故能令生死相續。
X09n0243_p0378a02║解曰：諸欲是境，愛性是心，即愛之種子，由是故下
X09n0243_p0378a03║結輪迴。由外塵欲，牽起愛心，亦由愛心，貪著於欲，
X09n0243_p0378a04║貪欲故造業，造業故受報，由此生死不斷。故《肇論》
X09n0243_p0378a05║云：「眾生所以久流轉者，皆由著欲故也。若欲止於
X09n0243_p0378a06║心，則無復生死，潛神玄默，與虗空合其德，是名涅
X09n0243_p0378a07║槃。」三展轉更依。
X09n0243_p0378a08║欲因愛生，命因欲有，眾生愛命，還依欲本，愛欲為因，
X09n0243_p0378a09║愛命為果。
X09n0243_p0378a10║解曰：此當兩重三世門中，後流轉三世也。彼經云：
X09n0243_p0378a11║「於是已後，展轉相續。」今此文者，欲謂貪婬，命謂身
X09n0243_p0378a12║命。無愛，欲則不生；無欲，身則不有。當知欲因愛有，
X09n0243_p0378a13║身因欲生，既有此身，還生於愛，由愛身故，還為欲
X09n0243_p0378a14║因，復感未來生死果報，如是展轉，相續無窮。
X09n0243_p0378a15║四起諸業報。業有二義：一動作義，即是行支；二為
X09n0243_p0378a16║因義，即是有支。報是苦果，是酬因義，即生、老死二
X09n0243_p0378a17║支。然此業報，釋教之宗，撥之云無，正名邪見（五見中一）。
X09n0243_p0378a18║不歸佛者，皆由惑之，內外殊途，須知去取。今尋本
X09n0243_p0378a19║末，總啟二門：先以理教，窮其根元；後約本文，釋其
X09n0243_p0378a20║體相。初中二：一辨非；二顯是。初者，謂儒、道二教（此方
X09n0243_p0378a21║無西域宗教，故不辨之也），說人畜等類，皆是虗無大道生成養
X09n0243_p0378a22║育，謂道法自然，生於元氣，元氣生天地，天地生人、
X09n0243_p0378a23║畜、萬物，故愚智貴賤，貧富苦樂，皆稟於天。由於時
X09n0243_p0378a24║命，及其死也，却歸天地，復其虗無。今略敘本末非
X09n0243_p0378b01║之。外計曰，夫道者虗無，非有非物，是故杳然冥然，
X09n0243_p0378b02║視聽不得。老云：有生於無。莊云：虗無無為，萬物之
X09n0243_p0378b03║本。文云：實出於虗。列云：無形而有形生焉。此等皆
X09n0243_p0378b04║謂，恢形詭狀，異性殊方，覆天載地，行星翔鳥，愚智
X09n0243_p0378b05║窮通，無非虗無之道也。非之曰道，既是生死之源，
X09n0243_p0378b06║賢愚之本，吉凶之府，禍亂之基。夫源本基府，既其
X09n0243_p0378b07║是常，則禍亂凶愚，不可除也，何用老莊之教耶？又
X09n0243_p0378b08║道育虎狼、胎桀紂、殀顏冉、禍夷齊，是長惡棄善之
X09n0243_p0378b09║物，何名尊乎？外計天命者，莊云：天地萬物之父母，
X09n0243_p0378b10║合則成體，散則成始；又曰：才之殊者，受之於天。列
X09n0243_p0378b11║曰：精神者，所受於天，骸骨者所稟於地。《語》曰：「死生
X09n0243_p0378b12║有命，富貴在天」等。非之曰：若爾則天之賦命，奚為
X09n0243_p0378b13║貧多富少，賤多貴少（愚賢醜美，禍福凶吉，惡善一一例之），苟多少之
X09n0243_p0378b14║分在天，天何不平乎？夫無行貴，守行賤，有德貧，無
X09n0243_p0378b15║德富，仁殀不仁壽，義凶不義吉，道喪不道興，既由
X09n0243_p0378b16║乎天，天何興不道而喪道耶？此乃顛倒冠履，尊卑
X09n0243_p0378b17║無序，天之命也。亦猶無恒之人，易所不占，何有福
X09n0243_p0378b18║善益謙之賞，禍淫害盈之罰焉？況故生萬物以相
X09n0243_p0378b19║殘害（爪牙啄噬之類），豈非無道之極乎？《易》曰：「天地之大德
X09n0243_p0378b20║曰生。」若生為大德，則死為大賊，今既不問賢愚罪
X09n0243_p0378b21║孝，皆賊之以死，何用生之乎？又既禍亂反逆，皆由
X09n0243_p0378b22║天命，則聖人設教，責人不責天，罪物不罪命，是不
X09n0243_p0378b23║當也。然則詩刺亂政，書讚王道，禮稱安上，樂號移
X09n0243_p0378b24║風，豈是奉上天之意，順造化之心乎？外計自然曰：
X09n0243_p0378c01║道法自然，謂烏玄、鶴白、松堅、棘尖、麟鳳本仁、虎豹
X09n0243_p0378c02║性害，非為之所能也。非之曰：若無因而自然生，無
X09n0243_p0378c03║緣而自然化，則一切無因緣處，則應生化，謂石應
X09n0243_p0378c04║生草，草應生人，人應生畜等。又應生無前後，起無
X09n0243_p0378c05║早晚，神仙不藉丹藥，太平不藉賢良，仁義不藉教
X09n0243_p0378c06║習，老、莊、周、孔何用立教為軌則乎？外計元氣者，莊
X09n0243_p0378c07║曰：「人之生，氣之聚，則為生，散則為死。」又曰：恍惚之
X09n0243_p0378c08║間而有氣，氣變而有生。又曰：萬物一也，通天下一
X09n0243_p0378c09║氣，聖人故貴一。又曰：天氣為魂，地氣為魄。《易》曰：「精
X09n0243_p0378c10║氣為物，遊魂為變。」非之曰：若云「氣成人」等，則欻生
X09n0243_p0378c11║之神，未曾習慮，豈得嬰孩，便能愛惡憍恣焉？若云
X09n0243_p0378c12║「欻有便能隨念」者，則一切所為，悉能隨念，不待因
X09n0243_p0378c13║緣，學習而成也。若云，初稟氣生，其性本靜，由感物
X09n0243_p0378c14║而易者，且嬰兒一月，驚畏相生，一二三歲貪瞋嬌
X09n0243_p0378c15║相，如次而生，此乃未有師習，豈因感物而易乎？又
X09n0243_p0378c16║鷹、犬性能搏噬，因其性調之，令其擊殺，若先無性，
X09n0243_p0378c17║唯緣現習而能成者，何不調鳩、羊使搏噬乎？又若
X09n0243_p0378c18║稟氣而欻有，死後氣散而欻無，則誰為鬼神，而靈
X09n0243_p0378c19║知不斷乎？今有鑑達前生，追憶往事，則知生前相
X09n0243_p0378c20║續，非稟氣欻有（鮑靜李家，曇諦弘覺，羊祜指環）。又驗鬼神，靈知不
X09n0243_p0378c21║斷，則知死後相續，非氣散而欻無（蔣濟之子，託母求官；嬖妾之父，
X09n0243_p0378c22║為兒結草；蘇韶卒後，來與姪節問答；孔子語子貢云，死後將自知之未晚）。故祭祀求禱，
X09n0243_p0378c23║人皆為之，況死而甦者，說幽塗事（劉聰云云），或死後感
X09n0243_p0378c24║動妻孥，求索飲食，或酬恩冤及邪病，呪禁而愈等
X09n0243_p0379a01║耶（答王云云）。問：若人死為鬼，則古來諸鬼，填塞巷路，有
X09n0243_p0379a02║其見者，如何不爾？答：人死六道，不必皆鬼，鬼死復
X09n0243_p0379a03║為人等，豈古來積鬼常存耶？且天地之氣，本無知
X09n0243_p0379a04║也，無知之氣，在人身中，安得欻起而有知乎？若稟
X09n0243_p0379a05║得無知之氣，而能知者，則草木等，既同稟氣，皆應
X09n0243_p0379a06║知也。由是而觀，人畜萬物，雖附氣而生（氣變為陰陽，陽為風
X09n0243_p0379a07║火，陰為水土，四大合散，以心為主），蓋是無始心神，世世傳習，續而
X09n0243_p0379a08║為主也。既生死成壞，從心所傳，則賢愚善惡，資於
X09n0243_p0379a09║熏習。故仁暴由堯、桀而不由天，善惡在舜、均而不
X09n0243_p0379a10║在氣。約此道理，方有教遵，修求之路，損益禍福之
X09n0243_p0379a11║端，賞善罰惡之科，避凶就吉之驗矣。二顯是者，然
X09n0243_p0379a12║六道異生，皆是如來藏心，合於生滅名賴耶識。能
X09n0243_p0379a13║取境界，相續起念，計我我所，名為意識。造種種別
X09n0243_p0379a14║業、共業，乘業受生，稟氣成質。其造業者，皆因無明
X09n0243_p0379a15║所發；其受生者，皆因貪愛所潤。故遠公《報應論》云：
X09n0243_p0379a16║夫因緣之所感，變化之所生，豈不由其道哉。無明
X09n0243_p0379a17║為惑網之淵，貪愛為眾累之府，二理共生，冥為神
X09n0243_p0379a18║用，吉凶悔悋，唯此之動。無明掩其照，故情想凝滯
X09n0243_p0379a19║於外物。貪愛流其性，故四大結而成形。形結則彼
X09n0243_p0379a20║我有封，情滯則善惡有主，有封於彼我，則私其身
X09n0243_p0379a21║而身不忘；有主於善惡，則戀其生而生不絕。文中
X09n0243_p0379a22║二：一別釋；二總結。初中三：初惡業苦報。
X09n0243_p0379a23║由於欲境，起諸違順，境背愛心而生憎嫉，造種種業，
X09n0243_p0379a24║是故復生地獄、餓鬼。
X09n0243_p0379b01║解曰：起諸違順者，謂可意境、不可意境。境背等者，
X09n0243_p0379b02║由愛彼境，境不順心，便生熱惱憎嫉。憎嫉故起瞋，
X09n0243_p0379b03║瞋故殺害、逼惱、打罵、凌辱，種種惡業，從此便興。亦
X09n0243_p0379b04║可境稱愛心，而生躭著，婬盜、飲噉、侵奪、綺妄，種種
X09n0243_p0379b05║惡業，文無者略也。言種種者，十不善等生鬼、獄者，
X09n0243_p0379b06║三惡報也。無畜生者，取其文潤成句，以二例知。亦
X09n0243_p0379b07║可，翻譯傳寫脫漏，義必合有故。《華嚴》云：「十不善業
X09n0243_p0379b08║道，上者地獄因，中者畜生因，下者餓鬼因。」然三惡
X09n0243_p0379b09║道，五門分別：一釋名；二出體；三種類；四身相；五壽
X09n0243_p0379b10║量。初中地獄者，梵云捺落迦，此云苦器，謂是盛貯
X09n0243_p0379b11║受苦人之器。今云地獄者，地下有獄，拘繫罪人，受
X09n0243_p0379b12║種種苦，為順此方刑獄之稱，故譯云爾。餓鬼者，《雜
X09n0243_p0379b13║心》云：以從佗求。又常飢虗、恐怯、多畏故。畜生者，人
X09n0243_p0379b14║之資具，人所畜養之生故。亦名傍生，以傍行故。然
X09n0243_p0379b15║六趣眾生，皆以第八異熟識而為自體，無覆無記
X09n0243_p0379b16║性所攝故（唯識云云）。三種類者，地獄三類：一根本；二近
X09n0243_p0379b17║邊；三孤獨。根本即是八熱、八寒。八熱處所，縱廣皆
X09n0243_p0379b18║十千由旬，初從此下過二萬二千由旬有等活地
X09n0243_p0379b19║獄（多共聚集，苦具殘害，悶絕躃地，空中聲言，可還等活，欻然復起），等活下四千有
X09n0243_p0379b20║黑繩（繩拼剜鑿等），眾合（多人聚集，兩鐵𦍞、馬、象、虎、師子等頭，山間逼之流血，復令和合，
X09n0243_p0379b21║鐵槽厭，鐵山墮亦爾），號叫（尋捨鐵室火起，痛切號叫），大號叫（室宅如胎藏，苦過前故大
X09n0243_p0379b22║也），燒燃（鐵熬串棒等燒炙也），極燒燃（三叉鐵丳下貫徹兩膊及頂，又鍱裹鑊煎，苦亦
X09n0243_p0379b23║過前），無間（略說有六：一四方火刺；二鐵炭煎簸；三鐵山；四鐵釘苦；五鐵丸；六洋銅）等七
X09n0243_p0379b24║獄，傍相當皆隔二千由旬。八寒者亦廣十千（不言上下），
X09n0243_p0379c01║初從此下（阿耨達池下）過三萬二千由旬，一皰獄與等
X09n0243_p0379c02║活齊（廣大寒觸身分瘡〔皰〕），下二千由旬有頗裂（如〔皰〕潰膿血流出也），𠿒
X09n0243_p0379c03║哳怗，郝郝凡，虎虎凡（三皆苦音），青蓮華（身分青淤皮膚破裂），紅蓮
X09n0243_p0379c04║華（紅赤分裂），大紅蓮華（身分極大色亦如上）。近邊者，八熱四門外，
X09n0243_p0379c05║各有四獄（計一百二十八所也）：一煻煨（煨齊膝也），二尿糞（糞尿為泥，求舍
X09n0243_p0379c06║陷中），三鋒仞（有三：一銛刃路；二劒樹林；三鐵刺林），四烈河（沸灰水滿，求舍墮中）。孤
X09n0243_p0379c07║獨者，山間曠野、樹下空中，或一或多受罪之處，處
X09n0243_p0379c08║所雖小，苦具具足。復有十八地獄，謂鑊湯等。然上
X09n0243_p0379c09║等獄，獄卒無情，但隨業自見，其琰魔王，令治罰者，
X09n0243_p0379c10║即是有情。畜生亦三，謂水、陸、空（本居大海後流餘處）；或四謂無
X09n0243_p0379c11║足、二足、四足、多足（更相殘害，佗所驅役，鞭撻等苦）。餓鬼亦三，《正法
X09n0243_p0379c12║念》云，此下過五百由旬，有琰魔王國，後流餘處，一
X09n0243_p0379c13║由外障礙飲食（到水被障，或變膿血），二由內障礙飲食（咽如針如
X09n0243_p0379c14║炬或癭），三飲食無障礙（飲噉燒燃及糞穢，或自內縱得飲食，亦不能噉）。又九
X09n0243_p0379c15║種鬼，謂炬口、針咽、嗅口、針毛、嗅毛、大癭、得棄、得失、
X09n0243_p0379c16║勢力。身相者，無間中眾生，與獄等量，餘皆不定。壽
X09n0243_p0379c17║量者，四天王壽是等活一日夜，彼獄壽五百歲，次
X09n0243_p0379c18║五如次。以忉利等例之，餘二則極燒燃半中劫。無
X09n0243_p0379c19║間一中劫，八寒相望於此，如次近半。若近邊、孤獨，
X09n0243_p0379c20║則皆不定。畜極一中劫。鬼壽五百歲（以月為日）。
X09n0243_p0379c21║
X09n0243_p0379c22║大方廣圓覺經大疏中卷之三
X09n0243_p0379c23║
X09n0243_p0379c24║音釋
X09n0243_p0380a01║欻（音颷，忽也）。捺（乃八切，難入聲，手按也）。垪（音怦，與抨同，彈也）。剜（烏歡切，音[豌-夗+死]，削也）。
X09n0243_p0380a02║鍱（音葉，銅成片也）。皰（音砲，手足皰起也）。䥫（同鐵）。𦍞（同羝）。𠿒哳（𠿒同喝，哳知戞切，音
X09n0243_p0380a03║𧶇，物之聲响也）。
X09n0243_p0380a04║
X09n0243_p0380a05║
X09n0243_p0380a06║
X09n0243_p0380a07║大方廣圓覺經大疏中卷之四
X09n0243_p0380a08║終南山草堂寺沙門宗密述
X09n0243_p0380a09║二善業樂報。
X09n0243_p0380a10║知欲可厭，愛厭業道，捨惡樂善，復現天人。
X09n0243_p0380a11║解曰：知欲可厭者，知愛欲心是惡道因，於彼欲境，
X09n0243_p0380a12║深生厭離。愛厭業道者，怖彼惡道，不造惡因，於離
X09n0243_p0380a13║惡法門（人天教也）深生愛樂。捨惡樂善者，比由愛欲故
X09n0243_p0380a14║造惡，今知欲可厭，故捨十惡，樂十善也。現天人者，
X09n0243_p0380a15║《華嚴》云，十善業道，是人天受生因。人天二道，亦五
X09n0243_p0380a16║門說。初釋名中，人者，《涅槃》云，以多思故。《雜心》云：「意
X09n0243_p0380a17║寂靜故。」天者，《地持》云：「所受自然。」《俱舍》云，光潔自在，
X09n0243_p0380a18║神用名天。二出體如上。三種類者，人有四洲（海中陸地），
X09n0243_p0380a19║謂南閻浮提，新云贍部。《俱舍》云，阿耨達池岸有樹
X09n0243_p0380a20║名此，因為洲名。提則此云洲也。東弗婆提，此云勝
X09n0243_p0380a21║身，身勝餘洲也。西瞿耶尼，此云牛貨，以牛貨易故。
X09n0243_p0380a22║北鬱單越，此云勝生，以定壽千年，衣食自然故。天
X09n0243_p0380a23║謂六欲及上二界，今此經文，意唯六欲。欲者希須
X09n0243_p0380a24║之心，與五塵合，謂婬欲等。六受欲者，地居相交，空
X09n0243_p0380b01║居四天則如次相抱、執手、笑、視。四身量者，人則南
X09n0243_p0380b02║洲四肘或三肘半，餘東西北，如次倍增。面相相次
X09n0243_p0380b03║如車形、半月、圓滿、正方，洲相亦爾。天則四王半里，
X09n0243_p0380b04║餘五次增。五壽量者，北千西半，東又減半，此洲不
X09n0243_p0380b05║定。天者人間五十年，下天一晝夜，乘斯壽五百，上
X09n0243_p0380b06║五倍倍增。積年為日，倍增亦爾。判云：樂報麤相言
X09n0243_p0380b07║之，若論人間八苦（生老病死愛怨求盛），天上五衰（華萎汗出光滅眾厭
X09n0243_p0380b08║厭座），地居斫截、殘害、驅擯，豈能免苦。若於天、鬼、畜中，
X09n0243_p0380b09║開出修羅，即成六道。三不動業報。
X09n0243_p0380b10║又知諸愛，可厭惡故，棄愛樂捨，還滋愛本，便現有為
X09n0243_p0380b11║增上善果。
X09n0243_p0380b12║解曰：初略消文；後具釋義。初云「知愛」等者，知其愛
X09n0243_p0380b13║惡、愛善，俱未免苦，棄彼愛心，樂修捨法，即四禪八
X09n0243_p0380b14║定，而不知樂捨之心，還同彼愛，故云：「還滋（滋潤）愛本」。
X09n0243_p0380b15║增上善果者，上二界殊勝依、正二報。
X09n0243_p0380b16║後釋義者，初釋禪定；後釋受報。初又四門：一釋名；
X09n0243_p0380b17║二方便；三出體；四辨相。初中，梵音禪那，此云靜慮，
X09n0243_p0380b18║謂於一所緣，繫念寂靜而審慮故。四無色定有靜
X09n0243_p0380b19║無慮，欲界等持有慮無靜，唯色界四，得受斯名。四
X09n0243_p0380b20║但依次，不別立稱。若分別者，即一尋伺、二喜、三樂、
X09n0243_p0380b21║四捨。定者心一境性，四無色界，皆唯定也。言無色
X09n0243_p0380b22║者，超過違害有色法故，前三從加行得名，有頂昧
X09n0243_p0380b23║劣，當體受稱。方便者，謂以六行（厭下苦麤障，欣上淨妙離），伏下
X09n0243_p0380b24║地惑，展轉得上地定。出體者，《俱舍》云：「是善性攝心
X09n0243_p0380c01║一境性，以善等持為自性故」（大乘云云）。辨相者，離欲惡
X09n0243_p0380c02║不善法（皆離障支），有尋有伺（此二是修行對治支也），離生喜樂（修行
X09n0243_p0380c03║利益支也，慶離欲惡故生喜，身心輕安故樂也）住初禪（於所緣審正觀察，心一境性，為彼對
X09n0243_p0380c04║治利益二支之所依止，依止定力尋等轉故，下倣此之也）。滅尋伺（尋伺發三識，亂二禪，如淨
X09n0243_p0380c05║水波），內淨（以捨念正知為體）一心（釋於內義，唯緣法塵），定生喜樂（慶覺觀心
X09n0243_p0380c06║息故，如鑑淨止水故身心適悅）住二禪。離喜（分別想生，如貧得寶還失，莫若憂喜雙絕
X09n0243_p0380c07║也）住捨（於已生喜不忍可故，平等正直，無動安住），有念（於喜不行，中不忘失）正知
X09n0243_p0380c08║（失念喜行，即分別正知而於能捨也），身受樂（正對二禪，喜心浮動故，設是心樂，亦名身受，初
X09n0243_p0380c09║禪之樂如土石山頂有水，二純土山頂有池，三如純土山在大池內）住三禪。斷樂，（如重
X09n0243_p0380c10║病觀音聲）先除苦（二禪除）喜（三禪除）憂滅（初禪也，為對前樂，先言除苦也），不
X09n0243_p0380c11║苦不樂，捨念清淨（不同三禪捨念亦樂受俱）住四禪。四無色者，
X09n0243_p0380c12║超一切色想（過眼識相），滅有對想（次四識和合相滅也），不念種種
X09n0243_p0380c13║想（不念意識和合想然唯約想色而言），入無邊虗空，住無邊虗空處。
X09n0243_p0380c14║超空，入無邊識處住（心緣內識，作無邊行相故，以為名也）。超識，入無
X09n0243_p0380c15║所有處住（內外皆無也，何以須超，事念麤故，心於所緣，捨諸所有，寂然而住也）。超此，
X09n0243_p0380c16║住非想（無下七地明了想）非非想（有昧劣想）處（此中不出三界者，由緣無想境，
X09n0243_p0380c17║即是細想，外道不了，謂為涅槃，若知此患，更求上進，求上進時，上無所緣，竟無所得，故滅而不轉，則得滅
X09n0243_p0380c18║受想定，若未得此定，厭想為先，後想不行，則入無想）。
X09n0243_p0380c19║後受報者，由於欲界，修得此定，各隨其地，而生彼
X09n0243_p0380c20║天，此上諸天，亦五門說。初釋名中，復有總、別。總云，
X09n0243_p0380c21║色無色者，據色有無以得名。界者分齊，欲界雖亦
X09n0243_p0380c22║有色，約麤重立名，以揀於色界。其別釋名，即當種
X09n0243_p0380c23║類，謂色界四禪，總十七天。初禪三天，謂梵眾、梵輔、
X09n0243_p0380c24║梵王，具云梵摩，此云清潔寂靜，謂創離欲染，得根
X09n0243_p0381a01║本定故（故《佛地論》云離欲宗寂靜）。二禪三天，《智論》云通名光音，
X09n0243_p0381a02║彼天語時，口出光故。有云彼無尋伺，亦無言語，用
X09n0243_p0381a03║光當語故。三者謂少光、無量光、極淨光。約光少多
X09n0243_p0381a04║及勝，如次立名。三禪三天，謂少淨、無量淨、遍淨。通
X09n0243_p0381a05║云淨者，此天離喜，身心皆淨。別則類光而說。四禪
X09n0243_p0381a06║八天，謂無雲（上皆無雲初故得名）、福生（見即生福）、廣果（異生福中無過此故，
X09n0243_p0381a07║無想外道亦居此天）及五淨居（無煩、無熱、善現、善見、色究竟天），前三凡住，後
X09n0243_p0381a08║五聖住。無色四天，謂空處等（雖義當最上，然亦不離欲、色也）。體性
X09n0243_p0381a09║如前。身相者，梵眾長半瑜繕那（八里），次三增半半，次
X09n0243_p0381a10║五增倍倍，唯無雲減三（百二十五繕那），次七還倍倍。上四
X09n0243_p0381a11║既無色蘊，即無分量。壽量者，色界無晝夜壽劫等，
X09n0243_p0381a12║身量空處二萬劫，餘三二二增。上來業等無量無
X09n0243_p0381a13║邊，若令有體相者，盡虗空界不能容受，然報有遲
X09n0243_p0381a14║疾，總有其三，謂順現、順生、順後。順現報者，善惡始
X09n0243_p0381a15║於此身，即此身受。生報者，來生便受。後報者，或二
X09n0243_p0381a16║生三生，乃至無量生方受。受報及時，有定不定。復
X09n0243_p0381a17║有四句，謂報定、時不定等。然上所說，三千界內五
X09n0243_p0381a18║趣三報，定處定時者，皆是權小教文，隨宜約相。若
X09n0243_p0381a19║據實教大乘，即隨心見異，如梵王、身子，一境四心
X09n0243_p0381a20║等。若就佛而言，皆法界相，本非淨穢等。二總結。
X09n0243_p0381a21║皆輪迴故，不成聖道。
X09n0243_p0381a22║解曰：愛為根本，故皆輪迴。不了自心，故非聖道，前
X09n0243_p0381a23║指無明，此標貪愛，發潤備矣。故《瓔珞本業經》云，佛
X09n0243_p0381a24║子，無明者，不了一切法，迷法界而起三界業果。迷
X09n0243_p0381b01║法界中一切色欲心故，色欲心所起報故分，為欲
X09n0243_p0381b02║界果報。迷法界中一切色心故，色心所起報分，為
X09n0243_p0381b03║色界果報。迷法界中一切定心故，定心所起報分，
X09n0243_p0381b04║為無色界果報。是故於法界中，有三界報。然十惡
X09n0243_p0381b05║業，一向須除，十善八定，則但除其病。故《華嚴二地
X09n0243_p0381b06║經》說，五品心修十善道（一有漏心修，是人天乃至有頂因；二以智慧修，心狹
X09n0243_p0381b07║劣故，從他解故，成聲聞乘；三自悟因緣修，大悲方便，不具足故，成獨覺乘；四以大悲方便大願修，成菩薩
X09n0243_p0381b08║廣大行；五悟一切種清淨修，一切佛法皆得成就也）。《三地經》說，為化眾生，修
X09n0243_p0381b09║禪定等。第二勸斷，文三，初正勸。
X09n0243_p0381b10║是故眾生，欲脫生死，免諸輪迴，先斷貪欲及除愛渴。
X09n0243_p0381b11║解曰：既知生死，皆由貪愛，故欲脫生死，先斷此二。
X09n0243_p0381b12║遠公《報應論》云：「夫事起必由其心，報應必由於事，
X09n0243_p0381b13║是故自報以觀事，而事可變，舉事以責其心，而心
X09n0243_p0381b14║可反。」渴者，喻其至切。二通妨。
X09n0243_p0381b15║善男子，菩薩變化，示現世間，非愛為本，但以慈悲，令
X09n0243_p0381b16║彼捨愛，假諸貪欲而入生死。
X09n0243_p0381b17║解曰：因前令斷貪愛，恐有難云：若爾，云何菩薩亦
X09n0243_p0381b18║有貪愛，亦有受生？故此通云：菩薩示現受生，非愛
X09n0243_p0381b19║為本，但以大悲，益人為利，欲行教化，須現受生，示
X09n0243_p0381b20║同凡夫，同事利物。故《淨名》云：「眾生病則菩薩病。」又
X09n0243_p0381b21║云，眾生病從攀緣起，菩薩從大悲起。示現等者，悲
X09n0243_p0381b22║深也。非愛者，智深也。三顯益。
X09n0243_p0381b23║若諸末世一切眾生，能捨諸欲及除憎愛，永斷輪迴，
X09n0243_p0381b24║勤求如來圓覺境界，於清淨心，便得開悟。
X09n0243_p0381c01║解曰：先能除捨，方可勤求，如出鑛金，始堪為器。問：
X09n0243_p0381c02║從前但云貪愛，何故此云及除憎愛？答：由愛身愛
X09n0243_p0381c03║境，境違於情，或身被惱，故生憎也。是知憎亦由愛。
X09n0243_p0381c04║故雖兼憎，意但說愛。二明種性令知者。亦可：前五
X09n0243_p0381c05║道業報，已答輪迴種性，今此五性差別，是答修佛
X09n0243_p0381c06║菩提。文中說修證故，前問幾等？此答五種，文相承
X09n0243_p0381c07║故。後文不言幾種，非答此故，有此三義，應答菩提，
X09n0243_p0381c08║然更細詳，復有五義，宜却依前。一者彌勒本疑修
X09n0243_p0381c09║行者輪迴，不疑五道，謂由前說，始終動靜，乃至思
X09n0243_p0381c10║度佛境，皆是輪迴。生死涅槃，凡夫諸佛，悉同起滅，
X09n0243_p0381c11║故問輪迴有幾種性？比聞餘教，祇言五道輪迴，今
X09n0243_p0381c12║何得三乘行人，亦未能免？故佛為說，由本貪欲，發
X09n0243_p0381c13║揮無明，顯出五性，故屬輪轉。若以五道而答，何關
X09n0243_p0381c14║所疑。二者非唯標以貪欲無明，而乃釋以二乘、外
X09n0243_p0381c15║道，不應是此，答佛菩提。三者結云是名眾生五性，
X09n0243_p0381c16║不言菩提五等。四者彌勒四問中，輪迴自有其二，
X09n0243_p0381c17║初問斷本，後問種性。佛說愛為根本，生起五道業
X09n0243_p0381c18║報，令厭五道，斷其貪愛，至此便答種性。次答化生
X09n0243_p0381c19║方便，最後依覺，乃至證覺，是答修佛菩提。是則經
X09n0243_p0381c20║有四門，問答一義，問答相可，文理亦彰，若將五性，
X09n0243_p0381c21║答菩提問，則令最後，剩一段經，答文已終，彼何所
X09n0243_p0381c22║被。然答菩提處，不言幾等者，如答幾種方便之問，
X09n0243_p0381c23║亦云唯以大悲方便，皆將一道，攝於差別，悲智例
X09n0243_p0381c24║等，此不應疑。五者菩薩性及最後文，修證雖同，根
X09n0243_p0382a01║本全別，初由貪欲，後依覺心。若將俱答菩提，二文
X09n0243_p0382a02║何異，經宗簡要，豈合繁重。然至聖微言，實難究了，
X09n0243_p0382a03║或含兩勢，未敢指南。今就理長，且依前判。問：五性
X09n0243_p0382a04║既屬輪迴可斷不？可答：可除其病（病謂依本貪等），不可斷
X09n0243_p0382a05║法（法謂菩薩性中修證之行）。故今科云「明種性令知」，不言斷。舉
X09n0243_p0382a06║要言之，此宗始自信心，終於證極，一一依淨圓覺
X09n0243_p0382a07║性，若更有一法，別有自性，可依彼圓覺性，即同流
X09n0243_p0382a08║轉，故下諸觀門，一一首標「悟淨圓覺，以淨覺心」，方
X09n0243_p0382a09║說修觀行等。又前云：「如來寂滅性，未曾有終始（權宗
X09n0243_p0382a10║菩提有始，煩惱有終），若以輪迴心（始終之身即是），思惟則旋復」等，由
X09n0243_p0382a11║此五性差別之心，乃是輪迴差別種性。故偈云：「不
X09n0243_p0382a12║因差別性，皆得成佛道。」次銷文者，分二，一總標因
X09n0243_p0382a13║依。
X09n0243_p0382a14║善男子，一切眾生由本貪，欲發揮無明，顯出五性差
X09n0243_p0382a15║別不等，依二種障而現深淺。
X09n0243_p0382a16║解曰：由本貪欲等者，然五性學人，皆發出離之心，
X09n0243_p0382a17║皆修戒定慧行，但緣不了本覺，自見定是眾生，遂
X09n0243_p0382a18║欲斷障求真，厭凡貪聖，貪聖之念，還是本貪，所貪
X09n0243_p0382a19║三乘既殊，能貪隨教亦異（積習既深，遂成別性，故《楞伽》云，隨說彼而成。皆
X09n0243_p0382a20║名教熏起）。復有三皆不定，復有錯入邪途，由是激發無
X09n0243_p0382a21║明，遂成五性差別。發揮者發揚分布，令顯了也。然
X09n0243_p0382a22║根本無明，但迷真而已，本無差別，由貪欲不同，故
X09n0243_p0382a23║熏發之，令成五別。既不了本覺，則唯將二障為本。
X09n0243_p0382a24║故依伏斷此二，現深淺也。若遇邪師教者，則於我
X09n0243_p0382b01║法轉增堅執故，二障轉深。若遇二乘，則且除我執，
X09n0243_p0382b02║對前為淺。若遇菩薩及佛，相望深淺可知。二別釋
X09n0243_p0382b03║差等，文二：一所依二障。
X09n0243_p0382b04║云何二障，一者理障，礙正知見；二者事障，續諸生死。
X09n0243_p0382b05║解曰：二門分別：初總釋二障；後別釋理障。初中，此
X09n0243_p0382b06║二障者，有體有義，義同唯識。煩惱所知，謂事是煩
X09n0243_p0382b07║惱，煩惱即障，又能續生死故。理是所知，所知非障
X09n0243_p0382b08║是障，障於所知理故。體即《起信》根本無明及六染
X09n0243_p0382b09║心，染心各一分義（六中各二義，一不覺義，二相生義，今取相生也），即此事
X09n0243_p0382b10║障，染污淨心，展轉相生，乃至執取計名，能起諸業，
X09n0243_p0382b11║皆是連續生死義故。各餘一分（不覺義也）及根本無明，
X09n0243_p0382b12║皆此理障，覆翳法界，真心不覺，妄念生起，不達諸
X09n0243_p0382b13║法性相，是礙正知見義（若唯依法相宗說，則二障數同，但是用別）。故彼
X09n0243_p0382b14║論云，是心從本已來，自性清淨（云云）。以不達一法界
X09n0243_p0382b15║故，心不相應（未有能所王數之別），忽然念起（更無染法能為此本，故云忽然），
X09n0243_p0382b16║名為無明（云云）。為無明所染，有其染心，染心義者，名
X09n0243_p0382b17║煩惱礙，能障真如根本智故（即寂之照如理智也，故下說真如自體，本
X09n0243_p0382b18║有真實識知，大智慧等，即經中知字，染心喧動，違此寂靜，故云障也）。無明義者，名為
X09n0243_p0382b19║智礙，能障世間自然業智故（如量智也，言自然者，如月無心，頓應千水，
X09n0243_p0382b20║經中見字。又知見俱通，前是知見之性，此是知見之相，無明昏昏，無所分別，違此智用，名為智礙，經雖但
X09n0243_p0382b21║云理障，而實通於理事，論局於事，智礙理障，皆從所障得〔名〕也）。問：准論配經，障真
X09n0243_p0382b22║如智，全合取為理障，障世間智，合為事障，如何上
X09n0243_p0382b23║配，與此參差？答：上已明言，此障有體，體在此論，須
X09n0243_p0382b24║如上配，義同唯識，與此似違（此論藏疏亦云，今此二障約本末相依門
X09n0243_p0382c01║以明，不約人法二執，故與唯識，義意稍殊）。然通釋理、事二障。就障理智，
X09n0243_p0382c02║令不明顯，俱名無明；就障心行，令不解脫，俱名煩
X09n0243_p0382c03║惱。經以宗於理智，故總取論中二障，合為理障（真如、
X09n0243_p0382c04║世間是理，二智是正知見，皆所障也，無明及染中一分為能障，即前上對），唯取染中生
X09n0243_p0382c05║起一分為事障，此但約過患以為障義，無所障法，
X09n0243_p0382c06║若欲立之，即解脫是，生死相續，不解脫故（所障是解脫，能
X09n0243_p0382c07║障煩惱即前下對），以解脫無體攝歸真理，故含其義，不立
X09n0243_p0382c08║其名。《論》則但約相違為障，故六染却障真如智，無
X09n0243_p0382c09║明却障世間智，由此涉於相反故。《論》自徵云：「此義
X09n0243_p0382c10║云何（徵能所障不相應之意也）？」釋云：「以依染心，能見、能現妄取
X09n0243_p0382c11║境界，違平等性（染心展轉，生起差別，真如平等，故相違也，成前上句），以一切
X09n0243_p0382c12║法常靜，無有起相，無明不覺妄與法違故，不能得
X09n0243_p0382c13║隨順世間種種智故（無明冥然，世智種種，故相違也，成前下句）。」上來對
X09n0243_p0382c14║會經論，雖各從一勢，理無違故，所配釋體，義誠非
X09n0243_p0382c15║謬矣。總釋二障竟。
X09n0243_p0382c16║次別釋理障者，此中所障之法，須識其體。初云理
X09n0243_p0382c17║障，但是標名，礙知見者，正出體相，此宗以知見為
X09n0243_p0382c18║理故，故經與論，每拂病窮法，皆歸覺心，不以空寂
X09n0243_p0382c19║虗無，便為真極（真如是流出，涅槃如昨夢），圓頓宗教顯體皆然。
X09n0243_p0382c20║故《華嚴》亦以真知為所迷法。文云：無一眾生而不
X09n0243_p0382c21║具有如來智慧，但以妄想執著而不證得（智本有而未證，
X09n0243_p0382c22║即知不以斷證方為智也），若離妄想，一切智、無師智（不因學得）、自然
X09n0243_p0382c23║智（不因修得）、無礙智（徧聖徧凡），即得現前。二能依五性，文三：
X09n0243_p0382c24║一徵。
X09n0243_p0383a01║云何五性。
X09n0243_p0383a02║解曰：然此五性，皆是新熏，不同法相宗中本有之
X09n0243_p0383a03║說，此宗推其本有之性，皆是圓覺故也。性、相兩宗
X09n0243_p0383a04║五性之義，已如《懸談》中述，今此又與彼所引《楞伽》
X09n0243_p0383a05║等文，大同小異，如文詳之。二釋，中二：一總明未熏。
X09n0243_p0383a06║善男子，若此二障，未得斷滅，名未成佛。
X09n0243_p0383a07║解曰：然五性者，本以發心修證，約斷二障，故成五
X09n0243_p0383a08║種。此都不斷，故非五數，亦未發心遇教，故言未熏。
X09n0243_p0383a09║若據《楞伽》之文，似當第五無性，今不取者，據《涅槃》
X09n0243_p0383a10║說，無性闡提，斷大善根，我不能救。今此但未成佛，
X09n0243_p0383a11║必不大惡，第五自有外道種性，故此非數。二熏成
X09n0243_p0383a12║五性，文中四，二乘合為一處說故：一二乘性。
X09n0243_p0383a13║若諸眾生，永捨貪欲，先除事障，未斷理障，但能悟入
X09n0243_p0383a14║聲聞、緣覺，未能顯住菩薩境界。
X09n0243_p0383a15║解曰：合辨聲聞、緣覺二種性也。先除等者，知生死
X09n0243_p0383a16║苦，止息攀緣，故云除事。尅體而言，唯除初染，餘但
X09n0243_p0383a17║不加取著，其實未能覺了故。變易生死，猶在意責，
X09n0243_p0383a18║不先悟理，但先除事，故有先除、未斷之言。然障有
X09n0243_p0383a19║事、有理；執則有人、有法；煩惱則有現行、習氣；生死
X09n0243_p0383a20║則有分段、變易。此四對中，二乘唯斷於前，未斷於
X09n0243_p0383a21║後，故云「但能」等。雖至長者之家，猶在門外，止宿草
X09n0243_p0383a22║庵，未敢當堂，故言「未能顯住菩薩境界」。二菩薩性。
X09n0243_p0383a23║善男子，若諸末世一切眾生，欲汎如來大圓覺海，先
X09n0243_p0383a24║當發願，勤斷二障，二障已伏，即能悟入菩薩境界，若
X09n0243_p0383b01║事理障，已永斷滅，即入如來微妙圓覺，滿足菩提及
X09n0243_p0383b02║大涅槃。
X09n0243_p0383b03║解曰：先約地前，以辨其相，故言「已伏」。言先當者，似
X09n0243_p0383b04║令修證，不似分別五性，譯人訛也，應云：唯先發願。
X09n0243_p0383b05║又應改「悟」為順後。若事理障下，約入地乃至果位，
X09n0243_p0383b06║以辨其相，故言永斷及菩提等。言即入等者，此中
X09n0243_p0383b07║但除其病，不除修證行故。三不定性。
X09n0243_p0383b08║善男子，一切眾生，皆證圓覺，逢善知識，依彼所作因
X09n0243_p0383b09║地法行，爾時修習便有頓漸，若遇如來無上菩提正
X09n0243_p0383b10║修行路，根無大小，皆成佛果。
X09n0243_p0383b11║解曰：言皆證圓覺者，自悟本來圓覺，證知一切皆
X09n0243_p0383b12║然。非諸眾生，皆已修證，經文倒者，譯人訛舛，應云：
X09n0243_p0383b13║「若善男子，證諸眾生皆有圓覺」。即顯然矣。修習頓
X09n0243_p0383b14║漸者，證信雖圓，忻趣有異，遇教不同，故有頓漸。若
X09n0243_p0383b15║遇等者，自能圓信，復遇圓宗，故不揀大乘、小乘之
X09n0243_p0383b16║根，皆成佛果。反明，雖是圓信，若志趣狹劣，不遇圓
X09n0243_p0383b17║頓殊勝良緣，則熏其根性，成二乘等。由此義故，名
X09n0243_p0383b18║不定性。經文闕者，或略或脫。若不爾者，何以標云
X09n0243_p0383b19║「修習便有頓漸」，而乃唯釋頓耶。四外道性。
X09n0243_p0383b20║若諸眾生，雖求善友，遇邪見者，未得正悟，是則名為
X09n0243_p0383b21║外道種性，邪師過謬，非眾生咎。
X09n0243_p0383b22║解曰：就中曲分為二：初正明邪種，然內心雖勝，宿
X09n0243_p0383b23║遇邪宗，既熏其心，種習成種，故於聖道，難起信心。
X09n0243_p0383b24║後明師過，意顯此性，定是新熏，非自本有。故云「非
X09n0243_p0383c01║眾生咎」。前諸種性，亦例此知，但文略也。則知眾生，
X09n0243_p0383c02║本同覺性，但遇教成差，便有大小，有邪有正，故知
X09n0243_p0383c03║發心之者，切須善辨宗途。然餘經論目第五性，云
X09n0243_p0383c04║無性者，但明本來不覺，染心相續，未有邪正師教
X09n0243_p0383c05║所熏，無三乘種，故聞亦不信。由此濫於本有，今云
X09n0243_p0383c06║外道性者，決了新熏之義彰矣。三結。
X09n0243_p0383c07║是名眾生五性差別。
X09n0243_p0383c08║解曰：若答「菩提幾等」之文，應云：是名菩提五性等
X09n0243_p0383c09║差別。今云「眾生五性」，即知義屬輪迴。二答修悲智。
X09n0243_p0383c10║既識輪迴之病，用心免落異宗，則須依解修行，速
X09n0243_p0383c11║求證入。然菩薩修行，不出悲智二行，故須明之。前
X09n0243_p0383c12║問中先智後悲，今答則先悲後智，意表即智之悲，
X09n0243_p0383c13║即悲之智，無先無後，故互明之。文中二：初答度眾
X09n0243_p0383c14║生方便，以成大悲。
X09n0243_p0383c15║善男子，菩薩唯以大悲方便，入諸世間，開發未悟，乃
X09n0243_p0383c16║至示現種種形相，逆順境界，與其同事，化令成佛，皆
X09n0243_p0383c17║依無始清淨願力。
X09n0243_p0383c18║解曰：前問云「當設幾種教化方便？」今答意云：但以
X09n0243_p0383c19║大悲方便，示現種種形相，順逆隨時，無定種數。言
X09n0243_p0383c20║唯以者，雖遇種種之機，唯用此二，各隨其類而應
X09n0243_p0383c21║化也。但有大悲，必能普化；但有方便，必稱根宜，無
X09n0243_p0383c22║其過累。開發未悟者，令知妄法本空，真法本淨。示
X09n0243_p0383c23║現種種等者，此下明四攝法也。四攝者，布施、愛語、
X09n0243_p0383c24║利行、同事。經文但有同事，意該餘三。言種種形相
X09n0243_p0384a01║者，即如觀音，隨三十二類而應其身。逆順境界者，
X09n0243_p0384a02║《論》云：或為眷屬、親友，或為怨家，能令眾生，增長善
X09n0243_p0384a03║根，若見若聞，得利益故。又婆須密女、無厭足王，亦
X09n0243_p0384a04║斯類也。令成佛者，不取餘乘故。《法華》云：「我本立誓
X09n0243_p0384a05║願，欲令一切眾，如我等無異。」皆依無始清淨願力
X09n0243_p0384a06║者，菩薩因地之時，必發度眾生之願，乘此願力，所
X09n0243_p0384a07║生之處，更不退轉。心若疲倦，即憶昔願力，以自策
X09n0243_p0384a08║勵，常須怨親普度，勿隨憎愛之情，故云皆依願力。
X09n0243_p0384a09║又非希望報恩，亦非愛見之悲，故言清淨。云無始
X09n0243_p0384a10║者，同體大悲，稱性大願，性本具足，非別新得，但由
X09n0243_p0384a11║迷悟，有發不發，發即無始。二答修佛菩提，以成大
X09n0243_p0384a12║智。
X09n0243_p0384a13║若諸末世一切眾生，於大圓覺，起增上心，當發菩薩
X09n0243_p0384a14║清淨大願，應作是言：願我今者，住佛圓覺，求善知識，
X09n0243_p0384a15║莫值外道及與二乘。依願修行，漸斷諸障，障盡願滿，
X09n0243_p0384a16║便登解脫清淨法殿，證大圓覺，妙莊嚴域。
X09n0243_p0384a17║解曰：於大圓覺等者，正明大智，上求菩提。對前大
X09n0243_p0384a18║悲，下化眾生也。決定趣向，名為增上。發大願者，彌
X09n0243_p0384a19║綸諸行，速至佛果。若無願力，則多退轉。住佛等者，
X09n0243_p0384a20║決定不趣餘乘，不同前隨五性，故言莫值等。依願
X09n0243_p0384a21║修行者，依願策勵，如前悲中所說。願是總相，通悲
X09n0243_p0384a22║通智，故二段中，皆說願力，具悲智願，即菩提心。漸
X09n0243_p0384a23║斷諸障者，理雖頓悟其空，事乃漸除方盡。障盡則
X09n0243_p0384a24║行住坐臥一切時中，觸向無非解脫，故以清淨法
X09n0243_p0384b01║殿喻之。願滿則觸目對境一切諸法，無非圓覺，故
X09n0243_p0384b02║以妙莊嚴域喻之。域謂彊域。偈讚中二：初諷斷輪
X09n0243_p0384b03║迴。於中又二：初五句，示所斷。
X09n0243_p0384b04║爾時，世尊欲重宣此義而說偈言：
X09n0243_p0384b05║彌勒汝當知，一切諸眾生，不得大解脫，
X09n0243_p0384b06║皆由貪欲故，墮落於生死。
X09n0243_p0384b07║解曰：長離而廣，此合而略。後兩偈，勸令斷及明種
X09n0243_p0384b08║性。
X09n0243_p0384b09║若能斷憎愛，及與貪瞋癡，不因差別性，
X09n0243_p0384b10║皆得成佛道。二障永銷滅，求師得正悟，
X09n0243_p0384b11║隨順菩薩願，依止大涅槃。
X09n0243_p0384b12║亦長離此合。後七句，諷修悲智。
X09n0243_p0384b13║十方諸菩薩，皆以大悲願，示現入生死。
X09n0243_p0384b14║現在修行者，及末世眾生，勤斷諸愛見，
X09n0243_p0384b15║便歸大圓覺。
X09n0243_p0384b16║上來深究輪迴因竟。
X09n0243_p0384b17║此下第四，略分修證之位也。既顯覺智之源，復究
X09n0243_p0384b18║輪迴之本，已知圓覺染淨無殊，但未辨隨順圓覺
X09n0243_p0384b19║之心，從凡至聖，如何差別，故次明之。言略分者，三
X09n0243_p0384b20║賢統為一位，十地等覺合之一門，修則修圓覺，證
X09n0243_p0384b21║則證圓覺，圓覺無差，約修證以明位地。文四：初三
X09n0243_p0384b22║之初。
X09n0243_p0384b23║於是清淨慧菩薩，在大眾中，即從座起，頂禮佛足，右
X09n0243_p0384b24║繞三帀，長跪叉手而白佛言：
X09n0243_p0384c01║解之如上。次正陳詞句中文二：初慶前。
X09n0243_p0384c02║大悲世尊，為我等輩，廣說如是不思議事，本所不見，
X09n0243_p0384c03║本所不聞，我等今者，蒙佛善誘，身心泰然，得大饒益。
X09n0243_p0384c04║解曰：不思議事者，有三徵釋，謂何名不思議？心言
X09n0243_p0384c05║罔及故。何法不思議？謂前輪迴根本，種性差別，即
X09n0243_p0384c06║經中事字。何故不思議？謂一味淨覺之中，說差別
X09n0243_p0384c07║雜染無乖違故。謂若一向說淨，一向說染，則可思
X09n0243_p0384c08║議，今於淨中說染，種種差殊，染中之淨，纖毫不雜，
X09n0243_p0384c09║故不思議。故《勝鬘》說，不染而染，染而不染，皆難可
X09n0243_p0384c10║了知。本不見聞者，立相之教，染淨迢然，破相之宗，
X09n0243_p0384c11║染淨俱絕，今顯出覺性，染淨融通，故此之前，未曾
X09n0243_p0384c12║聞見（問答云云）。得大益者，蕩除細惑。二請後中文二：一
X09n0243_p0384c13║正問。
X09n0243_p0384c14║願為一切諸來法眾，重宣法王圓滿覺性，一切眾生
X09n0243_p0384c15║及諸菩薩，如來世尊所證、所得，云何差別？
X09n0243_p0384c16║解曰：於中前是舉所證覺性，後一切下，問能證位
X09n0243_p0384c17║地。覺心一味，因果階差，二義既乖，故須起問。二結
X09n0243_p0384c18║益。
X09n0243_p0384c19║令末世眾生，聞此聖教，隨順開悟，漸次能入。
X09n0243_p0384c20║解之可知。後展虔誠。
X09n0243_p0384c21║作是語已，五體投地，如是三請，終而復始。
X09n0243_p0384c22║二讚許。
X09n0243_p0384c23║爾時世尊，告清淨慧菩薩言：善哉善哉，善男子，汝等
X09n0243_p0384c24║乃能為諸菩薩及末世眾生，請問如來漸次差別，汝
X09n0243_p0385a01║今諦聽，當為汝說。
X09n0243_p0385a02║三佇聽。
X09n0243_p0385a03║時清淨慧菩薩，奉教歡喜，及諸大眾，默然而聽。
X09n0243_p0385a04║如上正說中長行二：一明圓覺無證；二明對機說
X09n0243_p0385a05║證。初中二：一法；二喻。法中二：初正明無證；後徵釋
X09n0243_p0385a06║所以。今初。
X09n0243_p0385a07║善男子，圓覺自性，非性性有，循諸性起，無取無證，於
X09n0243_p0385a08║實相中，實無菩薩及諸眾生。
X09n0243_p0385a09║解曰：非性者，指圓覺自性，非前五性及輪迴性。性
X09n0243_p0385a10║有者，前差別性，皆有圓覺。循者隨也。圓覺不守自
X09n0243_p0385a11║性，隨緣成諸差別之性，諸性起時，全覺性起故。《法
X09n0243_p0385a12║身經》云，法身流轉五道，名曰眾生。無取證者，非當
X09n0243_p0385a13║情之境。無菩薩眾生者，即下自徵釋所以云。二徵
X09n0243_p0385a14║釋所以。
X09n0243_p0385a15║何以故？菩薩、眾生皆是幻化，幻化滅故，無取證者。
X09n0243_p0385a16║解曰：約有幻垢名曰眾生，對離幻垢名為菩薩，二
X09n0243_p0385a17║俱假名，了不可得。然前輪迴及此修證，皆云「無」者，
X09n0243_p0385a18║其無不同，前似繩蛇，此如鏡像。二喻。
X09n0243_p0385a19║譬如眼根，不自見眼，性自平等，無平等者。
X09n0243_p0385a20║解曰：夫眼能見一切，唯不能自見眼根。又如眼光
X09n0243_p0385a21║照矚物時，境則萬差，見則是一，故云平等。但約於
X09n0243_p0385a22║境，無分別等級之心，說平等義，亦無能作方便平
X09n0243_p0385a23║等之者。二對機說證，文二：一總標大意；二證位階
X09n0243_p0385a24║差別。中二：今初，功用有殊。
X09n0243_p0385b01║眾生迷倒，未能除滅一切幻化，於滅未滅妄功用中，
X09n0243_p0385b02║便顯差別。
X09n0243_p0385b03║解曰：眾生若無迷惑顛倒，則無差別之義，故先標
X09n0243_p0385b04║迷，約之以明證覺差別。迷倒之體，即根本無明，及
X09n0243_p0385b05║三細六麤，《論》中亦約翻此，以顯始覺階位。未能除
X09n0243_p0385b06║滅幻化者，執之為實。於滅未滅者，即《論》四位中前
X09n0243_p0385b07║三覺，前不覺後也。妄功用者，七地已還，皆是夢中
X09n0243_p0385b08║修道故。《華嚴》有夢渡大河之喻。圓明證悟，始知煩
X09n0243_p0385b09║惱本無，則見能斷智慧功用，亦是虗妄，如夢中以
X09n0243_p0385b10║藥治病得差，寤後則藥、病俱無，故言妄功用也（志公
X09n0243_p0385b11║云，大道不由行得等）。便顯差別者，正是總標位地。二功極不
X09n0243_p0385b12║異。
X09n0243_p0385b13║若得如來寂滅隨順，實無寂滅及寂滅者。
X09n0243_p0385b14║解曰：寂滅隨順者，隨順寂滅也。揀異灰滅，故言如
X09n0243_p0385b15║來。隨順者，當體相應，非謂將心順佗寂滅。實無等
X09n0243_p0385b16║者，泯能所也。一念不生，前後際斷，即不見有寂滅
X09n0243_p0385b17║之法，亦無能寂滅者滅之令寂。二證位階差者。然
X09n0243_p0385b18║修證位地，五教不同：一小乘果別，非所明。二大乘
X09n0243_p0385b19║始教，定有位地，自為三說。一依唯識五位：一資糧
X09n0243_p0385b20║位，從初發心，乃至未起順決擇識為趣正覺，為度
X09n0243_p0385b21║有情，修習福智順解脫分。二加行位，為入見道，復
X09n0243_p0385b22║修煖（依明德定，發下尋伺，創觀無所取法）、頂（依明增定，發上尋伺，重觀無所取法也）、忍
X09n0243_p0385b23║（依印順定，發下如實智，印無所取，順無能取故）、世第一（依無間定，發上如實智無二取），伏
X09n0243_p0385b24║除二取順決擇分。三通達位，亦名見道，謂入初地
X09n0243_p0385c01║無分別智，實證真如。四修習位，始從初地住心，乃
X09n0243_p0385c02║至金剛無間為斷餘障，證二轉依，復數修習無分
X09n0243_p0385c03║別智。五究竟位，金剛心後，解脫道中，初得一果，利
X09n0243_p0385c04║樂有情，窮未來際。二者《攝論》說有四地：一勝解行
X09n0243_p0385c05║地，餘三即見、修、無學。三《瑜伽》等說有七地：一種性，
X09n0243_p0385c06║二勝解行（三賢），三淨勝意樂（初地），四行正行（二至七地），五決
X09n0243_p0385c07║定（八），六決定行（九），七到究竟（十地如來雜立為地）。三終教假
X09n0243_p0385c08║說地位（故《仁王》先觀一切空，但法集故有，因果方說位地，故佛非數。《瓔珞》云，乃至三賢十地
X09n0243_p0385c09║之名，亦無名相，但以應化，故有十地之名），亦有其三：一《仁王》五忍，謂伏
X09n0243_p0385c10║忍、信忍、順忍、無生忍（各上中下）、寂滅忍（上下）。二《瓔珞》六種
X09n0243_p0385c11║性：一習、二性、三道、四聖（皆云種性）、五等覺性、六妙覺性。
X09n0243_p0385c12║三天台六即，謂理即，及名字、觀行、相似、分真、究竟
X09n0243_p0385c13║等即。四頓教無位之位，即此經及《起信論》，翻妄四
X09n0243_p0385c14║位（言無位者，《論》結四位云，而實無有始覺之異，本來平等，同一覺故。經即就實言無證得，約妄說
X09n0243_p0385c15║別也），如下所明。五圓教融通位地，即《華嚴經》略有七
X09n0243_p0385c16║位：第二會說十信，第三會說十住，四說十行，五說
X09n0243_p0385c17║十向，六說十地，第七會初六品說等覺，次三品說
X09n0243_p0385c18║妙覺（然復有差別平等兩重因果，上皆差別也，後兩品說平等因果）。廣有五十二
X09n0243_p0385c19║位，謂前五各十，等、妙各一（諸教說十信等覺或開或合，華嚴俱開故五十
X09n0243_p0385c20║二也）。然因該果海，果徹因源，行布圓融，二無礙故。
X09n0243_p0385c21║今釋本文，文分為二：一明依位漸證（即上假說）；二明忘
X09n0243_p0385c22║心頓證（即上無位）。初中四：一信位；二賢位；三聖位；四果
X09n0243_p0385c23║位。此四即《論》中四位也，論文逆次，約息除生、住、異、
X09n0243_p0385c24║滅四相，麤細寄顯，返流四位，亦明始覺分齊（約真心隨
X09n0243_p0386a01║熏麤細，非約剎那也）。然心性離念，本無生滅，良由無明，迷自
X09n0243_p0386a02║真體，鼓動起念，能令心體，生住異滅，從細至麤，微
X09n0243_p0386a03║著不同，先後際異，先際最微名為生相，中間二、三
X09n0243_p0386a04║名住、異相，後際最麤名為滅相。初最微者，謂由無
X09n0243_p0386a05║明不覺心動，轉彼淨心，名為生相。二者謂此無明，
X09n0243_p0386a06║與前生相和合，轉彼淨心，能見能現，分別相續，行
X09n0243_p0386a07║相猶細，法執堅住，名為住相。三者謂此無明，與住
X09n0243_p0386a08║相合，轉彼淨心，乃至此位行相稍麤，執取計名，發
X09n0243_p0386a09║動身口，令其造業，名為異相。四謂此無明，與異相
X09n0243_p0386a10║合，轉彼淨心，至此後際，不了業報，廣對諸緣，造集
X09n0243_p0386a11║諸業，滅前異心，令墮諸趣，行相最麤，極至於此，周
X09n0243_p0386a12║盡之終，名為滅相。是故三界四相，唯一夢心，皆因
X09n0243_p0386a13║根本無明之力。然雖微著，階差始終，竟無前後，總
X09n0243_p0386a14║此四相，以為一念，唯一心故。然未窮源者，隨行淺
X09n0243_p0386a15║深，覺有前後。達心源者，一心俱時而知，謂既因不
X09n0243_p0386a16║覺之力，起生相等種種夢念，今因本覺不思議熏
X09n0243_p0386a17║力，起厭求心，又因真如所流，聞熏教法，熏於本覺，
X09n0243_p0386a18║益勝解力，損無明能，漸向心源，始息滅相，終息生
X09n0243_p0386a19║相，朗然大悟，覺了心源，本無所動，今無始靜，平等
X09n0243_p0386a20║平等，無別始覺之異。大意如此。今以《論》文，對經釋
X09n0243_p0386a21║相，照然義現，但《論》約覺染麤細，經約悟淨勝劣。今
X09n0243_p0386a22║用《論》者，分齊一也。又因互顯兩義，俱通初信位者，
X09n0243_p0386a23║《論》寄息於滅相。《論》云：「如凡夫人（十信），覺知前念起惡
X09n0243_p0386a24║（信位能知惡業，定招苦報）故，能止後念，令其不起（止滅相也），雖復名
X09n0243_p0386b01║覺（覺業故），即是不覺（不覺惑故，謂不知滅相如夢也）。」經文分三：一標
X09n0243_p0386b02║具足凡夫。
X09n0243_p0386b03║善男子，一切眾生，從無始來，由妄想我及愛我者，曾
X09n0243_p0386b04║不自知念念生滅，故起憎愛，躭著五欲。
X09n0243_p0386b05║解曰：此初一段未入信位，所以有此文者，不約凡
X09n0243_p0386b06║迷，即無位地，故先標此，翻之彰信，即《論》文翻顯四
X09n0243_p0386b07║相，成四位之謂也。由妄想我者，我體元無，妄想謂
X09n0243_p0386b08║有，四生九類無不皆然。及愛我者，執為我故，便生
X09n0243_p0386b09║愛著。不知念念生滅者，我相本無，唯心故有，心既
X09n0243_p0386b10║念念無常，我亦念念生滅。故《淨名》云：「是身如電，念
X09n0243_p0386b11║念不住。」故《論》云，一切眾生不名為覺，以從本來，念
X09n0243_p0386b12║念相續，故說無始無明。又上句我體即所執也，下
X09n0243_p0386b13║句我見即能取也。我見是別境中慧，故無著《金剛
X09n0243_p0386b14║論》以為法執。亦可：妄想我即我癡、我見。及愛我者，
X09n0243_p0386b15║即我愛、我慢。具明我義，下自有文。二明聞法覺悟。
X09n0243_p0386b16║若遇善友，教令開悟淨圓覺性，發明起滅，即知此生
X09n0243_p0386b17║性自勞慮。
X09n0243_p0386b18║解曰：善友教者，即聞熏也。淨圓覺性者，即內熏也。
X09n0243_p0386b19║因緣既備（因緣熏義，論中廣明），心性朗然，起滅妄念，如覺夢
X09n0243_p0386b20║時，故云發明也。昔與妄合，故不自見，今冥真覺，起
X09n0243_p0386b21║滅皆知。翻前「曾不自知念念生滅」，故禪家說，日光
X09n0243_p0386b22║隙塵之喻。此生性自勞慮者，外無實境，何憎愛也，
X09n0243_p0386b23║即此生起念慮當體，自為勞役。三明息妄隨真。
X09n0243_p0386b24║若復有人，勞慮永斷，得法界淨，即彼淨解為自障礙，
X09n0243_p0386c01║故於圓覺而不自在，此名凡夫隨順覺性。
X09n0243_p0386c02║解曰：勞慮永斷者，絕求作心，但不隨之，非謂都盡，
X09n0243_p0386c03║若盡，何異二乘？得法界淨者：若理法界，則法界體
X09n0243_p0386c04║中，絕諸勞慮，塵境不生，名之為淨。若事法界，則分
X09n0243_p0386c05║別念慮之心，差別塵境之法，當體不生，名之為淨。
X09n0243_p0386c06║何者？法界淨穢，皆由自心，心穢則穢，心淨則淨。於
X09n0243_p0386c07║淨起解名淨解，繫心在淨，故成障礙，非外所擾，故
X09n0243_p0386c08║言自礙。故於下結成信中證覺之相，作意於覺，故
X09n0243_p0386c09║不自在。此名下結成信位，前「即知」等，即《論》中「覺知
X09n0243_p0386c10║前念」也。勞慮永斷等，即能止後念等也。即彼淨解
X09n0243_p0386c11║等，即是不覺也。唯此信位，經、論稍殊，《論》唯約位，但
X09n0243_p0386c12║云覺業。經含頓悟，故說覺惑。二賢位。
X09n0243_p0386c13║善男子，一切菩薩見解為礙，雖斷解礙，由住見覺，覺
X09n0243_p0386c14║礙為礙而不自在，此名菩薩未入地者隨順覺性。
X09n0243_p0386c15║解曰：《論》寄息於異相，文云，如初發意菩薩等，覺於
X09n0243_p0386c16║念異（異念者，計我我所，貪瞋見愛等），念無異相，以捨麤分別（貪等）執
X09n0243_p0386c17║著相故（著違順境），名相似覺（猶夢住相）。今云，見解為礙者，見
X09n0243_p0386c18║前淨解是礙也，即是覺於念異。雖者，預顯劣後。斷
X09n0243_p0386c19║解礙者，超前位也，即念無異相等。猶住見覺者，正
X09n0243_p0386c20║當此位，是相似覺，覺礙下結成地前證覺之相，劣
X09n0243_p0386c21║於登地，所覺是礙故，能覺亦礙，由存此跡，還礙覺
X09n0243_p0386c22║心，故不自在。《佛頂經》云：「如登高山，身入虗空，下有
X09n0243_p0386c23║微礙，名為頂地。」此亦如是，諸礙既盡，如身處空，見
X09n0243_p0386c24║心猶存，如彼微礙（彼說地前頂位）。又《唯識論》加行偈云：「現
X09n0243_p0387a01║前立少物謂是唯識性，以有所得故，非實住唯識。」意
X09n0243_p0387a02║亦同此，故《論》但云：「名相似覺」。此名下結成賢位。慤
X09n0243_p0387a03║云：見真凝寂，能智方融，拂解超凡，仍拘見覺。三聖
X09n0243_p0387a04║位。《論》寄息於住相，文云：「如法身菩薩等（九地皆同），覺於
X09n0243_p0387a05║念住（四種相也），念無住相（知法唯識不起麤執），以離分別（異前人執及著
X09n0243_p0387a06║外境，故今約心，但云分別）麤念相故（以異上相，故云麤念），名隨分覺（細念既在，
X09n0243_p0387a07║覺道未圓）。」今文分三：一悟前非；二明證相；三結成位。今
X09n0243_p0387a08║初。
X09n0243_p0387a09║善男子，有照有覺，俱名障礙。
X09n0243_p0387a10║解曰：有照者，信中淨解。有覺者，賢位中覺礙之覺
X09n0243_p0387a11║也。俱名障礙者，正顯前非，則《論》中覺於念住。二明
X09n0243_p0387a12║證相。略啟二門：初總釋義；後別解文。初中復二：一
X09n0243_p0387a13║者果海，離於說相。以不可言，障而不證，斷而證故。
X09n0243_p0387a14║故《十地經》但說一分。故下文雖寄對強說，而但言
X09n0243_p0387a15║障礙即覺等，無別顯相。二者因門，可寄言說。又有
X09n0243_p0387a16║二門：一證理法界；二證餘法界。理中有五：一能所
X09n0243_p0387a17║歷然，謂以無分別智，證無差別理，心與境冥，智與
X09n0243_p0387a18║神會，如日合空，雖不可分，而日非空，空非日光（始教）。
X09n0243_p0387a19║二能所無二，以即體之智，還照心體，舉理收智，照
X09n0243_p0387a20║體即寂，舉智收理，寂而常照，如一明珠，珠自有光，
X09n0243_p0387a21║還照珠矣（終教）。三能所俱泯，謂由智即理故非智，由
X09n0243_p0387a22║理即智故非理，同時互即，故互奪也。又直顯本覺
X09n0243_p0387a23║心體，非能所故。故此文云：「常覺不住」。不住即離能
X09n0243_p0387a24║所矣（頓教）。四存泯無礙，以前三門，說有前後，體無二
X09n0243_p0387b01║故，謂必因能證，方悟心體本絕能所，故喻先因斷
X09n0243_p0387b02║頭，方無能斷。故肇云：「般若之與真諦，言用即同而
X09n0243_p0387b03║異，言寂即異而同，同故無心於彼此，異故不失於
X09n0243_p0387b04║照功等（融會權實也）。」五舉一全收，上列四門，欲彰義異，
X09n0243_p0387b05║理既融攝，開合寧殊。次證餘者，謂以無障礙智，證
X09n0243_p0387b06║無障礙境，境智難思。復有三義：一開能所，謂智無
X09n0243_p0387b07║礙故，一智即一切智；境無礙故，一境即一切境。境
X09n0243_p0387b08║智皆有一多，無礙相對論之，義有四句：一、一智證
X09n0243_p0387b09║一切境，無法不通，方成一智故。二、一切智證一境，
X09n0243_p0387b10║具無量義智，方識一塵故（故一塵中，具百門義）。三、一智證一
X09n0243_p0387b11║境，不壞相故（事法界也）。四、一切智證一切境，重重無盡
X09n0243_p0387b12║故。二合能所，謂一切境，皆是自心，曾無心外境，能
X09n0243_p0387b13║與心為緣，故心中悟無盡之境，境上了難思之心，
X09n0243_p0387b14║心境重重，無礙無盡。三攝開合，謂舉一全收，義准
X09n0243_p0387b15║上說（上皆圓教）。今此教文，當前證理，其無礙境智，寄在
X09n0243_p0387b16║後果位中說。文中二：一不住證；二不住教。前中三，
X09n0243_p0387b17║謂法、喻、合。今初。
X09n0243_p0387b18║是故菩薩，常覺不住，照與照者，同時寂滅。
X09n0243_p0387b19║解曰：常覺不住者，念念知無所得故。「照與」下，即能
X09n0243_p0387b20║所契合故。《唯識》見道偈云：「若時於所緣，智都無所
X09n0243_p0387b21║得，爾時住唯識，離二取相故。」智無所得，即此常覺
X09n0243_p0387b22║即是無分別智；不住即不取種種戲論相故。離二
X09n0243_p0387b23║取相，即此照與照者寂滅，智與真如平等平等，俱
X09n0243_p0387b24║離能取所取相故，此智見有相無，說無所取，不取
X09n0243_p0387c01║相故，雖有見分而無分別，說非能取。彼文雖局於
X09n0243_p0387c02║見道，而證理之義，十地無殊。又常覺是智，不住是
X09n0243_p0387c03║理（無住為本），常覺即不住，此當能所不二門。照等寂滅，
X09n0243_p0387c04║即俱泯門。亦可：不同凡夫，故云常覺；不同地前，故
X09n0243_p0387c05║云不住。此則念無住相，覺住相無，故不住矣。次喻。
X09n0243_p0387c06║譬如有人，自斷其首，首已斷故，無能斷者。
X09n0243_p0387c07║解曰：如把刀劒，自斷其頭，頭未落時，即無能斷之
X09n0243_p0387c08║義。頭若已落，復無能斷之人。後合。
X09n0243_p0387c09║則以礙心，自滅諸礙，礙已斷滅，無滅礙者。
X09n0243_p0387c10║解曰：礙心者，覺礙之覺。諸礙者，所覺之礙。二不住
X09n0243_p0387c11║教者，謂地前未證真理，難忘言教；登地證理，不住
X09n0243_p0387c12║名言。不住故名真解教。故《華嚴》初地文云，得經論
X09n0243_p0387c13║智。又天親論釋初地約教道、證道，以明行相。文中
X09n0243_p0387c14║二，一標以喻釋。
X09n0243_p0387c15║修多羅教，如標月指，若復見月，了知所標畢竟非月。
X09n0243_p0387c16║解曰：夫設言像，在於得意。無言象而倒惑，執言象
X09n0243_p0387c17║而迷真。故以標月之指，喻於言教，謂見月須藉指
X09n0243_p0387c18║端，悟心須假佛教，因指見月，見月忘指，因教詮心，
X09n0243_p0387c19║悟心忘教。存指則失於真月，執教則失於本心。意
X09n0243_p0387c20║令證實忘標，故云「畢竟非月」。故《佛頂》云，如人以指
X09n0243_p0387c21║指月，是人應當看月，不應看指，若復看指，非唯忘
X09n0243_p0387c22║失月輪，抑亦忘指。二具以法合。
X09n0243_p0387c23║一切如來，種種言說，開示菩薩，亦復如是。
X09n0243_p0387c24║解曰：此明諸佛，同以言詮顯理，故《文殊般若》云，總
X09n0243_p0388a01║持無文字，文字顯總持。三結成位。
X09n0243_p0388a02║此名菩薩已入地者隨順覺性。
X09n0243_p0388a03║解曰：《論》中結覺性，隨順可知。四果位。《論》寄息於生
X09n0243_p0388a04║相。文云：「如菩薩地盡（無間位也），滿足方便，一念相應，覺
X09n0243_p0388a05║心初起，心無初相，以遠離微細念故（直云心無，不同上云念無），
X09n0243_p0388a06║得見心性，心即常住，名究竟覺，乃至以四相俱時
X09n0243_p0388a07║而有，皆無自立，本來平等，同一覺故。」今文分三：一
X09n0243_p0388a08║明境。
X09n0243_p0388a09║善男子，一切障礙即究竟覺，得念、失念無非解脫，成
X09n0243_p0388a10║法、破法皆名涅槃，智慧、愚癡通為般若，菩薩、外道所
X09n0243_p0388a11║成就法同是菩提，無明、真如無異境界，諸戒定慧及
X09n0243_p0388a12║婬怒癡，俱是梵行，眾生、國土同一法性，地獄、天宮皆
X09n0243_p0388a13║為淨土，有性、無性齊成佛道，一切煩惱畢竟解脫。
X09n0243_p0388a14║解曰：文有十對，統而言之，智冥圓覺，無分別心，故
X09n0243_p0388a15║十對法，皆同真實。何者？夫覺海元真，萬法非有，混
X09n0243_p0388a16║融一相，體用恒如，但以迷倒情深，強生分別，違其
X09n0243_p0388a17║正理，失本真常。今既返本歸真，銷迷殄相，對治斯
X09n0243_p0388a18║遣，垢淨雙融，剪拔生源，成究竟覺。故《論》云「見性」、「常
X09n0243_p0388a19║住」等。文中總標，言障礙者，標每對中上句（對待之法，麤細
X09n0243_p0388a20║皆礙），究竟覺者即標下句（皆同一體，故解脫等），謂若見有障礙
X09n0243_p0388a21║可斷，斷已名覺，覺非究竟故。障礙即覺，方究竟矣。
X09n0243_p0388a22║即是《論》中四相本來同一覺也。又究竟覺，經、論文
X09n0243_p0388a23║同，然此二句，藥病俱亡，謂無障可斷，障即覺故。無
X09n0243_p0388a24║真可證，障體即覺，無別真故。無斷證智，但是覺故。
X09n0243_p0388b01║然無障可斷，無是實無，無真可證，即不是無。故十
X09n0243_p0388b02║對文，雖皆無二，義唯真妄俱真，並無真妄俱妄。後
X09n0243_p0388b03║十對別釋。一識智對。無念即得其正念，是智也；有
X09n0243_p0388b04║念則為失念，是識也。《論》中說覺則離念，念則不覺
X09n0243_p0388b05║等。今明念本自空，元是無念，故皆解脫。二成破對。
X09n0243_p0388b06║眾緣相會曰成，緣離曰破；又進修曰成，毀謗為破。
X09n0243_p0388b07║緣無自性，成破一如，故皆涅槃。三愚智對。《大寶積》
X09n0243_p0388b08║云，癡從分別生，分別亦非有。癡性與佛性，平等無
X09n0243_p0388b09║差別。四邪正對。《思益》云，住正道者，不分別是邪、是
X09n0243_p0388b10║正。五真妄對。《涅槃》云：「無明本際，性本解脫。」古德云：
X09n0243_p0388b11║「迷則真如是妄想，悟則妄想是真如」。六染淨對。夫
X09n0243_p0388b12║戒定慧，翻於三毒，三毒本空，元是梵行。《諸法無行
X09n0243_p0388b13║經》云，貪欲即是道，恚癡亦復然，如是三事中，有無
X09n0243_p0388b14║量佛道。七依正對。《涅槃》云：「我以佛眼，徧觀三界有
X09n0243_p0388b15║情、無情一切人法，悉皆究竟。」究竟者，即法性也。故
X09n0243_p0388b16║《首楞嚴》云：「覺海性澄圓，乃至想澄成國土，知覺乃
X09n0243_p0388b17║眾生。」既本從覺海中起，即知全同覺海，覺海即性
X09n0243_p0388b18║也。八苦樂對。極惡業成，天宮即見地獄；極善業熟，
X09n0243_p0388b19║地獄即是天宮。二業之念由心，地獄天宮豈定？心
X09n0243_p0388b20║則本空，一切清淨。故《寶積經》有「地獄三昧」，「天宮三
X09n0243_p0388b21║昧」。然諸法皆爾，非唯天、獄，今且約歒對相違之法，
X09n0243_p0388b22║以例餘者。九有性無性對。有性者三乘性也；無性
X09n0243_p0388b23║者闡提性也。執定相者，永不許闡提入道，永不許
X09n0243_p0388b24║定性二乘成佛。今則非唯佗日迴心，現已齊成佛
X09n0243_p0388c01║道。十縛脫對。《佛頂》云：「根塵同源，縛脫無二，識性虗
X09n0243_p0388c02║妄，猶如空華。」然煩惱依識，識性既空，煩惱何縛？上
X09n0243_p0388c03║之十對，名相雖殊，其意不殊。但緣佛證覺心，心無
X09n0243_p0388c04║取捨，故得諸法普同圓妙。故但引例而已，不更別
X09n0243_p0388c05║釋相即之由。二明心。
X09n0243_p0388c06║法界海慧，照了諸相，猶如虗空。
X09n0243_p0388c07║解曰：法界深廣，故如海也。慧即是用，稱法界故無
X09n0243_p0388c08║邊，名法界慧。照了諸相等者，理量齊鑒，無倒正知，
X09n0243_p0388c09║由分別心，諸相差別。今海慧離念故，諸法如空。又
X09n0243_p0388c10║能照之慧，離分別念，猶如虗空，即同《淨名》云：「其無
X09n0243_p0388c11║礙慧，無若干也。」如鏡照物，鏡自無心。上來皆是《論》
X09n0243_p0388c12║中「滿足方便，一念相應，覺心初起，心無初相也。」三
X09n0243_p0388c13║結位。
X09n0243_p0388c14║此名如來隨順覺性。
X09n0243_p0388c15║二忘心頓證。由前普示教跡，說有淺深，今直指當
X09n0243_p0388c16║根，安心隨順，前是隨相，此當離相。亦如《華嚴》，先說
X09n0243_p0388c17║差別、位地、因果，後以平等因果融之，即差別中之
X09n0243_p0388c18║平等，平等中之差別。此中意趣，正同彼也。文三：一
X09n0243_p0388c19║忘心入覺；二驗果知因；三印成佛智。初二：一指示
X09n0243_p0388c20║忘心。
X09n0243_p0388c21║善男子，但諸菩薩及末世眾生，居一切時不起妄念，
X09n0243_p0388c22║於諸妄心亦不息滅，住妄想境不加了知，於無了知
X09n0243_p0388c23║不辨真實。
X09n0243_p0388c24║解曰：除初標舉，文有四節，每節二句。一妄念者，攀
X09n0243_p0389a01║緣取著外法也，違於覺性，故令不起。二若求真棄
X09n0243_p0389a02║妄，猶避影逃形，若滅妄存真，似揚聲止響。三境從
X09n0243_p0389a03║心現，元是自心，若加了知，即迷現量。故經說非幻
X09n0243_p0389a04║成幻；《論》云「心不見心」。但不生情，自然如鏡照物，且
X09n0243_p0389a05║心體本自知覺，何必更加了知，知上起知，名為加
X09n0243_p0389a06║矣。四能知既寂，即真實知，真實即知，誰知真實，如
X09n0243_p0389a07║眼不自見眼等。二依法頓入。
X09n0243_p0389a08║彼諸眾生，聞是法門，信解受持，不生驚畏，是則名為
X09n0243_p0389a09║隨順覺性。
X09n0243_p0389a10║解曰：彼當根眾，聞此方便，心無疑惑，體達分明，領
X09n0243_p0389a11║受住持，坦然合道，亦同《金剛經》中「不驚、不怖、不畏，
X09n0243_p0389a12║甚為希有」等。二驗果知因。
X09n0243_p0389a13║善男子，汝等當知，如是眾生，已曾供養百千萬億恒
X09n0243_p0389a14║河沙諸佛及大菩薩，植眾德本。
X09n0243_p0389a15║解曰：慤云：驗今聞悟，頓契佛心，方達宿因，曩承熏
X09n0243_p0389a16║習。若但就現世，即是頓機，若推其因，已是積集。《金
X09n0243_p0389a17║剛》亦云：「不於一佛、二佛」等。三印成佛智。
X09n0243_p0389a18║佛說是人，名為成就一切種智。
X09n0243_p0389a19║解曰：謂一切種智，由此而得，因果相攝，決定無疑，
X09n0243_p0389a20║是以如來印言成就。又此經宗，分同《華嚴》，因該果
X09n0243_p0389a21║海，果徹因源，稱性互收，無別先後。彼云，若諸菩薩能
X09n0243_p0389a22║與如是觀行相應，於諸法中，不生二解（即同此忘心之文），
X09n0243_p0389a23║即得阿耨菩提（同此一切種智）。偈讚中三：初一偈，圓覺無
X09n0243_p0389a24║證。
X09n0243_p0389b01║爾時，世尊欲重宣此義而說偈言：
X09n0243_p0389b02║清淨慧當知，圓滿菩提性，無取亦無證，
X09n0243_p0389b03║無菩薩眾生。
X09n0243_p0389b04║次就機說證，文二：初二句，總標大意。
X09n0243_p0389b05║覺與未覺時，漸次有差別。
X09n0243_p0389b06║後證位階差，文二：初六句，漸證四位。
X09n0243_p0389b07║眾生為解礙，菩薩未離覺。入地永寂滅，
X09n0243_p0389b08║不住一切相。大覺悉圓滿，名為徧隨順。
X09n0243_p0389b09║後六句，頓悟圓滿。
X09n0243_p0389b10║末世諸眾生，心不生虗妄。佛說如是人，
X09n0243_p0389b11║現世即菩薩，供養河沙佛，功德已圓滿。
X09n0243_p0389b12║後二句總結。
X09n0243_p0389b13║雖有多方便，皆名隨順智。
X09n0243_p0389b14║總結頓漸，故云多方便也。此文長行無也，上來四
X09n0243_p0389b15║段，通明觀行竟。
X09n0243_p0389b16║
X09n0243_p0389b17║大方廣圓覺經大疏中卷之四
X09n0243_p0389b18║
X09n0243_p0389b19║音釋
X09n0243_p0389b20║隟（同隙）。慤（乞約切，音鷇，謹也）。