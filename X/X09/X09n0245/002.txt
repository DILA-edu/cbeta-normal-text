X09n0245_p0486a01║圓覺經大疏釋義鈔卷第二（之上）（釋疏終權實對辨中立三種教）
X09n0245_p0486a02║終南山草堂寺沙門　宗密撰
X09n0245_p0486a03║疏十門分別者。然此十門，生起有緒。初因緣者。夫聖
X09n0245_p0486a04║人言不虗發，動必有由，豈同凡、愚無端率爾？欲釋聖
X09n0245_p0486a05║典，先知因由，故受之以教起因、緣。二者、因緣既彰，有
X09n0245_p0486a06║所起教。教雖無量，不出三藏、二藏、大小諸乘、十二部
X09n0245_p0486a07║分。須知此經何藏、何乘、何分所攝，故受之以藏、乘、分
X09n0245_p0486a08║攝。三者、然其藏、乘、部分，皆通權、實。須知此典為實、為權？
X09n0245_p0486a09║判權、實者，須有憑據。況西域此方，末代諸德，造論製
X09n0245_p0486a10║疏，宗尚不同，故受之以權、實對辨。四者、既辨此經是
X09n0245_p0486a11║實教攝，所詮自有深、淺、廣、略。未知此經所詮之義分
X09n0245_p0486a12║齊如何，故受之以分齊幽、深。五者、已知經義甚深甚
X09n0245_p0486a13║深，未審是何根器堪受此法，故次明所被機宜。六者、
X09n0245_p0486a14║雖知深義，正被頓機。未知能詮之經以何為體，故次
X09n0245_p0486a15║明能詮體、性。七者、能、所文義已知深妙，未審其中所
X09n0245_p0486a16║宗、所尚何是旨趣，故次明宗、趣通、別。八者、上之七門，
X09n0245_p0486a17║懸談文、義，已知綱領。雖能、所詮異，終教屬宗。而因詮
X09n0245_p0486a18║得意，得意須忘詮，忘詮脩、證，非無頓、漸，頓、漸證入，方
X09n0245_p0486a19║便如何，故次辨脩、證階差矣。九者、凡是經、論，出自西
X09n0245_p0486a20║天，爰至漢朝，始洎東夏。封域既異，言音不同，將示群
X09n0245_p0486a21║方，必須翻譯。未知翻譯為是何年，迴綴筆受是何人
X09n0245_p0486a22║者。然經旨深妙，罕及常情，欲使知之，必須疏解。未知
X09n0245_p0486a23║今、古凡有幾人，故有第九門也。十者、通意雖知，在文
X09n0245_p0486a24║難曉。欲使差別義門彰乎翰墨，宗通理、味現乎經文，
X09n0245_p0486b01║故別解文、義也。
X09n0245_p0486b02║疏：因緣者，因緣之言，有其通、別。通者，因是因由，緣是
X09n0245_p0486b03║所以，亦是由緣，意不異也。假如云：因何作如是事？或
X09n0245_p0486b04║云：緣何作如是事？二言總得，語勢同矣。別者，緣是資
X09n0245_p0486b05║緣、事緣，此則因親、緣疎。故華嚴大疏光明十種由致，
X09n0245_p0486b06║故說大經。後明須假十種事緣、資緣，方可說經。因之
X09n0245_p0486b07║與緣，各有其十。今此所明教起因緣者，是前通意，不
X09n0245_p0486b08║分親、疎之異也。若約分者，酬因是因，酬請是緣。
X09n0245_p0486b09║疏總者，文二：一、正明因緣。言酬因者，佛在因地脩行
X09n0245_p0486b10║發願，願得成佛，說法度人。今轉法輪，酬因地之行願。
X09n0245_p0486b11║故華嚴云：毗盧遮那佛願力周法界一切國土中恒
X09n0245_p0486b12║轉無上輪。又云：如來不出世亦無有涅槃以本大願
X09n0245_p0486b13║力示現自在法。疏酬請者，佛初成道，梵王、帝釋等請
X09n0245_p0486b14║轉法輪。故法華云：我始坐道場觀樹亦經行於三七
X09n0245_p0486b15║日中思惟如是事乃至我所得智慧微妙最第一眾
X09n0245_p0486b16║生諸根鈍著樂癡所盲如斯之等類云何而可度爾
X09n0245_p0486b17║時諸梵王及諸天帝釋護世四天王及大自在天合
X09n0245_p0486b18║掌恭敬禮請我轉法輪。佛酬其請，故始於鹿苑，終於
X09n0245_p0486b19║鶴林，四十九年說諸經教，度眾生故。疏顯理度生者，
X09n0245_p0486b20║說二乘教，顯生空理，度凡夫、外道；說大乘教，顯二空
X09n0245_p0486b21║理，度凡夫、二乘；說圓頓一乘教，顯三諦真實理，度圓
X09n0245_p0486b22║機眾生及地位菩薩。▲疏若原佛本意下，二、尅就佛
X09n0245_p0486b23║意也。於中二：一、正明。謂若據機感，則具多緣；緣會，即
X09n0245_p0486b24║應；機請，即說。所說之教，亦三乘深、淺不同。若直就佛
X09n0245_p0486c01║本意而言，則唯為開示眾生如來知見，更不約餘事。
X09n0245_p0486c02║故法華云：諸佛唯為一大事因緣出現於世。諸佛世
X09n0245_p0486c03║尊欲令眾生開佛知見，使得清淨，故出現於世；欲示
X09n0245_p0486c04║眾生佛之知見，故出現於世；欲令眾生悟佛知見，故
X09n0245_p0486c05║出現於世；欲令眾生入佛知見道，故出現於世。諸佛
X09n0245_p0486c06║如來但教化菩薩，諸有所作，常為一事，唯以佛之知
X09n0245_p0486c07║見示悟眾生。舍利弗！如來但以一佛乘故，為眾生說
X09n0245_p0486c08║法，無有餘乘。若二，若三，一切十方諸佛，法亦如是。故
X09n0245_p0486c09║知佛意唯為一乘。言開、示、悟、入者，我、法俱空為開，所
X09n0245_p0486c10║顯真如為示；理、智不二為悟，念念相應為入。又無念
X09n0245_p0486c11║是開，分明了了為示；本來如此為悟，不認迷情為入。
X09n0245_p0486c12║又始覺為開，本覺為示；始、本不二為悟，迷、悟不二為
X09n0245_p0486c13║入。又一念不生，前、後際斷為開，照體獨立為示；攝一
X09n0245_p0486c14║切法為悟，同一切法為入。此皆邈境、智相應時而言，
X09n0245_p0486c15║非為釋義。餘約法華論及諸家疏意廣釋。具釋，如清
X09n0245_p0486c16║淨慧章中。又引南、北二宗禪門釋之，在補卷中。有心
X09n0245_p0486c17║力者，撿而說之。▲疏雖說三乘至一、佛乘故者，二、釋
X09n0245_p0486c18║疑。應先假為。問曰：無常經云：若老、病、死世間無者，如
X09n0245_p0486c19║來不出於世，為諸眾生說所證法及調伏事。是故應
X09n0245_p0486c20║知：此老、病、死於諸世間是不可愛、不充澤、不可念、不
X09n0245_p0486c21║稱意。由此三事，如來、應、正等覺出現於世，說所證法
X09n0245_p0486c22║及調伏事。據此，則為老、病、死故出世。法華又云：唯為
X09n0245_p0486c23║開示知見故出世。既言唯為，不合兼為其餘，何以二
X09n0245_p0486c24║經不同？又佛所說教，現有三乘，云何言唯為一大事？
X09n0245_p0487a01║未審唯為之言，如何通釋？故疏便兼義牒起。無常經
X09n0245_p0487a02║文縱其問意，後以法華之文而答。此則一行之中便
X09n0245_p0487a03║具二經本文及義，并問、答之意，皆備足矣。此疏文略
X09n0245_p0487a04║義廣之勢，例皆如此。所言兼義牒起者，以無常經但
X09n0245_p0487a05║云說所證法，不云三乘，然定是三乘之所證。所證法
X09n0245_p0487a06║者，二乘生空偏真之理，大乘二空之理。調伏事者，謂
X09n0245_p0487a07║五停心觀等一切行門。如淨名經：眾香菩薩問維摩
X09n0245_p0487a08║詰：今者世尊釋迦牟尼以何說法？維摩詰言：此土眾
X09n0245_p0487a09║生剛強難化，故佛為說剛強之語以調伏之。言是地
X09n0245_p0487a10║獄、畜生、餓鬼，是諸難處，是愚人生處，是身、口、意邪行，
X09n0245_p0487a11║是身、口、意邪行報，乃至持戒、犯戒，是得罪、離罪，是淨、
X09n0245_p0487a12║是垢，是有漏、是無漏，邪道、正道，有為、無為，世間、涅槃。
X09n0245_p0487a13║以難化之人，心如猿猴，故以若干種法，則御其心，乃
X09n0245_p0487a14║可調伏。譬如象、馬，𢤱悷不調，加諸楚毒，乃至徹骨，然
X09n0245_p0487a15║後調之。如是剛強難化眾生，故以一切苦切之言，乃
X09n0245_p0487a16║可入律，皆調伏眾生。惑、業集諦既亡，老、死苦諦即絕，
X09n0245_p0487a17║故云為老、病、死說調伏事。若約權、實無礙說者，說調
X09n0245_p0487a18║伏事，則是為老、病、死而出世；說所證法，即是為一大
X09n0245_p0487a19║事故出世。由調伏惑、業，故證如來知見；如來知、見，故
X09n0245_p0487a20║惑、苦皆亡。反覆相成矣。然疏中雖說二字，含於兩勢：
X09n0245_p0487a21║一云雖說三乘，二云雖說所證法等。雖說三乘者，則
X09n0245_p0487a22║法華中，世尊恐會中聞說佛出，唯說一乘，即疑云：何
X09n0245_p0487a23║故鹿苑已來，又說種種餘法？故舉三世諸佛，雖說種
X09n0245_p0487a24║種，皆為一乘。經云：舍利弗！過去諸佛以無量無數種
X09n0245_p0487b01║種因緣、譬喻、言詞而為眾生演說諸法，是法皆為一
X09n0245_p0487b02║佛乘故。是諸眾生從佛聞法，究竟皆得一切種智，乃
X09n0245_p0487b03║至以方便力，於一佛乘分別說三。既言種種皆為一
X09n0245_p0487b04║乘，即知雖有三乘，不乖唯為之言。雖說所證等者，則
X09n0245_p0487b05║通無常經中為老、病、死出世之難也。疑、難二處，釋唯
X09n0245_p0487b06║一文。雖說其多，皆為一故，但於一中作多說故。
X09n0245_p0487b07║疏別者者，唯說圓覺一經所起因緣，不說餘經，故云
X09n0245_p0487b08║別也。文二：一、標數。疏因行有本下，二、列釋。言行本者，
X09n0245_p0487b09║謂諸波羅蜜、三十七品助道之法，皆是因行，皆由了
X09n0245_p0487b10║悟圓覺，方成實行，方曰正因。故經指覺心為諸行本。
X09n0245_p0487b11║云從圓覺流出波羅蜜等，具在文殊一章，可撿。經文、
X09n0245_p0487b12║疏文於此懸說。
X09n0245_p0487b13║疏：二、泯絕下，文二：一、述義。言泯絕菩提等者，下文云：
X09n0245_p0487b14║一切如來妙圓覺心本無菩提及與涅槃，且無成佛
X09n0245_p0487b15║及不成佛。又云：生死與涅槃凡夫及諸佛同為空華
X09n0245_p0487b16║相。疏無始無終者，菩提無始，煩惱無終，不同法相宗
X09n0245_p0487b17║菩提有始，煩惱有終。故攝論云：世間不破，出世間不
X09n0245_p0487b18║盡。疏不增不減者，論云：一切凡夫、聲聞、緣覺、菩薩、諸
X09n0245_p0487b19║佛無有增減，非前際生，非後際滅，畢竟常恒。從本已
X09n0245_p0487b20║來，性自滿足一切功德，所謂自體有大智慧光明等，
X09n0245_p0487b21║乃至亦名如來法身。故云不增減。疏究竟果者，此經
X09n0245_p0487b22║下云：障盡願滿，便登解脫清淨法殿，證大圓覺妙莊
X09n0245_p0487b23║嚴城。即是此疏究竟果也。如此文類，下文甚多。如云：
X09n0245_p0487b24║三事圓證，故名究竟涅槃。又云：若事、理障永已斷滅，
X09n0245_p0487c01║即入如來微妙圓覺，滿足菩提及大涅槃等。又云：一
X09n0245_p0487c02║切障礙，即究竟覺等。即知泯絕果相，成真實圓滿果
X09n0245_p0487c03║也。▲疏故說下，二、指文。此是普眼章末之文也。具云：
X09n0245_p0487c04║此菩薩及末世眾生修習此心得成就者，於此無修，
X09n0245_p0487c05║亦無成就，圓覺普照，寂滅無二。於中百千萬億不可
X09n0245_p0487c06║說阿僧祗恒河沙諸佛世界猶如空華，亂起，亂滅，不
X09n0245_p0487c07║即，不離，無縛，無脫，始知眾生本來成佛，生死、涅槃猶
X09n0245_p0487c08║如昨夢。疏等者，等取前所引本無菩提及與涅槃等
X09n0245_p0487c09║文。文類亦多，更須撿說。
X09n0245_p0487c10║疏：三、決擇者，決斷定須圓頓悟理，稱理修行。揀擇一
X09n0245_p0487c11║向但說本自圓真，不假修行者，及一向說斷障證真，
X09n0245_p0487c12║滅凡成聖者。疏悟理應修者，此義具在本起因地疏
X09n0245_p0487c13║文也。此中文二：一、正明悟修。言普賢問者，文云：一切
X09n0245_p0487c14║眾生修大乘者，聞此圓覺清淨境界，云何修行？世尊！
X09n0245_p0487c15║若彼眾生知如幻者，身、心亦幻，云何以幻還修於幻？
X09n0245_p0487c16║若諸幻性一切盡滅，則無有心，誰為修行？云何復說
X09n0245_p0487c17║修行如幻？若諸眾生本不修行，於生死中常居幻化，
X09n0245_p0487c18║曾不了知如幻境界，令妄想心云何解脫？疏佛說者，
X09n0245_p0487c19║文云：一切眾生種種幻化，皆生如來圓覺妙心。猶如
X09n0245_p0487c20║空華，從空而有；幻華雖滅，空性不壞。眾生幻心還依
X09n0245_p0487c21║幻滅，諸幻盡滅，覺心不動。又云：應當遠離一切幻化
X09n0245_p0487c22║虗妄境界，乃至離遠離幻，亦復遠離，如鑽火等。偈云：
X09n0245_p0487c23║幻從諸覺生幻滅覺圓滿。普眼章云：幻身幻心幻塵
X09n0245_p0487c24║滅故，幻滅亦滅；幻滅滅故，非幻不滅。譬如磨鏡，垢盡
X09n0245_p0488a01║明現。又云：證得諸幻滅影像故，爾時便得無方清淨
X09n0245_p0488a02║無邊虗空，覺所顯發；覺圓明故，顯心清淨等。言應當
X09n0245_p0488a03║遠離者，即是起幻智也。虗妄境界者，即是所除之幻。
X09n0245_p0488a04║幻身、心、塵滅，即是幻盡之言也。遠離亦復遠離及幻
X09n0245_p0488a05║滅亦滅等，皆是智泯之言也。覺圓滿及非幻不滅、垢
X09n0245_p0488a06║盡明現、覺所顯發等，皆是覺心圓明之言也。▲疏然
X09n0245_p0488a07║今下，二、印定其要。文二：一、彰要所以。唯者，簡圓悟之
X09n0245_p0488a08║人於中道第一義諦真性之體，知真性隨緣成如幻
X09n0245_p0488a09║之法，緣無自性，故一切空。此說即不溺無修。今有但
X09n0245_p0488a10║說空、幻，不知體是靈性者，却乖修也。何者？以虗空無
X09n0245_p0488a11║可除斷，無可添補、增益，故空不可修；翳所見華，且無
X09n0245_p0488a12║體可斷，故終無結果義，故幻不可修。南宗談禪失意
X09n0245_p0488a13║者，多有此類。若經、論學者，即西域清辨門下。此方習
X09n0245_p0488a14║三論不得意者，亦有此類。又智論說：方廣道人立空、
X09n0245_p0488a15║幻宗，西域推為附佛法外道。疏修習下，謂不先求了
X09n0245_p0488a16║達自心，不知性具一切功德，不悟緣起如幻本空，但
X09n0245_p0488a17║憑佛語發心，運意而修。既不尋佛意，迷四悉壇。故法
X09n0245_p0488a18║華云：不得親近小乘三藏學者。此宗禪門多有此類。
X09n0245_p0488a19║若經、論學者，即多是法相及小乘宗人，及不參問善
X09n0245_p0488a20║友，不聽經、論，但以善心修行之者。故三聖觀云：有信
X09n0245_p0488a21║無解，增長無明。既不知性德本圓，諸法空、幻，故有所
X09n0245_p0488a22║得；但結三界因、果▲疏似反而符下，二、結以印定。於
X09n0245_p0488a23║中，先且辨迷所以。言似反者，既頓悟性、德本具，煩惱
X09n0245_p0488a24║本無，即不應更修。既假修之，積漸斷惑成德，即不名
X09n0245_p0488b01║頓悟。故似反也。言符者，頓見九層之臺，漸漸而登；頓
X09n0245_p0488b02║生孩子，六根具足，漸漸成長；頓認得身是良人；漸學
X09n0245_p0488b03║仁、義、禮、樂；頓見本性，漸漸修行，亦復如是。故二義相
X09n0245_p0488b04║符契合，不乖反也。疏故最下，正是印定。上句結，下句
X09n0245_p0488b05║印定。結中，一向說頓，一向說漸，或說頓、漸各別，皆是
X09n0245_p0488b06║易也。唯說二不乖，故難。
X09n0245_p0488b07║疏：四、窮盡下，文二：一、正明，二、顯要。初中三：疏謂菩薩
X09n0245_p0488b08║下，一、舉疑念也。菩薩，即金剛藏也。其文具云：若諸眾
X09n0245_p0488b09║生本來成佛，何故復有一切無明？若諸無明眾生本
X09n0245_p0488b10║有，何因緣故，如來復說本來成佛？十方異生本成佛
X09n0245_p0488b11║道，後起無明，一切如來何時復生一切煩惱？釋曰：此
X09n0245_p0488b12║有三句：一、謂真能生妄；二、謂說妄為真；三、牒而縱之，
X09n0245_p0488b13║責無窮過。△疏佛答下，二、斥疑念。文云：種種取捨，皆
X09n0245_p0488b14║是輪迴；未出輪迴，而辨圓覺。彼圓覺性，即同流轉。釋
X09n0245_p0488b15║曰：種種取捨之言，通攝一切分別，即已該剛藏三句
X09n0245_p0488b16║疑難也。故疏敘意云：即此分別，便是無明矣。餘文易
X09n0245_p0488b17║見。疏如雲駛下，文云：譬如動目，能搖湛水；又如定眼，
X09n0245_p0488b18║猶迴轉火。雲駛，月運，舟行，岸移，亦復如是。善男子！諸
X09n0245_p0488b19║旋未息，彼物先住，尚不可得，何況輪轉？生死垢心，曾
X09n0245_p0488b20║未清淨，觀佛圓覺，而不旋復。是故汝等便生三惑。釋
X09n0245_p0488b21║曰：四喻中，初由目數動，湛水如波搖；次眼識遲鈍，旋
X09n0245_p0488b22║火成輪相；餘二可見。諸旋者，眼、目、雲、舟；彼物者，水、火、
X09n0245_p0488b23║月、岸。△疏但一念下，三、斷疑念。清涼大師答順宗皇
X09n0245_p0488b24║帝心要之言也。次云：照體獨立，物、我皆如。言一念者，
X09n0245_p0488c01║一、約遍計，二、約依他。疏如翳差華亡者，文云：譬如幻
X09n0245_p0488c02║翳，妄見空華。幻翳若除，華於空滅。疏等者，等有二意：
X09n0245_p0488c03║一者、等於餘文，不具取故；二者、等於後喻，謂佛通此
X09n0245_p0488c04║難，有其二喻：空華喻頓悟本無煩惱，金鑛喻漸斷惑
X09n0245_p0488c05║習。若但用前喻，即撥迷、悟因果之相，便成邪見；若但
X09n0245_p0488c06║用後喻，即成眾生覺性本來不淨，失真常理，亦成邪
X09n0245_p0488c07║見。故說二喻。疏但舉一，故等取二也。金鑛文云：善男
X09n0245_p0488c08║子！如銷金鑛，金非銷有。既已成金，不重為鑛。經無窮
X09n0245_p0488c09║時，金性不壞。不應說言本非成就。如來圓覺亦復如
X09n0245_p0488c10║是。▲疏眾生即佛下，二、顯要也。文二：一、辨所以。此有
X09n0245_p0488c11║五重，展轉難得其人，謂難知，難信，難解，難了，後後難
X09n0245_p0488c12║於前前也。通論難者，凡、聖相違故，說有多門故。別釋
X09n0245_p0488c13║相者，初謂不遇人說，曠劫無由自知。既善友難逢，故
X09n0245_p0488c14║知之不易。次謂宿有緣種，聞之方信。且百千萬億之
X09n0245_p0488c15║數，無一有宿種、宿緣。故雖聞之，難生信也。金剛經讚
X09n0245_p0488c16║信者云：不於一佛、二佛等。三、謂設令但有緣無種，或
X09n0245_p0488c17║但有聞種無信種者，今生雖聞而信，亦難解悟。不論
X09n0245_p0488c18║根性利、鈍，要須宿世聞、信所薰，今再聞方解。故須揀
X09n0245_p0488c19║擇所聞之法、能信之心，不得雜薰，累於至道矣。然緣
X09n0245_p0488c20║則屬人，種則屬法。由此緣種，應成四句，謂有緣無種
X09n0245_p0488c21║等。於人有緣，則易信；於法有種，則易解，亦通易信。餘
X09n0245_p0488c22║句可知。四、謂纔聞一門之義、一重之法，即便信解、領
X09n0245_p0488c23║受，未經縱奪、推徵。或宿種本非深廣者，即雖解，亦難
X09n0245_p0488c24║至此境也。此境有二：一、謂不覺此剛藏所難三句之
X09n0245_p0489a01║境。此意言尚不解生疑，匪唯不能通決。二、謂縱覺此
X09n0245_p0489a02║疑境，又難自決了。決了者，如佛所說之文也。難臻此
X09n0245_p0489a03║境之言，既含兩重，兼前三重，故成五也。罕者，稀也。寡、
X09n0245_p0489a04║鮮，皆少也。臻，至也。△疏今經下，二、結成其要。於中，上
X09n0245_p0489a05║二句結眾生與佛若各隨相說，是生滅門中染、淨起，
X09n0245_p0489a06║皆是枝派之義。良由泯相同一心源，故得相即。當知
X09n0245_p0489a07║相即即是窮源。下二句顯要。言群疑者，然求大乘者
X09n0245_p0489a08║所疑雖多，統要唯二：一者、疑法障於發心，謂作是疑：
X09n0245_p0489a09║大乘法體為一為多？一則無諸眾生，菩薩為誰發弘
X09n0245_p0489a10║誓願？多則物、我各別，如何得起同體大悲？由是疑惑，
X09n0245_p0489a11║不能發心。二者、疑門障於修行，謂疑如來所立教門
X09n0245_p0489a12║眾多，依何修行？若並可依，不可頓入；若依一、二，何去
X09n0245_p0489a13║何就？由是疑故，不能起行。故論中立一心法，遣彼初
X09n0245_p0489a14║疑，明大乘法唯有一心，一心之外更無別法。但有無
X09n0245_p0489a15║明迷自一心，起諸波浪，流轉六道。雖起六道之浪，不
X09n0245_p0489a16║出一心之海。良由一心動作六道，故得發弘濟之願；
X09n0245_p0489a17║六道不出一心，故能起同體大悲。如是遣疑，得發心
X09n0245_p0489a18║也。開二種門，遣第二疑，明菩薩諸行雖有眾多，初入
X09n0245_p0489a19║修行，不出二門：依真如門以修止行，依生滅門而觀
X09n0245_p0489a20║起行。止、觀雙運，萬行斯備。入此二門，諸門皆達。如是
X09n0245_p0489a21║遣疑，能起修行也。今此疏意亦同論也。謂信解淨性
X09n0245_p0489a22║一心，有生有佛；又悟相即，即是一心。二門本、末無礙。
X09n0245_p0489a23║既此義精通，故一切疑自然淨釋，無所滯也。
X09n0245_p0489a24║疏：五、除斷等者，無明、貪愛即是輪迴根本也。故文云：
X09n0245_p0489b01║由此妄有輪轉生死，故名無明。又云：由有種種恩愛、
X09n0245_p0489b02║貪欲，故有輪迴。文中三：一、謂發業下，顯所除過患。其
X09n0245_p0489b03║發潤之下，義當具釋。此通諸教，故十二緣生，生起有
X09n0245_p0489b04║緒。且約大乘一重因、果者，最初是無明，無明發業，業
X09n0245_p0489b05║是行也；發已成種，即次五支。次愛、取能潤，潤已名有，
X09n0245_p0489b06║有故受生，即後二支。△疏若不識下，二、明應除所以。
X09n0245_p0489b07║言賊能為者，涅槃經云：覺知是賊，賊無能為。今反此
X09n0245_p0489b08║意。若不識無明，無明則能為也。能為者，能發業也。疏
X09n0245_p0489b09║不可斷者，中論云：定有著常，常故不可斷也。如真如
X09n0245_p0489b10║體，由此必須先顯其相，後顯本空。具如下文，可撿而
X09n0245_p0489b11║說之。故智論云：佛有二種說法：先分別諸法，後說畢
X09n0245_p0489b12║究空。即此意也。△疏故答下。三、指能除之文。各於本
X09n0245_p0489b13║章撿而略敘。然顯示無明，已不即次斷貪愛者，由斷
X09n0245_p0489b14║貪愛是修行之心，心行難頓相應，不同悟解之慧。故
X09n0245_p0489b15║須假普賢已下三章之理，觀照圓通，方能窮達微細，
X09n0245_p0489b16║染著根本。
X09n0245_p0489b17║疏六中搜索者，委曲尋求也。菩提隱障者，但障菩提，
X09n0245_p0489b18║而不起惑造業，故舉菩提以目其障。菩提之隱障，依
X09n0245_p0489b19║主釋也。故文云：彼修道者不除我相，是故不能入清
X09n0245_p0489b20║淨覺。障者，是覆蔽、妨礙之義。隱者，疏中自釋。此文分
X09n0245_p0489b21║四：一、謂我、人下，正指隱障；二、雖名同下，釋隱所以。然
X09n0245_p0489b22║此四種緣，唯我相是主宰義。但由展轉約義，故有四
X09n0245_p0489b23║名。四名復有二相：一、迷識境，謂取自體為我相，計我
X09n0245_p0489b24║未來展轉趣於餘趣為人相，計我過去從無始來種
X09n0245_p0489c01║種死生為眾生相，計我現在一報命根不斷而住為
X09n0245_p0489c02║壽命相。諸教亦說我等四相，皆是此也。故云名同。二、
X09n0245_p0489c03║迷智境，即此經所明。約以智證理，能、所難忘，微細展
X09n0245_p0489c04║轉，成此四相。文云：以己微證為自清淨，猶未能盡我
X09n0245_p0489c05║相根本。四相者，一、認證名我，二、悟我成人，三、了跡跡
X09n0245_p0489c06║生，四、潛續如命。故云深密等也。義在本文。▲疏其猶
X09n0245_p0489c07║下，三、喻釋，可顯。▲四、我亦下，合而指文。
X09n0245_p0489c08║疏：七中三：一、以論文總列廣、略。△疏如論中說者，凡
X09n0245_p0489c09║所引教，若云說者，即取意引，不具其文；若云某教云
X09n0245_p0489c10║者，即是如次具寫文也。疏或有眾生下，論具云：如來
X09n0245_p0489c11║在世，眾生利根，能說之人，色、心業勝。圓音一演，異類
X09n0245_p0489c12║等解，則不須論。若如來滅後，或有眾生能以自力廣
X09n0245_p0489c13║聞而取解者；或有眾生亦以自力少聞而多解者；或
X09n0245_p0489c14║有眾生無自心力，因於廣論而得解者；自有眾生復
X09n0245_p0489c15║以廣論文多，為煩心樂，總持少文而攝多義能取解
X09n0245_p0489c16║者。如是此論，為欲總攝如來廣大深法無邊義故。釋
X09n0245_p0489c17║曰：疏中取意引也。但讀此對詳，自見具闕。然本文有
X09n0245_p0489c18║四類、二經、二論，今約機略說三耳。△疏此之三類下，
X09n0245_p0489c19║二、以廣、略指配諸教。然詳論意，以遍尋諸經為廣，不
X09n0245_p0489c20║必唯指一大部。今緣但就諸部經中，唯將圓覺對餘
X09n0245_p0489c21║經而論廣、略，故以大部為廣也。言文廣者，六百卷也。
X09n0245_p0489c22║義略者，但約遍計所執，一向明諸法皆空。如大品云：
X09n0245_p0489c23║設更有法過於涅槃，我亦說如夢、幻等。俱廣，可知。俱
X09n0245_p0489c24║略者，文唯一十四行，義唯空理。△疏三、文略下，三、正
X09n0245_p0490a01║明圓覺略而攝廣。文二：今初，具顯也。然據論中辨文
X09n0245_p0490a02║略義廣，判論不判經。今以含、攝例同，故以此文判於
X09n0245_p0490a03║圓覺。問：馬鳴本為見有一類眾生厭繁樂略，故造起
X09n0245_p0490a04║信論。今判圓覺是文略義廣，已自當於此機，馬鳴何
X09n0245_p0490a05║須重說？答：佛所說經，但指法體，意不展轉講解性、相
X09n0245_p0490a06║之義。中、下眾生無由解了，故須菩薩造論解釋。是以
X09n0245_p0490a07║馬鳴敘意云：或有眾生無自心力，因於廣論，或少文
X09n0245_p0490a08║攝廣而解等。故古德云：經以意趣中求，論以性、相中
X09n0245_p0490a09║求。是則經含廣者，含廣多法門也；論含廣者，含廣多
X09n0245_p0490a10║義理也。問：若爾，何以今判經云文略義廣，不云法廣？
X09n0245_p0490a11║答：法對能詮之文，總名為義；對於展轉解釋之義，即
X09n0245_p0490a12║名法也。亦緣借論之本文判於經故。疏謂一軸下，顯
X09n0245_p0490a13║文略義廣之相也。出紙數者，彰文略也。餘皆義廣。然
X09n0245_p0490a14║天台四教、賢首五教，皆攝一切經。今經義具，故是廣
X09n0245_p0490a15║也。四教、五教，如下所明。今云空宗、相宗，即始教也；單
X09n0245_p0490a16║取空宗，即通教也。餘皆可知。云該及含者，雖有小乘
X09n0245_p0490a17║及圓教之義，而非其宗故。△疏：龍藏下，二者，總結也。
X09n0245_p0490a18║余起首轉藏經時，便在意更揀悟修周備、卷軸少略
X09n0245_p0490a19║者，無有等於此者。
X09n0245_p0490a20║疏：八中二：一、配三根。三根之義，撿文略敘。二、言一法
X09n0245_p0490a21║下，釋一法。
X09n0245_p0490a22║疏：九、令修下，文二：一、舉淺。言諸家禪定者，說一向安
X09n0245_p0490a23║心息念門戶。色四、空四者，四禪、四空也。六度中禪門，
X09n0245_p0490a24║亦只約四禪等辨其行相。又諸經散說頓、漸禪定功
X09n0245_p0490b01║用道理，勸讚修習之意，文亦甚多。然於一性觀門，不
X09n0245_p0490b02║別立宗、體，又無始、終方便門戶。天台廣明甚深禪定，
X09n0245_p0490b03║亦只約四禪、八定而為修習之門。▲疏唯起信下，二、
X09n0245_p0490b04║顯深也。真如三昧者，論云：若修止者，住於靜處，端坐
X09n0245_p0490b05║正意，不依氣息、形色，不依於空、地、水、火、風、見、聞、覺、知，
X09n0245_p0490b06║乃至依如是三昧故，則知法界一相。謂一切諸佛法
X09n0245_p0490b07║身與眾生身平等無二，即名一行三昧。當知真如是
X09n0245_p0490b08║三昧根本。若人修行，漸漸能生無量三昧。釋曰：此一
X09n0245_p0490b09║段上門有始有終，簡魔簡偽，顯能顯益。義、意、門、戶一
X09n0245_p0490b10║切周圓，故異諸教。諸教但說義也。雖三根者，問：三觀
X09n0245_p0490b11║各有名目，何以復云圓覺觀門？故此答云雖三根等。
X09n0245_p0490b12║疏：十、勸事下，文三：一、明諸教不必依人也；二、此經下，
X09n0245_p0490b13║明此宗必須善友。於中又二：一、立理。言惑元無者，文
X09n0245_p0490b14║云：此無明者，非實有體等。又云：亦無身心受彼生死。
X09n0245_p0490b15║又云：生涅昨夢。又云：如翳見華。又云：實無菩薩及諸
X09n0245_p0490b16║眾生。除斷者，文云：永斷無明，方成佛道。又云：先斷貪
X09n0245_p0490b17║欲及除愛渴。又云：依願修行，漸斷諸障。又云：若能斷
X09n0245_p0490b18║憎愛及與貪嗔癡。又云：由靜力故，永斷煩惱。又云：不
X09n0245_p0490b19║取作用，獨斷煩惱。如是等文，更有數十。佛本是者，文
X09n0245_p0490b20║云：始知眾生本成佛等。又云：一切障礙，即究竟覺等。
X09n0245_p0490b21║又云：圓覺清淨，本無修習及修習者。如此文例，亦甚
X09n0245_p0490b22║多矣。懃修者，文云：先依如來奢摩他行，堅持禁戒等。
X09n0245_p0490b23║偈云：欲求入佛道應如是修習。舉要而言，普賢下十
X09n0245_p0490b24║章，皆是說修行也。一切儀式者，有惑，有斷；無惑，無斷；
X09n0245_p0490c01║本迷，本佛；有修，無修；因果，地位；證理，度生等也。△疏
X09n0245_p0490c02║故令下，二、指文也。具云：末世眾生將發大心，求善知
X09n0245_p0490c03║識。欲修行者，當求一切正知見人，心不住相，不著聲
X09n0245_p0490c04║聞、緣覺境界。雖現塵勞，心恒清淨，示有諸過，讚歎梵
X09n0245_p0490c05║行，不令眾生入不律儀。求如是人，即得成就阿耨多
X09n0245_p0490c06║羅三藐三菩提。末世眾生見如是人，應當供養，不惜
X09n0245_p0490c07║身命。彼善知識四威儀中常現清淨，乃至示現種
X09n0245_p0490c08║種過患，心無憍慢，況復轉財、妻子、眷屬！若善男子於
X09n0245_p0490c09║彼善友不起惡念，即能究竟成就正覺，心華發明，照
X09n0245_p0490c10║十方剎。又云：應當盡命供養善友，事善知識。彼善知
X09n0245_p0490c11║識欲來親近，應斷憍慢；若復遠離，應斷瞋根。現逆、順
X09n0245_p0490c12║境，猶如虗空；了知身、心畢竟平等，與諸眾生同體無
X09n0245_p0490c13║異。如是修行，方入圓覺。▲疏是以下，三、指華嚴以為
X09n0245_p0490c14║類例。謂彼經法界品說：文殊從佛會出，人間遊化，至
X09n0245_p0490c15║福城東古佛塔廟，演普照法界修多羅。城中優婆塞
X09n0245_p0490c16║夷、童子、童女各五百詣文殊所，聽受已，各歸城中。五
X09n0245_p0490c17║百童子中有一，名曰善財，聞種種法已，一心勤求阿
X09n0245_p0490c18║耨多羅三藐三菩提，說偈：願賜觀察，願垂教敕，守護，
X09n0245_p0490c19║拔濟！文殊告善財言：善哉，善哉！汝已發阿耨菩提心，
X09n0245_p0490c20║復欲親近諸善知識，問菩薩行，修菩薩道。善男子！親
X09n0245_p0490c21║近、供養諸善知識，是具一切知最初因緣，是故於此勿
X09n0245_p0490c22║生疲厭。乃至若有眾生能發阿耨菩提心，是事為難；
X09n0245_p0490c23║能發心已，求菩薩行，倍更為難。若欲成就一切智者，
X09n0245_p0490c24║應決定求真善知識，勿生疲懈；見善知識，勿生厭足；
X09n0245_p0491a01║於善知識所有教誨，皆應隨順；於善知識善巧方便，
X09n0245_p0491a02║勿見過失。於此南方有一國土，名為勝樂；其國有山，
X09n0245_p0491a03║名曰妙峯；於彼山中有比丘，名曰德雲。汝可往問。善
X09n0245_p0491a04║財遍問，展轉乃至經百一十城矣。
X09n0245_p0491a05║疏故以事師下，彼既判善財求法已下乃至經終為
X09n0245_p0491a06║流通分，意令末代倣此圓修，一生證入，故云為後之
X09n0245_p0491a07║軌。
X09n0245_p0491a08║○藏、攝門，文二：初藏，後攝。初中又二：初、列而總釋。疏
X09n0245_p0491a09║含、攝者，世親攝論第一、莊嚴論第四皆云：彼三及二，
X09n0245_p0491a10║云何名藏？答云：由攝故，謂攝一切所應知義。今加含
X09n0245_p0491a11║者，攝即包含。包含釋藏，其義顯易。故加含字，兼取論
X09n0245_p0491a12║文，云含、攝矣。
X09n0245_p0491a13║疏初、三藏下，二、牒而別釋，文二：一、三藏，二、二藏。初中
X09n0245_p0491a14║二：一、能詮，二、所詮。初中三，謂經、律、論。經中又二：一、釋
X09n0245_p0491a15║名，二、顯相。初中又三：一、義翻而釋。疏修多羅者，亦名
X09n0245_p0491a16║修妬路。此二，什公多云爾。唐三藏云：素怛纜是中天
X09n0245_p0491a17║語。然西來三藏，或中天，或東、西、南、北；什公是龜茲，近
X09n0245_p0491a18║於東天，然亦遊五天。隨時所受，小有輕重，大旨無乖。
X09n0245_p0491a19║如此方中華及吳、楚、燕、蜀，言音雖異，所目無殊。疏契理，
X09n0245_p0491a20║契機者，契，謂符契道理，合有情機。此中相對，應有四
X09n0245_p0491a21║句：一、契理、不契機，如達磨對梁武帝之類也；或法華
X09n0245_p0491a22║五千拂席，華嚴五百盲、聾等。二、契機、不契理等，可以
X09n0245_p0491a23║意知。疏貫穿者，當契理；攝化者，當契機。貫、攝二義，如
X09n0245_p0491a24║佛地論。次下當釋。▲疏正翻下，二、正翻對釋二：一、直
X09n0245_p0491b01║翻釋。謂西域以華供養，以線貫之，不為風所吹散。聖
X09n0245_p0491b02║教貫所詮之義，如線貫華。故從喻立聖教之名，名為
X09n0245_p0491b03║線也。疏持緯者，然聖教貫義，非唯但以線之貫華，亦
X09n0245_p0491b04║似經之持緯。二義無別。△疏此方下，二、明取捨。謂線、
X09n0245_p0491b05║經二喻，義雖不殊，但以西域風俗多見線華，故立名
X09n0245_p0491b06║線。此方重於經典之稱，遂云經也。△疏然天竺下，三、
X09n0245_p0491b07║廣翻結釋。於中三：一、正翻四名。西國風俗，例如此也。
X09n0245_p0491b08║如涅槃說：呼馬鳴、鹽器、水四事，皆云仙陀婆等。然此
X09n0245_p0491b09║方亦有此類，但字不同。如呼所使為婢，呼能𭊴根為
X09n0245_p0491b10║鼻及迴避等。仙陀婆義，如下具說。△疏故梁下。二、證
X09n0245_p0491b11║成。一、名別。卷中具有別釋。△疏：古德下，三、結成義翻。
X09n0245_p0491b12║義翻，加契字也。文中二：一、明義翻之意。儒者即九流
X09n0245_p0491b13║之首，周末魯大夫，姓孔，名丘，字仲尼，是其主也。墨者
X09n0245_p0491b14║即墨翟，為教主，以亡身益物，是其所宗。如夏禹之勤
X09n0245_p0491b15║勞，用斯意也。儒有九經，五經皆稱為經。經者，常典也。
X09n0245_p0491b16║聖人之言，方得稱經。老子亦云道德經，莊子亦云南
X09n0245_p0491b17║華真經等。此方既以聖人之言為經，故古德譯聖教
X09n0245_p0491b18║亦名經也。言借彼者，席經不順本義，故△疏則雙含
X09n0245_p0491b19║下，二、申義翻之要。疏二義者，一、聖教義，二、經緯義。疏
X09n0245_p0491b20║兩方者，順夫子等經及順西域緯聖教之經也。疏借
X09n0245_p0491b21║義助名者，名即經也。得契字之義扶之，即成聖教之
X09n0245_p0491b22║經，不是持席緯之經也。云契字是義者，以梵題無也。
X09n0245_p0491b23║謂梵云欲底，此翻云契。若契經二字具足梵語者，應
X09n0245_p0491b24║云欲底修多羅。今梵題既無欲底之言，明知無契字。
X09n0245_p0491c01║契字但是義矣。知質多名心，集起為義。故揀異者，以
X09n0245_p0491c02║契字簡席字，則經有所屬。然契經皆依士釋。允當者，
X09n0245_p0491c03║由雙含、俱順、簡異等，義極相符。又名不失，故為當也。
X09n0245_p0491c04║允，信也，是誠實之義。問：西域修多羅所目四名中，既
X09n0245_p0491c05║有經字，則經正是敵對。何以古來諸德皆云義翻？線
X09n0245_p0491c06║既敵對，經何得非？答：若但取名，即如所難。今以順於
X09n0245_p0491c07║義故，四中經字自屬席經。不目佛教，何成敵對？若敵
X09n0245_p0491c08║對翻於佛語者，應云聖教。以四中有聖教之名，敵對
X09n0245_p0491c09║故。故契經言皆是義譯。然此二字對修多羅，有二同、
X09n0245_p0491c10║別：一、名同義別，即經字也。席經非聖教，故別；皆是經
X09n0245_p0491c11║字，故同。二、義同名別，即契字也。修多羅不目契字，故
X09n0245_p0491c12║別；而實契理、契機，故同。▲疏然其義下，二、顯相也。文
X09n0245_p0491c13║二：一、約佛地論，云第一也。此或貫、攝，皆通所說、所化。
X09n0245_p0491c14║謂貫穿所說之法，攝令不散故；貫穿所化眾生心行，
X09n0245_p0491c15║攝取不捨故。或各局一義，謂貫穿所詮法相，攝持所
X09n0245_p0491c16║化眾生。△疏雜心下，二、約雜心論。論云：修多羅者，凡
X09n0245_p0491c17║有五義：一曰出生，出生諸義故；二曰涌泉，義味無盡
X09n0245_p0491c18║故；三曰顯示，顯示諸義故；四曰繩墨，并諸邪、正故；五
X09n0245_p0491c19║曰結鬘，貫穿諸法故。如是五義，是修多羅義。今疏引
X09n0245_p0491c20║初二義不次者，依古疏引，取義便耳。注五義對詳者，
X09n0245_p0491c21║初二井索。顯示即聖教。繩墨是持緯之經，同席經也。
X09n0245_p0491c22║結鬘同線，線能貫華，結成鬘故。總此五義，不出貫、攝。
X09n0245_p0491c23║疏二、毗奈下，二、律也。文二：一、正，二、兼。梵名及義，諸家
X09n0245_p0491c24║不同，如別卷說。疏業非者，不殺、盜等。故律中有犯毗
X09n0245_p0492a01║尼，有諍毗尼等。煩惱者，是發業之本。故律云：為調伏
X09n0245_p0492a02║貪等令盡，是故世尊制增戒學。滅果者，即無為果。故
X09n0245_p0492a03║經云：戒淨有智慧便得第一道。尸羅者，具云翅恒羅。
X09n0245_p0492a04║清涼者，雙從因、果得名也。別解脫者，別有二義：一、如
X09n0245_p0492a05║疏；二、揀異定、道，名之為別，謂非定共、道共二戒。此是
X09n0245_p0492a06║遠離覉縛業緣，名解脫也。隨順者，隨順有為、無為二
X09n0245_p0492a07║解脫故。故遺教云：戒是正順解脫之本，故名波羅提
X09n0245_p0492a08║木叉。然戒、律等復有眾多，亦在別卷。其顯相者，前名
X09n0245_p0492a09║之中已含止、作，即毗尼相。
X09n0245_p0492a10║疏三、阿下，文二：一、釋名、義，二、顯行、相。釋中二：一、釋義，
X09n0245_p0492a11║二、釋名。一中三：一、所對。云法有二種者，取俱舍意，釋
X09n0245_p0492a12║彼論云：能持自性，故名為法，唯是涅槃。若法、相法通
X09n0245_p0492a13║四聖諦，是善，是常，故名為勝。即釋彼論也。注性也，狀
X09n0245_p0492a14║也者，二、俱相也。以四聖諦中滅諦是理，而皆云相者，
X09n0245_p0492a15║滅諦之相即體相也；餘三約相，即相、狀也。△疏：對亦
X09n0245_p0492a16║二義者，二：能、所也。亦取論意。彼論云：此能對向，或能
X09n0245_p0492a17║對觀。故為此配屬。△疏：其能下者，三、能對也。其能對
X09n0245_p0492a18║者，即是出對、法對也，謂無漏慧及相應心所等。故彼
X09n0245_p0492a19║頌云：淨慧隨行名對法。長行云：慧謂擇法，淨謂無漏，
X09n0245_p0492a20║淨慧眷屬名曰隨行。如是總說無漏五蘊名為對法。
X09n0245_p0492a21║更有問答，在別卷中。▲疏言對法下，二、釋名。若據正
X09n0245_p0492a22║對所依，應名法論，慧依於法故。今以慧為其主，故名
X09n0245_p0492a23║慧論，故所詮中詮於慧學故。舊譯為無比法，以詮慧
X09n0245_p0492a24║勝故。△疏世親下，二、顯行相。文二：一、正顯數者，數字
X09n0245_p0492b01║通去、入二聲。今標以去聲，釋以入聲。自相者，色以變
X09n0245_p0492b02║礙、受以領納為相等。共相者，共有無常、苦、空相等。廣
X09n0245_p0492b03║如華嚴、十地明。疏伏者，由此具足論處所等，故能伏他
X09n0245_p0492b04║論也。謂瑜伽說有七例，頌云：論體論處所論據論莊
X09n0245_p0492b05║嚴論負論出離論多所作法。如別卷釋。言勝伏他論
X09n0245_p0492b06║者，勝約能立，伏約能破。故梁論云：伏者，此法能伏諸
X09n0245_p0492b07║說。立、破二能，由正說、依止等方便故。通者，梁論名解，
X09n0245_p0492b08║由阿毗達摩修多羅義易解故。△疏亦名優波下，二、
X09n0245_p0492b09║別顯本母者，亦翻為依。依藏生解，藏為解母，本即是
X09n0245_p0492b10║母也。又梵云摩夷，此云行母，依藏成行故，行之母故。
X09n0245_p0492b11║然論藏有是佛說，有是菩薩。取經中義，廣以釋之。以
X09n0245_p0492b12║本統末，亦名佛說三藏爾。廣如別卷。
X09n0245_p0492b13║疏然此下，二、所詮也。一者、則世親攝論第一云：又能
X09n0245_p0492b14║說三學故，立素怛纜藏；能成辦增上戒、增上心學故，
X09n0245_p0492b15║立毗奈耶藏，謂具尸羅，即悔、無等，漸次能得三摩地
X09n0245_p0492b16║故；能成辦增上慧故，立阿毗達摩藏，謂能決擇無倒
X09n0245_p0492b17║義故。梁論亦同。疏通三者、經文戒、慧，其文非一。智論
X09n0245_p0492b18║等亦廣說定，律中亦說定、慧。故毗尼增三文云：云何
X09n0245_p0492b19║增戒學？所謂增定學、增慧學，是名增戒學等。
X09n0245_p0492b20║疏：二、藏中文三：一、正明。莊嚴論第四云：此三藏由上、
X09n0245_p0492b21║下乘差別，故復為聲聞藏及菩薩藏。攝大乘論亦同
X09n0245_p0492b22║此說。聲聞者，聞聲得道也。如瑜伽八十二說：聲聞理
X09n0245_p0492b23║者，生、空、偏、真也；行者，四諦；果者，有餘、無餘二涅槃。菩
X09n0245_p0492b24║薩理者，二空；行者，六度；果者，無住涅槃。△疏三乘下。
X09n0245_p0492c01║二、通妨也。理果同者，同證生空理，同得二涅槃果，如
X09n0245_p0492c02║別卷說。△疏若約下，三、添義。此收是二藏，今復別說
X09n0245_p0492c03║三藏，故科云添義矣。教別者，四諦、十二緣。行別者，有
X09n0245_p0492c04║四：一、修習及唯斷正使；二、總觀、別觀；三、集諦為門，苦
X09n0245_p0492c05║諦為門；四、制果、不制果。疏普超下，普曜闍王經亦說。
X09n0245_p0492c06║然西方復有四藏、五藏、八藏、九藏、十藏、十二藏，如別
X09n0245_p0492c07║卷中。▲疏然此下，二、攝也。文二：一、藏攝此經；二、若此
X09n0245_p0492c08║下，此經攝藏。該三、二者，三藏、二藏也。先令下，攝律藏
X09n0245_p0492c09║也；剛藏下，攝論藏也；該淺者，攝小乘藏也。亦是通難。
X09n0245_p0492c10║難云：此經所云持戒、安居及論難等，皆是大乘，云何
X09n0245_p0492c11║判言普攝三藏、二藏？故為此答矣。攝經藏及菩薩藏
X09n0245_p0492c12║者，不言，可見。
X09n0245_p0492c13║乘攝門，文二：一、明乘，二、辨攝。初中六重，一一重中各
X09n0245_p0492c14║皆總攝諸乘。一乘者，此是會三所歸之一，非三中之
X09n0245_p0492c15║一數。云十方等者，法華文云也。如下兩宗對辨中引
X09n0245_p0492c16║釋。疏二乘者，了義一乘含在菩薩乘中，緣覺乘即含
X09n0245_p0492c17║在聲聞乘中。疏三乘者，開出緣覺，未開出佛乘。疏四
X09n0245_p0492c18║者下，第四重中，文三：一、正立，謂於上二乘中各開二，
X09n0245_p0492c19║故成四也。▲二、故梁下，引證。即論第八卷末云：佛說
X09n0245_p0492c20║正法善成立。釋論解曰：一切三世諸佛共說此法，所
X09n0245_p0492c21║說理同，不相違背，故名正法。又欲顯說者勝，故言佛
X09n0245_p0492c22║說。由所說道理勝及所得果勝，故名正法。如來成立
X09n0245_p0492c23║正法有三種：一、立小乘，二、立三乘，三、立一乘。於此三
X09n0245_p0492c24║中第三最勝，故名善成立。注四品下涅槃經說十二
X09n0245_p0493a01║因緣下、中、上及上上智觀，故如次成聲聞、緣覺、菩薩、
X09n0245_p0493a02║佛等菩提。▲疏梁朝下，三、廣釋，文二：一、約法華，二、約
X09n0245_p0493a03║諸教。初中三：一、正立四乘，二者、出所以，三、會通權、實。
X09n0245_p0493a04║初中言光宅，寺名也。法師名雲光，講法華經。次被志
X09n0245_p0493a05║公呵者，四衢者，四諦也。△疏臨門下，二、出所以。所以
X09n0245_p0493a06║有三，故三乘是權，而義勢連環。初云亦同羊、鹿俱不
X09n0245_p0493a07║得者，羊、鹿是虗指。出門不上車，牛車居是實。出門即
X09n0245_p0493a08║合上，牛車亦不上。明三皆虗指。約法說者，昔指三乘，
X09n0245_p0493a09║三界門外，二乘出界，無有實果；菩薩出界，豈有實證？
X09n0245_p0493a10║俱無實證，名不上車。明知三乘皆是權設。疏並無體
X09n0245_p0493a11║者，既不得車，明皆無體，以無可得故。長者虗指，三車
X09n0245_p0493a12║實無。界外三乘，明是方便。盡無生智是二乘車體，丈
X09n0245_p0493a13║六佛智是牛車體。二乘之智既非真實，淺智豈有實
X09n0245_p0493a14║耶？然上不得約人就法，今明無體，直就法明。疏諸子
X09n0245_p0493a15║皆索故者，復成上義。向若有體，即不合索。諸子皆索，
X09n0245_p0493a16║明皆無體。不見羊、鹿，故索羊、鹿。今索牛車，明無牛可
X09n0245_p0493a17║見。故彼經云：爾時諸子各白父言：父先所許翫好之
X09n0245_p0493a18║具，羊車、鹿車、牛車，願時賜與。既索牛車，明同無體，故
X09n0245_p0493a19║牒索耳。索車是喻，約法云何？古有多釋，略要有二：一
X09n0245_p0493a20║者、機索，二者、口索。言機索者，三乘之人以佛教門出
X09n0245_p0493a21║三界苦謂為究竟，不解索乘已被陶煉，一乘機發叩
X09n0245_p0493a22║聖義言索爾。佛知機熟，靈山集會為說法華一極之
X09n0245_p0493a23║旨，即是各賜諸子等一大事。二口索者，已集靈山，三
X09n0245_p0493a24║乘三根皆悉啟言求法求記，即是索車。為說與記令
X09n0245_p0493b01║其修證，即是等賜。彌勒序品陳四眾疑徵佛定因，已
X09n0245_p0493b02║是索義。文殊云：諸求三乘人，若有疑悔者，佛當為除
X09n0245_p0493b03║斷，令盡無有餘。已許等賜。方便品初：若諸聲聞眾，及
X09n0245_p0493b04║求緣覺乘，我令脫苦縛，逮得涅槃者，佛以方便力，示
X09n0245_p0493b05║以三乘教，眾生處處著，引之令得出。已是開權。又云：
X09n0245_p0493b06║舍利弗當知，諸佛語無異，於佛所說法，當生大信力，
X09n0245_p0493b07║世尊法久後，要當說真實。即是顯實。開權顯實已是
X09n0245_p0493b08║略賜，亦是許與。身子三請法說索車，譬喻品初騰疑白
X09n0245_p0493b09║佛請說喻車，踊出品中彌勒陳疑請說果車，開示知
X09n0245_p0493b10║見說佛壽量品等，即是等賜。三根求記即是索車。佛
X09n0245_p0493b11║皆與說即是等賜。菩薩聞是法，疑網皆已除，即是歡
X09n0245_p0493b12║喜。千二百羅漢悉亦當作佛，皆是賜義。故合喻云：令
X09n0245_p0493b13║諸子等日夜劫數常得遊戲，與諸菩薩及聲聞眾乘
X09n0245_p0493b14║是寶乘，直至道場。由是故知三乘皆賜。由上三段展
X09n0245_p0493b15║轉相成，是如三乘皆是虗指以為方便，無有實體。故
X09n0245_p0493b16║古人云：虗指三車，而譬子競馳。火難既夷，乃無有二，
X09n0245_p0493b17║豈合有三實以為一，又殊走而異獲哉？故經云：如彼
X09n0245_p0493b18║長者初以三車誘引諸子，然後但與大車，寶物莊嚴，
X09n0245_p0493b19║安隱第一。然彼長者無虗妄之咎。如來亦復如是，無
X09n0245_p0493b20║有虗妄，初說三乘引導眾生，然後但與大乘而度脫
X09n0245_p0493b21║之。何以故？如來有無量智慧、力、無畏等諸法之藏，能
X09n0245_p0493b22║與一切眾生大乘之法，但不盡能受。以是因緣，當知
X09n0245_p0493b23║諸佛方便力故，於一佛乘分別說三，明三皆虗指也。
X09n0245_p0493b24║由皆虗指即無體故，後得大車並非本所望。若昔大
X09n0245_p0493c01║是實，令得牛車何非望耶？問：索車之者但是二乘，二
X09n0245_p0493c02║乘教是方便，故羊鹿無體，長者權指，豈可大乘牛車
X09n0245_p0493c03║亦是虗指，何乃玉石俱焚？故側注通之，云經不言事
X09n0245_p0493c04║也。△注然約下，三、會通權實也。於中又二：初四句結
X09n0245_p0493c05║前生後（各二句也）。後謂約下，正會通。於中有通有局。局者，
X09n0245_p0493c06║廢、開、歸、會等四，如次別配教、理、行、果。通者，互用皆通。
X09n0245_p0493c07║先局配中，言約教廢立者，三教虗設，一乘之教方稱
X09n0245_p0493c08║實故。約理者，言有三理覆於一極（各以所證為真實，則無由見圓通法
X09n0245_p0493c09║性），開無三理，一極自彰故（能所俱泯，真性圓現）。行者，三乘之行
X09n0245_p0493c10║皆佛因故（既達真理，人天施戒尚皆佛因，況三乘行耶）。果者，三乘之因同
X09n0245_p0493c11║歸一果（全性之果無別新生），三乘之果非究竟故（二乘之果但是三昧權教，
X09n0245_p0493c12║大乘之果但舉之以為所〔忻〕作起行方便，究竟無實。故華嚴中說修因契果行相，方名生解）。注又
X09n0245_p0493c13║廢下，通也。初句猶局。謂三乘教是虗設，名言已定，一
X09n0245_p0493c14║向須廢，不可開會，唯立一乘令證入故。次句方通也。
X09n0245_p0493c15║言餘三者，開、顯、攝為會、歸等也。言通三者，理、行、果也。
X09n0245_p0493c16║開、顯、通三者，如上說。謂昔說三理，謂各別證。今示法
X09n0245_p0493c17║身是同（彼論云示者同義，三乘同法身故），更無異味。昔言有三，是方
X09n0245_p0493c18║便門，則閇於一實。今云無三，則一理自顯。故云此經
X09n0245_p0493c19║開方便門，示真實相。若約行者，昔說三乘之行，行各
X09n0245_p0493c20║不同，諦、緣、度等隨修各異，今並得為佛因。謂三行別，
X09n0245_p0493c21║則方便之門閇於一實。今攝為一，則方便門開，一
X09n0245_p0493c22║實顯矣。故云汝等所行是菩薩道，先所出內是子所
X09n0245_p0493c23║知。若約果者，昔說三乘不同，是方便門，閇於一實。今
X09n0245_p0493c24║云三果虗設，唯有極果無上菩提，心生歡喜，自知作
X09n0245_p0494a01║佛，則實相顯矣。其攝三會三，文雖各異，義意不別，思
X09n0245_p0494a02║之可知，不能一一牒釋。良以小乘昔有二下劣心，故
X09n0245_p0494a03║須會之，令悟同於一因一果。一謂自行不成佛。故法
X09n0245_p0494a04║華云：我等同入法性，云何如來以小乘法而見濟度？
X09n0245_p0494a05║又云：金色三十二，十力諸解脫，同共一法中，而不得
X09n0245_p0494a06║此事。皆明小行不得佛也。故藥草喻品說小行即是
X09n0245_p0494a07║佛因以會之。文云：迦葉當知，以諸因緣種種譬喻開
X09n0245_p0494a08║示佛道，是我方便，諸佛亦然。今為汝等說最實事，諸
X09n0245_p0494a09║聲聞眾皆非滅度（廢小果也），汝等所行是菩薩道（三乘行皆佛因
X09n0245_p0494a10║也），漸漸修學悉當成佛（歸於一實）。二謂大行非己分。故淨
X09n0245_p0494a11║名云：一切菩薩聞此法者，應大欣慶；一切聲聞皆應
X09n0245_p0494a12║號泣，聲震三千。又云：我等何為永絕其根，於此大乘
X09n0245_p0494a13║已如敗種。皆明大行非己分也。故信解品顯示大行
X09n0245_p0494a14║是其所有。文云：復於少時，父知子意漸已通泰，成就
X09n0245_p0494a15║大志，自鄙先心。臨欲終時，而命其子并會親族、國王、
X09n0245_p0494a16║大臣、剎利、居士，皆悉已集。即自宣言：諸君當知，此是
X09n0245_p0494a17║我子，我之所生。於某城中捨吾逃走，伶俜辛苦五十
X09n0245_p0494a18║餘年。其本字某，我名某甲。昔在本城懷憂推覓，忽於
X09n0245_p0494a19║此間遇會得之。此實我子，我實其父。今我所有一切
X09n0245_p0494a20║財物（萬德、萬行），皆是子有。先所出內，是子所知（指於前文，我今多有
X09n0245_p0494a21║金銀珍寶、倉庫盈溢，其中多少所應取與，汝悉知之。此即喻慧命須菩提說般若取與，即是出內。以法外化，名
X09n0245_p0494a22║之為出。化功歸己，故稱為入。自利利他之行，皆如般若等中）。上引二文，皆證會攝
X09n0245_p0494a23║三因為一因也。問：若約法華已前，但是三權。若據法
X09n0245_p0494a24║華會中，乃至涅槃，但是一實。進退推求，皆無四義。光
X09n0245_p0494b01║宅疏主何立四乘？答：但於一代時教，權實相對，立有
X09n0245_p0494b02║四乘，何必同時（以昔三權對今一實，即為四矣）？況法華之前，亦有一
X09n0245_p0494b03║實。謂對一類利根，頓說如來藏性真常之理。又諸般
X09n0245_p0494b04║若及淨名之類，皆密約實理，彈呵二乘。但以機聞名，
X09n0245_p0494b05║殊不兼權教。故迦葉自責云：譬如根敗之士，其於五
X09n0245_p0494b06║欲不能復利。如是聲聞諸結斷者，於佛法中無所復
X09n0245_p0494b07║益（自知不成佛也）。又云：我等何為永絕其根，於此大乘已如
X09n0245_p0494b08║敗種（此顯煩惱已斷，不能生也）。今法華三根聲聞皆與授記，一切
X09n0245_p0494b09║聲聞不在此會，令轉宣說一切眾生皆是吾子。則是
X09n0245_p0494b10║開權會權，唯是一實。法華云妙，妙在於此。然所歸之
X09n0245_p0494b11║實，即昔實也。但以昔未會，今會之而為妙矣。是則說
X09n0245_p0494b12║權說實，皆是法華。故生公云：此經不說則已，說則權
X09n0245_p0494b13║實雙辨。謂昔佛說權，不言權也。故上云方便門閇。故
X09n0245_p0494b14║知四乘進退皆成。但光宅不顯出昔日自有一乘實
X09n0245_p0494b15║教（法華唯會昔權，不會昔實，昔實不滯方便故），而乃唯說法華為實，則抑
X09n0245_p0494b16║諸大乘了義之經，斯為闕事也。若四乘之義，則教理
X09n0245_p0494b17║善成。△疏華嚴教義下，大文第二、約諸教也。教義分
X09n0245_p0494b18║齊者，是藏和尚所述，文有三卷，其中引諸教料揀一
X09n0245_p0494b19║乘、大乘之殊。今雖標舉教義分齊，無是用諸教也。注
X09n0245_p0494b20║亦不可云以佛教言下，遮救也。恐彼救云以佛教言
X09n0245_p0494b21║但約二乘，何以輙判大乘亦但是教？故此遮之，云經
X09n0245_p0494b22║不簡故。注華嚴性起品者，是晉譯經中品名也，即今
X09n0245_p0494b23║如來出現品矣。龜鏡者，神龜有靈，能知吉凶；秦鏡照
X09n0245_p0494b24║膽，能鑒邪正。守株者，即待兔之事也。疏除一乘者，約
X09n0245_p0494c01║四十年前未顯實也。若兼前實言之，即含在大乘之
X09n0245_p0494c02║中。▲疏今此下，第二、辨攝也。文二：一、彼攝此；二、若約
X09n0245_p0494c03║此下，此攝彼。
X09n0245_p0494c04║分攝門。文三：一、總標。舉舊云者，唐三藏已前也。注各
X09n0245_p0494c05║有二相者，第一中或三，餘皆是定。二、二契經下，別釋。
X09n0245_p0494c06║三、辨通局。▲二中文有十二：一中契經者，翻修多羅
X09n0245_p0494c07║也。注中二：一、釋二相，二、釋別名。上云或三者，一、總相，
X09n0245_p0494c08║二、別相，三、本相，亦名略相。下異名中法本，即當第三
X09n0245_p0494c09║相也。注別相者，就前總相分出十一，餘不收者，還復
X09n0245_p0494c10║攝在修多羅中，名為別相。用斯別相，望祇夜等為本
X09n0245_p0494c11║故。此即初為後本。綴緝者，即十一分所不攝者，如華
X09n0245_p0494c12║嚴賢首品云爾時文殊師利說無濁亂清淨行大功
X09n0245_p0494c13║德已等類，此是結集綴緝，非佛正說，故云十一所不
X09n0245_p0494c14║攝者。略說所應說義者，此即略為廣本也。言如色者，
X09n0245_p0494c15║即是根本略相。復云青黃等者，是名廣相。又若舉類
X09n0245_p0494c16║者，如賢首品次前文云欲顯示菩提心功德故，即其
X09n0245_p0494c17║類也。緣此品一卷半唯說菩提心功德故，標者是略，
X09n0245_p0494c18║為一卷半是廣，故云略為廣本。注異名者，有其四也。
X09n0245_p0494c19║聖教及經，已如藏攝中釋。法本者，隋遠法師以五義
X09n0245_p0494c20║釋之：一、教為理本，二、經為論本（上二可知），三、總為別本，四、
X09n0245_p0494c21║初為後本，五、略為廣本（上三如次，是前總相、別相、本相等三也。總別可知。其本相
X09n0245_p0494c22║者，亦名略相，即上釋略說所應知義，舉色略廣之說及引賢首品例是也）。直說者，成實名
X09n0245_p0494c23║直說語言，總相而言名為直說，一一語多義分別名
X09n0245_p0494c24║非直說。斯則通十二分皆有此一，不同別相十一不
X09n0245_p0495a01║攝（然總別略廣二對中通，妨在補闕卷中）。二中二相者，一者雜集云不
X09n0245_p0495a02║了義經，應更頌釋。二者涅槃云何等名為祇夜經？佛
X09n0245_p0495a03║告諸比丘：昔我與汝愚無智慧，不能如實見四真諦，
X09n0245_p0495a04║是故流轉久處生死。何等四諦？苦、集、滅、道。如佛昔日
X09n0245_p0495a05║云云。說經竟，爾時復有利根眾生，為聽法故後至問
X09n0245_p0495a06║人：如來向者為說何事？佛時知已，即因本經以偈頌
X09n0245_p0495a07║曰：我昔與汝等，不識四真諦，是故久流轉，生死大苦
X09n0245_p0495a08║海等。是名祇夜經。三中二相者，一者其文非一。二者
X09n0245_p0495a09║涅槃云何等授記經？如有經律如來說時，為諸天人
X09n0245_p0495a10║授佛記別：汝阿逸多！來世有王名曰禳佉，當於是世
X09n0245_p0495a11║而成佛道，號曰彌勒。是名授記經。四中涅槃引諸惡
X09n0245_p0495a12║莫作偈，二相意同，亦如華嚴三天偈等。五中一者為
X09n0245_p0495a13║重法故，如三家五請等制戒等。二者涅槃云何等名
X09n0245_p0495a14║為尼陀那經？如舍衛國有一丈夫，羅網捕鳥得已籠
X09n0245_p0495a15║繫，隨與水草而後還放。世尊知其本末因緣，而說偈
X09n0245_p0495a16║言：莫輕小罪，以為無殃，水滴雖微，漸盈大器。六中一
X09n0245_p0495a17║者十地本分，金剛藏菩薩列十地名已然不釋，解脫
X09n0245_p0495a18║月菩薩因此三請不說，大眾同請，佛又加請，總三家
X09n0245_p0495a19║五請方說。初列十地名，即無問自說之經也。請後方
X09n0245_p0495a20║說地相，即屬因緣經也。二者如阿彌陀經等。七中，一
X09n0245_p0495a21║者說威光太子等，瑜伽云：本事者，謂佛前際所有事，
X09n0245_p0495a22║除所生事。二者雜集云：本事者，謂宣說聖弟子等前
X09n0245_p0495a23║世相應事。又華嚴善友因緣等。八中，一者如華嚴說
X09n0245_p0495a24║威光太子數數轉身遇佛等，涅槃云：如佛世尊本為
X09n0245_p0495b01║菩薩修諸苦行，於過去作鹿羆麞兔粟散王輪王，如
X09n0245_p0495b02║是等行菩薩道所可受身。二者如華嚴諸善友等，然
X09n0245_p0495b03║本事但云其事，除所生事，本生要說身受。九中，二相
X09n0245_p0495b04║合釋，華嚴、圓覺全受此名。涅槃云：所言大乘方等經
X09n0245_p0495b05║典，其義廣大猶如虗空。雜集開為五義云：方廣者，為
X09n0245_p0495b06║菩薩藏相應言說。亦名廣破，廣破一切障故。亦名無
X09n0245_p0495b07║比法，無有諸法能比類故，一切有情利益安樂所依
X09n0245_p0495b08║處故，宣說廣大甚深義故。十中，一者初生即行七步，
X09n0245_p0495b09║華嚴不起而昇四天。二者說佛菩薩不共功德，經文
X09n0245_p0495b10║非一。十一中，一、法華云：諸有智者以譬喻得解。二者
X09n0245_p0495b11║如為擔人說二蘊等。又雜集通說二相云：為令本義
X09n0245_p0495b12║得明了故。十二中云云可知。△疏然此下，三、辨通局
X09n0245_p0495b13║也。且約一相者，十二分中既名二相，今大三小三各
X09n0245_p0495b14║闕一相，故各就闕者云唯九部。注但約因緣中因事
X09n0245_p0495b15║者，意明不闕，因請方說，為重法故也。餘皆例知。
X09n0245_p0495b16║疏然此經下，第二、相攝也。文中二：一、彼攝此。言唯二
X09n0245_p0495b17║所攝者，餘十分皆無圓覺中義，故不攝也。疏若此下，
X09n0245_p0495b18║明此攝彼者，一、攝契經，二、攝重頌，三、授記。如次因緣、
X09n0245_p0495b19║本事、希有、方廣、譬喻、論議等。餘不攝者，義如上說。
X09n0245_p0495b20║○三、權實對辨門。文二：一、正辨，二、相攝。初中二：一、總
X09n0245_p0495b21║標，二、別辨。今初也。或一味不分者，成上合字也。如西
X09n0245_p0495b22║域龍樹之釋大品，無著之解金剛等。東夏僧肇之解
X09n0245_p0495b23║淨名，僧叡之釋思益等。或開宗料簡者，成上離字也。
X09n0245_p0495b24║如西域智光、戒賢各分三時，東夏生公之立四輪，智
X09n0245_p0495c01║者之分四教等。諸德見開有失則合，見合有失則開
X09n0245_p0495c02║矣。
X09n0245_p0495c03║疏今將下者，別釋也。文二，如疏標列也。不分中又二：
X09n0245_p0495c04║一、立理，二、正明。今初也。殊途同歸者，周易云：天下殊
X09n0245_p0495c05║途而同歸，百慮而一致。謂若千逗、九達，王城不二；九
X09n0245_p0495c06║流、百氏，大道寧差？今疏借用，乃通三義：一、約教，始隨
X09n0245_p0495c07║機異，故殊途；終歸顯實，故一致。二、約機，則異；就理，常
X09n0245_p0495c08║一。三、體外無權，權即是實，故殊途同致。疏一音普應，
X09n0245_p0495c09║一雨普滋者，一音即是淨名云佛以一音演說法眾
X09n0245_p0495c10║生隨類各得解等；一雨即法華藥草喻品，謂三草、二
X09n0245_p0495c11║木不同，同承一雨之潤；五性、三乘不一，法雨一味無
X09n0245_p0495c12║差。故彼經云如來知是一相一味之法，所謂：解脫相、
X09n0245_p0495c13║離相、滅相、究竟涅槃常寂滅相，終歸於空等。疏三、原
X09n0245_p0495c14║佛本意，為一事故者，亦是法華中意。故彼經云過去
X09n0245_p0495c15║諸佛以無量無數方便、種種因緣、譬喻、言詞而為眾
X09n0245_p0495c16║生演說諸法，是法皆為一佛乘故等，又云我此九部
X09n0245_p0495c17║法隨順眾生說入大乘為本等，皆為一事也。疏四、隨
X09n0245_p0495c18║一一文，眾解不同者，此通明諸經。如經說一無常，或
X09n0245_p0495c19║有解者：以生、滅代謝，故云無常；或云：無彼常故，名為
X09n0245_p0495c20║無常；或云：不生不滅，名為無常；或即無法可常；或云：
X09n0245_p0495c21║真如一法，隨染、淨緣，轉變不常，故名無常；或云：無常。
X09n0245_p0495c22║便知對常以說無常，非常非無常以為中道等。明知
X09n0245_p0495c23║隨人解不同也。又苦、集、滅、道，四名即同；隨機解殊，乃
X09n0245_p0495c24║有四種，謂：生、滅、無生、無量、無作等也。又涅槃云：十二
X09n0245_p0496a01║因緣，下智觀者，得聲聞菩提；中智觀者，得緣覺菩提；
X09n0245_p0496a02║上智觀者，得菩薩菩提；上上智觀者，得佛菩提。又如
X09n0245_p0496a03║中論偈云：因緣所生法我說即是空亦為是假名亦
X09n0245_p0496a04║是中道義。即有多人解不同也。此義甚要，在補闕卷
X09n0245_p0496a05║中。智力及者，遇聰慧人可領得者，即撿敘之。疏多種
X09n0245_p0496a06║說法，成枝流故者，華嚴法界品云：法欲滅時，有千部
X09n0245_p0496a07║異、千種說法等。何不尋條以得根，便欲派本而為末？
X09n0245_p0496a08║渾淳源之一味，成澆薄之枝流。疏故不可分，總、結
X09n0245_p0496a09║也。孔子云：攻乎異端，斯害也已。何得執異迷同，是非
X09n0245_p0496a10║競作？△疏即後魏下，二、正明也。即元魏菩提流支云：
X09n0245_p0496a11║如來一音，同時報萬，大小並陳。什公云：佛一圓音，平
X09n0245_p0496a12║等無二，無私普應，機聞自殊。非謂言音本陳大小。故
X09n0245_p0496a13║維摩云：佛以一音演說法眾生各各隨所解。此上二
X09n0245_p0496a14║師，初則佛音具異，後則異自在機，各得圓音一義耳。
X09n0245_p0496a15║然此二義若不會釋，歒體相違，共不相許，則齊、楚俱
X09n0245_p0496a16║失，並應奪之。若取各自所宗，故各得一義而與之耳。
X09n0245_p0496a17║疏其分教者下，釋分教中文二：一、標意，二、正開。今初
X09n0245_p0496a18║也。注後三別說者，顯過於前。疏一理雖一味等者，謂
X09n0245_p0496a19║今欲分教，非欲分理，迷於權、實，寧契佛心？二中一字
X09n0245_p0496a20║通於兩用，謂一音、一雨。一音但是教本，非即是教；教
X09n0245_p0496a21║乃在機、隨機，不同今分彼教。故淨名云：佛以一音演
X09n0245_p0496a22║說法眾生各各隨所解。今分隨所解耳。其猶長風是
X09n0245_p0496a23║一，百竅異吹，豈以一風不殊，便令百竅為一音響？
X09n0245_p0496a24║一雨亦就佛說，正由揀權顯實，會三為一，故云一雨。
X09n0245_p0496b01║一雨之喻，正是破三。今若不分，即三乘皆實；皆實，即
X09n0245_p0496b02║成三雨。故知辨教方符一雨之義。若就機聞三乘者，
X09n0245_p0496b03║如三草中皆有濕潤滋味，甘、苦不同。雨中濕潤，本無
X09n0245_p0496b04║甘、苦；草木中濕潤，即有甘、苦。如佛一味法，到三乘人
X09n0245_p0496b05║見、聞之中，便成三種矣。三中本意未申者，如佛本為
X09n0245_p0496b06║一事，出現於世四十餘年，未顯真實；今分一代時教，
X09n0245_p0496b07║豈妨判有淺、深？言隨他意語者，佛有三語：一、隨自意
X09n0245_p0496b08║語，說自所證一實等故；二、隨他意語，一向方便引眾
X09n0245_p0496b09║生故；三、隨自、他意語，半稱自證，半隨機故。故今分之，
X09n0245_p0496b10║令知隨自意說，方是實也。四中言有通、別者，如前所
X09n0245_p0496b11║引。其通者，隨聞異解；有不通者，就此分之。如說人空
X09n0245_p0496b12║法有，斯即小乘，不可言大；若說二空，此可名大，不得
X09n0245_p0496b13║名小。說有五性，非是一性；說一性處，非是說五。如是
X09n0245_p0496b14║等文，無容異解，故須分之。五中有二義故，雖分權、實，
X09n0245_p0496b15║不成枝流：一、善會佛意故，謂所說逐機之教，乃是隨
X09n0245_p0496b16║宜；所說實者，稱理究竟。二、有開、顯故，謂說權教是方
X09n0245_p0496b17║便門，說於實教是真實相。不執方便為真實，則方便
X09n0245_p0496b18║門開；知實理之普周，則真實相顯。今能開、顯，故不滯
X09n0245_p0496b19║枝流；約佛施設，故須分權、實。疏六、王之密語下，此下
X09n0245_p0496b20║有三意，顯過前不分，即六、七、八也。今此六中密語等
X09n0245_p0496b21║者，涅槃第九說：仙陀婆，一名四實：一者、鹽，二者、器，三
X09n0245_p0496b22║者、水，四者、馬。釋中，一、水，二、鹽，三、器，四、馬（此喻常、樂、我、淨也）。故
X09n0245_p0496b23║彼文云：如是四法，皆同此名。有智之臣善知此名：若
X09n0245_p0496b24║王洗時，索仙陀婆，即便奉水（無常也）；若王食時，索仙陀
X09n0245_p0496c01║婆，即便奉鹽（苦也）；若王食已，將欲飲漿，索仙陀婆，即便
X09n0245_p0496c02║奉器（空也）；若王欲遊，索仙陀婆，即便奉馬（無我也）。如是智
X09n0245_p0496c03║臣善解大王四種密語。是大乘經亦復如是，有四無
X09n0245_p0496c04║常，大乘智臣應當善知：若佛出世，為眾生說如來涅
X09n0245_p0496c05║槃，智臣當知：此是如來為計常者說無常相，欲令比
X09n0245_p0496c06║丘修無常想。或復說言：正法當滅，智臣應知：此是如
X09n0245_p0496c07║來為計樂者說於苦相，欲令比丘多修苦想。又復說
X09n0245_p0496c08║言：我今病苦，眾僧破壞，智臣當知：此是如來為計我
X09n0245_p0496c09║者說無我相，欲令比丘修無我想。或復說言：所謂空
X09n0245_p0496c10║者，是正解脫。智臣當知，此是如來說正解脫無二十
X09n0245_p0496c11║五有，欲令比丘修學空想。以是義故，是正解脫，則名
X09n0245_p0496c12║為空。（水、鹽、器、馬，如次喻無常、苦、空、無我。水方圓流止，無常定故；鹽多即是苦味故；器即當其空有用，
X09n0245_p0496c13║故喻空；馬由人䇿不自在，故喻無我也。）因文勢便，須辨權、實及八行義。
X09n0245_p0496c14║並在補闕卷中。疏七、不識佛意，以深為淺等者。如言
X09n0245_p0496c15║初發心時，便成正覺，而謂但是如來方便說者，是以
X09n0245_p0496c16║深為淺也。不能正修，高推聖境，即不能速證無上菩
X09n0245_p0496c17║提。故云失於大利。離世間品云：修此法者，少作功力，
X09n0245_p0496c18║疾得菩提等。言以淺為深，虗其功者。如佛為止亂想，
X09n0245_p0496c19║合數息著心；為厭苦者，令出三界。眾生不了，耽味為
X09n0245_p0496c20║真，勤苦不已，多用功力，所獲至微，不得涅槃一日之
X09n0245_p0496c21║價。故云虗其功。故虗廢功力也。疏八、諸佛、菩薩亦自
X09n0245_p0496c22║分者。如解深密，立三時不同；解節金光明，立三輪之
X09n0245_p0496c23║異。涅槃自分半、滿，又約五味之差，皆佛自分也。若無
X09n0245_p0496c24║著之扶五性及與三時，龍樹之判四門，（空、有等四句也。天台云：四
X09n0245_p0497a01║教中，教教皆有四門，四門皆有四悉壇也。）共與不共，（共般若淺，不共般若深也。）皆簡權、
X09n0245_p0497a02║實，有取有捨，即菩薩亦分也。更有莊嚴聖教等，意在
X09n0245_p0497a03║補闕卷中。
X09n0245_p0497a04║疏以斯等意下，雙結離、合，而捨合從離。疏讖者，曇牟
X09n0245_p0497a05║讖也，從天竺來。半、滿者，即聲聞藏為半字教，菩薩藏
X09n0245_p0497a06║為滿字教。隋遠法師涅槃疏云：聖教雖眾，略有二種：
X09n0245_p0497a07║一、聲聞藏，二、菩薩藏。教聲聞者，名聲聞藏；教菩薩者，
X09n0245_p0497a08║名菩薩藏。亦同此半、滿也。疏屈、曲、平道者，兼注釋之
X09n0245_p0497a09║文，皆依華嚴疏中敘。又此二教略有四異（亦是印公立教之文）：
X09n0245_p0497a10║一、主異，謂釋迦化身與盧舍那十身異故；二、處異，謂
X09n0245_p0497a11║娑婆界木樹、草座與華藏界中寶樹、寶座等異故；三、
X09n0245_p0497a12║眾異，謂聲聞及菩薩說與唯菩薩及極位同說異故；
X09n0245_p0497a13║四、說異，謂局處之說與該通十方之說異故。然華嚴，
X09n0245_p0497a14║苑法師破之，清涼救之，兼更立十異，並在別卷（辨權、實門，
X09n0245_p0497a15║甚要此義）。疏且對小顯大者，斯則文據涅槃，蓋是且對小
X09n0245_p0497a16║乘都顯大乘通相之意，未於大乘中顯有權、實，亦含
X09n0245_p0497a17║半、滿也。疏約佛化儀者，佛以一味之法、化生之儀有
X09n0245_p0497a18║曲、直，故意明所詮之法不殊能詮之教有屈、曲、平道。
X09n0245_p0497a19║此但化法儀式不同耳。疏但滿及屈、曲下，謂讖於半，
X09n0245_p0497a20║則了於滿有闕；印於平道，則了於屈曲有闕。滿闕權、
X09n0245_p0497a21║實者，謂但順通相之意，未知佛之深旨。半、滿之言，顯
X09n0245_p0497a22║在小、大密意。有以權為半，以實為滿，則大乘中亦有
X09n0245_p0497a23║半滿矣。亦猶緣覺、聲聞，開之有異，則成二乘；合之有
X09n0245_p0497a24║同，總稱為小。權、實亦爾，開之有異，權可稱半；合之大
X09n0245_p0497b01║同，故並稱滿。是則實教唯滿，小教唯半，權教、大乘亦
X09n0245_p0497b02║半亦滿。故天台法華玄疏第十亦破流支云：若從般
X09n0245_p0497b03║若已去，諸經皆滿者，釋論云：般若非祕密教，以付阿
X09n0245_p0497b04║難；法華是祕密教，付諸菩薩。若同是滿教，何得一祕
X09n0245_p0497b05║一不祕？又若皆是滿，應同會三。又若同是滿，生、熟二
X09n0245_p0497b06║穌應同是醍醐，醍醐應同是生、熟酥。能譬之味既差
X09n0245_p0497b07║別不同，所譬之法豈併是滿？屈曲闕權、實者，既不判
X09n0245_p0497b08║屈曲之教自有淺、深，便令大乘、小乘無異，空教、相教
X09n0245_p0497b09║無殊，致使多法渾同，令人不識權、實，了、不了義。疏餘
X09n0245_p0497b10║亦有理者，半字小乘，平道一乘，義無殊謬，皆為當也。
X09n0245_p0497b11║三種教中，初就此方，文分三段：一、總主三教，二、別分
X09n0245_p0497b12║漸教，三、判其違、順。今初也。頓、漸二教約佛化儀及時
X09n0245_p0497b13║分說，謂頓、漸說是化儀故，非約所詮之理有頓、漸也。
X09n0245_p0497b14║時者，頓在初成佛時，頓說；漸則五時先小後大，漸說
X09n0245_p0497b15║故。故華嚴云：如日初出，先照高山，即是頓義；又如慈
X09n0245_p0497b16║龍降雨，即是漸義。（二皆出現品也。）疏不定教者，不定是初成
X09n0245_p0497b17║頓說；又不定是三時、五時，先小後大，漸次而說也。疏
X09n0245_p0497b18║謂別有經者，頓、漸所不攝也。雖非最初者，簡前頓也。
X09n0245_p0497b19║而明佛性等者，即勝鬘經說二種如來藏，即佛性也。
X09n0245_p0497b20║又歎佛三身云一切法常住等，即今梵音之文也。經
X09n0245_p0497b21║初云波斯匿王末利夫人信法未久，明非後時漸大，
X09n0245_p0497b22║又非初成頓說，故云不定。又金光明經三身品中廣
X09n0245_p0497b23║說常住，然非最初、最後時教。又如來藏經，佛成道十
X09n0245_p0497b24║年即說，說一切眾生皆有如來身，德相備足，如我無
X09n0245_p0497c01║異。以九喻喻之，廣如下說。疏又亦有大等者，明先小
X09n0245_p0497c02║後大，不定也。如央掘經，六年之內即說。為遮此等妨
X09n0245_p0497c03║難，故諸師於劉公所立頓、漸加此一教，是為偏方不
X09n0245_p0497c04║定教也。謂大體而言，漸中先小後大，而不妨說小之
X09n0245_p0497c05║時亦有說大。如人十年弘律，不妨稱房時說大乘，故
X09n0245_p0497c06║曰偏方不定。△疏就漸教中約時下，二、別分漸教也。
X09n0245_p0497c07║開漸成別，自有四重，從二至五。疏半滿者，即前讖、遠
X09n0245_p0497c08║二師所立也。於漸中早已闕分權、實，況又全闕頓及
X09n0245_p0497c09║不定。虎丘者，蘇州山寺。疏一、有相等者，今文略也。彼
X09n0245_p0497c10║具立云：謂十二年前見有得道，名有相教；十二年後
X09n0245_p0497c11║齊至法華，見空得道，名無相教；最後雙照一切眾生
X09n0245_p0497c12║佛性，闡提作佛，名常住教。真諦三藏立三輪教，在補
X09n0245_p0497c13║闕卷中。疏或分為四者，應云：一、有相教，二、無相教，三、
X09n0245_p0497c14║同歸教，四、常住教。言同歸者，以會三歸一，萬善悉向
X09n0245_p0497c15║菩提故。疏或開為五者，應云：一、人天教，二、有相教。餘
X09n0245_p0497c16║三同上。注劉公者，劉雖但立頓、漸二教，然於漸中亦
X09n0245_p0497c17║同諸師開異也。▲疏上來下，三、判其違順中四：一、標
X09n0245_p0497c18║妨，二、顯妨，三、判違，四、許順。今初也。招難者，以所立先
X09n0245_p0497c19║小後大，遂招初時有說大之難，及所立名義之中皆
X09n0245_p0497c20║有妨難。△疏以十二下，二、顯妨也。略顯五時之妨，餘
X09n0245_p0497c21║可例知。謂既顯五時，判四、三二時，自然破矣。文中五。
X09n0245_p0497c22║今初，第一、有教之妨也。既說二空，何得但云說有？注
X09n0245_p0497c23║成實等者，成實論云：我今正明三藏中實義，實義即
X09n0245_p0497c24║空。釋曰：此則小乘論也，成立小乘中實義故，以三藏
X09n0245_p0498a01║即小乘教故。既言實義即空，明知小乘已說空竟，何
X09n0245_p0498a02║得唯言見有得道？阿含者，彼經云：無是老死無誰老
X09n0245_p0498a03║死釋曰：此是小乘經也，明十二因緣人、法空義。是老
X09n0245_p0498a04║死者，指老死法體；誰者，即人也。無是老死，即老死法
X09n0245_p0498a05║空；無誰老死，即受老死者人空也。然諸經、論多明小
X09n0245_p0498a06║乘但有人空者，有二義：一、從多分說，二、從顯了、不顯
X09n0245_p0498a07║了說。說法空不顯了，故言不說耳。智論者，彼論云：二
X09n0245_p0498a08║藏明法空為大空（小乘），摩訶衍中明十方空為大空（大乘）。
X09n0245_p0498a09║釋曰：彼釋十八空，揀二乘大空之異。今但取三藏明
X09n0245_p0498a10║法空之言，三藏即小乘教耳。疏十二年後方制廣戒
X09n0245_p0498a11║者，顯第二時說空之妨。謂聲聞戒經云：善護於口言
X09n0245_p0498a12║自淨其志意身莫作諸惡此三業道淨能得如是行
X09n0245_p0498a13║是大仙人道。此是釋迦如來於十二年中為無量僧
X09n0245_p0498a14║說此戒經。從是已後，廣分別說。釋曰：明知十二年後
X09n0245_p0498a15║始制廣戒。小乘之戒即是明有，豈唯說空？又智論云：
X09n0245_p0498a16║從初得道乃至涅槃，常說般若。豈前後時不說空耶？
X09n0245_p0498a17║實相般若豈無常耶？涅槃亦說，佛性亦名，般若豈非
X09n0245_p0498a18║常住耶？又般若離四句，何曾存空？不壞四句，豈無妙
X09n0245_p0498a19║有？疏第三下者，顯同歸教之妨也。此非破同歸之教，
X09n0245_p0498a20║但是難其未名常住之妨。意云：若第三但顯同歸，未
X09n0245_p0498a21║明常住者，法華方便品云：是法住法位世間相常住。
X09n0245_p0498a22║又壽量品云：常住不滅。又云：眾生見劫盡大火所燒
X09n0245_p0498a23║時我此土安隱天人常充滿。此等並豈非說常住耶？
X09n0245_p0498a24║疏常住教下，顯唯說常住之妨也。意云：當教可爾。而
X09n0245_p0498b01║涅槃之時亦有小乘之教說無常相，豈最後教但說
X09n0245_p0498b02║常住耶？如阿含經說：如來於純陀家乞食，食栴檀木
X09n0245_p0498b03║耳羮，得患背痛。拘尸那城娑羅雙樹間逆順出入超
X09n0245_p0498b04║越三昧，於第四禪中入火光三昧，燒身滅度，唯留舍
X09n0245_p0498b05║利為人、天福田，身、智俱滅，入無餘涅槃。是也。疏提胃
X09n0245_p0498b06║下者，顯最初時說人、天教之妨也。此破劉公義也。提
X09n0245_p0498b07║胃經說：如來在樹王下成道，於七日中無人知，唯提
X09n0245_p0498b08║胃、波利二居士明究陰陽，鑽龜易卜，知有聖人初出，
X09n0245_p0498b09║現在樹下，謂為樹神。提胃獻麨，四天王奉鉢，如來受
X09n0245_p0498b10║已，始為提胃說世間因果。此約小乘相，不妨為大。謂
X09n0245_p0498b11║彼經又云：五百賈人得受五戒，先自懺悔五逆、十惡、
X09n0245_p0498b12║謗法等罪，得四大本淨、五蘊本淨、六塵本淨、五根本
X09n0245_p0498b13║淨。提胃長者得不起法忍，三百賈人得柔順忍，二百
X09n0245_p0498b14║賈人得須陀洹果，四天王得柔順忍，三百龍王得不
X09n0245_p0498b15║起法忍，自餘天等無量眾生發無上菩提心。又普曜
X09n0245_p0498b16║經云：第二七日，提胃等五百賈人施佛麨密，佛與授
X09n0245_p0498b17║記：汝於來世當得作佛。皆同一字名，名曰齊成，明非
X09n0245_p0498b18║獨人、天也。然提胃塔現在土火羅國。今所引經，皆明
X09n0245_p0498b19║初時已說大也。又密迹經中第二七日說三乘故。△
X09n0245_p0498b20║疏故知約時下，第三、判違也。既顯五時違妨，即四、三
X09n0245_p0498b21║二時不言可顯也。△疏簡去不定下，第四、許順也。有
X09n0245_p0498b22║二義故，故得順理：一、簡去不定，則無尅定之失，不違
X09n0245_p0498b23║密迹等經。（初空後有，先大後小，是不定也。令簡去之，則先小後大，初有後空之判無失，非謂指
X09n0245_p0498b24║前不定教也。彼於頓、漸中不定，此唯於漸教五時中不定也。）二、從多分說，則不違
X09n0245_p0498c01║自所立義，故有理在。
X09n0245_p0498c02║二、西域三時門中，文三：一、總標，二、各立，三、廣辨。疏二、
X09n0245_p0498c03║西域者下，總標也。性、相二宗元出彼方等者，此是藏
X09n0245_p0498c04║和尚教義分齊，云：法藏於文明年中幸遇中天竺國
X09n0245_p0498c05║三藏法師地婆訶羅，唐言日照，於西太原寺翻譯經、
X09n0245_p0498c06║論。法藏騰慈恩寺三藏所立教相，親問之，故有憑矣。
X09n0245_p0498c07║又准無行禪師書，亦云：西方有二宗並行：一宗無著、
X09n0245_p0498c08║天親，一宗龍樹、提婆。則同時定有二宗。那爛陀者，此
X09n0245_p0498c09║云施無厭，此寺在中天竺矣。疏同時有二大德等者，
X09n0245_p0498c10║若案唐三藏傳，似智光乃戒賢弟子。而今云同時者，
X09n0245_p0498c11║或恐名同人異，或先學戒賢宗教，後改業學清辨等
X09n0245_p0498c12║宗。如荷澤和尚先依此宗，六祖大通和尚後往曹溪
X09n0245_p0498c13║承稟南宗。據戒賢年百二十歲，八十餘夏，號正法藏，
X09n0245_p0498c14║即在世日久。故得智光習空空成就，弘傳戒賢，尚與
X09n0245_p0498c15║同時，無所妨矣。五印者，五印度即五天矣。疏六師者，
X09n0245_p0498c16║一、是斷見外道也，亦云空見外道；二、是常見外道；三、
X09n0245_p0498c17║是苦行外道，彼說眾生所受生死皆由著樂，若修苦
X09n0245_p0498c18║行，便得解脫；四、是自然外道，說一切法皆自然生；五、
X09n0245_p0498c19║是事火自然天外道，能生諸法；六、是宿作外道，說一
X09n0245_p0498c20║切法皆宿世已作其因，令不作因，便滅故業，即得解
X09n0245_p0498c21║脫也。六師之名在別卷。稽顙者，孔注尚書云：稽首，首
X09n0245_p0498c22║至地也。今云顙者，有云：額也。以額至地，表敬之甚也。
X09n0245_p0498c23║或顙即喉，顙如喉。今最要如歸命之言等，任詳去取。
X09n0245_p0498c24║異部歸誠者，小乘諸部是大乘之異類，多有歸依、虔
X09n0245_p0499a01║誠、敬信其教矣。疏大乘學人者，多取當宗徒黨。若據
X09n0245_p0499a02║外道、小乘，尚皆敬伏，即不妨亦互兼自、他宗人，皆尊
X09n0245_p0499a03║仰也。疏獨步等者，難曰：既有二人，何言獨步？答：各於
X09n0245_p0499a04║一宗，唯一人而已，故云獨步。疏然所承宗異，立教互
X09n0245_p0499a05║違者，大乘宗義，隨教無邊。且論空、有二宗，各別所以。
X09n0245_p0499a06║謂佛對一類之機，漸次說法：初有，次空，後境空、心有，
X09n0245_p0499a07║乃至最後心、境俱空。唯如來藏常住佛性，是真實有。
X09n0245_p0499a08║佛既滅已，諸聖弟子各隨所樂，結集流行。又造論弘
X09n0245_p0499a09║傳，隨時應機，或性，或相，破執生解。至佛滅後千一百
X09n0245_p0499a10║年，清辨、護法二宗論師便興鬪、淨，各執空、有，展轉流
X09n0245_p0499a11║傳，至於晨旦。後學不知根源者，隨學即黨，故有異、同。
X09n0245_p0499a12║故佛地論第四說：聲聞藏，佛去世百年已後，即分多
X09n0245_p0499a13║部。而菩薩藏，千載已前，清淨一味，無有乖諍；千年已
X09n0245_p0499a14║後，乃興空、有二種二異論。是故說言：如來正法，但經
X09n0245_p0499a15║千載。此意明尼行八敬，故正法却得千年也。
X09n0245_p0499a16║疏謂戒賢遠承下，第二、各釋所立，即為二別：一、相，二、
X09n0245_p0499a17║性。二中，文皆四段：一、師承，二、正顯所立，三、結判，四、所
X09n0245_p0499a18║憑。今初，法相宗中，初、師承也。彌勒、無著皆是古師，故
X09n0245_p0499a19║云遠承；護法、難陀但是當時英彥，化世未久，故云近
X09n0245_p0499a20║踵。依深密等者，所憑經、論等取佛地等經，對法顯揚
X09n0245_p0499a21║等法相之論。餘並可知。疏以法相、大乘為了者，則顯
X09n0245_p0499a22║法性為不了也。唐三藏所宗者，案西域記：唐三藏初
X09n0245_p0499a23║遇龍樹宗師，欲從學法。師令服藥，求長生，方能窮究。
X09n0245_p0499a24║三藏自思：本欲求經，恐仙術不成，辜我宿願。遂不學
X09n0245_p0499b01║此宗，仍學法相之宗。具如彼記及三藏傳廣說。▲疏
X09n0245_p0499b02║謂佛初下，正顯所立也。然此三教，一一教中有三定：
X09n0245_p0499b03║一、時定，謂初、時等故；二、法定，謂有、空等故；三、經是定，
X09n0245_p0499b04║謂指阿含等故。鹿苑者，義如釋疏序中，仙苑已具說
X09n0245_p0499b05║也。疏四諦法輪者，輪是摧輾義，摧惑障故。轉，謂知苦，
X09n0245_p0499b06║斷集，修道，證滅。下文當說。註翻外計我者，計我之義，
X09n0245_p0499b07║如普眼章說。疏具說三性、三無性等者，此有兩重：一、
X09n0245_p0499b08║約三性，則初時約依他說有；二、約遍計說空；三、具說
X09n0245_p0499b09║三性，則遍計是空，依、圓是有，以為中道。二者、約三性，
X09n0245_p0499b10║皆有；約三無性，皆空。第一時中說三性有，第二時中
X09n0245_p0499b11║總說諸法。皆悉無性者，約三無性密意說耳。（文在唯識中也。
X09n0245_p0499b12║下當引釋。）謂若顯了說，則雙明三性、三無性，方是中道，故
X09n0245_p0499b13║為盡理。▲疏初有，次空等者，三、結判也。然二宗義別，
X09n0245_p0499b14║下說十種。此中且約三性空、有論耳。謂彼三時：初隨
X09n0245_p0499b15║有邊，次隨空邊，俱非了義；後時具說遍計性空；餘二
X09n0245_p0499b16║為有，契會中道，方為了義矣。△注：此依深密者，第四、
X09n0245_p0499b17║結成所憑。
X09n0245_p0499b18║疏二、智光下，疏文亦四，今即初也。初、師宗文殊者，習
X09n0245_p0499b19║其宗教，即是師承，如慧文禪師、遠師、龍樹之類也（慧文
X09n0245_p0499b20║即南岳思大師之師也）。然護法難陀注唯識論，青目注中論，清
X09n0245_p0499b21║辨亦注中論，造掌珍論。般若等經者，等取涅槃、華嚴
X09n0245_p0499b22║等。中觀等論者，等取門百，智論亦立。三下，正標所立，
X09n0245_p0499b23║可知。▲疏謂佛初下者，二、正立也。心、境俱有者，心謂
X09n0245_p0499b24║能緣第六識心（小乘不知七、八、九），境謂所緣觀四諦理，各執
X09n0245_p0499c01║為有，即初時教也。境空心有者，謂唯識觀遮外虗妄
X09n0245_p0499c02║境，即名、義等四。但唯有心，心外更無境也。心、境俱空
X09n0245_p0499c03║者，謂所緣名、義等境既空，能緣識心不立。故中邊論
X09n0245_p0499c04║云：以塵無有故本識即不生。問：何故下，直說平等真
X09n0245_p0499c05║空之法，言依他似有法耶？故注答云由彼怖空等也。
X09n0245_p0499c06║謂小乘聞空，謂無物為空，則畢竟都無，恐成斷滅。若
X09n0245_p0499c07║必無者，何有因果、生死、涅槃？徒事勤修，復何所益？故
X09n0245_p0499c08║經云：寧起有見如須彌山，不起空見如芥子許。故生
X09n0245_p0499c09║驚怖，令存假名。但除其病，而不除法。故存依他之假
X09n0245_p0499c10║者，以接小心之劣機。▲疏方為了義者，三、結判也。既
X09n0245_p0499c11║躡上句心、境俱空，平等一味，方為了義，則翻明前心、
X09n0245_p0499c12║境俱有，境空、心有，皆非了也。若約三性空、有明了、不
X09n0245_p0499c13║了者，初破外道自然性等，故說緣生法決定是有；次
X09n0245_p0499c14║漸破小乘緣生實有之教，故說依他似有，以彼怖畏
X09n0245_p0499c15║此真空故，由存假名而引接之；後時方就究竟說緣
X09n0245_p0499c16║生即空，是緣成實，方為了義。▲疏此三、次第下，結成
X09n0245_p0499c17║所憑。般若燈論本即中論五百偈，題云分別明菩薩
X09n0245_p0499c18║釋。分別即智，明即是光，譯人異耳。大乘妙智經未見
X09n0245_p0499c19║經本，但依賢首引耳。或經在西域、未來，或即般若經。
X09n0245_p0499c20║般若是智，摩訶是大，大亦妙矣。
X09n0245_p0499c21║
X09n0245_p0499c22║圓覺經大疏釋義鈔卷第二（之上）
X09n0245_p0500a01║圓覺經大疏釋義鈔卷第二（之下）
X09n0245_p0500a02║終南山草堂寺沙門　宗密撰
X09n0245_p0500a03║第三、廣辯也。文二：一、問；二、答。今即問也。矛楯者，矛是
X09n0245_p0500a04║戈戟之類，楯即排甲之流，如一人賣矛楯二物，云矛
X09n0245_p0500a05║頴利無有傍排而不透，云楯堅固無有槍戈而可穿，
X09n0245_p0500a06║此人二言不應俱信，今二宗亦爾。▲疏答有三義下，
X09n0245_p0500a07║答也。文列三章，具在疏文。其第一者，文異理同。佛本
X09n0245_p0500a08║但為一大事故，說法損益，在於弘傳之者。稱機，則空、
X09n0245_p0500a09║有俱益；差機，則理、事皆損。要在臨時觀根辨教，豈在
X09n0245_p0500a10║定判教之是非耶？故不應和會也。其猶藥無貴賤，承
X09n0245_p0500a11║病為先；法無淺深，當機者妙。古德云：卷機說法，是眾
X09n0245_p0500a12║生怨。又云：通則文文妙藥，執則字字瘡疣。△疏：四、悉
X09n0245_p0500a13║壇者，悉壇，梵語。有云：翻就此說，即是宗義。或云：義、宗，
X09n0245_p0500a14║名有所重故。所謂說法有四：宗、義、類也。若約天台，即
X09n0245_p0500a15║云：悉者，普也，布也，遍也。壇者，此云施也。若和會者，謂
X09n0245_p0500a16║以此四宗之義，通布施於眾生，皆令霑益。若不得此
X09n0245_p0500a17║四種善巧方便，即所說逗機差互，或益不益，即法施
X09n0245_p0500a18║不得遍布矣。然四各義者，如智論釋：一、世界悉壇：或
X09n0245_p0500a19║聞真歡喜，或聞俗歡喜，或聞中歡喜。此即隨情為說，
X09n0245_p0500a20║忻、悅不同故。二、各各為人悉壇：或有聞說空，則戒、慧
X09n0245_p0500a21║增長；或聞說有，則戒、慧增長。此即隨情為眾生，便、宜
X09n0245_p0500a22║不同故。三、對治悉壇：或聞有法能破睡眠、惡覺，或云
X09n0245_p0500a23║空法能破睡眠、惡覺。即隨情為眾生，破、惡不同故。四、
X09n0245_p0500a24║第一義諦悉壇：或聞空生解，或聞有起悟，或聞中發
X09n0245_p0500b01║徹。此即隨用為悟、入不同故。如來立法，不過此四。有
X09n0245_p0500b02║四種悉壇：十二部經、八萬四千法藏，皆是實悟，無相
X09n0245_p0500b03║違背。請約如如法實際者，世界悉壇故無，第一義悉
X09n0245_p0500b04║壇故有。約人等者，世界悉壇故有，第一義悉壇故無。
X09n0245_p0500b05║（五陰和合，無有別人故。問曰：云何佛言我見眾生？答：約世界故，非有第一義。外人迷此世界，故佛為說。）第
X09n0245_p0500b06║三、對治悉壇者，有法對治則有，實性則無。對治者，如
X09n0245_p0500b07║不淨觀，於貪愛病中名善對治，於嗔恚病名非對治。
X09n0245_p0500b08║以嗔恚觀，人生更增嗔恚。如慈心觀，於嗔病中則是
X09n0245_p0500b09║對治，於貪愛中則非對治。如因緣觀，於愚癡病中為
X09n0245_p0500b10║善對治，於具嗔貪則非對治。言愚癡者，非如牛羊等。
X09n0245_p0500b11║是人具求實道，邪心觀故，生種種邪見。如是人當觀
X09n0245_p0500b12║因緣也。四、於第一義悉壇，一切語言道斷，心行處滅，
X09n0245_p0500b13║不求諸法實相，無初中後，是名第一義也。又天台法
X09n0245_p0500b14║華玄疏第一中，解四悉壇為十重：一、釋名，乃至第十、
X09n0245_p0500b15║通經，廣如彼說。詳其意者，分別令稱機悅適是世界，
X09n0245_p0500b16║令生善心是為人，令惡除滅是對治，令入聖道是第
X09n0245_p0500b17║一義。又雙說空有是世界，單說有是為人；單說空是
X09n0245_p0500b18║對治，非空有是第一義。大意如此，文在別卷。△疏：四、
X09n0245_p0500b19║意趣者，一、平等意趣，二、別時意趣，三、別義意趣，四、補
X09n0245_p0500b20║特伽羅樂欲意趣。有一本起信鈔引攝論別釋，一一
X09n0245_p0500b21║皆云意趣。今親撿攝論文，與彼小異。應是前後翻譯
X09n0245_p0500b22║不同，或是釋論各別。今但且寫親撿之文，如後論當
X09n0245_p0500b23║第五之。復有四種意義，一切佛語應隨順入：一、平等
X09n0245_p0500b24║意，如言：我於昔時名毗婆尸正徧知。二、別時意，如言：
X09n0245_p0500c01║誦持多寶如來名，決定得阿耨菩提。又如經說：唯發
X09n0245_p0500c02║願將生極樂世界。三、別義意，如經說：親近恒河沙等
X09n0245_p0500c03║諸佛，將解大乘法義。四、隨人心意，所謂：或為此人讚
X09n0245_p0500c04║嘆布施，復為此人毀訾布施。如布施，戒及餘脩亦如
X09n0245_p0500c05║是。是名四種意。（上是本論。）釋曰：（下是釋論。）如有人取同法，故言：
X09n0245_p0500c06║彼即是我。世尊亦爾，心在平等法身，故說：我於彼時
X09n0245_p0500c07║名毗婆尸等。非毗婆尸，是釋迦牟尼。此中平等為意
X09n0245_p0500c08║故。（既佛身名平等，言釋迦與毗婆二名不異，故或時云我名毗婆也。）別時意者，此意
X09n0245_p0500c09║非唯稱佛名，決定得阿耨菩提。如言以一金錢得千
X09n0245_p0500c10║金錢，豈一日得耶？此意在別時故。（意云：以一錢經紀即得千錢，非停一
X09n0245_p0500c11║錢多時自然成千也。發願亦爾，但有願即有行，行成即生極樂，非但以願即得往生也。）別義意
X09n0245_p0500c12║中得解大乘法者，謂於三性道理自覺其相。若世尊
X09n0245_p0500c13║意但以如文詞為解義者，凡夫亦應正解。彼解義者，
X09n0245_p0500c14║必由親近無量諸佛方乃得故，此是佛意。（意云：親近諸佛必聞
X09n0245_p0500c15║法，聞法故解。）隨人心意者，或於此人讚嘆布施，又於此人
X09n0245_p0500c16║毀訾布施，如是等意有隨彼得成。若人慳恡，於彼讚
X09n0245_p0500c17║施；若此人於施已得勝故，即於彼所毀訾布施。若無
X09n0245_p0500c18║此意，於一施中或讚或毀，即是相違。由有此意，故若
X09n0245_p0500c19║讚毀皆悉相應。戒等亦爾，應如別卷。疏云：於一法中
X09n0245_p0500c20║或讚毀者，此通論佛語難定，不局四意趣之文。
X09n0245_p0500c21║疏二者下，第二章中明末學須和會也。文二：初、標大
X09n0245_p0500c22║意，二、正和會。今初也。言見趣者，見為起計，趣謂情趣。一
X09n0245_p0500c23║味者，就教本為一事，就理同有佛性。故涅槃師子品
X09n0245_p0500c24║說海有八德之喻，法合第三同一鹹味，云：一切眾生
X09n0245_p0501a01║同有佛性，皆同一乘、一解脫、一因、一果、一甘露，一切
X09n0245_p0501a02║當得常、樂、我、淨，是名一味。云一甘露者，正顯一味甘
X09n0245_p0501a03║露以喻涅槃。言漸分者，分為五性、三乘，即如五味、三
X09n0245_p0501a04║味，或分為空、有二味。各立宗源者，然空與有皆依真
X09n0245_p0501a05║性而說，但是真性中二義，二義同一真性之源。故論
X09n0245_p0501a06║中唯依一心說二門義。後輩學習空、有二宗之人，便
X09n0245_p0501a07║各立己義以為宗源，謂破相宗以空便為本源，法相
X09n0245_p0501a08║宗以唯識為本源。黨己斥彼者，破相宗黨空斥有，法
X09n0245_p0501a09║相宗黨有斥空。或癈或興者，清辨、護法及諸徒屬互
X09n0245_p0501a10║望興、癈。住空者，有癈故也；住相者，空癈故也。冀如初
X09n0245_p0501a11║者，如千年前也。不敢的定准擬，但希冀矣。▲疏於中
X09n0245_p0501a12║下，正會也。開章云云，初者下，文三：一、開章；二、初中又
X09n0245_p0501a13║下，牒釋科段，皆在疏文。文，義也。已具如二宗各立中
X09n0245_p0501a14║釋。三、由有如此下，三、結會也。言明了、不了者，謂約前
X09n0245_p0501a15║門，則法相為了，法性為不了；若約後門，則法性宗為
X09n0245_p0501a16║了，法相宗非了。既皆二義了、二義不了，文、理則齊。然
X09n0245_p0501a17║此依藏和尚釋彼密意，用於法性。何者？有二義故：一、
X09n0245_p0501a18║以攝生寬、狹對益物漸次，則攝生寬了，不及益物唯
X09n0245_p0501a19║大為了；以言教具、闕對顯理增微，則言教具為了，不
X09n0245_p0501a20║及顯理盡為了。思之，可知。二者、言中雖云各有二了，
X09n0245_p0501a21║有二不了，深密宗中二種了義亦成不了。何者？如攝
X09n0245_p0501a22║生中，第二時唯攝大為不了，第三時具攝為了者，則
X09n0245_p0501a23║有純金，何如雜鐵？純菩薩眾，何如凡、小同居？法華唯
X09n0245_p0501a24║為菩薩，何如昔被三根？是故應云：攝機唯令入大為
X09n0245_p0501b01║了，攝令入三乘為不了。又如言教具、闕中，以第二時
X09n0245_p0501b02║不具為不了，第三具說三乘為了者，應可言皆闕典，
X09n0245_p0501b03║應為不了；雜以無稽，應當為了；純賣真金，應為貧士；
X09n0245_p0501b04║瓦、木雜貨，應為富商。法華唯說一乘，何如昔說三異？
X09n0245_p0501b05║是故應云：唯說一極，方為了義；雜說三乘，即為不了。
X09n0245_p0501b06║上二本是法相為了，今皆成不了；後二又成法性是
X09n0245_p0501b07║了。則四種不了，皆屬前宗；四種了義，皆屬法性。今恐
X09n0245_p0501b08║宗法相者，是非心生，故疏不具分折，但為和會耳。疏
X09n0245_p0501b09║互不相違者，然此二對三時，若各執其文，並各不能
X09n0245_p0501b10║斷一代時教，以各有據，互相違故。若得佛說時意者，
X09n0245_p0501b11║亦不相違，謂佛各別為於一類機故。深密經意為於
X09n0245_p0501b12║一類飡般若者，聞平等空，撥無因、果，不了空、有、無二，
X09n0245_p0501b13║故第三時為其分折，於一法上空、有二義。其妙智經
X09n0245_p0501b14║則以一類聞說三性，迷唯識者未能忘懷，觀緣起者
X09n0245_p0501b15║定謂似有，故令總忘心、境，即事而真矣。意明偏執，則
X09n0245_p0501b16║互相違，相違，則俱非；得意，則互相順，相順，則俱是。此
X09n0245_p0501b17║乃離之兩傷，合之雙美。
X09n0245_p0501b18║疏後會所宗空有義中，先敘異說者，但敘兩家各說
X09n0245_p0501b19║宗意，非疏家意。疏家意在後會無違中也。有中四句：
X09n0245_p0501b20║初、立有，二、破空，三、雙印，四、指據。今初也。疏若言下，破
X09n0245_p0501b21║空也，又四：一、出其過；二、若爾下，釋所以；三、設有處下，
X09n0245_p0501b22║遮救；四、若此無下，結過。二中又二：一、正釋；二、故論下，
X09n0245_p0501b23║引證，即唯識也。三中恐性宗救云：諸大乘經多說諸
X09n0245_p0501b24║法皆空，今云不空，豈不違教？故為此遮也。四、結過中
X09n0245_p0501c01║二：一、正結；二、經云下，引證，即一經一論也。疏如是空
X09n0245_p0501c02║下，雙印也。疏瑜伽下，指據也。△疏：二者、下空中文四：
X09n0245_p0501c03║一、以理立破，二、以過破之，三、以經奪論，四、以師訶責。
X09n0245_p0501c04║今初，又四：一、立空；二、設有下，通妨；三、以若下，破有，又
X09n0245_p0501c05║二：一、以理破；二、大品下，引教破。疏智論云下，四、印空，
X09n0245_p0501c06║又三：一、引教印；二、又若言此幻下，反質印幻喻，如下
X09n0245_p0501c07║普賢章中廣釋；三、當知此兔下，躡前印。疏又汝以下，
X09n0245_p0501c08║第二、以過破之；三、入汝云下，第三、以經奪論；四、汝無
X09n0245_p0501c09║著下，以師訶責。
X09n0245_p0501c10║疏：第二、會無違者，從此方是疏家意也。文二：初、標一
X09n0245_p0501c11║味；二、是故龍下，會二宗。文三：今初，會龍樹、無著也。又
X09n0245_p0501c12║三：一、順顯無違，二、反顯無違，三、更相由籍。初中三：一、
X09n0245_p0501c13║明空不違有；二、無著下，明有不違空；三、當知下，明空、
X09n0245_p0501c14║有一味。△疏：如其下，反顯無違，又三：一、執有失有；二、
X09n0245_p0501c15║又若恐下，執空失空；三、是故下，結成無違。△疏非直
X09n0245_p0501c16║下，更相由藉也。▲疏問：若爾下，二、會清辨護法中二：
X09n0245_p0501c17║一、問，二、答。又二：一、標徵。二、為末代下，二、正會，文三：一、
X09n0245_p0501c18║破有成有，二、破空成空，三、反結、順結。初中三：一、正明；
X09n0245_p0501c19║二、若不下，反明；三、是故下，順結。疏又彼下，破空成空
X09n0245_p0501c20║中三：一、正明；二、若不下，反明；三、是故下，順結。疏若無
X09n0245_p0501c21║如下，三、反結、順結也。▲疏由幻有下，第三、雙會二代
X09n0245_p0501c22║中四：一、彰所以；二、若不相下，正和會；三、龍下，辨教主
X09n0245_p0501c23║意；四、違順下，總會無違。
X09n0245_p0501c24║三、約此土承習者，第三、須料簡也。文二：一、述料簡意
X09n0245_p0502a01║也。去聖等者，借御注孝經序中文義例於佛教，彼文
X09n0245_p0502a02║具云：嗟呼！夫子沒而微言絕，異端起而大義乖，乃至
X09n0245_p0502a03║故魯史春秋學開五傳（左傳、公羊傳、穀梁傳、郢傳、列傳也），國風雅頌
X09n0245_p0502a04║分為四詩（元詩、韓詩、齊詩、魯詩），去聖逾遠源流益別。近觀孝經
X09n0245_p0502a05║舊注踳駮尤甚，至於跡相祖述殆且百家，業檀專門
X09n0245_p0502a06║猶將十室，希陞堂者必自開戶牖，攀逸駕者必騁殊
X09n0245_p0502a07║軌轍，是以道隱小成、言隱浮偽。釋曰：今以佛滅度至
X09n0245_p0502a08║貞觀十九年，得千八百餘年，為去聖時遙，用宗慈恩
X09n0245_p0502a09║等後來傳述之教為源流益別，以清辨護法早已流
X09n0245_p0502a10║別於源，今展轉枝流故云益別，故全道隱小成等也。
X09n0245_p0502a11║疏方拭隔遠者，天竺與此隔諸封疆及諸險難，又極
X09n0245_p0502a12║遙遠。謂若隔而不遠，聲響相聞；若遠不隔，則至學之
X09n0245_p0502a13║者可詣。今以隔遠，故法教轉轉疎謬也。疏風俗攸殊
X09n0245_p0502a14║者，攸，所也。謂設有得過隔絕之難，到於遙遠之邦，邦
X09n0245_p0502a15║之風俗一切別異，故翻譯多失。疏三難、五失者，道安
X09n0245_p0502a16║法師云：譯梵為秦，有五失本、三種不易。（華嚴鈔引，今疑其非，以道
X09n0245_p0502a17║安是晉非秦故。）五者：一、梵語盡倒，而使從秦；二、梵經尚質，此
X09n0245_p0502a18║方好文，傳可眾心，非文不合；三、梵經委悉，至於歎詠，
X09n0245_p0502a19║丁寧反覆，或三或四，不嫌其煩。而今裁斥四梵有義
X09n0245_p0502a20║說，正似亂辭。尋說向語，文無以異，或十故百，刈而不
X09n0245_p0502a21║存；五事已全成，將更傍及，反騰前辭也。乃復說而悉
X09n0245_p0502a22║除之。又三不易者，然般若逕三達之心，覆面所演，聖
X09n0245_p0502a23║必因時，時俗險易，而將雅古以適今時，一也。愚、智天
X09n0245_p0502a24║隔，聖人叵階，乃欲以千載之上微言，使傳合百王之
X09n0245_p0502b01║下末俗，二也。阿難出經，去佛未久，尊者迦葉合五百
X09n0245_p0502b02║六通，迭察迭書。今離千年，而以近意裁量，彼阿羅漢
X09n0245_p0502b03║競競若此，此生死人平平若是，豈將不知法者勇乎？
X09n0245_p0502b04║誡茲五失經、三不易云云。叡公摩訶般若經序云：執
X09n0245_p0502b05║筆之次，三惟亡師五失本、三不易之誨。（叡公云師，前又云秦，似是
X09n0245_p0502b06║羅什。）惕焉若厲，憂懼盈懷，雖復履薄臨深，未足喻也。幸
X09n0245_p0502b07║冀宗匠通鑒，文離左右，而旨不乖中。遂謹受案譯，敢
X09n0245_p0502b08║當此任。由此，故古來云：會意譯經，秦羅什為最。然晉
X09n0245_p0502b09║者（此中闕文，應知別本有等雕鏤，固難尋訪。下有斯例，皆准知之）。疏雖餘乳等者，用
X09n0245_p0502b10║涅槃經意也。彼經第九云：善男子！如牧牛女，為欲賣
X09n0245_p0502b11║乳，貪多利故，添二分水，賣與餘女。女復加二分水，賣
X09n0245_p0502b12║與近城女人。女人復加二分水，轉賣城中女人。彼女
X09n0245_p0502b13║復加二分水，詣市賣之。時有一人，為子納婦，至市欲
X09n0245_p0502b14║買，多索價數。是人答言：汝乳多水，值我待客，故取。取
X09n0245_p0502b15║已，還家，煑用作糜，都無乳味。雖無乳味，於苦味中，千
X09n0245_p0502b16║倍為勝。善男子！我涅槃後，正法未滅，餘八十年。諸惡
X09n0245_p0502b17║比丘抄略是經，分作多分，能滅正法色、香、美味。是諸
X09n0245_p0502b18║比丘是伴侶，受畜不淨之物（不淨財寶、金銀、莊宅等），而言：如來
X09n0245_p0502b19║悉聽我畜，如乳，如水。雜以世語，錯定是經，令多眾生
X09n0245_p0502b20║不得正取。釋曰：今意云：法相學，是人重論輕經，展轉
X09n0245_p0502b21║加名數，致令求法、求道者聽聞，不得一一聞經。況此
X09n0245_p0502b22║方人，百年已來，俗講之流，多是別誦。後人撰造，順合
X09n0245_p0502b23║俗心之文，作聲聞諷詠。每上講說，言百分中無一言
X09n0245_p0502b24║是經、是法。設導者經，亦是亂引雜用，不依本血脉之
X09n0245_p0502c01║義，連環講之。正如涅槃經所說行相也。又多事鞍馬，
X09n0245_p0502c02║貯畜財物，且當八不淨財也。今云餘乳色者，謂多水
X09n0245_p0502c03║之乳，其味雖淡薄，色還白也。如名利比丘說法，雖無
X09n0245_p0502c04║理觀之味，而還禮佛、念佛、恭敬之相。鐘磬嚴座，讚佛
X09n0245_p0502c05║讚經，種種相貌，宛如法教與行之相也。故云雖餘乳
X09n0245_p0502c06║色。疏法藥流布，惑病唯增者。夫方藥要妙，在於効驗。
X09n0245_p0502c07║且自相教大昌，僧中修證轉少，求名利、騁奢華、縱貪
X09n0245_p0502c08║欲者轉多。有人云：經論眾生出世因解來翻更長貪
X09n0245_p0502c09║嗔。今意云：事既如此，即知所傳授之章疏，不得諸佛
X09n0245_p0502c10║菩薩所說所造經論之深旨也。如人服藥病增，即知
X09n0245_p0502c11║方書差錯，調合失節，服餌失度。理合更訪良醫，求其
X09n0245_p0502c12║深妙。何得守株待兔，刻舟求劒乎？故志公云：無為大
X09n0245_p0502c13║道快樂，眾生不解脩錯。不逢出世明師，未服大乘法
X09n0245_p0502c14║藥云云。勤學不如選師，犢子逐他走作。師暗不識三
X09n0245_p0502c15║乘，聽者任他斟酌。但知多納財帛，死乃三途受惡云
X09n0245_p0502c16║云。真似赤眼老翁，傍門唱賣眼藥。自病猶治不差，將
X09n0245_p0502c17║知眼藥是惡。愚人不解思量，任他立翁斟酌。買藥安
X09n0245_p0502c18║置眼中，赤眼重生匡廓。疏既性教蔑下。自一、二百年
X09n0245_p0502c19║來，法性之教，二京不行。故經論宗中脩習求證之道
X09n0245_p0502c20║流，閴寂不聞於當代。蓋由良醫既絕，則病者不聞其
X09n0245_p0502c21║効矣。疏若不下。如欲適楚，問人道路，一令南駕，一使
X09n0245_p0502c22║北轅。問者既疑，求決於我。我若云總得，何指所歸？以
X09n0245_p0502c23║彼二說，南北敵體相違，必須一非一是。理應為辨是
X09n0245_p0502c24║非，乃至遠近、利害、曲直、夷險矣。▲疏然大乘下，二、開
X09n0245_p0503a01║章料簡中，初、且開章云云（在䟽）。前二者，上下疏文頻顯
X09n0245_p0503a02║空、有二宗矣。而傳習者，近代章疏皆認等者，所宗之
X09n0245_p0503a03║義唯般若、深密等三論、瑜伽之旨，所引證據圓通了
X09n0245_p0503a04║義，即皆用華嚴、涅槃之類。然華嚴等經、起信等論、法
X09n0245_p0503a05║性顯實之宗，本無敵對諍覺宗計，如是二宗之本源
X09n0245_p0503a06║故。故今約本源之宗，對前二料簡及和會，則前二易
X09n0245_p0503a07║見，違（料簡）、順（和會）矣。有多差別者，宗源差，則一切皆差故
X09n0245_p0503a08║也。
X09n0245_p0503a09║疏且初二下，初、二相對中文二：一、總判；二、如法相下，
X09n0245_p0503a10║二、別釋，文二：初明三乘，後明五性。今初也。於中三：先
X09n0245_p0503a11║標所宗。△二、故深密下，引文成立。總為二段：一、明三
X09n0245_p0503a12║乘為了，一乘不了；後、明五性為了，成前三乘是了。前
X09n0245_p0503a13║中引其二經。初引深密，雖明有性、無性，意成三乘。言
X09n0245_p0503a14║初皆不成者，小乘中說獨佛一人有大覺性，餘不說
X09n0245_p0503a15║有，故皆不成佛。次一向成者，此是彼宗，指法性唯說
X09n0245_p0503a16║一乘。一切眾生皆有佛性，得成佛，為第二時教，非深
X09n0245_p0503a17║密本文。深密判第二時但說空宗也。彼意言：一向盡
X09n0245_p0503a18║成，則太過；盡不成，則不及。故皆方便為不了。以初未
X09n0245_p0503a19║堪聞大，一向抑故；第二時勸令忻佛，一向揚故；第三
X09n0245_p0503a20║時中依理正說。有性皆成，非不及也；無性不成，非太
X09n0245_p0503a21║過也。故稱實為了。上明三乘是了之證。疏又云下，又
X09n0245_p0503a22║闇引二文：一則深密初二卷中皆云一乘是密意說，
X09n0245_p0503a23║據此，則明是權；二則勝鬘云若如來隨彼所欲而方
X09n0245_p0503a24║便，即是一乘，彼宗指此云一乘是方便說，方便說者，
X09n0245_p0503b01║即為權也。又十輪第九亦說三乘各定差別。△疏：皆
X09n0245_p0503b02║以性定五者，三以後結前也。▲疏故楞伽下，明五性
X09n0245_p0503b03║也。文二：一、約經正立；乃至五者、無性，唯楞伽文。從無
X09n0245_p0503b04║性之人下，兼，亦是善戒經、地持論文也。彼但說二種：
X09n0245_p0503b05║一、有種性，二、無種性。亦云：無種性人，無種性故。乃至
X09n0245_p0503b06║而成熟之，全同楞伽。彼論釋云：性種性者，無始法爾，
X09n0245_p0503b07║六處殊勝，展轉相續等。△疏般若下。廣指經論也。皆
X09n0245_p0503b08║在別卷中所引。
X09n0245_p0503b09║疏若法性宗下，文二：先標所宗；後法華下，文有八段：
X09n0245_p0503b10║一、立一乘，二、立一性，三、破趣寂，四、破無性，五、斥取引，
X09n0245_p0503b11║六、釋所引，七、前非定，八、後是憑。初中二：一、以經正立。
X09n0245_p0503b12║云十方佛土中等者，即第一方便品偈。上三句正立，
X09n0245_p0503b13║第四句釋疑。言無二亦無三，古有多說。慈恩云：二即
X09n0245_p0503b14║第二，三即第三，以菩薩乘勝，故為第一。此用即用生
X09n0245_p0503b15║公意，而未盡其旨。生公云：二者、第二乘，三者、第三乘，
X09n0245_p0503b16║亦應無第一。第一不乖，所以大，故不無之。既無二、三，
X09n0245_p0503b17║一亦去矣。意云：今日一乘深有玄致，所以稱大。所以
X09n0245_p0503b18║大者，義理深也。昔三乘中，大乘據未融餘二，則立為
X09n0245_p0503b19║權。若約悲、智，萬行不乖今日之一，故云不乖，所以大，
X09n0245_p0503b20║故不無之。言既無二、三，一亦去者，昔說有三，二既不
X09n0245_p0503b21║立，大豈獨存？以不收二乘，又權指故，亦同羊鹿俱不
X09n0245_p0503b22║得故，如光宅四乘中說。若天台等意，無二者，無有聲
X09n0245_p0503b23║聞、緣覺二乘；無三者，總無昔日三乘，明皆非實，故宗
X09n0245_p0503b24║說不同，任情去取。若望經意，但立一實為真，趣舉一
X09n0245_p0503c01║門，三皆不許，不論大小。如說世界中，此人獨立，更無
X09n0245_p0503c02║與此，非要別指張、王二人。下句釋疑。疑云：若唯有一，
X09n0245_p0503c03║昔何說三？又華嚴經云：或有國土說一乘，或二、或三、
X09n0245_p0503c04║或四、或五，如是乃至無有量。何言唯一？故經通此。疑
X09n0245_p0503c05║云：除佛方便說。今釋意云：若如來方便，則多少皆得。
X09n0245_p0503c06║即明昔說有三是方便耳，非真實也。又次下，但以假
X09n0245_p0503c07║名字引導於眾生，據此是明三乘是權，一乘實故。第
X09n0245_p0503c08║二又云：初以三乘引導眾生，然後但以大乘而度脫
X09n0245_p0503c09║之。釋曰：縱會二歸一，亦言三為方便，言唯一為實耳。
X09n0245_p0503c10║疏以性下，二、以後一性結成前一乘，亦是標後文也。
X09n0245_p0503c11║謂若有多性，容有三乘；既唯一性，並同作佛，故唯一
X09n0245_p0503c12║乘耳。疏次法華云：知法常無性等者，二、立一性也。經
X09n0245_p0503c13║文具有三偈，義意聯綿，云：未來世諸佛難說百千億
X09n0245_p0503c14║無數諸法門其實為一乘諸佛兩足尊知法常無性
X09n0245_p0503c15║佛種從緣起是故說一乘是法住法位世間相常住
X09n0245_p0503c16║於道場知已導師方便說。今但引一句，顯諸法無性
X09n0245_p0503c17║成一性義耳。然上三偈，諸釋不同。今直解經文：初一
X09n0245_p0503c18║偈明當佛開權，終歸一實，故云其實為一乘；次二偈
X09n0245_p0503c19║釋說一乘所以，以唯一性故。謂若有二性，容有兩乘；
X09n0245_p0503c20║既唯以一性，故說一乘耳。知法常無性者，知即證知，
X09n0245_p0503c21║法即色、心等一切法也。常無性者者，所證理也，即如
X09n0245_p0503c22║無性理覺諸法故。云何無性？謂色、心等從本已來性
X09n0245_p0503c23║相空寂，非自，非他，非即，非離，湛然常寂，故曰無性。而
X09n0245_p0503c24║言常者，謂此法等有來即無，非推之便無，故曰常無
X09n0245_p0504a01║性耳。佛種從緣起者，然有二義：一、約種，種即正因佛
X09n0245_p0504a02║性故。涅槃之佛性者，即無上菩提中道種子，此種即
X09n0245_p0504a03║前無性理故。涅槃之佛性者，即是第一義空，無性即
X09n0245_p0504a04║空義也。緣即六度萬行，萬行是緣因佛性，起彼正因，
X09n0245_p0504a05║令得成佛。是故說一乘者，唯以佛性起於佛性，更無
X09n0245_p0504a06║餘性，故說一乘，稱理說也。體同曰性，相似名種。故關
X09n0245_p0504a07║中云：如稻自生稻，不生餘糓，此屬性也。萌幹華粒，其
X09n0245_p0504a08║類無差，此屬種也。二果種性，關中云：佛報唯佛，其理
X09n0245_p0504a09║不差，即性義也。說法度人，類皆相似，即種義也。果之
X09n0245_p0504a10║種性，緣真理生，故云從緣。故釋此偈云：佛緣理生，理
X09n0245_p0504a11║既無二，是故說一乘耳。意云：證理成佛稱理一。此中
X09n0245_p0504a12║知法常無性偈，全同華嚴出現品。彼云：如來成正覺
X09n0245_p0504a13║時，於其身中，普見一切眾生成正覺，乃至普見一切
X09n0245_p0504a14║眾生入涅槃，皆同一性，所謂無性。乃至知一切法皆
X09n0245_p0504a15║無性故，得一切智，大悲相續，救度眾生。謂知無性，佛
X09n0245_p0504a16║性同故。准此以知，無性尚得一成，一切皆成，況不說
X09n0245_p0504a17║一乘而度之。下經云：始知眾生本成佛道，亦此義也。
X09n0245_p0504a18║後偈云：是法住法位等者，重釋前偈。言是法者，即前
X09n0245_p0504a19║所知之法。所以常無性者，由住真如正位故。由緣無
X09n0245_p0504a20║性，緣起即真。由即真故，上云無性。言法位者，即真如
X09n0245_p0504a21║正位故。智論說：法性法位等，皆真如異名。世法即如，
X09n0245_p0504a22║故皆常住。謂由乖常理，成三界無常。若解無常之實，
X09n0245_p0504a23║即無常而成常矣。則常無常，二種不偏。今於道場，證
X09n0245_p0504a24║知一切世間無常，即真常理。猶懸鏡高堂，萬像斯鑒。
X09n0245_p0504b01║二而不二，不可言宣；以方便力，假以言說。一尚假說，
X09n0245_p0504b02║況有二、三！故知前偈即一性之文。疏中略要，但引一
X09n0245_p0504b03║句耳。故知唯一性也。又第三云：一相一味，究竟涅槃；
X09n0245_p0504b04║常寂滅相，終歸於空。疏涅槃之下，引涅槃明乘性相成。
X09n0245_p0504b05║非但由唯一性，故說一乘。經明一性即一乘也。即第
X09n0245_p0504b06║二十七經云：善男子！畢竟有二種：一者、莊嚴畢竟，二
X09n0245_p0504b07║者、究竟畢竟：一者、世間畢竟，二者、出世畢竟。莊嚴畢
X09n0245_p0504b08║竟者，六波羅蜜；究竟畢竟者，一切眾生所得一乘。一
X09n0245_p0504b09║乘者，名為佛性。以是義故，一切眾生悉有佛性。一切
X09n0245_p0504b10║眾生實有一乘，以無明覆，故不能得見。釋曰：以皆有
X09n0245_p0504b11║佛性，故唯一乘。又佛性者，即是第一義空之理。理能
X09n0245_p0504b12║運載，即是乘義耳。疏師子吼下，即二十七經師子吼
X09n0245_p0504b13║品。次云：若不宣說一切眾生皆有佛性，則是野干。設
X09n0245_p0504b14║千萬年在於佛法，脩不能作師子吼也。非唯因同，亦
X09n0245_p0504b15║乃果同。故三十三云：一切眾生同有佛性，皆同一乘、
X09n0245_p0504b16║一解脫、一因、一果、同一甘露，一切當得常、樂、我、常，是
X09n0245_p0504b17║名一味。釋曰：此且師子吼品明海八德，下具合之。此
X09n0245_p0504b18║合第三一味之義。言一甘露者，正顯一味甘露以喻
X09n0245_p0504b19║涅槃。
X09n0245_p0504b20║疏又法華下，三、破趣寂。既無趣寂，則無定性二乘；二
X09n0245_p0504b21║乘既無，則一乘義亦已顯矣。文二：初、引文，二、結破。今
X09n0245_p0504b22║初，引四處文也。此即初一，謂化城喻品結會世尊所
X09n0245_p0504b23║化弟子，曰：爾時所化無量恒河沙等眾生者，汝等諸
X09n0245_p0504b24║比丘及我滅度後未來世中聲聞弟子是也。我滅度
X09n0245_p0504c01║後，復有弟子不聞是經，不知不覺菩薩所行，自於所
X09n0245_p0504c02║得功德生滅度想，當入涅槃。我於餘國作佛，更有異
X09n0245_p0504c03║名。是人雖生滅度之想，入於涅槃，而於彼土求佛智
X09n0245_p0504c04║慧，得聞是經，唯以佛乘而得滅度等。釋曰：言餘國者，
X09n0245_p0504c05║有云：隨舉娑婆之外一國即是。若天台云餘國者，方
X09n0245_p0504c06║便有餘土也。彼立四土：一、凡、聖雜居土，即法相中變
X09n0245_p0504c07║化土也；二、方便有餘土；三、實報無障礙土，即是法相
X09n0245_p0504c08║中報土，通自、他受用；四、常寂光土，即法性土。方便一
X09n0245_p0504c09║土，法相所無。天台依智論而立，即下所引。外救曰：法
X09n0245_p0504c10║華入滅後，於餘國信入一乘者，是變化權聲聞，非趣
X09n0245_p0504c11║寂者。何得引之破趣寂之義耶？今破之曰：此有二失：
X09n0245_p0504c12║權必化實，無實化誰？則汝有化無利用之失也。若有
X09n0245_p0504c13║不定性聲聞，故菩薩化為聲聞，誘令迴心，此則化而
X09n0245_p0504c14║有益。今汝宗中定性決不迴心，何用化為？既無所化
X09n0245_p0504c15║之機，能化便成無用。二者、豈不誤於一類怯弱好滅
X09n0245_p0504c16║眾生耶？謂一類人厭生死苦，又聞佛道長遠，心生怯
X09n0245_p0504c17║弱，常欲且趣寂滅者。若知一滅永沉，彼則不敢趣滅。
X09n0245_p0504c18║今見變化之者從滅得起，此怯弱人便謂有真趣滅
X09n0245_p0504c19║得起者，便即趣寂，希後得起。汝宗一滅決定不起，便
X09n0245_p0504c20║成悞彼，令其永沉。故云爾耳。疏智論亦同者，二也，即
X09n0245_p0504c21║第九十五文。論曰：阿羅漢先世因緣所受身，必應當
X09n0245_p0504c22║滅，住在何處，而具足佛道？答：得阿羅漢，更不生三界，
X09n0245_p0504c23║有淨佛土，出三界外，乃至無煩惱之名。於是國土佛
X09n0245_p0504c24║所聞法華經，具足佛道。如法華經說：有阿羅漢，我於
X09n0245_p0505a01║餘國等。引文全同前論。次又云：若爾，羅漢受法性身，
X09n0245_p0505a02║應得菩提，何以稽留？答云：以捨眾生，捨佛道。又復虗
X09n0245_p0505a03║言：得道雖不受生死，於菩提根鈍，不能疾得。不如直
X09n0245_p0505a04║往菩提。釋曰：智論之文照然，與法華符會。定知雖出
X09n0245_p0505a05║三界，不趣寂也。疏法華論者，三也。論文具云：言聲聞
X09n0245_p0505a06║授記者，聲聞有四種：一者、決定聲聞，二者、增上慢聲
X09n0245_p0505a07║聞，三、退菩提心聲聞，四者、應化聲聞。二種聲聞，如來
X09n0245_p0505a08║與記，謂應化聲聞退已，還發菩提心者。若決定、增上
X09n0245_p0505a09║慢者，二種聲聞根未熟故，如來不與記；菩薩與授菩
X09n0245_p0505a10║提記者，方便令發心故。疏文略引耳。論更問答授記，
X09n0245_p0505a11║義在別卷。言退菩提心得記者，即如身子，二萬佛所
X09n0245_p0505a12║已曾教化。又次下云：今還令汝等憶念本願所行道
X09n0245_p0505a13║故。則為非獨身子。又四大聲聞自陳捨父逃逝，明已
X09n0245_p0505a14║先化。第三周中引大通智勝佛所曾已廣化，皆是菩
X09n0245_p0505a15║提心。言應化者，如富樓那內祕菩薩行，外現是聲聞。
X09n0245_p0505a16║又言：是故諸菩薩作聲聞、緣覺。又阿難自憶本願偈
X09n0245_p0505a17║云：方便為侍者。羅睺羅偈云：羅睺羅密行唯我能知
X09n0245_p0505a18║之現為我長子。皆應化聲聞也。故生公云：夫能對揚
X09n0245_p0505a19║聖教，影響其迹，靡不是權。而獨言富樓那是應化者，
X09n0245_p0505a20║亦抑法華諸羅漢耳。言菩薩與記者，論主次前自引
X09n0245_p0505a21║不輕品中示現應知禮拜、讚嘆，作如是言：我不輕於
X09n0245_p0505a22║汝等，汝等皆當作佛者，諸眾生所有佛性故。此上皆
X09n0245_p0505a23║論，而利涉法師不許此義。云何有昔時菩薩預記今
X09n0245_p0505a24║日會上聲聞？即諸弘法菩薩，謂藥王等當與記也。今
X09n0245_p0505b01║釋曰：論主引昔事為例，例於今、後，今、古道同。故今有
X09n0245_p0505b02║人語諸眾生言：汝心即是佛性，悟心、脩心定當作佛。
X09n0245_p0505b03║即同彼事。非謂往昔常不輕與，如今人授記。良由執
X09n0245_p0505b04║己所宗，致令不曉論意，而乃拒而不信。故知五性宗，
X09n0245_p0505b05║人、天親化亦不得，況餘人乎？既云根未熟，則知他日
X09n0245_p0505b06║必熟，決定迴心，非定性也。若定不成佛，論則應言：餘
X09n0245_p0505b07║二聲聞根性無故，佛不與記。若大乘法師云合言不
X09n0245_p0505b08║熟，譯者誤言未熟耳。故注結彈云：不可未字不順己
X09n0245_p0505b09║宗，定有趣寂之說。便判論文錯耶？設云不熟，亦非無
X09n0245_p0505b10║根性，但是根性不熟故。疏楞伽下，第四、文中例引三
X09n0245_p0505b11║經也。今即初一，謂入楞伽（魏菩提流支所譯十卷者）；第二、第四、第
X09n0245_p0505b12║七，皆同說二乘無實涅槃，但是三昧力故，後必當得
X09n0245_p0505b13║無上菩提。釋曰：若爾，何言以得涅槃望其當分，謂是
X09n0245_p0505b14║無餘涅槃？以大乘望之，但是三昧。深入三昧，沉空多
X09n0245_p0505b15║時，假言涅槃，以引劣器耳。法華論中，意亦同此無實
X09n0245_p0505b16║涅槃。論釋譬喻中第四，為有定性人說化城喻。論云：
X09n0245_p0505b17║四者、實無，而有增上慢人。以有世間有漏三昧、三摩
X09n0245_p0505b18║䟦提，實無涅槃，而生涅槃想。如是顛倒取對治此，故
X09n0245_p0505b19║為說化城譬喻，應知。釋曰：既言實無涅槃，明如是似
X09n0245_p0505b20║說耳。故與前同。疏勝鬘者，彼經亦云：言諸二乘得涅
X09n0245_p0505b21║槃者，是佛方便。言密嚴者，彼經中亦說：二乘必無灰
X09n0245_p0505b22║斷永滅。明知趣下，二經破也。
X09n0245_p0505b23║疏涅槃第九下，四、破無性也。即彼經菩薩品廣說闡
X09n0245_p0505b24║提無善根竟，即云：復次善男子！譬如蓮華為日所照，
X09n0245_p0505c01║無不開敷。一切眾生亦復如是，若從見、聞大涅槃日
X09n0245_p0505c02║未發心者，皆悉發心為菩提因。是故我說大涅槃光
X09n0245_p0505c03║入其毛孔，必為妙因。彼一闡提雖有佛性，而為無量
X09n0245_p0505c04║罪垢所纏，不能得出，如蠶處繭。以是業緣，不能生於
X09n0245_p0505c05║菩提妙因，流轉生死，無有窮已。上皆經文。今疏但取
X09n0245_p0505c06║中間，意在雖有佛性之言。既言雖有，則非無也，但未
X09n0245_p0505c07║得有用耳。然據彼經，佛與闡提相望有、無，總有四句：
X09n0245_p0505c08║佛有非闡提者，謂果性；闡提有非佛者，謂無明、諸結
X09n0245_p0505c09║性。二人俱有者，是理性；二人俱無者，是善因性。故闡
X09n0245_p0505c10║提決有佛性。又上經云：若言眾生別有佛性，是亦不
X09n0245_p0505c11║然。何以故？眾生即佛性，佛性、眾生即，直以時異，有淨、
X09n0245_p0505c12║不淨。解曰：生之與性既二互相即，明有眾生即有佛
X09n0245_p0505c13║性矣。又有外救及却破，在別卷中。是知闡提不作佛
X09n0245_p0505c14║者，以發心後方能作佛，從未發心前名闡提耳。亦如
X09n0245_p0505c15║女身不得成佛，何妨龍女忽然之間變成男子而作
X09n0245_p0505c16║佛耶？闡提成佛亦復如是。此約成佛。若約佛性，理本
X09n0245_p0505c17║有之。
X09n0245_p0505c18║疏況前引下，五、所引也。破其不曉經意。彼之所引，證
X09n0245_p0505c19║無性義。今釋其所引，還是有性，非無性也。彼經具云：
X09n0245_p0505c20║五者、無性，謂一闡提。此有二種：一者、焚燒一切善根，
X09n0245_p0505c21║即謗菩薩藏；二者、憐愍一切眾生界，即是菩薩。若有
X09n0245_p0505c22║眾生不入涅槃，我亦不入。大慧白佛言：此二，何者常
X09n0245_p0505c23║不入涅槃？佛言：菩薩常不入涅槃，非焚燒一切善根
X09n0245_p0505c24║者，以知諸法本來涅槃，不捨一切諸眾生故。此意明
X09n0245_p0506a01║菩薩入而不入。既云菩薩常不入，非闡提者，則明闡
X09n0245_p0506a02║提後必入矣。況經自云：復以如來神力故，或時善根
X09n0245_p0506a03║生耶？莊嚴論第五亦同，如別卷引。上但斥五性之文
X09n0245_p0506a04║失，則三乘之義自乖矣。若據彼所引，三乘為實，一乘
X09n0245_p0506a05║為權，文亦有錯失。謂彼指勝鬘一乘為方便之言者，
X09n0245_p0506a06║是失也。彼經云：若如來隨彼所欲而方便說，即是一
X09n0245_p0506a07║乘，無有二乘。二乘入於一乘，一乘者即第一義乘。此
X09n0245_p0506a08║意明隨欲方便而說二乘，明知即是一乘，無有二矣。
X09n0245_p0506a09║謂若隨欲說，不是方便，是真實者，即定有三乘。既隨
X09n0245_p0506a10║欲說，是方便說，非真實者，則明真實唯有一乘，故云
X09n0245_p0506a11║即是一乘。則隨彼所欲而方便說為一句，此是一乘。
X09n0245_p0506a12║所以下云即是一乘，無有二乘，正顯一乘之義。但彼
X09n0245_p0506a13║宗中人不曉此意錯讀，乃將上方便連下一乘為句，
X09n0245_p0506a14║云而方便說即是一乘，故謂一乘是方便，惑之甚矣。
X09n0245_p0506a15║且彼經中廣破二乘，云無涅槃。又云：此經斷一切疑，
X09n0245_p0506a16║決定大乘了義，入一乘道。豈說一乘以為方便？設有
X09n0245_p0506a17║方便之言，尚在法華之前，況無復耶？
X09n0245_p0506a18║疏是知前來下，六、釋所列也。所引大般若、深密等經，
X09n0245_p0506a19║皆是未說法華之前。就其長時，云定性、無性；多劫之
X09n0245_p0506a20║外，無性發心。故聲聞非永定，闡提非永無矣。然法華
X09n0245_p0506a21║已前有二意故，說有趣寂：一、為好滅之者，且順其心。
X09n0245_p0506a22║謂彼念言：大患莫若於有身，願滅身以歸無；勞勤莫
X09n0245_p0506a23║先於有智，須絕智以淪虗。智以形患，形以智勞。輪轉
X09n0245_p0506a24║脩途，疲而弗已；不如寂滅，諸患永已。故順彼機，言有
X09n0245_p0506b01║永寂。二者、為欲恐怖不定性怯弱菩薩。謂有菩薩倦
X09n0245_p0506b02║於廣大利益，且欲息心，便聞趣寂聲聞下沉涅槃，永
X09n0245_p0506b03║不復起，便生怖畏，懼見小乘。由此策心，遠行大道。有
X09n0245_p0506b04║斯二益，權說有之；不曉隨宜，執為究竟。故法華之會
X09n0245_p0506b05║廣破昔非，三根聲聞皆與記別，不在此會亦為宣陳。
X09n0245_p0506b06║若實聲聞，必信一乘之說；若不信者，增上慢人。更有
X09n0245_p0506b07║餘義在別卷中。且法華宗是會三歸一。今執五性三
X09n0245_p0506b08║乘，貶於一性一乘，即是謗經。謗經之罪，受極苦報。文
X09n0245_p0506b09║相分別。但由不信皆當作佛，即是謗經。豈要不信文
X09n0245_p0506b10║字、經卷耶？故謗常不輕者，只由不信汝等皆當作佛
X09n0245_p0506b11║之言，故千劫墮阿鼻地獄。更有道理在別卷中。
X09n0245_p0506b12║疏妙智經下，七、顯前教非定。文二：一、證彼是前。妙智
X09n0245_p0506b13║經者，如前辨三時教中所說。梁攝論者，即第八卷末
X09n0245_p0506b14║論云佛說正法善成立釋。論釋曰：一切三世諸佛共
X09n0245_p0506b15║說此法，所說理同，不相違背，故名正法。又欲顯說者
X09n0245_p0506b16║勝，故言佛說道理勝及所得果法勝，故名正法。如來
X09n0245_p0506b17║成立正法有三種：一、立小乘，二、立大乘，三、立一乘。於
X09n0245_p0506b18║此三中，第三最勝，故名善成立。解曰：既彼論亦云第
X09n0245_p0506b19║三最勝居三乘後，則三乘非了也。又無量義經云四
X09n0245_p0506b20║十年後說法華經，明知法華居後故。經云臨欲終時，
X09n0245_p0506b21║又云如來自知涅槃時至等。莊云法華非最後者，涅
X09n0245_p0506b22║槃臨終，居然可信。豈不亦以一乘一性破三、五矣？若
X09n0245_p0506b23║以般若為第二時，法華為第三時，於理即通。復自違
X09n0245_p0506b24║深密第三時中普為發趣一切乘者，以法華破三，深
X09n0245_p0506c01║密立三故。疏明知深密下，二、結成前非。欲將深密三
X09n0245_p0506c02║時定一切佛法，理不盡故，非最後故。以約時判，未是
X09n0245_p0506c03║窮終之極唱故，如世後敕破於前敕。又說深密時，未
X09n0245_p0506c04║說法華、涅槃等類，深密所判，因何收之？（慈恩二十唯識疏云：先時
X09n0245_p0506c05║所說，一時、五時皆無經教，意以深密為教據故。今時暗破云：因何收得未說之經？）涅槃居於
X09n0245_p0506c06║最後，故能決了有餘義耳。若爾，豈不謗於深密經耶？
X09n0245_p0506c07║答：深密且約顯一類之義，別為一類之機，故分三耳。
X09n0245_p0506c08║義如前說，故非無理。如諸教餘經，雖未終極，各隨一
X09n0245_p0506c09║類，皆不相違。若將法華經望之，以後一乘破前三時
X09n0245_p0506c10║之三乘故。又彼二十唯識疏判第三時教云：後於七
X09n0245_p0506c11║處、九會方說三界唯心，即華嚴是。以最初頓教為後
X09n0245_p0506c12║時漸次，孟浪何甚！
X09n0245_p0506c13║疏法華下，八、明後說經教，方為憑也。文二：一、判經為
X09n0245_p0506c14║憑；二、然破三顯一下，驗經有應。意云：以四十餘年皆
X09n0245_p0506c15║說三乘，唯至法華獨說一乘，故難信解。此即法師品
X09n0245_p0506c16║文。文云：佛告藥王：我所說經典無量百千億，已說，當
X09n0245_p0506c17║說，今說。而於其中，此法華經最為難信，難解。藥王！此
X09n0245_p0506c18║經是諸經祕要之藏，不可分布，妄授與人。諸佛世尊
X09n0245_p0506c19║之所守護，從昔已來未曾顯說。而此經者，如來現在
X09n0245_p0506c20║猶多怨嫉，況滅度後！釋曰：言已說者，法華之前，謂般
X09n0245_p0506c21║若等；言今說者，即無量義經；言當說者，即涅槃等。所
X09n0245_p0506c22║以方諸不及法華，難信，難解者，以法華是會三之始，
X09n0245_p0506c23║歸一之初，信解者難。以昔經雖妙，猶帶三乘，曾未明
X09n0245_p0506c24║言說唯一實；涅槃之中雖明一極，法華在前已破三
X09n0245_p0507a01║故。彼說一極，便易信受。法華猶如先鋒，涅槃即如大
X09n0245_p0507a02║軍。先鋒已破於賊，後軍用力不多耳。又破三顯一，法
X09n0245_p0507a03║華如收獲，涅槃如捨𥠊。故涅槃三十六云：昔於靈山
X09n0245_p0507a04║說法華經，八千聲聞得授記別。如秋收冬藏，更無所
X09n0245_p0507a05║為。即其義耳。若依難信之義，設將已說該著華嚴，若
X09n0245_p0507a06║此法華亦為易信，始成正覺，便說一極。上根所受，不
X09n0245_p0507a07║對昔權故。疏今果有等者。以今現見之事，以驗佛在
X09n0245_p0507a08║日經中懸記有憑矣。若約聞妙法蓮華名題，或聞讚
X09n0245_p0507a09║誦，便生毀謗，方名難信者，則千中無有一、二敢如此
X09n0245_p0507a10║者。現今見人聞講讚、諷誦、書寫之處，聞者莫不敬信。
X09n0245_p0507a11║豈可佛云難信，是佛錯記耶？智者詳之。故知定是不
X09n0245_p0507a12║信一切眾生及三乘賢聖皆同一味如來知見為疑
X09n0245_p0507a13║謗矣。若保執三乘五性，不信一者，正由深為不可。故
X09n0245_p0507a14║百喻經第二說權促由旬之喻也。如別卷引。
X09n0245_p0507a15║疏餘八躡前下，文二：一、相，二、性。相中二：一、正釋，二、類
X09n0245_p0507a16║結。初中八說有八識下，一、諸法唯妄心。言從業、惑生
X09n0245_p0507a17║者，以現行第八名異熟識。異熟識由過去煩惱及薰
X09n0245_p0507a18║習成種，招此識果，酬引業故。其前六識酬滿業者，彼
X09n0245_p0507a19║異熟起，名異熟生；不名異熟，有間斷故。故其八識皆
X09n0245_p0507a20║業、惑生。偈云：由諸業（福非福不動即有漏善不善思業。此雖纔起，無間即滅，無義能
X09n0245_p0507a21║招。當異熟果而熏本識，起自功能也）、習氣（即此功能說為習氣，是業氣分薰習所成。如是習氣展轉
X09n0245_p0507a22║相續，至成熟時，招異熟果。此即有支習氣）、二取（相分、見分也。或名色為二，或心王、心所為二，或分本、
X09n0245_p0507a23║末為二）、習氣（彼所薰發，親能生彼本識上功能，名為二習氣，即是我執、名言二種習氣，取我、我所
X09n0245_p0507a24║及取名言而薰習故也）、俱（謂業種、二取種俱，是踈、親緣互相助義。業招生顯，故偈先說也）。前異
X09n0245_p0507b01║熟既盡（前前生業異熟果），復生餘異熟（後後生業異熟果，受用盡時，復別能生餘
X09n0245_p0507b02║異熟果）。疏依生、滅識等者，攝論第一云：無始時來果一
X09n0245_p0507b03║切法等依由此有諸趣及涅槃證得。界即因義，謂種
X09n0245_p0507b04║子識等。△疏故所立下。二、真如唯不變。言故者，躡前
X09n0245_p0507b05║文勢，下皆例知，故云相攝釋矣。常不變者，若識從真
X09n0245_p0507b06║如、如來藏起，則有隨緣之義。識既業、惑辨生，明知真
X09n0245_p0507b07║如不變。故唯識釋真如云：真謂真實，表無虗妄；如常，
X09n0245_p0507b08║表無變易。（意云：若隨緣變，豈得稱如？）△疏依他下，三、三性空、有、離。
X09n0245_p0507b09║言三性者，一、遍計所執性，二、依他起性，三、圓成實性。
X09n0245_p0507b10║唯識論第八中頌云：由彼彼遍計遍計種種物此遍
X09n0245_p0507b11║計所執自性無所有（遍計）依他起自性分別緣所生（依他）
X09n0245_p0507b12║圓成實於彼常遠離前生（圓成）。初中有多師義，今從護
X09n0245_p0507b13║法。初句能遍計，次句所遍計，後二句明所執。其能遍
X09n0245_p0507b14║計正義，唯六、七識所計有多，故云彼彼。其所遍計，正
X09n0245_p0507b15║唯依他為親所緣，依展轉說，亦通圓成；為疎所緣，此
X09n0245_p0507b16║凡境故，非親所緣。其所執性，若安慧師，三界心及心
X09n0245_p0507b17║所，由無始來虗妄薰習，雖各體一，而似二生，謂見、相
X09n0245_p0507b18║二分，即能、所取。如是二分，情有理無，此相說為遍計
X09n0245_p0507b19║所執。二所依體，實託緣生，此性非無明依他起。（此師唯立
X09n0245_p0507b20║一分義說。）若護法師，一切心及心所，由薰習力所變二分，
X09n0245_p0507b21║從緣生故，亦依他起。遍計依斯妄執，定有、無、一、具、俱、
X09n0245_p0507b22║不俱等，此二方名遍計所執。（此師立四分義故。）二、明依他起
X09n0245_p0507b23║性者，眾緣所生心、心所體，及相、見分、有漏、無漏，皆依
X09n0245_p0507b24║他起，依他眾緣而得起故。頌言分別緣所生者，應知
X09n0245_p0507c01║且說染分依他，淨分依他亦圓成故。或諸染、淨心、心
X09n0245_p0507c02║所法，皆各分別能緣慮故。是則一切染、淨依他，皆是
X09n0245_p0507c03║此中依他起攝。二句圓成者，二空所顯圓滿成就諸
X09n0245_p0507c04║法實性，名圓成實。顯此遍（釋圓滿也）常（釋成就也），體非虗謬（釋實
X09n0245_p0507c05║性也），揀自、共相、虗空、我等（此一體言，貫通三處：遍揀自相，常揀共相，非虗謬揀於空、
X09n0245_p0507c06║我）。若爾，淨分依他體非常、遍，如何亦是圓成實耶？故
X09n0245_p0507c07║彼論云：無漏有為離倒（實也）、究竟（成也）、勝用周遍（圓也），亦得
X09n0245_p0507c08║此名。然今頌中說初非後（圓成有二：一、理，二、果。今說理圓，故云非後，以約三性
X09n0245_p0507c09║通一切故）。上來論文方釋圓成實言。次釋餘文，云：此即於
X09n0245_p0507c10║彼依他起上，常遠離前遍計所執二空所顯真如為
X09n0245_p0507c11║性。說於彼言，顯圓成實與依他起不即不離。常遠離
X09n0245_p0507c12║言，顯妄所執能、所取性，理恒非有。前言為顯不空依
X09n0245_p0507c13║他，性顯二空非圓成實，真如離有離無義故。上來所
X09n0245_p0507c14║釋，一依唯識。今疏語意揀法性宗。法性宗中，依他無
X09n0245_p0507c15║性即是圓成，則依他無性，無性即空，空即圓成。今言
X09n0245_p0507c16║似有不無，非即空也。語則但釋依他，影出圓成名耳。
X09n0245_p0507c17║經說空義，但約所執者，三性之中，遍計所執，此一則
X09n0245_p0507c18║空，二性不空，故云但約△疏一分下，四、生佛不增減
X09n0245_p0507c19║別。既言五性不同，故說三分半眾生決不成佛，名不
X09n0245_p0507c20║增減也。此但義別而文全同，非如前後一乘、三乘但
X09n0245_p0507c21║取三乘之義等。謂定性、無性眾生守眾生界，如何可
X09n0245_p0507c22║減？△疏真、俗下，五、二諦空、有。雖於中含二義：一、但明
X09n0245_p0507c23║二諦別，二、兼明中道別。言二諦別者，依唯識第九，有
X09n0245_p0507c24║四種勝義：一、世間勝義，蘊、處、界等；二、道理勝義，謂苦
X09n0245_p0508a01║等四諦；三、證得勝義，謂二空真如；四、勝義勝義，謂一
X09n0245_p0508a02║真法界。依瑜伽六十四，有四世俗：一、世間世俗，謂草
X09n0245_p0508a03║林等；二、道理世俗，謂蘊、處、界等；三、證得世俗，謂預流
X09n0245_p0508a04║等；四、安立世俗，即安立真如。以四世俗對前四種勝
X09n0245_p0508a05║義，則有四重二諦：一、世間二諦，謂草林為世俗，蘊等
X09n0245_p0508a06║為勝義；二、事、理二諦，謂蘊等為世俗，苦等為勝義；三、
X09n0245_p0508a07║四諦、勝義二諦，苦等為世俗，安立真如為勝義；四、安
X09n0245_p0508a08║立、非安立二諦，謂安立真如為世俗，非安立真如為
X09n0245_p0508a09║勝義。又真、俗各四，便成八諦：一、世俗四者，一、名假名
X09n0245_p0508a10║無實諦，二、名隨事差別諦，三、名方便安立諦，四、名假
X09n0245_p0508a11║名非實諦。謂二空理，依詮而說；有假名，不得體故。勝
X09n0245_p0508a12║義四者，一、體、用顯現諦，二、因、果差別諦，三、依門顯實
X09n0245_p0508a13║諦，四、癈詮談旨諦。然上八諦，名則小異，義不殊前。又
X09n0245_p0508a14║四重中，初一唯世俗，後一唯勝義，中間六諦各通世
X09n0245_p0508a15║俗、勝義。如第一勝義，望前為勝，望第二為世俗故。既
X09n0245_p0508a16║四重二諦一一差別，故云超然不同。不同法性，二諦
X09n0245_p0508a17║相即。疏因滅非常，果生非斷者，又於二諦門中曲開
X09n0245_p0508a18║此義，則於俗諦中明非斷、常；不同法性，二諦互融，明
X09n0245_p0508a19║非斷、常。言果生因滅者，因滅，故不常；果生，故不斷。故
X09n0245_p0508a20║唯識第三云：此阿賴耶識恒轉如暴流。釋云：恒言遮
X09n0245_p0508a21║斷，轉表非常等。意云：若因不滅，遷至於果，則名為常；
X09n0245_p0508a22║若果不續，因無所生，則隨斷、滅。今常相續，故無常、斷。
X09n0245_p0508a23║廣如唯識。△疏同時下，六、四相有前後。成唯識第二
X09n0245_p0508a24║云：然有為法因緣力故，本無今有，蹔有還無，表異無
X09n0245_p0508b01║為，假立四相。（標也。）本無今有，有位名生。生位蹔停，即說
X09n0245_p0508b02║為住。住別前後，復立異名。蹔有還無，無時名滅。（別名。）前
X09n0245_p0508b03║三有故，同在現在；後一是無，故在過去。（簡異小乘，生在未來，餘三
X09n0245_p0508b04║現在也。）如何無法與有為相？（難也。）表此後無。（表此現在法後時還滅無，
X09n0245_p0508b05║故立滅相。現且未滅，故云前後。只於現在法中說四相義，故疏云同時四相也。故論下云：此依剎那假立。）為
X09n0245_p0508b06║相何失？（總答也。）生表有法先非有，滅來有法後是無；異
X09n0245_p0508b07║表此法凝然；住表此法蹔有用。故此四相於有為法
X09n0245_p0508b08║雖俱名表，而表有異。此依剎那假立四相。（結也。上即引此證同
X09n0245_p0508b09║時之言。）今疏但舉滅者，唯此一句異於法性，不許同時
X09n0245_p0508b10║故。△疏根本下，七、能、所斷證。離因明斷證，復說緣境。
X09n0245_p0508b11║根本緣真，後得緣俗。義說雙觀者，亦言了俗。由於證
X09n0245_p0508b12║真二智雙觀真、俗，以其宗中二智不融，二境不即，故
X09n0245_p0508b13║正雙觀時，而常別照。言斷惑別者，根本智斷迷理隨
X09n0245_p0508b14║眠，後得不斷。護法云：不親證。如無力能斷迷理隨眠，
X09n0245_p0508b15║而於安立相無倒證故，亦能永斷迷事隨眠。故瑜伽
X09n0245_p0508b16║說：於脩道位中有出世斷道、世出世斷道。相傳釋云：
X09n0245_p0508b17║正體能斷迷理、迷事二種隨眠，後得但斷迷事隨眠。
X09n0245_p0508b18║斷迷理時，即觀理、境；斷迷事時，即觀事、境。故不即也。
X09n0245_p0508b19║既言根本有雙斷義，則義說雙觀。後得既不斷於迷
X09n0245_p0508b20║理，還成別照，不同法性一斷一切斷也。此中疏影略
X09n0245_p0508b21║而說。約斷惑，應言義說；雙說雙斷，而實別斷。以有為
X09n0245_p0508b22║智證無為理者，此即唯約根本智說。上明斷惑，此辨
X09n0245_p0508b23║證理。前緣境斷惑，但就所觀論不即（能觀、能斷，智體不二故）；今
X09n0245_p0508b24║此證理，就能、所證心、境明不即（有為、無為別故）。能證之智，則
X09n0245_p0508c01║是有為；所證之理，即是無為。故不即也。△疏既世出
X09n0245_p0508c02║下，八、佛報化唯有為。佛地論第三云：大覺地無邊功
X09n0245_p0508c03║德略有二種：一者、為，二者、無為。無為功德，淨法界攝。
X09n0245_p0508c04║法界者，即是真如。無為功德，皆是真如體、相差別。有
X09n0245_p0508c05║為功德，四智所攝。無漏位中智用強故，以智名顯一
X09n0245_p0508c06║切種心、心所有法及品類。若就實義，具攝一切德；若
X09n0245_p0508c07║就麤相，攝妙觀察等。明四智皆有為也。唯識第十云：
X09n0245_p0508c08║四、所轉得復有二種：一、所顯得，謂大涅槃。又云：二、所
X09n0245_p0508c09║生得，謂大菩提。此雖本來有能生種，而所知障礙，故
X09n0245_p0508c10║不生。由聖道力斷彼障故，令從種起，名得菩提。起已
X09n0245_p0508c11║相續，窮未來際。此即四智相應心品。乃至云：故此四
X09n0245_p0508c12║品總攝佛地一切有為功德皆盡。以斯二論明皆有
X09n0245_p0508c13║為。今疏：初兩句出有為所以。以從種生，生則有為。況
X09n0245_p0508c14║能生識體是生、滅，所生之智安非有為？既是脩生有
X09n0245_p0508c15║為，必有有有為之相，謂生、住、異、滅，故云為相。所遷四
X09n0245_p0508c16║智攝於三身，大圓鏡智成自受用，故說報身有為無
X09n0245_p0508c17║漏。▲疏如是下，二、指教類結也。
X09n0245_p0508c18║疏法性宗者，文二同上。初正釋中亦八：一、所立八識
X09n0245_p0508c19║下，諸法唯真心。此中明具分唯識，真心成故。然法性
X09n0245_p0508c20║中十義即華嚴中同教之義，彼經夜摩偈讚品中章
X09n0245_p0508c21║疏廣明。今且略引餘經釋耳。通如來藏者，如來藏即
X09n0245_p0508c22║不生、滅，簡異前教唯生、滅識。故楞伽第一云：譬如巨
X09n0245_p0508c23║海浪斯由猛風起洪波皷溟壑無有斷絕時藏識海
X09n0245_p0508c24║常住境界風所動種種諸識浪騰躍而轉生。既言體
X09n0245_p0509a01║即常住，明非唯是生、滅，常住即如來藏。故論云：不生
X09n0245_p0509a02║不滅與生、滅和合，非一非異，名阿棃耶識。既二和合
X09n0245_p0509a03║名阿棃耶，則知梨耶非獨生、滅。謂唯真不生，純、妄不
X09n0245_p0509a04║成；真、妄和合，方成藏識。△疏故說真下，二、真如具二
X09n0245_p0509a05║義。楞伽經云：如來藏為無始惡習所薰，名為藏識。受
X09n0245_p0509a06║苦樂與因俱，若生若滅，皆明隨緣成一切法也。論亦
X09n0245_p0509a07║云：自性清淨心因無明風動，成其染心等。而疏云但
X09n0245_p0509a08║是者，躡上而起，謂上眾生但是真如隨緣成也。由此
X09n0245_p0509a09║成立，不失一對。性上始教，但說凝然，故云隨緣。非謂
X09n0245_p0509a10║此宗無不變義。由不變故，始能隨緣；由隨緣故，方說
X09n0245_p0509a11║不變。何者？謂若變自體，將何隨緣？如失濕性，將何隨
X09n0245_p0509a12║風而成波浪？即由此義，經中說言真如隨緣。若不能
X09n0245_p0509a13║隨緣體，則不遍緣中。緣中既無，何成不變？是以二義
X09n0245_p0509a14║反覆相成。故勝鬘說：不染而染，難可了知；染而不深，
X09n0245_p0509a15║難可了知。此有二對：上對即不變隨緣，下對即隨緣
X09n0245_p0509a16║不失自性也。廣明真如隨緣不變之義，如下普賢章
X09n0245_p0509a17║中引楞伽、起信對唯識具說。△疏依他下，三、三性，空、
X09n0245_p0509a18║有即也。謂依他是因緣生法，緣生無性，無性故空。空
X09n0245_p0509a19║即圓成，更無二體。此中無性即無遍計之性。法相宗
X09n0245_p0509a20║中無於遍計，無即是空，故但空遍計。法性宗中則依
X09n0245_p0509a21║他性上無遍計性，故依他即空。空即無性之理，即實
X09n0245_p0509a22║相故。密嚴經云：名為遍計性相是依他起名相二俱
X09n0245_p0509a23║遣是為第一義。中論云：因緣所生法我說即是空亦
X09n0245_p0509a24║為是假名亦是中道義。一因緣上，三義具足，無前無
X09n0245_p0509b01║後，故即有即空，不相捨離。若釋三性之名，大意不殊
X09n0245_p0509b02║前故。但融、不融，故分性、相之二宗耳。△疏一理下，四、
X09n0245_p0509b03║生佛元平等也。謂法性既同，設一切眾生一時成佛，
X09n0245_p0509b04║生界不減，佛界不增。以生界即法性，喻如東方虗空
X09n0245_p0509b05║是眾生，西方虗空是佛。不以東方虗空添西方虗空，
X09n0245_p0509b06║令東減西增，故一切法不增不減。大般若等經，皆約
X09n0245_p0509b07║一性平等而說。大經出現品說：如化人成正覺，成、不
X09n0245_p0509b08║成無別。下普眼章末具引，亦是此義。△疏第一義
X09n0245_p0509b09║下，五、二諦，空、有、即也。雖有，不即、不離，對前成、即。言該
X09n0245_p0509b10║通真、妄者，真諦隨緣似有為俗，執有故為妄，知妄本
X09n0245_p0509b11║空即真也。注涅槃唯一者，彼經第十三云：文殊師
X09n0245_p0509b12║利曰：佛言：所說世諦、第一義諦，其義云何？世尊！第一
X09n0245_p0509b13║義諦中有世諦不？世諦之中有第一義諦不？如其有
X09n0245_p0509b14║者，即應一體；如其無者，將非如來虗妄說耶？善男子！
X09n0245_p0509b15║世諦者，即第一義諦。世尊！若爾，則無二諦。佛言：有善
X09n0245_p0509b16║方便，隨順眾生，說有二諦。善男子！若隨言說，則有二
X09n0245_p0509b17║種：一者、世法，二、出世法。善男子！如出世人之所知者，
X09n0245_p0509b18║名第一義諦；世人知者，名為世諦。善男子！五陰和合，
X09n0245_p0509b19║稱言某甲。凡夫、眾生隨其所稱，是名世諦。解陰無有
X09n0245_p0509b20║某甲名字，離陰亦無某甲名字。出世之人如其性、相
X09n0245_p0509b21║而能知之，名第一義。住仁王云無二者，彼經二諦品
X09n0245_p0509b22║云：波斯匿王言：第一義諦中有世諦不？若言無者，智
X09n0245_p0509b23║不應二；若言有者，智不應一。一、二之義，其事云何？
X09n0245_p0509b24║佛言：汝今無聽，我亦無說。無聽、無說，即為一、二義。七
X09n0245_p0509c01║佛偈云：無相第一義無自無他作乃至照解見無二
X09n0245_p0509c02║二諦常不即於解常自一於諦常自二通達此無二
X09n0245_p0509c03║真入第一義。以上二經對前二論，二宗有殊。前教則
X09n0245_p0509c04║八諦區分：初一唯世俗，後一唯勝義。中間六諦，上、下
X09n0245_p0509c05║相望，名通二義，而皆約事。今第八諦獨居事外。今此
X09n0245_p0509c06║二經，仁王則雖有二諦，智照無二；涅槃則本唯一
X09n0245_p0509c07║諦，解惑分二。斯則二而不二，不二而二，一、二自在，為
X09n0245_p0509c08║真二諦。故昔人云：二諦並非雙恒乖未曾各。即其
X09n0245_p0509c09║義也。生公云：是、非相待，故有真、俗，名生一諦為真，四
X09n0245_p0509c10║言成權矣。即涅槃經意也。梁論亦云：智障甚盲瞑，謂
X09n0245_p0509c11║真、俗別執。然法相務欲分折，法性務在融通。各據一
X09n0245_p0509c12║門，勿生偏滯。疏第一義空該通真、妄者，真、妄俱通空，
X09n0245_p0509c13║非獨真空妄有、妄空真有也。（二雖俱空，空義不同。俗諦當體即空，真諦離一
X09n0245_p0509c14║切諸法之相，故云空。）而言第一義空者，非無物為空，乃即有之
X09n0245_p0509c15║空也。真非俗外，（明不異也。影取俗非真外。）即俗而真。（明相即也。影取即真而俗。
X09n0245_p0509c16║又以妄必是真，亦有真非妄。故知波必濕，有濕非波。但觀俗入真，無有觀真却入世俗。故不云即真而俗也。）
X09n0245_p0509c17║疏雖空不斷者，對前唯約事說中道也。今由二諦既
X09n0245_p0509c18║融，合不斷、常；中道妙旨，不唯約事。此即中論及智論
X09n0245_p0509c19║文。且約空為真諦，有為俗諦者，空是即有之空，故雖
X09n0245_p0509c20║空而不斷，斯則即俗之真也。不同龜毛、兔角，方說名
X09n0245_p0509c21║空。雖有不常者，有是即空之有，故此有非常，斯則即
X09n0245_p0509c22║真之俗也。若有定是有，便墮常見。故中論云：定有即
X09n0245_p0509c23║著常定無即著斷是故有智者不應著有、無。非斷非
X09n0245_p0509c24║常，即是中道。若滅，故不常；續，故不斷。但俗中一義耳。
X09n0245_p0510a01║上則不壞有、無，而離有、無。有之與無，非一非異，故成
X09n0245_p0510a02║中道。若其一者，有、無之義俱壞；若其異者，便隨斷、常。
X09n0245_p0510a03║何者？若法空有有相，則終無無相。如說三世有者，未
X09n0245_p0510a04║來中有，遷至現在，轉入過去，不捨本相，是則為常。又
X09n0245_p0510a05║定有者，應不從緣；不從緣者，隨無因常。若法定無，先
X09n0245_p0510a06║有今無，是則為斷。若不融二諦明空、有者，決不能袪
X09n0245_p0510a07║斷、常之見。△疏四相下，六、四相一時也。以性滅為滅，
X09n0245_p0510a08║故得同時。注淨名者，文云：汝今即時亦生、亦老、亦滅
X09n0245_p0510a09║故。又過去已滅，未來未至，現在無住，三世皆空，故體
X09n0245_p0510a10║性即滅，乃會相歸性也。楞伽者，文云：初生即有滅不
X09n0245_p0510a11║為愚者說一切法不生我說剎那義。起信者，文云：若
X09n0245_p0510a12║得無念者，則知心相生、住、異、滅。以無念等故，而實無
X09n0245_p0510a13║有始覺之異。以四相同時而有，皆無自立，本來平等，
X09n0245_p0510a14║同一覺故。前假立四相，故一不同時。此教以所相法
X09n0245_p0510a15║體隨法性而融通，故能相之相亦生、滅而無礙。△疏
X09n0245_p0510a16║照惑下，七、能、所斷證即也。故十地經云：非初，非中、後。
X09n0245_p0510a17║彼論云：是斷決相。此智盡漏，為初智斷？為中？為後？非
X09n0245_p0510a18║初智斷，亦非中、後。偈言非初，非中、後故。（論指經偈）云：何斷如
X09n0245_p0510a19║燈炎？非唯初、中、後，前、中、後取故。謂唯取一時，不能斷
X09n0245_p0510a20║三時。總取，方說能斷；假三時斷，則無定性。何者？初若
X09n0245_p0510a21║能斷，不假中、後；後若能斷，不假初、中。既假三時，故知
X09n0245_p0510a22║無性。一一推徵，三皆不能斷，即是經言非初，非中、後。
X09n0245_p0510a23║由三時無斷，方能斷結，即是論云前、中、後取。論主總
X09n0245_p0510a24║取三時，方顯三時無斷。經、論言反，意乃相成。經則約
X09n0245_p0510b01║性，論則約相。性、相無礙，方能斷結。大意如此。而疏有
X09n0245_p0510b02║二節：初總明無斷之斷，後別明內證之相。今初，文亦
X09n0245_p0510b03║影略。若約緣境，不二而二，有能、所照；二而不二，即智
X09n0245_p0510b04║即如。若約斷惑，不二而二，有能、所斷。二而不二，煩惱
X09n0245_p0510b05║即菩提。故涅槃云：明與無明，愚者謂二。智者了達其
X09n0245_p0510b06║性無二，無二之性即是實性。智體無。自下別明內證
X09n0245_p0510b07║之相。謂智有二能：一、能斷惑，二、能證理。上說斷惑，今
X09n0245_p0510b08║明證理。即此智體本唯無念，不能自立。因惑說智，智
X09n0245_p0510b09║不自名。智無自性，即是如體。無心存智，是曰證如。若
X09n0245_p0510b10║以智合如，非證如矣。故大經？迴向品云：非智外如為
X09n0245_p0510b11║智所證，亦非如外智能證於如。謂智即是如，如即是
X09n0245_p0510b12║智。法界寂然曰如，寂而常照曰智。豈離寂外別有
X09n0245_p0510b13║智邪？若智外有如，則收法不盡；若如外有智，如則
X09n0245_p0510b14║不遍。智中舉一全收，不容相並。更有文云：無有一法
X09n0245_p0510b15║與法同住。則顯法性無容並真。二既不並，一亦不立。
X09n0245_p0510b16║如斯斷、證，唯實教宗不同前宗，決有斷、證。△疏既世、
X09n0245_p0510b17║出世下，八、報、化，皆無為也。文中先出所以。若法相宗
X09n0245_p0510b18║從生滅識生，則是有為。今依如來藏，所依常故，能
X09n0245_p0510b19║依亦常。始謂始覺，本謂本覺。本覺理有，眾許是常；始
X09n0245_p0510b20║覺脩生，義同無常。今以始同本無，復始、本之異，豈無
X09n0245_p0510b21║常耶？若是無常，何得而言無有始、本之異？以一常、一
X09n0245_p0510b22║無常故。今言不異，明即是常。疏則有為、無為，非一非
X09n0245_p0510b23║異者，以約生滅，義同有為，全同藏性，故即無為；本覺
X09n0245_p0510b24║義同無為，始覺即是有為。今說始、本，明其不一；始、本
X09n0245_p0510c01║不二，明其非異。化身已下，正顯無為。化身最劣，尚是
X09n0245_p0510c02║常住；報身更勝，安得無常？化身即涅槃經文。故經云：
X09n0245_p0510c03║吾今此身即是常身、法身。恐人謂言但是不斷之常，
X09n0245_p0510c04║非凝然常。凝然者，常者但是法身，故云常身、法身，明
X09n0245_p0510c05║化身即法身凝然常也。不墮諸數，即淨名經弟子品
X09n0245_p0510c06║云：佛身無為，不墮諸數，以訶阿難，謂佛化身有小
X09n0245_p0510c07║疾故。上舉二經，明化身常；下況報體，安得不常？言即
X09n0245_p0510c08║體之智者，若體外有智，體常，智無常，即體之智。體既
X09n0245_p0510c09║四相不遷，智亦無能遷矣。智若可遷，體亦可遷，以相
X09n0245_p0510c10║即故。故涅槃第二云：若善男子！欲護正法，勿說如來
X09n0245_p0510c11║同於諸行，唯當自責：我今愚癡，未有智目。如來正法
X09n0245_p0510c12║不可思議，是故不應宣說如來定是有為、定是無為。
X09n0245_p0510c13║若正見者，應說如來定是無為。何以故？能令眾生生
X09n0245_p0510c14║善法故、生憐愍故。如彼女人在於恒河，為愛念子而
X09n0245_p0510c15║捨身命。若善男子！護法菩薩亦應如是，寧捨身命，不
X09n0245_p0510c16║說如來同於有為，當言如來同於無為。以說如來同
X09n0245_p0510c17║無為故，得阿耨多羅三藐三菩提，如彼女人得生梵
X09n0245_p0510c18║天。何以故？以護法故。云何護法？所謂說言如來同於
X09n0245_p0510c19║無為。善男子！如是之人雖不求解脫，解脫因至，如彼
X09n0245_p0510c20║窮女不求，梵天自至。乃至云：文殊師利！外道邪見可
X09n0245_p0510c21║說如來同於諸行，持戒比丘不應如是於如來所生
X09n0245_p0510c22║有為想。若言如來是有為者，即是妄語，當知此人死
X09n0245_p0510c23║入地獄，如人自處於己舍宅。文殊師利！如來真實是
X09n0245_p0510c24║無為法，不應復說是有為也。如是等文，諸經皆有涅
X09n0245_p0511a01║槃中意。初則為與無為二俱雙遣，於此二中寄說無
X09n0245_p0511a02║為，不應有為也。今三身既得相即，為與無為本融如
X09n0245_p0511a03║是，解於如來是為真實觀佛。▲如是下。二、指教類結
X09n0245_p0511a04║也。
X09n0245_p0511a05║疏後會者下，大文第二、會通二宗，令不相違也。然此
X09n0245_p0511a06║會者，恐後學宗計是非，以生過患，故復會通。雖復會
X09n0245_p0511a07║通，權、實不失。於中，先總標；後謂就機下，正會。言約法
X09n0245_p0511a08║一者，非佛化法，化法亦有權說三乘故。今言法者，佛
X09n0245_p0511a09║之知見，一乘可配之法耳。疏新薰則五，本有、無二者，
X09n0245_p0511a10║然准法相，立新薰者，亦說有五；立本有者，且說有五。
X09n0245_p0511a11║今借其言，不依其義，謂眾生遇緣，薰三乘種性及不
X09n0245_p0511a12║定性、無性，故有五耳。何者？唯習近聲聞，成聲聞定性；
X09n0245_p0511a13║近緣覺，成緣覺定性。故法華安樂行中不許親近聲
X09n0245_p0511a14║聞者，恐彼薰、習成其性故。若唯近菩薩，則成菩薩性；
X09n0245_p0511a15║若俱習近三乘，則成不定性人。亦如今人偏習禪、戒
X09n0245_p0511a16║等，即成定性；三學俱習，成不定性，不定偏執故。若都
X09n0245_p0511a17║不習近三乘，則成無性，卒難教化。故知薰、習成五種
X09n0245_p0511a18║性。依其長時，故說各別。言本有、無二者，本有佛性，理
X09n0245_p0511a19║不容差。故說有心定當作佛，非是本有五種性也。疏
X09n0245_p0511a20║若入理等者，真理寂寥，不屬諸數。借一以遣三，三亡
X09n0245_p0511a21║而一泯。言窮慮絕，何實何權？體本寂寥，就三就一。故
X09n0245_p0511a22║法句云：森羅及萬象一法之所印。此以一遣多也。又
X09n0245_p0511a23║云：一亦不為一為欲破諸數淺智之所聞見一以為
X09n0245_p0511a24║一。此以非一遣一也。故須三、一兩亡。疏今約佛化儀，
X09n0245_p0511b01║則能三能一者，隨物機宜，則說三乘；陶煉已久，則便
X09n0245_p0511b02║說一。故經云：或有國土說一乘或二或三或四五如
X09n0245_p0511b03║是乃至無有量。況三、一耶！疏是故下，令物除執，常說
X09n0245_p0511b04║權、實，亦莫執之。此即求那䟦摩遺文偈也。偈云：諸論
X09n0245_p0511b05║各異宗修行理無二競執有是非達者無違諍。亦如
X09n0245_p0511b06║脇尊者對迦膩色迦王云：如折金杖，況以爭衣！爭衣，
X09n0245_p0511b07║則衣終不別；析金，則金體無體。是故依之脩行，無不
X09n0245_p0511b08║獲益耳。故大集經說：五部律者，謂五部僧也。雖異，且
X09n0245_p0511b09║不離法界。又涅槃三十二亦云：五部僧互生是、非，復
X09n0245_p0511b10║有五事，長沒三惡道。第三十四又說：五百比丘，一一
X09n0245_p0511b11║說身之本因，各各不同。佛許無非正說，如別卷引。故
X09n0245_p0511b12║海東曉公云：如言而取，所說皆非；得意而談，所言皆
X09n0245_p0511b13║是。清涼云：圓器受法，無法不圓；得之由人，皆為了義。
X09n0245_p0511b14║則貴在得意亡言耳。餘可知也。
X09n0245_p0511b15║疏二、對破相者，開章如疏。其五別者，四對中每句皆
X09n0245_p0511b16║上即破相義，下即法性義。唯三性、義兩宗，皆含空、有，
X09n0245_p0511b17║而義不同。疏謂無相下，文二：一、具辨，二、例明。初中二：
X09n0245_p0511b18║一、無相，二、法性。各有其五，謂：一、明理，二、明智，三、明諦，
X09n0245_p0511b19║四、明三性，五、明佛德。今初，理也。謂諸法空，即名真理；
X09n0245_p0511b20║如幻化無體，即是太虗；第二月無性，即是本月。故門
X09n0245_p0511b21║論云：大分深義，所謂空也。又假名及中道，俱約空說。
X09n0245_p0511b22║（如前不分教五義中所辨。）憑公雖云存世之所亡，意亦但以空為
X09n0245_p0511b23║所亡。問：若言此宗但是空者，何以百論中有破空品？
X09n0245_p0511b24║既破於空，不應云但約空也。答：正由破彼所執之空，
X09n0245_p0511c01║方是此中真空之理。若存能破，亦同所破。故彼疏云：
X09n0245_p0511c02║破如可破。△疏能了下。二、明智也。謂了一切皆無所
X09n0245_p0511c03║有，即此能了之智亦不可得，即名真智。若存一法，即
X09n0245_p0511c04║非智也。故法句云：一亦不為一。肇云：般若無知。又云：
X09n0245_p0511c05║惑智知無，真智無知。百論以無相智為宗者，是此意
X09n0245_p0511c06║也。△疏所詮下。三、明諦也。以緣生即空為真諦，不待
X09n0245_p0511c07║滅壞即俗諦，如空華之虗相。故影公中論序云：俗諦
X09n0245_p0511c08║故有，真諦故無。△疏有謂下，四、明三性空有。但所見
X09n0245_p0511c09║有法即非真實，乃至菩提、涅槃皆如夢幻。言依計者，
X09n0245_p0511c10║依他、遍計也。此中依計皆是虗妄。虗妄之中說此二
X09n0245_p0511c11║名者，如空華依他病眼而有，第二月依他揑目及本
X09n0245_p0511c12║月而有，故名依他。迷者情計謂為實有，即是遍計。二
X09n0245_p0511c13║義雖別，所目之法不別。此等諸法皆無所有，方名圓
X09n0245_p0511c14║成。然此圓成但約依他、遍計空理而說，亦無其體。故
X09n0245_p0511c15║說三皆無性。不同法相宗即依於三性密意方便，說
X09n0245_p0511c16║云三無性。△疏雖說佛身下，五、佛德空也。云佛身者，
X09n0245_p0511c17║所謂無身，故云雖也。故金剛云：如來所說身相，即非
X09n0245_p0511c18║身相，乃至即是非相，是名三十二相等。五、求不得者，
X09n0245_p0511c19║即中論？觀如來品偈云：非陰不離陰此彼不相在如
X09n0245_p0511c20║來不有陰何處有如來。釋曰：由外計我，我為如來計
X09n0245_p0511c21║有五故，即離彼、此不相在及有，是為五求。若如來即
X09n0245_p0511c22║五陰，五陰既無常，如來亦無常；若五陰即如來，如來
X09n0245_p0511c23║既是常，五陰亦是常也。而今五陰既不常，如來非無
X09n0245_p0511c24║常，何得言相即耶？故云非陰。若離五陰有如來，以何
X09n0245_p0512a01║相知？又如來即先有，先有即為常；若五陰離如來，五
X09n0245_p0512a02║陰即本無，本無即為斷。既不斷不常，當知不離。故云
X09n0245_p0512a03║不離陰。若如來中有五陰，如器中有物，如來即大，五
X09n0245_p0512a04║陰即小；若言五陰中有如來，如床上有人，五陰即大，
X09n0245_p0512a05║如來即小。必無此理。故云此、彼不相在。又若相在，亦
X09n0245_p0512a06║皆有別異過。若如來有五陰者，如人能有馬，馬與人
X09n0245_p0512a07║異。如來與五陰不爾，故云如來不有陰。問：此與離陰
X09n0245_p0512a08║何異？答：相離未必相有，相有必知相離，所以為異也
X09n0245_p0512a09║（相有如人有馬，馬必離人；相離如馬離牛，非牛有馬）。然五句中，初即為一，後四
X09n0245_p0512a10║皆異。若總合之，但是一異過耳。故法品破我，但云：若
X09n0245_p0512a11║我是五陰，我即為生滅；若我異五陰，則非五陰相。今
X09n0245_p0512a12║細推尋，故有五求，皆不可得。既知不有，當知不無。餘
X09n0245_p0512a13║如別卷。得即虗妄者，如金剛云：凡所有相，皆是虗妄。
X09n0245_p0512a14║若以色見我，以音聲求我，是人行邪道；若見行住坐，
X09n0245_p0512a15║不解我說等。無得乃真者，般若心經說：無蘊處界緣
X09n0245_p0512a16║諦，無智亦無得，以無所得故，乃至得阿耨菩提等。離
X09n0245_p0512a17║一切相，名佛功德者，金剛云：若見諸相非相，即見如
X09n0245_p0512a18║來；離一切相，即名諸佛；無有高下，是名阿耨菩提等。
X09n0245_p0512a19║如是等文，諸部般若及中百門論，首末皆是。今但略
X09n0245_p0512a20║引眾人常所聞者，意在易曉，以為類例耳。
X09n0245_p0512a21║疏若法性下，五中，初、明理也。自性清淨常住真心者，不
X09n0245_p0512a22║待會色歸空，不因斷惑成淨，自心本淨，故云自性清淨。
X09n0245_p0512a23║此性無始來乃至盡未來際，有佛、無佛，常不滅壞，故云
X09n0245_p0512a24║常住心也。寶性論云：清淨有二種：一、自性清淨，謂性
X09n0245_p0512b01║淨解脫，以自性清淨心遠離煩惱垢故；二、離垢清淨，
X09n0245_p0512b02║謂障盡解脫。又二十唯識釋論云：心有二種：一者、相
X09n0245_p0512b03║應心，所謂一切煩惱受相行等；二、不相應心，所謂第
X09n0245_p0512b04║一義諦常住不變自性清淨心。勝鬘亦云：自性清淨
X09n0245_p0512b05║心難可了知等。方是實理者，形對於前，顯真勝也。前
X09n0245_p0512b06║但了諸法無性，即名實理；此了諸法空無性已，顯出
X09n0245_p0512b07║自心本性，方為實理。如天上雲散月出，如鏡中垢盡
X09n0245_p0512b08║明現。非但無雲，便名月也；晦夜無雲，不名月也。廣如
X09n0245_p0512b09║普賢章二空所顯理中所辨。真如唯是一心者，論云：
X09n0245_p0512b10║心真如者，即是一法界大總相法門體。乃至唯是一
X09n0245_p0512b11║心，如上具引。△疏一、心真實下，二、明真知，對前智也。
X09n0245_p0512b12║言真實能知者，論明真如自體、相云：從本已來，性自
X09n0245_p0512b13║滿足一切功德，所謂自體有大智慧光明義故，真實
X09n0245_p0512b14║識知義故。荷澤云：無住體上自有本智能知等，通於
X09n0245_p0512b15║理智。乃至注引華嚴智各別等者，顯真知異前知也。
X09n0245_p0512b16║彼品覺首等九菩薩問文殊云：云何佛境界智？彼疏
X09n0245_p0512b17║科云：能知之智也。文殊偈答云：諸佛智自在三世無
X09n0245_p0512b18║所礙如是慧境界平等如虗空。彼疏釋云：上半權智，
X09n0245_p0512b19║橫無不知，故云自在；竪達三際，故無所礙。下半實知，
X09n0245_p0512b20║故云自在。慧境平等如空，無若干也。虗空之言，亦兼
X09n0245_p0512b21║喻上無罣礙也。權、實無礙，方為佛境。諸菩薩又問：云
X09n0245_p0512b22║何佛境界知？彼疏科云：明知體、相也。文殊偈答云：非
X09n0245_p0512b23║識所能識亦非心境界其性本清淨開示諸羣生。彼
X09n0245_p0512b24║疏釋云：知則心體。（彼鈔云：此句標示也。謂前對所證之法，明能證之智。今即直語靈知
X09n0245_p0512c01║之心，異乎木石，通能、所證。又前唯佛果，權、實智慧不過於凡，故云智自在等；此通凡、聖，故云性淨開示羣生等。
X09n0245_p0512c02║然上兩重料簡，即當寶性論二種清淨解脫。前云佛智自在，即離垢清淨解脫；後云性淨開示羣生，即自性清
X09n0245_p0512c03║淨解脫。又云通能、所證，通聖、凡者，即是此疏通理、智，徹染、淨之義也）。了別即非真知，故
X09n0245_p0512c04║非識所識（分別名識，今有了別之識，故非真如。知唯無念方見）。瞥起亦非真如
X09n0245_p0512c05║（起心者，心亦是妄想，故非真知。真知必忘心遣照，言心斷矣。故勝天王般若經云：遠離思量，過覺觀境）。心
X09n0245_p0512c06║體離念，非有念可無，故云性本清淨。眾生等有惑翳
X09n0245_p0512c07║不知，故佛開示，皆令悟入。即體之用，故問之以知；即
X09n0245_p0512c08║用之體，故答以性淨（即當五重中第一、第二理智義）。知之一字，眾妙
X09n0245_p0512c09║之門。若能虗己而會，便契佛性（釋經中佛境之言也。故彼疏云：十信觀圓，
X09n0245_p0512c10║便造佛境）。肇公云：知有有壞，知無無敗。其知之知，有無不
X09n0245_p0512c11║計。△疏色等即空下。三、明三諦也。天台大師廣明行
X09n0245_p0512c12║相，具在章記。若本業經，即名有諦、無諦、中道、第一義
X09n0245_p0512c13║諦。今但依注喻對詳，即照然義現，故不備釋其文及
X09n0245_p0512c14║備引其教。其教具在後釋三觀門明之。△疏遍計情
X09n0245_p0512c15║有下，四、明三性空、有義也。三性之義，已如前釋。情有
X09n0245_p0512c16║理無。有如繩上見蛇，杌木上見鬼，情中定有，道理定
X09n0245_p0512c17║無。相有性無者，如水中月，如金中器。疏情無理有者，
X09n0245_p0512c18║對遍計也。謂約迷者，見於杌鬼、繩蛇，情中都無繩杌，
X09n0245_p0512c19║故曰情無。繩杌是實，故云理有。相無性有者，對依他。
X09n0245_p0512c20║如摩尼珠在皂色中，雖全現黑相，其性常明，明性實
X09n0245_p0512c21║有，黑相是無。△一切諸佛下，五、佛德真有也。疏常、樂、
X09n0245_p0512c22║我、淨者，稱體之實德也。摩訶般若、解脫、法身，皆具此
X09n0245_p0512c23║四。廣如疏序中釋。十身者，如華嚴說：融三世間為十
X09n0245_p0512c24║種身：一、眾生身，二、國土身，三、業報身，四、聲聞身，五、緣
X09n0245_p0513a01║覺身，六、菩薩身，七、如來身，八、法身，九、智身，十、虗空身。
X09n0245_p0513a02║然此十身具十無礙：一、用周無礙，二、相遍，三、寂用，四、
X09n0245_p0513a03║依起，五、真應，六、分圓，七、因果，八、依正，九、潛入，十、圓通。
X09n0245_p0513a04║（一一云無礙。）十智者，亦如華嚴出現品中以十喻說佛十
X09n0245_p0513a05║智：一、虗空無依喻，喻無依成事智；二、法界湛然喻，喻
X09n0245_p0513a06║體無增減智；三、入大海潛益喻，喻體均益生智；四、大
X09n0245_p0513a07║寶出生喻，喻用與體密智；五、珠銷海水喻，喻滅惑生
X09n0245_p0513a08║德智；六、虗空含受喻，喻依持無礙智；七、藥王生長喻，
X09n0245_p0513a09║喻窮劫利樂智；八、劫火燒盡喻，喻知無不盡智；九、劫
X09n0245_p0513a10║風持壞喻，喻巧令留惑智；十、塵含經卷喻，喻性通平
X09n0245_p0513a11║等智。然上十身，如彼疏懸談十緣中說。十智，如彼出
X09n0245_p0513a12║現品經及疏具說。疏真實功德者，結上所具，皆稱法
X09n0245_p0513a13║界，非如空宗凡所有相皆是虗妄等。性自本有者，揀
X09n0245_p0513a14║因修生得報身也。故論云性上本有過？河沙數無漏
X09n0245_p0513a15║功德等，不待機緣，簡權教應化佛也。
X09n0245_p0513a16║疏略辨下，第二、例明也。約前性、相十對義目，為例說
X09n0245_p0513a17║之。且初破相中，一者、眾生性空，何有五、一之性？二、教
X09n0245_p0513a18║如筏喻應捨，何有一、三之乘？意以非乘而為了義。三
X09n0245_p0513a19║者、一切境界唯是妄念，念自本無，何但境界無也？四
X09n0245_p0513a20║者、迷，則妄想、妄見變易；悟、妄皆空，空、不變易。五者、已
X09n0245_p0513a21║如上說。六者、生、佛皆空，故不增減。七者、亦如上說。八
X09n0245_p0513a22║者、時無別體，約法以明；法既本無，時復何有？九者、與
X09n0245_p0513a23║性宗文同意異。如云照體無本者，空宗但無而已。性
X09n0245_p0513a24║宗云：無本者，自無本故，但以無住為本。無住體上自
X09n0245_p0513b01║本有智能知，此為能斷智之本體。照體無自者，空宗
X09n0245_p0513b02║以五蘊等為自，都無此自，名無自體。性宗以清淨心
X09n0245_p0513b03║性為自，即性之照，不可將照還能自照，如眼不自見
X09n0245_p0513b04║眼等。斯乃體即自照，故照不見有自體也。亦同智都
X09n0245_p0513b05║無所得，非無知也。且約繩上蛇、水中月辨二宗所見
X09n0245_p0513b06║異者，空宗意云：但見月空無，即名見實；設云繩水，繩
X09n0245_p0513b07║水亦無。故解舉論云：若見藤分已藤知如蛇知。（夜見藤，謂
X09n0245_p0513b08║為蛇；明見，即知蛇無。因悟藤亦是空，故云如蛇。如蛇知者，知蛇也。）性宗意者，則若但
X09n0245_p0513b09║云蛇無，未必為實；真見繩有，方為真實。又繩是依他，
X09n0245_p0513b10║未為真實；唯見是麻，方為真實。此與法相宗說三性
X09n0245_p0513b11║之喻義相同者，以就世人可見之邊，為須存麻故。若
X09n0245_p0513b12║云麻亦空無，此便是法，何名為喻？即法與喻，義旨渾
X09n0245_p0513b13║雜，何以生解？智者詳焉。十者、有為、無為，俱空、一、異，皆
X09n0245_p0513b14║不可得。故掌珍論云：無為無有實不起似空華。法性
X09n0245_p0513b15║十義者，不異前說，但對法相及對法性及對破相，意
X09n0245_p0513b16║勢小異。思之，可知。疏後會通下，但約三諦中鏡影之
X09n0245_p0513b17║喻，即一切皆通。謂空宗中說影空為真，影相為俗；性
X09n0245_p0513b18║宗但加於明，為第一義。今會通也。影即空，空即明，明
X09n0245_p0513b19║中無物即為真，不妨現影即為俗。始、末覆躡，即三即
X09n0245_p0513b20║一，即一即三，故皆無異。
X09n0245_p0513b21║
X09n0245_p0513b22║圓覺經大疏釋義鈔卷第二（之下）