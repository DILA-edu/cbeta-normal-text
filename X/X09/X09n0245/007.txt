X09n0245_p0602c05║
X09n0245_p0602c06║
X09n0245_p0602c07║
X09n0245_p0602c08║圓覺經大疏釋義鈔卷第七（之上）（始法空章中終世間諸法）
X09n0245_p0602c09║終南山草堂寺沙門　宗密撰
X09n0245_p0602c10║疏：第二、法空中二：一、略銷。文云此非色滅空者，淨名
X09n0245_p0602c11║經也。緣生即空，中論偈意也。餘皆可知。二、然法空中
X09n0245_p0602c12║廣釋義。於中四：一、舉意；二、所言下，標宗（外者，心外實有之法）；三、
X09n0245_p0602c13║凡夫者下，牒釋；四、如上執下，結名。三中二：一、境空，二、
X09n0245_p0602c14║心空。境中二：一、凡夫，二、宗計。凡中四：一、敘能（有情）所（心外
X09n0245_p0602c15║實法）計執，二、約倒正明空，三、牒釋空義，四、結理勸修。初
X09n0245_p0602c16║中四生、六趣，至下彌勒章中當釋。未必師承者，不妨。
X09n0245_p0602c17║或亦因世人倒執巧智，妄說心外之法生起因由、禍
X09n0245_p0602c18║福之理，令後幼稚之流展轉相習，亦似涉師承之義。
X09n0245_p0602c19║故今但云未必。未必之言，含兩勢也。問：上開凡夫及
X09n0245_p0602c20║宗計二章，然已自揀訖。此中何不但言不因師承？答：
X09n0245_p0602c21║然此類但是習俗生常，又不成典教，未為世訓，故不
X09n0245_p0602c22║同後儒、道宗計也。無始俱生者，法執有俱生、分別二
X09n0245_p0602c23║種，此是俱生；後宗計者，即是分別。分別俱生之義，如
X09n0245_p0602c24║別卷說。力有餘者，亦任撿敘，不敘亦好。觸、向皆執心、
X09n0245_p0603a01║心所之有，緣慮愛、惡（去聲）；執色、聲等有，變礙好、惡（入聲）。▲
X09n0245_p0603a02║疏所執下。二、約倒（情也），正（理也），明空也。
X09n0245_p0603a03║疏情有下，三、牒釋空義。文二：一、敘情有，次、破倒情，二、
X09n0245_p0603a04║顯理無以成正覺。初中又二：一、釋，二、結。一中二：一、直
X09n0245_p0603a05║釋唯識本。偈云：由假說我法有種種相轉彼依識所
X09n0245_p0603a06║變。據彼疏釋二種假中，今當世間無體，隨情假也。故
X09n0245_p0603a07║當情有（餘一是聖教施設假），但是情想所變似有故，如夢所見
X09n0245_p0603a08║物。已如前釋。起信者，文云：一切諸法唯依妄念而有
X09n0245_p0603a09║差別（唯是妄情所作，本來無實，如病眼見空華等）。若離心念，則無一切境
X09n0245_p0603a10║界之相（疑云：何以得知依妄念生？釋云：此聖智無妄。既無此境，即知定從妄生）。注云心
X09n0245_p0603a11║等生者，亦是起信也。此在列釋五意訖。後結蹄心云：
X09n0245_p0603a12║是故三界虗偽唯心所作（順結也。三界是前一心，隨無明動，作五種識故，故說
X09n0245_p0603a13║三界唯心轉也。虗偽之狀雖有種種，然窮其因緣，唯心所作），離心則無六塵境界
X09n0245_p0603a14║（反結也。離彼現識，則無塵境，反驗塵境唯是心也）。此義云何（現有塵境，云何唯心）？以一
X09n0245_p0603a15║切法皆從心起（以一切法皆是此心隨熏所起，更無異體，故說唯心。又疑云：何以此心作
X09n0245_p0603a16║諸法耶？故下釋云），妄念而生（由忘念熏故，生起諸法也）。一切分別，分別自
X09n0245_p0603a17║心（境界唯識，無外實法，是故分別但分別自心。此一句顯無塵唯識義），心不見心（既塵無相，
X09n0245_p0603a18║識不自緣，是故無塵，識不生也），無相可得（能、所俱寂也。攝論云：無有少法能取少法）。當知
X09n0245_p0603a19║世間一切境界，皆依眾生無明（根本）妄心（業識）而得住持
X09n0245_p0603a20║（以一切境由此而成。若無明未盡，已還此識住持，境界不息。此則結相〔為〕心也）。是故一切法
X09n0245_p0603a21║如鏡中像，無體可得（離心之外無體，又即心故無體。又疑云：既其無體，何以宛然顯
X09n0245_p0603a22║現？故下釋云），唯心虗妄（此並真心之上虗妄顯現，何處有體而可得取？問：何以得知心上顯
X09n0245_p0603a23║現？下答云）。以心生，則種種法生；心滅，則種種法滅故（反驗唯心
X09n0245_p0603a24║顯現成妄也。以心生、法生等，故知也。此中以無明力不覺心動，乃至現一切境等，故言心生，種種法生。此則心
X09n0245_p0603b01║隨熏動，故云生也。若無明滅，境界隨滅，諸識分別皆是滅無餘，故言心滅，則種種法滅。此則心源還淨，故云滅
X09n0245_p0603b02║也。既心隨不覺，妄現諸境，即驗諸境唯心無體也。今疏但引心生、法生等，取唯心之文顯也。其義並在鈔中，須
X09n0245_p0603b03║具釋之）。疏：二十、唯識云者，最初偈便是論宗。長行釋云：
X09n0245_p0603b04║初句立義，謂但有內心，無色、香等外諸境界。問：以何
X09n0245_p0603b05║驗知色等法無，但內心妄見？次句答云：以無塵妄見，
X09n0245_p0603b06║謂畢竟無色等境界，但有內心妄生分別能見諸境
X09n0245_p0603b07║（釋破半云）。譬如人目，或有翳、熱、氣、病等，是故於空中妄見
X09n0245_p0603b08║種種諸事。毛輪第二月及夢、幻、乾城等（長行〔淥〕山喻，則毛月也），
X09n0245_p0603b09║實無前事，但虗妄見，而有受用。色、香、觸等外諸境界，
X09n0245_p0603b10║皆亦如是。無始世來，內心倒惑，妄見有用。▲疏問：若
X09n0245_p0603b11║無下，二、通難也。亦皆是彼論文，但引之撮要耳。文六：
X09n0245_p0603b12║一、能、所見不不齊難，二、夢、鬼見不不齊答，三、法、喻有用、
X09n0245_p0603b13║無用難，四、喻中亦有妄用答，五、法、喻有體、無體難，六、
X09n0245_p0603b14║法中悟亦無體答。初中，彼先有偈云：若但心無塵離
X09n0245_p0603b15║外境妄見處時定不定人及所作事。今疏但是彼長
X09n0245_p0603b16║行釋此偈之文，以偈文義隱，故不引之。今難出之，令
X09n0245_p0603b17║知講時亦不須引。文中二：一、一能望多、所不齊，二、多
X09n0245_p0603b18║能望一、處不齊。今初也。時、處等者，若就時難，應云：晝
X09n0245_p0603b19║無日輪，但妄見者；夜無曰輪，亦應妄見。或冬時應見
X09n0245_p0603b20║華、葉榮茂，夏時應見霜、雪凝凍等。約處難者，應云：空
X09n0245_p0603b21║中無日輪，但妄見者；地上無日輪，亦應於地上妄見。
X09n0245_p0603b22║或脊後皆見眉、眼等。故云應一切時、處皆見有色也。
X09n0245_p0603b23║言我皆不見者，約時，應云：夜無日光，既不妄見日光；
X09n0245_p0603b24║晝既無日光，亦不應妄見。或應冬不妄見霜、雪等，夏
X09n0245_p0603c01║不妄見華、葉等，以晝、夜、冬、夏同，皆一切無故。約處，應
X09n0245_p0603c02║云地無日輪。既不於地上妄見，空中無日輪亦不應
X09n0245_p0603c03║妄見。故云或皆不見也。何故下，指目覩現量事結難
X09n0245_p0603c04║也。論文具云：何故於有色處，眼則見色；餘無色處，則
X09n0245_p0603c05║不見色？又若色等但妄見者，何故取彼見處於有色
X09n0245_p0603c06║時，眼則見色；於無色時，則不見色？意云：何故偏於空
X09n0245_p0603c07║中，則見有日輪；於地面一，即不見有？又即彼空中於
X09n0245_p0603c08║晝時即見，夜即不見。疏又多人下，二、多能望一處不
X09n0245_p0603c09║齊也。論文具云：且如空華本無，而翳者妄見。故淨眼
X09n0245_p0603c10║者，多人同處、同時皆不見之。既一切色等皆空，但迷
X09n0245_p0603c11║心妄見者，何故多人共集，同處、同時於有色處（空中是日
X09n0245_p0603c12║輪處也）則見色，於無色處（地面是無日處也）則同不見？△疏彼
X09n0245_p0603c13║論偈下，二、夢、鬼見不，不齊答也。上半却定義宗，後半
X09n0245_p0603c14║正答所難。長行釋意云：謂如夢中雖無實境，或有處
X09n0245_p0603c15║見村、園、男、女等（或於某州、縣界內見），非一切處（不於餘州、縣境內見）；即於
X09n0245_p0603c16║此處，或時見有彼村、園等，非一切時常見。此雖離識
X09n0245_p0603c17║無實境，而處、時定非不得成。此通一能望多所之難
X09n0245_p0603c18║也。餓鬼等者，通多能望一所也。長行釋云：謂如餓鬼，
X09n0245_p0603c19║或百同業，或千同業，同見河中悉皆是膿，或皆是血
X09n0245_p0603c20║（小便、大便、流鐵例之）；或見清水，則兩岸被人執刀杖防守，不令
X09n0245_p0603c21║得飲。法合以答，意皆可知。色△疏：問：翳見下。三、法喻
X09n0245_p0603c22║有用（法也），無用難也（喻也）。諸若色等諸法如空中華、夢中
X09n0245_p0603c23║物，離心本無，但妄見者，何故樹上之華有結果之功
X09n0245_p0603c24║用？不似翳見空華無功用。又諸色等各有功能，或損
X09n0245_p0604a01║或益，不似夢物都無損益等用耶？△疏偈答下。四喻
X09n0245_p0604a02║中亦有妄用答也。長行釋云：夢中之境，實無女人，而
X09n0245_p0604a03║夢與女人身交會，漏失不淨，通暢夢情，損失精血等
X09n0245_p0604a04║用。眾生無始來，由此雖虗妄，受用香味等，皆亦如是
X09n0245_p0604a05║無。離識實境，而有虗妄作用義，故成。（又迷心妄見有用，而理實推之，
X09n0245_p0604a06║而謂有用。亦如夢中之相，亦謂有用。）△疏：問：世夢下五法，喻有體（法也），無
X09n0245_p0604a07║體（喻也），難也。△六、若得下，法中悟亦無體。答也。謂作此
X09n0245_p0604a08║疑難者，無是迷夢之人，豈是悟也？故令待得出世對
X09n0245_p0604a09║治無分別智，方名如實覺了。由彼論據大乘始教，猶
X09n0245_p0604a10║計地前一向未如實覺，似待修習福智滿一僧祇劫，
X09n0245_p0604a11║方得出離世智。若以圓頓宗說，得出世智有二意：一、
X09n0245_p0604a12║解悟，謂初發心時，頓悟實法，了達生死煩惱本空，元
X09n0245_p0604a13║是菩提涅槃，即名夢窹。二、證悟，謂雖頓解當體全真，
X09n0245_p0604a14║然多生妄執，習已性成，故心行難符智解。須以頓悟
X09n0245_p0604a15║之力，習氣漸息，聖力漸通，登地證悟。八地已去，無相
X09n0245_p0604a16║無功，念念不間，方名出夢。具上二者，如華嚴說。▲疏
X09n0245_p0604a17║由斯下，大文第二、結也。
X09n0245_p0604a18║疏言理無者下，二、顯理無，以成正見也。文二：一、標；二、
X09n0245_p0604a19║析色下，別釋。文云：如疏。初中二：一、破麤也；二、又推下，
X09n0245_p0604a20║破細色。今初也。（此中雖不有破塵等言，而但約不念方便，未推塵體，故且云麤。）言折
X09n0245_p0604a21║色者，無著金剛般若論破色有二方便：一、細末方便，
X09n0245_p0604a22║二、不念方便。以釋經中三千世界所有微塵等。又唯
X09n0245_p0604a23║以不念方便破世界，即非等。初、細末者，是破色影像
X09n0245_p0604a24║第一方便。論云：彼不限量攀緣作念菩薩恒於世界
X09n0245_p0604b01║攀緣作意修習，故說三千界中為破色身影像相故。
X09n0245_p0604b02║釋曰：此意是明諸小菩薩不作限量攀緣世界。此世
X09n0245_p0604b03║界是有情界，（彼以眾生為世界也。）不了色身自性空寂，是故攀
X09n0245_p0604b04║緣。為離攀緣，故破色身影像無矣。（此下六句是唯識文，大略引之，但三、
X09n0245_p0604b05║五字別耳也。）謂諸瑜伽師，（瑜伽者，此云相應。此有五義，故不別翻，謂：一、與境，二、與行，三、與
X09n0245_p0604b06║理，四、與果，五、與機相應也。雖有多說，今唯以禪定為相應也。師者，即觀行人，是師之稱，如云禪師），以假
X09n0245_p0604b07║想慧（不待刀斧破斷，但以慧想其各離），而於麤色（所析之色）漸次分折，至
X09n0245_p0604b08║不可折，名為極微（謂初折一身為兩段，段各為二，成四段，段又各二，漸次乃至大如一
X09n0245_p0604b09║指節。又折一指節為七麥，每一麥為七虱，一虱為七蠛，乃至七微，每微為七極微。極微隣虗，不可折也。故慈恩
X09n0245_p0604b10║云：半半破之，漸次而折，從麤至細，至不可折。假說極微，不同小乘，體無分而不可折）。是定心中
X09n0245_p0604b11║了見細色（非散心境），若更折之，便似空現。故至細極，名之
X09n0245_p0604b12║為微。色相攝塵，是意識境。法處所攝，是極細略色。從
X09n0245_p0604b13║麤至細，名細末矣。彼經云：如來說非微塵者，第二不
X09n0245_p0604b14║念方便。謂於微塵色離微塵念，則於定中微塵不現。
X09n0245_p0604b15║故二方便，色影無矣。餘如別卷。△疏又推極微下，二、
X09n0245_p0604b16║破細色也。成唯識云：（彼破小乘，今雖引用，意通一切。）謂諸極微若有
X09n0245_p0604b17║質礙，應如瓶等，是假非實。（瓶等積微塵成，故是假也。）若無質礙，應
X09n0245_p0604b18║如非色。（無為不相應行心、心所也。）如何和集成瓶、衣等？（恐有異計，復說無礙，
X09n0245_p0604b19║故說破之。）又諸極微若有方分，（方即分也。）必可分折，便非實有。
X09n0245_p0604b20║（同喻如麤色等。）若無方分，則如非色。如何和合承光發影？（以薩
X09n0245_p0604b21║婆多宗計極微等即是和合色，和合色外無別極微，極微色外無別和合，故作此破。量云：汝和合色等不能承
X09n0245_p0604b22║光發影，無方分故，如非色等。）日輪纔舉照柱等時，東西兩邊光影
X09n0245_p0604b23║各現。（東邊承光，西邊發影。）承光發影處既不同，所執極微定有
X09n0245_p0604b24║方分。（若無方分者，應日照東處，兩邊有光方分，故應無所攝。）又若見觸、塗等物
X09n0245_p0604c01║時，唯得此邊，不得彼分。既和合物即諸極微，故此極
X09n0245_p0604c02║微必有方分。又諸極微隨所住處，必有上下四方差
X09n0245_p0604c03║別。不爾，便無六和集義。或相涉入，應不成麤。由此極
X09n0245_p0604c04║微定有方分云云。乃至許有極微，尚致此失，況無識
X09n0245_p0604c05║外真實極微！由此定知自識所變。乃至然識變時，隨
X09n0245_p0604c06║量大小，頓現一相，非別變作眾多極微，令成一物。為
X09n0245_p0604c07║執麤色有實體者，佛說極微，令其除折，非謂諸色實
X09n0245_p0604c08║有極微。諸瑜伽師以假想慧，於麤色想漸次除折，至
X09n0245_p0604c09║不可折，假說極微。（如前細末方便也。又令知是假說，故復以不念方便破之。）雖此
X09n0245_p0604c10║極微猶有少分，（以此極微體即是分，而體有乃，故言極微猶有方分。分有二義：一、方之分，
X09n0245_p0604c11║二、方即分。麤其二種，細唯後一。）而不可折。若更折之，便似空現，（若更除折，
X09n0245_p0604c12║則心相變，似虗空相現，不作色相現。所折之物，即非極微。非極微細，故不可折。非如心等，故有方分。方即分故，
X09n0245_p0604c13║非更有分。）不名為色。故說極微是色邊際。（以此微相與空相隣，故諸經論
X09n0245_p0604c14║皆說極微是色邊際。邊際者，是窮盡義。邊此更折，便為非色。此微非肉天眼境，唯餘三眼境。唯慧折之，非實有
X09n0245_p0604c15║故。此下更有論結文云云。）諸有對色，現有色相。以理推究，離識尚
X09n0245_p0604c16║無，況無對色，理無色相，而可說為真實色法？（結前說破無對。）
X09n0245_p0604c17║二十、唯識亦破極微。論頌曰：（唐三藏所譯之本也。此下三頌，別破小乘。然今
X09n0245_p0604c18║䟽意，但通破執有微者。）極微與六合一，應成六分。若與六同處
X09n0245_p0604c19║聚，應如極微等。廣如別卷引長行及彼疏釋。疏：二、體
X09n0245_p0604c20║色中，約因緣說。故肇公云：緣會本無。何者？謂一切諸
X09n0245_p0604c21║法緣會而生。緣會而生，則未生無有，（既待緣會，即未遇緣，諸法本無。）
X09n0245_p0604c22║緣離即滅。（既藉緣生，緣離即滅。）如其真有，有即無滅。（若是實有者，雖緣離
X09n0245_p0604c23║而不滅。今緣離既滅，即顯非有。）以此而推，故知雖今現有，而性常自
X09n0245_p0604c24║空，乃至實相自無。非推之使無，故云本無。釋曰：達者
X09n0245_p0605a01║體之即無，不待分折。故云體色明空，異於前也。疏謂
X09n0245_p0605a02║自、他、共等者，即中觀論因緣品中偈云：諸法不自生
X09n0245_p0605a03║亦不從他生不共無不因是故知無生是直就法釋。
X09n0245_p0605a04║一切皆無生者，謂如空華，若是眼、目能生，彼華應不
X09n0245_p0605a05║假熱氣之翳；若熱翳能生，熱氣衝耳、鼻等，餘處應亦
X09n0245_p0605a06║生華。若言眼及熱翳共生華者，亦無此理。何者？若各
X09n0245_p0605a07║有能生之力，和合故能生。既各全無生理，何以共即
X09n0245_p0605a08║能生？若言各少許生力，以劣故不能生，要共併力方
X09n0245_p0605a09║能生者，即未併力之時，各有皆生得少分空華；既各
X09n0245_p0605a10║推求，不得生得分豪之華。故知併、合二種之無能，豈
X09n0245_p0605a11║成全能乎？如熱氣與眼，既各全不能生，故相共之時，
X09n0245_p0605a12║亦都不生。又惑者猶執云：雖自與共，皆無能生之月，
X09n0245_p0605a13║然不妨定有幻華撩亂生起。此亦非理。何者？若無生
X09n0245_p0605a14║因，華得生者，遍一切時、處，遍虗空界，皆應常生幻華，
X09n0245_p0605a15║以皆無因故。由此幻華無所從生，故是無法。雖見之
X09n0245_p0605a16║撩亂滿空，一一皆無也。世間一切內、外諸法，（內謂十二因緣，
X09n0245_p0605a17║外謂種子為自因，水、土為他緣。）一一皆無所從生。（一一皆於四處推徵，無能生之理故。）
X09n0245_p0605a18║當知法本無生，今無可滅，故皆空也。破苦品中亦云：
X09n0245_p0605a19║自作及他作共作因作如是說諸苦於果則不然。若
X09n0245_p0605a20║對諸宗計破四句皆不生者，自有其四：一、約破外道，
X09n0245_p0605a21║謂十二門論觀作者第十偈云：自作及他作共作無
X09n0245_p0605a22║因作如是不可得是則無有苦。長行以因緣門釋，則
X09n0245_p0605a23║通小乘、大乘，大意同上所說。次、約破外道，先總敘云：
X09n0245_p0605a24║如經說：有裸形迦葉問佛：苦自作耶？佛默不答。世尊！
X09n0245_p0605b01║若苦自不作者，是他作耶？（自、他作耶？無因、〔先〕緣作耶？問而不答，一一例上）。釋
X09n0245_p0605b02║曰：論破有二意：一、約性空結云：如是四問，佛不答，當
X09n0245_p0605b03║知苦則是空。二、約破外道，謂彼迦葉計神所作，神常
X09n0245_p0605b04║清淨，能作好、醜、苦、樂，還受種種身。以是邪見問佛，佛
X09n0245_p0605b05║不答者，苦實非我作。若我是因，則無解脫。何以故？我
X09n0245_p0605b06║若作苦，離苦無我。能作苦者，以無身故。若無身而能
X09n0245_p0605b07║作苦者，得解脫亦應是苦（上破自行了，下破他作云）。他作苦亦不
X09n0245_p0605b08║然。何以故？若從自在天作者（彼作此計），性相違故，如牛還
X09n0245_p0605b09║生牛。若萬物從自在天生，皆應自在，是其子故，又不
X09n0245_p0605b10║應以苦為子（上皆論文，云云甚廣）。破共作有上二過，故非共作；
X09n0245_p0605b11║假因和合，故非無因。四皆邪見，故佛不答（破梵天能生，例同自
X09n0245_p0605b12║在。上初門論破外道了）。二、約小乘，非同類因自作，亦非異熟
X09n0245_p0605b13║因他作，以皆相待，無自性故。三、約因、緣相待，謂對法
X09n0245_p0605b14║論云：自種有，故不從他；待眾緣，故非自作；無作用，故
X09n0245_p0605b15║不共生；有功能，故非無因。（斯則以因為自，以緣為他；假因遣緣，假緣遣因；假無
X09n0245_p0605b16║因以遣共，假有功以遣無因。）十地論亦云：四、約以因望果，則相宗
X09n0245_p0605b17║說。謂中論破空品云：自作及他作共作無因作如是
X09n0245_p0605b18║說諸苦於果則不然。此即初總標之偈。皆自、他言，含
X09n0245_p0605b19║於二意：一、以果為自，以因為他。論云：果法不能自作
X09n0245_p0605b20║己體。（此則青目釋上因緣品中不自生義。）次偈釋破自作云：苦若自作
X09n0245_p0605b21║者則不從緣生（縱其因作不成，則不從因生也）。因有此陰故而有彼
X09n0245_p0605b22║陰生（示其因緣，明非自作。）次偈破他作云：若謂此五陰（今也）異彼
X09n0245_p0605b23║五陰（後也）者如是則應言從他而作苦。（此但反顯不他，以今此陰必不
X09n0245_p0605b24║異後，故不他作。必若今異因，則異果因、非因。自作、他作，俱不從緣，如何得果？以待於因，故不可也。）次偈
X09n0245_p0605c01║釋共及無因云：若彼（他也）此（自也）共成應有共作共（破共也。離
X09n0245_p0605c02║既不成，合亦不成）。彼此尚無作何況無因作有因尚不成無因
X09n0245_p0605c03║何得成（破無因，可知。）二、以因為自，以緣為他。此明不從因
X09n0245_p0605c04║緣，無果待對故。（此雖同雜集，雜集即因、緣相奪。此即當句以辨緣生無果待對，正釋偈中
X09n0245_p0605c05║於果則不然也。）疏未曾有下，總證約緣生體。色，空也。△疏三、
X09n0245_p0605c06║空中必無下，第三、辨空違色也。亦名空色。凌達奪虗
X09n0245_p0605c07║空無有等者，以空三義破於色也。一、無邊際義，謂空
X09n0245_p0605c08║若有邊，則有色法在空界外。空既無有際畔，則占盡
X09n0245_p0605c09║十方邊量，無有其外，更於何處而有色等法耶？二、無
X09n0245_p0605c10║壞義，謂惑者云：空雖無外，何妨色等只在空界之中？
X09n0245_p0605c11║故以無壞義破之。謂若有物入於空中，則隨此物大
X09n0245_p0605c12║小分量，穿破虗空，以容其物。如栓入地中，釘錐之類
X09n0245_p0605c13║入於木中，皆隨栓等大小分量，穿於色地等。若地等
X09n0245_p0605c14║不破，則不容栓等而入。（救曰：如水不可穿破，而容物入，水中何妨？虗空亦爾。破曰：
X09n0245_p0605c15║水雖不破，然物入時，隨物大小分量，排之容物。以水性至柔，不妨流動移轉故。虗空量同此彼，排之轉動〔耶〕）。
X09n0245_p0605c16║三、無雜義，謂惑者又云：空界無外，空體無壞，不妨萬
X09n0245_p0605c17║物皆在空中。以空是虗通，無罣礙故，能含容故。破曰：
X09n0245_p0605c18║若物在空中，空又不壞不轉，其物與空即應相雜。如
X09n0245_p0605c19║一團堅密之物，方停一尺。此一尺分量之空，既不壞
X09n0245_p0605c20║不轉，無在本一尺分量之處，則與此一尺之物，豈非
X09n0245_p0605c21║雜耶？若言不雜，則須一去一存。若言俱存又不雜者，
X09n0245_p0605c22║則一尺之分，各占五寸之地，如此轉不應也。若言俱
X09n0245_p0605c23║存俱遍一尺之分，理亦不然。何者？以空與色，有二相
X09n0245_p0605c24║違，不應全體同遍當處。何者二違？一、空是無物，色是
X09n0245_p0606a01║質礙，不可一尺分中，言全是無有物。二、空是虗通，色
X09n0245_p0606a02║是質礙，不可一尺分中，言全是無物，復言全是有物。
X09n0245_p0606a03║不可言全是虗通，復言全是質礙。豈有此理耶？是知
X09n0245_p0606a04║虗空既無邊無壞，無壞無雜，即空中必定無有色等。
X09n0245_p0606a05║故云：若有色體空，則壞雜等也。然空中必無色一句，
X09n0245_p0606a06║是法界觀門，真空絕相觀中之文也。具云：良由會色
X09n0245_p0606a07║歸空，空中必無色。般若心經亦云：是故空中無色，無
X09n0245_p0606a08║受想行識，無眼界，乃至無三科、四科、十二緣等。問：既
X09n0245_p0606a09║空中無色等，何故如今歷然現見？答：豈不前云皆是
X09n0245_p0606a10║情有，如夢等耶？良由據實道理的無，故知定是情有
X09n0245_p0606a11║矣。是則理無故是情有，情有故是理無。但約前後二
X09n0245_p0606a12║義，早已更互相成。況二門中，各有多義。問：凡夫妄情，
X09n0245_p0606a13║計云妄見色等。諸賢聖智者，豈可都不見一物耶？答：
X09n0245_p0606a14║情執既盡，都不見計有定實之物、質礙之物。所見之
X09n0245_p0606a15║色，色色皆空，一一皆是全空之色，如鏡像、水月、海印
X09n0245_p0606a16║文等。故色與空，都不相違。且如水火相違之法，不可
X09n0245_p0606a17║二物同處俱存。然若一虗一實，即不相違。謂如水中
X09n0245_p0606a18║有一尺火影，癡孩子見一尺之外皆是清水，一尺之
X09n0245_p0606a19║分𦦨𦦨炎赤。聞智人云：一尺之分，體全是水。的不信
X09n0245_p0606a20║之，以情有火故。若智者了之，不待去火，火本全空；不
X09n0245_p0606a21║待益水，水體全遍。以火是虗相即空，故不礙水；水是
X09n0245_p0606a22║實有，故能現火。如此則火即是水，水即是火；火不異
X09n0245_p0606a23║水，水不異火，以一虗一實故。若便兩實俱存，火水的
X09n0245_p0606a24║不可同一尺之處，以相違故。如經中所言：色即是空，
X09n0245_p0606b01║空即是色；色不異空，空不異色者，良由從緣之色全
X09n0245_p0606b02║虗，而般若之空全實故。若使俱實，豈得無礙？以相違
X09n0245_p0606b03║故。如此見者，方是真空之理。問：疏云虗空無有邊等，
X09n0245_p0606b04║何故今云真空？答：為欲破所執色，故立無物之空。今
X09n0245_p0606b05║以破色之理成就，義勢連環，便至真空，故云爾也。若
X09n0245_p0606b06║見色外之空，亦為妄執，故下文中亦破空也。
X09n0245_p0606b07║疏故諸凡夫下，大文第四、結理勸修也。淨名等經令
X09n0245_p0606b08║依智不依識，其在此矣。上來多義不同，總當通破一
X09n0245_p0606b09║切凡夫竟。（中間釋義，雖亦有對破宗計，蓋是因便傍來。疏家本意在通破一切。）
X09n0245_p0606b10║疏：諸宗計中文三：一、標列，（餘乘即小乘也，顯是此大乘之餘。）二、外道
X09n0245_p0606b11║小下，敘破，三、總結。二中又二：一、破邪小，二、破儒道。初
X09n0245_p0606b12║中又二：一、通破，二、心別。今初也。（言通破者，有二意：一、則今外道、小乘
X09n0245_p0606b13║一處破之，故云通，通邪，通小故；二、別邪、小，各自有通，有別，今於二中各通，非別。）此亦唯識之
X09n0245_p0606b14║文也。謂破所執之法通三聚法，除心、心所，為簡自許
X09n0245_p0606b15║依他起性、心及心所、所變色等諸法法性、真如，與心
X09n0245_p0606b16║等法不一、異等，不同彼執一向異故，無過失也。謂立
X09n0245_p0606b17║量云：外道、餘乘所執三聚，如前諸法，是有法也；異心、
X09n0245_p0606b18║心所，非實有性，即是法也。合名為宗。因云：是所取故。
X09n0245_p0606b19║喻云：如心、心所。（若心、心所，亦是所立。今此比量，即有一分相符之過，故今除之。）此成
X09n0245_p0606b20║所取也。疏能取彼覺下，成能取亦不緣彼。謂薩婆多
X09n0245_p0606b21║言：若境無實，云何緣時生心、心所？今立量云：汝言能
X09n0245_p0606b22║取彼色等覺，亦不緣彼色等諸法，是能取故。知緣此
X09n0245_p0606b23║覺之所有覺。覺者，心、心所之總名；此者，即是心、心所
X09n0245_p0606b24║也。緣心等心，即他心智等。（然有法中先言：汝所執法能緣之覺，不緣於彼。故無
X09n0245_p0606c01║自，豈相違？又無違自宗等，不許緣彼心外實法生心。故前我執亦有此結。）△疏然西域下。
X09n0245_p0606c02║二、心別也（止而不述）。謂成唯識論及疏文，廣敘西域十三
X09n0245_p0606c03║家外道、二十部小乘宗計，一一破之。百紙已上，緣是
X09n0245_p0606c04║偏僻屈曲之義，繁雜劫雜，於深法柱無限心力，都無
X09n0245_p0606c05║所益耳。夫藥無貴賤，差病為先。法無淺深，當根者妙。
X09n0245_p0606c06║則所設藥，意在其病。無病服藥，藥即為病。今大唐國
X09n0245_p0606c07║說計典教，與彼不同。彼所計者，此無其事，何必虗設？
X09n0245_p0606c08║若迴此功夫，學大乘深經，自合解得一本要妙之法。
X09n0245_p0606c09║今覺此弊，故不敘之。前所敘者，皆是通途之執，皆涉
X09n0245_p0606c10║著一切人意，故略敘也。請智者審詳此損益如何。問：
X09n0245_p0606c11║外道宗教雖多，不出自然、無因、邪因等計，亦通此方
X09n0245_p0606c12║道教等類，及諸不信因緣業果等。阿妨例破，防塞其
X09n0245_p0606c13║源？答：約彼例破，何如當顯？自敘儒道，分明推徵，破之
X09n0245_p0606c14║顯邪？問：小乘宗教傳於此方，何不敘破？答：雖有其教，
X09n0245_p0606c15║而無其執。謂此方小乘學人，盡知是半字不了方便
X09n0245_p0606c16║淺教，盡皆深信大乘。不同西域執小毀大，二宗阻隔，
X09n0245_p0606c17║分河飲水。故知成唯識論廣引教理，立有大乘經典，
X09n0245_p0606c18║亦是徒煩也。問：北方佛法，外人亦有不信大乘經者，
X09n0245_p0606c19║何妨敘之？答：彼論所引，故理成立。大乘皆約小乘所
X09n0245_p0606c20║信之教。此方諍法之人，兼小乘不信引破，有何益耶？
X09n0245_p0606c21║疏：儒道二教中文云：一、述所以，二、破其計，三、存其教。
X09n0245_p0606c22║今初也。攸，所也。是此國之所遵，故依病處方也。
X09n0245_p0606c23║疏：雖二、宗主下，二、破。計中又二：一、敘，二、破。一中又二：
X09n0245_p0606c24║一、標，二、列。今初也。二、宗主者，孔、老二聖也。設教不同
X09n0245_p0607a01║者，孔教忠、孝、仁、義、禮、樂，益國榮親；宗樂於名行；老教
X09n0245_p0607a02║棄於榮名，外於禮、樂，養性保身而逍遙，屏繁慎靜也。
X09n0245_p0607a03║而皆下，所計天、地、人、畜萬類之所從生也。此即二宗不
X09n0245_p0607a04║殊。△疏老云下。二，列也。又二，謂道與儒。今即道也。有
X09n0245_p0607a05║物混成，先天地生者，河上云：謂道也。無形混沌，而混
X09n0245_p0607a06║成萬物，乃在天地之前。次文云：寂兮（無音聲），寥兮（空無形），
X09n0245_p0607a07║獨立（無雙）而不改。（無化有常。）吾不知其名，強字之曰道，（我不見道
X09n0245_p0607a08║之形，答不知當何以名之。見萬物皆從道所生，故名之曰道。）強為之名曰大。（以其高而
X09n0245_p0607a09║無上，羅而無外，無不包容，故強名大也。）大曰逝，（非若天常在上，地常在下，反乃復逝，云無常處。）
X09n0245_p0607a10║逝曰遠，（遠者，窮於無窮，布氣天地，無所不通。）遠曰返。（遠不越絕，乃復返在人身。）故道
X09n0245_p0607a11║大，天大，地大，王亦大。域中有四大，而生王居一焉。（八極
X09n0245_p0607a12║之內也。）人法地云云。（如下所引也。側注者，皆依河上也。）疏又云：道生一
X09n0245_p0607a13║等者，一者，冲氣。謂道初動，出冲元之氣。（即道生一。）於生成
X09n0245_p0607a14║之理未足，又生陰陽二氣。（一生二也。）陰氣下凝為地，陽氣
X09n0245_p0607a15║上騰為天，和氣中為人倫。（二生三也。）三戈成八卦，萬物生
X09n0245_p0607a16║焉。（三生萬物。）若河上注，即冲氣生陽氣，（一生二也。）陽氣生陰氣。
X09n0245_p0607a17║（二生三也。）陰陽含孕，冲氣調和，然後萬物生成。（三生萬物。）此
X09n0245_p0607a18║但增一，名為一生二，二生三。詳義似闕，故別為前釋。
X09n0245_p0607a19║疏人法地等者。河上云：人謂王也。王者先當法地安
X09n0245_p0607a20║靜；既爾，又當法天運用生成；既爾，又當法道清淨無
X09n0245_p0607a21║為，令物自化。人若能爾者，即合道法自然之性。箋云：
X09n0245_p0607a22║由前所說，人從天地生，天地從道生，故為人王者，還
X09n0245_p0607a23║法於本也。如佛教說，一切凡聖從法界生，故稱法界，
X09n0245_p0607a24║而修萬行以證法界也。今引此者，成上道生一等也。
X09n0245_p0607b01║疏易云下，二、儒教也。太極生兩儀者，韓注云：夫有（兩儀）
X09n0245_p0607b02║必始於無（太極），故太極生兩儀也。太極者，無稱之稱，不可
X09n0245_p0607b03║得名，取其之所極，謂之太極。孔疏云：太極者，天地未
X09n0245_p0607b04║分之前，混而為一，即是太初、太一也。老子道生一，即
X09n0245_p0607b05║此太極之謂也。混元既分，即有天地，故云太極生兩
X09n0245_p0607b06║儀，即老子一生二也。不言天者，指其物體，下與四象
X09n0245_p0607b07║相對，故云兩儀，謂兩體容儀也。若准例，是列子有太
X09n0245_p0607b08║易、太初、太始、太素。太易者，未見氣也；太初者，形之始
X09n0245_p0607b09║也；太素者，質之始也。彼注云：質，性也。又釋：太易指周
X09n0245_p0607b10║易，太極便成，太極在初。若准易鈎命訣，說有五運，前
X09n0245_p0607b11║四同列子，第五名太極，太極則非初也。釋與列子大
X09n0245_p0607b12║同。運請運數，易謂改易。元氣未分，謂之太易；元氣始
X09n0245_p0607b13║散，謂之太初；氣形之端，謂之太始；形變有質，謂之太
X09n0245_p0607b14║素；質形已具，謂之太極。雖小異同，皆是元氣生天地
X09n0245_p0607b15║也。疏兩儀生四象等者，謂木、金、水、火稟天地而有，土
X09n0245_p0607b16║則分生四時，又地之別，故唯四象。生八卦者，謂震木、
X09n0245_p0607b17║離火、兌金、坎水，各主一時。又巽同震木，乾同兌金，加以
X09n0245_p0607b18║坤、艮之在，為八卦。八卦既立，爻象相推，有吉凶，故生
X09n0245_p0607b19║大業。謂萬事皆有吉凶，廣大悉備，故能生天下大事
X09n0245_p0607b20║業也。▲疏若以自然下，第二、破也。文三：一、破邪因，二、
X09n0245_p0607b21║破無因，三、雙敘例破。今初，又二：一、指，二、破。今初，指也。
X09n0245_p0607b22║由道生一，是道自（更不從諸法生故）。常者，非新生也，即是不
X09n0245_p0607b23║可道之常道矣。遍者，如莊子中說：道遍於稊、稗，乃至
X09n0245_p0607b24║屎、尿等。邪因者，正指也。言邪者，次下自釋邪之所以。
X09n0245_p0607c01║疏若法能下，二、破也。又二：一、直破，二、質破。今初也。若
X09n0245_p0607c02║法能生必非常者，如地、水、火、風四大種能生一切，而
X09n0245_p0607c03║四大亦無常。（餘法能生他者，必從他生。唯四大唯是能生，故成同喻。）應立量云：
X09n0245_p0607c04║自然大道決應非是常，是能生故，如地、水等。（若對淺智目觀
X09n0245_p0607c05║物者，如母能生子，草、木生華、果等，乃至地生萬物等，皆非堅固。若道能生萬物，道即非常。）問：若爾，
X09n0245_p0607c06║佛教中真如能生一切，應亦非常？答：無明為因，生一
X09n0245_p0607c07║切染；悟、修為因，生一切淨。故無明如夢中人，醒不可
X09n0245_p0607c08║得，修、證無別。始、覺之異，皆是無常。真如非能生，能生
X09n0245_p0607c09║但隨緣應現，所現染、淨，始、終皆空。故真如元來不變，
X09n0245_p0607c10║是常住也。道教都無此義，故不應例。非常必不遍者，
X09n0245_p0607c11║初以能生而破於常；成無常已，即以為因而破於遍。
X09n0245_p0607c12║立量云：大道決定非遍，以非常故。（已上破所執常說，故得為因。）如
X09n0245_p0607c13║瓶、盆等物，現見草、木、人、畜千般萬類無常之物，皆不同
X09n0245_p0607c14║太虗遍一切處也。不遍非實者，既非常遍，實義不成。
X09n0245_p0607c15║已破遍說，又以不遍為因，破真實也。還以瓶等為喻
X09n0245_p0607c16║主。三量，可知。此一段，疏借唯識破計自在天能生之
X09n0245_p0607c17║文。前陳雖別，常、遍能生之宗同故。下質破亦有彼義
X09n0245_p0607c18║勢，而文小異。疏本來下，二、質破。文二：一、反徵所以。言
X09n0245_p0607c19║一因者，自然道也。因是一種，果即多類，故成難也。如
X09n0245_p0607c20║一粟種為因，生麥、豆、爪、菜等種多類；或如一桃為因，
X09n0245_p0607c21║種之，生李、㮈、松、桂、蒺、䔧、荊種多類；或如一棘。豈有是
X09n0245_p0607c22║理？言多果者，愚、智、貴、賤、貧、富、苦、樂。疏若能生下，二、縱
X09n0245_p0607c23║之出過。文三：一、縱其能生，成無窮過。頓生者，人、畜、草、
X09n0245_p0607c24║木萬類，皆應一時齊生，日日時時常合如此，以有自
X09n0245_p0608a01║然之道常為能生因故。能生既已辨定，不應無所生
X09n0245_p0608a02║故。不應有生時、不生時，生此物、不生彼物。遍生者，能
X09n0245_p0608a03║生之因既遍一切處，則處處皆應生一切人、物等類，
X09n0245_p0608a04║不應有生處、不生處。疏若待時下，縱待時、緣，成失宗
X09n0245_p0608a05║過。汝復若謂體雖遍常，以待時故，不一切時生；及待
X09n0245_p0608a06║緣故，不一切處生者，自違汝宗。汝宗云：唯大道一法
X09n0245_p0608a07║為因。何故復言待時及諸法緣即多法為因量？豈不便
X09n0245_p0608a08║違自一因義？疏或時及下，三、彰其無窮，結指因過。謂
X09n0245_p0608a09║設許待時、緣，早已違於自宗，況推時、緣，展轉成過！謂
X09n0245_p0608a10║此時、緣復從何生？若從大道之外別法而生，即不得
X09n0245_p0608a11║言萬物皆從道生。若時、緣從大道生，大道常遍，故應
X09n0245_p0608a12║一切時常生時緣，一切處遍生時緣。例如上說。何得
X09n0245_p0608a13║更有所待？△疏：若謂萬物下，二、破無因也。不因別緣，
X09n0245_p0608a14║自然而生，故云若謂自然而生，即是無因也。謂若自
X09n0245_p0608a15║然生，不待時緣，亦一切時處常生遍生，以無所待故。
X09n0245_p0608a16║△疏若謂一陰下。三、雙敘例破。此即用周易中義也。
X09n0245_p0608a17║彼文具云：一陰一陽之謂道，陰陽不測之謂神。韓（即韓
X09n0245_p0608a18║康伯）注云：道者何？無之稱也，無不通也，不由也。況之行
X09n0245_p0608a19║道，寂然無體，不可為象，必用之用。用極而無，無而功
X09n0245_p0608a20║顯。故至神無方，而易無體，而道可見矣。故窮變以盡
X09n0245_p0608a21║神，因神以明道。陰陽雖殊，無一以待之。在陰為無陰，
X09n0245_p0608a22║陰以之生。在陽為無陽，陽以之成。故曰一陰一陽之謂
X09n0245_p0608a23║道也。孔（不是夫子，即孔穎達也。造諸疏也）疏云：一謂無也，無陽乃謂
X09n0245_p0608a24║之道。一得無名者，無是虗無，如虗空不可分別，唯一
X09n0245_p0608b01║而已。故以一為無也。若有境即有彼此，相形即有二
X09n0245_p0608b02║三，不得為一。故在陰之時，而不見為陰之功。在陽之
X09n0245_p0608b03║時，而不見為陽之力。自然而有陰陽，自然而有營為。
X09n0245_p0608b04║此則道之謂也。故言之謂一謂道。以數言之謂之一，
X09n0245_p0608b05║以體言之謂之無，以物得開道謂之道，以微妙不測
X09n0245_p0608b06║謂之神，以應機變化謂之易。總而言之，皆虗無之謂
X09n0245_p0608b07║也。聖人以人事名之，隨其義理，以立稱號。疏變易能
X09n0245_p0608b08║生等者。正是疏家用文之意。若立此大道為本，能生
X09n0245_p0608b09║萬物，則是邪因。若救云：道體虗無，何有邪正可得？誰
X09n0245_p0608b10║言是因？然不妨萬物生者，即是無因。皆應頓生適生，
X09n0245_p0608b11║例上立理。故云同前也。
X09n0245_p0608b12║疏然但破下，大文第三、存其教也。破執不破教，破解
X09n0245_p0608b13║不破行，以教行是治國養親忠孝之至道，修身慎禍
X09n0245_p0608b14║仁讓之宗源，但破其病，不除其法，況儒資戒律，道助
X09n0245_p0608b15║禪那，唯於慧解證入有累而無益，故有破有存也，亦
X09n0245_p0608b16║大同會二乘入一乘之意矣。文中云但破謬執，萬物
X09n0245_p0608b17║生因者，是破謬解；不責下，是存教行。勤行之言，義即
X09n0245_p0608b18║貫通。下二文即是老經云：上士聞道，勤而行之；中士聞
X09n0245_p0608b19║道，若存若亡；下士聞道，大笑之，不笑不足以為道。五
X09n0245_p0608b20║常者，儒教所詮之行也，即仁、義、禮、智、信。君子常行此
X09n0245_p0608b21║五事，造次必於是，顛沛必於是，不欺闇室，故云常也。
X09n0245_p0608b22║常即勤義。然此五德大同五戒：仁是愍物，博施恩慧，
X09n0245_p0608b23║廣濟患難，即不殺戒也；義者，有志有準，非理不為，即
X09n0245_p0608b24║不盜戒故也。臨財無苟得，臨難無苟免，義然後取，不
X09n0245_p0608c01║義而富且貴，於我如浮雲，非義之財尚與而不取，況
X09n0245_p0608c02║偷盜耶？故盜戒亦云不與取戒。禮者，別尊卑，息譏嫌，
X09n0245_p0608c03║分內外，禁諍亂，即不邪婬戒也。邪婬，非禮之極也。信
X09n0245_p0608c04║者，發言無二，不虧其約，即不妄語戒也。智者，識達分
X09n0245_p0608c05║明，即不飲酒食肉戒也。唯此戒與智不得全同，然亦
X09n0245_p0608c06║是其事類，謂飲酒昏亂，識鑒不明，飽食羶腥，臟腑穢
X09n0245_p0608c07║濁，神不爽利故也。然孔子所制法則，皆恭謹謙順，與
X09n0245_p0608c08║佛戒律無所乖背。道德者，道教所詮之行也。老經有
X09n0245_p0608c09║道德二篇，道經首云：道可道，非常道。其德篇首云：上
X09n0245_p0608c10║德不德，是以有德；下德不失德，是以無德。又云：道尊
X09n0245_p0608c11║德貴。孔子云：志於道（志，慕也。道不可體，故志之而已），據於德（德有成形，故可
X09n0245_p0608c12║據也）。此亦尊於道德也。
X09n0245_p0608c13║疏由上所計下，第三、結也。上來破所執外境竟。
X09n0245_p0608c14║疏諸心、心所下，大文第二、明心空也。仍恐許心等實
X09n0245_p0608c15║有，故復破之。此亦唯識之文，然意即全取破相宗。心、
X09n0245_p0608c16║境俱空之義，已如懸談中辨。（傅大士云：未有無心境曾無無境心境亡心亦
X09n0245_p0608c17║滅無境亦無心。）於中四：一、正明諸心、心所非實有性，依他起
X09n0245_p0608c18║故，如幻事等。今且據此論中比量，應云：諸心、心所非
X09n0245_p0608c19║真實有，（宗也。）依他起故，（因也。）如幻事。（喻也。）△疏為遣下，二、通
X09n0245_p0608c20║妨。謂有難云：若心、境俱空，更無差別，何故乃說唯有
X09n0245_p0608c21║識耶？故彼論為此釋也。為遣外道、凡夫心、心所外執
X09n0245_p0608c22║實有境，故說唯有識，非唯識言便為實有。△疏若執
X09n0245_p0608c23║唯下，三、出過患。由是理故，但應是彼心外之境同兔
X09n0245_p0608c24║角無，能緣彼心如幻事有，故少不同，非謂即心亦是
X09n0245_p0609a01║實有。量云：執心所取真實唯識（有法），體非實有（宗也）。執所
X09n0245_p0609a02║取故（因也），如所執色等（喻也）。執實唯識心等（有法），不是法執
X09n0245_p0609a03║（宗也）。執實有法故（因也），如執色等心（喻也）。上三段論，皆慈恩
X09n0245_p0609a04║法疏所釋。△疏故金剛下，四、引證。其側注者，皆依經
X09n0245_p0609a05║之論也。今更以彼論備釋之。言本無本處者，謂一切
X09n0245_p0609a06║心相，種子為本。求此種子，永不可得，三世皆無理故。
X09n0245_p0609a07║又生滅心生，必依本處。本處既無，即不得生。此本處
X09n0245_p0609a08║者，五色根色。（上種子是一切本，今色根但是生滅心本。）有力、無力，皆無理
X09n0245_p0609a09║故。空寂無生者，既本無種，復無本處，故無生也。若心
X09n0245_p0609a10║無生下，觀無生時，能觀心亦無所生，是時即入空寂。
X09n0245_p0609a11║空寂即是一心，一切所依，名之為地。空心、心空，二語
X09n0245_p0609a12║無異。據此經文，是破妄心空無，顯真心地實有。然今
X09n0245_p0609a13║所引者，證此妄心空無，便密預證後段所顯真也。
X09n0245_p0609a14║疏如上執情下，大文第四、結名也。
X09n0245_p0609a15║疏大文下，顯理中文二，無釋義；後文中二下，釋文。疏
X09n0245_p0609a16║尋伺如實者，前二空觀也。此顯理一門，還是文略而
X09n0245_p0609a17║易，意深而要。前眾多科段門戶破執，本為此也。善須
X09n0245_p0609a18║明示。（若隱略而過，如飢餓人喫盡一甕漿水，到甕底，一椀飯便休喫。）生起法界觀之
X09n0245_p0609a19║初，疏印前者，前二空觀也；顯後者，法界觀也。此科甚
X09n0245_p0609a20║要，可明示之。（要意甚多，謂不執我、法一毫之相，方堪修法界觀等云。又法相宗以此二空觀
X09n0245_p0609a21║為宗極，今乃以之為前方便，即深、淺可知也。故前云：權教之中無實果。且法界觀，彼宗尚無況處，況有佛果耶？）
X09n0245_p0609a22║疏我空法寂者，依蘊即離。所計之我，一向是無；依倒
X09n0245_p0609a23║情橫計，故直云空。蘊、界、處及餘一切諸法，雖無其執，
X09n0245_p0609a24║不壞其相，故但云寂。故法華云：諸法從本來常自寂
X09n0245_p0609b01║滅相寂滅相故一切融通根識塵大清淨遍滿矣。
X09n0245_p0609b02║疏：初、喻中文四：一、釋標告之意；二、謂摩尼下，（此云如意。得此
X09n0245_p0609b03║珠者，如意中所欲，無不遂故。）正釋此喻之相。青、黃等者，五方正色，
X09n0245_p0609b04║經云：隨方現故。三、以之合法，四、簡二喻別。三中二：初、
X09n0245_p0609b05║然此下，標；二、言印前下，釋。文二：一、釋印前，又二：一、正
X09n0245_p0609b06║釋文。言五色喻五道者，此有二釋：一、直依本配之。黑
X09n0245_p0609b07║喻地獄，黑黑業故；青喻饑鬼，鬼多面青，故餓瘦，帶青
X09n0245_p0609b08║色故；赤喻畜生，天台止觀云：血塗之道故；黃喻人道，
X09n0245_p0609b09║黃是中方之色。（易云：黃裳，取其中也。）人道不在天上之樂，不在
X09n0245_p0609b10║三塗之苦，處其中故；白是天道，純善白業所感故。二、
X09n0245_p0609b11║約正法念經，於白色中開出白白，以配六道。彼經云：
X09n0245_p0609b12║心如畫師，手畫出五彩：黑、青、赤、黃、白及白白。清涼大
X09n0245_p0609b13║師如次配地獄、鬼、畜、修羅、人、天。三塗同前。餘則黃配
X09n0245_p0609b14║修羅，修羅非天非人，處中間故；白配於人，多善業故；
X09n0245_p0609b15║白白配天，因、果俱善故。（華嚴九地中亦說。）故華嚴下，證於見
X09n0245_p0609b16║色迷珠之喻。但以經文合之，意即顯矣。謂初句中諸
X09n0245_p0609b17║法合青、黃，凡夫見合愚人；次兩句但見合，令是青、黃；
X09n0245_p0609b18║後句合，則不見珠體。疏若以下，二、配三性。言前所顯
X09n0245_p0609b19║者，二空所顯真如也。前幻者，文云：幻滅亦滅等也。前
X09n0245_p0609b20║塵垢者，文云：垢盡明現。又云：當知身、心皆為幻垢，垢
X09n0245_p0609b21║相永滅，十方清淨。身、心等相者，從我今此身四大和
X09n0245_p0609b22║合已來，盡二空觀矣。△疏言顯下，二、釋顯後也。於中，
X09n0245_p0609b23║初且結印前之意，以起後圓淨之義勢。次若無計下，
X09n0245_p0609b24║正明此門之義。然此印前顯後一段之意，結撮至此，
X09n0245_p0609c01║美而復妙，文勢亦甚易見。宜可在意，以前後經文乃
X09n0245_p0609c02║至一切清淨遍滿等而發揚之。▲疏然前之鏡下，四、
X09n0245_p0609c03║簡二喻別也。相對說之，亦甚易甚妙，必須再三分明，
X09n0245_p0609c04║顯此深意。此經宗要，文相於是乎大影。疏論云：一切
X09n0245_p0609c05║等者，是本覺體相之因，顯覺性圓淨之義。故以彼證
X09n0245_p0609c06║此，彼顯四種大義與虗空等，猶如淨鏡。（此亦云清淨寶珠。）一
X09n0245_p0609c07║者、如實空鏡，遠離一切心鏡界相，無法可現，非覺照
X09n0245_p0609c08║義故。二者、因熏習鏡，謂如實不空，一切世間境界悉
X09n0245_p0609c09║於中現。（明一切法離真心外，無別體性，如鏡現像，正同此摩尼現色也。）不出，（明心待熏故現，
X09n0245_p0609c10║非於〔中〕有色自出，同此隨方各現。）不入，（離心無別能熏，故不從外入。）不失不壞，常
X09n0245_p0609c11║住一心，以一切法即真實性故。又一切染法所不能
X09n0245_p0609c12║染云云，即疏所引是也。但證當科之文。言染法不能
X09n0245_p0609c13║深者，以性淨故。雖現染法，染法所不能污。非直染不
X09n0245_p0609c14║能污，亦乃由現染故，反顯本淨。如鏡現穢物，反顯鏡
X09n0245_p0609c15║淨，豈污鏡也？正同此疏云顯圓覺雖現，非是定實故
X09n0245_p0609c16║也。智體不動者，以本無染，今無始淨，是故本覺之智
X09n0245_p0609c17║未曾移動。又雖現染，不被所染，即不動之義。具足無
X09n0245_p0609c18║漏等者，此本覺中恒沙性德無所少也。又與眾生作
X09n0245_p0609c19║內熏之因，令起厭求等故。論次此文云：三者、法出離
X09n0245_p0609c20║鏡，謂不空法出煩惱礙，離和合相，智淳淨故。（同此摩尼清淨
X09n0245_p0609c21║也。彼約障盡而顯，此約觀成而顯。然所顯法，俱是性淨本覺。）四者、緣熏習鏡，謂依
X09n0245_p0609c22║法出離故，遍照眾生之心，令修善根，隨念示現故。（同此
X09n0245_p0609c23║映於五色，隨方各現；及法中現於身心，隨類各應也。然鏡有四義，摩尼亦然。所顯圓覺，亦同彼具四義。但疏恐
X09n0245_p0609c24║繁，不具引。）
X09n0245_p0610a01║疏拂迹入玄者，為欲入生佛平等稱性圓淨究竟之
X09n0245_p0610a02║法，故宜拂前垢淨迷情，始修分限之迹也。此一段疏
X09n0245_p0610a03║文甚深，甚妙，甚當，甚顯，甚易，可發揚其美。文中二：一、
X09n0245_p0610a04║釋文，但一一以疏屬當經文，文自顯矣。言對垢者者，
X09n0245_p0610a05║經末者字貫於此也。故疏皆云者。▲疏然上人、法下，
X09n0245_p0610a06║二、配對。言各三者，人是三能，法是三所。言三對者，一、
X09n0245_p0610a07║眾生是能執，垢是所執；二、菩薩是能離，垢是所離；三、
X09n0245_p0610a08║佛是能說，執、離、垢、淨。人、法等名數，皆是所說。六隻單
X09n0245_p0610a09║數，可知。並是經文，非別建立。
X09n0245_p0610a10║疏言一真等者，文二：先釋科文。然此逈異諸宗，非二
X09n0245_p0610a11║諦、三諦、八諦、五法、三性所能配屬。然強以三諦配者，
X09n0245_p0610a12║一真是中道第一義諦；未明理、事、空、有者，真、俗二諦
X09n0245_p0610a13║（境界難齊，故云強也。謂此一真融下三重法界歸於此一，量此一外更有三重。三重尚不出一真量，況更有真、
X09n0245_p0610a14║俗二諦與此相對而說乎？故云逈異諸宗也。問：天台說一境三諦，空、假皆中，豈異此耶？答：三諦融攝，方成下三
X09n0245_p0610a15║重中第二理、事無礙觀也。事事無礙，重重無盡，尚未顯著。問：此云未明理、事，豈總攝耶？答：正由合為此一而未
X09n0245_p0610a16║開顯，故未明也）。
X09n0245_p0610a17║疏今初下，舉經消釋。釋文又二：一、釋初六句。言外見
X09n0245_p0610a18║東、西者，肇公寶藏論云：夫約天、地為上、下，約日、月為
X09n0245_p0610a19║東、西，約身為彼、此，約心為是、非。今取意，隨便用之。謂
X09n0245_p0610a20║若不約身以對日、月，日、月何準？彼舉四事，故得相對。
X09n0245_p0610a21║今單取身對方以釋，無我即無方，故宜云爾。
X09n0245_p0610a22║疏虗空下，二、釋無邊下，二句也。疏撮二句為一句牒
X09n0245_p0610a23║之，文二：一、破空，二、顯覺。謂前二破二執，顯於空、理；今
X09n0245_p0610a24║又超空、理，至於覺也。初中四：一、標；二、若言有下，釋；三、
X09n0245_p0610b01║結；四、證。二中二：一、開闢；二、若體下，牒破，又二：一、破體
X09n0245_p0610b02║一，二、破體多。初中又二：一、合色、不合色破，二、在色、不
X09n0245_p0610b03║在色破。前中又三。今初，各與法合，成多失故。初二句
X09n0245_p0610b04║牒外計。隨能下，二、正難成多。以虗空容受色等法，隨
X09n0245_p0610b05║其一一色等諸法合虗空體，故應成多。次二句釋成
X09n0245_p0610b06║多所以。如前一處色所合空處，餘處色不合故；如餘
X09n0245_p0610b07║處色，餘處色合處，彼色不合故。體非是一。虗空亦應
X09n0245_p0610b08║爾，故云體應成多。（且如瓶與虗空合時，餘盆等即不與此合。瓶之空相合，如盆合處，瓶
X09n0245_p0610b09║不合故。）然此一段是一比量，但闕喻故。謂初二句是有
X09n0245_p0610b10║法，次二句宗法，後二句因也。應立喻云如餘處色。疏
X09n0245_p0610b11║不爾諸下，三、通與法合雜亂失。謂若非此處色合時，
X09n0245_p0610b12║餘處色不合（釋不爾字），即色等法應亦相遍。以此處色合
X09n0245_p0610b13║時，餘處色亦合，此處色即餘處色故。一一色等應互
X09n0245_p0610b14║遍，隨彼虗空，其量遍故。（此明虗空合一色時，餘亦合餘色，即此一色便是若色。如
X09n0245_p0610b15║此彼空，故成相遍也。據諸法互遍，但有其宗。若將不爾字為因立量，亦得即此彼空為喻。應云：諸色法是有法，
X09n0245_p0610b16║應互相遍，是此宗法。此色合空，餘色亦合，故如此色處空及餘色處空合也。）疏若謂下，三、
X09n0245_p0610b17║不與法合非受失。謂合是容受義故，如鏡水等。清明
X09n0245_p0610b18║容受萬影，故與影相合；不容受外質，故不與外質相
X09n0245_p0610b19║合。設外質久水，水開避故，不名合也。即知受即必合，
X09n0245_p0610b20║合即必受。應立量云：虗空不容受諸色，不與色合故，
X09n0245_p0610b21║如水不合炎火之質。彼論以餘二無為為喻者，對小
X09n0245_p0610b22║乘故。△疏又色下，第二、在色不在色破也。初二句審
X09n0245_p0610b23║於外計，後二句有無並難。若色有空，色體與空體應
X09n0245_p0610b24║相雜，豈云色中虗空體應？即色處無別故。如此處色
X09n0245_p0610c01║體相離者，是一切義。若此色體中無有虗空，空應不
X09n0245_p0610c02║遍一切法。不遍一切法故，應是有為，如地、水等。△疏
X09n0245_p0610c03║若體下，第二、破體多也。此有三過：一、有品類，二、非遍，
X09n0245_p0610c04║三、非受。初、謂體若是多，應有品類，此處空非彼處空
X09n0245_p0610c05║故，如色等法。二、謂色等中無，故非是遍。三、謂無色處
X09n0245_p0610c06║方有，故非容受。▲疏故知下，第三、結也。結空無體，歸
X09n0245_p0610c07║於識矣。謂有問云：今現見虗空遍一切處，無生滅變
X09n0245_p0610c08║異。又諸經亦說有虗空，如何破之？故此破已，法歸唯
X09n0245_p0610c09║識。唯識亦說虗空，略有二種：一、依識變假施設有，謂
X09n0245_p0610c10║曾聞說虗空等名，隨分別有虗空等相。（聞佛、菩薩說名，隨名起分
X09n0245_p0610c11║別心，有虗空相以為緣力。）數習力故，心等生時，似虗空現。此所現
X09n0245_p0610c12║相，前後相似，無有變易，假說為常。（所顯空相，前後相似，無有變易，唯有
X09n0245_p0610c13║一類豁虗之相，故假說之為常及無常等。如極微等，定無本質，唯心所變也。）二、依法性假
X09n0245_p0610c14║施設有，謂空、無我所，顯真如有、無俱非，心、言路絕，與
X09n0245_p0610c15║一切法非一、異等。（此上總顯法性之理。）是法真理，故名法性；（上皆
X09n0245_p0610c16║顯所依訖。）離諸障礙，故名虗空。（此顯能依也。即此真如離諸障礙，故名虗空也。下因
X09n0245_p0610c17║說餘無為法。）然此上破空之疏，皆唯識文。亦依彼疏所釋，
X09n0245_p0610c18║兼或注助，令其易見。然所用之意，稍與彼殊。彼正破
X09n0245_p0610c19║薩婆多業諸部，計心外實有三種無為，空是其一。今
X09n0245_p0610c20║即俱通對一切凡、愚，空相不融，色相不泯者也。以此
X09n0245_p0610c21║土無的定堅執宗計，但有汎爾妄想之計故。幸諸智
X09n0245_p0610c22║者詳其存癈之利害、用功之多少、取悟之難易、修
X09n0245_p0610c23║證之遲速，即見餘之深志焉。前後用之，意多如此。▲
X09n0245_p0610c24║疏故首楞下。（佛頂經也。）四、引證也。據文，似俱證無空。若以
X09n0245_p0611a01║義求，亦證識現。言發真者，真，發也。謂真性開發，正同
X09n0245_p0611a02║此覺。故顯發還源，始覺合本覺也。然佛有覺、照二義，
X09n0245_p0611a03║上覺此照矣。殞者，滅也。虗空既從心識分別熏習相
X09n0245_p0611a04║現，今破和合識相，顯發真淨覺智，故所變空相殞滅
X09n0245_p0611a05║矣。即起信中心滅，則種種法滅之義也。問：若一人還
X09n0245_p0611a06║源，十方空滅，今何皆見空相耶？答：上豈不云自識變
X09n0245_p0611a07║耶？何不自覺分別之念，却嫌空相在耶？
X09n0245_p0611a08║疏謂迷情下，第二、顯覺也。文三：一、破計執之空，故覺
X09n0245_p0611a09║顯。覺處見空者，如人有摩尼寶珠置於瑠璃幢上，當
X09n0245_p0611a10║其所處座之前，焚香啟願。珠出，萬般珍寶遍於一堂，
X09n0245_p0611a11║保惜之甚，自守護之。忽然睡眠，夢見珠及所現寶等
X09n0245_p0611a12║并己堂屋、庫藏及城郭，一切空無所有。夢中意云：曾
X09n0245_p0611a13║經失火，焚燒千萬之家。故四面瞻顧，坦然露地，無一
X09n0245_p0611a14║礙物；蕩蕩虗豁，唯一段空。（識現之空，正同夢所現也。）心生苦惱，歎
X09n0245_p0611a15║憶寶等。及乎寤來，此空都無，但見幢上如意寶珠及
X09n0245_p0611a16║諸珍寶、堂屋、城郭，千家、萬家，連簷接宇。法合，可知。故
X09n0245_p0611a17║有人云：魚不見水，人不見風，迷不見性，悟不見空。顯
X09n0245_p0611a18║謂下二句，上句慧解脫，下句心解脫。故覺現心開，非
X09n0245_p0611a19║重言也。問：經說所泯之空無邊耶？為說所顯之覺無
X09n0245_p0611a20║邊耶？故疏答云：翻覆俱無邊也。謂無邊之空既亡，無
X09n0245_p0611a21║邊之覺即顯。▲疏故首楞下，二、合依他相。空故覺顯，
X09n0245_p0611a22║約經釋也。即佛敕文殊判二十五聖所得解脫，唯觀
X09n0245_p0611a23║音菩薩從聞中入，獨得圓通。其文具云：聞非自然生
X09n0245_p0611a24║因聲有名字旋聞與聲脫能脫欲誰名一根既返源
X09n0245_p0611b01║六根成解脫（旋聞〔音〕，脫也。此雖非所引，要之生起文意。）見聞如幻翳三界
X09n0245_p0611b02║若空華聞復翳根除云云。（次五句兼此一句，即疏中是也。次下云：）摩登
X09n0245_p0611b03║伽在夢誰能留汝形（了喻超塵也）。首末之文，如別卷具引
X09n0245_p0611b04║及釋。注空生大覺中者，此却是何？前之文謂文殊欲
X09n0245_p0611b05║判二十五聖，先標宗說偈云：覺海性澄圓圓澄覺元
X09n0245_p0611b06║妙（標湛本源）元明照生所所立照性亡（發照遺真）迷妄有虗空
X09n0245_p0611b07║依空立世界想澄成國土知覺乃眾生（述相生故）空生大
X09n0245_p0611b08║覺中如海一漚發有漏微塵國皆從空所生（喻真生妄）漚
X09n0245_p0611b09║滅空本無況復諸三有（妄起即空）。釋曰：今所引者，但證空
X09n0245_p0611b10║亦是無，依覺妄現耳。▲疏是知空下。三、尅體指覺，便
X09n0245_p0611b11║是結上絕待之文矣。
X09n0245_p0611b12║三重法界中三重者，即四法界中之三也。一、真空等
X09n0245_p0611b13║者，初即理法界，後即事事無礙法界，二則名同。其事
X09n0245_p0611b14║法界，即經中根、識、塵、大、世、出世間一切法數，乃至八
X09n0245_p0611b15║萬四千是也。經依此等說三重義理，名三法界也。（事如
X09n0245_p0611b16║前陳有法，三重如後說宗法，謂眼、根等是有法，定皆清淨絕相是宗法等。）疏全同華嚴等
X09n0245_p0611b17║者，題云修（熏習造詣）方廣華嚴（所依經也）、法界（經所詮法也，是華嚴所說之法
X09n0245_p0611b18║界，非餘經所說之法界也）、觀（泯情照彼法界也，是華嚴法界之觀，非數息等觀）、門（門即教也，是所
X09n0245_p0611b19║製述七、八紙已來文書名句文也，故法華亦指教云其智慧門），有三重（如上引）。京終南
X09n0245_p0611b20║山杜順作（姓杜，名法順，是華嚴宗源之師，即文殊化身也。瑞德甚多，具在傳記。其師所居處，今
X09n0245_p0611b21║見置華嚴寺，寺有和上塔廟）。今此一段經意，正令諸菩薩及末世
X09n0245_p0611b22║眾生修習此觀，故與彼同，但文句之異耳。
X09n0245_p0611b23║疏先示觀門者，但取義意，撮略顯示，不具其文。今亦
X09n0245_p0611b24║俱消現文，更不能繁引本文也。真空者，即靈妙心源。
X09n0245_p0611c01║但約不虗妄，故言真；非色相，故云空。（經前二等者，具在文中。）復
X09n0245_p0611c02║四者，前三簡情，後一顯理。前中，一、簡斷空，二、簡實色，
X09n0245_p0611c03║三、簡影像。觀門之中，每上句一一云不即者，正是遮
X09n0245_p0611c04║簡之詞也。初中斷空者，非真實心性故，自體不知故，
X09n0245_p0611c05║不應諸緣故，即空豁斷滅。謂離物所顯之空，色滅所
X09n0245_p0611c06║顯之空也。故中論云：先有而後無是則為斷滅。然外
X09n0245_p0611c07║道斷滅歸於太虗，（故楞伽云：若心體滅者，不異外道斷見戲論。）二乘斷滅
X09n0245_p0611c08║歸於涅槃。（故肇云：涅槃論云：大患莫若於有身，故滅身以歸無；勞勤莫先於有智，故絕智以淪華等。）
X09n0245_p0611c09║言色不即者，謂諸經中云色即空者，不是即於此斷
X09n0245_p0611c10║空也。（上句）謂是即於心體離相之真空也。（下句）何者？謂諸
X09n0245_p0611c11║色法本從真心所現故。推之一一無體，理合還真心
X09n0245_p0611c12║之空，不歸斷空，以本非斷空所現故。如水結成氷，鎔
X09n0245_p0611c13║之歸水，不歸地、風、火等。（遍計空也。）鏡明現色，推之無體，即
X09n0245_p0611c14║歸於明，不歸餘物。（依他空也。）故上引外道、小乘所歸，如歸
X09n0245_p0611c15║水、火等也。疏青等、非是等者，簡實色也。謂諸經所言
X09n0245_p0611c16║色即空者，此色是真心所現虗幻之色，非謂定有實
X09n0245_p0611c17║色可說空也。若定有色，即須待滅了方空。良由是真
X09n0245_p0611c18║心所現無體之色，故下句云即真空也。若實青、黃、長、
X09n0245_p0611c19║短等定實之色，豈是真空之理？故云非也。然此中無
X09n0245_p0611c20║體之言，正是遮簡文也。然文中唯標青、黃、顯色云等
X09n0245_p0611c21║者，以實況假也。謂顯色是實，尚即是空；況長、短等者是
X09n0245_p0611c22║假，豈不空耶？有人不曉此意，見文中有青、黃等言，便
X09n0245_p0611c23║科文云：一、簡形色，二、簡顯色，不應理也。此簡顯色云
X09n0245_p0611c24║青等，前簡形色應云長、短等。又非真空理之言唯簡
X09n0245_p0612a01║顯色，豈長、短等是真空理耶？疏色不等者，簡影像也。
X09n0245_p0612a02║謂聞前所簡，已免謂是斷空實色，知是真空幻色。然
X09n0245_p0612a03║猶帶幻色之想，未得逈然洞徹真空體相。故此更簡之
X09n0245_p0612a04║云空中必無色等，令真空絕相觀行成就（此四句十門雖有空、
X09n0245_p0612a05║色二名，而宗旨唯顯空相。故第三句云色盡而空現等文，總名真空絕相觀矣），方能不住諸相。
X09n0245_p0612a06║不住諸相，故於一切事相自在無礙，故成下理事無
X09n0245_p0612a07║礙，周遍含容等也。故此經觀門之首亦云：證得諸幻
X09n0245_p0612a08║滅影像故，爾時便得無方清淨無邊虗空覺所顯發。
X09n0245_p0612a09║據此，則覺圓明故，顯心清淨等文，已是觀成之相。顯
X09n0245_p0612a10║示此成相，令諸菩薩及末世眾生觀未成者，倣之而
X09n0245_p0612a11║修。故此三重，全同法界觀也。今云空中必無色者，正是
X09n0245_p0612a12║徹底簡盡之詞也。如水中必無火等，故云必也。若向
X09n0245_p0612a13║水中見火，定知此火全無矣。問：若必無色，何以經云
X09n0245_p0612a14║非色滅而後空？故下句云以會色無色，無色故無可
X09n0245_p0612a15║滅壞，故云非色滅及不壞色等。由無色可滅故，本來
X09n0245_p0612a16║但是真空，非謂有幻影之色可說是真空也。若有幻
X09n0245_p0612a17║影之色，雖非定體質礙，且還有長短分限。如鏡中見
X09n0245_p0612a18║青處，不遍於青二寸短影，不得云丈尺長影，豈得眼
X09n0245_p0612a19║耳鼻舌周遍十方世界耶？故知欲成下兩重無礙之
X09n0245_p0612a20║觀，必須不帶幻色之想，方能造詣矣。問：欲得成下無
X09n0245_p0612a21║礙，亦不應作空想，何以偏云簡色？答：若有空想，即是斷
X09n0245_p0612a22║空，前已簡訖。為有色想，對色便成空想。色想既亡，自
X09n0245_p0612a23║然無想，即下泯絕無寄也。又以世人凡見諸境皆有
X09n0245_p0612a24║色等之想，未曾有人對諸境時見空相也。故唯委細
X09n0245_p0612b01║重簡影像云色。注上三句以法簡情者，法是所執之
X09n0245_p0612b02║境，情是能執之心。由見有境，故執計之。但簡諸境本
X09n0245_p0612b03║無，了悟法空，自無情執，故云以法簡情。然上三句亦
X09n0245_p0612b04║可簡三種空。亂意菩薩三種者，寶性論云：地前菩薩
X09n0245_p0612b05║於此真空有三種疑：一、疑空滅色，取斷滅空（此失空如來藏，
X09n0245_p0612b06║即損滅也），初句簡之；二、疑空異色，取色外空，第三句簡之
X09n0245_p0612b07║（若云空中有色，色則無空，異也。以色無，故不異也）；三、疑空是物，取空為有，第二
X09n0245_p0612b08║句簡之（謂空若是物，物應是空，物非空理，故云青黃之相，非是真空理也）。故十地經
X09n0245_p0612b09║明地智同相云（對次下經不同相）：自性本空寂，有不二不盡。
X09n0245_p0612b10║亦是簡三種空也。彼論云：釋上句總，下句別。總中是
X09n0245_p0612b11║彼智相，故云自體。此智自體以何為相？謂以本空寂，
X09n0245_p0612b12║何以言同？此則淨性涅槃，上同諸佛，下同眾生，一切
X09n0245_p0612b13║眾生皆有此故。橫同諸法，諸法如故，此如即是自然
X09n0245_p0612b14║空故，智性色性本性無差故。下句別者，論云：此智空
X09n0245_p0612b15║寂，其相云何？謂離三種空攝，是真空相。初云有者，即
X09n0245_p0612b16║離謗攝（即此初句，謂此空是實有之法，但以無相，故云豈非斷滅之空，斷滅即是謗也）。不二者，
X09n0245_p0612b17║即離異攝，不謂異此空智，更有異空智（即第三句，空中有色，便成
X09n0245_p0612b18║二也。空中必無色，故云不二。彼論云：智者，十地智也。謂若有色，則別有觀色空之智。空中既無色可觀，即空體
X09n0245_p0612b19║本自能知，便名為智。故云不謂異此空智，更有異空智也。此釋經中不二也）。不盡者，離盡
X09n0245_p0612b20║滅攝，不謂有彼此自體，彼此轉滅。故清涼釋云：此明
X09n0245_p0612b21║非滅有體之智，成有體之空，亦非空有物可轉滅也
X09n0245_p0612b22║（第二句也。謂若有青黃可說，此青黃性空，即青黃消滅時，性空亦盡。今以即此本無，青黃本無，本是真空，故經
X09n0245_p0612b23║云不盡也。論云：離滅盡也。無色體可觀為空，故無智體可滅轉也）。△疏四、凡是下，第
X09n0245_p0612b24║二、顯理也。謂一切法本無自性，元是真空。（從緣故，依他無性，即
X09n0245_p0612c01║是圓成。）但以情執於實，故前簡云即、不即等。今簡情既
X09n0245_p0612c02║盡，即非滅色、離色、存色，不即、不離，故色即空也。注云
X09n0245_p0612c03║一切皆然者，謂色是法相之首，五蘊之初。故大般若
X09n0245_p0612c04║經每以一門之義，歷八十餘科法數，皆以色為頭也。
X09n0245_p0612c05║如云色清淨、一切清淨等。若據今經，云一切者，即根、
X09n0245_p0612c06║識、塵、大，乃至八萬四千等也。應云眼不即空，以即空
X09n0245_p0612c07║故等。一一歷之，可知矣。
X09n0245_p0612c08║疏：第二、明空即色中亦二，謂簡與顯及簡中三，皆同
X09n0245_p0612c09║前名。一、二之中全翻前段一、二，唯第三中文異於前。
X09n0245_p0612c10║前云：空中必無色。若敵對翻之，應云：色中必無空。今
X09n0245_p0612c11║不云爾者，不應理故。謂空中無色，有理；（真空絕相，故水中現火相
X09n0245_p0612c12║時，水中必無火故也。）有文。（經云：是故空中無色，無受、想、行、識，無眼界等。）色中無空，文、
X09n0245_p0612c13║理俱絕。（未曾見有此經文，故真體遍法界，不應有一法中無真空故。）故不翻前，而
X09n0245_p0612c14║乃約能依、所依簡也。謂真空隨緣現色時，色依於空，
X09n0245_p0612c15║故空名所依；所依非能依，故不即色。又非別有色自體
X09n0245_p0612c16║來向空中而現，但是真空全體而現，故即色。詳之，可
X09n0245_p0612c17║知。故觀門云：是所依，故不即色；是所依，故即色。因同
X09n0245_p0612c18║而宗異。此義實為玄也。照之有味。然此文亦兼反顯，
X09n0245_p0612c19║不應翻對云色中無空之意。謂真空隨緣現色時，全
X09n0245_p0612c20║體不變，故前云：空中必無色。以若有色，即是此空變
X09n0245_p0612c21║為色故，豈名不變？如水現火時，水中必無火；以現火
X09n0245_p0612c22║時，水全不變，故必無火。據此後意，則雖文勢非翻對
X09n0245_p0612c23║之例，而亦當簡影像之義矣。可去情，思之。（簡情唯上。）▲疏
X09n0245_p0612c24║四、空即下，第二、顯解也。以真空之理本不可以空相、
X09n0245_p0613a01║色相而取，但以情計於色，故簡云不即色等。令簡情
X09n0245_p0613a02║既盡，故空、色相即俱無等也。以色非情計之色，故前
X09n0245_p0613a03║第四句云即空；空非情計之空，故此第四句云即色。
X09n0245_p0613a04║如水中現火，智者見之，計為火。火非情計之火，故即
X09n0245_p0613a05║水；水非對眼根顯之水，故即火。兩處第四句結成般
X09n0245_p0613a06║若經文色即是空，空即是色也。言顯解者，顯真實道
X09n0245_p0613a07║理，令生解也。故雖云即色，不名顯事。下句釋之。以是
X09n0245_p0613a08║法無我，理非斷滅者，有二意：一、以色非自體之色，但
X09n0245_p0613a09║是真空之色，故不斷滅；二、以真空不守自性，故雖不
X09n0245_p0613a10║變，而能即色，云非斷滅。（注例一切，亦准上知。）
X09n0245_p0613a11║疏：第三中，即當般若經色不異空，空不異色也。互不
X09n0245_p0613a12║相異，故云無礙。色舉體全空者，無分毫是空。有色盡
X09n0245_p0613a13║空現者，既色等蕩盡，三界、十方更無一切，唯是一段
X09n0245_p0613a14║真言蕩蕩無邊，非心識境。問：勝鬘云：如來色無盡。云
X09n0245_p0613a15║何此云色盡？答：正以色相舉體自盡，不待壞，本無所
X09n0245_p0613a16║有也，故全同真空；同真空，故無斷盡也。故華嚴云：分
X09n0245_p0613a17║別此諸蘊其性本空寂空故不可滅此是無生義。然
X09n0245_p0613a18║此色等非思議境，故勝鬘前偈云：無比不思議。亦有
X09n0245_p0613a19║本云：色不盡而空現，即離情之色也。二文皆通。既非
X09n0245_p0613a20║情想之色，即與真空無分毫之異，故次云空舉體不
X09n0245_p0613a21║異。色全盡空之色，空不隱也。若餘情計之分毫不盡
X09n0245_p0613a22║也者，焉得真空之不異也？又焉得真空不隱一味耶？
X09n0245_p0613a23║可去想而觀之，故觀門具足。本云：是故看色無不見
X09n0245_p0613a24║空，觀空莫非見色，無障無礙，為一味法也。
X09n0245_p0613b01║疏第四中言所觀真空等者，雖云不即色、不即空，然
X09n0245_p0613b02║本說真空，非說色也。故特標之，方云不即等，乃至逈
X09n0245_p0613b03║絕無寄也。不可言即色者，就法、就人，各有二失故。就
X09n0245_p0613b04║人者，一、聖應同凡見妄色，以聖見真空時即是色故；
X09n0245_p0613b05║二、凡應同聖見真空，以凡迷見色塵時即是真空之
X09n0245_p0613b06║色故。就法者，一、壞真諦過，以空是青、黃，即無真諦無
X09n0245_p0613b07║相之空故；二、壞俗諦過，既即以真空為色，即別無青、
X09n0245_p0613b08║黃、長、短俗諦之色故。疏不即色者，若云不即，就人、就
X09n0245_p0613b09║法，亦各二失故。就人者，一、聖智不成過，以取色外非
X09n0245_p0613b10║真空故；二、聖不從凡過，以空異色，聖自聖故。就法者，
X09n0245_p0613b11║一、壞真諦過，以色外斷空，理非真故；二、壞俗諦過，以
X09n0245_p0613b12║空非色，妄無依故。疏即空、不即空者，若但此所標真
X09n0245_p0613b13║空為前陳云即、不即者，則唯是拂迹離言。若翻上空
X09n0245_p0613b14║即色等，云色即空、不即空者，則亦就人、就法，各有二
X09n0245_p0613b15║失。色即空、就人二失者，一、凡迷同聖過，以凡夫所見
X09n0245_p0613b16║妄色即是見真空故；二、聖智同凡過，以所證真空即
X09n0245_p0613b17║是凡所見之色故。法者，一、壞俗諦過，以青等色即是
X09n0245_p0613b18║真空，則無別俗故；二、壞真諦過，既即以青等為真空，
X09n0245_p0613b19║則無真空故。疏不即空者，若云不即空，就人、就法亦
X09n0245_p0613b20║名二失。就人者，一、凡迷不成過，以所見色非顛倒故；
X09n0245_p0613b21║二、凡無悟聖過，以所見妄色永隔真空故。就法者，一、
X09n0245_p0613b22║壞俗諦過，以色非無性，待緣不得有故；二、壞真諦過，
X09n0245_p0613b23║以不會色歸空，則無真故。疏一切法皆不可下，皆展
X09n0245_p0613b24║轉拂迹無遺，故云非言及所也。上皆不可以識識，非
X09n0245_p0613c01║解所到者，不可以智知，是為行境定心之境也。以生心
X09n0245_p0613c02║下，釋成不可識知之意也。謂真如自體本自有實識
X09n0245_p0613c03║知，大智慧光明遍照法界。若更別生心起解，志乖本
X09n0245_p0613c04║體，故云爾也。注初二句入門等者，文皆可知。然初云
X09n0245_p0613c05║顯解，但是聞、思、信解也。行者，定也。正成解體者，從定
X09n0245_p0613c06║發慧也。解絕者，聞、思、信解不存也。亦始覺合本之意
X09n0245_p0613c07║矣。又此四句中，一、簡情顯解至色即空，是空觀，觀真
X09n0245_p0613c08║諦；二、簡情顯解至空即色，是假觀，觀俗諦；第三、雙照；
X09n0245_p0613c09║第四、雙遮。皆明中觀，觀第一義諦。以義取意，撮略顯
X09n0245_p0613c10║示觀門已竟。
X09n0245_p0613c11║釋經義中，疏此下皆云下，文二：一、通釋七段，二、別釋
X09n0245_p0613c12║此章。初中十一。今初，指文標解也。二、空觀乃至垢盡，
X09n0245_p0613c13║明現摩尼清淨，為遠方便。拂迹文云：垢盡對除，即無
X09n0245_p0613c14║對垢。及說名者，滅影文云：證得諸幻滅影像故。此等
X09n0245_p0613c15║為近方便，故同觀門解絕也。虗空覺所顯發者，行起
X09n0245_p0613c16║也。故云泯絕無寄。問：若即此段經文但同觀門泯絕
X09n0245_p0613c17║無寄中行起之言，其前三句簡情顯解，自同前段，何
X09n0245_p0613c18║得以觀門配此段耶？答：經與觀門拂迹、泯絕、行起等
X09n0245_p0613c19║觀門，皆無前後，但文不頓彰。故約相由之意，似前後
X09n0245_p0613c20║耳。故鈔前云此經是觀成之相也。▲疏故智論下。二、
X09n0245_p0613c21║引證也。▲疏意言下，三、釋所引也。大般若等者，即難
X09n0245_p0613c22║信解品云：善現！色清淨故，即般若波羅蜜多清淨；般
X09n0245_p0613c23║若波羅蜜多清淨故，一切智智清淨。若色清淨，若般
X09n0245_p0613c24║若波羅蜜多清淨，若一切智智清淨，無二、無二分、無
X09n0245_p0614a01║別、無斷故。如是歷受、想、行、識、十二處、十八界乃至無
X09n0245_p0614a02║上正等菩提八十餘科，世、出世間一切諸法，悉同此
X09n0245_p0614a03║例也。大品即直云空者，但改清淨云空，其所歷諸法
X09n0245_p0614a04║即無差別。今引此二處經文，證清淨與空同是絕相
X09n0245_p0614a05║離過之義，證成此所科七段之經色相空、淨矣。▲疏
X09n0245_p0614a06║若就下，四、就心釋。謂若心顛倒、妄想，即七段中所歷
X09n0245_p0614a07║根、識、塵、大一切諸法，皆是定有，有則不淨。但心無妄
X09n0245_p0614a08║計，則此諸法皆無所有，故清淨也。故論云：心生，則種
X09n0245_p0614a09║種法生；心滅，則種種法滅。▲疏由前幻下，五、指文結
X09n0245_p0614a10║成。文二：一、正結；二、智論下，引證。言觀待斷者，證所結
X09n0245_p0614a11║云能觀之智又亡也。▲疏覺圓下，六、通釋。初句出清
X09n0245_p0614a12║淨因也。言通釋者，此一句經總為七段中清淨之因
X09n0245_p0614a13║也。▲疏顯心清淨下，七段通次句，成清淨義也。唯此
X09n0245_p0614a14║清淨二字，義通、體別。義通者，心及下根、識等法，皆由
X09n0245_p0614a15║覺圓明，故得清淨也。體別者，准此云：心清淨異餘根、
X09n0245_p0614a16║識等法。根、識等法以空無體性，故名清淨，如鏡中青、
X09n0245_p0614a17║黃等也。若實有體，即污於鏡，故此青、黃等即名不淨
X09n0245_p0614a18║之物。今以青等但是影像，都無分毫之體，故一一清
X09n0245_p0614a19║淨，如前引智論及大般若、大品等說。今云心淨異於
X09n0245_p0614a20║此者，如此鏡明體，於中若有塵垢，非唯塵垢不淨，即
X09n0245_p0614a21║此明鏡自體亦名不淨。（故疏云：此迷覺心，心中執法。）若無塵垢，但
X09n0245_p0614a22║是影像，非唯影淨，即此明鏡之體亦自得名清淨。（故疏
X09n0245_p0614a23║云：今見法性，法即皆空等。）是如鏡淨是有體，說此體清淨；影淨是
X09n0245_p0614a24║無體，無體方名淨。豈不異乎？▲疏七段下，八例下也。
X09n0245_p0614b01║此但例義通，不例體別，善自詳而說之。▲疏然展下，
X09n0245_p0614b02║九指下也。▲疏今且下。十、標此也。謂標其所釋七段
X09n0245_p0614b03║之名數，非謂唯此初章。
X09n0245_p0614b04║
X09n0245_p0614b05║圓覺經大疏釋義鈔卷第七（之上）
X09n0245_p0614b06║
X09n0245_p0614b07║
X09n0245_p0614b08║
X09n0245_p0614b09║圓覺經大疏釋義鈔卷第七（之下）（始法空章中終世間諸法）
X09n0245_p0614b10║終南山草堂寺沙門　宗密撰
X09n0245_p0614b11║疏心者下，二、別釋此章。此章謂眼識也。於中二：一、隨
X09n0245_p0614b12║文釋根、識，二、開義釋八識。初中三：一、含釋七、八二識，
X09n0245_p0614b13║二、正釋六根，三、正釋六識。初中又二：初含第八以釋
X09n0245_p0614b14║心字，後含第七以釋見塵字。初中五：一、約染時出體，
X09n0245_p0614b15║謂以通名牒起經文，偏約第八指其體也。詳其經文，
X09n0245_p0614b16║含總、別故。總即我心，別即賴耶。言總相者，染、淨和合
X09n0245_p0614b17║故。約帶染說，即當第八；約淨體說，即上鏡明之喻。▲
X09n0245_p0614b18║疏成唯下，二、就通相指名。言四種名者，彼文具云：然
X09n0245_p0614b19║第八識雖諸有情皆悉成就，而隨義別立種種名。（於有
X09n0245_p0614b20║情中有成就此名，有不成就此名故。）謂或名心，由種種法熏習種子所
X09n0245_p0614b21║積集故。（梵云質多，此名心也。攝論云由種種法積集種子等，即集義是心義，起義是心義，以能集生多
X09n0245_p0614b22║種子故。或能熏集於此識中，既積集諸法，故說此識名為心義。心，意識中之心也。何以得知心是此識？攝論等
X09n0245_p0614b23║云：心體第三，離阿賴耶識，不能得故。對法第二亦有心義，與此不同。彼攝法異，據一邊說。）或名阿
X09n0245_p0614b24║陀那，（梵語）執持（唐言）種子及諸色根，令不壞故。（此通凡、聖。攝論云：為
X09n0245_p0614c01║取所依，唯在凡夫一分染義說，非通諸聖。然此亦能持根依，今但云根，據勝說也。）或名所知
X09n0245_p0614c02║依，能與染、淨所知諸法為依止故。（所知者，即三性。與彼為依，名所知依，
X09n0245_p0614c03║即攝論第一所知依品，是此所知阿賴耶之別名也。故中邊云：虗妄分別有於此二都無此中唯有空於彼亦
X09n0245_p0614c04║有此是故三性法皆依此識有）。或名種子識，能遍任持世、出世間諸
X09n0245_p0614c05║種子故（即與諸法為種子義。前第一名心，是積集種在其中義；今此取能生諸法義。故二差別，攝
X09n0245_p0614c06║論無皆一名，雜集、瑜伽此有此名也）。此等諸名通一切位（等者，等取小乘，名根本識。
X09n0245_p0614c07║攝論名第八識，亦名意。此通有漏、無漏，若凡、若聖，名一切位。就三位中，即是相續執持位也）。上所
X09n0245_p0614c08║引釋，已消疏竟。然彼論次云：或名阿賴識，攝藏一切
X09n0245_p0614c09║雜染品法令不失故，我見、愛等執藏以為自內我故。
X09n0245_p0614c10║此名唯在異生、有學、非無學位，不退菩薩有雜染法
X09n0245_p0614c11║執藏義故（義如次下說）。或名異熟識，能引生死善、不善業
X09n0245_p0614c12║異熟果故（此意顯是引果義故。有漏、無記名為異熟，與因異故，從異熟因所生起故。無漏是善，非名
X09n0245_p0614c13║異熟，非與因異及異熟因生故）。此名唯在異生、二乘（有學、無學）、諸菩薩位
X09n0245_p0614c14║（第十地已，還問金剛心菩薩：如何有此名？答：若已捨，何不名佛云云）。非如來地猶有異
X09n0245_p0614c15║熟，是無記故（純無漏善）。▲疏迷時下，三、釋轉名所以。言由
X09n0245_p0614c16║執藏等者，成唯識云：初能變識，大、小乘教名阿賴耶。
X09n0245_p0614c17║（此云藏也。）此識具有能藏、所藏、執藏義故。（攝論云：謂與染法互為緣故，為
X09n0245_p0614c18║染末那所緣義故。）謂與雜染互為緣故，有情執為自內我故。
X09n0245_p0614c19║（能持染種子名所藏，此識是能藏；是雜染法所熏、所依染法名為能藏，此識為所藏。攝論為雜染第七等之所
X09n0245_p0614c20║執藏以為內我，名執藏識。即此與雜染互為緣者，解能、所藏也。諸有漏法，皆名雜染，非唯染法。有情等者，解執
X09n0245_p0614c21║藏義。唯煩惱障義，非所知障義。不爾，無學應有此名。此不別執為其我所及與他我，名自內我。此即正解阿賴
X09n0245_p0614c22║耶義。義雖具三，正以執藏為名。不爾，二乘、八地菩薩應有此名。三藏闕一，即不得此名。若爾，七地已前，二乘有
X09n0245_p0614c23║學入無漏心，我愛不執，應捨此名。如彼後文所辨。）此即顯示初能變識所有自
X09n0245_p0614c24║相。（自體相也。但言藏識，即持業釋。問：言與雜染互為緣者，說為能藏，即是因義；亦為所藏，即是果義。因、果之
X09n0245_p0615a01║外，豈更〔無別〕自體相耶？故答云：）攝持因、果為自相故。（自相是總，因、果是別，攝持別相
X09n0245_p0615a02║為自體故。攝是包含義，持是依持義。問：若爾，自相應是假有？答：不然。謂若條然，因、果兩相合之為自相，自相可
X09n0245_p0615a03║成假。既離自相，無別因、果相。因、果相即自體之上別說，故非假也。）疏今觀智下，若據
X09n0245_p0615a04║法相宗，即大、小二乘、阿羅漢位，方捨此名。（大乘八地是阿羅漢
X09n0245_p0615a05║位，小乘可知。）若約終教，初發心住即捨。若約圓宗，本無此
X09n0245_p0615a06║名，但虗妄顛倒故。今此頓宗不立地位，但觀行成就，
X09n0245_p0615a07║即全同佛故。但是覺、智相應心品，不云賴耶，故云沒
X09n0245_p0615a08║賴耶名也。沒名者，明非沒其體也。唯識亦云：然阿羅
X09n0245_p0615a09║漢斷此識中煩惱麤重，究竟盡故，不復執藏阿賴耶
X09n0245_p0615a10║識為自內我。由斯永失阿賴耶名，說之為捨，非捨一
X09n0245_p0615a11║切第八識體。釋曰：彼以煩惱究竟盡故，故云永盡。今
X09n0245_p0615a12║但取觀成，在觀不執，故但云沒名，不云永也。▲疏：心
X09n0245_p0615a13║既清淨，同無垢識，四、結同佛位。謂有漏名賴耶，通名
X09n0245_p0615a14║為心；無漏名無垢識也。故彼論次云：或名無垢識，最
X09n0245_p0615a15║極清淨，諸無漏法所依止故。（唯無漏依，體性無垢故。）此名唯在
X09n0245_p0615a16║如來地，有菩薩、二乘及異生位，持有漏種可受熏習，
X09n0245_p0615a17║未得善淨第八識故。如契經說：如來無垢識是淨無
X09n0245_p0615a18║漏界解脫一切障圓鏡智相應。（此即如來功德莊嚴經頌也。）▲疏
X09n0245_p0615a19║故此下，五、指下文證，亦是通難。難云：無垢識是佛位，
X09n0245_p0615a20║如何同之？故引證通云：此頓宗中觀行成就時，全同
X09n0245_p0615a21║佛也。故下科云：頓同佛境。彼有六門成佛之義，皆有
X09n0245_p0615a22║教據，至文當見。又若約自性清淨名無垢者，亦通凡、
X09n0245_p0615a23║聖。故密嚴經云：心有八識，或復有九。又下卷：如來清
X09n0245_p0615a24║淨藏亦名無垢智常住無始終離四句言說。又決定
X09n0245_p0615b01║藏論九識品云：第九阿摩羅識。真諦三藏釋云：（亦是此三
X09n0245_p0615b02║藏譯也。）此有二種：一者、所緣，即是真如；二者、本覺，即真
X09n0245_p0615b03║如智。能緣即不空藏，所緣即空藏。（二皆如來藏也。）楞伽中真
X09n0245_p0615b04║識即無垢識，如下引釋。又古師亦立第九識，慈恩破
X09n0245_p0615b05║云：非也。兼會釋云：然楞伽有九種識，彼說真如為第
X09n0245_p0615b06║九，名無垢識。今更會之。設是真如，亦不乖古師所立，
X09n0245_p0615b07║由真如是生滅門中本覺。又論以一心為真如，又云：
X09n0245_p0615b08║真如自體有真實識，知義故。（餘如下引。真諦所釋，正是真如。）良由慈
X09n0245_p0615b09║恩不了生滅門中真如，故偏以一家之義而破也。
X09n0245_p0615b10║疏見塵下，二、含第七，以釋見塵也。文五：一、約外以出
X09n0245_p0615b11║體，二、合本以出體，三、合末以出體，四、總結內、外，五、顯
X09n0245_p0615b12║經文勢。初中四：一、正辨也。若約唯識中說，第七一向
X09n0245_p0615b13║內緣，則不執我，所以彼說八識各別出體。今據起信，
X09n0245_p0615b14║前七但第八差別功能。（如普賢章八門唯心中已說。）故此經無正
X09n0245_p0615b15║第七，但帶第八、第六而說也。（起信說第六云：分別六塵，名為意識，亦名分離
X09n0245_p0615b16║識。經約分離義，故取見、聞等名也。）今云我心計執者，（能執之體。）見一切色
X09n0245_p0615b17║相者，我所也。（連帶所執而論。）即見等是塵正體也。△疏不單
X09n0245_p0615b18║下。二、遮局也。不局之義甚顯，尋經可知。△三、尋此下，
X09n0245_p0615b19║四、以體釋名。此云我執之心者，含我、我所。別立名
X09n0245_p0615b20║者，名見塵也。據立名意，即約我所。四、又亦下，收別為
X09n0245_p0615b21║總也。此中根字，七為第六根也。境字，我、我所也。識字，
X09n0245_p0615b22║帶六、七也。如五蘊等者，引例釋成也。（蘊中之我，通於假者，及凡夫所
X09n0245_p0615b23║執。）▲疏若以意下，第二、合本以出體。文二：一、正指也。
X09n0245_p0615b24║轉相是所執，七是能執。合為此見者，且不帶我所見
X09n0245_p0615c01║而說，以但且出體，非釋名故。經以意趣中求，疏論之
X09n0245_p0615c02║家須剋性而說。△疏瑜伽下。二、引證也。由二必相應，
X09n0245_p0615c03║故舉八已自含七，是以此中無正七也。▲疏又亦六
X09n0245_p0615c04║下，第三、合末以出體（末即六也）。文三：一、正釋也。既為其根，
X09n0245_p0615c05║豈定分內、外？故經中自能起之根名見，塵所起之識
X09n0245_p0615c06║但名識。問：若以是根便合說者，如眼等根亦應能執。
X09n0245_p0615c07║前應合說，以眼等識亦同意之識故。答：然意之識言
X09n0245_p0615c08║雖依主釋，是帶持業之依主，不同眼等色根是異類
X09n0245_p0615c09║依主。異類依主如父之子等，帶體依主如金之鐶、釧
X09n0245_p0615c10║等。且如金團打著物碎，豈可唯是團打，不關金耶？彼
X09n0245_p0615c11║論務在分析法相，故一向簡；經是意趣，故包含說。故
X09n0245_p0615c12║佛言如我說者，義語非文。又天台云經富論貧，是此
X09n0245_p0615c13║意也。注梵云等者，四惑之義，下章當釋。言恒審思量
X09n0245_p0615c14║者，成唯識釋第二能變云：是識，聖教別名末那（七意），恒
X09n0245_p0615c15║審思量勝餘識故。（於聖教中別名末那，是別科揀。八識總、別，具在下章。又諸識皆名為
X09n0245_p0615c16║意，而此標意，餘識不然。雖標總稱，即別名也。故云別名末那也。問：何故諸識不別名意？次下答云：恒審等也。謂
X09n0245_p0615c17║思慮第八度量為我法也。八恒非審思，六審思非恒，餘五俱非，故唯第七恒審也。瑜伽云：若末那恒思量為性，
X09n0245_p0615c18║相續而轉，佛說出世末那，云何建立？答：名假施設，不必如義。此義意言，出世末那，更不思量，任運知故，無麤惑
X09n0245_p0615c19║故，無散慧故，不名末那，即唯有漏，非在無漏。此一解也。又云：遠離顛倒，正思量故。此意言，遂雖顛倒思量，有心
X09n0245_p0615c20║思量故，即通無漏，亦有此名。）此名何異第六意識？（以總名識，別名意，合名意識，與
X09n0245_p0615c21║第六名同，故有此問。）此持業釋，如藏識名，識即意故。彼依主釋，
X09n0245_p0615c22║如眼識等，識異意故云云。（可知。）然諸聖教，恐此濫彼，故
X09n0245_p0615c23║於第七，但立意名。（而不名識也。第一釋也。次云：）又標意名，為簡心
X09n0245_p0615c24║（第八）識（前六）積集（心）了別（識），劣餘識故。（據增勝釋也。第二釋也。）或欲
X09n0245_p0616a01║顯此與彼意識為近所依，故但名意。（第三釋也。近所依者，以相順故，
X09n0245_p0616a02║同計度故，六緣境時，七與力故，所以〔七〕無漏〔云〕無漏。有漏亦爾，非七緣境，第六與力，故云名識。七但名意，為簡
X09n0245_p0616a03║第八亦與力，故云近也。由八有七，七故有六。又有釋云：以相續思量，故但名意。第六間斷，故加識名也。）△
X09n0245_p0616a04║疏故此下。二、出經意。△三、起信下，引例。於中，初論，後
X09n0245_p0616a05║經。初中，梨耶次說者，說梨耶三細已，便以有境界故，
X09n0245_p0616a06║復生六種相：一者、智相，依於境界，心起分別愛與不
X09n0245_p0616a07║愛故等（餘五云云。分別境界愛、不愛等，非末那之行相矣，是六識也）。又下，說生滅
X09n0245_p0616a08║因緣云：以依心（本心）、意（五意也。初三是第八，後二是第六）、意識（總前六也）轉
X09n0245_p0616a09║故。以依梨耶，有無明不覺而起，能見、能現、能取境界，
X09n0245_p0616a10║起念相續，故說為意（標云意，釋云識）。此意復有五種名：一者、
X09n0245_p0616a11║名為業識；二、轉識云云（不能具引）；三、現識，所謂能現一切
X09n0245_p0616a12║境界云云（即梨耶三細也）；四者、智識，謂分別染淨法故；五、相
X09n0245_p0616a13║續識，以念相應不斷云云（上二皆第六，下四總前六）。言意識者，即
X09n0245_p0616a14║此相續識，依凡夫取著轉深，乃至分別六塵，名為意
X09n0245_p0616a15║識。（雖云云識，即是前六。）釋曰：據上兩處論文，於梨耶次便說前
X09n0245_p0616a16║六，行相照然。疏楞伽下，二、引經也。清淨心等者，清涼
X09n0245_p0616a17║釋云：約不與妄合，如來藏心為真識，現即第八。（故彼經下
X09n0245_p0616a18║云：如鏡見物現識處現亦復如是。）餘七皆名分別事識。今疏釋云舉
X09n0245_p0616a19║外等者，即藏和上起信疏文也。藏和上約非尅體，局
X09n0245_p0616a20║是第七；清涼則約義，合於七故。二釋意亦不違。故前
X09n0245_p0616a21║釋云：令轉相為見塵，或見六、七合為見塵。正緣是義
X09n0245_p0616a22║勢含隱之文，故不指的別配也。又明言舉外，起前事
X09n0245_p0616a23║識，不言起事識。然後舉外，前但約能舉能起義邊以
X09n0245_p0616a24║釋見塵，（同清涼也。）今但約說所起事識，非末那也。（同藏和上教也。）
X09n0245_p0616b01║良由六、七非即非離，故前後說相望小差。▲疏然此
X09n0245_p0616b02║下，彼第四、總結內、外也。此者，圓覺；彼者，楞伽。由此識
X09n0245_p0616b03║故下，即藏和上起信論疏作此釋也。義意如前所明。
X09n0245_p0616b04║彼先假問云：三細屬梨耶，六麤屬事識。如何不說末
X09n0245_p0616b05║那識？答：有二意故：一者、前既梨耶、末耶必執相應，故
X09n0245_p0616b06║不別。瑜伽云：賴耶識起，必二識相應故。又由第六緣
X09n0245_p0616b07║外時，必內依第七為染污根，方得起故。又說六塵必
X09n0245_p0616b08║內依七，故亦不說。二者、以義不便故。謂無明動真心，
X09n0245_p0616b09║成梨耶；外境牽心起，執染、淨。第七俱無此義，故不說。
X09n0245_p0616b10║亦可計內為我，屬梨耶；計外為我所，屬六塵。故不說
X09n0245_p0616b11║也。問：七不外緣，何言計外？答：義在下文。注云不乖思
X09n0245_p0616b12║量者，合內、合外，皆亦思量之義。▲疏若不下，第五、顯
X09n0245_p0616b13║經文勢也。謂成唯識但排頭各各分析八箇心識汗
X09n0245_p0616b14║相，故別出第七。今此經、論等本不是欲解釋諸識，論
X09n0245_p0616b15║中但欲敘染法生起論次，經中但欲顯觀行成時。覺
X09n0245_p0616b16║既曰明，心即清淨。展轉相躡，顯心皆清淨之義。故須
X09n0245_p0616b17║連前帶後，相躡而起。然論及楞伽約隨流說，此經約
X09n0245_p0616b18║返流說，其生起論緒則無差異也。
X09n0245_p0616b19║疏眼等根下，第二、正釋六根也。於中文二：一、釋名也。
X09n0245_p0616b20║等者，等於耳、鼻、舌、身、意也。眼者，照矚為義。瑜伽云：屢
X09n0245_p0616b21║觀眾色，觀而復捨，故名為眼。耳者，能聞。鼻者，能𭊴。舌
X09n0245_p0616b22║者，能甞。又能除飢渴、羸瘦，敢發言論，表彰呼召。唐、梵
X09n0245_p0616b23║相翻，具在別卷中也。身者，梵云迦耶，此云積聚。（此一根，唐、
X09n0245_p0616b24║梵俱異本名，故獨翻出。）雖諸根大造，並皆積聚。身根為彼多法
X09n0245_p0616c01║依止，積集其中，獨得身稱。故瑜伽論云：諸根所隨，同
X09n0245_p0616c02║遍積聚，故名為身。意者，思量，如前所釋。此中眼體即
X09n0245_p0616c03║是其根，乃至意根，皆持業釋。（謂眼即根等。）總名根者，如疏
X09n0245_p0616c04║所釋也。謂增上出生，名之為根，由前五識藉彼為增
X09n0245_p0616c05║上緣而得生故。（識等雖各從自種生，為親因緣，而必藉相為增上緣也。又具五義，名之為
X09n0245_p0616c06║根，謂嚴、續、依、發及遍別故。）遍現、比量，此無六釋。若總云六根，帶數
X09n0245_p0616c07║釋▲疏前五下，二、出體也。言從自種者，眼從眼種子
X09n0245_p0616c08║生現行眼根，乃至身從身種子生現行身根也。四大
X09n0245_p0616c09║等者，謂能造之四大（地等），所造之四塵（色、香、味、觸）。今此二種，
X09n0245_p0616c10║總有八法，為五根體。言淨色者，有對，不可見也。揀扶
X09n0245_p0616c11║根四塵，亦有論云：眼如葡萄朵，耳如卷樺皮，鼻如雙
X09n0245_p0616c12║爪甲（經云雙垂爪），舌如偃月刀，身如來珠寶光（佛頂經云：身如腰皷
X09n0245_p0616c13║顙，意如幽室見）。未詳是否意根。下云由此者，正釋根義。准前
X09n0245_p0616c14║楞伽，起信等意，即此末那。緣內義邊，是第七識（意即識故）；
X09n0245_p0616c15║舉外境時，名第六識（意之識故）。
X09n0245_p0616c16║疏眼等識下，第三、正釋六識也。文二：一、隨末，二、就本。
X09n0245_p0616c17║初中三：一、總對根、境，二、唯依根，三、唯依境。初云隨六
X09n0245_p0616c18║等者，是總標六識隨根、隨境而立名也。以所依根及
X09n0245_p0616c19║所緣境各有六別，名種類異。識隨彼異，故非多少（不五
X09n0245_p0616c20║不七）。亦如定別。又明此識既隨根、境有六數定，明得名
X09n0245_p0616c21║時非唯據一，即於根、境二處得名。瑜伽亦說隨根名
X09n0245_p0616c22║識，隨境名識，乃至名青等識（基釋云爾）。△疏由具下，二、唯
X09n0245_p0616c23║依根也。應先問云：既辨識得名，實通根、境。何為諸論
X09n0245_p0616c24║依根得名？謂名眼識乃至意識。故此答云由具等也。
X09n0245_p0617a01║勝於境故，偏從根稱。文二：一、總釋六識。言五義者，但
X09n0245_p0617a02║論列云五，謂依、發、屬、助、如、根，而無解釋。今所釋者，據
X09n0245_p0617a03║對法論（第二卷也），謂依於根，根之所發屬於彼根，助於彼
X09n0245_p0617a04║根如於根故。（根字貫於五色。）一、依根之識，彼有二義：且如眼
X09n0245_p0617a05║識，眼中之識，故名眼識；依眼處所，識得有故；及由有
X09n0245_p0617a06║眼，識得有故。（但舉眼者，餘皆例知。下皆倣此。）且如意識，如何意中隨
X09n0245_p0617a07║七無色處所，而意亦依彼？同無色所依，在無色所依
X09n0245_p0617a08║中也。又由有第七故，得有意識，非是境色得識住中。
X09n0245_p0617a09║不由有色，識定生故。且據麤相，以盲冥者不能見故。
X09n0245_p0617a10║雖知有色，識不必生。二中，彼云眼所發識，故名眼識
X09n0245_p0617a11║云云。五根如文。第七如何？謂由有此第七識故，第六
X09n0245_p0617a12║相縛，不得解脫。即其事復，七若無漏，六必無漏故。（然七
X09n0245_p0617a13║無漏時，必由第六斷惑引起。）三中，彼云屬眼之識，故名眼識。此謂
X09n0245_p0617a14║生依，非染污依及根本依、引發依也。由此，故知七於
X09n0245_p0617a15║六有勢力，謂六種子隨七種子。七種子生現行時，六
X09n0245_p0617a16║方得起，與彼力故。不爾，不生。非色種子，識種隨之。此
X09n0245_p0617a17║如何等？問：此色有時，必識所變；如有識時，必根所生。
X09n0245_p0617a18║何得識種不隨色起？答：色是外法，根是內法，根恒相
X09n0245_p0617a19║續。色即不然，不可為例。四中，彼云：助眼之識，故名眼
X09n0245_p0617a20║識。謂由根合識，有所領受，令根有損益，非境界故。謂
X09n0245_p0617a21║由根含識，令根有損益；非由色合識，令色有損益。離
X09n0245_p0617a22║識之色，雖無損益，色有損益故，如為他損色。如第六
X09n0245_p0617a23║識，俱無漏故；第七損有漏，成無漏故。五中，彼云：如眼
X09n0245_p0617a24║之識，故名眼識。二法等者，六、七亦爾，唯內攝故。隨根
X09n0245_p0617b01║五義，從勝多說，依根得名。疏雖六下，二、通第六獨名
X09n0245_p0617b02║意識難。難曰：等無間（通釋異名）中，六識皆依意。何故第六
X09n0245_p0617b03║獨名意識？意識既然，眼等亦爾。此依論通云：雖六識
X09n0245_p0617b04║等，初二句牒所問，後二句正釋。謂若如所問，六皆依
X09n0245_p0617b05║意。然唯第六獨依第七不共意根，餘五即無貪。今依
X09n0245_p0617b06║不共，以立其名。意識，論次云：如五識身，無相濫失。（謂如
X09n0245_p0617b07║五識身亦依於意，依不共根以得稱故。彼名眼識，不名意識。此亦如是，立義具故。問：如前說依，五、八依故七，何
X09n0245_p0617b08║故第六稱不共根？答：若染、淨依及俱有依，七望五、八，俱是所依。然近、順生不共識者，即唯第六。今言不共意，顯
X09n0245_p0617b09║近而順生，以六種子必隨七故。餘五不然，故此得名無相濫失。此為一解。）或唯依意，故名
X09n0245_p0617b10║意識。（謂眼等五識，亦依眼等五有色根及等無間意，并第七眼。此第六識，若等無間，若依等七，皆唯依意，
X09n0245_p0617b11║故得意識名。五通意、色，二所依故。若爾，七、八二識亦唯依意，或第八識唯依於意。第七依心，應名心識，或名意
X09n0245_p0617b12║識。論次通云。）辨識得名，心意非例。（謂識有六，相望辨名。第八名心，第七名意，非此
X09n0245_p0617b13║所說。故例非成，不望彼故。若望心、意，六得名者，彼三各據一義勝故：心攝藏法，集起法勝；意量境，恒行計度勝；
X09n0245_p0617b14║意識了境，從所依勝。問：何故七、八不從所依以得其名，意識即爾？答：七、八相續，當體彰名；六有間斷，從依得稱。
X09n0245_p0617b15║七、八據依，亦有此義。諸論但依自勝立名。六對七、八，次得識名。兼釋七、八，得名意別。此下六識，從境得名。）△
X09n0245_p0617b16║疏或名色識下，三、唯依境也。初二句者，以初、後例中
X09n0245_p0617b17║也。亦依主釋，能緣彼彼境之識故。後二句者，謂了境
X09n0245_p0617b18║名識，即隨境立名，順通、別名識之義故。故論次云：謂
X09n0245_p0617b19║於六境了別名識。（釋順義也。）問：眼識所了，色亦是法；意識
X09n0245_p0617b20║所了，亦有色等。何故眼識不名法識，第六不名色識？
X09n0245_p0617b21║論次答云：色等五識唯了色等。（境使故，不名法識。）法識通能
X09n0245_p0617b22║了一切法。（境寬故，不名色等。）論又一解：或能了別法獨得法
X09n0245_p0617b23║識名。（謂十二處中別名法者，謂第六外處別名為法，不與餘境共同名故。此之別法，第六能了。從獨
X09n0245_p0617b24║所了以得彼名，故唯第六名法識也。亦從不共得法識名。此能了言，即是見分；別法之言，即是相分。非謂別上
X09n0245_p0617c01║有了字，故遂言別也。）論結云：故六識名無相濫失。（互有短長，無相濫之過失。
X09n0245_p0617c02║俱舍云：雖色等境通皆名法，但法界名法，餘不名法。雖標總稱，而即別名。意能了此，故名法識。）注依
X09n0245_p0617c03║未自在位說者，應先問云：六識得名，依根、依境？為唯
X09n0245_p0617c04║凡夫？為通三乘？論答云：此後隨境立六識名，依五色
X09n0245_p0617c05║根未自在說。若得自在，諸根互用，一根發識，緣一切
X09n0245_p0617c06║境。但可隨根，無相濫失。（釋曰：此料簡也。隨境立名可爾。然前五識依五色根未自
X09n0245_p0617c07║在說，薩遮尼乾子經是此論證，正法念經違此應會。地眼聞聲是正量部義，非大乘義。大乘不然，故不違也。若
X09n0245_p0617c08║得自在，根互用故，可名自在。如佛地論轉五識時，總有二解：或從初地即名自在，無漏五識現在亦然；或成佛
X09n0245_p0617c09║時成所作智，彼方起故。然有別義，入地菩薩無漏五識雖不現前，得後得智引生五識，於淨土等中現神變事，
X09n0245_p0617c10║何妨五識一一通緣一切異境界？不思議力所引生故。或有別義，七地已前偏有煩惱現行不絕，未殊勝故，不
X09n0245_p0617c11║名自在；入八地已去煩惱不行，純無漏起，引生五識可得互緣，方名自在。）▲疏若依起下，
X09n0245_p0617c12║二、就本也。文三：一、指論標舉六識；二、故論釋下，約七、
X09n0245_p0617c13║八釋。六識雖帶七、八，而釋本意唯釋前六。其中義意
X09n0245_p0617c14║已在注釋。若有猶不解者，撿起信鈔所言分為六和
X09n0245_p0617c15║合者，即佛頂經判觀音從聞證入圓通之文也。如前
X09n0245_p0617c16║已引之，謂返聞性，餘即皆通。其文具云：一根既返源
X09n0245_p0617c17║六根成解脫云云。聞復翳根除塵銷覺圓淨云云。如
X09n0245_p0617c18║世巧幻師幻作諸男女雖見諸根動要以一機抽（即論
X09n0245_p0617c19║中一識應六根也）。息機歸寂然諸幻成無性六根亦如是元
X09n0245_p0617c20║依一精明分為六和合一處成休復六用皆不成塵
X09n0245_p0617c21║垢應念銷成圓明淨妙（文顯，可解）。△疏此五下，三、會前所
X09n0245_p0617c22║釋。第七云體不孤生者，必帶第六、第八也。
X09n0245_p0617c23║疏然八識下，第二、開義釋八識也。言多門者，外乃包
X09n0245_p0617c24║羅萬像，內則能、所俱成。言十五者，一、釋名，二、出體，三、
X09n0245_p0618a01║緣境義寬、狹，四、行相開、合，五、遍計有、無，六、煩惱有、無，
X09n0245_p0618a02║七、業行有、無，八、果報有、無，九、心所多、少，十者、三性具
X09n0245_p0618a03║闕，十一、假、實分別，十二、界、地分別，十三、染、淨分別，十
X09n0245_p0618a04║四、所依，十五、具緣多、少。今初，言通論者，約緣慮以解
X09n0245_p0618a05║心（俱能緣慮自分境故，如緣境中說），等無間以解意（離聞導依，必不轉故。義如下釋
X09n0245_p0618a06║也），了別（輕清呼之）以解識也。別者，約集起解心，集諸種子
X09n0245_p0618a07║起現行故。或云積集，謂含藏積集諸法種故。雖有能
X09n0245_p0618a08║集、所集之義，唯取能集名心（二解皆以種子為所集，第八識為能集，即是心
X09n0245_p0618a09║義）。問：起現行言但由種子，何以此義解第八心？答：種
X09n0245_p0618a10║子生現行時，由第八有力與，故以此義解於第八。思
X09n0245_p0618a11║量解意，意以思量為行相故；了別（重濁呼之）解識，謂各能
X09n0245_p0618a12║了別別境故。故入楞伽云：藏識說名心思量性名意
X09n0245_p0618a13║能了諸境相（六塵）是說名為識。
X09n0245_p0618a14║二、出體中云自名者，於百法中，八箇心法各即是體；
X09n0245_p0618a15║言隨相者，但有為也。注三科者，謂五蘊中，識蘊為體；
X09n0245_p0618a16║十二處中，意處為體；十八界中，意根為七、八二識之
X09n0245_p0618a17║體；餘六識各為其體。疏就實等者，前據法相宗，心法
X09n0245_p0618a18║唯是有為；今據法性宗，前七皆藏識差別功能，無別
X09n0245_p0618a19║自體。藏識即如來藏心，如來藏心是在纏法身，體是
X09n0245_p0618a20║無為，合由於生、滅，現有為相。故楞伽云：如來藏藏識。
X09n0245_p0618a21║此塵義，如普賢章萬法唯心門中所釋，可撿說之。
X09n0245_p0618a22║三、緣境寬狹中，五識意識所緣可知。唯識亦云：然六
X09n0245_p0618a23║轉識所依所緣，麤顯極成，故此不說。（顯頌中不說依緣，共根下說，且
X09n0245_p0618a24║顯不共依。頌中不說者，一是麤而且顯，二乃諸論皆有，故此極成。故本頌文更不別說。謂本頌中，初能變識，唯
X09n0245_p0618b01║明所緣，不明所依。第二能變，俱明二種。此之六識，開無所依，不明所緣，以麤顯極成故也。）七、緣賴
X09n0245_p0618b02║耶者，論頌云：依彼轉緣彼。彼謂藏識，此識但緣藏識，
X09n0245_p0618b03║見分非餘。彼無始來，一類相續，似常似一，唯執彼為
X09n0245_p0618b04║自內我故。得轉依已，亦緣真如及餘諸法。八、緣等者，
X09n0245_p0618b05║即唯識論初能變識所緣門中，頌云：不可知執受處
X09n0245_p0618b06║是己執（攝義、持義）。受（領義、覺義，攝為自體，持令不壞，安危共同，而領受之。能生覺受，名為執受，
X09n0245_p0618b07║領為境也。）有二：一者、種子，謂諸相、名、分別、習氣（即有漏三性法權也。
X09n0245_p0618b08║無漏法種，雖依附此，非此性攝，故非所緣。然不相離，如真如性，不違唯識。）二者、有根身（諸大
X09n0245_p0618b09║造等，合聚名身，或依止名身，即一形之極稱。以根發細，偏言於根。）謂五色根及根依
X09n0245_p0618b10║處（但言緣身，恐無根色，故以別根為首，揀其總身。即顯緣彼五根，扶根色盡。總身之中，有別根故，名有根身。
X09n0245_p0618b11║又成身者，以根為主，身是通名。以主標首，而稱於身，名身有根身。根通五根，唯自身者，依處即是諸根五處，不
X09n0245_p0618b12║執於聲。對法第五，說非執受，故唯為外境緣，然實亦內緣。又緣他五境等，即非執受）。此二皆是
X09n0245_p0618b13║本識執受，攝為自體，同安危故（釋執義云。義云者，同安危故）。處謂
X09n0245_p0618b14║處所，即器世間，是諸有情所依處故。執受及處俱是
X09n0245_p0618b15║所緣。阿賴耶識因緣力故，自體生時，內變為種及有
X09n0245_p0618b16║根身，外變為器（顯由親因種及業緣種變內外相），皆是識之所緣相
X09n0245_p0618b17║分。此相分中現行有二：一、變外器，謂異熟識由共相
X09n0245_p0618b18║種成熟力故，變似色等器世間相，即外大種及所造
X09n0245_p0618b19║色。雖諸有情所變各別，而相相似處所無異，如眾燈
X09n0245_p0618b20║明各遍似一，即是現在及當生者異熟識變（意如唐國內有
X09n0245_p0618b21║情變，外國不得當生者方得難。世界初成，上色界初禪有情未下至欲界，國立誰變？設云上界初禪有情變，唯
X09n0245_p0618b22║識論不許，隔界變故。又世界壞時二十滅劫，十九劫滅有情，第二十劫壞器界。既無有情，誰變此器界一減劫）。
X09n0245_p0618b23║二、有根身，謂異熟識不共相種成熟力故，變似色根
X09n0245_p0618b24║及根依處，即內大種及所造色。然共不共，准瑜伽論
X09n0245_p0618c01║四句料揀，如理思之（一、共中共山河，二、共中不共田宅，三、不共中共扶根，四、不共中
X09n0245_p0618c02║不共淨根）。若定通等所變，則不決定不可知者，由執受境
X09n0245_p0618c03║極微細故，外世間量廣難測故。注云現量等者，因說
X09n0245_p0618c04║所緣，便注三量及假實之義，附於下文也。謂五、八唯
X09n0245_p0618c05║緣現量，第七唯緣非量（我體都無故），第六通緣三量。又五、
X09n0245_p0618c06║八所緣是實法，七緣假法，六通假實也。
X09n0245_p0618c07║四行相開合中言開合者，謂諸識各皆或四分或三
X09n0245_p0618c08║分或二分故，以西天諸師所立分數多少各有理故。
X09n0245_p0618c09║於中且就第八說者，即論頌中了字也。了謂了別，謂
X09n0245_p0618c10║異熟識於自所緣（即所變影像，是親所緣相分別攝）有了別用，見分
X09n0245_p0618c11║所攝。然有漏識（通說八識也，護法、來出、安慧等皆立一分）自體生時，皆似
X09n0245_p0618c12║所緣能緣相現（依他二分，似遍計、所執二分），彼相應法應知亦爾
X09n0245_p0618c13║（心所）。似所緣相說名相分，似能緣相說名見分（此說能似攝於
X09n0245_p0618c14║見相）。若心心所無所緣相，應不能緣自所緣境，或應一
X09n0245_p0618c15║一能緣一切（自境如餘，餘如自故）。無能緣相，應如虗空，故必二
X09n0245_p0618c16║分相見所依。自體名事，即自證分（謂相離見無別迢然，各別自體。此二
X09n0245_p0618c17║若無一總所依者，相離見應有是二法故，如心與所。然無別體，但二功能，故應別有一所依體。起二用時，由此
X09n0245_p0618c18║有體，故言相見。自體名事，即自證分），相見必有所依體故。此若無者，應
X09n0245_p0618c19║不自憶心心所法，如不曾經境必不能憶故，故必三
X09n0245_p0618c20║分所量（相分也，如絹布等）、能量（見分也，如釋文）、量果（果是成滿內義，自證分如解數
X09n0245_p0618c21║之智。能量無果，量境何益）。別故。心等量境，類亦應然。若細分別，復
X09n0245_p0618c22║有第四證自證分。此若無者，誰證第三？心分既同，應
X09n0245_p0618c23║皆證故（立量云：第三分應有能證之心，心分攝故，猶如見分。見分及此，義無能照）。又自證
X09n0245_p0618c24║分應無有果，諸能量者必有果故（見分為能量，第三為量果。第三為能
X09n0245_p0619a01║量，立誰為量果）。見分或時非量非第三果（恐救云：見分為第三果故。此破之云
X09n0245_p0619a02║爾），證自體者必現量故（此結成識體。自緣皆證自相，果亦唯現量。見分緣相分，或
X09n0245_p0619a03║量或非量，故不應言見分為果，不可量法為現量果故。不可見分或緣於相是比非量，返緣自證許是現量。
X09n0245_p0619a04║難曰：見分緣相成量或非量，一向現量自證以為果，何妨自證現量能量亦得比量或非以為果？解曰：現量
X09n0245_p0619a05║證自體，比非量果可。唯現比非二種非證體，何得能為現量果？現果為比果，比不為現果。問答亦然。夫證自體
X09n0245_p0619a06║必現量攝，故不可說見分緣相或量非量為自證果，不可見分一時之中為量為非量，以相違故。縱許見分或
X09n0245_p0619a07║比非量為第三果，亦不定故。現量為果，義即定故。一心之中相違故，不可成量或非量。故立第四，義亦如前。）
X09n0245_p0619a08║此四分中，前二是外，後二是內。（此釋見分若時現量，應為第〔二〕果難也。但
X09n0245_p0619a09║由見分似外見外，故名為外，非體是外，故此現量亦不緣三。後二名內，體是內，緣內故。）初唯所
X09n0245_p0619a10║緣，後三通二，謂二緣第一，三緣二、四，四緣第三。故心、
X09n0245_p0619a11║心所四分合成，具能、所緣，無無窮過。非即非離，唯識
X09n0245_p0619a12║理成。問：准上文義，皆具四分，何得今疏中有三、二之
X09n0245_p0619a13║言？答：緣唐三藏到天竺那爛陀寺，遇戒賢論師承習
X09n0245_p0619a14║護法門下，故偏建立四分道理，云是正義。然無著、世
X09n0245_p0619a15║親並不立四分，西天諸師各有道理。且有為心數皆
X09n0245_p0619a16║是虗妄分別，推其所歸，但一如來藏心。今疏不剋定，
X09n0245_p0619a17║又並不破之，故云四、三、二也。故彼論次此亦云：或攝
X09n0245_p0619a18║為三，四入三故；或攝為二，後三俱是能緣性故，皆見
X09n0245_p0619a19║分攝；或攝為一體，為無別故。今略此者，以一體之義
X09n0245_p0619a20║便是真心。若論識義，必須能、所，故不可一。安慧菩薩
X09n0245_p0619a21║是法相宗，即以八識為諸法本。故就實理，唯言一分，
X09n0245_p0619a22║以彼說八識外無別真心故。
X09n0245_p0619a23║五、遍計有無中，略為四句：一、遍而非計，即第八識，遍
X09n0245_p0619a24║緣三境不計度故，亦兼無漏八計。二、計而非遍，即第
X09n0245_p0619b01║七識，唯緣賴耶而起計故。三、亦遍亦計，即第六識，遍
X09n0245_p0619b02║緣一切起計度故。四、非遍非計，即五轉識，唯緣五塵
X09n0245_p0619b03║無計度故。
X09n0245_p0619b04║六煩惱有、無中，謂根、隨煩惱。且根本中，六通俱生與
X09n0245_p0619b05║分別起。分別起者，見道初斷；若俱生者，修道方除。隨
X09n0245_p0619b06║惑二十亦通俱生及分別起，隨根本惑勢力起故。由
X09n0245_p0619b07║此亦通見、修二斷。疏第八、全無者，唯識初能變識性
X09n0245_p0619b08║俱門，多是無覆、無記覆染法，障聖道故。此識非染，故
X09n0245_p0619b09║無煩惱。疏第六、皆具者，最寬通也，所緣遍故，通三性
X09n0245_p0619b10║故，全具六位心所故。備如下釋。疏俱生四惑者，此是
X09n0245_p0619b11║染污意故。（如前注，梵云訖利瑟吒耶末那，此云染污意。）頌云：四煩惱常俱。
X09n0245_p0619b12║論云：此中俱言顯相應義，謂從無始至未轉依。此意
X09n0245_p0619b13║任運恒緣藏識，與四根本煩惱相應，謂我癡、我見并
X09n0245_p0619b14║我慢、我愛。（此四如下心所中釋。）疏俱生三毒者，分為六和，合時
X09n0245_p0619b15║皆有，任運貪、嗔、癡故。論云：此十煩惱何識相應？藏識
X09n0245_p0619b16║全無，末那有四，意識具十，五識唯三，謂貪、嗔、癡，無分
X09n0245_p0619b17║別故，由稱量等起慢等故。（義如下釋。）疏其所知障，數同用
X09n0245_p0619b18║別者，所知總以法執為體，煩惱總以我執為體。又所
X09n0245_p0619b19║知但障聖道，不招生死；煩惱亦障聖道，亦招生死。又
X09n0245_p0619b20║所知唯障大乘聖道，煩惱通障三乘聖道。言數同者，
X09n0245_p0619b21║俱生、分別，頭數雖同，名稍有異。所知應言法貪、法嗔
X09n0245_p0619b22║乃至法見取、法戒取、忿等，二十應云法忿等。
X09n0245_p0619b23║七業中可知。▲八報中云總別者，論云：異熟習氣為
X09n0245_p0619b24║增上緣，感第八識翻引業力，感前六識酬滿業力。故
X09n0245_p0619c01║俱舍云：一業引一生，多業能圓滿。釋曰：六中唯取六
X09n0245_p0619c02║識無記心、心所名別報，隨別根先業所引故。由此六
X09n0245_p0619c03║識善惡隨現緣起，非名報也。
X09n0245_p0619c04║九、心所中，法云恒依心起等者，唯識文也。略以三義，
X09n0245_p0619c05║解心所之總名。初句總顯心所依心起。心若無，必不
X09n0245_p0619c06║生，要心為依，方得生故。即揀無為，無為不依心起，故
X09n0245_p0619c07║非心所。問：若由唯依心起，名心所者，色不相應，亦依
X09n0245_p0619c08║心起，應名心所故。次句答云：與心相應故。夫心所義，
X09n0245_p0619c09║與心相應。色不相應，雖依心起，不與心相應，故非心
X09n0245_p0619c10║所也。問：由相應故，名心所者，心與所相應，應名心所
X09n0245_p0619c11║故。後句答云：繫屬於心故。謂心王雖與心所相應，不
X09n0245_p0619c12║繫屬心所，故不名心所。云由此心所，繫屬心故（明心所名。
X09n0245_p0619c13║由斯三義，故餘四聚，非名心所）。如屬我物，立我所名（上解心所義，此釋心所名。謂遍
X09n0245_p0619c14║行等六位，是心家之所有，名心所有也）。注心緣等者，心取境之總相，但
X09n0245_p0619c15║總取而已，不別分別。如言緣青，但總取青，不更分別
X09n0245_p0619c16║（以是主故。若取別者，即心所故。了總者，如縣令，如亟尉等）。心所於彼，取總、別相故。
X09n0245_p0619c17║問：何以心王唯取總，心所兼別？論次答云：助成心事，
X09n0245_p0619c18║得心所名。便次注中所引云：如畫師資，作模填彩。釋
X09n0245_p0619c19║曰：助成心事，亦心所故。如師作摸，畫形況己。弟子填
X09n0245_p0619c20║彩，彩依模填，不離模故。如取總相，著彩色時，令媚好
X09n0245_p0619c21║出。如取別相，心、心所法，取境亦爾。論云：離諸心所，名、
X09n0245_p0619c22║義無與，而有六位種類差別。謂：遍行（五），一切心中定
X09n0245_p0619c23║可得故（謂不問何心，但起必有）；別境（五），緣別別境而得生故（別即
X09n0245_p0619c24║是境，或別謂五等相望境，即是所緣）；善（十一），唯善心中可得生故（此世、他世俱有
X09n0245_p0620a01║順益，性離𠍴穢，勝過惡法，故名為善）；煩惱（六），性是根本煩惱攝故（能生隨惑）；
X09n0245_p0620a02║隨煩惱（二十），唯是煩惱等流性故（用隨體起，故是根本之等流。等流者，同類
X09n0245_p0620a03║所引，義非前、後等流）；不定（四），於善、染等皆不定故（三性心中皆不定故。此簡
X09n0245_p0620a04║唯染心所。等者，等取非遍心起，非遍地有。如次簡遍行、別境二心所矣。此六心所，即用心王同時相應而為體、
X09n0245_p0620a05║性）。然瑜伽合六為五根，隨俱是染故。復以（亦瑜伽也）四、一
X09n0245_p0620a06║切辨差別，謂：性（三性之處，皆得生故）、地（或三界、九地，或有尋等三地。此解為勝，輕安不
X09n0245_p0620a07║遍故也）、時（或一切有心，皆有；或無，如不斷；或緣一切境，故總言時。若百法，疏即云時者，謂諸心所同
X09n0245_p0620a08║剎那〔時〕起，即一切俱，謂定俱生故。若百法，疏三俱者，即遍八識）。五中，遍行具四，別境
X09n0245_p0620a09║初、二（非相續等，故無時；不必並生，故無俱）。善法唯地（尋等三地），染法皆無（從多
X09n0245_p0620a10║分說，如無明及貪，通三界、九地等），不定唯性。
X09n0245_p0620a11║疏：第八、有五，所謂遍行者，論偈云：常為觸作意受想
X09n0245_p0620a12║思相應（百法以作意為首，依瑜伽也）。謂阿賴耶識無始時來乃至
X09n0245_p0620a13║未轉，於業果位常與此五心所相應，以是遍行心所
X09n0245_p0620a14║攝故。觸謂根、境、識三和合（根、境、識體異名三，不相乖反，更相交涉，名和合。如識
X09n0245_p0620a15║不生，根、境或起，名為乖反。又如耳根、眼識、香境，三法乖反，不合不和。若相順者，三必俱生；既不相違，故名和合。
X09n0245_p0620a16║根可為依，境可為取；識二所生，可依於根而取於境。如此交涉，名三體故），令心、心所觸境
X09n0245_p0620a17║為性，受、想、思等所依為業。觸依彼（彼三）生，令彼和合，故
X09n0245_p0620a18║說名依。（二義故，單名三和：一、依三和生觸；二、含三合，即單之果。問：境在未來，根住過去，識居現在，
X09n0245_p0620a19║觸如何和合？答：各相隨順，為依，為取，為二所生，即名三和。豈是合三令住一處，方名三和？）和合一
X09n0245_p0620a20║切心及心所，令同觸境，是觸自性。既似順起心所功
X09n0245_p0620a21║能，故以受等所依為業。作意，謂能警覺應起心種，引
X09n0245_p0620a22║令趣境，故名作意。（謂作意等並未生位。其作意種，義警應生心之種子可起趣境，非警
X09n0245_p0620a23║一切心之種子。彼未逆緣，不定生故。作意警心有二功力：一、令心未起而起，二、令心起已趣境。故言警覺應起
X09n0245_p0620a24║心種，引令趣境。故正理師說：作意之用在未來起，此在種子義勢亦同，由作動意立作意名。）受謂
X09n0245_p0620b01║領納順違俱非（非違非順）境相為性，起愛為業，能起合離
X09n0245_p0620b02║非二欲故。（謂於樂受未得希合，已得復有不乖離欲；於苦受未得有不合欲，已得之中有乖離
X09n0245_p0620b03║欲。欲者忻求即通三性，此業可通有漏無漏。今唯依無明觸所生受說，此唯是愛依染分說。）想謂
X09n0245_p0620b04║於境取像為性，施設種種名言為業。謂要安立境分
X09n0245_p0620b05║齊相，方能隨起種種名言。（此中安立取像異名，謂此是青非非青等。依此分齊
X09n0245_p0620b06║而取共相，名為安立。由取此相便起名言，此是青等。性類眾多，故名種種。諸論說名為其想者，從因而說；說想
X09n0245_p0620b07║為名，果而而說。如世人言：汝想是何？名是何等？此業但是意俱之想，餘識俱想不起名言。故沒疎起名亦無失
X09n0245_p0620b08║者，第八識俱如何起名？由此故和此業不遍。）思謂令心造作為性，於善惡
X09n0245_p0620b09║品役心為業。（可知。）此五既是遍行所攝，故無藏識決定
X09n0245_p0620b10║相應。（無心起時無隨一故。）此五與異熟識行相雖異，而時（剎那定圓
X09n0245_p0620b11║一世故。）依（依根也，即俱有無間，至下當辨。不取種子為依，以各別故。）同（時依定一，故云同也。）所
X09n0245_p0620b12║緣（今約見分為行相，影像相分為所緣。）事（自體名事。）等（等者相似義，體各唯一境相相似，故所緣
X09n0245_p0620b13║事皆名為等。以觸等五託質相生，所緣既相似，故名為等。唯識為字，不約本質，名為所緣。亦如影像，名為行相。
X09n0245_p0620b14║依此四義，故說相應也。故瑜伽云：由四等故，名說相應。又此各有所簡，謂時簡前後，依簡別識，緣簡別見，事簡
X09n0245_p0620b15║釋了也）。如何此識非別境等心所應（下釋不與餘相應也）？互相違
X09n0245_p0620b16║故（總答也。下別答云）。謂欲希望所樂事轉（隨何世境，樂便有欲），此識任
X09n0245_p0620b17║運，無所希望（不樂觀境）。勝解印持決定事轉（印持曾猶預境，今得決定
X09n0245_p0620b18║印），此識瞢昧，無所印持（非先不定，今可須印）。念唯明記曾習事
X09n0245_p0620b19║轉，此識昧劣，不能明記（恒緣任運現在之境，不能明記曾所受境，故無有念）。定
X09n0245_p0620b20║唯令心專注一境（定雖影像相分，剎那新新起，其加行時，所觀本質，前後相續，恒專注
X09n0245_p0620b21║緣），此識任運，剎那別緣（任運不作加行，專注本質，恒緣現在影像所緣，但新新起。
X09n0245_p0620b22║又定行相，一一剎那，深取專注，趣〔而〕所緣。此識浮疎，行相不爾，故那定俱。言任運者，是隨業縛）。慧唯
X09n0245_p0620b23║揀擇德等（等失及俱非）事轉，此識微昧，不能簡擇（可知）。故此
X09n0245_p0620b24║不與別境相應（總結也。下簡善等云）。此識唯是異熟性故（異熟必非
X09n0245_p0620c01║通善染故）。善（十一）、染污（六及二十）、等（等取餘善等法，即不定四也。既通三性，亦在其中），亦
X09n0245_p0620c02║不相應（通結也。問：不定中無記，何非此識相應？故次答云）。惡作等四無記性
X09n0245_p0620c03║者，有間斷故，定非異熟（非直異熟，不遮異熟生亦有惡作等，非一切時常相續故）。
X09n0245_p0620c04║至無漏位，即與二十一心所相應。故論下云：然第八
X09n0245_p0620c05║識總有二位：一、有漏位，無記性攝，唯與觸等五法相
X09n0245_p0620c06║應，但緣前說執受處境（十地、菩薩、二乘、無學已前諸位，無記異熟攝也。雖無學位
X09n0245_p0620c07║已斷諸業，先業招故，舊業勢分亦名異熟，唯與觸等五〔斷〕相應，但緣前說執受根、身、種子處境故）。二、無
X09n0245_p0620c08║漏位，唯菩薩攝（此唯如來地，非菩薩、二乘。果未圓滿，功德劣故，四智未得故。此無漏唯是
X09n0245_p0620c09║如來，如來無有異熟法故，非業、煩惱所招身故），與二十一心所相應（假、實通說故。若
X09n0245_p0620c10║實而論，唯有十八，謂捨及不放逸、不害，三皆假故）。謂遍行、別境各五，善十一。
X09n0245_p0620c11║與一切心恒相應故（遍行也），常樂證知所觀境故（故有欲也），
X09n0245_p0620c12║於所觀境恒即持故（故有勝解），於曾受境恒明記故（念也），世
X09n0245_p0620c13║尊無有不定心故（定也），於一切法常決擇故（慧也），極淨信
X09n0245_p0620c14║等常相應故（善十一也），無染污故（無根、隨煩惱），無散動故（無不定四）。
X09n0245_p0620c15║疏七、有十八，謂五遍等者，唯識最後正義云：（彼論先敘，諸師
X09n0245_p0620c16║或云：此意心所唯九，或十五，或十九，或二十四。論中皆破非理。今皆不敘，但敘最後正義云：）然此
X09n0245_p0620c17║意俱心所十八，謂前九法（即五遍、四惑也。彼最後敘，故指前也）、八隨煩
X09n0245_p0620c18║惱，并別境、慧。五遍行者，如上已釋。無別境中，前四者，
X09n0245_p0620c19║如下因釋慧字處說。無善十一者，善是淨故，非此識
X09n0245_p0620c20║俱（此識唯染污故）。言四惑者，唯識頌云：謂我癡我見并我慢
X09n0245_p0620c21║我愛從無始至未轉依。此意任運，恒緣藏識，與四根
X09n0245_p0620c22║本煩惱相應。我癡者，謂無明愚於我相，迷無我理（所引
X09n0245_p0620c23║論，皆略於彼文）。我見者，於非我法妄計為我（亦名我執）。我慢者，踞
X09n0245_p0620c24║（倚恃）傲（傲恃）恃所執我，令心高舉。我愛者，於所執我染生
X09n0245_p0621a01║染者（亦名我貪。此四委釋名義，如下六根本中）。此四常起擾濁內心，令外
X09n0245_p0621a02║轉識恒成雜染，故名煩惱。彼有十種，此何唯四？有我
X09n0245_p0621a03║見故，餘見不生，無一心中有二慧故（通答）。二、取（見及戒禁）、邪
X09n0245_p0621a04║見，但分別生，唯見所斷。此俱煩惱唯是俱生，修所斷
X09n0245_p0621a05║故。我所、邊見依我見生，此相應見不依彼起，恒內執
X09n0245_p0621a06║有我，故要有我見（我所見及邊見依我見後生，此識相應不依彼起，任運緣內相續而
X09n0245_p0621a07║生，不假他起）。由見審決，疑無容起，愛者我故，瞋不得生，故
X09n0245_p0621a08║此識俱煩惱唯四（結也）。問：瑜伽說：貪令心下，慢令心舉。
X09n0245_p0621a09║如何俱起？答：有四義：一、分則不俱，俱生容俱起。二、緣
X09n0245_p0621a10║外境則不俱，緣自我則俱起。三、所凌、所恃別故。若凌
X09n0245_p0621a11║彼起慢，必不起愛；若自恃起慢，心必高舉。四、麤猛愛
X09n0245_p0621a12║慢不俱細有，可得俱起。
X09n0245_p0621a13║疏八隨者，注私記之，其名未備。備名惛沉、掉舉、懈怠、
X09n0245_p0621a14║放逸、失念、散亂、不信、不正知。此八遍與一切染心相
X09n0245_p0621a15║應故。煩惱起時，心既染污，故染心位決定皆與八隨
X09n0245_p0621a16║煩惱相應而生。（此上皆論文略，兼不次耳。彼以破諸師義，故節節明之，非一處說也。）八
X09n0245_p0621a17║名之義，皆如下釋。無餘隨煩惱者，謂忿等十行相麤
X09n0245_p0621a18║動，此識審細，故非彼俱；無慚、無愧，唯是不善，此識無
X09n0245_p0621a19║記，故非彼相應。疏并慧者，別境中慧也。問：慧即我見，
X09n0245_p0621a20║何以別說？答：我見雖是別境慧攝，而五十一心所法
X09n0245_p0621a21║中義有差別，故開為二。問：何無餘四？答：欲者，希望未
X09n0245_p0621a22║遂合境（所樂之事，名未遂合）；此識任運緣遂合境（常是我故），無所希
X09n0245_p0621a23║望；勝解印持曾未定境（但能即前疑不了之事而生故）；此識無始但
X09n0245_p0621a24║緣定事，無所印持（此恒決定計我非餘，非先有疑及曾未了方印可故）；念唯記
X09n0245_p0621b01║憶曾所習事（瑜伽云：於串習事，念方生故），此識但緣現所受境，無
X09n0245_p0621b02║所記憶。定唯專注一境（別作意繫，專心一境。由加行心，趣求一境。唯緣本質一法，
X09n0245_p0621b03║不作別緣。前後念解，亦非常解），此識任運，剎那別緣。既不專一，故無
X09n0245_p0621b04║有定（不深趣求，專緣一法，剎那別也。故瑜伽云：於所觀事，其定方生。任運緣者，即無此定）。問：何
X09n0245_p0621b05║無不定四法？答：惡作追悔先所造業，此識任運，恒緣
X09n0245_p0621b06║現境，非悔先業。睡眠必依身心重昧，外眾緣力，有時
X09n0245_p0621b07║蹔起，此識無始一類內執，不假外緣（睡眠若起，必依身心，況重惛睡，
X09n0245_p0621b08║此是內緣。外眾緣力，即起病等，或涼風等。有時蹔起，即此間斷，非相續義）。尋伺俱依外門
X09n0245_p0621b09║而轉，淺深推度，麤細發言，此識唯依內門，一類執我
X09n0245_p0621b10║（尋伺二法，並依外境生故。此二多依身語門轉故。尋則淺推，伺則深度。尋則麤發言，伺則細發語。此識唯依內
X09n0245_p0621b11║門，依內我生故。一類執我，無淺深推度，麤細發言，故不與彼俱）。故皆無我也（總結）。
X09n0245_p0621b12║疏：第六、皆具者，具五十一也。遍行、別境、行相，如上所
X09n0245_p0621b13║說。次善法有其十一（今世、他世，皆順益故）。頌曰：善，謂信（於諸諦理及三
X09n0245_p0621b14║寶真實之德，世、出世功能，深忍樂欲，心淨故）、慚（崇重賢善）、愧（輕拒暴惡）、無貪（於有、有具無著也）、
X09n0245_p0621b15║等（等無嗔、癡。無嗔者，於苦、苦具無恚；無癡者，於諸理、事明解）、三根（總結）、勤（精進也。於善、惡品修斷事
X09n0245_p0621b16║中勇捍）、安（輕安也。遠離麤、重，調暢身、心，堪任。上八皆實，相用別故；下三是假，無別體故）、不放逸
X09n0245_p0621b17║（即精進及三根，於所修斷，皆能防修）、行捨（即上四法，令心平等正直，無功用住）、及不害（於諸有情
X09n0245_p0621b18║不為損惱，無嗔為性）。根本煩惱有六性，是根本攝，故得煩惱名。
X09n0245_p0621b19║頌曰：煩惱，謂貪（於有、有具染著）、嗔（於苦、苦具憎、恚）、癡（於諸理、事迷闇）、慢（恃己於他，
X09n0245_p0621b20║高舉凌忽）、疑（於諸諦理猶預）、惡見（於諸諦理顛倒推度。此見差別有五：一、身見，於五取蘊執我、我所；二、
X09n0245_p0621b21║邊見，即於彼隨執斷、常；三、邪見，謗因、果作用實事及餘邪執；四、見取，於諸見及所依蘊執為最勝，能得清淨；五、
X09n0245_p0621b22║戒取，於諸見、戒禁執為最勝）。隨煩惱二十，唯是煩惱分位差別，等
X09n0245_p0621b23║流性故（此亦煩惱，但隨於根本故）。頌曰：隨煩惱，謂忿（對現前不饒益境憤發）、
X09n0245_p0621b24║恨（因忿結怨）、覆（於自作罪恐失利譽而隱藏也）、惱（因忿恨追觸暴熱）、嫉（徇自名利不耐他榮）、
X09n0245_p0621c01║慳（躭著財法不能惠捨）、誑（為獲利譽矯現有德）、諂（為誷他故矯設異儀）、與（語助）、害（心無悲愍
X09n0245_p0621c02║損惱有情）、憍（於自盛事深生染著。此十各別起故，名小隨煩惱）、無漸（不顧自法輕非賢善）、及
X09n0245_p0621c03║無愧（不顧世間崇重惡暴。此二遍不善故，名中隨煩惱）、掉舉（令心於境不等）、與惛沉
X09n0245_p0621c04║（令心於境無堪任）、不信（於實德能不忍樂欲心穢為性）、并懈怠（於善惡品修斷事中嬾惰）、
X09n0245_p0621c05║放逸（於染淨品不能防修縱蕩為性）、及失念（於諸所緣不能明記）、散亂（於諸所緣令心
X09n0245_p0621c06║流蕩）、不正知（於所觀境謬解。上八遍於染心，名大隨煩惱）。不定四者，於善染
X09n0245_p0621c07║等皆不定故，非如觸等定遍心故，非如欲等定遍地
X09n0245_p0621c08║故。頌曰：不定，謂悔（悔謂惡作，先惡所作後即追悔）、眠（睡眠也，身不自在心極闇劣，昧
X09n0245_p0621c09║略一門轉故）、尋（尋求也，令心境忩遽於意言境麤轉）、伺（伺察也，上麤此細，餘同）、二（一悔眠、二
X09n0245_p0621c10║尋伺）、各二（上二種二各有其二染不染，非如善染各有一故）。
X09n0245_p0621c11║疏：五、三十四下，前五識中所有心所之數也。遍、別、善、
X09n0245_p0621c12║全者，遍行、別境各五，善法十一，皆全具也。根本三惑
X09n0245_p0621c13║者，貪、嗔、癡也。中大隨等者，中隨煩惱二，大隨煩八，亦
X09n0245_p0621c14║皆全也。此等三十四法義相，已如上釋。然五識雖無
X09n0245_p0621c15║增上希望（欲也）、審決（勝解）、明記（念也）、專注（定也）、揀擇（慧也），而有微
X09n0245_p0621c16║細欲等五數。未自在位，此五或無；得自在位，此五定
X09n0245_p0621c17║有。具善十一，可知。六根本中無慢、疑、見者，無分別故，
X09n0245_p0621c18║由稱量境起慢等故。無十小隨者，此十麤猛故。中、大
X09n0245_p0621c19║相通，五識容有、無。曰不定者，義亦可知。然此八識心
X09n0245_p0621c20║所多、少，依未轉依位說。若已轉依，則各與二十一心
X09n0245_p0621c21║所相應。（遍行、別境善等，如上所說。）
X09n0245_p0621c22║十、有記無記中（記者，善惡有果而可記別）。八、七無記者，所依細故。
X09n0245_p0621c23║故論賴耶偈云是無覆無記，末那偈云是有覆無記。
X09n0245_p0621c24║六、通三性者，兼善惡也。
X09n0245_p0622a01║十一、假實中云八皆實有者，各從自種生故。注就性
X09n0245_p0622a02║皆假者，依法性宗會八識相，皆歸如來藏性，藏性方
X09n0245_p0622a03║實，故八皆假。
X09n0245_p0622a04║十二界地中分別者，界是因義、持義、分義。今取分義，
X09n0245_p0622a05║謂欲、色各有分界，地是即欲界及八定也，謂：一、欲界
X09n0245_p0622a06║五趣雜居地，二、離生喜樂地，三、定生喜樂地，四、離喜
X09n0245_p0622a07║妙樂地，五、捨念清淨地，六、空無邊處地，七、識無邊處
X09n0245_p0622a08║地，八、無所有處地，九、非想非非想處地。地是生長義、
X09n0245_p0622a09║依止義。今取依止，不約生長。疏眼、耳、身三，二界、二地
X09n0245_p0622a10║者，二地，則合；二界，則欲界合色界少分，以色界有曰
X09n0245_p0622a11║地，此三識唯遍初禪故。故注云地全，界不全也。問：二
X09n0245_p0622a12║禪已上起三識否？答：起既言起，如何說無？但是借力，
X09n0245_p0622a13║地繫因無。謂借初禪尋、伺，引起二禪三識，緣上地三
X09n0245_p0622a14║塵。問：上地等六不與尋、伺相應，如何引得三識？答：雖
X09n0245_p0622a15║不相應，但是借力無妨。又初借時，要假尋、伺；若久起
X09n0245_p0622a16║者，不假尋、伺，為串習力故。問：起此三識，依何地根發？
X09n0245_p0622a17║答：二禪已去，第八識有地種子，依上地根、識起，了境
X09n0245_p0622a18║無失，但是借力用也。疏鼻、舌兩識，一界、一地者，以上
X09n0245_p0622a19║地無段食，無香、味二境，無境可緣，故無二也。問：既無
X09n0245_p0622a20║五識，何有五根？答：增上福報之力感此莊嚴身相故。
X09n0245_p0622a21║其六、七、八識通遍三界、九地，照然可見。
X09n0245_p0622a22║十三、有漏無漏分別中，漏者，煩惱現行，令心連注，流
X09n0245_p0622a23║蕩不絕。損污處廣，立以漏名，略如前釋。其三漏體、四
X09n0245_p0622a24║漏義、漏出、漏入、損污等義，具有章門，在補闕卷中。今
X09n0245_p0622b01║且略明八識皆通之義，謂凡夫識強智劣，八皆有漏。
X09n0245_p0622b02║諸佛轉成四智，智相應識皆唯無漏。若地上菩薩證
X09n0245_p0622b03║理及在觀即無漏，出觀散心即有漏。言轉識者，六、七
X09n0245_p0622b04║因位轉，五、八果位轉。因轉者，地前皆是有漏，至初地
X09n0245_p0622b05║見道，能斷分別二障，顯得二空真如。六、七齊轉，成妙
X09n0245_p0622b06║觀察智、平等性智，皆是無漏。若出觀時，還是有漏。第
X09n0245_p0622b07║六至八地，二執永伏，永得無漏。第七我執亦永伏滅，
X09n0245_p0622b08║捨賴耶名，名異熟識。五、八果轉者，八是總報主，能持
X09n0245_p0622b09║三界無漏三性種子及有漏根身，故十地滿心最後
X09n0245_p0622b10║解脫道中方永棄捨，齊證般若解脫法身，純無漏界
X09n0245_p0622b11║大圓鏡智，盡未來際。前五者，由根是第八相分，第八
X09n0245_p0622b12║因中有漏，有漏根不發無漏五識，故至果位，與第八
X09n0245_p0622b13║一時轉為圓鏡，成所作智。其餘諸義及問答通妨等，
X09n0245_p0622b14║亦並在補闕卷中。
X09n0245_p0622b15║十四所依分別中，謂心、心所託三所依，而藉九、八等
X09n0245_p0622b16║諸緣，方能了別，作諸事業。故此辨依，下即辨緣。然所
X09n0245_p0622b17║依法總有三種，即四緣中之三也。為緣即寬，為依即
X09n0245_p0622b18║狹，緣劣，依勝。且四緣者，一、因緣，二、等無間緣，三、所緣
X09n0245_p0622b19║緣，四、增上緣。四中所緣緣即下九緣中境，唯緣，非餘
X09n0245_p0622b20║依。三、通依。疏依因緣者，諸有為法，皆託此依；離自因
X09n0245_p0622b21║緣，心不生故。然因緣通種子、現行，此依唯種，非現。亦
X09n0245_p0622b22║得說為種子依，謂諸緣心各從種生故。有云：種子滅，
X09n0245_p0622b23║現行果生，如末那種也。應如焰炷。疏增上者，然增上
X09n0245_p0622b24║緣，則寬通有力、無力，順之與違，皆是增上緣故。若言
X09n0245_p0622c01║增上緣依，即內六處唯是有力及順。亦得說為俱有
X09n0245_p0622c02║依，謂識不起，則已；起，則根、識定俱。時有二增上緣。注
X09n0245_p0622c03║五依、五根及六、七、八者，此即俱有依。八識多、少不定。
X09n0245_p0622c04║五識俱有所依定有四種，謂五色根、六、七、八識。隨闕
X09n0245_p0622c05║一種，必不轉故。同境（色根）、分別（第六）、染淨（第七）、根本（第八），如次
X09n0245_p0622c06║配之。注六依七、八者，第六意識俱有所依，唯有二種，
X09n0245_p0622c07║謂七、八識，隨闕一種，必不轉故。注七、八互依者，第七
X09n0245_p0622c08║依第八，第八依第七，隨闕一種，必不能轉。（末那頌曰：依彼轉緣
X09n0245_p0622c09║彼。）總為頌曰：五四六有二七八一俱依。疏等無間者，
X09n0245_p0622c10║等無聞緣依也。此緣通於心、心所等。若取為依，唯王
X09n0245_p0622c11║非所，亦名開導依。謂前念心、心所滅，開闢、引導；後念
X09n0245_p0622c12║心、心所生。（前念心滅有二義故：一、開闢義，二、引導義。）謂此八識前滅後生，
X09n0245_p0622c13║不論多少時節，但元自類心，於中為隔，名無間緣。諸
X09n0245_p0622c14║心、心所力用齊等，具五種勝能，相應齊等。雖心、心所
X09n0245_p0622c15║異類並生，而互相應，和合似一，定俱生滅，事業必同。
X09n0245_p0622c16║一開導時，餘亦開導，故展轉作等無間緣。今說開導
X09n0245_p0622c17║依唯王非所者，就勝而言，故不應疑。八王行相皆同，
X09n0245_p0622c18║更無別義。
X09n0245_p0622c19║十五具勝緣多少中以頌配之，謂眼識一種具九緣
X09n0245_p0622c20║生，如注所引，今以次第釋之。今易辨兼易記後後所
X09n0245_p0622c21║除之數，謂一空（障不見故）、二明（黑夜不見故）、三根（色根）、四境（色塵）、五
X09n0245_p0622c22║作意（心所也，警應起心種故）、六根本（第八）、七染淨（第七）、八分別（第六）、九
X09n0245_p0622c23║種子（第八中種），九中隨闕其一即不生故。注除明者，耳識
X09n0245_p0622c24║明暗俱聞故不假明，但藉九中餘八也。三七者，鼻舌
X09n0245_p0623a01║身等三種識各唯七緣也。除空者，三識皆是含中知
X09n0245_p0623a02║覺也。後三者，第六第七第八等三識也。五三四者，次
X09n0245_p0623a03║配六七八也。五者（牒疏中五字也，後云三者四者亦然），第六具五緣也
X09n0245_p0623a04║（除染淨者即是根也，謂第七與六為二緣，一根一染中今唯取一也。除分別者即是當體，不可身為緣也）。三
X09n0245_p0623a05║者第七識三緣也（更除根境者，於五緣中又更除也。根境俱是第八，即是根本故。故本
X09n0245_p0623a06║頌云：依彼轉緣彼，彼謂第八。以第八與七作三緣，一根、二境、三根本。今除二留一，兼作意種子以為三也。或四
X09n0245_p0623a07║緣生即取境也，於第八中唯取見分為境）。四者即第八具四緣也（更除根本者，即
X09n0245_p0623a08║是自體，不可自為緣也。却取根境者，根是第七，境是根身器界）。若加等無間（諸心心所必皆
X09n0245_p0623a09║前滅後生故），於前各增一，即如次十（眼也）、九（耳也）、八（鼻舌身也）、六（六也）、
X09n0245_p0623a10║四（七也）、五（八也）諸緣而生。問：天眼具九緣否？答：不具。不藉
X09n0245_p0623a11║空明而亦起故。又問：畜等亦是肉眼，不藉空明不？答：
X09n0245_p0623a12║有。由此應作四句分別：第一、約明四句：一、晝見夜不
X09n0245_p0623a13║見（人也），二、夜見晝不見（蝙蝠也），三、俱見（畜中云眼也），四、俱不見
X09n0245_p0623a14║云云等。二、約空四句：水見陸不見等云云。又問：前說
X09n0245_p0623a15║種子、增上、開導三依，與十緣中種子緣、根緣、無間緣、
X09n0245_p0623a16║分別染淨根本緣，有何差別？答：體雖無二，約用有殊，
X09n0245_p0623a17║依義緣義別故。餘四空、明、境、作意，此四非依非常有
X09n0245_p0623a18║故。又問：七八何故常恒？眼等六識寧非相續？答：由七
X09n0245_p0623a19║八生，所藉緣少，易辨常恒。眼等識生，藉緣多，難辨非
X09n0245_p0623a20║續。由此頌言：依心根本識，五識隨緣現，或俱或不俱，
X09n0245_p0623a21║如濤波依水。意識常現起，除生無想天，及無心二定，
X09n0245_p0623a22║睡眠與悶絕。
X09n0245_p0623a23║疏通即塵者，坌污善法故，亦坌污心識故。六衰者，衰
X09n0245_p0623a24║人善法故。無義者，無善義理故。眼等者，謂眼所取，故
X09n0245_p0623b01║名之為色；乃至第六意所取，故名法。故次云對根明
X09n0245_p0623b02║境等也。疏如根各為體者，例前釋也。謂色即色為體，
X09n0245_p0623b03║聲即聲為體故。疏唯眼所取者，揀五色根及聲等五
X09n0245_p0623b04║塵也。有見有對等者，顯者，青、黃等相，顯然可見。此是
X09n0245_p0623b05║實色，對餘色時，不改自相。（如青色對黃時亦青，對赤時亦青，不對餘色時亦青
X09n0245_p0623b06║也。）此色種數，諸論開令不同。（或三，或二十五，或三十一，或九十三。）然但
X09n0245_p0623b07║眼所取者，總是色境，豈能定得幾種為指的耶？固宜
X09n0245_p0623b08║不令定數也。請勿虗勞心力，勘會閑事，而妨觀慧。今
X09n0245_p0623b09║所標三種，於中開三十一者，略舉類例而已，非有定
X09n0245_p0623b10║限，亦無所表。其青等相，亦不合解釋，以舉世共見、共
X09n0245_p0623b11║識辨故。有人一一強作行相訓釋，實是徒煩。且如解
X09n0245_p0623b12║云深碧曰青，丹色曰黃者，此乃易中強為難也。夫疏
X09n0245_p0623b13║論說釋，唯要舉可見邊，曉喻深隱。豈有將難見而釋
X09n0245_p0623b14║易見物耶？如云青，云黃，聞者便取得其相；若聞深碧
X09n0245_p0623b15║丹色，却不能辨得指的。況深碧與青，又有少異；丹色
X09n0245_p0623b16║與黃，亦不全同，丹却多赤。如云朱研益丹，即是；若云
X09n0245_p0623b17║益黃，即非。設云朱色名赤，亦何異眼名目也？況餘所
X09n0245_p0623b18║釋，皆翻易為難。且如要索圓物，直言圓者，即無人不
X09n0245_p0623b19║曉。若云圓無四角者，豈不却須審思，或悟、不悟耶？餘
X09n0245_p0623b20║皆例此。智者詳焉。注中空字，是空一顯色。謂於上虗
X09n0245_p0623b21║空，更無餘色。所見青等（等者，亦有云標也），為空一顯色（唯此尋常
X09n0245_p0623b22║所論，故略示之）。疏：形者，假色也。謂於有色之物，說其分段。亦是
X09n0245_p0623b23║眼觀，故亦名色。今略列十種，為類例也。此長、短等，都
X09n0245_p0623b24║無定准。且如有一物，對長物即短，對短物即長；或截
X09n0245_p0623c01║長令短，續短令長；削方令圓，研圓令方；或舉之令高，
X09n0245_p0623c02║壓之令下。餘皆例知。疏：表者，約有情身相，有所表示
X09n0245_p0623c03║也。亦是眼所取故。疏：聲者，然此所列色、聲、香、味四塵，
X09n0245_p0623c04║多依雜集論也。因執受者，具云因執受大種聲。因，謂
X09n0245_p0623c05║因由假藉之義。謂因賴耶所執受四大種（能生一切故，故大種）
X09n0245_p0623c06║所發之聲也。即有情言音。疏：等者，等於餘二。謂因不
X09n0245_p0623c07║執受大種聲（不因賴耶說受大種所發之聲也。即風、鈴等聲），因執受不執受
X09n0245_p0623c08║大種聲（因說受四大，不說受四大共發之聲也。擊皷、吹角、吹笛等聲也）。疏邪、正教者，
X09n0245_p0623c09║謂諸外道執心安立言教之聲，名邪教聲（論云遍計所執聲也）；
X09n0245_p0623c10║諸聖者成立教理引發之聲，名正教聲（論云成所引聲）。疏并
X09n0245_p0623c11║可意者，情所欲樂，名可意聲也。并字助句等者，等於
X09n0245_p0623c12║餘二，謂不可意聲（情不欲樂）、俱相違聲（情中非樂非不樂也）。上來所
X09n0245_p0623c13║敘有八種也。然彼論更有三種聲（都為十一），謂世間共成
X09n0245_p0623c14║聲（謂世俗間共立言聲，今且全在可意等三中）、聖言量所攝聲（見言見，不見言不見，
X09n0245_p0623c15║聞、覺、知等亦然，今且含在正教聲中）、非聖言量所攝聲（見言不見等，今且含在邪教聲
X09n0245_p0623c16║中）。顯聲論又加一響聲，五蘊論中唯有初三，瑜伽論
X09n0245_p0623c17║中唯有前六，合以諸聲種類，亦開、合無準。設更開三
X09n0245_p0623c18║十、五十種，亦不剩長；設但合為初三，亦不欠少。都是
X09n0245_p0623c19║耳所取，即為聲故。今表無定數，遂依瑜伽而加二，就
X09n0245_p0623c20║雜集而減三，且示八種為類例也。疏香者，略列六種，
X09n0245_p0623c21║一一合有香字。文字雖略，讀者須知。好者，殊妙也。約
X09n0245_p0623c22║境，即沉、麝之流；約心，即隨自識變，稱己意者（隨自識變者，約
X09n0245_p0623c23║心不定，以香却臰，以臰却香，如蛆、虱等。臰却者，臰中存活者處。〔不生〕人反上，故云約心）。惡者，約境，
X09n0245_p0623c24║則臰、爛、屍等；約心，准上。平等者，非存非無。俱生者，如
X09n0245_p0624a01║注，謂當體無來香也。此若就境，亦通好、惡。如沉等即
X09n0245_p0624a02║好，伊、蘭等即惡也。和香者，和合諸香，共成一香，如今
X09n0245_p0624a03║時百和香是。（京〔化〕度等為其上也）。變易者，如諸瓜、果，未熟不香，
X09n0245_p0624a04║熟時即香。故云變易。疏味者，初六，世人皆識，不須解
X09n0245_p0624a05║釋。有云燋為苦者，黃壁、生瓜之類，豈必炎上燋耶？又
X09n0245_p0624a06║云不甘名苦者，立石、瓦、水之類，不甘、甜者，何必苦耶？
X09n0245_p0624a07║又既以甘釋苦，應以不苦釋甘，乃至以不白釋黑，黑
X09n0245_p0624a08║釋不白等。何不然耶？又醋味、酸味稍殊，亦不應直以
X09n0245_p0624a09║酸而釋醋。又以有鹽、無鹽分醎、淡者，即苦、醋、甘、辛之
X09n0245_p0624a10║物，皆名淡味。何云苦等？故知六味本自昭然，不應迴
X09n0245_p0624a11║改拗度。疏及俱生等者，更有六味，義例同於六香。故
X09n0245_p0624a12║但標一，等於五也。其六者何？謂俱生（木、草之流）、和合（飲、食之類）、
X09n0245_p0624a13║變易（瓜、果等。上三名義全自，但物體或果）、可意（稱意）、不可意（不稱情）、俱相違
X09n0245_p0624a14║（與二相反。上三同香中，好、惡平等。彼約心、境，此唯約心）。疏觸謂地、水、火、風者，堅、
X09n0245_p0624a15║濕、煖、動為性，各有內、外，如下廣釋（釋後科經即是）。身所覺之
X09n0245_p0624a16║觸不離此四，故瑜伽於此四大上約對境、對緣、乖阻、
X09n0245_p0624a17║順適，更立二十二法，都為二十六觸，謂：滑、澁、輕、重、耎、
X09n0245_p0624a18║緩、急、冷、飢、渴、飽、力、劣、悶、癢、黏、病、老、死、疲、息、勇也。今以
X09n0245_p0624a19║所觸之境種類無邊，不可說盡，故但取境相麤顯、敵
X09n0245_p0624a20║體相違者，四對八事，并本四大以為類例。其相昭然，
X09n0245_p0624a21║不必訓釋。熱、痛二事，瑜伽中無。今以此二觸相最顯，
X09n0245_p0624a22║故要立之。然熱觸亦即火，火今別列者，以火有乎平、
X09n0245_p0624a23║和、暖之觸，人多不覺。其有身逼炎火滅處，或炎暑擁
X09n0245_p0624a24║塞，違情苦境；麤顯之熱，發動心數。故要別列，以為冷、
X09n0245_p0624b01║熱相違之對。疏法者下，第六、法塵也。此是第六識所
X09n0245_p0624b02║緣之境，故極寬通，通於色、心、內、外。三世、三量非無此
X09n0245_p0624b03║境，故云皆是百法。論以餘法各有名、位，故但舉法處
X09n0245_p0624b04║所攝。色處界門中以十一處、十七界已攝十八，故唯
X09n0245_p0624b05║八十二；今唯以六塵所攝，故但除五塵，餘皆總取，即
X09n0245_p0624b06║九十五也。若直就第六心境能緣、所緣而言之，即九
X09n0245_p0624b07║十九法，皆是意之所緣法也。此法塵種類既通一切，
X09n0245_p0624b08║不可具釋。心王、心所及餘色法并六無為，已如前、後
X09n0245_p0624b09║所解。其法處所攝五種色及二十四不相應行，在補
X09n0245_p0624b10║闕卷中略說。
X09n0245_p0624b11║疏內、外四大中云即於根、塵等者，於根取內四大，於
X09n0245_p0624b12║塵取外四大也。故云直取四大之體。根，謂扶根四塵
X09n0245_p0624b13║也。（以扶根故，亦為發識之疎緣。）縱清淨四大，五色根亦含在此所
X09n0245_p0624b14║指內四大中。不取發識牽心之義者，不取發識意，明
X09n0245_p0624b15║於根中揀義；不取牽心意，明於境中揀義。疏寶積下，
X09n0245_p0624b16║即第七十三中六界差別品之文，佛為淨飯王說也。
X09n0245_p0624b17║文云：爾時世尊告父王言：我所說法，初、中、後善，其義
X09n0245_p0624b18║深邃，其義亦善，淳淨無雜，清白無染，顯梵行法。何者
X09n0245_p0624b19║梵行？所謂分別六界法門。言六界者，即是丈六觸入，
X09n0245_p0624b20║亦是丈夫十八意識境界。（法性宗十，皆是計執，離執皆空，故是意識界也。）何
X09n0245_p0624b21║者六界？所謂地、水、火、風、空、識。（今唯取四大也。）所言觸入，謂眼
X09n0245_p0624b22║觸入見諸色故。（耳等亦爾。）十八意識境界者，謂眼見可意
X09n0245_p0624b23║色、不可意色、捨色，以意想分別而生思覺。（耳等亦爾。）疏四
X09n0245_p0624b24║大各二者，不取空界、識界也。此經唯四故。注皆無所
X09n0245_p0624c01║等者，彼經一一界皆說相已，便顯本空。故一一云：生
X09n0245_p0624c02║時無所從來，滅時無所去處。然彼經本意為淨飯王
X09n0245_p0624c03║於根、塵、識、內、外六界推求，都無實體，令悟一切法空，
X09n0245_p0624c04║捨離執著，趣於聖道。是彼經宗，不是要釋內、外六界
X09n0245_p0624c05║行相。今所引者，又却但要內、外四大名數、相貌，復不
X09n0245_p0624c06║為法空之義，此經首、末自有宗故。然彼推內、外，顯眾
X09n0245_p0624c07║緣假合，各無自性，以明空義。又法、喻要妙，謂於內、外
X09n0245_p0624c08║六各，大都有十二節，各取當科內、外地、水等同類譬
X09n0245_p0624c09║喻，隨說生、成、滅、壞，便顯本無生、滅。文相既要，不可棄
X09n0245_p0624c10║之，又不可間雜。此中文次引之，遂錄入補闕卷中，令
X09n0245_p0624c11║智辨明。利者因講此文之次，方便引說，勸發行人助
X09n0245_p0624c12║生破執觀慧。今此引者，且一向引四大之相也。疏地
X09n0245_p0624c13║界下，取意引之。其文具云：大王！地界有二種：有內，有
X09n0245_p0624c14║外。何者為內地界？謂自身內所有得、有取，彼彼身內
X09n0245_p0624c15║（彼彼即他多，他身不一，故云彼彼）所有得、有取（取，執也；得，受也。執、受以為自體，同安、危故）、
X09n0245_p0624c16║堅者、強者（強者，意取礙義，地以堅礙為性故也），所謂髮、毛、爪、齒、皮、肉、筋、
X09n0245_p0624c17║骨、脾、腎、肝、肺、大膓、小腸、大便、胞、膜、胎、腋，是等名為身
X09n0245_p0624c18║內地界。何者為身外地界？謂諸身外所有不得不取
X09n0245_p0624c19║（不執受也）。堅者、強者，是名身外地界。疏土、石等，此是疏補
X09n0245_p0624c20║之，以顯其相。彼經闕也。疏淚、汗等，等取次文。涕、唾、膿、
X09n0245_p0624c21║血、瘡、汁、肪、䐧、髓、乳、膽、小便（圓覺大、小便皆在水大，寶積則大便屬地大也），如
X09n0245_p0624c22║是等物名身內水界。疏雨、露等，疏補闕也。彼經闕。疏
X09n0245_p0624c23║消飲食等，等於次文。云身中所有溫、煖、熱、蒸，入於熱
X09n0245_p0624c24║數者。疏身外熱等者，文云：身外所有不取、不受者，所
X09n0245_p0625a01║謂火、火體、火相、溫、煖、蒸、熱云云。疏四肢等者，文云：所
X09n0245_p0625a02║謂住身四肢者是風，住𦝩者、行五體者、行諸子肢者、
X09n0245_p0625a03║通行大小肢者、出入息者（句句云亦是風）。略而言之，遍身行，
X09n0245_p0625a04║悉皆是風。疏身外體等，具云風、風體、風名；速疾、速疾
X09n0245_p0625a05║體、速疾名。此是外風界。疏而此四大下，此是疏家攝
X09n0245_p0625a06║前四大一一空無之文，都結判也。從生時、住時已下，
X09n0245_p0625a07║各全是經文。疏蓋一義耳者，雖云一義，彼經但明緣
X09n0245_p0625a08║合、緣離，生、滅無體；此經則但是圓明覺性，故皆清淨。
X09n0245_p0625a09║疏然內、外下。明心外無法，以成萬法唯識之宗也。亦
X09n0245_p0625a10║是通於伏難。恐外難云：各說內、外四大之珠，豈非心外
X09n0245_p0625a11║實有境也耶？故此通云必由內變。內謂根、識，變義如前。
X09n0245_p0625a12║疏世間諸法中文七：一、釋處也。言生門義者，六識依
X09n0245_p0625a13║內六根，緣外六塵，而得生長，故上句云是生識處。門
X09n0245_p0625a14║即六門。疏六數等者，諸經亦多云六處也。相對者，根、
X09n0245_p0625a15║塵相對，方共生識，故但云六處。▲疏一、根門中等者，
X09n0245_p0625a16║二、釋界也。謂一問有三、六門，故成十八。此乃六、三為
X09n0245_p0625a17║十八，非以三、六為十八也。注云眼與識為界等者，揀
X09n0245_p0625a18║非眼與耳為界等也。疏因義者，六識因六根而發，因
X09n0245_p0625a19║六境牽生。其根與境，又因識所變，而有萬法。無不因
X09n0245_p0625a20║此，故云因也。疏種族者，如山中虎、鹿諸獸，種數各殊；
X09n0245_p0625a21║海中魚、鱉之流，族類各別。每一類中復有多數。此十
X09n0245_p0625a22║八法亦爾，每法自有眾多。如一色法，便開十一；或一
X09n0245_p0625a23║眼識，便開四分及心所等。▲疏前為六二下，三、辨觀
X09n0245_p0625a24║利益，通明佛於一切教中皆說處、界之意也，非局讚
X09n0245_p0625b01║此。言六二者，每一門中根、塵相入也。迷界義，故識與
X09n0245_p0625b02║之混；合不分，故但成二矣。二十唯識論中亦云六二
X09n0245_p0625b03║法也。言息業者，悟解此法根、塵各殊，心、法又別，意、識
X09n0245_p0625b04║明了，不與相入，無我無主，即不起業，便得解脫。言治
X09n0245_p0625b05║我執者，五停心觀，各治一病。於中文云：為著我眾生
X09n0245_p0625b06║說界分別觀。但悟根、塵、識、界各有所歸，自覺都無主
X09n0245_p0625b07║宰，即無我可執矣。▲疏兼之下，四、指蘊以標三科。言
X09n0245_p0625b08║四重二諦者，義在懸談。言真諦者，彼說第一重云：軍、
X09n0245_p0625b09║林、瓶、盆為俗諦，蘊、處、界為真諦也。言前說等者，辨此
X09n0245_p0625b10║世間諸法文中不列五蘊之所由也。▲疏然此三科
X09n0245_p0625b11║下，五、釋三科之義。言上、中、下者，為上品略說五蘊，即
X09n0245_p0625b12║解色、心等法行相，自通處、界之義；為中根說十二處，
X09n0245_p0625b13║方解諸法，即通餘二；為下品人須具說十八，方解諸
X09n0245_p0625b14║法。疏或下、中、上者，此對三品之人，乃反於前也。謂上
X09n0245_p0625b15║人根智慧明利，能廣預覽，故具說十八；其中根人稍
X09n0245_p0625b16║能預受，故說十二；下品之人根性愚鈍，不能記持眾
X09n0245_p0625b17║多法數，故且說五蘊。問：此二說何以敵體相違？答：雖
X09n0245_p0625b18║各有由，義不乖阻。謂前上根聞蘊，即通三科；乃至下
X09n0245_p0625b19║根聞界，方解三科。此皆使通一切色、心諸法。後言為
X09n0245_p0625b20║上根說界，乃至為下根說蘊者，且言解所聞之法，不
X09n0245_p0625b21║說因此備通。故二說不乖也。疏樂有三品者，樂略即
X09n0245_p0625b22║說略，中、廣亦爾。疏迷有三類者，謂迷三心所，故佛為
X09n0245_p0625b23║開之，作三種名相，云：此是受，此是想，此是行。不迷心、
X09n0245_p0625b24║色，故但說一色、一識，故名五蘊也。復有迷色，故佛為
X09n0245_p0625c01║開，作十一種說，謂五根、六塵。不迷心及心所，故但說
X09n0245_p0625c02║一意字，故名十二處也。復有俱迷色、心，故佛為開色
X09n0245_p0625c03║為十種半（謂法界中但取所攝色也），開心為七，謂六識及意。不迷
X09n0245_p0625c04║心所，故含在七心中；或法界中不顯名、義，是名十八
X09n0245_p0625c05║界也。▲疏然將此三科下，六、配百法也。蘊唯攝九十
X09n0245_p0625c06║四（蘊是積聚義，無為非積聚，故非蘊門攝也），餘二皆具攝盡。言色攝等者，
X09n0245_p0625c07║謂色蘊攝得百法中十一種色，受蘊、想蘊各攝彼遍
X09n0245_p0625c08║行中本名之一，行蘊攝彼七十三法，謂遍行三（二已如上）、
X09n0245_p0625c09║別境五、善十一、本惑六、隨惑二十、不定四、不相應行
X09n0245_p0625c10║二十四，故成七十三也。識有其八者，八識也。下二准
X09n0245_p0625c11║之。言意當八識者，謂意處也。法八十二者，於前七十
X09n0245_p0625c12║三中加六無為及受、想二法，並本法處所攝色也。言
X09n0245_p0625c13║意攝二識者，七識、八識也。法則同上。▲疏二十五有
X09n0245_p0625c14║下，第七、釋諸有，文二：初、正釋。言四洲者，東弗婆提等。
X09n0245_p0625c15║四趣者，地獄、鬼、畜、修羅、四禪及無想等三，皆是色界。
X09n0245_p0625c16║四空者，無色界。六欲者，地居二天，雲居四天。此等名
X09n0245_p0625c17║數，皆在彌勒章中開章廣釋。此但指二十五類，皆是
X09n0245_p0625c18║有也。略而言之，但是三有，謂：欲有，色有，無色有。△疏
X09n0245_p0625c19║然梵王下，二、通難。難云：上列四禪，已收無想天、淨居
X09n0245_p0625c20║天、大梵天，何得重列？故疏牒起難詞，云然梵王等也。
X09n0245_p0625c21║梵有見者，計劫初時，都無眾生，唯有我天。後見欲界
X09n0245_p0625c22║已下，漸有眾生，便計云是我，能生於彼，故有見也。外
X09n0245_p0625c23║道無想者，六欲、四禪，皆有心想。唯此類別，故別列之。
X09n0245_p0625c24║淨居唯聖者，第四禪中第三釋，分為二路：一、凡，二、聖。
X09n0245_p0626a01║凡則無想天，聖則五淨居也。多是阿那含人居，亦有
X09n0245_p0626a02║諸聖。後言異餘天故者，正是結成別舉之理也。
X09n0245_p0626a03║圓覺經大疏釋義鈔卷第七（之下）（終世間諸法）