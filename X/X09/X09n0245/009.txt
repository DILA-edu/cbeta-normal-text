X09n0245_p0647a01║
X09n0245_p0647a02║
X09n0245_p0647a03║
X09n0245_p0647a04║圓覺經大疏釋義鈔卷第九（之上）（終五道義門）
X09n0245_p0647a05║終南山草堂寺沙門　宗密撰
X09n0245_p0647a06║徵釋迷悟章（金剛藏問）。
X09n0245_p0647a07║疏一切行位根本者，萬行皆依信、解真正。故經云：如
X09n0245_p0647a08║來、圓覺已下，皆所依也。漸次方便者，能依也。舉所依
X09n0245_p0647a09║以貫能依，揀無解之行，顯是頓悟中之漸修。故普賢
X09n0245_p0647a10║用心之門猶通萬行，況圓信、頓解耶！疏後必躡前者，
X09n0245_p0647a11║大科云：前前不假後後，後後必躡前前。
X09n0245_p0647a12║疏由前云眾生本成佛道等者，約文敘起疑所以，已
X09n0245_p0647a13║甚分明。然亦為對流轉之念，故成疑矣。猶如路不分
X09n0245_p0647a14║岐，終不生疑。故下佛答。先反質破流轉之心也。疏三
X09n0245_p0647a15║句者，乍觀初句，似謂先真後妄。細詳深意，雖是示現
X09n0245_p0647a16║之疑，然亦非淺、近示現，不應設先、後之疑。但謂眾生
X09n0245_p0647a17║不妨成佛，成佛不妨生起無明，故云真能生妄。次句
X09n0245_p0647a18║亦可，謂不妨有妄，不妨成佛。疏成佛義等者，夫真成
X09n0245_p0647a19║佛，成無所成，非除却妄染塵勞，添益真淨功德，不增
X09n0245_p0647a20║不減故。眾生本來成佛亦然，故云等也。故前云：如來
X09n0245_p0647a21║藏中無起、滅故，無知、見故，究竟圓滿徧十方故。疏生、
X09n0245_p0647a22║否應齊者，謂生與不生也。疏文務簡，故只著一否字。
X09n0245_p0647a23║眾生及如來俱無生故，皆應不生煩惱。若云無中不
X09n0245_p0647a24║妨生者，皆應生也。疏因違現事者，因位凡夫之流，現
X09n0245_p0647b01║見貪、瞋熾然，惑、病昭然，如何言無？故云違也。疏進、退
X09n0245_p0647b02║下二句，顯金剛所述疑情也。進者，凡同佛；退者，佛同
X09n0245_p0647b03║凡。皆有上失，故不可也。有斯云者，正指問耳。然佛頂
X09n0245_p0647b04║富樓那亦有斯難，彼云：若此妙覺本妙覺明（此云本成佛道）
X09n0245_p0647b05║與如來心不增不減，無狀忽生山河大地諸有為相
X09n0245_p0647b06║（此云後起無明），如來今將妙空明覺（此云一切如來）、山河大地有為
X09n0245_p0647b07║習漏何當復生？（此云何時復生一切煩惱）。將彼對此，昭然可解。
X09n0245_p0647b08║疏諸典無文者，但指古今所流行當代之經論宗教，
X09n0245_p0647b09║眾皆傳習者，悉無此文，非謂都無。佛頂經中亦有此
X09n0245_p0647b10║問故。如小堤堰中水少，碾磑停癈，亦名無水，非全無
X09n0245_p0647b11║水。故疏序云：了義匿於龍藏。是以佛說權教云：眾生
X09n0245_p0647b12║無佛智慧，亦據隱匿。云無覆相者，如釋題中注。或隨
X09n0245_p0647b13║等者，如懸談中注。涅槃具縛等者，疏由此標目者，指
X09n0245_p0647b14║經題也。只由決了此疑，故名了義經矣。
X09n0245_p0647b15║疏永斷疑、悔者，文二：一、釋疑，二、釋悔。疑中又二：一、敘，
X09n0245_p0647b16║二、斷。一中又六：初、指體，二、通釋，二、別釋，四、類釋，五、喻
X09n0245_p0647b17║釋，六、會此經。今云疑是根本者，初指體也。是根本六
X09n0245_p0647b18║煩惱中之一數，不是隨煩惱也。△疏通論等，二、通釋
X09n0245_p0647b19║也。於諸下二句，出體相。能障下二句，辨業用。能障信
X09n0245_p0647b20║心者，信清疑濁故。障善品者，一切福利功德善法品
X09n0245_p0647b21║類，猶如寶山。人若無手，即取寶；不得到，即空迴。信如
X09n0245_p0647b22║有手，疑如無手，故不能取功德善法之寶，是為障也。
X09n0245_p0647b23║皆是唯識之文。△疏別顯等者。三、別釋也。天台依智
X09n0245_p0647b24║論說矣。五蓋者：一、貪欲，二、瞋恚，三、睡眠，四、掉悔，五、疑
X09n0245_p0647c01║也。疑自者，我是凡夫，根鈍障重，如何入得聖道？疑師
X09n0245_p0647c02║者，彼人三業、四威儀如是，豈能利我？或疑云：雖悟解
X09n0245_p0647c03║精通，豈能肯盡心教我？疑法者，依此而修，豈定解脫
X09n0245_p0647c04║一切苦惱否耶？△四、又疑下，類釋也。謂因悟理空，迷
X09n0245_p0647c05║事為礙等，以皆悟相違故。△五、如有下，喻釋也。醫喻
X09n0245_p0647c06║師，藥喻法。△六、今三下。會此經也。云已起者，現疑也，
X09n0245_p0647c07║已現於心識故。未起者，謂鈍根人乍聞，但隨他語，頓
X09n0245_p0647c08║解信受，不解生疑。已後遇人難之，或自思惟，覺理似
X09n0245_p0647c09║乖，又不解通決，便生疑心。聖人預防此事種種屈曲，
X09n0245_p0647c10║預為舉起可疑之處而通釋之。金剛經節節斷疑，乃
X09n0245_p0647c11║至經終二十七段，亦是此意。故天親論云：自此已下，
X09n0245_p0647c12║一切修多羅示現斷生疑心。（示現者，顯示也。）偈云：及斷種種
X09n0245_p0647c13║疑亦防生成心。故此經云如天親等也。疏今皆含者。
X09n0245_p0647c14║剛藏所問，本為眾生。眾生聞說本來成佛之言，利根
X09n0245_p0647c15║便生此疑，（是已起也。）鈍根者當時但且領受。（是未起也。）他日思
X09n0245_p0647c16║惟，或可始疑惑。因人將此難之，或來世等，方始起疑。
X09n0245_p0647c17║故云皆含也。▲疑、斷疑下，第二、斷也。知境從心起，即
X09n0245_p0647c18║悟非定有；了法皆無所得，即知唯有真如是諸法之
X09n0245_p0647c19║性。餘皆例知者，若疑無因果，令觀十二因緣；若疑自
X09n0245_p0647c20║性無恒沙功德妙用，令觀恒沙煩惱一一空無，自然
X09n0245_p0647c21║飜染顯真，皆成功德。如論中說。疏通二方便者，佛答
X09n0245_p0647c22║云：未出輪迴而辨圓覺性，即同流轉，乃至舟行岸移，
X09n0245_p0647c23║皆唯心也。下云本無菩提及與涅槃等三對，即無得
X09n0245_p0647c24║也。▲疏悔者下，第二、也。不定法者，六位心所中不定
X09n0245_p0648a01║有四，謂悔、眠、尋、伺也。唯識云：於善、染等，皆不定故。悔
X09n0245_p0648a02║謂惡作、惡所作業。追悔為性，障止為業。今據五蓋，亦
X09n0245_p0648a03║是定障。不因掉者，五蓋中悔，有因掉後生悔。掉有三：
X09n0245_p0648a04║一、業，謂身好遊走、雜戲，坐不蹔安；口好吟詠，無益戲
X09n0245_p0648a05║論；心情放縱，攀緣世藝，諸惡覺觀。然掉戲時未在緣
X09n0245_p0648a06║中，後故入定中時，方便悔前所作，憂惱覆心，故名為
X09n0245_p0648a07║蓋。二者、如作大重罪，常懷畏悔，箭入心，後墜惡道。若
X09n0245_p0648a08║人罪能悔。悔已莫復憂。如是心安樂。不應常念著。疏
X09n0245_p0648a09║反自疑悔者，有二意：一者、不知自身、心本空，無是佛
X09n0245_p0648a10║體，心外求佛，取相積功，勤苦多時。後悟佛在自心，悔
X09n0245_p0648a11║前妄苦，轉乖真理。如志云云：得理變現於行，始知在
X09n0245_p0648a12║致功夫。二者、頓悟心同佛心，是我真體，四大緣慮，皆
X09n0245_p0648a13║同客塵，遂委身棄命，不顧榮樂，或捨名譽，或捨資財
X09n0245_p0648a14║及聲、色等，心心趣佛，念念還源。如是多時，但喜棄妄
X09n0245_p0648a15║同真，不久具佛功用。後忽被人依剛藏問目難破，或
X09n0245_p0648a16║因自思惟，覺此妨難通，決不得却自疑悔。悔前在捨
X09n0245_p0648a17║却眾多榮利等事，未必即成佛道。
X09n0245_p0648a18║疏如來之密藏者，依士釋也。如來是人，密藏是法，依
X09n0245_p0648a19║人顯法故。疏如前釋者，疏下答者，經云：生死、涅槃，同
X09n0245_p0648a20║於起、滅；妙覺、圓照，離於華、翳。如是顯示祕藏，即開剛
X09n0245_p0648a21║藏所問，本求此答。疏三、業者，動身、發語之思及思當
X09n0245_p0648a22║體也。業具者，身、口、意也。非色、現色等，皆如華嚴廣明。
X09n0245_p0648a23║其義已在法界觀門中具釋。於中文云：應持者，無邊
X09n0245_p0648a24║身菩薩也。目連尋之者，目連曾以神通展轉徧於遠
X09n0245_p0648b01║遠世界，欲窮佛聲到何處，則聲盡無聞，竟無盡處，神
X09n0245_p0648b02║通之所不及矣。身子對者，即入法界品中五百聲聞
X09n0245_p0648b03║在坐如聾，身子為上首，故標舉之。疏前頓同等者，准
X09n0245_p0648b04║論中，信根成就，是初發心信；初發心住，即成正覺。故
X09n0245_p0648b05║普眼章未觀成同佛，義當此矣。信根者，信若決定，即
X09n0245_p0648b06║名為根。根有二義：一、持自體，二、能生長。
X09n0245_p0648b07║疏：第四、正說者，若但看經文，直是剛藏騰前章經文，
X09n0245_p0648b08║而難如來通釋而已。若始終詳究，更有甚深意趣，謂
X09n0245_p0648b09║從經初乃至普眼章末，以悟解力，慧已清淨，未修習
X09n0245_p0648b10║故，心未清淨故。剛藏知機，為發此問。佛責分別流轉
X09n0245_p0648b11║之見及未斷輪迴之過，令覺未了。章末又再勸云：是
X09n0245_p0648b12║故我說先斷無始輪迴根本。至彌勒問輪迴根本，佛
X09n0245_p0648b13║令斷愛，方是淨心之門；慧淨心淨，方成定、慧之力，方
X09n0245_p0648b14║得二皆解脫。是經文顯示修行之妙門也。疏反覆起
X09n0245_p0648b15║疑本者，然答此問目，可以神會，難以言宣。故先反覆，
X09n0245_p0648b16║令離名言相，離心緣相，悟其意深矣。
X09n0245_p0648b17║疏四蘊為世界者，金剛經云：如來說微塵，非微塵，是
X09n0245_p0648b18║名微塵；如來說世界，非世界，是名世界。無著判為色
X09n0245_p0648b19║及眾生心、身，搏取中觀，破相應行、住（十八住中第十住也）。色是
X09n0245_p0648b20║色蘊，及眾生身是四蘊。經云微塵者，折破麤色，至於
X09n0245_p0648b21║極微故。經云世界者，以不念方便破四蘊也。折破麤
X09n0245_p0648b22║色義，法空章已釋彼經。至下又云所說三千世界，則
X09n0245_p0648b23║非世界等，無著還釋云：此破名身世界。世界者，眾生
X09n0245_p0648b24║世界故。評曰：然彼云世界，一向約情；今此經云世界，
X09n0245_p0648c01║則麤情與非情故。上云總標情、器，謂有情世界及器
X09n0245_p0648c02║世界也。器為世界，人盡不疑；眾生為世界，學寡者即
X09n0245_p0648c03║疑。故引無著論，唯證有情淨世界，非證器界。問：何妨
X09n0245_p0648c04║彼經云世界，則唯有情；此云世界，則唯非情？如何定
X09n0245_p0648c05║知此文眾情、非情？故疏下句答云：若不約情，何成輪
X09n0245_p0648c06║迴？況經文明言念念相續，種種取捨，皆是輪迴，未出
X09n0245_p0648c07║輪迴而辨轉迴圓覺。彼圓覺性，則同流轉，譬如動目
X09n0245_p0648c08║等，乃至法合。末云何況生死垢心等，豈可但名非情？
X09n0245_p0648c09║又且諸經、論皆說有情世間、器世間、世間、世界，但名
X09n0245_p0648c10║小異。何信二種世間，不信二種世界？又世界亦名國
X09n0245_p0648c11║土。國以人為本，故人皆逃去破散，便云國破。豈是山
X09n0245_p0648c12║川、土地崩陷，名國破耶？故知世界定兼人矣。況經文
X09n0245_p0648c13║昭然。疏十種者，彼經云：佛子！世界海有十種事（每事復有
X09n0245_p0648c14║十種，都有百也），過、現、未來諸佛已說、現說、當說。所謂：世界海
X09n0245_p0648c15║（下九皆有此三字）、起具因緣（攬緣成立也。謂如來神力、眾生行業、菩薩諸智等十也）、所
X09n0245_p0648c16║住依（成已住也。成依，莊嚴虗空菩薩身等）、形狀（〔匡〕分也。或方，或圓，山形、對形等）、體性（或寶
X09n0245_p0648c17║嚴，或光明等）、莊嚴（嚴具等）、清淨方便（菩薩菩提故，淨修勝解等故）、佛出興
X09n0245_p0648c18║（或現小身、大身，短壽、長壽，一立無量土等）、劫住（或僧祇劫，乃至不可說劫）、劫轉變差別
X09n0245_p0648c19║（隨業改變也。謂染污眾生住成染污等也）、無差別門（佛出現道場、徧佛日光等，一一皆無差別）。
X09n0245_p0648c20║釋曰：此十種，即直說器界也。然其中皆由諸佛、眾生、
X09n0245_p0648c21║菩薩等行業也。亦參以有情，方名世界矣。（每事下，略注三、二句
X09n0245_p0648c22║經者，令辨得十種色目，取意標之，不必具別。）疏：次六對中創變者，一念業
X09n0245_p0648c23║相轉成能見，故變為境界相也。極證者，地位滿足，捨
X09n0245_p0648c24║異熟識也。問：證極，則出輪迴，何以結云皆是輪迴？答：
X09n0245_p0649a01║此六對法，皆是所計之境。約能計之心是輪迴，故所
X09n0245_p0649a02║計之境亦同流轉。今計度云：世為最初，從心變起，直
X09n0245_p0649a03║至成佛，方得終盡。即此計度是輪迴之見也。權教學
X09n0245_p0649a04║人計有染、淨，故云初變終證。此宗不然，本無世界可
X09n0245_p0649a05║除，亦無法界可證；本亦非染，今亦非淨。故下經云：本
X09n0245_p0649a06║無菩提及與涅槃，亦無成佛及不成佛，無妄輪迴及
X09n0245_p0649a07║非輪迴。據此道理，何有創變之始，極證之終耶？故實
X09n0245_p0649a08║教宗中指權教云：但有教文，而無實果。疏表此等者，
X09n0245_p0649a09║此兩句，注皆用成唯識文。文云：生表此法先非有，滅
X09n0245_p0649a10║表此法後是無。現在住劫等者，成、住、壞、空，義如前釋。
X09n0245_p0649a11║疏現行等者。就情說也。現行者，能計、所計心、境相應
X09n0245_p0649a12║時也。調伏者，息伏其心，令不起念；念不起時，境不獨
X09n0245_p0649a13║立，故皆止也。如無想定，或無想天，或四空定之類也。
X09n0245_p0649a14║然前六對，初二對通於情、器，次三對唯約器，此一對
X09n0245_p0649a15║唯約情也。疏惑、業、襲、習等者。疏我、我所者。我是有情，
X09n0245_p0649a16║我所是器。界苦所依者，是四大身。
X09n0245_p0649a17║疏：夢見實物者，假如有人在書窻下作夢，還見臥書
X09n0245_p0649a18║窻下，雖身處皆實，然現見者無是夢也。△疏：四、對喻
X09n0245_p0649a19║者，初喻中喻。如人動轉眼睛，或手研揑眼角，即所見
X09n0245_p0649a20║或傾側轉動，或一物成二。種種迴轉，一切皆然。今但
X09n0245_p0649a21║云水者，由水或時有，不因目動；自有別緣，而動搖為
X09n0245_p0649a22║波。則動目者疑其自爾，不知因眼，餘物不然。故唯取
X09n0245_p0649a23║水喻。次眼識鈍者，釋定眼也。意取鈍滯，不能迅速趂
X09n0245_p0649a24║及火旋，故云定眼。非謂凝然堅固，永不移動，方名為
X09n0245_p0649b01║定。如有人取一杖枝，火燒頭邊半寸已來炎赤，便以
X09n0245_p0649b02║手急搓旋之，即見赤輪之相。杖枝若長而稍曲，輪相
X09n0245_p0649b03║即轉轉寬大。據其所見，可若三尺、二尺圍，豈有半寸
X09n0245_p0649b04║之火忽然寬展？故知但是眼識鈍滯，不迅速趂他，火
X09n0245_p0649b05║旋不及，便似周圍皆是火也。經但云眼者，說時隨世
X09n0245_p0649b06║汎言。疏兼云識者，釋義須剋取親能見者。然水、波、火
X09n0245_p0649b07║輪，但是眼之動定喻。於圓覺中，見凡見聖，但是流轉
X09n0245_p0649b08║妄心；岸移月運，但是雲駛舟行。亦同此也。駛者，奔流
X09n0245_p0649b09║急走之相也。疏未是答難等者，有人造疏云：從世界
X09n0245_p0649b10║生滅至此，是答初難；空華喻，答第二難；金鑛喻，答第
X09n0245_p0649b11║三難。故此潛揀之，不能形其名字矣。
X09n0245_p0649b12║疏是經中者，文云不可說言此翳已滅，何時更起等，
X09n0245_p0649b13║諸經、論喻釋佛者，佛地論云如睡夢覺，如蓮華開等，
X09n0245_p0649b14║十義序分鈔中已釋。一空者，華也；一有者，翳也。法合
X09n0245_p0649b15║云：縱使心迷者，如翳有也；生死亦寂，如華空也。疏然
X09n0245_p0649b16║佛頂者，疏此疑過深者，非但疑於法、義，兼墮謗佛之
X09n0245_p0649b17║科。云佛煩惱，此過非輕。
X09n0245_p0649b18║疏銷頑石等者。應設關，並云：鑛中本無金銷鑛金即
X09n0245_p0649b19║出頑石中無金銷鍊金應生。此是例破他也。又云：鍊
X09n0245_p0649b20║石金不出既由石裏無鍊鑛得真金即因鑛中有。此
X09n0245_p0649b21║是反例成己義也。故知真金但因銷鑛而顯，不因銷
X09n0245_p0649b22║鑛而有。疏金剛三昧者。疏佛頂亦云者。
X09n0245_p0649b23║疏以遮展轉者，玄極，則名言不及；異見，則展轉無窮。
X09n0245_p0649b24║機巧百端，妄想千計，猶如夢想，何有盡時？欲使纖言，
X09n0245_p0649c01║何由可得？如來意欲決了定斷，故此下一向拂而泯
X09n0245_p0649c02║之。若縱其異端，則覺心轉遠。故下結云：虗妄浮心，多
X09n0245_p0649c03║諸巧見，不能成就圓覺方便。疏標覺心者，諸教每雙
X09n0245_p0649c04║遮對待，云非真、非妄等句，皆不見顯。言是何法非真、
X09n0245_p0649c05║妄等，但有遮而無表，故中、下之人因此墮於斷滅之
X09n0245_p0649c06║見。今直言顯妙圓覺心無菩提等，實可謂之為了義。
X09n0245_p0649c07║疏轉依者下，位地章中當引唯識第九具釋。疏體雖
X09n0245_p0649c08║即真者，問：即圓覺體是涅槃，由是菩提，此真實故。體、
X09n0245_p0649c09║用即是圓覺，何得言無？故疏答云體雖即真等也。此
X09n0245_p0649c10║體字都指菩提、涅槃二法自體，不說對用之體。智者
X09n0245_p0649c11║審之。
X09n0245_p0649c12║疏：初、小聖中文二：初出經意，後釋文義。初中注云生
X09n0245_p0649c13║空智品者，生空，即是我空、人空也；品者，與此智相應
X09n0245_p0649c14║心、心所也。生空真如者，於我、人空處證真實滅諦之
X09n0245_p0649c15║理，不但空無而已，故云真如。▲疏然四向下，釋文義
X09n0245_p0649c16║也。此釋經中但諸聲聞所圓境界二句。言四向者，於
X09n0245_p0649c17║果故。果者，酬於趣向之因故。言斷證者，斷惑證理也。
X09n0245_p0649c18║見惑者，障見道之惑也，即是貪、瞋、癡、慢、疑、身邊邪見、
X09n0245_p0649c19║見取。或取十使煩惱迷理起者，於三界四諦下斷，都
X09n0245_p0649c20║有八十八使。雜心論偈云：苦下具一切（具十煩惱）集滅離
X09n0245_p0649c21║三見（離却三見，各餘七，計成十四也）道除於二見（唯餘八也。故界四諦，總計有三十二
X09n0245_p0649c22║惑）上界不行恚（上二界四諦，各除一瞋，各餘二十八惑，計五十六。通前欲界三十二，故成
X09n0245_p0649c23║八十八也。皆是見道所斷）。釋曰：離三見者，身、邊二見及戒禁取。身
X09n0245_p0649c24║是苦本，觀苦諦時已斷；說邊見依身，故亦隨斷。集諦
X09n0245_p0650a01║不計非道為道，滅諦又非修行之位。故此兩諦，皆本
X09n0245_p0650a02║無戒取可斷，故云離三見也。道諦除二見者，亦身、邊
X09n0245_p0650a03║也，義同上說。却取戒禁者，正於道諦計非道為道也。
X09n0245_p0650a04║據成實論意，但唯計持戒為得果之因，不知得果在
X09n0245_p0650a05║於達理而修觀行，則是戒取，非唯鷄、狗等戒方為戒
X09n0245_p0650a06║取。上界不瞋恚，有禪定之地，本無此惑。疏十六心者，
X09n0245_p0650a07║謂觀欲界四諦，各一忍、一智為八；合上二界四諦，類
X09n0245_p0650a08║欲界觀之，各成一類忍、一類智，故成十六也。（忍是忍可，智是
X09n0245_p0650a09║決斷。謂觀苦諦，誠如聖教，實是苦法；忍可於心，名苦法智忍；忍可決定，決斷無疑，名苦法智。便類上二界，苦諦
X09n0245_p0650a10║亦然，名苦類智忍。苦類智上、下各二，餘三諦亦然。總為八忍、八智，故云十六心也。）疏即入修
X09n0245_p0650a11║道者，有說十六心俱是見道，有說第十六心已屬修
X09n0245_p0650a12║道。今取後義，以例大乘中見道斷分別二障時，理實
X09n0245_p0650a13║亦斷，俱生少分故。疏須陀洹者，梵語，此云預流，預於
X09n0245_p0650a14║聖人流類故；亦云入流，不入色、聲、香、味、觸、法，故入聖
X09n0245_p0650a15║流。即見諦八品為此果體。（唯取八智，不取八忍故。）疏欲界修惑
X09n0245_p0650a16║等者，障於修道，名為修惑，即貪、瞋、癡、慢四惑迷事起
X09n0245_p0650a17║者。言分為九品者，都來四惑。然分為輕、重、重九品，則
X09n0245_p0650a18║每品皆有四惑，每惑皆九品也。如合四味香為一團，
X09n0245_p0650a19║分為大、小、九九，則每九皆有四味，每味皆有九九矣。
X09n0245_p0650a20║輕、重九者，謂上上、上中乃至下中、下下也。疏斷至五
X09n0245_p0650a21║品者，上上、上中、上下、中上、中中等也。一來向者，梵語
X09n0245_p0650a22║斯陀含，此云一來。下文自釋。所言向者，由此位人欲
X09n0245_p0650a23║詺之為初果，則已斷五品修惑；欲詺之為二果，則未
X09n0245_p0650a24║斷第六品。乃是趣向二果之人，故目之為向。斷六下
X09n0245_p0650b01║二句，可知。故俱舍頌云：斷至五二向斷六一來果。疏
X09n0245_p0650b02║以九品下，釋一來之名。言惑潤生者，以有此惑潤業，
X09n0245_p0650b03║故於欲界受生也。謂初果人雖斷見惑，若不斷九品
X09n0245_p0650b04║修惑，更須七度來生欲界。如有毒蛇，若咬著人，人縱
X09n0245_p0650b05║強行，亦勢不過七步必死。煩惱亦爾，若遭見諦之智
X09n0245_p0650b06║斷之，餘修惑潤業，強欲欲界受生，亦不過七生而盡。
X09n0245_p0650b07║今既斷却六品，免潤六生，仍餘一生，故一往天上，更
X09n0245_p0650b08║須一度來生欲界，故名一來果也。即用欲界修斷六
X09n0245_p0650b09║品無為兼見諦八品無為為此果體。上上一品潤兩
X09n0245_p0650b10║生者，惑麤重故；次惑漸輕，潤生漸少。其義可知。疏斷
X09n0245_p0650b11║惑七、八者，此一類全俱舍文。謂或斷得七品，或斷得
X09n0245_p0650b12║八品，皆名向也。（例前，應云：斷一，或二、三、四、五品，名一來向。）以斷二品，未能
X09n0245_p0650b13║全損一生，故不名果；斷第九品盡，方更損得一生。既
X09n0245_p0650b14║斷下品惑盡，無惑可潤，不更還來欲界，故云不還，亦
X09n0245_p0650b15║云不來，梵語即云阿那含也。總取見道八品無為及
X09n0245_p0650b16║修道九品無為為此果體。疏次第斷上二界等者，上
X09n0245_p0650b17║界修惑微細，故約九地。每地九品斷之，對八十一品。
X09n0245_p0650b18║（今疑：若從初果頓斷修惑，便得阿羅漢，即具八十一品；若先得二界了，然後斷之，應品合有七十二品。）每
X09n0245_p0650b19║品各一無間、一解脫，故云斷上二界循惑等也。見、修
X09n0245_p0650b20║合說，都八十九品無為為此果體。（見有八，脩有八十一。）准涅槃、
X09n0245_p0650b21║大經說：那含斷五順下分結，羅漢斷五順上分結。如
X09n0245_p0650b22║別卷釋。阿羅漢者，梵語。此譯有三：一云無賊，三界見、
X09n0245_p0650b23║修煩惱賊已皆盡故；二云不生，不受後有故；三云應
X09n0245_p0650b24║供，受人、天廣大供養故。故俱舍說：供養阿羅漢，得現
X09n0245_p0650c01║世報。疏成就我生等者，謂我生已盡，梵行已立，所作
X09n0245_p0650c02║已辦，不受後有。前三句是盡智，後一句是無生智。若
X09n0245_p0650c03║始、終而論，總有有十智及此四果。有為出體，皆在別
X09n0245_p0650c04║卷。即是所圓等者，結歸經文。彼之親證者，即二涅槃，
X09n0245_p0650c05║是彼聲聞所證、所得之法也。故法華者，取意指文。文
X09n0245_p0650c06║具云：假使滿世間皆如舍利弗盡思共度量不能測
X09n0245_p0650c07║佛智云云。新發意菩薩供養無數佛如恒河沙等一
X09n0245_p0650c08║心共思量亦復不能知等。
X09n0245_p0650c09║疏：一、無實體者，文二：一、銷文；二、此中始、末下，揀濫。言
X09n0245_p0650c10║無體者，謂此心本自空無，名為無體，非但對用論體
X09n0245_p0650c11║而云無體。
X09n0245_p0650c12║疏：四、結者，文二：一、揀濫；二、問前讚下，通妨。
X09n0245_p0650c13║疏：互有互無者。長行無依解起行，而有結問，不當理。
X09n0245_p0650c14║偈中無結問，而有依解起行。
X09n0245_p0650c15║深究輪迴章（彌勒菩薩問）。
X09n0245_p0650c16║疏五眼者，一、肉眼，謂肉團中有清淨色，能見障內色；
X09n0245_p0650c17║二、天眼，於肉眼邊引淨天眼，見障外色；三、慧眼，以根
X09n0245_p0650c18║本智照見真理；四、法眼，以後得智說法度人；五、佛眼。
X09n0245_p0650c19║前四在佛，皆名佛眼。又見性圓極，名為佛眼。故古德
X09n0245_p0650c20║云：天眼通非礙肉眼礙非通法眼唯觀俗慧眼直緣
X09n0245_p0650c21║空佛眼如千日照異體還同。餘義在別卷。疏妙信者，
X09n0245_p0650c22║准大品中意，不信一切，名妙信也。妙信是能信之智，
X09n0245_p0650c23║常住是所信之法。今經云於大涅槃生決定信，故引
X09n0245_p0650c24║妙信常住以證（常住是大涅槃故）。亦可此妙信之心但能常
X09n0245_p0651a01║住，不退不失，即妄想滅盡。二意皆通。疏不執月運等
X09n0245_p0651a02║者，雖舉其喻，意在其法。法者，即一切世界始終生滅
X09n0245_p0651a03║等也。然會中人雖領悟佛說，不妨還見世界生滅等
X09n0245_p0651a04║相。但了之從心所轉，轉相即空，不執認之為實。故經
X09n0245_p0651a05║云無復重隨，非謂眼下都不見之。經欲遊寂滅者，不
X09n0245_p0651a06║住涅槃，故云遊也。於一根本者，愛也。有幾種等差別？
X09n0245_p0651a07║下經云：種種恩愛貪欲，又愛造罪，愛好生處，愛上淨
X09n0245_p0651a08║妙利，又愛五種法，故熏成五性。
X09n0245_p0651a09║疏法門無邊等者，配四弘誓中之二也。菩薩初發心
X09n0245_p0651a10║時，必具此四。今依願修道，豈得離之？前問斷輪迴已，
X09n0245_p0651a11║當煩惱無邊誓願斷；今問修菩提，正是無上佛道誓
X09n0245_p0651a12║願成。欲成種智，必廣學法門，故於此間中更攝此願，
X09n0245_p0651a13║入塵度生。其文自顯，四弘備矣。疏少湯添氷者，湯如
X09n0245_p0651a14║智慧，氷如煩惱。少智入塵化生，不覺自成塵念；如將
X09n0245_p0651a15║少湯銷氷，湯亦凝凍。余昔在京城擬入山時，曾有偈
X09n0245_p0651a16║云：投湯銷池氷氷堅湯亦凝持水投釜裏針芥自相
X09n0245_p0651a17║應。說此偈已，便入山于今矣。疏愛見大悲者，淨名云：
X09n0245_p0651a18║彼有疾菩薩應復作是念：如我此病非真非有，眾生
X09n0245_p0651a19║病亦非真非有。作此觀時，於諸眾生若起愛見大悲，
X09n0245_p0651a20║即應捨離。所以者何？菩薩斷除客塵煩惱，而起大悲。
X09n0245_p0651a21║愛見悲者，則於生死有疲厭心。若能離此，無有疲厭，
X09n0245_p0651a22║在在所生，不為愛見之所覆也。乃至無方便慧縛，有
X09n0245_p0651a23║方便慧解。
X09n0245_p0651a24║疏心如淨明鏡者，一切眾生自心本似淨明之鏡，不
X09n0245_p0651b01║似染塵之鏡。但六祖能和尚慧目肅清，能照曜之；愚
X09n0245_p0651b02║夫迷倒，不能照之。故六祖可傳心印，非六祖心獨如
X09n0245_p0651b03║鏡淨也。若約緣起門中漸斷習氣，隨俗說之，不妨如
X09n0245_p0651b04║拂拭塵盡，心、鏡方明。然述此偈之由，已在懸談第八
X09n0245_p0651b05║修證階差門鈔中具述說。疏即同法華者，彼經云：欲
X09n0245_p0651b06║令眾生開佛知見。天親論判云：開者，無上義，即雙開
X09n0245_p0651b07║菩提、涅槃二無上也。謂除一切智智，更無餘事，故云
X09n0245_p0651b08║無上。今經云無上知見，正當此義，故云即同。
X09n0245_p0651b09║疏深奧等者。若於塵染中而說輪迴及差別中而談
X09n0245_p0651b10║種類，即為淺近，蓋是常情之事。今乃三章經文，已顯
X09n0245_p0651b11║無明非實，有體本無，身、心、生、死、根、塵、內、外，無不清淨，
X09n0245_p0651b12║圓覺普照，寂滅無二，乃至一切眾生本來成佛，重重
X09n0245_p0651b13║開顯，理、智昭然。今乃於此清淨之中問答輪迴之法，
X09n0245_p0651b14║又於無二之中問答差別、種類之數，故為深奧、祕密、
X09n0245_p0651b15║微妙也。
X09n0245_p0651b16║疏無生忍者，文五：一、正釋無生。言了心無生者，妄心
X09n0245_p0651b17║本無可生，真心本有，不待新生；二、法既下，例釋無滅；
X09n0245_p0651b18║三、故華嚴下，總證無生、無滅；四、故信力入印下，別證
X09n0245_p0651b19║無滅；五、然不生下，廣釋無生、滅。於中二：初舉意總標；
X09n0245_p0651b20║後初約下，開章別釋。初中云佛法之體者，一切凡夫
X09n0245_p0651b21║發心求佛道者，只為厄於生滅之苦，但證無生，即脫
X09n0245_p0651b22║苦厄。故涅槃云：生滅滅已，寂滅為樂。故云佛法體也。
X09n0245_p0651b23║疏八不之初者，中觀論初一偈敘論宗云：不生亦不
X09n0245_p0651b24║滅不常亦不斷不一亦不異不來亦不出。便約因緣無
X09n0245_p0651c01║性門釋無生義，故云八不之初也。疏約境者，所緣理、
X09n0245_p0651c02║事、真、妄之境；行者，能緣心、意所行義，若垢若淨之念。
X09n0245_p0651c03║疏一、就徧計等者，然三性各有兩對：生、滅、不生、滅義。
X09n0245_p0651c04║皆初對通顯，後對別配。今徧計中每對各有二義：一、
X09n0245_p0651c05║約情，二、約理。初通顯一對者，妄執是情，無法是理；今
X09n0245_p0651c06║則自約理，故觀彼情無。故云通顯後對。云又理無等
X09n0245_p0651c07║者，約理，說不生一邊義；約情，說不滅一邊義。即是別
X09n0245_p0651c08║配矣。又約對，約悟人觀迷人所計之法；此對，約悟者
X09n0245_p0651c09║自見諸法亦有不生、不滅義。然不生是實義，不滅不
X09n0245_p0651c10║是實義。但以智慧正達諸法理無之時，情中元來見
X09n0245_p0651c11║諸法質礙之相現在，故約情識，云不滅也。如世智人
X09n0245_p0651c12║心達空、華都無之時，眼前現見遼亂華相，即名不滅。
X09n0245_p0651c13║言一法者，心見現在者不生，眼見即不生者現在。法
X09n0245_p0651c14║合，可知。故云一法。疏二、就依他中亦有二義：一、緣起，
X09n0245_p0651c15║二、無性。初對中云緣會生，即無生等者，一切法如鏡
X09n0245_p0651c16║像水、月，謂上有天、月，下有清水，是因緣會也；便於水
X09n0245_p0651c17║中忽然見有月輪，本無今有，是因緣所生之法（緣起義也）；
X09n0245_p0651c18║了之，不從天上下來，不從水底出來，是即無生（無性義也）；
X09n0245_p0651c19║或水竭涸，或天、月沒，是緣離也；即不見水、月，是滅也
X09n0245_p0651c20║（緣起義也）；了之，非道來有，如今始無，是不滅（無性義也）。不生亦
X09n0245_p0651c21║用二義，不滅亦用二義。故云通顯一對也。後對中配
X09n0245_p0651c22║無性屬不生，緣起屬不滅，故云別配也。文云緣起無
X09n0245_p0651c23║性者，雖舉緣起意，說無性是緣起之無性，依主釋也，
X09n0245_p0651c24║非謂雙說二義。無性緣起者，此即依無性說緣起也。
X09n0245_p0652a01║義同上說。引中論者，以證由无性理，故有緣起事、法
X09n0245_p0652a02║也。為一物者，義可知矣。然緣起法決定無性之義，廣
X09n0245_p0652a03║如普眼章法空門中具釋說。若要再說，撿彼鈔文。疏：
X09n0245_p0652a04║三、約圓成中亦有二義，謂尅體及對待。然前二門，皆
X09n0245_p0652a05║每對中總用二義；今則二對中各用一義。初對中尅
X09n0245_p0652a06║體，顯圓成真性離彼生、滅。文中云無生者，所謂此性
X09n0245_p0652a07║無彼生法，非謂此性是彼無生；云無滅者，所謂此
X09n0245_p0652a08║性無彼滅法，非謂此性是彼無滅。後對待者，對迷、悟
X09n0245_p0652a09║二心說也。上句如繩體之麻，非說執蛇者所見，是不
X09n0245_p0652a10║生義；下句是不迷之為蛇者所見，是不滅義。疏：通論
X09n0245_p0652a11║中有四句：初句唯妄；次句唯真；三、約性、相，謂相如徧
X09n0245_p0652a12║計，似生似滅，性同圓成，不生、滅，此乃生即不生，滅即
X09n0245_p0652a13║不滅；四、約全揀，此有二意：一、約諸法，各各自體，都無
X09n0245_p0652a14║可得，說何物生、滅及不生、滅；二、約諸法，全體即是真
X09n0245_p0652a15║性，非彼生、滅及不生、滅之義。言三無性者，法相宗中
X09n0245_p0652a16║立有徧計、依、圓三性為了義，無相宗中以三無性為
X09n0245_p0652a17║了義，法性宗中俱用，方為了義。故成四句，義在下文。
X09n0245_p0652a18║疏：五、然此下，合四句為一聚圓融，正是法性宗中俱
X09n0245_p0652a19║用之門也。言頓思者，不得作前、後別別之見。▲疏：後
X09n0245_p0652a20║約行中，行是心行，已如上說。亦約三性之心配之，可
X09n0245_p0652a21║見。疏：二、明種性者，新熏五性也。存愛修習，遇諸教門，
X09n0245_p0652a22║熏成差別種性。說令知者，意在莫隨多種，須契自心，
X09n0245_p0652a23║但以菩提心為本，莫以愛為本也。
X09n0245_p0652a24║疏：初中示所斷輪迴本、末下，文三：一、指經標立，二、開
X09n0245_p0652b01║列章門，三、隨章牒釋。初中又五：初、指輪迴之本（所指文之
X09n0245_p0652b02║略舉首、末，看經，可知）；二、欲因下，明起末所以（以愛為本，以欲為因，以塵為緣，故起
X09n0245_p0652b03║末也。注云貪婬者，文云皆因婬欲；塵助者，文云由有諸欲助發愛性；云生死相續者，結也）；三、乃至
X09n0245_p0652b04║下，指輪迴之末（乃至者，略去中間經文對看，即明也。末者，是造業受報也）；四、結云
X09n0245_p0652b05║下，結成輪迴（結於從無始際已來乃至造業受報，皆輪迴故也。不成聖道者，聖道與輪迴相
X09n0245_p0652b06║違故）；五、即十下，正標輪迴行相（十二因緣、始終因果，方始漏盡輪迴行相）。▲
X09n0245_p0652b07║疏緣生下，二、開列章門，可知。
X09n0245_p0652b08║疏初中下，三、隨章牒釋也。八段初中復有總、別。（此初門中
X09n0245_p0652b09║多依唯識䟽釋，鈔者亦然，故敢言彼云。）總中云緣起者，瑜伽五十六說：因
X09n0245_p0652b10║名緣起，果名緣生。無主宰等者，正明假藉因緣之義。
X09n0245_p0652b11║若自有我主，能作、能受，何藉眾緣？故次云從因而生
X09n0245_p0652b12║等也。轉者，生起。疏唯依他下品，出體也。仗託眾緣，即
X09n0245_p0652b13║依他義也。蘊、處、界一分者，攝三科，各不盡也。配屬，可
X09n0245_p0652b14║知。疏亦唯妄想等者，二宗皆不許十二因緣各有自
X09n0245_p0652b15║體。無相宗說：緣生本空，但妄想謂有；離妄想，則都無
X09n0245_p0652b16║有支。法性宗者，即起信云：一切法從本已來離名字
X09n0245_p0652b17║相，乃至唯是一心，故名真如。故下引華嚴一心所攝
X09n0245_p0652b18║門。又涅槃云：十二因緣即是佛性。（佛性者，是如來藏。如來藏是在纏法
X09n0245_p0652b19║身。）疏十二、別者，疏意在略，不能一一標釋名、出體之
X09n0245_p0652b20║言，但以小朱點為別。皆先釋名，後出體也。然出體之
X09n0245_p0652b21║言，但權、實不同。今初，且約權教，隨名出體。疏擇法者，
X09n0245_p0652b22║慧也。所無即明者，持業釋也。能無即癡者，痴與慧徹，
X09n0245_p0652b23║體相無也。謂有慧即無痴，有痴即無慧。（慈恩云：能無之法，謂是癡
X09n0245_p0652b24║故。）亦云無他受稱。疏是行蘊下，出體也。唯識疏云：以
X09n0245_p0652c01║行蘊中無明為體，不取餘法。何以知者？緣起經云：初
X09n0245_p0652c02║無明有十一殊勝，非餘法故。諸論此論皆言正發業
X09n0245_p0652c03║者，唯是無明，餘者助故。疏：二、行者，造作釋名也。唯識
X09n0245_p0652c04║疏云：行者，當體彰名；造作是行，義亦功能得稱。了別
X09n0245_p0652c05║名識，觸境名觸，領納名受，耽染名愛，追欲名取，有果
X09n0245_p0652c06║名有，蘊起名生。今皆因牒行、識等名，便釋以義，意在
X09n0245_p0652c07║簡略。故名文有先、後，義則一也。其名色、六處、老、死等，
X09n0245_p0652c08║彼則別以相違、帶數等配釋之。（次下釋名文少，故於此一時引之，下則不
X09n0245_p0652c09║更釋也。）即身、語等者，以此三行為體。（身等三具造善等為業。）行體
X09n0245_p0652c10║是思。此身、語、意三在欲界，名福、非福身、語；在色界，意
X09n0245_p0652c11║亦通無色，名為不動，通於種、現，唯善、不善性。疏唯阿
X09n0245_p0652c12║賴耶等者，九十三云：於母胎中，因識為緣，續生果識，
X09n0245_p0652c13║隨轉不絕，任持羯賴藍等；非餘七識，隨轉不施，能任
X09n0245_p0652c14║持故。（彼義鏡云：過去行支所熏識種，名為因識，因〔滅〕能生。於母胎中，初結生識。結生識者，即是果識。
X09n0245_p0652c15║果識相續，而能任持羯邏藍等。又瑜伽第一云：爾時父、母貪、愛俱極，最後決定各出一滴濃厚精血，二滴和合，
X09n0245_p0652c16║住母胎中，合為一團，猶如熟孔，方為識依。和合為最初託處，亦名肉心，後還從此最後捨故。問：二滴和合，為即
X09n0245_p0652c17║成身，為不爾邪？答云：不爾。赤、白為緣，自有大種而生己身，非即用化大種為身，心外取故。評曰：不妨即為己身。
X09n0245_p0652c18║設言父母，豈不唯識耶？）彼下云：又即此識當來、後有名色等種
X09n0245_p0652c19║之所隨逐，非餘七識識種隨逐唯識。又云：所引支者，
X09n0245_p0652c20║謂本識內親生當來異熟果攝。識等五種是前二支
X09n0245_p0652c21║所引發故，此中識種謂本識因。故知識支不取餘七，
X09n0245_p0652c22║唯取賴耶果報主故，說與名色互為緣故，乃至今終
X09n0245_p0652c23║恒隨轉故。疏四、召體等者，唯此，非彼疏文。其義可解。
X09n0245_p0652c24║彼疏但云是相違釋，（次云名之與色，體各別故。）不別釋名。（其別釋者，即出
X09n0245_p0653a01║體中云：色種為色，四蘊為名。）其出體者，彼云：此名色有二種體：一
X09n0245_p0653a02║云：一切有漏五蘊，皆是此體，通異熟、非異熟。如九十
X09n0245_p0653a03║三說。又五色根，根依大種、根處大種所生諸色及餘
X09n0245_p0653a04║諸名色。攝大論第九云：受蘊、想蘊、行蘊、識蘊、十方有
X09n0245_p0653a05║色處、法處色等，皆名色支。餘義具如別卷引說。彼云：
X09n0245_p0653a06║前解為勝，故今用之。疏處是生長等者，體類不同，有
X09n0245_p0653a07║其六種，故云六處，帶數釋也。（上約亦彼疏也。）唯內六處者，此
X09n0245_p0653a08║唯取彼異熟種故，即五色根及前六識。若有異熟，在
X09n0245_p0653a09║過去世說為意也。此約一意，二世分別，即義說別。若
X09n0245_p0653a10║不爾者，名中無識。此約一時俱有五種而為論也。疏
X09n0245_p0653a11║觸，境也。謂內六處對外六境，名為觸也。（此稍異彼。疏）第八、
X09n0245_p0653a12║相應等者，除第七也。然全字下更有一觸字，此約五
X09n0245_p0653a13║種同時為論。若分位而言，六處位後所有觸數方是
X09n0245_p0653a14║此體。大論第九說六觸身名為觸故。疏體同觸者，作
X09n0245_p0653a15║用、分位，義皆同故。（受與觸體，取相可意、不可意，及俱相違極相，及俱隣近用，一亂明也。）
X09n0245_p0653a16║然說受為愛緣者，約當來生及於現在生、老位中現
X09n0245_p0653a17║起受說。然即彼體是生支攝。今此受支唯在種位，以
X09n0245_p0653a18║識等五論皆名為胎藏苦故。九十三云：此五皆是唯
X09n0245_p0653a19║種子故。疏即是當體者，唯識疏云：唯取愛數一法為
X09n0245_p0653a20║體。大論第十云：愛謂三界愛，亦通現種。此論（彼相唯識）下
X09n0245_p0653a21║云：愛支與取得為因緣，於現望體是因緣故。愛支種
X09n0245_p0653a22║現為此支體。疏四取者，然取支通取一切煩惱。瑜伽
X09n0245_p0653a23║論說一切煩惱令生相續故，即通見、修斷所有煩惱。
X09n0245_p0653a24║又下文說正潤唯修，助潤通見。論文多據四取為體
X09n0245_p0653b01║者，在家、出家二諍，本處四取以三見及貪為體。大論
X09n0245_p0653b02║第十及九十三云：欲取云何？謂貪欲、見取、戒取、我語
X09n0245_p0653b03║取（同計有我，言中起執），即三見故也。諸在家者，以欲貪為先，而
X09n0245_p0653b04║興諍故；諸出家者，依三見為先，而興諍故。瑜伽上、下
X09n0245_p0653b05║四取體，三文不同：一、唯取四取，是四取體；二、緣四取
X09n0245_p0653b06║貪，為四取體；三、若能取、所取、若所為取，皆四取體。今
X09n0245_p0653b07║此合取，所託義別，故無妨難。問：若爾，何故十地經等
X09n0245_p0653b08║云愛增名取？答：下自會云：雖取支中攝諸煩惱為愛
X09n0245_p0653b09║潤勝，說是愛增，非無餘惑。疏行種、果種等者，即取前
X09n0245_p0653b10║行及五果種，為愛、取潤已，轉名為有（由前六法種子轉名有故）。九、
X09n0245_p0653b11║十三等云：愛、取和潤，先引因轉名為有，是當生起因
X09n0245_p0653b12║所攝故。疏即異熟五蘊者，即五蘊現行也，以異熟五
X09n0245_p0653b13║蘊為體。疏老者、變異等者，彼云：變異義是老義，滅無
X09n0245_p0653b14║義是死義。前是異相，後是滅相，各有所表，如名色故。
X09n0245_p0653b15║相違釋也。不說異相，而言老者，疑責名也。出體云亦
X09n0245_p0653b16║是前蘊者，彼疏云：老死亦然。然老死即前五蘊變滅，
X09n0245_p0653b17║然生、老死名是於五蘊上假立，即不相應行蘊。今取
X09n0245_p0653b18║實體，亦前五蘊。此不取支，皆是虗妄。既種唯引果，故
X09n0245_p0653b19║種即是前五支種，故其實教出體不異。總中，以十二
X09n0245_p0653b20║皆無別體。同一真心下，第五門中所說。注一、二下，因
X09n0245_p0653b21║出體終，便寄此側注，辨於種、現。言一、二者，無明、行也；
X09n0245_p0653b22║八、九者，愛、取也；通種、現者，種子、現行也。無明通者，十
X09n0245_p0653b23║地經云：無明有二，謂子時（種子）、果時（現行）。緣起經下卷云：
X09n0245_p0653b24║無明有四，謂道眼等。行亦通者，十地經又云：行有二
X09n0245_p0653c01║種，謂如無明有子、果時，行亦爾故。愛、取亦通種、現者，
X09n0245_p0653c02║十地論云：如無明有子時、果時，乃至於生、老死亦爾
X09n0245_p0653c03║故。唯識疏云：十地論說故。又彼論下文，愛支與取得
X09n0245_p0653c04║為因緣，非現望體，是因緣故，愛種現為此支體故。注
X09n0245_p0653c05║後二者，生、死二支也。唯現者，唯識疏云：即五果現行
X09n0245_p0653c06║也。又云：此不取種，唯引果故。種即是前五種支故。然
X09n0245_p0653c07║亦有通種之義，即唯識疏又云：若約分位，未潤已前，
X09n0245_p0653c08║名識等五種；被潤已去，有果現起，名老死支。亦通種
X09n0245_p0653c09║子無妨。然今但依唯現行也。注餘唯種子者，餘識等
X09n0245_p0653c10║五及有支也。唯種子者，瑜伽九十三云：此五皆是種
X09n0245_p0653c11║子故。大論第十及唯識等云：胎藏苦故。（大論中說五胎藏也。文云：五胎
X09n0245_p0653c12║藏者，謂識、名色、六處、觸、受，五是種子。是彼當來生等之因，名苦胎藏。生、老及死，二唯是苦。以此證知，非現行也。）
X09n0245_p0653c13║有支亦唯種者，由前六法（行及識等五也）種子轉名有故。問：
X09n0245_p0653c14║據前引十地經，行支乃至老死，皆例無明有子時、果
X09n0245_p0653c15║時。今何以判後二唯現，餘六唯種？答：識等五法，約當
X09n0245_p0653c16║生位及於生、老死位說，故言有現行，其實皆無也。（唯識
X09n0245_p0653c17║又云：或依當來現起分位，有次第故，說有前後。由斯識〔等〕因時，定無現行義故也。）有支之體，
X09n0245_p0653c18║既但是六法之種，理亦准知。後二通種，已如前說。（即引
X09n0245_p0653c19║唯識䟽云：若約分位等也。）
X09n0245_p0653c20║疏：二、生起行相中文二：初別釋，後總指妨難。初中依
X09n0245_p0653c21║華嚴？十地品文，仍約彼論及疏顯發其詞，使令易見。
X09n0245_p0653c22║因此文相有少增減，今還具分折之。今恐文繁，不能
X09n0245_p0653c23║一一標舉無明等名，但以朱小點以分十二之別。初
X09n0245_p0653c24║云不了第一義等者，無明也。經云：於第一義諦不了，
X09n0245_p0654a01║故名無明。（然十二支皆依真起，無有自性，而無明最初親迷諦理，而起於行。既橫從空起，不可
X09n0245_p0654a02║復源，故令無明時受迷稱。）疏執著於我者，上約迷真，下約執妄，無
X09n0245_p0654a03║明根本有此二義故。然此此經文却在前段，謂彼經
X09n0245_p0654a04║十重緣起，第一重中自有數番。彼論科云：成、答、相三
X09n0245_p0654a05║門。成者，將觀緣起，先釋成無我。辨定所宗，一以貫之，
X09n0245_p0654a06║則顯十門皆成無我。此是正破我執習氣。經云：世間
X09n0245_p0654a07║受生，皆由著我。（反舉惑情，明我非理，但是苦、集故。）若離此著，則無生
X09n0245_p0654a08║處。（順舉解心，明理非我。故論云：若第一義中實無我者，我著我之心即是第一義智，不應世間受身處生。）
X09n0245_p0654a09║答者，執情難曰：若實無我，云何著我？如空中無人，豈
X09n0245_p0654a10║計有人？故經答云：凡夫無智，（意云：由無智故，於無我處執著。如翳見空華，豈
X09n0245_p0654a11║是有耶？）執著於我，（上皆痴也，下句即是有愛。）常求有、無。（希常為有，於有樂事，故常
X09n0245_p0654a12║住故；求斷為無，於有苦事，願斷滅故）。相者，迷真、妄緣相次第。經云：於第
X09n0245_p0654a13║一義諦不了等，乃至蘊壞為死。今疏此門，正約此也。
X09n0245_p0654a14║意在具迷真、執妄二義，令無明初起，行相顯著，故以
X09n0245_p0654a15║二處經文明之。疏不正思惟（行俱無明），起於妄行（上標凡夫，就人
X09n0245_p0654a16║彰過。謂起妄者，必是凡夫為因，求有造業故，及示菩薩勝義。雖於有起善行，以明為因，不求有造業，不名妄行），
X09n0245_p0654a17║亦是次前段經文。次下云：行於邪道（就法彰過，示於解脫處不正行
X09n0245_p0654a18║故。若行涅槃路，方為正道。上三句行過），罪行、福行、不動行（行，體也。以三業相應，思造
X09n0245_p0654a19║三行故。如前門說），積集增長（結成行支。謂作已無悔，積集增長，有遷流故）。若此緣
X09n0245_p0654a20║相次第中經文，則但云：所作業（罪等三行）果（是彼無明所起果故）是
X09n0245_p0654a21║行（結名）。今此文隱略連接，無明生起，行相不顯，故用前
X09n0245_p0654a22║文。疏行熏心是識者，亦通二處經文。此段六行，依、正。
X09n0245_p0654a23║初心是識者，此中語倒。故論經云：依行有初心識，謂
X09n0245_p0654a24║由行熏心，為當果種，乃至現行（行謂罪等三行。唯識云：此雖纔起，無間即
X09n0245_p0654b01║滅，無義能招當異熟果。而熏本識，起自身能，說為習氣也。）前段云於諸行中植心
X09n0245_p0654b02║種子者，謂既發行已，由行熏心，令此本識能招當來
X09n0245_p0654b03║生、老、死，故名之為種。若無行熏，終不成種，故云於諸
X09n0245_p0654b04║等也。即是所引識等五種，於一剎那為行所集，無有
X09n0245_p0654b05║前、後。約為異熟六根種之，名六處支；為異熟觸、受種，
X09n0245_p0654b06║名觸、受支；除本識種，為識支體及此三種；諸餘異熟
X09n0245_p0654b07║蘊種，皆名色支，故無前、後。（別示五相。五既無前、後，故不依次。而論具云：此中識
X09n0245_p0654b08║種，謂本識因；除後三因，餘因皆起，是名色支攝。釋曰：三因，即六處、觸、受。疏：三、別配識支，即是第八識種，望當異
X09n0245_p0654b09║熟因緣故。）因位難知，但依當起分位，說有五殊。（通妨也。難曰：既無前、
X09n0245_p0654b10║後，何以先識，後觸、受耶？故為此通。）五不離心，但名心種。（既有五種，何以但名植心
X09n0245_p0654b11║種子？故為此釋，而有二意：一、總、別，二、隱、顯。）疏與識共生等者，此下偏用緣
X09n0245_p0654b12║相次第經文，今此全句是也。初一識字，即是現行識
X09n0245_p0654b13║支。識為種邊，唯是賴耶；在現行位，通於六識。（小乘是六故。）
X09n0245_p0654b14║今簡現非種，故云共生四取蘊。（色、受、想、行。）識蘊已屬所依
X09n0245_p0654b15║識故。若言四蘊曰名，羯邏藍等為色，則所依現行之
X09n0245_p0654b16║識亦唯賴耶。（以非色四藍為名，則名支之中已有識意。故唯識云：眼等轉識攝在名中。此識
X09n0245_p0654b17║若無，說誰為識？釋曰：故以第八為識支也。餘如別此識卷。瑜伽云：若俱有依根曰色，等無間依曰名。則此通五
X09n0245_p0654b18║蘊為體，四、七日來，根未滿位。）共生者，名色與識，（恐人誤謂名共色故。）遞相依
X09n0245_p0654b19║也。（上釋共字，此下釋生字。）謂識由名色得起，名色依識得存。如
X09n0245_p0654b20║水與塵，互相依持，以為泥團；亦如束蘆，（二束相依。）乃至命
X09n0245_p0654b21║終，相依而轉。故前段文總詺苦、集果為名色芽。（證苦果總
X09n0245_p0654b22║為名色，明知名色必共識俱也。）然上諸文已顯體、相，未知何獨此二
X09n0245_p0654b23║相依？故瑜伽云：問：已說一切支非更互為緣，何故名
X09n0245_p0654b24║色與識為緣耶？答：識於現法中用名色為緣故，名色
X09n0245_p0654c01║復於後法中用識為緣故。所以者何？以於母腹中有
X09n0245_p0654c02║相續時，說互為緣故。由識為緣，於母腹中諸精、血等
X09n0245_p0654c03║名色所攝受，和合共成羯邏藍性。即此名色為緣，復
X09n0245_p0654c04║令彼識於此得住。疏名色增長為六處者，謂四、七日
X09n0245_p0654c05║後，諸根滿位，六處明盛。如注配釋也。（名增成意處者，四蘊為名之時，
X09n0245_p0654c06║未分識相。今意識明了，故〔名〕名意處。此增增明色增增，多云成餘增故。上唯識云：識在名中，但有第七。今發第
X09n0245_p0654c07║六，故名意處。此增增明色增增多，云成餘五者，為豎內時未分五根，但二名色。今色根漸具，故開為五）。俱
X09n0245_p0654c08║舍云：從生眼等根三和前六處（引證）。前段經云名色增
X09n0245_p0654c09║長，生五根者，為明意根本有故。俱舍第九五果之中，
X09n0245_p0654c10║前三胎內，餘二胎外。疏根、識既顯，則對境為三和是
X09n0245_p0654c11║觸者，經云：根、境、識三事和合是觸。今躡前六處者，務
X09n0245_p0654c12║彰生起次緒，故云根、識既顯等也。謂將前根、識之二
X09n0245_p0654c13║合於一境，故成三事和合也。俱舍云：觸六三和生（觸雖
X09n0245_p0654c14║是一，據識分六）。雖有三和，於三受因（三受，境也。境能生受，故名為因）尚未了
X09n0245_p0654c15║知，但能觸對（對後顯相也。即出胎後三兩歲來，兩未了三，故不名受）。疏觸必領
X09n0245_p0654c16║受者，經云：觸共生有受（分別三受，領納於觸，名觸共生。前四支唯現行也）。今
X09n0245_p0654c17║添必領者，亦圖顯生起之次。俱舍云：在婬愛前受（五、六
X09n0245_p0654c18║歲未十五來，已了三受因差別相，未起婬愛，但名為受。故涅槃云：染著一愛，名之為受，謂衣、食愛），從此
X09n0245_p0654c19║生六受（於六觸生六〔度〕）。五屬身餘心，謂於六觸生前五，名身
X09n0245_p0654c20║受，身之受故；意觸所生，名心受，心之受領故。納於觸
X09n0245_p0654c21║疏於受染著是愛者，由領受以此染著也。以三受中
X09n0245_p0654c22║樂等（等於餘二，謂由苦遍生於樂愛，樂受生欲愛，捨愛生色愛及無色愛），纏綿希求，故
X09n0245_p0654c23║云染著，即是中、下品貪。此雖通緣內、外二果，諸論多
X09n0245_p0654c24║取緣外境，受增上果生。俱舍云：貪資具婬愛。（十五、六後，貪妙
X09n0245_p0655a01║資具，婬愛現行。未廣追求，但名為愛。）疏愛增即取者，（既極愛之，所以取之。）經云：愛
X09n0245_p0655a02║增長是取。俱舍云：徧馳求名取。（取謂貪也。年既長大，貪五欲境，四方馳求，
X09n0245_p0655a03║不憚勞倦。）愛、取別者，初起名愛，相續轉盛，別立取名。問：唯
X09n0245_p0655a04║上出體取支攝一切煩惱，何得偏云愛增？答：雖攝餘
X09n0245_p0655a05║惑，而愛潤勝故。然上二支通現及種。（愛支初起，即是現行；當念，即能
X09n0245_p0655a06║熏識成種。依此愛種而生於取，取即現行。以愛種子增成於取，取愛種之現行故。故同一貪，初心為愛，轉盛名
X09n0245_p0655a07║取，即此愛種便是取種。是故二支皆通種、現也。）疏起於業種者，經云：取所起
X09n0245_p0655a08║有漏業為有。謂由四取心中所起諸業，故名有漏；此
X09n0245_p0655a09║業親能招當果，故名之為有。此約三世，不同前段。愛、
X09n0245_p0655a10║取合潤，業奇名有，此前之業已隔現行名色等故。（對前
X09n0245_p0655a11║簡濫，可知。）俱舍云：有謂正能造事當有果業，由馳求故，積
X09n0245_p0655a12║集能事當有果，名為有。（若言有當果故，此則但迷是有無之有；若言當有之果，則
X09n0245_p0655a13║有是三有之有。故唯識云：俱能近有，後有果故。）疏業熟，即起漏蘊者，經云：從
X09n0245_p0655a14║業（善、惡）起蘊為生（無記）。謂約增上緣，說云業起。（若約因緣，從二取種
X09n0245_p0655a15║親生。）始從中有，（中有陰滅，後有陰生故。）未衰變來，（四十已來。）皆名生住。
X09n0245_p0655a16║（上三句，唯識也。具云：謂從中有至本有中，未衰變來，皆生支攝。若俱舍云：結當有名生，從此捨命正結當有。此
X09n0245_p0655a17║位五蘊，總名為生。當來生支，即如今識；當來生顯，立以生名。此與涅槃無二。彼云：現在識名生，現在名色、六處、
X09n0245_p0655a18║觸支名為老死。據此經、論，生支位局，唯初託胎名色位，後皆屬老死，不同唯識也。）疏蘊熟，則
X09n0245_p0655a19║壞者，經云：蘊熟為老，蘊壞為死。（唯識疏釋自相死云：謂識離身故。）即
X09n0245_p0655a20║諸衰變位，名為蘊熟。（前唯識疏云：若俱舍云至當受老死，義如生支中說。）故上
X09n0245_p0655a21║二支，體通五蘊，唯是現行。（前體也。然上引俱舍，彼初分住、緣起，一一支〔不〕皆有。
X09n0245_p0655a22║彼位五蘊及無明顯，故至無明等言，則十二支皆具五蘊。今從增勝有具、不具，故結此二具也。餘不結者，隨本
X09n0245_p0655a23║支體而為蘊攝。種、現亦然。雖是於苦，不同上識通於種、現。）欲令生厭，合立成二，以
X09n0245_p0655a24║顯三苦。（生顯行苦，老顯壞苦，死顯苦苦。）注：老非定有，故附死立支者，
X09n0245_p0655b01║通難。難曰：老位極長，何不別立？故此答也。謂有夭折，
X09n0245_p0655b02║不至老故。論次又問：病何非本支？（外人問也。老支不定，附死合立；病亦
X09n0245_p0655b03║不定，應合立也。）不偏定故。（論主答也。謂此病法非直不偏，三界五趣隨所應有，一界趣中亦非
X09n0245_p0655b04║定有。如尊者薄拘羅菩薩過八十，曾不患小疾，故不立支也。）老雖不定，徧故立支。
X09n0245_p0655b05║（雖非必定，一切有情皆悉有之，徧諸界趣，故立為支。病不徧定，故不立也。問：何以得知色、無色界前有老耶？次
X09n0245_p0655b06║論云：）諸界趣生，除中無者，將終皆有衰朽行故。（界趣生等皆有
X09n0245_p0655b07║衰朽，非中無者，臨終異前根識衰朽行故，是徧界趣得立為支。除中無者，顯不有故。喻伽第十問云：云何應知
X09n0245_p0655b08║上界有老？答：彼諸行有朽壞腐敗性故。正與此同。）彼論便有名色支、愛支等。
X09n0245_p0655b09║癡立妨難，如別卷敘。▲疏然惑苦下，二、總指妨難。彼
X09n0245_p0655b10║論云：何緣所生立生死，所引別立識等五支？（問答中開、合也。）
X09n0245_p0655b11║又云：發業總無明，潤業位中別立愛、取。（問惑開、合也。）今此
X09n0245_p0655b12║疏就下第八門中引華嚴十重緣起、第五重三道不
X09n0245_p0655b13║斷門中，隨文義之，便引彼以釋此義。故云至下當辨
X09n0245_p0655b14║也。今若能便引，就此釋亦妙。
X09n0245_p0655b15║疏：三、業用差別中，即華嚴經十重中第三自業助成
X09n0245_p0655b16║門也（全用經文）。於中二：初、總標。云各有二業者，經明十二
X09n0245_p0655b17║各二種業用：一、是自業，二、是助成。若依經文，則但結
X09n0245_p0655b18║云自業差別故。謂每支各有二業，即差別義。又總論
X09n0245_p0655b19║生死相續，一道竪說，自有十二種類因由，亦是差別。
X09n0245_p0655b20║既一道竪說，不約傍橫說諸法，故云自業。▲疏且各
X09n0245_p0655b21║一者下，別釋文二：初各別業用，後展轉業用。然經文
X09n0245_p0655b22║每支一一便舉二業。今圖文略易會，故初且用一業，
X09n0245_p0655b23║歷十二已後，方例舉餘一業。例指十二，唯以六行疏
X09n0245_p0655b24║收得十五行。經義無所遺，顯然可都。若尚有疑者，可
X09n0245_p0655c01║勘經文。此疏文義，例多如是。今略舉經首、末，各一、二
X09n0245_p0655c02║對。餘可例見。文云：佛子！此中無明有二種業：一、念眾
X09n0245_p0655c03║生迷於所緣，二、與行作生起因。行亦有二種業：一、能
X09n0245_p0655c04║生未來報，二、與識作生起因。乃至老亦有二種業：一、
X09n0245_p0655c05║令諸根變異，二、與死作生起因。死亦有二種業：一、能
X09n0245_p0655c06║壞諸行，二、不覺知。故相續不絕。彼論判此一門為他
X09n0245_p0655c07║因觀，全賴前支生彼支故。又初明自業，顯是化義；二、
X09n0245_p0655c08║明生後，顯是因義。（能生前支是所生後支之化也。）疏一、令眾生迷於
X09n0245_p0655c09║所緣者，將由無明迷於所緣，方為行因。若了所緣，寧
X09n0245_p0655c10║起妄行？所緣者，即真實理、事，迷為所執我、法等也。餘
X09n0245_p0655c11║十一支，倣此思惟。（今每支以一朱小，然可如次指支本名以釋義。）故彼論主
X09n0245_p0655c12║唯解老、死二業。（次下即說。）餘皆易故，舉一例諸。唯名色中
X09n0245_p0655c13║云互成者，與識互相依也。如第二生起行相門中引
X09n0245_p0655c14║論具釋，却撿略指之。△疏餘各一者，第二、展轉業用
X09n0245_p0655c15║也。云如次乃至者，應云：行與識作生起因，識與名色
X09n0245_p0655c16║作生起因等。然雖能生、所生一一支別，而次第、文句
X09n0245_p0655c17║一一全同。故略中間云：乃至生與老死作生起因也。然
X09n0245_p0655c18║經文乃成十三種二業，以老與死各說二故。（觀前例引經文，
X09n0245_p0655c19║處即見矣。）疏死者不覺等者，然無明無因，老死無果。老死
X09n0245_p0655c20║無果，與誰為因緣？經文意顯與無明為因，故云：不覺
X09n0245_p0655c21║知故，相續不施。不覺知者，即無明也。則無明非無因，
X09n0245_p0655c22║老死非無果。是以十二因緣猶如尋環，如汲井輪，無
X09n0245_p0655c23║有終始。（由此名為輪迴，故今於輪迴本末門中開此十二支章也。）反顯若能覺知，
X09n0245_p0655c24║則無復生死。論主總以二業為後生因，故云：壞五陰
X09n0245_p0656a01║身，能作後生因；以不覺知故，能作後生因。論主唯說
X09n0245_p0656a02║解老、死二業者，意明前陰生，故初為因；後意不知，即
X09n0245_p0656a03║是無明。無明為因，則十二支相續不絕。（又表餘十一支，一一無明
X09n0245_p0656a04║是因也。）
X09n0245_p0656a05║疏：四、能、所引生中，約唯識論說也。（能引、所引、能生、所生為四節也。故唯
X09n0245_p0656a06║識云：然十二支，略攝為四。）疏無明、行者，出能引體。能等者，釋能引
X09n0245_p0656a07║名、義。雖此二支與老死為引因體，而前十支皆是因
X09n0245_p0656a08║故，不可遠望二果。故但近所攝之種，名能引也。彼論
X09n0245_p0656a09║簡定此二支，云：此中無明唯取能發、正感、（簡助。）後世、（簡現。）
X09n0245_p0656a10║善、惡業者，（然諸無明，據勝鬘經，五住地前四煩惱障能發諸業，第五所知障不能發業。若汎言
X09n0245_p0656a11║發身、語，即此亦能，如佛地第七及唯識下文。況然唯望菩薩，是染行性；望餘不染，非善、不善不能招生。此無明
X09n0245_p0656a12║支取發業者，唯發善、不善業故，故云善、惡等也。即五無明唯取前四。前四中有能發業，謂見道、全修道一分；有
X09n0245_p0656a13║不發業，謂修道一分。於發中有能徧發總、別業者，有但發總報者，有唯發別報者。今取總報，或兼別者，不取唯
X09n0245_p0656a14║別。言正盛者，於中復有正助發業。今簡助也，但發感報總行所有無明，名之為正。）即彼所發，
X09n0245_p0656a15║乃名為行。（此簡行支也。即上所簡無明、所發感總三業，乃色能引之行支也）。由此（下，簡
X09n0245_p0656a16║非也）順現受業（唯能感別報故）、別助當業（感當業中復有一業唯感別報），皆非
X09n0245_p0656a17║行支（由此即顯有一業唯感總報，有一業通總、別報，皆行支攝。緣起經說：聖者不造，〔復〕有業。故對法
X09n0245_p0656a18║喻伽云云別卷）。疏識等五者（出所引體），此是第八本識之內（簡經部師
X09n0245_p0656a19║色、心有種及簡自性），為前行等，為增上緣、所發因緣、所熏習氣、
X09n0245_p0656a20║親坐（簡自業種及薩婆多業為因緣）。當來五果之種是前二支，異熟
X09n0245_p0656a21║果攝；識等五種是所引體，即顯當來因緣種也。通總、
X09n0245_p0656a22║別報，即識支全及名色，并意處、觸、受少分，是總報體；
X09n0245_p0656a23║除第八識及相應法，餘皆別報。疏是前二下，釋所引
X09n0245_p0656a24║名。此五雖是當果親因緣性，正是引因。然近行熏，故
X09n0245_p0656b01║從能熏行說為所引（所引發者，有三義釋，謂本有、新熏，二、合用也）。彼論此
X09n0245_p0656b02║下，更重料簡。於中，初辨五種離雜體性。且離五種者
X09n0245_p0656b03║（五種各各別體也），文云：此中識種，謂本識因（五中之識種，此即阿賴耶親因
X09n0245_p0656b04║緣種），除後三因（六根、觸、受），餘因（色、四蘊之因緣種），皆是名色種（種子）攝；
X09n0245_p0656b05║後之三因（六處、觸、受種），皆是名色種（種子）。如名（三名）次第，即後
X09n0245_p0656b06║三因。（是此中妨難及違論文，如彼疏出體中料簡。）次辨雜五種者，論云：或
X09n0245_p0656b07║名色種，總攝五因。（諸論皆說五蘊性故，如彼疏前引。）於中隨勝立餘
X09n0245_p0656b08║四種。（執持識勝，生識處勝，觸境觸勝；或報主識勝，依識勝，受因觸勝，受境受勝。故別立四。故餘想等不別
X09n0245_p0656b09║立支。）六處與識，總、別亦然。（六處名前，總攝六識界故；識支是別，勝意攝故。亦由義勝。
X09n0245_p0656b10║總中離別，唯此前然。）疏愛、取、有者，是能生體也。近生等者，釋能
X09n0245_p0656b11║生名色也。雖愛、取二，亦能潤前。六引因體，名為能潤；
X09n0245_p0656b12║以近當果，但說能生。論重釋云：謂緣迷內異熟果愚
X09n0245_p0656b13║（無明不知世俗、勝義二苦），發正能招後有諸業（故隨所應，迷三種行，謂：迷世俗苦，起
X09n0245_p0656b14║非福行；迷勝義苦，起福不動行。勝者，所知之苦，名勝義苦。二苦不同，總是迷內也）為緣（增上緣），
X09n0245_p0656b15║引發親生當來生、老死位五果種（因緣）已。（上皆牒前也。下正解潤生
X09n0245_p0656b16║之相。）復依迷外增上果愚，緣境界受（謂如次前行，受有二種：一、內異熟受，
X09n0245_p0656b17║如上說；二、外境界受，今以此為緣，故云）發起貪愛。緣愛復生欲等四取，
X09n0245_p0656b18║（欲取、見取、戒取、戒語取。）愛、取合潤，能引業種（前能引支中業種）及所引
X09n0245_p0656b19║因（五種），轉名為有。（何以名有）俱能，（此六俱能）近有後有果故。（生等果也。）
X09n0245_p0656b20║論次下，會通諸論同、異，云：有處唯說（瑜伽等不一，故但云爾）業
X09n0245_p0656b21║種（行業）名有，此能正感異熟果故。（五種雖能為正因生，無力正感，故不名有。）
X09n0245_p0656b22║復有唯說五種名有（識等），親生當來識（五法）種（之種）故。（正因能生，
X09n0245_p0656b23║故不說業。皆偏說也。俱取方、圓。）疏四、所生等者，出體釋名，例上三節。
X09n0245_p0656b24║此雖亦為前能、所引得，而不名別果者，如五種不名
X09n0245_p0656c01║引因、果，但名所引。此亦應爾，而近為前愛等生，故但
X09n0245_p0656c02║名所生。總是生、引二因之果，但近因生為此名故。論
X09n0245_p0656c03║次重料簡云：謂從中有（初生之後）至本有中（隨今長、短），未衰變
X09n0245_p0656c04║來，皆生支攝；諸衰變位（隨多、少時，心、色俱衰），總名為老；身壞命
X09n0245_p0656c05║終（將入滅相），乃名為死。（大乘滅相在過去故。）此一門且約唯識一宗
X09n0245_p0656c06║所說，至下二世、三世門中約餘教說。能、所生、引，開、合
X09n0245_p0656c07║又殊。
X09n0245_p0656c08║疏五、攝歸一心門中云推末歸本者，經云：三界所有
X09n0245_p0656c09║者，末也；唯是者，推歸也；一心者，本也。故云推末歸本。
X09n0245_p0656c10║然意有兩重：一、一心是能變之八識為本，三界所有
X09n0245_p0656c11║是所變一切法為末；二、一心是如來藏性清淨真心
X09n0245_p0656c12║為本，前八識等若本若末，皆屬所變為末。今正是此
X09n0245_p0656c13║意，亦含前意。故彼論判為第一義諦觀也。然別行十
X09n0245_p0656c14║地經雖云皆一心作，意取能作一心，故云第一義諦
X09n0245_p0656c15║觀。為以第一義諦是緣之性，若見緣性，則脫緣縛，故
X09n0245_p0656c16║云觀也。故論云：證得第一義，則得解脫彼觀故。釋曰：
X09n0245_p0656c17║此明修觀所以也。若但用一心為八識，則唯得法相
X09n0245_p0656c18║宗矣，如唯識等說。故今云諸論同引等也。前唯心章
X09n0245_p0656c19║者，普賢章中釋幻化生於圓覺妙心之文中，可撿敘
X09n0245_p0656c20║之。疏二、本、末依持者，亦合前兩重本、末。然多約八識
X09n0245_p0656c21║為本，以釋其相。故論判此後半門及下餘八門，總云
X09n0245_p0656c22║世諦差別觀（疏云世諦，則是心感，故稍異前段）。於中又分為六觀，以
X09n0245_p0656c23║攝八門半。今半門即是染依止觀也。十二支是妄染，
X09n0245_p0656c24║是能依；一心是真，是所依也。以純真不生，單妄不成，
X09n0245_p0657a01║一心之真，雜染之俗。此二和合，有因緣集。故文中二：
X09n0245_p0657a02║一、釋經，二、釋論。一中三，謂標、徵、釋。此三段全寫經文，
X09n0245_p0657a03║更無迴互。今初，躡前標，云於此分別等也。此謂前唯
X09n0245_p0657a04║一心矣。演說有支，正是今疏所立之意。餘文及注，皆
X09n0245_p0657a05║可解也。△疏何以故者，二、徵也。注文有三：一、正釋所
X09n0245_p0657a06║徵，可知。二、下釋等者，標釋大意，文亦可解。然云彌顯
X09n0245_p0657a07║等者，彰說經主金剛藏菩薩之巧示也。兼密禪古德
X09n0245_p0657a08║設釋，謂彼大經疏中敘古諸德，但云：離本識心，一切
X09n0245_p0657a09║不成。而其釋相，經生處世。此雖不失依持之義，未為
X09n0245_p0657a10║得二日。（以一切唯心、識俱通十門，何局此半門經文一心十支矣。）注此中下，三、例
X09n0245_p0657a11║指餘論。謂俱舍第九有四種緣起：一者、剎那，二者、連
X09n0245_p0657a12║縛，三者、位分，四、遠續。後三通彼華嚴。餘九門剎那，則
X09n0245_p0657a13║正是此也。彼論云：云何剎那？謂剎那頃。由貪行殺等，
X09n0245_p0657a14║具有十二。（彼廣說相，與此大同。）癡是無明，思即是行，於諸境界
X09n0245_p0657a15║了別名識。識俱三蘊，總攝名色。（受蘊在受支中攝故。）住名色根，
X09n0245_p0657a16║說為六處。（眼等五識住名色根，故說五根，以名六處。雖勝是五，六處攝故。）貪必對境
X09n0245_p0657a17║為觸，受必領觸。貪即是愛，與此（此貪）相應諸纏名取，所
X09n0245_p0657a18║起身、語二業名有。起便是生，生熟為老，老壞為死，全
X09n0245_p0657a19║同論文。剎那滅故，是彼疏釋。華嚴疏鈔引之。然待撿
X09n0245_p0657a20║彼論。△疏隨事貪下，第三、釋也。注云貪事非一者，謂
X09n0245_p0657a21║依財、色、名、利、五塵等境，起貪求意等也。隨舉一事者，
X09n0245_p0657a22║如正貪求某甲女人時，於此一事，便具十二支矣。若
X09n0245_p0657a23║一一次第，以貪女一念之心歷於十二，意則自顯。與
X09n0245_p0657a24║心等者，注文有三：一、正釋。於中云相應者，則共生之
X09n0245_p0657b01║義。言分別者，謂行此貪事，必依心起，復了別前境，故
X09n0245_p0657b02║心則識支。次云此中下，二、通指十二支經文儀式。言
X09n0245_p0657b03║次者，從名色下，九支也。不次者，前三支也。同一念中，
X09n0245_p0657b04║何定前後？又表雖同一念，然心、識是本，故為初矣。且
X09n0245_p0657b05║俱舍依次十二，尚云同一剎那，況此無定次第，何疑
X09n0245_p0657b06║非一念耶？事是行者，行支也。注云意業者，以約一念，
X09n0245_p0657b07║故不持形於身、口。若刑身、口，亦是二行。於行等者，如
X09n0245_p0657b08║注釋也。與無明等者，名色是總，為二所依（二者，心及無明），故
X09n0245_p0657b09║云與共生。故晉譯云：識所依處為名色。（俱舍意亦同，已如上引。）
X09n0245_p0657b10║注云：相應四蘊者，并識為五，故是名色。疏名色增長
X09n0245_p0657b11║等者，不生五識，唯名十界。（五根、五境，以十八界根、識別故也。）五識依
X09n0245_p0657b12║生，乃名十處。（若十二處，則攝識在根，故云依生等也。）五根加意，故云六
X09n0245_p0657b13║處。（唯說內處。）註云譯經等者，彼經疏云：識依（依根）相顯，即是
X09n0245_p0657b14║增長。增長之言，宜譯為開顯。（此意云：若言開顯，即不妨為前支同一剎那；若
X09n0245_p0657b15║言增長，即似行相遲滯，故云宜之也。）疏三分者，根、識、境也，貪必對境故
X09n0245_p0657b16║也。彼論云：六處對餘，（餘謂識境。）和合有觸。注領納者，領觸
X09n0245_p0657b17║也。既體合者，無餘念也。不捨者，都無籌量進退之意。
X09n0245_p0657b18║諸支生者，此諸支之念決定成也。有所起是生者，望
X09n0245_p0657b19║緣性空無所有，此得名生。餘生、熟下，如注中所釋。然
X09n0245_p0657b20║云生即異者，實教義也，異於法相。（受字已下，皆取意釋之，以順一念頓
X09n0245_p0657b21║具之義。）非聖教量，孰信斯旨者？▲疏彼論總判下，第二、
X09n0245_p0657b22║釋論也。引此一段論者，證成一心之言，含真心、妄識
X09n0245_p0657b23║之二意也。上二門者，推末歸本及本、末依持也。注云
X09n0245_p0657b24║如前說者，即能藏雜染諸法不失及執藏自我等義。
X09n0245_p0657c01║前已頻說，今更略指。謂此識具有能藏（藏一切雜染法，今不失）、
X09n0245_p0657c02║所藏（為雜染法之所藏也）、執藏（我、見、愛等執藏以為自內我故）義故，與雜染法
X09n0245_p0657c03║互為緣故，有情執為自內我故。此名唯在異生、有學
X09n0245_p0657c04║及七地已還。阿陀那者，此名通一切位。注云心之別
X09n0245_p0657c05║名者，唯識論云：然第八識雖諸有情皆悉成就，而隨
X09n0245_p0657c06║義別立種種名。謂或名心，由種種法熏習種子所積
X09n0245_p0657c07║集故，名阿陀那，執持種子及諸色根令不壞故；或名
X09n0245_p0657c08║所知依，能興染淨即知諸法為依上故；或名種子識，
X09n0245_p0657c09║能徧任持世出世間諸種子故。此等論諸名通一切
X09n0245_p0657c10║位。或名阿賴耶云云（如上），或名異熟（如前頻引），或名無垢識，唯
X09n0245_p0657c11║在如來。注心含染淨者，以阿賴耶顯染義，以阿陀那
X09n0245_p0657c12║顯淨義。注此則妄滅真心顯者，故經下偈云：了知三
X09n0245_p0657c13║界依心有十二因緣亦復然生死皆由心所作心若
X09n0245_p0657c14║滅者（賴耶也）生死盡。此明心滅也，非心體滅。故起信論
X09n0245_p0657c15║顯生滅相中文云：因滅故不相應心滅，緣滅故相應
X09n0245_p0657c16║心滅。問曰：若心滅者，云何相續？若相續者，云何說究
X09n0245_p0657c17║竟滅？答曰：所言滅者，唯心相滅，非心體滅。彼前段又
X09n0245_p0657c18║云：眾生自性清淨心，因無明風動，心與無明俱無形
X09n0245_p0657c19║相，不相捨離，而心非動性。若無明滅，相續則滅，智性
X09n0245_p0657c20║不壞故。
X09n0245_p0657c21║疏：六、二世、三世中文三：初、小乘三世也。云生、引、俱開
X09n0245_p0657c22║者，然俱舍中不說生、引。今約大乘，又對唯識生、引支
X09n0245_p0657c23║數，是俱開也。前二等者，正明三世，顯俱開義。謂能引
X09n0245_p0657c24║二因在過去，所引識等五果是現在，即能、所引中開
X09n0245_p0658a01║也。又能生愛等三因是現在，所生果二在未來，即能、
X09n0245_p0658a02║所生中開也。故成三世兩重因、果及俱開義。開者，隔
X09n0245_p0658a03║生世也。中八現在等者，前五果酬過去，後三因招未
X09n0245_p0658a04║來，故云八也。是則兩重因、果各具三道（惑、業、苦），可得循
X09n0245_p0658a05║行。謂無明、行即是能生，非要愛等潤，方能生故。▲疏
X09n0245_p0658a06║唯識下，二、法相宗二世也。生、引之義，具在前門。合能、
X09n0245_p0658a07║所引者，二因、五果同現在故，以同生世為合也。開能、
X09n0245_p0658a08║所生者，三因現在，二果未來。疏十因、二果定不同世
X09n0245_p0658a09║者，以總報異熟因（簡別報，別報不妨有現在），非現業之身即是果
X09n0245_p0658a10║故，亦非現業後果色十二支故。約身，死、生為世，十因、
X09n0245_p0658a11║二果決定不同。若約時分，此即不定。如後報業等，過
X09n0245_p0658a12║去造前七，次後身未熟，今身起愛、取，次身方起後，後
X09n0245_p0658a13║生受果。豈非愛、取與生、老死同在未來？故約大乘時
X09n0245_p0658a14║分以說三世，義即不定。故今此所說，約身，生、死以為
X09n0245_p0658a15║世也。疏中三，前七或異或同者，中三者，論中但云愛、
X09n0245_p0658a16║取、有也。今對前七（無明至受）後二，故云中三。意前字少，成
X09n0245_p0658a17║句故也。同、異者，若順生受業，受初生時，其世必同；第
X09n0245_p0658a18║二生已去，乃至後報業等，世不同也。今身造業，至後
X09n0245_p0658a19║後世欲受果時，方起愛、取故。疏前七，後二，中三各定
X09n0245_p0658a20║同世者，具前七支。同者，由癡發業，熏發報種，必定同
X09n0245_p0658a21║世，故前七支不得別世。中三同者，起煩惱，永潤先六
X09n0245_p0658a22║種（除能發之無明故），轉名為有。亦非異時，非起能潤；隔世異
X09n0245_p0658a23║時，方成所潤故。後二同者，生及老死，同義可知。故彼
X09n0245_p0658a24║論云：若二（生死）、三（愛等）、七（前七），各定同世。彼疏此後更料簡
X09n0245_p0658b01║二世、三世，云：此即定世。十支是因，二支是果。因在過
X09n0245_p0658b02║去，果或現在（生、報），或在未來（後報）；因在現世，果未來世（相望
X09n0245_p0658b03║推遷，法分如是）。一往而論，二世緣起（如上）；道理而論，亦三世也。
X09n0245_p0658b04║謂過去十因、現在二果、未來二果、現在十因，即是二
X09n0245_p0658b05║世。十二緣起亦可言三世一往，二世不定故。若前十
X09n0245_p0658b06║在過去，愛等三在現世，生、老、死在未來，即十二支通
X09n0245_p0658b07║三世也（詳之，應是順後報業）。即十二支或二世，或三世，別身造
X09n0245_p0658b08║業，別身潤業故。不同小乘二因過去，五果現在；二因
X09n0245_p0658b09║現在，二果未來。時分、緣起，決定如是。疏意以一重等
X09n0245_p0658b10║者，彼論具云：如是十二一重因、果，是顯輪轉及離斷、
X09n0245_p0658b11║常。施設兩重，實為無用。或應過此，便致無窮。彼疏釋
X09n0245_p0658b12║云：問小乘曰：何勞三世兩重因、果？小乘答曰：謂有外
X09n0245_p0658b13║道撥無過、未，說法自然、常、我等生。愚三際故，說有緣
X09n0245_p0658b14║起；無前際故，說諸法常；無後際故，說諸法斷。今說過
X09n0245_p0658b15║去因業而生，法非自然；我等體非常住，有因所生。有
X09n0245_p0658b16║未來二果，破說後斷，非即解脫，體輪轉故；現在五果、
X09n0245_p0658b17║三因，故非自然。分破之曰：如我說十支，因破法常、我、
X09n0245_p0658b18║自然等生；有二果故，非性解脫。過去為因，法體非常；
X09n0245_p0658b19║未來為果，諸法非斷。現果有因起，現因必招報，足顯
X09n0245_p0658b20║輪轉及離斷、常。但說因、果一重，足顯三世俱有。言因
X09n0245_p0658b21║破常，言果破斷，故彼二重實為無用。若言愚前際說
X09n0245_p0658b22║過去二因，更有愚於前前染者，二因猶少，更應說因；
X09n0245_p0658b23║有愚未來說二果者，更有愚於後後際者，二果未足，
X09n0245_p0658b24║更應說果。故言過此無窮等也。▲疏華嚴下，三、實教
X09n0245_p0658c01║中明三世也。文二：初、標立。云開能、所引者，能引二支
X09n0245_p0658c02║因在過去，所引五支果在現世。合能、所生者，能生愛、
X09n0245_p0658c03║取、有三因與所生生、老死二果同在未來也。△疏經
X09n0245_p0658c04║云下，二、舉經以釋。於中又二：初、明一往三世，後、明流
X09n0245_p0658c05║轉三世。（此依彼疏科注。）初中又二：一、次第銷經，二、重顯意義。
X09n0245_p0658c06║初中，注觀此二因能招現在識等者，彼二因能招，疏
X09n0245_p0658c07║約論釋。觀有二義：一、觀現在是過去二因所作，（過去
X09n0245_p0658c08║已過，故約現在及推過去，名觀過去也。）二、則知現在識等是彼過去、當
X09n0245_p0658c09║來之果。（如云今日是昨日之明日也。）因、果相屬，反覆相成。（今合此二意，通
X09n0245_p0658c10║云觀一因等也。）如是方名見過去因義，能防三過。（恐有〔雖〕言經但說二
X09n0245_p0658c11║在過去，論主何為反覆相屬？故此答云：要知過去因能招現果，現果必從過二因生，方能見先業等過。過如下
X09n0245_p0658c12║說。）注觀此識等者，彼亦說有二義，今此具之。謂從復
X09n0245_p0658c13║字下，是第二義。彼本文云：一、觀現在識等，由過去業
X09n0245_p0658c14║得；二、復知識等，能得未來果報。以不得對治，依起愛
X09n0245_p0658c15║等，故現在目觀。故分兩向，明其二義。（亦有問言：前說無明、行之二因，
X09n0245_p0658c16║唯對現在反覆相成；今明現五，亦應反覆。何因兩向？故今答云：前來二因，因謝過去，故須對現以說彼因；現果
X09n0245_p0658c17║已成，方知彼因招果不失。今云：現在非報酬於過去，復能招於未來。故兩向明。若更反覆相成，行殊前二。又問：
X09n0245_p0658c18║前說無明，已云現果酬於過因；今行重說是過去果。此應〔不〕？曰：前云酬過去，為成過去；今說過去招，為成現在。
X09n0245_p0658c19║故非重也。所以亦須兩向明之。）注觀此三因等者，此因即愛等三也。
X09n0245_p0658c20║謂本來因決得來果，一往定故。（上句釋成，亦是通難。難言：現在愛等從果
X09n0245_p0658c21║名未，過去一支何不從果名現耶？故今答云：來果未至，從果名末，知其決得，令其生厭。過因已謝，故不名現。復
X09n0245_p0658c22║應難曰：現在愛等從果名未來，現在識等應從因名過去。亦如向答：示因決得，從果名來；現在已得，何要名過？
X09n0245_p0658c23║復問云：釋前過、現，反覆兩向；今辨未來，何以但時對果耶？答：前二經文直說過、現，不說相成，故論說相成；今此
X09n0245_p0658c24║經文自將現對於未來，故論不釋也。）注上明一往三世者，彼疏科經為
X09n0245_p0659a01║二故。今於初段經文下，便且注云無明等；對後二句
X09n0245_p0659a02║經下，注云此云流轉三世矣。謂說一分三世，名為一
X09n0245_p0659a03║往故。又對下展轉，故云一往，是一向理故。故彼前云
X09n0245_p0659a04║一往定故。（定者，理數如是也。）注以無明、行下，二、重顯意、義也。
X09n0245_p0659a05║文中又四：一、正顯。謂以無明為過去者，有二意：為遮
X09n0245_p0659a06║等者，是初意也。其所遮文勢，即是唯識論也，如上所
X09n0245_p0659a07║敘。復示等者，第二意也。謂二因、三因皆能發潤招生，
X09n0245_p0659a08║但以迷本際之義，應名無明。本際義當過去，故云觀
X09n0245_p0659a09║過去也。其招果之義，應名愛等，故從果云未。注以愛、
X09n0245_p0659a10║取等者，亦有二意：為遮愛等者，是初意也。所遮亦唯
X09n0245_p0659a11║識論意。今明愛等同無明、行，具發潤等故。注示因招
X09n0245_p0659a12║等，是第二意也。正說以因從果，所以示果過患。由愛
X09n0245_p0659a13║等因，應厭愛等因，故亦通妨難。難曰：前之二世、當世，
X09n0245_p0659a14║以明得本來以因從果。答意可知。注則能、所等者，結
X09n0245_p0659a15║示本義。謂能引之二，許有能生；能生之三，必有能引；
X09n0245_p0659a16║所引之五，通其所生。而言容有者，以大乘中雖說三
X09n0245_p0659a17║世，而於五果通種及現。約為種過，但為所引；約現行
X09n0245_p0659a18║邊，即是所生。未潤之二，但名能引；已潤之二，即名能
X09n0245_p0659a19║生。發業、愛等，但名能引；已潤業、愛等，即名能生。故云
X09n0245_p0659a20║能、所引生，能、所發潤等，皆容互有也。注故彼經下，二、
X09n0245_p0659a21║引證也。彼華嚴經十重緣起第一重中文也。說無明
X09n0245_p0659a22║處有愛義者，經云：復作是念：凡夫無智，執著於我，常
X09n0245_p0659a23║求有、無。彼疏云：初至常求有、無，辨無明支。無智是癡，
X09n0245_p0659a24║常求有、無，即是有愛。（希常為有，於〔有、無常〕樂事，欲常住故；求斷為無，種有苦事，顯斷
X09n0245_p0659b01║滅故也。）故論云：此示無明、有愛，是二有支根本故。有愛，
X09n0245_p0659b02║則三有之愛也。（亦同涅槃生死本際，凡有二種：一者、無明，二者、有愛。是二中間，即有生、老、
X09n0245_p0659b03║病、死。釋曰：愛既亦是本際，即如過去二支亦相愛義，故亦能潤。）問：既舉二支為有支
X09n0245_p0659b04║本，何得上則唯屬無明？彼疏答云：然依三世諸義往
X09n0245_p0659b05║謝，總名無明，略舉發、潤有支故。（俱舍頌云：宿惑但無明。即過去愛亦名無
X09n0245_p0659b06║明也。）若約二世，雖諸煩惱皆能發、潤，（唯識文也。既皆發業，重無受耶？）而
X09n0245_p0659b07║發業位，無明力增，故名無明。唯取能發正感後世善、
X09n0245_p0659b08║惡業者為體。注說中際處等者，彼經說無明、行、識三
X09n0245_p0659b09║支竟，至名色支，經云：復越後有生及老死（總標也。現行名等，皆
X09n0245_p0659b10║老死故。下別釋云），所謂業為因（即是行種定所生果，但為增上緣故），識為種（識等
X09n0245_p0659b11║五種互後，為後生死作親因故。論總釋云：隨順攝取罪、福等行業為地故。清涼解云：此正明隨順於愛，攝前行
X09n0245_p0659b12║識之種而成有支），無明闇覆（此句正是疏中所引也。為欲連帶經意，故總引一段之文。然此
X09n0245_p0659b13║段經不云中際，疏中但約取引第六三際輪迴中文，指此當中際也。然此等中有其妨難，具通在別卷中），愛
X09n0245_p0659b14║水為潤（論主指前求有之愛），我慢溉灌，見網增長（上二句取支），生名
X09n0245_p0659b15║色芽（論總釋云：如是注如是生心者，總顯生名色芽，由無明、愛令生滅種安住業地，名色心故）。注
X09n0245_p0659b16║今此不言下，三、答外問也。問：此一重十二支中，何以
X09n0245_p0659b17║闕於生、死二支？故此答云但觀因等也。此有三意：一
X09n0245_p0659b18║中云未有果為所觀者，或生報、後報，未知定是受何
X09n0245_p0659b19║報，故無可觀。然雖順生、順後，不定必由愛等發潤，故
X09n0245_p0659b20║可觀也。難曰：若爾，過去已滅，亦無可觀，何以觀之？答：
X09n0245_p0659b21║今果定有前因，故可觀；今因不必有後果，故不可觀。
X09n0245_p0659b22║故第二意云或得對治等也。又觀是觀破，觀破其因，
X09n0245_p0659b23║令不招其果，故但觀愛、取，名觀未來。注亦以諸宗下，
X09n0245_p0659b24║第三意也。可知。注故略下，結也。注經、論具有者，論中
X09n0245_p0659c01║所釋別行十地經，故名論經。注明文下，四、彈偏執。但
X09n0245_p0659c02║責局於二世，非斥二世之義。注有云釋經下，箴彼所
X09n0245_p0659c03║糺。彼唯識疏云：十地論第八（指論中之經也）十二緣生乃至
X09n0245_p0659c04║經三世緣起同小乘者，（經云：無明緣行者，是見過去世事；識、名色、六入、觸、受，是現
X09n0245_p0659c05║在事；愛、取、有、生、老死，是見未來世事。）此飜譯謬。今勘梵本與瑜伽等同，
X09n0245_p0659c06║但言三際，謂從初際、中際緣起，從中際、後際緣起，非
X09n0245_p0659c07║謂三世、二世：二、過去，五、現在，三、現在，二、未來。彼經之
X09n0245_p0659c08║釋，世親所造。世親所造十二因緣，論亦言三際，如瑜
X09n0245_p0659c09║伽等。（瑜伽第九云：由得前七，有、愛、取、有；由得此三，有、生、老死。）今三世者，此飜人
X09n0245_p0659c10║意也。今破曰：論經許可謬飜，且晉朝及則天朝所譯
X09n0245_p0659c11║華嚴、十地亦同論經，皆說三世。其所覺梵本來者、譯
X09n0245_p0659c12║語者、迴綴、潤飾、證義等，人各相去，年代隔遠。若是錯
X09n0245_p0659c13║譯，如何同錯？設不妨同錯，如何恰在此門？故知此師
X09n0245_p0659c14║但以己不曉處、宗不同處，即云教與錯也。頓有此例。
X09n0245_p0659c15║又頗承為性憍縱，亦恐不能尋覓前朝梵本。梵本設
X09n0245_p0659c16║三際，云亦意說三世，以餘二經本同是三世故。疏於
X09n0245_p0659c17║是已後等者，第二段中也。謂若不得對治，復有後世，
X09n0245_p0659c18║於後世上轉生後世，後後無窮，故名流轉。如水流而
X09n0245_p0659c19║不已，輪轉而無盡。
X09n0245_p0659c20║疏：七、因果離合中文二：初相宗，後性宗。初中六：一、約
X09n0245_p0659c21║一周說，謂無明無所從，故唯因；老死無所起，唯果。亦
X09n0245_p0659c22║因亦果者，行支望無明是果，望識是因，乃至生望有
X09n0245_p0659c23║為果，望老死為因。△疏若顯下，二、約流轉說，即前第
X09n0245_p0659c24║三業用門中所釋末文處是也。又唯識疏十門義中
X09n0245_p0660a01║八癈立增減釋諸妨難門，說無明以不如理作意為
X09n0245_p0660a02║因，生死以憂、悲、苦、惱為果，引瑜伽論緣起經說。然意
X09n0245_p0660a03║顯非要，如別卷敘是也。又俱舍論中亦有問云：若緣
X09n0245_p0660a04║起支唯十二者，不說老死果生死應有終，不說無明
X09n0245_p0660a05║因生死應有始。或應更立餘緣起支，餘復有餘，成無
X09n0245_p0660a06║窮失。論自答云：不應更立，然無前過。此中世尊由義
X09n0245_p0660a07║已顯。云何已顯？頌曰：（今便以彼長行注解之。）從惑生惑業，（此有二意：
X09n0245_p0660a08║一、從愛生取，故云惑生惑；二、從取生有，故云惑生業。）從業（行也）生於事，（識也亦從有生於生。）
X09n0245_p0660a09║從事事惑生。（此亦二義：一、從事生事，謂識生名色，乃至觸生受，及生生老死，故云事事。二、從
X09n0245_p0660a10║事生惑，謂受生愛，亦應有老死生無明。上一事字，即是能生；下事惑事字，即是所生。從生二字，兩徧用之。）有
X09n0245_p0660a11║支理准此。（注釋翻難。）△疏亦無明下，三、約本末說。唯識疏
X09n0245_p0660a12║云：無明、愛、取三體，是煩惱、業、苦本，故唯是因也。生、老
X09n0245_p0660a13║死二體，唯是苦、惑、業之果故。餘通本末者，即識等五
X09n0245_p0660a14║種及行、有也。亦因者，是生、老死之因。亦果者，是煩惱
X09n0245_p0660a15║之果。△疏又惑因下，四、約三道說。（前則三因二果，七通因、果；此則三因
X09n0245_p0660a16║七果，二通因、果。故異於前。）惑因，無明、愛、取也。能發業、潤業，是業之
X09n0245_p0660a17║親因，是苦之緣因。苦者，識等五支及生、老死，是業之
X09n0245_p0660a18║近果，是惑之遠果。業通因、果者，是惑之果，是苦之因。
X09n0245_p0660a19║△疏又惑業下。五、約四諦說五因、七果也。逆觀，即滅、
X09n0245_p0660a20║道二諦。△疏亦十皆下，六、約二世說。十皆同今一世，
X09n0245_p0660a21║故總為因；唯生等後世，是故方始為果。然唯識疏有
X09n0245_p0660a22║有五重因、果：一、等起因、果，即前第一一周是也。謂十
X09n0245_p0660a23║二中，前前同，後後果。多法同時，故云等起。二、本、末因、
X09n0245_p0660a24║果，亦如上說。三、異熟、非異熟因、果，四、熟、未熟因、果，五、
X09n0245_p0660b01║正熟、非正熟。皆如別卷所敘。▲疏又真心下，二、性宗
X09n0245_p0660b02║也。如睡人是夢想、夢身、夢物等之因也。注引楞伽等
X09n0245_p0660b03║者，如前後說。然唯識後有諸門解釋，謂：九實、三假（有及
X09n0245_p0660b04║生、老死也），已潤六支合為有故（既合六支為老支，則有支無體），即識等五；
X09n0245_p0660b05║三相位別，名生等故（等於老死。既此二支體是識等，即知自無其體，故是假也）；五
X09n0245_p0660b06║果、一事（無明、識、觸、受、愛），餘非一事；三唯是染（惑也）；七唯不染（苦也），
X09n0245_p0660b07║餘通二種（業也）；三是獨相（無明、愛、取，不與全支交離故），餘是離相；六
X09n0245_p0660b08║唯非色（無明、識、觸、受、愛、取），餘通二種。皆是有漏、無為。此後更
X09n0245_p0660b09║有三性、三界及能、所潤、學、非學斷、三受、三苦、四諦、四
X09n0245_p0660b10║緣、三道等分別，如別卷釋。
X09n0245_p0660b11║疏：八、權、實具彰中文二：初問答標意，後依經具顯。初
X09n0245_p0660b12║中問答即二。問中云性、類者，性是根性、種性。謂趣善
X09n0245_p0660b13║者，上、中、下別；亦是種性，謂三乘性及貪、瞋、癡等分之
X09n0245_p0660b14║性，并種種欲樂，亦各不同。類是流類，即色相、形質等
X09n0245_p0660b15║四生形狀、六道相貌。種各異，無優、劣者，皆具十二。▲
X09n0245_p0660b16║疏答萬法下，答中三：一、翻其問意，二、申立此門之意，
X09n0245_p0660b17║三、正標立此門。初中，初四句明十二支之本。雖通云
X09n0245_p0660b18║萬法，意偏在十二支空也。由迷故有，正是空義。後四
X09n0245_p0660b19║句正翻其問。初句牒問，三句翻之。言悟由根器者，明
X09n0245_p0660b20║設教令其觀察所化根異故，故教有殊。注引涅槃經
X09n0245_p0660b21║證成深淺之證，本隨深淺之教。此義前後頻說。△疏
X09n0245_p0660b22║欲使指下，二、申立此門之意。初二句遮其躡前之問。
X09n0245_p0660b23║謂應相躡問云：教既各別，何教所說契於實理？請為
X09n0245_p0660b24║指南。（如見指南之車，定辨南、北。）故此云欲使等也。謂據實理，唯是
X09n0245_p0660c01║佛性，都無十二。故涅槃經云：十二因緣即是佛性。疏
X09n0245_p0660c02║欲解下二句，亦相躡答問。問云：上來問十二因緣行
X09n0245_p0660c03║相，何說為了？誰問理性，何乃攝歸於真性？故次答。若
X09n0245_p0660c04║欲解了十二因緣行相，即須本末窮究聖人言教。言
X09n0245_p0660c05║教達順多門，一一盡須通會。疏各執下二句，明偏習
X09n0245_p0660c06║之失。了知下二句，明圓學方能明了。杖則皆金者，借
X09n0245_p0660c07║小乘五部之喻也。彼云：如析金杖，金體無殊。疏然約下
X09n0245_p0660c08║四句，亦躡上而來。謂有問曰：既隨機各說，理合隨意
X09n0245_p0660c09║各習，何必權、實皆通？故此答云約自己脩行者，誠如
X09n0245_p0660c10║所言，淺、深各皆得旨。（注引四類之意，亦如前說。唯專等者，意義可知。）若欲為
X09n0245_p0660c11║人所師、宗、匠，即須精通權、實，然後以之隨機度人。疏
X09n0245_p0660c12║故淨名下，證有深緣起也。有深，即知揀淺。注中，六識
X09n0245_p0660c13║緣起是小乘所解，八識緣起大乘法相宗所解，法性
X09n0245_p0660c14║緣起是小乘斷諸邪見者，邪見亦麤、細不同，故云諸
X09n0245_p0660c15║也。謂入六識、八識法性等諸緣起，前、後相望，前是邪，
X09n0245_p0660c16║後、後為斷。然緣起，則前淺，後後深；邪見，則前麤，後後
X09n0245_p0660c17║細。△疏上來七段下，三、正標立此門。初四句躡前起
X09n0245_p0660c18║後。言七段者，前七門也。義已周者，有小乘義，有相宗
X09n0245_p0660c19║義，有性宗義也。緣是下二句，起後恐疑，唯取性宗義，
X09n0245_p0660c20║捨於大、小乘法相義也。疏今但約等者，既一教自具
X09n0245_p0660c21║淺、深，即知唯淺唯深亦是權說。深、淺相照，方為了義。
X09n0245_p0660c22║貫前諸說者，謂下十重中第一、第七重貫前第二門，
X09n0245_p0660c23║第二重貫前第五門，第三重即第三門，第五重貫前
X09n0245_p0660c24║第七門，第六重貫前第四、第六門。其第一門但是總
X09n0245_p0661a01║釋名出體，無別深、淺。疏仍加數門者，第七、第九、第十
X09n0245_p0661a02║等三重也。提綱者，不具列釋。任參驗者，詳下門。門中
X09n0245_p0661a03║三觀，所觀、所知治，對大、小乘法相辨深、淺、偏、圓也。同論
X09n0245_p0661a04║主者，小乘緣生義是俱舍論說，法相緣生義是唯識
X09n0245_p0661a05║論、攝大乘論等說，今此華嚴法性緣生義是十地論
X09n0245_p0661a06║說。此等諸論，皆天親造，故云同也。（唯識長行雖非天親所造，然既唯識
X09n0245_p0661a07║本，頌是義本。）幸共遵行者，諮語大、小乘法相師也。既同是
X09n0245_p0661a08║一菩薩之教，何得執彼疑此？
X09n0245_p0661a09║疏謂經說下，第二、依經具顯。於中七：一、總標文、義，二、
X09n0245_p0661a10║隨文釋義，三、懸判其義，四、具指其義，五、融攝性、相，六、
X09n0245_p0661a11║配四因性，七、都結其要。今初，云說十重者，顯是竪而
X09n0245_p0661a12║非橫，謂十種觀察同是十二緣起，更無別法，故注今
X09n0245_p0661a13║却。注引經文，列釋於前；釋說已，結之於後。今以不載
X09n0245_p0661a14║前經，故撮略注記於一一結文之下。由標云說已，今
X09n0245_p0661a15║復注之，故云却也。注唯順文者，疏意以逆觀文意大
X09n0245_p0661a16║同，故亦前七所破之過相麤，所對之人機劣，故且以
X09n0245_p0661a17║順為過失，以逆觀為對治。後三反此，故令觀順、逆皆
X09n0245_p0661a18║病。至下當知。注三觀者下，自有亦略配：一者、配第二
X09n0245_p0661a19║大悲隨順觀也，餘二觀在後配之。然中間銷經文處，
X09n0245_p0661a20║又數數間用第一相對諦觀中之義。
X09n0245_p0661a21║疏所謂下，二、隨文釋義也。每一故字即是一重。今云
X09n0245_p0661a22║有支相續，即第一也。注謂世間解下，是標起經文。此
X09n0245_p0661a23║一重中自有兩重緣起，故所標經有兩箇等字。其義
X09n0245_p0661a24║生起行相中略說訖者，前第二門中約相諦差別觀
X09n0245_p0661b01║中第一成答相差別釋了。論判為愚癡等者，第二、大
X09n0245_p0661b02║悲觀中自有四觀：一、觀眾生愚癡顛倒，二、餘處求解
X09n0245_p0661b03║脫，三、異道求解脫，四、求異解脫。此即第一也。因緣無
X09n0245_p0661b04║我而乃著我者，即上所標世間受生等經也。具云：世
X09n0245_p0661b05║間受生，皆由著我。若離此著，則無生處。復作是念：凡
X09n0245_p0661b06║夫無智，執著於我，常求有、無（上皆無明也），不正思惟，起於
X09n0245_p0661b07║妄行，行於邪道，罪行、福行、不動行（行支也云云。此是初一重緣起）。注
X09n0245_p0661b08║因緣從實諦等者，即上所標於第一義等經也。具云：
X09n0245_p0661b09║復作是念：於第一義不了，故名無明。所作業果是行，
X09n0245_p0661b10║行依上初心是識，乃至蘊壞為死（此是後一重緣起）。而乃迷
X09n0245_p0661b11║諸諦者，即上云於第一義不了也，經一心所攝故。注
X09n0245_p0661b12║云文、義俱如上說者，前第五門也。俱者，文與義也。經
X09n0245_p0661b13║自業差別故者，第三重也。文中有二：一、指前直釋，即
X09n0245_p0661b14║第三門也；二、論判下，更用論釋。文中又二：初麤，次三
X09n0245_p0661b15║門總標，後此門下，唯釋此門。初中二：一、正標釋；二、此
X09n0245_p0661b16║顛倒下，顯下其所破。初云論判此下四門者，三、四、五、
X09n0245_p0661b17║六也。為異道等者，上所列大悲觀中四觀之第三也。
X09n0245_p0661b18║但一念等者，一念不生即無明，以無明無故行等相
X09n0245_p0661b19║次皆無，此是本道求解脫，不於此求即為異道，故次
X09n0245_p0661b20║云而乃別求，故云異也。注此顛倒等者，二顯其所破
X09n0245_p0661b21║也。所破有四，故經有此四重緣起。論云顛倒因有三
X09n0245_p0661b22║種：冥性因、自在因、苦行因、行及無因（兼此無因一計，故成四種所破），
X09n0245_p0661b23║如次四門破之。注此門破冥下，二唯釋此門也。謂僧
X09n0245_p0661b24║佉等計二十五諦，第一即是冥性，從此餘二十四也。
X09n0245_p0661c01║各二業者，文義俱如前釋也。生彼因緣等事者，前前
X09n0245_p0661c02║為能生，後後為所生，因緣之事欲求解脫當斷前，故
X09n0245_p0661c03║云斷前等也。此是解脫方便，故三何關冥性。經不相
X09n0245_p0661c04║捨離者，第四重也。注文有二：一略引經，具云此中無
X09n0245_p0661c05║明緣行乃至生緣老死者，由無明乃至生為緣，令行
X09n0245_p0661c06║乃至老死不斷，相助成故。注此破自在下，二釋經也。
X09n0245_p0661c07║自在天者，涅槃經說吉德大臣云：一切眾生悉是自
X09n0245_p0661c08║在天之所作，自在天喜眾生安樂，自在天瞋眾生苦
X09n0245_p0661c09║惱，一切眾生若罪若福，乃是自在之所為作云云。注
X09n0245_p0661c10║今以下正翻破也。其義可解。經三道不斷者，第五重
X09n0245_p0661c11║也。即唯識論惑業苦相攝門也。文二：初引經可見，後
X09n0245_p0661c12║惑業下皆是釋經。又二：初約第一相諦觀釋，後約第
X09n0245_p0661c13║二大悲觀釋。初中又二：初總標可解，後初三世下別
X09n0245_p0661c14║釋。文二：謂三世、二世也。初三世中三：過去迷本際者，
X09n0245_p0661c15║釋無明也；現在牽生果者，釋愛取也。以雖同煩惱，過
X09n0245_p0661c16║去迷於本際，建立生死力強，與無明名；現在牽生後
X09n0245_p0661c17║果，引果義強，名為愛取（此約強弱分別也）。又無明是本，過
X09n0245_p0661c18║去說之；愛取是末，現在說之（此約本末分別也。從其本末，隱顯互彰。又前約
X09n0245_p0661c19║用，此約體）。注業二者，行及有也。雖同是業，約過去名行，望
X09n0245_p0661c20║未來名有也。云當相者，造作為行也。云未有者，未有
X09n0245_p0661c21║當果能令有之，有之故云功能。注苦二者，現在識等
X09n0245_p0661c22║五果及未來生老死二果，雖同是苦，約現未立名也。
X09n0245_p0661c23║言現定者，現報已定也。定故厭之，終不可免，故不立
X09n0245_p0661c24║老死過患之號，便約當相立名。當相者，識名色等五，
X09n0245_p0662a01║是此五蘊身相顯然故。從過患立者，未來之身未起，
X09n0245_p0662a02║但無愛取結業，即不受身，故立生老死名。令生厭患，
X09n0245_p0662a03║斷於愛取，故立此名。然俱舍說三道攝十二支，頌云：
X09n0245_p0662a04║三煩惱業二，七事亦名果（問：一種是惑，何以前際唯一無明，中際分成愛取？一
X09n0245_p0662a05║種是苦，何以後際唯二，中具五耶？故下通云）。略果（後際二也）又略因（前際一也），由中可
X09n0245_p0662a06║比二（由中之五比知後二，由中之二比前之一，即前因後果為二，故云可比二也。此但出廣略，不出
X09n0245_p0662a07║所以，唯識則有）。注次二世下，第二段也。前十支同世，故唯二
X09n0245_p0662a08║也。言發潤別者，約發業名無明，約潤業名愛取也。唯
X09n0245_p0662a09║識論中問云：何緣發業總立無明，潤業位中別立愛
X09n0245_p0662a10║取？答云：雖諸煩惱皆能發潤，而發業位無明力增，乃
X09n0245_p0662a11║至於潤業位愛取偏增，說愛如水能伏潤故（此下釋發業唯
X09n0245_p0662a12║一，唯潤業分二之伏難云）。要數溉灌方生有芽，且依初（受也）後取也
X09n0245_p0662a13║分二愛取（其實有多現行潤也），無重發義立一無明（如一芽生不可再生，
X09n0245_p0662a14║水伏潤時可言得數也）。注業二者，初造業求潤名行，已造作故
X09n0245_p0662a15║已潤名有，此能近有後有果故。注苦二者，謂已造之
X09n0245_p0662a16║業所招異熟之果，在種子位時直名識等，在現行位
X09n0245_p0662a17║時名生老死。故唯識論問曰：何緣所生立生老死，所
X09n0245_p0662a18║引別立識等五支（以種現雖殊而體無別故。問：何以因開而果合耶？答）？因位難
X09n0245_p0662a19║知差別相故（識等正〔互〕因位差別之相支，為以了知，遂依當生之位別立因支為五），謂
X09n0245_p0662a20║續生時因識相顯（謂於當來初生之時果識初起，即是因識相顯，以果初生令識種用
X09n0245_p0662a21║顯，故名因緣識相顯也。今別那或說一七日），次根本未滿名色相增（識位後五根未
X09n0245_p0662a22║滿已來，果名色起，令因名相貌增長，即四七日來），次根滿時六處明盛（四七日後），
X09n0245_p0662a23║依斯發觸（依六處觸相顯），因觸起愛（因觸起愛相增），爾時乃名受果
X09n0245_p0662a24║究竟，依斯果位立因為五（佛依此當起界位，次第立因支為五也。次眼伏相難
X09n0245_p0662b01║知，此上答別開因立了，下答果合為二支云）。果位易了差別相故，總立二
X09n0245_p0662b02║支以顯三苦（義意可知，三苦已上說也。此約欲界，若色無色界即顯生異滅二相）。然所
X09n0245_p0662b03║生果若在未來，為生厭故說生老死（毀責名也）；若至現在，
X09n0245_p0662b04║為今了知分位相生說識等五（五相顯故，以今顯後說五不遮，以後顯今
X09n0245_p0662b05║說二無妨，故知或依當來現在分位有差別故說有前後，不爾相違）。注不斷者，牒經也。
X09n0245_p0662b06║若復生惑等者，如前已說。言如輪轉者，喻不斷也。故
X09n0245_p0662b07║淨意菩薩論偈云：煩惱初（無明）八（愛也）九（取也），業二（行也）及與
X09n0245_p0662b08║十（有也），餘七說為苦（除上所餘）。三攝十二法，從三（無明、愛、取）故生
X09n0245_p0662b09║二（行、有），從二故生七（所餘），從七復生三，是故如輪轉。一切
X09n0245_p0662b10║世間法，唯因果無人，但從諸法空，還生於空法。注此
X09n0245_p0662b11║破下，二、依大悲觀釋也。苦行因者，即上列所破四因
X09n0245_p0662b12║之第三也。亦如涅槃經說：此計一切眾生苦樂果報
X09n0245_p0662b13║皆由過去已作，今於現在但受却苦盡則得解脫，故
X09n0245_p0662b14║脩苦行。謂惑、業等者，立正道以破之，義皆可解。經觀
X09n0245_p0662b15║三世故者，此一句文略，經文具云觀過去、現在、未來
X09n0245_p0662b16║故也。文二：初、指前釋；後、此破下，破第四、無因也。亦涅
X09n0245_p0662b17║槃經云：若自作、若教他作，若自斫、教他斫（害、偷婬、妄飲酒，一一
X09n0245_p0662b18║列文），若恒河已南布施眾生、恒河已北殺害眾生，悉無
X09n0245_p0662b19║罪福。故此云破。既初無明、行等二是以識、名色、六入、
X09n0245_p0662b20║觸、受等五之因，次愛、取、有三是後生、老死二支之因，
X09n0245_p0662b21║何得計云無因耶？經三、苦聚故，注文亦二：初、引經，文
X09n0245_p0662b22║略義具。本文云：復次十二有支名為三苦，此中無明、
X09n0245_p0662b23║行乃至六處是行苦，餘二句全同。釋曰：無明等五遷
X09n0245_p0662b24║流相顯，名為行苦；觸、受二支觸對生苦，故云苦苦；餘
X09n0245_p0662c01║但樂壞，故名壞苦。注論判下，釋經也。文二：初、總判四
X09n0245_p0662c02║門，後、正釋此門。初中三：一、以論總標。云求異解脫者，
X09n0245_p0662c03║大悲觀中第四門也。謂不識真解脫，求三界苦等為
X09n0245_p0662c04║解脫，故名之為求異解脫。注謂緣性是一真下，二、立
X09n0245_p0662c05║真解脫。彼論云：真解脫者有四種相：一、離苦相（樂也），二、
X09n0245_p0662c06║無為相（常也），三、離染相（淨也），四、出世間相（我也）。清涼疏云：（上注
X09n0245_p0662c07║四德，約此注也。）此四即涅槃樂、常、淨、我。故涅槃云：於世間法
X09n0245_p0662c08║自在遠離，名為我故。真心具四德者，如前第二重一
X09n0245_p0662c09║心所攝中說也。一心是十二緣生之性。涅槃亦云：十
X09n0245_p0662c10║二因緣即是佛性。（彼經廣說佛性具常、樂、我、淨四德。）論中所說四德
X09n0245_p0662c11║是真解脫，必非心外之德。故前令於一心中求，以破
X09n0245_p0662c12║邪人於餘處求解脫也。即知前破求解脫處邪，次四
X09n0245_p0662c13║門破求之方便邪，此下四門正破所求解脫邪也。意
X09n0245_p0662c14║令於一心之中（飜處邪）順逆觀察，緣起飜於惑、業（翻方便邪），
X09n0245_p0662c15║證真常、樂、我、常（飜解脫也）。注具於樂、常等者，由一真心具
X09n0245_p0662c16║解脫德，故離此求，名為餘處。（此但指前以釋成四德在於一心，非釋本義。本義可
X09n0245_p0662c17║知。）何得異求者，邪見也。注四段下，三、指經破邪解脫。
X09n0245_p0662c18║經中說彼所作不離十二緣起，但是苦（此門也，樂破彼樂），是
X09n0245_p0662c19║生滅（第八門也，破彼計常），是繫縛（第九門也，破彼計淨，淨是解脫義），是滅盡（第十
X09n0245_p0662c20║門也，破彼計我）。依此觀察，是為正見。計為四德，是所求邪？注
X09n0245_p0662c21║此當有苦下，二、正釋此門也。行苦隨逐等者，論云：彼
X09n0245_p0662c22║行苦事隨逐，乃至無色有縛。（今此略却彼事二字及有縛二字，加一謂字，餘
X09n0245_p0662c23║皆同也。）故此云彼計無色等也。二、苦相麤，故彼不計。其
X09n0245_p0662c24║能計者，通說此類之人，非定名目。華嚴疏論並不的
X09n0245_p0663a01║指。注下三計皆然。經因緣生滅故者，因緣二字貫通
X09n0245_p0663a02║生滅，謂因緣故生，因緣故滅也。無明等以展轉因緣，
X09n0245_p0663a03║故行等展轉相生；以無無明等滅，故行等皆滅。故云
X09n0245_p0663a04║因緣生滅也。注文亦二：約引，經亦略也。本文具云：復
X09n0245_p0663a05║次無明緣行者，無明因緣能生諸行；無明滅行滅者，
X09n0245_p0663a06║以無無明，諸行亦無。餘亦如是。（此後一句例十一也。應云：行緣識者，行因
X09n0245_p0663a07║緣能生於識，乃至識亦無。一一皆准此知。）注此破下，二、釋也。言但是此滅
X09n0245_p0663a08║者，彼不計生也。餘謂據此是無明滅則行滅，展轉乃
X09n0245_p0663a09║至老死滅，則亦密破二乘涅槃矣。以是圓宗，超權、小
X09n0245_p0663a10║故。下亦例知。餘文易解。經生滅繫縛故者，繫縛亦貫
X09n0245_p0663a11║通生滅二字，即十二緣生、十二緣滅皆繫縛也。注文
X09n0245_p0663a12║亦二：初、引，經唯略者，餘皆具載。（文云：無明緣行者，無明滅行滅者。）注
X09n0245_p0663a13║彼計下，釋文可見。但不詳所計，皆云非想，唯加天字，
X09n0245_p0663a14║不知何異於前。經前第七門云無色，後門云無所有
X09n0245_p0663a15║處，亦都不出四空，不知總、別何分。疏中且依華嚴疏
X09n0245_p0663a16║所敘之也。（彼加外道字，亦不言何宗。）經無所有盡者，具云：反無明
X09n0245_p0663a17║緣行者，是隨順無所有觀；無明滅行滅者，是隨順盡
X09n0245_p0663a18║滅觀。餘亦如是。釋中以滅盡揀非真我，義甚顯也。餘
X09n0245_p0663a19║亦可知。
X09n0245_p0663a20║
X09n0245_p0663a21║圓覺經大疏釋義鈔卷第九（之上）
X09n0245_p0663b01║
X09n0245_p0663b02║
X09n0245_p0663b03║
X09n0245_p0663b04║圓覺經大疏釋義鈔卷第九（之下）
X09n0245_p0663b05║終南山草堂寺沙門　宗密撰
X09n0245_p0663b06║疏此上十中下，大文第三、懸判其義也。然世親一一
X09n0245_p0663b07║以三觀釋十重緣起：前約大悲觀，隨文略顯說；今約
X09n0245_p0663b08║餘二觀懸判，則三觀具矣。所以要具用三者，由此三
X09n0245_p0663b09║觀從增勝說，詮三諦義：一、相諦差別觀，詮真諦（釋成無我，
X09n0245_p0663b10║故總結云第一義中俱不可得故），當一切智；二、大悲隨順觀，詮俗諦
X09n0245_p0663b11║（可知），當道種智；三、一切相智觀，詮第一義諦，當一切種
X09n0245_p0663b12║智。若偏用一觀，即一義意不圓，故俱用也。二觀即為
X09n0245_p0663b13║二段：初、約第一相諦差別觀，二、約第三一切相智觀。
X09n0245_p0663b14║初約第一觀者，此觀曲有三門，以攝經中十重緣起
X09n0245_p0663b15║也。△初門觀我執緣相，即攝第一重也。此中觀兩種
X09n0245_p0663b16║法：一、觀我執者，即前所注云：世間受生，皆由著我等。
X09n0245_p0663b17║如此觀之，我執即除。二、觀緣相者，即前注云：於第一
X09n0245_p0663b18║義不了等。如此觀之，即不迷實諦。以識因緣者，生起
X09n0245_p0663b19║行相故。故注釋令對前經文詳之。△疏次門前半者，
X09n0245_p0663b20║第二重中，經文自有二門：一、推末歸本門，二、本末依
X09n0245_p0663b21║持門。（文在前第五門中。）今云前半，即是推末歸本，故云觀第
X09n0245_p0663b22║一義諦。注云：緣性也。（十二因緣之性。）見緣性，方脫緣縛者，緣
X09n0245_p0663b23║性即是一真心也。如人從夢而起，認得自己本身，方
X09n0245_p0663b24║脫夢身、夢事相障縛也。疏餘半等者，雖觀世諦因緣
X09n0245_p0663c01║行相，然意在觀之無性，即入於真。故論云：云何世諦
X09n0245_p0663c02║差別？隨順觀世諦，即入第一義諦。故注云爾。疏六、觀
X09n0245_p0663c03║者，論次上總標之文，便云：此觀有是染之依止觀，（謂此
X09n0245_p0663c04║觀令觀察何者是染法，何者是染所依止。此是徵所觀法，非徵觀名。今疏略於上句。）二、因觀，（觀染
X09n0245_p0663c05║因也。故䟽加染，便免解釋。）餘四依疏所列。注因緣有分等者，用本
X09n0245_p0663c06║論之文釋染字。論次於列六觀之文，便牒釋初觀，云：
X09n0245_p0663c07║是中染依止觀者，因緣有分，（釋染字也。分即支義。）依止一心故。
X09n0245_p0663c08║（釋依止也。論注云：如來所說十二因緣分，皆依一心。）今便兼義注之，令人易見，
X09n0245_p0663c09║故加謂染及染相等言。謂染分十二是能依，一心是
X09n0245_p0663c10║所依。說此染分依於一心，方得止住，故云染依上也。
X09n0245_p0663c11║注以純下，釋真、妄、本、末依持之義。論總指此一段，
X09n0245_p0663c12║經云：此是二諦差別：一心，（真諦；）雜染，（俗諦也。由此第一相諦觀中宗旨是
X09n0245_p0663c13║會妄歸真之門，故但約遍計所執以觀俗諦。）和合因緣集觀。今釋云以唯
X09n0245_p0663c14║真不生等，在文，可見。△疏：三、四兩門者，三、自業差別
X09n0245_p0663c15║門，四、不相捨離門也。染因者，謂已知十二染法依一
X09n0245_p0663c16║心而有，未審於一真淨心中，因何有此眾多雜染？故
X09n0245_p0663c17║此二門令觀之也。即上明所依起處，此明生起之因
X09n0245_p0663c18║也。注：三、他因者，（論云：因觀有二種：一、他因觀，二、自因觀。）第三、自業差別
X09n0245_p0663c19║中，經云：此中無明有二種業：一、令眾生迷於所緣，（即自
X09n0245_p0663c20║業也。）二、與行作生起因。（即與他作因也。全賴前支生後支故。然二業總判，名他因者，特
X09n0245_p0663c21║由無明迷於所緣，方為行因。若了所緣，寧起妄行？故自業與他為因。又初明自業，顯是他義；二明生起後，顯是
X09n0245_p0663c22║因義。）行亦二種：一、能生未來報，二、與識作生起因。（此下十一
X09n0245_p0663c23║支他因之義，皆倣無明而思惟也。）乃至老死，皆有二業。其文具在前
X09n0245_p0663c24║第三業用門中。注：四、自因者，其經文如前側注。由唯
X09n0245_p0664a01║從無明生於行，故名為自因。此簡餘因能生於行，亦
X09n0245_p0664a02║猶於酪，定從乳生，不從石出。今此若離前支，無後支
X09n0245_p0664a03║故。如不離無明有行等，則無明唯是行自因也。△疏：
X09n0245_p0664a04║攝過者，對經詳之甚顯。注中苦因者，惑與業也。△疏：
X09n0245_p0664a05║護過中，注文有三：一、指經以標，二、明過，三、明護。初中
X09n0245_p0664a06║云觀三世者，如前第六二世三門中引經具釋。防護
X09n0245_p0664a07║三過者，標也。注一、多身下，二、明過也。論云：云何論護
X09n0245_p0664a08║過觀？若言因緣生者，分別有三種過：一者、一切身一
X09n0245_p0664a09║時生過。何以故？無異因故。（由前說自因，故有此過。謂既唯無明為識等因，更無異因。
X09n0245_p0664a10║有異因行多種，何以不得六道齊生？）二者、自業無受報過。何以故？無作
X09n0245_p0664a11║者故。（由前段三道門逆觀經文：如是三道，離我、我所，但有生、滅，猶如束蘆。從此經文成下二過，云：離我、我
X09n0245_p0664a12║所，是明無作者，但緣生。今此意云：既無作者，即無受報也。）三者、失業過。何以故？未
X09n0245_p0664a13║受果，業已滅故。（上引經云：但有生、滅，是明無常緣生。今此意云：既緣生無常，生已即滅；未
X09n0245_p0664a14║受果報，業即已謝。故云失也。）注護者下，三、也。潤、未潤者，防第一過
X09n0245_p0664a15║也。已潤，即受生報；未潤，則受後報。豈得六道一時齊
X09n0245_p0664a16║受？等者，等於任運所起，非故意思。設爾有思，又不起
X09n0245_p0664a17║身、口，或得對治（消文已竟，更和會論文）。然論中本無潤、未潤之
X09n0245_p0664a18║言，是疏家意在易會，約義而說也。論云：有三種義，故
X09n0245_p0664a19║過去業不得報：或有未作，或已作未得報（即此是未潤也），或
X09n0245_p0664a20║得對治斷。又云：諸業有已作、未作，有得果（即此是已潤也。或已
X09n0245_p0664a21║得，或定得，皆名得也。定應得果，即是生報也）、未得果（同上未得報，皆是未潤，當後報故），有
X09n0245_p0664a22║已斷（即上對治斷）、未斷（不得對治）。若如是，則無一切身、一切生
X09n0245_p0664a23║過。此文難會，故疏不列。如何難會？且如云未作者，未
X09n0245_p0664a24║作則都是無業，說何受耶？然此義乃在瑜伽論中。論
X09n0245_p0664b01║第九云：不作業者（即此云未作，彼云不作也），謂若不思業（任運所起，非故
X09n0245_p0664b02║意思），若思已，不起身業、語業（設爾有思，不起身、口。上解等闇用此論三句中義）。
X09n0245_p0664b03║故第九地釋表、無表云：作、無作，作即身、口，無作即意
X09n0245_p0664b04║（如殺、盜等，心雖欲作，不形身、口，故不受報。上來所引，義易文難，義不出於前所釋故，故前但取義說）。又瑜
X09n0245_p0664b05║伽復說有十種不增長業（亦是不受報之義也）：一、夢所作業，二、
X09n0245_p0664b06║無知，三、無故思（即上所說），四、不利不數，五、狂亂，六、失念，七、
X09n0245_p0664b07║非樂欲（上六亦一一有所作業字），八、自性無記業，九、悔所損業，十、
X09n0245_p0664b08║對治所損業。此十名不增長業。除此十種，所餘諸業
X09n0245_p0664b09║名為增長。注非他身者，防護第二自業無受過也。論
X09n0245_p0664b10║云：若自作業，果報不失（雖無我而緣起），非他自受故（雖無我而緣起
X09n0245_p0664b11║假者造業，故不失也。謂是自己五蘊假者而造，非他假者所造，豈令他身受耶？故自業不失）。若如
X09n0245_p0664b12║是，則無自業不受報過，他不作故（釋非他受）。注勢力續者，
X09n0245_p0664b13║防護第三過也。謂若已作業，不得對治，潤則便生，知
X09n0245_p0664b14║業不失。因雖先滅，勢力續故，現見得報，不可言失也。
X09n0245_p0664b15║而論但云：離彼三事（前所列未作、未報、對治等也），業定得果。若如
X09n0245_p0664b16║是，則無失業過。故論釋經云：無明緣行是作（簡不作等諸業），
X09n0245_p0664b17║行緣識乃至受，是作已得報，愛、取、有不斷，此不得對
X09n0245_p0664b18║治。若斷愛、取，雖有作業，則無明緣行不能生有。△疏
X09n0245_p0664b19║不厭厭中云苦苦、壞苦等者，此門明三苦。故論云：云
X09n0245_p0664b20║何不厭厭？觀厭種種微苦，（微細行苦，二乘不厭。）分別取有受，（三受
X09n0245_p0664b21║也。）皆是苦故。（二乘雖知捨受行苦，不窮委細。故涅槃經云：苦有無量相，非諸聲聞、緣覺所知。
X09n0245_p0664b22║既不委知，肯能盡滅？）及厭種種麤苦故。（苦苦、壞苦，凡夫不厭。今令菩薩觀察厭離也。凡
X09n0245_p0664b23║夫、二乘所不厭，故名不厭厭。）△疏：八、九、十門深觀厭中，注云四句
X09n0245_p0664b24║等者，即中論偈中不自生、不他生（第八門也）、不共生（九也）、不
X09n0245_p0664c01║無因生（十也）。破邪顯理者，自、他等四是邪計，不之一字
X09n0245_p0664c02║是破顯（此論中云非）。然此經意，生、不生無礙（經云因緣生滅等故），方
X09n0245_p0664c03║是破邪顯理，故深也。注八因緣等者，論云：深觀者，有
X09n0245_p0664c04║四種：一者、有分（有支也），非他作自因生故（此以不他生釋經因字，謂
X09n0245_p0664c05║如行支唯從無明，故云有因，即上自因觀也）；二者、非自作緣生故（此以不自生釋
X09n0245_p0664c06║經緣字，謂行支但假無明為緣，非有行支自體在無明中，從自體而生也，即上他因觀也。故次指經云）。如
X09n0245_p0664c07║經無明因（初句也）緣（次句）能生諸行，餘亦如是等（因緣二字，是四
X09n0245_p0664c08║句中之二也。故注總云內因緣生，故不自他生也。上釋第八門竟）。三者、二作（二謂自他俱也，
X09n0245_p0664c09║即不共生），但隨順生故（隨順因緣也，注略云隨緣），無知者故，作時不住
X09n0245_p0664c10║故（此句釋上句也，謂如河水湍流奔逝，故無相知），如經無明緣行是生繫縛
X09n0245_p0664c11║等（釋第九門竟）。四者、非無因作，隨順有故，如經無明因緣
X09n0245_p0664c12║行是隨順有觀等（等於逆觀，今引大經，故云無所有也。似異論經，然不相違。大經約緣
X09n0245_p0664c13║生無性，論經約無性緣生，二義無礙也。故此注中雙明之，顯非無因也）。論次云：若無因
X09n0245_p0664c14║生，生應常生，非不生，以無定因故；亦可恒不生，以無
X09n0245_p0664c15║因故，此非佛法所樂（是邪解故）。▲疏又初門下，二、約第三
X09n0245_p0664c16║一切相智觀也。迷真起妄者，此有兩段經文：前段迷
X09n0245_p0664c17║無我而執我，經云世間受生，皆由著我，乃至起於妄
X09n0245_p0664c18║行等云云（十二支）；後段迷諦理故，次第為十二緣，經云
X09n0245_p0664c19║於第一義不了，故名無明等云云（亦十二）。注前半示染、
X09n0245_p0664c20║淨相者，此觀中復有九觀（疏中不能一一列釋九觀，但各以義、相略示，合則具
X09n0245_p0664c21║出之），論云：一、染、淨分別觀，著我慢（染也，經云世間受生，皆由著我故），離
X09n0245_p0664c22║我慢（淨也，經云若離此著，即無生處故），染、淨故。（雙結也。今但取意，撮云亦染、淨相）。疏
X09n0245_p0664c23║次門真、妄依持者，經云三界所有，唯是一心（真也），如來
X09n0245_p0664c24║於此分別演說十二支（妄也），皆依一心，如是而立等（依持
X09n0245_p0665a01║也。如前所釋）。注上餘半者，前兩段經，後一段也。并此者，全
X09n0245_p0665a02║此第二門。亦染、淨依者，論云：二、依止觀，此因緣集（能依
X09n0245_p0665a03║也）。依何等法（第一義一心為所依也）？如經是菩薩復作是念：不
X09n0245_p0665a04║如實知諸諦第一義，故名為無明等（大部中云於第一義不了等，文
X09n0245_p0665a05║異義同，乃至三界唯一心等，皆是此觀。十二因緣順、逆、迷、悟，即染、淨也，皆是能依也。第一義諦真實一心為所
X09n0245_p0665a06║依。）疏次五者，從三至七妄法義門者，一向明此能依
X09n0245_p0665a07║十二緣起義也。注云三、四建立染法者，第三、第四重
X09n0245_p0665a08║經也。三因者，第三門經各有二業：初、釋無明，云與行、
X09n0245_p0665a09║作、生起因，十二皆例知，故云因也。論云：三、方便觀因
X09n0245_p0665a10║緣，有支二種業能起因緣事，如經云云。（謂若滅前前，即不生後後，
X09n0245_p0665a11║解脫方便。）四緣者，第四門中經云無明等為緣，令行乃至
X09n0245_p0665a12║老死不斷故，故云緣也。論云：四、因緣相觀有支無作
X09n0245_p0665a13║故，如經云云。五、染過者，三道不斷故，是輪迴因、果相
X09n0245_p0665a14║故。論云：五、入諦觀三道苦、集故。（業、惑集諦，餘是苦諦，逆觀為滅、道諦。）六、
X09n0245_p0665a15║力、無力者，論云：六、力無力，信入依觀先、中、後際化勝
X09n0245_p0665a16║故。（謂此三際為因義邊，皆名有力；為果義邊，皆名無力。以斯二際化彼凡夫，令信入依行化中之勝。）七、
X09n0245_p0665a17║慢、非慢者，論云：七、增上慢非增上慢，信入觀不如實
X09n0245_p0665a18║知微苦我慢故。（謂我已超苦，故名增上；若知微苦，名非增上；不知令知，名為信入。）疏
X09n0245_p0665a19║後三者，八、九、十也。妄緣空幻者，八、九二門顯因緣如
X09n0245_p0665a20║幻，而空第十門不壞幻相。注云八、九窮之。無始者，論
X09n0245_p0665a21║云：八名無始觀。中際因緣生，故後際生。舉第八門，隨
X09n0245_p0665a22║順縛故。（舉第九門）但一念從緣生，即是不生，故無始也。不
X09n0245_p0665a23║言初際者，意顯無初故。今不起妄，即不生故。（今即中際不起
X09n0245_p0665a24║愛、取，何有後際生、老死耶？）隨順縛故生，即非本有也。然觀名無始，
X09n0245_p0665b01║有其二意：一、若約俗說，因緣為生滅之本，生死無際，
X09n0245_p0665b02║故因緣無始。（中論云：大聖之所說本際不可得生死無有始亦復無有終若無有始終中當
X09n0245_p0665b03║云何有是故於此中先後共亦無）。二、約真說，見法緣集，無性可依，故
X09n0245_p0665b04║名無始。（淨名云：從無住本，立一切法。）故染、淨真性，皆無始、終。顯染
X09n0245_p0665b05║可除，但云無始。又俗諦無終者，約多人說法故。今直
X09n0245_p0665b06║就事明，但有無始。真諦亦但無始者，人謂無明從空
X09n0245_p0665b07║而起，故但遮云無始。注第十、無而種種者，論云：九種
X09n0245_p0665b08║種觀，隨順有故，有欲、色、無色愛等。（此即世諦觀。由隨順有故，有欲、色、無
X09n0245_p0665b09║色愛等之殊，故云種種。約大經云：隨順無所有者，真、俗無礙，泯同平等。）
X09n0245_p0665b10║疏上十門下，四、具指其義也。逆、順者，若准對法第四，
X09n0245_p0665b11║此中逆、順，彼名染、淨。染、淨之中各有逆、順，（彼論云：雜染逆、順故，
X09n0245_p0665b12║清淨逆、順故。染中順者，無明緣行等故；逆者，誰老死集，乃至無明清淨。順者，無明滅，即行、識等；逆者，由誰滅無，
X09n0245_p0665b13║故老死滅無也。）則成四十。（若以三觀歷四，此十又成百二十重也。）今以易故，經
X09n0245_p0665b14║中略無，但二十重。疏三、觀者，緣經初標三悲觀，故論
X09n0245_p0665b15║須經以三觀釋。三悲觀者，經云：此菩薩如是觀已，（牒前
X09n0245_p0665b16║觀十平等之文故。）復以大悲為首，（是初起義，先起大悲而觀緣故。故論云：不捨過去、未
X09n0245_p0665b17║來，大悲攝勝故。以雖同一切智觀，觀三世流轉，厭離有為，而以大悲為先，故勝二乘也。此是空觀也。論約此立
X09n0245_p0665b18║相諦觀。）大悲增上，（論云：一切法中智清淨故。謂以道相智觀，不唯但觀三世，而遍了諸法，故云一
X09n0245_p0665b19║切法中。以此導前，令悲增上。故下經云：大悲轉增。此是假觀也。論約此立大悲隨順觀。）大悲滿
X09n0245_p0665b20║足，（論云：一切種微細因緣集觀。謂以一切種智委照無遺，故名微細。此是中觀也。論依此立一切相知觀，三
X09n0245_p0665b21║悲為次，後後轉深，智轉勝故。初下同二乘，次自顯菩薩，後上同諸佛），觀世間生滅（上句三悲，
X09n0245_p0665b22║此句智也。於初一字為能，後四字是所觀也。前滅，後生故；染生，淨滅故）。疏：六、十重者，雖
X09n0245_p0665b23║法體不出十二，而觀察義門各別，觀察亦殊，故成六
X09n0245_p0665b24║十也。古人兼取後三空觀觀之，則有一百八十重觀
X09n0245_p0665c01║於緣起。言三空者，經次十重緣起文云：菩薩以十種
X09n0245_p0665c02║相觀諸緣起，知無我，無人，無壽命，自性空，無作者，無
X09n0245_p0665c03║受者，即得空解脫門現在前；觀諸有支，皆自性滅，畢
X09n0245_p0665c04║竟解脫，無有少法相生，即時得無相解脫門現在前；
X09n0245_p0665c05║如是入空、無相已，無有願求，唯除大悲為首，教化眾
X09n0245_p0665c06║生，即時無願解脫門現在前。注：三觀等者，列名及指
X09n0245_p0665c07║配。其相照然，不假更釋。然不先於十重之前便列名
X09n0245_p0665c08║者，以若標舉科段而列經文，即門戶繁多，隔斷疏文
X09n0245_p0665c09║意勢故。直至此因總結指義數，標舉三觀，方注其名
X09n0245_p0665c10║也。即尋覺者，不覺倦也。
X09n0245_p0665c11║疏若從染、淨下，第五、融攝性、相也。謂染是全性之染，
X09n0245_p0665c12║則舉染，無淨而非染；淨是全性之淨，舉淨，則無染而
X09n0245_p0665c13║非淨。故云無礙交徹。染、淨相攝既爾，淨中一切各互
X09n0245_p0665c14║相攝、染中一切各互相攝亦然。隨舉一法，即具一切
X09n0245_p0665c15║染法、一切淨法。互相如是，故云涉入重重也。如前法
X09n0245_p0665c16║界章中所說。疏若依染、淨等者，謂全性之染，則染外
X09n0245_p0665c17║無淨，為融淨也；全性之淨，則淨外無染，為融染也。同
X09n0245_p0665c18║時俱融，非染非淨，是真如門。言、思不及，故云寂寂。法
X09n0245_p0665c19║性下，結成極致。
X09n0245_p0665c20║疏即此因緣下，六、配四因性。謂涅槃經云：佛性有因
X09n0245_p0665c21║（十二因緣也），有因因（了因緣之智也），有果（菩提），有果果（涅槃也）。已如正
X09n0245_p0665c22║宗之初三重、四重因果處設。
X09n0245_p0665c23║疏緣起大義下，七、都結其要也。此當總歎一章緣生
X09n0245_p0665c24║之義，非局第八權、實具彰一門，故云都結。但以隨文
X09n0245_p0666a01║次之便，故科之在此門之末。於中，初二句結歎，後二
X09n0245_p0666a02║句辨要。意顯此彌勒一章唯明輪迴，理須究了十二
X09n0245_p0666a03║緣也。
X09n0245_p0666a04║疏次釋文下，有三：初開章科經；次此同唯識下，指例
X09n0245_p0666a05║具支，謂彼論云：復次生死相續由惑、業苦者，發業（無明）
X09n0245_p0666a06║潤生（愛、取）煩惱名惑，能感後有諸業名業（行、有），業所引生
X09n0245_p0666a07║眾苦名苦。乃至此惑、業苦，應知總攝十二有支，謂從
X09n0245_p0666a08║無明乃至老死，如論廣釋（指瑜伽第九、第十、第十三對法、第四十地論、第八十
X09n0245_p0666a09║二因緣論等）。然此十二支略攝為四：一、能引支等（彼論釋本頌：由
X09n0245_p0666a10║諸業習氣，二、取習氣，俱前異熟既盡，復生餘異熟。異配三道，便開為十二支。況今經具明本、末輪迴，三道昭著，
X09n0245_p0666a11║豈不事須具釋十二？智者詳焉）。▲疏亦可下，三、別為科釋。初一者，四
X09n0245_p0666a12║中第一、指愛為本之經文也。餘三者，二、欲助等也。其
X09n0245_p0666a13║五性下，展轉迴換科段，謂前科五性經文答有機種
X09n0245_p0666a14║性之問，今以欲助等展轉乃至起業受報，並是答種
X09n0245_p0666a15║姓了，則五性經文未有收處，即合是答修佛菩提之
X09n0245_p0666a16║問也。
X09n0245_p0666a17║疏：初、約貪欲標指中文三：一、配有支以釋貪愛；二、首
X09n0245_p0666a18║楞下，三經證愛是本，舉喻令斷；三、欲者下，銷釋餘文。
X09n0245_p0666a19║疏當於宿惑等者，此有二釋：一、以無始除為無明支
X09n0245_p0666a20║者，俱舍頌云：宿惑位無明宿諸業名行。今云始際當
X09n0245_p0666a21║於宿世之位，故云含無明支也。又前釋云：無明是迷
X09n0245_p0666a22║本際義故。疏或無明等者，此第二、釋也。指無明在前
X09n0245_p0666a23║文殊章中，此無始愛但是愛支也。疏愛增之相者，華
X09n0245_p0666a24║嚴云：愛增為取。如前引釋。今意云：種種貪欲即是愛
X09n0245_p0666b01║增。故配為取支也。疏今約貪者，愛細，貪麤，以貪顯。疏
X09n0245_p0666b02║流愛者，謂無始愛之習氣任運流注，相續不斷。言為
X09n0245_p0666b03║種者，如女人欲受胎時，必藉男之種胤。納想者，前是
X09n0245_p0666b04║俱生之愛，此是分別之愛，分別之愛方能潤業受生
X09n0245_p0666b05║故也。如俱舍說：男胎於母，如妻相，而忌於父；女胎於
X09n0245_p0666b06║父，如夫想，而忌於母。遘者，遇也，交遘是種子現行也，
X09n0245_p0666b07║互相資熏和合之義。吸引者，因緣相牽，如磁石吸鐵。同
X09n0245_p0666b08║業者，是宿所造之業成熟，今為若人、若畜等也。故云
X09n0245_p0666b09║以是因緣有生死矣。餘涅槃、佛名，文皆可見。疏欲應
X09n0245_p0666b10║是心等者，然諸教所指欲字，不局定一義，或以為心，
X09n0245_p0666b11║或以為境。如舍利弗偈云：世間妙境非真欲真欲謂
X09n0245_p0666b12║人方別貪，則取心也。餘文皆以五塵為五欲，即是境
X09n0245_p0666b13║也。故此合而釋之。疏由於欲境等者，難曰：下云由於
X09n0245_p0666b14║欲境，何妨欲是能欲之心，境是所欲之境？何以定、斷
X09n0245_p0666b15║二字俱云是境？答：若一向是所欲之境，即非違情。今
X09n0245_p0666b16║次句云起諸違、順，即知指色等五塵，於中方有違有
X09n0245_p0666b17║順，所以疑焉。又上已云不應單取，誰言定、斷？又無常
X09n0245_p0666b18║經云：常求諸欲境不行於善事，即知通約順、違二境
X09n0245_p0666b19║起不善業，不可唯於順情造業。故知欲、境二字通說
X09n0245_p0666b20║五塵。今引彼經云等者，等於下句。疏言種種者，文二：
X09n0245_p0666b21║初離釋，後次釋。初中二：初正釋，後料揀。正釋中天屬
X09n0245_p0666b22║者，父子之道，天性也。謂天生自然相屬親愛，非由族
X09n0245_p0666b23║結情愛也。劉尚云下，緣生得無屬親骨肉、仇讎結方
X09n0245_p0666b24║寸。餘文皆可知矣。疏六親者，父母、男女、夫婦。然人間亦
X09n0245_p0666c01║有六親，不得任運相愛者，今從多而說矣。疏因敬者，
X09n0245_p0666c02║如敬信佛法心深之人，見三寶、和上、闍梨、諸善知識
X09n0245_p0666c03║本因為法敬重，漸成心深情愛。諸益雖足，亦不忍去
X09n0245_p0666c04║離。餘文可解。疏恩非愛等，此四句中，一、恩非愛。如人
X09n0245_p0666c05║曾得他種種重恩，前人但是機心結託施恩，本亦不
X09n0245_p0666c06║因情愛。此受恩人他日或失權位，或漸窮貧，其施恩
X09n0245_p0666c07║人又更窮乏之。其遠來相授此人，此人忽見，心大生
X09n0245_p0666c08║惱，將何以報？何有愛耶？故云恩非愛也。二、愛非恩，如
X09n0245_p0666c09║多欲人遇端正可意之女，怜愛難堪，何有恩耶？三、亦
X09n0245_p0666c10║恩亦愛，如得明友情人重恩，或得情深女人重恩，每
X09n0245_p0666c11║相聚會，難忍別離。四、非恩非愛，即是尋常外人，乃至
X09n0245_p0666c12║怨家。疏貪與愛四句者，一、貪非愛，如人貪性，不是愛
X09n0245_p0666c13║任。又如買苦口治病之藥，秤量不免貪多，何曾愛之？
X09n0245_p0666c14║二、愛非貪，如人愛看相殺、相打，何肯貪求之？又如見
X09n0245_p0666c15║他外人可意孩子或猫、狗等，亦何必貪求？假與之，即
X09n0245_p0666c16║未必肯受。三、亦貪亦愛，即名、利、財、色之類。四、非貪非
X09n0245_p0666c17║愛，即一切違情境及平平境。疏若對治下，二、料揀
X09n0245_p0666c18║也。謂約治無始惡習，揀所愛之境有順道、乖道也。如
X09n0245_p0666c19║聞善淨真法，流注於心，得其滋潤，愛之不已，是順道
X09n0245_p0666c20║也。愛父母（孝也）、伯叔（義也）、兄弟（悌也）亦然。若愛名、利、女、色等，
X09n0245_p0666c21║是乖道也。約妄揀心者，據不達理，但隨迷妄之情，即
X09n0245_p0666c22║起心動念，即是乖道。至於厭生死，愛涅槃，亦爾。問：瑜
X09n0245_p0666c23║伽云：菩薩厭患生死，過聲聞百千倍。如何今云愛涅
X09n0245_p0666c24║槃，厭生死，皆為過患？答：明言約妄，誰論菩薩？但是悲、
X09n0245_p0667a01║智心中所為，一切非此所揀也。疏又唯下，第二、次釋
X09n0245_p0667a02║也。其中指所愛境，亦不出前。然此中意有二別：一、前
X09n0245_p0667a03║就句數雜雜，備而列之；此就損益、輕重，倫次言之。二、
X09n0245_p0667a04║前或說愛之因由，或說愛境違、順，或說愛心迷、悟；今
X09n0245_p0667a05║則直論愛之體、事，若善，若惡。言禽荒等者，尚書說太
X09n0245_p0667a06║康未邦因由云：外作禽荒（遊獵等），內作色荒（婬亂等）。此三
X09n0245_p0667a07║重愛：初一有苦報之損，後二有樂報之益。益中善愛
X09n0245_p0667a08║劣，法愛勝。又初二順有漏之損（有漏施、戒，第三生怨），後一順無
X09n0245_p0667a09║漏之益。損中惡愛重，善愛輕。且據漸次誘引，作如是
X09n0245_p0667a10║說。若就前約妄揀心及下所引經文，則三皆是障。若
X09n0245_p0667a11║將此三對所引經，又成一對損、益，謂前三乖性之損，
X09n0245_p0667a12║後云法愛不存心稱性之益。疏後約受生以結定者，
X09n0245_p0667a13║既世界四生皆因婬欲，方得受生，即決定知愛是生
X09n0245_p0667a14║死之本，以婬欲必是愛故也。四生文三：初、釋此四為
X09n0245_p0667a15║受生緣，次、以此四配六道，三、問答通妨。初云受生差
X09n0245_p0667a16║別者，㲉等四異，故云差別。皆是眾生所託受生之處，
X09n0245_p0667a17║故
X09n0245_p0667a18║疏思、業因等者，動身之思、發語之思及思當體，是行
X09n0245_p0667a19║業也。此為眾生善、惡親因，託㲉等為緣，故得生也。㲉是
X09n0245_p0667a20║卵㲉。濕生者，不因父母，但託濕氣而生，如微細蟲豸等。
X09n0245_p0667a21║染者，是化生。化生無別所託，但依染心及業受生也。
X09n0245_p0667a22║故俱舍頌云：倒心趣欲境濕化染香處。疏若以四下，
X09n0245_p0667a23║第二、配六道也。鬼子者，是鬼子母兒，謂母從子稱，兒
X09n0245_p0667a24║約母名。諸家疏論，皆如此標號。余意謂不必如此重
X09n0245_p0667b01║疊，故但言鬼子而已。既有女子，即是胎生也。故有鬼
X09n0245_p0667b02║母白目連曰：我晝夜各生五子，隨生自食，雖盡不飽。
X09n0245_p0667b03║地行羅剎者，揀飛空羅剎，則非胎生。三十二子者，或
X09n0245_p0667b04║云五百，然三十二多定。又鹿母夫人生大肉顆，棄於
X09n0245_p0667b05║池中，開成五百肉卵，各生一子。亦近此類也。捺女者，
X09n0245_p0667b06║有說從枯老捺樹中濕處而生。或云菴羅女，即是菴
X09n0245_p0667b07║羅樹也。或西國此一果二名。或前後翻譯不同，未詳
X09n0245_p0667b08║本末。若此方者，有人云：王梵志從王家庭前林檎樹
X09n0245_p0667b09║中生。亦未詳。虗實劫初者，成劫之初。一、增減劫中，世
X09n0245_p0667b10║界成已，未有人、物。二、禪天福盡者，下生人間。此是化
X09n0245_p0667b11║也。畜具四者，正法念經云：化生金翅鳥能食四生龍
X09n0245_p0667b12║如此濕胎卵生金翅鳥能食三生（濕胎、卵）、二生（胎、卵）、一生
X09n0245_p0667b13║（唯卵）等。龍謂劣生者，即不能勝生者。據此，即知金翅及
X09n0245_p0667b14║龍皆具四生。餘獸皆胎等者，然諸餘水陸禽畜之類，
X09n0245_p0667b15║或亦更有具四生者，亦應甚多，未見佛說不能具悉。
X09n0245_p0667b16║以此且據常人所見極多者，撮配云皆胎皆卵，故次
X09n0245_p0667b17║云然著地飛空乃至不可具分品類流。問：何以下，第
X09n0245_p0667b18║三段也。問：意云化生最勝却在末，卵生最劣却住初，
X09n0245_p0667b19║何也？答：中云卵必具四者，藏在㲉中，蘊養亦是胎義。
X09n0245_p0667b20║㲉中必濕，初生時亦從無忽有。胎三者，胎生具胎、濕、
X09n0245_p0667b21║化三也，唯除卵矣。濕二者，亦例此解。化不兼餘者，不
X09n0245_p0667b22║因胎藏卵㲉濕處也。本識者，第八識也。蘊在藏識者，
X09n0245_p0667b23║如在母腹中生、熟二藏之間，故云胎也。愛潤者，是濕
X09n0245_p0667b24║義。問：經云四生，豈即是此無明等？答：內心數中有此
X09n0245_p0667c01║意義，故外感如此形質相貌，內、外相資也。經文但意
X09n0245_p0667c02║舉外質愛生，以定愛為其本，釋義則須內、外俱明。注
X09n0245_p0667c03║地論但云業染者，待撿備具之文。疏六、受欲等者，忉
X09n0245_p0667c04║利天但相交而已，都無遺洩；夜摩相抱，欲情即足；兜
X09n0245_p0667c05║率執手，化樂戲笑；他化相視而已。故云輕、重也。最後
X09n0245_p0667c06║婬字貫通於上，謂交婬、抱婬乃至視婬。疏餘諸異類
X09n0245_p0667c07║者，大乘四洲異生也。婬、欲之相各不同也。心染氣傳
X09n0245_p0667c08║者，如鴉以觜傳，鵲以枝傳，乃至鷄、鴨之類。疏受性、稟
X09n0245_p0667c09║命等者，釋經中因婬而正性、命。此中性字不定真靈
X09n0245_p0667c10║之性，意說人中性、命也。既性、命由婬下，釋經中當知
X09n0245_p0667c11║下二句。
X09n0245_p0667c12║疏：愛種子者，愛心對境發現行時，必親依種子。亦可
X09n0245_p0667c13║愛性者，是愛之自體。故佛說心境如黑、白二牛，非黑
X09n0245_p0667c14║牛縛白牛，亦非白牛繫黑牛，乃是犁具羈鞅。縛二牛
X09n0245_p0667c15║令捨離，不得覊鞅，如貪愛也。
X09n0245_p0667c16║疏：欲謂貪婬者。問：前云欲是五塵，此復云貪婬，何也？
X09n0245_p0667c17║答：前段已云非定屬心，非偏是境，或是塵欲，或是貪
X09n0245_p0667c18║欲，或是婬欲，或是善欲。或今經云欲因愛生，通於貪、
X09n0245_p0667c19║婬二也。詳之，可解。
X09n0245_p0667c20║疏：四、起諸業報中二：一、義，二、文。四中三：一、釋名標意。
X09n0245_p0667c21║注：五見中一者，五謂身邊邪及戒見，二、取五通名邪。
X09n0245_p0667c22║然撥無因、果，又尅體持，名邪見者，是最重也。▲疏今
X09n0245_p0667c23║尋本末下，二、開章。▲三、初中下，牒釋。於中文二，即所
X09n0245_p0667c24║開章也。初、窮根元；又二，亦如疏列。疏儒、道下，初、辨非
X09n0245_p0668a01║也。於中又二：一、總，二、別。今初，總也。道法自然者，老經
X09n0245_p0668a02║云：人法地，地法天，天法道，道法自然。釋曰：法者，倣教，
X09n0245_p0668a03║取前則也。人法地者，地，寂靜也；人，當如也。寂靜其志，
X09n0245_p0668a04║守道待時，不患人不知，自能功成事遂矣。地法天者，
X09n0245_p0668a05║天行健壯，生成萬物，無有衰怠。地不得天，無以生成。
X09n0245_p0668a06║天尊地卑，故法之也。理實而言，人法天、地，不唯於地。
X09n0245_p0668a07║故易云：天、地變化，聖人効之。天法道者，天雖運行不
X09n0245_p0668a08║息，盡是常道，無為而無不為，故法於道而無為也。道
X09n0245_p0668a09║法自然者，即大道無所從來，名為自然。非別有自然，
X09n0245_p0668a10║而令大道法之也。但以究尋天道之源，乃覺自然而
X09n0245_p0668a11║已，更無根源因由。故云法之矣。疏生於元氣者，老云：
X09n0245_p0668a12║道生一，一生二，二生三，三生萬物。釋云：一是混沌本
X09n0245_p0668a13║無之一氣。一氣與道亦非二體，但一氣是展轉生成
X09n0245_p0668a14║之義，道是自然之義。又道是非本非末義，一氣是根
X09n0245_p0668a15║本義。故莊子云：為積散非積散，為本（一氣）末（三生萬物等）。非
X09n0245_p0668a16║本末（道也），故云道生一也。疏元氣生天地者，即上一生
X09n0245_p0668a17║二也。易云：易有太極，是生兩儀。此是元氣五運十質
X09n0245_p0668a18║形也，具名太極也。疏天地生人畜萬物者，即上三生
X09n0245_p0668a19║萬物也（二氣、二儀，通為三也）。義如下釋，故愚智等可知。稟於天
X09n0245_p0668a20║者，義在後文。疏由時命者，計謂變通趣時也。故云：得
X09n0245_p0668a21║時而四時百物生（失時反此），六龍乘時。又云：與時偕行，時
X09n0245_p0668a22║行則通，時上則塞。故雖天地，不得違時。又云：盈虗不
X09n0245_p0668a23║違其度，動靜不越於時。又云：夫存亡者命，進退者時。
X09n0245_p0668a24║隨時進退，逐命存亡。安天而不憂，樂命而不喜，非聖
X09n0245_p0668b01║人不能。故云：其唯聖人乎！又云：與時消息。又曰：先天
X09n0245_p0668b02║而天不違，後天而奉天時。天且不違，而況於鬼神乎？
X09n0245_p0668b03║又曰：順時爭讓。在時天，且不在讓爭。上所引文，多是
X09n0245_p0668b04║周易及疏，亦有諸子、諸典。緣文少而名題多，故不能
X09n0245_p0668b05║一一指其名也。疏却歸天地等者，禮記云：魂氣歸乎
X09n0245_p0668b06║天，骨肉歸乎地也。言復其虗無者，歸本也。即老經云：
X09n0245_p0668b07║夫物芸芸，各歸其根。歸根曰靜，靜曰復命。
X09n0245_p0668b08║疏外計下。二、別也。文四：一、道，二、命，三、自然，四、元氣。前
X09n0245_p0668b09║三各二，第四有三。今初，第一中道也，二段可見，即敘
X09n0245_p0668b10║之也。今初，敘云道者虗無，非有非物者，子書曰（不記的名）：
X09n0245_p0668b11║夫道，虗也，無也，非有也，非物也。非物不可以物徵，非
X09n0245_p0668b12║有不可以有詰。若具而言之，非天非地，非陰非陽云
X09n0245_p0668b13║云，乃至白黑玄黃、角徵宮商、長短圓方、幽明暗光、盈
X09n0245_p0668b14║虗卷張、生死出亡（一一如天地陰陽，皆有非字），一切皆非也，一切
X09n0245_p0668b15║皆無也。無也不可詰，非也不可窮。疏杳然等者。老云：
X09n0245_p0668b16║杳杳冥冥，其中有精。言視聽不得者。老云：視之不見
X09n0245_p0668b17║名曰夷，聽之不聞名曰希。等也。疏老云等者。引諸子
X09n0245_p0668b18║書也。老云者，是老子也。莊云是莊子，文云是文子，列
X09n0245_p0668b19║云是列子。餘類此知。疏恢形詭狀者。恢（恢，大也）是塊然
X09n0245_p0668b20║硉砙麤大之相。意取形相硉砙，人皆見也。詭謂詭譎
X09n0245_p0668b21║詐異。意取狀貌萬翻，不可止定。如詭詐之人，委曲千
X09n0245_p0668b22║翻，不可定得。故禮記云：人心不同，其如面焉。故次云
X09n0245_p0668b23║異性殊方。此二句都目天地之間，人畜山川，眾多品
X09n0245_p0668b24║類之物，無非道也。疏覆天載地等者。謂天地是萬物
X09n0245_p0668c01║之本，既覆載萬物；大道是天地之本，故又覆載天地
X09n0245_p0668c02║也。次行星等，亦例此知。謂道行於星，能翔於鳥。若無
X09n0245_p0668c03║道者，星不能行，鳥不能翔，明不能暗，賢不能愚，癡不
X09n0245_p0668c04║能賤，通不能貴。故結云：無非虗無之道也。故云：夫道
X09n0245_p0668c05║者，非明而能明於明，非暗而能暗於暗，非有而能有
X09n0245_p0668c06║於有，非物而能物於物，無生而無不生，無死而無不
X09n0245_p0668c07║死等。非天地者，能為天地；非陰陽者，能為陰陽。（乃至）白、
X09n0245_p0668c08║黑、圓、方等，一一如上所列。非字又皆能也。皆非者是
X09n0245_p0668c09║本，而能者是末。故知道非本末，而通本末。如前所說，
X09n0245_p0668c10║一氣為本，二、三萬物為末也。疏通既是生死等者，由
X09n0245_p0668c11║上而觀，一切是道，而能為之。則知是生死源，賢愚本
X09n0245_p0668c12║等也。疏非之曰：道既是下，二非也。二皆倣此之二。源、
X09n0245_p0668c13║本、基、府者，此四字文異義同，皆喻道也。謂源出生死
X09n0245_p0668c14║之流，本出賢愚之末。基者，為一切屋宅等根抵，喻道
X09n0245_p0668c15║為禍福等之物基也。府者，藏諸財貨之庫藏也。今以
X09n0245_p0668c16║喻道前能出吉凶等事。疏既其是常者，彼以道為常。
X09n0245_p0668c17║又欲服食，制其死，令不死；設教，教其愚，令不愚。乃至
X09n0245_p0668c18║欲除其凶，滅其禍。如存源，欲便絕流；存根本，欲便無
X09n0245_p0668c19║枝葉等也。今老、莊之聖不除根本，不去基府，而欲除
X09n0245_p0668c20║禍、除亂、棄惡、棄愚，亦如是也。疏何用老、莊教？若賢愚、
X09n0245_p0668c21║禍福各由其人，即應設教教之，令去愚成賢，修福夷
X09n0245_p0668c22║禍。既云皆稟之於道，何用教耶？即老莊立教是無端
X09n0245_p0668c23║也。疏：又道育虎狼等者。道既能生萬物，則虎狼桀紂
X09n0245_p0668c24║皆是道能生成養育。養育無道之君，塗炭生靈，生成
X09n0245_p0669a01║虎狼之類，殘害人畜禽獸。豈非道之不仁歟？言虎狼
X09n0245_p0669a02║者，類取蜂蠆蛇鳩一切毒惡物也。桀紂者，類取盜跖
X09n0245_p0669a03║商臣等一切麤惡人。胎者，始也。如人胎孕，是生成養
X09n0245_p0669a04║育之初始也。意云：人雖各有父母，尋其根元，皆稟於
X09n0245_p0669a05║道。即道是初始胎育之義。疏：夭顏等者。顏回、冉伯牛
X09n0245_p0669a06║皆至賢至仁，是十哲之首，德行之科。皆彼大道夭之，
X09n0245_p0669a07║令短命。伯夷、叔齊皆有志節，是賢是仁。（夫子云：古之賢人也。又云：
X09n0245_p0669a08║求仁而得仁。）亦彼大道禍之，令餓死首陽山。況降霖霪，流
X09n0245_p0669a09║炕旱，起疾疫，發迷亂。據此，則道為不恩不慈之母也。
X09n0245_p0669a10║既旱霖疫亂，惡毒不孝，皆自道而生，由道而有。則聖
X09n0245_p0669a11║人除暴亂，棄愚惡，乃是反天地，逆道化之大賊也。豈
X09n0245_p0669a12║名崇尊教典，敬仰法則，順天道之者乎？（彼云：聖人法天則地，尊於
X09n0245_p0669a13║道，故云爾也。）以彼云：一切皆從大道而得，故示爾也。疏：是
X09n0245_p0669a14║長惡等者。長惡，謂育虎胎紂等也。棄善，謂夭顏禍夷
X09n0245_p0669a15║等也。何名尊乎？老云：道尊德貴。今既長惡棄善，何得
X09n0245_p0669a16║云尊貴也？
X09n0245_p0669a17║疏外計天命者，第二也。於中分二（如上）。言散則成始者，
X09n0245_p0669a18║謂天地二氣相合，始成人物等。故散即却歸天地，天
X09n0245_p0669a19║地即人物之始也。疏又曰下，亦是莊子之文。具云：騏
X09n0245_p0669a20║驥驊騮，一日而馳千里，捕鼠不如猫狸。言殊才也。才
X09n0245_p0669a21║之殊者，受於天。天然之才，其能自異。自異之才，非由
X09n0245_p0669a22║於己。故任之於天，而各自得。若其易之（令猫行千里，令馬捕鼠），
X09n0245_p0669a23║則俱失也。又曰：鴟夜撮蚤，毫晝冥目，而不見丘山。言
X09n0245_p0669a24║殊性也。性之殊，賦之於天。天成之性，視晝視夜，各自
X09n0245_p0669b01║不同見。故各任其天，而不相為也。人處木，則惴慄恂
X09n0245_p0669b02║懼，猿猴然乎哉？人濕覆，則腰疾偏死，鰌然哉？云云（水陸
X09n0245_p0669b03║各安）。疏精神等者，精謂氣、心、神也。彼知有心神，而謂從
X09n0245_p0669b04║天所生，不知天地從心所變。前後眾多之失，皆由此
X09n0245_p0669b05║倒也。骨骸稟地者，骨肉散壞，成塵土故。故前云：骨肉
X09n0245_p0669b06║歸于地。疏語曰者，是論語之文也。其義可知。又言等
X09n0245_p0669b07║者，等於餘文。謂禮記云：天命之謂性，率性之謂道。（此言仁義
X09n0245_p0669b08║本於性，性本於天。）論語云：唯天為大，唯堯則之。孝經云：則天
X09n0245_p0669b09║之明，因地之利。易曰：樂天知命，故不憂。（故知窮理盡性以至於命，
X09n0245_p0669b10║故夫子學易而知天命。）故湯武革命，順乎天，應乎人。又如公伯
X09n0245_p0669b11║寮愬（讚也）子路於季孫，子服景伯（夫子才子）以告（告史子）。子曰：
X09n0245_p0669b12║道之將行，由命也；道之將癈也，由命也。公伯寮其如
X09n0245_p0669b13║命何？疏文恐繁，故不廣引而說，但云等也。疏若爾，則
X09n0245_p0669b14║天之賦等者，若爾之言，謂如前所引外人執計也。不
X09n0245_p0669b15║可繁而牒之，故都云若爾。謂若如汝所計，富貴、賢愚、
X09n0245_p0669b16║貧賤、好醜、仁暴、勇怯、禍福、吉凶皆天命者，則天之賦
X09n0245_p0669b17║命，奚為貧多富少等也？注一一例之者，應具云愚多、
X09n0245_p0669b18║賢少、醜多、美少，乃至凶多、吉少，如上所列。疏天何不
X09n0245_p0669b19║平者，既富貴等多少分數由天與之，何不均平與之，
X09n0245_p0669b20║而乃不平？疏夫無行貴等者，通論大段不平。天猶是
X09n0245_p0669b21║過，況賞罸顛倒，功過翻覆，令良善者在屈，毒惡者僥
X09n0245_p0669b22║倖，何名人之父母焉？所謂無行者貴，（今廣列疏中所引，令人皆見。）
X09n0245_p0669b23║守行者賤；有德者貧，無德者富；仁人者亡，不仁者長
X09n0245_p0669b24║壽；就義者凶，不義者吉；有道者喪，而不道興。既興、喪、
X09n0245_p0669c01║壽、夭，一切在天，天何興不道而喪有道耶？（一一如所列而貴。）
X09n0245_p0669c02║疏顛倒冠履等者，如人以頭戴履，以足著冠，豈非倒
X09n0245_p0669c03║耶？又令子坐父立，君面北，臣面南等，豈有序邪？今觀
X09n0245_p0669c04║天命，乃如此也。疏亦猶等者，謂天命既不以賢愚為
X09n0245_p0669c05║序，不以長幼為倫，不以善惡為偕，不以仁暴為等，故
X09n0245_p0669c06║吉凶參差，禍福殊錯，不得以理求，不可以道驗。故如
X09n0245_p0669c07║無恒之人，不可占知，唯定也。論語云：南人有言曰：人
X09n0245_p0669c08║而無恒，不可以巫醫。（南國人也。言巫毉不能治無常之人。）子聞之曰：善
X09n0245_p0669c09║夫。（善南人之言。）不恒其德，或承之羞。子曰：不占而已矣。（鄭玄
X09n0245_p0669c10║曰：所以占者，占吉凶也。無恒之人，易所不占。）此意明人無定志，善惡無准，
X09n0245_p0669c11║吉凶無在。占者占其神情，神情無宗，故不可占。（俗諺云：此
X09n0245_p0669c12║人無主人翁。）今言天亦如此，賞罸無當，只欲一向謂為顛
X09n0245_p0669c13║倒之人。又有守行者貴，無行者賤，有德者富，無德者
X09n0245_p0669c14║貧等，又似當也。當不當開，無定宗旨，故不可占。疏何
X09n0245_p0669c15║有福善益謙等者，今相對擿句釋之，謂福、禍、善、淫、（婬、惡）、
X09n0245_p0669c16║益、害、謙、盈、賞、罸等五對。初二對者，書云：天道福善禍
X09n0245_p0669c17║淫。謂良善者福之，淫惡者害之。次二對者，易謙卦云：
X09n0245_p0669c18║天道下濟而光明，地道卑而上行。天道虧盈而益謙，
X09n0245_p0669c19║地道變盈而流謙，鬼神害盈而福謙，人道惡盈而好
X09n0245_p0669c20║謙。謙尊而光，卑而不可踰，君子之終也。象曰：地中有
X09n0245_p0669c21║山，謙。疏況故生等者。夫詭類殊種，升錯萬端，相食相
X09n0245_p0669c22║殘，無物不作，相陵相矯，庶類盡然。既若是天，即非物
X09n0245_p0669c23║矣。且一物之命，殺一人之牽，尚以為無道至痛之極，
X09n0245_p0669c24║況故生萬物以相殘害敢食耶？則天為不仁之至，不
X09n0245_p0670a01║義之極也。雖辨才蓋代，智力絕倫，亦能談其萬一之
X09n0245_p0670a02║惡也。故次結云豈非無道之極乎。注爪牙等者。先結
X09n0245_p0670a03║豈非已下之言，今始却釋注者，先要承上句文勢以
X09n0245_p0670a04║相殘害之言，便且結之也。注中之言，待兼已次疏文
X09n0245_p0670a05║展而釋之，因廣顯上殘害之義。疏易曰：天地下乃至
X09n0245_p0670a06║賊之以死，何用生之者。謂既以生為德，而復賊之其
X09n0245_p0670a07║上，天不能終其德也。德不能終，何德之有？夫天為殺
X09n0245_p0670a08║害之根，氣為禍亂之本，至如水旱虫霜，疾疫禍亂，無
X09n0245_p0670a09║時不有。由此觀之，天之所為，自相尅賊，永不符同也。
X09n0245_p0670a10║且不符之行，人尚棄之，況天取而為之乎？且天生爪
X09n0245_p0670a11║牙蹻捷之類（師子虎豹猫狸等），以搏噬於毛群；生觜距隼擊
X09n0245_p0670a12║之儔（鷹鶻等也），以吞食於於羽族；生修喙長鰭之物（水中能吞
X09n0245_p0670a13║噉之物），以殘害水性；生鷄鳥燕雀之屬，以喰噉於蟲豸；
X09n0245_p0670a14║生華夷畋漁也，弋獵有生之類，以充庖厨；生蛇鴆蜂
X09n0245_p0670a15║蠆，以毒螫於眾庶（此上釋殘害義，此下承勢釋天生之死之等文）；生桀紂盜
X09n0245_p0670a16║跖，以亂於天下；生堯舜周孔，以理於宇內。故生則有，
X09n0245_p0670a17║不生則無。今天既生之矣，欲使無之，焉可得乎？然則
X09n0245_p0670a18║理之與亂，毒之與害，生之與殺，安之與危，皆出於造
X09n0245_p0670a19║化而成於天地，非物之所為也。非物所為而計於物，
X09n0245_p0670a20║是不本其所矣。疏：又既禍下至不當者。據上所說，則
X09n0245_p0670a21║禍亂毒害，非天不成；殘殺暴虐，非化不就。就由化就，
X09n0245_p0670a22║歸罪於人；成自天成，責過於物。是盆其室而怒於市，
X09n0245_p0670a23║無以異也。夫慘虐自天，禍亂由命，則聖人設教，責人
X09n0245_p0670a24║不責天，罪物不罪命，是言之不當者也。夫生死，命也。
X09n0245_p0670b01║以身充厨，豈非死耶？齕草飲水，馬之性也。甘蝶嗜鼠，
X09n0245_p0670b02║豈是情乎？苟噉肉者皆性，充厨者皆命，則虎豹之性，
X09n0245_p0670b03║性非命乎？苟命是天命，性是天性，則食物害生，非虎
X09n0245_p0670b04║豹之不仁也；畋獵殺伐，非聖人之不義也；反噬反逆，
X09n0245_p0670b05║非梟鏡之不孝也；磣酷亂虐，非桀跖之罪也。斯皆出
X09n0245_p0670b06║於天地，非物之所為也。由是觀之，不仁不義，不孝不
X09n0245_p0670b07║慈，乃天地自然之理。天地之理，而聖人違之，以罸戮
X09n0245_p0670b08║於不孝不義，是不知罪之不由於物矣。不由物而歸
X09n0245_p0670b09║罪於物，由天而不歸罪於天，是聖人之教反於天也。
X09n0245_p0670b10║反於天，則不法於天矣。故云不當。又論語云：惡利口
X09n0245_p0670b11║之覆邦家。此亦當非。何者？以邦家覆由天命，何關利
X09n0245_p0670b12║口？若由利口，則無天命。尚書曰：惟皇上帝，降眾于人。
X09n0245_p0670b13║若有恒性，克綏厥繇，惟后。夫天與恒性，則不可改矣。
X09n0245_p0670b14║故賢君能綏，暴君能亂。亂之既非，則綏之不為是。苟
X09n0245_p0670b15║以綏為是，則亂之不為非矣。夫天生聰明以理萬性，
X09n0245_p0670b16║則愚暴之君匪天生乎？天生愚暴以享富貴，則愚暴
X09n0245_p0670b17║聰明悉由於天。理之與亂，總歸於命，不在人矣。疏：然
X09n0245_p0670b18║則詩刺下此意云：既一切由天，只合刺天讚天。安上
X09n0245_p0670b19║移風，亦皆是天，何關禮樂？（具云：安上治人，莫善於禮。移風易俗，莫善於樂也。）
X09n0245_p0670b20║今乃歸功於王道禮樂，豈是舉天等耶？若夫欲崇天
X09n0245_p0670b21║道，永保天命，則不得傷歎諷刺，怨讟謗議，以尤於人
X09n0245_p0670b22║也。夫理苟為是，是不在人；亂苟為非，非不在物。聖人
X09n0245_p0670b23║奚故毀故嘉而理乎？孔子曰：不怨天，不尤人，吾不信
X09n0245_p0670b24║也。觀虎豹之搏噬，知為惡之不在人；見麟鳳之不害，
X09n0245_p0670c01║知為善之非物；（皆是天命，故非人物。）覩梟鏡之凶逆，識不孝之
X09n0245_p0670c02║天然；視慈烏之反哺，驗忠順之自性。故曰：吉凶由命，
X09n0245_p0670c03║善惡本天。夫形貌萬珠，善惡千品。既知形貌之非物，
X09n0245_p0670c04║則驗善惡之不在人矣。若善惡在人，則無生非命，而
X09n0245_p0670c05║猶推天，豈非謬乎？
X09n0245_p0670c06║疏外計自然下，第三段也。彼為此計者，意云：生死廢
X09n0245_p0670c07║起，咸皆出於虗無，成於無為。故出無從出，是謂恍惚；
X09n0245_p0670c08║生無從生，是謂杳冥。其來無跡，其往無涯，無門無房，
X09n0245_p0670c09║四達之遑。天不得不高，地不得不廣，日月不得不明，
X09n0245_p0670c10║萬物不得不昌。此其道歟？是故出無本，入無竅。無本
X09n0245_p0670c11║而自生，無竅而自死。夫無本無竅者，虗無也。虗無不
X09n0245_p0670c12║為而自生，虗無不作而自出。故曰：萬物職職，皆從無
X09n0245_p0670c13║為以殖。然則無為者，天之機；虗無者，天之門也。天門
X09n0245_p0670c14║無有，不得求於有；天機不為，不得尋於為。不為，故無
X09n0245_p0670c15║所不為；無有，故無所不有。是以運量萬物而不遺，聚
X09n0245_p0670c16║散萬物而不窮，覆載天地而不勞，刻彫眾形而不巧。
X09n0245_p0670c17║由此推之，自然者，不藉為作；自化者，不藉因緣。咸出
X09n0245_p0670c18║於虗無，生於無為。夫無為而成，不勞規矩；虗無而出，
X09n0245_p0670c19║不假鈎繩。是故自生自化，其理已備；自成自長，其事
X09n0245_p0670c20║已足。故曰：已而不知其然，謂之道。是以儒、墨性異，不
X09n0245_p0670c21║可相為，相為則失真；賢、愚性異，不可相易，相易則虧
X09n0245_p0670c22║命；堯、桀性異，不可相非，相非則損質樸。由是推之，天
X09n0245_p0670c23║理自然，不假修學。修學則是人之所為，非天之所為
X09n0245_p0670c24║也。猶以繩為直，以鈎為曲，以膠附離，以索約束，無以
X09n0245_p0671a01║異也。夫鈎繩規矩之所為，損其天然；仁義聖智之所
X09n0245_p0671a02║為，毀其真性。夫毀真以仁，故不須仁；損天以繩，故不
X09n0245_p0671a03║須繩。不須繩者，任天狀之自直；不須鈎者，任天狀之
X09n0245_p0671a04║自曲。曲、直自然，不待鈎、繩，則人各有性，性各有天，不
X09n0245_p0671a05║勞仁、義。是故任天者不藉修，因理者不待求。故曰：為
X09n0245_p0671a06║道者曰損，絕學者無憂。此之謂也。是以天不為而自
X09n0245_p0671a07║運，地不為而自處。此其義也。若乃因心之所成，從修
X09n0245_p0671a08║之所得者，非天，非真。是以聖人絕棄而不用也。故曰
X09n0245_p0671a09║烏、玄等也。麟、鳳者，麟、麒、鳳、凰也。性皆馴善，不傷損於
X09n0245_p0671a10║物。餘烏、玄等，皆可知也。悉是自然之狀。疏非之曰下。
X09n0245_p0671a11║無因緣處，悉應生者。頓出徧生之過也。如穀芽莖無
X09n0245_p0671a12║種子，是無因處；無水、土、人已，是無緣處。應生化者，應
X09n0245_p0671a13║生穀芽等也。悉者，一切物皆如此也。謂遍虗空界，乃
X09n0245_p0671a14║至十方山、川、水、陸等一切世界種子、水、土等，盡應一
X09n0245_p0671a15║時生粟芽、豆芽、麥芽、瓜、果、草、木、男、女、禽、獸、蟲、豸等一
X09n0245_p0671a16║切有情、無情、千品萬類之物，以無因緣，自然生處。如
X09n0245_p0671a17║上等處，皆無因緣生故。今既現見無本因緣之處，皆
X09n0245_p0671a18║不生化，即自然之理破矣。疏石應生草等者。明此法
X09n0245_p0671a19║因緣，復不生彼法，以顯各各因緣不雜亂，為正因緣
X09n0245_p0671a20║也。謂畜生所生，不取人生之因緣；人生因緣，不關草
X09n0245_p0671a21║等、石等。是故石中無草，因緣不生於草；草中無人，因
X09n0245_p0671a22║緣不生於人；人中不生於魚等。一一皆例說。今現見
X09n0245_p0671a23║石不生草等，即知互用。此、彼因緣猶不能生，況都無
X09n0245_p0671a24║因緣，而能生耶？疏又應生無前、後，起無早、晚者。出常
X09n0245_p0671b01║生之過也。謂既無因緣，處自然而生者，且如正月一
X09n0245_p0671b02║日，便合有穀麥麻豆，及□□初一時齊生，人畜等亦
X09n0245_p0671b03║爾。不應穀待三月四月，蕎豆待六月七月，麥待九月
X09n0245_p0671b04║十月等，以不假因緣，自然能生。何所待耶？疏：神仙等
X09n0245_p0671b05║者，就彼宗行解，相違以破。謂彼立教云：一切自然而
X09n0245_p0671b06║生，自然而得，不因修習。若如此者，則自然神仙，而承
X09n0245_p0671b07║習彼教之徒，何必燒鍊還丹，採種靈藥，吐納津氣，服
X09n0245_p0671b08║食蔘苓等耶？自然太平，何必立君臣，設風政而治之
X09n0245_p0671b09║耶？自然仁義，何必詩書禮樂教習耶？故云何用立此
X09n0245_p0671b10║教為軌則乎？故知無因自異，大無義也。無緣自殊，殊無
X09n0245_p0671b11║理也。無理之殊，殊無優劣。無義之異，異無衡準。是以
X09n0245_p0671b12║造化無衡準，不可責其所由。天地無優劣，不可詰其
X09n0245_p0671b13║所以。無以而惡類自多，無而由善類自少。由於自化，則
X09n0245_p0671b14║化為善惡根本。聖人貴本，故推萬物出於自化。既出
X09n0245_p0671b15║自化，則善惡類自化之所為也。聖人奚故進善而默
X09n0245_p0671b16║惡，尊賢而賤愚，錄美而棄醜，好富而疾貧耶？若便貧
X09n0245_p0671b17║醜愚惡皆是自化，聖人疾而棄之，非也。疾棄自化之
X09n0245_p0671b18║所為，則自化為非理矣。自化非理，故善少而惡多，貴
X09n0245_p0671b19║少而賤多，富少而貧多，美少而醜多，此自化之非理
X09n0245_p0671b20║也。由其非理，故聖人取其非理而疾棄之。若其是理，
X09n0245_p0671b21║聖人何故疾棄之乎？且疾棄自化之所為，不及疾於
X09n0245_p0671b22║自化矣。今不疾自化，而疾自化之所為，是聖人之不
X09n0245_p0671b23║識本矣。
X09n0245_p0671b24║疏外計元氣下，第四段也。文三：一、敘，二、非，三、和會。敘
X09n0245_p0671c01║中所引，如文可見。意云：萬物唯氣，離氣無物。稟神於
X09n0245_p0671c02║天，受形於地。故形神者，麤妙之質；（故五運云：形質之始，謂之太極。）麤
X09n0245_p0671c03║妙者，清濁之氣。散則反至本，聚則成於物。聚散雖異，
X09n0245_p0671c04║而其氣一焉。以恒一之氣，運造化之功，千轉萬變，而
X09n0245_p0671c05║未始有極也。禮記說人死云：魂氣歸於天，形魄歸於
X09n0245_p0671c06║地。故祭者，求諸陰陽之義也。言求陰陽者，既歸天地，
X09n0245_p0671c07║即歸陰陽；陰陽聚，又却為人。故不可極。
X09n0245_p0671c08║疏非之下。二、非也。於中又三：一、無前世失，二、無後世
X09n0245_p0671c09║失，三、無三性失。初中復四：一、指宿習本有難也。所言
X09n0245_p0671c10║欻生等者，謂欻生之神（欻者，從無忽有，不令人覺，不知何來也），未曾經
X09n0245_p0671c11║習愛、惡、喜、怒之情慮。若言自然無宿生習種者，則雖
X09n0245_p0671c12║逐境隨緣，不得而生。何者？以其未曾未慮故也。今幼
X09n0245_p0671c13║少時，逐境隨緣，漸漸生愛、惡等，則知先已經習經慮。
X09n0245_p0671c14║由託生歷世，廢忘前習；今因再遇，境緣愛、惡，漸漸明
X09n0245_p0671c15║顯。豈但是氣能如是乎？▲疏：若云欻有等者，二、約未
X09n0245_p0671c16║習則無雜也。謂若是神知稟氣，欻有先無，積習嬌恣，
X09n0245_p0671c17║便能隨念者，應一切悉能隨也。謂逢女色等便愛，遇
X09n0245_p0671c18║技藝便為，見不平能斷，對怨親能辨等，不應待十年、
X09n0245_p0671c19║五年方有能為之事。今既不然，即知非欻生，便能隨
X09n0245_p0671c20║念也。既無隨念自成之理，而有緣習轉變之道，則稟
X09n0245_p0671c21║氣成神，神散歸氣，不為當矣。由是觀之，神知非氣，可
X09n0245_p0671c22║以明矣。▲疏若云初稟下，三、指事遮救也。初三句，外
X09n0245_p0671c23║救之詞。謂前難破云：既未學習，則不能一一隨念所
X09n0245_p0671c24║作，即非所熏之氣而能、所為。彼乃救云：由感物而變
X09n0245_p0672a01║易（入色也），故能隨念，不必宿習。但感、無感異，非學、不學
X09n0245_p0672a02║殊。故云爾也。疏且嬰兒下，遮也。嬰兒者，蒼頡篇云：女
X09n0245_p0672a03║曰嬰，男曰兒。亦有作瓔，非此字也。言如次生而者，謂
X09n0245_p0672a04║一歲貪相生，二歲瞋相生，三歲嬌相生（相皆去聲）。未有師
X09n0245_p0672a05║習者，一月無人教令驚、畏而自驚、畏，乃至貪、瞋、嬌相
X09n0245_p0672a06║皆爾。據此，則不因感物而變易。若云即是外可驚、可
X09n0245_p0672a07║貪等物便能感者，何得此物不能感木、石令驚等耶？
X09n0245_p0672a08║又不能感達道上智令貪等耶？故知驚、畏、貪等定是
X09n0245_p0672a09║無始已來相續心識，隨緣業而為人、畜等。但宿習種
X09n0245_p0672a10║性有久近、明時之殊，故驚等有漸次、利鈍、愚智等異，
X09n0245_p0672a11║非自然無知之氣而無能見也。夫元氣無知，則不得
X09n0245_p0672a12║生；心神有知，則不得斷。不斷則相續，相續則非歘生
X09n0245_p0672a13║也。以非歘生憶念相續，是故孩幼不得師資，不待教
X09n0245_p0672a14║訓，而喜、怒、貪、愛已自生矣。今不知孩幼由習而使，計
X09n0245_p0672a15║心神自氣而出，是違理違教而相矛楯也。▲疏鷹犬
X09n0245_p0672a16║下，四、以正行邪也。鷹犬宿有搏搦之能，經歷幾生幾
X09n0245_p0672a17║世，不妨廢忘。故今世初生小鶵之時，性似馴善，縱令
X09n0245_p0672a18║長成，亦未解搏撮。故因依宿種而調習之，方成所能，
X09n0245_p0672a19║此為正也。若無宿種，但由教習者，如調鳩羊，使能搏
X09n0245_p0672a20║噬，此為邪說也。但有其言，終無其事，故云以正斥邪。
X09n0245_p0672a21║搏謂撮搦，噬謂咬嚙。
X09n0245_p0672a22║疏又若稟下，第二、破無後世失也。文中亦四：今初、以
X09n0245_p0672a23║有難無也。鬼神之華，外教及世人皆許是有，故約此
X09n0245_p0672a24║難之。言靈知者，靈是幽冥不可測度之義，如陰陽不
X09n0245_p0672b01║測之謂神，非說靈覺佛性而云靈知也。意言鬼神的
X09n0245_p0672b02║有知而不間斷，然此知冥寞，所知之事不與世同，故
X09n0245_p0672b03║云靈也。夫識與氣異，故在此矣。▲疏今有鑑下，二、雙
X09n0245_p0672b04║彰過、未二世也。鑑達前生，追憶往事，即知定有過去
X09n0245_p0672b05║也。鬼神靈知不斷，即知定有未來也。追前續後之事，
X09n0245_p0672b06║並在注中。云鮑靘，李家者，宋書曰：鮑靘，字太玄，東海
X09n0245_p0672b07║人也。生五歲，語父母云：本是曲阿李家兒。年九歲，墮
X09n0245_p0672b08║井死。其母尋訪，果得李氏。推問，皆符驗焉。注曇諦，弘
X09n0245_p0672b09║覺者，釋曇諦，俗姓康氏。年十餘，遇見關中增䂮。䂮曰：
X09n0245_p0672b10║童子何以呼宿士名？諦曰：和尚本是我沙彌。䂮甚愕。
X09n0245_p0672b11║諦父彤乃具說諦生本末。䂮乃悟而泣曰：即䂮先師弘
X09n0245_p0672b12║覺法師也。由於此而觀，神之相續，未甞絕滅。故得李
X09n0245_p0672b13║死為鮑，猶託往生；覺滅成曇，還論昔事。理雖荒昧，事
X09n0245_p0672b14║甚昭彰。而謂身死神無，還歸於氣，何欺誷也！注羊祜，
X09n0245_p0672b15║指環者，晉太傅羊祜，年五歲時，甞令乳母取先所棄
X09n0245_p0672b16║指環。乳母曰：汝本無此物，於何取耶？祜曰：於東垣邊
X09n0245_p0672b17║弄之，落桑樹中。乳母曰：汝可自覓。祜曰：此非先宅，兒
X09n0245_p0672b18║不知處。後因出門遊望，遙東行，至李家人主東垣樹
X09n0245_p0672b19║中，採得小環。李家驚語曰：此亡兒之物也，云何持去？
X09n0245_p0672b20║祜持環走歸。乳母既說祜言，李悲驚，遂欲求祜為兒。
X09n0245_p0672b21║里中解喻，然後乃止。注蔣濟子者，楚辭平阿人，魏文
X09n0245_p0672b22║帝時為太尉。有子亡已七年，其妻夜夢見亡兒苦之
X09n0245_p0672b23║曰：我在地下為太山伇五百年，苦頗甚。言今預單府
X09n0245_p0672b24║南有孫阿者，太山府君欲召為省錄事，願父母屬使
X09n0245_p0672c01║我得安樂處。其妻驚覺，涕泣告濟。濟為人剛強，初不
X09n0245_p0672c02║信之。至明日夜，妻復夢見亡兒還，如前夢之語。而蔣
X09n0245_p0672c03║濟遂至領單府南，訪得孫阿，即以夢中亡兒之言囑
X09n0245_p0672c04║阿。阿曰：若知是，當地下與公子方便。經二月，孫阿病，
X09n0245_p0672c05║一宿而卒。後十日，其妻還，見亡兒來告之曰：我在地
X09n0245_p0672c06║下得太山錄事，免伇。魏時人。出別異傳。注嬖妾者，小
X09n0245_p0672c07║史云：晉太史魏武子有寵妾，武子疾，命其子告之曰：
X09n0245_p0672c08║吾死，必嫁此妾，無違我言。及疾困，復命顆曰：必殺妾
X09n0245_p0672c09║從我。顆思之曰：吾從父省覺之言，不從昏亂之語。後乃
X09n0245_p0672c10║嫁之。秦以杜回為將罰晉，晉命顆為將拒之，尅明交
X09n0245_p0672c11║戰。顆夜夢一人謂顆曰：將晨早戰，我率以助君，必令
X09n0245_p0672c12║取勝。顆問之曰：君是何人，而能見助？答曰：我是將軍
X09n0245_p0672c13║亡父妾之父也。感將軍不殺我女而改嫁之，故率鬼
X09n0245_p0672c14║兵以相助爾。顆喜，侵晨動戰，以擊秦兵。杜回為結草
X09n0245_p0672c15║圍之，進退無路，為晉師所敗。語云鬼伇結草，此之謂
X09n0245_p0672c16║也。注蘇韶者，晉書曰：蘇韶為晉中牟令，卒。其姪石節
X09n0245_p0672c17║每見韶來，與之言語，無異於生平。前後四十餘度來，
X09n0245_p0672c18║節因問曰：死何如生？曰：無異耳。節曰：要當不如。韶笑
X09n0245_p0672c19║曰：卿後自將知之。節問：死者何不歸故屍骸？韶曰：譬
X09n0245_p0672c20║如斷卿一臂，以投於地，就剝削之，於卿有患否？死屍
X09n0245_p0672c21║骸如此也。蘇韶言與生不殊者，將知人死神識不滅
X09n0245_p0672c22║也。又言死去屍骸，如棄斷臂，則人之死也，神離人形，
X09n0245_p0672c23║更受鬼形，亦可知矣。注孔子語者，子貢問孔子曰：死
X09n0245_p0672c24║人有知乎？將無知乎？子曰：吾欲言死之有知，將恐孝
X09n0245_p0673a01║子順孫妨生以送死；吾欲言死之無知，將恐不孝之
X09n0245_p0673a02║子棄其父母而不葬。賜欲知死者有知與無知，非今
X09n0245_p0673a03║之急，後將自知之未晚也。▲疏故祭祀下，三、證成不
X09n0245_p0673a04║斷也。夫古之議者，僉以死為無知矣。然而祭祀求禱，
X09n0245_p0673a05║動皆為之，豈非言行之相反耶？若時代寂寥，無間無見，
X09n0245_p0673a06║而以死為無知者，斯可察自古已來，為禍為福，皆有見
X09n0245_p0673a07║聞，故不乏於時矣。然而議者猶奴鬼神為無知，其言
X09n0245_p0673a08║之盛，強於有知之論。此故不照其本，不達其源，使之
X09n0245_p0673a09║然也。且夫俗以鬼神為無知者，據乎不見吾之所以
X09n0245_p0673a10║為理證，此亦各據其一端矣。若以不聞不見為無，則
X09n0245_p0673a11║天地之內，不聞不見者甚眾矣，豈可即以不聞不見
X09n0245_p0673a12║為無耶？然而迷者皆同此執，余安能廣而解之哉？且
X09n0245_p0673a13║舉類以明之耳。疏況死而蘇，說幽塗事者，劉聰麟嘉
X09n0245_p0673a14║二年癸亥東平王約是也。聰之死，一宿猶暖，遂不殯
X09n0245_p0673a15║殮，乃蘇。言見元海於不周山，經五日，遂從至崐崘山。
X09n0245_p0673a16║三日，復返於不周山，見諸王公卿將相死者悉在，宮
X09n0245_p0673a17║室甚壯麗，號蒙珠離國。元海謂約曰：東北有遮須夷，
X09n0245_p0673a18║無主，久待汝父為之。父二年當來，來後國中大亂，大相
X09n0245_p0673a19║殺害，家死亡略盡，但可永明輩十數人在耳。汝且還，
X09n0245_p0673a20║後年當來見汝，非遲不久。約辭而道過一國，名曰倚
X09n0245_p0673a21║尼渠餘國，引約入宮，與囊一枚，曰：為吾遺漢皇帝。約
X09n0245_p0673a22║辭而歸，置皮囊於几上。俄而蘇，使左右几上取囊開
X09n0245_p0673a23║之，有一方白玉，題文曰：倚尼渠國天王敬信遮須夷
X09n0245_p0673a24║國天王，歲在攝提，當見。馳使呈聰，聰曰：君審如此，吾
X09n0245_p0673b01║不懼死也。其後約死，屢晝見，聰惡之，言謂太子粲曰：
X09n0245_p0673b02║吾寢疾惙頓，恠異特甚。往以約言為妖，比累日見之，
X09n0245_p0673b03║此兒必來迎吾也。何圖人死定有神靈，如是大與！元
X09n0245_p0673b04║年，聰死，與此王并葬焉。由此言之，則死而有知，豈為
X09n0245_p0673b05║虗哉！又有死而蘇者，相繼不絕，皆見幽塗官屬受苦
X09n0245_p0673b06║之處，一與內經相應。若今待契蘇者，豈虗為此見哉！
X09n0245_p0673b07║疏或死後至飲食者。此事最多，古今皆有。余四十年
X09n0245_p0673b08║中，見聞之者，約二十餘條。於中詢驗詳審的實者，還
X09n0245_p0673b09║有三五。緣非稽古所得，不敢形於翰墨。況古今多時
X09n0245_p0673b10║耶？況多人見聞耶？任講者，各隨見聞而說，勿說接苗
X09n0245_p0673b11║虗得，傳無根本者也。疏酬恩冤者。酬恩，如前結章。酬
X09n0245_p0673b12║冤者，亦令古甚多。謂抂屈殺人，被冤魂來讐。唯衣冠
X09n0245_p0673b13║仕人，多說此事。昔有顏之推，依書史纂錄古來死後
X09n0245_p0673b14║讐怨之事，文有三卷，名冤魂記。所敘之事，凡七十條。
X09n0245_p0673b15║今取顯易處，編錄七條於後。竇嬰，字王孫，漢孝文帝
X09n0245_p0673b16║竇皇后從兄弟子也。封魏其候，為丞相，後乃免相。及
X09n0245_p0673b17║竇后崩，嬰益疎薄無勢，點點不得志。與大僕灌夫相
X09n0245_p0673b18║列鹿，交結甚歡，恨相知之晚。于時孝景帝王皇后，又
X09n0245_p0673b19║同母弟田蚡為丞相，親幸縱橫。使人就嬰求城南田
X09n0245_p0673b20║數頃，嬰不與，曰：老僕雖棄，丞相雖貴，寧可以勢相奪
X09n0245_p0673b21║乎？灌夫亦助怒之，蚡皆恨之。後蚡娶妻，王太后詔列
X09n0245_p0673b22║候宗室往賀蚡。灌夫為人狂酒，先甞以醉忤蚡，不肯
X09n0245_p0673b23║賀之。竇嬰強與俱，云：酒酣，灌夫行酒至蚡，蚡曰：不能
X09n0245_p0673b24║滿觴。夫因言詞不遜，蚡遂怒曰：此吾驕灌夫之辠也。
X09n0245_p0673c01║乃縛夫，謂長史曰：有詔宗室，而灌夫罵座不敬。并奏
X09n0245_p0673c02║其在鄉里豪橫處，夫棄市。竇嬰還，謂其妻曰：終不命
X09n0245_p0673c03║灌夫獨死，而嬰獨生！乃上書具陳灌夫醉飽事，不足
X09n0245_p0673c04║誅。帝召見之，嬰與蚡互相言短長。帝問朝臣：兩人誰
X09n0245_p0673c05║是？朝臣多言嬰是。王太后聞之而怒，而不食，曰：我在，
X09n0245_p0673c06║人皆淩籍吾弟；我百歲後，魚肉之乎？及出，蚡復為嬰
X09n0245_p0673c07║造作惡語，用以上聞。天子亦以蚡為不真，特為太后
X09n0245_p0673c08║故，論嬰及夫棄市。嬰曉死，詈曰：若為死，無知則已耳；
X09n0245_p0673c09║有知，要不獨死！度月餘，蚡病，一身盡痛苦打擊之者，
X09n0245_p0673c10║但號呼叩頭謝辠。天子使視鬼者瞻之，見竇嬰、灌夫
X09n0245_p0673c11║共守笞，蚡遂死。天子亦夢見嬰而謝之。漢世，何敞為
X09n0245_p0673c12║交阯刺史，行部到蒼梧郡商要縣，暮宿鵲奔亭。夜猶
X09n0245_p0673c13║未半，有一女子從樓下出，自言：妾姓蘇，名俄，字始珠，
X09n0245_p0673c14║本廣信縣修里人。早失父母，又無兄弟，夫亦喪。有雜
X09n0245_p0673c15║繒百二十疋，乃婢一人，名致富。妾孤窮劣弱，不能自
X09n0245_p0673c16║振，欲往傍縣賣繒，就同縣人王伯賃車牛一乘，直錢
X09n0245_p0673c17║萬二千，載妾并繒，令致富執轡，乃以前年四月十日
X09n0245_p0673c18║到此亭外。于時日暮，行人既絕，不敢復前，因即留止。
X09n0245_p0673c19║致富暴得腹病，妾往亭長舍乞漿取火。亭長龔壽
X09n0245_p0673c20║操刀持戟，來至車傍，問妾曰：夫人從何所來？車上何
X09n0245_p0673c21║載？又夫安在？何故獨行？妾應曰：何故問之？壽因持妾
X09n0245_p0673c22║臂曰：少愛有色，寧可相樂耶？妾時怖懼，不肯聽從。壽
X09n0245_p0673c23║即以刀刺脇，一劍立死。又殺致富，堀樓下埋妾，棄婢
X09n0245_p0673c24║取財物去。殺牛燒車，車釭及牛骨貯亭東空井中。妾
X09n0245_p0674a01║死，痛酷無所訴，故來歸於明使君。敞曰：今欲發汝屍骸，
X09n0245_p0674a02║此何為驗？女子曰：妾上下皆著白衣，青絲履，猶未朽
X09n0245_p0674a03║也。掘之，果然。敞乃遣吏捕壽，拷問具伏。下廣信縣驗
X09n0245_p0674a04║問，與娥語同。收壽父母兄弟，皆繫獄。敞表壽殺人，若
X09n0245_p0674a05║於常律，不至族誅。俱壽為惡，隱密經年，王法所不能
X09n0245_p0674a06║約。鬼神自許，千載無一。請皆斬之，以助陰殺正報。聽
X09n0245_p0674a07║之。宋世，永康人呂慶祖，家甚溫富。甞使一石教子，守
X09n0245_p0674a08║視墅舍。以元嘉中，慶祖自往案行，忽為人所殺。族弟
X09n0245_p0674a09║無期，先大舞慶祖錢，咸謂無期所害。無期便賷酒，晡
X09n0245_p0674a10║至狂所而呪曰：若茶酷如此，乃至我魂而有靈，使知
X09n0245_p0674a11║其主。既還，至三更，見慶祖來云：近行見教子畦疇，不
X09n0245_p0674a12║理訴，當痛治。奴遂以斧破我背，將帽塞口，因齧奴指，
X09n0245_p0674a13║悉破碎。便取刀刺我頭，曳著後門。初見殺時，起行人
X09n0245_p0674a14║亦在其中。奴今欲叛，我已釘其頭著壁。言畢而滅。無
X09n0245_p0674a15║期平旦以告父母，潛視奴所住壁，果有一把髮，以竹
X09n0245_p0674a16║釘之。又看其指，並破。即錄奴詰驗，臣伏又同。汝既兇
X09n0245_p0674a17║逆，何以不叛？云：頭如被繫，欲逃不能。諸同見者，事事
X09n0245_p0674a18║故相符。即焚教子，并其二息。瑯瑯諸葛覆，宋元嘉年
X09n0245_p0674a19║為九真太守，家累悉在楊都，唯將長子元崇述職。覆於
X09n0245_p0674a20║郡病亡，元崇年始十九，送喪欲還。覆門生何繒貪其
X09n0245_p0674a21║貲貨，與伴共推元崇隨水而死，因分其財。爾夜，元崇
X09n0245_p0674a22║母陳氏夢見元崇還，具敘文亡及身被殺委曲，屍骸
X09n0245_p0674a23║流漂，怨酷無雙。奉逮累載，一日長辭，銜悲加酷，如何
X09n0245_p0674a24║可說，歔欷不能自勝。又云：行速步極，因臥窻下牀上，
X09n0245_p0674b01║以頭枕窻。明日視兒眠處，足知非虗矣。陳氏悲怛驚
X09n0245_p0674b02║起，把火照兒眠處，治濕猶如人形。於是舉家號泣，便
X09n0245_p0674b03║如發問。于時徐森之始除交州，徐道立為長史。道立
X09n0245_p0674b04║即陳氏姑兒也。具疏所夢，託二徐撿之。徐道立遇諸
X09n0245_p0674b05║葛喪照除，驗其父子亡日，悉如鬼語。乃收兇二人，即
X09n0245_p0674b06║皆欵伏，依法殺之。更差人送喪達郡。東海徐某甲，前
X09n0245_p0674b07║妻許氏，一男名鐵臼，而許某亡。甲改娶陳氏，陳氏兇
X09n0245_p0674b08║虐，志滅前妻之子。陳產一男，生而呪之曰：汝若不除
X09n0245_p0674b09║鐵臼，非吾子也。因名之鐵杵，欲以撞鐵臼也。於是搖
X09n0245_p0674b10║打鐵臼，備諸苦毒，飢不給食，寒不加絮。某甲闇弱，又
X09n0245_p0674b11║多不在，後妻恣意行其暴酷，鐵臼竟以凍餓病疲而
X09n0245_p0674b12║死，時年十六。亡後旬餘，鬼忽還家，登陳氏牀曰：我是
X09n0245_p0674b13║鐵臼，實無片罪，橫見殘害。我母訴怨於天，今得曹府
X09n0245_p0674b14║來取鐵杵，當令鐵杵疾與我遭苦時同。將云：自有期
X09n0245_p0674b15║日，我今停此。待之嚴如生時。家人賓客，不見其形，皆
X09n0245_p0674b16║聞其語，於是恒在屋梁上住。陳氏跪謝厚顏，為設祭
X09n0245_p0674b17║奠。鬼云：不煩如此，我今死痛，豈是一飡所能酬謝。陳
X09n0245_p0674b18║氏夜中竊語道之，鬼厲聲曰：何敢道我，今當斷此屋
X09n0245_p0674b19║梁。聞鋸聲，屑亦隨落，拉然有響，如棟實崩。舉家走出，
X09n0245_p0674b20║焰燭照之，亦了無異。鬼又罵鐵杵曰：汝即殺我，安坐
X09n0245_p0674b21║宅上，以為快耶？當燒汝屋。即見火然，煙焰大猛，內外
X09n0245_p0674b22║狼狽，俄爾滅，茅茨儼然，不見虧損。日日罵詈，時復歌
X09n0245_p0674b23║云：桃李華嚴霜，奈何桃李子，嚴霜早落亡。聲甚傷悽，
X09n0245_p0674b24║心是自悼，不得成長也。于時鐵杵六歲，鬼至便病疫，
X09n0245_p0674c01║腹大上氣妨食。鬼屢打之，處青黶，月餘而死，鬼便寂
X09n0245_p0674c02║然。梁武帝欲為文帝陵上起寺，未有佳材，宣意有司，
X09n0245_p0674c03║使加求訪。先有曲阿人，姓弘忘名，家甚富厚，乃共親
X09n0245_p0674c04║族，多賷財貨，住湘州治生。遂經數年，營得一栰林，栰
X09n0245_p0674c05║可長千步，材木壯麗，世所希有。還至南津，被尉孟少卿
X09n0245_p0674c06║希朝延旨，乃加繩墨。弘氏所賷衣裳繒綵等，猶有殘餘，
X09n0245_p0674c07║誣以機道劫掠所得，并初造作過制，非商估所宜，結
X09n0245_p0674c08║正處死，沒入其栰，以充寺用。奏遂施行。弘氏臨刑之
X09n0245_p0674c09║日，敕其妻子，可以黃紙百張，并具筆墨，置棺中也。死
X09n0245_p0674c10║而有知者，必當陳訴。又書少卿姓名數十，吞之。可經
X09n0245_p0674c11║一月，少卿端坐，便見弘來。初猶避捍，後稍欵伏，但言
X09n0245_p0674c12║乞命，飲血而穴。凡諸獄官及主盡舍人，預此獄事及
X09n0245_p0674c13║署奏者，以此弘歿未出一年，零落皆盡。皇基寺營搆
X09n0245_p0674c14║始訖，天火燒之，略無纖芥。所理柱木，亦入地成灰。江
X09n0245_p0674c15║陵陷時，有關內人梁元暉，俘獲一士夫，姓劉，泣曰：新
X09n0245_p0674c16║城失其名字。此人先遭侯景亂，喪失家口，唯餘小男，
X09n0245_p0674c17║年始數歲，躬自擔抱，又著連枷。值雪泥塗，不能前進。
X09n0245_p0674c18║元暉逼令棄兒，劉君愛情，以死為請。遂強奪取，擲之
X09n0245_p0674c19║雪中，枝拍之下，驅蹙使去。劉乃步步迴首，號叫斷絕，
X09n0245_p0674c20║辛苦頓弊，加以悲傷，數日而死。死後，元暉日日見劉
X09n0245_p0674c21║申呼索兒，因此得病。雖復對之悔謝，來誅不已。元暉
X09n0245_p0674c22║載病到家卒。略敘七段，餘者皆例。然或有憾積怨深，
X09n0245_p0674c23║竟為淫癘，論情訴屈，託助求申，靈應寔多，故無虗也。
X09n0245_p0674c24║豈死者妄為此異哉？又有巫覡，見人先祖父母，說其
X09n0245_p0675a01║形狀，及生平言說，一無差參。豈巫能詐為其說哉？疏
X09n0245_p0675a02║乃邪病呪禁而愈者。有邪病符書，打拍發遣，即得瘳
X09n0245_p0675a03║愈。此事人間甚多，見聞既眾，不必繁敘。又緣此事，於
X09n0245_p0675a04║楚夏吳越，法則各殊，不可具敘。天下厭禳鬼神之風
X09n0245_p0675a05║俗也，各隨所見而說。況後大理可尋，而是非可辨乎？
X09n0245_p0675a06║疏等耶者，都結等者，等餘所不說者。耶之一字，貫於
X09n0245_p0675a07║況死而蘇下四句，應於況字也。合有四箇耶字，今以
X09n0245_p0675a08║一貫之。讀疏者應從況字直至耶字都為一句，作聲
X09n0245_p0675a09║勢讀之，然後分為四節說之。注王死云云者，漢時有
X09n0245_p0675a10║王死作無鬼論，今取其中語而破之。王死曰：以田蚡
X09n0245_p0675a11║心負懍恨，病亂妄見。凡人疾病則畏懼，懼則妄想，妄
X09n0245_p0675a12║想虗見。今答曰：若田蚡虗見，不當呼諾伏罪，豈有虗
X09n0245_p0675a13║見而身得痛者乎？心應妄想見，而妄想得痛也。若虗
X09n0245_p0675a14║見者，武帝令視鬼者瞻之，見竇嬰、灌夫兩人共守笞
X09n0245_p0675a15║之，豈巫者亦病亂妄見乎？若以巫者亦妄見，不當斷
X09n0245_p0675a16║見形狀，一與病者同也。將病者能使虗見有形，令巫
X09n0245_p0675a17║者見之乎？若其不能，巫者不應有所見也。由此而言，
X09n0245_p0675a18║執虗見以為無鬼，未見其得。更有數番，如別卷說。設
X09n0245_p0675a19║其田蚡事之無由，如前引冤魂誌五段中第一科說。
X09n0245_p0675a20║▲疏問：若人死下，四、問答通妨也。此亦答王死問之
X09n0245_p0675a21║緣。疏取意用之，不具其文，故直言問答，標人科文也。
X09n0245_p0675a22║難意云：夫天地開闢，若人死輙為鬼，則道路上一步
X09n0245_p0675a23║一鬼也。鬼宜見數百千萬，滿堂盈庭，填塞巷路，不宜
X09n0245_p0675a24║徒見一兩人答。夫人死為鬼，鬼死為牛，牛死為魚，魚
X09n0245_p0675b01║死為天，天死為鬼，鬼死復為人。隨業變化，不拘一類，
X09n0245_p0675b02║六道輪迴，未始有極。豈可人獨有死，而鬼無死乎？若
X09n0245_p0675b03║鬼長不死，則可如來論也。
X09n0245_p0675b04║疏且天地之氣下，大文第三難無性失也。謂若有知
X09n0245_p0675b05║之類，即稟陰陽之氣；無知之物，則不稟氣。則知與無
X09n0245_p0675b06║知各異。今既俱稟陰陽，不待為異，何故草木無知，人、
X09n0245_p0675b07║畜有知？據此，則知是心神，不關氣也。若云人、畜稟陰
X09n0245_p0675b08║陽氣多，草木稟少，故無知者，即應草木知少，人、畜知
X09n0245_p0675b09║多。今既不爾，何言氣、知？且神有賢愚、善惡千差，而陰
X09n0245_p0675b10║陽氣中豈有此千差耶？夫識與氣異，故在氣無知，在
X09n0245_p0675b11║識有知，豈混之於一氣哉？經曰：四大合散，唯心為本。
X09n0245_p0675b12║在三界中，獨來獨去，無一隨者。據此，即知非氣為本。
X09n0245_p0675b13║若氣而生心，心復不合善、惡等別。若善、惡亦氣，則不
X09n0245_p0675b14║因習學。既不因習，何用孔、老設教，令習學仁義，改惡
X09n0245_p0675b15║為善耶？
X09n0245_p0675b16║疏由是而觀下，第三、和會內、外二教不相違也。（由各執一，
X09n0245_p0675b17║故見相違。）言附氣者，心識有人、畜等業，則託附陰陽之氣
X09n0245_p0675b18║而為身也。謂識是正因，氣是助緣。心識能知一切境，
X09n0245_p0675b19║能作種種事；陰陽氣則能成骨肉軀質。如注所說。故
X09n0245_p0675b20║論云：未曾有一法不從因緣生也。言世世傳續者，如
X09n0245_p0675b21║廣弘明集，沈約云：此眾生之為佛性，寔在其知性常
X09n0245_p0675b22║傳也。謂心神無垢已來，曾受千千萬萬身，曾棄千千
X09n0245_p0675b23║萬萬身。每一受身，皆稟於氣。故云傳續也。從故仁暴
X09n0245_p0675b24║由堯、桀下，却成是立儒、道二教訓習有益之深理也。
X09n0245_p0675c01║若不依此解之，則如前所破，有種種過失，教之益不
X09n0245_p0675c02║成。則知三教皆是聖人施設，文異理符。但後人執文
X09n0245_p0675c03║迷理，令競起毀譽耳。
X09n0245_p0675c04║疏：二、顯是者，大文第二段也。前對外，非但將法相、宗
X09n0245_p0675c05║教略與和會，早已無違；令直據了義、實教本末，兼法
X09n0245_p0675c06║相、權教等，悉皆會取，以成正義，故立顯是。文中二：一、
X09n0245_p0675c07║正顯也。此義具在懸談第四門分齊幽、深之中，及普
X09n0245_p0675c08║賢章五教唯心義門中具說。要敘，即撿。或但指文，不
X09n0245_p0675c09║敘亦得；或取意，便略銷此文亦得。文亦顯在。▲疏故
X09n0245_p0675c10║遠公下，二、引證也。言由其道者，道謂道逕、門戶，非謂
X09n0245_p0675c11║至道。意言因緣所感之身，豈不由從道逕，而乃無端
X09n0245_p0675c12║忽有此身耶？惑網者，惑是煩惱。煩惱如羅網，纏縛眾
X09n0245_p0675c13║生，求出不得。淵者，至深之水。眾累者，一切業報。業報
X09n0245_p0675c14║二種是大患累，令諸有情受眾多苦也。府是眾物積
X09n0245_p0675c15║集之處。論語注云：藏財貨曰府。故人眾都邑稱之曰
X09n0245_p0675c16║府。二理等者，無明發業，貪愛潤業，二種道理皆潛為
X09n0245_p0675c17║心神之作用。迷者不覺，故云冥也。吉、凶等事，不出此
X09n0245_p0675c18║二也。無明掩照者，根本不覺，迷於本覺也。情想等者，
X09n0245_p0675c19║情想是業相、轉相及二麤相，外物是境界相。初迷真
X09n0245_p0675c20║起似，即為無明，為因，生三細；後迷似執實，即智及相
X09n0245_p0675c21║續執於轉相，我執於境界為法。貪愛等者，流謂能潤，
X09n0245_p0675c22║性謂業種，成形謂受異熟之身。彼我等者，既是我身
X09n0245_p0675c23║為身，此則餘物皆彼，故封執繫著。餘文易解。（上來釋義竟）
X09n0245_p0675c24║圓覺經大疏釋義鈔卷第九（之下）