X09n0245_p0676a01║
X09n0245_p0676a02║
X09n0245_p0676a03║
X09n0245_p0676a04║
X09n0245_p0676a05║圓覺經大疏釋義鈔卷第十（之上）
X09n0245_p0676a06║終南山草堂寺沙門　宗密撰
X09n0245_p0676a07║業報章中大文第二釋文也。別釋中善、惡、不動三種
X09n0245_p0676a08║業者，即大經中罪等三行也。彼經云：凡夫執著，常求
X09n0245_p0676a09║有無，不正思惟，起於妄行，謂罪行、福行、不動行。釋曰：
X09n0245_p0676a10║罪、福二行，即此惡、善二業。不動名同，謂由迷異熟因
X09n0245_p0676a11║果，違正信解，起感三塗總報惡業及人、天別報苦業，
X09n0245_p0676a12║皆名罪行。由迷真實義故，不知三界皆苦，妄謂為樂，
X09n0245_p0676a13║起欲界人、天善業，名福行；四禪、八定靜業，名不動行。
X09n0245_p0676a14║初惡業苦報者，以三惡果是不可樂，故名苦；酬前惡
X09n0245_p0676a15║業，故名報。此通依、正二報，下隨類別指。文中二：一、略
X09n0245_p0676a16║消經文；二、開章釋義。初中言境背等者，如舉不及第，
X09n0245_p0676a17║選被駿放，瞋恨侍郎，況所求欲，遂被人障隔破敗等。
X09n0245_p0676a18║如此等類，人間約百千萬核，不可具載。既殺害逼惱
X09n0245_p0676a19║種種之相，即怨怨相報，無有斷期，此皆從瞋起惡業
X09n0245_p0676a20║也。亦可下，從貪起於惡業，文易，可知。前則殺生、兩舌、
X09n0245_p0676a21║惡口等三不善業偏增，後則婬、盜、綺語三不善業偏
X09n0245_p0676a22║增。妄語通二，成七支業，皆是所起。其貪、瞋、痴，即能起
X09n0245_p0676a23║也。故都名十惡。又逼惱、凌辱、飲噉，皆入輕收，非十惡
X09n0245_p0676a24║數。若約犯十重戒，即應加酤酒、慳、自讚，入於貪中；其
X09n0245_p0676b01║瞋及說過、謗佛，入於瞋中。癡通二毒，故不別說。又因
X09n0245_p0676b02║貪、瞋破戒，皆名愛羅剎；因癡破戒，名見羅剎。癡者，別
X09n0245_p0676b03║生異見。言無罪等者，非如牛、羊之類，其所依罪相亦
X09n0245_p0676b04║不離殺、盜等，故不別說。又癡人亦有平平不能作善、
X09n0245_p0676b05║作惡，同於無記，故此不說。不說無記之報，但言善、惡
X09n0245_p0676b06║之報，亦此意也。細窮亦有，其相隱劣，故不說也。疏故
X09n0245_p0676b07║華嚴經下，證的有三惡報，非唯地獄、餓鬼也。
X09n0245_p0676b08║疏然三惡道下，二、開章釋也。於中有二：初標章，後次
X09n0245_p0676b09║釋。初中復二：初、總標章；一、釋名下，二、依標開目。▲疏
X09n0245_p0676b10║初中下，依章，次釋也。便為五段，今即是初。地獄者，捺
X09n0245_p0676b11║落迦，此舉依報之名，已釋名也。以器即是依，故俱舍
X09n0245_p0676b12║云：於捺落迦中（是地獄也）受五蘊異熟，異熟起已，名那落
X09n0245_p0676b13║迦。（此云惡者，謂造惡之者，是有情正報也。）雖依、正不同，而總是極苦之
X09n0245_p0676b14║異熟名也。處所不定，非唯地下。若約正翻，即無地獄
X09n0245_p0676b15║之名，故疏云順方等也。餓鬼者，正理論云：又多希求，
X09n0245_p0676b16║以自存濟云云。名傍生者，正理云：彼趣多分身橫住
X09n0245_p0676b17║故，或彼趣中容有少分傍行者故。
X09n0245_p0676b18║疏然六趣下，第二、出體也。皆以第八者，唯識云：此中
X09n0245_p0676b19║第八識是界趣生死施設本故。又云：此識定為界起
X09n0245_p0676b20║生體，無勞別執有實命根，以無間斷是真異熟純無
X09n0245_p0676b21║覆無記性故。則此三惡亦皆同以第八為體。
X09n0245_p0676b22║疏地獄者，文二：初別解三類處、分量、名目、受苦等相；
X09n0245_p0676b23║後然上等下因，便明獄卒是情、非情等。初中，疏文約
X09n0245_p0676b24║瑜伽也。從此下者，此瞻部洲下也。俱舍亦云：此瞻部
X09n0245_p0676c01║洲下過二萬，有阿鼻，曰大捺落迦。婆沙一百七十二
X09n0245_p0676c02║云：大德作如是說：瞻部洲下有大地獄，亦有近邊及
X09n0245_p0676c03║孤獨地獄。於餘三洲唯有近邊、孤獨，無大地獄。所以
X09n0245_p0676c04║然者，唯此洲人造善猛利，造惡亦猛利，非餘洲故。有
X09n0245_p0676c05║說：北洲亦無近邊等獄，是受純淨善業果處故。等活
X09n0245_p0676c06║者，謂彼有情多共聚集，業增上生，種種苦具次第而
X09n0245_p0676c07║起，更相殘害，悶絕躃地。次虗空中有大聲言：此諸有
X09n0245_p0676c08║情可還，等活！可還，等活！彼諸有情欻然復起，如前苦
X09n0245_p0676c09║具，還更殘客。由此因緣，長時受苦，乃至先世所造一
X09n0245_p0676c10║切惡不善業未盡不出。因以名焉。等活下四千者，即
X09n0245_p0676c11║是過四千已，始至黑繩等。餘七獄非四千。內黑繩者，
X09n0245_p0676c12║謂彼有情多分為彼所攝獄卒以黑繩絣之，或為種
X09n0245_p0676c13║種方分圖畫文像併之，以隨所畫之道，若鑿，若斷，或
X09n0245_p0676c14║斫，或刻等。由是因緣，乃至業盡方出。眾合者，謂彼有
X09n0245_p0676c15║情或時展轉聚集和合，爾時便有獄卒驅逼，令入兩
X09n0245_p0676c16║鐵𦍞頭大山之間。彼既入已，兩山迫之。既迫已，一切
X09n0245_p0676c17║門中血便流注。如是兩𦍞頭，馬頭、象頭、師子頭、虎頭
X09n0245_p0676c18║等亦爾。二、復令和合置大鐵槽，槽中壓之，如壓甘蔗。
X09n0245_p0676c19║既被壓已，血便流注。三、復和合已，有大鐵山從上而
X09n0245_p0676c20║隨，令彼有情躃在鐵地，若斫若刺、或擣或裂。既已，血
X09n0245_p0676c21║還注流，乃至業盡方出。號叫者，謂彼有情尋求舍宅，
X09n0245_p0676c22║便入大鐵室中。彼纔入已，即便火起，猶如燒然、極燒
X09n0245_p0676c23║然、遍極燒然。既彼燒已，苦痛逼切發號叫，乃至業盡
X09n0245_p0676c24║方出。大號叫者，苦相與前差別，謂彼室宅其如胎藏。
X09n0245_p0677a01║苦既過前，發聲遂大。燒然者，此有三種：一、謂彼獄卒
X09n0245_p0677a02║以諸有情置無量踰𮜖那三熱大鐵鐓，左右轉之，表
X09n0245_p0677a03║裏燒煿。二、又如炙魚，以大鐵串從足貫之，徹頂而出，
X09n0245_p0677a04║飜覆而炙，令彼有情諸根毛孔及口中悉皆𦦨起。三、
X09n0245_p0677a05║復以有情置於如前大熱鐵地，或仰或覆，以三熱大
X09n0245_p0677a06║鐵棒或打或策，遍打遍策，令如肉團，長時受苦，乃至
X09n0245_p0677a07║業盡方出。極燒然者，此亦三種：一、以三支大鐵串從
X09n0245_p0677a08║下貫之，徹其兩肩及頂而出，由此眼耳鼻口毛孔猛
X09n0245_p0677a09║𦦨流出。二、又以三熱大銅鐵鍱遍裹其身。三、又復倒
X09n0245_p0677a10║擲三彌滿灰水大鐵鍑中而煎煑之，其湯涌沸，令此
X09n0245_p0677a11║有情流蕩漂轉，或出或沒，使其血肉及以皮脉悉皆
X09n0245_p0677a12║銷爛，唯骨鎻在。尋復漉之，置熱鐵地上，令彼皮肉血
X09n0245_p0677a13║脉復生如故，還置鑊中。餘如大熱中說。乃至業盡方
X09n0245_p0677a14║出無間者，此有六種：一、謂於中東方多百踰𮜖那三
X09n0245_p0677a15║熱大鐵地上，有猛熾火㓨騰𦦨東而來，㓨彼有情，穿
X09n0245_p0677a16║皮入肉，斷筋破骨，復徹其髓，燒如脂燭，如是己身皆
X09n0245_p0677a17║成猛焰，如是餘方亦爾。由此彼諸有情猛焰和雜，唯
X09n0245_p0677a18║見火聚從四方來，火焰相雜，無有間隙，所受苦痛亦
X09n0245_p0677a19║無間隙，唯聞苦痛號叫之聲，如是眾生因名無間。二、
X09n0245_p0677a20║又次鐵簸盛滿三熱無間猛焰鐵灰而颺簸之。三、復
X09n0245_p0677a21║置熱鐵地上，令登大熱鐵山，上而復下，下而復上。四、
X09n0245_p0677a22║又從口中拔出其舌，以百鐵釘釘而張之，令無皺襵，
X09n0245_p0677a23║如張牛皮。五、復更仰臥於熱鐵地，以鐵鉗鉗口令開，
X09n0245_p0677a24║以大熱鐵丸置其中，即燒其口及以咽喉，徹於腑藏
X09n0245_p0677b01║下而出。六、又以洋銅而灌其口，燒喉及舌，徹於腑藏，
X09n0245_p0677b02║從下而出。所餘苦惱如猛燒然，業盡方出。俱舍云：而
X09n0245_p0677b03║於其中受苦無間。非如餘七大捺落迦受苦非惱，故
X09n0245_p0677b04║名無間。且如等活中諸有情身，雖被種種斫刺磨擣，
X09n0245_p0677b05║而彼暫遇涼風所吹還活如本，由此立等活名。阿鼻
X09n0245_p0677b06║獄中無如此事。又說無樂間苦故名無間，餘地獄中
X09n0245_p0677b07║有樂間起，雖無異熟樂，得有等流樂故。若准婆沙，評
X09n0245_p0677b08║家應作是說：由造作增上不善業，生彼所得身形廣
X09n0245_p0677b09║大，一有情身據多處所中無間隙，故名無間。問：若一
X09n0245_p0677b10║身遍滿，餘有情生如何容受？答：以業力同故，雖一即
X09n0245_p0677b11║滿，容餘無妨。傍相當皆隔二千由旬者，此依瑜伽。由
X09n0245_p0677b12║彼但言此下三萬二千由旬有等活，等活下四千有
X09n0245_p0677b13║餘那落迦。若准此，從地而下三萬二千始到等活頂
X09n0245_p0677b14║也。等活縱廣左右一萬，復從此下四千方到黑繩等
X09n0245_p0677b15║七，此七縱廣一一自有一萬。據此即合傍布列而住，
X09n0245_p0677b16║非上下重疊。以妙高山入水八萬下踞金輪，若此重
X09n0245_p0677b17║疊略計無間，底去平地便合有十二萬八千由旬，則
X09n0245_p0677b18║侵入金輪過半。是以瑜伽鈔有兩解，以傍列為正。皆
X09n0245_p0677b19║隔二千者，則七箇傍布，其間相去一一各有二千由
X09n0245_p0677b20║旬，非上下相去也。△疏八寒者下，第二、明布列八寒
X09n0245_p0677b21║獄也。一、皰獄者，謂彼有情極重廣大，寒觸所逼，一切
X09n0245_p0677b22║身分悉皆卷縮，猶如瘡皰。下二千由旬者，謂初寒與
X09n0245_p0677b23║等活齊，即在等活傍邊也。從本等活下二千，併有餘
X09n0245_p0677b24║七，此七亦是傍布列而住，非上下也。據此俱合在等
X09n0245_p0677c01║活下黑繩上，正當其中。若准俱舍說，從此地而下，過
X09n0245_p0677c02║二萬踰繕那，始到無間。無間深廣亦各二萬，其底去
X09n0245_p0677c03║此四萬餘黑繩等七，却在無間之上，重疊而有。一說
X09n0245_p0677c04║盡在無間之傍，其八寒亦在前大地獄傍邊也。問：此
X09n0245_p0677c05║瞻部洲其量無幾，下寧容受無間等耶？答：洲如糓聚，
X09n0245_p0677c06║上尖下澗，是故大海漸深漸狹，故能容受。皰裂者，寒
X09n0245_p0677c07║苦過前，猶如皰潰，膿血流出，其瘡卷縮。上二從身所
X09n0245_p0677c08║似，因以為名。𠿒（計葛反）哳怗（叱涉反）者，俱舍云頞（烏葛反）哳
X09n0245_p0677c09║吒（涉訶反），是忍寒聲也。寒轉增故，口不得開，但能動舌
X09n0245_p0677c10║作𠿒哳怗等聲也。郝郝凡者，俱舍云臛臛婆，此則寒
X09n0245_p0677c11║更轉切動舌，不得但作臛臛聲耳。虎虎凡者，俱舍云
X09n0245_p0677c12║虎虎婆，此則開口亦不得但作虎虎聲也。此三從其
X09n0245_p0677c13║忍苦寒之聲異以立名也。青蓮華者，由彼寒觸所觸，
X09n0245_p0677c14║一切身分悉皆青淤，皮膚破裂，或五，或六。紅蓮華者，
X09n0245_p0677c15║青過前色，色變紅、赤，皮膚分裂，或十，或多。大紅蓮華
X09n0245_p0677c16║者，謂彼身分極大紅、赤，皮膚分裂，或百，或多。後三從
X09n0245_p0677c17║所似色以立名也。已上根本說。疏近邊者下，第二、別
X09n0245_p0677c18║解近邊也。此逼八熱四面門外，每門各有四所近根
X09n0245_p0677c19║本之邊，故曰近邊。如城郭之園華，是彼罪人遊行之
X09n0245_p0677c20║處。俱舍日增。彼頌云：八增皆十六謂煻煨屍糞鋒刃
X09n0245_p0677c21║烈河增彼長行自釋。此是增上，彼刑害所，故說名增。
X09n0245_p0677c22║本地獄中適被害已，重遭害故。此以苦重增上名增。
X09n0245_p0677c23║一、煻煨者，謂彼煻煨沒膝。若諸八熱有情求出舍宅，
X09n0245_p0677c24║遊行至此下足之時，皮、肉、筋、骨並即消爛，舉足還生，
X09n0245_p0678a01║平復如本。二、屍糞者，謂彼屍糞為泥。此諸有情為求
X09n0245_p0678a02║舍宅，從前出已，漸漸遊行，陷入其中，首、足俱沒。又於
X09n0245_p0678a03║泥內多有孃矩吒虫，身長一尺，觜白，頭黑，穿皮，入肉，
X09n0245_p0678a04║斷筋，破骨，取髓而食。三、鋒刃中三者：一、有利刃劒，仰
X09n0245_p0678a05║刃為路。彼諸有情從前出已，遊行至此下足之時，皮、
X09n0245_p0678a06║肉、筋、骨悉皆消爛，舉足還生，平復如故。二、有劒林。彼
X09n0245_p0678a07║諸有情從前出已，往趣彼蔭，纔坐其下，微風遂起，刃
X09n0245_p0678a08║葉墜落，斬截其身。一切支節，便即墜地。有黑梨狗，䶥
X09n0245_p0678a09║掣脊脂，而噉食之。三、有鐵設拉末梨林，如皂莢㓨樹。
X09n0245_p0678a10║彼諸有情，從前出已，便來趣之。由狗等趂，遂登其上。
X09n0245_p0678a11║當登之時，一切㓨鋒，向下而㓨。彼欲下樹，復迴向上，
X09n0245_p0678a12║貫㓨其身，遍諸支節。爾時便有鐵觜大鳥，上彼頭上，
X09n0245_p0678a13║或上其膊，探啄眼睛，而噉食之。四、烈河者，有廣大河，
X09n0245_p0678a14║沸熱灰水，彌滿其中。彼諸有情，尋求宅舍，從前出已，
X09n0245_p0678a15║來墮此中。猶如以豆，置之大鑊，然猛熾火，而煎煑之。
X09n0245_p0678a16║隨湯騰涌，周施迴沒。於阿兩岸，有諸獄卒，手執杖索，
X09n0245_p0678a17║及以大網，行列而住。遮彼有情，不令得出。或以索羂，
X09n0245_p0678a18║或以網漉。復置廣大熱鐵地上，仰彼有情，而問之言：
X09n0245_p0678a19║汝今者欲何所須？彼答言：我今竟無覺知，然為種種
X09n0245_p0678a20║飢苦所逼。時彼獄卒，即以鐵鉗，鉗口令開。便以極熱，燒
X09n0245_p0678a21║熱鐵丸，置其口中。餘如前說。若彼答言：我令渴苦。彼
X09n0245_p0678a22║即以洋銅灌口，長時受苦，業盡方出。俱舍云：此河如
X09n0245_p0678a23║塹，前三似圍。四面各四增，故言皆十六。彼又引經云：
X09n0245_p0678a24║此八捺落迦，我說其難越。以熱鐵為地，周迊有鐵墻。
X09n0245_p0678b01║四面有四門，開閇以鐵[乳-孚+房]。巧安布分量，各有十六增。
X09n0245_p0678b02║多百踰繕那，滿中造惡者。周遍𦦨交徹，猛火恒洞然。
X09n0245_p0678b03║疏孤獨者下，第三、別解孤獨也。且根本地獄有十六
X09n0245_p0678b04║增以為眷屬寒。雖無眷屬，處所是本。唯此不爾，故曰
X09n0245_p0678b05║孤獨。俱舍亦說：餘孤獨地獄，以隨諸有情各別業感，
X09n0245_p0678b06║差別多種，處所不定。乃至或在地下空及餘處，諸地
X09n0245_p0678b07║獄器安布如是。本處在下，枝派不定。上來總是大文
X09n0245_p0678b08║初別解三類處所、名字等相訖。疏然上等下，是第二
X09n0245_p0678b09║段因，便論獄卒是情、非情也。問：上諸獄中皆有獄卒
X09n0245_p0678b10║不？答：准瑜伽論，皆有，無失。若小乘顯宗論說：無間、大
X09n0245_p0678b11║熱、炎熱三，無獄卒防守；大號叫、眾合等三，少有獄卒。
X09n0245_p0678b12║但琰魔王使時時巡撿，其餘皆有非情者。若准二十
X09n0245_p0678b13║唯識，一向非情；若約俱舍，即通兩解。彼云：有說：非情
X09n0245_p0678b14║如何動作？（問也）有情業力如成劫風。（答也）若爾，如何通彼？
X09n0245_p0678b15║大德善現說：如彼頌言：心常壞忿毒好樂諸惡業見
X09n0245_p0678b16║他苦欣悅死作琰魔卒。（問也）琰魔王使諸罪利婆擲諸
X09n0245_p0678b17║有情置地獄者，是實有情，非地獄中。言有情者，故地
X09n0245_p0678b18║獄卒非實有情。（答也）有說：有情若爾，此既惡業，何處受
X09n0245_p0678b19║異熟？（問）即地獄中尚容無問所感異熟，此何理遮？（答）
X09n0245_p0678b20║若爾，何緣火燒彼？（問）此定由業力所隔礙故，或感異
X09n0245_p0678b21║大種故，故不被燒。（答也）婆沙亦同。疏依前儀及二十唯
X09n0245_p0678b22║識說也。已上就別釋中地獄竟。疏畜生亦三下，第二、
X09n0245_p0678b23║別解畜生之種類也。注更相殘害等者，如羸弱者為
X09n0245_p0678b24║諸強力之所傷害，受種種苦，以不自在他所驅使，多
X09n0245_p0678c01║被鞭撻，與彼人、天為資生具。由此因緣，具受種種極
X09n0245_p0678c02║重苦惱。疏餓鬼亦三下，第三、別解鬼也。此下過至餘
X09n0245_p0678c03║處者，俱舍云：諸鬼本處琰魔王國。於此瞻部洲下，過
X09n0245_p0678c04║五百踰繕那，有琰魔王國，縱、廣量亦爾。從此展轉散
X09n0245_p0678c05║居餘處。或有端嚴，具大威德，受諸富樂，自在如天；或
X09n0245_p0678c06║有飢羸，顏貌醜陋。如是等類，廣說如經。琰魔，此云靜
X09n0245_p0678c07║息，意說：一切眾生未至彼時，皆云：我不作罪。纔至彼
X09n0245_p0678c08║已，業鏡、手等，其罪自彰，更不敢言。故曰靜息。東、西洲
X09n0245_p0678c09║有上兩類鬼。北洲唯有大威德者，有說：令無鬼由慳
X09n0245_p0678c10║貪感，北洲乃是無所攝受有情處故。四大王天、三十
X09n0245_p0678c11║三天有大威德鬼，與諸天眾守護防還。餘義如別卷。
X09n0245_p0678c12║疏：一、由外障者，由習上品慳故，生鬼趣中，常與飢渴
X09n0245_p0678c13║相應，皮肉、血脉皆悉枯槁，猶如糟炭，頭髮蓬亂，其面
X09n0245_p0678c14║黯黑，脣口乾焦，常以其舌舐掠口面，飢渴慞惶，處處
X09n0245_p0678c15║馳走，所到泉池，為餘有情手執刀杖及以羂索行列
X09n0245_p0678c16║守護，令不得近，或強取之，便見其泉變成膿血，自不
X09n0245_p0678c17║欲飲。如是等名由外障礙飲食。二、由內障者，謂彼有
X09n0245_p0678c18║情咽或如針，口或如炬，或復頭上癭，腹大，由此因緣，
X09n0245_p0678c19║假得飲食，雖無他障，自然不能飲噉，名由內障也。經
X09n0245_p0678c20║云：其咽如針，即此輩也。三、無有障者，謂有餓鬼，名猛
X09n0245_p0678c21║焰鬘，隨所飲噉，皆被燒然，由此常受飢渴大苦。復有
X09n0245_p0678c22║餓鬼，名食糞穢，或有一分食糞飯尿，或復唯能飲噉，
X09n0245_p0678c23║極可厭惡，生、熟嗅穢，假得香美，而不能食；或一分自
X09n0245_p0678c24║割身肉噉食，假得餘食，竟不能噉。如是等輩名飲食
X09n0245_p0679a01║無有障礙。
X09n0245_p0679a02║疏身相者下，第四文也。與獄等量者，唯此無間所得
X09n0245_p0679a03║廣大身形，一一遍彼處中，無小間隙，故餘獄即定量。
X09n0245_p0679a04║傍生小、大，萬殊鬼狀。有說：多分如人，亦似傍生。大抵
X09n0245_p0679a05║變化不定，劫初皆作聖語，後時隨處作種種言，故疏
X09n0245_p0679a06║總稱餘皆不定。
X09n0245_p0679a07║疏壽量者下，第五段文。四天王壽等者，俱舍說：以四
X09n0245_p0679a08║大王天壽量五百，方為等活一晝一夜。乘此晝夜，三
X09n0245_p0679a09║十成月，十二月為年。以如是年，彼壽五百，乃至佗化
X09n0245_p0679a10║壽萬六千，為炎熱一晝夜。還以積此成月及年，彼壽
X09n0245_p0679a11║如斯萬六千歲。中劫者，為從十歲增至八萬，復從八
X09n0245_p0679a12║萬減至十歲，名一中劫。於此如次者，望此八熱，如次
X09n0245_p0679a13║近半也。又俱舍說：如置苣蕂，滿一婆訶婆訶（此云需一婆訶
X09n0245_p0679a14║者，當此一十石）。設復有能百年除一，如是苣蕂易盡，生於皰
X09n0245_p0679a15║獄，壽量難終。此二十倍為皰裂壽，如是後後二十倍
X09n0245_p0679a16║增為八寒壽。畜極一中劫者，俱舍云：傍生壽量，多無
X09n0245_p0679a17║定限。若壽極長，亦一中劫，謂難陀等諸大龍王。故世
X09n0245_p0679a18║尊說：大龍有八，皆住一劫，能持大地。鬼壽五百者，俱
X09n0245_p0679a19║舍云：鬼以人間一月為一日，乘此成月及歲，壽五百
X09n0245_p0679a20║年。
X09n0245_p0679a21║疏善業樂報中二：一、略消文；二、人、天二道下，別明樂
X09n0245_p0679a22║報也。文二：初五門解釋；次判云下，釋通妨難。疏多思
X09n0245_p0679a23║故者，多思兩字，諸本不定，故古德隨字各作一釋。若
X09n0245_p0679a24║言思者，即為善能思量種種善、惡，異餘趣故；若言思
X09n0245_p0679b01║者，有思慈德，亦異餘趣故。意寂靜者，人多無諸劇苦、
X09n0245_p0679b02║擾惱，不同鬼等惡求、多求、恐怯、多畏、極大苦惱，故名
X09n0245_p0679b03║寂靜。疏種類者二：初人，後天。人有四洲者，准俱舍說：
X09n0245_p0679b04║於金輪上都有九山，妙高處中，餘八周迴遶妙高山。
X09n0245_p0679b05║每一山間復有一海，於第九鐵圍上內醎海之中，四
X09n0245_p0679b06║邊有大洲渚，即當東、西、南、北，一一與彼妙高正相對
X09n0245_p0679b07║也。人所止，即瞻部等是也。故疏注云海中陸地，即灘
X09n0245_p0679b08║渚之土也。有樹名此者，准俱舍說：此洲正中向北有
X09n0245_p0679b09║九黑山，黑山北有大雪山，雪山北有香醉山，雪北、香
X09n0245_p0679b10║南有大池水，名無熱惱。於此池側有瞻部林，依此林
X09n0245_p0679b11║故，名瞻部洲。又此洲北廣，南狹，三邊量等，其相如車。
X09n0245_p0679b12║南邊唯廣三踰繕那半，三邊各有二千。疏東勝身者，
X09n0245_p0679b13║以身勝，故名勝身。東狹，西廣，三邊量等，形如半月。東
X09n0245_p0679b14║三百五十，三邊各二千。西牛貨者，圓如滿月，徑二千
X09n0245_p0679b15║五百，周圓七千半。北鬱單者，亦云俱盧，形如方座，四
X09n0245_p0679b16║邊量等，面各二千。隨其洲相異，故人面種性、身形、壽
X09n0245_p0679b17║量等，一一不同。故今約洲以辨人之種類。復有八中
X09n0245_p0679b18║洲，是此大洲眷屬。每洲邊各二，如別卷說。定壽千歲
X09n0245_p0679b19║者，無中夭故。俱舍云：諸處有中夭除北俱盧洲。疏天
X09n0245_p0679b20║謂六下，後明天種類也。謂六欲天及上二界同是天
X09n0245_p0679b21║趣，惑濫於彼，故特揀言。今此經文，意唯六欲，謂經云：
X09n0245_p0679b22║捨惡樂善，復現天、人。既與人合，明即是散善所感之
X09n0245_p0679b23║報，故除上界。又經文勢，首、尾自有三段，以此決定知
X09n0245_p0679b24║唯欲天也。言六欲者，第一、四大王眾天，謂妙高下半
X09n0245_p0679c01║有四層級，其最下級去水面一萬踰繕那，如是上三
X09n0245_p0679c02║層展轉相去亦各一萬。如次從下有三藥叉神眾，即
X09n0245_p0679c03║是堅手、持鬘、恒憍及四大王與諸眷屬共所居止。下
X09n0245_p0679c04║三藥叉神并日、月宮及餘七金山上所居天眾，並是
X09n0245_p0679c05║四王所管，屬第一天攝。四王是主，眾是所領，故曰四
X09n0245_p0679c06║大王眾天。第二、三十三天亦名忉利，謂從此四大王
X09n0245_p0679c07║上四萬踰繕那到妙高頂，頂上四面各有八天，總三
X09n0245_p0679c08║十二，帝釋所都。帖前成三十三，總為第二天也。第三、
X09n0245_p0679c09║復從此上空中八萬踰繕那有天日夜，此云時分，受
X09n0245_p0679c10║五欲境知時分故。第四、復從此上十六萬有天曰覩
X09n0245_p0679c11║史多，此云喜足，或名知足，受五欲境生喜足故。第五、
X09n0245_p0679c12║從此上三十二萬有天曰樂變化，變化欲境自受用
X09n0245_p0679c13║故；第六、從此樂變化上六十四萬有天曰他化自在，
X09n0245_p0679c14║謂彼天處於他所化欲境，受用得自在故。前二地居，
X09n0245_p0679c15║後四空處，於其所止亦有宮殿，但依風、雲而住。上六
X09n0245_p0679c16║總曰欲天也。希須之心者，即正出欲體也。謂貪、欲二
X09n0245_p0679c17║法與心相應，令心有所希須，故曰欲心。故舍利子說
X09n0245_p0679c18║偈云：世間妙境非真欲真欲謂人分別貪也。與五塵
X09n0245_p0679c19║合者，即所欲境也。謂婬欲等者，此即指前塵體，并通
X09n0245_p0679c20║外妨，以釋六天得名欲之所由也。等者，等取飲食、音
X09n0245_p0679c21║聲等，如四種蘇陀味及妙音樂為妙欲境故。通妨者，
X09n0245_p0679c22║外妨云：上界亦有貪欲，何故獨此受欲天稱？故答云：
X09n0245_p0679c23║從其麤重為與五塵合等，便是得名之所以也。六、受
X09n0245_p0679c24║欲至笑視者，明受欲相。准俱舍說：初二形交，一同人
X09n0245_p0680a01║間。然風氣泄，熱惱便除，非如於人有餘不淨夜摩纔
X09n0245_p0680a02║抱成婬，乃至執手、笑視等皆然。又有說：六天皆是交
X09n0245_p0680a03║會，說相抱等，但為顯彼時量差別。以上諸天欲境轉
X09n0245_p0680a04║妙，貪心轉重，故使之然。問：諸天有男、女不？答：隨彼諸
X09n0245_p0680a05║天男、女膝上有童男、童女欻爾化生，即說為彼天所
X09n0245_p0680a06║生男、女也。疏餘東、西、北如次倍增者，謂東洲八肘乃
X09n0245_p0680a07║至北洲三十二肘等。疏面相次如車形等者，南如車
X09n0245_p0680a08║形，東如半月，西洲圓滿，北洲畟（音測）方。其洲土地濶狹
X09n0245_p0680a09║之相，亦各如面相也。疏天則四王半里，餘五次增者，
X09n0245_p0680a10║俱舍云：欲天俱盧舍四分一一增，則是一俱盧舍四
X09n0245_p0680a11║分之一。如是後後一一分增，至第六天身長一俱盧
X09n0245_p0680a12║舍。半俱盧舍，此云鳴喚，則是盡一鳴喚之間遠近當
X09n0245_p0680a13║二里許，四分之一即當半里。故四大王天身長半里，
X09n0245_p0680a14║第六天身長三里。疏此洲不定者，謂劫減最後極壽
X09n0245_p0680a15║十年。於劫初時，則壽無量，百千等數不能計量。故俱
X09n0245_p0680a16║舍頌云：此洲壽不定後十初叵量。天者，人間下，是俱
X09n0245_p0680a17║舍頌也。要先建立天上晝夜，方可算計天壽短長。建
X09n0245_p0680a18║立者，且如人間五十歲為最下天一晝夜，乘斯晝夜，
X09n0245_p0680a19║三十為月，十二月為歲，彼壽五百年。上五欲天漸漸
X09n0245_p0680a20║倍增，謂人百歲為第二天一晝夜，乘此晝夜成月及
X09n0245_p0680a21║年，彼壽千歲。夜摩等四，隨次如是二、四、八、百、千六百
X09n0245_p0680a22║歲為一晝夜，還乘此晝夜成月及年，如次彼壽二、四、
X09n0245_p0680a23║八、十、萬六千歲也。上已五門解釋竟。疏判云樂下，第
X09n0245_p0680a24║二、釋妨。初會苦、樂相違，後通五、六有異也。初妨者，夫
X09n0245_p0680b01║未出三界，無非苦果，況此具有八苦、五衰、斫截、殘害
X09n0245_p0680b02║等，而輙判為樂。其故何耶？答：此實是苦。今且就前三
X09n0245_p0680b03║惡道苦、苦之報而判為樂也。故疏云麤相言之。五衰
X09n0245_p0680b04║者，如經中說：有諸天子將欲沒時，五相先現：一、衣垢
X09n0245_p0680b05║染現，二、華鬘萎顇，三、兩腋汗流，四、身便臭穢，五、天及
X09n0245_p0680b06║天子不樂本座。時彼天子偃臥林間，所有婇女與餘
X09n0245_p0680b07║天子共為遊戲。彼見此已，生大憂苦，復受𣣋篾、悚慄
X09n0245_p0680b08║之苦。由有廣大福聚成就，及廣大五欲天子生時，所
X09n0245_p0680b09║餘薄福諸舊天子見已惶怖，受大憂苦。此上所說通
X09n0245_p0680b10║六欲天。其下二天子又受斫截、破壞、驅擯、殘害之苦。
X09n0245_p0680b11║由與修羅共戰諍時，天與修羅互相違拒，即執四兵
X09n0245_p0680b12║仗，謂：金、銀、頗胝、瑠璃，共相戰鬪。爾時諸天及與修羅
X09n0245_p0680b13║或斷支節，或破其身，或復致死。若復身斷支節，續還
X09n0245_p0680b14║如故；若斷其首，即使殞歿。天與修羅互有他勝，然天
X09n0245_p0680b15║多勝，力勢族故。然其彼二若為他勝，即退入自宮，己
X09n0245_p0680b16║之同類竟不慰問。由此因緣，便懷憂戚。若天得勝，便
X09n0245_p0680b17║入修羅宮中，為奪其女，便起違諍。若脩羅得勝，即入
X09n0245_p0680b18║天宮，為求四種蘇陀味故，共相戰諍。復有強力天子，
X09n0245_p0680b19║纔一發憤，其劣天子便被驅擯，出其自宮。是故諸天
X09n0245_p0680b20║受三種苦，謂：死隨苦、𣣋蔑苦、斫破殘害驅擯苦。疏若
X09n0245_p0680b21║於天、鬼等者，會第二、違也。謂脩羅於諸經說中，或有
X09n0245_p0680b22║別開為一道，即有六道；或有便於天、鬼、畜中攝者，即
X09n0245_p0680b23║唯五道也。釋五道竟。
X09n0245_p0680b24║疏：三、不動業報中四：一、正釋本科，二、總結三種業，三、
X09n0245_p0680c01║明受報時分，四、會通權、實。初中不動者，四禪、八定等
X09n0245_p0680c02║感，色、無色界等報，因、果俱有不動義故。文中二，如疏
X09n0245_p0680c03║列也。
X09n0245_p0680c04║疏初、釋禪定者，又此總相言之，即曰八定皆同，以善
X09n0245_p0680c05║等持為自性故。若就別言，色界即曰禪，無色但曰定，
X09n0245_p0680c06║以具支、不具支，止、觀均、不均，有差別故。如下辨相中
X09n0245_p0680c07║釋。又大、小乘，聖、凡所修，大同小異。凡夫即苟且，忻上
X09n0245_p0680c08║殊勝，厭下苦等而修。又二乘為厭生死，忻上上地，斷
X09n0245_p0680c09║下下地，或求出三界，修禪定也。若諸菩薩但為隨順
X09n0245_p0680c10║法性化生，降外引小，示現修習，而入禪定。廣如別卷。
X09n0245_p0680c11║故凡修感報，不越有頂；二乘修此，永出三界；菩薩示
X09n0245_p0680c12║入神通自在，廣利益及其所修體、相、名字，忻趣證入，
X09n0245_p0680c13║即大同小異。今經即唯是凡夫所修也。然疏中釋名、
X09n0245_p0680c14║出體、示相，即大段同。文中，初四禪，後四定。禪中禪那
X09n0245_p0680c15║者，新云復有通、別，通云䭾多也。於一所緣下三句，是
X09n0245_p0680c16║瑜伽二十三文。初句者，令心專一，釋定名也。次二句
X09n0245_p0680c17║釋靜慮名。俱舍云：依何義故立靜慮名？由此寂靜能
X09n0245_p0680c18║審慮故。亦同此也，即慮體是慧故。次文云：審慮即是
X09n0245_p0680c19║實了知義。即定有靜用，能生慧故。從用及果，故曰靜
X09n0245_p0680c20║慮。疏四、無色下，通妨。妨云：如此，則無色定及欲等持
X09n0245_p0680c21║應立此名，故為此通也。俱舍亦有此問。彼答有四義，
X09n0245_p0680c22║如別卷說。今疏略唯上觀，均等一義耳。疏四、但依次
X09n0245_p0680c23║下，後擇別名也。但以此初、二、三、四便為別名也。一、尋、
X09n0245_p0680c24║伺等者，俱舍問云：若心一境性是靜慮體，依何相立
X09n0245_p0681a01║初、二、三、四？頌答云：初尋伺喜樂後漸離前支謂尋伺
X09n0245_p0681a02║喜樂建立為初，漸離前支立二、三、四。離伺有喜、樂，立
X09n0245_p0681a03║第二禪；若離伺喜唯樂，立第三禪；若兼離前三種，則
X09n0245_p0681a04║立第四禪。故同一境性，分為四種。問：若爾，何不便名
X09n0245_p0681a05║尋、伺、喜、樂靜慮，而但以初、二等為別名耶？答：但若名
X09n0245_p0681a06║尋、伺、喜、樂，即各於當地有所不遍，且如初禪；若名尋、
X09n0245_p0681a07║伺、喜、樂，即不遍中間禪，以有伺無尋故，兼無喜、樂，唯
X09n0245_p0681a08║捨受故。又諸染靜慮多不具支及未至近分，皆無喜
X09n0245_p0681a09║等，亦唯捨受故。故但名初、二、三、四，即於當地無所不
X09n0245_p0681a10║遍。餘如別卷，八定皆同也。疏四、無色下，釋四定也。亦
X09n0245_p0681a11║有通、別。通中初二句但得名定，不同靜慮別有勝名，
X09n0245_p0681a12║可從也。超過、違害者，婆沙一百四十一云：此四地中
X09n0245_p0681a13║超過一切有色故，違害一切有色法故，色法於彼
X09n0245_p0681a14║無容生故，即除滅、厭棄一切色想也。俱舍云：無色，謂
X09n0245_p0681a15║無色，即滅三有對色、想、思、無邊空等。是違害、超過之
X09n0245_p0681a16║義也。以在欲、色界修入此定，身、色猶在，俱作勝解，厭
X09n0245_p0681a17║壞色、想、思、空、識等為其境界，而入此定。疏前三、從加
X09n0245_p0681a18║行下，二、釋別名。俱舍云：空無邊等三名從加行立。謂
X09n0245_p0681a19║修定前起加行位，厭壞色故，作勝解想；加行成時，名
X09n0245_p0681a20║空無邊處。又於加行厭無邊空，起勝解想，思無邊識；
X09n0245_p0681a21║加行成時，名識無邊處。又於加行厭無邊識，起勝解
X09n0245_p0681a22║想，捨諸所有，寂然而住；加行成時，名無所有處。故言
X09n0245_p0681a23║前三段加從得名。有頂時劣，當體受稱者，俱舍云：非
X09n0245_p0681a24║想非非想昧劣，故立名。由無下地明、慧勝想，名非想；
X09n0245_p0681b01║有昧劣想，名非非想。即約彼處想昧劣，故當體立名。
X09n0245_p0681b02║問：此加行時作何行相？答：准俱舍說：此加行時亦作
X09n0245_p0681b03║是念：諸想如病，如箭，如癕。若想、念無，便同癡闇。唯有
X09n0245_p0681b04║非想非非想中與上相違，寂靜，美妙。則知加行時觀
X09n0245_p0681b05║根本昧想，必為加行也。由此便以昧劣想當體彰名。
X09n0245_p0681b06║何以不同？為前三加行心、時、思、無邊、空等。然實根本
X09n0245_p0681b07║非常，緣空為境。由此立名，從其加行，以加行不緣根
X09n0245_p0681b08║本作行想故。今第四加行位中緣根本昧劣想，作如
X09n0245_p0681b09║是念：無勝明想，有時劣想緣。此必依根本起，即是正
X09n0245_p0681b10║立名因。故此立名亦但就根本，不同前三也。
X09n0245_p0681b11║疏：方便者，入定方便也。然方便與入意不同。入意，則
X09n0245_p0681b12║凡夫、小乘、菩薩各異，前已略敘。若修習將入，則皆同
X09n0245_p0681b13║以厭下忻上為方便，方便則是臨入之方便也。六、行
X09n0245_p0681b14║者忻、厭各三，如注中列，名、數、定不別也。若所忻、厭體，
X09n0245_p0681b15║則隨何地，各各不同。如欲、惡不善為初禪所厭，尋、伺
X09n0245_p0681b16║為二禪所厭，乃至無所有、寂然而住為有頂所厭等。
X09n0245_p0681b17║如欲、忻上，亦可例知。又初禪為下未至地心所忻，為
X09n0245_p0681b18║靜、妙、離；為他二禪近分地心所厭，為苦、麤等。則欲法
X09n0245_p0681b19║唯是所厭，非忻；有頂地法唯是所忻，非厭；中間地法
X09n0245_p0681b20║通可厭、可忻。疏：伏下地惑者，如伏欲界惑，得初禪定；
X09n0245_p0681b21║伏初禪惑，得二禪定，乃至非想。故言展轉得上地定
X09n0245_p0681b22║也。
X09n0245_p0681b23║疏出體者，據俱舍，出體有二：一、自性體，即是等持；二、
X09n0245_p0681b24║眷屬體，即通五蘊，以隨心轉色為色蘊。餘四蘊可知。
X09n0245_p0681c01║故頌云：并伴五蘊性無色眷屬但四蘊。以同隨心色，
X09n0245_p0681c02║故頌云：四蘊離下地。今疏且依自性體也。是善性攝
X09n0245_p0681c03║心一境性者，標定也。以善等持下，方是出體，出定體
X09n0245_p0681c04║故。先指定，後出體。以諸聖教唯就十二界善心、心所
X09n0245_p0681c05║上建立定性，以此心法同於一境，專注之時，輕安適
X09n0245_p0681c06║遍，離彼沉、掉，定義勝故。即染、無記及欲界心等，雖亦
X09n0245_p0681c07║心一境性，不得定名，以非勝故。然此定心非自能爾，
X09n0245_p0681c08║亦非餘心俱等法令爾，唯是等持一法功力能令相
X09n0245_p0681c09║應心所於一所緣寂靜而住，故云以善等持為自性。
X09n0245_p0681c10║自性者，以簡眷屬；善者，即簡染、無記等。非體即心，是
X09n0245_p0681c11║大地法中三摩地、大乘別境中定也。或翻為等持，通
X09n0245_p0681c12║定、散、局有心；或曰等至，通有、無心，局定；或曰等引，唯
X09n0245_p0681c13║有心定。若經部師謂：即是心於一境相俟轉時，便立
X09n0245_p0681c14║此定名，非別有體。大乘體中更無異說。
X09n0245_p0681c15║疏：辨相文二：初四禪，次無色四禪，便為四段。此四禪
X09n0245_p0681c16║支（支者，因義、分義，合此支分為禪定故）共有十八：初中有五：尋、伺、喜、樂、
X09n0245_p0681c17║定；二中有四：內淨、喜、樂、定；三中亦五：捨、念、慧、樂、定；四
X09n0245_p0681c18║中亦四：捨、念、受、定。若准俱舍論，實事則唯十一，謂初
X09n0245_p0681c19║五則皆實事；第二但增內淨，餘如前，故為六也；第三
X09n0245_p0681c20║加四，并前為十，定亦如前；第四但加捨、受，故實事總
X09n0245_p0681c21║唯十一。若唯大乘，或有不分輕安樂與受樂示別，則
X09n0245_p0681c22║有十事；若更內淨無別體，則唯有九。若十地論，則每
X09n0245_p0681c23║禪皆四：一、離障支，二、對治支，三、利益支，四、彼二依止。
X09n0245_p0681c24║疏今依此經文，當見餘義，廣如別卷。疏離欲、惡不善
X09n0245_p0682a01║者，若准毗曇，離五欲，名離欲；斷十惡，名離惡；除五蓋，
X09n0245_p0682a02║名離不善法。若智論八十八云：離欲者，同毗曇。欲謂
X09n0245_p0682a03║五欲，惡不善法即五蓋。五蓋將人入惡道，故名惡；障
X09n0245_p0682a04║善法，故名不善法。雜集第八即云：斷欲、恚、害。恚即是
X09n0245_p0682a05║惡，害即不善法者，若准瑜伽，亦合惡不善法。故三十
X09n0245_p0682a06║三云：離欲者，欲有二種：一、煩惱欲，二、事欲。離亦有二：
X09n0245_p0682a07║一、相應離，內心不與求貪相應故；二、境界離，不染外
X09n0245_p0682a08║境故。言離惡不善法者，煩惱欲因所生種種惡不善
X09n0245_p0682a09║法，即身、口、意惡行。此意則總棄欲界諸惡不善。俱舍
X09n0245_p0682a10║正理并同。疏有尋有伺者，俱舍云：尋、伺心麤、細。尋謂
X09n0245_p0682a11║尋求，伺謂伺察。心之麤性，名之為尋；心之細性，名之
X09n0245_p0682a12║為伺。由此二法有實自體，能令一心同時不麤不細，
X09n0245_p0682a13║則是能令一心成不麤不細之性，故曰尋、伺。非體即
X09n0245_p0682a14║心，是心所法不定中攝。大乘即以思慧為體，亦心所
X09n0245_p0682a15║不定中攝。古經論名覺、觀也。十地經云：有覺有觀。智
X09n0245_p0682a16║論云：譬如振鈴，麤聲喻覺，細聲喻觀。此皆明二法行
X09n0245_p0682a17║相也。注對治者，瑜伽十一云：以尋求伺察不淨慈悲
X09n0245_p0682a18║治欲界欲、恚、害障。又五蓋中有欲、恚、害、不死、親里、國
X09n0245_p0682a19║土等覺察，今對治彼，起善覺察。又智論四十四云：小
X09n0245_p0682a20║乘以欲、恚、惱覺為麤，親里、國土等覺為細，及餘善覺
X09n0245_p0682a21║為細。於摩訶衍皆麤，則覺空為略。此皆以後後細者
X09n0245_p0682a22║為能治，是以十地論科為對治支。俱舍即就總相，但
X09n0245_p0682a23║言厭苦等障也，意亦不殊。問：准瑜伽，不淨慈悲亦為
X09n0245_p0682a24║能治，何不立之？答：不淨等自是別就大乘菩薩一分
X09n0245_p0682b01║而言，又即是此尋、伺等作彼不淨等觀察。今就一切
X09n0245_p0682b02║大、小乘、聖、凡總相而言，但稱尋等為對治支。疏離生
X09n0245_p0682b03║喜、樂者，俱舍云：喜即是喜受，因離欲、惡，解脫道中而
X09n0245_p0682b04║生喜悅，自心安適，故曰離生喜、樂。故十地論科為利
X09n0245_p0682b05║益支也。瑜伽三十三云：離者，以得加行究竟作意故，
X09n0245_p0682b06║即是無間道已離欲、惡等也。生者，由此為因為緣，無
X09n0245_p0682b07║間生故，即是由此無間為因，生喜、樂故。以獲加行究
X09n0245_p0682b08║竟果作意故，喜、樂為果也。喜、樂者，謂已獲得所希義
X09n0245_p0682b09║故，得大輕安，身心調暢，有堪能故。注云：身心輕安故
X09n0245_p0682b10║樂者，輕安義，如三觀中釋。即離欲重為輕，身心調暢
X09n0245_p0682b11║曰安。全所依身，輕安適悅，有所堪能，為樂因故，假名
X09n0245_p0682b12║為樂，非樂受也。俱舍云：初二樂輕安。謂初二定中無
X09n0245_p0682b13║樂根故，非初二定有身受樂；正定中無五識故，亦無
X09n0245_p0682b14║以受樂，亦說有喜故。喜即喜受，無一心中二受俱行，
X09n0245_p0682b15║故無樂受也。餘如別卷。疏住初禪者，即第四句依止，
X09n0245_p0682b16║即定也。為二支依止，其力最勝。故婆娑說是靜慮，亦
X09n0245_p0682b17║靜慮支；餘能依是靜慮支，非靜慮也。住者，即安住義。
X09n0245_p0682b18║瑜伽云：安住者，謂於後時，由所修習多成辦故，得隨
X09n0245_p0682b19║所樂，得無艱難，乃至七日七夜能正安住。下諸第四
X09n0245_p0682b20║句，皆准此釋。注云：為對治、利益二支之所依止者，其
X09n0245_p0682b21║所離障，以無行體，非是支故，不可言其為彼依止。故
X09n0245_p0682b22║四句中但言為二依止，即由尋、伺、覺察對治，方能超
X09n0245_p0682b23║越欲、惡，始入初禪；及入利益，身心適悅，不過喜、樂同
X09n0245_p0682b24║時依止，即是等持，故從其勝。此五於初偏立支名。
X09n0245_p0682c01║疏：滅尋、伺者，離障支也。此二麤動，能為語言加行，發
X09n0245_p0682c02║身、語表，障於二禪。今須捨離，故言滅也。此在初禪為
X09n0245_p0682c03║能治，及進修三禪，即却是所治之病。注：發三識者，色
X09n0245_p0682c04║界本無鼻、舌二識，為無香、味境故，已如前釋。今二禪
X09n0245_p0682c05║但言無三識，以鼻、舌識初即無故。如二地已上，要發
X09n0245_p0682c06║身、語表及見、聞、覺、觸，即借初禪三識，以二地已上有
X09n0245_p0682c07║色、聲、觸境及動身、語言等時，還是三識。及據地法，復
X09n0245_p0682c08║不合有無尋、伺故，所以義說為借也。水波之喻，可知。
X09n0245_p0682c09║疏內淨一心者，二、對治支。此是十地經文也。論經即
X09n0245_p0682c10║云心行一處。注云捨、念、正知為體者，顯揚、瑜伽等文
X09n0245_p0682c11║也。以此三法尚被極喜所覆，力用未勝，但能離外尋、
X09n0245_p0682c12║伺故。今名內淨相續一境，復曰一心，以唯意識行法
X09n0245_p0682c13║塵故。由此三法於此禪中以稍劣故，合為一支；於三
X09n0245_p0682c14║禪中力用自在，各別建立。若約俱舍，則以信為體。頌
X09n0245_p0682c15║云內淨即信根等，如別卷引說。疏定生喜、樂等者，第
X09n0245_p0682c16║三句也。則喜受樂用。初解，或輕安，或受樂。注慶覺、觀
X09n0245_p0682c17║心息者，釋定生義也。初禪處背欲、惡，故名離生；令慶
X09n0245_p0682c18║覺、觀心息，身、心適悅，故名定生。此釋即約從當地定
X09n0245_p0682c19║生。故論科為修行利益，因修此定，喜、樂生故，是利益
X09n0245_p0682c20║也。唯智論意，即從初禪定生。以欲無定，初但云離；今
X09n0245_p0682c21║由捨初尋、伺定，慶生喜、樂，即日定生。注曰如鑒淨止
X09n0245_p0682c22║水者，欲、惡如泥，初禪之定如淨動水；今無欲、惡，復滅
X09n0245_p0682c23║覺、觀，如淨止水。是則初慶其所離，此慶其所得，得忘
X09n0245_p0682c24║照故。住二禪者，第四句，可知。
X09n0245_p0683a01║疏離喜者，離障者，二禪喜心分別，總生動、亂；三禪轉
X09n0245_p0683a02║寂，故須除遣。疏住捨、有念、正知者，二、對治三支也。捨
X09n0245_p0683a03║者，行捨，非捨受；行心調停，捨彼喜過。故俱舍云：行捨
X09n0245_p0683a04║是大善地中捨也。彼說第三捨極喜，四捨極樂，故於
X09n0245_p0683a05║此二立行捨為支。初二無此，故立輕安。大乘即善十
X09n0245_p0683a06║一中行捨也。義如前釋。注於已生喜、樂者，即顯揚論
X09n0245_p0683a07║文，謂於已生喜不忍可，不忍可故，即捨義也，亦便是
X09n0245_p0683a08║對治義也。平等已下，即出三品捨相，一同唯識。平等
X09n0245_p0683a09║為初，離沉、掉故；正直為次，於染不怯故；無動安住為
X09n0245_p0683a10║後，寂靜住故。有念者，即念也。小乘、大地數法、大乘別
X09n0245_p0683a11║境中收。注不忘者，即明記，明記為念。故遠公云：念前
X09n0245_p0683a12║喜過，守心一境。俱舍說念雖通諸地，而三、四獨立為
X09n0245_p0683a13║支者，以三為第二勝喜漂溺，四為第三勝樂留礙。由
X09n0245_p0683a14║為下地所留難，故於自地染不能出離。是故世尊勸
X09n0245_p0683a15║住正念。言正知者，即慧也。俱舍是大地數法、大乘別
X09n0245_p0683a16║境中收。今依十地經，故言正知。遠公云：分別喜過，而
X09n0245_p0683a17║言正智。地論即言安慧。遠公云：慧淨名安，安即正義。
X09n0245_p0683a18║靜鑒雙流，故名為正，正故得安。俱舍意說為當地勝
X09n0245_p0683a19║樂，恐躭著此，不忻上地，對治此故，立正慧支。若大乘
X09n0245_p0683a20║此捨、念、知三，即前內淨漸修最勝，至此別開沉細寂
X09n0245_p0683a21║靜，故能治下喜踊浮動。疏身受樂者，三、利益支也。體
X09n0245_p0683a22║即樂受，非輕安樂。身者，則通色、意，六識俱起，總名身
X09n0245_p0683a23║受。謂此樂殊勝，捨俱遍益，身、心離喜凝寂。假使唯與
X09n0245_p0683a24║意俱，亦名身受。下地有樂無捨，上即捨而無樂，唯此
X09n0245_p0683b01║捨、樂尤勝，持名身受。故十地經云諸聖所說能捨有
X09n0245_p0683b02║念受樂者，即說此樂也。謂此地中俱有能捨及正念、
X09n0245_p0683b03║知，而復受樂，非如下、上諸地。故佛及弟子說此受獨
X09n0245_p0683b04║勝。又瑜伽云：由捨、念、正知數修習故，（此明能治。）令心踊躍，
X09n0245_p0683b05║俱行喜受便得除滅。（約離障顯能也。）離善寂靜、最極寂靜，與
X09n0245_p0683b06║喜相違，心受生起。（正明樂體。）彼於爾時色身、意身領納受
X09n0245_p0683b07║樂及輕安樂，（正釋身受樂義。）是故說言有身受樂。（結也。）此明離
X09n0245_p0683b08║喜。又言心受生起，明知意俱受樂，亦名身受樂。故疏
X09n0245_p0683b09║注言設是心樂，亦名身受，則此意俱受殊勝異前，加
X09n0245_p0683b10║以身言。遠公五俱曰身受，意俱曰心受，約所依以釋
X09n0245_p0683b11║也。文云：下品受樂，遍暢在心，名為心受；上品之受，遍
X09n0245_p0683b12║潤身、心，從末為名，故曰身受。約所益釋也。今從後義，
X09n0245_p0683b13║樂實心法，此處增上，遍滿身、心，故說為身。遠公二義，
X09n0245_p0683b14║意取後釋，今疏俱用。注從正對二禪至亦名身受已
X09n0245_p0683b15║來，即是前義。但意、識俱離喜凝寂，雖是心受，亦名身
X09n0245_p0683b16║受也。注初禪下，即順後義，約所益說，有品數故。土喻
X09n0245_p0683b17║於心，石喻於身，水總喻樂。初禪心樂故，如水不入石
X09n0245_p0683b18║中；二禪也遍身、心，如水遍山，元石礙故。然為喜覆，如
X09n0245_p0683b19║土覆水，但是潛潤；三禪身樂極增，如池水在外，水遍
X09n0245_p0683b20║山內。居然可知。若准俱舍，亦說是心受樂。頌云：身不
X09n0245_p0683b21║悅名苦即此悅名樂及三定心悅餘處此名喜。初、二
X09n0245_p0683b22║輕安樂，如前已引。經三禪者，第四句可知。
X09n0245_p0683b23║疏斷樂，先除苦、喜、憂滅者，初所離障也。三禪勝樂，於
X09n0245_p0683b24║此為害，如重病人。觀妙旨樂，為障四障，故須除遣。言
X09n0245_p0683c01║先除者，謂憂、苦、喜三，如次於初、二、三禪早已捨離，今
X09n0245_p0683c02║但斷樂，而得此定。然即於爾時所有苦、樂等，皆得起
X09n0245_p0683c03║越，故總集說。集說意者，顯其彌勝，則先除字貫下苦
X09n0245_p0683c04║等。注二禪除者，瑜伽十一云：何故苦根初禪未斷？答：
X09n0245_p0683c05║彼品麤重，猶未斷故。若爾，何不現行？答：由其助伴相
X09n0245_p0683c06║對憂根所攝諸苦，彼已斷故。若初靜慮已斷苦根，是
X09n0245_p0683c07║則行者入初靜慮及第二時，受所作住差別應無，由
X09n0245_p0683c08║二俱有喜及樂故。此意則明不斷麤重，故異二禪，而
X09n0245_p0683c09║無現行，同二立樂為支也。若依小乘，苦同憂受，初禪
X09n0245_p0683c10║總離初二，樂是輕安，三是樂受，所以不同也。注為對
X09n0245_p0683c11║前樂，先言除苦者，通妨。妨云：若依先、後次第，即合先
X09n0245_p0683c12║憂，後喜。今何不然？答意云：乘前斷樂之言，便續以苦
X09n0245_p0683c13║等為此次也。疏不苦不樂者，此地利益支句也。餘禪
X09n0245_p0683c14║皆先對治，後利益。今此先明利益者，依十地經云：又
X09n0245_p0683c15║為乘前總無四受，便舉不苦不樂為文之便，非是義
X09n0245_p0683c16║之次也。今便為第二句，明五受內唯有於捨，是不動
X09n0245_p0683c17║故。問：二、滅憂、喜，何不言不憂不喜？答：五受中無別不
X09n0245_p0683c18║憂不喜，以三受明義，苦、樂攝於憂、喜，故此中受但言
X09n0245_p0683c19║不苦、樂也。若爾，一種相攝，何不言不憂、喜也？答：一、五
X09n0245_p0683c20║受中無別名故；二、所對樂近，憂、喜即遠，宜便對之言
X09n0245_p0683c21║不苦不樂也。疏捨、念、清淨者，是對治二支名體同於
X09n0245_p0683c22║三禪，但為依地及所對治喜、樂異，故分二也。注不同
X09n0245_p0683c23║三禪捨、念等者，釋得清淨之名也。瑜伽遠顯清淨云：
X09n0245_p0683c24║從初靜慮，一切地灾患已斷，謂尋、伺、喜、樂、入、出息，是
X09n0245_p0684a01║故此中捨、念清淨鮮白，由是此禪心住無動。准此，論
X09n0245_p0684a02║文猶略，言六具足，兼無憂、苦。俱舍云：離八灾患。然此
X09n0245_p0684a03║雖曰不動，猶有捨受，未得無受。瑜伽十一云：又無想
X09n0245_p0684a04║者，經中說為無想定，於此定中捨根永滅。若非無想，
X09n0245_p0684a05║乃至有頂，皆有捨受。問：何故無正知？答：喜心浮動，三
X09n0245_p0684a06║要正知；樂即深細，但頂捨、念。疏住四禪者，第四句依
X09n0245_p0684a07║止也。然入上色定，其身相如處室中；入下四空，如處
X09n0245_p0684a08║虗空。
X09n0245_p0684a09║疏四無色者下，辨相文中第二、明四無色也。雖皆心
X09n0245_p0684a10║一境性，由離下地染，故立四名。謂離第四禪，立空無
X09n0245_p0684a11║邊處等四定，即為四段。唯十地論科，此四空亦各有
X09n0245_p0684a12║四，謂離障等。今依十地經文，文但各有三句，義含於
X09n0245_p0684a13║四，為初離障句中含對治義故。問：若有對治等義，為
X09n0245_p0684a14║有支不？答：准雜集、俱舍等論，即無。若依瓔珞本業，即
X09n0245_p0684a15║各有五，謂：想、護、止、觀、一心。若和會此相違者，論依相
X09n0245_p0684a16║似，一味相故，不同四禪有覺、觀等異。又慧用劣故，不
X09n0245_p0684a17║立支分。經就相似，同皆有五。如初定厭下色想，起空
X09n0245_p0684a18║勝解為想，即對治也；防彼色想，令不現前為護，能超
X09n0245_p0684a19║色想即名止，即今離障也；空無邊行，照了分明，即是
X09n0245_p0684a20║觀義，是今利益也。一心，即是彼二依止故。四義既成，
X09n0245_p0684a21║五支具足矣。疏謂超一切至不念種種想者，此中文
X09n0245_p0684a22║句即三義句，即唯是初離障句也。其中不念之言，復
X09n0245_p0684a23║含對治義矣。超一切色想者，注引本論釋云：過眼識
X09n0245_p0684a24║相，小乘在色欲修起，未捨色形，故不言滅色；大乘決
X09n0245_p0684b01║唯滅想。若無色者，後滅空識，應無空識。然俱舍界品
X09n0245_p0684b02║辨色、麤、細三種色及三有對色，如次釋。此三句所離，
X09n0245_p0684b03║色今欲消。疏：應先略敘彼三有屬義。彼品明十八界
X09n0245_p0684b04║諸門分別中總有二十二門：第一、有見、無見門，第二、
X09n0245_p0684b05║有屬無對門。彼先問云：此十八界幾有見、無見？幾有
X09n0245_p0684b06║屬、無屬？頌答云：一、有見謂色（此謂十八界中唯色界一名為有見，謂為眼根
X09n0245_p0684b07║所觀照故；餘十七即無見也），十、有色有對（謂即五根、五境。此之十界名有色有對。應知有對總
X09n0245_p0684b08║有三種：一、障礙，二、境界，三、所緣。對是礙義。礙義復二：一、障礙礙，二、拘礙礙。此十色界，障礙礙也。謂體是色積集
X09n0245_p0684b09║所成，更相障礙，如手礙手、石礙石，或手、石相礙等。十界體說是色，色既有礙，故名有色；有礙義，故名有對。亦障
X09n0245_p0684b10║亦礙有對，名障礙有對。持業釋：二、境界有對者，謂十二界全六根、六識，法界一分唯取心所法。此十三法以有
X09n0245_p0684b11║色等六塵而為境界，便却為色等所拘礙故，故名有對。則是有彼境界之拘礙，名境界有對。依主釋：三、所緣者，
X09n0245_p0684b12║即七心界全及法界一分唯取心所法。此心、心所等既能緣慮，即須仗彼六塵而為所緣；及緣已，即便却彼色
X09n0245_p0684b13║等之所拘礙。故此心、心所法亦名有對，則所緣之有對亦依主也。此後二即拘礙名對。今此離三句之色，但約
X09n0245_p0684b14║前障礙有對，明後二非此所要。或疑云：據此色法，但是障礙境界體，非心、心所法，何得言三有對色耶？答：以色
X09n0245_p0684b15║界一可見，復是障礙，故名有見有對色。餘聲等九，則無可見義，但有質礙，即名無見有對色。其無表色，二義俱
X09n0245_p0684b16║無，便名無見無對色。則前二是彼三有對中之色，名三有對色。非此色法通三有對，名三有對色矣。）今
X09n0245_p0684b17║此第一句，即是超一切有見有對麤色也。謂此色界，
X09n0245_p0684b18║於見無見門中是有見，對無對門中是有對故。故本
X09n0245_p0684b19║論釋云：過眼識相也。瑜伽名為超於顯色。彼論云：次
X09n0245_p0684b20║於虗空起勝解故，故所有對青黃赤白相應顯色想，
X09n0245_p0684b21║由不現故，及厭離故，皆能超越。滅有對想者，本論釋
X09n0245_p0684b22║云：耳鼻舌身意識，和合想滅故。此即無見有對次麤
X09n0245_p0684b23║色也。謂眼等五根，聲等四境，非眼所見，名無見。於對
X09n0245_p0684b24║無對門中，即是有對。辨前色界，都是三有對中一障
X09n0245_p0684c01║礙有對色也。謂此根境為所依緣，識方得起，成和合
X09n0245_p0684c02║想。今起此想，名滅和合想。其眼根既是無見有對，亦
X09n0245_p0684c03║在此句滅之。為所緣色境，入前句中，即已無和合之
X09n0245_p0684c04║義。故此但云滅四識和合想。瑜伽云：由不顯現，越彼
X09n0245_p0684c05║想以為因故，所有種種聚眾多品類，因諸顯色，和合
X09n0245_p0684c06║積集，有障礙想，皆得除遣。不念種種想者，本論釋云：
X09n0245_p0684c07║不念意識和合想故，意識分別一切法故，說名種種。
X09n0245_p0684c08║此即當無見無對細色，是無表也。然此無表有其多
X09n0245_p0684c09║類，謂別解脫定、俱道、隨心轉等，皆法界攝，唯意識緣。
X09n0245_p0684c10║故論釋云：意識分別一切法故，說名種種也。其意雖
X09n0245_p0684c11║亦能緣非色之境，今但取緣色者，以色自有種種故。
X09n0245_p0684c12║故注云：然唯就緣色而言也。若准瑜伽，復云：由遠離
X09n0245_p0684c13║彼想以為因故，所有彼種種聚中差別相轉，謂飲食、
X09n0245_p0684c14║瓶衣、車乘、莊嚴具、城舍、軍林等相，一切不作意轉。此
X09n0245_p0684c15║則總言離一切色也。又皆徧言想者，小乘意云：以在
X09n0245_p0684c16║色欲修起此定，不可便無色身，但滅色想，想取色故，
X09n0245_p0684c17║所以偏滅。俱舍云：總名除色想苦。唯大乘之中實唯
X09n0245_p0684c18║滅想，若超色想說無色者，後滅空識，應無識空。問：香、
X09n0245_p0684c19║味之想，初禪已離；色、聲、觸想，二禪即除；二、三、四禪雖
X09n0245_p0684c20║有見、聞、覺等，復是借下地識。今何得言空定識耶？遠
X09n0245_p0684c21║公答云：治有四種：一、壞礙色對治，謂方便道觀下有
X09n0245_p0684c22║漏無常等故；二、斷對治，謂無間道正斷不過；三、時對
X09n0245_p0684c23║治，謂解脫道為首，及後一切無間解脫持彼無為，不
X09n0245_p0684c24║令失壞；四、遠分對治，亦謂解脫道後，所有一切無間
X09n0245_p0685a01║解脫遠分前障畢竟不起。今此空定據第四治，總言
X09n0245_p0685a02║滅一切色想。已上明離障說，即前不念之言。含對治
X09n0245_p0685a03║義者，謂不分別色等境故。本論釋云：何以不念？見無
X09n0245_p0685a04║我故。此謂色無自實，當體即空，故云無我，即法無我
X09n0245_p0685a05║也。據上超滅之言，亦是對治。然不念言，治義顯故，論
X09n0245_p0685a06║主取意科釋為治也。此約菩薩實治，故云無我。若依
X09n0245_p0685a07║今經意說，有漏則但六行忻厭，以為加行伏或對治
X09n0245_p0685a08║也。順正理釋加行云：謂若有法（空也）雖與色俱（空遍一切色非
X09n0245_p0685a09║色處故），而其自體不依屬色（礙無礙別故。上明空體也，下明觀行）。諸有於
X09n0245_p0685a10║色求出離者，必應最初思惟彼法，謂虗空體雖與色
X09n0245_p0685a11║俱，而待色無方得顯了（顯空相有二義：一、滅色明空，謂先有色，今此已無；二、對色
X09n0245_p0685a12║明空，此處是色，無色處是空也）。外法所攝，其相無邊，思惟彼時而能
X09n0245_p0685a13║離色，亦此加行之相。故婆娑八十六云：但由加行，名
X09n0245_p0685a14║空無邊處。謂初業者，先應思惟墻上、岸上、舍等上諸
X09n0245_p0685a15║空之相。取此相已，假想勝解，觀察照了無邊空相而
X09n0245_p0685a16║修加行，展轉引起初無色定，故說此名虗空無邊處。
X09n0245_p0685a17║曾聞苾蒭出此定已，便舉兩手捫摸虗空。有見問言：
X09n0245_p0685a18║汝何所覓？答言：我不見自身。彼言：汝身即在牀上，汝
X09n0245_p0685a19║何餘處更覓自身？故知入此定已，亦不見身。起定猶
X09n0245_p0685a20║爾。
X09n0245_p0685a21║疏入無邊虗空者，是第三、修行利益句。謂三色想絕，
X09n0245_p0685a22║則入空理，廓爾無邊故。疏住無邊虗空處者，即第
X09n0245_p0685a23║四、彼二依止句所依空也。唯十地經文云：住虗空無
X09n0245_p0685a24║邊處。今言無邊虗空，義亦不失。言處者，謂觀虗空作
X09n0245_p0685b01║無邊行相，能滅色想，心安空定，名空無邊處。正理云：
X09n0245_p0685b02║四空名處者，諸有情生長處故。瑜伽云：由已超過近
X09n0245_p0685b03║分加行究竟果作意定，是故說言空無邊處具足安
X09n0245_p0685b04║住。准瑜伽意，四義之中，離障是超下地；對治是加行
X09n0245_p0685b05║究竟作意，以彼釋云心得離繫故；利益是勝解作意，
X09n0245_p0685b06║彼釋云正是修行故；彼二依止是加行究竟果作意，
X09n0245_p0685b07║故彼釋謂無間證入故。前三為近分，後一是根本，後
X09n0245_p0685b08║三處亦同於此。又此四義：初、何所超，謂色；次、云何能
X09n0245_p0685b09║超，謂無分別；三、超前何緣無邊虗空；四、超何所證，即
X09n0245_p0685b10║空處心一境性。疏超空，入無邊識處住者，明第一識
X09n0245_p0685b11║處也。超空者，是初離障句。十地經云：超一切虗空無
X09n0245_p0685b12║邊處。疏：今但言超空，從其略也。彼空何所障？須超離
X09n0245_p0685b13║乎外念麤故。則見彼外念麤分別過患，便義含第二、
X09n0245_p0685b14║對治文也。入無邊識者，是第三、修行利益句。前明捨
X09n0245_p0685b15║外，今辨緣內。正理云：謂於純淨六識身能了知中，喜
X09n0245_p0685b16║取相已，安住勝解，由假想力思惟、觀察無邊識相，由
X09n0245_p0685b17║此加行為先，得入根本。此釋成加行之相也。故注云：
X09n0245_p0685b18║心緣內識等。處住者，住處也，是第四、彼二依止句。准
X09n0245_p0685b19║十地經，此句云：住識無邊處。今疏成前句無邊識等
X09n0245_p0685b20║自便。先言處意，從其簡略，義又不失。後皆准此。疏超
X09n0245_p0685b21║識下，三、定超識，是初離障句也。十地經云：超一切識無
X09n0245_p0685b22║邊處，則見所離事念麤分別過患之義，便是第二對
X09n0245_p0685b23║治也。入無所有者，第三、修行利益句也。十地經云：入
X09n0245_p0685b24║無所有。前已捨外緣內，故為麤念；今既無所取，能取
X09n0245_p0685c01║亦無，內、外俱無，斯為利益。順正理云：見前無邊行相
X09n0245_p0685c02║麤動，起此加行，是故此處名最勝捨。以於此中不復
X09n0245_p0685c03║樂作無邊行相，心於所緣捨諸所有，寂然而住。瑜伽
X09n0245_p0685c04║云：從識處上進時，離其識外，更求餘境，都無所得。此
X09n0245_p0685c05║意明識既為麤動，識外復無，故無所有。無所有處住
X09n0245_p0685c06║者，第四、依止句也。十地經云：住無所有處。疏超此下，
X09n0245_p0685c07║第四、處也。此謂此前無所有處已。故十地經云：超一
X09n0245_p0685c08║切無所有處。即是初離障句。見彼所離無所有想，亦
X09n0245_p0685c09║是麤念分別過患之義，即是第二對治。若准論經，次
X09n0245_p0685c10║此更有一句云：知非有想非無想安隱。此句即是第
X09n0245_p0685c11║三修行利益。緣十地品經，文闕此句。今疏亦且依之。
X09n0245_p0685c12║住非想非非想處者，是第四依止句。十地經云：非有
X09n0245_p0685c13║非無想。今但言非即非有，非非即非無。瑜伽云：先入
X09n0245_p0685c14║無所有處定，超過一切所有想。今復超過無所有想，
X09n0245_p0685c15║故言非想。（釋非有想）。又言非無想者，非如無想及滅盡定，
X09n0245_p0685c16║一切諸想皆悉滅盡，唯有最細想緣無想境轉故。即
X09n0245_p0685c17║於此處起勝解，則超近分而入根本。（釋非無想）。清涼大師
X09n0245_p0685c18║復約第一義修明此四空，云：謂觀色即是空，心安於
X09n0245_p0685c19║空，是空處定；次知空色不出於心，是識處定；次心、境
X09n0245_p0685c20║兩云為無所有處；次此亦云緣無想住，名非想非非
X09n0245_p0685c21║想處。若不緣此無想，則諸漏永寂，出三界矣。注此中
X09n0245_p0685c22║不出下，明此定了、不了也。於中有三：一、外道；二、若知
X09n0245_p0685c23║下，小乘滅受想者，滅盡定也；三、若未得下，無想天也，
X09n0245_p0685c24║即第四禪凡夫天。此亦外道也。
X09n0245_p0686a01║圓覺經大疏釋義鈔卷第十（之上）
X09n0245_p0686a02║
X09n0245_p0686a03║
X09n0245_p0686a04║
X09n0245_p0686a05║圓覺經大疏釋義鈔卷第十（之下）
X09n0245_p0686a06║終南山草堂寺沙門　宗密撰
X09n0245_p0686a07║疏後受報者下，第二、別明前禪定所感之報也。文二：
X09n0245_p0686a08║初總；後此上諸下，別明也。亦五門者，亦同前人、天等
X09n0245_p0686a09║五門也，即是釋名、出體、種類、身相、壽量等也。章雖有
X09n0245_p0686a10║五，釋文即四，為釋名中便含種類之義，故今第一、釋
X09n0245_p0686a11║名也。此復有二：初、釋總名。總名，色界也。據色有、無者，
X09n0245_p0686a12║無色四蘊，體非是色，故曰無色；非但色無，即曰無色。
X09n0245_p0686a13║俱舍云：於彼界中色非有故，名為無色。所言色者，是
X09n0245_p0686a14║變礙義，或示現義。彼體非色，立無色名。非彼但用色
X09n0245_p0686a15║為體，即無別物；或是虗空，非四蘊也。又云：無色都無
X09n0245_p0686a16║有處，以無色法無有方所，理決然故。但由異熟生，差
X09n0245_p0686a17║別有四，名無色界。此四非由處有上、下，但由生故，勝、
X09n0245_p0686a18║劣有殊。論復問云：復如何知彼無方處？答：謂於是處
X09n0245_p0686a19║得定者，命終即於是處生故。復從彼沒，生欲、色時，即
X09n0245_p0686a20║於是處中有起故。則知無色不離欲、色界，受彼四處、
X09n0245_p0686a21║四蘊異熟生，但隨空、識等定所感，有四別故。如同一
X09n0245_p0686a22║處得四種定，後還內於此一處受四種果，故無別處
X09n0245_p0686a23║也。又脩此定，欲界九處，除北洲、傍生、鬼、獄；色界十一
X09n0245_p0686a24║處，除五淨居及大梵王處生。如禪初坐，得空處定，命
X09n0245_p0686b01║終便即於彼初禪受二萬劫四蘊果報。後從彼命終，
X09n0245_p0686b02║合生欲界，即於彼處中有現前傍識。餘處例此。界者，
X09n0245_p0686b03║分齊者，釋界義也。俱舍云：能持自相，故名為界。色所
X09n0245_p0686b04║屬界曰色界，無色所屬界曰無色界。故知非但色無，
X09n0245_p0686b05║即名無色。欲界雖有色等者，通妨也。約麤重立名者，
X09n0245_p0686b06║即前所謂有五塵合等是也。
X09n0245_p0686b07║疏其別釋名，即當種類者，義相應故，不別開也。文二：
X09n0245_p0686b08║色、無色別故。就色界中二：初總標界禪，以彰天數；後
X09n0245_p0686b09║依禪；次別明，便為四段。今初，又前三中，文各有二，謂
X09n0245_p0686b10║通及別。初通名梵眾等者，此別相也。順正理云：廣善
X09n0245_p0686b11║所生，故名為梵；此梵即大，故名大梵；由彼獲得中間
X09n0245_p0686b12║定故（有伺無尋）；最初生故（成劫時生）；最後沒故（壞初時沒）；威德等勝，
X09n0245_p0686b13║故名為大（身、壽等量皆別，臣、主復異）；大梵所有、所化、所領，故名梵
X09n0245_p0686b14║眾；於大梵前行列待衛，故名梵輔。具云梵摩等者，通
X09n0245_p0686b15║名也。疏彼無尋、伺者，如前禪定中釋。三者、謂下，別名
X09n0245_p0686b16║也。約光少、多及勝等者下，釋也。順正理云：自地天內，
X09n0245_p0686b17║光明最小，故名少光；光明轉勝，量難測，故名無量光
X09n0245_p0686b18║淨；遍照自、他處，故名極光淨。疏此天離喜等者，順正
X09n0245_p0686b19║理云：意地樂受，說名為淨；別，則類光。而說者應云約
X09n0245_p0686b20║淨多、少及勝，如次立名少淨等也。順正理云：於自地
X09n0245_p0686b21║中，此淨最劣，故名少淨；其淨轉增，量難測，故名無量
X09n0245_p0686b22║淨；此淨周普，故名遍淨。意顯更無樂能過此也。疏四、
X09n0245_p0686b23║禪八下，此中前三唯別，後五有通。有別無雲等者，順
X09n0245_p0686b24║正理云：已下空中天所居地，如雲密合。此上諸天更
X09n0245_p0686c01║無雲地，在無雲首，故說無雲。更有異生勝福方處可
X09n0245_p0686c02║往生故，說名福生。此最殊勝，故名廣果。及五淨居者，
X09n0245_p0686c03║此即後五通名淨居也。順正理云：離欲諸聖以聖道
X09n0245_p0686c04║水濯煩惱垢，故名為淨；淨身所止，故名淨居。或住於
X09n0245_p0686c05║此，窮生死邊，如還債盡，故名為淨；淨者所住，故名淨
X09n0245_p0686c06║居。或此天中無異生雜，純聖所止，故名淨居。注無繁
X09n0245_p0686c07║等者，列五別名也。須正理釋云：繁謂繁雜，或謂繁廣。
X09n0245_p0686c08║無繁雜中，此最初故；繁廣天中，此最劣故。說名無繁。
X09n0245_p0686c09║（前解以垢染為繁雜，後以功德為繁廣。）或名無求，不求趣入無色界故。
X09n0245_p0686c10║（此諸那含果人至廣果天，便分二路：樂定者，不生淨居，直往無色趣滅；樂慧者，便生淨居趣滅也。）無
X09n0245_p0686c11║熱者，已善伏除定障，意樂調柔，離諸熱惱，故名無熱。
X09n0245_p0686c12║餘處別卷。或全下生煩惱，名熱；此初遠離，得無熱名。
X09n0245_p0686c13║或復熱者，熾盛為義。謂上品脩靜慮及果，此猶未證，
X09n0245_p0686c14║故名無熱。（此以功德熾盛為熱。）已得上品離脩靜慮，果德易彰，
X09n0245_p0686c15║故名善現。雜脩定障，餘品至微，見極清徹，故名善見。
X09n0245_p0686c16║更無有處於有色中能過於此，名色究竟。或此已到
X09n0245_p0686c17║眾苦所依身最後邊，名色究竟（此謂生彼必是聖人居第三界者，今既到
X09n0245_p0686c18║彼已決定人滅，無容更受第二生身也）。俱舍云：此欲界上處有十七，謂
X09n0245_p0686c19║三靜慮處各有三，第四靜慮處獨有八，器及有情總
X09n0245_p0686c20║名色界。准上器及有情依正二報，即此所明報也。又
X09n0245_p0686c21║准此論說，自欲界夜摩已上直至色究竟等，所有色
X09n0245_p0686c22║諸天盡依虗空宮殿而住，即宮殿等而為外器，以是
X09n0245_p0686c23║空居不復更有山川林樹也。但無雲已下猶以雲為
X09n0245_p0686c24║地，自此已上兼復無雲，但宮殿散處於空如星月矣。
X09n0245_p0687a01║又欲論彼天一一去欲界近遠者，要先知彼處所決
X09n0245_p0687a02║定有幾，應知彼天處別但有十六。故俱舍云：梵眾天
X09n0245_p0687a03║等有一十六處。或言十七十八者，謂於梵輔中別說
X09n0245_p0687a04║大梵，及廣果中分出無想天也。注義當最上者，壽量
X09n0245_p0687a05║劫數斷深，從色界已上倍倍增勝，乃至非想非非想
X09n0245_p0687a06║天最勝故。然亦不離色欲者，既無色形即無別處所。
X09n0245_p0687a07║疏踰繕那者，十六里；梵眾長其半，即是八里矣。次三
X09n0245_p0687a08║增半，半者，梵輔長一繕那，十六里；大梵長一繕那半
X09n0245_p0687a09║（二十四里）；少光天長二繕那（三十二里）。次五增倍，倍者，謂無量
X09n0245_p0687a10║光四繕那，淨光八，少淨十六，無量淨三十二，遍淨六
X09n0245_p0687a11║十四（二〔云〕繕那）。唯無雲減三者，據增前一倍，合有一百二
X09n0245_p0687a12║十八；今既減三，唯一百二十五繕那也。次七還倍，倍
X09n0245_p0687a13║者，福生天身長二百五十繕那，廣果五百，無煩一千，
X09n0245_p0687a14║無熱二千，善現四千，善見八千，色究竟一萬六千繕
X09n0245_p0687a15║那也。疏色界無晝、夜者，長有身光也。等身量者，如色
X09n0245_p0687a16║究竟身長一萬六千繕那，則壽一萬六千劫也。此下
X09n0245_p0687a17║漸減，可知。疏餘三、二二增者，識處四萬，無所有處六
X09n0245_p0687a18║萬，有頂八萬也。
X09n0245_p0687a19║疏上來業等下，大文第二、總結善、惡、不動三種業也。
X09n0245_p0687a20║我等無始已來，常依無明及貪愛種子，故生生世世
X09n0245_p0687a21║起心動念，舉足動步，無非起業。計一生中所造之業，
X09n0245_p0687a22║萬劫生償，亦不了沒，生生累積，已經不可說不可說
X09n0245_p0687a23║佛剎微塵數劫耶？良由此業無礙質礙之體、長短分
X09n0245_p0687a24║量之相，所以積在藏識之中，不朽，不敗，不相妨礙。若
X09n0245_p0687b01║有形礙，算其數量，盡虗空界亦不能容受我一人無
X09n0245_p0687b02║始來諸業也。此疏是華嚴經普賢行願品中之文。其
X09n0245_p0687b03║文具云：我於過去無始劫中，由貪、瞋、癡發身、口、意，作
X09n0245_p0687b04║諸惡業，無量無邊。若此惡業有體相者，盡虗空界不
X09n0245_p0687b05║能容受。彼是懺悔門中，但約惡業，已云虗空不受，況
X09n0245_p0687b06║兼善業、不動業耶？既知我等若不動苦、習、學，增長定、
X09n0245_p0687b07║慧，令與本性常、樂、我、淨相應，覺了一切煩惱、一切業
X09n0245_p0687b08║如夢、如空花，本無所有，身、心永離者，即妄作、妄受，盡
X09n0245_p0687b09║未來際亦無由斷絕也。勉旃，思之！
X09n0245_p0687b10║疏然報有下，三、總明六通受報時分也。三報者，從牒
X09n0245_p0687b11║釋處，是遠公三報論文。文皆可解。又佛名經懺悔文
X09n0245_p0687b12║中說：凡夫之人於業報中好生疑惑。所以者何？由見
X09n0245_p0687b13║世間造善之者觸向轗軻，為惡之者諸事是偶，致使
X09n0245_p0687b14║世間之人謂言善、惡無分。我經中說言有三種報云
X09n0245_p0687b15║云。標云：遲者，後報中百生、千生已後方受也；疾者，或
X09n0245_p0687b16║現報也。又三報中各有遲、疾，詳之，可解。疏復有四句
X09n0245_p0687b17║者，一、報定，時不定。謂造此業之時，是猛利決勁之心，
X09n0245_p0687b18║不可改轉。縱被強力制過，或情人懇勸，蹔且過時，他
X09n0245_p0687b19║日必定還作。乃至衰命因緣，亦不可改。如豫讓漆身
X09n0245_p0687b20║吞炭之數，即受報決定。縱現世不受，亦來生受苦；來
X09n0245_p0687b21║生別遇餘緣，差互不受，亦二生、三生，乃至百千，畢竟
X09n0245_p0687b22║須受。故云時不定也。二、時定，報不定。謂造業時決勁，
X09n0245_p0687b23║的擬取某時作善、惡等事。若過此時，我即不能。故至
X09n0245_p0687b24║受時，或合現報，或合生報、後報，必不移易。若有惡業，
X09n0245_p0687c01║受時合到，遇其懇禱脩善，或遇發心入道，或懺悔等，
X09n0245_p0687c02║拒之不受。時既已過，一差永差。或有善業，受時合到，
X09n0245_p0687c03║遇其作惡強盛，拒之不得受，亦成永失。故云報不定
X09n0245_p0687c04║也。三、時、報俱定，造業之時亦然。謂的擬為之，的取某
X09n0245_p0687c05║時，決定須作，故受報時至。若是善業，放生、救命等事，
X09n0245_p0687c06║合受長壽者，天魔、外道神變亦不能隔。毒藥不死，水、
X09n0245_p0687c07║火不能燒溺。如涅槃說：死母胎中孩子，火燒不死等。
X09n0245_p0687c08║若是惡業，負財、命等，畢合三途。或罪畢為人，短命、死
X09n0245_p0687c09║對等緣，合死，合病，合苦等事，佛力亦不能救。非唯餘
X09n0245_p0687c10║力，故說佛力；不知業力，唯說此業也。如瑠璃王伐釋
X09n0245_p0687c11║佛種及目連，俱不可救，良由作時無人可能故。四、時、
X09n0245_p0687c12║報俱不定者，作業之時，俱無決勁心。疏然上所說下，
X09n0245_p0687c13║四、會通權、實也。隨心見異者，惡業熟人，命終剎那間，
X09n0245_p0687c14║只於當處便見地獄等苦事；上品善業成熟之人，命
X09n0245_p0687c15║終剎那，只於當處便見天宮等樂事。縱劫生人道異
X09n0245_p0687c16║界，或畜生、禽獸、蟲豸，皆然。萬法皆空，俱隨心、隨業見
X09n0245_p0687c17║異，無定處所。疏梵王等者，淨名經說，前已釋之。一境
X09n0245_p0687c18║四心者，人見是水，天見瑠璃，魚見窟宅，鬼見猛火或
X09n0245_p0687c19║膿、血等。亦廣如普眼章法空門中說。云皆法界相者，
X09n0245_p0687c20║如華嚴說：
X09n0245_p0687c21║疏：二、總結中分四：一、正釋文；二、前指下，總收業本；三、
X09n0245_p0687c22║故瓔珞下，釋無明所依，謂依法界。云色、欲、心者，三界
X09n0245_p0687c23║因、果也。心是四蘊，即無色界。然此三法，上不具下，下
X09n0245_p0687c24║必具上。謂無色界唯心，而無色、色界有色；有心，而無
X09n0245_p0688a01║欲、欲界具三。今云色、欲、心所起報等者，因、果相應也。
X09n0245_p0688a02║餘二亦然，重言也。欲、心等者，上舉法界緣起離過之
X09n0245_p0688a03║色、欲、心，下說執計定相故能起業之色、欲、心。餘二亦
X09n0245_p0688a04║爾。皆言分為者，不得全稱法界，是法界中一分，如海
X09n0245_p0688a05║一漚故也。▲疏然十惡下，四、明斷、不斷也。一向須除
X09n0245_p0688a06║者，如普賢行願經中，但懺惡業也。但除病者，十善、八
X09n0245_p0688a07║定離不悔除。能發此業之無明，能潤此業之貪愛，即
X09n0245_p0688a08║須改悔。行心用意，不得依前。故華嚴下，釋上所標十
X09n0245_p0688a09║善；三地下，釋上所標八定。五品心者，一、有漏心，二、智
X09n0245_p0688a10║慧心，三、自悟心，四、菩提心，五、圓明心。謂所脩不殺等
X09n0245_p0688a11║十善，行業不殊；能脩之心，則品類各別。具如注中別
X09n0245_p0688a12║本經文所說。其第二、第三，皆是無我智也，但利、鈍異
X09n0245_p0688a13║耳。四者、方便，即是大智慧；悲、願三，是菩提心也。一
X09n0245_p0688a14║切種者，無邊種類，無事不知。清淨者，一一稱理，無二、
X09n0245_p0688a15║無二分。疏為化眾生等者，明所脩禪定之心不同凡
X09n0245_p0688a16║夫也。彼經說：見眾生苦惱，欲救度之，思惟方便：第一、
X09n0245_p0688a17║從無障礙智，二、如實覺，三、無生慧，四、禪決定智，乃至
X09n0245_p0688a18║善巧多聞，遂勤求正法云云。（上具如疏序，鈔中引經廣說。）得聞法
X09n0245_p0688a19║已，攝心安住，於空閑處作是思惟：如說脩行，乃得佛
X09n0245_p0688a20║法；但非口言，而可清淨。住此發光地時，（第三地也。）即離欲、
X09n0245_p0688a21║惡、不善法，住初禪，乃至四種禪、四空、四無量心、五神
X09n0245_p0688a22║通等。原其發意，但為眾生。故知但除計執之病，不除
X09n0245_p0688a23║四禪、八定等法。
X09n0245_p0688a24║疏第二、勸斷中云先斷此二者，貪欲約對外塵，愛、渴
X09n0245_p0688b01║約內心相續，故云二也。疏事起者，造業事也；心者，發
X09n0245_p0688b02║業心也，即無明貪愛。次句可解。自報以觀事等者，以
X09n0245_p0688b03║果驗因，自然怖苦息惡，忻樂與善，故云可變（變思為善）。舉
X09n0245_p0688b04║事下，以造業過患呵責欲造業之心，如何隨逐無明，
X09n0245_p0688b05║用為師主，承事貪愛，以作魔王？心即悟其下劣，自墜
X09n0245_p0688b06║自損，故能反也。△疏：業本者，由貪欲故造業也。惑主
X09n0245_p0688b07║者，愛也。俄者，急速也。次二句釋淨心開悟。言不務先
X09n0245_p0688b08║除者，離貪愛心而脩道也。舉喻可知。
X09n0245_p0688b09║五性門。　疏：二、明種性令知者，又二：初、立理別科，二、
X09n0245_p0688b10║却用前科。初者，前示所斷輪迴本、末四段，文中已略；
X09n0245_p0688b11║標指云下，當廣辨，即此所辨是也。然本科者，以彌勒
X09n0245_p0688b12║四問來唯二事，謂：斷輪迴心，所脩悲、智行。今疏家依
X09n0245_p0688b13║此義意，大分二門，每門又各開二，以成四問、四答。輪
X09n0245_p0688b14║迴中二問答者，一、問：云何斷輪迴根本？佛答：由貪愛
X09n0245_p0688b15║為本，故有五道業報；欲脫生死，須斷貪愛。二、問：輪迴
X09n0245_p0688b16║有幾種性？佛答：由貪欲發無明，顯出五性差別不等。
X09n0245_p0688b17║非智中二問答者，一、問：脩佛菩提幾等？佛答：於大圓
X09n0245_p0688b18║覺發心者，發清淨願，住於圓覺；求友斷障，證於圓覺。
X09n0245_p0688b19║二、問：度生幾種方便？佛答：唯以大悲方便等。但辨得
X09n0245_p0688b20║此科段分明，即別科三意及再辨本科五義，照然可
X09n0245_p0688b21║見。其別科者，來四問為兩段，其文亦同，但曲開中便
X09n0245_p0688b22║有差異。若具出者，應就答輪迴中便分為二：一、亦所
X09n0245_p0688b23║斷，二、勸令斷。一中二：一、根本（從初至愛受根本），二、種性（從由有諸
X09n0245_p0688b24║欲盡五通業報）。就非智中應且分二：初正答悲智，後別示脩
X09n0245_p0688c01║證（如下說四位隨順覺性了，後別教安四隨順覺性）。初中又二：一、答脩佛菩
X09n0245_p0688c02║提以成大智（即五性也），二、答化生方便以成大悲。今云說
X09n0245_p0688c03║脩證者，五性皆有脩證行相，但邪見、正見及大小乘
X09n0245_p0688c04║不同。就中菩薩性文始修行位，因圓果滿文相備足，
X09n0245_p0688c05║故知合是答脩佛菩提之問（此下一紙半疏每門著經文者，事須對經勘會
X09n0245_p0688c06║自然曉了，若但尋疏則易亦難成）。前問幾等者，文云脩佛菩提幾等
X09n0245_p0688c07║差別也。今果有五𤳖階降，即知問答義意相承契當
X09n0245_p0688c08║也。後文不言下，序本所科，以最後一段文答佛菩提
X09n0245_p0688c09║問也。問云幾等，答處但云依覺、住覺、證覺，都不分析
X09n0245_p0688c10║等級𤳖數有幾種別，即是答處與問不相承也。反顯
X09n0245_p0688c11║足合是此五性所答，非後文也。有此三下，結成別科
X09n0245_p0688c12║為當。
X09n0245_p0688c13║疏然更下，二、却用前科也。先依此科經了，忽覺上
X09n0245_p0688c14║來三義，故別科之。及乎審細更詳，理又不如前判。復
X09n0245_p0688c15║緣皆有義意，不敢定為取捨義疑，故兩存焉。文中三：
X09n0245_p0688c16║一、云理成前，二、揀定染、淨（問五性下），三、約宗總結（舉要下）。今
X09n0245_p0688c17║初，又四：一、總標，二、列釋（一者下），三、約雙存科判，四、結偏
X09n0245_p0688c18║取本科消。文中二、五義彰。別科五失：一、疑細答麤失，
X09n0245_p0688c19║二、問悟答迷失，三、結名不順失，四、經文剩長失，五、義
X09n0245_p0688c20║意繁重失。別科既有五失，便反顯本科五種皆得也。
X09n0245_p0688c21║初中云不疑五道者，五道輪迴，人、天、小乘中人尚能
X09n0245_p0688c22║信解，況彌勒疑耶？若言示現疑者，此經淨在說、聽，是
X09n0245_p0688c23║決了諸詮不了之義。其五種輪迴之相，大、小乘權教
X09n0245_p0688c24║無不明說，何必示現此疑？謂由前說等者，指前金剛
X09n0245_p0689a01║藏章中文也。前已總釋云：但住有為，即屬輪迴心也。
X09n0245_p0689a02║經初列輪迴之相云：始終、生滅、有無、起止、往復、取捨
X09n0245_p0689a03║等，雖有眾多，不離動、靜。皆上字是動義，下字是靜義。
X09n0245_p0689a04║約世間說，動是欲界，靜是上界；若約佛法中說，動是
X09n0245_p0689a05║三界，靜是二乘；或動是菩薩，靜是聲聞。（下經云：動念、息念，皆歸遠
X09n0245_p0689a06║問也。）前釋始終，云：證菩提、涅槃為始，斷盡煩惱為終，正
X09n0245_p0689a07║是五性修斷行相。故皆屬輪迴心矣。又云：以輪迴心
X09n0245_p0689a08║生輪迴見，入於如來大寂滅海，終不能至。是故我說
X09n0245_p0689a09║一切菩薩及末世眾生先斷無始輪迴根本。（是故者，由是用
X09n0245_p0689a10║輪迴之心故也。上下文連。故知菩薩若未了圓覺，唯欲除二障而修六度，求無上道，亦屬輪迴心也。根本，有愛
X09n0245_p0689a11║也。先令斷愛，則異於五性用本貪欲矣。）思度佛境者，非唯攀緣世間，至
X09n0245_p0689a12║於思佛，亦輪迴心。彼一章經，旨趣皆爾。若但取文，同
X09n0245_p0689a13║即思者，文云：用此思惟辨於佛境，猶如空花，復結空
X09n0245_p0689a14║果。度者，文云：以思惟心測度如來圓覺境界，如螢燒
X09n0245_p0689a15║須彌，終不能著。皆是輪迴者，輪迴心也。生死等者，取
X09n0245_p0689a16║意間次指之，文非相連。文云：生死、涅槃同於起滅。文
X09n0245_p0689a17║云：凡夫及諸佛同為空死相。疏故問下，彌勒意云：佛
X09n0245_p0689a18║比說諸大、小乘，只言趣惑造業是輪迴心。今及乃觀
X09n0245_p0689a19║佛求證，亦屬輪迴心行。不知輪迴都有幾種，而令麤、
X09n0245_p0689a20║細心智皆不得免。由本貪業者，義如下釋，可別來成
X09n0245_p0689a21║此一段意。△疏二者下，問悟，答迷失也。標貪等者，用
X09n0245_p0689a22║本貪以修證，是迷也。釋以二乘、外道者，五性之中三
X09n0245_p0689a23║也。本問修佛菩提，不問脩聲聞菩提、緣覺菩提及外
X09n0245_p0689a24║道智證。此等用心，皆是迷矣。二乘亦全不知有賴耶
X09n0245_p0689b01║識，故三界外塵沙無知，皆未斷故。故云不應是此答
X09n0245_p0689b02║佛菩提。△疏三者下，結名不順失也。眾生之言，順輪
X09n0245_p0689b03║迴矣。不順菩提，菩提問目云：脩佛菩提，幾等差別？若
X09n0245_p0689b04║答此者，應結云：是名菩提五等差別。△疏四者下，經
X09n0245_p0689b05║文剩長，失也。文中四：一、具出問答之文。二、是則經有
X09n0245_p0689b06║下，印成理當。言四門者，已如上敘說。三、若將下，正序
X09n0245_p0689b07║剩長。由判五性已答菩提，故最後文即無所用，故云
X09n0245_p0689b08║剩也。四、然答菩提下，會通、別科。三義中，序後云不言
X09n0245_p0689b09║幾種，如答下，此問具云：迴入塵勞，當設幾種教化方
X09n0245_p0689b10║便度諸眾生？答處但云：菩薩唯以大悲方便入諸世
X09n0245_p0689b11║間，開發未悟。言唯以者，唯字是遮揀差別之詞，以字
X09n0245_p0689b12║是表用大悲方便也。皆將一道攝差別者，唯稱覺性
X09n0245_p0689b13║用心，是脩佛菩提中一道；唯以大悲方便，是教化眾
X09n0245_p0689b14║生中一道；發願求友，離邪斷障，解脫證覺，是菩提中
X09n0245_p0689b15║差別也；示現種種形相、逆順境界，是化生中差別也。
X09n0245_p0689b16║皆依一道而起差別，方是真脩菩提，真度生也。故金
X09n0245_p0689b17║剛般若經以不得菩提為真實得，金剛三昧經以不
X09n0245_p0689b18║化於生為大化眾生。言悲、智例等者，悲謂化生，智謂
X09n0245_p0689b19║菩提。以疏科四問束為悲、智，故此云爾。皆問幾種，答
X09n0245_p0689b20║唯一道，故云例等。別科中既云以後文答，文不相承，
X09n0245_p0689b21║則答於他生亦應是不相承也。何得偏指其一？△疏
X09n0245_p0689b22║五者下，義意繁重，失也。但要撿二處經文，對者自見。
X09n0245_p0689b23║文雖小異，義理全同，同是脩證行相。由此別科為脩
X09n0245_p0689b24║佛菩提。今再詳覽：脩證行相雖同，所依根本全列。五
X09n0245_p0689c01║性中脩證由本貪欲，後文說脩證依大圓覺起增上
X09n0245_p0689c02║心。如此，則經文不重。若各菩提，即成重也。前科別中
X09n0245_p0689c03║云說脩證故，此却會通彼文。經宗簡要者，如懸談第
X09n0245_p0689c04║一門十種因緣中第七少文能攝多義處已說。▲疏
X09n0245_p0689c05║然至聖下，三、結雙存科判，別科判之義也。佛是至極
X09n0245_p0689c06║之聖，所說是幽徹玄妙之言，實難以凡心窮究決了。
X09n0245_p0689c07║故法華云：其智慧門（門即教也）難解難入。又云：世尊說法，
X09n0245_p0689c08║意趣難解。每以一音演說法，則眾生隨類各得解。此
X09n0245_p0689c09║是佛不共之德也。故今或恐含於兩勢。兩勢者，佛答
X09n0245_p0689c10║處說：有眾生欲脩佛菩提，以所遇教法師、友不同，或
X09n0245_p0689c11║邪（外道）、或正（三乘皆正）、或偏（二乘）、或圓（大乘實教），故熏成五性。總由
X09n0245_p0689c12║未悟本覺，但是貪慕佛果而脩，故五種皆名輪迴種
X09n0245_p0689c13║性。即知說此一段之意，俱答菩提幾等輪迴種性也。
X09n0245_p0689c14║若對前後，應為四句：一、內心、外行，皆是輪迴，謂前五
X09n0245_p0689c15║道業報以愛為根本。二、內心、外行，皆是脩證，謂最後
X09n0245_p0689c16║經依覺發心，住覺求友，斷障離邪，證大圓覺。三、外是
X09n0245_p0689c17║脩證之行，內是輪迴之心，則五性之人也。四、內是脩
X09n0245_p0689c18║證之心，外是貪欲輪迴之行，即次前勸斷中文云：示
X09n0245_p0689c19║現世間非愛為本，但以慈悲令彼捨愛，假諸貪欲而
X09n0245_p0689c20║入生死。佛意不妨含此多勢，故今未敢指南。故古德
X09n0245_p0689c21║皆云脩多羅意趣中求。天台云經富論貧，是此意也。
X09n0245_p0689c22║▲疏今就下。四、結。偏取本科滿經文也。別科唯三義，
X09n0245_p0689c23║本科有五義，兼亦會通三義，故云理長。
X09n0245_p0689c24║疏問五性下，二、揀定染、淨也。可除病者，用心染也；不
X09n0245_p0690a01║斷法者，淨中之行相。行相無別，但在用心。如施、戒是
X09n0245_p0690a02║人、天有漏之因，若不住相施、戒，則發生定、慧，成就福、
X09n0245_p0690a03║智。又如一切善是有福，論捨罪福品中所捨之法。若
X09n0245_p0690a04║以無我、人、眾生、壽者脩之，則得阿耨菩提。注依本貪
X09n0245_p0690a05║者，如經初標之文。脩證之行者，經云：永捨貪欲，先除
X09n0245_p0690a06║事障。及云：先當發願，勤斷二障，乃至依彼所作因地
X09n0245_p0690a07║法行。▲疏舉要下，三、約宗總結也。
X09n0245_p0690a08║疏然五性學人等者，問：五性是此經說，今乃指學者
X09n0245_p0690a09║不了本覺，何耶？答：五性之人是通云乃至今生習學
X09n0245_p0690a10║三乘權教之者，此經但說彼差別之人從凡至聖脩
X09n0245_p0690a11║證行相，不是此經今依五性習學。故下偈云：不同差
X09n0245_p0690a12║別性皆得成佛道。即知佛意泯彼五性，令悟一性。疏
X09n0245_p0690a13║發揮等者，御注孝經序云：今存于疏，用廣發揮。是此
X09n0245_p0690a14║意也。疏既不了本覺下，頓宗乃眾生本有覺性，則以
X09n0245_p0690a15║覺性為本。故論云：依本覺故，而有不覺。今五性學人
X09n0245_p0690a16║既不了之，故唯以二障為本也。故依伏、斷者，經中所
X09n0245_p0690a17║云依障而現淺、深，是依或伏，或斷，或半，或全，深、淺等
X09n0245_p0690a18║差，同成五種，不約障體說淺、深也。疏我、法轉增者，於
X09n0245_p0690a19║俱生二執之上更加分別二執也。我、法之義，二空章
X09n0245_p0690a20║中已釋執故。二障轉深者，本從二執起二障也。義如
X09n0245_p0690a21║前釋。若遇菩薩等者，遇菩薩說大乘，遇佛說最上一
X09n0245_p0690a22║乘。人既轉勝，法又轉深，故障轉淺。言相望者，以遇二
X09n0245_p0690a23║乘聖菩薩，遇二乘，其障猶深；遇菩薩，漸淺。以菩薩望
X09n0245_p0690a24║佛，遇菩薩，猶名為深；遇佛，轉轉極淺。
X09n0245_p0690b01║疏：一、所依，二、障中文二，如疏列。初中又二：初略釋名、
X09n0245_p0690b02║義，後廣釋體、相。初中云煩惱所知者，八識章中已釋，
X09n0245_p0690b03║今但消此文。言事是煩惱者，夫煩惱發生，皆同著事；
X09n0245_p0690b04║事數滋多，則煩惱增長。如二乘人體滯空寂之理，故
X09n0245_p0690b05║煩惱斷；凡夫著六塵等境，故煩惱增。故經云：但凡夫
X09n0245_p0690b06║之人貪著其事。言煩惱即障者，煩惱體當是障礙之
X09n0245_p0690b07║法，化解脫，故言即也。如紙以為障子，名為紙障，紙即
X09n0245_p0690b08║是障也。又能下，印定煩惱是經中事障不謬。其煩惱
X09n0245_p0690b09║發業受報，生死輪迴，大、小乘經、論同說。今經云事障
X09n0245_p0690b10║續諸生死，即知定是煩惱不虗。疏理是所知等者，應
X09n0245_p0690b11║是世、出世間有為、無為、有漏、無漏一切諸法，皆佛所知
X09n0245_p0690b12║之境。今凡夫、二乘不能知者，由被此障障之也。菩薩
X09n0245_p0690b13║雖能知之，猶位位今增，乃至位漏，方能盡知。初亦不
X09n0245_p0690b14║能類知，良由此障難頓伏頓斷也。然所知之境不過
X09n0245_p0690b15║理、事。此經宗於理性，以事、法體虗，必歸於理，故俱云
X09n0245_p0690b16║理障。又理是道理，通於理、事，故云理障。即此道理是
X09n0245_p0690b17║佛、菩薩所應知，故云理是所知也。言所知非障者，障
X09n0245_p0690b18║是本、末無明，能障此理，理體非障。所言障者，是所知
X09n0245_p0690b19║之障，是理之障，皆依主釋，皆從所障得名。如將物障
X09n0245_p0690b20║門，名為門障。然且門不是障，是障障門矣。故此云是
X09n0245_p0690b21║障障於所知理也。此則經、論二名同一詰釋。又義勢
X09n0245_p0690b22║連帶易見，豈非巧略哉！
X09n0245_p0690b23║疏體即起信下，後廣釋體、相也。於中又四：一、以論
X09n0245_p0690b24║能屬，二、正引論文，三、辨業用，四、通釋妨難。初中，謂論
X09n0245_p0690c01║有根本、枝末二種不覺（前已具釋）。枝末復有九相，謂三細、
X09n0245_p0690c02║六麤（亦如前釋）。今云無明即不覺（彼初說生起，即云不覺；後斷染處，即云無明。今
X09n0245_p0690c03║順後文也），六染即是三細、四麤。約生起之相，須具說九；約
X09n0245_p0690c04║伏斷云染，唯取前七，合為六染。染著淨心，唯是此故。
X09n0245_p0690c05║具九相中三細、四麤。故論次下，以依染心（一、念動也。此是初細
X09n0245_p0690c06║也）、能見（二、細）、能現（三、細）、妄取境界（初、麤）。餘在論之前文。六染
X09n0245_p0690c07║者，一、執相應染（三、四兩麤），二、不斷相應染（第二、麤），三、分別智
X09n0245_p0690c08║相應染（第一、麤），四、現色不相應染（三、境界相），五、能見心不相
X09n0245_p0690c09║應染（三、能見相），六、根本業不相應染（第一、業相）。第三、四兩麤合
X09n0245_p0690c10║為第一染。餘三細、二麤，從麤展轉向細，逆次配五染
X09n0245_p0690c11║（染即順次，麤、細即逆次）。染是障義，約伏斷位以明之，故從麤至
X09n0245_p0690c12║細；九相約從本至末生起次第，故從細至麤。今由就
X09n0245_p0690c13║六染次第，故成逆也。然染是惑障，非業非報，故不配
X09n0245_p0690c14║五、六兩麤。注各二義者，然染心及無明亦非別體，但
X09n0245_p0690c15║約義用別說。故論云：依不覺故，生三種相，與彼不覺
X09n0245_p0690c16║相應不離。又云：以有境界故，復生六種相。又云：當知
X09n0245_p0690c17║無明能生染法，以一切染法皆是不覺相故。當知六
X09n0245_p0690c18║染中一一有不覺義。今一向取不覺相為一義，一向
X09n0245_p0690c19║取相生為一義也。染污淨心者，下引論中心本清淨，
X09n0245_p0690c20║為無明所染等，即是其文。疏展轉相生者，大段既無
X09n0245_p0690c21║明因，生三細；境界為緣，生六麤。又淨心為因，無明為
X09n0245_p0690c22║緣，生三細；業識為因，境界為緣，生六麤。廣如普賢章
X09n0245_p0690c23║緣起義中引楞伽具釋。若委細說，則九相一一依前
X09n0245_p0690c24║生後，故論中一一有依字。或云以依，或依於等，乃至
X09n0245_p0691a01║執取計名者，此第三、第四兩麤合為第一執相應一
X09n0245_p0691a02║染。此染最麤，親能發潤善、惡等業，故特標名，即是我
X09n0245_p0691a03║執俱生（執取相）、分別（計名字相），義當法相。諸論中煩惱障即
X09n0245_p0691a04║是貪等，故云能起諸業（但云起者，合於發潤），是此論後意識中
X09n0245_p0691a05║攝（言後者，緣論中先說業識等五意了，後別說此故也。其五意即是餘五染矣）。論文云：復
X09n0245_p0691a06║次言意識者，即此相續識（攝前第五意，意明同體，但依增長我執，故別說之），
X09n0245_p0691a07║依諸凡夫（二乘已斷），取著轉深（〔邊〕著，妄境轉極麤現），計我、我所（非直心外
X09n0245_p0691a08║計境為塵，亦復於身計我，於塵計所），種種妄執（即蘊、離蘊等），隨事攀緣，分別
X09n0245_p0691a09║六塵（但緣於倒境之事，不了正理，故云隨事。今配為經中事障，尤含其宜。）名為意識，（此論
X09n0245_p0691a10║就一意識義分別出五識，故上云分別六塵。）亦名分離識，（隨云根取六塵。）又復說
X09n0245_p0691a11║名分別事識。（三世種種事相。）此識依見、愛煩惱增長義故。（由上
X09n0245_p0691a12║眾多義理，定知事障是此即攝，煩惱增長，續生死故也。）皆是連續等者，親能起
X09n0245_p0691a13║業雖是初染，然從微細根源展轉相生，相生一類之
X09n0245_p0691a14║相，皆令心不解脫，本、末連帶，故云皆是連續生死也。
X09n0245_p0691a15║故初一念業相，文云：動即有苦，果不離因。故二乘已
X09n0245_p0691a16║斷初染，尚未出變易生死者，由迷餘五染也。疏各餘
X09n0245_p0691a17║一分者，六染中一一取不覺之相也。能障理、智，正是
X09n0245_p0691a18║此相，故入理障中攝。疏及根本無明者，即依真心而
X09n0245_p0691a19║起。親迷真心者，勝鬘經中名為無始住地無明，故論
X09n0245_p0691a20║中說有根本、枝末二種不覺。此根本當體有不覺義，
X09n0245_p0691a21║復有能染義、能生義。九相、六染及染中枝、末不覺，皆
X09n0245_p0691a22║從生故。論五意後結云：當知世間一切境界，皆依眾
X09n0245_p0691a23║生無明妄心而得住持。故云覆翳等也。然法界總具
X09n0245_p0691a24║三諦：真心即第一義諦，性字即真諦，相字及妄念即
X09n0245_p0691b01║俗諦。真心即是自性清淨心，由根本無明染之，故名
X09n0245_p0691b02║染心也。覆翳真心及不達性、相是根本無明，不覺妄
X09n0245_p0691b03║念即染中一分不覺之相，妄念即是染中生起一分
X09n0245_p0691b04║之相，相字即是世間自然業智所知之相。
X09n0245_p0691b05║疏故彼論下，二、正引論文也。於中又二：一、明障體，
X09n0245_p0691b06║二、相障相。初中自性清淨下及名為無明下，皆注云
X09n0245_p0691b07║云字者，所引論文，但取義勢。文或前後，或間隔，各讀
X09n0245_p0691b08║相當之句，文不次第，又不能類類標論，故以云云字
X09n0245_p0691b09║攝之。今次第具引，對勘，可見。（講時即不須勘會，但說破此意即得。）文云：
X09n0245_p0691b10║是心從本已來自性清淨，而有無明；為無明所染，有
X09n0245_p0691b11║其染心；雖有染心，而常恒不變。是故此義唯佛能知，
X09n0245_p0691b12║所謂：心性常無念，故名為不變。以不達一法界，故心
X09n0245_p0691b13║不相應；忽然念起，名為無明。染心者，有六種，次下便
X09n0245_p0691b14║列六名也。言不達一法界者，通論理、事，即具真、俗等
X09n0245_p0691b15║三諦法義也。注未有能、所王數者，顯無明始起，極甚
X09n0245_p0691b16║微細。夫心數之法麤者，有能緣、所緣行相顯著，故所
X09n0245_p0691b17║緣境與能緣心相對相應。今此雖一念動，未有心、境
X09n0245_p0691b18║之別，故云不相應也。數者，五十一心所有法也。不相
X09n0245_p0691b19║應義，例上，可知。疏忽然者，無所從來，亦無因由，不覺
X09n0245_p0691b20║起處，故曰忽然。佛頂云：覺本無迷，似有迷覺。餘如注
X09n0245_p0691b21║解。疏為無明所染，有其染心者，論前文云：依不覺故
X09n0245_p0691b22║（無明），生三種相。（六染中後三也。前三即是四麤。）故彼疏云：無明為因，生
X09n0245_p0691b23║三細；境界為緣，生六麤。
X09n0245_p0691b24║疏染心義者下，二、明障之行相，亦示障之業用。彼
X09n0245_p0691c01║論云礙，但名異也。彼云煩惱，此云續生死，義是一也。
X09n0245_p0691c02║煩惱體是貪、瞋等，能續生死，正是此法。故前云欲脫
X09n0245_p0691c03║生死，免諸輪迴，先斷貪欲等。注即寂之照者，是本覺
X09n0245_p0691c04║隨染顯發故。如理智者，證理之時，冥於理故。注經中
X09n0245_p0691c05║知字者，此真如、世間二智，是經中知、見二字也。是則
X09n0245_p0691c06║此兩處所障之法，合成經中一處所障矣。以經事障
X09n0245_p0691c07║等，無所障法故。注如量智者，如其種種事、法分量，一
X09n0245_p0691c08║一自然知故。此上二智，即前本覺中二種相。論云：本
X09n0245_p0691c09║覺隨染分別，生二種相（在隨染門中，故云生也），與彼本覺不相
X09n0245_p0691c10║離：一者、智淨相（明本覺隨染還淨之相），二者、不思議業相（明還淨本
X09n0245_p0691c11║覺業用之相。此二著染緣，則不得成，故云隨染也）。注知、見之性等者，然正知、
X09n0245_p0691c12║見，准法華經開、示、悟、入佛知、見等。彼論判云：開者，無
X09n0245_p0691c13║上義，謂除一切智（知也，根本）、智（見也，後得），無有餘事（釋無上之義）。雙
X09n0245_p0691c14║開菩提、涅槃二無上也。知、見之性為涅槃，知、見之相
X09n0245_p0691c15║為菩提。雖分別性、相，理、智義殊，通為如來知、見（廣如前已
X09n0245_p0691c16║引釋）。今以此論中真如智為知、見性，世間業智為知、見
X09n0245_p0691c17║相，合為此經正知、見也。注經雖但云等者，然經宗理、
X09n0245_p0691c18║智，以事、法虗妄無體，故攝歸一理。論是釋義，要具分
X09n0245_p0691c19║析，即分理、事、理，已屬前真如故。此但是障知世間種
X09n0245_p0691c20║種事之智矣。礙理、障下，會於經、論二名同一義。
X09n0245_p0691c21║疏問：准論配經下，第四、通釋妨難也。於中又二：一、問
X09n0245_p0691c22║難，二、通釋。初中問云障真如等者，然真如世間是所
X09n0245_p0691c23║知之理事，今此論中以能知二智為所障矣。全合取
X09n0245_p0691c24║等者，全六染也，今但取一分義故。合者，流類相當也。
X09n0245_p0692a01║謂能障證理之智名理障，障達事之智名事障，即為
X09n0245_p0692a02║合也。障世間者，無明也。疏如何上配等者，指疏前文
X09n0245_p0692a03║配經文也。相違者，此中無明障達事之智，上兼六染
X09n0245_p0692a04║等，各一分配，為經中理障；六染心皆障真如智，上各
X09n0245_p0692a05║取一分配，為經中事障，故參差也。▲疏答上已明下，
X09n0245_p0692a06║二、通釋也。又二：初略答，後廣釋。初云上已明言者，上
X09n0245_p0692a07║云此二障者，有義有體等（却看疏即明也）。言體在此論者，經
X09n0245_p0692a08║中但標名及略指業用，都不言何物是障，能礙知見，
X09n0245_p0692a09║能續生死。疏家故須約論出體也。須如上配者，以無
X09n0245_p0692a10║明昏黑，知見明了。礙知見者，正是無明，五染心隨之，
X09n0245_p0692a11║不能自覺，故總為理障。初一染是諸家所說煩惱障，
X09n0245_p0692a12║正能親續生死，故當事障。義同唯識，已如上釋。與此
X09n0245_p0692a13║似達者，與此論乍者，似相違也。似者，畢竟會通，不相
X09n0245_p0692a14║違也。注本、末相依門者，本則無明，末則染心。無明有
X09n0245_p0692a15║三種細染，依細染有六種麤染，故云相依也。門者，且
X09n0245_p0692a16║作此相依一門義也。不妨自有處復約人、法二執一
X09n0245_p0692a17║門釋義矣。意稍殊者，彼約人執生煩惱障，法執生所
X09n0245_p0692a18║知障。故彼論云：由有二執，二障隨生；二執若除，二障
X09n0245_p0692a19║隨斷。又彼說煩惱障於真解脫、出離等，此論煩惱障
X09n0245_p0692a20║乃根本智。又復彼所知境通於一切，此所知境唯言
X09n0245_p0692a21║世間，故云殊也。既與唯識義、意稍殊，即與此釋經之
X09n0245_p0692a22║義亦合稍殊，以此經義、意同唯識。然但是義、意同，非
X09n0245_p0692a23║法體同。法體同者，是起信故。
X09n0245_p0692a24║疏然通釋下，後廣釋也。文四：一、通辨二障，二、出經
X09n0245_p0692b01║意，三、出論意，四、結成本義。初中總含二論及經，故云
X09n0245_p0692b02║通也。障理智者，障智令不能見現，障理令照之不見，
X09n0245_p0692b03║翻覆一也。不明顯者，正不明達也。然所障智，兩宗不
X09n0245_p0692b04║同。法相宗者，障即無智，有智即無障，如明、闇不俱。今
X09n0245_p0692b05║云不明，即是闇義，不猶無也。明即智也，即有障無智
X09n0245_p0692b06║也。不顯者，所知理也。理則本有，但由障故，隱也。若此
X09n0245_p0692b07║性宗，理、智皆是本有（前後類釋），但由障故，不得精明顯者，
X09n0245_p0692b08║故云不明顯也。一句疏中通於二意，故云通辨。俱名
X09n0245_p0692b09║無明者，體立名也。今釋此障，義即符經，名則同論，可
X09n0245_p0692b10║謂備矣，顯矣。疏就障心等者，然心本清淨不動，今念
X09n0245_p0692b11║念營謀，波波造業，求解脫休息不得者，由煩惱障也。
X09n0245_p0692b12║但斷此障心，則自定，自淨，自無生、滅、來、去等，便名涅
X09n0245_p0692b13║槃。約法相說心，心即八識，但無障執，便是無垢識也。
X09n0245_p0692b14║所言轉八識者，但轉障執，不轉識體。若法性說心，心
X09n0245_p0692b15║則本源真體。此釋亦二意，皆通也。行者，行業、行相。心
X09n0245_p0692b16║之真、妄、動、靜、垢、淨、善、惡，俱名行也。華嚴六地云：罪行，
X09n0245_p0692b17║福行，不動行。法界觀云：行由解成，行起解絕。非謂造
X09n0245_p0692b18║作，方名行也。然此二所障之法，或云心智，或云行解，
X09n0245_p0692b19║或云定慧止觀，乃至果位名菩提涅槃，其體始終一
X09n0245_p0692b20║也。故諸經每讚大小乘賢聖之德，皆云心善解脫，慧
X09n0245_p0692b21║善解脫，正明脫二障也。解脫之言是虗語，若不指心
X09n0245_p0692b22║指慧，說何法解脫？故知但云煩惱障解脫者，未指的
X09n0245_p0692b23║顯出所障法體，不可云障解脫令不解脫。今云障心
X09n0245_p0692b24║令不解脫，豈不善哉？俱名煩惱者，縱是無明發業，故
X09n0245_p0692c01║亦名煩惱。然今用六染合分為二分之義，約皆是不
X09n0245_p0692c02║覺之相，即名無明入理障中；約染汙淨心，令展轉生
X09n0245_p0692c03║長麤相，即名煩惱入事障中。然眾生妄想顛倒障熱
X09n0245_p0692c04║惑等，都無名各差別之體，但就昏迷不了理事，即名
X09n0245_p0692c05║無明；但就貪瞋造作，計枝營求，即名煩惱。至於八萬
X09n0245_p0692c06║塵勞，恒沙妄想，不出此二。故論云：當知世間一切境
X09n0245_p0692c07║界，皆依眾生無明妄心而得住持（忘心即煩惱也）。今釋此障，
X09n0245_p0692c08║名同此論，義符於經，意符唯識。唯識中亦說障於解
X09n0245_p0692c09║脫，但不的言障心。此經云續生死，是不解脫義。不立
X09n0245_p0692c10║所障者，以心體離障，即是寂照真如，便名理智。故立
X09n0245_p0692c11║論中以真如智為煩惱所障之法，亦是此意。若能如
X09n0245_p0692c12║此處處明了能障所障之法，則若經若論，若性若相，
X09n0245_p0692c13║何此彼之殊哉？何名義而乖乎？▲疏經以宗下，二、出
X09n0245_p0692c14║經意也。（上是會通義意，此別顯一經意勢也。）宗於理智者，所說之事皆
X09n0245_p0692c15║歸於理，所脩所證皆依覺智。且如涅槃經，理、事、智、用
X09n0245_p0692c16║悉攝歸涅槃，故摩訶般若亦屬涅槃。又以菩提為果，
X09n0245_p0692c17║以涅槃為果，果則涅槃深於菩提也。此經則一切歸
X09n0245_p0692c18║覺，生死、涅槃皆如昨夢，又於圓覺流出矣。又云無緣
X09n0245_p0692c19║無脫，故知解脫、涅槃皆歸於覺，況事、法耶？今云理智
X09n0245_p0692c20║者，理是本覺，智是始覺，始、本不二，為究竟圓覺。非但
X09n0245_p0692c21║以諸法寂滅、虗凝、無為、無相便為理也，亦非但以能
X09n0245_p0692c22║證、能了、除闇、明等便為智也。又理是智之道理，智是
X09n0245_p0692c23║有理之智，如云理性，但名二也。此亦如然。今不言宗
X09n0245_p0692c24║於圓覺，但云理智者，對事、對障說故。名同諸論，易會
X09n0245_p0693a01║通故，文勢便宜故。兩處者，無明、煩惱也。理即真如，事
X09n0245_p0693a02║即世間，智即根本智、自然業智。將此等都為經中所
X09n0245_p0693a03║障之理，以事無體即是理故，無別世間智，但真智之
X09n0245_p0693a04║應用故。其側注者，束論中同經中名也。於中云染中
X09n0245_p0693a05║一分者，不覺義也。前上對者，指於通辨中也。唯取已
X09n0245_p0693a06║下，並如前釋。以解脫下，釋注文事障中無所障之意
X09n0245_p0693a07║也。攝歸理者，前理智也。含其義者，云續生死即不解
X09n0245_p0693a08║脫，又明解脫是所障也。▲疏論則下，第三、出論意也。
X09n0245_p0693a09║論中依自性清淨心有無明，依無明有六染。六染是
X09n0245_p0693a10║枝末，合障世間智；無明是根本，合障真如智。（若依此，即順經
X09n0245_p0693a11║意。）今反其義，故云却也。涉於相反者，究之，會之，但是
X09n0245_p0693a12║別約義門（約相違門），亦不乖違道理，故云涉於也。明非顛
X09n0245_p0693a13║倒、錯謬、乖反矣。能障、所障相違之理，徵釋甚明，理豈
X09n0245_p0693a14║失乎？釋云下，略舉三細、一麤，以示生起、喧動之相。初
X09n0245_p0693a15║細尚爾，況後展轉麤耶？注成前上句者，由此，故前云
X09n0245_p0693a16║六染却障真如也。下云成前，亦例此，取下句說。疏以
X09n0245_p0693a17║一切法常靜等，舉正以顛倒也。諸法若實生起、變動，
X09n0245_p0693a18║則常情作此所見，不名顛倒。只緣諸法常靜、不動，故
X09n0245_p0693a19║常情唯見無常起動、生、老、病、死、寒、暑、枯、榮，故名倒也。
X09n0245_p0693a20║故云妄與法違，不能順矣。種智者，知種種也。今時人
X09n0245_p0693a21║好難悟理人云：汝若心同佛心，知某處有何物，知某
X09n0245_p0693a22║甲早、晚、生、死、病、健。即此問人是顛倒。何者差作此、彼
X09n0245_p0693a23║生死時節業知，便與法違，何成同佛？且諸法常靜、無
X09n0245_p0693a24║起，何問起、滅等事乎？故知諸佛因地，只緣悟諸法不
X09n0245_p0693b01║動，念念隨順，心無分別，故得顛倒。習氣已盡，常見諸
X09n0245_p0693b02║法不生，故對一切差別之境，無有不知、不見也。諸法
X09n0245_p0693b03║不動之義，前亦頻明。▲疏上來對會下，四、結成本義
X09n0245_p0693b04║也。配體者唯起信中，釋義者通於二論。
X09n0245_p0693b05║疏次別釋下，文二：初立理，後引文。初云標名等，是約
X09n0245_p0693b06║體立名（約有濕體，方立名水等）。體是名下之體，但一法耳。此宗
X09n0245_p0693b07║知、見為真理者，即前云此經宗於理、智是也。前釋云
X09n0245_p0693b08║理是本覺，智是始覺等，即知雖言理、智，都是智也。略
X09n0245_p0693b09║如前釋，廣如釋疏序。心寂而知之句，鈔中備述華嚴
X09n0245_p0693b10║問明品。清涼疏釋佛境界知句，復此義亦如前引。疏
X09n0245_p0693b11║每拂病等者，經云：諸幻滅盡，覺心不動。又云：不與法
X09n0245_p0693b12║縛，不求法脫，乃至生死、涅槃，持戒、疑禁、久習、初學，皆
X09n0245_p0693b13║拂。然後結云：何以故？一切覺故。又云：生死、涅槃同於
X09n0245_p0693b14║起、滅，妙覺圓照離於華、翳。又云：妙圓覺心本無菩提、
X09n0245_p0693b15║涅槃，亦無成佛、不成佛，無妄輪迴。此乃先標覺心。然
X09n0245_p0693b16║於其中泯此等法，以顯覺心絕待，非泯覺心首、末。文
X09n0245_p0693b17║例皆爾。論云：一切法從本已來離言說相等，乃至唯
X09n0245_p0693b18║是一心。亦泯一切，唯存心也。方詺此心為真如，真如
X09n0245_p0693b19║却是名也。又云：離念相者，等虗空界、法界一相，無所
X09n0245_p0693b20║不遍，即是如來平等法身。依此法身，說名本覺。又云：
X09n0245_p0693b21║而實無有始覺之異，以四相俱時而有，皆無自立，本
X09n0245_p0693b22║來平等，同一覺故。又云：遠離微細念，故得見心性。心
X09n0245_p0693b23║即常住，名究竟覺。疏不以空寂下，亦備如序中鈔釋。
X09n0245_p0693b24║注中間引經也，文云：圓覺流出一切清淨真如等。又
X09n0245_p0693c01║云：生死、涅槃猶如昨夢。▲疏故華嚴下，二、引文也。無
X09n0245_p0693c02║一眾生不具有等，無一之言，揀五性宗云：有三類眾
X09n0245_p0693c03║生無佛性。眾生之言，揀外無情器界。故涅槃云：無佛
X09n0245_p0693c04║性者，所謂無情。無情者，草木、瓦礫、墻壁等也。無不具
X09n0245_p0693c05║者，即是具也。如來智慧者，如法華經佛知見，知是智，
X09n0245_p0693c06║見是慧。故彼經云：我所得智慧。又云：諸佛智慧甚深
X09n0245_p0693c07║無量。又云：說佛智慧故諸佛出於世。皆是開示悟入
X09n0245_p0693c08║佛知見也。但以妄想者，即是此中所釋能障之無明
X09n0245_p0693c09║也。而不證得者，注中揀法相宗，智慧須待斷障證真，
X09n0245_p0693c10║方始新生。由此凡夫未斷未證，都無毫分。今云妄想，
X09n0245_p0693c11║未斷障也；而不證得，未證真也。未斷未證，本來具有，
X09n0245_p0693c12║即知是真極理性，以成疏中所立義矣。即得現前者，
X09n0245_p0693c13║昭然顯出之相，非謂有智在人目前，即知但有隱、顯
X09n0245_p0693c14║之殊，而無差別之異。餘如注矣。
X09n0245_p0693c15║疏大同小異者，法則四同（聲聞、緣覺、菩薩及不定性也）、一異（第五性者，
X09n0245_p0693c16║彼云無性，此云外道性）。又彼開二乘各說，今合而辨之。又法同
X09n0245_p0693c17║文異。△疏：二、熏成五性者。此五性，經中文意甚不易
X09n0245_p0693c18║識，但是傍說。有五類人於五性教，或宿熏種子成熟，
X09n0245_p0693c19║或今生稟教，作如是發心，如是見解，意擬如是脩，希
X09n0245_p0693c20║望如是證，即是如是類人。非佛教示令如是，如是修
X09n0245_p0693c21║證也。佛示脩證在末後文。此是簡略之經，必不於一
X09n0245_p0693c22║科中便重說也。大抵是說他見解心意，非佛自道令
X09n0245_p0693c23║如此也。但作此意詳經，即不迷謬。不者，甚難。疏：一處
X09n0245_p0693c24║說者。據五性合有五段，以二乘合為一科，故唯四也。
X09n0245_p0694a01║若直合二乘為一性，即取次前一唱經為無性。五段
X09n0245_p0694a02║經文還成五性者，應云：一、無性，二、二乘性，三、菩薩性，
X09n0245_p0694a03║四、不定性，五、外道性。緣諸經、諸論並以二乘為二性，
X09n0245_p0694a04║合外道性同一無性，故依諸文。又無性非新熏之義，
X09n0245_p0694a05║故不取也。
X09n0245_p0694a06║疏唯除初染者，事障即是六染。六染中准論，二乘即
X09n0245_p0694a07║斷，得第一執相應染也。但約親能起業，續分段生死
X09n0245_p0694a08║義。其五染不障，出離三界，故聲聞未斷。疏餘但不加
X09n0245_p0694a09║取著者，如前引論云：依諸凡夫，取著轉深，計我、我所，
X09n0245_p0694a10║乃至見、愛增長等。今雖不斷前五意中細染，然不同
X09n0245_p0694a11║凡夫取著增長也。疏現行者，如八識章說。習氣者，即
X09n0245_p0694a12║是種子。如舍利弗瞋習等，亦如前說。雖至長者下，法
X09n0245_p0694a13║華中窮子之事，序中已引。
X09n0245_p0694a14║疏菩薩性中，初云以辨其相者，欲說菩薩性人或過
X09n0245_p0694a15║去宿習發現，或今生聞教、生解等所見之法義、所創
X09n0245_p0694a16║修習之心意，故約地前登地行相以顯之也。疏應云
X09n0245_p0694a17║等者，唯改兩字矣，但備本文讀之。勿治經卷中字讀
X09n0245_p0694a18║云：唯先發願，勤斷二障；二障已伏，即能順入菩薩境
X09n0245_p0694a19║界。此中亦只先願斷障，不先了心，故未免輪迴心矣。
X09n0245_p0694a20║既未覺了真性，二障又已伏之不行，故心行自然潛
X09n0245_p0694a21║同菩薩，故云順入。疏但除其病者，計一分人有菩薩
X09n0245_p0694a22║性，異於二乘、外道。又由本貪欲發揮等，不除修證等
X09n0245_p0694a23║者，發願斷障，理須如此。但知諸法空空，即全同覺體。
X09n0245_p0694a24║雖未悟覺心，闇與理會，故漸脩習，不墮二乘、外道。但
X09n0245_p0694b01║二障伏時，法爾必遇一乘圓實了義之教，便得證真
X09n0245_p0694b02║登地。如七地滿時，法爾必遇諸佛七勸入八地，故畢
X09n0245_p0694b03║竟終得滿足菩提、涅槃。然必須至得遇一乘圓實教
X09n0245_p0694b04║時，方免輪迴之心；未遇之時，雖行相相順，而心屬輪
X09n0245_p0694b05║迴故也。
X09n0245_p0694b06║疏不定性中分為兩段：初總標頓、漸；後若遇如來下，
X09n0245_p0694b07║別釋頓。初漸云自悟等者，例如前一身清淨，故多身清
X09n0245_p0694b08║淨。逢知識者，三乘之師因地法行，標心、創意、根本心
X09n0245_p0694b09║也。文殊章初三重因中，前證眾生皆有圓覺，義當第
X09n0245_p0694b10║一了達覺性，此當第二發菩提心。但以所好不同，遇
X09n0245_p0694b11║教各別，故云忻趣等也，謂忻出離、趣解脫、忻佛果、趣
X09n0245_p0694b12║行位等也。疏若遇如來下，三、別釋頓、漸也。於中二：初、
X09n0245_p0694b13║依經釋頓。云圓宗者，華嚴等數十部也，如疏序中說。
X09n0245_p0694b14║疏反明雖下。後補經釋漸也。志趣劣者。謂雖信圓覺，
X09n0245_p0694b15║厭患生死，情忻出離。又遇二乘師友教授，遂滅想凝
X09n0245_p0694b16║心，趣向解脫。隨於二乘，畢竟終是迴心向大，名為漸
X09n0245_p0694b17║也。等者。等於權教大乘。為或有根性雖鈍，而志趣遠
X09n0245_p0694b18║大，唯樂佛果，不願二乘。然以根鈍，故不能豁融凡、聖
X09n0245_p0694b19║心境。又遇大乘中權教師友，勸脩六度，歷位求證，故
X09n0245_p0694b20║亦為漸也。經文闕者已下，文皆易解。
X09n0245_p0694b21║疏：外道性中文二：初消此文，後會諸教。初中後段云
X09n0245_p0694b22║亦例此知。但文略者，應云：遇權教者，未得頓悟，是則
X09n0245_p0694b23║名為二乘等性。彼師偏局，非眾生咎。▲疏然餘下，後
X09n0245_p0694b24║會諸教也。△疏四、攝者，布施、愛語、利行、同事也。疏觀
X09n0245_p0694c01║音隨三十二類者，法華普門品廣說觀音功德已，無
X09n0245_p0694c02║盡意菩薩又問佛：觀音云何遊此娑婆世界？云何而
X09n0245_p0694c03║為眾生說法？方便之力，其事云何？佛言：若有國土眾
X09n0245_p0694c04║生應以佛身得度者，即現佛身而為說法。（辟支、聲聞、梵王、帝釋、
X09n0245_p0694c05║自在天、大自在天、大將軍、毗沙門、小王、長者、居士、宰官、婆羅門、比丘、比丘尼、優婆塞、優婆夷、諸婦女、童男女、天、
X09n0245_p0694c06║龍、夜叉、乾闥婆、阿修羅、迦樓例、緊那羅、摩睺羅伽、人、非人等執金剛神，一一羅初佛身之文。）是觀
X09n0245_p0694c07║世音成就如是功德，以種種形遊諸國土，度脫眾生
X09n0245_p0694c08║流。或為眷屬、親友者，順境也，引之以入；或為怨家者，
X09n0245_p0694c09║逆境也，怖之令入。又婆須密者，順也；無厭王者，逆也。
X09n0245_p0694c10║此二人是善財童子所遇善知識也。疏必發度生願
X09n0245_p0694c11║者，悲、智、願三是菩提心之體。故最初發菩提心者，必
X09n0245_p0694c12║須具之。如金剛最初便說：四生、九類，我皆令入涅槃。
X09n0245_p0694c13║憶昔願者，發心時與佛齊功。云何今日心行如此？試
X09n0245_p0694c14║校量道理：昔發心願是耶？今日心行是耶？自然覺悟。
X09n0245_p0694c15║今時却不如初發，即驚怖，慚愧，自策，自勵，而求常住。
X09n0245_p0694c16║所作不是隨情。隨情者，愛則度之，憎則捨之。故下我
X09n0245_p0694c17║相中文云：若復有人讚歎彼法，即生歡喜，便欲濟度；
X09n0245_p0694c18║若復誹謗所得者，便生瞋恨。今依願力而行，不隨念
X09n0245_p0694c19║力而動矣。疏前隨五性者，亦是隨情之義。謂宿世熏
X09n0245_p0694c20║習何法而成其性，今生便隨所熏法，任運好、樂。今言
X09n0245_p0694c21║不隨者，習此宗人必先己推察道理，揀擇師友，教理
X09n0245_p0694c22║真正，方發大心（故云於大圓覺起增上心），故長時但稱本所發願
X09n0245_p0694c23║力而行。忽因見諸宗、諸乘或人或教或投著宿習，便
X09n0245_p0694c24║欲改志就彼，故云不隨五性。五性是總指之辭，其實
X09n0245_p0695a01║但不得隨二乘、外道等二種性也。如悲中說者，意義
X09n0245_p0695a02║雖同，行相稍殊。前於怨、親之境，逢則普度；此於苦、樂
X09n0245_p0695a03║之行，遇則皆為也。理雖等者，佛頂云：理即頓悟，乘、悟
X09n0245_p0695a04║併消；事非頓除，因次第盡。清淨法殿是常所居處，障
X09n0245_p0695a05║盡常在解脫，故喻如殿也。華嚴第一卷初亦以宮殿
X09n0245_p0695a06║喻於涅槃，涅槃即解脫也。莊嚴者，比來未證諸法，諸
X09n0245_p0695a07║法但空但假，其圓覺超絕空、假，逈然獨立，不名莊嚴。
X09n0245_p0695a08║今願滿全證，一境三諦，一心三觀，觀、諦無二，故諸法
X09n0245_p0695a09║一一融同圓覺。圓覺具此無量無邊無數一切諸法，
X09n0245_p0695a10║是莊嚴之義也。疆域者，如國界、王都、三京、文物、五陵、
X09n0245_p0695a11║煙月、法中、三界、十方、人間、天上、觸目，是皆圓覺壃界
X09n0245_p0695a12║境域。然法殿、嚴域亦可各通喻解脫、圓覺二法，但以
X09n0245_p0695a13║解脫是一向超絕之義，非莊嚴之流類；圓覺與諸法
X09n0245_p0695a14║本末融攝，離於諸法，無別所在，無可住處，故與宮殿
X09n0245_p0695a15║亦非流類。以此經文各喻一法也。
X09n0245_p0695a16║疏所斷長、離等者，長行中分根本、枝末，各別說之。今
X09n0245_p0695a17║此偈但云貪欲生死，不一一說。欲助成因，展轉更依，
X09n0245_p0695a18║起諸業報，故合而略。疏勸令等者，離、合，可知。後七句
X09n0245_p0695a19║諷悲、智者，於中，初三句悲，後四句智也。釋彌勒章竟。
X09n0245_p0695a20║
X09n0245_p0695a21║圓覺經大疏釋義鈔卷第十（之下）