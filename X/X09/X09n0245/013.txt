X09n0245_p0736b02║
X09n0245_p0736b03║
X09n0245_p0736b04║
X09n0245_p0736b05║圓覺經大疏釋義鈔卷第十三（之上）
X09n0245_p0736b06║終南山草堂寺沙門　宗密撰
X09n0245_p0736b07║道場加行章。此章文三：初、釋科文，次、指別科，三、開章
X09n0245_p0736b08║正釋。得道之處名道場者，此含理事。事者，如佛於摩
X09n0245_p0736b09║竭提國界大樹之下坐草而得菩提，便名菩提場，其
X09n0245_p0736b10║樹亦號菩提樹理。如淨名經說：萬行皆是道場，謂直
X09n0245_p0736b11║心等。又華嚴讚佛云：身恒遍坐一切道場。言一切者，
X09n0245_p0736b12║謂智身遍坐法性道場，法身非坐而坐道場，色相報
X09n0245_p0736b13║身安坐萬行道場，化身安坐水月道場。疏：障重者，釋
X09n0245_p0736b14║加行也。心浮者，釋道場也。▲疏若約四分下，二、指別
X09n0245_p0736b15║科也，如前具敘。有證相者，至文當見。
X09n0245_p0736b16║疏文四下。三、開章釋也。可引前文者，前問法諸菩薩
X09n0245_p0736b17║名，皆不令再釋。此特令再示者，正宗經終，結歸宗本，
X09n0245_p0736b18║最須常要知故。因此總敘一經，血脉連帶，故此菩薩
X09n0245_p0736b19║名是經題故。前文即序分中疏云：然此正宗中諸菩
X09n0245_p0736b20║薩等與佛問答，本意欲顯圓覺，但緣節節過患未盡，
X09n0245_p0736b21║義意未圓，收機未普，故表法菩薩未標圓覺之名。今
X09n0245_p0736b22║有三意得名圓覺：一、前雖病盡理圓，仍恐下根難入，
X09n0245_p0736b23║此又曲開方便三期道場，即上、中、下機普歸圓覺。二、
X09n0245_p0736b24║由前節級行解已圓，至此名為證極，證極之境更無
X09n0245_p0736c01║別體，唯是圓覺。三、最初標圓覺為陀羅尼者，從本起
X09n0245_p0736c02║末；今顯義已周，還至圓覺者，攝末歸本。表此三意，故
X09n0245_p0736c03║圓覺菩薩當此門問。
X09n0245_p0736c04║疏躡慶前者，敘大智；明所為者，敘大悲。如世慈父得
X09n0245_p0736c05║樂，即思其子；菩薩心行，悲、智常行。
X09n0245_p0736c06║疏正法、像法者，年數前已敘之。此二俱從佛滅後方
X09n0245_p0736c07║說住世年載。若佛在日，即是法主，更不在言之緣。文
X09n0245_p0736c08║中但言末法，故以佛滅後當其正像矣。疏永揀餘性
X09n0245_p0736c09║者，彼說五皆定性，皆是本有。本有二乘、外道性者，則
X09n0245_p0736c10║永揀之；唯收大乘性者，故敘五位之初。文云：謂具大
X09n0245_p0736c11║乘二種性者，略於五位漸次悟入：一、本性住種性，謂
X09n0245_p0736c12║無始來依附本識法爾所得無漏法因；二、習所成種
X09n0245_p0736c13║性，謂聞法界等流法已，聞所成等熏習所成。要具大
X09n0245_p0736c14║乘此二種性，方能漸次悟入唯識。彼五性宗有本不
X09n0245_p0736c15║具大乘性者，故云要具。慈恩釋云：但言大乘者，揀彼
X09n0245_p0736c16║定性二乘及無種性，即知餘二乘無性及不定中一
X09n0245_p0736c17║半是不具者，永無具義。據此，即如今學唯識論人，五
X09n0245_p0736c18║性之中未必皆是具者，應合有多分人枉功修學，必
X09n0245_p0736c19║無解行、悟入之義故。若此宗中盡合習之，未曾熏習；
X09n0245_p0736c20║無種之者，熏成種故；來生乃至幾生再遇緣，必發生
X09n0245_p0736c21║故。然今剋志道場，且被已有種者，故云具大乘性。以
X09n0245_p0736c22║未有宿種者，終不肯入道場故。疏聞慧初開者，當三
X09n0245_p0736c23║重因中第一重也。疏菩提心發者，第二重因義也。隨
X09n0245_p0736c24║分思察及道場加行，即第三重修菩薩行也。三重因
X09n0245_p0737a01║義，在文殊章初本起因地文中也。
X09n0245_p0737a02║疏法華中官事者，文云：譬如有人至親友家，醉酒而
X09n0245_p0737a03║臥。是時親友官事當行，以無價寶珠繫其衣裏，與之
X09n0245_p0737a04║而去等。菩薩以度生為公家之事，以自利行為私己
X09n0245_p0737a05║之事。如世上國家賢良大臣，以利濟蒼生為公事，以
X09n0245_p0737a06║自己家產為私事也。疏王、賊、命者，三種皆有難字，謂
X09n0245_p0737a07║王難、賊難、命難，三者總名梵行難也。水、火等緣，亦屬
X09n0245_p0737a08║命也。不同律中一一別開：或國王不信佛教，禁斷法
X09n0245_p0737a09║緣；或賊徒草擾，難為安住；或種種障礙，涉於憂性命
X09n0245_p0737a10║之緣，皆為他事。他者，總自不由己之義也。故知雖有
X09n0245_p0737a11║此等礙緣，尚須隨分思察；若無此等，便合加行全功。
X09n0245_p0737a12║今有人都無此等障礙，又無度生之緣，尚未能思察，
X09n0245_p0737a13║況更道場加行耶？仍安然不驚，悠悠而過，甚為可愍！
X09n0245_p0737a14║量剋三期，無別義者，有人胷臆說三期日數之義，大
X09n0245_p0737a15║是僻局，必不得爾。天台曾立志加功百日，誓求證悟，
X09n0245_p0737a16║便得旋陀羅尼。及乎習法華，禮懺道場唯製三七，般
X09n0245_p0737a17║舟道場復製百日。方等經中道場法式又云：當以七
X09n0245_p0737a18║日為期，多則無妨，少不可減。諸教之中說道場之文
X09n0245_p0737a19║甚多，不可備引。皆日數不同，儀式亦異。豈可一一別
X09n0245_p0737a20║有義耶？疏長期下根者，障重難盡故。中中如中上，如
X09n0245_p0737a21║次可知。反於此者，長期上根謂能精進，堪任勤苦，多
X09n0245_p0737a22║時不退故；下期下根，謂性懈怠，不能久受艱勞，易即
X09n0245_p0737a23║能行，難即便退，聞道日久，即不肯修。故佛俯就接引
X09n0245_p0737a24║八十日，亦許中期中根進、怠處中，量力而制也。若約
X09n0245_p0737b01║利、鈍而配，即兩勢俱通。且就利根者，謂聰利；懈怠者，
X09n0245_p0737b02║下期。怠故，不肯久利，故障易盡；利而精進者，上期。進
X09n0245_p0737b03║堪久故，障有麤、細，未成佛時，本、末盡故。就鈍根者，鈍
X09n0245_p0737b04║而精進者，上期；鈍而怠者，下期。義意例上，可知。其中
X09n0245_p0737b05║期者，一切皆取處中性也。佛意多含，且就大綱而製。
X09n0245_p0737b06║然眾生根性、欲樂，種種不同，臨時製宜，不可判定，但
X09n0245_p0737b07║量自、他之力，或上、中、下。疏事理稱可者。有人但言：心
X09n0245_p0737b08║淨即得，何必嚴淨外相道場？心不攀緣即得，何必局
X09n0245_p0737b09║居一處，猶如囚繫？此乃但約道理而言，不細察自心
X09n0245_p0737b10║難淨易淨，難安易安。且染心生起，必假染緣，如何淨
X09n0245_p0737b11║心成就，不假淨緣耶？問：其中忽有上上利根，一悟之
X09n0245_p0737b12║後，常與道俱，易淨易安，何妨他有此言耶？答：若是上
X09n0245_p0737b13║上利根人，必悲、智具足，能護眾生心行，方便勸制，的
X09n0245_p0737b14║不作此言。作此言者，終非此類。問：何妨他還遇上上
X09n0245_p0737b15║根人作此言耶？答：此則屬前通、別觀行，誰抑他入此
X09n0245_p0737b16║道場耶？然亦須安處徒眾，宴坐靜室，若通若局，終須
X09n0245_p0737b17║令緣起心行與所悟理相應。故云事理稱可，謂內外
X09n0245_p0737b18║俱淨，身心總安矣。
X09n0245_p0737b19║疏：於中三節者，謂：初、佛在行相，次、佛滅行相，後、感應
X09n0245_p0737b20║獲益。初中云當知等者，此兩句全是論文。彼標云正
X09n0245_p0737b21║念者，當知唯心等，正思、正念義同，故以彼釋此。又唯
X09n0245_p0737b22║心之義與此意同，為佛滅後設像而觀，即是帶境。佛
X09n0245_p0737b23║在世時，根、緣俱勝，不假外境，直觀心、佛，故言唯心。言
X09n0245_p0737b24║根、緣勝者，論云：如來在世（時勝），眾生利根（根勝），能說之人
X09n0245_p0737c01║色、心業勝（緣勝），圓音一演（顯緣勝相），異類等解（顯根勝相）。
X09n0245_p0737c02║疏若佛下，二、明若滅後行相中又二：初備資緣，後正
X09n0245_p0737c03║明行相。初中又二：先備正緣。言不覩真儀等，且佛在
X09n0245_p0737c04║日，暫因昇忉利天，為母摩耶三月說法。優填王憶戀
X09n0245_p0737c05║情切，猶使刻旃檀木為世尊像，禮拜供養。況佛滅後，
X09n0245_p0737c06║不覩金容，而不能施設形像而觀瞻耶？豈道心不如
X09n0245_p0737c07║丁蘭之孝心耶？況假之引心入法乎？引心者，因見丹
X09n0245_p0737c08║青形像，便想得世尊化現生身之像，眼、目精靈，身、手
X09n0245_p0737c09║動轉，慈顏喜色，言語靜默，處大眾中，巍巍堂堂，猶如
X09n0245_p0737c10║目前。雖目覩丹青，而心注佛相。次因見此相，的知化
X09n0245_p0737c11║現如鏡中像。像者，必依於淨明；佛相者，必依於寂照。
X09n0245_p0737c12║喻中既目覩影像，心全見於淨明；法中目覩化相，心
X09n0245_p0737c13║全見於法、報。法、報既爾，我心亦然。心同佛心，融心為
X09n0245_p0737c14║佛。從此修於三觀，是何魔等敢惑亂耶？何空華之煩
X09n0245_p0737c15║惱能障蔽於心耶？故次云相即無相，即見如來。金剛
X09n0245_p0737c16║結示，其在茲矣。亦可下，重釋還同如來二句也。前釋
X09n0245_p0737c17║者，以心注化現生身之相，昭昭如在目前，為同在世
X09n0245_p0737c18║之日；此則以在日一期之化為常住也。今解者，則直
X09n0245_p0737c19║以世尊理、智真身為常住也。故云亦可。就中，意在報
X09n0245_p0737c20║身。報身眼、耳等，一一廓周法界，有身可說，不滅故，可
X09n0245_p0737c21║仰慕故。▲疏懸幡下。二、明助緣也。本意敬佛設像，因
X09n0245_p0737c22║此莊嚴道場，誓期日數也。嚴飾壇場者，如下事懺中
X09n0245_p0737c23║略引方等經疏。去其久近，無別所表者，此意如上三
X09n0245_p0737c24║期之說。
X09n0245_p0738a01║疏：稽首諸佛，正明用心行相。疏文有四：一、總明具闕，
X09n0245_p0738a02║二、備述八種，三、明生起次第，四、結備述之意。初中又
X09n0245_p0738a03║二：初闕，後具。闕者，注云善戒經者、智論者、十住婆沙
X09n0245_p0738a04║者、闍王說者。起信亦同者，同五事也。彼是修行信心
X09n0245_p0738a05║分中，初說信心，後說修行。修行，謂施等六度，於精進
X09n0245_p0738a06║中有除障門之文。若人先世多有重罪業障，為邪魔
X09n0245_p0738a07║所惱云云，乃至應當勇猛云云（如疏）。彼文既在精進，亦
X09n0245_p0738a08║是加行之義，亦與此經意同也。▲疏其最下，後具也。
X09n0245_p0738a09║先通列八法，後別銷其文。云禮佛法經者，說禮佛方
X09n0245_p0738a10║法也。經題既標禮佛，禮佛即是所宗。餘七皆是禮佛
X09n0245_p0738a11║由緣，謂供讚是禮佛流類懺；勸喜是禮佛之意，由欲
X09n0245_p0738a12║懺等，故禮敬以申懇志；七是都迴禮等功德，向於三
X09n0245_p0738a13║處；八申陳意所希望。彼既題以禮佛，餘是方法。今經
X09n0245_p0738a14║次云稽盲十方諸佛名字，即正舉所宗。懺者，總舉所
X09n0245_p0738a15║申禮敬之意，理合具諸方法矣。此經宗旨在於文略，
X09n0245_p0738a16║故略舉三，謂禮懺讚。文云名字，即當讚矣。△後、別銷
X09n0245_p0738a17║文者。注中俱能遠離等者，但專精一事，皆具餘益。故
X09n0245_p0738a18║前引諸教，數有少多，皆獲大益。餘皆同類因，感等流
X09n0245_p0738a19║果也。詳義對說，其益昭然。一中尋常文云嚴持香華，
X09n0245_p0738a20║如法供養等，其益可知。二中即尋常梵音文也，是勝
X09n0245_p0738a21║鬘夫人歎佛之文。又上座別讚云佛真法身，猶若虗
X09n0245_p0738a22║空等。三中則七佛、十方佛、二十五佛、五十三佛、賢劫
X09n0245_p0738a23║千佛，乃至佛名經，隨意廣略，一一有經讚其功能。四、
X09n0245_p0738a24║五已下，皆如尋常，依時禮懺。所唱亦或廣或略，唯晨
X09n0245_p0738b01║朝禮最備。四中云十方無量佛，所知無不盡等，注云
X09n0245_p0738b02║除三、四障者，文在次下。依、正具者，本所不具，是業所
X09n0245_p0738b03║招。今洗懺罪業令盡，故依、正皆具矣。五中云十方諸
X09n0245_p0738b04║如來，現身成道者等，注除謗者，此由謗之，不令說聽。
X09n0245_p0738b05║今翻昔過，勸請長說。既請說法，必得自聞，故多聞增
X09n0245_p0738b06║智慧矣。六中云昔嫉他不招，感徒眾歸湊，即今罪畢
X09n0245_p0738b07║為人，受孤單報。今翻之隨喜，故得眷屬。七中云我所
X09n0245_p0738b08║作福業，一切皆和合等，自貪局功德，不迴於他，故狹
X09n0245_p0738b09║劣。今迴之向彼，故廣大。如迴聲入角，則遠聞也。八中
X09n0245_p0738b10║云願諸眾生等，速發菩提心等，除退持行者，如前說。
X09n0245_p0738b11║若無心願䇿，引行亦不成等，即是其義。
X09n0245_p0738b12║疏供養者下，二、備述八種也。今當第一，復有其三（在疏）：
X09n0245_p0738b13║初、云內、外者，外財，則錢、帛、金、寶、衣、食等，如須達長者
X09n0245_p0738b14║之類；內財，則頭、目、身、命等，如薩埵王子之類故。言事
X09n0245_p0738b15║皆可知者，二意：一者、尋常處處俗講，皆說道、俗，無不
X09n0245_p0738b16║知故；二者、既是事相之法，不假辯明義理。舉之，即知；
X09n0245_p0738b17║為之，即是。何假苦言耶？疏其法供者，一一正明。言十
X09n0245_p0738b18║法行者，諸家言教，皆通而言之，皆是受持大乘教法
X09n0245_p0738b19║也。華嚴藏和尚明受持大乘經，須知五法，如下流通
X09n0245_p0738b20║分中所明。於教法者，且揀理、果及行也。書寫者，剝皮
X09n0245_p0738b21║為紙等。轉施者，見他發於受持，無力可辦，遂轉施己，
X09n0245_p0738b22║有為他勝緣。聽聞者，自己聽他講解，或聽諷誦。披讀
X09n0245_p0738b23║者，尋覽其文。受持者，攝為心要。然常人皆以讀誦便
X09n0245_p0738b24║為受持，此乃大失本意。不知受持異於轉讀，亦異諷
X09n0245_p0738c01║誦。故此披讀、諷誦、受持為三種法行。若不爾者，應唯
X09n0245_p0738c02║二種。又無著菩薩釋金剛經受持、讀誦文云：讚誦者，
X09n0245_p0738c03║此說受持因故，為欲受故讀，為欲持故誦。天親釋云：
X09n0245_p0738c04║受持、修行，依總持法故；讀誦、修行，依聞慧廣故。至流
X09n0245_p0738c05║通分中，當具解釋。開示者，講說。思惟者，觀智推察。修
X09n0245_p0738c06║習者，或依之以為禪境（無著釋金剛經修行之言云三摩鉢底相應時），或依
X09n0245_p0738c07║之以起萬行。故為十也。▲疏又新華嚴下，二、校量財、
X09n0245_p0738c08║法勝劣。諸供養者，謂內財、外財，各有種種不同也。法
X09n0245_p0738c09║供養最者，財施有限，法施無窮；財施施多則盡，法施
X09n0245_p0738c10║施多轉增；財施世報，法施出世報。注云七行者，文中
X09n0245_p0738c11║略列四種，等取餘三也。不文具云，所謂：如說修行供
X09n0245_p0738c12║養、利益眾生供養、攝受眾生供養、代眾生苦供養、勤
X09n0245_p0738c13║修善根供養、不捨菩薩業供養、不離菩提心供養等
X09n0245_p0738c14║字，含中間三種也。然此七行含於二意：一、為如法修
X09n0245_p0738c15║行，故捨財、食等供養，即名最勝。餘六例之。二、如法修
X09n0245_p0738c16║行，即是供養。不待財等，方名為供養。餘六亦例之。▲
X09n0245_p0738c17║疏然稱法下，三、明財、法無別。故菩薩戒廣本文云：財、
X09n0245_p0738c18║法二施，等無差別。淨名云：於法等者，於食亦等。言稱
X09n0245_p0738c19║法施財者，有二意：一、為法故施財，亦名稱法；二、不計
X09n0245_p0738c20║有能施之我、所施之物及受施人，三輪皆空（輪者，摧輾義。執
X09n0245_p0738c21║有，則摧無漏功德；達空，則摧無明障惑），稱於真法及夢、幻緣起之法。疏
X09n0245_p0738c22║如善德者，即淨名經中：佛命長者善德問疾。善德白
X09n0245_p0738c23║佛：我不堪任。便自說：往於父舍，設大施會，供養一切
X09n0245_p0738c24║沙門、婆羅門、外道、貧窮、下賤、孤獨、乞人。期滿七日，彼
X09n0245_p0739a01║維摩入會云：夫大施會不如仁者所施，當為法施之
X09n0245_p0739a02║會。何用是財施會為？法施會者，無前無後，一時供養
X09n0245_p0739a03║一切眾生，是名法施之會。此中義意，如別卷釋。疏喜
X09n0245_p0739a04║見燒身者，即法華經第十藥王本事品說：過去日月
X09n0245_p0739a05║淨明德佛為一切眾生喜見菩薩說法華經。喜見樂
X09n0245_p0739a06║習苦行，得現一切色身三昧，歡喜自念：是聞經力。入
X09n0245_p0739a07║三昧，從空雨種種香華供養已，起定念言：不如以身
X09n0245_p0739a08║供養。即服諸香，飲香油，滿千二百歲，香油塗身，於佛
X09n0245_p0739a09║前天寶衣纏身，灌諸香油，以神通力而自燃身，光明
X09n0245_p0739a10║遍照八十億恒河沙世界。其中諸佛同時讚言：善哉！
X09n0245_p0739a11║善哉！是名真法供養如來。若以香華、瓔珞等物，乃至
X09n0245_p0739a12║亦所不及。釋曰：善德外財，喜見內財，以稱法故，即名
X09n0245_p0739a13║法供養也。疏皆稱真理者，然三輪本空，真理本有。此
X09n0245_p0739a14║執三輪為有，故迷真理謂無。今既遠三空，須稱真理。
X09n0245_p0739a15║真理即二空所顯之真如。例如人、法二空，不必真如；
X09n0245_p0739a16║二空所顯，方是真如。諸教但言三輪體空，且約破執；
X09n0245_p0739a17║今直云真理，方是顯性，況云稱之？即三輪不待破滅，
X09n0245_p0739a18║全體廓周法界，與真理不異，函蓋相當，故名稱也。如
X09n0245_p0739a19║此，方成觀行之供也。故行相、功用逈異前二。等虗空
X09n0245_p0739a20║者，顯示能稱、所稱之方劑也。全法之身者，是初一輪
X09n0245_p0739a21║也；稱真之物，第二輪也；供養於佛，第三輪也。等者，次
X09n0245_p0739a22║文云：是故菩薩不虗行於所修，常值諸佛，恒不失時，
X09n0245_p0739a23║一切供具常稱理而成就。何以故？法施於佛，稱真理
X09n0245_p0739a24║故。釋曰：准此，云一香、一華等，又云常稱理成就，即知
X09n0245_p0739b01║經中所列，皆以稱理，即一之多等也。故修行者但安
X09n0245_p0739b02║心觀行，物物自多，皆遍佛也。疏彼經云者，即是普賢
X09n0245_p0739b03║行願中第三廣修供養之文。我以普賢行願力，故法
X09n0245_p0739b04║力也。彼經前文云：起深信解，自力也。自力因緣備具，
X09n0245_p0739b05║故供等無量。疏如須彌山者，取人間覩，高大無過。又
X09n0245_p0739b06║四寶所成，而具十德，表供具一一具德相妙用也。如
X09n0245_p0739b07║海水者，深廣也。稱理，故深；稱事，故廣。香華雲者，華嚴
X09n0245_p0739b08║每列供具等一一云雲。雲喻緣起，謂此供具色相顯
X09n0245_p0739b09║然，智鑒無性，從法性空，無生法起，能現（觀行）、所現（供具）迥
X09n0245_p0739b10║無所依；應現而來，來無所從；用謝而去，去無所至；而
X09n0245_p0739b11║能含悲，潤注法雨，益濟萬物，重重無盡，有雲像焉。
X09n0245_p0739b12║疏：情發於中等者。借毛詩序中文勢也。彼歌詠之不
X09n0245_p0739b13║足，故不知手舞足蹈之；此則讚詠之不足，懇禱禮拜
X09n0245_p0739b14║之也。諸經讚詞者，如龍女讚云：深達罪福相等。勝鬘
X09n0245_p0739b15║夫人讚云：如來妙色身等。寶積云：目淨脩廣如青蓮
X09n0245_p0739b16║等，世尊因地翹足讚。底沙佛云：天地此界多聞室等，
X09n0245_p0739b17║乃至自在熾盛等，如來甚奇妙等，天上天下無如等。
X09n0245_p0739b18║華嚴部末云：剎塵心念可數知，大海之水可飲盡，虗
X09n0245_p0739b19║空可量風可繫，無能說盡佛功德。
X09n0245_p0739b20║疏勒那三藏者，華嚴纂靈記云：三藏是天竺人。既至
X09n0245_p0739b21║此土，華音又通。講華嚴經，道、俗雲集。講次，忽有一人
X09n0245_p0739b22║執笏，形如大官，云：天帝令請和尚講華嚴經、都講維
X09n0245_p0739b23║那梵唄。法事所須，咸須備具；講席眾僧，悉同見。言訖，
X09n0245_p0739b24║便隱。三藏及都講維那當時奄然，卒於法座。疏優、劣
X09n0245_p0739c01║有七者，然於中兼含是、非。非中有二，即第一、第二也。
X09n0245_p0739c02║此一向劣，仍是過患；餘五，則前前劣，後後優也。然此
X09n0245_p0739c03║七中，脚注者，皆非三藏之文；當行者，雖是本文，亦有
X09n0245_p0739c04║少則神。意在文略也。疏我慢者，文有三節，謂：禮佛、禮
X09n0245_p0739c05║僧及喻。初二句依時禮佛，謂：或圖名利供養，恐失德
X09n0245_p0739c06║望，故隨眾倍行；或眾首點撿，不得已，故陪行，心無敬
X09n0245_p0739c07║者；或本信心不全，苟避徭役；或圖供養，假託披緇者；
X09n0245_p0739c08║或大底即不敢不敬諸佛，但輕於假設形像；或懈怠
X09n0245_p0739c09║下，能念念運恭敬心，但率爾隨眾，心中無記者。皆是
X09n0245_p0739c10║此也。次二句餘時禮僧，謂：見上座、阿闍梨，或傳法主，
X09n0245_p0739c11║或有德及諸善知識，乃至在家菩薩中，或耆年、宿德
X09n0245_p0739c12║之類，慮失自己大體德望，或慮以理責辱，不能不禮。
X09n0245_p0739c13║然以我慢之故，對傍畔之人，自現貢高、尊重之相，偃
X09n0245_p0739c14║蹇而禮，表我勝伊，非臣伏，但存體禮之也。縱知他有
X09n0245_p0739c15║德有能，或恃高門貴姓，或恃勢力，耻於屈伏，歸心問
X09n0245_p0739c16║法，故不能卑恭敬禮。故云耻於下問。後一句總以喻
X09n0245_p0739c17║顯相，可知也。故志公云：行道猶如推磑，禮拜恰似客
X09n0245_p0739c18║舂。今時之人不得此意，一向毀於禮佛，而令後五種入
X09n0245_p0739c19║理之禮亦同推磑之喻矣。豈不愚哉！疏徒肅形儀者，
X09n0245_p0739c20║稍勝於前。前則貢高我慢，此則恭肅形儀。然以心不
X09n0245_p0739c21║稱身，故云徒也。無淨想者，內畜慢心，外現故相，是隱
X09n0245_p0739c22║避詐偽之垢也。此以純真為淨也。高聲作相，激動人心，
X09n0245_p0739c23║以招供養；或改轉聲音，移易文本，以就俗情。故云高
X09n0245_p0739c24║聲喧雜，詞句渾亂。問：既知非儀，何必敘列同作觀門？
X09n0245_p0740a01║答：舉過以訶說，非令止以就觀行也。疏敬從心發，運
X09n0245_p0740a02║於身、口者，如前讚佛處，疏云情發於中等，及鈔中結
X09n0245_p0740a03║云：讚詠之不足，故懇到而禮拜之也。運身禮拜，運口
X09n0245_p0740a04║稱名。五輪者，手、足及頭。注斷道等者，經中令一一發
X09n0245_p0740a05║願，具云：我今五輪於佛作禮，為斷五道，離五蓋，令眾
X09n0245_p0740a06║生常安住五通，具足五眼。願我右膝著地之時，令諸
X09n0245_p0740a07║眾生得正覺道（右是順義，故成正覺）；願我左膝著地之時，令諸
X09n0245_p0740a08║眾生於外道法不起邪見。（左是違逆義，故表邪見。）願我右手著
X09n0245_p0740a09║地之時，猶如世尊坐金剛座，右手指地，震動，現瑞，證
X09n0245_p0740a10║大菩提。願我左手著地之時，於諸外道以四攝法而
X09n0245_p0740a11║攝取之，令入正道。（左、右表邪、正，如上。）願我頭頂著地之時，令
X09n0245_p0740a12║諸眾生離憍慢心，悉得成就無見頂相。（皆發等流願也。）疏無
X09n0245_p0740a13║相禮者，自此已下，皆述身、口恭敬禮時作此觀智，非
X09n0245_p0740a14║謂身、口都不敬禮，但將無相等以當禮佛。善須思之！
X09n0245_p0740a15║若以觀智便名禮佛，不須身禮，即第三中亦應但以
X09n0245_p0740a16║恭敬便為禮拜，不合運於身、口。義例如此，豈不誤焉？
X09n0245_p0740a17║問：大乘宗於意地，意起名犯，即名破戒。何妨例此心
X09n0245_p0740a18║禮，即成功德？答：彼起意作念，的擬運身、口行殺、盜等，
X09n0245_p0740a19║心念成就，竟無悔意。故今但的擬運身業禮、口業讚
X09n0245_p0740a20║等，心志決定，竟無猶預。縱未遂嚴淨道場，作禮之間，
X09n0245_p0740a21║灼然已生功德。若無意擬運，身、口元無功德。如本無
X09n0245_p0740a22║意擬，殺等亦無罪也。然觀智既成，觀境常現，行、住、坐、
X09n0245_p0740a23║臥，禮不間斷。但觀心不退，自然流注。如受惡律儀之
X09n0245_p0740a24║人（屠獵、劫賊等業之類），殺等之心，念念流注，不必正殺、正盜也。
X09n0245_p0740b01║疏發智、清淨及淨心，皆能禮也；佛境界者，所禮也。深
X09n0245_p0740b02║入下二句，能、所俱寂也。細而論之，有兩重能：初謂發
X09n0245_p0740b03║智者，能淨也；身、心者，所淨。後謂清淨身、心，能禮也；佛
X09n0245_p0740b04║境界，所禮也。蕩蕩無礙，是離能、所，合法性之相也。疏
X09n0245_p0740b05║起用禮者，問：能、所皆如影像，如何得禮、敬義成？答：謂
X09n0245_p0740b06║先觀己身、心是無明勢分，從染緣起。今以正智觀之
X09n0245_p0740b07║無性，即是一真法界。然後觀此法界不守自性，常能
X09n0245_p0740b08║隨緣而起，遂禮拜、恭敬，一心歸投，託諸佛淨緣，引起
X09n0245_p0740b09║身、心，隨此淨緣而起，名淨緣起。如影從鏡現，不妨運
X09n0245_p0740b10║行歷位，漸漸增進，而行行位位皆然，無有一法不依
X09n0245_p0740b11║法界託緣而起，故皆如影。既身、心無性，合於法界，法
X09n0245_p0740b12║界無所不遍，故我身、心隨所依法界，亦無所不遍，無
X09n0245_p0740b13║所不禮也。故云遍禮一切。疏身內佛者，如塵中大千
X09n0245_p0740b14║經卷，如弊布囊真金，如焦模中佛像，如樂器中之鍠
X09n0245_p0740b15║音等。不緣他佛者，不取相也。若外有可觀者，以色見
X09n0245_p0740b16║我也。邪人行逕者，是人行邪道，不能見如來也。返照
X09n0245_p0740b17║者，正是內觀也。注云顯實宗者，此教中有二義：一、即
X09n0245_p0740b18║於諸法中約空、有互奪雙融，便為法性，天台大師宗
X09n0245_p0740b19║此義也；二、直顯真性，逈出空、有，方為中道佛性。前起
X09n0245_p0740b20║用禮，約此初義中，即空之有，故如影也；即有之空，故
X09n0245_p0740b21║不離法界。疏見佛可禮者，雙遮外境佛及身內佛。身
X09n0245_p0740b22║內佛者，同中論說如來在五陰中。破云：如來應小，五
X09n0245_p0740b23║陰應大。故偈云此彼不相在亦是邪見者，中論宗正
X09n0245_p0740b24║破二乘邪也。亦可即金剛是人行邪道，此雙遮內、外
X09n0245_p0740c01║佛故。觀身下二句，淨名經也。安心寂滅者，前絕待靈
X09n0245_p0740c02║心觀文中，一一皆云寂滅。名平等禮者，結歸所標實
X09n0245_p0740c03║相也。文殊云者，入佛境界經中文也。問：古德集此，名
X09n0245_p0740c04║無相禮。何不於第四門引之？答：古德但揀取著事相，
X09n0245_p0740c05║通名無相。無相之言，通此四門。或古人唯知有法相、
X09n0245_p0740c06║無相二宗，不開此等權、實。今既開之，則此偈義當此
X09n0245_p0740c07║門，以無相正是所觀之理，不別得名。無所觀等者，等
X09n0245_p0740c08║餘九偈，一一皆云敬禮無所觀也。疏大悲禮者，隨一
X09n0245_p0740c09║一禮普代眾生也。謂前雖觀智圓明，未顯大悲利益，
X09n0245_p0740c10║豈名菩提薩埵之禮乎？故此明以同體大悲，物、我無
X09n0245_p0740c11║二。我既禮也，即眾生禮；我離慢也，眾生皆離。總攝者，
X09n0245_p0740c12║攝前六門（不攝初二，以非義故）以為一。觀帝網者，若佛若禮，重
X09n0245_p0740c13║重無盡。如天帝殿網，百千之珠，交相涉入，重重無盡。
X09n0245_p0740c14║如注引經，即其類也。順其宗者，華嚴所說法門，一一
X09n0245_p0740c15║以十為數。注行願經者，乍觀此所引經，若以一一佛
X09n0245_p0740c16║前皆現多身，即似身多佛少；若以一一身遍禮多佛，
X09n0245_p0740c17║即似身少佛多。稱實而言，身佛應等經文。緣欲明一
X09n0245_p0740c18║多無礙，故於身佛互舉一多。若令相對義備，應有四
X09n0245_p0740c19║句：一、一身禮多佛；二、一佛對多身，即所引二句經文
X09n0245_p0740c20║是也；三、一身禮一佛，不壞相故，事法界也；四、多多之
X09n0245_p0740c21║身禮多多之佛，如帝網也。據華嚴宗，一一身前本有
X09n0245_p0740c22║多佛，佛前本有多身，但以執境迷心，致令都不見也。
X09n0245_p0740c23║故出現品說：佛入善覺三昧，於一身現一切眾數等
X09n0245_p0740c24║身（證身佛數等），即果門入也。又云：眾生心中，念念有佛成
X09n0245_p0741a01║正覺。及此所引經，以普賢觀行而見之，即因門入也。
X09n0245_p0741a02║因果雖異，所入之境無殊，故因果交徹。盡虗空者，引
X09n0245_p0741a03║文略也。已具如普覺章末答發心處具引說。
X09n0245_p0741a04║疏：懺悔中文五：一、釋懺悔名，二、明懺障，三、明所起之
X09n0245_p0741a05║由，四、正明懺法，五、翻罪為福。初中，此云悔過，此釋則
X09n0245_p0741a06║翻懺為悔，但是一義也。別說者，即懺、悔兩字各是一
X09n0245_p0741a07║義。懺名陳露者，翻懺字，如佛名經云：懺是懺謝之名，
X09n0245_p0741a08║悔以悔責為義。西塔律疏云：興善伐惡為懺，追變往
X09n0245_p0741a09║愆為悔。意亦大同。餘如別卷。
X09n0245_p0741a10║疏滅除三障下，二、明懺障也。成淨戒善者，有二意：若
X09n0245_p0741a11║約偏懺惡業，即成有漏善；若就過患，俱懺三障、四障，
X09n0245_p0741a12║則成順理稱性無漏善也。佛名經者，是先德於一切
X09n0245_p0741a13║經錄出佛、菩薩、羅漢等名及懺悔之文，集為一處。秦
X09n0245_p0741a14║中俗號馬頭羅剎佛名經，有十六卷；蜀中但號佛名
X09n0245_p0741a15║經，有十五卷，具一萬五千三寶之名。其文具云：然其
X09n0245_p0741a16║罪相雖復無量，大而為語，不出其三：一者、煩惱，二者、
X09n0245_p0741a17║是業，三、是果報。此三種法能障聖道及以人、天勝妙
X09n0245_p0741a18║好事，是故經中目為三障。所以諸佛、菩薩教作懺悔。
X09n0245_p0741a19║又云：此三障者，更相由藉：由煩惱故，以起惡業；惡業
X09n0245_p0741a20║因緣，故得苦果。（六道皆苦行，苦遍三界故。故論中通云業繫苦相。）是故今日
X09n0245_p0741a21║先懺煩惱。諸佛、菩薩、入理聖人種種訶責，名此煩惱
X09n0245_p0741a22║以為怨家。何以故？能斷眾生慧命根故；（故注云怨斷慧命，是撮略
X09n0245_p0741a23║注記。）亦名此煩惱以為怨賊，能劫眾生諸善法故；（故注賊劫
X09n0245_p0741a24║善法。）亦名此煩惱以為暴河，能漂眾生入生死海故；亦
X09n0245_p0741b01║名此煩惱以為羈鎻，能繫眾生於生死獄故。（故注云暴河羇
X09n0245_p0741b02║鎻。）所以六道牽連，四生不絕，當知皆是煩惱過患。疏：
X09n0245_p0741b03║二、業中，注文有四：一、釋所懺之業，云巧作六道者，六
X09n0245_p0741b04║道形相，各各不同，塵沙種類，皆是業力。故華嚴云：心
X09n0245_p0741b05║如工畫師能畫諸世間五蘊悉從生無法而不造。又
X09n0245_p0741b06║云：若人欲了知三世一切佛當觀法界性一切唯心
X09n0245_p0741b07║造。亦能畫佛也。且如但就人道中，唯取南閻浮提一
X09n0245_p0741b08║洲之人，早已有爾許多面孔，千千萬萬，箇箇不同。非
X09n0245_p0741b09║但橫覩現在不同，亦乃竪想過去、未來人面各別。且
X09n0245_p0741b10║如一人中，曾祖不同高祖，阿翁又殊曾門。文有異祖，
X09n0245_p0741b11║身又異父，子又異身，孫復殊子。定知未生之孫出來，
X09n0245_p0741b12║必是各別。一人既爾，盡世界皆然，一一是業力。知此
X09n0245_p0741b13║巧能分布，令各各別，實難思議。故有經云：業巧能生
X09n0245_p0741b14║種種形。閻浮人中一色尚已難言，況東、西、北州！又形
X09n0245_p0741b15║相、面孔更別，都說人道已然，況天道、鬼、畜、地獄、人別？
X09n0245_p0741b16║就畜中，或飛走，或多足、無足，乃至微細蟲豸，何可言
X09n0245_p0741b17║之？皆是業能巧布。故云巧作六道，令各不同也。畫師
X09n0245_p0741b18║之巧，實不可比。尋常見壁畵三百五百人施主或社
X09n0245_p0741b19║家，大都欲令肥瘦、大小、黑白之殊，然不免多皆相似。
X09n0245_p0741b20║故志公呵張僧傜云：毗婆尸佛早學畵亘到如今猶
X09n0245_p0741b21║未妙。雖是變家隨俗撰作，然乃暗與理符。△注懺之
X09n0245_p0741b22║有三下，二、正明懺業之相也。一、伏者，伏業懺也。所謂
X09n0245_p0741b23║自揆道力，劣弱宿業，或今業深厚積多，不敢希望直
X09n0245_p0741b24║滅而不受，遂且悔責身心，永不相續。其已作負命等
X09n0245_p0741c01║怨債，且願以止觀及諸善力伏之，不起現行，得定慧
X09n0245_p0741c02║力增，堪忍諸趣，即將身償他。如才學廣博者未達，聞
X09n0245_p0741c03║貧賤之時負債。若今償他，苦惱之甚，癈求榮達之路，
X09n0245_p0741c04║遂氣延至榮達之時，百倍償之，亦不難矣。如杯渡禪
X09n0245_p0741c05║師遠就梁武帝之死，二祖可大師故往鄴都受仲倫
X09n0245_p0741c06║之斃也。佛示現受金槍、馬麥之類，蓋亦表此義矣。雖
X09n0245_p0741c07║云示現，不妨遠遠劫來，曾有此因。但似鏡影，故云示
X09n0245_p0741c08║現。又以於受與不受，皆得自在，但是故意，非業所牽，
X09n0245_p0741c09║故云示現。且如一人之業，從無始來，有何邊畔？但以
X09n0245_p0741c10║發菩提心後，念念熏修者，便不潤之，則悉不受之，便
X09n0245_p0741c11║至證真成佛。即知過云曾作之事何限。然斷障既盡，
X09n0245_p0741c12║業則已無，不妨依宿世所作事而受，即名示現也。二、
X09n0245_p0741c13║轉者，轉重罪而輕受。謂自知未發心前所有過罪，道
X09n0245_p0741c14║力既小，不敢望其直滅，恐命終後墜三惡道，障於修
X09n0245_p0741c15║道，遂顛轉向今生，便令償却。便償即輕，待來生即重。
X09n0245_p0741c16║故十住婆沙論云：於三惡道中，若應受業報，願於今
X09n0245_p0741c17║身償，不入惡道受。經云：設有惡道報，頭痛即得除。金
X09n0245_p0741c18║剛亦云：受持讀誦此經，則為人輕賤。是人先世罪業
X09n0245_p0741c19║應墮惡道，以今世人輕賤故，先世罪業則為消滅，當
X09n0245_p0741c20║得阿耨菩提。涅槃經說：智者造罪，重造輕受。亦是此
X09n0245_p0741c21║意也。三、滅者，悟理精深，發心猛利，念念觀諸法性，心
X09n0245_p0741c22║心順性修行。罪體既空，倒心又正，染心復止，本末念
X09n0245_p0741c23║念俱懺，理事了了徹源。如是之人，豈有業累更餘在
X09n0245_p0741c24║耶？故經云：煩惱如空無所住。志公云：煩惱何處安脚？
X09n0245_p0742a01║故云滅也。若雖發心猛盛，不達罪源，或雖悟理，不能
X09n0245_p0742a02║息業，云欲懺悔，竟何益歟？△注然小乘下。三、明大小
X09n0245_p0742a03║乘深淺之相。言時定報不定者，以遇懺心猛利，善力
X09n0245_p0742a04║強盛，應受而排敵之。以時定故，已過其時，則一差永
X09n0245_p0742a05║差。以報不定故，容可懺滅而不受。然此時報相對，義
X09n0245_p0742a06║有四句，及三報義，並在彌勒章中廣述說，可更撿而
X09n0245_p0742a07║敘之。大乘一切皆滅者，如下所明。△注又善心下，四、
X09n0245_p0742a08║料簡對治品類。總有三種對治：一、懺治罪，二、智斷障，
X09n0245_p0742a09║三、善防惡。懺中云上、下品類敵對者，罪若深重，還須
X09n0245_p0742a10║發猛利勝上心，懺之方滅。中、下隨類，可知。智斷煩惱
X09n0245_p0742a11║者，上品麤障易遣，故初心下品之智即能治之；下品
X09n0245_p0742a12║細障難除，故須利根久修上智，方能除也。如羅縠之
X09n0245_p0742a13║障，非十地、等覺之智，何能斷之？防罪亦爾，謂四重罪，
X09n0245_p0742a14║重而易防，初發善心及劣善心即免；餘篇轉輕小，轉
X09n0245_p0742a15║難防項。故南山鈔主未免吉羅，優波毱多尚翻油鉢。
X09n0245_p0742a16║故須上品善心，方便可防制。疏三、果報者，注中之文，
X09n0245_p0742a17║亦是佛名。經中之偈，謂有四梵志知得五通，忽聞空
X09n0245_p0742a18║中有聲云：汝等十日皆的命終！此四人倚恃神通，擬
X09n0245_p0742a19║不伏死，俱來辭佛避死，意騁神通：一人入海底，一人
X09n0245_p0742a20║在空中，一人入深山、巖谷、非人所到之處，一人常在，
X09n0245_p0742a21║千千萬萬人聚集閙處，日滿俱死。佛說偈言：非空非
X09n0245_p0742a22║海中非入山石間無有地方所脫之而不受報。唯有
X09n0245_p0742a23║懺悔力乃能得除滅。故釋提桓因五衰相現，恐懼切
X09n0245_p0742a24║心，歸誠三寶，五衰即滅，得延天年。又如尊勝經說：善
X09n0245_p0742b01║住天子亦五相現，以陀羅尼懺悔力故，亦延天壽。彼
X09n0245_p0742b02║經別相懺報障中，先懺阿鼻，乃至三惡，次第而懺此
X09n0245_p0742b03║三能障等，是彼經中先標三障之文。具云：此三滅者，
X09n0245_p0742b04║則六根、十惡乃至八萬四千塵勞，皆悉清淨。疏加一
X09n0245_p0742b05║見障者，此是華嚴隨好品中懺悔之文，列所懺悔障，
X09n0245_p0742b06║云業障、煩惱障、報障、見障，故云加一。注云見及煩惱
X09n0245_p0742b07║利、鈍者，貪、瞋、癡、慢、疑是五鈍使，直云煩惱；餘身見、邊
X09n0245_p0742b08║見、邪見、見取、戒禁取是五利使，即名見障。若通而論
X09n0245_p0742b09║之，總名煩惱。或亦所知障是見障也。
X09n0245_p0742b10║疏然欲懺下，三、明所起之由也。不覺者，根本迷也。故
X09n0245_p0742b11║佛名經云：獨頭無明為煩惱種。今雖已覺，倒習猶行，
X09n0245_p0742b12║亦長須悔恨。起貪、瞋、癡者，然煩惱雖有其十，猛利發
X09n0245_p0742b13║業是此三毒故。故注偏指之，云是業因也。發身、口、意
X09n0245_p0742b14║者，能發是身業，所發是身具，所造是善、惡、不動業也。
X09n0245_p0742b15║皆思為體者，論云：大乘三業，皆思為體。謂動身之思、
X09n0245_p0742b16║發語之思及思當體，自是三業也。造業具者，此異熟
X09n0245_p0742b17║無記之身、口及深污意根，此是造業之具度。如工巧
X09n0245_p0742b18║之業，而錐、刀器不是業也。開之成六者，彼經云：身，身
X09n0245_p0742b19║業；語，語業；意，意業。即是六也。經文自釋：身渾濁、臭惡、
X09n0245_p0742b20║虫聚等，身業即行、住、坐、臥、屈、申等，語即風息、吐納、高
X09n0245_p0742b21║低等，語業即起居、問訊、讚說、毀說等，意即覺、觀、思、惟
X09n0245_p0742b22║等，意業即憂、喜等。評曰：經中約相見、可見聞等而顯
X09n0245_p0742b23║之，不尅體說思為業，可以意趣中求矣。注善、惡、不動
X09n0245_p0742b24║及順現、生後等，皆在彌勒章中已具釋。說三三者，身
X09n0245_p0742c01║等三具、善等三種業、現等三種報也。合九種者，前、後
X09n0245_p0742c02║不相離。從三煩惱生者，即貪、瞋、癡也。此是根本
X09n0245_p0742c03║疏然懺有二下，四、正明懺法也。於中又二：一、總，二、別。
X09n0245_p0742c04║總中云：責心者，悔恨無始已來不早親近善友，發菩
X09n0245_p0742c05║提心，而乃執認身、心、我等相，縱恣貪、瞋、嫉妬，分別見、
X09n0245_p0742c06║慢，造種種業，如蠶作繭，自纏，自縛，苦苦，壞苦，行苦，無
X09n0245_p0742c07║有出期。▲疏若就下，二、別也。善、惡、不動三種業中，唯
X09n0245_p0742c08║別懺惡業也。謂善及不動，但以迷心取相求有，故成
X09n0245_p0742c09║過患。若離其病，不除其法，故此不懺。若惡業背理招
X09n0245_p0742c10║苦，一向須斷，故此懺令滅也。二種者，遮則佛之遮制，
X09n0245_p0742c11║違制成罪；性則法爾，犯之有罪，十惡是也。准小乘宗，
X09n0245_p0742c12║四重、八重不通懺悔，僧殘已下四篇方許。餘如別卷。
X09n0245_p0742c13║作法者，小乘懺要請大比丘為證。對大僧具五法：一、
X09n0245_p0742c14║袒右肩，二、右膝著地，三、合掌，四、說罪各種（罪名謂僧殘波逸提。
X09n0245_p0742c15║種是種類，如於僧殘中自弄、媒嫁等十三），五、禮足。若對小夏，闕無禮足，但
X09n0245_p0742c16║行四法。若僧殘罪，須請二十清淨僧，令六夜行摩那
X09n0245_p0742c17║埵，供給承事。七日滿，僧為羯磨，除罪還成，令戒淨。如
X09n0245_p0742c18║本所受，尼則集當眾四十清淨大德。若輕罪，則一日
X09n0245_p0742c19║承事，不必集也。大乘亦有作法。次下引方等經中，是
X09n0245_p0742c20║疏復須等者，於作法懺中兼復起行也。事、理者，此中
X09n0245_p0742c21║文四：一、事，二、理，三、雙明，四、總結。初中如方等者，注中
X09n0245_p0742c22║撮略說之，今更廣之。謂彼經令先嚴淨道場，香泥塗
X09n0245_p0742c23║地，及室內作圓壇，彩畫，懸五色幡，燒海岸香，然燈，敷
X09n0245_p0742c24║高座，請二十四尊像，多亦無妨；設餚饍，盡心力；新淨
X09n0245_p0743a01║衣服、鞋履，無新洗故；出入著脫，令無參雜；七日長齋，
X09n0245_p0743a02║日三時洗浴，初日供養僧。起意多少，別請一明了內、
X09n0245_p0743a03║外律者為師，受二十四戒及陀羅尼，對師說罪。要月
X09n0245_p0743a04║八日、十五日，當以七日為期。此不可減。若能更進，隨
X09n0245_p0743a05║意堪任。十人已還，不得出此。俗人亦得。須辨單縫三
X09n0245_p0743a06║衣，備佛法式，旋遶一百二十匝，却坐，思惟等。廣如經
X09n0245_p0743a07║說。疏佛名經者，方等多明作法，兼起行；佛名多明起
X09n0245_p0743a08║行，少說作法，又兼理也。注云歸三寶者，具云：夫欲懺
X09n0245_p0743a09║悔，必須先敬三寶。所以然者，三寶即是眾生良友福
X09n0245_p0743a10║田。若能歸敬，滅無量罪，長無量福，能令行者離生死
X09n0245_p0743a11║苦，得解脫樂。先當興七種心以為方便：一者、慚愧云
X09n0245_p0743a12║云（如注列）。後結云：生如是七種心已，緣想十方諸佛、
X09n0245_p0743a13║賢聖，擎拳合掌，披陳至到，慚愧改革云云。△疏理
X09n0245_p0743a14║如淨名下，二、理懺也。文二：一、正明。即優波離為
X09n0245_p0743a15║二犯律比丘懺悔。維摩詰呵云：無重增此二比丘罪，
X09n0245_p0743a16║當直除滅，勿擾其心。所以者何？彼罪性不在內，不在
X09n0245_p0743a17║外，不在中間。如佛所說：心垢，故眾生垢；心淨，故眾生
X09n0245_p0743a18║淨。心亦不在內云云。如其心然，罪垢亦然；諸法亦然，
X09n0245_p0743a19║不出於如。如優波離以心相得解脫時，寧有垢不？我
X09n0245_p0743a20║言：不也。維摩詰言：一切眾生心相無垢，亦復如是。唯，
X09n0245_p0743a21║優波離！妄想是垢，無妄想是淨。（顛倒取我例知。）諸法皆妄見，
X09n0245_p0743a22║如夢，如焰，如水中月，如鏡中像，以妄想生。其知此者，
X09n0245_p0743a23║是名奉律。乃至時二比丘疑悔即除，發阿耨菩提心。
X09n0245_p0743a24║餘如別卷具引。釋疏難曰下，二、通妨也。罪違等者，真
X09n0245_p0743b01║性本離一切過患，本具過恒沙福德、智慧等故。設有
X09n0245_p0743b02║漏福，亦是性之起用。故論釋用大云：能生世、出世間
X09n0245_p0743b03║善因、果。但是計執之心乖性福、善之相，無違性罪，即
X09n0245_p0743b04║必違真性。故一切教中未曾說有無漏惡及無漏罪
X09n0245_p0743b05║也。是能治者，如明與暗，定不俱生也。是能生者，如鏡
X09n0245_p0743b06║淨明，影像無盡。所以華嚴關鍵中明性起、緣起不同。
X09n0245_p0743b07║緣起法界通於善、惡、染、淨，性起唯善唯淨。具如別卷
X09n0245_p0743b08║所釋。引金剛者，人多誦得，意亦易知，不能具載。△疏
X09n0245_p0743b09║普賢觀下，三、雙明理、事也。初、雙標二經，各具二懺也。
X09n0245_p0743b10║初、觀經者，初令晝夜六時對十方佛、普賢菩薩遍懺
X09n0245_p0743b11║六根，故云事也。觀心下，可知。若欲懺悔下，具云：一切
X09n0245_p0743b12║業障海皆從妄想生若欲懺悔者端坐念實相眾罪
X09n0245_p0743b13║如霜露慧日能銷除是故應至心勤懺六根罪。（此是重頌。）
X09n0245_p0743b14║疏隨好品者，具足文云：以盡法界眾生數等身，以盡
X09n0245_p0743b15║法界眾生數等頭，以盡法界眾生數等舌，以盡法界
X09n0245_p0743b16║眾生數等身業、語業、意業，悔除所有諸障過惡。既運
X09n0245_p0743b17║三業而懺，即當事也。然是全理之事，以皆云盡法界等
X09n0245_p0743b18║故。彼經懺悔因由在別卷中。疏觀諸業性至理懺者，
X09n0245_p0743b19║則連次經云：時諸天子心大歡喜，而問之言：云何悔
X09n0245_p0743b20║除一切過惡？（先已教懺，而後問者，意明理懺為用心也。）天皷告言：菩薩知
X09n0245_p0743b21║諸業不從東方來，（不從十方來，正顯空義。）但從顛倒生，無有住
X09n0245_p0743b22║處。（釋空所以。）菩薩如是，不從南、西、北方、四維、上、下來，而共
X09n0245_p0743b23║積集，止住於心，（非先有體。）決定明見，無有疑惑。（上皆別觀業空也。業
X09n0245_p0743b24║為報障親因故。）後有經文對業觀報云：諸天子！如有頗梨鏡，
X09n0245_p0743c01║名為能照，清淨鑒徹，與十世界其量正等。諸國土中
X09n0245_p0743c02║一切山川、一切眾生所有影像，皆於中現。彼諸影像
X09n0245_p0743c03║可得說言：來入鏡中，從鏡去否？答言：不也。諸天子！一
X09n0245_p0743c04║切諸業亦復如是，雖能出生諸業果報，無來，無去。（喻雖
X09n0245_p0743c05║有而無也。謂像依鏡現，像非去、來；報從業生，何來，何生？）△疏事懺除下，四、總結
X09n0245_p0743c06║事、理也。因迷理而起惑業，故理懺為根源也。然雙除
X09n0245_p0743c07║之妙，固不在言。若難具者，必須先訪善友，令解理懺。
X09n0245_p0743c08║何者？根拔枝存，容漸枯朽；若枝盡而根在，千迴斫而
X09n0245_p0743c09║還生。智者詳焉。疏：二、順逆中，初雙標，次別釋，文三：先
X09n0245_p0743c10║順，後逆。今初，順有十：一者、自從無始來，顛倒昏迷，妄
X09n0245_p0743c11║計人、我，故起於身見。二者、內具煩惱，外值惡友，勸惑
X09n0245_p0743c12║我心，倍加增盛。三、內、外惡緣既具，能內滅善心，外滅
X09n0245_p0743c13║善事，故於他善都無隨喜。四、既不喜善，則樂惡也。五、
X09n0245_p0743c14║如好獵者，於萬般禽獸，總帶殺心；慳貪者，舉世資財，
X09n0245_p0743c15║無一不要。事未必遂，而心常然。六、前橫，此竪。七、纔修
X09n0245_p0743c16║一善，則表白再三；積歲過非，未曾上紙。八、言虜扈者，
X09n0245_p0743c17║不尊敬貌。九、十，可知。從無始下，結云：若自及他無，皆
X09n0245_p0743c18║爾。是為十種順生死流。昏倒造惡，如廁蟲樂廁，不覺
X09n0245_p0743c19║不知；生死浩然，而無際畔。二、次起下，顯能治逆生死
X09n0245_p0743c20║十心也。彼云：今欲懺悔，應當逆此罪流，用十種心翻
X09n0245_p0743c21║除惡法：一者、先須信因、果決定。孱然業種，雖久不能
X09n0245_p0743c22║敗。經云：終無自作，他人受果，轉識善、惡，不生疑惑。是
X09n0245_p0743c23║為深信，翻破一闡提心。二者、天見我屏罪，是故慚天；
X09n0245_p0743c24║人見我顯罪，是故愧人。以此翻破無慚、愧心。三者、人
X09n0245_p0744a01║命無常，一息不還，千載長往。幽途綿邈，無有資粮；苦
X09n0245_p0744a02║海波深，舩筏安寄？聖賢可呵，無所恃怙；年事稍去，風
X09n0245_p0744a03║刀不賖。豈可安然坐待酸痛？又佛名經云：若不懺悔
X09n0245_p0744a04║者，大命將盡，地獄惡相皆現在前。當爾之時，悔懼交
X09n0245_p0744a05║至，不預修善，悔何及乎？當爾之時，欲求一體一懺，豈
X09n0245_p0744a06║可更得？眾等莫自恃盛年財寶勢力，放逸自恣，死苦
X09n0245_p0744a07║一至，不令人知，盛年壯色無得免者。怖心起時，如履
X09n0245_p0744a08║湯火，六塵五欲不暇貪染。如阿輸柯王弟聞旃陀羅
X09n0245_p0744a09║振鈴，一日已盡，六日當死。雖有五欲，無心愛念。行者
X09n0245_p0744a10║怖畏，苦到懺悔，不惜身命，如彼怖王。以此翻破不畏
X09n0245_p0744a11║惡道。四者，根露條枯，源乾流竭。若覆藏罪，是不良人。
X09n0245_p0744a12║迦葉頭陀令大眾中發露其餘行法，但以實心向佛
X09n0245_p0744a13║像改革。如隱處有癰，覆諱不治，則致於死。以此翻破
X09n0245_p0744a14║覆藏罪心也。五者，若懺已更作者，如王法初犯得恕，
X09n0245_p0744a15║若更作則重。初入道場，罪則易滅，更作難除。已能吐
X09n0245_p0744a16║了，云何更噉？以此翻破惡心相續。六者，昔日自安危
X09n0245_p0744a17║人，遍惱一切境。今廣起兼濟，遍虗空界，利益於他。以
X09n0245_p0744a18║此翻破一切處起惡心也。七者，昔三業造罪，不計晝
X09n0245_p0744a19║夜。今善身口意䇿勵不休，匪移山岳，安填江海？以此
X09n0245_p0744a20║翻破縱恣三業。八者，即昔自滅善，亦滅他善，不自隨
X09n0245_p0744a21║喜，亦不喜他。今守護諸善，方便增廣，不令斷絕。以此
X09n0245_p0744a22║翻破無隨喜心。九者，昔親押惡友，信受其言故。今念
X09n0245_p0744a23║十方佛，念無等慈，作不請友；念無等智，作大導師。以
X09n0245_p0744a24║此翻破順惡友心。十者，如前理懺。若不善解此十心，
X09n0245_p0744b01║全不識是非，云何懺悔？設入道場，徒為苦行。涅槃經
X09n0245_p0744b02║云：若言勤修苦行，是大涅槃因緣者，無有是處。即斯
X09n0245_p0744b03║意也。
X09n0245_p0744b04║疏然上理事下，五、翻罪為福也。注中指行願經者，證
X09n0245_p0744b05║惡業無邊；婆沙論證懺悔福亦無邊也。行願經云：菩
X09n0245_p0744b06║薩自念無始已來，由貪、瞋、癡，發身、口、意，造諸惡業，無
X09n0245_p0744b07║量無邊。若此惡業有體相者，盡虗空界不能容受。注
X09n0245_p0744b08║婆沙論者，彼說懺悔功德云：此一念善及形色者，三
X09n0245_p0744b09║千大千世界所不容受。以非色故，所能容受。（彼論但指一地
X09n0245_p0744b10║之境，故且以大千為量。量雖通、局，意不殊此也。）故知一念懺悔功德，便與無
X09n0245_p0744b11║量劫所造之業分量齊等。如室中一須臾燈光之明
X09n0245_p0744b12║所遍分量，與此室千年之暗分量齊等。
X09n0245_p0744b13║勸請中揀云凡小者，凡夫、小乘也。請轉法輪，注中偈
X09n0245_p0744b14║云云者，即婆沙偈云：十方諸如來，現身成道者，我請
X09n0245_p0744b15║轉法輪，安樂諸眾生。然請義有二：一、隨相請，二、稱性
X09n0245_p0744b16║請。隨相可知。稱性者，如疏說也。謂須恒悟一切聲如
X09n0245_p0744b17║空谷響，緣起無性，非斷非常，一一全真，無非法界。既
X09n0245_p0744b18║聞無所聞，則終日聞法，心觀如此，是請法輪。故云知
X09n0245_p0744b19║聲如響等也。此是大經？出現品轉法輪門中之文也。
X09n0245_p0744b20║其文具云：知聲如響而請轉法輪，了於諸法真實性
X09n0245_p0744b21║故，於一音中出一切音而轉法輪，畢竟無主故。又云：
X09n0245_p0744b22║菩薩欲知如來所轉法輪，應知如來法輪所出生處。
X09n0245_p0744b23║佛子！如來隨一切眾生心行，欲樂無量，出若干音聲
X09n0245_p0744b24║而轉法輪。釋曰：既隨眾生之心，即知願請轉法輪，須
X09n0245_p0744c01║令自心稱法。心若不稱，請亦不聞故。即常請下二句，是
X09n0245_p0744c02║藏和尚緣起章第六請轉法輪門中文也。具云：由一
X09n0245_p0744c03║切諸佛唯智唯德，菩薩即以窮法界之智而請佛說
X09n0245_p0744c04║法，是故一切諸佛無不雨大法雨。然菩薩唯願唯行，
X09n0245_p0744c05║諸佛即以甚深願力而加所請，是故菩薩無不獲於
X09n0245_p0744c06║大益。當知菩薩常請，諸佛常說，未曾失時也。疏請佛
X09n0245_p0744c07║住世中，注偈云云者，彼偈云：十方一切佛若欲捨壽
X09n0245_p0744c08║命我今頭面禮勸請令久住。唯行願經者，文云：所有
X09n0245_p0744c09║盡法界、虗空界一切諸佛，將欲示現般涅槃者，及諸
X09n0245_p0744c10║菩薩、聲聞、緣覺、有學、無學，乃至一切諸善知識，我悉
X09n0245_p0744c11║勸請莫入涅槃。經於一切佛剎微塵數劫，為欲樂利
X09n0245_p0744c12║益眾生稱性請者，謂眾生心淨，見佛常住；眾生業重
X09n0245_p0744c13║心垢，見佛捨命。佛無生、滅，隨機見故。故知心淨觀佛，
X09n0245_p0744c14║佛則常住，為真請也。眾生心垢等者，設有心開解發，
X09n0245_p0744c15║曾得見佛，而情識習氣忽起，還不現前。故今勸請者，
X09n0245_p0744c16║但依智離識，常作佛觀；心清智明，即常見佛，不曾涅
X09n0245_p0744c17║槃。若瞥爾起心，塵勞相續，觀智間斷，即不見佛，名為
X09n0245_p0744c18║佛滅度也。故出現品涅槃章中云：如來常住清淨法
X09n0245_p0744c19║身，隨眾生心，示現涅槃。佛子！譬如日出，普照世間，於
X09n0245_p0744c20║一切淨水器中，影無不現。佛子！於汝意云何：彼影不
X09n0245_p0744c21║現，為日咎不？答言：不也。但由器壞，非日有咎。佛子！如
X09n0245_p0744c22║來智日亦復如是，普現法界，無前無後，一切眾生淨
X09n0245_p0744c23║心器中，佛無不現。心、器常淨，常見佛身；若心濁器破，
X09n0245_p0744c24║則不得見。釋云：法身無像，故無器而不形；聖智無心，
X09n0245_p0745a01║故無感而不應。像非我有，自彼器之虧盈；心非我生，
X09n0245_p0745a02║豈普現之前、後？持戒器破，定水無依；菩提器破，智水
X09n0245_p0745a03║寧止？無信清珠，故心、水渾濁，何由見佛？又緣起章中
X09n0245_p0745a04║明佛出世間門中云：非是佛身潛隱而不出現，但有
X09n0245_p0745a05║智見之，則言佛出；無智者不見之，則云不出世。當知
X09n0245_p0745a06║未曾有世間而佛不現者，此現與不現，由有智與無
X09n0245_p0745a07║智，非佛行藏而有出、沒。但常照一法界，則一切諸佛
X09n0245_p0745a08║常現在前。故知請佛當淨其心也。疏此義如下者，彼
X09n0245_p0745a09║以佛出世、涅槃相對作二重：一、約真實釋，二、重約對
X09n0245_p0745a10║機釋。對機釋中一半已如上引說。由常作觀，常見佛
X09n0245_p0745a11║故。行願經結請佛文云：虗空界盡，眾生界盡，我此勸
X09n0245_p0745a12║請，無有窮盡，念念無間，無度厭也。
X09n0245_p0745a13║疏隨喜者，翻多生嫉妬障也。故云由昔不喜他等。准
X09n0245_p0745a14║行願等者，文云：十方三世諸佛如來從初發心為一
X09n0245_p0745a15║切智（揀二乘及凡夫心也），勤修福聚云云（具列因、果之行），乃至般涅槃
X09n0245_p0745a16║分布舍利所有善根，我皆隨喜；及彼十方一切世界
X09n0245_p0745a17║六趣、四生所有功德乃至一塵，我皆隨喜；一切聲聞、
X09n0245_p0745a18║辟支佛、有學、無學所有功德，我皆隨喜；一切菩薩所
X09n0245_p0745a19║修苦行，志求無上菩提廣大功德，我皆隨喜。（今有學大乘教
X09n0245_p0745a20║或頓禪之人，多譏毀人、天、小乘之行，悉成罪過，除為發激迴心）。疏法華則唯等者，緣
X09n0245_p0745a21║彼有隨喜功德品說隨喜，展轉直至第五十人，猶過
X09n0245_p0745a22║於以七寶等施與四百萬億阿僧祇世界六趣眾生
X09n0245_p0745a23║百千萬分之一，道、俗多讀誦此經故。因辨彼所以隨
X09n0245_p0745a24║喜功德至多者，由隨喜如來權、實功德也。是功德多
X09n0245_p0745b01║之所以權、實者，經云：此法華經開方便門（權也），示真實
X09n0245_p0745b02║相（實也）。如來智慧甚深無量（實也），其智慧門難解難入（權也）。
X09n0245_p0745b03║世尊法久後。要當說真實（實也）。佛以方便力。示以三乘
X09n0245_p0745b04║教（權也）。於一佛乘分別說三（從實開權）。十方佛土中。唯有一
X09n0245_p0745b05║乘法。無二亦無三。除佛方便說（會權歸實）。故二十八品三
X09n0245_p0745b06║周之文，但如來權、實知見。生公云：此華不有，則已；有，
X09n0245_p0745b07║則華、實雙含。此經不說，則已；說，則權、實雙辨。既終窮
X09n0245_p0745b08║極唱，難信難解。今能隨喜，故德難量。
X09n0245_p0745b09║疏向於三處者，向實際中有二：一、迴事向理，二、迴行
X09n0245_p0745b10║布向圓融。向菩提中有四：一、迴因向果，二、迴劣向勝，
X09n0245_p0745b11║三、迴比向證，四、迴世間向出世。眾生中有三：一、迴自
X09n0245_p0745b12║向他，二、迴少向少，三、迴自因行向他因行。然此三處
X09n0245_p0745b13║不出隨相、離相二義：眾生菩提隨相，實際離相；又眾
X09n0245_p0745b14║生隨相，菩提離相，實際非離非隨。若闕隨相，即墮二
X09n0245_p0745b15║乘；若闕離相，即同凡夫。疏所以要此下，釋三所以。所
X09n0245_p0745b16║以有三：具悲、智、離相故。謂大悲下，化者，迴向眾生也；
X09n0245_p0745b17║大智上，求者，向菩提也；而離下，向實際也。又此三下，
X09n0245_p0745b18║二互相資故。言一即具三者，謂為證實際，須向眾生，
X09n0245_p0745b19║離色證空，非真實際故；須向菩提，速證菩提，成一切
X09n0245_p0745b20║智，斷於二障，乃窮實故。又為救眾生，須證實際，於惑
X09n0245_p0745b21║自在，方能化故；若自有縛，不能解他縛故；須向菩提，
X09n0245_p0745b22║有智，方能廣利故。又為迴向菩提，須向眾生，不為眾
X09n0245_p0745b23║生，終不證大果故；須向實際，不證實際，非菩提故。
X09n0245_p0745b24║疏：四、弘者，如常，可知。為對四諦故，亦如發菩提心義
X09n0245_p0745c01║門中釋。然今更略言：觀苦諦，故願度眾生；觀集諦，故
X09n0245_p0745c02║斷煩惱；觀道諦，故學無過法門；觀滅諦，故願成菩提，
X09n0245_p0745c03║證真寂滅也。五、願者，亦如前述，即不取斷煩惱而加
X09n0245_p0745c04║如來無邊誓願本、福智無過誓願集。
X09n0245_p0745c05║疏然上八重下，大文第三、生起次第也。供養，（一也，先須發心
X09n0245_p0745c06║供養。）口讚，（二也，西天之禮，見即發言；讚歎情發，於中不覺形言故。）身禮，（三也，隨言即禮，不必
X09n0245_p0745c07║且強然住立。）次洗滌法器，（四、懺悔也，懺淨身、心，為求法故。）欣求法雨，（五、勸請也，
X09n0245_p0745c08║請轉法輪。）攝他同己，（六、隨喜也。）迴向三處，（七也，諸行皆是，方迴此行向三處矣。）願
X09n0245_p0745c09║皆成佛。（八也，自、他事圓。）十種者，一、禮敬佛，二、稱讚，三、供養，四、
X09n0245_p0745c10║懺業，五、隨喜，六、請轉法輪，七、請佛住世，（此於勸請中開為二，分合
X09n0245_p0745c11║為一。）八、常隨佛學，（迴向菩提也。）九、恒順眾生，（向眾生也。）十、普皆迴
X09n0245_p0745c12║向。（義當實際。上三於迴向中開，今合為一。）開別義者，各如側注說。彼闕
X09n0245_p0745c13║行願者，以十門都是普賢行願矣。
X09n0245_p0745c14║疏若不下，第四、結意感應中三：初、略銷文。或見等者，
X09n0245_p0745c15║所見無準，或佛摩頂，或種種華光說法等，故言或也。
X09n0245_p0745c16║見者，或於定中心忘身、處之相，而忽見之；或於觀中
X09n0245_p0745c17║見真性隨緣，成如此相。據義理，雖成一切不唯此相，
X09n0245_p0745c18║然且當時與此相相應，或眠、夢中見如是等，總明遇
X09n0245_p0745c19║善境也。不作聖心者，佛頂經中說諸勝相，皆結云：不
X09n0245_p0745c20║作聖心，名善境界；若作聖解，即受群邪。今用此語也。
X09n0245_p0745c21║輕安，義如前釋。此中但顯當時身、心行相矣。▲疏論
X09n0245_p0745c22║中說下。二、引例以證。▲三、天台止觀下，別釋諸禪。第
X09n0245_p0745c23║九門中善根發相者，八門已如前說，故此當其第九。
X09n0245_p0745c24║或重者，如物鎮壓；或輕者，身如欲飛。餘皆可解，但文
X09n0245_p0746a01║略也。廣如別卷。
X09n0245_p0746a02║疏然論與經下。二、會通也。除惑等者。惑業在心，如塵
X09n0245_p0746a03║泥在水。今懺除之，如水去泥滓。攝動者。謂雖除惑業，
X09n0245_p0746a04║不貯心中，掉舉浮散，任運流動。或種種思慮，修習何
X09n0245_p0746a05║成？如四病云：作如是言：豈是貪瞋？豈使結業？又前云：
X09n0245_p0746a06║虗妄浮心，多諸巧見。皆同此說。故須攝念澄心，如水
X09n0245_p0746a07║清而澄渟也。空者，由除惑業故。寂者，由攝馳散故。方
X09n0245_p0746a08║能等者。如水現像。
X09n0245_p0746a09║疏自終期限等者，疑也。疏毗尼經者，今取意撮略引
X09n0245_p0746a10║之。但證二戒不同，非證道場之事。彼經云：聲聞乘人
X09n0245_p0746a11║雖淨持戒，於菩薩乘不名淨戒；菩薩乘人雖淨持戒，
X09n0245_p0746a12║於聲聞人不名淨戒。優波離！聲聞人不應乃至起於
X09n0245_p0746a13║一念欲更受身，則名淨戒於菩薩乘最大破戒；菩薩
X09n0245_p0746a14║乘人於無量劫堪忍受身，不生厭患，名清淨戒於聲
X09n0245_p0746a15║聞乘最大破戒。又菩薩不盡護戒，聲聞盡護；菩薩持
X09n0245_p0746a16║開通戒，聲聞持不開通戒。更有要文，別卷具引。疏：六、
X09n0245_p0746a17║和者，梵語僧伽，正翻云眾，義兼和合。若但言眾，何異
X09n0245_p0746a18║鄽肆多人聚集，或軍營群吏皆集同一處，互相侵謀，
X09n0245_p0746a19║爭名競利？若唯云和合，何妨二人同心，或共謀惡，或
X09n0245_p0746a20║夫、妻之類？故須具云眾和合也。和合有六，謂：身、口、意、
X09n0245_p0746a21║戒、見、利。
X09n0245_p0746a22║疏陳詞句中三：初、正銷文。怖魔者，初出家時，魔宮震
X09n0245_p0746a23║動，比丘是能怖，魔是所怖，非謂怕他魔也。謂令魔驚
X09n0245_p0746a24║怖，名怖魔。如云驚軍動眾，乃是軍眾驚動也。乞士者，
X09n0245_p0746b01║上從善知識乞法以鍊神，下從檀越乞衣、食以資身。
X09n0245_p0746b02║淨戒者，有表而受，無表而持，緣具心真，故名淨也。有
X09n0245_p0746b03║人加淨命、破惡，以為五義。今以乞士是乞食，正命離
X09n0245_p0746b04║邪，如法而活，即是淨命也；淨戒不犯，即破惡也。故不
X09n0245_p0746b05║別列。優婆，此云近事；塞夷，則是男及女；夷尼，皆是女
X09n0245_p0746b06║聲。四分律又云婆、私，皆梵音，小異耳。寂滅行者，理實
X09n0245_p0746b07║而言。既修三觀，即有至靜、起幻、寂滅等三行。今通言
X09n0245_p0746b08║寂滅者，正是中道圓覺，逈異二乘，兼含揀權教菩薩
X09n0245_p0746b09║故。疏八識等者，本章已釋。四智者，菩提章中已釋。其
X09n0245_p0746b10║銷經義意，詳之，可見，但逐難略指。五識取塵等者，卒
X09n0245_p0746b11║爾眼識、同時意識等也。△疏然小、大下，二、料揀大、小
X09n0245_p0746b12║也。八對皆上小下大，務其文略，不能一一指之。然所
X09n0245_p0746b13║對小乘之行，皆約結大界內眾和合。若依法之行，其
X09n0245_p0746b14║中或有難緣，或別事故獨居者，或二、三人居者，此不
X09n0245_p0746b15║對之，以事稀故，非佛教本意故，是別行法故。疏所依
X09n0245_p0746b16║者，若據嚴淨道場，亦是所依緣。經云以大圓覺為我
X09n0245_p0746b17║伽藍，故取圓覺也。又道場日滿，夏日未滿，不妨東、西，
X09n0245_p0746b18║故不取道場。又修觀之時，忘於身及處所之相故也。
X09n0245_p0746b19║文中示現安居及實相住持、自稱名字等，皆是經文。
X09n0245_p0746b20║示現者，陳詞句及標心也。其中小乘定實，事相對首，
X09n0245_p0746b21║如常可悉。然心不起念，念起背本，不間斷覺，無上菩
X09n0245_p0746b22║提等。設不安居，道場、觀門本亦如此。今取以為安居
X09n0245_p0746b23║相者，有二意：一、明言示現安居；二、因說安居，便形對
X09n0245_p0746b24║小乘說故。△問大小下。三、對辯寬狹也。
X09n0245_p0746c01║疏誡取邪者，文二：初、定所證境，是加行中之所證也，
X09n0245_p0746c02║故云總標等。謂加行尅修三觀，雖在後段說之，此是
X09n0245_p0746c03║道場中修證儀式，故總標舉誡修三觀之人。若證現
X09n0245_p0746c04║境界，非先所聞，不得取著。▲疏非彼下，二、正解釋。然
X09n0245_p0746c05║斯文甚要，餘處所無。至於天台辨禪門修證最備，亦
X09n0245_p0746c06║無此誡。若得此意，天台覺魔事一門及邪禪善根發
X09n0245_p0746c07║相一段，都無所用也。若失此意，則縱全用彼二處之
X09n0245_p0746c08║文，亦說邪、魔之相殊未盡也。別異境相，有何窮盡？故
X09n0245_p0746c09║唯除實相，餘皆魔事。故有證有得，皆名邪故。願諸學
X09n0245_p0746c10║者諦思念之！始終不異者，謂信若不信圓覺，餘信皆
X09n0245_p0746c11║邪。如三聖圓融觀說。由此義故，經云：發心、畢竟二不
X09n0245_p0746c12║別文及初發心時，即成阿耨菩提。又云：因該果海。古
X09n0245_p0746c13║今傳云：初發心時，與佛齊功。皆斯意也。若不解此，義
X09n0245_p0746c14║如何會？如上等文，文中易見，隨難釋之。
X09n0245_p0746c15║疏幻觀中云前威德段中圓說者，具二利也。願廣心
X09n0245_p0746c16║真者，心實欲行佛、菩薩種種門修行，方始外發大願，
X09n0245_p0746c17║故云真也。亦如前云情發於中等也。
X09n0245_p0746c18║
X09n0245_p0746c19║圓覺經大疏釋義鈔卷第十三（之上）
X09n0245_p0747a01║
X09n0245_p0747a02║
X09n0245_p0747a03║
X09n0245_p0747a04║圓覺經大疏釋義鈔卷第十三（之下）
X09n0245_p0747a05║終南山草堂寺沙門　宗密撰
X09n0245_p0747a06║疏：先取數門中，文三：一、標經意，二、釋修息，三、配屬經
X09n0245_p0747a07║文。初中云治覺觀者，據五停心觀對治之中，藥病如
X09n0245_p0747a08║此。不治餘四者，悟淨覺人全無愚癡，亦不著我貪、瞋
X09n0245_p0747a09║麤重，已能覺之、伏之，故不作餘四觀。唯思覺微細，非
X09n0245_p0747a10║所執法，任運而起，最難制止，正障禪觀故。此先取數
X09n0245_p0747a11║門以治之也。入妙境者，寂滅中道是此觀中所觀境
X09n0245_p0747a12║故。
X09n0245_p0747a13║疏然修下，二、釋修息也。修出、入息者，非唯繫心不散，
X09n0245_p0747a14║抑亦易悟無常，以喘息出、入是壽命、生死之所依故。
X09n0245_p0747a15║又萬物皆因此息而有，今覺此氣息都無根源，雖云
X09n0245_p0747a16║氣海，何有深、廣之實？由此觀之，易悟諸法空。故文中
X09n0245_p0747a17║二：一、標舉列名。但依出、入息，道有六門，方便修之。此
X09n0245_p0747a18║是內行根源，三乘要道。故瑞應經說：世尊初詣道樹，
X09n0245_p0747a19║加趺坐草，欲習佛法，內思安那般那（梵語也，此云出息、入息也），一、
X09n0245_p0747a20║數，二、隨，乃至六、淨，萬行開發，降魔成道。佛為物軌，示
X09n0245_p0747a21║迹若斯，三乘正士豈不遵稟？又提婆（去聲也）菩薩破外
X09n0245_p0747a22║道已，亦勸修此門，如別卷記說。△據天台下二修之儀
X09n0245_p0747a23║式。然天台總列十門，今唯取五門，謂：一、次第相生，二、
X09n0245_p0747a24║隨便宜，三、隨對治，四、隨旋轉，五、觀心。不取餘五者，如
X09n0245_p0747b01║別卷具列而詳之。▲疏次第者下，三、正明修、證。五門
X09n0245_p0747b02║各二：一、修，二、證。今初，門者，正是入道之楷模也。修者，
X09n0245_p0747b03║文顯，可知。大底而言，由心專數故，即忘得諸境，心無
X09n0245_p0747b04║二緣故。故佛言：制心一處，無事不辨。然有處云：掉舉
X09n0245_p0747b05║多者，數於入息；昏沉多者，數於出息。證中云任運者，
X09n0245_p0747b06║任運從一至十，不假功力，抑心束意，自然住於出、入
X09n0245_p0747b07║息數緣中也。捨數修隨者，謂覺息虗微，心相漸細，患
X09n0245_p0747b08║息為麤，意不欲數，應當放息修隨。注下皆等者，雖文、
X09n0245_p0747b09║義皆異，其意皆同，故不能一一舉之。疏隨中修者，謂
X09n0245_p0747b10║捨前數法，一心依隨息之出、入。想心緣息，知息出、入；
X09n0245_p0747b11║心住息緣，不思別境。故云無分散意。證者，心既微細，
X09n0245_p0747b12║安靜不亂，故覺息長、短等也。長是沉慢，短是急促。言
X09n0245_p0747b13║任運相依，亦是不抑伏也。此道經云：綿綿若存，用之
X09n0245_p0747b14║不勤。息既綿綿，心即疑靜。行者爾時既證隨門，又覺
X09n0245_p0747b15║以為麤，心厭欲捨，如人疲極欲眠，不樂眾事，應當捨
X09n0245_p0747b16║隨修止。疏止中修者，不數不隨，諸緣亦息，故云疑寂。
X09n0245_p0747b17║證中云泯然者，定法持心，任運不動也。行者爾時即
X09n0245_p0747b18║作是念：今此三昧雖寂靜安樂，而無慧方便，不能破
X09n0245_p0747b19║壞生死。此定屬諸因緣和合，而有虗誑不實，不見，不
X09n0245_p0747b20║覺，應須照了。即起觀也。疏觀中修者，即於定中觀也。
X09n0245_p0747b21║息想者，息如空中風也。身不實者，三十六物內、外不
X09n0245_p0747b22║實，如芭蕉也。心不實者，識心無常，剎那不住。定何所
X09n0245_p0747b23║依者，無我，無人，身、受、心、法，皆無自性。證中遍毛孔者，
X09n0245_p0747b24║遍身流注，不唯口、鼻、胷、臆、臍、輪也。心眼者，非肉眼也。
X09n0245_p0747c01║徹見者，昭昭無隔，如目覩也。三十六物者，內、外不淨，
X09n0245_p0747c02║剎那變易。四念處者，觀身不淨等。破四顛倒者，身淨，
X09n0245_p0747c03║受樂；心常，法我。皆如前四念章中廣釋。行者爾時觀
X09n0245_p0747c04║相既發，心緣觀境，非真非實，應捨觀修還。疏還中修
X09n0245_p0747c05║者，既知觀從心生，若隨之折境，即不會本源，故反觀
X09n0245_p0747c06║觀也。言無所從者，為從觀心生，為從非觀生？若從觀
X09n0245_p0747c07║生，是無常法，未觀之時本無此觀故；若從非觀心生，
X09n0245_p0747c08║未觀之時則已有觀。其實不爾。所以者何？初修數、隨、
X09n0245_p0747c09║止等三法中未有觀故。當知此心本自不生，不生故
X09n0245_p0747c10║不滅，不滅故即空，空故即無觀心，無觀心故豈有觀
X09n0245_p0747c11║境？故云境、智雙亡也。此是至道之源，故名還矣。證云
X09n0245_p0747c12║不加等者，自然見心、境總空，又不斷滅，是為本源也。
X09n0245_p0747c13║行者爾時當知：若離境智，歸無境智，亦不離縛，以墮
X09n0245_p0747c14║二邊故；若住境智，尤為繫縛。故捨還門，安心淨道。疏
X09n0245_p0747c15║淨中修云五蘊淨者，知色淨故，不起妄想分別；受、想、
X09n0245_p0747c16║行、識亦復如是。息妄想垢，是名修淨；息分別垢，息取
X09n0245_p0747c17║我垢，皆名修淨。舉要言之，若能知心本淨，方名真實
X09n0245_p0747c18║修淨也。證云豁然者，心忽相應無礙方便，任運開發
X09n0245_p0747c19║等也。或證等者，然此證淨有二：一、相似證，五方便似
X09n0245_p0747c20║無漏慧發；二、真實證，苦法忍乃至第九無礙道等（三十
X09n0245_p0747c21║四心也）。真無漏慧，三界垢盡，故名證淨。△疏：隨便宜者，
X09n0245_p0747c22║第二門也。欲得深禪定、智慧，初學安心，必須善巧，當
X09n0245_p0747c23║於六門悉知悉學，調試其心，隨所便宜，即久長用。所
X09n0245_p0747c24║以者何？心若不便，強修無益，故遍學六以自試也。隨
X09n0245_p0748a01║便而用者，不揀次第也。種種禪定者，得持身及麤住、
X09n0245_p0748a02║細住、欲界、未到地、初禪等。△疏：對治者，第三門也。然
X09n0245_p0748a03║所治六病，皆說諸習定時，於坐中而起者也。文二：初、
X09n0245_p0748a04║正釋此門。緣諸境者，其心浮動明利（難忘諸境），心散縱橫，
X09n0245_p0748a05║難可制錄，故須修數息觀以制之。由心專數，故忘却
X09n0245_p0748a06║境界。故佛云：覺觀多者，故教令數息。昏散者，昏則無
X09n0245_p0748a07║記心闇睡眠，散則心浮起逸越。逸者，怳怳無所之也。
X09n0245_p0748a08║亦是思覺攀緣，皆坐中不安之相。故調心隨息，明照
X09n0245_p0748a09║入出。照入出者，治無記昏睡。心依息者，治覺觀攀緣。
X09n0245_p0748a10║氣麤者，因用心太急，或因事境而短未定，心神躁悶，
X09n0245_p0748a11║氣則麤也。此屬身也，心散流動而屬心也。故用止門
X09n0245_p0748a12║寬身放息，息心凝寂，止諸境應，以為治也。貪瞋者，坐
X09n0245_p0748a13║中忽念可愛之事，或名利，或色欲，或憶得怨家曾如
X09n0245_p0748a14║是如是侵犯我等，貪瞋便起。此麤障重，不易止息。須
X09n0245_p0748a15║觀自身、他身不淨種種過患以治貪，作慈悲觀想、哀
X09n0245_p0748a16║愍一切、恕他昏患等以治瞋，故云即觀也。癡邪障起
X09n0245_p0748a17║即還者，癡非如牛羊之徒，是不信因緣業報，或如種
X09n0245_p0748a18║種異見，故又云邪。當須反照十二因緣，從生死逆觀，展
X09n0245_p0748a19║轉相因，乃至無明橫從空起，即還本源，故云還也。故
X09n0245_p0748a20║諸疏論皆以順觀為流轉門，逆觀為還滅門，即還本
X09n0245_p0748a21║源，滅諸妄想也。惡念等者，謂於坐中忽然惡念，思惟
X09n0245_p0748a22║願造一切惡業之事，或有種種諸惡境界而現，乃至
X09n0245_p0748a23║逼切身、心。當知悉是過去惡業障發，當用淨門念法
X09n0245_p0748a24║身本淨，不生不滅，本性清淨，以對諸染及破惡境皆
X09n0245_p0748b01║空，而為治也。疏然上等者，二、料揀前、後，又二：一、前，二、
X09n0245_p0748b02║後。前中又二：一、正揀，二、會經。今初，云通者，約所修六
X09n0245_p0748b03║門，若次第，若便宜，若對治之行相也；別者，各有見解
X09n0245_p0748b04║宗旨，各有趣求。略如注配，今當更釋。且約數門說之：
X09n0245_p0748b05║求樂者，謂諸凡夫以根鈍故，但信師教，當數息時，唯
X09n0245_p0748b06║知從一至十，令心安定，欲望此禪受諸快樂。此是數
X09n0245_p0748b07║息而起魔業，以貪生死故。或如此方道教中人，亦調
X09n0245_p0748b08║息養生，意求長壽之樂。雖無記數之教，心想亦與隨
X09n0245_p0748b09║息無別。故注云求樂也。有見者，謂諸利根外道見心
X09n0245_p0748b10║猛盛，當數息時，從一至十，欲求禪定，亦能分別現在
X09n0245_p0748b11║有息、無息等四句，如別卷說。隨心所見，計以為實，起
X09n0245_p0748b12║諸邪行，斷滅善心，乃至轉為人說，故云有見。求涅槃
X09n0245_p0748b13║者，謂二乘人欲出三界，自求涅槃，故數息調心；於數
X09n0245_p0748b14║息時，不離四諦、十二因緣等。唯明菩薩者，其文亦顯，
X09n0245_p0748b15║詳之，可知。數息既爾，餘隨止、觀、還、淨等五亦然。疏今
X09n0245_p0748b16║經下，二、會經也。是此意者，揀凡夫、外道、二乘為修圓
X09n0245_p0748b17║覺大因緣故。前文已頻顯發心行想，不出上求、下化
X09n0245_p0748b18║也。疏此後下，揀後也。唯一乘者，於中復有頓、漸旋轉
X09n0245_p0748b19║門者，即天台所得旋陀羅尼門，於一法中解一切法，
X09n0245_p0748b20║一一皆爾，旋轉無礙。此是漸修功成而得，是法華宗，
X09n0245_p0748b21║名為漸門。故彼云：前諸門從假入空得慧眼，是二乘、
X09n0245_p0748b22║菩薩共行之法；今從空入假是法眼，謂從空入假，旋
X09n0245_p0748b23║轉出一切法諸行功德。即知先同二乘從假入空，空
X09n0245_p0748b24║觀成已，然後不住此空慧；以之入假，方能旋轉諸法。
X09n0245_p0748c01║豈非漸修功成圓證耶？觀心門，則直從本心源而了
X09n0245_p0748c02║諸法，故當頓門。故彼云：懸照諸法之源，源則眾生心
X09n0245_p0748c03║也。發趣儀式雖頓、漸少殊，皆是一乘實教之宗旨也。
X09n0245_p0748c04║△疏旋轉者，第四門也。大意已如上釋。上所言從空
X09n0245_p0748c05║入假者，當數息時，發大誓願，怜愍眾生。雖知眾生空，
X09n0245_p0748c06║國土空，而欲成就眾生，淨佛國土，盡未來世。作是願
X09n0245_p0748c07║已，即當了達所數之息不生滅，其性空寂。即息是空，
X09n0245_p0748c08║非息滅空。息性自空，便能如此。了息空者，由先已入
X09n0245_p0748c09║空觀故也。空即息者，即今從空入假也。非真非假者，
X09n0245_p0748c10║託中道法性，方能旋轉諸法也。非世、出世者，此息
X09n0245_p0748c11║無世、出世性，故成就世、出世也。如夢幻者，雖無實可
X09n0245_p0748c12║得，亦分別所作事。了息亦爾，雖無息性可得，亦成就
X09n0245_p0748c13║息念。從一至十，了了分明，知此息相。成就等者，入此門
X09n0245_p0748c14║者，於一法中通達成就一切法也。故息是萬物之本，
X09n0245_p0748c15║執之，則成就一切世間法；達之，則成就一切出世法。
X09n0245_p0748c16║是中應一一廣旋轉諸法門行相。如別卷中說。不可盡
X09n0245_p0748c17║等者，謂略說於數息門中修旋陀羅尼菩薩所行無
X09n0245_p0748c18║礙，方是菩薩。若入此門，直說數息調心，窮劫不盡。況
X09n0245_p0748c19║復於隨止、觀、還等五門，種種諸禪、智慧、神通、四辨、力、
X09n0245_p0748c20║無畏、諸地行願、一切種智、無盡一切功德，旋轉而可
X09n0245_p0748c21║盡乎？故云一一如是。△疏：觀心者，第五門也。為上根
X09n0245_p0748c22║者，是頓機初心人也。若久熏習，方能了心，不名上根。
X09n0245_p0748c23║故前云從空入假，此云不由次第。懸照法源，即知頓、
X09n0245_p0748c24║漸有異矣。源者心者，彼文云：諸法之源，所謂眾生心
X09n0245_p0749a01║也。約修習之力，即功行成就，達諸法空，心、念皆不可
X09n0245_p0749a02║得，方名本淨苦。但就法體而言，眾生本有此淨，心不
X09n0245_p0749a03║待空，一切妄染。故彼小止觀文云：則於心性通達中
X09n0245_p0749a04║道。若於自心見中道二諦，則見一切諸法中道二諦。
X09n0245_p0749a05║又引般舟三昧經云：諸佛從心得解脫心者清淨名
X09n0245_p0749a06║無垢五道鮮潔不受色有學此者成大道。論中指大
X09n0245_p0749a07║乘法體云：所言法者，謂眾生心。是心能攝一切世間、
X09n0245_p0749a08║出世間法。依於此心，顯示摩訶衍義。今亦依於此心，
X09n0245_p0749a09║顯示修習數等六妙門也。觀心無相等者，謂一切法
X09n0245_p0749a10║由心而起，若能反觀心源心性不可得，即知萬法皆
X09n0245_p0749a11║無根本，故於諸法無不通達。心即數門者，數一切法
X09n0245_p0749a12║皆悉約心故。心即是隨門者，謂一切數量之法悉隨
X09n0245_p0749a13║心王，若無心王則無心數（數即心數），心王動故心數亦動，
X09n0245_p0749a14║如是觀時即知心是隨門。心寂即止者，當觀心時知
X09n0245_p0749a15║心性常寂則諸法亦寂，寂故不念動，不念動故名止
X09n0245_p0749a16║也，當知心即止門也。覺心者，當觀心時覺了心性猶
X09n0245_p0749a17║如虗空，開無明藏見真實性得無著慧，故心即觀門。
X09n0245_p0749a18║無能所者，當觀心時既不得所觀之心，亦不得能觀
X09n0245_p0749a19║之智，能所俱不可得，即是本為還門也。惑不能染者，
X09n0245_p0749a20║當觀心時雖分別一切法，不著分一切法，以自性清
X09n0245_p0749a21║淨從本已來不為無明惑倒之所染，故經云：心不染
X09n0245_p0749a22║煩惱，煩惱不染心。行者通達自性清淨心故入於垢
X09n0245_p0749a23║法，不為垢法所染，故知心是淨門。直觀等者，文皆可
X09n0245_p0749a24║知。
X09n0245_p0749b01║疏今此經者下，第三、配屬經也。用心在此第五者，觀
X09n0245_p0749b02║心門也。言用心者，悟解道理，運心創意，念念令與淨
X09n0245_p0749b03║心相應，又不妨礙染、淨等法隨相等行，即長在觀心
X09n0245_p0749b04║門中。若對治宿習，調攝妄念，令合理知，即假藉數息
X09n0245_p0749b05║等方便以資止、觀故。此先指用心，次引證。言前云者，
X09n0245_p0749b06║根本三觀文初，皆有此也。具云：悟淨圓覺，即是頓悟；
X09n0245_p0749b07║以淨覺心，即是用心。以者，用也。前說觀心本淨，正是
X09n0245_p0749b08║此也。心中了知，亦證所知生、住、滅念心數等法，不於
X09n0245_p0749b09║心外知之，一一只在自己心中了之，故云爾也。即知
X09n0245_p0749b10║心非生、住、異，能了生、住、異、滅。如前心非數等，數等不
X09n0245_p0749b11║離一心，故以為證。疏修在初門者，託以外緣方便，隨
X09n0245_p0749b12║相修數息等以調妄心，而成此寂滅中道禪那之觀。
X09n0245_p0749b13║引證云先取數者，即知已依次第而修。及漸進者，即
X09n0245_p0749b14║後段云漸次增進，乃至得知等，即知依數隨等，漸漸
X09n0245_p0749b15║次第，轉轉增益，進趣後位。故知是次第門也。二、三中，
X09n0245_p0749b16║證云先取數者，謂有問曰：第二隨便，第三對治，皆不
X09n0245_p0749b17║依次第。今且經云先取數門，數門第一即是依次第，
X09n0245_p0749b18║如何云或亦二、三？答：舉一例諸也。例者，不妨或云先
X09n0245_p0749b19║取隨門，或止門等。謂數門便宜，即先取數；或多思覺，
X09n0245_p0749b20║亦先取數；或隨門便宜，即取隨門；或乍昏散，亦取隨
X09n0245_p0749b21║門。餘四皆爾。經但舉一以例餘者，何局於文哉？又問：
X09n0245_p0749b22║據二、三門，隨修其一，或便，或治，不妨即得禪定，以餘
X09n0245_p0749b23║門非便故，無所治之病故。既不妨唯一，何得云先？云
X09n0245_p0749b24║先，豈非相續更合有中、後等耶？答：此對本經寂滅中
X09n0245_p0749c01║觀云先，以於此觀之前，先且修數、隨等，故非六妙門
X09n0245_p0749c02║中自相形對說先、後。疏成在第四者，彼宗說三乘行
X09n0245_p0749c03║人同修習數等，或次，或便，或治，得覺、觀、攀緣等諸障
X09n0245_p0749c04║盡時，成就空觀，從空入假，旋轉諸法，無礙自在。今經
X09n0245_p0749c05║亦於數等，或依次修六，或隨一、二行。麤障既盡，了知
X09n0245_p0749c06║心念數量，乃至知百千界事。文中雖具舉雨滴意，例
X09n0245_p0749c07║一切法也。不爾，如何旋轉？無量法門一一能知處故，
X09n0245_p0749c08║故云成在第四也。疏或始、終等者，經文本無息字，但
X09n0245_p0749c09║云數門。其所知法數，亦不言息數；長、短、出、入等，但言
X09n0245_p0749c10║生、住、滅、念。彼第五門既亦不說用息，於六妙門中一
X09n0245_p0749c11║一云心，即不妨此經意本說觀心數中法門，不必說
X09n0245_p0749c12║息，故云爾也。謂息道從一至十亦為數，心中生、住、滅、
X09n0245_p0749c13║念亦名為數，何必事須息數，方名數門？故云不必。問：
X09n0245_p0749c14║既此經與第五觀心門全同，何不唯用此銷經文，乃
X09n0245_p0749c15║煩引諸門之義？答：聖意多含，非局一面。根有利頓、利
X09n0245_p0749c16║漸，佛意潛皆被之，各隨樂欲得入。故古德皆云修多
X09n0245_p0749c17║羅意趣中求，何必局執一途？故流通分中文云：此經
X09n0245_p0749c18║是頓教大乘，亦攝漸修一切群品。如修羅蚊蝱，飲海
X09n0245_p0749c19║皆滿。上來多義不同，總是釋經先取數門一句，了
X09n0245_p0749c20║疏心中了知下，文三：初、正釋，二、證同，三、揀異。從由前
X09n0245_p0749c21║至心淨者，釋經。先取數門一句，躡前因息數而入心
X09n0245_p0749c22║數。但入心數者，起後生、住、滅念文也。此躡前者，皆約
X09n0245_p0749c23║依次、隨便、對治等三門修息也。或不由下二句，約唯
X09n0245_p0749c24║用第五門修心六妙也。故了知下，總含兩般之意，但
X09n0245_p0750a01║修成，皆能知也。問：經云心中了知，何得此云了知心
X09n0245_p0750a02║中？豈不倒耶？答：二義皆具，謂只是我自己心中了知，
X09n0245_p0750a03║非別有能知之慧。又還只了知我心中生、滅等念，非
X09n0245_p0750a04║了知心外實有定法。故應如此釋之。豈是倒邪？麤、細
X09n0245_p0750a05║者，約論中生、住、異、滅，開為三細、五麤（除業果，故唯五），以辨麤、細。
X09n0245_p0750a06║如次下，疏中自配。麤者，五麤；細者，三細。又麤中之麤，
X09n0245_p0750a07║異、滅二相；細中之細，唯是生相。細中之麤，住相中前
X09n0245_p0750a08║二；麤中之細，住相中之後二。妄念者，總指也。本者，三
X09n0245_p0750a09║細；末者，五麤。又住等三相皆末，生相為本；又生等四
X09n0245_p0750a10║相皆末，根本無明為本。分齊者，生相及住相中，前二
X09n0245_p0750a11║在本識中，餘皆在事識中。又前麤、細各有本、末，各有
X09n0245_p0750a12║部分限齊。故論云：生、滅相有二種：一者、麤，與心相應
X09n0245_p0750a13║故（心所與心王相應，或境與心相應）；二者細，與心不相應故（以無心王心所
X09n0245_p0750a14║之相而可相應）。又麤中之麤，凡夫境界；麤中之細，細中之麤，
X09n0245_p0750a15║菩薩境界；細中之細，是佛境界。界即分齊之義也。頭
X09n0245_p0750a16║緒數量者，總結上也。謂四相猶如首領，一一相中，各
X09n0245_p0750a17║有眾多生滅等法，展轉因依生起，皆有綸緒，不相雜
X09n0245_p0750a18║亂，乃至八萬四千，不離四相，故云顯緒數量。一一分
X09n0245_p0750a19║明者，生中一者，業相也；滅中一者，起業相也；住四者，
X09n0245_p0750a20║轉相、現相、智相、相續相；異二者，執取相、計名字相。皆
X09n0245_p0750a21║如前文，頻有引釋訖。且順三世者，剎那前中後念為
X09n0245_p0750a22║三世也。滅是過去，住是現在，生是未來（淨名等皆云過去已滅等）。
X09n0245_p0750a23║或生已而住，則生為過去，住為現在；住已則滅，滅為
X09n0245_p0750a24║未來。故諸大小乘經論，或具說四相，或略說三相，以
X09n0245_p0750b01║住異二相，同是現在，故合為一（唯識云：異表此法非凝然，住表此法曾有
X09n0245_p0750b02║用。此暫有者，不凝然也，故合為一也）。故彌勒偈釋金剛經身相即非身
X09n0245_p0750b03║相，云三相異體。故天親長行釋之，又成四相。文云：相
X09n0245_p0750b04║是有為，生住異滅，佛體異此，故非身相。諸教或三或
X09n0245_p0750b05║四甚多，不可繁引。▲疏論云下，二、證同也。文二：一、正
X09n0245_p0750b06║指同。言乃至者，次云：以無念等故，而實無有始覺之
X09n0245_p0750b07║異。以四相具時，而有皆無自立，本來平等，同一覺故。
X09n0245_p0750b08║前文已引，故此略之。△疏問文無下，二、通妨難應具。
X09n0245_p0750b09║問云：此觀文首便云先取數門，都無無念之言，何得
X09n0245_p0750b10║云正當此門應具？答云：人難解經，良有於此。且三觀
X09n0245_p0750b11║體、用、法、義、分劑，在威德菩薩所問章中。至二十五輪
X09n0245_p0750b12║再問說者，猶且明修三種時，或單，或複，或具、不具之
X09n0245_p0750b13║相，兼定、慧修之分齊，謂至靜、動、用、寂、滅等各別。今此
X09n0245_p0750b14║門中直明趣入方便，且令數門調心，息於攀緣覺觀，
X09n0245_p0750b15║諸念自寂，即入妙境。但是修習彼之三觀，元無兩種
X09n0245_p0750b16║三觀。故辨音問云：此諸方便有幾修習？此段菩薩問
X09n0245_p0750b17║云：三種淨觀以何為首？皆舉前法以問修之儀式。今
X09n0245_p0750b18║云論中無念同此者，此觀根本文云：不取幻化及諸
X09n0245_p0750b19║靜相等三重，絕於對待之念，結成寂滅之行。至諸輪
X09n0245_p0750b20║中，一一皆云寂滅。具如彼中已釋。夫寂滅者，生滅；滅
X09n0245_p0750b21║已，方名寂滅。故科云：絕待靈心觀。絕待者，無念也；靈
X09n0245_p0750b22║心者，一覺也。以此云同，何所疑耶？今云寂觀，但取文
X09n0245_p0750b23║少異，非謂捨於前名。故次云正當（絕待靈心），意在此矣。縱
X09n0245_p0750b24║就數門而論，亦本為對思、覺等念，念已止息，方見生、
X09n0245_p0750c01║住等念。故前云：由證諸念，覺識煩動。夫有念者，必不
X09n0245_p0750c02║見無念之理。前已頻有徵釋，善思念之。然疏中云文
X09n0245_p0750c03║在前章者，有二意：一、若約法、義、體、用，即唯前威德一
X09n0245_p0750c04║章；若兼諸輪，一一標顯至靜、寂、滅等，各有分齊，即總
X09n0245_p0750c05║指二章也。今此但明已下，皆已釋了。▲疏然論約下，
X09n0245_p0750c06║三、揀異也。位滿方盡者，十、信覺滅相，三、賢覺異相，前、
X09n0245_p0750c07║九地覺住相，十、地位滿覺生相。文云：遠離微細念故，
X09n0245_p0750c08║得見心性。心即常住，名究竟覺，故云極證。今據等者，
X09n0245_p0750c09║然觀行成時，圓同佛果，故許俱時知也。故大經說：若
X09n0245_p0750c10║與如是觀行相應，初心即成正覺。天台六即有觀行
X09n0245_p0750c11║即，況圓頓宗因、果無定分位？後證中當更說之。上來
X09n0245_p0750c12║多義不同，總是釋經心中了知等三句竟。
X09n0245_p0750c13║疏淨心是圓等者，淨者，心本空寂為淨，故是體也；心
X09n0245_p0750c14║本能知為覺，即當用也。心通二言也。萬物皆然者，若
X09n0245_p0750c15║云不知萬物是何因緣，偏知雨滴一色邪？定不如此。
X09n0245_p0750c16║但此經宗貴，文句簡略，故但舉一。前釋云者，六妙中
X09n0245_p0750c17║之文也。問：從前既云眾生本具圓覺淨心，如何不得
X09n0245_p0750c18║知一切耶？故次答云凡夫之類等也。
X09n0245_p0750c19║疏：誡邪證，文二：一、結例本文；二、然此下，廣明證相。於
X09n0245_p0750c20║中二：初正明三觀證相，後別明證有淺、深。初中二：一、
X09n0245_p0750c21║約當經略標；言各證者，後當引文。圓修方證者，反顯
X09n0245_p0750c22║不圓即不證也。故前云：此三皆是圓覺親近。若得圓
X09n0245_p0750c23║證，即成圓覺。方證者，證有淺、深。次下即說如前文者，
X09n0245_p0750c24║諸輪末文云：若諸菩薩以圓覺慧圓合一切，於諸性、
X09n0245_p0751a01║相無離覺性，名為圓修三種自性。自性者，稱體本來
X09n0245_p0751a02║具也。▲疏天台下，二、約天台廣釋。文中又二：初、略指
X09n0245_p0751a03║同。由此空、假邐迤，直至中觀，方證不同。此經一念同
X09n0245_p0751a04║時，故云具修，不云圓也。▲疏謂了知下，二、正顯證相。
X09n0245_p0751a05║文三：一、明初心證相。言從假入空者，空觀成就，名慧
X09n0245_p0751a06║眼，成一切智。若住此觀，即墮二乘。故法華敘聲聞云：
X09n0245_p0751a07║我等若聞淨佛國土，教化眾生，都無欣樂。所以者何？
X09n0245_p0751a08║一切諸法皆悉空寂，無生，無滅，無大，無小，無漏，無為。
X09n0245_p0751a09║如是思惟，不生喜樂。既入正位者，即見道位，初果已
X09n0245_p0751a10║去是也。從空入假者，謂諦觀心性雖空，緣對之時能
X09n0245_p0751a11║出生諸法，故能於空中修種種行。假觀成就，名法眼
X09n0245_p0751a12║及道種智。若住此觀，智慧力多，雖見佛性，而不明了。
X09n0245_p0751a13║自然流入者，一念中具一切者，正是證相。佛眼雙觀
X09n0245_p0751a14║空、假、中道，第一義諦具一切種智。了了見性者，定、慧
X09n0245_p0751a15║力等也。故涅槃云：聲聞定力多，故不見佛性；菩薩智
X09n0245_p0751a16║慧力多，雖見佛性，而不明了；唯有如來定、慧力等，了
X09n0245_p0751a17║了見於佛性。安住大乘等者，即法華經喻說一乘如
X09n0245_p0751a18║白牛等也。行如來行等者，亦是彼云：行如來行，入如
X09n0245_p0751a19║來室，著如來衣，坐如來座。天台用此等文顯證相，云：
X09n0245_p0751a20║若能了了見佛性，即是安住大乘，行步平正，其疾如
X09n0245_p0751a21║風；若行疾如風，即是自然流入薩婆若海；流入薩婆
X09n0245_p0751a22║若海，即是行如來行；若行如來行，即是入如來室；若
X09n0245_p0751a23║入如來室，即是著如來衣；若著如來衣，即是坐如來
X09n0245_p0751a24║座；若坐如來座，即是以如來莊嚴而自莊嚴；自莊嚴，
X09n0245_p0751b01║即是獲六根清淨；六根清淨，即入佛境界。展轉相躡，
X09n0245_p0751b02║乃至即是莊嚴兜率天，示現降胎。八相皆爾。乃至結
X09n0245_p0751b03║云：即是初發心住菩薩。疏如華嚴者，文云：初發心時，
X09n0245_p0751b04║便成正覺。（晉譯經本）等者，等於涅槃、大品、法華也。涅槃云：
X09n0245_p0751b05║發心畢竟二不別如是二心先心難。大品經云：須菩
X09n0245_p0751b06║提！有菩薩摩訶薩從初發心即坐道場，轉正法輪。當
X09n0245_p0751b07║知菩薩為如佛也。法華中龍女所獻心珠為證。如是
X09n0245_p0751b08║等經，皆明初心具一切佛法，即是大品；經中阿字門，
X09n0245_p0751b09║即是法華；令眾生開佛知見，即是涅槃。見佛性故，住
X09n0245_p0751b10║大涅槃。是則略說初心菩薩因修止、觀、證果之相。
X09n0245_p0751b11║（上皆天台之文。）△疏後心下，二、明究竟證相。不可知者，自智
X09n0245_p0751b12║不及。推教下，約佛語而解。止、觀果者，謂法華開佛知
X09n0245_p0751b13║見，即是約觀門以明果；涅槃中百句解脫以釋涅槃，
X09n0245_p0751b14║即是約止門以明果。止即攝觀，故涅槃三德中有摩
X09n0245_p0751b15║訶般若；觀亦攝止，故法華云：乃至究竟涅槃常寂滅
X09n0245_p0751b16║相，終歸於空。因中止、觀相即果位菩提，涅槃無礙。△
X09n0245_p0751b17║疏今經下。三、結釋。此經下，當更說。
X09n0245_p0751b18║疏又彼說下，第二、別明證，有淺、深也。文二：初、正明深、
X09n0245_p0751b19║淺。言無礙巧慧者，不離心念境界，而不由心念所計，
X09n0245_p0751b20║依智不依識，圓通識悟真法界也。妙慧者，無漏無相
X09n0245_p0751b21║也。朗然開發者，開是惑障空無義，發是真性顯出義，
X09n0245_p0751b22║即同此經前云覺所顯發。明照法界者，照體無邊，即
X09n0245_p0751b23║是法界無別所照。通達無礙者，能、所無二，理、事融通
X09n0245_p0751b24║也。相似者，似究竟證也。如法華六根者，即法師功德
X09n0245_p0751c01║品說，說法華經功德莊嚴六根故。父母所生肉眼，悉
X09n0245_p0751c02║見三千界一切所有色；耳聞三千界一切所有聲。雖
X09n0245_p0751c03║未得天眼、天耳，父母所生眼、耳如是；鼻嗅一切香，悉
X09n0245_p0751c04║知其所在；舌甞一切好、醜、美、不美及諸苦、澁物，在其
X09n0245_p0751c05║舌根，皆變成上味，如天甘露，無不美者。若以舌根眾
X09n0245_p0751c06║中說法，能入其心，得清淨身，如淨瑠璃，眾生喜見；三
X09n0245_p0751c07║千界眾生生時、死時、生善、惡處，悉於中現，乃至一切
X09n0245_p0751c08║亦皆於中現；清淨意根，乃至聞一句通無量義，能演
X09n0245_p0751c09║一句，於一月、四月乃至一歲，隨其義趣，皆與實相不
X09n0245_p0751c10║相違背；若說俗間經書、治世語言、資生業等，皆順正
X09n0245_p0751c11║法；三千界眾生心所行道，皆悉知之。雖未得無漏六
X09n0245_p0751c12║根，而父母所生六根如是。疏初證者，入阿字門，開如
X09n0245_p0751c13║來藏者，如來藏經萎華喻云：一切眾生具足貪、瞋諸
X09n0245_p0751c14║煩惱中有如來三十二相，結加趺坐，乃至展轉別說
X09n0245_p0751c15║九喻。故今閡出，成前所說此位菩薩八相成道也。顯
X09n0245_p0751c16║法身者，勝鬘中說：在纏，名如來藏；出纏，名大法身。亦
X09n0245_p0751c17║名為佛者，法身是真佛，八相是化身也。中間諸位者，
X09n0245_p0751c18║四十二位中除初及後，中間四十位也，亦阿茶中間
X09n0245_p0751c19║四十字也，謂三十九賢、十地、等覺。故華嚴十住，每住
X09n0245_p0751c20║皆有不由他悟之言，皆是成佛之相。若准占察經，即
X09n0245_p0751c21║四位成佛：一、信滿佛，二、解滿佛，三、證滿佛，四、功德滿
X09n0245_p0751c22║足。分齊同此經及論四位也。後證者，菩薩入荼字門
X09n0245_p0751c23║也。一念者，論中最初業相。業相盡故，全體相應，如氷
X09n0245_p0751c24║盡時，全與水相應也。論云：覺心初起，心無初相。即是
X09n0245_p0752a01║此也。生公云：一念不生，前後際斷，照體獨立。亦當此
X09n0245_p0752a02║也。餘文可見。△疏今經下，後配釋此經。彼知三千界
X09n0245_p0752a03║者，眼見、耳聞乃至意知，皆盡三千界所有一切種種。
X09n0245_p0752a04║今此經說下，至眾生一念心，世界一滴雨，以例一切，一
X09n0245_p0752a05║一皆知。事與彼同，故當此證。靜極覺遍者，靜觀文云
X09n0245_p0752a06║不起思念，靜極便覺，越三千故者，如是初靜，從於一
X09n0245_p0752a07║身至一世界，覺亦如是。若覺遍滿一世界者，一世界
X09n0245_p0752a08║中有一眾生起一念者，皆悉能知。百千世界亦復如
X09n0245_p0752a09║是。又云百千世界一滴之雨，故云越也。以六根清淨，
X09n0245_p0752a10║知見三千界內事，名相似證。三千界者，但是一佛剎
X09n0245_p0752a11║土。今此既知百千剎土，計當超越十萬位之量。即知
X09n0245_p0752a12║不唯是相似證，故當實證之初也。雖云百千意遍法
X09n0245_p0752a13║界，且方便以多數引人心識，令漸寬廣。苦住云普適
X09n0245_p0752a14║人心，即漭蕩無的。現十方佛者，是威德章淨觀中文。
X09n0245_p0752a15║如來出現，是後改經文。皆與初發心時即成正覺相
X09n0245_p0752a16║當。故備指以明此位。因、果交徹者，此宗因是全性之
X09n0245_p0752a17║圓因，果是全性之滿果。因該果海，果徹因源，故云交
X09n0245_p0752a18║也。如前頻說。問：今經為當定是相似證，為的是初住
X09n0245_p0752a19║菩薩？故次答云圓、頓等也。謂一一位中皆圓證也。故
X09n0245_p0752a20║華嚴歷別因、果，後便以平等因、果融之。此經四位順
X09n0245_p0752a21║覺之後，便有忘心入覺以泯之文。或說六即之義，或
X09n0245_p0752a22║道、漸四相之文，皆無定也。
X09n0245_p0752a23║疏：遍修三觀中二：初略銷文，後廣釋義。初中二釋：初
X09n0245_p0752a24║約所感勝緣，佛出釋。言萬行已圓者，說修行文云：方
X09n0245_p0752b01║便隨順，其數無量；圓攝所歸，當有三種。據此，即三觀
X09n0245_p0752b02║便攝萬行故。就此觀成之人，便是親見如來應身也。
X09n0245_p0752b03║以見佛之益，亦只是意在行圓故。△疏又即下，後約
X09n0245_p0752b04║自心本覺佛出釋。言離念者，靜觀成離麤重攀緣之
X09n0245_p0752b05║念，幻觀成離躭空滯寂及執著定相之念，中觀成離
X09n0245_p0752b06║對待分別之念。唯除本覺真佛，更無餘念而可隱翳，
X09n0245_p0752b07║故云出現于世。▲疏然前離四病下，後廣釋義也。於
X09n0245_p0752b08║中，初指經總標。言般涅槃者，般者，入也；涅槃者，寂滅
X09n0245_p0752b09║也。（翻文釋義，已在本章。）△疏實義有三下，釋義也。言實義者，成
X09n0245_p0752b10║佛及入涅槃，各有實義。成佛者，大經云：應知如來成
X09n0245_p0752b11║等正覺，於一切義無所觀察。又云：譬如虗空，一切世
X09n0245_p0752b12║界若成若壞，常無增減。諸佛菩提亦復如是，若成正
X09n0245_p0752b13║覺、不成正覺，亦無增減。涅槃者，大經又云：欲知如來
X09n0245_p0752b14║大涅槃者，當須了知根本自性。如真如涅槃，如來涅
X09n0245_p0752b15║槃亦如是。（實際、法界、虗空，一一例真如說。）又云：如來不為菩薩說諸
X09n0245_p0752b16║佛如來究竟涅槃，亦不為彼示現其事。何以故？欲令
X09n0245_p0752b17║見一切如來常住其前，於一念中見過去、未來一切
X09n0245_p0752b18║諸佛色相圓滿，皆如現在，亦不起二、不二想。釋真、俗
X09n0245_p0752b19║二諦，皆以緣起之言而標指者，為揀權教中一向凝
X09n0245_p0752b20║寂空無之真，一向生滅動作之俗也。謂此真是法性
X09n0245_p0752b21║緣起無性之真，此俗是法性舉體緣起之俗也。言大
X09n0245_p0752b22║經者，華嚴也。前、後皆然。無有少許處空無佛身者，非
X09n0245_p0752b23║唯諸法中下至極微塵皆全有佛，而十方虗空一一
X09n0245_p0752b24║可容一塵之處，亦皆全有圓滿具足之身相也。即生
X09n0245_p0752c01║即滅者，楞伽云：初生即有滅不為愚者說四相同時，
X09n0245_p0752c02║即是論文。前已引釋。疏常住世，常涅槃者，此與前異。
X09n0245_p0752c03║前云念念是剎那生滅義，但以相續不斷，故云常有
X09n0245_p0752c04║佛成正覺涅槃；今是凝然常住，永離生滅相，故全異
X09n0245_p0752c05║也。言住世者，此常住覺照，不離生滅法中也；常涅槃
X09n0245_p0752c06║者，不同諸法生滅也。疏戀慕故，示現涅槃者，文云：譬
X09n0245_p0752c07║如日出，普照世間，於一切淨水器中，影無不現；普遍
X09n0245_p0752c08║眾處，而無來往；或一器破，便不現影。如前引釋。疏對
X09n0245_p0752c09║今經意者，三觀成就，離三種麤、細之念，故見佛現；如
X09n0245_p0752c10║水離渾濁、波騰等相，故見日現。
X09n0245_p0752c11║疏：三、令隨便等者，有四句：一、藉假入空，二、藉空入假，
X09n0245_p0752c12║三、藉空、假以成中，四、藉中以成空、假。此有二對，其中
X09n0245_p0752c13║義意扶持相成。言直見心源者，中也。空觀前對云：諸
X09n0245_p0752c14║法即性，故空；後對云：無別所現，故空。既無別法所現，
X09n0245_p0752c15║方知即性；既云即性，當知無別。故扶成也。假觀前對
X09n0245_p0752c16║云：不壞相，故假；後對云：但從性現，故假。此亦相成，可
X09n0245_p0752c17║知。
X09n0245_p0752c18║疏偈中云攝念等者，即前令過三、七日，一向攝念。攝
X09n0245_p0752c19║念非謂沉心，必正思惟妙理境界。疏總、別相計四者，
X09n0245_p0752c20║一、總，二、別，故為四也。總者，在答道場之末；別者，在答
X09n0245_p0752c21║加行之中。今乃合之，一處重頌。餘可知。
X09n0245_p0752c22║疏通分（賢善首菩薩問）。
X09n0245_p0752c23║疏事須持教者，故律中世尊說：過去六代如來中有
X09n0245_p0752c24║四佛結集經教，故佛法久住於世；二佛不結集經教，
X09n0245_p0753a01║故佛法速滅。貫穿者，以經教貫穿法義，義則不遺。已
X09n0245_p0753a02║如懸談引佛地論具釋訖。先須識名者，如論語云：名
X09n0245_p0753a03║不正，則言不順；言不順，則事不成；事不成，則禮樂不
X09n0245_p0753a04║興；禮樂不興，則刑罰不中。十法行者，已在道場禮懺
X09n0245_p0753a05║門中法供養處釋訖。今此疏列，文略義具，謂寫是書
X09n0245_p0753a06║寫，施是轉施等也。（餘謂聽聞、受持、披讀、諷誦、思惟、修習。其說釋，即是前云開示。）此
X09n0245_p0753a07║十法行，皆是流布之相，故結云如是分布等也。
X09n0245_p0753a08║疏一說即是多說者，如說華嚴時具十種緣，謂：一、依
X09n0245_p0753a09║時，從無始際盡未來際，念念常說，無間斷故；二、依處，
X09n0245_p0753a10║遍法界中所有世界，彼無量世界一一塵中，皆有毗
X09n0245_p0753a11║盧遮那說華嚴故；三、依主，如前十方一一世界，一切
X09n0245_p0753a12║諸佛皆同說故。故彼諸會每說已，皆結通十方一切
X09n0245_p0753a13║世界。故十方佛來證，皆云：我等諸佛亦如是說。餘七
X09n0245_p0753a14║緣不能具述。然雖一一遍一切時、一切處，佛佛同說，
X09n0245_p0753a15║皆遍法界，為門不同，亦無雜亂。廣如別卷。疏諸佛獲
X09n0245_p0753a16║持者，只如諸部般若，多是帝釋守護；法華，是菩薩守
X09n0245_p0753a17║護；華嚴及此經，是諸佛自護。良由根本法是佛師故。
X09n0245_p0753a18║諸教煥然者，諸教所說一切染、淨諸法，皆是圓覺妙
X09n0245_p0753a19║心之中派流生起。故達此法，則諸法皆通。若不了下，
X09n0245_p0753a20║即取意用大經之文。文云：不能了自心，云何知正道
X09n0245_p0753a21║也？故云眼目者，都結上義，以歸經文。
X09n0245_p0753a22║疏非器不聞者，非揀之不示，自是彼堅執不悟。不悟，
X09n0245_p0753a23║即但聞聲音、語言，不聞法也。如日月不隔於盲人，雷
X09n0245_p0753a24║霆不隔於聾者等也。極證之處者，如懸談初，泯絕果
X09n0245_p0753b01║相，成圓門中廣說此義。隨緣起妄者，既是在纏，淨隱
X09n0245_p0753b02║染顯，故唯云妄也。空、不空等，亦如前說。此但列之，以
X09n0245_p0753b03║釋經中差別之言耳。慤疏總判五名云：初、圓照總持，
X09n0245_p0753b04║二、契經宗決，三、三昧根本，四、寂滅常境（佛常以寂滅為所依境界），
X09n0245_p0753b05║五、真、妄合分。疏依此名、義而持者，如云：大方廣便須
X09n0245_p0753b06║心冥體性，普觀德相，善巧起用。餘例此知。又華嚴祖
X09n0245_p0753b07║師藏和尚所製受持大乘經教儀式有五門，每門五
X09n0245_p0753b08║義，在別卷中。若以義求等者，觀彼處疏文，即明
X09n0245_p0753b09║疏前云等者，皆是難詞。謂既亦是眾生覺地，何唯佛
X09n0245_p0753b10║境？無明等法豈是佛境界耶？今云下，牒起難詞也。次
X09n0245_p0753b11║下釋此意云：雖說無明眾生等法一一皆空，空故徹
X09n0245_p0753b12║其覺地不同；法相宗教說為定有，有則與佛永殊。故
X09n0245_p0753b13║此名為顯如來境也。疏華嚴信位等者，即是第二、會
X09n0245_p0753b14║十信法門中問明品說所信之境有十門甚深：第一、
X09n0245_p0753b15║緣起甚深，問答心性是一，云何見有種種差別等；乃
X09n0245_p0753b16║至第十、佛境甚深，問答佛境界智、佛境界知等十義。
X09n0245_p0753b17║謂智是諸佛智用，知即眾生心體。故此云智與知殊，
X09n0245_p0753b18║皆佛境界。前已具釋。既於信位明之，即知緣起等十
X09n0245_p0753b19║門之法本來甚深，皆是佛之境界。況此經所說染、淨
X09n0245_p0753b20║之法，皆依圓覺現起，豈非唯顯如來境界耶？
X09n0245_p0753b21║疏含十法行者，謂修行之言通於總、別。別者，是十中
X09n0245_p0753b22║修習一行也；總者，書、寫、講、讀。總是修行，故此云含也。
X09n0245_p0753b23║必至佛地者，至所顯之處也。
X09n0245_p0753b24║疏宗是頓者，始終依圓覺故。具漸門者，二執、二空、五
X09n0245_p0753c01║道、五性、四位、三觀、四相、四病、三期、三七日禮懺、安居
X09n0245_p0753c02║等也。遲、速皆益者，次文即是，謂已悟、未悟等也。頓機
X09n0245_p0753c03║者，一聞已悟；漸機者，乍聞未悟。悟者，即文而見法，文
X09n0245_p0753c04║字性離故；未者，約其文而觀其義，依其義方見其法。
X09n0245_p0753c05║若離文，無所依故。如是任持，不失不忘，是答奉持之
X09n0245_p0753c06║問也。所言文字性離等者，用淨名之文。彼云：文字性
X09n0245_p0753c07║離，是即解脫，無離文字說解脫也。彼四句但是一意，
X09n0245_p0753c08║今則分為兩意用之，詳可知矣。分上、中、下者，上謂通
X09n0245_p0753c09║明觀行，中則別明三觀諸輪，下則道場加行，故云頓、
X09n0245_p0753c10║漸俱收。
X09n0245_p0753c11║疏漸教乖頓者，就彼宗中，若云初心即是佛者，以為
X09n0245_p0753c12║驚異。初十信人尚不得錯呼為十住，況云佛耶？諸皆
X09n0245_p0753c13║類此，故云乖也。頓門必具漸者，雖云輪迴等非作故
X09n0245_p0753c14║無，本性無無，而乃說貪愛是轉迴根本，備述過患，勸
X09n0245_p0753c15║令除斷；雖云眾生本來成佛，而乃廣說發心、發願、勤
X09n0245_p0753c16║修觀行等，故云必具。大經亦云：初發心時，便成正覺，
X09n0245_p0753c17║然後具說十住、十行，次第修習，乃至妙覺。
X09n0245_p0753c18║疏答：功德中聞經配福，度人配智者，各如注釋。後段
X09n0245_p0753c19║注文有二：初釋當文，後又聞者下重釋兩段前福後
X09n0245_p0753c20║智之義也。後宿因中雙明福智者，經自明言種諸福
X09n0245_p0753c21║慧，慧即智也。
X09n0245_p0753c22║疏如金剛者，彼云：若人滿三千大千世界七寶以用
X09n0245_p0753c23║布施，乃至若復有人於此經中受持乃至四句偈等，
X09n0245_p0753c24║為他人說，其福勝彼。然文例雖同，優、劣又異：彼須受
X09n0245_p0754a01║持方勝，此便聞名己勝；又彼四句方勝，此一句己勝；
X09n0245_p0754a02║又彼兼為人說方勝，此自信己勝。問：約彼經初較量
X09n0245_p0754a03║之文，即如此所說。然彼句後復以多恒？河中沙以計
X09n0245_p0754a04║三千世界，滿爾許世界七寶布施，尚不及持說；又以？
X09n0245_p0754a05║河沙身、命布施，亦不如持說。豈不超過此一世界七
X09n0245_p0754a06║寶所較量耶？答：彼經次第斷二十七疑，故義理、境界
X09n0245_p0754a07║轉轉增勝。上所引難之文，是已斷至第七重受得報
X09n0245_p0754a08║身有取之疑；已悟報身無取，故功德超過多界七寶
X09n0245_p0754a09║及身、命之施。今此但較量聞名及一句義，都未較量
X09n0245_p0754a10║證悟深妙之境，以深妙境無有世法可較量故。故知
X09n0245_p0754a11║所問全非類也。疏盈剎者，滿世界也。為漏果之資者，
X09n0245_p0754a12║與有漏六道報、應之果而作資緣，致令三界生死不
X09n0245_p0754a13║絕，仍招第三生之重苦，故云爾也。慤本文云能招漏
X09n0245_p0754a14║果之資，文意不切，謂世珍是能招，漏果是所招，句已
X09n0245_p0754a15║圓矣。今更云之資，乃成資是所招，義勢渾倒。今謂資
X09n0245_p0754a16║是資緣、資助，資助貪、愛、施心招漏果，即知資是能招，
X09n0245_p0754a17║故改云能為漏果之資，義意極相順也。
X09n0245_p0754a18║疏：積德者。且如勸得一人斷酒、肉，或持五戒，福德尚
X09n0245_p0754a19║多；況八戒、十戒，乃至出家、受具足戒，其功已難可說；
X09n0245_p0754a20║況一百箇恒河，一一河中所有沙，沙細如麵，以一沙
X09n0245_p0754a21║計一人，令爾許人皆得阿羅漢！此之功德，唯佛能算，
X09n0245_p0754a22║誰測邊際？故云可知。可知至極之多，非謂知真數量。
X09n0245_p0754a23║疏空體不空者，靈鑒不昧。此則以空如來藏為半偈，
X09n0245_p0754a24║二種皆具為全偈也。或無常、真常者，悟一切法皆悉
X09n0245_p0754b01║苦、空、無常為半偈，於空、無常處見常住真樂本覺法
X09n0245_p0754b02║身，方為全也。故涅槃經羅剎說半偈云：諸行無常，是
X09n0245_p0754b03║生滅法。後更說云：生滅滅已，寂滅為樂。方為全也。又
X09n0245_p0754b04║能觀身不淨等四念處為半，法身常、樂、我、淨為全。若
X09n0245_p0754b05║約當經，則幻身滅故，幻心亦滅；幻心滅故，幻塵亦滅；
X09n0245_p0754b06║幻塵滅故，幻滅亦滅，總為半偈也。幻滅滅故，非幻不
X09n0245_p0754b07║滅，譬如磨鏡，垢盡明現，為全偈也。問：若爾，則此云分
X09n0245_p0754b08║別半偈同於小乘，或同大乘中權教，如何功德如是
X09n0245_p0754b09║難量？答：由先標圓覺為宗，已破無明為夢中人，於此
X09n0245_p0754b10║性淨圓覺之中方說無常等法。故先悟如來圓覺無
X09n0245_p0754b11║垢，然後說無明種種幻化，皆生如來圓覺妙心。顯性
X09n0245_p0754b12║之宗，例皆如此。論中亦云：依覺故迷。故雖半偈，已逈
X09n0245_p0754b13║超諸教之全偈。由斯功德，難可算計。
X09n0245_p0754b14║疏亦如金剛文勢者，彼經云：如來滅後後五百歲，有
X09n0245_p0754b15║持戒修福者，於此章句能生信心，以此為實。當知是
X09n0245_p0754b16║人不於一佛、二佛、三、四、五佛而種善根（反顯），以於無量
X09n0245_p0754b17║百千萬佛所種諸善根（順明），亦非聊爾人耳。
X09n0245_p0754b18║疏故經說者，淨名經也。樂生死者，耽著富樂，自恃強
X09n0245_p0754b19║盛，常樂勝他，是生死業也。著諸見者，是邪智也。故引
X09n0245_p0754b20║為證。注是非勝負者，瓔珞經云：樂行勝負天魔行，樂
X09n0245_p0754b21║見是非外道行。
X09n0245_p0754b22║疏：為請主者。如懸談初門引法華說：
X09n0245_p0754b23║疏：一、由旬者，舊譯云四十里，新譯云十六里。
X09n0245_p0754b24║疏自惟下，大文第四、慶讚迴向也，中三：一、慶，二、讚，三、
X09n0245_p0754c01║迴向。初中二：一、傷昔，二、慶今。初中言迷者，無明也。心
X09n0245_p0754c02║海者，心是法，海是喻；對下句中生死波中，生死是法，
X09n0245_p0754c03║波是喻。謂風吹海而成波，無明迷心而成生死。故論
X09n0245_p0754c04║云：如大海水，因風波動，水相、風相不相捨離，而水非
X09n0245_p0754c05║動性。若風止滅，動相則滅，濕性不壞。如是眾生自性
X09n0245_p0754c06║清淨心，因無明風動，心與無明俱無形相，不相捨離，
X09n0245_p0754c07║而心非動性。若無明滅，相續則滅，智性不壞。故若約
X09n0245_p0754c08║楞伽經，即以風喻境界。文云：藏識海常住境界風所
X09n0245_p0754c09║動洪波皷溟壑無有斷絕期。論云無明，約因也；經云
X09n0245_p0754c10║境界，約緣也。因緣具足，故令淨心起動，成生死波浪
X09n0245_p0754c11║也。漂沉者，人、天為漂，三途為沉。如人墮落漩渦水中，
X09n0245_p0754c12║一沒至底，暫時漂至水面，而出水不得。又却沉下，一
X09n0245_p0754c13║一配合，可知。疏塵沙諸佛出者，從無始來，諸佛慈悲，
X09n0245_p0754c14║傷愍眾生迷倒、墮落、出現人間，相計其數，如抹世界
X09n0245_p0754c15║為微塵之數，亦如恒河中所有沙有如是等恒河，一
X09n0245_p0754c16║一恒河所有細沙之數。恨我與佛無緣，佛出此世界，
X09n0245_p0754c17║我生彼世界；佛出諸世界，我則生此世界。或佛出時，
X09n0245_p0754c18║我在三途或北洲等一切難處。我暫得人身，則佛及
X09n0245_p0754c19║教法已滅；設法未滅，亦不聞，不信，不能發心。猶如盲
X09n0245_p0754c20║龜墮在海中，求出不得。海有浮木，木中有孔，可容龜
X09n0245_p0754c21║身。龜若得入其中，漂至海岸，即得出海。然百千箇盲
X09n0245_p0754c22║龜、浮木，無由相遇。我如盲龜，佛如浮木孔，以不相遇。
X09n0245_p0754c23║於今凡夫法華、涅槃，皆有此喻。所言佛出人中者，病
X09n0245_p0754c24║重之處，則偏憂也。六道之報，多從閻浮人身造得；發
X09n0245_p0755a01║心修習三乘無漏之業，亦在人身，由人中分別強盛，
X09n0245_p0755a02║多思議故。六天苦少，八難緣隔，堪受化者，唯是人中。
X09n0245_p0755a03║疏何幸下。二、慶今也。若據所逢了教華嚴及諸圓頓
X09n0245_p0755a04║顯性經論數部，然今且正慶此經也。千重疑者。余先
X09n0245_p0755a05║於大小乘法相教中發心習學數年，無量疑情求決
X09n0245_p0755a06║不得，後遇南宗禪門真善知識，於始終根本迷悟昇
X09n0245_p0755a07║沉之道已絕其疑，至於諸差別門、心境本末、修證行
X09n0245_p0755a08║位、無量義門及權實教猶未通決，每因思惟觀照，或
X09n0245_p0755a09║因披尋諸經律論，至相違之文、屈曲之意、迷疑之處，
X09n0245_p0755a10║智則結滯，如水流之吹風凍結，冰則不能通流，心情
X09n0245_p0755a11║鬱快亦如此也。自習此教一一泮釋，如氷在日中，亦如
X09n0245_p0755a12║湯沃霜雪，故云類氷消也。尋思等者。反驗宿因，若非
X09n0245_p0755a13║累世遇諸善知識聞了義教熏習藏識，豈得如今覩
X09n0245_p0755a14║此妙典便能悟解耶？豈一生、二生、三、四、五生聞信便
X09n0245_p0755a15║能悟入？如此性相無礙、真妄融通、凡聖交徹、本末自
X09n0245_p0755a16║在、無雜無亂、千門萬義一一成就無疑滯耶？當知已
X09n0245_p0755a17║於累世積集聞熏，已於多生遇善知識，方能通達如
X09n0245_p0755a18║此甚深至教、文乖意通等義門也。實曾頻頻尋思此
X09n0245_p0755a19║意，或靜夜通宵，或宴居終日，或獨行盡於一程，想像
X09n0245_p0755a20║于懷，感荷多生諸善知識開誘勸示而至於此。又委
X09n0245_p0755a21║細想得數生已前，初遇善友之時，必難信向，種種堅
X09n0245_p0755a22║執，作種種非理之語，騁能騁辨，務在抵拒。賴善友慈
X09n0245_p0755a23║念覺悟，恐涉毀教，恐轉墜墮，乃盡心竭力，方便救濟。
X09n0245_p0755a24║如此數生，方肯信受。雖能信順，又未悟解，復煩善友
X09n0245_p0755b01║種種方便譬喻，教令通會。又經數生如此，然雖隨言
X09n0245_p0755b02║即解，過後依前，因循而已。仍未解生難遭之想，念念
X09n0245_p0755b03║求學，常只是費善友心力，長時勸策，方能漸進。又經
X09n0245_p0755b04║數生，空好習學言教道理，不能對境撿心，不覺察妄
X09n0245_p0755b05║想，折伏情念。每聞善友說甚深義，即歡喜聽受，亦聞
X09n0245_p0755b06║指著用心乖道處，即不歡喜，反疑善友或不憐念，或
X09n0245_p0755b07║信任人言，或有餘意。如此種種障道門戶，從初發心，
X09n0245_p0755b08║乃至今世，委曲思惟，想其流類種數千千萬萬之事，
X09n0245_p0755b09║須一一蒙善友悲憐不捨，百計千校，漸漸誘引，方得
X09n0245_p0755b10║今生能超過爾許多障道關節。數曾閑暇之時，幽靜
X09n0245_p0755b11║之處，因反思多生之事，淚流至項，心咽至胷，往往微
X09n0245_p0755b12║聲啼泣，恨不便見多生知識，一一記得，懇到禮謝，種
X09n0245_p0755b13║種報効。因此便念念發願，願來生一一却得相逢，兼
X09n0245_p0755b14║得宿命智，一一醒得，一一竭盡身心，供養報恩。懇情
X09n0245_p0755b15║如此，不知所為，因略書示同流，令知我前車已翻，諸
X09n0245_p0755b16║人後車當改轍耳。
X09n0245_p0755b17║疏上士慈悲下，二、讚也。哀末世者，十二菩薩一一問
X09n0245_p0755b18║中皆云願為菩薩及末世眾生也。始、終、次第者，始謂
X09n0245_p0755b19║文殊問本起因地，終謂圓覺菩薩問三觀修證。若對
X09n0245_p0755b20║一類上根初一周說，則淨慧章說凡、聖、因、果之人隨
X09n0245_p0755b21║順覺性之相，便為終也。次第者，謂於了教發心直趣
X09n0245_p0755b22║大乘之人，且合問最初依何法發心，以何為本因。故
X09n0245_p0755b23║文殊依此而問，故佛為說圓覺淨心本有總持染、淨
X09n0245_p0755b24║諸法，是一切法之源。由無明故，妄認此身、心為我，故
X09n0245_p0755c01║有輪轉。又無明本無，亦無達悟之者歸如來藏，究竟
X09n0245_p0755c02║圓滿。次既悟此境，法爾合知依悟處修行之理。然淨
X09n0245_p0755c03║覺本具，無增，無減；無明本無，無可除斷，即不合修。若
X09n0245_p0755c04║不修行，常居幻化。修、不修義，言反意合，固宜了之。故
X09n0245_p0755c05║普賢依此而問，佛說身、心及修行智雖皆如幻，不妨
X09n0245_p0755c06║如幻智修幻身、心。身、心盡時，幻智亦滅；覺性圓滿，無
X09n0245_p0755c07║生，無滅。次既悟此理，法爾須知修之方便如何創意，
X09n0245_p0755c08║如何運心，而得觀行成就。故普眼承此而問，佛說以
X09n0245_p0755c09║正念離幻為前方便，止息諸緣（奢摩他，此云止），堅持禁戒，安
X09n0245_p0755c10║處徒眾，宴坐靜室，恒常思惟，一一推折四大根、識、塵、
X09n0245_p0755c11║境，於中我執、法執皆無所有，即達二空所顯真性又
X09n0245_p0755c12║泯，修悟之相影像亦滅，覺心清淨一切皆然，無自無
X09n0245_p0755c13║他平等不動遍滿法界，於諸二境無愛無憎，乃至眾
X09n0245_p0755c14║生本成佛道。次聞此說己根稍劣者，法爾合疑本來
X09n0245_p0755c15║成道，何得現與佛殊、優劣天隔？故金剛藏知機依此
X09n0245_p0755c16║而問，佛說良由眾生輪迴之心，而觀圓覺似有流轉，
X09n0245_p0755c17║其實覺元不動，如舟行故見兩岸移，其實岸本不移。既
X09n0245_p0755c18║通此疑，方知由輪迴之心故見圓覺流轉，法爾合斷
X09n0245_p0755c19║此心。然此輪迴心及輪迴相任運流注，蓋不由己，不
X09n0245_p0755c20║知何法是輪迴根本，得如是不斷不絕。故彌勒依此
X09n0245_p0755c21║而問，佛說貪變為本，故造業受報相續無窮，設使依
X09n0245_p0755c22║三乘教熏，若不除根本無明，終難入覺。次既知斷除
X09n0245_p0755c23║貪愛，起增上心發清淨願，住佛圓覺求善知識，即不
X09n0245_p0755c24║隨邪見，則修真止妄理意周圓。法爾要知依此而修，
X09n0245_p0756a01║既從初心至於佛果常依圓覺，所作所為常須相應，
X09n0245_p0756a02║隨順圓覺既無別異，凡聖復有階差，如何差別位地
X09n0245_p0756a03║皆順無差之覺？故淨慧依此而問，佛說十信三賢十
X09n0245_p0756a04║地佛果，隨順覺性各有行相，是則一期法義終始周
X09n0245_p0756a05║圓。但眾生根性種種不同，或上中下、或起動止息、或
X09n0245_p0756a06║宜任運而合道、或宜拘繫專注而證理，如一城四門，
X09n0245_p0756a07║隨方各入，如何方便，遍被諸機，故威德菩薩依此而
X09n0245_p0756a08║問，佛說於諸修行，實無有二，隨順方便，其數無量，圓
X09n0245_p0756a09║攝所歸，循性差別，當有三種，謂奢摩等也。次既聞三
X09n0245_p0756a10║觀是別，對根宜趣入之門，法爾要知為一人總修三
X09n0245_p0756a11║種，或三人各修一般，或二或三，或單或複，故辨音起
X09n0245_p0756a12║問，佛為說二十五輪，一切皆許。次既知所修觀行門
X09n0245_p0756a13║戶，法爾有人自覺依法修之，心念不息，觀行不成，自
X09n0245_p0756a14║疑覺性本淨，此由迷倒，故不相應，今已頓悟，又依趣
X09n0245_p0756a15║入門戶修之，如何不能證入，故淨業起問，佛說由無
X09n0245_p0756a16║始我人眾生壽命等執，習氣相續，故不入覺，非覺違
X09n0245_p0756a17║拒諸能入者。次既知我相潛伏，難辨難除，須依善友
X09n0245_p0756a18║積習妙門，發心勤斷，法爾要知何等人是真正善友，
X09n0245_p0756a19║堪可依止，又法爾合有一類人，以發心勤修勤斷
X09n0245_p0756a20║故，或便種種造作，務圖早證，或怕生心為失，一向任
X09n0245_p0756a21║運，或但止息妄念，或欲滅除根境，故普覺菩薩知之，
X09n0245_p0756a22║起向佛說依於明師除微細病之方法也。次中根
X09n0245_p0756a23║之類，法門已周，更有一類，至下根人，復有大志，決欲
X09n0245_p0756a24║求證之者，須有事法拘制，方能尅志成功，故圓覺菩
X09n0245_p0756b01║薩依此意問，佛說三期道場加功用行之法，及於三
X09n0245_p0756b02║觀，或別修，或遍修，或更互試修。修之不得，又教禮懺
X09n0245_p0756b03║等也。次正宗三類，一切圓足，法爾須知護持、修習。此
X09n0245_p0756b04║言教之方法，令此教流通不絕。故賢善首起問，佛答
X09n0245_p0756b05║經名，及說經、護經之佛，較量持教功德，乃至諸天神
X09n0245_p0756b06║護衛，大眾奉行，故云次第也。疏諮詢者，即佛讚文殊
X09n0245_p0756b07║云：乃能為諸菩薩諮詢如來因地法行等也。能仁者，
X09n0245_p0756b08║梵語釋迦，此云能仁也。應感者，諸菩薩眾請問是能
X09n0245_p0756b09║感，佛是所感；佛是能應，諸菩薩是所應。稱心源者，圓
X09n0245_p0756b10║覺妙心是諸法之源也。心即是源，名為心源。亦可心
X09n0245_p0756b11║是能斷、所斷染、淨之心，源即覺性真心。此則是心之
X09n0245_p0756b12║源，名為心源。前持業釋，後依主釋，二意皆通。此經從
X09n0245_p0756b13║首至末所說一切種種差別法義，一一依於圓覺淨
X09n0245_p0756b14║心而辨，故云稱也。本、末無遮者，諸大乘或唯一向說
X09n0245_p0756b15║空寂之理，真如寂滅，無修，無證，無能，無所，不可智知
X09n0245_p0756b16║識識，言語道斷，心行處滅。是唯說本而遮末也。或一
X09n0245_p0756b17║向說一切眾生無始已來皆依八識展轉熏習，變起
X09n0245_p0756b18║染、淨一切諸法有情、無情、無明，故起惑造業，受報無
X09n0245_p0756b19║窮。若不遇佛，定是凡夫，無由成等正覺。若遇佛及教，
X09n0245_p0756b20║發心生信，修六度萬行，或二乘行，展轉趣入，各依自
X09n0245_p0756b21║乘，經三生六十劫等，或三祇劫，方始成佛。此唯說末
X09n0245_p0756b22║而遮本也。今經具定明了，顯示本末。無上法王，有大
X09n0245_p0756b23║圓覺。又無明本無，又知無者，亦如空華。如來藏中，無
X09n0245_p0756b24║起滅知見，乃至妙圓覺心，本無菩提及與涅槃，亦無
X09n0245_p0756c01║成佛及不成佛，無妄輪迴及非輪迴。如是類例，不可
X09n0245_p0756c02║具陳，皆是本也。又種種迷倒行相，種種修行行相，位
X09n0245_p0756c03║地階級，觀行差別，道場法則。如是類例，亦難具引，皆
X09n0245_p0756c04║是末也。所說末，皆是即本之末，未曾遮本。說本，皆是
X09n0245_p0756c05║即末之本，未曾遮末。故云本末無遮。無遮之言，是金
X09n0245_p0756c06║剛藏請云：唯願不捨無遮大慈，為諸菩薩開祕密藏。
X09n0245_p0756c07║如設大齋，遠近僧尼，來即供養，更無遮障。乃至行者
X09n0245_p0756c08║童子，貧病之人，一切不障，名無遮齋。今經亦爾，諸大
X09n0245_p0756c09║菩薩，地上地前，乃至未世，或初心門戶，或修之意旨，
X09n0245_p0756c10║深淺皆被。如大海水，不讓小流。修羅蚊蝱，飲皆充滿。
X09n0245_p0756c11║故曰無遮也。頓者，是化儀之頓也。謂若且說泯迹離
X09n0245_p0756c12║相，亦不名頓。故法皷經云：一切空經，是有餘說，理未
X09n0245_p0756c13║盡故。中論云：空是大乘之初門。故若且說事相行位，
X09n0245_p0756c14║亦非為頓，未窮真源故。今經本末俱說，相即無礙，故
X09n0245_p0756c15║云頓演說也。
X09n0245_p0756c16║疏已採下，三、迴向也。群詮者，諸經律、諸論疏、諸雜要
X09n0245_p0756c17║妙祕訣等也。扣真寂者，反自觀心照理，依於悟處、見
X09n0245_p0756c18║處而述此疏。此中有二意：一、以採群詮故，不同一類
X09n0245_p0756c19║禪宗，但約心迷理，不勘契聖教為定量；二、以扣寂故，
X09n0245_p0756c20║不同一類聽學文疏，文人但博附舊語，抄集疏論，改
X09n0245_p0756c21║頭易尾，便稱我製造章疏。今乃以聖教為明鏡，照見
X09n0245_p0756c22║自心；以自心為智燈，照經幽旨。故云採詮扣寂等。扣
X09n0245_p0756c23║寂之言，即子書云扣寂寞以求意也。隨應聖旨者，雖
X09n0245_p0756c24║遍覽群教而不盡用，亦不揀自己熟處即用，但與聖
X09n0245_p0757a01║人說此經時意旨相應即用，故云隨應聖旨也。斯文
X09n0245_p0757a02║者，此經也。迴功德向眾生者，然所迴向處具有其三，
X09n0245_p0757a03║謂眾生、菩提、實際。今以經意，門門皆在末世眾生，故
X09n0245_p0757a04║順經標眾生也。又修大乘人有大悲增者，有大智增
X09n0245_p0757a05║者，余以情性鈍弱，多愍下流，故迴功德向眾生，同入
X09n0245_p0757a06║光藏。光藏即實際也。唯闕菩提之言，含在入字中。能
X09n0245_p0757a07║入是智，故當菩提矣。
X09n0245_p0757a08║
X09n0245_p0757a09║圓覺經大疏釋義鈔卷第十三（之下）（終）
X09n0245_p0757a10║
X09n0245_p0757a11║
X09n0245_p0757a12║
X09n0245_p0757a13║
X09n0245_p0757a14║
X09n0245_p0757a15║
X09n0245_p0757a16║寫本云：
X09n0245_p0757a17║兩浙平江府常熟縣楊澳里居住崇信弟子劉華
X09n0245_p0757a18║與家眷等，謹命工開茲祕誥，上祝
X09n0245_p0757a19║明良，下資動殖，庶乎聽受者忘生滅心行，講演者
X09n0245_p0757a20║無聖解凡情，文文流清淨真如，字字入圓覺性海，
X09n0245_p0757a21║開群生慧日，悟諸佛妙心，識破智明，識忘智顯，然
X09n0245_p0757a22║後橫生竪抱，心識封情，俱出妄源，咸登真濟。
X09n0245_p0757a23║旹紹興九年十一月十四日謹願。
X09n0245_p0757a24║
X09n0245_p0757b01║
X09n0245_p0757b02║
X09n0245_p0757b03║
X09n0245_p0757b04║
X09n0245_p0757b05║
X09n0245_p0757b06║
X09n0245_p0757b07║建長四年夏之比，以栂尾之本託他人書寫畢。此
X09n0245_p0757b08║書者，新渡也，當寺一本書也，能能可崇重矣。
X09n0245_p0757b09║同年十月之比，以寫本一校了。
X09n0245_p0757b10║沙門釋心海（生年三十二，戒[萉-巴+(日/(句-口+匕))]十六）