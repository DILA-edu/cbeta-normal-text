X09n0248_p0830c07║
X09n0248_p0830c08║
X09n0248_p0830c09║圓覺經略疏之鈔卷第二
X09n0248_p0830c10║
X09n0248_p0830c11║疏我佛下，二、明教二：一、總敘教起因緣二：一、明佛悲
X09n0248_p0830c12║念。我佛證此者，此謂前不思議融通法也。佛證此法，
X09n0248_p0830c13║得無上安樂（無上菩提覺法樂、無上涅槃寂滅樂），愍一切眾生，皆有此
X09n0248_p0830c14║安樂之法。而乃迷之，橫受虗妄之苦。故賢首云：真樂
X09n0248_p0830c15║本有，失而不知；妄苦本空，得而不覺。故十地論云：佛
X09n0248_p0830c16║成道七日未說法者，顯示自樂大法樂故。復捨如是
X09n0248_p0830c17║妙樂，悲愍眾生為說。故知諸佛證唯證此，說唯說此。
X09n0248_p0830c18║故法華云：佛自住大乘如其所得法定慧力莊嚴以
X09n0248_p0830c19║此度眾生自證無上道大乘平等法若以小乘化乃
X09n0248_p0830c20║至於一人我即墮慳貪此事為不可。疏再歎奇哉者，
X09n0248_p0830c21║即華嚴出現品云：佛子！無一眾生而不具有如來智
X09n0248_p0830c22║慧，但以妄想、顛倒執著，而不證得。（凡夫妄想權小，執著、顛倒通二。）若
X09n0248_p0830c23║離妄想，一切智、自然智、無礙智，則得現前。便舉一塵，
X09n0248_p0830c24║含大千經卷之喻。後合云：如來智慧亦復如是，具足
X09n0248_p0831a01║在於眾生身中，但諸凡愚不知，不覺，不得利益。爾時
X09n0248_p0831a02║如來普觀一切眾生，而作是言：奇哉！奇哉！（故云再也。）此諸
X09n0248_p0831a03║眾生云何具有如來智慧，迷惑不見？我當教以聖道，
X09n0248_p0831a04║令其永離妄想，自於身中得見如來廣大智慧，與佛
X09n0248_p0831a05║無異。疏三思大事者，三思之言，有其二意：一者、十地
X09n0248_p0831a06║經是佛初成道第二七日說，故論判云：時勝，謂成道
X09n0248_p0831a07║第二七日說故。（問：若爾，初表勝，初七何故不說？論次答曰：）初七思惟因、行
X09n0248_p0831a08║（能說之智）、緣（所化之機）、行故。（欲將所得妙法以逗物機，故思惟行。）釋曰：十地論但
X09n0248_p0831a09║云思惟。今云三思者，外有文而內有義。有義者，夫思
X09n0248_p0831a10║惟、忖度、審諦，必翻覆再三，以為後軌，如三請、三禮之
X09n0248_p0831a11║類也。外有文者，即論語云：季文子三思而後行。子聞
X09n0248_p0831a12║之，曰：再，斯可矣。（注云：文子忠而有賢行，其舉事寡過，不必乃三思也。）今借此語
X09n0248_p0831a13║以對上再歎之言也。二者、法華經云：我始坐道場觀
X09n0248_p0831a14║樹亦經行於三七日中思惟如是事（今云三思者，三即三七日，思即
X09n0248_p0831a15║思惟如是事）。我所得智慧微妙最第一（即大事也。後當具引本文，即此是十
X09n0248_p0831a16║地論中思惟因、行也）。眾生諸根鈍著樂癡所盲如斯之等類云
X09n0248_p0831a17║何而可度。（此十地論中思惟緣、行也。故下云悟有易、難。今此但是難者，正由著樂、癡所盲，故難
X09n0248_p0831a18║悟也。）疏言大事者，經云：諸佛世尊唯為一大事因緣，所
X09n0248_p0831a19║謂欲令眾生開佛知見，使得清淨，故出現於世等。義
X09n0248_p0831a20║如下釋。
X09n0248_p0831a21║疏既全下，二、敘佛化儀三：一、明利濟心等。既者，已也，
X09n0248_p0831a22║是躡前證此之言也。謂前云證此，又云三思等，已是
X09n0248_p0831a23║摧魔軍全十力訖。今為欲顯演教度人儀式，故却牒
X09n0248_p0831a24║起成道之相，故云摧魔等也。全者，簡菩薩十力。智度
X09n0248_p0831b01║論說菩薩亦有十力，故今云全十力，即佛智也。諸論
X09n0248_p0831b02║皆云十力，華嚴梵行品文乃名智也。然如來唯一諸
X09n0248_p0831b03║法實相智力，此力有十種用，故說為十。名力者，能摧
X09n0248_p0831b04║怨敵故，不可屈伏故。其十種別義，在下佛答普眼文
X09n0248_p0831b05║中，有十力章廣釋。疏能摧等者，本行經說：悉達太子
X09n0248_p0831b06║向菩提樹下，心念：欲度波旬，放光照三千界。波旬自
X09n0248_p0831b07║然聞偈聲說：太子欲證大明，空汝境界。魔領無量徒
X09n0248_p0831b08║眾詣菩提樹，變現種種可怖畏相。太子唯思念法，心
X09n0248_p0831b09║不擾亂（云云）。乃至魔退，諸天讚喜，即於其夜成阿耨
X09n0248_p0831b10║菩提。言樹下者，菩提樹下也。今却以十力在降魔前
X09n0248_p0831b11║者，但取文便，非謂成道在降魔之前。疏爰起四心者，
X09n0248_p0831b12║爰是發語之辭。爾雅云：爰，曰也。起謂發起。四心者，謂
X09n0248_p0831b13║慈、悲、喜、捨四無量心也。菩薩從初乃至成道，常運此
X09n0248_p0831b14║四種心教化眾生，謂：慈能與樂，悲能拔苦，喜謂慶彼
X09n0248_p0831b15║得樂，捨謂怨親平等。此四種心各具三緣：（一者、生緣，緣一切眾
X09n0248_p0831b16║生相；二者、法緣，緣五蘊差別之相；三者、無緣，不住上二相也。）皆廣大無量，故云四
X09n0248_p0831b17║無量心。疏寶藏者，涅槃第七因說常、樂、我、淨。迦葉菩
X09n0248_p0831b18║薩問云：世尊！二十五有，有我不也？佛言：善男子！我者，
X09n0248_p0831b19║即是如來藏義。一切眾生悉有佛性，即是我義。如是
X09n0248_p0831b20║我義，從本已來常為無量煩惱所覆，是故眾生不能
X09n0248_p0831b21║得見。善男子！如貧女人舍內多有真金之藏，家人大、
X09n0248_p0831b22║小無有知者。時有異人善知方便，語貧女人曰（云云），
X09n0248_p0831b23║乃至是人即於其家掘得真金之藏。女人見已，心生
X09n0248_p0831b24║歡喜，生奇特想，宗仰是人。善男子！眾生佛性亦復如
X09n0248_p0831c01║是，一切眾生不能得見，如彼寶藏，貧人不知。善男子！
X09n0248_p0831c02║我今普示一切眾生所有佛性為諸煩惱之所覆蔽，
X09n0248_p0831c03║如彼貧人有真金藏，不能得見。如來今日普示一切
X09n0248_p0831c04║眾生諸覺寶藏，所謂佛性。而諸眾生見是事已，心生
X09n0248_p0831c05║歡喜，歸仰如來。第十八又云：善男子！大涅槃經悉是
X09n0248_p0831c06║一切諸佛祕藏。何以故？諸佛雖有十一部經，不說佛
X09n0248_p0831c07║性，不說如來常、樂、我、淨，諸佛世尊不畢竟涅槃。是故
X09n0248_p0831c08║此經名為如來祕密之藏。十一部經所不說故，故名
X09n0248_p0831c09║為藏。如人七寶不出外用，名之為藏。又如來藏經有
X09n0248_p0831c10║九種喻，喻如來智慧隱在眾生身，名如來藏。今疏引
X09n0248_p0831c11║者，第五、喻也。經云：譬如貧家有珍寶藏，寶不能言：我
X09n0248_p0831c12║在於此。既不自知，又無語者，不能開發此珍寶藏。一
X09n0248_p0831c13║切眾生亦復如是，如來知、見大法寶藏在其身內，不
X09n0248_p0831c14║聞，不知，耽著五欲，輪轉生死，受苦無量。是故諸佛出
X09n0248_p0831c15║興於世，為開身內如來法藏。九喻之中義、意，并餘八
X09n0248_p0831c16║喻文、義，並如下文殊章廣釋。然彼經末總校量功德
X09n0248_p0831c17║云：供養過去恒沙佛，乃至造恒沙七寶臺，高十由旬。
X09n0248_p0831c18║日日如是，乃至五十恒沙七寶臺，供養恒沙如來，不
X09n0248_p0831c19║如有人（云云），百分不及其一（云云），乃至譬喻所不能
X09n0248_p0831c20║及（凡夫身中，佛難信故，信者功德倍多）。
X09n0248_p0831c21║疏然迷下，二、明隨器頓、漸。迷頭、捨父二喻，皆喻眾生
X09n0248_p0831c22║迷失本性，謂為本無，故輪迴生死。此是佛所化之機
X09n0248_p0831c23║也。於中復有二類，故舉兩喻。言迷頭者，佛頂經第四
X09n0248_p0831c24║云：富樓那言：敢問如來：一切眾生何因有妄，自蔽妙
X09n0248_p0832a01║明，受此淪溺？佛告富樓那：汝雖除疑，餘惑未盡。吾以
X09n0248_p0832a02║世間現前諸事，今復問汝。汝豈不聞室羅城中演若
X09n0248_p0832a03║達多忽於晨朝以鏡照面，愛鏡中頭，眉、目可見，瞋責
X09n0248_p0832a04║己頭不見面、目，以為魑魅，無狀狂走。於意云何？此人
X09n0248_p0832a05║何因無故狂走？富樓那言：是人心狂，更無他故。佛言：
X09n0248_p0832a06║妙覺明圓，本覺明妙。既稱為妄，云何有因？若有所因，
X09n0248_p0832a07║云何名妄？自諸妄想展轉相因，從迷積迷，以歷塵劫。
X09n0248_p0832a08║雖佛發明，猶不能返。如是迷因，因迷自有；識迷無因，
X09n0248_p0832a09║妄無所依。尚無有生，欲何為滅？得菩提者，如寤時人
X09n0248_p0832a10║說夢中事，心縱精明，欲何因緣取夢中物？況復無因，
X09n0248_p0832a11║本無所有！如彼城中演若達多，豈有因緣自怖頭走，
X09n0248_p0832a12║忽然狂歇？頭非外得，縱未歇狂，亦何遺失？富樓那！妄
X09n0248_p0832a13║性如是，因何為在？汝但不隨分別世間業果眾生三
X09n0248_p0832a14║種相續，三緣斷故，三因不生，則汝心中演若達多，狂
X09n0248_p0832a15║性自歇。歇即菩提勝淨明心，本周法界，不從人得，何
X09n0248_p0832a16║藉劬勞，肯緊修證？言捨父者，法華信解品須菩提等
X09n0248_p0832a17║四人，聞方便品及譬喻品未曾有法，以喻領解（今取意撮
X09n0248_p0832a18║略敘之）。大意云：如人年小，捨父逃逝，久住他國，至五十
X09n0248_p0832a19║歲。年既長大，加復窮困，馳騁四方，以求衣食。漸漸遊
X09n0248_p0832a20║行，遇向本國。其父先來，求子不得，中止一城。其家大
X09n0248_p0832a21║富，財寶無量。窮子傭賃，展轉遇到父舍，住立門側。遙
X09n0248_p0832a22║見其父，踞師子牀，寶机承足，諸婆羅門、剎利、居士，恭
X09n0248_p0832a23║敬圍遶，以真珠瓔珞，價直千萬，莊嚴其身。吏民僮僕，
X09n0248_p0832a24║手執白拂，侍衛左右。窮子恐怖，悔來在此，竊作是念，
X09n0248_p0832b01║疑是國王大臣，恐逼驅使，疾走而去。長者遙識，心喜
X09n0248_p0832b02║念言：財有所付。遣人往捉。窮子稱怨，自念無罪，而被
X09n0248_p0832b03║囚執。父知彼下劣，方便遣憔悴人，徐語言：此有作處，
X09n0248_p0832b04║倍與汝直，雇汝除糞。父著麤弊衣，執除糞器，語言：勤
X09n0248_p0832b05║作，勿復餘去，我如汝父。如所生子，呼之為兒。窮子雖
X09n0248_p0832b06║喜，猶謂作人。故二十年中常令除糞。後相體信，出入
X09n0248_p0832b07║無難。然其所止，猶在本處。父疾臨終，命子集會親屬、
X09n0248_p0832b08║王臣，付與財寶。後法合云：世尊！大富長者即是如來，
X09n0248_p0832b09║我等皆是佛子（云云）。我等於生死中受諸熱惱，迷惑
X09n0248_p0832b10║無知，樂著小法。今日世尊令我思惟，蠲除諸法戲論
X09n0248_p0832b11║之糞，得至涅槃一日之價。心喜為足，便謂弘多。佛便
X09n0248_p0832b12║縱捨，不為分別：汝等當有如來知見寶藏之分！世尊
X09n0248_p0832b13║以方便說如來智慧：我等從佛得小涅槃，以為大得。
X09n0248_p0832b14║於此大乘，無有至求。又因如來智慧為諸菩薩開演
X09n0248_p0832b15║大乘，而自於此無有志願。所以者何？佛知我等心樂
X09n0248_p0832b16║小法，以方便力隨我等說，而我等不知真是佛子。今
X09n0248_p0832b17║我方知世尊於佛智慧無所悋惜。若我樂大，佛則為
X09n0248_p0832b18║我說大乘法，於此經中唯說一乘。是故我等說本無
X09n0248_p0832b19║心有所希求，今法王大寶自然而至。疏悟有易、難者，
X09n0248_p0832b20║迷頭者，如狂心歇，歇即菩提，此為易也；捨父者，二十
X09n0248_p0832b21║年中除糞，猶在本處，不肯蚤信是長者子，故為難也。
X09n0248_p0832b22║疏故仙苑等者，由前根有易悟、難悟之殊，故佛說頓
X09n0248_p0832b23║教、漸教之異也。仙苑，鹿野苑也，是古昔仙人所住處。
X09n0248_p0832b24║故普曜經云：佛成道訖，第六、七日，於波羅柰國仙人
X09n0248_p0832c01║鹿苑度阿若憍陳如。佛唱：善來！苾芻便發戒品。付法
X09n0248_p0832c02║藏經云：佛住波羅柰鹿野苑中古仙住處，為五比丘
X09n0248_p0832c03║初轉法輪。覺場者，菩提場也。梵語菩提，唐言覺。今取
X09n0248_p0832c04║唐言，故云覺場。場者，證覺之處，即天地之中摩竭提
X09n0248_p0832c05║國王舍城西二百里菩提樹下金剛座上。若約法，則
X09n0248_p0832c06║萬行皆是道場，理、智相會之處故。為表所說如證，故
X09n0248_p0832c07║不移其處而說頓教。頓教最初即華嚴也。經云：如是
X09n0248_p0832c08║我聞：一時，佛在摩竭提國阿蘭若法菩提場中始成
X09n0248_p0832c09║正覺，乃至有十佛世界微塵數菩薩摩訶薩所共圍
X09n0248_p0832c10║遶。疏教興頓、漸者，對上易悟之機，即菩提場初成正
X09n0248_p0832c11║覺；不移其處，便興頓教。頓教之首便是華嚴。自後乃
X09n0248_p0832c12║至滅度中間，每遇上根，即頓說真性，時、處不同，皆名
X09n0248_p0832c13║頓教，有數十部。又對上難悟之機，故三、七日後往波
X09n0248_p0832c14║羅柰仙人住處而興漸教。漸教之首即是五比丘所
X09n0248_p0832c15║聞四諦法輪，中間三時、五時漸次而說，處、所各別，終
X09n0248_p0832c16║至法華、涅槃，皆名漸教。三乘權、實，部類尤多。今但指
X09n0248_p0832c17║二處者，各論根源：最初起者。
X09n0248_p0832c18║疏漸設下，三、明頓、漸之相。五、時異者，佛初成道，三、七
X09n0248_p0832c19║日思惟已，便往仙苑及諸住處，十二年之間說諸有
X09n0248_p0832c20║為法緣生無我，然猶未說法無我理，名初時有教，即
X09n0248_p0832c21║阿含等一藏小乘經是。第二時中依徧計所執，說諸
X09n0248_p0832c22║法空，然於依他圓成猶未說有，名為空教，即諸部般
X09n0248_p0832c23║若經是。第三時中說法相大乘，境空心有，名中道教，
X09n0248_p0832c24║即深密等經是。第四時中開示一切眾生如來知見，
X09n0248_p0833a01║會三乘為一乘，會權入實，名同歸教，即法華經是。第
X09n0248_p0833a02║五時中臨入涅槃，說一切眾生乃至闡提皆有佛性，
X09n0248_p0833a03║凡是有心，定當作佛，常、樂、我、淨，名常住教，即大般涅
X09n0248_p0833a04║槃經是。從始至終，成就一類之機，故總名為漸教。疏
X09n0248_p0833a05║空、有迭彰者，迭，遞也。謂約我、法、心、境、真、俗，或先後，或
X09n0248_p0833a06║同時，遞互相對，彰顯諸法空、有之義也。且初心、境有
X09n0248_p0833a07║兩對空、有，謂：第一時教心、境俱有，第二時教心、境俱
X09n0248_p0833a08║空（上二先、後遞互），第三時教境空心有（同時遞互）。約真、俗者，自有
X09n0248_p0833a09║四句，謂：第二時教，俗有真空；四、五時教，俗空（破世間常、樂、我、
X09n0248_p0833a10║淨故）、真有；（顯出世常等故。故經云：空者，生死；不空者，涅槃也。）第三時教，四重二
X09n0248_p0833a11║諦，前後相望，互為空、有。若二、三時教相望，第二時真、
X09n0248_p0833a12║俗俱空，第三時真、俗俱有。約我、法者，亦有四句，謂：第
X09n0248_p0833a13║一時教，初人、天乘，我、法俱有；中間大乘，我、法俱空；次
X09n0248_p0833a14║初小乘，我、空法有；最後涅槃，我、有法空。（彼經破小乘無我，顯說真
X09n0248_p0833a15║我故。）上來總有十對空、有，皆約法、約時，遞互隱、顯，故云
X09n0248_p0833a16║迭彰。（此下雖更說空、有相對，無心力者亦不用敘之。）若約諸教說空、說有，判
X09n0248_p0833a17║深、淺者，如說諸外境，取第一、第二時教相望：一、有，二、
X09n0248_p0833a18║空，空深有淺。若說依他、緣起心、心所法，自有兩對，謂：
X09n0248_p0833a19║二、三時教相望：二、空，三、有，空淺有深；三與四、五相望：
X09n0248_p0833a20║初、有，後、空，空深有淺。若說我者，初、後相望：初、空，後、有，
X09n0248_p0833a21║空淺有深。餘之空、有，深、淺，皆例此知。由此諸教，或破
X09n0248_p0833a22║有讚空，或毀空讚有。不得此意，難解聖言。疏頓無二
X09n0248_p0833a23║諦等者，顯中道第一義諦。第一義諦有二釋：一、雙融
X09n0248_p0833a24║明中，即真、俗相即而不二，便為第一義也。故仁王云：
X09n0248_p0833b01║於諦常自二（真俗）於解常自一（真即俗，俗即真）通達此無二真
X09n0248_p0833b02║入第一義。故昔人云：二諦並非雙恒乖未曾各。二、雙
X09n0248_p0833b03║泯顯中，謂非真非俗，但是心靈。（故天台云：雙照雙遮。）即下句幽
X09n0248_p0833b04║靈絕待是也。然非真非俗復有二意：一、互奪故，謂俗
X09n0248_p0833b05║即真，故俗泯；真即俗，故真亡。故華嚴經云：無中無有
X09n0248_p0833b06║二無二亦復無三世一切空是則諸佛法。二、顯體故，
X09n0248_p0833b07║謂言其非真者，所謂非是真非謂是非真。非俗亦爾。
X09n0248_p0833b08║既非彼二，但是靈明自體，幽微玄妙，不可思議。故云
X09n0248_p0833b09║幽靈絕待。若要廣說，即檢懸談第三門辨法性對破
X09n0248_p0833b10║相宗五義差別中鏡影等喻，及絕待靈心觀中義理
X09n0248_p0833b11║敘之。又雙泯者，但泯對俗之真，不泯真體，亦得名為
X09n0248_p0833b12║非二諦而絕待。故古人云：一雙孤鴈，掠地高飛；兩箇
X09n0248_p0833b13║鴛鴦，池邊獨立。
X09n0248_p0833b14║疏今此下，二、別敘此經旨趣三：一、標宗。然一藏經既
X09n0248_p0833b15║不出頓、漸二教，今應各指其類。漸者，始自鹿苑，終於
X09n0248_p0833b16║鶴林，三時、五時，從初至終，漸引一類。學者於中法華、
X09n0248_p0833b17║涅槃會權歸實，是大乘漸教中終極之教也。頓者，有
X09n0248_p0833b18║二：一、化儀頓，謂華嚴經初成佛時稱性一時頓，說理、
X09n0248_p0833b19║事、本、末、始、終、因、果，窮理盡性故。二、逐機頓，謂對上根
X09n0248_p0833b20║具足凡夫頓，指絕待中道真性，不同法華、涅槃之類。
X09n0248_p0833b21║有三可破，有權可會，但顯一真覺性，即勝鬘、密嚴、金
X09n0248_p0833b22║剛三昧、如來藏、普光明藏、圓覺等四十餘部。文中皆
X09n0248_p0833b23║少說事、緣，直詮真性、理、智，良由無三車、除糞、化城等
X09n0248_p0833b24║由緣可會也。故指此經是頓之流類也。此是逐機顯
X09n0248_p0833c01║體之頓，非化儀之頓矣。既非漸次之教，故不屬三時、
X09n0248_p0833c02║五時。
X09n0248_p0833c03║疏故如來下，二、正敘三：一、敘序分。言寂光土者，天台
X09n0248_p0833c04║大師立四土：一、凡、聖同居土（亦變化土也），二、方便有餘土，
X09n0248_p0833c05║三、實報無障礙土（自、他受用），四、常寂光土（法性土也）。方便一土，
X09n0248_p0833c06║法相所無，天台依智度論及法華經立。彼論九十五
X09n0248_p0833c07║云：阿羅漢先世因緣所受身，必應當滅，住於何處，成
X09n0248_p0833c08║就佛道？答：有淨佛土，出三界外，乃無煩惱之名。於是
X09n0248_p0833c09║國土佛所聞法，具足佛道。如法華經說我於餘國等。
X09n0248_p0833c10║今經云：入於神通大光明藏三昧正受，乃至不二隨
X09n0248_p0833c11║順。故是寂光土也。疏凡、聖一源者，文云：一切如來光
X09n0248_p0833c12║嚴住持。（佛、佛同此，故當法性土。亦即自受用土，以此宗理、智不分故。）又云：是諸眾
X09n0248_p0833c13║生清淨覺地。疏現受用身者，他受用也。經云：於不二
X09n0248_p0833c14║境現諸淨土。疏主、伴同會者，經文列菩薩眾已，結云：
X09n0248_p0833c15║與諸眷屬皆入三昧，同住如來平等法會。（義皆在疏下之文也。）
X09n0248_p0833c16║疏曼殊下，二、敘正宗二：一、信解真正。曼殊者，即文殊
X09n0248_p0833c17║之正梵語也。其名德之義，如下疏釋。疏大士者，是法
X09n0248_p0833c18║身之大士故。疏創問本起之因者，創是最初之義。此
X09n0248_p0833c19║有二創：一、諸菩薩未問，文殊先問。此前未有人問，故
X09n0248_p0833c20║云創。二、所問之事是佛法地位中最初要解之法也。
X09n0248_p0833c21║此法之前更無佛法因、果之義可為初起之要故。疏
X09n0248_p0833c22║本起者，本因所起最初之心也。餘義檢下，疏引起信、
X09n0248_p0833c23║了二覺、發三心、修五行及華嚴、善財、大集、法行等處
X09n0248_p0833c24║而說。疏薄伽者，佛地經云：如是我聞：一時，薄伽梵。論
X09n0248_p0834a01║曰：薄伽梵者，謂薄伽聲依六義轉：一、自在義，二、熾盛
X09n0248_p0834a02║義，三、端嚴義，四、名稱義，五、吉祥義，六、尊貴義。如有頌
X09n0248_p0834a03║曰：自在熾盛與端嚴名稱吉祥及尊貴如是六種義
X09n0248_p0834a04║差別應知總名薄伽梵。如是一切如來具有，於一切
X09n0248_p0834a05║種智皆不相離，是故如來名薄伽梵。其義云何？謂諸
X09n0248_p0834a06║如來永不繫屬諸煩惱故，具自在義；炎猛智火所燒
X09n0248_p0834a07║鍊故，具熾盛義；妙三十二大相等所莊飾故，具端嚴
X09n0248_p0834a08║義；一切殊勝功德圓滿，無不知故，具名稱義；一切世
X09n0248_p0834a09║間親近、供養，咸稱讚故，具吉祥義；具一切功德，常起
X09n0248_p0834a10║方便，利益、安藥一切有情，無懈廢故，具尊貴義。疏至
X09n0248_p0834a11║尊者，至極之尊也。且兆人臣於國王，國王臣於上帝，
X09n0248_p0834a12║上帝即天帝也。諸天奉佛，三乘賢聖亦事於佛。佛是
X09n0248_p0834a13║眾聖之尊，如眾星，月為最；眾流，海為最；眾聖，佛為最。
X09n0248_p0834a14║故云至尊也。疏首提者，初、舉也。究竟果者，經正答中，
X09n0248_p0834a15║初標舉云：善男子！無上法王有大陀羅尼門，名為圓
X09n0248_p0834a16║覺，流出一切清淨真如、菩提、涅槃及波羅密，教授菩
X09n0248_p0834a17║薩。此所標圓覺者，大位在果，體通染、淨故。此約無上
X09n0248_p0834a18║法王有之。下云：無始幻無明皆從中建立。若論中一
X09n0248_p0834a19║心，即大位在因，亦通染、淨。故標云眾生心釋之，具覺、
X09n0248_p0834a20║不覺二義。所言究竟者，即論中始覺合本覺，始、本不
X09n0248_p0834a21║二，名究竟也。疏照斯真體者，經云：一切如來本起因
X09n0248_p0834a22║地，（牒前問曰。）皆依圓照（能照智也。）清淨覺相，（所照真體。）永斷無明，方
X09n0248_p0834a23║成佛道。（兼標下滅夢形之義，以成本因。）疏滅彼夢形者，經云：云何無
X09n0248_p0834a24║明？善男子！一切眾生從無始來。（云云。）乃至此無明者，
X09n0248_p0834b01║非實有體。如夢中人，夢時非無；及至於醒，了無所得。
X09n0248_p0834b02║（夢形者，喻無明也。今約喻以顯滅於夢明，合前照真，成本起因也。）疏知無我、人，誰受
X09n0248_p0834b03║輪轉者，經云：修圓覺者，知是空華，即無輪轉，亦無身、
X09n0248_p0834b04║心受彼生死。非作，故無；（非作觀破之方無也。）本性無故。（生死自性，本來
X09n0248_p0834b05║無故。）
X09n0248_p0834b06║疏種種下，二、依解修、證三：一、通明觀行。上根修、證三：
X09n0248_p0834b07║一、觀成同佛。種種幻化等者，答普賢所徵，以成修於
X09n0248_p0834b08║觀行用心之本也。謂普賢問云：修大乘者聞此圓覺，
X09n0248_p0834b09║云何修行？（約當根徵起。）若彼眾生知如幻者，身、心亦幻，云
X09n0248_p0834b10║何以幻還修於幻？（幻幻何修？問：）若諸幻性一切盡滅，則無
X09n0248_p0834b11║有心，誰為修行？（斷滅誰修？問：上皆解、行相違也。）若本不修行，令妄想
X09n0248_p0834b12║心云何解脫？（遮不修失。）佛答云：一切眾生種種幻化，皆生
X09n0248_p0834b13║如來圓覺妙心，猶如空華從空而有。（標為義本。）疏幻盡覺
X09n0248_p0834b14║圓者，此含兩重之意：初即普賢章用心義理，後即普
X09n0248_p0834b15║眼章觸境長時用心，正成觀行。且初意者，經云：幻華
X09n0248_p0834b16║雖滅，空性不壞，眾生幻心還依幻滅。諸幻盡滅，覺心
X09n0248_p0834b17║不動，作幻說覺，亦名為幻。若說有覺，猶未離幻；說無
X09n0248_p0834b18║覺者，亦復如是。乃至知幻即離，不作方便；離幻即覺，
X09n0248_p0834b19║亦無漸次。（如此展轉不滯，方名幻盡也。）後約正修中釋者，普眼章
X09n0248_p0834b20║中佛說：新學菩薩及末世眾生欲求如來淨圓覺心，
X09n0248_p0834b21║應當正念，遠離諸幻。先依如來奢摩他行，堅持禁戒，
X09n0248_p0834b22║安處徒眾，宴坐靜室，恒念此身四大假合，各離根、塵、
X09n0248_p0834b23║緣相，假名為心。畢竟無有幻身、幻心、幻塵，乃至幻滅
X09n0248_p0834b24║亦滅。此是疏中幻盡二字也。幻滅滅故，非幻不滅。譬
X09n0248_p0834c01║如磨鏡，垢盡明現。又如摩尼等。此是疏中覺圓也。疏
X09n0248_p0834c02║心通法徧者，經云：此菩薩及末世眾生證得諸幻滅
X09n0248_p0834c03║影像故，爾時便得無方清淨無邊虗空，覺所顯發。覺
X09n0248_p0834c04║圓明故，顯心清淨；心清淨故，見塵清淨（云云）。乃至一
X09n0248_p0834c05║身、多身，一界、多界，一切清淨，皆是心通也。（然此亦有法通之義。
X09n0248_p0834c06║疏句窄，故含而不顯也。）言法徧者，經云：善男子！虗空如是平等
X09n0248_p0834c07║不動，當知覺性平等不動（「云云，乃至八萬四千」）。善男子！覺性徧
X09n0248_p0834c08║滿，清淨不動，圓無際故，當知六根徧滿法界（云云，展轉），乃
X09n0248_p0834c09║至陀羅尼門徧滿法界（云云），乃至始知眾生本來成
X09n0248_p0834c10║佛。此是法徧二字也。（心通義即含法徧，法徧義即不含心通。以心即覺心，無可徧故。
X09n0248_p0834c11║但以諸法現時，依心所現。心壅故，諸法似有自體分限；心通故，即無分限為徧也。）然眾生成
X09n0248_p0834c12║佛，文是此門。疏今乃取意，於後通難門中述之，便當
X09n0248_p0834c13║牒起問目也。詳之，可見。
X09n0248_p0834c14║疏心本下，二、徵釋迷源。且初二句者，前云眾生成佛，
X09n0248_p0834c15║今牒而舉之，以答金剛之難。難云：若諸眾生本來成
X09n0248_p0834c16║佛，何故復有一切無明？若諸無明眾生本有，何因緣
X09n0248_p0834c17║故，如來復說本來成佛？十方異生本成佛道，後起無
X09n0248_p0834c18║明，一切如來何時復生一切煩惱？故今敘佛答，大意
X09n0248_p0834c19║云心本是佛等也。謂真心之體本來是佛，然無始來
X09n0248_p0834c20║妄念相續，自不知是佛。故論云：一切眾生不名為覺，
X09n0248_p0834c21║以從無始時來念念相續，未曾離念，故說無始無明。
X09n0248_p0834c22║佛頂云：煩惱、菩提，二俱無始。是知眾生無始已來元
X09n0248_p0834c23║來是佛，元來未悟，非先來成佛，後起無明等。故無所
X09n0248_p0834c24║難之過失也。但以念念本空，故心心本佛。故論云：所
X09n0248_p0835a01║言覺義者，謂心體離念。離念相者，等虗空界，即是如
X09n0248_p0835a02║來平等法身。此說念相本離，為離念矣。故云由念起
X09n0248_p0835a03║而漂沈也。漂者，暫出人、天；沈者，沈淪三惡道。然真心
X09n0248_p0835a04║體即法身，身、心互言，皆得。故論標云心體離念，結云
X09n0248_p0835a05║即是法身。然但身非形相，心非念慮，故本是佛。若妄
X09n0248_p0835a06║認形相、念慮，即身、心俱隱，如肇公云隱在形、殻等也。
X09n0248_p0835a07║故佛答云：始終、生滅、聚散、起止，念念相續，循環往復，
X09n0248_p0835a08║種種取捨，皆是輪迴。未出輪迴，而辨圓覺。彼圓覺性
X09n0248_p0835a09║亦同流轉，譬如動目能搖湛水，又如定眼猶迴轉火，
X09n0248_p0835a10║雲駛月運，舟行岸移等。善男子！諸旋未息，彼物先住，
X09n0248_p0835a11║尚不可得，何況輪轉生死垢心曾未清淨，觀佛圓覺
X09n0248_p0835a12║而不旋復？是故汝等便生三惑。（云云，義如下疏。）此等正同論
X09n0248_p0835a13║中無始念念相續等也。疏岸實不移等者，密翻經云
X09n0248_p0835a14║舟行岸移，以顯心實是佛，但迷似眾生；岸實是停，但
X09n0248_p0835a15║舟行似轉。故云騖驟。騖者，馳也；驟者，馬疾行也。馳、驟
X09n0248_p0835a16║皆是急走之相，即此喻相。答意已明，況有空華、金鑛
X09n0248_p0835a17║之喻！疏頓除妄宰，空不生華者，經云：譬如幻翳，妄見
X09n0248_p0835a18║空華。幻翳若除，不可說言：此翳已滅，何時更起諸翳？
X09n0248_p0835a19║何以故？翳、華二法非相待故。亦如空華滅於空時，不
X09n0248_p0835a20║可說言：何時更起空華？何以故？空本無華，非起、滅故。
X09n0248_p0835a21║此喻喻頓悟心體是佛，即自覺本無念慮。故序合意
X09n0248_p0835a22║云頓除妄宰也。言頓除者，達之本無也。疏漸竭等者，
X09n0248_p0835a23║此喻即漸修也。經云：善男子！如銷金鑛，金非銷有。既
X09n0248_p0835a24║已成金，不重為鑛。經無窮時，金性不壞。偈云金非銷
X09n0248_p0835b01║故有等，合云：一切如來妙圓覺心本無菩提、涅槃、成
X09n0248_p0835b02║佛輪迴。但聲聞所得猶不至彼親證，何況以思惟心
X09n0248_p0835b03║測圓覺境！如取螢火燒須彌山，乃至復結空果等。然
X09n0248_p0835b04║法合鍊鑛之文，正是彌勒章中斷輪迴根本是也。此
X09n0248_p0835b05║但說道理之喻，其除斷之法即是後文。疏：今撮略前
X09n0248_p0835b06║後而敘之云：漸竭，愛源也。後文者，一切眾生從無始
X09n0248_p0835b07║際由有種種恩愛、貪欲，故有輪迴，乃至造惡鬼、獄，造
X09n0248_p0835b08║善人、天，皆不成聖。翻二種障，顯出五性，皆是輪迴。（此上
X09n0248_p0835b09║皆愛源也，此下即是漸斷云。）若諸眾生於大圓覺起增上心，當發
X09n0248_p0835b10║大願，依願修行，漸斷諸障；障盡願滿，便登解脫清淨
X09n0248_p0835b11║法殿，證大圓覺妙莊嚴域。
X09n0248_p0835b12║疏理絕下，三、略辨地位二：一、依位漸證。此初一句者，
X09n0248_p0835b13║經云：圓覺自性，非性性有；循諸性起，無取無證。於實
X09n0248_p0835b14║相中，實無菩薩及諸眾生。何以故？菩薩、眾生，皆是幻
X09n0248_p0835b15║化；幻化滅故，無取證者。譬如眼根不自見眼，性自平
X09n0248_p0835b16║等，無平等者。疏智似階差者，眾生迷倒，未能除滅一
X09n0248_p0835b17║切幻化，於滅、未滅妄功用中便顯差別。疏覺前前，非
X09n0248_p0835b18║名後後位者，經云：若遇善友，教令開悟淨圓覺性，發
X09n0248_p0835b19║明起、滅，即知此生性自勞慮。若復有人勞慮永斷，得
X09n0248_p0835b20║法界淨，即彼淨解為自障礙，故於圓覺而不自在。（十信
X09n0248_p0835b21║位）見、解為礙。雖斷解礙，由住見覺；覺礙為礙，而不自
X09n0248_p0835b22║在。（賢位）有照、有覺，俱名障礙。是故菩薩常覺不住，照與
X09n0248_p0835b23║照者同時寂滅。如自斷頭，以礙滅礙；礙已斷滅，無滅
X09n0248_p0835b24║礙者。（聖位）一切障礙即究竟覺，得念、失念，無非解脫；成、
X09n0248_p0835c01║破等乃至法界海慧，照了諸相，猶如虗空。（果位）△疏況
X09n0248_p0835c02║妄下，二、妄心頓證。經云：一切菩薩及末世眾生，居一
X09n0248_p0835c03║切時，不起妄念；於諸妄心，亦不息滅；住妄想境，不加
X09n0248_p0835c04║了知；於無了知，不辨真實。聞此法門，信解，受持，不驚，
X09n0248_p0835c05║不怖，是則名為隨順覺性。（不局地位，故不標人。）疏德等圓明者，
X09n0248_p0835c06║同佛也。（菩薩圓，二乘明；眾生否，佛具。）經云：當知眾生已曾供養百
X09n0248_p0835c07║千萬億恒河沙諸佛、菩薩，佛說是人名為成就一切
X09n0248_p0835c08║種智。（果智圓明也。）
X09n0248_p0835c09║疏然出下，二、別明觀行中根修證二：初、結前上根，生
X09n0248_p0835c10║後中、下之意也。謂良善之馬，厩中牽出，纔見鞭影，即
X09n0248_p0835c11║馳驟長衢，不假頻更鞭撻。如上根人，纔聞前段法門，
X09n0248_p0835c12║即生解起行，乃至證入，不假三觀諸輪等也。鞭影之
X09n0248_p0835c13║言，即是中論云：如駃馬見鞭影而行也。天台大師亦
X09n0248_p0835c14║用此喻。涅槃經中亦有此意，而文不同。彼云：如御馬
X09n0248_p0835c15║者，凡有四種：一、觸毛（二、皮，三、肉，四、骨），隨其所觸，稱御者意。如
X09n0248_p0835c16║來亦爾，以四種法調伏眾生：一、為說眾生，令受佛語，
X09n0248_p0835c17║如觸其毛，隨御者意（餘老、病、死，配皮、肉、骨，文皆例此也）。御者調馬，無
X09n0248_p0835c18║有決定；佛調眾生，決定不虗。故號我為調御丈夫。兩
X09n0248_p0835c19║處文皆況舉。一隅而示之，可以三隅反也。疏埋塵大
X09n0248_p0835c20║寶，須設治方者，論中因說發心修行，便有問曰：上說
X09n0248_p0835c21║法界一相，佛體無二。何故不唯念真如，復假求學諸
X09n0248_p0835c22║善之行？答曰：譬如大摩尼寶，體性明淨，而有鑛穢之
X09n0248_p0835c23║垢。若人雖念寶性，不以方便種種磨治，終無得淨。如
X09n0248_p0835c24║是眾生真如之法，體性空淨，而有無量煩惱垢染。若
X09n0248_p0836a01║人唯念真如，不以種種熏修，亦無得淨。以垢無量徧
X09n0248_p0836a02║一切法，故修一切善行以為對治。若人修行一切善
X09n0248_p0836a03║法，自然歸順真如法故（以善法外違妄染，中順真如故）。
X09n0248_p0836a04║疏故三下，二、正敘中根法門。澄即止也，明即觀也。威
X09n0248_p0836a05║德問云：大城四門，隨方各入（云云）。願說一切方便并
X09n0248_p0836a06║修行人，總有幾種？佛答：無上妙覺周徧十方，於諸修
X09n0248_p0836a07║行，實無有二；方便隨順，其數無量。（歸源性無二，方便有多門。又如前論
X09n0248_p0836a08║云修一切善行等也。）圓攝所歸，循性差別，當有三種。疏真、假、俱
X09n0248_p0836a09║入者，釋上三觀入圓覺也。真、假、俱三字，一字是一觀，
X09n0248_p0836a10║謂真入、假入、俱入也。真謂泯相澄神觀（奢摩他也），假謂起
X09n0248_p0836a11║幻銷塵觀（三摩鉢提也），俱謂非真非假、亦真亦假即絕待
X09n0248_p0836a12║靈心觀（禪那也。可檢經敘之）。疏諸輪綺互者，謂二十五輪有開，
X09n0248_p0836a13║有合，或先、後，或同時，互相交絡，猶如錦綺，故云綺互。
X09n0248_p0836a14║單、複、圓修者，單修、複修、圓修也。謂二十五中，初三單，
X09n0248_p0836a15║後一圓。中間複者，三觀互舉為首，各成七觀，三七成
X09n0248_p0836a16║二十一。要具說者，即檢下經文，疏文敘之。其圓修者，
X09n0248_p0836a17║經文云：若諸菩薩以圓覺慧圓合一切，於諸性、相無
X09n0248_p0836a18║離覺性。（餘者不能具引。）疏四、相潛神，非覺違拒者，淨業問云：
X09n0248_p0836a19║若此覺心本淨，因何染汙，使眾生不入？佛言：眾生從
X09n0248_p0836a20║無始來，妄想執有我、人、眾生、壽命，認四顛倒為實我
X09n0248_p0836a21║體（云云）。由此不能入清淨覺，非覺違拒。諸能入者，有
X09n0248_p0836a22║諸能入，非覺入故。是故動念、息念，皆歸迷悶。又云：如
X09n0248_p0836a23║人不自斷命。又云：眾生生無慧目故。又云：不了四相，
X09n0248_p0836a24║多劫勤苦，終不成聖果（云云）。讚喜，謗瞋，則知我相；堅
X09n0248_p0836b01║固執持，潛伏藏識，遊戲諸根，曾不間斷。其四相之義，
X09n0248_p0836b02║在下教起因緣門中略釋，至本文廣釋。若要具說，撿
X09n0248_p0836b03║而敘之。△疏四、病出體者，普覺問：求何等人？修何法？
X09n0248_p0836b04║行何行？除何病？佛答云：當求一切正知見人（云云）。心
X09n0248_p0836b05║不住相，不著二乘，乃至心恒清淨。（不著凡夫也。）四病者，一、
X09n0248_p0836b06║作病，若有人言：我於本心作種種行，欲求圓覺，乃至
X09n0248_p0836b07║圓覺非作得故。二、任病，不斷生死，不求涅槃，無起、滅
X09n0248_p0836b08║念，任彼一切。三、止病，我今自心永息諸念。四、滅病，我
X09n0248_p0836b09║今永滅一切煩惱，身、心畢竟空無所有。疏心華發明
X09n0248_p0836b10║者，若善男子於彼善友不起惡念，即能究竟成就正
X09n0248_p0836b11║覺，心華發明，照十方剎。
X09n0248_p0836b12║疏復令下，三、道場加行下，根修證。文云：（撮略，取意而引。）若佛
X09n0248_p0836b13║滅後，信圓覺心欲修行者，若在伽藍安處徒眾，有緣
X09n0248_p0836b14║事故，隨分思察，如我已說。若無他事因緣，即建道場，
X09n0248_p0836b15║當立斯限（長百二十，中一百，下八十），安置淨居。疏剋念、攝念而加
X09n0248_p0836b16║行者，謂令施設形像（云云），懸諸幡、華，經三七日，稽首
X09n0248_p0836b17║十方佛名，求哀懺悔；遇善境界，得心輕安（此下皆尅念也）；過
X09n0248_p0836b18║三七日，一向攝念（云云），非彼所聞一切境界，終不可
X09n0248_p0836b19║取（此上皆攝念也）。疏別、徧、互習者，謂別習、徧習、互習也。別習
X09n0248_p0836b20║者，若修奢摩他，先取至靜，不起思念，靜極便覺；若修
X09n0248_p0836b21║三摩鉢提，先當憶想十方如來、菩薩，依種種門漸次
X09n0248_p0836b22║修行等；若修禪那，先取數門，心中了知生、住、滅念分
X09n0248_p0836b23║齊頭數，如是周徧；四威儀中分別念數，無不了知；漸
X09n0248_p0836b24║次增進，乃至知百千世界一滴之雨，如目覩所受用
X09n0248_p0836c01║物。是名三觀初首方便。疏徧習者，文云：若諸眾生徧
X09n0248_p0836c02║修三觀，勤行精進，即名如來出現於世。疏互習者，文
X09n0248_p0836c03║云：若末世鈍根不得成就，由昔業障，當勤懺悔。先斷
X09n0248_p0836c04║憎、愛、嫉妬，謂下根之人於上三種淨觀中隨學一事，
X09n0248_p0836c05║此觀不得；復習彼觀，心不放捨，漸次求證。諸障若消
X09n0248_p0836c06║滅。佛境便現前。疏業障、惑障而消亡者，文在互習中
X09n0248_p0836c07║也。可配之。疏成就慧身，是華嚴之文，與此義同，故用
X09n0248_p0836c08║之也。謂一切法即心自性，全體是慧，故云身也。一切
X09n0248_p0836c09║即心自性是靜極，全慧即覺徧。靜極、覺徧是別習奢
X09n0248_p0836c10║摩他之文，如上所引。百千世界是別習禪那之文，亦
X09n0248_p0836c11║如上引。佛境現前，即彼偈文：諸障若消滅。佛境便現
X09n0248_p0836c12║前，亦如上引。
X09n0248_p0836c13║疏是以下，三、敘流通，分五名者，文云：是經名大方廣
X09n0248_p0836c14║圓覺陀羅尼，亦名修多羅了義，亦名祕密王三昧，亦
X09n0248_p0836c15║名如來決定境界，亦名如來藏自性差別。汝當奉持！
X09n0248_p0836c16║超剎寶施福者，文云：假使有人純以七寶積滿三千
X09n0248_p0836c17║大千世界以用布施，不如有人聞此經名及一句義。
X09n0248_p0836c18║疏說半偈義，勝？河沙小乘者，文云：假使有人教百恒？
X09n0248_p0836c19║河沙眾生得阿羅漢果，不如有人宣說此經，分別半
X09n0248_p0836c20║偈。上來第二、正敘竟。
X09n0248_p0836c21║疏實由下，三、結勝。無法不持者，是一切法總皆持也。
X09n0248_p0836c22║經云有大陀羅尼門，陀羅尼是梵語，此云總持故也。
X09n0248_p0836c23║無機不被，即上所敘上、中、下根，皆令證入。
X09n0248_p0836c24║疏噫巴下，三、敘疏六：一、標意。噫者，陸韻云：恨聲也。孔
X09n0248_p0837a01║安國云：心不平之聲也。疏巴歌和眾，似量騰於猿心
X09n0248_p0837a02║者，巴歌，則巴峽歌辭，如唱竹枝之類，隨發一聲，無有
X09n0248_p0837a03║不解齊和之者。今以之況淺近權小之教，舉之聞之，
X09n0248_p0837a04║易信易順。似量者，去聖時遙，源流益別；國土隔遠，教
X09n0248_p0837a05║理澆訛。或造論，或注經，或疏鈔，或開禪，其中失聖意
X09n0248_p0837a06║者千萬，得意者無一二。習俗生常，濫似於真，無由辨
X09n0248_p0837a07║得，故云似也。復云量者，即因明論本偈云：能立與能
X09n0248_p0837a08║破及似唯悟他現量與比量及似唯自悟。此中真現
X09n0248_p0837a09║量、真比量、似現量（非證似證）、似比量（非義似義）、真立破、似立破。
X09n0248_p0837a10║今意云：開禪者不親自契悟心源，都無觀慧之力，但
X09n0248_p0837a11║積習他要妙之語，記持而說，此非真現量似現量也。
X09n0248_p0837a12║講說者不親自於心識中推斥比度，勘會大小乘性
X09n0248_p0837a13║相法喻，但隨一家本領，即依文熟記而揚於人，是名
X09n0248_p0837a14║非真比量似比量也。故都云似量也。騰於猿心者，凡
X09n0248_p0837a15║夫之人貪著其事，多是意在文字語言以為立身事
X09n0248_p0837a16║業，少有照理照心以求出離，被名相騰擲，如猿猴之
X09n0248_p0837a17║心也。雪曲者，即陽春白雪歌曲，調高難和，設有一人
X09n0248_p0837a18║發聲者，千萬人中難得應和。應知者，或三、二、一，故云
X09n0248_p0837a19║稀也。今了義之宗雖有其教，在經藏之中，章疏之家
X09n0248_p0837a20║多不弘演，即法界、起信、寶性、佛性、菩提資糧等論，如
X09n0248_p0837a21║來藏密嚴法句不增不減，菴提之類數十部經，及諸
X09n0248_p0837a22║大部經中了義之句亦無數也。皆是人少弘之，故義
X09n0248_p0837a23║理隱匿。
X09n0248_p0837a24║疏宗密下。二、述疏因緣五：一、雙迷道德。髫者，陸韻云：
X09n0248_p0837b01║小兒髮也。髫齓之年，謂十歲之間矣。魯誥即儒教也。
X09n0248_p0837b02║教主姓孔，名丘，字仲尼，魯國人也。為魯大夫，故呼為
X09n0248_p0837b03║夫子。今目其國，故云魯也。誥即典誥，謂魯孔丘所傳
X09n0248_p0837b04║述先王典誥也。故尚書有大誥、康誥、酒誥、洛誥、仲虺
X09n0248_p0837b05║之誥、梓材之誥等篇名。疏冠討竺墳者。冠（去聲）謂束髮
X09n0248_p0837b06║戴冠（平聲），即年二十當冠（去聲）帶之歲也。今但云冠者，即
X09n0248_p0837b07║取束髮戴冠（平聲）以為裝冠也。不取帶者，帶名紳，紳者
X09n0248_p0837b08║是古人之大帶也，在腋下繫之。竺墳者，釋教也。竺者，
X09n0248_p0837b09║天竺國也。墳者，亦是典墳，謂三皇五帝之書謂之典
X09n0248_p0837b10║墳，說大道常道也。今借此方之語以目佛教中經論
X09n0248_p0837b11║也。所言髫冠，但汎指初習之間歲數。若實而言之，即
X09n0248_p0837b12║七歲乃至十六七為儒學士，十八九、二十一二之間
X09n0248_p0837b13║素服莊居聽習經論兼覆疏講，二十三又却全功專
X09n0248_p0837b14║於儒學，乃至二十五歲方遇良緣而出家矣。疏俱溺
X09n0248_p0837b15║筌蹄，唯味糟粕者。意言但專文言，不得其意。且儒教
X09n0248_p0837b16║宗意在道德仁義禮智信，不在於馳騁名利。使令揚
X09n0248_p0837b17║名後代者，以道德孝行為名，不以官名才藝為名也。
X09n0248_p0837b18║釋教意在通達自心，修習定慧，具於悲智，灼然不在
X09n0248_p0837b19║立身事業。當時雖習之而迷之，故云爾也。筌者，南人
X09n0248_p0837b20║捕魚之器。蹄者，兔迹，亦作罤字，即取兔之器，罝網之
X09n0248_p0837b21║類也。筌喻言詮，蹄喻名教。周易略例云：言生於象（言從
X09n0248_p0837b22║象生），故可尋言以觀象；象生於意（象從意生），故可尋象以觀
X09n0248_p0837b23║意。意以象盡，象以言著。故得象忘言，得意忘象。猶蹄
X09n0248_p0837b24║者所以在兔，得兔而忘蹄；筌者所以在魚，得魚而忘
X09n0248_p0837c01║筌。然則言者，象之蹄也；象者，意之筌也。存言者非得
X09n0248_p0837c02║象，得象者非得意。象生於意而存象焉，則所存者乃
X09n0248_p0837c03║非其象也；言生於象而存言焉，則所存者乃非其言
X09n0248_p0837c04║也。解曰：以蹄喻言，以筌喻象。筌入水不可見，蹄在陸
X09n0248_p0837c05║而可觀，詳之可知矣。又象通能所，故兔筌二事總喻
X09n0248_p0837c06║於象。望能望所，其義異故。又略例次前。又云：然則忘
X09n0248_p0837c07║象者，乃得意也；忘言者，乃得象也（此力劣者，不須尋此下文，但說此上
X09n0248_p0837c08║即已）。得意在忘象，得象在忘言。故立象以盡意，而象可
X09n0248_p0837c09║忘也（夫易道幽玄，至理難曉。設筌蹄而為喻，立言象以求意。言詮有分限，難盡其理；意無分限，故可造理。
X09n0248_p0837c10║故不忘意，唯忘言詮也）；重畫以盡情，而畫可忘也（聖人觀三才設象，重之以
X09n0248_p0837c11║為六十四卦。觸類成象，廣合變通。應物為徵，隨其事義。畫卦之廣，本欲盡情。立象之源，亦隨通意。意通情盡，象
X09n0248_p0837c12║畫俱忘也。）是故觸類可為其象，合義可為其徵。義苟在健，
X09n0248_p0837c13║何必馬乎？類苟在順，何必牛乎？爻苟合順，何必坤乃
X09n0248_p0837c14║為牛？義苟應健，何必乾乃為馬？（象之為用，隨義而生。不獨滯於一方，事乃
X09n0248_p0837c15║通乎萬變。乾雖為馬，不專以馬為剛。坤雖為牛，不獨以牛為順。何必要在馬牛？惑者為談，滯於卦執之也。）而
X09n0248_p0837c16║惑者定馬於乾，按文責卦。有馬無乾，則偽說滋漫，難
X09n0248_p0837c17║可紀矣。（此言惑者必定以馬為乾，以牛為坤。按文責卦，而取其象。若有馬無乾，有牛無坤，即為非理。此
X09n0248_p0837c18║乃紕繆何甚？謬徑實深，難可紀也。）互體不定，遂及卦變。變又不足，推
X09n0248_p0837c19║致五行。一失其源，巧愈彌甚。（違理乖宗於通變。約互體之取象，依卦變之求
X09n0248_p0837c20║義。巧推六位，曲配五行。此實喪失本源，巧偽滋甚。）縱復或值，而義無所取。蓋
X09n0248_p0837c21║存象忘意之由也。（若依互體取象，推致五行求義。縱使值遇，而義亦無取。葢是棄本逐
X09n0248_p0837c22║末之由也。）忘象以求其意，義斯見矣。（存本以求意，捨末而忘象，義此見矣。）疏：
X09n0248_p0837c23║唯味糟粕者，酒糟麻粕也。莊子外篇云：（但取意說輪人之事，不用
X09n0248_p0837c24║具引。）世之所貴道者，書也。書不過語，語有貴也。語之所
X09n0248_p0838a01║貴者，意也，意有所隨。意之所隨者，不可以言傳也，而
X09n0248_p0838a02║世因貴言傳書。世雖貴之，或猶不足貴也，為其貴非
X09n0248_p0838a03║其貴也。（所貴恒在言義之表。）故視而可見者，形與色也；聽而可
X09n0248_p0838a04║聞者，名與聲也。悲夫！世人以形、名、聲、色為足以得彼
X09n0248_p0838a05║之情。夫形、色、名、聲果不足以得彼之情，（得彼情，唯忘意。）則知
X09n0248_p0838a06║者不言，言者不知，而世豈識之哉？（此絕學去尚之意也。）桓公讀
X09n0248_p0838a07║書於堂上，輪扁斵輪於堂下。釋推鑿而上，問桓公曰：
X09n0248_p0838a08║敢問公之所讀者，何言也？公曰：聖人之言也。曰：聖人
X09n0248_p0838a09║在乎？公曰：已死矣。曰：然則君之所讀者，古人之糟粕
X09n0248_p0838a10║矣夫！桓公曰：寡人讀書，輪人安得議乎？有說則可，無
X09n0248_p0838a11║說則死。輪扁曰：臣也，以臣之事觀之。斵輪，徐則甘而
X09n0248_p0838a12║不固，疾則苦而不入。不徐不疾，得之於手而應於心，
X09n0248_p0838a13║口不能言也。有數存焉於其間，臣不能以喻臣之子，
X09n0248_p0838a14║臣之子亦不能受之於臣。是以行年七十而老斵輪。
X09n0248_p0838a15║（此言物各有性，教學之無益也。）古之人與其不可傳也，死矣。然君之
X09n0248_p0838a16║所讀者，古人之糟粕已矣。（〔當〕古之事以滅於古矣。雖或傳之，豈能使古在今哉？
X09n0248_p0838a17║古不在今，今事已變。故絕學任性，與時變化，而後至焉。）
X09n0248_p0838a18║疏幸於下。二、頓悟教理。涪是東川江名山。劒之南，巴
X09n0248_p0838a19║蜀之水，皆名江也。如北地皆名河也。山南梁洋是漢
X09n0248_p0838a20║江。果䦘州嘉陵江。東川涪江。西川導江，亦云陀江、錦
X09n0248_p0838a21║江。遂州在涪江西岸。（宗密）家貫果州。因遂州有義學
X09n0248_p0838a22║院，大闡儒宗，遂投詣進業。經二年後，和尚從西川遊
X09n0248_p0838a23║化至此州，遂得相遇。問法契心，如針芥相投也。經說：
X09n0248_p0838a24║佛問迦葉：從兜率天輥一芥子，於閻浮提竪一針鋒，
X09n0248_p0838b01║使芥子投於針鋒。此事難易？迦葉答言：甚為難也。佛
X09n0248_p0838b02║言：正因正緣得相值遇，更難於此。今得相遇，故言投
X09n0248_p0838b03║也。疏禪遇南宗者。和尚所得之法，是嶺南曹溪能和
X09n0248_p0838b04║尚宗旨也。疏教逢斯典者。（宗密）為沙彌時，於彼州因
X09n0248_p0838b05║赴齋請，到府吏任灌家。行經之次，受得此圓覺經。讀
X09n0248_p0838b06║之兩紙已來，不覺身心喜躍，無可比喻。自此耽翫，乃
X09n0248_p0838b07║至如今。不知前世曾習，不知有何因緣，但覺耽樂，徹
X09n0248_p0838b08║於心髓。訪尋章疏及諸講說匠伯，數年不倦。前後遇
X09n0248_p0838b09║上都報國寺惟慤法師疏一卷，先天寺悟實禪師疏
X09n0248_p0838b10║兩卷，薦福寺堅志法師疏四卷，北都藏海寺道詮法
X09n0248_p0838b11║師疏三卷，皆反覆研味。雖互有得失，皆未備經宗。雖
X09n0248_p0838b12║逢講者數人，亦無異說。螢燒妙高矣。（下經云：以思惟心測度如來圓
X09n0248_p0838b13║覺境界，如取螢火燒須彌山，終不能著。）良由此經具法性、法相、破相三
X09n0248_p0838b14║宗經論，南北頓漸兩宗禪門，又分同華嚴、圓教，具足
X09n0248_p0838b15║悟修門戶，難得其人也。（宗密）遂研精覃思，竟弗疲厭。
X09n0248_p0838b16║後因攻華嚴大部清涼廣疏，窮本究末。又通閱藏經，
X09n0248_p0838b17║凡所聽習、咨詢、討論、披讀，一一對詳圓覺，比擬本末，
X09n0248_p0838b18║以求旨趣。至元和十一年正月中，方在終南山智炬
X09n0248_p0838b19║寺出科文科之，以為綱領。因轉藏經，兼對諸疏，搜采
X09n0248_p0838b20║其義，抄略相當，纂為兩卷。後却入京都，每私檢之，以
X09n0248_p0838b21║評經文，亦未敢修疏綸緒。因為同徒評量數徧，漸覺
X09n0248_p0838b22║通徹，不見疑滯之處。後覺化緣勞慮，至長慶元年正
X09n0248_p0838b23║月，又退居終南山草堂寺，絕迹息緣，養鍊性智。至二
X09n0248_p0838b24║年春，遂取先所製科文及兩卷纂要，兼集數十部經
X09n0248_p0838c01║論、數部諸家章疏，課虗扣寂，率愚為疏。至三年夏中，
X09n0248_p0838c02║方遂功畢。餘如下說。疏一言之下，心地開通者，目所
X09n0248_p0838c03║悟心，猶如地也。見道證真已去，名十地者，義亦同此。
X09n0248_p0838c04║本業經云：地名為持，持百萬僧祇功德；亦名生成，生
X09n0248_p0838c05║成一切因果。十地論云：生成佛智住持。故唯識云：與
X09n0248_p0838c06║所修行，為勝依持。疏一軸之中，義天朗曜者，於此一
X09n0248_p0838c07║經，達一切義。華嚴序云：空空絕迹，義天之星象璨然。
X09n0248_p0838c08║疏頃以下。三、雙結迷、悟。初二句躡前迷意也。意明頃
X09n0248_p0838c09║者，溺言象之時。由所悟之道不是真常不變之體，故
X09n0248_p0838c10║所運之心、所行之行、所計諸法，皆是生滅無常。如以金
X09n0248_p0838c11║所為之器，器器皆金；以土所為之器，器器皆瓦也。此
X09n0248_p0838c12║義如前釋本起因中所釋，後釋文殊問中當更廣明。
X09n0248_p0838c13║然道非常道之語，出道經也。（下雖具引講時，但標初兩句即得也。）彼云：
X09n0248_p0838c14║道可道，（經術正教之道。）非常道，（非自然長生之道。常道當如無為養神，無事安已，含光藏
X09n0248_p0838c15║暉，滅迹匿端，方可稱道也。）名可名，（富貴尊榮高世之名。）非常名。（非自然常在之名。常名如
X09n0248_p0838c16║嬰兒之未孩，鷄子之未分，美玉處石間，明珠在蚌中，內雖昭昭，外若頑愚。）然諸行無常之
X09n0248_p0838c17║言，即涅槃十四羅剎所說之偈也。具云：諸行無常，是
X09n0248_p0838c18║生滅法；生滅滅已，寂滅為樂。彼經義訣云：十力世雄
X09n0248_p0838c19║所說空義者，五陰諸行從因緣生，緣離即滅。此偈上
X09n0248_p0838c20║兩句諸行等是流轉門。夫生必滅，滅已更生，滅生無
X09n0248_p0838c21║滅，無滅無生，即寂滅樂。下兩句生滅滅已，寂滅為樂
X09n0248_p0838c22║者，是大涅槃還滅門也。又上半偈破昔常倒，即除常
X09n0248_p0838c23║見；後二句破昔無常倒，即除斷見。又前半生滅，舉體
X09n0248_p0838c24║皆空；後說涅槃相無性有，情無理有。疏今知心是佛
X09n0248_p0839a01║心，定當作佛者，由所悟心不生不滅，名為本覺，全是
X09n0248_p0839a02║諸佛之心。以此為本，修行決定成佛。然自心是佛之
X09n0248_p0839a03║言，據其文甚多，謂華嚴出現品云應知自心念念常
X09n0248_p0839a04║有佛成正覺等也。涅槃中佛讚純陀心同佛心，其定
X09n0248_p0839a05║當作佛，亦全句是涅槃。文云：凡是有心，定當作佛。故
X09n0248_p0839a06║此云爾。
X09n0248_p0839a07║疏然佛下，四、漸修解行。於中，初二句立漸修之理。稱
X09n0248_p0839a08║種智者，佛果位中，梵云薩婆若，唐言一切種智也。然
X09n0248_p0839a09║據大品等經，具有三智，謂：一切智、道種智。一切種智：
X09n0248_p0839a10║初是聲聞，次是菩薩，後是如來。今云種智，意取一切
X09n0248_p0839a11║種智也。如來雖兼前二，且簡異二乘、菩薩，而標最勝。
X09n0248_p0839a12║修假多聞者，既一切皆達具一切種智，方名為佛，故
X09n0248_p0839a13║修因必須假藉多聞。況華嚴第三地經文正以多聞
X09n0248_p0839a14║為菩薩行之初門，展轉五重推尋，度生之行始自多
X09n0248_p0839a15║聞故也。彼文云：菩薩如是厭離一切有為，愍念一切
X09n0248_p0839a16║眾生，知一切智智有勝利益，欲依如來智慧救度眾
X09n0248_p0839a17║生，作是思惟：此諸眾生墮在煩惱大苦之中，以何方
X09n0248_p0839a18║便而能拔濟，令住究竟涅槃之樂？便作是念：欲度眾
X09n0248_p0839a19║生，令住涅槃，不離無障礙解脫智（離二障，權、實自在，是究竟攝生方便），
X09n0248_p0839a20║無障礙解脫智不離一切法如實覺（覺一切法，皆如實也。如實即法
X09n0248_p0839a21║性。由此，故方便能斷惑起用也），一切法如實覺不離無行無生行慧
X09n0248_p0839a22║光（慧以無行無生為行相也），無行無生行慧光不離禪善巧決定
X09n0248_p0839a23║智（出入自在，不被禪縛），禪善巧決定智不離善巧（不取聞相故）、多聞
X09n0248_p0839a24║（聞，慧也。由此發前思、修等慧故。若順而言之，則由多聞故發禪智，由禪智故發無生慧，由無生慧故以覺法性，
X09n0248_p0839b01║由覺法性故任運增進，寂照雙流名為佛智，堪任度脫一切眾生也）。菩薩如是觀察了
X09n0248_p0839b02║知已，倍於正法勤求修習，日夜惟願聞法、喜法、樂法、
X09n0248_p0839b03║依法、隨法、解法、順法、到法、住法、行法。菩薩如是勤求
X09n0248_p0839b04║佛法，所有珍財皆無悋惜，不見有物難得可重，但於
X09n0248_p0839b05║能說法人生難遭想，故內外財無不能捨，無有恭敬
X09n0248_p0839b06║而不能行，無有憍慢而不能捨，無有承事而不能作，
X09n0248_p0839b07║無有勤苦而不能受。若聞一句未聞之法，心生歡喜，
X09n0248_p0839b08║勝得三千大千世界滿中七寶（及輪王位、帝釋位、梵王位。若有人言：我有
X09n0248_p0839b09║一句未聞法，能淨菩薩行，若入七仞火坑云云）。如是求法，如其所聞觀察修
X09n0248_p0839b10║行，乃至於空閑處作是思惟，如說修行乃得佛法，非
X09n0248_p0839b11║但口言而可清淨（此後說得四禪八定云云）。婆沙論亦云：多聞能
X09n0248_p0839b12║知法，多聞能離罪，多聞捨無義，多聞得涅槃。智論說：
X09n0248_p0839b13║多聞無慧，有慧無聞皆不知實相，有慧多聞方知實
X09n0248_p0839b14║相，無聞無慧是人中牛。上說心地開通是頓悟門，即
X09n0248_p0839b15║有慧也。故今云修假多聞，明漸修之門也。又相傳路
X09n0248_p0839b16║逢羅剎之事，亦是多聞之益。華嚴？問明品云：非但以
X09n0248_p0839b17║多聞，能入如來法者，此明不斷煩惱之失，非毀多聞。
X09n0248_p0839b18║言非但者，意使隨聞而修也。
X09n0248_p0839b19║疏故復行詣下，正明漸修也。言故復者，前已云：心地
X09n0248_p0839b20║開通，義天朗耀。然由成佛之因，假多聞故，復須行詣
X09n0248_p0839b21║等也。行詣百城者，是巡國邑，參善知識，求學法門也。
X09n0248_p0839b22║行詣之言，是淨名經中佛遣使問疾之語，一一云：汝
X09n0248_p0839b23║行詣維摩詰問疾。今務在用經典正文，兼圖對下坐
X09n0248_p0839b24║探之言，故云行詣也。百城者，即華嚴經：善財童子展
X09n0248_p0839c01║轉南行，求善知識，經一百一十城。今但言大數矣。言
X09n0248_p0839c02║坐探羣籍者，問道求法即行，披覽典教是坐，亦意在
X09n0248_p0839c03║以行、坐為對也。（宗密）比所遇釋門中典籍，未有不探
X09n0248_p0839c04║討、披覽。且終南山智炬寺，誓不下山徧轉藏經，三年
X09n0248_p0839c05║願畢，方下雲居、草堂、豐德等寺，又經三年半，皆是尋
X09n0248_p0839c06║討聖教。餘隨處隨時，不可具記。自年十七、八，乃至今
X09n0248_p0839c07║日，未曾斷絕，故云探羣籍。
X09n0248_p0839c08║疏講雖下。五、宗師印可。講濫泰者，古來相傳，有蒲州
X09n0248_p0839c09║不聽泰，淄州半徧沼。彼是聰慧上德，不聽而講。余是
X09n0248_p0839c10║愚末之流，宿生有少緣種，披尋華嚴章疏，薄見端倪，
X09n0248_p0839c11║未見疏主師承之時。在襄州、東都，先以輙講兩徧，事
X09n0248_p0839c12║迹似於古德，而賢愚不齊，故云濫也。而云雖者，明有
X09n0248_p0839c13║稟承，復非不聽而已。故次云學且師安也。謂元和五
X09n0248_p0839c14║年於襄州初講一徧，六年於東都講（事迹具在下疏主狀中所述，可
X09n0248_p0839c15║依敘之也），然後入上都，親事疏主，數年請益。初二年間，晝
X09n0248_p0839c16║夜不離前後。雖於諸寺講傳，有疑則往來咨問不絕。
X09n0248_p0839c17║言師安者，即道安法師，當代天下所宗。自後時人皆
X09n0248_p0839c18║云：學不師安，義不中難。疏叨沐，猶吾之納者。東都日
X09n0248_p0839c19║因講次，有門人泰恭斷臂慶法，留守申上中書取裁。
X09n0248_p0839c20║緣文狀中云：華嚴門下慮宰相尋問疏主虗實，疏主
X09n0248_p0839c21║既未委識，恐不招承，遂修狀具述所領解二十卷，疏
X09n0248_p0839c22║中關節、大部經文、品會血脉七八紙來，差小師玄珪、
X09n0248_p0839c23║智輝申上疏主，以明講非孟浪。疏主連牋批示云：得
X09n0248_p0839c24║書領大教旨，趣說傳讚，誠感悽然心納矣。吾自傳揚，
X09n0248_p0840a01║或面言心受（親聽），或展轉分照（於門下諸座主處聽得者也），盈乎異
X09n0248_p0840a02║域（新羅、勃海二國，皆有此䟽流行）。然仲尼傾蓋，伯牙絕絃（皆古之賢人，兩心相
X09n0248_p0840a03║見，知音之故事也。此意在後，故以然字隔之也），亦藉形聲矣（意云：雖玄通道合，亦藉形聲。汝
X09n0248_p0840a04║未見吾形，未聞吾說法之聲，便領吾意，超於古也）。不面而傳，得旨繫表（意云：得大
X09n0248_p0840a05║教深旨，出於繫象之外也）。意猶吾心（猶者，似也。汝見解不異吾），未之有也（即此是明
X09n0248_p0840a06║超古之辭）。釋曰：今言叨沐等者，此是書中語意。以書中云
X09n0248_p0840a07║意猶吾心及悽然心納，故今云爾。叨沐之言，是自敘
X09n0248_p0840a08║下情叨濫，蒙此印許爾。疏謬當真子之印者，即疏主
X09n0248_p0840a09║書次前云：非憑聖力，必藉宿因，當自慰爾。轉輪真子，
X09n0248_p0840a10║可以喻也。釋曰：謬當者，亦是自敘淺劣，非其分也，虗
X09n0248_p0840a11║謬當斯語矣。轉輪真子，即大經舉喻說十地菩薩受
X09n0248_p0840a12║位。如轉輪聖王有千子，其中取嫡夫人生年最大者
X09n0248_p0840a13║一人，方受灌頂，紹輪王位。疏主今用此事言轉論者，
X09n0248_p0840a14║約喻即轉輪王之位，約法即紹繼轉法輪之位。如禪
X09n0248_p0840a15║宗祖代相傳，一人繼嫡矣。言真子者，即如嫡夫人所
X09n0248_p0840a16║生也。印者，即書末云：儻得一面印，所懸解復何加焉？
X09n0248_p0840a17║如忽緣阻，但當心契玄極，豈山河形聲所能隔哉？
X09n0248_p0840a18║疏再逢下，三、釋造疏之意三：一、發心弘法。再逢親友
X09n0248_p0840a19║者，用法華經五百弟子授記品繫珠喻，領解得記之
X09n0248_p0840a20║事，以申今意也。彼經云：譬如有人至親友家，醉酒而
X09n0248_p0840a21║臥。是時親友官事當行，以無價寶珠繫其衣裏，與之
X09n0248_p0840a22║而去。其人醉臥，都不覺知。起已，遊行至於他國，為衣、
X09n0248_p0840a23║食故，勤力求索，甚大艱難。若少有所得，便以為足。於
X09n0248_p0840a24║後親友見之，而作是言：咄哉，丈夫！何為衣、食乃至如
X09n0248_p0840b01║是？我昔欲令汝等五欲自恣，於某年、月、日以無價寶
X09n0248_p0840b02║珠繫汝衣裏，今故現在。而汝不知，勤苦憂惱，以求自
X09n0248_p0840b03║活，甚為癡也！汝今可以此寶貿易所須，常可如意，無
X09n0248_p0840b04║所乏少。下法合，可知。釋曰：繫珠有二說：一、約結緣釋，
X09n0248_p0840b05║則圓解為珠，與說為繫，煩惱心中聞熏為醉酒，五道
X09n0248_p0840b06║求樂為勤力艱難，證小涅槃、不求大果為得少為足，
X09n0248_p0840b07║後聞說法華為遇親友、示以知見為得珠。以因易果，
X09n0248_p0840b08║所樂皆得。二、約天真本性釋，然昔時有繫珠，則本有
X09n0248_p0840b09║昔時妄想心，聞之未悟，即云都不覺知。已成堅種，如
X09n0248_p0840b10║繫未得；契合本體，如在衣中。曾聞法故，願求善福；為
X09n0248_p0840b11║衣、食調伏，故艱難。今再遇本緣為親友。餘大同前釋。
X09n0248_p0840b12║然此人蒙繫珠之時，已是初遇親友，故於後親友見
X09n0248_p0840b13║之，而作是言等，是再逢也。余亦如是。以今現事驗於
X09n0248_p0840b14║昔因，定知宿世曾聞疏主言教，所以今生聞之即解，
X09n0248_p0840b15║故云再逢矣。疏彌感佛恩者，彌者，是甚深之義。謂未
X09n0248_p0840b16║講華嚴已前，或因轉讀，或因聽聞，每見經文說佛恩
X09n0248_p0840b17║深，又自慶聞法已感佛恩。今因再逢善友，親講華嚴
X09n0248_p0840b18║宗部，深見諸佛、菩薩多劫苦行、弘護大法、哀愍眾生
X09n0248_p0840b19║之迹，又悟大教義味無邊。若非釋迦降迹出現，演說
X09n0248_p0840b20║此門，而我何由得至此地？故所感恩，彌深彌厚。疏久
X09n0248_p0840b21║慨孤貧，將陳法施下，皆是報佛之事。故智論云：假使
X09n0248_p0840b22║頂戴經塵劫身為牀座徧三千若不傳法化眾生畢
X09n0248_p0840b23║竟無能報恩者。慨者，是無聲之歎。孤貧者，華嚴三地
X09n0248_p0840b24║經云：菩薩見如來智慧有大利益，有為過患，即於眾
X09n0248_p0840c01║生起十哀愍心，所謂：見諸眾生孤獨無依，生哀愍心。
X09n0248_p0840c02║（世謂少而無父為孤，老而無子曰獨。今眾生上遠諸佛慈尊，故孤；下不利生，既無弟子，故獨。更何所依也。）見
X09n0248_p0840c03║諸眾生貧窮困乏，生哀愍心。（無福慧，故貧窮；已得無厭，故困乏。又不能少欲，
X09n0248_p0840c04║而乃更求，故困；得不知足，故乏。）又五地云：此菩薩作是念：此諸眾生
X09n0248_p0840c05║受如是苦，孤窮困迫，無救無依。（又一事不得即一切，即為孤；一中不得含
X09n0248_p0840c06║一切，為窮。）疏將陳法施者，將，猶欲也；陳者，陳設之謂也。法
X09n0248_p0840c07║施者，運清淨心，無希名利之垢。以法施他，故名法施。
X09n0248_p0840c08║菩薩戒序云：財、法二施，等無差別。又大法炬陀羅尼
X09n0248_p0840c09║經云：譬如商家以財求利，歲月漸增，庫藏充實，拯濟
X09n0248_p0840c10║多人。若不商販，財利不增，後值飢荒，喪失家業。彼說
X09n0248_p0840c11║法者亦復如是，應常宣說，不得休懈。若常說法，法則
X09n0248_p0840c12║增長，利益人、天；若不宣說，法則衰殄。（然財、法二施有三不同：一、財施
X09n0248_p0840c13║施多則盡，法施施多唯增；二、財施世間果報，法施出世功德；三、財施成就色身，法施成就法身。）
X09n0248_p0840c14║疏采集下。二、明且造諸疏，為此疏之資緣也。即是明
X09n0248_p0840c15║法施之事，謂著述名教，以訓後來，令佛種不斷。采集
X09n0248_p0840c16║般若者。由見般若破相，是諸佛母，祖師深讚。遂以元
X09n0248_p0840c17║和十四年，於興福寺，采集無著、天親二論，大雲等疏，
X09n0248_p0840c18║肇公等注，纂其要妙，以釋金剛般若經也。勒成疏一
X09n0248_p0840c19║卷，鈔一卷。疏綸貫華嚴者。由見華嚴稱性之法，恢廓
X09n0248_p0840c20║宏遠，實可宗承。以文富義博，學者難見涯畔。但攻章
X09n0248_p0840c21║鈔，迷於經意，致令後輩輕於大經。云講華嚴、涅槃者，
X09n0248_p0840c22║但是轉經之流，或云卷經之輩。故長慶二年，於南山
X09n0248_p0840c23║豐德寺，以疏中關節，綸次貫於一部經文，令講者剋
X09n0248_p0840c24║意記持經文，以將釋於此疏，勒成五卷，題云華嚴綸
X09n0248_p0841a01║貫。疏提挈毗尼者。因徧討大毗尼藏、五部律等，聽四
X09n0248_p0841a02║分新章。見律文繁廣，事數重疊，或是天竺風俗之事，
X09n0248_p0841a03║不關此方。傳者騁於重重句數，致令修持者不知剋
X09n0248_p0841a04║實要用之處。遂以長慶三年夏，於豐德寺，因聽次采
X09n0248_p0841a05║集律文、疏文，取修行人要行用者，提舉纂出，接引道
X09n0248_p0841a06║流，勒成三卷。疏發明唯識者。然唯識宗旨，釋教之綱。
X09n0248_p0841a07║諸論浩瀚，諸師差別。致使學者，但於部帙句偈，熟習
X09n0248_p0841a08║唯識之名言，不就自心尋伺諸法唯是我心識之行
X09n0248_p0841a09║相。遂以元和十四年冬，至十五年春，於上都興福寺、
X09n0248_p0841a10║保壽寺，采掇大論、大疏，精純正義，以釋三十本頌，勒
X09n0248_p0841a11║成兩卷，顯發彰明唯識宗趣，令人易見諸法唯是自
X09n0248_p0841a12║心之義理，故云發明唯識。
X09n0248_p0841a13║疏然醫下，三、正述本意。本意在圓覺也。於中二：初、舉
X09n0248_p0841a14║喻。如人有病，詣大醫家，但應求治自病之方，買藥調
X09n0248_p0841a15║合，不可見他千卷、萬卷方書，且貪從頭尋讀辨別。若
X09n0248_p0841a16║如此者，讀未徧而病增身死。又如人入海采無價珠，
X09n0248_p0841a17║而大海之中珍寶無量，若見之即取，聞名即尋，則終
X09n0248_p0841a18║身皓首，死於海中，何日得歸閻浮，濟於貧乏？但應求
X09n0248_p0841a19║摩尼珠，得即持歸，自然千珍、萬寶要即充足。所以者
X09n0248_p0841a20║何？摩尼，梵語，此云如意。意中所要財寶、衣服、飲食種
X09n0248_p0841a21║種之物，此珠即能出之。如意而得，故云如意。△疏觀
X09n0248_p0841a22║夫下。二、法合。將欲弘闡法門，揀其要妙，圓通了義，莫
X09n0248_p0841a23║尚華嚴。西域、此方，古今三藏大德，皆判為最，具如彼
X09n0248_p0841a24║疏懸談所敘。然且部帙浩瀚，義理縱橫，初心之流，造
X09n0248_p0841b01║次難入。如大海中一切珍寶，不可總求。不如此經一
X09n0248_p0841b02║道頓入，會相歸性，泯念全真，影像亦空，覺所顯發。覺
X09n0248_p0841b03║圓明故，煩惱氷銷；妙用神功，一生可獲。故前云海中
X09n0248_p0841b04║先求如意也。文富者，八十卷文。義博者，五周因果、五
X09n0248_p0841b05║教、十玄。誠者，實也。讓者，推讓。雜華者，涅槃等經。指華
X09n0248_p0841b06║嚴為雜華經，謂萬行感果，如天地所生一切諸華；萬
X09n0248_p0841b07║德嚴身，如金玉繒綵一切諸華。故云雜也。意言若約
X09n0248_p0841b08║文義富博，誠知不及華嚴；若取指示覺心之體，以投
X09n0248_p0841b09║頓悟初機，即不如圓覺。故苦留心，偏願弘此，是其本
X09n0248_p0841b10║意矣。
X09n0248_p0841b11║疏故參下。四、正製此經疏也。根本始自元和十一年
X09n0248_p0841b12║春，於南山智炬寺，以筆科判，及搜撿四家疏義，集為
X09n0248_p0841b13║兩卷，私記撿之，以評經文，被於禪學之輩。中間至長
X09n0248_p0841b14║慶二年，於草堂寺，再修為疏，及開數十段章門，至三
X09n0248_p0841b15║年秋冬，方得終畢。言諸論者，起信、唯識、寶性、佛性、中
X09n0248_p0841b16║觀、智度、瑜伽、攝大乘等也。百家者，諸家章疏，及諸觀
X09n0248_p0841b17║門，箴論讚頌，諸所述作，建宗立義等文卷，當途要者，
X09n0248_p0841b18║無不徧尋。言參詳及反復者，集之對此詳彼，飜覆再
X09n0248_p0841b19║三，研味宗趣，審度得失，如南容三復白珪之例也。白
X09n0248_p0841b20║珪者，毛詩云：白珪之玷，尚可磨也。斯言之玷，不可為
X09n0248_p0841b21║也。南容讀詩，至此章句，再三反復，指示其心，使慎言
X09n0248_p0841b22║也。以利其器者，論語云：工欲善其事，必先利其器。此
X09n0248_p0841b23║明欲造圓覺疏，故十數年來，先習諸教，以利其智，以
X09n0248_p0841b24║廣其學，方製其疏也。
X09n0248_p0841c01║疏冥心下。五、明疏之宗趣分齊也。初二句標意。冥心
X09n0248_p0841c02║聖旨者，全忘己情，以求佛意也。極思研精者，極其智
X09n0248_p0841c03║思，研磨精鍊，遂得文無重疊，義無繁雜，廣而不剩，略
X09n0248_p0841c04║而不闕也。然其文勢，即禮記？月令序云：臣等虔奉綸
X09n0248_p0841c05║旨，極思研精，愧無演暢之能，謬承討論之寄。次二句
X09n0248_p0841c06║云義備性相，禪兼頓漸者，正明義之分齊。性相者，兩
X09n0248_p0841c07║宗經論中義門也。頓漸者，南宗及天台止觀妙旨也。
X09n0248_p0841c08║疏中所立章門二十三科，多歷五教，故云備性相也。
X09n0248_p0841c09║頓漸者，疏中釋經初四章及清淨慧章，洞徹南宗頓
X09n0248_p0841c10║門理性，其三觀諸輪道場加行，周備南北禪門及天
X09n0248_p0841c11║台觀門修定漸次出入門之行相也。然南宗及天台
X09n0248_p0841c12║雖亦自具頓悟漸修之意，然南宗頓顯漸密，天台頓
X09n0248_p0841c13║理又便屬經論中義，故今但指頓門為南宗也。故云
X09n0248_p0841c14║禪兼頓漸。
X09n0248_p0841c15║疏勒成下。六、結前生後。謂結成大疏，生起略疏之意。
X09n0248_p0841c16║文二：一、結成大疏。其三卷之文，約二百一十餘紙，已
X09n0248_p0841c17║傳強學者。疏成已經三年，習學者約有其百，覆講者
X09n0248_p0841c18║亦有七八，皆是曾習禪理及講經律論者。今各現傳
X09n0248_p0841c19║持不輟，故云強學。強學之意，即根性明利，志氣精強，
X09n0248_p0841c20║勇猛堅固，與其進，不與其退之謂也。其文即禮記云：
X09n0248_p0841c21║強學而待問。今用此語也。今意云：如此強學之流，方
X09n0248_p0841c22║能傳得大疏。復恐有雖志願傳習，根性稍劣，力不任
X09n0248_p0841c23║者，復應刪略簡要以被之。然此意雖在次下之文，今
X09n0248_p0841c24║結前中已含生起之意，故云結前生後也。
X09n0248_p0842a01║疏然上下。二、敘略。疏三：初、且敘所被之機。學者根性
X09n0248_p0842a02║既殊，須有廣、略之教，被之方足。機器勝者為上品，平
X09n0248_p0842a03║平者為中、下品。今且約一類可學者言之，故俱標三
X09n0248_p0842a04║品。若委細具收，復應有上上、上中乃至下下九品也。
X09n0248_p0842a05║疏根、欲、性殊者，上句是豎明勝、劣，下句是橫說差殊。
X09n0248_p0842a06║根者，一向發起聖道之根；欲者，樂欲；性者，種性。三義
X09n0248_p0842a07║各別，故云橫也。是十力中三種力所知之境：初即諸
X09n0248_p0842a08║根勝、劣力，謂信、進、念、定、慧五根，有上、中、下，故云勝、劣；
X09n0248_p0842a09║次即種種解智力，亦名勝解，即樂欲也，謂若從他起
X09n0248_p0842a10║信以為其先，成下、中、上愛樂種種勝解，亦名欲欲，謂
X09n0248_p0842a11║喜欲、好樂，如或貪財利，或好名聞，好定，好慧，種種不
X09n0248_p0842a12║同；後即種種界智力，界即性也，謂或一、三、四、五乘性
X09n0248_p0842a13║等，或貪、瞋、癡等分行等，乃至八萬四千行，名種種性，
X09n0248_p0842a14║性即種子，樂欲即是現行。此上皆依瑜伽等諸論所
X09n0248_p0842a15║釋。
X09n0248_p0842a16║疏今將下。二、正敘能被之。疏初二句敘意。法者，則也，
X09n0248_p0842a17║効也。彼者，彼周易繫辭中所說天地之化，委曲成就
X09n0248_p0842a18║萬物而不遺漏。今取彼為則而倣効之，故以大疏、小
X09n0248_p0842a19║疏屈曲隨於機宜，皆令悟解，成就佛道。故云法彼曲
X09n0248_p0842a20║成也。故彼繫辭云：易與天地準，故能彌綸天地之道
X09n0248_p0842a21║（如仰觀天文，俯察地理等云云），乃至範圍天地之化而不過，曲成萬
X09n0248_p0842a22║物而不遺（韓康伯注云：範圍者，擬範天地而周備其理。曲成者，乘變以應物，不繫一方者也。則
X09n0248_p0842a23║物宜得矣）。今釋曰：此意是明聖人則天法地以濟萬物，故
X09n0248_p0842a24║得各隨其類，普皆成益。故云曲成。從其易簡者，正明
X09n0248_p0842b01║撮略之意。意在簡略易解，故云從其易簡。易簡之文
X09n0248_p0842b02║亦是繫辭。彼意說天地之道甚易甚簡，無為而化，順
X09n0248_p0842b03║物之情，成其功業。彼文云：（其文却在曲成之前。今兼注引之，理令自解。）乾
X09n0248_p0842b04║知太始，坤作成物。乾以易知，坤以簡能（天地之道不為而善始，不
X09n0248_p0842b05║勞而善成。故曰易簡也）。易則易知，簡則易從。易知則有親，易從
X09n0248_p0842b06║則有功（順萬物之情，故曰有親。通天下之志，故曰有功）。有親則可久，有功則
X09n0248_p0842b07║可大（有易簡之德，則能成可久可大之功）。可久則賢人之德，可大則賢
X09n0248_p0842b08║人之業（天地易簡，萬物各載其形。聖人不為，羣方各遂其業。德業既成，則入於形器。故以賢人目其德
X09n0248_p0842b09║業。）易簡，而天下之理得矣。（天下之理，莫不由於易簡，而各得順其分位也。）釋
X09n0248_p0842b10║曰：既合天道而化，則易簡也。故道經云：大道甚易行，
X09n0248_p0842b11║而天下莫能行。又云：大道甚夷，（夷，平。）而人好徑。故知但
X09n0248_p0842b12║一向尋求經意，順理直釋，不須廣敘諸家，繁述名相，
X09n0248_p0842b13║則易簡矣。問：甚深法義，難解難入，云何言易？答：順佛
X09n0248_p0842b14║善功方便，於難解法中令得易解，方名善說。豈可以
X09n0248_p0842b15║著述演說，令人皆不解會，却名妙耶？所以優波毱多
X09n0248_p0842b16║說法，聞者百千萬億之數，皆得悟入。馬鳴菩薩亦然。
X09n0248_p0842b17║佛會中亦然。今有矜誇難解，以為深妙者，是障道之
X09n0248_p0842b18║流也。即知法有深妙而易解，有麤淺而難解；有淺而
X09n0248_p0842b19║易，有深而難。由說之差，當述之巧拙也。且如高僧傳
X09n0248_p0842b20║中，慧休聽大乘經論，一徧入神；聽律，三十徧未解。豈
X09n0248_p0842b21║可云律部深於經論邪？問：既知如此，今何不但作略
X09n0248_p0842b22║疏，直釋經文，而乃先為廣疏邪？答：上句豈不云根欲
X09n0248_p0842b23║性殊邪？良由名相漸次之疏論，已徧人間。彼一類人，
X09n0248_p0842b24║固執先聞，拒而不信。故為開章，一一會釋，令歸一極。
X09n0248_p0842c01║有不執者，即令從此要略直入。是為法彼曲成，而無
X09n0248_p0842c02║遺也。疏更搜精要，直注本經者，直敘本宗經意，以消
X09n0248_p0842c03║其文。各隨科注於本文之下，令覽者易見，免別看經
X09n0248_p0842c04║本、疏本，尋求科段矣。文前雖有略敘義門，比大疏十
X09n0248_p0842c05║中刪八，故云更搜精要。
X09n0248_p0842c06║疏庶即下，三、結成其益。諸佛說教，本是詮心。良由心
X09n0248_p0842c07║有無量義門，故展轉辨明，便成多種事數。學者尋文
X09n0248_p0842c08║尋義，迷本所詮之心。故今節節指歸於心，令學者每
X09n0248_p0842c09║尋事、義二見。心如律部，千章萬句，皆在行門。故今著
X09n0248_p0842c10║述、講說鈔者，但廣列句數，廣生義解，令學者貪尋句
X09n0248_p0842c11║義，而迷戒行。故南山鈔主刪繁補闕，令學者即事即
X09n0248_p0842c12║行。今意亦同彼，故云即事即心也。然律制身、口，但明
X09n0248_p0842c13║其行；今修定、慧，意在契心。故彼云即事即行。此飜於
X09n0248_p0842c14║彼，云即事即心也。日益日損者，老子經云：為學日益，
X09n0248_p0842c15║為道日損。今借彼語意，以日損為斷惑，日益為成智，
X09n0248_p0842c16║日損為斷惡，日益為修善。皆是損為離過，益為成德
X09n0248_p0842c17║矣。
X09n0248_p0842c18║
X09n0248_p0842c19║圓覺經略疏之鈔卷第二