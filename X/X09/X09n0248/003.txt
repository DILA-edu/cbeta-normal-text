X09n0248_p0843a01║圓覺經略疏之鈔卷第三
X09n0248_p0843a02║圭峯蘭若沙門宗密於大鈔略出
X09n0248_p0843a03║疏將解下，二、開章注解二：初、標列章名。十門分別者，
X09n0248_p0843a04║前八義門，後二正釋，以經題目即屬本文故。然此十
X09n0248_p0843a05║門生起有緒。初、因緣者，夫聖人言不虗發，動必有由，
X09n0248_p0843a06║豈同凡、愚無端率爾？欲明聖典，先知因由，故受之以
X09n0248_p0843a07║教起因、緣。二者、因緣既彰，有所起教。教雖無量，不出
X09n0248_p0843a08║二藏、三藏、大小諸乘、十二部分，須知此經何藏、何乘、
X09n0248_p0843a09║何分所攝，故受之以藏、乘、分攝。三者、然其藏、乘部分
X09n0248_p0843a10║皆通權教、實教，須知此典為實、為權。判權、實者，須有
X09n0248_p0843a11║憑據。況西域此方末代諸德造論製疏，宗尚不同，故
X09n0248_p0843a12║受之以權、實對辨。四者、既辨此經是實教攝，未知此
X09n0248_p0843a13║經所詮之義分齊深、淺如何，故受之以分齊幽、深。五
X09n0248_p0843a14║者、已知經義甚深，未審是何根器堪受此法，故次明
X09n0248_p0843a15║所被機宜。六者、雖知深義，正被頓機，未知能詮之經
X09n0248_p0843a16║以何為體，故次明能詮體、性。七者、能、所文義已知深
X09n0248_p0843a17║妙，未審其中所宗、所尚有何旨趣，故次明宗、趣通、別。
X09n0248_p0843a18║八者、上之七門懸談文、義，已知綱領。雖能、所詮異，終
X09n0248_p0843a19║屬教、宗。然因詮得意，得意須忘詮，忘詮修心不無頓、
X09n0248_p0843a20║漸，頓、漸證入方便如何，故次辨修、證階差。九者、宗意
X09n0248_p0843a21║以陳，將釋文、義，先明題目包盡難思，故受之以通釋
X09n0248_p0843a22║名、題。十者、通意雖知，在文難曉，欲使差別義門彰乎
X09n0248_p0843a23║翰墨，宗通理味現乎經文，故受之以別解文、義也。
X09n0248_p0843a24║疏初有下，二、隨章注解十　一教起因緣。然因緣之
X09n0248_p0843b01║言，有其通、別。通者，因是因由，緣是由緣，皆是所以之
X09n0248_p0843b02║義，其意不異。如云：因何作如是事？或云：緣何作如是
X09n0248_p0843b03║事？二言總得，語勢同矣。別者，緣是資緣、助緣，此則因
X09n0248_p0843b04║親、緣疎。今此疏云因緣者，是前通意，不分親、疎之異
X09n0248_p0843b05║也。若約前說，酬因是因，酬請是緣，亦得。然疏本意，但
X09n0248_p0843b06║通辨如來有何因由、由緣說諸教矣。文二：初、通二：一、
X09n0248_p0843b07║正顯因緣者，佛在因地修行發願，願得成佛，說法度
X09n0248_p0843b08║人。今轉法輪，酬因地之行願。故華嚴云：毗盧遮那佛
X09n0248_p0843b09║願力周法界一切國土中恒轉無上輪。疏酬請者，佛
X09n0248_p0843b10║初道成，梵王、帝釋等請轉法輪。故法華云：爾時諸梵
X09n0248_p0843b11║王及諸天帝釋護世四天王及大自在天合掌恭敬
X09n0248_p0843b12║禮請我轉法輪。佛酬其請，故始於鹿苑，終至鶴林，四
X09n0248_p0843b13║十九年說諸經教，度脫眾生。疏顯理度生者，說二乘
X09n0248_p0843b14║教，顯四諦、十二緣等生空之理，度凡夫、外道；說大乘
X09n0248_p0843b15║教，顯二空理，度二乘人及上、中根凡夫、外道；說一乘
X09n0248_p0843b16║教，顯三諦、三德、法界、法性究竟之理，度二乘人及權
X09n0248_p0843b17║教菩薩并上、上根一類凡夫。故云顯理度生也。疏皆
X09n0248_p0843b18║由是矣者，是，此也。佛一代時教，皆由此酬因等意而
X09n0248_p0843b19║得興起，於世流布也。△疏若原下，二、剋就佛意。謂若
X09n0248_p0843b20║據機感，則具多緣。緣會即應，機請即說。所說之教，亦
X09n0248_p0843b21║三乘深、淺不同。若直就佛本意而言，唯為開示眾生
X09n0248_p0843b22║如來知見，更不為餘事。故法華云：諸佛唯為一大事
X09n0248_p0843b23║因緣故，出現於世。諸佛世尊欲令眾生開佛知見，使
X09n0248_p0843b24║得清淨故，出現於世；欲示眾生佛之知見，乃至入佛
X09n0248_p0843c01║知見道故，出現於世。諸佛如來但教化菩薩，諸有所
X09n0248_p0843c02║作，常為一事，唯以佛之知見示悟眾生。舍利弗！如來
X09n0248_p0843c03║但以一佛乘故，為眾生說法，無有餘乘。若二，若三，一
X09n0248_p0843c04║切十方諸佛，法亦如是。故知佛意唯為一乘。二、別者，
X09n0248_p0843c05║唯說圓覺一經所起因緣，不說餘經，故云別也。文十
X09n0248_p0843c06║一、顯因行有本者，因行即是諸波羅蜜、三十七品助
X09n0248_p0843c07║道之法。言有本者，此等因行，皆由了悟圓覺，方成實
X09n0248_p0843c08║行，方曰正因。故文殊請說如來因地清淨法行。世尊
X09n0248_p0843c09║標指覺心為諸行本，云：從圓覺流出波羅蜜等。又云：
X09n0248_p0843c10║一切如來本起因地，皆依圓照清淨覺相。又說：一切
X09n0248_p0843c11║眾生妄認四大及緣慮為自身、心等。又說：無明本空，
X09n0248_p0843c12║能了之智亦不可得等。此一章意令了悟自心本來
X09n0248_p0843c13║圓覺，本無無明、煩惱、生死等法，以為起行之本。為欲
X09n0248_p0843c14║顯此行本，故說此經。
X09n0248_p0843c15║疏：二、泯絕果相等者，謂泯絕菩提、涅槃唯是清淨覺
X09n0248_p0843c16║性，方為無始無終不增不減究竟之果。故經云：一切
X09n0248_p0843c17║如來妙圓覺心本無菩提及與涅槃，亦無成佛及不
X09n0248_p0843c18║成佛。又云：生死與涅槃凡夫及諸佛同為空華相。又
X09n0248_p0843c19║云：生死、涅槃猶如昨夢。上所引文，皆是泯絕菩提、涅
X09n0248_p0843c20║槃二果相也。注云本無菩提等者，釋泯果相也。故無
X09n0248_p0843c21║始、終下，皆釋成、圓也。謂菩提無始，煩惱無終，不同法
X09n0248_p0843c22║相宗菩提有始，煩惱有終。故攝論云：世間不破，出世
X09n0248_p0843c23║間不盡。無增、減者，起信論云：一切凡夫、聲聞、緣覺、菩
X09n0248_p0843c24║薩、諸佛無有增、減，非前際生，非後際滅，畢竟常恒。從
X09n0248_p0844a01║本已來，性自滿足一切功德，所謂自體有大智慧、光
X09n0248_p0844a02║明等，乃至亦名如來法身。（故知性本具者，方為實果。）究竟之果者，
X09n0248_p0844a03║了生死、涅槃、煩惱、菩提俱不可得，不取二相，徹到空
X09n0248_p0844a04║寂靈覺之心。即此覺心本來空寂，本來知覺元是菩
X09n0248_p0844a05║提、涅槃，故云究竟果也。故經云：三事圓證，故名究竟
X09n0248_p0844a06║涅槃。（涅槃，究竟也。）又云：一切障礙即究竟覺。（菩提，究竟也。）又云：
X09n0248_p0844a07║若事、理障已永斷滅，即入如來微妙圓覺。（即是上說所徹到之
X09n0248_p0844a08║者。）滿足菩提及大涅槃。（二皆究竟。）又云：流出菩提、涅槃。（此等
X09n0248_p0844a09║諸門，皆是究竟二果也。以稱覺體，故皆究竟也。）
X09n0248_p0844a10║疏：三、決擇等者，決謂決斷，擇是揀擇。所謂決定判斷，
X09n0248_p0844a11║必須圓頓悟理，稱理修行。（此義在下本起因地疏也。）揀擇偏見之
X09n0248_p0844a12║人，或一向但說本自圓真，不假修行之者；或一向但
X09n0248_p0844a13║說斷障證真，滅凡成聖之者。故云決擇悟、修等。注文
X09n0248_p0844a14║二：一、正明悟、修。云普賢問者，由前佛答文殊云：眾生
X09n0248_p0844a15║身、心如空華，眾幻能知之智亦然。偈云：眾幻滅無處
X09n0248_p0844a16║成道亦無得本性圓滿故。故普賢乘此發問云：一切
X09n0248_p0844a17║眾生修大乘者，聞此圓覺清淨境界，云何修行？（即是注云：
X09n0248_p0844a18║覺性本圓。）世尊！若彼眾生知如幻者，身、心亦幻，云何以幻
X09n0248_p0844a19║還修於幻？（注云：一切如幻。）若諸幻性一切盡滅，則無有心，誰
X09n0248_p0844a20║為修行？云何復說修行如幻？（注云：幻空無體，誰曰修行？）若諸眾生
X09n0248_p0844a21║本不修行，於生死中常居幻化，曾不了知如幻境界，
X09n0248_p0844a22║令妄想心云何解脫？（注云：如其不修，何因證覺？）言佛說者，文云：一
X09n0248_p0844a23║切眾生種種幻化，皆生如來圓覺妙心。猶如空華，從
X09n0248_p0844a24║空而有；幻華雖滅，空性不壞。眾生幻心還依幻滅，諸
X09n0248_p0844b01║幻盡滅，覺心不動。又云：應當遠離一切幻化虗妄境
X09n0248_p0844b02║界，乃至離遠離幻，亦復遠離，如鑽火等。偈云：幻從諸
X09n0248_p0844b03║覺生幻滅覺圓滿。普眼章云：幻身、幻心、幻塵滅故，幻
X09n0248_p0844b04║滅亦滅；幻滅滅故，非幻不滅。譬如磨鏡，垢盡明現。又
X09n0248_p0844b05║云：證得諸幻滅影像故，爾時便得無方清淨。無邊虗
X09n0248_p0844b06║空，覺所顯發，覺圓明故，顯心清淨等。言應當遠離者，
X09n0248_p0844b07║即是起幻智也。虗妄境界者，即是所除之幻也。幻身、
X09n0248_p0844b08║幻心、幻塵滅者，即是幻盡之言也。遠離亦復遠離及
X09n0248_p0844b09║幻滅亦滅等，皆是智泯之言也。言覺圓滿及非幻不
X09n0248_p0844b10║滅，垢盡明現，覺所顯發，覺圓明等，皆是覺心圓明之
X09n0248_p0844b11║言也。注然今下，二、印定其要二：一、彰要。所以唯說等
X09n0248_p0844b12║者，揀圓悟之人於中道第一義諦真性之體，知真性
X09n0248_p0844b13║隨緣，成如幻之法。緣無自性，故一切空。此說即不溺
X09n0248_p0844b14║無修。今有但說空、幻者，不知體是靈性及性隨緣者，
X09n0248_p0844b15║即乖修也。何者？以虗空無可除斷，無可添補、增益，故
X09n0248_p0844b16║空不可修。其幻法等及翳所見華，亦無體可斷，終無
X09n0248_p0844b17║結果之義，故幻亦不可修。南宗談禪失意者，多有此
X09n0248_p0844b18║類。若經論學者，即西域清辯門下。此方習三論不得
X09n0248_p0844b19║意者，亦有此類。又華嚴疏鈔引智論說：方廣道人立
X09n0248_p0844b20║空幻宗，西域推為附佛法外道。注修習下，謂不先求
X09n0248_p0844b21║了達自心，不知性具一切功德，不悟緣起如幻本空，
X09n0248_p0844b22║但憑佛語發心運意而修。既不尋佛意，迷四悉檀，但
X09n0248_p0844b23║執佛語，故繫縛在於有所得也。北宗禪門下，多有此
X09n0248_p0844b24║類。若經論學者，即多是大小乘法相宗人，及不參問
X09n0248_p0844c01║善友，不聽經論，但以善心修行之者。故三聖觀云：有
X09n0248_p0844c02║信無解，增長無明。既不知性德本圓，諸法空幻，即心
X09n0248_p0844c03║有所得，但結三界因果。注良由下，二、結以印定。於中，
X09n0248_p0844c04║先且辨迷所以。言似反者，既頓悟性德本具，煩惱本
X09n0248_p0844c05║無，即不應更修。既假修之，積漸斷惑成德，即不名頓
X09n0248_p0844c06║悟，故似反也。言符者，頓見九層之臺，漸漸而登；頓生
X09n0248_p0844c07║孩子，六根具足，漸漸成長；頓認得身是良人，漸學仁、
X09n0248_p0844c08║義、禮、樂；頓見本性，漸漸修行，亦復如是。故二義相符
X09n0248_p0844c09║契合，不乖反也。注故最下，正是印定也。上句結，下句
X09n0248_p0844c10║印定。言最難者，若一向說頓，一向說漸，或說頓、漸各
X09n0248_p0844c11║別，皆是易明。唯說二不相乖，故難也。
X09n0248_p0844c12║疏：四、窮盡等者，人皆難到此境（注中具出難到之相），故曰甚深；
X09n0248_p0844c13║今徹底決了，故云窮盡。注文二：一、正明，三、一、舉疑念。
X09n0248_p0844c14║云菩薩者，即金剛藏也。由前云始知眾生本成佛道，
X09n0248_p0844c15║故生難也。其文具云：若諸眾生本來成佛，何故復有
X09n0248_p0844c16║一切無明？若諸無明眾生本有，何因緣故，如來復說
X09n0248_p0844c17║本來成佛？十方異生本成佛道，後起無明，一切如來
X09n0248_p0844c18║何時復生一切煩惱？釋曰：此有三句：一、謂先真後妄；
X09n0248_p0844c19║二、謂說妄為真；三、牒而縱之，責無窮過。注佛答下，二、
X09n0248_p0844c20║斥疑念。文云：種種取捨，皆是輪迴；未出輪迴，而辨圓
X09n0248_p0844c21║覺。彼圓覺性，即同流轉。釋曰：種種取捨之言，通攝一
X09n0248_p0844c22║切分別，即已該剛藏三句疑難也。故疏敘意云：即此
X09n0248_p0844c23║分別，便是無明矣。餘文易見。注如雲駛下，文云：譬如
X09n0248_p0844c24║動目，能搖湛水；又如定眼，猶迴轉火。雲駛，月運，舟行，
X09n0248_p0845a01║岸移，亦復如是。善男子！諸旋未息，彼物先住，尚不可
X09n0248_p0845a02║得，何況輪轉！生死垢心，曾未清淨；觀佛圓覺，而不旋
X09n0248_p0845a03║復。是故汝等便生三惑。釋曰：四喻中，初由目數動，湛
X09n0248_p0845a04║水如波搖；次眼識遲鈍，旋火成輪相；餘二可見。諸旋
X09n0248_p0845a05║者，眼、目、雲、舟；彼物者，水、火、月、岸。注但一下，三、斷疑念。
X09n0248_p0845a06║清涼大師答順宗皇帝心要之言也。次云照體獨立，
X09n0248_p0845a07║物、我皆如。注如翳差華亡者，文云：譬如幻翳妄見空
X09n0248_p0845a08║華，幻翳若除，華於空滅。注等者，等者，二意：一者、等於
X09n0248_p0845a09║餘文，文不具取故；二者、等於後喻，謂佛通此難，有其
X09n0248_p0845a10║二喻：空華喻頓悟本無煩惱，金鑛喻漸斷惑習。若但
X09n0248_p0845a11║用前喻，即撥迷、悟因果之相，便成邪見；若但用此喻，
X09n0248_p0845a12║即似眾生覺性本來不淨，失真常理，亦成邪見。故說
X09n0248_p0845a13║二喻，疏但舉一，故等取二也。金鑛文云：善男子！如銷
X09n0248_p0845a14║金鑛，金非銷有。既已成金，不重為鑛，經無窮時，金性
X09n0248_p0845a15║不壞，不應說言本非成就。如來圓覺亦復如是。注眾
X09n0248_p0845a16║生下，二、顯要二：一、辨要所以。有四重展轉，難得其人，
X09n0248_p0845a17║謂難知、難信、難解、難了，後後難於前前也。通論難者，
X09n0248_p0845a18║凡、聖相違故，說有多門故。別釋相者，初謂不遇人說，
X09n0248_p0845a19║曠劫無由自知；既善友難逢，故知之不易。次謂宿有
X09n0248_p0845a20║緣種，聞之方信。且千萬億之數無一有宿緣、宿種，故
X09n0248_p0845a21║雖聞之，難生信也。故金剛經讚信者云：不於一佛、二
X09n0248_p0845a22║佛等。三謂設但有緣無種，或但有聞種無信種者，今
X09n0248_p0845a23║生雖聞而信，亦難解悟，不論根性利、鈍，要須宿世聞、
X09n0248_p0845a24║信所熏，今再聞方解。故須揀擇所聞之法，不得雜熏，
X09n0248_p0845b01║雜熏累於至道矣。然緣則屬人，種則屬法，由此緣種
X09n0248_p0845b02║應成四句，謂有緣、無種等。於人有緣則易信，於法有
X09n0248_p0845b03║種則易解，餘句可知。四謂纔聞一門之義、一重之法，
X09n0248_p0845b04║即便信解領受，未經縱奪推徵，或宿種本非深廣者，
X09n0248_p0845b05║則雖解亦不覺。此剛藏所難三句之境，故云難了也。
X09n0248_p0845b06║此意言尚不解生疑，匪唯不解通決。罕者，稀也。寡、鮮，
X09n0248_p0845b07║皆少也。臻，至也。注今經下，二、結成其要。於中上二句
X09n0248_p0845b08║結眾生與佛若各隨相說，是生滅門中染淨緣起皆
X09n0248_p0845b09║是枝派之義，良由泯相歸真同一心源，二門不異故
X09n0248_p0845b10║得相即，當知相即即是窮源也。下二句正顯要也。言
X09n0248_p0845b11║羣疑自釋者，然求大乘之人於一切法數、一切教門
X09n0248_p0845b12║未能通達，故有多疑。今窮一切諸法唯是一心，一切
X09n0248_p0845b13║教義唯有二門（心真如門、心生滅門），一心是二門所依之法體，
X09n0248_p0845b14║二門是一心中之義相。今既以空華金鑛之喻窮究
X09n0248_p0845b15║決了生佛之義，徹一心源，心通一切法通，故羣疑自
X09n0248_p0845b16║然泮釋，如堅冰遇陽暖之氣而銷釋也。故華嚴云：不
X09n0248_p0845b17║能了自心，云何知正道？即能了一心是知正道，正道
X09n0248_p0845b18║既知何所疑矣？
X09n0248_p0845b19║疏五、除斷等者，無明、貪愛即是輪迴根本也。故文殊
X09n0248_p0845b20║章云：由此妄有輪轉生死，故名無明。彌勒章云：由有
X09n0248_p0845b21║種種貪愛，故有輪迴。注文三：一、顯所除過患。其發潤
X09n0248_p0845b22║之義，下當具釋。此通諸教，故十二緣生，生起有緒。且
X09n0248_p0845b23║約大乘一重因、果者，最初是無明，無明發業，業是行
X09n0248_p0845b24║也。發已成種，即識等五支。次愛、取能潤，潤已名有，有
X09n0248_p0845c01║故受生，即後二支。注若不下，二、明應除所以。言賊能
X09n0248_p0845c02║為者，涅槃經云：覺知是賊，賊無能為。今反此意。若不
X09n0248_p0845c03║識無明，無明即能為也。能為者，能發業也。注不可斷
X09n0248_p0845c04║者，中論云：定有著常，常故不可斷也。如真如體，由此
X09n0248_p0845c05║必須先顯其相，後顯本空。具如下文，可撿而說之。故
X09n0248_p0845c06║智度論云：佛有二種說法：先分別諸法，後說畢竟空。
X09n0248_p0845c07║即此意也。注故答下，三、指能除之文，各於本章檢而
X09n0248_p0845c08║略敘。然顯示無明已，不即說斷貪愛者，由斷貪愛是
X09n0248_p0845c09║修行之心，心行難頓相應，不同悟解之慧。故須假普
X09n0248_p0845c10║賢已下三章之理，觀照圓通，方能窮達微細，染習根
X09n0248_p0845c11║本。
X09n0248_p0845c12║疏：六、搜索者，委曲尋求也。菩提隱障者，但障菩提，不
X09n0248_p0845c13║起惑造業，故舉菩提以目其障。菩提之隱障，依主釋
X09n0248_p0845c14║也。故文云：彼修道者不除我相，是故不能入清淨覺。
X09n0248_p0845c15║所言障者，是覆蔽、妨礙之義。隱者，疏中自釋。注文三：
X09n0248_p0845c16║一、正指隱障。注：雖名下，二、釋隱所以。然此四種統唯
X09n0248_p0845c17║我相，是主宰義。但由展轉約義，故有四名。四名復有
X09n0248_p0845c18║二相：一、迷識境，謂取自體為我相，計我過去從無始
X09n0248_p0845c19║來種種生死為眾生相，計我現在一報命根不斷而
X09n0248_p0845c20║住為壽命相，計我未來展轉趣於餘趣為人相。諸教
X09n0248_p0845c21║亦說我等行相，皆是此也。故云名同。二、迷智境，即此
X09n0248_p0845c22║經所明。約以智證理，能、所難忘，微細展轉，成此四相。
X09n0248_p0845c23║文云：以己微證為自清淨，由未能盡我相根本。四相
X09n0248_p0845c24║者，一、認證名我，二、悟我成人，三、了跡跡生，四、潛續如
X09n0248_p0846a01║命。故云深密等也。亦須檢文略敘。注：故淨下，三、指能
X09n0248_p0846a02║除文。
X09n0248_p0846a03║疏：七、少文等。如注所列，具頓、漸、空、有、悟、修、性、相也。且
X09n0248_p0846a04║如大般若六百卷文，唯無相一宗之義，即少義多文。
X09n0248_p0846a05║今此二十八紙便具所列眾多之義，故云少攝多也。
X09n0248_p0846a06║云頓及性，正是一部所宗。頓者，流通文云：是經名為
X09n0248_p0846a07║頓教大乘，頓機眾生從此開悟。性者，文中徧泯染、淨
X09n0248_p0846a08║一切諸法，唯顯覺性。如云：非幻不滅，覺性圓滿。喻云：
X09n0248_p0846a09║磨鏡，垢盡明現。位位皆云隨順覺性等也。漸者，二十
X09n0248_p0846a10║五輪、三期道場及懺業等是也。故流通文云：亦攝漸
X09n0248_p0846a11║修一切羣品，譬如大海不讓小流，修羅、蚊、蝱飲之皆
X09n0248_p0846a12║飽等。言空者，文殊章云：此無明者，非實有體，乃至亦
X09n0248_p0846a13║無身、心受彼生死等。又普眼章中顯根、塵、識界一一
X09n0248_p0846a14║清淨，如大般若文勢。準智論釋，清淨即是空義也。有
X09n0248_p0846a15║及相字，即當法相宗，亦含小乘，小乘是有教故也。法
X09n0248_p0846a16║相者，彌勒章中五性差別，清淨慧章位地階降。含小
X09n0248_p0846a17║乘者，普眼章中分析身心根塵內外，即當界分別觀，
X09n0248_p0846a18║觀察四大皮膚血肉髓腦垢色唾涕膿血津液涎沫
X09n0248_p0846a19║淡淚精氣大小便利等，即當不淨觀也。悟修者，文中
X09n0248_p0846a20║一一法門皆令悟覺託法而修，故觀門之首一一云
X09n0248_p0846a21║悟淨圓覺，以淨覺心方說所修之行，故云取靜為行
X09n0248_p0846a22║等。不同權漸教，或但勸䇿發三心四願修施等六度，
X09n0248_p0846a23║不先顯本有圓覺本成佛道，據此即是唯修不言悟
X09n0248_p0846a24║也。或但顯理泯跡而已，更無勸䇿願行之文，即是唯
X09n0248_p0846b01║悟不言修也。余備尋大藏經文，大部小部例如此者
X09n0248_p0846b02║偏多其文，於一經中便委細說悟說修者甚少，若具
X09n0248_p0846b03║備如上所列者轉更復少。其華嚴等數部大經雖首
X09n0248_p0846b04║末備足，文又廣博浩瀚難究，今如來特開無遮大慈，
X09n0248_p0846b05║為欲被其（此下是起信論文）心樂總持，少文而攝多義，能取
X09n0248_p0846b06║解者故說此經，敘之為第七因緣也。
X09n0248_p0846b07║疏：八、一法等者。據諸經義，或以了義勝法被於利根，
X09n0248_p0846b08║或以不了義劣法唯被鈍根。上、中、下品，各隨階降，以
X09n0248_p0846b09║其三法而被三根。三根所得，勝、劣殊品，三車之喻、三
X09n0248_p0846b10║乘之法是也。今以一法巧為方便，以被三根。三根勝、
X09n0248_p0846b11║劣雖殊，皆令入於勝法，故云爾也。注中指文，文相甚
X09n0248_p0846b12║顯，可檢略敘。
X09n0248_p0846b13║疏：九、令修等者。然諸教所說修禪，唯論五停心、總、別
X09n0248_p0846b14║相念及四禪、八定之類，唯起信論直修真如三昧。（論云：
X09n0248_p0846b15║若修止者，住於靜處，端坐正意，不依氣息、形色，不依於空、地、水、火、風、見、聞、覺、知，乃至謂一切諸佛法身與眾生
X09n0248_p0846b16║身平等無二，即名一行三昧。當知真如是三昧根本。若人修行，漸漸能生無量三昧。）此經便入
X09n0248_p0846b17║圓覺觀門。雖三根頓、漸之殊，所入無非圓覺。故注指
X09n0248_p0846b18║云：皆以悟淨圓覺為本。
X09n0248_p0846b19║疏：十、勸事等者。然諸隨相之教所說修行，有軌可則，
X09n0248_p0846b20║有跡可依，以此未必長隨諸善友、師、僧、和尚緣。此經
X09n0248_p0846b21║說本無惑、業、障、惱，復云勤斷；說本來成佛，復曰勤修。
X09n0248_p0846b22║故注云佛本是而勤修等也。一切儀式，類皆如此。末
X09n0248_p0846b23║世後學，難可依從。故注云必須離相明師，觸向曉喻，
X09n0248_p0846b24║故令親近等也。經文甚顯，可檢敘之。其文在普覺章
X09n0248_p0846c01║中也。
X09n0248_p0846c02║○第二、藏乘分攝門。　文三：一、藏攝。三藏者：一、修多
X09n0248_p0846c03║羅，此土義翻云契經。契謂契理契機。（或有人說法，唯契真理，而不契
X09n0248_p0846c04║合人心，不令人悟入。或復有人，但說順世道理，令人歡喜悅樂，而不稱真理。此二俱不名轉法輪。必須契理合
X09n0248_p0846c05║機，方名經也。）經謂貫穿攝化。（佛地論云：能貫能攝，故名為經。謂貫穿所說之義，如線貫
X09n0248_p0846c06║華，華則不失。以文持義，義則不遺。攝化者，攝持所化之機，令息惡歸善，息妄歸真，反本還源也。）若約
X09n0248_p0846c07║正翻，云線也。線能貫華，經能持緯，此方不貴線名。故
X09n0248_p0846c08║古德見此方儒墨，皆稱為經，遂存於經字。又借義助
X09n0248_p0846c09║名，更加契字，故云契經，甚為允當。若據雜心論，即有
X09n0248_p0846c10║五義：一、湧泉，（注而無竭。）二、出生，（展轉滋多。）三、顯示，（示事理等。）四、繩墨，
X09n0248_p0846c11║（楷定正邪。）五、結鬘。（如線貫華，結成鬘故。）二、毗奈耶，此云調伏。謂調鍊
X09n0248_p0846c12║三業，制伏過非。調鍊通於止作，制伏唯明止惡。就所
X09n0248_p0846c13║詮之行，彰名調伏之藏。亦名毗尼，（東塔律疏為毗尼毗奈耶，傳譯訛略
X09n0248_p0846c14║也。）此翻為滅。滅有三義：一、滅業非，（論第一云：滅惡故，名曰毗尼也。）二、
X09n0248_p0846c15║滅煩惱，（律云：世尊為調伏貪瞋癡令盡故，制增上戒學。）三、得滅果。（戒經云：戒淨有智慧，
X09n0248_p0846c16║便得第一道也。）三、阿毗達磨，此云對法。法有二種：一、勝義法，
X09n0248_p0846c17║謂即涅槃，是善是常故；二、法相法，通四聖諦。（相者，性也，狀也。）
X09n0248_p0846c18║對亦二義：一者對向，向前涅槃；二者對觀，觀前四諦。
X09n0248_p0846c19║其能對者，皆無漏慧。（出對法體也。故俱舍云：淨慧隨行者，即是淨慧相應心心所等。
X09n0248_p0846c20║若總說之，無漏五蘊，名為對法。）言對法者，法之對故。故對法藏，特名
X09n0248_p0846c21║慧論。（釋名也。若據所依之法，應名法論。今以慧為其主，故名慧論。故所詮中，詮於慧學也。）世親
X09n0248_p0846c22║攝論，說有四義：謂對故、（通目諸論也。義如上說。）數故、（數者，數量，去聲呼之。
X09n0248_p0846c23║謂於一一法，數數宣說，訓釋言辭等。如瑜伽論、俱舍之類。言數數者，頻多之義。此即人聲呼之。）伏故、（能勝
X09n0248_p0846c24║伏於他也。此約賓主談論，如中百門等三論也。）通故。（此能通釋契經義故。如無著、天親論釋金剛經，
X09n0248_p0847a01║智度論釋大品經之類也。）亦名優波提舍，此云論義。然此三種皆
X09n0248_p0847a02║云藏者，皆能含藏所詮法、義故。略而言之，即經、律、論
X09n0248_p0847a03║是三藏也。經詮於定，律詮於戒，論詮於慧。諸佛、菩薩
X09n0248_p0847a04║本意欲令人學戒，學定，學慧，故以經、律、論、三藏、三教
X09n0248_p0847a05║而詮示之，故云三學，非為欲令學於文字、言教而已。
X09n0248_p0847a06║故大、小乘諸教中皆云增上戒學、增上心學（心即定也）、增
X09n0248_p0847a07║上慧學，不言增上經學、律學等。疏修多羅攝者，謂唯
X09n0248_p0847a08║契經攝此圓覺之教，非餘二藏所能攝也。若約此經
X09n0248_p0847a09║攝彼藏者，即亦兼於律、論，謂二空觀前先令持戒，三
X09n0248_p0847a10║期修中說安居故，剛藏菩薩徵難佛故。疏二藏者，一、
X09n0248_p0847a11║聲聞藏，二、菩薩藏。即由前三藏詮示聲聞理、行、果，故
X09n0248_p0847a12║名聲聞藏；詮示菩薩理、行、果，故名菩薩藏。（莊嚴論云：此三藏由
X09n0248_p0847a13║上、下乘差別，故復為聲聞藏、菩薩藏。）疏菩薩藏攝者，小乘三藏教中並
X09n0248_p0847a14║無圓覺中之法、義，故非彼攝，但是大乘菩薩藏中實
X09n0248_p0847a15║教所攝。若此攝彼，即亦兼之，深必該淺故。
X09n0248_p0847a16║疏諸乘下，二、乘攝。據諸經、論，乘有開、合。合者，統唯一
X09n0248_p0847a17║乘，謂十方佛土中無二無三也（設為三者，亦但於一中分別為三也）。開
X09n0248_p0847a18║者，或立三乘，準法華云：為求聲聞者說四諦，為求緣
X09n0248_p0847a19║覺說十二因緣，為求菩薩說六波羅蜜。或立五乘，加
X09n0248_p0847a20║人乘、天乘。若準梁攝論，成立正法，即具四乘（〔彼論云：如來成
X09n0248_p0847a21║立正法有三種：一、立小乘，二、立三乘，三、立一乘。於此三中，第三最勝，一即為四也〕）。梁朝光宅
X09n0248_p0847a22║法師約法華經，亦立四乘，謂臨門三車，即是權教三
X09n0248_p0847a23║乘；四衢等賜大白牛車，即是實教大乘。以臨門牛車
X09n0248_p0847a24║亦同，羊、鹿俱不得故（羊、鹿是虗指，出門不上車，牛車亦不上，故知亦虗指），並無
X09n0248_p0847b01║體故（出門既三車皆不得，即明三皆無體），諸子皆索故（法華云：諸子各白父言：父先所
X09n0248_p0847b02║許羊、鹿、牛車，願時賜與。）然大乘與一乘異者，法相宗中學人多
X09n0248_p0847b03║不信之。故華嚴藏和尚製五教義分齊文中，料簡大
X09n0248_p0847b04║乘、一乘有十義差別，都引二十餘部經、論證之。故知
X09n0248_p0847b05║學識寡淺者，難免謗法。一乘所攝者，此是四乘中之
X09n0248_p0847b06║一乘（約權、實相對而料簡故也），非通相但一之一乘（通相即一代之教，皆同是
X09n0248_p0847b07║一，無復料簡，故云諸乘之中）。
X09n0248_p0847b08║疏十二下，三分攝十二分者，如注所列。舊云十二部
X09n0248_p0847b09║經，近來諸德恐濫於部帙，故改云分教。一、契經者，大
X09n0248_p0847b10║意如上。然有總、別。總者，涅槃經云：始從如是我聞，終
X09n0248_p0847b11║至歡喜奉行，皆修多羅。別者，雜集論云：謂長行、綴緝、
X09n0248_p0847b12║略說所應說義。（就前總中出十一分。十一分中不收者，還攝在修多羅，名為別相，即綴緝等是
X09n0248_p0847b13║也。言略說等者，且如色中復有青、黃等。然此別相亦名直說。成實論中直說語，亦名法本。謂經為論本，初為後
X09n0248_p0847b14║本，略為廣本也。）二、應頌者，或與長行相應之頌，由長行說義
X09n0248_p0847b15║未盡，故重頌之；或為後來應更頌故。三、授記者，佛記
X09n0248_p0847b16║弟子生死因果及記菩薩當成佛事。四、諷頌者，謂孤
X09n0248_p0847b17║起偈，非頌長行；或為易誦持，或為樂偈者故。五、因緣
X09n0248_p0847b18║者，或因請，或因事，方說故。六、自說者，不因請故。七、本
X09n0248_p0847b19║事者，說佛及弟子往昔事故。八、本生者，說佛及餘人
X09n0248_p0847b20║昔受身故。九、方廣者，方正廣博，平等稱性，廣利樂故。
X09n0248_p0847b21║十、未曾有者，德業殊異，法體希奇故。十一、譬喻者，為
X09n0248_p0847b22║深信者說似，令見真故；或為淺識，就彼取類，誘令信
X09n0248_p0847b23║故。十二、論義者，以理深奧，直說不了，故須論也。疏二、
X09n0248_p0847b24║分所攝者，修多羅中，就總相，必攝諸經故；就別相中，
X09n0248_p0847c01║此經直說，法門即廣；若展轉分析，差別之義即略。故
X09n0248_p0847c02║修多羅攝。就方廣中，正是其宗，故題云大方廣也。平
X09n0248_p0847c03║等稱性，昭然，可知。若將此經攝彼十二分者，即攝九
X09n0248_p0847c04║分。謂正宗中一一重頌，故攝於應頌；記安人心，成就
X09n0248_p0847c05║佛智，故攝於授記；因請說，故攝於因緣；說佛因地法
X09n0248_p0847c06║行，故攝於本事；六度非因（六度對菩提、涅槃，即名因。今此經既指覺性為本起
X09n0248_p0847c07║因也，從此方修六度，故六度望本起因，不名因也），菩提、涅槃非果（前云泯絕果相，成圓
X09n0248_p0847c08║故等，可檢敘之），攝於希有；二十七喻，故攝於譬喻；普賢有徵，
X09n0248_p0847c09║剛藏有難，故攝論義。餘二分如上，唯不攝伽陀、自說、
X09n0248_p0847c10║本生等三也。
X09n0248_p0847c11║○第三、權實對辨門。　文二：一、總標。或一味不分者，
X09n0248_p0847c12║成上合字也。如西域龍樹之釋大品，無著之解金剛
X09n0248_p0847c13║等，東夏僧肇之解淨名，僧叡之釋思益等。疏或開宗
X09n0248_p0847c14║料簡者，如西域智光、戒賢各分三時，東夏生公之立
X09n0248_p0847c15║四輪，智者之分四教等。諸德見開有失則合，見合有
X09n0248_p0847c16║失則開矣。
X09n0248_p0847c17║疏今將下，二、別辨二：一、列章，如文。疏不分下，二、正辨
X09n0248_p0847c18║二：初、明不分二：一、立理。殊途同歸者，周易云：天下殊
X09n0248_p0847c19║途而同歸百慮而一致。謂如道路，千逕、萬途，所入王
X09n0248_p0847c20║城不二；九流、百氏，大道寧差？今疏借用，乃通三義：一、
X09n0248_p0847c21║約教，始隨機異，故殊途；終歸顯實，故一致。二、約機，則
X09n0248_p0847c22║異；就理，常一。三、體外無權，權即是實，故殊途同致。疏
X09n0248_p0847c23║一音普應，一雨普滋者，一音即是淨名云：佛以一音
X09n0248_p0847c24║演說法眾生隨類各得解等。一雨即法華藥草喻品，
X09n0248_p0848a01║謂三草、二木不同，同承一雨之潤；五性、三乘不一，法
X09n0248_p0848a02║雨一味無差。故彼經云：如來知是一相一味之法，所
X09n0248_p0848a03║謂：解脫相、離相、滅相、究竟涅槃常寂滅相，終歸於空
X09n0248_p0848a04║等。疏三、原佛本意，為一事故者，亦是法華中意。故彼
X09n0248_p0848a05║經云：過去諸佛以無量無數方便、種種因緣、譬喻、言
X09n0248_p0848a06║辭而為眾生演說諸法，是法皆為一佛乘故等。疏四、
X09n0248_p0848a07║隨一一文，眾解不同者，此通明諸經。如經說一無常，
X09n0248_p0848a08║或有解者：以生、滅代謝，故云無常；或云：無彼真常，故
X09n0248_p0848a09║名為無常；或云：不生不滅，名為無常；或即無法可常；
X09n0248_p0848a10║或云：真如一法，隨染、淨緣，轉變不常，故名無常；或云：
X09n0248_p0848a11║無常者，對常以說無常，非常非無常以為中道等。明
X09n0248_p0848a12║知隨人解不同也。又苦、集、滅、道四諦，其名則同；隨機
X09n0248_p0848a13║解殊，乃有四種，謂：生滅四諦、無生四諦、無量四諦、無
X09n0248_p0848a14║作四諦等也。又涅槃說十二因緣之法，亦無多種，但
X09n0248_p0848a15║觀察者，智有淺、深，謂：下智觀者，得聲聞菩提；中智觀
X09n0248_p0848a16║者，得緣覺菩提；上智觀者，得菩薩菩提；上上智觀者，
X09n0248_p0848a17║得佛菩提。又如中論偈云：因緣所生法我說即是空
X09n0248_p0848a18║亦為是假名亦是中道義。即有四宗人解之不同，如
X09n0248_p0848a19║大鈔中說。既隨一一文，由人異解，何須定判不同？疏
X09n0248_p0848a20║多種說法成枝流故者，華嚴法界品云：法欲滅時，有
X09n0248_p0848a21║千部異、千種說法等。何不尋條以得根？乃欲派本而
X09n0248_p0848a22║為末，混淳源之一味，成澆薄之枝流。疏故不可分者，
X09n0248_p0848a23║總結也。夫子云：攻乎異端，斯害也已。何得執異迷同，
X09n0248_p0848a24║是非競作？▲疏即後下，二、正明。即元魏菩提流支云：
X09n0248_p0848b01║如來一音，同時報萬，大、小並陳。什公云：佛一圓音，平
X09n0248_p0848b02║等無二，無私普應，機聞自殊，非為言音本陳大、小。故
X09n0248_p0848b03║維摩云：佛以一音演說法眾生各各隨所解。此上二
X09n0248_p0848b04║師，初則佛音具異，後則異自在機，各得圓音一義耳。
X09n0248_p0848b05║（互斥，則俱失；會之，則是一義耳。）
X09n0248_p0848b06║疏其分下，二、明分教二：一、標意，二、一、立理。注云後三
X09n0248_p0848b07║別說者，顯過於前。疏理雖一味等者，謂今欲分教，非
X09n0248_p0848b08║欲分理，迷於權、實，寧契佛心？二中一音但是教本，非
X09n0248_p0848b09║即是教。教方在機，不同今分彼教。即淨名云眾生各
X09n0248_p0848b10║各隨所解，今分隨所解耳。一雨亦就佛說，三草即就
X09n0248_p0848b11║機殊。今分三草教殊，非析一雨令異。故經云：雖一地
X09n0248_p0848b12║所生，一雨所潤，而諸草、木各有差別。以一音、一雨義
X09n0248_p0848b13║相不異，故但說一音。三中本意未申者，如佛本為一
X09n0248_p0848b14║事，出現於世四十餘年，未顯真實；今分一代時教，何
X09n0248_p0848b15║妨判有淺、深？言隨他意語者，佛有三語：一、隨自意語，
X09n0248_p0848b16║說自所證一實等故；二、隨他意語，一向方便引眾生
X09n0248_p0848b17║故；三、隨自、他意語，亦稱自證，亦隨機故。既有三種，故
X09n0248_p0848b18║須分析也。四中言有通、別者，如前所引。此通，隨聞異
X09n0248_p0848b19║解；有不通者，就此分之。就顯者，如大般若明空理，則
X09n0248_p0848b20║文顯；明覺性，則文隱等。五中有二義故，雖分權、實，不
X09n0248_p0848b21║成枝派：一、善會佛意故，謂所說權教，乃是隨宜；所說
X09n0248_p0848b22║實者，稱理究竟。二、有開、顯故，謂說彼權教是方便門，
X09n0248_p0848b23║說於實教是真實相。不說方便為真實，則方便門開；
X09n0248_p0848b24║知實理之普周，則真實相顯。故法華經云：此經開方
X09n0248_p0848c01║便門，示真實相。今能開、顯，故不滯枝流；約佛施設，故
X09n0248_p0848c02║須分權、實。△疏：六、王之密語下，此下更有三意，顯開
X09n0248_p0848c03║教之理，過前不分。此初，一也。涅槃第九說：先陀婆，一
X09n0248_p0848c04║名四實：一者、鹽，二者、器，三者、水，四者、馬。彼文云：如是
X09n0248_p0848c05║四法，皆同此名。有智之臣善知此名：若王洗時，索先
X09n0248_p0848c06║陀婆，即便奉水；若王食時，索先陀婆，即便奉鹽；若王
X09n0248_p0848c07║食已，將欲飲漿，索先陀婆，即便奉器；若王欲遊，索先
X09n0248_p0848c08║陀婆，即便奉馬。如是智臣善解大王四種密語。是大
X09n0248_p0848c09║乘經亦復如是，有四無常，大乘智臣應當善知：若佛
X09n0248_p0848c10║出世，為眾生說如來涅槃，智臣當知：此是如來為計
X09n0248_p0848c11║常者說無常相，欲令比丘修無常想。或復說言：正法
X09n0248_p0848c12║當滅，智臣應知：此是如來為計樂者說於苦相，欲令
X09n0248_p0848c13║比丘多修苦想。又復說言：我今病苦，眾僧破壞，智臣
X09n0248_p0848c14║當知：此是如來為計我者說無我相，欲令比丘修無
X09n0248_p0848c15║我想。或復說言：所謂空者，是正解脫，智臣當知：此是
X09n0248_p0848c16║如來說正解脫無二十五有，欲令比丘修學空想。以
X09n0248_p0848c17║是義故，是正解脫則名為空。或復說言：一切眾生有
X09n0248_p0848c18║如來性，智臣當知：此是如來說於常法，欲令比丘修
X09n0248_p0848c19║正常法。是諸比丘若能如是隨順學者，當知是人真
X09n0248_p0848c20║我弟子。然引此文意，令隨所言，須善得意。豈可混然
X09n0248_p0848c21║不分權、實？△疏：七、不識佛意，以深為淺等者，第二意
X09n0248_p0848c22║也。如經言：初發心時，便成正覺。而淺見者，謂言是如
X09n0248_p0848c23║來方便說。故云以深為淺也。既以為淺，不能正修高
X09n0248_p0848c24║推聖境，即不能速證無上菩提。故云失於大利。離世
X09n0248_p0849a01║間品云：修此法者，少作功力，疾得菩提等。言以淺為
X09n0248_p0849a02║深，虗其功者，猶如世尊為止亂想，權令數息；觀心為
X09n0248_p0849a03║厭，苦者令出。三界眾生不了耽味為真，勤苦不已，多
X09n0248_p0849a04║用功力，所獲至微，不得涅槃一日之價。故云虗其功。
X09n0248_p0849a05║故謂虗癈功力也。△疏八、諸佛下，第三、意也。亦自分
X09n0248_p0849a06║者，如解深密立三時不同，解節金光明立三輪之異，
X09n0248_p0849a07║涅槃自分半、滿，又約五味之差，皆佛分也。若無著之
X09n0248_p0849a08║扶五性及與三時，龍樹之判四門，共與不共，皆揀權、
X09n0248_p0849a09║實，有取有捨，即菩薩亦分也。又亦意在莊嚴聖教令
X09n0248_p0849a10║深廣，謂分析權、實、空、有、偏、圓、遲、速，方知佛法微妙深
X09n0248_p0849a11║玄，無不包攝。譬如不泛大海，豈識邊涯？不辨權、實，安
X09n0248_p0849a12║知真實？故智論釋法施云：依隨經、論，廣作義理，為立
X09n0248_p0849a13║名字，皆名法施。又若不分權、實，則謂三教大同。今明
X09n0248_p0849a14║大乘尚有權、實，何況小乘？小乘比大，猶若螢光方於
X09n0248_p0849a15║日照。故小乘是佛教，尚被所訶，況於儒、道？比之佛法，
X09n0248_p0849a16║則天地懸隔矣。以此重重揀之，方知佛法深奧。▲疏
X09n0248_p0849a17║以斯下，二、雙結離、合，而捨合從離。
X09n0248_p0849a18║疏然就下，二、正開二：一、略標互闕。言諸德不同者，謂
X09n0248_p0849a19║曇無讖三藏、澤州遠法師，皆判一代佛經總為二種，
X09n0248_p0849a20║謂：小乘半字教，大乘滿字教。（皆不辨析大乘教中自有了、不了也。）唐初
X09n0248_p0849a21║印公判一切經亦有二種：一、釋迦屈曲教，（隨機說故，即涅槃、法
X09n0248_p0849a22║華已下皆是。）二、舍那平道教。（稱性說故，即華嚴是。）此於屈曲教中又
X09n0248_p0849a23║不分析權、實、了、不了。又齊、梁、晉、宋之間，南中諸師同
X09n0248_p0849a24║判一藏經文為三種教：一、佛初成道，便說華嚴一時
X09n0248_p0849b01║頓詮理、事、性、相、因、果一切諸法，名為頓教。二、始自鹿
X09n0248_p0849b02║苑，終於鶴林，三時，（一、小乘有教，二、大乘空教，三、不空不有中道之教也。）五時，（加第
X09n0248_p0849b03║四時中法華同歸教，第五時涅槃常住教。）自淺之深，漸次而說，名為漸教。
X09n0248_p0849b04║三者、佛於一代之中，隨遇上根，即頓詮一真覺性常
X09n0248_p0849b05║住之理。（成佛六年，便說央掘經及說如來藏經，皆明大乘深理。勝鬘、金光明、圓覺，皆此類也。）遇
X09n0248_p0849b06║中、下根，說對染之淨，或說二乘之法。（故臨涅槃度須跋陀羅，却成小
X09n0248_p0849b07║乘羅漢也。）遇何機緣，即稱之而說不定？初、後時節不屬三
X09n0248_p0849b08║時、五時所攝者，名不定教。又西域戒賢、智光二大論
X09n0248_p0849b09║師各立三時教。又天台大師立藏、通、別、圓四教。上來
X09n0248_p0849b10║諸德判教，皆互有闕略，或有違妨，故未可全依。
X09n0248_p0849b11║疏今依下，二、廣明周備二：初、總判諸教二：初、列章。此
X09n0248_p0849b12║師是華嚴宗主，即康藏和尚也。姓康，名法藏，為帝師
X09n0248_p0849b13║敕諡，號賢首大師。當今天下所傳華嚴新、舊二疏，皆
X09n0248_p0849b14║出大師門下，皆宗承大師義門，製造華嚴廣、略文義
X09n0248_p0849b15║及諸經、論、章疏，約三、五十本，數百餘卷，判一大藏經，
X09n0248_p0849b16║總為五種教，階降不同，以顯頓、漸、偏、圓、大、小、權、實。一
X09n0248_p0849b17║一教中所詮法義，斷、證、悟、修一切法數，各有行相。言
X09n0248_p0849b18║五種者，如疏所列。
X09n0248_p0849b19║疏初者下，二、判教五：一、小乘教三：一、明立教意。言以
X09n0248_p0849b20║隨機故等者，且明佛設此教之意。以凡夫、外道邪、正
X09n0248_p0849b21║不分，真、妄混濫，佛若說了義云一切皆真，即此等因
X09n0248_p0849b22║何改心悔過？故說諸法染、淨，定別善、惡雲泥，令知善、
X09n0248_p0849b23║淨可欣，惡、染可厭，知彼賢聖勝妙，自覺凡夫過患，發
X09n0248_p0849b24║心立志，修因證果，故云隨機等也。隨他語者，義如前
X09n0248_p0849c01║說。▲疏然其下，二、辨所詮。言七十五法者，束之，總唯
X09n0248_p0849c02║五類：一者、色法，有其十一（五根、五境及無表色）；二者、心法，唯有
X09n0248_p0849c03║一意識也；三、心所有法，有四十六（復分為六：一者、徧大地法，有十種，謂：
X09n0248_p0849c04║受、想、思、觸、欲、慧、念及作意、勝解、三摩地也。此徧一切心，故名徧地。二者、大善地，有十，謂：信、勤、行、捨、慚、愧及無貪、
X09n0248_p0849c05║無瞋、不害、輕安、不放逸。三者、大煩惱，有六，謂：癡、放逸、懈怠、不信、惛沈、掉舉。此六恒為染也。四者、大不善，有二，謂：
X09n0248_p0849c06║無慚、無愧。五者、小煩惱，有十，謂：忿、覆、慳、嫉、惱、害、恨、諂、誑、憍。六者、不定，有八，謂：悔、眠、尋、伺、貪、瞋、慢、疑也）。四者、
X09n0248_p0849c07║不相應法，有十四（一、得，二、非得，三、眾同分，四、無想異熟，五、無想定，六、滅盡定，七、命根，八、
X09n0248_p0849c08║生，九、住，十、異，十一、滅，十二、名，十三、句，十四、文也）。五者、無為法，有三（一、擇滅，二、非擇滅，三、
X09n0248_p0849c09║虛空）。總計七十五也。比於大乘，欠二十五。疏唯依等者，
X09n0248_p0849c10║明所依根本。小乘計現在色、心為所熏，三毒為能熏，
X09n0248_p0849c11║故造業受報，生死不絕。若以善法熏心修道，即得解
X09n0248_p0849c12║脫，故名染、淨根本。雖云六識，但是一意識，於六根中
X09n0248_p0849c13║應用，故名六也。▲疏未盡下，三、總結不了，只由所詮
X09n0248_p0849c14║事、理未盡故。於彼當宗，自有二十部諍論。宗計不同，
X09n0248_p0849c15║就佛意即通，就言教即隱。故宗習之者，隨言執理，隨
X09n0248_p0849c16║相執體（如癡孩之徒，聞說乾城、水月之類，便執實有其體）。
X09n0248_p0849c17║疏二、始教中三：一、明能詮以深密等者，謂解深密經
X09n0248_p0849c18║中判三時教，第二、第三時教中皆說眾生有五種性，
X09n0248_p0849c19║其中定性二乘、無性眾生，以無佛性故，畢竟不成佛
X09n0248_p0849c20║果。此是佛引中下之機，初入大乘法門，故總合之為
X09n0248_p0849c21║始教也。疏此既下，釋始教、分教之名也。▲疏廣說下，
X09n0248_p0849c22║二、明所詮。以說相多性少，故言法相宗也。削繁錄數
X09n0248_p0849c23║者，百法論題云：本事分中略錄名數。言一百者，對前
X09n0248_p0849c24║顯勝；言少說法性，對後彰劣。百者，謂色有十一，心法
X09n0248_p0850a01║有八，心所有五十一，不相應行有二十四，無為法有
X09n0248_p0850a02║六，故成百數。於前七十五中加二十五，謂心法加七，
X09n0248_p0850a03║小乘唯一意識故；心所加五，不相應行加十，無為加
X09n0248_p0850a04║三。並如彼說。疏法性即法相數者，說真如法性，乃是
X09n0248_p0850a05║百中六無為數。▲疏決擇下，三、總結判。又類勝前。前
X09n0248_p0850a06║云未盡法源，故多諍論。多諍論者，二十部異。今云少
X09n0248_p0850a07║諍者，成立唯識之論。但十師之殊，唯有十部，故對前
X09n0248_p0850a08║為少。然對後無諍論，此又是劣。
X09n0248_p0850a09║疏：三、終教中三：一、正立。言終者，終於始故。謂以空義、
X09n0248_p0850a10║相義初誘導之，後以中道實理終竟成之，故云終教，
X09n0248_p0850a11║以始教中無實果故。復言實者，疏文自釋。▲疏少說
X09n0248_p0850a12║下，二、所詮。言小說等者，然大、小乘法相所詮義，於源
X09n0248_p0850a13║則略，枝派則廣。如說染法、俱舍，於起業相及業繫苦
X09n0248_p0850a14║果，三界、六道依、正之相甚廣；唯識說六識中二執、二
X09n0248_p0850a15║障亦甚廣；第八識三細乃至所依根本，則略；其本始
X09n0248_p0850a16║覺三大及真如門乃至一真心源之義，混不分析行
X09n0248_p0850a17║相。若起信，則於此等開章廣辨；其六麤障執之義，則
X09n0248_p0850a18║唯略說；其起業、受果，但列之而已，都不解釋。故知法
X09n0248_p0850a19║性宗所說，本廣而末略；小乘，末廣而本略；大事、法相，
X09n0248_p0850a20║本、末俱略，而中間廣。餘皆例知。學者徧尋三類，本、末
X09n0248_p0850a21║俱通，方解教理。疏相亦歸性者，如說五蘊，五蘊即空，
X09n0248_p0850a22║空即法性。又云：三世五蘊法說名為世間彼滅非世
X09n0248_p0850a23║間如是但假名等。又云：有諍說生死無諍說涅槃生
X09n0248_p0850a24║死及涅槃二俱不可得。又如說心，心即離念，法界一
X09n0248_p0850b01║相等；說諸淨土，亦復皆空等。又華嚴云：華藏世界海
X09n0248_p0850b02║法界無差別等。其文非一，故此宗中非不有相，但意
X09n0248_p0850b03║顯性以為玄妙，令物達此，速證菩提故。疏無諍論者，
X09n0248_p0850b04║起信、智度、寶性等三論，皆無諸師諍競之異。▲疏上
X09n0248_p0850b05║二下，三、結會始、終兩教。文二：初、且略結始、終，束之為
X09n0248_p0850b06║漸，以對第四頓教之殊。疏然大下，二、復開始、終兩教，
X09n0248_p0850b07║自有三宗，以攝盡一期漸教也。文三：初、且標列三宗。
X09n0248_p0850b08║謂若不許容有二宗之外別有法性宗者，未審以何
X09n0248_p0850b09║教為法性邪？不可以第二時密意方便破相不了之
X09n0248_p0850b10║教而為法性，故始終窮究。除圓、頓稱性教外，自有三
X09n0248_p0850b11║宗，兼小乘為四，總是漸教。故藏和尚起信疏佛法中
X09n0248_p0850b12║宗計總有其五。下立宗中當敘。又塵外法師金剛經
X09n0248_p0850b13║疏懸談義門，亦立大乘三宗（名亦同此）。注各立互破者，戒
X09n0248_p0850b14║賢立法相宗，破無相宗心、境俱空之義，云：迷佛密意
X09n0248_p0850b15║方便破執之教，以為實理。智光破法相宗境空識有
X09n0248_p0850b16║之義，云：迷佛方便接引劣機，說識變等，便以依他為
X09n0248_p0850b17║有。廣如大疏所敘。注皆認等者，然法性宗有頓有漸，
X09n0248_p0850b18║故後注云通於頓、漸等。而漸宗所依經者，是法華、涅
X09n0248_p0850b19║槃等第四、五時中所說法性實理，是結會始教之終
X09n0248_p0850b20║極，故名終教。頓宗所依經者，是華嚴、圓覺之類，不屬
X09n0248_p0850b21║三時、五時頓詮真性常住之理。其破相宗所依之經，
X09n0248_p0850b22║自是第二時空教般若等。其法相宗所憑之經，自是
X09n0248_p0850b23║第三時中四十年前解深密等。今後輩傳習，或云唯
X09n0248_p0850b24║識依華嚴等六經所造，或引涅槃等皆有佛性等理，
X09n0248_p0850c01║證成空宗之義，故云爾也。
X09n0248_p0850c02║疏今將下，二、兩重相對料揀，謂以法性對二宗也。文
X09n0248_p0850c03║二：初、總標，如文。疏初中下，二、別對二：一、對法相二：初、
X09n0248_p0850c04║辨異。言有多差別者，所宗既別，所說一切義、旨皆殊。
X09n0248_p0850c05║十對中，皆上句相，下句性。一中三乘者，意云：教具三
X09n0248_p0850c06║乘為圓了。若言唯小乘，或唯一乘，是不了義。由一切
X09n0248_p0850c07║眾生具五種性，須有三乘被機，方足深密。云云者，彼
X09n0248_p0850c08║經云：普為發趣一切乘者說。（一切，即三乘也。）一乘者，法性宗。
X09n0248_p0850c09║意云：教唯一乘為圓了。若言唯小，或言具三，是不了
X09n0248_p0850c10║義。由一切眾生皆同，唯有一佛性故。法華云：十方佛
X09n0248_p0850c11║土中唯有一乘法無二亦無三除佛方便說。（則知云有三乘，
X09n0248_p0850c12║但是方便之言。）又云：未來諸世尊雖說百千億無數諸法門
X09n0248_p0850c13║其實為一乘。復言等者，等涅槃之類。涅槃云：一切眾
X09n0248_p0850c14║生皆同一乘、一解脫、一因、一果、同一甘露，一切當得
X09n0248_p0850c15║常、樂、我、淨，是名一味。
X09n0248_p0850c16║二、五性中，楞伽經中佛告大慧：有五種性：一、聲聞性，
X09n0248_p0850c17║二、辟支佛性，三、如來性，四、不定性，五者、無性。無性之
X09n0248_p0850c18║人無種性故，雖復勒行精進，終不能證無上菩提（據理
X09n0248_p0850c19║亦應云終不能得聲聞、緣覺也），但以人天善根而成熟之（從無性之人已下，兼
X09n0248_p0850c20║是善戒經文）。云等者，般若、深密等經，莊嚴、瑜伽等論，皆同
X09n0248_p0850c21║此說。△一、性者，注中有二：初、且標立。於中言法華等
X09n0248_p0850c22║者，法華經云：諸佛兩足尊，知法常無性。（謂色、心等法，從本已來，空
X09n0248_p0850c23║無自性，唯是真如，一體一性。此諸法等，本來即無，非推之使無，故云常無。故起信云：是故一切法，從本已來，離
X09n0248_p0850c24║名字相，離心緣相，畢竟平等，唯是一心，故名真如也。）佛種從緣起，是故說一乘。
X09n0248_p0851a01║楞伽者，謂入楞伽（十卷者）。第二、第四、第七，皆同說二乘
X09n0248_p0851a02║無實涅槃，但是三昧力故，後必當得無上菩提。（既無實二
X09n0248_p0851a03║乘涅槃，即唯同一大乘性。）涅槃者，彼經云：佛性者，名為一乘。師子
X09n0248_p0851a04║吼者，名決定說。決定說言：一切眾生皆有佛性。又云：
X09n0248_p0851a05║無佛性者，所謂無情。故總標云：法華、楞伽、涅槃，皆唯
X09n0248_p0851a06║一性也。△後趣寂下，破於三、五，釋成其一。文有五句，
X09n0248_p0851a07║句末皆故字。初一唯破定性，次一通破二種，次一唯
X09n0248_p0851a08║破無性，後二破三乘。五句皆即破彼，便成此也。初句
X09n0248_p0851a09║云趣寂等者，即法華經？化城喻品結喻世尊所化弟
X09n0248_p0851a10║子云：爾時所化無量恒河沙眾生者，汝等諸比丘及
X09n0248_p0851a11║我滅度後未來世中聲聞弟子是也。我滅度後，復有
X09n0248_p0851a12║弟子不聞是經，不知不覺菩薩所行，自於所得功德
X09n0248_p0851a13║生滅度想，當入涅槃。我於餘國作佛，更有異名。是人
X09n0248_p0851a14║雖生滅度之想，入於涅槃，而於彼土求佛智慧，得聞
X09n0248_p0851a15║是經，唯以佛乘而得滅度等。釋曰：言餘國者，即天台
X09n0248_p0851a16║依智論所立四種國土中方便有餘土也。故智度論
X09n0248_p0851a17║第九十五云：阿羅漢先世因緣所受身必應當滅，住
X09n0248_p0851a18║在何處而具足佛道？若得阿羅漢，更不生三界，別有
X09n0248_p0851a19║淨土。出三界外，乃無煩惱之名。於是國土佛所聞法
X09n0248_p0851a20║華經，具足佛道。如法華經說：有阿羅漢，我於餘國等。
X09n0248_p0851a21║（云云全同上所引經。）釋曰：智論之文，昭然與法華符會。即知聲
X09n0248_p0851a22║聞雖出三界，自有國土，於彼決定迴心成佛，非永寂
X09n0248_p0851a23║滅。次云菩薩與記等者，即法華經中說：常不輕菩薩
X09n0248_p0851a24║於衢路中普禮四眾，語言：我不輕汝等，汝等皆行菩
X09n0248_p0851b01║薩道，皆當作佛。是時增上慢比丘、比丘尼、士女打罵
X09n0248_p0851b02║云：我不受此虗妄之記。法華論釋云：此諸增上慢聲
X09n0248_p0851b03║聞根未熟故，如來不自與記。菩薩與授菩薩記者，方
X09n0248_p0851b04║便令發心故。（據此即無定性。）言我不輕汝等，汝等皆當作佛
X09n0248_p0851b05║者，諸眾生皆有佛性故。（據此即無無性人。）釋曰：論家所釋甚
X09n0248_p0851b06║顯，不應更疑。引此一段文者，通破定性、無性也。次云
X09n0248_p0851b07║闡提有佛性故者，涅槃第九廣破闡提斷善，不能發
X09n0248_p0851b08║心。當文即云：彼一闡提雖有佛性，而為無量罪垢所
X09n0248_p0851b09║纏，不能得出，如蠶處繭。以是業緣，不能生於菩提妙
X09n0248_p0851b10║用，流轉生死。釋云：既言雖有，則顯不無，故如蠶處繭。
X09n0248_p0851b11║繭喻罪垢，罪垢是能纏；蠶喻佛性，佛性是所纏。故勝
X09n0248_p0851b12║鬘經說：在纏名如來藏，如來藏即佛性也。據佛正當
X09n0248_p0851b13║訶毀闡提之處，尚不云無佛性，不知彼宗何以苦執
X09n0248_p0851b14║五性不同？若爾，楞伽經何以說有五性？答：彼宗所引，
X09n0248_p0851b15║不曉經意，自迷其文。彼經具云：五者無性，謂一闡提。
X09n0248_p0851b16║此有二種：一者焚燒一切善根，即謗菩薩藏；二者憐
X09n0248_p0851b17║愍一切眾生界，即是菩薩。若有眾生不入涅槃，我亦
X09n0248_p0851b18║不入。大慧白言：此二何者常不入涅槃？佛言：菩薩常
X09n0248_p0851b19║不入涅槃非焚燒一切善根者，以知諸法本來涅槃，
X09n0248_p0851b20║不捨一切眾生故。此意則明菩薩入而不入。既云菩
X09n0248_p0851b21║薩常不入非闡提者，則明闡提後必入矣。後二句破
X09n0248_p0851b22║三乘中，初云攝論者，彼本論第八云：佛說正法善成
X09n0248_p0851b23║立。彼釋論自解云：諸佛共說理不相違，故名正法。如
X09n0248_p0851b24║來成立正法有三種：一立小乘、二立三乘、三立一乘
X09n0248_p0851c01║（此三次第與智光論師準妙智經所立三時教大意同也）。於此三中第三最勝，故
X09n0248_p0851c02║名善成立。釋曰：據彼論以一乘居後判云最勝，故知
X09n0248_p0851c03║深密所立三乘是不了也。後云法華破三多嫉怨者，
X09n0248_p0851c04║由四十年中深密等教立有三乘，法華涅槃在後所
X09n0248_p0851c05║說乃破三乘。三乘習已性成，故被破而生怨嫉。故法
X09n0248_p0851c06║華經法師品云：佛告藥王：我所說經典無量百千億，
X09n0248_p0851c07║已說（般若深密之類）、當說（涅槃等經）、今說（無量義經也。同法華之會，故云今也）。而於
X09n0248_p0851c08║其中此法華經最為難信難解。藥王！此經是諸經祕
X09n0248_p0851c09║要之藏（云云乃至）。從昔已來未曾顯說如此經者，如來現
X09n0248_p0851c10║在猶多怨嫉，況滅度後（由是會三之始，歸一之初，故偏難信。昔經雖妙，猶滯三乘，
X09n0248_p0851c11║故未招怨嫉。涅槃雖明一極，由法華已破三訖，故一聞便受。法華如先鋒，涅槃如大軍，以先鋒已破，故大軍用
X09n0248_p0851c12║力不多，故唯法華難也。今果有保執五性三乘，不信唯一，經文驗矣。今注中但取意略標指耳）。
X09n0248_p0851c13║三唯心中妄者，法相宗所釋諸大乘經萬法唯心之
X09n0248_p0851c14║義，但云唯有為八識生滅之心也。謂此心識，後惑業
X09n0248_p0851c15║生，一期報盡，便歸壞滅。以其識種引起從識（以現在第八名
X09n0248_p0851c16║異熟識，由過去煩惱及業熏習成種，招此識果，酬引業故，因果相續，展轉無窮。故唯識偈云：由諸業習氣，二取
X09n0248_p0851c17║習氣俱，前異熟已盡，復生餘異熟也），依生滅識種，建立生死（依識生死，如上已明）
X09n0248_p0851c18║及涅槃因（轉識成智，智證涅槃，故云因也）。真者，謂性宗諸大乘經萬
X09n0248_p0851c19║法唯心之義，具云八識之心通如來藏，如來藏是自
X09n0248_p0851c20║性清淨本覺真心。謂此淨心為因根本，不覺為緣生
X09n0248_p0851c21║三細，三細即是阿賴耶識，從此識等方轉起一切境
X09n0248_p0851c22║界。故反推其源，唯真心也。具如起信說。然彼宗唯妄，
X09n0248_p0851c23║即不通真。今性宗云真即兼妄，故注云八識通如來
X09n0248_p0851c24║藏也。
X09n0248_p0852a01║四、真如中凝然者，相宗所說一切有為染淨等法，既
X09n0248_p0852a02║但是生滅妄識為本，不關真如，故真如一向凝然不
X09n0248_p0852a03║變，無隨緣義。隨緣者，性宗所說八識既通如來藏性，
X09n0248_p0852a04║藏性即是在纏真如，故真如有不變、隨緣二義。楞伽
X09n0248_p0852a05║經云：如來藏為無始惡習所熏，名為識藏。皆明隨緣
X09n0248_p0852a06║成一切法也。起信亦云：自性清淨心，因無明風動，成
X09n0248_p0852a07║其染心等。而疏云但是者，躡上而起，謂上生滅但是
X09n0248_p0852a08║真如隨緣成也。由對上始教，但說凝然，故云隨緣，非
X09n0248_p0852a09║謂此宗無不變義。由不變故，始能隨緣；由隨緣故，方
X09n0248_p0852a10║能不變。何者？謂若無不變，自體將何隨緣？如水失濕
X09n0248_p0852a11║性，將何隨風而成波浪？即由此義，經中說言真如隨
X09n0248_p0852a12║緣。若不能隨緣體，則不徧緣中；緣中既無，何成不變？
X09n0248_p0852a13║是以二義返覆相成。故勝鬘經不染而染，染而不染，
X09n0248_p0852a14║難可了知。此經二對，上對即不變隨緣，下對即隨緣
X09n0248_p0852a15║不變，不失自性也。楞伽亦云：不思議變，是現識因。藏
X09n0248_p0852a16║和尚釋云：變即不變，名不思議等。
X09n0248_p0852a17║五、三性空有中（三性者：一、徧計所〔執〕，二、依他起性，三、圓成實性。如大疏所釋也）。離者，
X09n0248_p0852a18║相宗說三性空有，如注所配。空者自空，不得言有；有
X09n0248_p0852a19║者自有，不得言空。故云離也。即者，徧計如鏡中骨肉
X09n0248_p0852a20║之面，依他如鏡中影像，圓成如鏡之圓明。由骨肉之
X09n0248_p0852a21║面，但是孩稚癡情所執（如迷人顛倒之想也），都無一毫自實體
X09n0248_p0852a22║性。智者達之（如初悟人），但是影像，如徧計無性，即依他也。
X09n0248_p0852a23║又深智之者，推窮影像，不從外入，不從內出，都無一
X09n0248_p0852a24║毫自性，舉體但是圓明之鏡，如依他無性，即是圓成
X09n0248_p0852b01║也。故中論云：因緣所生法，我說即是空（徧計故也），亦為是
X09n0248_p0852b02║假名（依他釋也），亦是中道義（圓成也。皆云亦者，明即是空者假，假者中，中者空，一體三
X09n0248_p0852b03║名，故云亦也。注云：無性者，徧計、依他二俱無自性也。此與破相宗中無性即圓成義意稍異，如下料簡之）。
X09n0248_p0852b04║六、生佛不增減中（此不增減者，二宗文同而義別）。謂佛教諸大乘中
X09n0248_p0852b05║說云：生界不減，佛界不增。兩宗解釋不同。相宗但就
X09n0248_p0852b06║定性二乘、無性闡提等三類眾生所說，以三類定無
X09n0248_p0852b07║佛性，永不成佛，故無增減。不約定有佛性及不定性
X09n0248_p0852b08║二類所說。若性宗解，則云：一切眾生悉無差別，自性
X09n0248_p0852b09║但是真性，一理齊平，無成、不成，故無增減。故華嚴出
X09n0248_p0852b10║現品云：佛子！如來成正覺時，於其身中普見一切眾
X09n0248_p0852b11║生成正覺，乃至普見一切眾生入涅槃，皆同一性，所
X09n0248_p0852b12║謂：無性。無何等性？所謂：無相性、無盡性、無生性、無滅
X09n0248_p0852b13║性、無我性、無非我性、無眾生性、無非眾生性、無菩提
X09n0248_p0852b14║性、無法界性、無虗空性，亦復無有成正覺性。知一切
X09n0248_p0852b15║法皆無性故，得一切智，大悲相續，救度眾生。佛子！譬
X09n0248_p0852b16║如虗空，一切世界若成、若壞，常無增減。何以故？虗空
X09n0248_p0852b17║無生故。諸佛菩提亦復如是，若成正覺、不成正覺，亦
X09n0248_p0852b18║無增減。何以故？菩提無相、無非相，無一、無種種故。佛
X09n0248_p0852b19║子！假使有人能化作恒河沙等心，一一心復化作恒
X09n0248_p0852b20║河沙等佛，皆無色、無形、無相，如是盡恒河沙等劫無
X09n0248_p0852b21║有休息。佛子！於汝意云何？彼人化心化作如來，凡有
X09n0248_p0852b22║幾何？如來性起妙德菩薩言：如我解於仁所說義，化
X09n0248_p0852b23║與不化等無有別，云何問言凡有幾何？普賢菩薩言：
X09n0248_p0852b24║善哉，善哉！佛子！如汝所說，設一切眾生於一念中悉
X09n0248_p0852c01║成正覺，與不成正覺等無有異。何以故？菩提無相故。
X09n0248_p0852c02║若有相，則有增、有減。
X09n0248_p0852c03║七、二諦空有離者，相宗真諦、俗諦條然不同，故云離
X09n0248_p0852c04║也。說徧計是俗，此俗即空；依他是俗，此俗假有；圓成
X09n0248_p0852c05║是真，一向實有。既真不得俗，俗又非真；空不得有，有
X09n0248_p0852c06║不得空，故皆離也。（四種二諦，總成八諦，一一不同，如大疏說。）即者，謂真妄
X09n0248_p0852c07║俱空，非獨妄有真空、妄空真有，故云第一義空。該通
X09n0248_p0852c08║真妄，此是即妙有之真空，非無物為空，故言第一義
X09n0248_p0852c09║矣。故仁王經二諦品云：於諦常自二（二義二名），於解常自
X09n0248_p0852c10║一（智者解了，元是一體），通達此無二，真入第一義。（即是注中第一義空也。）
X09n0248_p0852c11║涅槃經：佛告文殊云：世諦者，即第一義諦。文殊云：若
X09n0248_p0852c12║爾，則無二諦。佛言：有善方便，隨順眾生，說有二諦。（云
X09n0248_p0852c13║云，如大疏具引而釋。）梁攝論云：智障甚盲瞑，謂真俗別執。然
X09n0248_p0852c14║性宗二諦，不即不離。非但即也，以敵對相宗條然，故
X09n0248_p0852c15║但云即也。又性宗本末，細尋具有三諦，如下所明。
X09n0248_p0852c16║八、四相中前後者，唯識論云：本無今有，有位名生；生
X09n0248_p0852c17║位蹔停，即說為住；住別前後，復立異名；蹔有還無，無
X09n0248_p0852c18║時名滅。前三有故，同在現在；後一是無，故在過去。（既現
X09n0248_p0852c19║在、過去之殊，即是前後也。）同時者，以性滅為滅，故得同時。故楞伽
X09n0248_p0852c20║云：一切法不生，我說剎那義，初生即有滅，不為愚者
X09n0248_p0852c21║說。淨名云：汝今即時亦生、亦老、亦滅故。又過去已滅，
X09n0248_p0852c22║未來未至，現在無住，三世皆空，故體即滅，乃會相歸
X09n0248_p0852c23║性也。故起信論云：若得無念者，則知心相生、住、異、滅，
X09n0248_p0852c24║以無念等故，而實無有始覺之異。以四相同時而有，
X09n0248_p0853a01║皆無自立，本來平等，同一覺故。
X09n0248_p0853a02║九、能、所斷證中，（能斷、所斷，能證、所證，皆有離即。）根本智緣真，斷迷理、
X09n0248_p0853a03║事二種隨眠；後得智達俗，唯斷迷、事隨眠。即是根後
X09n0248_p0853a04║緣境，斷惑相離也。又智證理之時，智是有為，（以轉識而得，有
X09n0248_p0853a05║始無終，故屬有為。）理是無為，（真如之理，在障出障，體無增減，但是顯得，不是修生，故屬無為。）
X09n0248_p0853a06║故不相即。即者，以心真如本來知覺，元無煩惱，故惑、
X09n0248_p0853a07║智及理皆相即也。智論云：菩提（智也）、菩提斷（惑也），俱名為
X09n0248_p0853a08║菩提（即也）。故云惑即菩提。華嚴云：無有智外如為智所
X09n0248_p0853a09║證，亦無如外智能證於如。故云見即真如。（見即是見道之智也。）
X09n0248_p0853a10║十、佛身中有為者，四智菩提是佛報身。（四智者，轉第八識成大圓
X09n0248_p0853a11║鏡智，轉第七識成平等性智，轉第六識成妙觀察智，轉前五識成成所作智。下文殊章中當具釋之。）此智
X09n0248_p0853a12║既依生滅識種，（從阿賴耶識中無漏種子而生起也。）四相所遷，故是有
X09n0248_p0853a13║為。無為者，既上明世、出世智依如來藏始覺同本，則
X09n0248_p0853a14║非有為，非一非異。（疏但云無為者，且敵對上也。）故云化身即常等
X09n0248_p0853a15║也。故涅槃經云：吾今此身即是常身、法身。恐人謂言：
X09n0248_p0853a16║但是不斷常，非凝然常。凝然常者，即是法身。今云即
X09n0248_p0853a17║是常身、法身，明化身即法身凝然常也。不墮諸數者，
X09n0248_p0853a18║即淨名經？弟子品云：佛身無為，不墮諸數。以訶阿難，
X09n0248_p0853a19║謂化身有小疾故。上舉二經明化身常，下況報體，安
X09n0248_p0853a20║得不常？
X09n0248_p0853a21║疏若知下，第二、會通二宗，令不相違也。然此會者，恐
X09n0248_p0853a22║後學宗計是非，以生過患，故復會通。雖復會通，權、實
X09n0248_p0853a23║不失。於中，先總標；後謂就機下，正會。言約法：一者、非
X09n0248_p0853a24║佛化法，化法亦有權說三乘故。今言法者，佛之知見，
X09n0248_p0853b01║一乘可軌之法耳。疏新熏，則五本有、無二者、然準法
X09n0248_p0853b02║相，立新熏者，亦說有五；立本有者，亦說有五。今但會
X09n0248_p0853b03║經文五性之意，不約彼執。為眾生遇緣，熏三乘種性
X09n0248_p0853b04║及不定、無性，故有五耳。何者？謂唯習近聲聞，成聲聞
X09n0248_p0853b05║定性；習近緣覺，成緣覺定性（故法華？安樂行品中不許親近小乘三藏學者，
X09n0248_p0853b06║恐被熏習，成其性故）。若唯近菩薩，則成菩薩性；若俱習近三乘，
X09n0248_p0853b07║則成不定性；若俱不習近，則成無性。亦如今人偏習
X09n0248_p0853b08║禪戒等，即成定性。若三學俱習，成不定性，不定偏執
X09n0248_p0853b09║故。若都不習，則成無性，卒難教化。故知熏習成五種
X09n0248_p0853b10║性，依其長時，故說各別。言本有無二者，本有佛性，理
X09n0248_p0853b11║不容差。故說有心定當成佛，非是本性有五種性也。
X09n0248_p0853b12║然若人理雙拂，則三一俱亡。謂真理寂寥，不屬諸數。
X09n0248_p0853b13║借一以遣三，一亡而一遣。言窮慮絕，何實何權？體本
X09n0248_p0853b14║寂寥，孰三孰一？故法句云：森羅及萬象，一法之所印
X09n0248_p0853b15║（以一遣多）。一亦不為一，謂欲破諸數。淺智著諸法，計一以
X09n0248_p0853b16║為一（以非一遣一也）。故須三一兩亡。若別約佛化儀，則能三
X09n0248_p0853b17║能一。謂隨物機宜，則說三乘。陶鍊已久，則便說一。故
X09n0248_p0853b18║經云：或有國土說一乘，或二或三或四五，如是乃至
X09n0248_p0853b19║無有量。況三一邪？
X09n0248_p0853b20║
X09n0248_p0853b21║圓覺經略疏之鈔卷第三