X09n0248_p0853c01║圓覺經略疏之鈔卷第四
X09n0248_p0853c02║
X09n0248_p0853c03║疏：二、對破相中文二：初、辨異二：初、且辨其五別。文中
X09n0248_p0853c04║四對，皆上明破相義，下明法性義。唯三性義中，兩宗
X09n0248_p0853c05║皆含空、有，而義不同。一中（所證理也）無性者，破相宗以諸
X09n0248_p0853c06║法空，即名真理。如幻華無體，即是大虗；第二月無性，
X09n0248_p0853c07║即是本月。故門論云：大分深義，所謂空也。假名及中
X09n0248_p0853c08║道，但約空說。（如前不分教五義中所辨。）憑公雖云存世之所亡，意
X09n0248_p0853c09║亦但以空為所亡。本性者，性宗以自性清淨常住真
X09n0248_p0853c10║心為所證理。真心者，不待會色歸空，不因斷惑成淨。
X09n0248_p0853c11║自心本淨，故云自性；無始時來乃至盡未來際，有佛
X09n0248_p0853c12║無佛，常不滅壞，故云常住心也。故寶性論云：清淨有
X09n0248_p0853c13║二種：一、自性清淨，謂性淨解脫，以自性清淨心遠離
X09n0248_p0853c14║煩惱故；二、離垢清淨，謂障盡解脫。真如者，前但了諸
X09n0248_p0853c15║法無性，即名實理；此乃諸法皆空無性，方始顯出自
X09n0248_p0853c16║心本性，方為實理。如天上雲散月，如出鏡中垢盡明
X09n0248_p0853c17║現。非但無雲，便名月也；晦夜無雲，不名月故。二中（能證）
X09n0248_p0853c18║真智者，謂了一切皆無所有，即此了智亦不可得，即
X09n0248_p0853c19║名真智。若存一法，即非真智也。故法句云：一亦不為
X09n0248_p0853c20║一。肇云：般若無知。又云：惑智知無，真智無知。百論以
X09n0248_p0853c21║無相智為宗者，是此意也。真知者，一心真實，本自能
X09n0248_p0853c22║知也。謂起信論明真如自體相云：從本已來，性自滿
X09n0248_p0853c23║足一切功德，所謂自體有大智慧光明義故，真實識
X09n0248_p0853c24║知義故。荷澤亦云：無住體上，自有本智能知等。言通
X09n0248_p0854a01║於理智，乃至引華嚴者，顯真知異前智也。彼品覺首
X09n0248_p0854a02║等九菩薩問文殊云：云何佛境界智？（彼踈科云：能證之智。此下注釋
X09n0248_p0854a03║者，皆是彼疏也。）文殊偈答曰：諸佛智自在三世無所礙。（權智橫無
X09n0248_p0854a04║不知，故云自在；豎遠三際，故無所礙。）如是慧境界平等如虗空。（實智也，故云慧
X09n0248_p0854a05║境平等如空。如空者，無若干也。故淨名云：但以數故，說有三世，非謂菩提有去、來、今。權實無礙，為佛境智。）諸
X09n0248_p0854a06║菩薩又問：云何佛境界知？（彼疏科云：明心體相。）文殊偈答云：非
X09n0248_p0854a07║識所能識亦非心境界其性本清淨開示諸羣生。彼
X09n0248_p0854a08║疏釋云：（此下麤書是彼疏，注書是彼鈔。）知即心體。（彼鈔云：此句標示也。謂前對所證之
X09n0248_p0854a09║法，明能證之智；今則直語靈知之心，異乎木石，通於能、所證。又前唯佛果權實智慧，不通於凡，故云佛智自在；
X09n0248_p0854a10║此等通凡、聖，故云性淨開示羣生等。然上兩重料簡，即當寶性論二種清淨解脫也。前云佛智自在，即離垢清
X09n0248_p0854a11║淨解脫；後云性淨開示羣生，即自性清淨解脫。又云通能、所證，通凡、聖者，即是此疏通理智，徹染、淨之義也。）
X09n0248_p0854a12║了別則非真知，故非識所識；（分別名識，今有了別之識，故非真知，唯無念方
X09n0248_p0854a13║見也。）瞥起亦非真知。（起心亦是妄想，故非真知。真知必忘心遺照，言思斷矣。故勝天王般
X09n0248_p0854a14║若經云：遠離思量，過覺觀境。）心體離念無念，非有念可離可無，故
X09n0248_p0854a15║云性本清淨。眾生等有，惑翳不知，故佛開示，皆令悟
X09n0248_p0854a16║入。諸菩薩以即體之用，故問之以知。文殊以即用之
X09n0248_p0854a17║體，故答之以性淨。（即當五重中第一、第二理智義也。）知之一字，眾妙
X09n0248_p0854a18║之門。若虗己而會，便契佛境。（釋經中佛境之言也。故彼疏云：十信圓觀，便造
X09n0248_p0854a19║佛境。）肇公云：知有有壞，知無無敗。真知之知，有無不計。
X09n0248_p0854a20║三中二諦者，以緣生即空為真諦，不待滅壞即俗諦，
X09n0248_p0854a21║如空華之虗相。故影公云：俗諦故有，真諦故無。三諦
X09n0248_p0854a22║者，注釋自顯。若本業經，即云有諦、無諦、中道諦。然注
X09n0248_p0854a23║中但以鏡明喻第一義諦，即知以明所現影像喻俗
X09n0248_p0854a24║諦，影像全空無體喻真諦也。四中三性空有者，空宗
X09n0248_p0854b01║有謂等者，但所見有法即非真實，乃至菩提涅槃皆
X09n0248_p0854b02║如夢幻。言依計者，依他徧計也。此依計皆虗妄。虗妄
X09n0248_p0854b03║之中說此二名者，如空華依他病眼而有，亦如第二
X09n0248_p0854b04║月依他揑目及本月而有，故名依他。迷者情計，謂為
X09n0248_p0854b05║實有，即是徧計。二義雖別，所目之法不別。此等諸法
X09n0248_p0854b06║皆無所有，方名圓成。然此圓成，但約依他徧計空理
X09n0248_p0854b07║而說，亦無其體，故說三皆無性。性宗即徧計等者，徧
X09n0248_p0854b08║計之法，如繩上見蛇，杌木上見鬼，情中定有，道理定
X09n0248_p0854b09║無。相有性無者，如水中月，如金中器，相則似有，體性
X09n0248_p0854b10║全無也。情無理有者，為約迷者見有蛇、鬼之時，情中
X09n0248_p0854b11║都無繩杌，故曰情無。繩杌是實，故云理有。相無性有
X09n0248_p0854b12║者，如摩尼珠在黑色中，雖全現黑相，其性常明，明性
X09n0248_p0854b13║是有，黑相是無。五、佛德中空宗云：佛身者，所謂無身。
X09n0248_p0854b14║故云雖也。故金剛云：如來所說身相即非身相，乃至
X09n0248_p0854b15║即是非相，是名三十二相等。五、求不得者，即中論？觀
X09n0248_p0854b16║如來品偈云：非陰不離陰，彼此不相在，如來不有陰，
X09n0248_p0854b17║何處有如來？釋曰：由計我、我所，為如來計有五故，即
X09n0248_p0854b18║離彼此、相在及有，是為五求。若如來即五陰，五陰既
X09n0248_p0854b19║無常，如來亦無常；若五陰即如來，如來既是常，五陰
X09n0248_p0854b20║亦應常也。而今五陰既不常，如來非無常，何得相即
X09n0248_p0854b21║邪？故云非陰。若離五陰有，如來以何相知？又若如來
X09n0248_p0854b22║離五陰，如來即先有，先有即為常；五陰離如來，五陰
X09n0248_p0854b23║即本無，本無即為斷。既不斷不常，故云不離陰。若如
X09n0248_p0854b24║來中有五陰，如器中有物，如來即大，五陰即小；若言
X09n0248_p0854c01║五陰中有如來，如狀上有人，五陰即大，如來即小。必
X09n0248_p0854c02║無此理，故云彼此不相在。又若相在，亦皆有別異過。
X09n0248_p0854c03║若如來有五陰者，如人有馬，馬與人異，如來與五陰
X09n0248_p0854c04║不爾，故云如來不有陰。問：此與離陰何異？答：相離未
X09n0248_p0854c05║必相有，相有必知相離，所以為異也。然五句中，初即
X09n0248_p0854c06║為一，後四皆異。若總合之，但是一異過耳。故法品破
X09n0248_p0854c07║我，但云：若我是五陰我即為生滅若我異五陰則非
X09n0248_p0854c08║五陰相。今細推尋，故有五求皆不可得。既知不有，當
X09n0248_p0854c09║知不無。謂佛有者，常見為惑；謂佛無者，邪見深厚。非
X09n0248_p0854c10║有非無，真如來也。故彼論偈云：邪見深厚者則說無
X09n0248_p0854c11║如來如來寂滅相分別有亦非如是性空中思惟亦
X09n0248_p0854c12║不可。然計有者過輕，計無者過重，故云邪見深厚。得
X09n0248_p0854c13║即虗妄者，如金剛云：凡所有相，皆是虗妄。若以色見
X09n0248_p0854c14║聲求，是人行邪道。無得乃真者，般若心經說：無蘊處
X09n0248_p0854c15║界緣諦無智亦無得以無所得故乃至得阿耨菩提
X09n0248_p0854c16║等。離一切相，名佛功德者，金剛云：若見諸相非相，即
X09n0248_p0854c17║見如來；離一切相，即名諸佛；無有高下，是名阿耨菩
X09n0248_p0854c18║提。如是等文，諸部般若中百門論首末皆是。今但略
X09n0248_p0854c19║引常所聞者，意在易曉，以為類例耳。性宗有者，諸佛
X09n0248_p0854c20║皆具常、樂、我、淨稱體之實德也。此四，廣如疏序中所
X09n0248_p0854c21║釋。身智等者，謂十身、十智、十通，及常光、身光、智光等，
X09n0248_p0854c22║一一無盡，皆稱法界。非如空宗有相即妄，故云真實
X09n0248_p0854c23║功德也。性自本有者，論云：性上本有過？河沙數無漏
X09n0248_p0854c24║功德等。不待機緣者，揀權教應化佛也。
X09n0248_p0855a01║疏略辨下，二、例明所餘。約前性、相十對義目，為例說
X09n0248_p0855a02║之。且初破相中，一者、眾生性空，何有五、一之定？二者、
X09n0248_p0855a03║教如筏喻應捨，何有一、三之乘？意以非乘而為了義。
X09n0248_p0855a04║三者、一切境界唯是妄念，念自本無，何唯境界？四者、
X09n0248_p0855a05║迷，則妄想、妄見變易；悟、妄皆空，空則不變。五者、已如
X09n0248_p0855a06║上說。六、生、佛皆空，故不增減。七者、亦如上說。八者、時
X09n0248_p0855a07║無別體，約法以明。法既本無，時復何有？九者、與下性
X09n0248_p0855a08║宗文同意異。如云照體無本者，空宗但無而已。性宗
X09n0248_p0855a09║云：無本者，自無本故，但以無住為本。無住體上自有
X09n0248_p0855a10║本智能知，此為能斷智之本體。照體無自者，空宗了
X09n0248_p0855a11║一切法智當體無自，故經云無智。性宗以清淨心性
X09n0248_p0855a12║為自，即性之照，不可將照還能自照，如眼不自見眼
X09n0248_p0855a13║等。斯乃體即自照，故照不見有自體也。亦同智都無
X09n0248_p0855a14║所得，非無智也。且約以五蘊等法為自，都無此自，名
X09n0248_p0855a15║無自體。十者、有為、無為俱空，一、異皆不可得。故掌珍
X09n0248_p0855a16║論云：無為無有實不起似空華。後法性十義者，不異
X09n0248_p0855a17║前說，但對法相及對破相，意勢小異。思之，可知。
X09n0248_p0855a18║疏然得下，二、會通。文中略會兩對，餘三例之。先會初
X09n0248_p0855a19║對者，謂空宗所言無性是諸法緣起之無性，今明諸
X09n0248_p0855a20║法皆本是真性緣起故。推之，無性便是真心本性，故
X09n0248_p0855a21║無性、本性但是一也。次會第二對者，謂真智是始覺，
X09n0248_p0855a22║真如是本覺。始、本不異，故智、知一也。疏餘諦性等者，
X09n0248_p0855a23║例餘三門，乃至非性一性、非乘一乘、非心真心等也。
X09n0248_p0855a24║但約三諦中鏡影之喻，即一切皆通。謂空宗中說影
X09n0248_p0855b01║空為真，影相為俗；性宗但加於明，為第一義。今會通
X09n0248_p0855b02║者，影即空，空即明，明中無物即為真，不妨現影即為
X09n0248_p0855b03║俗。始、末覆躡，即三即一，即一即三，故皆無異。
X09n0248_p0855b04║疏然此下，三、會通前、後。此門者，終教；前者，始教；後者，
X09n0248_p0855b05║頓教。（問：頓教未釋，何以先會？答：因會始、終二教所詮歸一，此一即是頓教所詮真性，故乘便會之令易也。）
X09n0248_p0855b06║但教有殊者，佛化儀也。謂對上根，直顯寂知是真心
X09n0248_p0855b07║性，即為頓教。（如為聰明孩子說銅明是鏡也。）對中、下根，且言修施、戒，
X09n0248_p0855b08║斷惑、業，習定、慧，後始證悟真理。（相宗。）或云：見煩惱本無，
X09n0248_p0855b09║即名真理。（空宗。也上二皆始教。）待彼執情漸破，空慧漸發，方與
X09n0248_p0855b10║破三顯一，會權歸實，開示如來知見性、相，見真菩提、
X09n0248_p0855b11║涅槃，一切眾生本有常住，佛性皆同常、樂、我、淨。（終教。）如
X09n0248_p0855b12║是說者，統名漸教。（如為闇鈍孩子說云：汝且習學時事，會解好、惡。待見此圓銅中總無
X09n0248_p0855b13║青、黃、長、短、雜色等物，方見明鏡，方斷癡執。）故云始、終、漸、頓之殊也。法非深、
X09n0248_p0855b14║淺之異者，即頓中所顯寂知，是漸教終極所顯菩提、
X09n0248_p0855b15║涅槃。菩提、涅槃即是寂知，無別新生果法，故云非異。
X09n0248_p0855b16║或約頓開，但悟至此，便入圓教。圓教是一道稱性之
X09n0248_p0855b17║談，非對機屈曲之說。於中皆具頓、漸等義，如海具百
X09n0248_p0855b18║川之味，如下所明。
X09n0248_p0855b19║疏四、頓教，文二：一、正立教。不生即佛者，謂心本是佛，
X09n0248_p0855b20║妄起，故為眾生；一念妄心不生，何為不得即佛？故達
X09n0248_p0855b21║磨碑云：心有也，曠劫而滯凡夫；心無也，剎那而登正
X09n0248_p0855b22║覺。華嚴經云：法性本空寂無取亦無見性空即是佛
X09n0248_p0855b23║不可得思量。疏不依地位下，釋名。先正釋。復注引二
X09n0248_p0855b24║經思益，文顯易了；楞伽經語，略而未周。謂彼第四先
X09n0248_p0855c01║長行，云：大慧！於第一義無次第相續，說無所有妄想
X09n0248_p0855c02║寂滅法。後有偈云：十地則為初初則為八地第九則
X09n0248_p0855c03║為七七亦復為八第二為第三第四為第五第三為
X09n0248_p0855c04║第六無所有何次。解曰：有何次者，頌上經文於第一
X09n0248_p0855c05║義無次第相續等。疏總不下，二、辨所詮。唯辨等者，但
X09n0248_p0855c06║諸經中一向辨真性處，即屬頓教。疏一切所有唯是
X09n0248_p0855c07║妄想者，心欲緣而慮息，心行處滅也。故論云：心生，則
X09n0248_p0855c08║種種法生；心滅，則種種法滅。故又云：一切諸法唯依
X09n0248_p0855c09║妄念，而有差別；若離心念，則無一切境界之相。是故
X09n0248_p0855c10║一切法從本已來離言說相，離名字相，離心緣相，畢
X09n0248_p0855c11║竟平等，無有變異，唯是一心，故名真如。以一切言說
X09n0248_p0855c12║假名無實，但隨妄念，不可得故。疏一切法界唯是絕
X09n0248_p0855c13║言者，口欲談而辭喪，言語道斷也。拂名言之跡，顯離
X09n0248_p0855c14║言真如。故論次前文即云：言真如者，亦無有相，謂言
X09n0248_p0855c15║說之極，因言遣言。此真如體無有可遣，以一切法悉
X09n0248_p0855c16║皆真故；亦無可立，以一切法皆同如故。當知一切法
X09n0248_p0855c17║不可說，不可念，故名真如。故疏云皆是絕言也。言一
X09n0248_p0855c18║切法界者，界即性義，以一切法性皆離言故。疏五法
X09n0248_p0855c19║至都遣者，即楞伽明五法，謂名、相、妄想、正智、如如。然
X09n0248_p0855c20║五皆空寂。何者？為迷如以成名、相，妄想是生；悟名、相
X09n0248_p0855c21║之本如，妄便稱智。則無名、相、妄想，唯如如智矣。智因
X09n0248_p0855c22║如立，智體亦空；如假智明，無所如矣。故並空也。況八
X09n0248_p0855c23║識約事，皆託緣生；緣生性空，亦何定體？又因有我、法，
X09n0248_p0855c24║說二無我。我尚不可得，無我寧存？故中論云：諸佛或
X09n0248_p0856a01║說我或說於無我諸法實相中無我無非我。故雙遣
X09n0248_p0856a02║也。訶教者，謂以心傳心，不立文字。故勸離者，乃有二
X09n0248_p0856a03║義：一、令離教，成上訶教之辭；二、令離法，法雖無量，不
X09n0248_p0856a04║出色、心。離心，心如；離色，色如。故今皆離，則契心體離
X09n0248_p0856a05║念矣。毀相約境，凡所有相，皆是虗妄；泯心約智，了境
X09n0248_p0856a06║相空，假稱為智。相既不有，智豈有真？心、境兩亡，即皆
X09n0248_p0856a07║泯絕；心無心相，即是安心。故說生心即妄，不生即佛。
X09n0248_p0856a08║言生心者，非但生於餘心，縱生菩提、涅槃，觀心見性，
X09n0248_p0856a09║亦曰生心，並為妄想。想、念都寂，方曰不生。既一念不
X09n0248_p0856a10║生，則前、後際斷，照體獨立，物、我皆如。斯乃寂、照現前，
X09n0248_p0856a11║豈非真佛？故華嚴經云：一切法無生一切法無滅若
X09n0248_p0856a12║能如是解諸佛常現前。言如是解者，如不生之解，而
X09n0248_p0856a13║無解相，非空解於不生耳。疏泯之跡絕，方顯真性者，
X09n0248_p0856a14║然初云總不說法相，標泯跡也；唯辨真性，標顯真也；
X09n0248_p0856a15║一切所有下，皆釋泯跡也；不生即佛，釋成顯真也。佛
X09n0248_p0856a16║謂本覺。故論云：離念相者，等虗空界，即是如來平等
X09n0248_p0856a17║法身。依此法身，說名本覺。今此兩句者，上句結泯跡，
X09n0248_p0856a18║下句結顯真。謂諸心不生，足跡斯絕；絕跡之處，本性
X09n0248_p0856a19║了然，方為真矣。是知上來所泯，意在所顯。佛對一類，
X09n0248_p0856a20║離念機故，頓詮言絕之理為頓。教難曰（云云）：若無此
X09n0248_p0856a21║門，逗機不足。達磨宗旨，以心傳心，不立文字，亦順斯
X09n0248_p0856a22║意。雖云不立文字，若不指一言以直說，即心是佛，心
X09n0248_p0856a23║要何由可傳？故寄無言之言，直詮言絕之理也。
X09n0248_p0856a24║疏：五、圓教，文二：一、正立教。言一位即一切等者，一切
X09n0248_p0856b01║諸法，一一稱性，事事無礙故。十信攝五位者，因是即
X09n0248_p0856b02║性之因，故該於果；果是即性之果，故徹於因。故華嚴
X09n0248_p0856b03║梵行品云初發心時得阿耨菩提等五位，是住、行、向、
X09n0248_p0856b04║地及等覺也。成正覺，即妙覺果位。果位是總，五位是
X09n0248_p0856b05║別。
X09n0248_p0856b06║疏所說下，二、辨所詮。略如釋序中性起為相、相得性
X09n0248_p0856b07║融之文中所說。廣如普眼章法界觀門中說。然五教
X09n0248_p0856b08║中第三既會合性、相，相對料簡，便成六句，謂：一、小乘
X09n0248_p0856b09║唯相，二、頓教唯性，三、法相宗相多性少，四、終教相少
X09n0248_p0856b10║性多，五、空宗中非相非性，六、圓教中全相全性。▲疏
X09n0248_p0856b11║已知下，二、配攝此經二：初、躡前徵起，可知。疏今顯下，
X09n0248_p0856b12║二、正明相攝。初門中判圓教全攝此經者，如海含百
X09n0248_p0856b13║川，十德不言，可知。判此經分攝彼圓教者，緣此經不
X09n0248_p0856b14║明顯備說諸佛身相、國土、自在無礙、塵沙大用及一
X09n0248_p0856b15║切諸法法爾互相即、互相入、重重融攝等義，故不得
X09n0248_p0856b16║全名圓教。所言分者，但約直顯一真法界之體及觀
X09n0248_p0856b17║行門中一、多無礙等義，即同華嚴也。第二門中判此
X09n0248_p0856b18║經分攝初二教者，以文中說斷我（淨業章也）、除愛（彌勒章也）、修
X09n0248_p0856b19║二空觀（普眼章也），亦云諸法本如空華（文殊章也），又云亦攝漸
X09n0248_p0856b20║修一切羣品（流通文也），故攝小乘及始教中相宗、空宗之
X09n0248_p0856b21║義。然不委明有漏因、果、界、地行相及識變為境、種、現、
X09n0248_p0856b22║歧路本、末，又不同般若等一一徧破諸法，備說十八
X09n0248_p0856b23║空、十一空等，故云分也。判彼二教不攝此者，此經首、
X09n0248_p0856b24║末所說染、淨等法修證行相，皆約圓明覺心假設方
X09n0248_p0856c01║便，顯示修習始、終無體，但是覺明。雖說空義，亦但是
X09n0248_p0856c02║圓覺中離相義，故非彼等所攝也。第三門中判終、頓
X09n0248_p0856c03║二教互相攝者，流通文中佛自判云：是頓教大乘也。
X09n0248_p0856c04║如云：知幻即離，不作方便；離幻即覺，亦無漸次。等文
X09n0248_p0856c05║首、末，意多如此。攝終教者，五名中第五名如來藏自
X09n0248_p0856c06║性差別，又明顯息諸惑障，勤修觀行，階位勝、劣，皆全
X09n0248_p0856c07║是起信等宗也。
X09n0248_p0856c08║○第四、分齊門。　文三：初、標舉。言染法本末者，然染
X09n0248_p0856c09║淨法，皆有本末。今以淨法是返本還源之意，故唯約
X09n0248_p0856c10║染法，顯從本起末，五重輪次之行相也。將此五重，為
X09n0248_p0856c11║秤斗度量。諸經宗教分齊，若不約所詮法之本末，無
X09n0248_p0856c12║以驗能詮教之淺深。此乃能量却是所詮，所量却是
X09n0248_p0856c13║能詮也。五重者，如一樹木，本末五重：最初是根，二是
X09n0248_p0856c14║樹身，三枝幹，四華葉，五果實。說得果實，如最淺教故。
X09n0248_p0856c15║展轉乃至，辨得樹根，如最深教也。
X09n0248_p0856c16║疏論中下，二、正顯二：初、明能量之法。一心者，論云：所
X09n0248_p0856c17║言法者，謂眾生心。是心，則攝一切世間、出世間法。依
X09n0248_p0856c18║於此心，顯示摩訶衍義。疏開二門者，論云：依一心法，
X09n0248_p0856c19║有二種門。云何為二？一者、心真如門，二者、心生滅門。
X09n0248_p0856c20║（謂一如來藏心含於二義：一、約體絕相義，即真如門，謂非染，非淨，非生，非滅，不動，不轉，平等一味，性無差別。眾
X09n0248_p0856c21║生即涅槃，不待滅也；凡夫、彌勒，同一際也。二、隨緣起滅義，即生滅門，謂隨熏轉動，成於染、淨。染、淨雖成，性恒不
X09n0248_p0856c22║動。正由不動能成染、淨，是故不動亦在動門耳。）是二種門，皆各總攝一切法。
X09n0248_p0856c23║（以真如門是染、淨通相，通相之外無別染、淨，故得總攝一切諸法。生滅門者，別顯染、淨。染、淨之法無所不該，故
X09n0248_p0856c24║亦總攝一切諸法也。）疏一者、心真等者，論云：心真如者，即是一
X09n0248_p0857a01║法界大總相法門體，所謂心性不生不滅，一切諸法
X09n0248_p0857a02║唯依妄念而有差別。若離心念，則無一切境界之相，
X09n0248_p0857a03║乃至唯是一心，故名真如。疏二、心生等者，論云：依如
X09n0248_p0857a04║來藏，故有生滅心，所謂不生不滅與生滅和合，非一，
X09n0248_p0857a05║非異，名為阿梨耶識。疏三、依此識下，第三、重也。由真
X09n0248_p0857a06║如門但是一心不變之體，非生起義，故唯取梨耶識
X09n0248_p0857a07║展轉開也。言覺者，於中有本覺、始覺也。論云：所言覺
X09n0248_p0857a08║義者，謂心體離念。離念相者，等虗空界，無所不徧。法
X09n0248_p0857a09║界一相，即是如來平等法身。依此法身，說名本覺。乃
X09n0248_p0857a10║至依本覺故，而有不覺；依不覺故，說有始覺。疏不覺
X09n0248_p0857a11║者，論云：所言不覺義者，謂不如實知真如法一，故不
X09n0248_p0857a12║覺心起，而有其念。念無自相，不離本覺。猶如迷人，依
X09n0248_p0857a13║方，故迷；若離於方，則無有迷。眾生亦爾，依覺，故迷；若
X09n0248_p0857a14║離覺性，則無不覺。疏四、依後義者，由覺義是反本合
X09n0248_p0857a15║體，亦非起末。今此但論染法，故唯依後義也。論云：復
X09n0248_p0857a16║次依不覺故，生三種相，與彼不覺相應不離。云何為
X09n0248_p0857a17║三？一者、無明業相，以依不覺，故心動，說名為業。（業有二義：
X09n0248_p0857a18║一、動作義，即此是也。）覺，則不動；（反釋。）動，則有苦；（二、為因義，由此招苦故也。）果不
X09n0248_p0857a19║離因故。二者、能見相，以依動，故能見；（依於一念之動，轉成能見之相。）
X09n0248_p0857a20║不動，則無見。（反釋由動，故能見也。見謂取境。）三者、境界相，以依能見，
X09n0248_p0857a21║故境界妄現；離見，則無境界。（反釋。）疏五、依下，論云：以有
X09n0248_p0857a22║境界緣故，復生六種相：一、種智相，依於境界，心起分
X09n0248_p0857a23║別愛與不愛故；（於前所現相上不了自心所現，故創起慧數，分別染淨，執有定性也）。二
X09n0248_p0857a24║者相續相，依於智故，生其苦樂，覺心起念，相應不斷
X09n0248_p0857b01║故（謂依前分別愛境，起樂受覺；不愛境，起苦受覺。數數起念，相續現前。此明自相續也）。三者執
X09n0248_p0857b02║取相，依於相續，緣念境界，住持苦樂（上皆是前相續相也），心起
X09n0248_p0857b03║著故（是此執取相也。謂於前苦樂等境，不了虗無，深起取著。故下文云：即此相續識，依諸凡夫取著轉深，
X09n0248_p0857b04║計我我所等也）。四者計名字相，依於妄執，分別假名言相故
X09n0248_p0857b05║（依前顛倒所執相上，更立假名，是分別故。楞伽云：相名常相隨，而生諸妄想。故云依於妄執等也。上來起惑，自
X09n0248_p0857b06║下造業受報）。五者起業相，依於名字，尋名取著，造種種業
X09n0248_p0857b07║故（謂執相計名，依此麤惑，發動身口，造一切業，即苦因也）。六者業繫苦相，以依
X09n0248_p0857b08║業受報，不自在故（業因已成，招果必然，循環諸道，生死長縛）。當知無明能
X09n0248_p0857b09║生一切染法（三細六麤，總攝一切染法，皆因根本無明不了真如而起），以一切染
X09n0248_p0857b10║法皆是不覺相故（問：染法多種，差別不同，如何根本唯一無明？答：染法雖多，皆是無明
X09n0248_p0857b11║之業氣，悉是不覺之差別相，故不異不覺也）。
X09n0248_p0857b12║疏言諸下，二、明所量之教，即正顯分齊也。始從詮枝
X09n0248_p0857b13║末之教，展轉漸深，乃至詮於根源之教也。詮法漸漸
X09n0248_p0857b14║近本，教則漸漸幽深，故言分齊。疏唯業報者，六麤最
X09n0248_p0857b15║後之二也。人、天之教但說造惡墮三塗，修善生人道、
X09n0248_p0857b16║天道，勸修持戒，都不明起業之本，故云齊此。疏小乘
X09n0248_p0857b17║唯後四麤者，初二麤是法執。小乘猶迷，故唯齊此；此
X09n0248_p0857b18║教猶未破之，故所詮唯齊我執。疏法相極於三細者，
X09n0248_p0857b19║此三是賴耶三分。彼宗但以此識為無始根本，是一
X09n0248_p0857b20║切法所依，故所詮法唯齊於此。所說無明但在六、七
X09n0248_p0857b21║識中，都不明賴耶更有根本，故不到前之三重。若對
X09n0248_p0857b22║樹木五重之喻，此唯知華、葉，尚未識枝、幹，何況樹根！
X09n0248_p0857b23║問：第二重是真如及梨耶識，豈非彼教所說邪？答：彼
X09n0248_p0857b24║真如一向凝然，無知覺隨緣之義，與賴耶全別。彼賴
X09n0248_p0857c01║耶又但是生滅遷變，對此與如來藏和合具本覺之
X09n0248_p0857c02║梨耶不同，故唯齊此三細。三細即此論生滅因緣中
X09n0248_p0857c03║一向起染之識也。△疏終、頓通詮本、末下，正明此經
X09n0248_p0857c04║所詮分齊幽、深。終教法華、涅槃之類，頓教華嚴、勝鬘
X09n0248_p0857c05║之類，各數十部經。所詮之義，皆同於此。但文有隱、顯，
X09n0248_p0857c06║故標終、頓，而攝此經。疏即此下，配屬經文。言圓覺妙
X09n0248_p0857c07║心者，普賢章經云：善男子！種種幻化，皆生如來圓覺
X09n0248_p0857c08║妙心。猶如空華，從空而有。幻華雖滅，空性不壞。眾生
X09n0248_p0857c09║幻心，還依幻滅。諸幻盡滅，覺心不動。偈頌云：無始幻
X09n0248_p0857c10║無明皆從諸如來圓覺心建立。（既云眾生無明幻心皆從覺心生起，即知
X09n0248_p0857c11║正是論中最初之一心也。）疏經標圓覺為宗、本者，正宗經文最初
X09n0248_p0857c12║云：無上法王有大陀羅尼門，名為圓覺。疏說染、淨等
X09n0248_p0857c13║者，次前文云：流出一切清淨真如、菩提、涅槃及波羅
X09n0248_p0857c14║蜜，教授菩薩。即淨法現起。前云：幻化無明從覺心生。
X09n0248_p0857c15║即染法現起。現起之言雖通染、淨，若從別義配者，染
X09n0248_p0857c16║法云起，淨法云現。△疏文殊章末即真如門者，文云：
X09n0248_p0857c17║知是空華，即無輪轉，亦無身、心受彼生死，非作故無，
X09n0248_p0857c18║本性無故。彼知、覺者猶如虗空，乃至虗空性故，常不
X09n0248_p0857c19║動故，如來藏中無起、滅故，無知、見故，如法界性究竟
X09n0248_p0857c20║圓滿徧十方故。疏如來藏差別者，流通文內，經有五
X09n0248_p0857c21║名：第五名如來藏自性差別，差別即生、滅之義。△疏
X09n0248_p0857c22║普眼一章，即始、本覺者，文中分折身、心、根、識、塵、境二
X09n0248_p0857c23║空觀，及法界觀成，便得無邊虗空覺所顯發等，即始
X09n0248_p0857c24║覺也。後云修習此心得成就者，於此無修，亦無成就，
X09n0248_p0858a01║圓覺普照，寂滅無二，乃至諸佛世界空華、生死、涅槃
X09n0248_p0858a02║如夢，眾生本來成佛等，即是本覺也。疏徵釋無明，即
X09n0248_p0858a03║是不覺者，文云：云何無明？善男子！一切眾生從無始
X09n0248_p0858a04║來，種種顛倒，猶如迷人，四方易處，妄認四大。乃至此
X09n0248_p0858a05║無明者，非實有體，如夢中人等。（若離睡身，即無別夢身。正同論云：若離本
X09n0248_p0858a06║覺，即無別不覺。）△疏：淨業一章，三、細者。此章說我、人等相甚
X09n0248_p0858a07║深微細，如前教起因緣中辨。（前云菩提隱障是也。）故文中云：動
X09n0248_p0858a08║念、息念，皆歸迷悶。何以故？由有無始本起無明為己
X09n0248_p0858a09║主宰。又云：則知我相堅固執持，潛伏藏識，遊戲諸根，
X09n0248_p0858a10║曾不間斷。（潛藏識者，三細。三細是藏識三分故也。遊戲諸根，即屬六麤中後意識。論云分別六
X09n0248_p0858a11║塵故也。）疏：二、麤者。然此一章中雖標列我等相，意乃通
X09n0248_p0858a12║破二執、二障。故文云：厭流轉者（道諦），妄見涅槃（滅〔識〕），由此
X09n0248_p0858a13║不能入清淨覺（無上菩提）。乃至動念（凡夫）、息念（二乘），皆歸迷悶
X09n0248_p0858a14║（第一義愚）。又云：本起無明等。釋曰：既證二乘之理，亦是迷
X09n0248_p0858a15║妄，即知不唯我執及煩惱障。又云：障清淨覺，尤顯是
X09n0248_p0858a16║所知障，障大菩提。文中別說四相了，更有數番每說
X09n0248_p0858a17║過患了，皆結云：是故不能入清淨覺。問：既是通破障、
X09n0248_p0858a18║執，何得偏標我相？答：漸教中為初對凡夫、外道偏說
X09n0248_p0858a19║我執，後待漸漸根熟，復與單說法執。今頓教中對上
X09n0248_p0858a20║根、凡夫根性雖利，本來未聞無我之教，由此便通破
X09n0248_p0858a21║二執、二障也。就中耽著生死義邊我相，煩惱過重，故
X09n0248_p0858a22║偏標名我；成就種智義邊法執，所知障重，故偏結云
X09n0248_p0858a23║由此不能入清淨覺等。始終尋究，義意昭然。故知修
X09n0248_p0858a24║多羅教誠宜意趣中求也。△疏彌勒章至四麤者。文
X09n0248_p0858b01║云：一切眾生從無始際，由有種種恩愛、貪欲，故有輪
X09n0248_p0858b02║迴。乃至由有諸欲助發愛性，是故能令生死相續。欲
X09n0248_p0858b03║因愛生，命因欲有。眾生愛命，還依欲本。愛欲為因，愛
X09n0248_p0858b04║命為果。（通明執取相、計名字相也。前明根本無明，二乘亦不能了，即知不障出世。今此雖偏標恩受貪
X09n0248_p0858b05║欲，然非唯潤業，亦是親發業之宿惑。經文通含者，意同上通詮二執之說也。）由於欲境起
X09n0248_p0858b06║諸違順，境背愛心而生憎嫉，（躡上執取等二麤之因也。若取意配者，上是執
X09n0248_p0858b07║取相，此是計名字相也。）造種種業，（第五起業相也。）是故復生地獄、餓鬼。
X09n0248_p0858b08║（第六業繫苦相。）次說修善生人、天，修捨，（捨即禪定。）便現有為增上
X09n0248_p0858b09║善果。（上二界。）皆例此配，故云即後四麤。
X09n0248_p0858b10║疏是知下。三、結成幽、深。言極盡五重者，一一如注所
X09n0248_p0858b11║配。諸教分齊，深、淺歷然，淺不至深，深必該淺，故具攝
X09n0248_p0858b12║也。然雖攝五，而偏顯第二、第三重也。首、末備明覺、不
X09n0248_p0858b13║覺義，而皆拂迹，謂覺於不覺，歸心真如，故正當終、頓
X09n0248_p0858b14║二教。
X09n0248_p0858b15║○第五、所被門者，謂此經所詮境界，既說如上，未委
X09n0248_p0858b16║何等根機，而能信解修證。法既幽深，應非我分。恐遲
X09n0248_p0858b17║疑於此，故辨此門。文二：初、開章。疏初、謂下，二、正辨
X09n0248_p0858b18║二：一、明料簡，二：一、揀非器。言樂著等者，經云：迷於一
X09n0248_p0858b19║實隨名相名相執故我塵生今照我塵無自性迴向
X09n0248_p0858b20║無住涅槃城。且圓覺非相，故不可思；又非名，故不可
X09n0248_p0858b21║議。是故著名、相者，不能入也。故下文云：何況能以有
X09n0248_p0858b22║思惟心測度如來圓覺境界！如取螢火燒須彌山，終
X09n0248_p0858b23║不能著。疏以文為解者，清凉云：乖實非器，謂如言取
X09n0248_p0858b24║文，超情至理，法不入心。故十地論云：隨聲取義，有五
X09n0248_p0858c01║過失：一、不正信，二、退勇猛，三、誑他，四、謗佛，五、輕法。疏
X09n0248_p0858c02║滯行位者，清涼云：守權非器，謂三乘共教諸菩薩等，
X09n0248_p0858c03║隨宗所修，行布行位，不信圓融具德之法。故出現品
X09n0248_p0858c04║云：設有菩薩無量億那由他劫行六波羅蜜，不聞此
X09n0248_p0858c05║經；或時聞已，不信，不解，不順，不入，不得名為真實菩
X09n0248_p0858c06║薩。良以有作之修，多劫終成敗壞；無心體極，一念便
X09n0248_p0858c07║契佛家。又云：積行菩薩曝鰓鱗於龍門。疏高推聖境
X09n0248_p0858c08║者，清涼云：夫機差教別，聖旨深玄。且以淺為深，有符
X09n0248_p0858c09║理之得；以深為淺，有謗法之愆。以遠為近，則有益於
X09n0248_p0858c10║行人；以近為遠，則疑法非我分。諸佛設教，貴在俯就
X09n0248_p0858c11║物機；後輩學人，苦欲高推聖境。儻失大利，豈不傷哉！
X09n0248_p0858c12║況纔生王宮，貴極臣佐，寧同撥亂之主，備歷艱辛者
X09n0248_p0858c13║哉！初心契於覺海，豈有邊涯？猶微滴入於天池，齊無
X09n0248_p0858c14║終始。故經云：發心畢竟二不別如是二心先心難。△
X09n0248_p0858c15║疏情尚下，肇論不真空品中破三家異論。於中破本
X09n0248_p0858c16║無宗云：本無者，情尚於無，多觸言以賓無故。非有有
X09n0248_p0858c17║即無非無無即無。釋曰：上皆是先敘所計也。賓，客也。
X09n0248_p0858c18║客皆向主。今立本無之人，言皆趣向於無。爾雅云：賓，
X09n0248_p0858c19║服也。情中賓服於無也。故說非有之義，亦但云是無；
X09n0248_p0858c20║說非無之義，亦云是無。意云：無亦無，名非無。故知觸
X09n0248_p0858c21║言賓無也。論次破云：尋夫立文之本旨者，直以非有
X09n0248_p0858c22║非真有，非無非真無耳。何必非有無此有，非無無彼
X09n0248_p0858c23║無？此直好無之談，豈曰順通事實，即物之情哉？釋曰：
X09n0248_p0858c24║不言非有無却此有，非無無却彼無也。今此疏云空
X09n0248_p0859a01║者，尚輕於無。輕過尚揀，况於重乎？良由此經宗於淨
X09n0248_p0859a02║覺，覺非空有。故情尚空者，非器。上句云：情尚者，心之
X09n0248_p0859a03║所尚。下句云：觸言者，語之所尚。心、口皆乖圓覺，故云
X09n0248_p0859a04║非器。疏自恃天真等者，天真是自然之義。意云：我自
X09n0248_p0859a05║然是佛，何用更求佛？煩惱自然元無，更何所斷？即此
X09n0248_p0859a06║經中任病也。文云：我等今者，不斷生死，不求涅槃。涅
X09n0248_p0859a07║槃生死，無起滅念。任彼一切，隨諸法性，欲求圓覺。（意云：
X09n0248_p0859a08║本無生死，元是涅槃，故一切任彼。但逢飯即䬸，遇衣即著。諸好惡事，一切不知。任運而行，信緣而活。睡來即臥，
X09n0248_p0859a09║興來即行。東西南北，要處即去。）彼圓覺性，非任有故，說名為病。（釋曰：佛破
X09n0248_p0859a10║此念也。謂設令善惡不拘，但名無記之性。七賢豈是大道？四皓寧為聖人？尚昧欲天，焉冥覺體？慤云：行人至此，
X09n0248_p0859a11║溺水沈舟。宜自警懷，勿霑斯病。故起信問云：上說法界一相，佛體無二。何故不唯念真如，復假求學諸善之行？
X09n0248_p0859a12║答曰：譬如大摩尼寶，體性明淨，而有鑛穢之垢。若人雖念寶性，不以方便種種磨治，終無得淨。如是眾生真如
X09n0248_p0859a13║之法，體性空淨，而有無量煩惱垢染。若人雖念真如，不以方便種種熏修，亦無得淨。今云天真者，即真如也。進
X09n0248_p0859a14║習者，即求學諸善行也。彼意云：性天然，是真是佛，何假更修？故非器也。輕者，輕他人進習。厭者，自厭倦進習也。）
X09n0248_p0859a15║疏固執先聞者，且四弘誓云：法門無邊，誓願學者，意
X09n0248_p0859a16║恐得少為足，欲令求法不懈。善財徧謁，是此意也。況
X09n0248_p0859a17║佛教權、實多門，若先聞權，後聞實，便執先權說，不信
X09n0248_p0859a18║後實說，失大利也。如人先擔麻，後遇金藏，力不能總
X09n0248_p0859a19║擔；又惜前功，不能棄却，便不取金也。是故經云：所未
X09n0248_p0859a20║聞法，聞之不疑，是為希有。華嚴？十地品說第三地菩
X09n0248_p0859a21║薩行相云：若聞一句未曾聞法，聞之生大歡喜，勝得
X09n0248_p0859a22║轉輪聖王位；若得一偈未曾聞法，能淨菩薩行，勝得
X09n0248_p0859a23║帝釋、梵王位，住無量百千劫。若有人言：我有一句佛
X09n0248_p0859a24║所說法，能淨菩薩行。汝今若能入大火坑，受極大苦，
X09n0248_p0859b01║當以相與！菩薩爾時作如是念：我以一句佛所說法，
X09n0248_p0859b02║淨菩薩行故。假使三千大千世界大火滿中，尚欲從
X09n0248_p0859b03║於梵天之上投身而下，親自受取，況小火坑而之能
X09n0248_p0859b04║入！然我今者為求佛法，應受一切地獄，況人中諸小
X09n0248_p0859b05║苦惱！菩薩如是發勤精進，求於佛法，如其所聞，觀察，
X09n0248_p0859b06║修行。此菩薩得聞法已，攝心安住，於空閑處作是思
X09n0248_p0859b07║惟：如說修行，乃得佛法，非但口言而可清淨。疏如上
X09n0248_p0859b08║者，總結上五類人也。
X09n0248_p0859b09║疏反上下。二、明是器。謂雖尋文而本性離，覩相而常
X09n0248_p0859b10║照心。（反於著名相也。）因該果海，果徹因源。（反於滯行位也。）雖空不斷，
X09n0248_p0859b11║中道了然。（反於情尚空也。）頓悟漸修，（反於輕厭進習。）求法不懈。（反於棄金。）
X09n0248_p0859b12║次第反前，即是堪習此經器矣。
X09n0248_p0859b13║疏後普下，二、明普收二：一、通明，皆益文顯。疏謂宿下，
X09n0248_p0859b14║二、益有淺、深。故清涼大師說五所為：一、正為，二、兼為，
X09n0248_p0859b15║三、引為，（說行布十地，引權教中菩薩也。）四、權為，（權示現為五百聲聞在座，不見不聞，彰小
X09n0248_p0859b16║乘非器，令發大心也。）五、遠為。今此但有三種：（闕引為、權為，餘三如下配屬。）謂
X09n0248_p0859b17║悟入者，正為也。悟謂悟解，入謂證入。華嚴中即善財
X09n0248_p0859b18║之類，此經即觀行成就之文。信解者，同彼兼為也，揀
X09n0248_p0859b19║悟解也。隨言而解，隨解而信，曰信解矣。又信揀邪見，
X09n0248_p0859b20║解揀無明也。熏成等者，同彼遠為也。此即新熏五性
X09n0248_p0859b21║義中第五無性人也。謂凡夫、外道、闡提，悉有佛性。今
X09n0248_p0859b22║雖不信，後必當入。故出現品云：如來智慧大藥王樹
X09n0248_p0859b23║唯除二處，不能為作生長利益，所謂：二乘墮無為坑
X09n0248_p0859b24║及壞善根，非器眾生溺大邪見、貪愛之水。然亦於彼
X09n0248_p0859c01║曾無厭捨。今普收者，即佛無厭捨之意也。疏金剛喻
X09n0248_p0859c02║者，華嚴第五十二云：佛子！譬如丈夫食少金剛，終竟
X09n0248_p0859c03║不銷，要穿其身，出在於外。何以故？金剛不與肉身雜
X09n0248_p0859c04║穢而同止故。於如來所種少善根亦復如是，要穿一
X09n0248_p0859c05║切有為諸行煩惱身過，到於無為究竟智處。何以故？
X09n0248_p0859c06║此少善根不與有為諸行煩惱而共住故。又云：設有
X09n0248_p0859c07║不生信樂，亦種善根，無空過者，乃至究竟入於涅槃。
X09n0248_p0859c08║此明謗雖墮惡，由聞歷耳，終醒悟故。又云：如日亦與
X09n0248_p0859c09║生盲作利益故。
X09n0248_p0859c10║○第六、能詮體性門。　疏能詮體者，通明諸佛教法，
X09n0248_p0859c11║乃至此經以何為體，而能詮得無量事、理等義。文四。
X09n0248_p0859c12║一中，疏聲、名、句、文者，聲是教主言音，名、句、文是聲上
X09n0248_p0859c13║屈曲詮表。然大、小乘宗各有三說：一、唯以聲為體，二、
X09n0248_p0859c14║唯名、句、文，三、通取四法。今用通取也。言音者，謂佛唱
X09n0248_p0859c15║辭、評論、語音（宮、商等）、語路（語所行處）、語業（語用）、語表（令他生解）是也。
X09n0248_p0859c16║名者，次第行列也，詮一切法自性（如云椀，未詮金椀、銀椀等別也）。句
X09n0248_p0859c17║者，次第安布也，詮法差別。文者，次第聯合也，與名、句
X09n0248_p0859c18║為所依故。疏體、用、假、實相資者，聲音是體，聲上名、句、
X09n0248_p0859c19║文屈曲詮表是用。又聲是色法中收，是為實法（就世俗言
X09n0248_p0859c20║實也）；名、句、文是不相應行中收，非色非心，但約色、心分
X09n0248_p0859c21║位假立，是為假法。由前第一家說云：唯聲為體，其名、
X09n0248_p0859c22║句、文但顯佛教作用，非佛教體。（小乘中文）。離聲無別名等，
X09n0248_p0859c23║攝假、實故。（大乘中文）。第二家云：聲是所依，非正教體，但展
X09n0248_p0859c24║轉因故。謂語起名等，名等方能顯義。（小乘中文也。言展轉者，如世上
X09n0248_p0860a01║人，父但生子，子方生孫。聲如父，名如子，所顯義如孫。故偏取親依為教體。）此三離聲雖無
X09n0248_p0860a02║別體，而假、實異，亦不即聲。今以體從用，故取名等。（大乘
X09n0248_p0860a03║中文也。謂假雖依實，而不即實。即知是假名等能詮，非實聲能詮也。）由上二義，互有得、
X09n0248_p0860a04║失故。今取第三通收之義，故云相資。相資者，若無其
X09n0248_p0860a05║體，約何發用？若無其用，如何詮表是非得、失？若攝假
X09n0248_p0860a06║從實，但取聲者，如人汎然發聲，或吟，或叫，不吐辭句，
X09n0248_p0860a07║何所表顯？說得何事？若無聲者，名等何依？故云相資
X09n0248_p0860a08║也。疏：十地經云：經云：如空中彩畫如空中風相。彼論
X09n0248_p0860a09║釋云：風喻言音，畫喻文字。（即名、句、文。）此中喻意，不單取虗
X09n0248_p0860a10║空，以無畫處，空不為喻故；不單取風、畫，以樹上風、壁
X09n0248_p0860a11║上畫不將喻故。正取空中風、畫也。（今引用者，兼顯實教中聲等無自性，
X09n0248_p0860a12║生起下唯識歸性之義也。）△疏通攝所詮者，瑜伽云：諸契經體，略
X09n0248_p0860a13║有二種：一、文，二、義。文是所依，義是能依。如是二種，總
X09n0248_p0860a14║名一切所知境界。疏若不詮義，文非教者，釋通攝所
X09n0248_p0860a15║以。且如經教中文字與人間書史文字，都無差別。若
X09n0248_p0860a16║不以說義、理勝妙，憑何生起真正信解，起行證果？外
X09n0248_p0860a17║教亦爾，但雜亂寫出文字，不排列、安布、連合，詮顯事、
X09n0248_p0860a18║義、道理，亦何名典教？如玉篇、切韻之徒，豈屬詩、書、禮、
X09n0248_p0860a19║樂？故須通攝所詮也。故華嚴云：文隨於義，義隨於文。
X09n0248_p0860a20║二中，疏前二者，前隨相門二種也：一、即聲、名、句、文，二、
X09n0248_p0860a21║即通攝所詮矣。不離識者，染、淨萬法，皆唯是識所變
X09n0248_p0860a22║也。故經教亦然。此義前後頻有解釋。疏本、影異者，有
X09n0248_p0860a23║其四句：一、唯本無影，謂即小乘教，不知教法唯識現
X09n0248_p0860a24║故。二、亦本亦影，即大乘始教，謂以佛自宣說若文若
X09n0248_p0860b01║義，皆是妙觀察智相應淨識之所顯現，名本質教；若
X09n0248_p0860b02║聞者識上所現文、義，名影像教。三、唯影無本，即大乘
X09n0248_p0860b03║實教，離眾生心、佛果，無別色、聲功德，唯有如如及如
X09n0248_p0860b04║如智獨存，但以大悲、大智為增上緣，令彼所化根熟
X09n0248_p0860b05║眾生心中現佛色、聲說法。是故佛教但是眾生心中
X09n0248_p0860b06║影像。（華嚴云：諸佛無有法佛於何有說但隨其自心為說如是法。）四、非本非影，即
X09n0248_p0860b07║頓教也。非唯心外無佛色、聲，眾生心中影像亦空，以
X09n0248_p0860b08║性本離故。忘言絕慮，即無教之教耳。（佛言：我從得道來，不說一字，汝
X09n0248_p0860b09║亦不聞。）
X09n0248_p0860b10║三中，疏歸性者，前則攝所變之萬境歸於能變之八
X09n0248_p0860b11║識，今又攝所現之八識歸於能現之一心。一心即是
X09n0248_p0860b12║真性，故云歸性。故起信云：是故一切法從本已來離
X09n0248_p0860b13║言說相，離心緣相，乃至唯是一心，故名真如。展轉推
X09n0248_p0860b14║尋，經教真實之體極至於此。禪門先祖有言心即是
X09n0248_p0860b15║經者，良由曉會此展轉之義。今有後輩棄却經教不
X09n0248_p0860b16║說，但指於云心是經教，實為帶累禪宗矣。
X09n0248_p0860b17║四中，疏無礙者，謂於前三門，本、末無礙，方是圓了；識
X09n0248_p0860b18║於教體，說即前、後，法乃同時。疏心、境、理、事交徹相攝
X09n0248_p0860b19║者，正顯無礙之相也。心者，唯識門也；境及事者，隨相
X09n0248_p0860b20║門也；理者，歸性門也。交徹者，謂正名、句時，必帶所詮
X09n0248_p0860b21║之義；正唯識時，即能詮、所詮。故交徹無礙也。疏以一
X09n0248_p0860b22║心二門者，釋交徹所以，即論中所說：依一心法，有真
X09n0248_p0860b23║如、生滅二門。廣如前辨。今以一心若無二門，即失前
X09n0248_p0860b24║心、境、理、事（事及心、境，皆生滅門；理，則真如）。二門若非一心，即不交徹。
X09n0248_p0860c01║故由一心二門，方得無礙。
X09n0248_p0860c02║○第七、宗趣門，　文二：初、通注。當部所崇者，崇是崇
X09n0248_p0860c03║重、尊重、好尚之義。約典教法所言者，即云當部所崇、
X09n0248_p0860c04║所尚；就人言之，即云心之所尚；就賓、主談論時言之，
X09n0248_p0860c05║即云語之所尚。如前好尚無者，觸言而賓無。今判典
X09n0248_p0860c06║教，故云當部。疏趣者，意趣，趣向，即心、意所歸趣之處。
X09n0248_p0860c07║謂凡是一切，每偏宗一事，必有意之所趣。故注云宗
X09n0248_p0860c08║之所歸。疏因緣為宗者，謂古來諸德，皆判儒宗五常，
X09n0248_p0860c09║道宗自然，釋宗因緣。因緣有二：一、內，二、外。外謂糓子、
X09n0248_p0860c10║水、土、人、時，而茅得生；泥團、輪、繩、陶、師，而器得成。內謂
X09n0248_p0860c11║十二因緣。然外由內變，本、末相收，為一緣起。故佛教
X09n0248_p0860c12║從淺至深，說一切法不出因緣二字。然有四重：一、因
X09n0248_p0860c13║緣故，生死、成壞。涅槃云：我觀諸行生滅無常，云何知
X09n0248_p0860c14║邪？以因緣故。二、因緣故，即空。謂不自、他、共生等，故無
X09n0248_p0860c15║生也。三、因緣故，即假。如鏡像、水月之流，緣會不得不
X09n0248_p0860c16║現。四、因緣故，即中。若言不從因緣，即是定有，定無斷、
X09n0248_p0860c17║常二過。故中論云：因緣所生法我說即是空亦為是
X09n0248_p0860c18║假名亦是中道義。（四句如次配前四重。）涅槃亦說：聲聞等四品
X09n0248_p0860c19║菩提，皆由觀之而得。故佛教之宗，因緣收盡。△注於
X09n0248_p0860c20║中有下，謂約佛滅度後，賢聖弟子相承傳習，通大、小
X09n0248_p0860c21║乘，宗途有五：一、隨相法執宗，即小乘諸師依阿含等
X09n0248_p0860c22║經所立，以造諸部小乘等論。二、真空無相宗，即龍樹、
X09n0248_p0860c23║提婆依般若等經所立，以造中觀等論。三、唯識法相
X09n0248_p0860c24║宗，即無著、天親依解深密等經所立，以造唯識等論。
X09n0248_p0861a01║四、如來藏緣起宗，即馬鳴、堅慧依楞伽等經所立，以
X09n0248_p0861a02║造起信等論。五、圓融具德宗，即華嚴經也。天親菩薩
X09n0248_p0861a03║造論，立六相圓融義注。今則法性者，配屬此經也。
X09n0248_p0861a04║疏別明下，二、別二：一、總二：一、達理成行。言心、境空寂
X09n0248_p0861a05║者，此有二意：一、約唯識釋。境唯心變，心外無境，故空；
X09n0248_p0861a06║既不執境，即心無攀緣，故寂。空是空無義。寂者，但是
X09n0248_p0861a07║心、識離喧、動過患，不是無也。故唯識頌云：此諸法勝
X09n0248_p0861a08║義亦即是真如常如其性故即唯識實性。今注中略
X09n0248_p0861a09║而明之。二、約三性釋，即今注也。謂約徧計，即心、境俱
X09n0248_p0861a10║空故。如繩上之蛇、杌木之鬼，但倒情妄見。故文云：知
X09n0248_p0861a11║是空華，即無輪轉，亦無身、心受彼生死。非作，故無；本
X09n0248_p0861a12║性，無故。若約依他，即心、境俱寂，舉體即是圓成。如鏡
X09n0248_p0861a13║中影，不從外入，不從內出；見時，不是新生；不見，亦非
X09n0248_p0861a14║滅去。故云寂也。故法華云：諸法從本來常自寂滅相。
X09n0248_p0861a15║又云：世間相常住。此皆非空、無之義也。故經云：一切
X09n0248_p0861a16║空寂法是法寂不空。注引當經，可知。疏覺性圓滿者，
X09n0248_p0861a17║正是圓成真實性也。心、境既皆空寂，無喧變，全體便
X09n0248_p0861a18║是圓成覺性，故注云由空寂故。疏凡、聖等者，如注引
X09n0248_p0861a19║文。文中說：根、識、塵、大世間諸法，力、無畏等出世諸法，
X09n0248_p0861a20║皆云清淨不動，徧滿法界，故云平等。平等者，良由覺
X09n0248_p0861a21║性圓滿，故云覺圓明故，顯心清淨等。又云覺性清淨，
X09n0248_p0861a22║圓無際故，當知六根徧滿法界等。皆注所引中間之
X09n0248_p0861a23║文。故注云乃至此乃由心、境空故寂，寂故覺圓，圓故
X09n0248_p0861a24║平等也。故以此為宗。疏令修行下，明趣也。謂修行人
X09n0248_p0861b01║但悟心、境空寂，自然喪己忘情。情忘即等佛心，等佛
X09n0248_p0861b02║為真觀行。所言喪己者，文云亦無身、心受彼生死，又
X09n0248_p0861b03║云幻身滅故，幻心亦滅等。言忘情者，由悟空寂平等
X09n0248_p0861b04║故也。如注所引八不之文。八不者，具云：覺成就故，當
X09n0248_p0861b05║知菩薩不與法縛，不求法脫，不厭生死，不愛涅槃，不
X09n0248_p0861b06║敬持戒，不憎毀禁，不重久習，不輕初學。何以故？一切
X09n0248_p0861b07║覺故。餘如注釋。▲疏又以下，二、依行證果，鈎鎖相躡。
X09n0248_p0861b08║謂以忘情等佛觀行速成為宗，令惑、業銷滅等為趣
X09n0248_p0861b09║也。應先問：修觀行成，意何所趣？答：意令惑、業乃至安
X09n0248_p0861b10║樂自在。惑、業銷滅者，文云：身、心客塵從此永滅永絕。
X09n0248_p0861b11║輪迴者，知彼如空華，即能免流轉。等起大神用者，初
X09n0248_p0861b12║靜一身至一世界，覺亦如是。等安樂者，便能內發寂
X09n0248_p0861b13║滅輕安。（禪定樂也。）又云：三事圓證，故名究竟涅槃。（經說涅槃是安
X09n0248_p0861b14║樂義。）自在者，永得超過礙、無礙境煩惱涅槃，不相留礙。
X09n0248_p0861b15║上所引者，皆是觀成功用等文，故指為修觀行意之
X09n0248_p0861b16║所趣也。每云等者，引文不盡，故等取已次之文。若能
X09n0248_p0861b17║備引，即檢經文。
X09n0248_p0861b18║疏別者下，二、別。由五雙之法各有相對不同之義，對
X09n0248_p0861b19║前總意，故標云別。若據展轉鈎鎖，乃至起大神用，但
X09n0248_p0861b20║是竪窮一段始終之意，亦不異前也。則是展前，令法、
X09n0248_p0861b21║義廣。疏教義者，問：若宗此經一部，令他勞苦學之，有
X09n0248_p0861b22║何意趣？答：本圖曉會經中所說覺心染、淨、迷、悟、本、末、
X09n0248_p0861b23║同、異、義、理意旨，不為文字、事業，是其趣也。論中亦云：
X09n0248_p0861b24║畢竟不可說相而有言說者，當知如來善巧方便，假
X09n0248_p0861c01║以言說引導眾生。其旨趣者，皆為離念，歸於真如。疏
X09n0248_p0861c02║事、理者，捨前言教，但約所詮之義論之，所詮復有事、
X09n0248_p0861c03║理也。問：修心息妄，不在事緣。經中所說義、理，何必苦
X09n0248_p0861c04║分張門戶，說本說末，云妄云真，有悟有修，五性、四位、
X09n0248_p0861c05║三觀、諸輪、四相、四病等邪？答：雖約種種，意在顯理。謂
X09n0248_p0861c06║所說錯謬過患者，意令知而離之。離過，則合理中、下
X09n0248_p0861c07║根性，猶難頓知頓離。故本、末相對，迷、悟相翻，遂成種
X09n0248_p0861c08║種。論其旨趣，但為顯理也。疏境行者，境即所觀真理，
X09n0248_p0861c09║對能觀之智，故云境也。謂於前對中又捨事不論，但
X09n0248_p0861c10║論觀理，自有能觀、所觀也。問：真理一味，無增無減，無
X09n0248_p0861c11║益無損，何必宗之？答：夫心無定相，對境隨緣。若觀差
X09n0248_p0861c12║別之境，即成分別之心；若觀一味真理，即成無分別
X09n0248_p0861c13║智。無分別智，方名觀行。故今觀於理者，意在觀行成
X09n0248_p0861c14║就，不在所觀之理也。疏行寂者，問：勝天王般若云：一
X09n0248_p0861c15║行三昧者，遠離思量，過覺觀境。淨名云：不觀是菩提，
X09n0248_p0861c16║離諸緣故。且生心動念，即乖法體，何必起行？況真理
X09n0248_p0861c17║即是自心，何乃將心更觀真理？故此答云宗觀行者，
X09n0248_p0861c18║意在絕觀。何者？且多為染習，觸境生心。若不修觀行，
X09n0248_p0861c19║則情計紛然，愛憎交起，如何遠離思量？如何離諸緣
X09n0248_p0861c20║等？縱令強抑妄心，直得念想不起，亦是增長無明，豈
X09n0248_p0861c21║得定、慧平等？故須觀一切法如夢如幻，本來空寂，方
X09n0248_p0861c22║悟能觀亦空，自然能、所兩亡，心、境俱泯，泯然無寄，行
X09n0248_p0861c23║起解絕。疏寂用對者，問：既能觀亦泯，即一切皆絕，利
X09n0248_p0861c24║益有何勝矣？豈不以虗設功夫都無所獲邪？答：起大
X09n0248_p0862a01║神用，是勝益也。問：何以都泯功能，却得神用自在？答：
X09n0248_p0862a02║如塵盡鏡明，鏡無心而無像不現；離幻即覺，覺無心
X09n0248_p0862a03║而無所不應。理例昭然，法爾如是。疏此五下，相由之
X09n0248_p0862a04║意易知，可詳而說之。
X09n0248_p0862a05║○第八、修證門。　文二：一、正明本義，四：一、躡前標後。
X09n0248_p0862a06║初二句躡前七門。七門皆論佛之言教，教詮於義。約
X09n0248_p0862a07║教解義，但是聞慧之境。設依義觀察思惟，亦唯思慧
X09n0248_p0862a08║之境。皆未是忘緣寂照。若上上根智，即言忘言，即相
X09n0248_p0862a09║忘相，此不復論。今為中下之流，須開忘機寂志之方
X09n0248_p0862a10║便，發慧契證之玄門。故自古西域東夏，承上已來，有
X09n0248_p0862a11║斯宗也。下二句標後。言忘詮等者，意如上釋，詮量揀
X09n0248_p0862a12║擇之謂也。詮即能詮之教。忘者，即周易略例中，將言
X09n0248_p0862a13║顯象，得象忘言。以象顯意，得意忘象。如以筌蹄取魚
X09n0248_p0862a14║兔等。（序中已釋。）復有其門者，不必事須攀緣經論，自有默
X09n0248_p0862a15║傳心印之門也。
X09n0248_p0862a16║疏故以下，二、正敘修證三：一、敘宗師。以心傳心者，是
X09n0248_p0862a17║達磨大師之言也。因可和尚諮問：此法有何文字教
X09n0248_p0862a18║典習學？大師答云：我法以心傳心，不立文字。謂雖因
X09n0248_p0862a19║師說，而不以文句為道。須忘詮得意，得意即是傳心。
X09n0248_p0862a20║歷代不絕者，乃至今日也。此上二句由且是以法標
X09n0248_p0862a21║舉。疏自佛囑下，從此始是正敘也。付法藏經中說：佛
X09n0248_p0862a22║化緣將畢，垂當滅度，告大弟子摩訶迦葉：汝今當知：
X09n0248_p0862a23║我於無量阿僧祇劫為眾生故，勤修苦行，一心專求
X09n0248_p0862a24║無上勝法。如我昔願，今已滿足。今者將般涅槃，以此
X09n0248_p0862b01║深法用囑累汝。汝當於後敬順我意，廣宣流布，無令
X09n0248_p0862b02║斷絕！迦葉白言：善哉，受教！我當如是奉持正法，使未
X09n0248_p0862b03║來世等蒙饒益。惟願世尊不以為慮！是故如來滅度
X09n0248_p0862b04║之後，摩訶迦葉次宣正教，結集法藏，化諸眾生，其所度
X09n0248_p0862b05║脫，永不退轉（云云）。即迦葉當第一，故云佛囑迦葉也。
X09n0248_p0862b06║（然禪經序又云：此是阿難曲承音詔，遇非其人，則幽關莫闢，罕窺其庭；若能得意忘言，則途中授與。據此，
X09n0248_p0862b07║則佛囑阿難。又智論說：阿泥樓豆語阿難言：世尊首付汝法，汝今愁悶，失所付事。又佛般涅槃時，迦葉不在，亦
X09n0248_p0862b08║合是阿難。今此經及傳記述法眼相付，皆以迦葉為初祖者，應是先受佛密付囑。然往山中後，佛臨涅槃，再囑
X09n0248_p0862b09║阿難，令遇迦葉當佛法主，及令阿難同結集法藏。故或云迦葉，或云阿難矣）。疏展傳于今
X09n0248_p0862b10║者，從迦葉已下，西域二十八祖，此方七祖，相承傳法
X09n0248_p0862b11║不絕。謂迦葉臨欲入雞足山，以最勝法付囑阿難，為
X09n0248_p0862b12║第二。阿難臨滅，付商那和修，為第三。優波毱多第四
X09n0248_p0862b13║（度人無量，石室籌蒲，時號無相好佛。自此已前，所傳之法，皆具禪、教、律三藏。自此已後，律、教別行，橫分五部。傳
X09n0248_p0862b14║法之者，唯傳禪門及經、論，乃至二十三代師子尊者）。提多迦第五。彌遮迦第六
X09n0248_p0862b15║（多聞博達，有大辯才）。佛陀難提第七。伏陀蜜多第八（德力甚深，智慧廣大。
X09n0248_p0862b16║國王信邪，躬持赤幡，請諸論主論義。論主皆屈，王自論亦屈，遂改邪心）。脇尊者第九（胎中
X09n0248_p0862b17║六十年，生即髮白。厭世出家，勤苦修道，未曾以脇至席而臥。善說法化生）。富那耶奢第十
X09n0248_p0862b18║（智慧深邃，多聞博達。化度無量，說諸法空。馬鳴慢心，誓斷舌以難耶奢。耶奢立二諦義，鳴即歸投）。馬鳴
X09n0248_p0862b19║菩薩第十一（作妙伎樂，降諸伎人。於樂音中演說諸法苦、空、無我、貴、賤。出家時，遇外國兵圍，
X09n0248_p0862b20║索九億金錢。王以馬鳴與之，方退。化度無量，造甘蔗論十萬偈。又造起信等論，善能開誘）。毗羅尊者
X09n0248_p0862b21║第十二（造無我論，足一百偈。此論至處，無不摧魔）。龍樹菩薩第十三（豪貴家生，
X09n0248_p0862b22║通四圍陀天地圖讖。因與三友作妖術，敗出家。誦盡閻浮經論，自謂為一切智人。大龍愍之，接入海宮。悟已還
X09n0248_p0862b23║出，化國王、婆羅門、外道無數，造論數十部。入室閉戶經日，弟子破戶看之已，禪蛻而去也）。迦那提婆
X09n0248_p0862b24║第十四（智摧異學，博識辯才。壇名天下，出左眼與神誓，求發言得人信受。化邪見王及邪黨，皆令出家，
X09n0248_p0862c01║以免斬頭之誓。外道弟子由恨，後破其腹而終）。羅睺羅第十五。僧伽難提第
X09n0248_p0862c02║十六（付法訖，至一樹下，手攀樹枝而滅。諸羅漢欲移屍不得，以諸象力挽之不動。遂就樹下焚之，身盡樹
X09n0248_p0862c03║更蓊鬱）。僧伽耶舍第十七。鳩摩羅駄第十八。闍夜多第
X09n0248_p0862c04║十九。婆修盤陀第二十（通達一切修多羅義，分別宣說，廣化眾生。今疑此是天親，
X09n0248_p0862c05║未敢為定）。摩拏羅第二十一。鶴勒那夜遮第二十二。師子
X09n0248_p0862c06║尊者第二十三（遊化至罽賓國，國王邪見，壞寺殺僧。尊者付法已，告眾令散。後王問空義，
X09n0248_p0862c07║斬頭無血，香乳流出。自此已後，傳法者唯傳心地，應緣惡王之難矣）。舍那婆斯多第二
X09n0248_p0862c08║十四。優波掘第二十五。婆須蜜第二十六。僧伽羅叉
X09n0248_p0862c09║第二十七。菩提達磨第二十八（是南天國王第三子。少小出家，依師下悟
X09n0248_p0862c10║如來禪，三乘三藏無不曉達。然志在妙理，冥心虛寂，於南天大作佛事。觀此土有大乘種，又作是念：東震旦國
X09n0248_p0862c11║佛記後五百歲，般若智燈運光於彼。遂囑弟子〔般〕若蜜多羅住天竺，傳法不絕，自身遂來漢國也。）達磨
X09n0248_p0862c12║至此，方當第一。（初至梁朝，機緣未合。過至魏朝，遇慧可斷臂授法，并一領袈裟以充印信，
X09n0248_p0862c13║定其宗旨。語可曰：漢地得入聖位者，與金剛、楞伽相應。又曰：我法至六代後，命如懸絲。大師門下又傍出道育
X09n0248_p0862c14║及尼總持。）慧可第二。（博學經史，高節至道。鄴都化導三十餘年，遭難非命，年一百七。）僧璨
X09n0248_p0862c15║第三。（付法了，佯狂託疾，後於〔峴〕山齊場樹下立而終焉。）道信第四。（長坐，脇不著席，敕追
X09n0248_p0862c16║不入。傍出牛頭一宗，乃至徑山。）弘忍第五。（少小事師，後居馮墓山，廣開教法，學徒千萬，時號東
X09n0248_p0862c17║山法門。於中久在左右，見解明利者，即荊州神秀、潞州法如、襄州通、資州智詵、越州義方、華州慧藏、蘄州顯、揚
X09n0248_p0862c18║州覺、嵩山老安等十人。大師記云：各堪為一方師。後有嶺南盧行者，年二十二，來大師門下，令為眾舂米八箇
X09n0248_p0862c19║月。因呈偈了性，遂付衣鉢，令歸嶺南傳法。自此便有南北二宗也。）慧能第六。（歸嶺南十七年
X09n0248_p0862c20║後，方始出家。印宗法師請開禪法，神龍元年敕請不入。）神會第七。（頂異凡相，骨氣殊眾，聦辯
X09n0248_p0862c21║難測。先事北宗秀三年，因秀奉敕追入，遂往曹溪門下，答無住為本，見即是性。杖試諸難，夜喚審問。兩心既契，
X09n0248_p0862c22║師資道合。後又北遊，廣其聞見，上都受戒。景龍年中，却歸曹溪。曹溪知其純熟，遂密授語。緣達磨懸記，六代後
X09n0248_p0862c23║命如懸絲，遂不令法衣出山。和尚行門增上，苦行供養，密添眾瓶，斫氷濟眾，負薪擔水，神轉巨石，然燈殿光，誦
X09n0248_p0862c24║經神衛，律窮五部，禪感紫雲。因洛陽詰北宗傳衣之由，乃滑臺演兩宗真偽，便有難起，開法不得。然能大師滅
X09n0248_p0863a01║後二十年中，曹溪頓旨，沈廢於荊吳；嵩嶽漸門，熾盛於秦洛。普寂禪師謬稱七祖二京法主、三帝門師，朝臣歸
X09n0248_p0863a02║崇，敕使監衛。雄雄若是，誰敢當衝？嶺南宗途，甘從毀滅。法信衣服，數被潛謀；傳受碑文，兩遭磨換。荷澤親承付
X09n0248_p0863a03║囑，詎敢因循？直入東都，面抗北祖，龍麟虎尾，殉命亡軀。俠客縣官，三度幾死；商旅縗服，百種艱難。達磨懸絲之
X09n0248_p0863a04║記，驗於此矣。因淮上祈瑞，感炭上生芝草，士庶咸覩，遂令建立，無退屈心。又因南陽答王、趙二公，三車義名，漸
X09n0248_p0863a05║聞於名賢。天寶四載，兵部侍郎宋鼎請入東都。然正道易申，謬理難固。於是曹溪了義，大播於洛陽；荷澤頓門，
X09n0248_p0863a06║派流於天下。然北宗門下，勢力連天。天寶十二載，被譖聚眾，敕黜弋陽，又移武當郡。至十三載，恩命量移襄州。
X09n0248_p0863a07║至七日，又移荊州開元寺。皆北宗所致也。然彼宗主，必無此心。蓋是門下凡愚，競於彼我也。至乾元元年四月
X09n0248_p0863a08║後，頻告門人，令數問法再三，深歎無為一法。五月十三日中夜示滅，年七十有五。二年，遷厝於東京龍門置塔。
X09n0248_p0863a09║寶應二年，敕於塔所置寶應寺。大曆五年，敕賜祖堂額，號真宗般若傳法之堂。七年，敕賜塔額，號般若大師之
X09n0248_p0863a10║塔。貞元十二年，敕皇太子集諸禪德，楷定禪門宗旨，遂立神會禪師為第七祖。內神龍寺敕賜碑記現在。又御
X09n0248_p0863a11║製七祖讚文，現行於世。緣第七代是中興之主，故具敘之。）從第七代後，不局一人。
X09n0248_p0863a12║法宗既立，普令霑洽。初且局者，順世規矩。世諦之法，
X09n0248_p0863a13║多止於七，經教亦然。如此方七代先亡，或令持念一
X09n0248_p0863a14║七、二七，乃至多七。請僧之數，亡人齋數，每事皆七。乃
X09n0248_p0863a15║至祖有七佛，國有七廟之類也。儀式既成，故各令流
X09n0248_p0863a16║布。疏燈。燈者，維摩詰言：我法名無盡燈。譬如一燈，然
X09n0248_p0863a17║百千燈，瞑者皆明，明終不盡。且如第七祖門下，傳法
X09n0248_p0863a18║二十二人，且敘一枝者。礠洲法觀寺智如和尚，俗姓
X09n0248_p0863a19║王。礠洲門下成都府聖壽寺唯忠和尚，俗姓張，亦号
X09n0248_p0863a20║南印。聖壽門下遂洲大雲寺道圓和尚，俗姓程。長慶
X09n0248_p0863a21║二年，成都道俗迎歸聖壽寺，紹繼先師，大昌法化，如
X09n0248_p0863a22║今現在。當代法主，兩歸心
X09n0248_p0863a23║疏然所下，二、敘法要。謂已列能傳之人，今正敘所傳
X09n0248_p0863a24║之法也。文二：初、總標，如文。疏無定下，二、別釋二：初、釋
X09n0248_p0863b01║定、慧一對。然定、慧正是所悟、修之道，頓、漸是修之儀
X09n0248_p0863b02║式。所修之道有正，有助。定、慧是正道，餘萬行皆是助
X09n0248_p0863b03║道、助定、慧故。故華嚴云：譬如有力王率土咸戴仰定
X09n0248_p0863b04║慧亦如是菩薩所依賴。諸教非一，悟、修是解行，頓、漸
X09n0248_p0863b05║通於悟、修。無定已下，明互闕之失。謂無定之慧，慧是
X09n0248_p0863b06║狂慧，如風中燈，如搖動水；無慧之定，定是愚定，如悶
X09n0248_p0863b07║絕無心，如枯杌無識。又偏修定，增長無明；偏修慧，增
X09n0248_p0863b08║長邪見。故涅槃云：聲聞定力多故不見佛性菩薩慧
X09n0248_p0863b09║力多故見不了了。此二雙運下，等學之益，亦如涅槃
X09n0248_p0863b10║說也。兩足尊者，福、智圓滿。定是福體，慧為智本故也。
X09n0248_p0863b11║止觀者，天台有大止觀十卷，小止觀二卷。二卷者，序
X09n0248_p0863b12║云：止乃伏結之初門，觀是斷惑之正要，止是長養心
X09n0248_p0863b13║識之善資，觀是照察神解之妙術，止是禪定之勝因
X09n0248_p0863b14║（由止萬緣，故心定也），觀是智慧之由籍（由觀察諸法，故慧力成就）。▲疏其頓
X09n0248_p0863b15║下，二、釋餘兩對。初一句標。然悟與修，皆通頓、漸。又悟
X09n0248_p0863b16║有解悟、證悟，修有隨相、離相。謂初因解悟，依悟修行，
X09n0248_p0863b17║行滿功圓，即得證悟，此為真正。若各隨根悟及諸師
X09n0248_p0863b18║友方便施設，先後無定。疏有八對下，當配之。
X09n0248_p0863b19║疏頓悟漸修為解悟者，初對也。如慧日頓出，霜露之
X09n0248_p0863b20║惑漸銷。又如孩子初生，六根、四肢、百節頓具（喻性上恒沙功
X09n0248_p0863b21║德也），乳哺、飲食、養育漸漸成長，出身入仕（喻萬行資莊，報化圓滿也）。
X09n0248_p0863b22║此悟在初，故屬解悟。悟後之修，即具隨相、離相，理、事
X09n0248_p0863b23║雙修（若未悟而修，即著相）。故功行圓滿，必有證悟，即屬後對。疏
X09n0248_p0863b24║漸修頓悟下，後三對證悟也。初言漸修頓悟者，此有
X09n0248_p0863c01║二意：一者、即前悟解之漸修，修極故證；二、則從初便
X09n0248_p0863c02║漸修。如諸聲聞等，因四十年前漸修三乘教行，故靈
X09n0248_p0863c03║山會中聞法華經，疑網頓斷，心安如海，授記成佛。如
X09n0248_p0863c04║人伐木，千斧、萬斧漸斫倒，即一樹頓倒。又如從邊遠
X09n0248_p0863c05║之境入於京都，數月，步步漸行；入大城門之日，一時
X09n0248_p0863c06║頓到。故天台大師數年修鍊，百日加功用行，忽然證
X09n0248_p0863c07║得法華三昧旋陀羅尼門，於一切法，悉皆通達，即其
X09n0248_p0863c08║事也。北宗漸教，意見如此。然多入二乘之境，難得圓
X09n0248_p0863c09║證故。疏頓修漸悟者，雖聞圓教，信證圓法，根性遲鈍，
X09n0248_p0863c10║不得頓悟。雖不頓悟，而樂欲情殷，深崇頓理，頓發大
X09n0248_p0863c11║心，頓絕諸緣，頓伏煩惱。由此加行，漸漸得悟。悟即是
X09n0248_p0863c12║證，不唯會解。如人磨鏡，一時徧磨一面，終不從一分
X09n0248_p0863c13║一寸致功。然塵埃，則漸漸而去（漸淨）；明相，則漸漸而顯
X09n0248_p0863c14║（漸照）。又如學射，初把弓矢，便注意在的（喻發無上菩提心也），不故
X09n0248_p0863c15║作親疎、遠近節級（不先發十信，次十住等也）。然不免經千百日，射
X09n0248_p0863c16║億萬箭，方漸漸親近，乃至百發百中。疏漸修漸悟者，
X09n0248_p0863c17║謂信本性圓滿，而猶計有業惑障覆，故勤拂磨鏡塵，
X09n0248_p0863c18║漸悟心性。如注所引喻也。足履喻修行，所鑒喻證悟
X09n0248_p0863c19║也。（若對下，頓斷煩惱斬絲之喻。此如斬竹，節節不同也。）疏並為證悟者，總結上
X09n0248_p0863c20║三對也。疏若頓悟頓修下，三對悟、修皆頓。但以或互
X09n0248_p0863c21║先、後，或同時，故成解、證之異。初標頓悟頓修。以斬染
X09n0248_p0863c22║綟絲為喻者，斬如頓悟，煩惱本無，即名為斷；如一綟
X09n0248_p0863c23║之絲，不勝一劒，而頓斷故（此是荷澤所舉之喻）。染如頓修，頓稱
X09n0248_p0863c24║性上恒沙功德，念念無間而修；如染一綟之絲，千條、
X09n0248_p0864a01║萬條，一時成色。故清涼大師心要云：心心作佛，無一
X09n0248_p0864a02║心而非佛心；處處道成，無一塵而非佛國。又行願疏
X09n0248_p0864a03║云：行即頓修，位分因、果。皆是頓修之義。疏謂先悟後
X09n0248_p0864a04║修等者，初對也。如注所釋，謂由頓了身、心、塵、境皆空，
X09n0248_p0864a05║故不著諸相，不證心性，心性本不動故；又由頓了恒
X09n0248_p0864a06║沙功德皆備，故念念與之相應，名為合道。由悟於先，
X09n0248_p0864a07║故當解也。疏先修後悟等者，次對也。謂由頓絕諸緣
X09n0248_p0864a08║等（云云，如上所引），故得心地豁開。以根欲勝，故不同前頓修
X09n0248_p0864a09║漸悟也。注以修如服藥者，一服頓喫良藥也；悟如病
X09n0248_p0864a10║除者，忽然得汗，四肢、百節一時輕涼也。不取漸漸平
X09n0248_p0864a11║復之意，以悟在後，故當於證。然此證、解亦無二相。疏
X09n0248_p0864a12║修、悟一時通解、證者，後對也。謂以無相為修，分明為
X09n0248_p0864a13║悟。悟即慧也，用也；修即定也，體也。荷澤云即體而用
X09n0248_p0864a14║自知等，注中取意，引心要也。具云：無心於忘照，則萬
X09n0248_p0864a15║累都捐；任運以寂知，則眾行爰起。今但各取上句，故
X09n0248_p0864a16║一悟一修。心要又云：一念不生，前、後際斷。（即頓修也。）照體
X09n0248_p0864a17║獨立，物、我皆如。（即頓悟也。）荷澤云：一切善、惡都不思量，言
X09n0248_p0864a18║下自絕念、想。（修也。）正無念、想，心已自知。（悟也。）疏即通解、證
X09n0248_p0864a19║者，此有二意：一者、如上釋云：證、解亦無二相，故二皆
X09n0248_p0864a20║通。謂即證，即解，即解，即證。二者、或是證，或是解。謂頓
X09n0248_p0864a21║了、頓息，即為解、悟；頓盡、頓覺，即為證、悟。如大夢覺，覺
X09n0248_p0864a22║名頓覺，夢必頓盡故。（如佛地論說，下當具釋也。）疏若本具下，第八、
X09n0248_p0864a23║一對也。結云：通解、證也。亦含二意，如次上說。初義可
X09n0248_p0864a24║知，後義應釋。約解釋者，但取無漏本覺為悟，不加覺
X09n0248_p0864b01║了之心；但取性上功德為行，不待息心為行。注中飲
X09n0248_p0864b02║字、得字，皆喻與之相應。約證釋者，即始覺合本之時，
X09n0248_p0864b03║無別始、覺之異。故華嚴宗說：新成舊佛，舊佛新成。成
X09n0248_p0864b04║時但是本本之真，不見新新之相。悟、修皆爾。故華嚴
X09n0248_p0864b05║說：成佛時，必與一切眾生同體俱成。又云：成與不成
X09n0248_p0864b06║無差別者，正由不取新成之虗相也。
X09n0248_p0864b07║疏此圓下，三、會此經也。文有標、釋。釋中但檢教起因
X09n0248_p0864b08║緣門中及下銷文處取相應之義敘之，今亦不能重
X09n0248_p0864b09║述。然此中言證，但取觀行相應之時現量所見，即名
X09n0248_p0864b10║為證，不必聖果。
X09n0248_p0864b11║疏此等下。三、通妨難。謂有難云：前權、實對辨，已廣明
X09n0248_p0864b12║頓、漸等教，何得今又重說？故為此通也。
X09n0248_p0864b13║疏苟得下，四、結勸修。言皆成定、慧者，謂定、慧有有作、
X09n0248_p0864b14║無作、自性三種不同，故頓與漸皆相當也。故荷澤說
X09n0248_p0864b15║三種三學：有作三者，約諸惡不作等（云云）；無作三者，
X09n0248_p0864b16║妄心不起是戒，無貪、瞋、惱、嫉等也，本無妄心是定（無思、
X09n0248_p0864b17║覺等），知心無念是慧（不落無記空也）；自性三者，謂空、寂、照（如次配之，
X09n0248_p0864b18║空是離四相、絕百非之義，故配戒也。餘二可知）。言妄想者，無定之慧也；言無
X09n0248_p0864b19║記者，無慧之定也。此但是冥冥無所揀擇而為無記，
X09n0248_p0864b20║不唯揀於善、惡說無記也。言審而修之者，此門意在
X09n0248_p0864b21║於行，不圖知解而已，故勸云修之，不云學之。此第八
X09n0248_p0864b22║門多依清涼大師奉勅所製華嚴疏，懸談十門中修
X09n0248_p0864b23║證淺、深門及諸宗禪門、諸經禪要而敘之。
X09n0248_p0864b24║圓覺經略疏之鈔卷第四