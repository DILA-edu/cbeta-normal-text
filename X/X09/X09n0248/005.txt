X09n0248_p0864c01║
X09n0248_p0864c02║
X09n0248_p0864c03║
X09n0248_p0864c04║圓覺經略疏之鈔卷第五
X09n0248_p0864c05║圭峯蘭若沙門宗密於大鈔略出
X09n0248_p0864c06║○九、通釋名題，　疏二：初、正釋經題。言通釋者，以題
X09n0248_p0864c07║目包含一部之文，故云通也。文三：疏上五下，一、配屬
X09n0248_p0864c08║法、義。言法、義者，凡欲解了經、論，先須明識法、義。依法
X09n0248_p0864c09║解義，義即分明；以義照法，法即顯著。今時聽學之人，
X09n0248_p0864c10║但求文、義，不尋法體，亦不原此義是何法上之義。若
X09n0248_p0864c11║禪學者，但欲認取一法，認得即休，更不推斥諸佛本、
X09n0248_p0864c12║末之說，菩薩性、相之釋。故今具與配之。故論中欲顯
X09n0248_p0864c13║大乘深隱性、相道理，先開此二。論云：摩訶衍者，總有
X09n0248_p0864c14║二種：一者、法，二者、義。法指一心，義開三大。正同此也。
X09n0248_p0864c15║（論云：所言法者，謂眾生心。此是如來藏心也，即圓覺在纏之名。）然諸佛、菩薩所說大
X09n0248_p0864c16║乘一切差別義、理，皆約本心說之，不曾有本心外別
X09n0248_p0864c17║說一法。故論云：依於此心顯示摩訶衍義。（心即眾生心也。聖人
X09n0248_p0864c18║既依此心顯之，我等即依於此心求之，不應文字、語言中求也。）今經題十一字中有
X09n0248_p0864c19║兩重法、義，如文配之。疏圓覺是法者，正宗之初，佛自
X09n0248_p0864c20║標本，唯立圓覺。（文云：無上法王有大陀羅尼門，名為圓覺，流出一切等。）中間處
X09n0248_p0864c21║處牒前起後，標結指陳。一一只言圓覺，更不言大方
X09n0248_p0864c22║廣也。（文云：如來因地修圓覺者。又云：聞此圓覺，云何修行？又云：種種幻化，皆生如來圓覺妙心。如此
X09n0248_p0864c23║文例，有三、五十節。）疏云大方廣是義者，是起信中體、相、用三
X09n0248_p0864c24║大也。如下所釋。疏下六字下，配能詮中法、義也。於六
X09n0248_p0865a01║字中，上五字緣是比對諸經，歎此經殊勝，結為題目。
X09n0248_p0865a02║故總屬能詮句，攝屬於義用。意言此圓覺一部經是
X09n0248_p0865a03║修多羅藏中了義之經也。經之一字，正目此一部名、
X09n0248_p0865a04║句、文字，故配於法，即教法也。
X09n0248_p0865a05║疏經有下，二、標廣存略。言五名者，標廣也。流通分中
X09n0248_p0865a06║文云：此經名大方廣圓覺，亦名修多羅了義，亦名祕
X09n0248_p0865a07║密王三昧，亦名如來決定境界，亦名如來藏自性差
X09n0248_p0865a08║別。義如下釋。疏首題唯二者，存略也。宗、本即圓覺，是
X09n0248_p0865a09║法；體、用即大方廣，是義。故云法、義之宏（宏者，大也）、綱（綱者，網之
X09n0248_p0865a10║所依。尚書云：若網在綱，有條而不紊。紊者，亂也）。詮是修多羅，即言也；旨及功
X09n0248_p0865a11║德是了義，即象也。了義之言，揀勝餘經故。皎是至明
X09n0248_p0865a12║義。鏡者，可辨妍、媸、好、惡，喻此經能楷定邪、正、大、小、權、
X09n0248_p0865a13║實。疏事周下，雙結廣、略之意。
X09n0248_p0865a14║疏大等下，三、隨文解釋二：一、釋所詮五字三：初、三字、
X09n0248_p0865a15║二字對二：一、釋三大二：初、總標。謂大是圓覺體性，方
X09n0248_p0865a16║是圓覺德相，廣是圓覺業用，故言三大。△疏大者下，
X09n0248_p0865a17║二、牒釋三：一、釋大字。疏揀小之大者，百法論題云大
X09n0248_p0865a18║乘百法明門論。彼疏云：大以揀小為義，乘以運載得
X09n0248_p0865a19║名。故今云爾。疏先於諸法者，儒、道二教所說人、畜、
X09n0248_p0865a20║草、木、萬物，以天、地為先。天、地又以混沌一氣最為其
X09n0248_p0865a21║先，故立元始之號。又老子云：有物混成，先天、地生。意
X09n0248_p0865a22║云：天、地、人、畜、萬物，皆從混沌而有。今正教所明，則天、
X09n0248_p0865a23║地、人、畜是別業所感。所感、能感，皆從自己妄識之所
X09n0248_p0865a24║變起，則以妄識為先。妄識由迷圓覺真心故有，則以
X09n0248_p0865b01║圓覺為先。故下經云：種種幻化，皆生圓覺妙心；至於
X09n0248_p0865b02║虗空，亦從識變。當知唯有圓覺是最先之義。故云先
X09n0248_p0865b03║於諸法也。若約本、末無礙，真、妄融通，則無先無後。今
X09n0248_p0865b04║就迷真起妄、依本起末之義，故云先於諸法也。是義
X09n0248_p0865b05║勢之先、後，非時候之先、後也。由是最先，故稱大也。如
X09n0248_p0865b06║人最長，以生在先，故稱為大，不約身量說大、小也。疏
X09n0248_p0865b07║涅槃經云者，引經證常義，是大義也。常者，即豎窮初
X09n0248_p0865b08║際也。即彼經第三名字功德品佛告迦葉：是經名為
X09n0248_p0865b09║大般涅槃。上語亦善（云云）。乃至所言大者，名之為常。
X09n0248_p0865b10║如八大河，悉歸大海（云云）。今但取其大字，約體不變，
X09n0248_p0865b11║故名為常。以性自有，非造成故。故生公疏云：若尋其
X09n0248_p0865b12║趣，乃是我始會之，非照今有。照不在今，即是莫先為
X09n0248_p0865b13║大。既云大矣，所以稱常。疏橫者，此約分量以說大也。
X09n0248_p0865b14║疏涅槃又云者，即彼經第五如來性品云：佛告迦葉：
X09n0248_p0865b15║所言大者，其性廣博，猶如虗空。復是別義。謂第二十
X09n0248_p0865b16║三又云：譬如虗空者，喻真解脫。真解脫者，即是涅槃。
X09n0248_p0865b17║△疏方者下。二、釋方字文顯。△疏廣者下，三、釋廣字。
X09n0248_p0865b18║言本有過塵沙等者，即論云：從本已來，性自滿足一
X09n0248_p0865b19║切功德，所謂自體有大智慧光明義故（云云），乃至具
X09n0248_p0865b20║有過恒沙等妄染之義。對此義故，心性無動，則有過
X09n0248_p0865b21║恒沙等諸淨功德相義示現。（一一翻對，故染、淨皆過恒沙。）釋曰：今
X09n0248_p0865b22║改云塵沙者，一則避於國諱；二則展數更多，謂抹世
X09n0248_p0865b23║界為塵，一塵為一德用，故云多也。沙，則恒河中所有
X09n0248_p0865b24║沙數。疏云潛興密應者，以凡夫位中，此妙用亦非斷
X09n0248_p0865c01║無，但凡夫日用而不知，故云潛密。故論云：能生一切
X09n0248_p0865c02║世間、出世間善因果故。（不善違真，是所治故，非其用也。問：若爾，應離於真。答：以迷
X09n0248_p0865c03║真故，不得離真；以違真故，非用也。）既亦生世善，則凡非無也。故華嚴
X09n0248_p0865c04║說：菩薩及一切眾生心中念念常有佛成正覺。疏無
X09n0248_p0865c05║有休息、窮盡者，通論用無窮盡，不揀凡、聖，但取性上
X09n0248_p0865c06║本有此德。若就聖位，如涅槃經說：大般涅槃能建大
X09n0248_p0865c07║義，芥納須彌。乃至結云：善男子！菩薩摩訶薩住大涅
X09n0248_p0865c08║槃，則能示現種種無量神通變化。是故名曰大般涅
X09n0248_p0865c09║槃。問：華嚴題亦云大方廣，與此同、異？答：配屬三大，則
X09n0248_p0865c10║同；釋義隨宗，則異。華嚴疏釋大云：一切相、用，皆同真
X09n0248_p0865c11║性，而常徧故。持則雙持性、相，具十玄門軌則，一切諸
X09n0248_p0865c12║法，一一皆能生解。故藏和尚於一塵中說百門義，述
X09n0248_p0865c13║成兩卷。廣則能包能徧，相即相入，重重無盡。一一對
X09n0248_p0865c14║此，同、異可知。
X09n0248_p0865c15║疏圓覺者下，二、釋法體六：初、標定。於中，初一句正標；
X09n0248_p0865c16║次若不下，為顯指體，則知向來只說圓覺廣大軌持
X09n0248_p0865c17║等也。疏圓者下，二、正釋，具如前釋序中彌滿清淨等
X09n0248_p0865c18║文也。疏故論下，三、引證，證覺照無諸分別之義。疏釋
X09n0248_p0865c19║曰下，四、顯位，顯離念之言不待聖位。疏故知下，五、釋
X09n0248_p0865c20║成，如文。疏下文下，六、證成，其義不異序中所說。然此
X09n0248_p0865c21║圓覺於諸經中隨宗名別：涅槃經但約凡夫身中本
X09n0248_p0865c22║有此性，悟之，修之，決定成佛，故名佛性；法華經約稱
X09n0248_p0865c23║讚，唯此一法運載眾生至於寶所，餘乘不能，餘法皆
X09n0248_p0865c24║劣，故名一乘妙法；淨名但約住此性者，神變難量，非
X09n0248_p0866a01║口可議，非心可思，故名不可思議解脫；金剛但約此
X09n0248_p0866a02║性顯發，能破煩惱，故名般若。餘類可知。皆圓覺門中
X09n0248_p0866a03║差別之義，良由未決定的顯無明本無、眾生本佛故。
X09n0248_p0866a04║雖神用繁廣，勝德無邊，不得標題，直名圓覺。禪門離
X09n0248_p0866a05║念、無念，亦是此中拂迹遮過之意。然以心傳心，密意
X09n0248_p0866a06║指授，非今簡牘所論。且約形言，對此辨矣。
X09n0248_p0866a07║疏或唯下，二、四字、一字對二：初、總標法、義。言唯覺是
X09n0248_p0866a08║法者，且如世虗空亦能圓滿，唯有靈覺，世無與比，故
X09n0248_p0866a09║唯此是法。故經中或但云覺徧十方界，又云依幻說
X09n0248_p0866a10║覺，亦名為幻。若說有覺，猶未離幻；說無覺者，亦復如
X09n0248_p0866a11║是，又云一切覺故，又云皆是覺隨順，又云非覺違拒。
X09n0248_p0866a12║諸能入者，有諸能入，非覺入故，又云證覺般涅槃，又
X09n0248_p0866a13║云是則名為淨覺隨順，又三觀皆云以淨覺心。如是
X09n0248_p0866a14║等文，非一不定。言圓唯覺，一字不改，故知是法。況圓
X09n0248_p0866a15║字是義，下釋昭然。疏意言下，二、舉法釋義。初四字舉
X09n0248_p0866a16║法，餘皆釋義也。文中作三重相對，釋此四字。文三：一、
X09n0248_p0866a17║間隔對。謂廣、大者，一與三對；方、圓者，二與四對。故云
X09n0248_p0866a18║間隔。間隔釋者，為取體、用為一對，義、理為一對也。理
X09n0248_p0866a19║是楷定之宗源，宜云方正；義是說釋之所以，宜云圓
X09n0248_p0866a20║滿。故便取為對也。疏亦可下，二、相次對。謂束四字，但
X09n0248_p0866a21║為體、用一對也。疏又上下，三、總、別對。言三字別者，是
X09n0248_p0866a22║體、相、用三大義也。意明已下，挾法、義以彰總、別。意云：
X09n0248_p0866a23║覺是能具，三大是所具。三大備足，是為圓矣。疏是則
X09n0248_p0866a24║下，三、總歎而結，可知。
X09n0248_p0866b01║疏後能下，二、釋能詮六字，三、一配屬。云總指諸經者，
X09n0248_p0866b02║即三藏中一修多羅藏也。意云：此圓覺是修多羅藏
X09n0248_p0866b03║中了義之經，非於二藏中而歎也。引文云眼目者，釋
X09n0248_p0866b04║成題中了義也。眼目是開決顯照分明之義故。疏修
X09n0248_p0866b05║多下，二、正釋三：初、釋三字。此義具在前第二藏攝門
X09n0248_p0866b06║中。解釋竟，要更重說，即撿敘之。△疏了義下，二、釋二
X09n0248_p0866b07║字二：初、直銷文。決擇等者，順釋。非覆等者，反釋。謂決
X09n0248_p0866b08║擇說故，非覆相說；（若但說生滅因緣，是覆真空實相；但說無我，是覆真我之相；但說一
X09n0248_p0866b09║切皆空，即名至道，是覆靈覺本智之相及性上恒沙德相，故非決了。反此，故名了義也。）究竟說
X09n0248_p0866b10║故，非密意說；（佛說無我本意，密顯真我；說諸因緣生法，密顯恒沙性德；說一切皆空，密顯真
X09n0248_p0866b11║如本覺。為恐隨言生著，且泯息其念，故非究竟也。）顯了說故，非含隱說；（佛所說權
X09n0248_p0866b12║教，一一皆含真實究竟之法。但未顯言，故云隱也。今顯圓滿清淨覺性，故云顯了也。）
X09n0248_p0866b13║疏然諸下，二、釋行相二：一、徵起，如文。疏清涼下，二、正
X09n0248_p0866b14║釋二：一、約師釋二：一、指教就理，俱為了義。（佛意及圓器皆稱理，
X09n0248_p0866b15║故俱了也。）順宗者，在東宮時，敕使蘇明俊至清涼山，問和
X09n0248_p0866b16║尚諸經了義。和尚製述，以牋引而答之，約十餘紙。今
X09n0248_p0866b17║撮機要而引用矣。疏本為一事者，則法華經意為開
X09n0248_p0866b18║示悟入，故出現於世，如懸談教起因緣中說。▲疏今
X09n0248_p0866b19║約下，二、對機開教，有了、不了。於中二：初、標定，謂淨名
X09n0248_p0866b20║等四依中之一也；餘三依者，謂依義不依語，依智不
X09n0248_p0866b21║依識，依法不依人。△疏不了下，二、判教二：初、約大、小
X09n0248_p0866b22║判；疏大乘下，二、約權、實判。皆如懸談權、實對辨中廣
X09n0248_p0866b23║說。（正在西域兩種三時教中及前性、相十別中。）一極者，會三時歸之一也。玄
X09n0248_p0866b24║是法，鑪是喻；智是法，海是喻。羣象萬流，皆含法、喻。謂
X09n0248_p0866c01║玄妙之理，鎔融森羅萬象染淨事法，而為一味之法，
X09n0248_p0866c02║如以炎鑪鑄冶千萬金之器像，而為一味之金。又總
X09n0248_p0866c03║攝無量流類差別之智，但是一實相智，如攝百川萬
X09n0248_p0866c04║流為一大海。餘皆可見。
X09n0248_p0866c05║疏又大寶下，二、約教釋。據所引經文中，初佛且徵起，
X09n0248_p0866c06║後自牒釋。牒釋中，了、不了相對明之，有其四對。然每
X09n0248_p0866c07║對中不了行相多與大、小乘法相宗中相應，了義即
X09n0248_p0866c08║與法性宗終教及頓教相應。今且指出此經符合佛
X09n0248_p0866c09║判了義之語，證成題目，兼對揀不了義教，可審詳而
X09n0248_p0866c10║說之。第一對中言世俗者，即小乘一藏唯說俗諦。雖
X09n0248_p0866c11║云四真諦，望於真如，還成世俗。法相一宗經、論亦多
X09n0248_p0866c12║說世俗，少說勝義，即明是不了義也。言說勝義者，據
X09n0248_p0866c13║唯識疏四重二諦，總有八諦：初一諦唯俗不真；最後
X09n0248_p0866c14║一諦唯真不俗，所謂勝義。勝義即是圓覺。下文云：圓
X09n0248_p0866c15║覺流出一切清淨真如涅槃。故所流出者，亦是安立
X09n0248_p0866c16║真如。對此，還成世俗。第二對中說業、煩惱者，此等亦
X09n0248_p0866c17║是相教廣明。相教中說真性處，百分無一；從多而說，
X09n0248_p0866c18║屬不了義。云說煩惱、業盡者，亦與此經相應。此經云：
X09n0248_p0866c19║永斷無明。又云：此無明者，非實有體。又云：知是空華，
X09n0248_p0866c20║即無輪轉，亦無身、心受彼生死。是煩惱、業盡之義。第
X09n0248_p0866c21║三對中云說厭離等者，正是二乘宗也。法相宗中於
X09n0248_p0866c22║斷障證真、轉識成智，亦是此流類也。言生、涅無二，此
X09n0248_p0866c23║經說涅槃及種種幻化，皆生覺心，即二法同源，正是
X09n0248_p0866c24║無二義也。又云：生死、涅槃如夢，及不厭生死、不愛涅
X09n0248_p0867a01║槃等，皆同此矣。第四對中言種種文句差別者，即法
X09n0248_p0867a02║相宗漏、無漏，為、無為，一切定別是也。云甚深難見、難
X09n0248_p0867a03║覺者，由差別即無差別，故難見也。此經云：有思惟心
X09n0248_p0867a04║測度圓覺，如取螢火燒須彌山，終不能著。即是難見、
X09n0248_p0867a05║難覺之義。故疏結判云：皆圓覺相當也。是佛自揀，故
X09n0248_p0867a06║不應疑。
X09n0248_p0867a07║疏經者下。三、釋經字。言如上釋者，藏攝中釋也。
X09n0248_p0867a08║疏問修下，三、通妨二：一、正通。問意，可知。答云對總歎
X09n0248_p0867a09║別者，總者，指一修多羅藏；別，即經、經各殊。今別歎此
X09n0248_p0867a10║一部是修多羅藏中了義之經，如歎勝人云是人中
X09n0248_p0867a11║人，或讚佛云天中天等也。疏亦如下，二、舉例，可知。
X09n0248_p0867a12║二、別明翻譯中，疏云：覺救者，此三藏以悲智為名也。
X09n0248_p0867a13║覺謂覺悟，救謂救迷。又覺者，覺法；救者，救世（起信歸敬偈謂
X09n0248_p0867a14║佛云救世者）。謂覺悟真法，救世羣迷，故名覺救。疏：北印度
X09n0248_p0867a15║者，天竺國有五印度、四方及中，此是北也。印度、罽賓，
X09n0248_p0867a16║皆未詳。唐語：白馬寺，後漢明帝時，梵僧摩騰、竺法蘭
X09n0248_p0867a17║等將白馬、駝經到洛都，帝令造寺，報白馬恩，此則天
X09n0248_p0867a18║下寺之祖禰也。在舊洛城東，去今洛城二十里。余亦
X09n0248_p0867a19║曾到騰、蘭、白馬。梵經初到元由，廣如別卷。疏：一部者，
X09n0248_p0867a20║目錄云：二十八紙，或一卷，或兩卷。不載年月者，目錄
X09n0248_p0867a21║云：此經近出，不委何年。且弘道為懷，務甄詐妄，但真
X09n0248_p0867a22║詮不謬，豈假具知年月邪？（上皆本文。）評曰：余謂但云不載
X09n0248_p0867a23║年月即得，何必加此數言？故疏中云不載年月。疏：龍
X09n0248_p0867a24║集者，有釋云：高宗大帝當其年，飛龍以王天下。此說
X09n0248_p0867b01║恐謬。曾見有處說長壽年是則天之代，然今亦未委
X09n0248_p0867b02║其指的也，待更尋檢。疏具如別錄者，不知是何圖錄，
X09n0248_p0867b03║悉待尋勘。有釋云：證義大德是京兆皇甫氏、范氏，沙
X09n0248_p0867b04║門復禮、懷素。又指度語、筆授等，何得半在此傳，半在
X09n0248_p0867b05║彼圖？乍可不知，不得妄生異說。堅志法師疏說譯主
X09n0248_p0867b06║年月並與藏海疏同，唯云天竺三藏羯濕彌羅為異
X09n0248_p0867b07║耳。余又於豐德寺雜經中見一本圓覺經，年多蟲食，
X09n0248_p0867b08║多已破爛，經末後兩三紙纔可識辨。後云：貞觀二十
X09n0248_p0867b09║年歲次丁未七月乙酉朔十五日己亥，在潭洲寶雲
X09n0248_p0867b10║道場譯了。翻語沙門羅睺、曇揵，執筆弟子姜遁恪，證
X09n0248_p0867b11║義大德智晞、法𥿭、慧全寶證道義。然未詳虗實，或恐
X09n0248_p0867b12║前已曾譯，但緣不得奏聞，故滯於南方，不入北中藏
X09n0248_p0867b13║內。不然者，即是詐謬也。
X09n0248_p0867b14║○十、別解文義中，疏二：一、此下下，科判二：初、總科一
X09n0248_p0867b15║經。然三分之義不異常談。疏序中下，二、牒釋序，分二：
X09n0248_p0867b16║初、合明二序。然諸經中多具二序，謂證信序、（亦云通序，諸經
X09n0248_p0867b17║通故。）發起序，（亦云別序，諸經各別故。）如淨名、寶蓋、法華、毫光之類。
X09n0248_p0867b18║今此經文合而不分，故云便是也。謂佛入下，顯具二
X09n0248_p0867b19║序行相。△疏然證下，二、別明證信。言阿難請問者，智
X09n0248_p0867b20║論第二云：佛涅槃時，於拘夷那竭國娑羅雙樹林中
X09n0248_p0867b21║北首而臥，一心欲入涅槃。阿難親愛未除，未離欲故，
X09n0248_p0867b22║心沒憂海，不能自出。爾時長老阿泥樓豆語阿難言：
X09n0248_p0867b23║汝是守佛法藏人，不應如凡人自沒憂海。一切有為
X09n0248_p0867b24║法是無常相，汝莫愁悶。又佛首付汝法，汝今愁悶，失
X09n0248_p0867c01║所付事。故當問佛：佛涅槃後，我等依何修道？以誰為
X09n0248_p0867c02║師？惡口車匿云何共住？一切經首當安何語？如是種
X09n0248_p0867c03║種未來之事，應當問佛。阿難聞是事已，心悶少醒，得
X09n0248_p0867c04║念道力，以是問佛。佛告阿難：（取意撮略說之。）我滅度後，汝等
X09n0248_p0867c05║當依四念處住，（觀身不淨，觀受是苦，觀心無常，觀法無我。）以戒為師，默擯
X09n0248_p0867c06║惡性比丘。結集經教，最初皆云：如是我聞，一時佛在
X09n0248_p0867c07║某國城山林，與若干眾等。故云佛令置之。若要廣釋，
X09n0248_p0867c08║即檢大鈔。疏亦為斷疑下，明佛置立此言之意也。意
X09n0248_p0867c09║有三焉：一、斷疑者，謂結集時，阿難升座，欲宣法藏。忽
X09n0248_p0867c10║然相好如佛，眾起三疑：一、疑佛重起說法，二、疑他方
X09n0248_p0867c11║佛來，三、疑阿難轉身成佛。纔唱如是我聞等言，三疑
X09n0248_p0867c12║頓斷。既云從佛聞，即自非佛，明矣。（真諦三藏引律云爾。此通如是我聞
X09n0248_p0867c13║也。）二、息諍故。智論云：若不推從佛聞，言自製作，即諍
X09n0248_p0867c14║論起。故今廢我從聞，聞從佛來。故經傳歷代，妙軌不
X09n0248_p0867c15║輟。（此局我聞。）三、異邪故。外道經初，皆立阿憂為吉。（此局如是。）▲
X09n0248_p0867c16║疏然雖下，二、銷文。謂前釋二序，義通諸經；今云銷文
X09n0248_p0867c17║者，唯釋當經三分之中。今初，序分文二：初、敘意分科。
X09n0248_p0867c18║言今隨文便等者，據六成就，合為六段。緣初四成就，
X09n0248_p0867c19║經文太少，不成全句，不可分為四唱，故均融廣、略，總
X09n0248_p0867c20║分為三，故云文便也。云成就者，以六緣不具，教則不
X09n0248_p0867c21║興；必須具六，方得教起，故云成就。
X09n0248_p0867c22║二、正釋經信聞時主中，疏四：一、釋如是；二、一、且兼下，
X09n0248_p0867c23║連下，合釋二：初、直銷文，謂標指此圓覺道理是我親
X09n0248_p0867c24║從佛聞。△疏佛地下，二、引論釋義三：初、引論；疏釋曰
X09n0248_p0868a01║下，二、略釋；疏又纂下，三、引纂靈記結成。（然集法傳云：阿難有三：一、
X09n0248_p0868a02║阿難，此云歡喜，持聲聞藏；二、阿難跋陀，此云喜賢，持獨覺藏；三、阿難伽羅，此云喜海，持菩薩藏。但是一人，隨德
X09n0248_p0868a03║名別。）▲疏離釋下，二、離釋本文。初句牒科。餘文二：一、約
X09n0248_p0868a04║信、順合釋。二字引智論者，彼論具云：佛法大海，信為
X09n0248_p0868a05║能入，智為能度。如是者，即是信也。若人心中有信清
X09n0248_p0868a06║淨，是人能入佛法；若無信，是人不入佛法。不信者言：
X09n0248_p0868a07║是事不如是，是不信相故。信者言：是事如是，是信相
X09n0248_p0868a08║也。疏故肇公者，此下肇公但用智論意，非是別理，是
X09n0248_p0868a09║以疏言肇公云也。疏信則所下，復於肇上加云：信為
X09n0248_p0868a10║入法之初基智為究竟之玄術信則所言之理順順
X09n0248_p0868a11║則師資之道成由信故所說之法皆可順從由順故
X09n0248_p0868a12║說聽二途師資建立者，此亦後人傍智論肇公後加
X09n0248_p0868a13║也。言則雖多，亦非異理。△疏又聖下，二、約法體離釋
X09n0248_p0868a14║二字二：一、通約諸經釋，二、一自狹之寬，三、一但約理。
X09n0248_p0868a15║此一最局。但約理釋，唯取如故，則劉虬注無量義經
X09n0248_p0868a16║云爾。疏又真下，二、兼理、事。若取敵對阿憂，應如此釋。
X09n0248_p0868a17║今當廣之。外道謂：阿之言無，憂之言有。萬法雖眾，不
X09n0248_p0868a18║出有、無。此則斷、常之計。今如即真空，是即妙有。既無
X09n0248_p0868a19║俗外之真，故空而非斷（破阿）；無真外之俗，故有而非常
X09n0248_p0868a20║（破憂）。即對破邪宗以彰中道。一代時教不出於斯，故云
X09n0248_p0868a21║如是。言敵對阿憂者，百論：外道立阿憂為吉。智論說：
X09n0248_p0868a22║梵王昔有七十二字，以訓於世，教化眾生。後時眾生
X09n0248_p0868a23║轉薄，梵王因茲吞噉，在口兩角各有一字。是其阿憂
X09n0248_p0868a24║亦云阿嘔，但梵語輕、重耳。疏又如下，三、通教義。以義
X09n0248_p0868b01║中又含於事、理，故轉寬也。理者，道理，非唯真如，故是
X09n0248_p0868b02║通也。即生公釋法華經云爾。遠公亦云：說理如理，說
X09n0248_p0868b03║事如事，說因如因，說果如果。如法之言是當道理，故
X09n0248_p0868b04║曰如是。良以乖法之言名為非故，如法之言得稱為
X09n0248_p0868b05║是。此則能詮之教稱於理、事也。其言雖多，但當理言
X09n0248_p0868b06║耳，不異生公。疏又有下，二、合於寬、狹釋。此約所詮，理、
X09n0248_p0868b07║事無二。△疏若唯下，二、唯就當經釋。謂不異是相似
X09n0248_p0868b08║義，故名如也。方離過非下，則反顯於是義，故名是也。
X09n0248_p0868b09║此雖約當經，然亦大同。有、無不二為如，如非有、無為
X09n0248_p0868b10║是矣。於中言唯此因果者，還源觀云：非真流之行無
X09n0248_p0868b11║以契真，何有飾真之行不從真起？故不異圓覺，方是
X09n0248_p0868b12║離過之因也。果例此知。應隨教門差別，已顯如是不
X09n0248_p0868b13║同。如大鈔說：
X09n0248_p0868b14║二、解我聞，疏：初句牒章。餘文三：一、通大、小乘法相釋
X09n0248_p0868b15║二：一、正釋二：一、釋我四：一、約假名直指，謂淨土所說
X09n0248_p0868b16║之經，故結集兼於菩薩。疏云何下，二、以妨難徵起。意
X09n0248_p0868b17║云：一切佛教詮於無我，阿難是入理聖人，那同凡夫
X09n0248_p0868b18║而言我聞？疏我有下，三、總列邪、正。於中凡夫、外道等，
X09n0248_p0868b19║如下所辨；三、通大、小賢聖；四、唯明菩薩。又若約本而
X09n0248_p0868b20║言，阿難亦通法身我也。亦如下說。疏今是下，四、以正
X09n0248_p0868b21║揀邪。謂法雖無我，隨世流布，假說故。無我法中有真
X09n0248_p0868b22║我，真我即法身故。（如涅槃經說。）疏聞謂下，二、釋聞。然大、小
X09n0248_p0868b23║乘各有三說：或云唯耳根聞，或云唯耳識聞，或云根、
X09n0248_p0868b24║識和合，方有所聞。廣如大鈔所說。根、識俱取，是其正
X09n0248_p0868c01║義，故今云耳根發識也。然具四緣、八緣，亦如大鈔廣
X09n0248_p0868c02║釋。△疏雖因下，二、通妨。謂有問言：既是耳聞，何言我
X09n0248_p0868c03║聞？故為此通。明我為總該眼、耳等諸根故，即佛地論
X09n0248_p0868c04║文。非邪慢者，智論云：世間語言有三根本：一、邪，二、慢，
X09n0248_p0868c05║三、名字。凡夫具三，見道學人具於後二，聖人唯一。謂
X09n0248_p0868c06║隨世間但是名字，故云非慢心也。▲疏若無下，二、約
X09n0248_p0868c07║空宗等釋。等於三教，謂始教、頓教、實教，故云等也。雖
X09n0248_p0868c08║含三教，無相宗義強，故偏標也。謂若但云我既無我，
X09n0248_p0868c09║聞亦無聞，即空宗意；若云能、所雙寂，無聞、不聞，無我、
X09n0248_p0868c10║不我，離念而顯，即頓教意。其從緣空，故文含兩勢：一、
X09n0248_p0868c11║釋成上二句無我所以；二者、連下不壞假名，即不聞
X09n0248_p0868c12║聞耳，為實教意。謂事、理無礙故，聞與不聞無二義故。
X09n0248_p0868c13║故智論云：非耳根能聞，亦非耳識，非意識，是聞聲事。從
X09n0248_p0868c14║多因緣和合得聞，不得言一法能聞聲。何以故？耳根
X09n0248_p0868c15║無覺，故不應聞聲；識亦無色、無對、無處，故亦不應聞
X09n0248_p0868c16║聲；聲無覺，亦無根，故不能知聲。釋曰：此上，皆明離此
X09n0248_p0868c17║眾緣，不能聞也。下云爾時耳根不壞等，和合能聞，今
X09n0248_p0868c18║明和合而聞，聞即無聞，皆實教意。若劉公注法華云：
X09n0248_p0868c19║陰入非主為我，聽受非情曰聞。深照緣起，悟解法空。
X09n0248_p0868c20║若斯人也，顧命之所因，然後傳而無執，物、我同致。釋
X09n0248_p0868c21║曰：此初，亦始教意；從深照緣起下，即實教意。然皆屬
X09n0248_p0868c22║無相宗攝。又言不聞聞者，即涅槃第十九說也。▲疏
X09n0248_p0868c23║若約下，三、唯約實教釋，亦含圓教中意。言以我、無我
X09n0248_p0868c24║等者，含兩經意：一者、淨名云：於我、無我而不二，是無
X09n0248_p0869a01║我義。二者、涅槃云：無我法中有真我是故敬禮無上
X09n0248_p0869a02║尊。正當今意，則口順世間，心造真境，是自在我。疏根、
X09n0248_p0869a03║境非一、異者，以根與境共為緣起，因根說境，因境說
X09n0248_p0869a04║根。互相融即，故曰非異；兩相歷然，故曰非一。斯為妙
X09n0248_p0869a05║耳，何所不聞？問：阿難是佛得道夜生，年滿二十，方始
X09n0248_p0869a06║出家；年至三十，如來方命為侍者。自二十年前，如來
X09n0248_p0869a07║所說，阿難不聞。何以經初皆言我聞？答：報恩經說：佛
X09n0248_p0869a08║初命阿難為侍者，阿難請如來重說。金華經又云：阿
X09n0248_p0869a09║難得深三昧，自通。涅槃經亦云：阿難多聞士若在
X09n0248_p0869a10║不在自然能解了常與無常義。法華亦云：世尊甚希
X09n0248_p0869a11║有令我念過去無量諸佛法如今日所聞。若推本而
X09n0248_p0869a12║言，即阿難是大權菩薩，何所不了？如不思議境界經
X09n0248_p0869a13║說。況同文殊結集，何滯迹而疑焉？
X09n0248_p0869a14║三、辨一時，疏：初句牒章，餘文二：一、隨相釋，三、一、正釋。
X09n0248_p0869a15║言師資合會者，生公云：機教一時，謂上言如是，言雖
X09n0248_p0869a16║當理，若不會時，亦為虗唱。今明物機感聖，聖能垂應，
X09n0248_p0869a17║凡、聖道交，不失良機，故云一時。肇公云：即法王啟運
X09n0248_p0869a18║嘉會之時者，意亦可知。謂開大運，演說真乘，即嘉善
X09n0248_p0869a19║之會也。疏說、聽、究竟者，先應難云：一會說有多多字
X09n0248_p0869a20║句，句字有多多剎那，如何言一？佛地論云：此就剎那
X09n0248_p0869a21║相續不斷，說、聽、究竟，總言一時。此中不定約剎那，亦
X09n0248_p0869a22║不定約四時、十二時，亦不約成道已後年數、時節，名
X09n0248_p0869a23║為一時。但是聽者根熟，感佛為說；說者慈悲，應機為
X09n0248_p0869a24║演。說、聽事訖，總言一時。由能說者得陀羅尼，說一字
X09n0248_p0869b01║義，一切皆了；或能聽者得淨耳意，聞一字義，一切皆
X09n0248_p0869b02║解；或說者時少，聽者時多；或說者時多，聽者時少。故
X09n0248_p0869b03║不定說一念多劫之時節也。由於一會聽者之機有
X09n0248_p0869b04║利有鈍，如來神力或延短念為長劫，或促多劫為短
X09n0248_p0869b05║念，亦不定故。但約說、聽、究竟，名為一時，更無異義。（上所
X09n0248_p0869b06║釋者，多約佛地論也。）△疏時者下，二、出體。時無定體，約色、心分
X09n0248_p0869b07║位以明，故云假也。疏如涅槃者，具云我於一時在迦
X09n0248_p0869b08║尼國，我於一時在恒河岸，我於一時在尸首林等。△
X09n0248_p0869b09║疏又諸下，三、通妨。又字是連前釋一時義之文勢也。
X09n0248_p0869b10║諸方下，正是通妨。謂有難云：何不別說四時、六時、十
X09n0248_p0869b11║二時？定是何時？但云一邪？故為此釋。言諸方者，豎謂
X09n0248_p0869b12║上下，橫謂四方。言延促者，人間五十年，四天王一晝
X09n0248_p0869b13║夜等。言不定者，有二意：一、即指上延促，云不定也；二、
X09n0248_p0869b14║謂四洲晝夜不同，故云不定。謂北洲夜半，南洲日午，
X09n0248_p0869b15║東洲日沒，西洲日出等。如來說經，被於上界，諸方流
X09n0248_p0869b16║通。若說四時等，即諸方不徧，故不別說。▲疏若約下，
X09n0248_p0869b17║二、據實釋。然此二法皆從緣無性，但是一心，故須融
X09n0248_p0869b18║泯。然心、境通於徧計，故須泯之。理、智唯悟，悟即不壞
X09n0248_p0869b19║能、所，故但融之。融之即自、他不異，故云凡、聖如也。本
X09n0248_p0869b20║即本覺，始即始覺。始覺合本，無別始、本之異，名究竟
X09n0248_p0869b21║覺，故云會也。佛說之時，心心若此，而機、感相契亦然，
X09n0248_p0869b22║故云一也。淨名揩疏亦作隨相、就實二釋。隨相大同
X09n0248_p0869b23║於前。就實釋云：說、聽雖別，原其本性，真體不殊，一味
X09n0248_p0869b24║如如，故名為一。即就此一以辨其時，故云一時。此乃
X09n0248_p0869c01║以說、聽不二而為一也。
X09n0248_p0869c02║四、明說主。疏：初句牒章，餘文三：初、正釋。此文二：初、約
X09n0248_p0869c03║涅槃經翻釋。斷德者，佛有三德：法身、斷德（由斷煩惱，方顯出故），
X09n0248_p0869c04║報身、智德（轉識成智，乃名正覺故），化身、恩德（多劫化生，利他行滿，方能現化；所化
X09n0248_p0869c05║緣熟，方感佛身故）。言法、報不分者，諸處以遮那為法身，以舍
X09n0248_p0869c06║那為報身。若華嚴宗、祖相承，古德翻譯，即遮那、舍那。
X09n0248_p0869c07║但梵音小異，此翻為光明徧照，或為廣大生息，是理、
X09n0248_p0869c08║智不分之真身也。此經是淨土說，故化主是真身，是
X09n0248_p0869c09║以經云婆伽婆也。△疏故佛下，二、引佛地經例證。謂
X09n0248_p0869c10║彼經亦淨土說，故彼論所說。化主亦云：次顯說佛異
X09n0248_p0869c11║餘大師（異餘經所說佛），故說世尊殊勝功德云薄伽梵。釋曰：
X09n0248_p0869c12║婆伽婆，但梵音之小異。具足六義，已在序中。釋了最
X09n0248_p0869c13║清淨等四句，是真身殊勝功德。盡虗空者，橫也。窮未
X09n0248_p0869c14║來者，竪也。▲疏若約諸下，二、會餘經二：初、標舉翻譯。
X09n0248_p0869c15║釋中言心體離念等者，通釋覺者之義。此是起信論
X09n0248_p0869c16║文。謂由心離念，方能覺了性、相；覺了生相之者，是為
X09n0248_p0869c17║覺者。凡夫雖有心體，只緣妄念，不得名覺者故。彼論
X09n0248_p0869c18║又云：一切眾生不名為覺，以從無始已來念念相續，
X09n0248_p0869c19║未曾離念故。疏覺具三義下，別釋覺者之義。若以常
X09n0248_p0869c20║途所釋，但云自覺，揀異凡夫；覺他，異二乘；覺滿，異菩
X09n0248_p0869c21║薩。更不委明行相。今釋云：自覺者，覺知自心本無生
X09n0248_p0869c22║滅（是以異於二乘及權教菩薩）；覺他者，覺一切法，無不是如；覺一
X09n0248_p0869c23║切眾生，皆同是佛；覺滿者，覺自、他無異，理、事無礙，心、
X09n0248_p0869c24║境交徹，一一徧滿法界。如下文云一切障礙，即究竟
X09n0248_p0870a01║覺等。△疏若約下，二、廣顯行相二：初、約論顯。即彼論
X09n0248_p0870a02║第一云：謂具一切智（根本）、一切種智（後得），離煩惱障及所
X09n0248_p0870a03║知障，於一切法（真諦）、一切種相（俗諦），能自開覺，亦能開覺
X09n0248_p0870a04║一切有情，如睡夢覺，如蓮華開，故名為佛。釋曰：十義
X09n0248_p0870a05║者，能斷二智、所斷二障、所覺二諦、所得二利、結二覺
X09n0248_p0870a06║相，是為十也。配文，可知。若各就當類說者，謂以一切
X09n0248_p0870a07║智斷煩惱障，證真諦，名自覺，如夢覺也；以種智斷所
X09n0248_p0870a08║知障，達俗諦，能覺他，如蓮華開也。疏若依下，二、約經
X09n0248_p0870a09║顯。十佛者，離世間品列也。成正覺佛者，果位妄盡智
X09n0248_p0870a10║顯故。願佛者，願力周法界，轉法輪，度眾生故。業報佛
X09n0248_p0870a11║者，萬行功圓，相好、福德具足故。住持佛者，自受用身
X09n0248_p0870a12║安住自受用土，盡未來際而不失故。涅槃佛者，生死
X09n0248_p0870a13║永寂故。法界佛者，若心，若境，若性，若相，無非佛故。心
X09n0248_p0870a14║佛者，萬法雖眾，不出一心，唯心、智、覺故。三昧佛者，雖
X09n0248_p0870a15║心、境皆佛，妄想取著，即乖正覺；唯平等持心，方相應
X09n0248_p0870a16║故。本性佛者，將心息妄，亦乖本性；性本自寂，性本自
X09n0248_p0870a17║知，方名真佛故。隨樂佛者，如理觀察，隨心所見，無非
X09n0248_p0870a18║是佛故。（初、五及十局於果位，餘該凡、聖。於中，八揀散心，九揀虗妄，六、七俱攝也。）▲疏若
X09n0248_p0870a19║出下，三、總出體。若心，若境，若聖，若凡，攝歸圓覺，故總
X09n0248_p0870a20║為諸門佛義之體也。
X09n0248_p0870a21║經說處依真。疏：二、說下，初句牒章。餘文二：初、通疑難
X09n0248_p0870a22║二：初、總標宗意，以釋科文。華嚴亦云：普賢身相如虗
X09n0248_p0870a23║空依真而住非國土。△疏然諸下，二、引經、論顯淨土
X09n0248_p0870a24║說經行相。大疏於此，先通疑難。今但潛通伏難，而無
X09n0248_p0870b01║難辭。大疏難曰：外道言教，首建阿憂；孔、老篇章，不標
X09n0248_p0870b02║處所。佛經異此，故必以序分為初。彰說處，則山、城有
X09n0248_p0870b03║依；明說人，則主、伴無雜。六種成就，千代楷模。邪、正區
X09n0248_p0870b04║分，實由斯矣。今云入光明藏三昧正受，現諸淨土，與
X09n0248_p0870b05║諸菩薩同入等者，但是真智所造之境，非化身形相
X09n0248_p0870b06║之依。既不言佛在何山城、國邑，則說經主處，文不顯
X09n0248_p0870b07║彰。幸為釋通，冀無所惑。答曰：夫三身一體，四土一性。
X09n0248_p0870b08║聖言三、四者，立教有權、實，對機有隱、顯。（劣機隱淨說穢，勝機隱穢
X09n0248_p0870b09║說淨。）若揀邪教，定釋宗，則唯標變化身、土；（說大、小乘法相，大乘破相
X09n0248_p0870b10║及顯性等經。）若除細惑，彰妙境，則直顯受用自、他。（圓覺、密嚴之類，
X09n0248_p0870b11║十有餘本。）然此了教，委窮識、智之體，備搜性、相之源，深究
X09n0248_p0870b12║無明之根，圓彰無漏之界。經宗既詮實境，教主須明
X09n0248_p0870b13║真佛。故受用身居受用土，為諸大士說圓覺經。餘文
X09n0248_p0870b14║大同。今疏文二：初、具列十本淨土經以為類例。意恐
X09n0248_p0870b15║愚者疑此經云：此經既無人間說處，經從何來？憑何
X09n0248_p0870b16║傳持？故引同例通之。謂若以不標人間之處便疑，則
X09n0248_p0870b17║此下所引之經總應疑也。以皆無人間說處故，同是
X09n0248_p0870b18║淨土說故。文云：初且總列九經名題，今隨所列便指
X09n0248_p0870b19║其文。深密解脫經序品第一（總五卷），如是我聞：一時，婆
X09n0248_p0870b20║伽婆住法界殿如來境界處，眾寶赫炎一切莊嚴第
X09n0248_p0870b21║一之處，徧至無量諸世界處，放大光明普照之處（即大
X09n0248_p0870b22║光明藏也）。又有重譯之本，題云：解深密經序品第一（亦五卷），
X09n0248_p0870b23║如是我聞：一時，薄伽梵（此是同本重譯，即知薄伽、婆伽義無二也），住最勝
X09n0248_p0870b24║光曜七寶莊嚴，放大光明普照一切無邊世界，無量
X09n0248_p0870c01║方所妙飾間列，周圓無際其量難測，超過三界所行
X09n0248_p0870c02║之處。法集經（八卷），如是我聞：一時，婆伽婆在虗空界、法
X09n0248_p0870c03║界無差別住處（不二隨順），普皆嚴潔清淨無垢，諸佛如來
X09n0248_p0870c04║福智莊嚴（一切如來光嚴住持），如意所化，超於三界有為數行，
X09n0248_p0870c05║過一切譬喻不可思議，乃至與菩薩摩訶薩眾皆悉
X09n0248_p0870c06║清淨，得無常三昧境界（與諸菩薩平等法會）。稱讚大乘功德經
X09n0248_p0870c07║（一卷），如是我聞：一時，薄伽梵住法界藏諸佛所行大功
X09n0248_p0870c08║德殿。大乘密嚴經會品第一（三卷）。如是我聞：一時，佛住
X09n0248_p0870c09║出過欲、色、無色、無想一切法自在無礙神足力通密
X09n0248_p0870c10║嚴之國（神通大光明藏），非諸外道二乘行處，與諸隣極修觀
X09n0248_p0870c11║行者十億佛土微塵數菩薩摩訶薩俱，皆超三界心
X09n0248_p0870c12║識意境，智意生身轉於所依，成就如幻首楞嚴法雲
X09n0248_p0870c13║三昧處（皆入三昧）。乃至爾時，如來、應、正等覺，從證自智境
X09n0248_p0870c14║現法樂住神通辨才現眾色像三昧而起，出虹電光
X09n0248_p0870c15║妙莊嚴殿，與諸菩薩入於無垢月藏殿中，升密嚴道
X09n0248_p0870c16║場師子之座，諸菩薩眾亦皆隨坐（云云，即是於不二境現諸淨土）。此
X09n0248_p0870c17║密嚴中，諸佛菩薩并餘國土來此會者，皆如涅槃、虗
X09n0248_p0870c18║空及非擇滅（同如如來平等法會），乃至去、來、今佛一切悉等，為
X09n0248_p0870c19║一切法身、一切諸佛行皆平等（一切如來光嚴住持），神通之力
X09n0248_p0870c20║無所罣礙，慧體究竟無相，法度無極，遊于法界無有
X09n0248_p0870c21║二行（不二隨順）。諸菩薩等猶如塵數，一切悉是一生補處，
X09n0248_p0870c22║各各在於異佛世界，志願無極奉諸慧行，各各入於
X09n0248_p0870c23║無所破壞平等法界（平等法會），乃至眾菩薩身無所動搖
X09n0248_p0870c24║（皆入三昧）。大毗盧遮那成佛神變加持經第一。如是我聞：
X09n0248_p0871a01║一時，薄伽梵住如來加持廣大金剛法界宮殿。信力
X09n0248_p0871a02║入印法門經卷第一。如是我聞：一時，婆伽婆住如來
X09n0248_p0871a03║住持境界之處，去寂滅道場不遠普光法殿，福德善
X09n0248_p0871a04║根所成之處，平等普徧無可嫌處（云云），金剛堅固所
X09n0248_p0871a05║成之處，不可壞地安固之處，婆伽婆善清淨智慧，得
X09n0248_p0871a06║成究竟無二之成（不二隨順），得至諸法無相彼岸（云云一紙半），
X09n0248_p0871a07║皆是智境。方等王經虗空藏所問第一（十卷）。如是我聞：
X09n0248_p0871a08║一時，婆伽婆遊於如來行處，乃至入無礙智行處。二、
X09n0248_p0871a09║引佛地經顯淨土相（偏引此一經者，後有論釋之）。彼經云：如是我
X09n0248_p0871a10║聞：一時，薄伽梵住最勝光曜，七寶莊嚴放大光明，普
X09n0248_p0871a11║照一切無邊世界，無量方所妙飾間列，周圓無際渺
X09n0248_p0871a12║然難測，超過三界所行之處，勝出世間善根所起，最
X09n0248_p0871a13║極自在淨識為相，如來所覩，諸大菩薩眾所雲集。大
X09n0248_p0871a14║鈔中更列四本在淨土說，經兼圓覺都十五本，今但
X09n0248_p0871a15║列十者，取其大數。又有經在淨居天說，或有欲、色二
X09n0248_p0871a16║界中說，故知說處各隨見聞，不應局執。
X09n0248_p0871a17║疏彼論下，二、約佛地論徵釋，正破疑情。大疏先標云：
X09n0248_p0871a18║然淨土說經（如上所列），儀式稍異（不標人間山城、國邑等故，廣歎佛法報德故），
X09n0248_p0871a19║學識淺者（只如承上釋云：說主處者，異邪教者故。不同外道經書，不標處所等故。前已標說也），
X09n0248_p0871a20║或謗或疑（麤心者謗，細意者疑），故佛地論中具有通釋。但曉此
X09n0248_p0871a21║論，自反三隅（目十經支），故載其文（大疏次第錄此一段論文，今疏取意略引），以
X09n0248_p0871a22║遮（未有的疑，謗者但是預遮）、愚（謗者）、惑（疑者意云：但遮愚者、惑者，不遮智者、信者也），聖言
X09n0248_p0871a23║定量，不假餘辭（自有大菩薩論釋，不假疏家自釋也）。文二：初、且直明正
X09n0248_p0871a24║義三：初、立宗因。論中於此文前假為問曰：受用、變化
X09n0248_p0871b01║二佛土中，今此淨土何土所攝？說此經佛（說佛地經之佛）為
X09n0248_p0871b02║是何身？（論次此自答，有其三段：一、不正義，二、正義，三、如實。和會今文，但取後二也。初不正義云：）有
X09n0248_p0871b03║義：此土變化土攝，說此經佛是變化身。（恐外難云：既爾，何故經云
X09n0248_p0871b04║住最勝超過三界之處？豈是穢土如此邪？為遮此難，故論次云：）佛為地前等，令其欣
X09n0248_p0871b05║樂修因，故蹔化作淨土妙身，神力加眾，令蹔得見。（意云：
X09n0248_p0871b06║佛攝神力，則皆不見。）有義：（此下正當今疏也。但文闕少，故鈔備之。可對疏詳之。）此土受用
X09n0248_p0871b07║土攝，（佛受用也，即是報身。）說此經佛是受用身。（立義宗也。次說所因云：）此
X09n0248_p0871b08║淨土量無邊際故。（如本經說也。此正是今疏所引也。次難破初義云：）若蹔加
X09n0248_p0871b09║眾令見，應如餘經分明顯說。（如法華三變淨土，淨名足指。按地經文，皆云佛
X09n0248_p0871b10║神力等，故云分明顯說。）經不說故，（經不云佛力，云何言蹔化作？）是受用身土。
X09n0248_p0871b11║（結成也。此下假為前難，在今疏中也。難云：）△疏若爾下，二、假為前難。（亦全論文，
X09n0248_p0871b12║緣在疏中，故鈔不引。意云：地前乃至二乘、凡夫悉不見淨土報身，何得人間有此經本邪？）△疏論
X09n0248_p0871b13║自下，三、釋成正義。（初二句，疏助意標引。本文云：傳法菩薩為示現一切智者及所居處，
X09n0248_p0871b14║超過世界。如是示現，文有五句：初句標結集人，次句報佛也，次句淨土，次句超化身穢土，後句正結說法。言示
X09n0248_p0871b15║現者，謂顯示也。皆由文隱，故疏取意標引。令五句成兩句，又易會矣。論次此下更有文云：）為生廣
X09n0248_p0871b16║大勝解有情（頓機眾生）及諸菩薩（漸機成熟者，即三賢之末），勝歡喜故
X09n0248_p0871b17║（稱根宜也），結集流布故。受用身居受用土，為初地上菩薩
X09n0248_p0871b18║說（此上皆疏中略，論中具也），令傳法者結集流通（在疏中也。此後二句文易，故疏
X09n0248_p0871b19║依本結集者，是菩薩也。義如前釋）。
X09n0248_p0871b20║疏又云下，二、會通權、實。（前宗雖正，且義理未盡，故此了之矣。）論中，先假
X09n0248_p0871b21║設外難云：若爾，何故不但說彼所說法邪？（何不且以化身標山、
X09n0248_p0871b22║城等處，然後但就經內讚說真身淨土勝妙等法，如無量壽觀經等邪？下又反出不標說處之過云：）若
X09n0248_p0871b23║不說處及能說者，（若不說有形相、名字、化身，如釋迦在祗園等也。）不知此法
X09n0248_p0871b24║何處？（在何處說？）誰說？（是何人說？）一切生疑，（由無主處，闕六成就故也。）故須具
X09n0248_p0871c01║說。（結也。後窮盡道理，和會釋云：）如實義者，釋迦牟尼佛。（不妨還是釋迦也。已
X09n0248_p0871c02║上疏略却，已下疏中具有。）說此經時，地前大眾（云云，乃至）淨土為其說
X09n0248_p0871c03║法。（故有雙標淨、穢者，如等目菩薩所問三昧經云：聞如是：一時，世尊遊於摩竭境界法靜道塲。釋曰：是不壞
X09n0248_p0871c04║境界，隨識所見，故但云遊，不云住也。次云：初始得佛，光煒明耀，宣真諦藏，演如來慧，暢三世要，布無罣礙道寶
X09n0248_p0871c05║之定。佛時以此普智無極，確然正受。其定恬怕，忽無形像，亦無中、外，靜無見、聞。所居正受，乃大曠蕩，汪洋無極，
X09n0248_p0871c06║難遇難聞，億世之過。時此佛定無量，無不炳徹。釋曰：上皆隨所見淨土相也。正同佛地論說地前見穢，地上見
X09n0248_p0871c07║淨也。此下疏文亦不全足，但依次第錄論。〔今〕相對連合疏文也。）雖俱歡喜，信受奉
X09n0248_p0871c08║行，（各信所見身、土所聞之法。）解有淺、深，所行各異。（各隨所見、所解而修其行。）而
X09n0248_p0871c09║傳法者，為令眾生聞勝希願，勤修彼因，當生淨土，證
X09n0248_p0871c10║佛功德。故就勝者所見結集，言婆伽梵住最勝等。（出結
X09n0248_p0871c11║集菩薩隱化身、穢土位號、名相，但彰真身、淨土境界之意也。餘諸經教，例亦如然。由隨機益，故但各就本經意
X09n0248_p0871c12║趣，隱真身、淨土，顯化身、穢土等也。故前云對機有隱、顯。）大疏：次此下，印定論文
X09n0248_p0871c13║所釋，及轉問答妨難，并總結等。（初印論云。）論釋分明，不假
X09n0248_p0871c14║別議。驗前經等，類例昭然。然前所列之經，（十經兼圓覺。）皆
X09n0248_p0871c15║詮殊勝之事境，深細之理趣。至於領受、結集，瓶注不
X09n0248_p0871c16║遺者，非登地菩薩，則不堪任。故淨土宣揚，唯大士親
X09n0248_p0871c17║受；展轉流布，則羣類普霑。（此下轉問答通妨難。）問：華嚴、大經，宗
X09n0248_p0871c18║趣圓博。佛土是華藏世界，佛身是毗盧遮那，尚標穢
X09n0248_p0871c19║境之中人、天七處。（「初會摩竭國，二」及七、八「普光殿」，三、忉利天，四、夜摩，五、兜率，六、他化，九、
X09n0248_p0871c20║祇園，並不離欲界故。）佛地經等，何不然邪？答：大聖設教，權實多
X09n0248_p0871c21║門。總一切經，不出三意。謂諸餘經等，欲令隨識者趣
X09n0248_p0871c22║入，故唯舉化身穢土。佛地經等，欲令隨智者領受，故
X09n0248_p0871c23║偏舉真身淨土。華嚴則識智融通，淨穢交徹，法界圓
X09n0248_p0871c24║攝，稱性而談。（不逐機宜屈曲。）故即釋迦全是毗盧，不壞娑婆
X09n0248_p0872a01║而見華藏。是以標舉給孤、（九會。）摩竭、（初會。）同於濁世。（四處在欲
X09n0248_p0872a02║天，皆是五濁境矣。）閻浮、（三處在天竺也。）釋相則金地、（經說摩竭云：其地堅固，金剛所
X09n0248_p0872a03║成也。）蓮臺、（經云：見佛坐蓮華藏師子之座，十佛剎微塵數菩薩圍遶。一一塵中，亦復如是也。）一
X09n0248_p0872a04║一普周法界。（佛身一一肢節，一一毛端，佛土一一微塵，皆徧法界。）三類各有宗
X09n0248_p0872a05║趣，何執一而難乎？（次下總結云。）然佛化儀，隱顯殊迹。一身
X09n0248_p0872a06║異應，一音異聞。故教海無邊，權實叵測。且天竺小乘
X09n0248_p0872a07║宗人，尚有總不信大乘經典。況時澆、（佛滅度後百年，毱多持律，不如
X09n0248_p0872a08║佛在六羣乳味，不如佛在水味。況今向二千年邪。）處異，（震旦國與天竺隔遠。）詎免疑流？
X09n0248_p0872a09║今以聖言，分明顯示。庶袪其惑，直入真乘。上來總是
X09n0248_p0872a10║通疑難竟。
X09n0248_p0872a11║疏文中下，二、正釋，文二：初、開章（如疏所科），二、正釋經。智用
X09n0248_p0872a12║中，疏二、一藏即下，釋入於等，文三：一、且釋藏。法界藏
X09n0248_p0872a13║者，寶性論（此下但無名者，即鈔也）、佛性論、勝鬘經皆有諸藏，或
X09n0248_p0872a14║四種，或五種，其文小異，其義不殊。今就五種言之：一、
X09n0248_p0872a15║如來藏，在纏，含果法故；二、自性清淨藏，在纏，不染故；
X09n0248_p0872a16║三、法身藏，果位，為功德所依故；四、出世間上上藏，出
X09n0248_p0872a17║纏，超過二乘、菩薩故。初二就凡位說，次二就聖位說，
X09n0248_p0872a18║次五法界藏，謂通因、果。外持一切染、淨有為，故名法
X09n0248_p0872a19║界；內含一切恒沙性德，故名為藏。此義寬通。今此大
X09n0248_p0872a20║光明藏既聖、凡同體，故當此也。故華嚴經歎普賢等
X09n0248_p0872a21║海會菩薩亦云：入法界藏，智無差別。彼疏判之，亦同
X09n0248_p0872a22║此也。至下如來藏章，更當廣釋。疏起信心真如者，彼
X09n0248_p0872a23║論雖於一心說二門，然心真如是總相門，非別相門，
X09n0248_p0872a24║然亦該收別盡。故論云：心真如者，即是一法界。（即無二真
X09n0248_p0872b01║心為一法界。此非筭數之一，謂如理虗融，平等不二，故稱為一；依生聖法，故云法界。此下經云不二隨順，亦是
X09n0248_p0872b02║一義。）大總相法門體，所謂心性不生不滅。釋曰：既是總
X09n0248_p0872b03║相法門，即塵沙、無漏、因果、德用之本。上引二論，皆是
X09n0248_p0872b04║出大光明藏之體。疏諸佛、眾生本源者，後段經文即
X09n0248_p0872b05║說。疏法性土者，即唯識說四土之一也。餘三者，謂自、
X09n0248_p0872b06║他、受用及變化土。次下淨土章，當廣分別。疏常寂光
X09n0248_p0872b07║土者，即天台約智論所說四土之一也。餘者，凡、聖同
X09n0248_p0872b08║居土，方便有餘土，實報無礙土也。已如懸談第三門
X09n0248_p0872b09║中廣釋。要具說者，即再撿之。△疏息諸下。二、釋入字。
X09n0248_p0872b10║△疏然諸下，三、釋通光。言常光者，此復有二：一、如諸
X09n0248_p0872b11║教說，項佩圓光，長一尋；二、即光明徧照法界。疏放光
X09n0248_p0872b12║者，此即羣機有見、不見，對機而說有放、不放。如法華
X09n0248_p0872b13║經：從眉間白毫相中放光，照東方萬八千世界，靡不
X09n0248_p0872b14║周徧。然通與光，數皆無量。華嚴經不思議品云：一切
X09n0248_p0872b15║諸佛有無邊際無礙解脫，示現無量大神通力。又如
X09n0248_p0872b16║來現相品云：世尊知諸菩薩心之所念，即於面門眾
X09n0248_p0872b17║齒之間放佛剎微塵數光（列十名云云），一一復有佛剎微
X09n0248_p0872b18║塵數光明以為眷屬。如是等文，徧於一部。若取類收
X09n0248_p0872b19║束，通即或六（通大、小乘），或十（唯華嚴一乘），光則身光、智光。▲疏
X09n0248_p0872b20║唐梵下，二、釋定相。此云正思等者，海東元曉法師造
X09n0248_p0872b21║論釋金剛三昧經初釋題目中云：三昧，此云正思。謂
X09n0248_p0872b22║在定時，於所緣境審正思察，故名正思。如瑜伽言：三
X09n0248_p0872b23║摩地者，謂於所緣審正觀察心一境性故。問：定應是
X09n0248_p0872b24║靜，靜住一境，云何乃言審正思察？思察之用應是尋
X09n0248_p0872c01║伺，云何說定為思察邪？答：若守一境即為定者，惛沉
X09n0248_p0872c02║住境應即是定；若正思察名尋伺者，邪慧推求應非
X09n0248_p0872c03║尋伺。當知思察有其二種：若通邪、正，意言分別，名思
X09n0248_p0872c04║察者，即是尋伺，直是分別；若唯審正明了緣境，名正
X09n0248_p0872c05║思察，是名定用，而非尋伺。定通分別及無分別，故以
X09n0248_p0872c06║審正揀彼尋伺。又住一境亦有二種：若住一境，惛迷
X09n0248_p0872c07║暗昧，不能審察，即是惛沉；若住一境，不沉不浮，審正
X09n0248_p0872c08║思察，是名為定。故以思察別彼惛沉。是故當知不以
X09n0248_p0872c09║住、移揀別定、散差別之相。何以故？捷疾之辯雖速移
X09n0248_p0872c10║轉，而有定故；遲鈍之念雖久住境，而是散故。金剛三
X09n0248_p0872c11║昧名為正思察者，無正、不正，亡思、非思，但為別於分
X09n0248_p0872c12║別邪念，又不同於虗空無思，所以強號無正思耳。三
X09n0248_p0872c13║昧之名，略釋如是。
X09n0248_p0872c14║經同體中，疏二：初、二明下，疏總釋。言無漏、無明等者，
X09n0248_p0872c15║無漏，則一切稱性清淨也，謂出世三乘因、果等，若人
X09n0248_p0872c16║若法，此屬聖也；無明，則一切顛倒染法，謂三界六道
X09n0248_p0872c17║惑、業、苦等，屬凡也。論既云皆同真如性、相，即知凡、聖
X09n0248_p0872c18║同體，故引論釋也。然迷、悟、染、淨等法，本、末分析，有同
X09n0248_p0872c19║有異，今即同也。至下文中，廣令遠離虗幻境界及滅
X09n0248_p0872c20║影像，堅持禁戒，住定，修慧，隨順覺心，修習三觀，乃至
X09n0248_p0872c21║三期道場禮懺等，即約異也。故論具云：復次，覺與不
X09n0248_p0872c22║覺有二種相。云何為二？一者、同相，二者、異相。同相者，
X09n0248_p0872c23║（牒名也。染、淨二法同以真如為性，真如以此二法為相。）譬如種種瓦器，（喻染、淨法。）皆
X09n0248_p0872c24║同微塵性、相；（器以塵為性，塵以器為相。）如是無漏，（始、本二覺。）無明，（本、末二不
X09n0248_p0873a01║覺也。）種種業、幻，（此二皆有業用顯現，而非實有，故云幻。此等合種種器也。）皆同真如
X09n0248_p0873a02║性、相。（以動真如門作此生滅門中，染、淨二法更無別體，故云性也。真如亦以此二法為相。淨相，可知。其染
X09n0248_p0873a03║相者，下文云：但以無明而熏習故，即有染相。）是故修多羅中依於此義，說
X09n0248_p0873a04║一切眾生本來常住入於涅槃（依此同相門，如上本末二不覺本來即真
X09n0248_p0873a05║如，故說一切眾生自性涅槃不更滅度。故淨名經云：一切眾生即涅槃相不復更滅）。菩提之法
X09n0248_p0873a06║（依此同相門，如上始本二覺即真如，故諸佛菩提非修等也。又前約不覺即如，故眾生舊來入涅槃；今約覺智
X09n0248_p0873a07║即真，故諸佛菩提無新得也），非可修相（望前涅槃非是了因所顯）、非可作相（望前
X09n0248_p0873a08║菩提非是生因所作），畢竟無得（此之二果性淨本有。疑云：若眾生已入涅槃更無新滅者，即已
X09n0248_p0873a09║同諸佛，何故不能現報化等色身？故下釋云），亦無色相可見（法性自體本無色相可見，
X09n0248_p0873a10║如何使現色等邪？又疑云：若以法性非是色相可見法故不現色者，諸佛何故現報化等種種色邪？故下釋云）。
X09n0248_p0873a11║而有見色相者，唯是隨染業幻所作，非是智色不空
X09n0248_p0873a12║之性（彼見諸佛種種色等者，並是隨眾生染幻心中變異顯現，屬後異相門，非此同相門中本覺智內有
X09n0248_p0873a13║此色等不空之性也。又亦可本覺不空恒沙德中亦無此色故也。問：何以得知彼法體中無色相邪？下答云：）
X09n0248_p0873a14║以智相無可見故。（以本覺智非是可見之法故也。）異相者，（牒名）如種種
X09n0248_p0873a15║瓦器各不同。（喻也。下合云：）如是無漏無明，（總指）隨染、幻差別，
X09n0248_p0873a16║（別明無漏法也。）性染、幻差別故。（是無明法也。以彼無明迷平等性，是故其性自是差別。故
X09n0248_p0873a17║下文云：但是無明自性差別故也。諸無漏法順平等性，直論其性，則無差別；但隨染法差別相，故說無漏法有
X09n0248_p0873a18║差別耳。如下文中對業、識等差別染法，故說本覺恒沙性德；又由對治彼染法差別，故成始覺萬德差別也。如
X09n0248_p0873a19║是染、淨，皆是真如，隨緣顯現，似有而無體，故通名幻也。）疏華嚴亦云：心、佛等者，
X09n0248_p0873a20║此是夜摩偈讚品覺林菩薩所說之偈。此但標下半
X09n0248_p0873a21║也。其上半云：如心佛亦爾如佛眾生然。便接此所引，
X09n0248_p0873a22║明具（具真、妄識）分（唯生、滅識）唯識也。此是晉譯之文。若取唐譯，
X09n0248_p0873a23║即下半云：應知佛與心體性皆無盡。（上半同也。）今略示之，
X09n0248_p0873a24║謂次前偈云：心（總相，心也。）如工畫師，（總相，喻也。下別明染性，云：）能畫諸
X09n0248_p0873b01║世間五蘊悉從生無法而不造。便次此偈。彼疏釋云：
X09n0248_p0873b02║以心例佛也。謂如世五蘊，從心而造，諸佛五蘊亦然；
X09n0248_p0873b03║如佛五蘊，餘一切眾生亦然，皆從心造。然心是總相，
X09n0248_p0873b04║悟之名佛，成淨緣起；迷作眾生，成染緣起。緣起雖有
X09n0248_p0873b05║染、淨，心體不殊。佛果契心，同真無盡；妄法有極，故不
X09n0248_p0873b06║言之。若依舊譯云：心、佛與眾生，是三無差別。（此疏引晉譯經
X09n0248_p0873b07║者，要證佛與眾生皆同一心無別也。）此則三皆無盡，無盡即是無別之
X09n0248_p0873b08║相。應云：心、佛與眾生，體性皆無盡。以妄體本真，故亦
X09n0248_p0873b09║無盡。是以如來不斷性惡，亦猶闡提不斷性善。又上
X09n0248_p0873b10║三各有二義：總心二者：一、染，二、淨。佛二義者：一、應機
X09n0248_p0873b11║隨染，二、平等違染。眾生二者：一、隨流背佛，二、機熟感
X09n0248_p0873b12║佛。各以初義成順流無差，各以後義為反流無差，則
X09n0248_p0873b13║無差之言含盡、無盡。又二中二義各全體、相，收此三
X09n0248_p0873b14║無差別，成一緣起。上約橫論。若約一人，心即總相，佛
X09n0248_p0873b15║即本覺，眾生即不覺。不覺乃本覺隨緣而成，此二為
X09n0248_p0873b16║生滅門。二、體性無盡，即真如門，隨緣不失自性。故次
X09n0248_p0873b17║後一偈云：若人知心行，普造諸世間，是人則見佛，了
X09n0248_p0873b18║佛真實性。（謂妄取諸法，則不知心行；若知心行普造世間，則無虛妄，便了真實也。）故月
X09n0248_p0873b19║上經云：我亦當知十方佛，皆共同體覺一法，真如體
X09n0248_p0873b20║性無有二，無量眾生同實際。
X09n0248_p0873b21║二、經別釋，文二：初、明聖同中，疏言本覺名如等者，依
X09n0248_p0873b22║藏和尚論疏，約理、智釋也。若廣釋者，復有五義：一、就
X09n0248_p0873b23║理顯，謂法性名如，出障名來。二、唯就行，瑜伽云：言無
X09n0248_p0873b24║虗妄，故名如來。涅槃第三十亦同此說。（即樹提長者父之知識讚
X09n0248_p0873c01║佛云：如來世尊於一切法知見無礙，故名為佛；發言無二，故名如來；斷煩惱故，名阿羅訶。世尊所說，終無有二。）
X09n0248_p0873c02║三、理、智合說，轉法輪論云：第一義諦名如，正覺名來。
X09n0248_p0873c03║正覺第一義諦，故名如來。此與成實大同。（彼論云：乘如實道，來
X09n0248_p0873c04║成正覺。以如實道亦通萬行，故言大同，即非全同也。）四、離相說，般若云：如來者，
X09n0248_p0873c05║無所從來，亦無所去，故名如來。五、融攝說，謂：一、如無
X09n0248_p0873c06║二如。若理，（第一解。）若智，（當第二義。）若開，若合，（合即第三義，開即四義各說。）
X09n0248_p0873c07║無不皆如，故名為如。如外無法，來亦即如。如是來者，
X09n0248_p0873c08║是真如來。▲二、明凡同中，疏本覺心地者，本覺之心
X09n0248_p0873c09║地也。如疏序中科云：覺之心體，心之覺相。覺相即本
X09n0248_p0873c10║覺也，心體即心地也。心有生成住持之義，故喻地也。
X09n0248_p0873c11║故禪宗云心地法門。然地合法有三：一、無明住地，二、
X09n0248_p0873c12║佛、菩薩住地，三、平等心地。心地是總，餘二是染、淨之
X09n0248_p0873c13║別。若會相歸性，則三皆平等。故前引華嚴云：是三無
X09n0248_p0873c14║差別。疏妄不能染者，即勝鬘經說自性清淨心，不染
X09n0248_p0873c15║而染，染而不染等文也。疏論云一切等者，即前總釋
X09n0248_p0873c16║中。鈔：已具引彼論中同相之文，以釋此凡、聖同義訖。
X09n0248_p0873c17║若不記得，即再檢之。疏凡不知同者，即但住夢、染之
X09n0248_p0873c18║境，云何住持光明藏中？然聖智見他，皆同此體，故指
X09n0248_p0873c19║此體是諸等也。如夢者、覺者在一堂中，半睡半覺。睡
X09n0248_p0873c20║者夢在諸處，覺者見但堂中，不妨見堂亦是睡者之
X09n0248_p0873c21║堂也。法合，可知。
X09n0248_p0873c22║經稱體中，疏二、一、凡、聖下，且銷文。言凡、聖身、心者，以
X09n0248_p0873c23║第二段中與凡、聖同體故。此總收二類身、心，皆寂滅
X09n0248_p0873c24║也。以圓覺為本際者，流出真如、菩提、涅槃等故，種種
X09n0248_p0874a01║幻化皆從其中生故。隨體圓滿者，下云：覺性徧滿，圓
X09n0248_p0874a02║無際故。當知六根徧滿法界。故慤云：首楞歎虗空之
X09n0248_p0874a03║小，圓覺嗟法性之寬。比之常談，海形牛跡。疏西域語
X09n0248_p0874a04║倒者，鐘打、飯噄、酒飲、經讀之類也。皆先舉所依法體，
X09n0248_p0874a05║後始明義用。故此先舉所隨順不二，然後舉能順之
X09n0248_p0874a06║心。故譯經者先翻出梵語，後迴文令順。此方如云打
X09n0248_p0874a07║鐘、喫飯等，故應云隨順不二也。言不盡者，下文頻有
X09n0248_p0874a08║此例，華嚴等經亦頻有之。若總不迴文，即一部經一
X09n0248_p0874a09║一倒也。下同此者，皆倣此說。疏生死、涅槃等者，準淨
X09n0248_p0874a10║名經不二法門品，皆約二法說不二也。▲疏又依下，
X09n0248_p0874a11║二、別釋義，如文，可知。若更廣之，謂：於一切法體，則有、
X09n0248_p0874a12║無不二；於義，則常、無常不二；於行，則苦、樂不二；於教，
X09n0248_p0874a13║則世、出世不二；於諦，則真、俗不二；於道，則邪、正不二；
X09n0248_p0874a14║於位，則權、實不二。然大疏次此別釋平等，云：然凡、聖
X09n0248_p0874a15║平等，復有多義，謂眾生及佛，悉皆平等。且依佛說，佛
X09n0248_p0874a16║佛平等，法身、智身無增減故。若依眾生，生生平等，煩
X09n0248_p0874a17║惱、業、苦有支皆等。若生、佛相望者，凡夫現在，等佛過
X09n0248_p0874a18║去；進修得果，等佛現在；成佛究竟，等佛常住。此約三
X09n0248_p0874a19║世互望。若約煩惱，佛則本有今無，眾生則本無今有；
X09n0248_p0874a20║菩提則眾生本有今無，諸佛則本無今有。約迷、悟異，
X09n0248_p0874a21║則說今本涅槃之性非三世攝。故知三世有法，無有
X09n0248_p0874a22║是處。若以性淨而說，則佛與眾生現今平等，不妨迷、
X09n0248_p0874a23║悟之殊。是故三乘亦有差別，亦無差別。眾生寂滅，即
X09n0248_p0874a24║是法、理；身身隨緣，即是眾生。故寂滅非無之眾生，恒
X09n0248_p0874b01║不異真而成立；隨緣非有之法身，恒不異事而顯現。
X09n0248_p0874b02║是故染、淨三世一切諸法無不平等，況稱性互收！如
X09n0248_p0874b03║是解者，名為善住平等心地。
X09n0248_p0874b04║經現土中，疏：三、一、佛無下，釋文。言淨土者，離染皎潔
X09n0248_p0874b05║曰淨，凡、聖可居曰土。瓔珞經云：土名賢聖所居之處。
X09n0248_p0874b06║故一切眾生、一切賢聖各有自居果報之土。若凡夫
X09n0248_p0874b07║住五陰中為正報土，山林、大地為依報土。初地聖人
X09n0248_p0874b08║亦有二土：一、實智，二、變化。餘文可知。▲疏然土下，二、
X09n0248_p0874b09║釋義。大疏於此開為四門：一、釋義相（略如今疏二、三土等），二、出
X09n0248_p0874b10║體性（小乘八微，權教唯心，實教融攝也），三、嚴之方便（皆由佛應〔結〕之故。若就行，則唯
X09n0248_p0874b11║淨。淨有二：世、出世故。出世復二，謂二乘、菩薩。菩薩又二：真極、未極故），四、身、土一、異（文二：一、權，
X09n0248_p0874b12║二、實。實中又二：法身十種。二、亦隨身顯五重）。大疏有四紙，大鈔八紙。今且
X09n0248_p0874b13║略用初門。若要備知，須更聽大。疏：今文有二：初、列多
X09n0248_p0874b14║種。言不出其三者，依三身故；報有自、他，故為四身。四
X09n0248_p0874b15║身還依四土。言法性土者，佛地論云：唯以清淨法界
X09n0248_p0874b16║而為法身，亦以法性而為其土。性雖一味，隨身、土相
X09n0248_p0874b17║而分二別。唯識亦云：謂自性身依法性土。雖此身、土
X09n0248_p0874b18║體無差別，而屬佛（身也）、法（土也），性、相異故。（「慈恩釋云」：法性屬佛，為法性身；
X09n0248_p0874b19║法性屬法，為法性土。「性隨相異」，故云爾也。「此公意云：屬佛是相，屬法是性」。清涼大師據實教宗釋云：佛有覺義，
X09n0248_p0874b20║名為佛；土無覺義，但持自性，故名為法。亦如智論云：在有情中名佛性，在非情中名法性也。言性、相異者，身、土
X09n0248_p0874b21║約相，則有二別；約所依性，則無差別。今以無差別之性隨差別之相，故云性隨相異也。前引佛地論，正同此也。
X09n0248_p0874b22║論次云：）此佛身、土俱非色攝，雖不可說形量大、小，然隨
X09n0248_p0874b23║事相，其量無邊。（「三身、三土，事既無邊，相之與性，豈有邊邪？」）譬如虗空，徧一
X09n0248_p0874b24║切處。（既如虛空，則徧至色、非色處也。）亦同華嚴云：普賢身相如虗空，
X09n0248_p0874c01║依真而住，非國土也。疏：二、受用土者，此受用身、土復
X09n0248_p0874c02║有二：一、自受用身還依自受用土。成唯識云：謂圓鏡
X09n0248_p0874c03║智相應淨識，由昔所修自利無漏鈍淨佛土因緣成
X09n0248_p0874c04║就，從初成佛，盡未來際，相續變為純淨佛土，周圓無
X09n0248_p0874c05║際，眾寶莊嚴，自受用身常依而住。如淨土量，身量亦
X09n0248_p0874c06║爾，諸根相好，一一無邊，無限善根所引生故。功德、智
X09n0248_p0874c07║慧既非色法，雖不可說形量大、小，而依所證及所依
X09n0248_p0874c08║身，亦可說言徧一切處。他受用身亦依自土，謂平等
X09n0248_p0874c09║智大慈悲力，由昔所修利他無漏純淨佛土因緣成
X09n0248_p0874c10║就，隨住十地菩薩所宜，（十地經說：十地各有分量大、小。廣如彼說。初地唯見百葉
X09n0248_p0874c11║華相，見三千大千世界也。）變為淨土，或小，或大，或劣，或勝，前後改
X09n0248_p0874c12║轉，他受用身依之而住，能依身量亦無定限。若變化
X09n0248_p0874c13║身依變化土，謂成事智、大慈悲力，由昔所修利他無
X09n0248_p0874c14║漏淨、穢佛土因緣成就，（以化土中有淨有穢，非他受用土，故言淨、穢。他受用法樂
X09n0248_p0874c15║增，故同自受用；化土雖復說法，神通增，故立變化名。此如佛地論廣說也。）隨未登地有情
X09n0248_p0874c16║所宜，化為佛土，或淨，或穢，或大，或小，前、後改轉，佛變
X09n0248_p0874c17║化身依之而住，能依身量亦無定限。疏若開等者，開
X09n0248_p0874c18║三為四，義如上疏。大鈔統唯二者，又束四為二也。諸
X09n0248_p0874c19║經、論中皆有於兩種之二：先、攝上四為淨、穢者，乃有
X09n0248_p0874c20║多義：一、前三皆淨，四中有淨有穢，則三：類半為淨，半
X09n0248_p0874c21║類為穢。二、前三為淨，以他受用分斷二障，分證真如，
X09n0248_p0874c22║故得名淨；變化土皆穢，設有七珍穢，眾生住故，亦非
X09n0248_p0874c23║淨土。三、後二皆穢，仁王經云：三賢十聖住果報唯佛
X09n0248_p0874c24║一人居淨土。而生公說：有形皆穢，無形為淨。則唯法
X09n0248_p0875a01║性為淨。若爾，自受用土豈稱穢邪？此以冥同真性，不
X09n0248_p0875a02║可說其形量大、小，則同淨攝。二、攝前四為性、相者，略
X09n0248_p0875a03║有二門：一、法性為性，餘三皆相；二、自受用土冥同真
X09n0248_p0875a04║性，亦可名性，餘二唯相。大疏次、此云融而為一，有異
X09n0248_p0875a05║餘宗者，則淨、穢，性、相，二土，三土，四土，無不融攝，即華
X09n0248_p0875a06║嚴等及此經意，故云異餘宗也。△疏然此下，二、融上
X09n0248_p0875a07║多種不一不異也。因上開、合無定，故為此融。（上引大疏云：融
X09n0248_p0875a08║而為一，即一也。前列多種，即異也。今即不一不異。）然東安莊公本有三句：無
X09n0248_p0875a09║有質不成句。清涼加此句以成二對，謂：淨、穢域純，不
X09n0248_p0875a10║可言一；理唯一味，不可言異；冥同性空，不可言有；隨
X09n0248_p0875a11║緣成立，不可言無。然一為遣異，無為遣有。然其釋中，
X09n0248_p0875a12║一亦約理。實則一義有其二種：一、約理一，二、約事一。
X09n0248_p0875a13║如自受用，十方如來同有淨土，不可言無，而得稱一
X09n0248_p0875a14║故。疏形奪下，然上略舉四句，一向遮過。實則即異，即
X09n0248_p0875a15║同，即有，即無。若互相形奪，則一、異兩亡，有、無雙寂；若
X09n0248_p0875a16║圓融無礙，則即一，即多，即無，即有。有是無有，無是有
X09n0248_p0875a17║無；多是即一之多，一是即多之一；有、無即事、理無礙，
X09n0248_p0875a18║一、多兼事、事無礙。由此重重，故大經、華藏剎海，一一
X09n0248_p0875a19║塵中皆見法界。△疏前凡下，三、連合前後，如文，易解。
X09n0248_p0875a20║經同體法眾中，初、總標。云菩薩者，具云菩提薩埵。此
X09n0248_p0875a21║翻菩提云覺，薩埵云有情。此有三釋：一、約境釋，即悲、
X09n0248_p0875a22║智所緣之境也。謂修智求菩提，運悲化眾生也。二、約
X09n0248_p0875a23║心釋，言有了悟之覺者，謂初心有頓悟，地前有比觀，
X09n0248_p0875a24║登地有現觀。雖云了悟之覺，非依主釋，以了悟即是
X09n0248_p0875b01║覺故。而言之者，為揀佛果故。下云：之情亦然。餘緣慮
X09n0248_p0875b02║者，地前雖悟解，而未證故；登地出觀散心，是情慮故。
X09n0248_p0875b03║八地已上，三細未除，習氣流注故。三、約能、所釋，然上
X09n0248_p0875b04║約所求、所化，皆是所對，非己當體，故云境。今約自、能、
X09n0248_p0875b05║所釋，謂大菩提是所求，自己心是能求。疏大法等者，
X09n0248_p0875b06║法華云：必說大法。又云：演大法義。下文云：未世眾生
X09n0248_p0875b07║將發大心，求善知識等。修大行者，二利行故；證大道
X09n0248_p0875b08║者，真如覺性也。若約位說者，信即十信，解即十住，發
X09n0248_p0875b09║即十迴向大願之心，證即見道，行即修道，趣即八地
X09n0248_p0875b10║已上無功用，自然流入薩婆若海。
X09n0248_p0875b11║經別列中，疏夫聖人無名，為物立稱者，莊子云：至人
X09n0248_p0875b12║無已，神人無功，聖人無名。今約利生無名而強立名
X09n0248_p0875b13║耳。多依行德者，多是不唯之義。謂亦有因性，如慈氏
X09n0248_p0875b14║等；亦有因所求神，如世親等；亦有因父母，如聲聞中
X09n0248_p0875b15║鶖子等。然依行德立名者，偏多矣。問：既依行德，而諸
X09n0248_p0875b16║菩薩行德皆具，何以成別？故次云隨宜別標也。機宜
X09n0248_p0875b17║不同，所表各異，故云千差等也。如觀其音聲，皆得解
X09n0248_p0875b18║脫，名觀世音；悲愍眾生，名為常慘；手中雨華，便名華
X09n0248_p0875b19║手等。又如經偈無厭大悲未曾捨，即金剛愛菩薩；見
X09n0248_p0875b20║行小善便稱美，即金剛善哉菩薩；無住檀施等虗空，
X09n0248_p0875b21║即金剛寶菩薩之類是也。此十二大士是十萬中標
X09n0248_p0875b22║領，表十二段法，如次各於一門而為請問之主。良以
X09n0248_p0875b23║初心識昧，未解諮求，故菩薩慈悲，騰疑為請。（此明解而復問
X09n0248_p0875b24║之意。）△疏今各以所詮下，顯別釋之義。言穿鑿者，孔安
X09n0248_p0875c01║國注論語云：孔子在陳，思歸欲去，故曰：吾黨（鄉黨）之小
X09n0248_p0875c02║子狂者，進取於大道，妄作穿鑿，以成文章。不知所以
X09n0248_p0875c03║裁製，我當歸以裁之耳。疏妙首等者，然文殊師利，梵
X09n0248_p0875c04║語訛，正云曼殊室利，此云妙首等也。準華嚴宗，此菩
X09n0248_p0875c05║薩表三法門，謂：一、名妙首，表能信之心。故華嚴十信
X09n0248_p0875c06║會中，十菩薩皆同名首，謂覺首等。故文殊即妙首也。
X09n0248_p0875c07║觀察諸法三昧經云普首，阿目佉經云濡首，無量門
X09n0248_p0875c08║微密經云敬首，皆有首字者，信是萬行、萬德之頭首
X09n0248_p0875c09║也。二、名妙吉祥者，佛地經云：一切世間親近供養，咸
X09n0248_p0875c10║稱讚故，名妙吉祥。真諦云：以恒寂靜，於怨親中平等
X09n0248_p0875c11║利益，不為損惱，名妙吉祥。（上生經疏引也。）三聖觀說，表能起
X09n0248_p0875c12║行願之解。次下即釋。三、名妙德，表能證真理之大智。
X09n0248_p0875c13║諸經多云法王子者，如王太子，無等雙故。今經文略
X09n0248_p0875c14║義廣，但一處說文殊，已含三義故。故言表信、解、智及
X09n0248_p0875c15║證智等。如三聖觀說文殊，表能起行願之解。故今云
X09n0248_p0875c16║妙吉祥。吉祥是即解之行。三聖觀文，次下即釋。△疏
X09n0248_p0875c17║文中說本起下，會通此經表法之義也。然首楞嚴經
X09n0248_p0875c18║說文殊是過去龍種上尊王佛，央掘經說是現在北
X09n0248_p0875c19║方常喜世界歡喜藏摩尼寶積佛，慈恩上生疏引經
X09n0248_p0875c20║云：未來成佛，名為普現。大經云：常為無量百千萬億
X09n0248_p0875c21║那由他諸佛之母。放鉢經云：是釋迦師。大經又云：爾
X09n0248_p0875c22║時一切處文殊而說偈言況能禮妙慧勸善財答光
X09n0248_p0875c23║明於涅槃印無言於不二。至德若此，故云妙德。廣釋
X09n0248_p0875c24║如大疏。大鈔：疏是為三聖者，即清涼大師所製華嚴
X09n0248_p0876a01║三聖圓融觀中，先明二聖，三對表法；後融而不二，便
X09n0248_p0876a02║是遮那。初三對表法者，一、普賢即所信如來藏，（理趣般若
X09n0248_p0876a03║云：一切眾生皆如來藏，普賢菩薩自體徧故。初會即入如來藏身三昧故也。）文殊即能信
X09n0248_p0876a04║之心，（佛名經說：一切諸佛皆因文殊而發心故。善財始見，發大心故。）二、普賢表所起
X09n0248_p0876a05║萬行，（上下經文皆云普賢行故。）文殊表能起之解，（慈氏云：汝先得見諸善知識，聞
X09n0248_p0876a06║菩薩行，入解脫門，皆文殊力也。）三、普賢表所證出纏法界，（經云：身相如虗空故，
X09n0248_p0876a07║善財入其身故。善財見之，即得智彼羅蜜者，依體起用故也。）文殊表能證大智。（本所
X09n0248_p0876a08║事佛，名不動智故，常為諸佛母故。再見文殊，方見普賢者，顯其有智，方證理故。故古德名後文殊為智，照無二
X09n0248_p0876a09║相也。）然此二聖，各相融攝，謂依體起行，行能顯理，故三
X09n0248_p0876a10║普賢而是一體。信若無解，信是無明；解若無信，解是
X09n0248_p0876a11║邪見。信解真正，方了本源，成其極智；極智返照，不異
X09n0248_p0876a12║初心，故三文殊亦是一體。又二聖亦互相融，二而不
X09n0248_p0876a13║二，沒同果海，即是毗盧遮那，是為三聖。故此二菩薩
X09n0248_p0876a14║常為一對。故前說究真、妄以成正解，當於文殊；今此
X09n0248_p0876a15║徵幻法而明正行，當於普賢。良由此經亦是稱性真
X09n0248_p0876a16║身，說圓滿覺性，故人、法儀式懸符華嚴。疏慈是其姓
X09n0248_p0876a17║者，過去遇大慈如來，願得此號，由此得慈心三昧。又
X09n0248_p0876a18║由母懷時，便有慈心，故以慈為氏族。疏過患未盡者，
X09n0248_p0876a19║明須說四相也；義意未圓者，明須說四病也；收機未
X09n0248_p0876a20║普者，明須說道場加行也。此十二中，餘不釋者，但尋
X09n0248_p0876a21║前後經文，疏鈔自見。各以法門為名，各各昭著。經總
X09n0248_p0876a22║歎者，夫大士必崇德廣業，虗心外身。崇德，故進齊佛
X09n0248_p0876a23║果；廣業，故行彌法界；虗心，故智周萬行而不為；外身，
X09n0248_p0876a24║故功流來際而非己。今此但歎主、伴入定，同佛會之
X09n0248_p0876b01║德者，發揚正宗，融攝一切，為圓滿覺之由致也。諸經
X09n0248_p0876b02║歎德，皆亦各隨所宜。疏自、他融攝者，華嚴宗也。若約
X09n0248_p0876b03║諸教，即如法華，或領大眾，或十，或五，乃至三、二、一，或
X09n0248_p0876b04║單己者。為母等者，具云：智度菩薩母，方便以為父，善
X09n0248_p0876b05║心誠實男，慈悲心為女，法喜以為妻等。疏得住佛境
X09n0248_p0876b06║者，不同前之諸佛，但云住持，不云入定。疏法性會者，
X09n0248_p0876b07║一一皆是法界緣起之眾也。釋序分中疏文竟。
X09n0248_p0876b08║
X09n0248_p0876b09║圓覺經略疏之鈔卷第五