X09n0248_p0876b10║
X09n0248_p0876b11║
X09n0248_p0876b12║
X09n0248_p0876b13║圓覺經略疏之鈔卷第六
X09n0248_p0876b14║
X09n0248_p0876b15║第二、正宗分，　疏二：一、自下下，總科。束之為二者，頓
X09n0248_p0876b16║悟、漸修也。夫欲運心修行，先須言解真正以為其本。
X09n0248_p0876b17║解若不正，所修一切皆邪。縱使精勤，徒為勞苦。權宗
X09n0248_p0876b18║多云：先且漸修功成，後自頓悟。若華嚴此經教相儀
X09n0248_p0876b19║式，先須頓同佛解，方能修證。故彼經十信位滿，便成
X09n0248_p0876b20║正覺。然說三賢、十聖歷位修行（通妨云云）。故此文殊段中
X09n0248_p0876b21║頓彰信、解之境，後普賢等十菩薩節級顯示總、別觀
X09n0248_p0876b22║行（普賢最初問云：聞此圓覺境界，云何修行等）。▲疏初者下，二、別釋經信
X09n0248_p0876b23║解真正中，疏四：初、釋科文，方名真正信解者，華嚴三
X09n0248_p0876b24║聖觀云：有信無解，增長無明；有解無信，增長邪見。信
X09n0248_p0876c01║解圓通，方為行本。真者揀妄，則不同迷倒凡夫但將
X09n0248_p0876c02║妄念修行；正者揀邪，則不同執見異宗及諸外道。三
X09n0248_p0876c03║聖觀又云：信若不信法界，信則是邪。疏不認妄念者，
X09n0248_p0876c04║離愛（鈍使）；不執異見者，離見（利使）。一切煩惱不出愛、見，故
X09n0248_p0876c05║涅槃說：愛、見令人破戒，如羅剎乞浮囊。疏最初下，如
X09n0248_p0876c06║下銷文處廣釋。△疏然頓下，二、釋義類。然此經說因
X09n0248_p0876c07║地，其意甚深，其文甚略。若不會通諸教，顯其義類，以
X09n0248_p0876c08║為例證，則管窺之者，信、解難生。（異於權、漸之教，故難信也。）今於文
X09n0248_p0876c09║前懸為開示，根尋本、末，總有三重。（如疏所列。）初謂四大非
X09n0248_p0876c10║我，五蘊皆空，空病亦空，了然自覺。聖、凡相異，異則不
X09n0248_p0876c11║真；生、佛體同，同豈增減？依此悟、解，終、始無殊。然堪發
X09n0248_p0876c12║心學菩薩行，見、聞影響，何實何虗？雖應形聲，誰主誰
X09n0248_p0876c13║宰？不依此悟，作所非真。自謂修行，元是結業。疏若不
X09n0248_p0876c14║下，引二文證。謂華嚴云：不能了自心云何知正道彼
X09n0248_p0876c15║由顛倒慧增長一切惡。故須先了悟也。又云：設有菩
X09n0248_p0876c16║薩無量百千億那由他劫具行六波羅蜜，修習種種
X09n0248_p0876c17║菩提分法。若未聞此不思議大德法門，或時聞已，不
X09n0248_p0876c18║信，不順，不悟，不入，不得名為真實菩薩。若聞此法，信、
X09n0248_p0876c19║解、悟、入，當知此人生如來家，具菩薩法，離世間法，深
X09n0248_p0876c20║入如來境界。疏次不發下，第二、重也。既了圓覺，則堪
X09n0248_p0876c21║發大心，為萬行本。故華嚴二千行法，最初以菩提心
X09n0248_p0876c22║為所依。（普賢說二千行法，第一句云：以菩提心為依，恒不忘失故。）然有心體、心相、
X09n0248_p0876c23║心德。言心體者，大悲、大智、大願三種心是。大願是總，
X09n0248_p0876c24║悲、智是別。願者，樂欲。樂欲何事？唯發心願。樂通達諸
X09n0248_p0877a01║法，救度眾生，故成悲、智。是故論云：信成就發心者，略
X09n0248_p0877a02║說三種：一者、直心，正念真如法故；（即是大智，無所執著。）一者、深
X09n0248_p0877a03║心，樂修一切諸善行故；（即是大願，謂四弘等。）三者、大悲心，救護
X09n0248_p0877a04║一切苦眾生故。心相者，所發之心，要無分齊。謂約悲、
X09n0248_p0877a05║願，則盡度眾生，盡修諸行；約念真如，則上無菩提可
X09n0248_p0877a06║求，下無眾生可度，中無萬行可修。故無分齊。心德者，
X09n0248_p0877a07║若依上發心，一念之德過於虗空。故華嚴以一百大
X09n0248_p0877a08║喻校量菩提心功德，不及少分。是以彌勒二百二十
X09n0248_p0877a09║二喻廣顯功能，懇勸善財再親妙德。此上二門正是
X09n0248_p0877a10║本起因也。至文當配。疏故善財下，兩句當第三、重修
X09n0248_p0877a11║菩薩行也。然其文勢是證二、三兩重別也。謂既已發
X09n0248_p0877a12║心，應修諸行，故善財所見諸善知識，一一云：我已先
X09n0248_p0877a13║發阿耨菩提心，而未知云何學菩薩行，修菩薩道。既
X09n0248_p0877a14║云先已發菩提心，而未知菩薩行等，是明發心與修
X09n0248_p0877a15║行別也。菩薩行者，廣有萬行，（六度、十度等也。）統之三學，（十波羅蜜
X09n0248_p0877a16║中，施、忍助戒，進助定，後四皆助慧也。）要唯定、慧。（又略戒者，防非制業。若但定、慧等修，何有內非
X09n0248_p0877a17║外業？故持護之迹絕，稱性真修，便是助道之行，助定、慧故。）車輪、鳥翼，互闕無能，以
X09n0248_p0877a18║是菩薩所依賴故。天台宗於止、觀，意在斯焉。此第三
X09n0248_p0877a19║門即普眼章，已下皆是。疏論中亦下，引起信論，證有
X09n0248_p0877a20║三重之因也。二、覺者，始覺、本覺也。論先總標示云：所
X09n0248_p0877a21║言覺義者，謂心體離念等。次下寄對反流、生、住、異、滅
X09n0248_p0877a22║四位，廣說始覺。後約智相及不思議業相并四鏡喻，
X09n0248_p0877a23║廣說本覺。其次後兼說根本不覺、枝末不覺者，翻妄
X09n0248_p0877a24║顯真，以成覺義，故疏但云二覺。疏三、心者，如上所引：
X09n0248_p0877b01║一者、直心等。疏五、行者，於六度中合定、慧二度，通為
X09n0248_p0877b02║止、觀一門，故但五△疏今本下。三、出其體。謂了覺發
X09n0248_p0877b03║心，即是本起因。地至文者，銷經文、疏文也。然諸權教，
X09n0248_p0877b04║多只說六度等，便為其因，少說初、二。故今時傳習人
X09n0248_p0877b05║及學修道者，全迷初、二。設知有發心為先，亦不先務
X09n0248_p0877b06║參問，求了自心。但謂言將凡心於法座下胡跪隨師，
X09n0248_p0877b07║口唱四弘願，便是發菩提心。不知欲發心人，必須先
X09n0248_p0877b08║頓悟自己心性，了了分明，的不錯認。然始誓發心，止
X09n0248_p0877b09║息一切。唯修本性，唯欲度生，方名發心。故此經頓窮
X09n0248_p0877b10║修斷本源，徹至初、二，名本起因也。△疏文中下。四、開
X09n0248_p0877b11║章，釋文二：一、開章，二、釋文。
X09n0248_p0877b12║經進問中，疏次下者，次從在大眾中已下，直至而白
X09n0248_p0877b13║佛言也。疏皆諮等者，通釋此一科已竟也。文下又別
X09n0248_p0877b14║有疏釋者，別以表法之義重釋也。疏一、體三寶者，謂
X09n0248_p0877b15║性本知覺為佛，性本寂滅為法，性上本有？河沙功德
X09n0248_p0877b16║妙用與性一一相應、和合無異為僧。疏三、身等者下，
X09n0248_p0877b17║三觀門後，疏中具釋，可撿而用之。
X09n0248_p0877b18║經問本起中，疏三、一咨求下，且隨文銷釋。云偏舉大
X09n0248_p0877b19║悲者，疏中已釋，正是本意。然更有一意，謂增一阿含
X09n0248_p0877b20║經說六種力，謂：小兒以啼為力，女人以瞋為力，沙門、
X09n0248_p0877b21║婆羅門以忍辱為力，國王以憍慠為力，阿羅漢以精
X09n0248_p0877b22║進為力，諸佛以大悲為力。疏六波羅蜜等者，上來但
X09n0248_p0877b23║釋偏舉大悲之所以，猶未釋何名大悲，故此引經正
X09n0248_p0877b24║釋。言重擔者，二、障也。此是毀責之辭，謂有四義，故如
X09n0248_p0877c01║重擔：一者、如金剛，難可斷故；二者、擔此難，越生死海
X09n0248_p0877c02║故；三、壓溺有情，處四生故；四、墜墮有情，沒三界故。住
X09n0248_p0877c03║法性者，超生死、涅槃等諸對待法，於一切都無所住，
X09n0248_p0877c04║方住法住，正當此經中所說。此二義，皆明悲之大也。
X09n0248_p0877c05║疏：第十號者，謂一切佛皆有十號，即是如來、應供、正
X09n0248_p0877c06║徧等，乃至佛、世尊也。疏大集經者，取意略引。今依本
X09n0248_p0877c07║經具之。經云：爾時世尊觀四眾已，告憍陳如比丘言：
X09n0248_p0877c08║一切大眾甚樂聞法。無量世界無量眾生，悉為法故，
X09n0248_p0877c09║來集於此，咸皆欲知法行方便，成大智慧，遠離貪欲
X09n0248_p0877c10║一切煩惱。時憍陳如白佛言：善哉，世尊！誠如聖教。世
X09n0248_p0877c11║尊！四方世界無量菩薩，悉持四佛所與欲來，并欲啟
X09n0248_p0877c12║受虗空目法行。今正是時。唯垂憐愍，為眾生故，而宣
X09n0248_p0877c13║說之！世尊！所言法行，法行比丘云何名為法行比丘？
X09n0248_p0877c14║惟願世尊分別演說！佛言：憍陳如！至心諦聽，當為汝
X09n0248_p0877c15║說！若有比丘讀誦如來十二部經，是名樂讀，不名法
X09n0248_p0877c16║行；復有比丘讀誦如來十二部經，樂為四眾敷揚廣
X09n0248_p0877c17║說，是名樂說，不名法行。復有比丘，讀誦如來十二部
X09n0248_p0877c18║經，能廣宣說，思惟其義，是名思惟，不名法行。復有比
X09n0248_p0877c19║丘，受持讀誦如來十二部經，演說思惟，觀察義理，是
X09n0248_p0877c20║名樂觀，不名法行。憍陳如！若有比丘，能觀身心，心不
X09n0248_p0877c21║貪著外一切相，謙虗下意，不生憍慢，不以愛水溉灌
X09n0248_p0877c22║業田，亦不於中植諸種子，滅覺觀心，境界都息，永離
X09n0248_p0877c23║煩惱，其心寂靜。如是比丘，我則說之，名為法行。如是
X09n0248_p0877c24║比丘，若願獲聲聞菩提、緣覺菩提、如來菩提，即能得
X09n0248_p0878a01║之。憍陳如！如工陶師，埏埴調泥，置之輪上，隨意成器。
X09n0248_p0878a02║法行比丘，亦復如是。評曰：彼經之意，令修練身心，即
X09n0248_p0878a03║名法行。揀於筌蹄及事相造作之行，非頓指圓通覺
X09n0248_p0878a04║性。今所引者，但用揀事之文，不取所行之行。▲疏然
X09n0248_p0878a05║菩薩下，二、明請說之意。文顯，可解。▲疏下文下，三、指
X09n0248_p0878a06║佛答處。疏前下，結指前文。前云至文當示，即是此也。
X09n0248_p0878a07║經問離病中，疏直心正念者，三心菩提中，即大智也。
X09n0248_p0878a08║此經宗於會相歸性，迴顯真覺，故偏舉大智為本，以
X09n0248_p0878a09║攝大悲、大願。疏既為所攝者，為，猶被也。疏中間者，先
X09n0248_p0878a10║曾發也。彼者，魔也。疏不發一切心者，潛引大品經也。
X09n0248_p0878a11║彼云：不發一切心，名真發心。
X09n0248_p0878a12║經遠被中，疏金剛三昧者，具云：解脫菩薩白佛言：尊
X09n0248_p0878a13║者！若佛滅後，正法去世，於末劫中，五濁眾生多諸惡
X09n0248_p0878a14║業，輪迴三界，無有出時。願佛慈悲，為後眾生宣說一
X09n0248_p0878a15║味決定真實，令彼眾生等同一味。引此經者，以證頓
X09n0248_p0878a16║為末世凡夫便說究竟深法，不同漸教。事須先小，次
X09n0248_p0878a17║權，後方說實。故諸宗多云：凡夫不合便悟佛地之法。
X09n0248_p0878a18║良由執漸迷頓，不知頓宗皆令凡夫便悟佛境。故彼
X09n0248_p0878a19║經前段又云：可化眾生（頓機），皆說一味（本覺真性）。海東釋云：
X09n0248_p0878a20║說一味者，令入一覺味故，即是一乘。欲明一切眾生
X09n0248_p0878a21║本來一覺，但由無明隨夢流轉，皆從如來一味之說，
X09n0248_p0878a22║無不終歸一心之源。疏恣心五欲等者，先揀不求大
X09n0248_p0878a23║乘之人，不足論也。故云置之言外。疏縱有下，於此類
X09n0248_p0878a24║中尚須聞此法門，信解隨順。若不聞，亦墮邪見。（亦者，以不
X09n0248_p0878b01║求大乘之者，本、末皆是邪見。發心求之，離於凡、小，即合免墮。良由未聞此法，未了自心故。亦同不求大乘之者
X09n0248_p0878b02║墮邪，故云亦也。）疏離本下，彰邪見行相。故三聖觀云：不信自
X09n0248_p0878b03║心是如來藏，非菩薩故。即為邪見也。不必六師，故華
X09n0248_p0878b04║嚴說：一切凡夫，皆墮邪見。經展虔誠中，疏正語而禮
X09n0248_p0878b05║非儀者，明待語已方禮也。疏不唯拜手者，孔安國注
X09n0248_p0878b06║尚書云：拜手，謂首自手；稽首，謂首至地。今明至地也。
X09n0248_p0878b07║疏禮煩即亂者。禮記文也。疏佛雖下。通妨難也。難云：
X09n0248_p0878b08║心真、不真，佛自照知，何必彰此三請之相？故此通云
X09n0248_p0878b09║為後學之軌範也。
X09n0248_p0878b10║經讚許中，疏久默斯要者，語是法華，而文同義異。謂
X09n0248_p0878b11║法華以四十年前未說為久默。此經既是淨土所說
X09n0248_p0878b12║之經，不必拘於一代化儀年月。但以未說之時為久，
X09n0248_p0878b13║不以要須經四十年也。疏嘉會者，平等法會也。疏起
X09n0248_p0878b14║予者，予，我也。起謂發起。此敘佛意云：我意欲說，假人
X09n0248_p0878b15║請問發起。汝今所請，實是發起我教門也。此又用論
X09n0248_p0878b16║語中事。彼中子夏問曰：巧笑倩兮，（笑貌。）美目盻兮，（動目之貌。）
X09n0248_p0878b17║素以為絢兮。（文美貌。此上皆是毛詩文。）何謂也？（子夏不曉，故問孔子。）子曰：繪
X09n0248_p0878b18║事後素。（鄭玄注云：繪，畫文也。凡繪畫先布眾色，然後以素分布其間，以成其文。喻女雖有倩盻美質，亦
X09n0248_p0878b19║須禮以成之。）曰：（子夏對也。）禮後乎？（孔安國注云：孔子言繪事後素，子夏聞而解之，知以素喻
X09n0248_p0878b20║禮，故曰禮後乎。）子曰：起予者，商也。（子夏，姓卜，名商，字子夏。）始可與言詩
X09n0248_p0878b21║已矣。（包氏云：予，我也。孔子言子夏能發明我意，可與共言詩也。）今以子夏喻文殊，
X09n0248_p0878b22║孔子喻世尊，故云實謂起予。
X09n0248_p0878b23║經佇聽中，疏願樂欲聞者，金剛文也。既虔心三請，必
X09n0248_p0878b24║是樂聞。十地經說：樂聞之喻，如渴思冷水（求聞慧也。聞即受持，
X09n0248_p0878c01║如水但飲不嚼），如飢思美食（求思慧也。嚼所聞法，助成智力，如得食咀嚼，以資身力也），如
X09n0248_p0878c02║病思良藥（求修慧也。修慧去惑，如藥去病），如眾蜂依蜜（求證智也。即上聞、思、修三
X09n0248_p0878c03║慧之果）。我等亦如是。願聞甘露法（法合能求。一向是法，其所求中猶通法、喻，
X09n0248_p0878c04║以一甘露總合四喻。甘露有四能故：一、除渴，二、除飢，三、愈病，四、安樂）。疏皆同此釋者，意
X09n0248_p0878c05║明下十一段更不重釋也。
X09n0248_p0878c06║經正說中，疏二：一、四正下，開章；二、正釋。
X09n0248_p0878c07║經示本體中，疏四、一佛也下，釋初四字二：一、正釋；疏
X09n0248_p0878c08║然雖下，二、通妨。云塵經者，塵中經卷之喻也，序中已
X09n0248_p0878c09║釋。寶藏者，涅槃經、如來藏經及諸經等皆說，亦如序
X09n0248_p0878c10║釋。宛受貧苦者，大富長者之窮子也，如法華經說。▲
X09n0248_p0878c11║疏當體下，二、釋陀羅尼四：一、直釋。疏然總下，二、辨類
X09n0248_p0878c12║出體。謂揀去前二，但指無字是此之體。無字即無邊
X09n0248_p0878c13║際，故云大也。（釋經大字。）言多字者，謂一切真言隨求大佛
X09n0248_p0878c14║頂之類，是祕密藏，含無邊威德神用。又諸修多羅能
X09n0248_p0878c15║持無盡之義，亦名總持。一字者，如唵字等，即一字真
X09n0248_p0878c16║言也。𭊘啉是助聲，故但是一字，或如字母之類也。疏
X09n0248_p0878c17║故大下，三、引經證。言攝諸善巧，即總持義；言無有少
X09n0248_p0878c18║法所得皆歸於空，即無字義。疏若據下，四、引例釋成。
X09n0248_p0878c19║▲疏出入下，三、釋門字四：一、正釋，三、一、通相釋。次文
X09n0248_p0878c20║云者，證出淨法，即次後段經文也。下說等者，證出染
X09n0248_p0878c21║法，即普賢章云：種種幻化，皆生如來圓覺妙心。偈云：
X09n0248_p0878c22║無始幻無明皆從諸如來圓覺心建立（生及建立，皆是出義）。疏
X09n0248_p0878c23║又從下，二、約本、末釋。疏又迷下，三、約迷、悟釋。疏此中
X09n0248_p0878c24║下，二、揀濫顯體。謂揀門庭、門戶之門，顯是根本之門
X09n0248_p0879a01║矣。文二：一、直顯而揀。疏故寶下，二、引證本門。證有根
X09n0248_p0879a02║本之門，異門戶之門也。連前次者，前引寶積之文也。
X09n0248_p0879a03║連之，應云：此是諸菩薩等入陀羅尼門（前文末也，次今文初云）。
X09n0248_p0879a04║由是門故，出生廣大等。云無門者，揀也；之門者，顯也。
X09n0248_p0879a05║又云形相門者，揀也。所言門者下，皆顯。既言一切依
X09n0248_p0879a06║於虗空，豈非根本？疏又荷下，三、引例。今勸學禪之流
X09n0248_p0879a07║欲見祖師心印，但依上所釋而解了之，即悟此兩句
X09n0248_p0879a08║是總持之門。若不爾者，豈可知之一字却是淺近門
X09n0248_p0879a09║戶，從此方入眾妙深奧堂室乎？請修止觀者，細而詳
X09n0248_p0879a10║之！疏皆說下，四、總結。▲疏上但下。四、釋圓覺，如文。
X09n0248_p0879a11║經彰德用中，疏：六、一非別下，釋流出清淨。言諸門功
X09n0248_p0879a12║德者，雖染、淨諸法皆從圓覺流出，然此云流出，但說
X09n0248_p0879a13║出諸淨法，故云功德也。故論云：若心有動者，論中次
X09n0248_p0879a14║前文云：以一切法本來唯心，實無於念，（舉所迷理。）而有妄
X09n0248_p0879a15║心，不覺起念，見諸境界，故說無明。（依真起妄，謂細、麤染心，本、末不覺也。
X09n0248_p0879a16║將欲釋淨，先舉其染，對以顯之。下諸句例然。云何顯者，下云：）心性不起，即是大智
X09n0248_p0879a17║慧光明義故。（既起念，即是不覺無明；故不起，即是本覺智明。）若心起見，則有
X09n0248_p0879a18║不見之相。（妄見不周。）心性離見，即是徧照法界義故。（真照圓明。）
X09n0248_p0879a19║若心有動，非真識知，（反之，即顯真如無動。）無有自性，（明妄染無體；反之，即
X09n0248_p0879a20║顯自性淨心。）非常，非樂，非我，非淨，（明妄四倒；反之，即顯真如四德。）熱惱，（諸惑
X09n0248_p0879a21║燒心，是極熱惱，故說真如是清涼也。）衰變，（妄染遷改，反顯真如不衰變也。）則不自在，（業果
X09n0248_p0879a22║繫縛故，則顯真如自在。上云清涼不變，自在義故。）乃至具有過恒沙等妄染
X09n0248_p0879a23║之義。對此義故，心性無動，則有過恒沙等諸淨功德
X09n0248_p0879a24║相義示現。（一一對翻，故染、淨皆過恒沙。）若心有起，更見前法可念
X09n0248_p0879b01║者，則有所少。（妄心外念，求之不足。）如是淨法無量功德即是一
X09n0248_p0879b02║心，更無所念，是故滿足，（淨德性滿，無假外求。）名為法身如來之
X09n0248_p0879b03║藏。釋曰：既心動，則？河沙妄染；不動，則恒沙功德。又云：
X09n0248_p0879b04║如是功德即是一心。故知非別有法流出於外。疏有
X09n0248_p0879b05║漏者，諸論皆云：煩惱現行，令心連注，流散不絕，名之
X09n0248_p0879b06║為漏。如漏器、漏舍，深可厭惡；損汙處廣，毀責過失，立
X09n0248_p0879b07║以漏名。然有三種，謂：欲漏、（欲界煩惱。）有漏、（上二界煩惱更無所緣，故取本名也。）
X09n0248_p0879b08║無明漏。（不以餘法彰自行體，名無明漏。）若法性宗，則根本不覺及三
X09n0248_p0879b09║細、六麤是有漏法，不分三界之異及種、現之殊。以迷
X09n0248_p0879b10║則全染，悟之全淨，無體性故。然經云一切清淨者，淨
X09n0248_p0879b11║法之數過於恒沙。今且略舉真如等四，例於餘也。謂
X09n0248_p0879b12║真如是總相根本，餘三是別。於中，菩提、涅槃是果，波
X09n0248_p0879b13║羅蜜是因，攝於淨法，無所遺也。故唯舉此。大疏：於此
X09n0248_p0879b14║四法別開章門，每法皆四，謂：一、釋名，二、出體，三、種類，
X09n0248_p0879b15║四、業用。今略不開，然亦含之，但數或減耳。
X09n0248_p0879b16║疏圓覺下，二、釋真如三：一、釋名二：一、略釋。言圓覺等
X09n0248_p0879b17║者，即以經意直指。言真謂等者，復以唯識文釋。文在
X09n0248_p0879b18║彼論第九卷中。本頌云：此諸法勝義亦即是真如常
X09n0248_p0879b19║如其性故即唯識實性。長行具釋，今但略引。長行七
X09n0248_p0879b20║句：初二句揀有漏（亦云徧計），虗妄是有漏法故；次二句揀
X09n0248_p0879b21║有為（亦云依他），變易（生、住、異、滅）是有為法故；後三句釋彼頌中
X09n0248_p0879b22║第四句也。言於一切位者，有漏、有為、四相、三世等也。
X09n0248_p0879b23║常如，性不變也。故者，結也。彼論具云：常如其性，故曰
X09n0248_p0879b24║真如。（今從簡略，但有一故字耳。）△疏又真下，二、細釋。言偽是下，且
X09n0248_p0879c01║釋不真不如。（下云今皆離此等，反之即是真如也。）鍮如等者，鍮有其體，
X09n0248_p0879c02║不是虗妄，但以非金，故名偽也。影應質相，不是詐偽，
X09n0248_p0879c03║緣無實體，故名妄也。橫說各殊者，謂色塵殊、聲香等、
X09n0248_p0879c04║色蘊殊、受想等、貪等殊、信等、地獄鬼畜殊、人天等、娑
X09n0248_p0879c05║婆殊、於極樂等、聲聞心境殊、菩薩心境等，乃至如大
X09n0248_p0879c06║般若八十餘科，皆約同時而異也。豎云變易者，如云
X09n0248_p0879c07║鏡裏今年老，如去年等，如九相觀（云云），夏異於春等，
X09n0248_p0879c08║得新忘舊等，因若果樂等。疏今皆下，無如上四過，釋
X09n0248_p0879c09║成真如義也。謂此實體者，真實心體。（前約唯識，但言謂此真實，但是
X09n0248_p0879c10║不虗妄之辭，仍未出體。今指此體真實，故科云細釋也。意云：心體是有法，定真實是宗法。若但云真實，即無前
X09n0248_p0879c11║陳。若云真如是有法，為前陳者，即但是重言。以真如亦但是不變不妄義，與真實之言何殊？又分此橫、豎，各有
X09n0248_p0879c12║二義，一一各別。理無窮，義無盡，故云細也。）於未來等者，今日虗空如昨日
X09n0248_p0879c13║虗空也。於色中等者，厨裏虗空如廳裏虗空也。真實
X09n0248_p0879c14║相如，非為妄似者，正結真如之名也。謂如者，是相似
X09n0248_p0879c15║義、相同義。意云：此彼相如者，唯有此心性也。謂善人
X09n0248_p0879c16║佛性的似惡人佛性，如今佛性的不殊無始來佛性，
X09n0248_p0879c17║乃至凡夫佛性的同二乘佛性，人天菩薩皆類此說。
X09n0248_p0879c18║唯此可得真實相如，分毫不殊，故此真實得名為如
X09n0248_p0879c19║也。此外更無可相似相如法也。設有人親兄弟相似，
X09n0248_p0879c20║然子細論之，還不得的似，會有分毫之長短大小殊
X09n0248_p0879c21║也。若不然者，豈可自己妻子而錯認乎？乃至世間物
X09n0248_p0879c22║色，一一類之，皆不免有微塵分毫之輕重大小好惡，
X09n0248_p0879c23║終無有全似。故知皆是妄似妄如，不得真如也。古來
X09n0248_p0879c24║相承解如字，但言是湛寂不動之義，不曾指的釋名
X09n0248_p0880a01║如字是此國之字。未審說文、爾雅、玉篇、切韻之屬，何
X09n0248_p0880a02║處訓如字為湛寂不動等邪？故知只緣靈覺心性，於
X09n0248_p0880a03║凡中全如聖中，於因中全如果中，橫豎皆然，即是湛
X09n0248_p0880a04║然不動之義，非的訓也。問：荷澤大師云：諸人皆以兩
X09n0248_p0880a05║物相似為如，我則以無物相似為如。今以的似以釋
X09n0248_p0880a06║真如，豈不違此說邪？答：正與此同。故上云：此外更無
X09n0248_p0880a07║相似相如之法。既云無物相似，即知唯鬼獄等佛性
X09n0248_p0880a08║與人畜等佛性真實相如也。大師揀諸人云：兩物相
X09n0248_p0880a09║似曰如者，亦同上說。親兄弟相似者，終不得分毫全
X09n0248_p0880a10║似也。智者細詳之。上來釋名竟。▲疏論云下，二、出體。
X09n0248_p0880a11║若約法數，即是百法中六無為。今依起信，以一心為
X09n0248_p0880a12║體。此一段，論懸談第四門已釋。於中乃至已下，略中
X09n0248_p0880a13║間，謂次文云：一切諸法唯依妄念而有差別。若離心
X09n0248_p0880a14║念，則無一切境界之相。是故一切法從本已來，離言
X09n0248_p0880a15║說相，離名字相，離心緣相，畢竟平等，無有變異，不可
X09n0248_p0880a16║破壞。（疏云竟無變壞，撮得此上三句也。）唯是一心，故名真如。▲疏又
X09n0248_p0880a17║云下，三、辨業用。然大疏此前復有辨種類一門（文云或唯
X09n0248_p0880a18║一），今恐繁多，又不益觀智，故略之也。然於諸類中，今
X09n0248_p0880a19║但是一心，其餘種類但約別法說此一故。若以法別，
X09n0248_p0880a20║便列多種真如者，法有？河沙之數，真如亦應有？河沙
X09n0248_p0880a21║數邪？何必更立七種、十種？故知諸餘法門皆以義別，
X09n0248_p0880a22║故隨義收束，立多、少名。今真如義亦無二，不應別說。
X09n0248_p0880a23║今言又云者，亦是起信，文文相次，故不更標之。然文
X09n0248_p0880a24║相稍易，今但總而釋曰：依真如故，發智斷惑，證體起
X09n0248_p0880b01║用。若不依之，則取我、我所相，無由修證。故知萬德、萬
X09n0248_p0880b02║行皆是真如用也。
X09n0248_p0880b03║疏此翻下，三、釋菩提三：一、釋名，可見。▲疏二、三下，二、
X09n0248_p0880b04║出體便當種類。以覺、智之義多種不同，故知諸種類
X09n0248_p0880b05║皆是體。若尅實而言，據此經及起信，即始、本不二，究
X09n0248_p0880b06║竟覺也。如上釋名中，即是其體。今言二、三等者，二謂
X09n0248_p0880b07║法相中多約根本、後得，空宗中多約二斷，謂了煩惱、
X09n0248_p0880b08║所知二障本空，即名二斷。斷即菩提，無別菩提。故經
X09n0248_p0880b09║云：煩惱即菩提，不變異故。攝論二智、二斷為菩提體
X09n0248_p0880b10║者，雙取相宗、空宗也。智論云菩提、菩提斷俱名為菩
X09n0248_p0880b11║提者，合取上二宗也。法性宗，如理、如量智。疏三者、約
X09n0248_p0880b12║三乘人，各有其智。又起信本覺、始覺及究竟覺。疏四
X09n0248_p0880b13║者、涅槃經說下、中、上及上上四品智慧，觀十二因緣，
X09n0248_p0880b14║如次得聲聞、緣覺、菩薩、佛等菩提及大、圓等四智菩
X09n0248_p0880b15║提。（四智如淨土章中已釋。）疏及發心等者，智度論第五十八云：
X09n0248_p0880b16║一、發心菩提，於無量生死中發阿耨多羅三藐三菩
X09n0248_p0880b17║提心，故名為菩提，因中說果。二、伏心菩提，斷諸煩惱，
X09n0248_p0880b18║降伏其心，行諸波羅蜜。三、明心菩提，觀三世諸佛法
X09n0248_p0880b19║本、末、總、別相，分別諸法實相，謂般若波羅蜜。四、出到
X09n0248_p0880b20║菩提，般若中得方便力，故不著般若，見一切十方佛，
X09n0248_p0880b21║得無生法忍，出三界，到薩婆若。五、無上菩提，坐道場，
X09n0248_p0880b22║斷習氣，得阿耨多羅三藐三菩提。若準華嚴，即具十
X09n0248_p0880b23║種，如第五十一及五十九卷中說。恐繁，不敘。疏皆此
X09n0248_p0880b24║攝者，總結種類以為體也。▲疏因圓下，三、明業用。言
X09n0248_p0880c01║無邊者，能斷二障，證二空，印羣機，（華嚴出現品說：普徧諸心，如塵中經
X09n0248_p0880c02║卷。又云：菩提普印諸心行是故正覺名無量。）現萬像，（能現能生身、土、智、影等。）該動、寂，
X09n0248_p0880c03║通因、果等。
X09n0248_p0880c04║疏此方下，四、釋涅槃四。一、釋名。云寂滅者，彼論云：（涅槃
X09n0248_p0880c05║論也，肇公作。）秦言無為，亦名滅度。無為者，取乎虗無寂寞，
X09n0248_p0880c06║妙絕於有為；滅度者，言其大患永滅，超度四流。斯蓋
X09n0248_p0880c07║是鏡像之所歸，絕稱謂之幽宅也。今云寂滅者，寂即
X09n0248_p0880c08║唐三藏，滅即羅什三藏。故肇公云：泥洹盡諦者，豈直
X09n0248_p0880c09║結盡而已？則生死永寂滅，故謂之盡矣。法華、金剛中
X09n0248_p0880c10║皆云滅度，生、肇、遠公皆正翻為滅。又四諦中目為滅
X09n0248_p0880c11║諦，故今略取滅也。疏多名者，亦生、遠等釋。或云不生，
X09n0248_p0880c12║或云不作，或不起，或無相，或不殘，或寂靜。疏總翻圓
X09n0248_p0880c13║寂者，唐三藏翻也。在義周圓，故云總矣。▲疏謂覺下，
X09n0248_p0880c14║釋上周、圓之義，便當第二、出體也。謂剋實乃覺性，即
X09n0248_p0880c15║寂是體；總收即三德為體，三德為圓，覺性為寂，故云
X09n0248_p0880c16║圓寂。三德者，摩訶般若、解脫、法身。謂即寂之照為般
X09n0248_p0880c17║若，即照之寂為解脫，寂、照之體為法身。此三不縱不
X09n0248_p0880c18║橫，不並不別，如梵伊字為大涅槃。廣如彼經說（涅槃經也）。
X09n0248_p0880c19║所以三者，由翻三雜染得名也：翻煩惱為般若（煩惱即菩
X09n0248_p0880c20║提故），翻結業為解脫，翻苦依身即是法身（心體離念，本法身故）。故
X09n0248_p0880c21║三雜染即性淨三德。但迷、悟似異，故說相翻。若約法
X09n0248_p0880c22║相，六無為中真如（即下性淨）、擇滅（擇謂揀擇，滅謂斷染。謂無漏智起，斷諸障染，所
X09n0248_p0880c23║顯真理，名擇滅也。即下方便淨也）。▲疏：二、三下，三、辨種類。二者、性淨，
X09n0248_p0880c24║（性本淨故。）方便淨，（從方便修之所顯故。）三者：一、自性涅槃，（通染、淨也，即上性淨。）
X09n0248_p0881a01║二、真涅槃，（即上方便淨也。方便修成，證本性淨，是為真也。）三、應涅槃。（證真已後，隨機
X09n0248_p0881a02║利物，示現入滅，即應。此乃證真應物，皆是方便淨也。）四者：一、自性清淨，（真如，自性也，通
X09n0248_p0881a03║一切凡、聖。）二、有餘依，（即真如出煩惱障。）三、無餘依，（即真如出生死。若上二，通三乘。）
X09n0248_p0881a04║四、無住處。（真如出所知障，悲、智輔翼，不住生死、涅槃，故云無住處。唯佛自具之。故唯識云：一切有情，
X09n0248_p0881a05║皆有初一；二乘無學，容有前三；唯佛、世尊，可言具四。）疏：亦皆此攝結也。▲疏故
X09n0248_p0881a06║彼下，四、明業用二：初、指涅槃通明。言故者，證成前皆
X09n0248_p0881a07║攝之。言躡勢，便明用也，巧令文勢血脉連故。△疏又
X09n0248_p0881a08║華下，二、引華嚴別辨。疏：今取意略引，文有二用，分二：
X09n0248_p0881a09║一、顯真涅槃實益之用。其文具云：佛子！如來不為菩
X09n0248_p0881a10║薩說諸如來究竟涅槃，（不為說永滅為二乘也。）亦不為彼示現
X09n0248_p0881a11║其事。（迹盡雙林為凡、小，此名揀〔灰〕斷也。）何以故？為欲令見一切如來
X09n0248_p0881a12║常住其前，（令稱實見自受用身，同法身常住其前也。）於一念中見過去、未
X09n0248_p0881a13║來一切諸佛色身圓滿，皆如現在。（令見三際應用，亦即是常，故如現在。）
X09n0248_p0881a14║評曰：以見常住涅槃，故見如來常住圓滿。此即是涅
X09n0248_p0881a15║槃之實用也。疏但為下，二、顯應涅槃權益之用。然華
X09n0248_p0881a16║嚴說涅槃有十門，上所引者，即第二、德用圓備門，今
X09n0248_p0881a17║即第三、出入常湛門。具云：佛子！諸佛如來為令眾生
X09n0248_p0881a18║生欣樂故，出現於世；欲令眾生生戀慕故，示現涅槃。
X09n0248_p0881a19║而實如來無有出世，亦無涅槃。何以故？如來常住清
X09n0248_p0881a20║淨法界，隨眾生心，示現涅槃。釋曰：明涅槃無為，無不
X09n0248_p0881a21║為也。無不為故，能建大事，不礙出現，顯迹為生，息迹
X09n0248_p0881a22║為滅。以無為故，體常湛然，顯迹即有息，餘迹即無餘。
X09n0248_p0881a23║故餘、無餘乃應物之假號，豈以見、聞滯殊、應之迹？疏
X09n0248_p0881a24║佛日下，即義引彼第四虧盈不遷門也。彼經具云：佛
X09n0248_p0881b01║子！譬如日出，普照世間，於一切淨水器中，影無不現；
X09n0248_p0881b02║普徧眾處，而無來往。或一器破，便不現影。佛子！於汝
X09n0248_p0881b03║意云何：彼影不現，為日咎不？答言：不也。但由器壞，非
X09n0248_p0881b04║日有咎。佛子！如來智日亦復如是，普現法界，無前，無
X09n0248_p0881b05║後，一切眾生淨心器中，佛無不現。心器常淨，常見佛
X09n0248_p0881b06║身；若心濁器破，則不得見。釋曰：像非我有，自彼器之
X09n0248_p0881b07║虧盈；心非我生，豈普現之前、後？持戒器破，定水何依？
X09n0248_p0881b08║菩提器破，智水寧止？無戒、定、智，何由見佛？
X09n0248_p0881b09║疏此云下，五、釋波羅蜜。疏：但有通、別釋名，別釋名中
X09n0248_p0881b10║便含餘體、用、種類等三門也。文二：一、通釋名；二、一、正
X09n0248_p0881b11║釋，其文易了。疏然一下，二、通伏難。難云：準了義，大乘
X09n0248_p0881b12║教據實理說：眾生即寂滅，元是涅槃，不復更滅。今何
X09n0248_p0881b13║得言離此到彼？豈不同小乘有欣、厭之過邪？故今會
X09n0248_p0881b14║之。約迷、悟故，說到彼岸。▲疏且約下，二、別釋名。別有
X09n0248_p0881b15║六度、五度、十度、八萬四千度。此之多數不同，皆為種
X09n0248_p0881b16║類也。餘體、用即各隨文釋，分四：初、六度二：一、以慧為
X09n0248_p0881b17║末。言六蔽、六種者，文皆在疏，即是起信之文，但取意
X09n0248_p0881b18║略引耳。具云：於真如法中深解現前（解也），所修離相（行也），
X09n0248_p0881b19║以知法性體無慳貪故（解也），隨順修行檀波羅蜜（行也。下五
X09n0248_p0881b20║皆爾）；以知法性無染，離五欲過故，隨順修行尸羅波羅
X09n0248_p0881b21║蜜；以知法性無苦，離瞋惱故，隨順修行羼提波羅蜜；
X09n0248_p0881b22║以知法性無身、心相，離懈怠故，隨順修行毗梨耶波
X09n0248_p0881b23║羅蜜；以知法性常定，體無亂故，隨順修行禪波羅蜜；
X09n0248_p0881b24║以知法性體明，離無明故，隨順修行般若波羅蜜。然
X09n0248_p0881c01║此六種，疏但列名。今一一釋，謂輟己惠人名施，防非
X09n0248_p0881c02║止惡為戒，堪受諸法、未能忘懷為忍，鍊心於法為精，
X09n0248_p0881c03║精心務達為進，心慮寂靜為禪，推來揀擇為慧。餘體、
X09n0248_p0881c04║用二門者，謂既言性無慳貪等為施等，即性為體；由
X09n0248_p0881c05║順性故，修六皆成到彼岸，即順性為用。疏菩提下，二、
X09n0248_p0881c06║以慧為初。菩薩諸佛母者，偏讚慧也。（淨名云：智度菩薩母。般若論等
X09n0248_p0881c07║皆云佛母。）是覺初資糧者，覺是菩提，六度是菩提資糧，般
X09n0248_p0881c08║若為初也。此五者，施等也。之餘者，十度中後四也。方
X09n0248_p0881c09║便、願、力、智，皆由智度等者，由智慧故，十皆波羅蜜攝。
X09n0248_p0881c10║故彼論長行釋云：何以故般若為初？以最勝故。如諸
X09n0248_p0881c11║身根中，眼根最勝；諸身分中，頭為最勝；諸波羅蜜中，
X09n0248_p0881c12║般若波羅蜜為最勝故。亦復如是，以般若波羅蜜最
X09n0248_p0881c13║勝，故為初資糧（云云）。又是諸波羅蜜三輪淨因體（不念
X09n0248_p0881c14║自身，不念受者，不念施果，皆由慧故）故，乃至不與二乘共故，於上更無
X09n0248_p0881c15║所應知故，此智到一切彼岸故（云云）。其文甚廣，不可
X09n0248_p0881c16║具引。含餘門者，由慧成五，即慧是用；五皆助慧，即慧
X09n0248_p0881c17║是體。△疏起信下。二、五度但合定、慧為一止觀門。餘
X09n0248_p0881c18║如上辨，可知。△疏唯識下，三十度但於六後加四，謂：
X09n0248_p0881c19║第七、方便（方法便宜），八、願（希求樂欲），九、力（不可屈伏），十、智（如實決斷）。疏十
X09n0248_p0881c20║障、十如者，如常所釋。後亦有之。此十波羅蜜，通者，以
X09n0248_p0881c21║大菩提心而為其體；助治障，助證如，即為其用。別者，
X09n0248_p0881c22║如法相宗釋，各有體、用，文繁不敘。△疏若總下。四、八
X09n0248_p0881c23║萬四千度。迷為八萬四千塵勞，悟為八萬四千波羅
X09n0248_p0881c24║蜜矣。相翻之義，如上引起信釋流出一切清淨等中
X09n0248_p0882a01║說。體、用者，總以覺、悟為體，各以能翻染法為用。疏義
X09n0248_p0882a02║如下者。普眼章中也。
X09n0248_p0882a03║疏顯上下，六、釋總顯業用。言諸佛師法者，涅槃經云：
X09n0248_p0882a04║諸佛所師，所謂法也。以法常故，諸佛亦常。上來總釋
X09n0248_p0882a05║圓覺所流四門淨法竟。餘諸無漏等法，皆例此知。謂
X09n0248_p0882a06║圓覺本無繫縛，即名解脫；本無三毒，即三善根；本無
X09n0248_p0882a07║疑濁，即淨信等；乃至本無八萬塵勞，即八萬波羅蜜
X09n0248_p0882a08║也。故下文云：乃至八萬四千陀羅尼門，一切清淨。
X09n0248_p0882a09║經悟則成佛中，疏二：一、後明下，顯意；二、正釋；二、一、釋
X09n0248_p0882a10║圓照淨覺；三、一、牒其下，約能、所釋。△疏亦可下，二、直
X09n0248_p0882a11║就法體釋。言圓照、清淨者，圓照即清淨也。不同上以
X09n0248_p0882a12║圓照照於清淨，故云非關能、所。△疏此正下，三、引例
X09n0248_p0882a13║釋相字。初見文殊，即福城東古佛塔廟，在第六十一
X09n0248_p0882a14║卷中。後不見文殊，即第七十九卷中。經說：善財依彌
X09n0248_p0882a15║勒教，求見文殊。文殊遙伸右手，過一百一十城，摩善
X09n0248_p0882a16║財頂，示教利喜。（不見其身，但聞法也。）古德判云：智照無二相（無能、
X09n0248_p0882a17║所之二也）。▲疏本覺下。二、釋斷障成道。以此為因者，謂如
X09n0248_p0882a18║是依圓照本淨，了無明本空，是為成佛正因也。必若
X09n0248_p0882a19║心存妄念，帶此妄念修行，多劫虗事劬勞，畢竟不成
X09n0248_p0882a20║佛果。如前所引積行菩薩。
X09n0248_p0882a21║經推妄宰中疏二：一、第二下，科分述意；二、依科隨釋。
X09n0248_p0882a22║經徵中疏二：一、徵釋下，釋文。▲疏二、謂下，二、顯意二：
X09n0248_p0882a23║初、明其過。其八萬塵勞、十二因緣，至下當釋。疏非想
X09n0248_p0882a24║等者，佛名經說：佛語舍利弗言：汝師鬱頭藍弗得非
X09n0248_p0882b01║想定，八萬四千劫滿，命終之後，不免還作飛狸之身。
X09n0248_p0882b02║（緣修此定時，林間被鵶鳥喧噪，近水被魚等聲亂，心生瞋恚，願入水飛空噉之。定力既盡，便受此報。待撿經文，
X09n0248_p0882b03║委細示之。）疏無為坑中者，即華嚴出現品云：如雪山頂有
X09n0248_p0882b04║藥王樹，名無盡根（云云）。若生根時，令閻浮提一切樹
X09n0248_p0882b05║根生（莖、枝、葉、華、果皆爾也），唯於二處不能為作生長、利益，所謂：
X09n0248_p0882b06║地獄深坑及水輪中。然亦於彼初無厭捨。如來智慧
X09n0248_p0882b07║大藥王樹亦復如是（云云）。其根生時，令一切菩薩生
X09n0248_p0882b08║不捨眾生大慈悲根（深心莖、波羅蜜枝、淨戒頭陀葉、相好莊嚴華、佛灌頂忍果），唯
X09n0248_p0882b09║於二處不能為作生長、利益，所謂：二乘墮於無為廣
X09n0248_p0882b10║大深坑及壞善根，非器眾生溺大邪見、貪愛之水。然
X09n0248_p0882b11║亦於彼曾無厭捨。釋曰：疏家用此無為坑之文也。顯
X09n0248_p0882b12║二乘雖諸漏已盡，而未斷此根本無明。疏病行者，即
X09n0248_p0882b13║涅槃經▲疏今欲下。二、正顯意。文易，可知。
X09n0248_p0882b14║經釋中，疏二：一、二釋下，釋義，三：一、釋得名，二：一、釋本
X09n0248_p0882b15║名。此依法性宗釋也。若法相宗，即云：明是擇法（慧也），無
X09n0248_p0882b16║彼明故，名為無明。彼宗以無明眾生為無始根本，故
X09n0248_p0882b17║須修習得擇法之慧，方始為明，故指為彼（明乃非己，是於彼故，
X09n0248_p0882b18║却取眾生為自己）。今云無他智明者，他亦彼也。然所對不同，
X09n0248_p0882b19║由此宗必須先頓悟覺性為本，是即真我。迷此性故，
X09n0248_p0882b20║即曰無明；悟此性故，方名智明。智明是始，始非於本，
X09n0248_p0882b21║故亦云他（前對眾生自己，故以慧為彼；今對本覺自己，故以始覺為他。故云所對不同）。所
X09n0248_p0882b22║言雖者，兼通伏難，應云：一切眾生皆有本覺，本覺即
X09n0248_p0882b23║明，云何言無明？故此答云：無始覺照了也。意云：如鏡
X09n0248_p0882b24║體雖本明，且塵埃染時，名為不明；磨塵顯出，方名明
X09n0248_p0882c01║鏡。又禪家返照者，即是以他始覺照我本覺，故云返
X09n0248_p0882c02║也。此義極顯，智者詳之。始、本二覺，前後頻釋，故此不
X09n0248_p0882c03║解。△疏論名下。二、釋別名。（如前喻塵埃之鏡，名曰不明也。）不者是無，
X09n0248_p0882c04║覺即是明，故云但文異耳。疏亦名迷及顛倒者。散在
X09n0248_p0882c05║諸大乘經釋，禪家即多云迷。▲疏論云下，二、顯體相。
X09n0248_p0882c06║引論亦略，故有等字，等於下文也。具云：不如實知真
X09n0248_p0882c07║如法一，（一真如即是自己真我也。）故不覺心起，而有其念。念無自
X09n0248_p0882c08║相，不離本覺。猶如迷人，依方，故迷；（迷東為西。）若離於方，則
X09n0248_p0882c09║無有迷。（離真實之正東，則無虗妄之邪西。）眾生亦爾，依覺，（真東。）故迷；（迷之
X09n0248_p0882c10║為西。）若離覺性，則無不覺。（合喻，可知。）疏妄認等者，至文當釋
X09n0248_p0882c11║互舉。（云迷自認他，即迷真執妄。）自、他者，如前引論。舉迷自者，據迷
X09n0248_p0882c12║方之喻，已具認他之義。謂迷東，（「東即是真。」）為西，（「西即妄也。此是執妄，
X09n0248_p0882c13║妄即是他。」）也。（從此已下，初講者不須用之。）上來但依本宗，顯無明體相
X09n0248_p0882c14║了。若約大、小乘法相宗說，與此稍殊。俱舍頌曰：明所
X09n0248_p0882c15║治無明（明有實體，謂此無明不了四諦，明所對治，故名無明。與明相違，方是無明。非是離明之外，皆是
X09n0248_p0882c16║無明；亦非明無之處，名無明也。）如非親實等。長行意云：如諸怨敵，名
X09n0248_p0882c17║非親友；非異親友外，皆名非親友。諦語名實，謂虗妄
X09n0248_p0882c18║之語，名為非實；非異於實語，亦非實語無，便名非實
X09n0248_p0882c19║也。等者，等於非法非義（云云）。云何知然？說行緣故（云
X09n0248_p0882c20║云）。然無明體是不了知三寶四諦、善惡業果，即是了
X09n0248_p0882c21║知所治別法。法救師云：此無明體是諸有情恃我類
X09n0248_p0882c22║性。唯識中說：覆蔽真實，迷於理事。覆真實者，意取第
X09n0248_p0882c23║七識中恒行無明也。彼論第七心所中云：我癡者，謂
X09n0248_p0882c24║無明愚於我相，迷無我理，故名我癡。迷理事者，意取
X09n0248_p0883a01║第六識中根本六煩惱中癡也。彼文云：云何為癡？於
X09n0248_p0883a02║諸理事迷闇為性。彼疏釋云：謂獨頭無明迷理相應
X09n0248_p0883a03║等，亦迷事也。若取發業，即行蘊中迷理起者，有支本
X09n0248_p0883a04║故。故慈恩釋無明支云：以行蘊中無明為體，不取餘
X09n0248_p0883a05║法。又引諸論云：正發業者，唯是無明，餘者是助，故不
X09n0248_p0883a06║取也。此等出體，比起信論未徹其源。何者？起信依無
X09n0248_p0883a07║明為因，方生阿賴耶識。此等所說，乃是六七心所（彼說
X09n0248_p0883a08║第八無覆，第六七識方有無明）。況迷自認他之行相，似有本空之根
X09n0248_p0883a09║元，既無的示之文，豈盡無明體性？（闕迷自者，彼云迷無我理，及云迷於
X09n0248_p0883a10║理事，但是所迷之境，不言自有法身真我。迷之故，妄執無我為邪慢之我。闕即空者，瑜伽第五十五明煩惱假
X09n0248_p0883a11║實之中言：五見是假，無明為實故。又五十六及緣起經皆廣問答，揀諸餘法，故名無明也。）▲疏其
X09n0248_p0883a12║業下，三、明業用二：一、引二文。言能生三細者，懸談第
X09n0248_p0883a13║四門及前後頻釋。言由此等者，至文當釋。疏然一下，
X09n0248_p0883a14║二、通一切。言無不是此者，此無明也。
X09n0248_p0883a15║疏文中下，二、釋文三：一、分科。疏今初下，二、顯意。按定
X09n0248_p0883a16║其非者，謂此但標眾生，云皆顛倒，未顯顛倒之相。如
X09n0248_p0883a17║泛指某甲，云是罪人，未出罪名，所作何事？故言按定
X09n0248_p0883a18║其非。三、正釋經。按定中，疏除了圓覺下，謂除上機遇
X09n0248_p0883a19║圓頓教者、漸機登地者，方免此倒矣。言餘悉該者，凡
X09n0248_p0883a20║夫、外道（可知）、二乘聖人（有、無我等四種倒也）、執權菩薩（以染、淨相為有，以真
X09n0248_p0883a21║性為空也），悉不免也。如華嚴說：上德聲聞、積行菩薩，悉不
X09n0248_p0883a22║能入；八難凡夫有宿種者，即入
X09n0248_p0883a23║經釋相中，疏二：初、二正下，敘意。言正釋其相者，顛倒
X09n0248_p0883a24║相也。如述某甲云：有如是過，作如是事，今則迷自（云云，
X09n0248_p0883b01║在疏）。▲二、正釋經法中疏二：初、認為下，釋本文二：一、
X09n0248_p0883b02║釋迷身。疏此有下，二、釋迷心二：初、貼文釋二：初、釋文。
X09n0248_p0883b03║疏故唯下，二、引證。佛頂經云者，彼經說：阿難！先被佛
X09n0248_p0883b04║推徵心性在內、在外，皆成過失。最後乃云：世尊！今徵
X09n0248_p0883b05║我心，我能推求者，是為心不？咄哉！阿難！此非汝心，此
X09n0248_p0883b06║是前塵分別相想，惑汝真性。乃至若分別心離塵無
X09n0248_p0883b07║體，斯則前塵分別影事，塵非常住；若變滅時，此心則
X09n0248_p0883b08║同龜毛、兔角。其誰修證無生法忍？釋曰：既離塵無體，
X09n0248_p0883b09║即知是前塵分別影事也。既是前塵之影，塵變滅時，
X09n0248_p0883b10║心即變滅。滅時既無心，如龜毛等，誰修法忍？據此眾
X09n0248_p0883b11║多過失，是明阿難所認未是真心矣。故今引之，以證
X09n0248_p0883b12║妄認緣慮心也。△疏二者下，二、迴文釋。餘同前解者，
X09n0248_p0883b13║如引佛頂唯識，證分別心想空無之義，皆同用也。▲
X09n0248_p0883b14║疏前標下，二、釋。前文二：一、約諸教。我、法各有種種相
X09n0248_p0883b15║轉者，我謂主、宰，如國之主，有自在故；及如宰輔，能割
X09n0248_p0883b16║斷故。主是我體，宰是我用。主是俱生，無分別故；宰是
X09n0248_p0883b17║分別，有割斷故。於中復有世間、聖教二我。世我，謂有
X09n0248_p0883b18║情者，意生，乃至作受知見者；聖教，謂預流等。法者，軌
X09n0248_p0883b19║持，亦有二法：世間法者，謂所執根、身、塵、境、定性之法；
X09n0248_p0883b20║聖教法，謂蘊、處、界、緣、諦、乘等。如是多類不同，放云各
X09n0248_p0883b21║有種種相也。轉者，生起義。（並如下二空觀初引唯識論具釋。）疏及凡
X09n0248_p0883b22║夫下，已如疏序之。初引涅槃經釋常、樂、我、淨。文中廣
X09n0248_p0883b23║釋訖。△疏若剋下。二、約本經，文理甚顯。然須是智眼
X09n0248_p0883b24║開者，方見之昭然。若眼盲者，更釋亦無益矣。疏：一、三
X09n0248_p0883c01║我執者，迷身、心也。二、四法執者，迷有、無也。
X09n0248_p0883c02║經直喻中，疏二：一、翳眼下，且顯喻相。疏空華下，二、以
X09n0248_p0883c03║之合法二：一、通二：一、順合迷。順喻文勢，故應云：法身
X09n0248_p0883c04║實無四大真心，實心實無緣慮，迷者妄執。疏若悟下，
X09n0248_p0883c05║二、返合悟二：一、正返合返者，與喻文勢相翻故。疏故
X09n0248_p0883c06║首下，二、引經證聞。復者，返聞，聞自性也。▲疏亦可下，
X09n0248_p0883c07║二、別二：一、合身、心二：一、正合。疏然月下，二、補闕。疏又
X09n0248_p0883c08║為下，二、合見、相二：一、正合。疏世親下，二、通妨。難云：魏
X09n0248_p0883c09║朝譯金剛經，末偈云：一切有為法如星翳燈幻露泡
X09n0248_p0883c10║夢電雲應作如是觀。論標釋云：星喻見分，翳喻相分，
X09n0248_p0883c11║燈喻識體。今以翳喻見分，豈不違彼論文？故此通云
X09n0248_p0883c12║據釋處等也。謂論牒釋云：如目有翳則見毛輪等色
X09n0248_p0883c13║觀有為法亦爾以顛倒見故。大雲釋云：此喻執若在
X09n0248_p0883c14║意見實我法此翳配在第七識以恒得故。評曰：既在
X09n0248_p0883c15║第七，即知是見分。毛輪喻我法，我法即第七家，相分
X09n0248_p0883c16║是第八也。毛輪即此空華，故知取所見之華也。又義
X09n0248_p0883c17║淨三藏頌此喻云：但由翳眼力遂便見空華。即知華
X09n0248_p0883c18║喻相分，翳喻見分。
X09n0248_p0883c19║經倒見中，疏三：一、牒前下，釋喻。言非謂真實之華者，
X09n0248_p0883c20║闇斥謬釋。謂有人釋云：實華者，謂樹上之華。此釋實。
X09n0248_p0883c21║可悲哉！疏若具下，二、法合。疏此乃下，三、顯意。經出過
X09n0248_p0883c22║中，疏既由此者，此妄執身、心也。塵劫等者，此妄執所
X09n0248_p0883c23║起之過患也。疏地獄、鬼、畜者，三途也。八苦，人中也，謂
X09n0248_p0883c24║生、老、病、死、愛別、怨憎、求不得及五盛陰。五衰者，欲天
X09n0248_p0884a01║也，謂華萎、汗出、身光滅、眷屬離及不樂本座。
X09n0248_p0884a02║經標定中，疏三：一、言無下，正釋。疏故論下，二、引證。既
X09n0248_p0884a03║離本覺，無自相，即是空無也。疏了斯下，三、例釋餘義
X09n0248_p0884a04║二：一、略顯大乘涅槃，涅槃經夜叉為雪山童子所說
X09n0248_p0884a05║之偈也。疏是知下，二、備顯諸乘涅槃，謂逆、順觀十二
X09n0248_p0884a06║支滅處，即緣覺涅槃也。故肇公云：緣覺覺緣，離以即
X09n0248_p0884a07║真。聲聞涅槃是滅諦，滅諦亦同十二支滅盡之義。故
X09n0248_p0884a08║此科云：諸乘
X09n0248_p0884a09║經喻釋中，疏二：一、前說下，正釋二：一、釋正喻；疏意云
X09n0248_p0884a10║下，二、釋轉喻；疏故首下，二、引證。
X09n0248_p0884a11║經斷疑中，疏二：一、後斷下，先敘疑；疏無明下，二、正釋
X09n0248_p0884a12║經。
X09n0248_p0884a13║經釋成因地中，疏二：一、第三下，敘意標文，二、正釋。
X09n0248_p0884a14║經依真中，疏教金剛下，引經證一切眾生本無所有，
X09n0248_p0884a15║亦是通妨。難云：既無輪轉之法，又無受輪轉之人，諸
X09n0248_p0884a16║佛、菩薩何故出世？出世教化誰人？為誰說生？故此引
X09n0248_p0884a17║經，通云化無所化。曉公論釋云：初句牒能化，最後一
X09n0248_p0884a18║句歎化大，中間二句明正觀相。無生於化者，初修觀
X09n0248_p0884a19║時，破諸有相，於幻化相滅其生心故。不生無化者，復
X09n0248_p0884a20║遣於空，於無化空亦不生心故。如金剛四生、九類，皆
X09n0248_p0884a21║令涅槃。實無眾生得滅度者，亦如淨名觀眾生如第
X09n0248_p0884a22║六陰等，為一切眾生說如斯法，名為真實慈也。
X09n0248_p0884a23║經拂迹中，疏拂有四重者，一中經云彼者，指前文也。
X09n0248_p0884a24║謂彼前段所知無輪轉之智，亦如空無有。四中既不
X09n0248_p0884b01║言有、無，即無念矣。疏羅什云者，即什公所製悟玄序
X09n0248_p0884b02║也。首云天嘉運，難可再逢（云云，乃至）夫玄道不可以設功
X09n0248_p0884b03║得，聖智不可以有心知，真諦不可以存我會，至功不
X09n0248_p0884b04║可以營事為。唯忘功者可以道合，虗懷者可以理通，
X09n0248_p0884b05║冥心者可以真一，遺智者可以聖同。雖云道合，無心
X09n0248_p0884b06║於合，合者合焉；雖云聖同，不求於同，同者同焉。疏聚？
X09n0248_p0884b07║沙等者，即法華經會權歸實，明一切行無非佛道。謂
X09n0248_p0884b08║過去無數佛。皆說一乘法（云云）。更以異方便。助顯第
X09n0248_p0884b09║一義。若有眾生法。類值諸過去佛。若聞法布施。或持
X09n0248_p0884b10║戒忍辱。精進禪智等。如是諸人等。皆已成佛道（云皆已者，
X09n0248_p0884b11║引昔例也。云云已成，乃至）若於曠野中。積土成佛廟。乃至童子戲。
X09n0248_p0884b12║聚？沙為佛塔（云云）。或以指爪甲。畫地作佛像（云云）。或
X09n0248_p0884b13║有人禮拜。或復但合掌。乃至舉一手。或復小低頭（云云，
X09n0248_p0884b14║乃至）皆已成佛道（云云，乃至）未來諸世尊。其數無有量。是諸
X09n0248_p0884b15║如來等。亦方便說法（云云）。度脫諸眾生。入佛無漏智
X09n0248_p0884b16║（云云，乃至）無數諸法門。其實為一乘。釋曰：詳之，是三世佛
X09n0248_p0884b17║雖種種說法，皆為一乘，畢竟皆合成佛之意也。
X09n0248_p0884b18║經徵拂中，疏二：初、身心下，釋其徵；疏次、釋下，二、釋其
X09n0248_p0884b19║釋二：初、標意。疏一切下，二、釋文二：初、釋前二句，明諸
X09n0248_p0884b20║法以空義、不生滅義釋上句，以寂義、無去來義釋下
X09n0248_p0884b21║句。隨其義類，各相應故。疏云相因諸相者，謂前展轉
X09n0248_p0884b22║拂迹能、所之相也，非謂青、黃等色相。疏非己等下，引
X09n0248_p0884b23║中論三時門中所釋也。淨名梵行亦有斯文。疏法句
X09n0248_p0884b24║云者，取意略引也。具云：諸法從本來無是亦無非是
X09n0248_p0884c01║非性寂滅本來無所動一切諸眾生實無有生滅生
X09n0248_p0884c02║滅即涅槃本來無所動一切諸法性從緣無起作起
X09n0248_p0884c03║作性相如本來無所動一切諸文字無實無所依俱
X09n0248_p0884c04║同一寂滅本來無所動。此四偈中，初及第四皆末云
X09n0248_p0884c05║寂滅本來無所動。今疏所引，但除本來二字。緣上句
X09n0248_p0884c06║已云本來，意圖文字簡略也。但用兩句之文，攝取八
X09n0248_p0884c07║偈之義。此前更有四偈，亦皆說諸法本來無所動故。
X09n0248_p0884c08║疏法華亦云者，具云：是故舍利弗我為設方便說諸
X09n0248_p0884c09║盡苦道示之以涅槃我雖說涅槃是亦非真滅諸法
X09n0248_p0884c10║從本來常自寂滅相。然上約不生滅、不去來釋二句
X09n0248_p0884c11║者，亦同華嚴說：大自在天王得知一切法不生不滅
X09n0248_p0884c12║（同此上句）、不來不去（同此下句）、無功用（同上非作，故無等也）、解脫門（同此淨覺
X09n0248_p0884c13║隨順。淨覺是解脫，隨順是門也）。
X09n0248_p0884c14║疏上二下，二、釋後六句顯一心二：一、釋如來藏二：一、
X09n0248_p0884c15║結前。由前但隨經文注釋，不用科段故。此須對後結
X09n0248_p0884c16║示。疏此下下，二、正釋六：一、出體。初句總指六句經也。
X09n0248_p0884c17║顯一心者，六句皆如來藏心故。論指下，約教而示一
X09n0248_p0884c18║心。顯真如、生滅二門，前已具釋。楞伽文顯圓覺者，至
X09n0248_p0884c19║本文釋佛性者，義亦甚彰。此等皆約有情門中說也。
X09n0248_p0884c20║▲疏今此下，二、科經。▲疏通云下，三、釋名三：一、總標。
X09n0248_p0884c21║疏一、隱下，二、別釋三：初、釋隱覆二：一、直釋。疏故理下，
X09n0248_p0884c22║二、教證三：一、引理趣般若。言理趣等者，次云普賢菩
X09n0248_p0884c23║薩自體徧故。謂華嚴說普賢是毗盧遮那藏身，藏身
X09n0248_p0884c24║既徧一切眾生中，而隱覆不現，故眾生即是如來藏
X09n0248_p0885a01║也。藏有如來，故名如來藏（有財釋也），非謂藏即如來。如櫃
X09n0248_p0885a02║中有金，名曰金櫃；非櫃即金櫃，乃是本如。藏是眾生。
X09n0248_p0885a03║△疏勝鬘下，二、引勝鬘。義全同上，其文即殊。此是兩
X09n0248_p0885a04║段文。初云生死等者，經文具云：世尊！生死者，依如來
X09n0248_p0885a05║藏，故說本際不可知。世尊！有如來藏，故說生死，是名
X09n0248_p0885a06║善說。世尊！生死者，諸受根沒，次第諸受根起，是名生
X09n0248_p0885a07║死。世尊！生死者，此二法是如來藏。世間言說，故有死，
X09n0248_p0885a08║有生。死者，諸根壞；生者，新諸根起。非如來藏有生，有
X09n0248_p0885a09║死。如來藏離有為相，常住不變，是故名如來藏是依，
X09n0248_p0885a10║是持。（云云。次文如下所引。然此文中云生死是如來藏，又云非如來藏有生死者，乍看，似相違；細詳
X09n0248_p0885a11║之，乃是相成。意云：以生死即空無，故是如來藏。如來藏空無生死，故云非也。）疏如來法身
X09n0248_p0885a12║下，此却是向前之文，讚無作四聖諦之次也。具云：世
X09n0248_p0885a13║尊！非壞法故，名為苦滅。所言苦滅者，名無始、無作、無
X09n0248_p0885a14║起、無盡、離盡、常住、自性清淨、離一切煩惱藏。世尊！過
X09n0248_p0885a15║於恒沙不離、不脫、不異、不思議佛法，成就如來法身。
X09n0248_p0885a16║世尊！是如來法身不離煩惱藏，名如來藏。又佛性論
X09n0248_p0885a17║云：一切眾生為如來藏，能藏如來，不得顯現。△疏如
X09n0248_p0885a18║來下，三、引如來藏。此經唯一卷，佛成道十年時便說。
X09n0248_p0885a19║此是表詮真實宗中之根本，不同五時教中十年猶
X09n0248_p0885a20║說小乘有教，十二年方說大乘空教。文二：一、通顯。言
X09n0248_p0885a21║一切眾生至如我無異者，經初發起序云：爾時世尊
X09n0248_p0885a22║於旃檀重閣正坐三昧，而現神變。（云云，下取意引。）有無量蓮
X09n0248_p0885a23║華未開，華內皆有化佛升空，彌覆世界。一一蓮華放
X09n0248_p0885a24║光，同時舒榮，須臾萎變。華內化佛趺坐放光。眾怪而
X09n0248_p0885b01║疑。佛言：恣問。金剛慧菩薩問：何故諸佛變現如是？次
X09n0248_p0885b02║正宗。初佛答云：如佛所化無數蓮華。（云云，如上也。此下全引。）我
X09n0248_p0885b03║以佛眼觀一切眾生貪欲、恚、癡諸煩惱中有如來身。
X09n0248_p0885b04║如來身結加趺坐，儼然不動。善男子！一切眾生雖在
X09n0248_p0885b05║諸趣，煩惱身中有如來藏，常無染汙，德相備足，如我
X09n0248_p0885b06║無異。（今疏所引，是在後文。文又闕略，故此備之。勘則見也。）
X09n0248_p0885b07║疏便以下，二、別顯。寶性論釋云：（佛性亦釋此經，今參而用之。）自此
X09n0248_p0885b08║已下，依無始世來煩惱藏所纏，說無始世來自性清
X09n0248_p0885b09║淨心具足法身。以九種譬喻：華、蜂等諸喻，明眾生身
X09n0248_p0885b10║中無始世界來有諸煩惱垢；佛、蜜等諸喻，明眾生身
X09n0248_p0885b11║中無始來具足自性無垢體。又復略說此如來藏修
X09n0248_p0885b12║多羅中，明眾生界從無始世界來，客塵煩惱染心從
X09n0248_p0885b13║無始世界淨，妙法身如來藏不相捨離。是故經言：依
X09n0248_p0885b14║自虗始染心，眾生染；依自性清淨心，眾生淨。云何自
X09n0248_p0885b15║心染？依自心染有九種喻，謂萎華等。（如疏所配。）後生起云：
X09n0248_p0885b16║於真如、佛性、客塵，何等以為九種煩惱？經中萎華等
X09n0248_p0885b17║九種喻，皆喻煩惱，而不別標名。論欲各以煩惱各合
X09n0248_p0885b18║之，故徵起也。下例九名，如次合上九喻，但一一對而
X09n0248_p0885b19║詳之，即見如第一貪使合第一萎華。餘八倣此。佛性
X09n0248_p0885b20║論以九煩惱一一合喻，義則全同，名則小異。兩論皆
X09n0248_p0885b21║不能一一別敘，恐文繁難見。今通二論，取意詳之。謂
X09n0248_p0885b22║初三如次是三毒種子，四是三毒現行（上皆凡夫），五無學
X09n0248_p0885b23║所攝（羅漢），六見道所斷（初地），七修道所斷（二至地滿），八不淨地
X09n0248_p0885b24║所攝（就修道前七地），九淨地所攝（八、九、十地。上所注配，皆是能攝者，不說已斷者）。次
X09n0248_p0885c01║論中合佛身等九喻者：一、佛身，喻法身體；二、蜜，喻說
X09n0248_p0885c02║一味法；三、粳米，喻說種種法（上三通名真法界身）；四、真金，喻真
X09n0248_p0885c03║如不變；五、寶藏，喻法身佛性；六、內實，喻報、化身佛性；
X09n0248_p0885c04║七、金像，喻法身；八、輪王，喻報身；九、鑄像，喻化身。今且
X09n0248_p0885c05║配列，義隨文釋。論總標指云：其佛身淳蜜，乃至鑄像，
X09n0248_p0885c06║總喻三種體。偈云：法身（初三）及真如（次一）如來性（後五）實體
X09n0248_p0885c07║（總指也，皆是性功德故。〔佛〕等三種、真金一種、寶藏等五種，是能示；法身、真如、如來性，是所示。前三就染位通相，
X09n0248_p0885c08║後五淨位通相。中一剋體，不垢不淨。然皆眾生具有，下當委釋）。上來且配屬能藏、所
X09n0248_p0885c09║藏法喻大意了。次下正釋其文。經及論文皆廣，今並
X09n0248_p0885c10║撮略引用。
X09n0248_p0885c11║疏一、萎華（貪使）佛身（法身體）者，經云：如天眼人觀未敷華
X09n0248_p0885c12║內有佛身趺坐，除華即現。佛見眾生有如來藏，為說
X09n0248_p0885c13║經法，滅除煩惱，顯現佛性。諸佛出世、若不出世，一切
X09n0248_p0885c14║眾生如來藏常住不變，但煩惱覆故，佛為說法。（釋曰：上配
X09n0248_p0885c15║萎華喻貪者，論偈曰：）如華初榮（初時）悴（後萎變也）有愛（愛初榮也）有不愛（不愛
X09n0248_p0885c16║萎悴）。貪煩惱亦爾，初樂（如華榮也）後不樂（如華悴也。文意甚顯佛性。論云：如蓮
X09n0248_p0885c17║初開，人甚愛樂；後時萎悴，人厭惡之。貪使亦爾。上配初三喻，喻佛法界身者，如次喻體、相、用三大也。故論偈曰：）
X09n0248_p0885c18║法身有二種清淨真法界（一也）及依彼習氣以深淺義
X09n0248_p0885c19║說（二種也，配在二、三兩喻）。長行釋初一云：一者、寂靜法界身，以
X09n0248_p0885c20║無分別智境故。如是諸佛法身，唯自內身能證，故言
X09n0248_p0885c21║清淨真法界。經云：佛出、不出。此常住不變，正當體大
X09n0248_p0885c22║義也。餘二在下。
X09n0248_p0885c23║疏：二、巖蜂（瞋使）淳蜜（說一味法）者，經云：譬如淳蜜在巖樹中，
X09n0248_p0885c24║無數羣蜂圍遶守護。時有一人巧智方便，先除彼蜂，
X09n0248_p0886a01║乃取其蜜，隨意食用，惠及遠、近。如是，善男子！一切眾
X09n0248_p0886a02║生有如來藏，如彼淳蜜在於巖樹，為諸煩惱之所覆
X09n0248_p0886a03║蔽；亦如彼蜜，羣蜂守護。我以佛眼如實觀之，以善方
X09n0248_p0886a04║便隨宜說法，滅除煩惱，開佛知見，普為世間施作佛
X09n0248_p0886a05║事。蜂喻瞋者，評曰：蜂護蜜故瞋，蠆一切人、畜等也。如
X09n0248_p0886a06║諸眾生迷如來藏，為我護我，故瞋矣。即第七識中恒
X09n0248_p0886a07║行我癡是也。論偈云瞋恚心起時生種種苦惱者，如
X09n0248_p0886a08║執我故，起惑造業，受六道生死苦惱。然此偈前半云
X09n0248_p0886a09║羣蜂為成蜜瞋心齧諸華者，譯人誤也。以蜂齧華，但
X09n0248_p0886a10║為成蜜，豈是為瞋？瞋者，但為護蜜，故蠆人耳。（故佛性論云：如
X09n0248_p0886a11║蜂若為他所觸，放毒，蠆人不為齧華。）如迷護我，故瞋矣。蜜喻說一味法
X09n0248_p0886a12║者，論前偈云：及依彼（彼法身即第一中身）習氣，以深（一味也，是此門）淺
X09n0248_p0886a13║（種種也，即後門）義說。長行云：依真如法身，有彼說法，名為習
X09n0248_p0886a14║氣。彼說法者復二：一、細（一味），二、麤（種種）。細者，所謂諸菩薩
X09n0248_p0886a15║摩訶薩演說甚深祕密法藏，以依第一義諦說故。（此明
X09n0248_p0886a16║真法界身本有常說稱性之德，廣如華嚴經說。故以淳蜜喻之。蜜唯淳甜一味，無種種也。種種是麤，在後門配。）
X09n0248_p0886a17║疏：三、穅、𥢶（癡使）、粳米（說種種法）者，經云：譬如粳米，未離皮、𥢶，
X09n0248_p0886a18║貧愚輕賤，謂為可棄。除蕩既精，常為御用。如是，善男
X09n0248_p0886a19║子！我以佛眼觀諸眾生煩惱穅、𥢶覆蔽如來無量知
X09n0248_p0886a20║見，故以方便如應說法，令除煩惱，淨一切智。穅喻癡
X09n0248_p0886a21║者，偈云：稻等內堅實外為皮穅覆如是癡心纏不見
X09n0248_p0886a22║內堅實。（此以穅、𥢶不同華之榮萎，可貪可厭。癡於心境無變改之相，唯能障覆爾。）論前段
X09n0248_p0886a23║總釋上三，云：世間貪等眾生身中所攝煩惱，能作不
X09n0248_p0886a24║動地業行緣，成就色、無色界果報，出世間智能斷，名
X09n0248_p0886b01║為貪、瞋、癡使煩惱。米喻說種種法者，論次前云：麤者，
X09n0248_p0886b02║所謂種種修多羅（例祗夜等，此下須再詳略之）、名字、章句種種差
X09n0248_p0886b03║別，以依世諦說故。故偈又云：如美蜜一味微細法亦
X09n0248_p0886b04║爾（却指前門）修多羅等說如種種異味。（此以粳米可作種種般數飲食，兼假
X09n0248_p0886b05║諸味資助，有生有熟。初則香美，停則臭爛。或增病除病，或益身損身。雖資益根大，而速飢速飽，非長久堅實，不
X09n0248_p0886b06║同淳蜜和補藥丸固濟形命延年等。故有一味、種種味之言也。然權教無別體性，亦但是眾生心真如之用大。
X09n0248_p0886b07║故前偈說但是法身習氣深淺之說，亦即華嚴眾生本來八相成道之意。）
X09n0248_p0886b08║疏四、糞穢（增上貪等）、真金（真如不變）者，經云：譬如真金墮不淨
X09n0248_p0886b09║處，（論云糞穢，義亦同矣。）隱沒不現，經歷年載，真金不壞，而莫能
X09n0248_p0886b10║知。有天眼者語眾生言：此不淨中有真金寶，汝等出
X09n0248_p0886b11║之，隨意受用。如是，善男子！不淨處者，無量煩惱是；真
X09n0248_p0886b12║金寶者，如來藏是；有天眼者，諸如來是。是故如來廣
X09n0248_p0886b13║為說法，令諸眾生除滅煩惱，悉成正覺。論云糞穢喻
X09n0248_p0886b14║增上貪等者，論釋云：又增上貪、瞋、癡眾生身中所攝
X09n0248_p0886b15║煩惱，能作福業、罪業行緣，但能成就欲界果報，唯有
X09n0248_p0886b16║不淨觀智能斷，名為增上。（對詳佛性論者，上三種子，今明麤顯現行，發身、口、意，
X09n0248_p0886b17║造一切業，故云增上。亦同起信中取著轉深，增長見、愛等。言不淨觀者，不淨是所觀之身，故如糞穢，不言觀智
X09n0248_p0886b18║是不淨矣。佛性論云：淨潔金寶為糞所塗，違逆人心。離欲人亦爾，為上心煩惱違逆其意。）故偈云：
X09n0248_p0886b19║猶如臭穢糞，智觀貪亦爾，起欲心諸相，結使如穢糞。
X09n0248_p0886b20║真金喻真如者，偈云：以性不改變，（即指上法身及說法之性，在染在淨
X09n0248_p0886b21║常不變也。）體本來清淨，如真金不變，故說真金喻。長行云：
X09n0248_p0886b22║明彼真如如來藏之性，乃至邪聚眾生身中，自性清
X09n0248_p0886b23║淨心無異無別，光明照了，以離客塵諸煩惱故。後時
X09n0248_p0886b24║說言：如來法身如是。以真金喻故，經云：如來以依自
X09n0248_p0886c01║身根本清淨智故，知諸眾生有。（佛性中引地論云：宅下寶。亦云：譬如彼地
X09n0248_p0886c02║種種珍寶藏也。）清淨身與如來，無二無差別。（故經偈云：善逝眼如是也。）
X09n0248_p0886c03║疏：五、貧家（根本無明）、寶藏（法身佛性）者，經云：譬如貧家有珍寶
X09n0248_p0886c04║藏，寶不能言：我在於此。既不自知，又無語者，不能開
X09n0248_p0886c05║發此珍寶藏。一切眾生亦復如是，如來知、見、力、無所
X09n0248_p0886c06║畏大法寶藏在其身中，不聞不知，耽惑五欲，輪轉生
X09n0248_p0886c07║死，受苦無量。是故諸佛出興于世，為開身內如來法
X09n0248_p0886c08║藏。彼即信受，淨一切智，普為眾生開如來藏無礙辨
X09n0248_p0886c09║才，為大施主。如是，善男子！我以佛眼觀諸眾生有如
X09n0248_p0886c10║來藏，故為諸菩薩而說此法。貧家喻根本無明者，論
X09n0248_p0886c11║釋云：又阿羅漢身中所攝煩惱，能作無漏諸業行緣，
X09n0248_p0886c12║能生無垢意生身果報。（凡夫亦同，但麤重所逼，此相不顯，故就羅漢顯之。云貧家
X09n0248_p0886c13║者，二乘之人但免麤重熱惱等，而都未得諸佛、菩薩無量福智功德寶藏。如世人清貧，無事為樂，不得名為國
X09n0248_p0886c14║王、大臣、長者。然雖未得寶藏，寶藏已有，不離身中，故云爾也。然剋體辨能藏寶藏者，乃是地也。故論上、下之文
X09n0248_p0886c15║但皆云地藏，不云貧家。然根本無明三細之惑無覆無記，未有能、所愛惡之相，故如地也。不同華蜂之類有愛
X09n0248_p0886c16║憎等，故以此喻配無住地無明矣。）此下五喻喻法身佛性等者，論於
X09n0248_p0886c17║次同一科預釋，以義勢聯綿，故今留待。第九喻都釋，
X09n0248_p0886c18║已具見經、論之文。說則易解，故
X09n0248_p0886c19║疏：六、菴羅（見惑）、內實（二身佛性）者，經云：譬如菴羅果內實不
X09n0248_p0886c20║毀壞種之於地成大樹王。如是，善男子！我以佛眼觀
X09n0248_p0886c21║諸眾生：如來寶藏在無明㲉，猶如果種在於核內。善
X09n0248_p0886c22║男子！彼如來藏清涼無熱，大智慧聚，妙寂常恒，名為
X09n0248_p0886c23║如來、應供、覺。善男子！如來如是觀眾生已，為菩薩摩
X09n0248_p0886c24║訶薩淨佛智。故顯此義。菴羅喻見惑者，論云：凡夫身
X09n0248_p0887a01║中所攝煩惱，初出世間法智能斷，名為見道所斷煩
X09n0248_p0887a02║惱。故偈云：如子離皮𥢶次第生芽等見道斷煩惱次
X09n0248_p0887a03║第生諸地。（此喻意者，見道革凡成聖，聖智生成，住持一切功德。如菴羅皮謝，實生芽、莖、枝、葉、華、
X09n0248_p0887a04║果故。）內實喻二身佛性者，已如上說。餘亦皆爾。
X09n0248_p0887a05║疏：七、弊物（修惑）、金像（法身）者，經云：譬如有人持真金像行
X09n0248_p0887a06║詣他國，經遊險路，懼遭劫奪，裹以弊物，令無識者。此
X09n0248_p0887a07║人於道忽便命終，於是金像棄捐曠野。行人踐踏，咸
X09n0248_p0887a08║謂不淨。得天眼者見弊物中有真金像，即為出之，一
X09n0248_p0887a09║切禮敬。如是，善男子！我見眾生種種煩惱長夜流轉，
X09n0248_p0887a10║生死無量，如來妙藏在其身內，儼然清淨，如我無異。
X09n0248_p0887a11║是故佛為眾生說法，斷除煩惱，淨如來智，轉復化導
X09n0248_p0887a12║一切眾生。弊物，喻修惑者。復云：聖人身中所攝煩惱
X09n0248_p0887a13║如出世間法，修道智能斷故。故偈云：以害身見等攝
X09n0248_p0887a14║取妙聖道修道斷煩惱故說弊壞衣。
X09n0248_p0887a15║疏：八、貧女（不淨地垢）、輪王（報身）者，經云：譬如女人，貧賤醜陋，
X09n0248_p0887a16║眾人所惡，而懷貴子，當為聖王，王四天下。此人不知
X09n0248_p0887a17║經歷時節，常作下賤子想。如是，善男子！如來觀察一
X09n0248_p0887a18║切眾生輪轉生死，受諸苦毒，其身皆有如來寶藏，如
X09n0248_p0887a19║彼女人而不覺知。是故如來普為說法言：善男子！莫
X09n0248_p0887a20║自輕鄙，汝等自身皆有佛性。若勤精進，滅眾過惡，則
X09n0248_p0887a21║受菩薩及佛尊號，化導濟度無量眾生。貧女喻不淨
X09n0248_p0887a22║地垢者，論云：從初地至七地所攝煩惱也，八地已上
X09n0248_p0887a23║住地中修道智能斷。偈云：七地中諸垢猶如胎所纏
X09n0248_p0887a24║遠離胎藏智無分別淳熟。
X09n0248_p0887b01║疏：九、焦模（淨地諸垢）、鑄像（化身）者，經云：譬如鑄師鑄真金像，
X09n0248_p0887b02║既鑄成已，列置于地，外現焦黑，內像不變，開模出像，
X09n0248_p0887b03║金色晃耀。如是，善男子！如來觀察一切眾生佛藏在
X09n0248_p0887b04║身，眾相具足。如是觀已，廣為顯說。彼諸眾生得息清
X09n0248_p0887b05║涼，以金剛慧摧破煩惱，開淨佛身。焦模喻淨地垢者，
X09n0248_p0887b06║復云：八地已上菩薩身中所攝煩惱，金剛三昧智能
X09n0248_p0887b07║斷故。偈云：三地中諸垢如泥模所埿大智諸菩薩金
X09n0248_p0887b08║剛定智斷。此後五喻，上來但以法合貧家等，未合寶
X09n0248_p0887b09║藏等。今當合之。論偈云：佛性有二種一者如地藏（即此
X09n0248_p0887b10║第五喻也）二者如樹果（第六）無始世界（在前）來自性清淨心修
X09n0248_p0887b11║行無上道（通明萬行本具，即論中本覺內熏之義）。依二種佛性（五、六之所喻也），
X09n0248_p0887b12║得出三種身（七、八、九之所喻）。依初譬喻故（寶藏），知有初法身（萬德
X09n0248_p0887b13║所依如寶藏，是衣食身名家產，萬事之所依也）。依第二譬喻（菴羅），知有二佛身
X09n0248_p0887b14║（果生熟漸次等也，如下說）。真佛法身淨，猶如真金像（第七喻出纏法身也，即五
X09n0248_p0887b15║喻能成因性，此喻所成果相故，如金已成之像也）。以性不改變，攝功德實體
X09n0248_p0887b16║（釋上）。證大法王位，如轉輪聖王（第八喻報身也，即六喻能成二身因性，八九喻
X09n0248_p0887b17║所成報化身相也）。依止鑄像體，有化佛像現（即第九法喻也）。長行云：
X09n0248_p0887b18║餘五喻示現生彼三佛法身，以依自體性、如來之性、
X09n0248_p0887b19║諸眾生藏，是故說一切眾生有如來藏，以諸佛如來
X09n0248_p0887b20║有三種身得名義故。此五種喻能作三種佛法身因，
X09n0248_p0887b21║以是義故說如來性因。此中明性義以為因義，以是
X09n0248_p0887b22║義故經中偈言無始世來性（云云，下略引此一段文以具釋）。
X09n0248_p0887b23║疏二、含下，二、釋含攝二：一、體含用，謂體、性含於相、用。
X09n0248_p0887b24║然此含者，謂即體之用依於即用之體，即用之體持
X09n0248_p0887c01║於即體之用，非如櫃等盛貯餘物。此乃如金含器之
X09n0248_p0887c02║喻，謂純一之金含於萬器，緣會即顯。亦如華嚴金師
X09n0248_p0887c03║子章中之意，亦如明鏡含於萬像。故唯識說大圓鏡
X09n0248_p0887c04║智相應心品能現能生身、土、智、影等。△疏又亦下，二、
X09n0248_p0887c05║聖含凡。此是佛性論如來藏品中文也。具云：所言藏
X09n0248_p0887c06║者，一切眾生悉在如來智內，故名為藏，以如如智稱
X09n0248_p0887c07║如如境故。一切眾生決定無有出如如境者，普為如
X09n0248_p0887c08║來之所攝持，故名所藏眾生為如來藏。復有一義（兼疏
X09n0248_p0887c09║中成三義），謂因含果，謂因地已攝果地一切功德。故佛性
X09n0248_p0887c10║論云：藏者，一切過恒沙數功德住如來應得性時，攝
X09n0248_p0887c11║之已盡故。若至果時方言得性者，此性便是無常。何
X09n0248_p0887c12║以故？非所得故。故知本有，是故言常。
X09n0248_p0887c13║疏三出下，三、釋出生。了達、證入即能出生者，諸教皆
X09n0248_p0887c14║約登地證契法身，方能修成種種報、化功德妙用。疏
X09n0248_p0887c15║十地論者，彼論釋地義云：能生，能持。又釋十地會主
X09n0248_p0887c16║金剛藏云：藏即名堅，其猶樹藏，謂如樹心堅密，能生
X09n0248_p0887c17║長枝、葉、華、實也。地智亦爾，能生無漏（云云）。
X09n0248_p0887c18║疏此三下，三、配屬。於中云剋體者，謂法身本無煩惱，
X09n0248_p0887c19║無能隱覆；本具德用，不待出生，故云剋體。（已上三段皆釋名竟。）
X09n0248_p0887c20║疏然約下，四、明行相二：一、總。疏然真下，二、別三：一、真、
X09n0248_p0887c21║妄開、合，謂真與妄各有開、合，具如起信論疏。疏初真
X09n0248_p0887c22║下，二、唯性。經、論各有其二，釋義亦在起信疏中。疏後
X09n0248_p0887c23║生下，三、唯相。於中，初開一為二，次開二為四也。無為
X09n0248_p0887c24║在生滅開者，準論，生滅門中亦有真如，猶如濕中不
X09n0248_p0888a01║必波動，波動中則必有濕。故知不動亦在動中。然無
X09n0248_p0888a02║為法唯是無漏，不善之法唯是有漏，善及有為通漏、
X09n0248_p0888a03║無漏。又無為、不善一向相非，善及有為互通是、非。
X09n0248_p0888a04║疏此等下，五、明業用二：一、標。疏初真下，二、釋二：一、不
X09n0248_p0888a05║變。疏後生下，二、隨緣二：一、別二：一、染起。疏二、能下，二、
X09n0248_p0888a06║淨緣起。疏由後下，二、總二：一、以論引經，即阿毗達摩
X09n0248_p0888a07║經也。疏長行下，二、以經（勝鬘）釋。經（阿毗達摩）云性者，如來藏
X09n0248_p0888a08║者，具云：所言性者，如勝鬘經言：世尊！如來說：如來藏
X09n0248_p0888a09║者，是法界出世間法身藏、出世間上上藏、自性清淨
X09n0248_p0888a10║法身藏、自性清淨如來藏故。疏是依下，彼論具引云：
X09n0248_p0888a11║世尊！是故如來藏是依，是持，是建立。世尊！不離，不離
X09n0248_p0888a12║智，不斷，不脫，不異無為、不思議佛法。世尊！亦有斷、脫，
X09n0248_p0888a13║異外離、離智、有為法，亦依，亦持，亦建立，依如來藏故。
X09n0248_p0888a14║疏諸道者，生死六道也；證涅槃者，三乘道也。各依疏
X09n0248_p0888a15║中引經配也。經文具云：依如來藏，故有生死；依如來
X09n0248_p0888a16║藏，故證涅槃。世尊！若無如來藏者，不得厭苦，樂求涅
X09n0248_p0888a17║槃，不欲涅槃，不願涅槃故。此明何義？明如來藏究竟。
X09n0248_p0888a18║如來法身不差別真如體相畢竟空佛性體於一切
X09n0248_p0888a19║時一切眾生身處中皆無餘盡應知。此云何知？依法
X09n0248_p0888a20║相知。是故經言：善男子！此法性、法體性，自性常住；如
X09n0248_p0888a21║來出世、若不出，自性清淨，本來常住。一切眾生有如
X09n0248_p0888a22║來藏。此明何義？依法性、依法體、依法相應、依法方便，
X09n0248_p0888a23║為如是，為不如是？不可思議一切處，依法，依法量，依
X09n0248_p0888a24║法信，得心定。彼不可分別，為實，為不實？唯依如來信。
X09n0248_p0888b01║故偈言：唯依如來信信於第一義如無眼目者不得
X09n0248_p0888b02║見日輪。
X09n0248_p0888b03║疏既諸下，六、勸信六：一、明應信。言先須信解者，寶性
X09n0248_p0888b04║論中問曰：真如佛性如來藏義，住無障礙究竟地菩
X09n0248_p0888b05║薩、第一聖人亦非境界，以是一切智者境界故。何故
X09n0248_p0888b06║乃為愚癡顛倒凡夫人說？答曰：以是義故，略說四偈
X09n0248_p0888b07║云：處處經中說內外一切空有為法如雲及如夢幻
X09n0248_p0888b08║等此中何故說一切諸眾生皆有如來性而不說空
X09n0248_p0888b09║寂。（釋曰：此上猶是假立，助成問意也。下方正答云：）以有怯弱心。輕慢諸眾生。
X09n0248_p0888b10║執著虗妄法。謗真如佛性。計身有我人。為令如是等。
X09n0248_p0888b11║遠離五種過。故說有佛性。此四偈以十一偈略釋。（略引
X09n0248_p0888b12║八偈）以眾生不聞。不發菩提心。或有怯弱者。欺自身諸
X09n0248_p0888b13║過。未發菩提心。生起欺慢意。見發菩提心。我勝彼菩
X09n0248_p0888b14║薩。如是憍慢人。不起正智心。是虗妄分別。不知如實
X09n0248_p0888b15║法。妄取眾生過。不知客染心。實無彼諸過。自性淨功
X09n0248_p0888b16║德。以取虗妄過。不知實功德。是故不得生。自他平等
X09n0248_p0888b17║慈。聞彼真如性。起大勇猛力。及恭敬世尊。智慧及大
X09n0248_p0888b18║悲。生增長五法。不退轉平等。無一切諸過。唯有諸功
X09n0248_p0888b19║德。取一切眾生。如我身無異。速疾得成就。無上佛菩
X09n0248_p0888b20║提疏離此者，三聖觀中說也。▲疏故密下。二、證不信
X09n0248_p0888b21║之損。▲疏故勝下。三、證信順之益。此同淨名觀身實
X09n0248_p0888b22║相，觀佛亦然也。據此文意，反明若於在纏疑惑，則於
X09n0248_p0888b23║出纏諸佛法身功德亦疑惑也。▲疏華嚴下，四、證諸
X09n0248_p0888b24║行之本。然華嚴九會：初會是總，是本；餘會是別，是末。
X09n0248_p0888c01║故此三昧是法根本，以三昧體是如來藏。故彼經云：
X09n0248_p0888c02║爾時普賢菩薩摩訶薩於如來前（常對佛故）坐蓮華藏師
X09n0248_p0888c03║子之座，（表所入定自性無染，含果法故。）承佛神力，入于三昧，（心、境冥故。）名
X09n0248_p0888c04║一切諸佛毗盧遮那如來藏身，（光明徧照，即能觀大智；如來藏身，即所觀
X09n0248_p0888c05║深理。凡雖等有，佛智方照。又大智亦通本有，本有真實識知徧照法界義故。顯於依、正離如來藏，無別自體，故
X09n0248_p0888c06║入此也。復有釋言：廣大生息，謂慈悲無邊為廣，智慧無上為大，生相已盡為生息，萬德含攝是謂藏身，即出纏
X09n0248_p0888c07║法身也。約本性者，凡、聖俱成，藏識包含種子，建立趣生為廣，本覺、理、量等佛名大，新新起故名生，染、淨不能動
X09n0248_p0888c08║為息，在纏法身名藏。此下明體、相、用有其六對也。）普入一切佛平等性。（即是如來
X09n0248_p0888c09║藏，故入藏身，即是已入佛平等性也。）▲疏然雖下，五、明難信之所以。如
X09n0248_p0888c10║聞皇后懷帝王之胎，即無所疑；聞說貧醜女子懷轉
X09n0248_p0888c11║輪王之孕（即前九喻中第八喻），則不肯信。又如愚癡孩稚見不
X09n0248_p0888c12║對雜穢色相之摩尼，即信淨明；見現此等影像之時，
X09n0248_p0888c13║即不肯信。▲疏願諸下，六、正勸令信。謂勸諸初心，（上根，
X09n0248_p0888c14║人也。若下根，即勸從小入大，如法華窮子等喻。待根熟方勸也。）應捨難捨之妄心，（難捨
X09n0248_p0888c15║者，即五欲境。此對凡夫上根也。若漸機，即二乘涅槃，為難捨也。）求見難見之妙理。（自心
X09n0248_p0888c16║中一切功德、妙義、妙用等也。故勝鬘云：有二法難可了知，謂自性清淨心，彼心為煩惱所染。釋曰：自心及煩惱
X09n0248_p0888c17║為二也。此二皆難矣。）上來釋如來藏義已竟。然此經中標舉意
X09n0248_p0888c18║者，約藏自性離有為相，常住不變，以釋拂迹之由，即
X09n0248_p0888c19║二種行相中真如門也。言如來藏，總標：次二句空藏，
X09n0248_p0888c20║後三句不空藏也。此下隨難消釋。
X09n0248_p0888c21║疏釋上下，二、釋餘句二：一、釋空藏。釋上彼知覺者，對
X09n0248_p0888c22║上所知生死，此名能知之智。能執者，計有生死也；能
X09n0248_p0888c23║知者，達無生死也。疏不可智知，兼上無起滅等，正同
X09n0248_p0888c24║華嚴偈云：能見（此云無知見也，及上云彼知覺者，猶如虗空也）及所見（此云無起
X09n0248_p0889a01║滅，故上云知是空華）見者（上云知虗空者）悉除遣（總結上文）。不壞於真法是
X09n0248_p0889a02║名真見者（同下如法界性等三句也）。疏識、智俱如下，情盡理現也。
X09n0248_p0889a03║俱如即無念。無念自體本來自知，不同分別，故云真
X09n0248_p0889a04║實也。識者，白淨真識，非賴耶等。光明者，知體顯現，離
X09n0248_p0889a05║於癡暗也。照者，即此知見無邊際、無處所，故徧也。從
X09n0248_p0889a06║自體下，皆是起信正文。疏家躡上兩句釋空義，次便
X09n0248_p0889a07║指不空之體，生起下三句之義勢，故云為下不空等
X09n0248_p0889a08║也。▲疏法界下，二、釋不空藏佛性。法性者，彼論云：在
X09n0248_p0889a09║有情數中，名為佛性；在非情數中，名為法性。佛性即
X09n0248_p0889a10║如來藏，故引此證。疏如云能造等者，楞伽、起信、寶性
X09n0248_p0889a11║等說如來藏義，皆有此文，大同小異。疏二、義者，如來
X09n0248_p0889a12║藏，法界性也。別如疏釋也。一、體之同者，經云：如，法界
X09n0248_p0889a13║性也。如即同義。疏豈須等者，滅舊滅惑，結拂所知生
X09n0248_p0889a14║死空也；添新生智，結上拂能知等也。
X09n0248_p0889a15║經標舉中，疏三：一、然偈下，翻梵文；疏或為下，二、釋重
X09n0248_p0889a16║餘意。此通諸經。今經雖無鈍根，而流傳末世，不妨有
X09n0248_p0889a17║也。意令總覽長行偈頌，方解義理，然後隨力而唯誦
X09n0248_p0889a18║偈諷之文，自記得長行之義。疏增明前說者，文相自
X09n0248_p0889a19║顯。若通論諸經，更有六義，兼上成八，復有四義、十義，
X09n0248_p0889a20║皆如大疏所說。疏然凡下，三、長偈相對。
X09n0248_p0889a21║經正陳中，疏文敘意節經，如文可解。
X09n0248_p0889a22║
X09n0248_p0889a23║圓覺經略疏之鈔卷第六