X09n0248_p0889b01║圓覺經略疏之鈔卷第七
X09n0248_p0889b02║圭峯蘭若沙門宗密於大鈔略出
X09n0248_p0889b03║大文第二、令依解修證。疏三、一自下下，標大意。創因
X09n0248_p0889b04║者，初聞前章，頓指心、地也。法鏡照心者，法謂教法，鏡
X09n0248_p0889b05║即是喻。如人有眼、耳，無由親自見之；若以鏡照之，即
X09n0248_p0889b06║見。眾生自性亦爾，無由自見。因聞聖教，依教反照，方
X09n0248_p0889b07║見矣。故清涼云：以聖教為明鏡，照見自心；以自心為
X09n0248_p0889b08║智燈，照經幽旨。荷澤亦云：爾障者，正取業及煩惱兼
X09n0248_p0889b09║於報障（道場中禮懺等，除報障故）。根利、鈍者，即前所明障之深、淺
X09n0248_p0889b10║也。習氣者，此論凡夫習氣，不是斷二障種現後所餘
X09n0248_p0889b11║微細習氣也。凡夫習氣者，如論中染、淨相資熏習處
X09n0248_p0889b12║說，及唯識諸業、二取等習氣中說。下文當釋。依、違者，
X09n0248_p0889b13║依教、違教也。如華嚴問明品如貧數他寶等。△疏故
X09n0248_p0889b14║須下，正明經意。處處等言，用法華文勢。彼云：眾生處
X09n0248_p0889b15║處著，引之令得出。▲疏然其下，二、釋科，文三：一、正釋。
X09n0248_p0889b16║疏前則下，二、總判。疏故華下，三、引例，云：亦唯此四者，
X09n0248_p0889b17║信、解、行、證也。信者，初會六品十一卷，舉依、正二果，勸
X09n0248_p0889b18║大眾信、樂也。解者，二、修因契果，生其智解，謂第二會
X09n0248_p0889b19║十信，三會十住，四會十行，五會十迴向，六會十地，七
X09n0248_p0889b20║會等、妙二覺。行者，託前信、解之法，進修令成正行也，
X09n0248_p0889b21║即第八會。證者，第九會初，佛入師子頻申三昧，海會
X09n0248_p0889b22║頓證；法界善財徧親善友，歷位漸證也。此乃文雖廣
X09n0248_p0889b23║（八十卷），略（一卷），妙軌攸同，綸緒始終，唯斯二典。疏文中下，
X09n0248_p0889b24║三、銷，文二：一、開章述意，二、牒釋經文。
X09n0248_p0889c01║經徵釋中，疏二：一、今初下，會科段；二、正釋。經進問中。
X09n0248_p0889c02║疏不離此者，此普賢行體也。經就當根中云修大乘，
X09n0248_p0889c03║聞圓覺者，揀所為機；不修大乘者，灼然非領受行門
X09n0248_p0889c04║之器。設有修行大乘者，若未聞圓覺，亦非器也。如前
X09n0248_p0889c05║引華嚴多劫修行六度，非菩薩等故。今標舉具此二
X09n0248_p0889c06║類之者。疏達天真者，前章說覺性天然本淨，生死等
X09n0248_p0889c07║非作，故無
X09n0248_p0889c08║經幻幻問中，疏二、一行也下，總釋一科。此問等者，前
X09n0248_p0889c09║云空華，即是虗幻。又偈云眾幻滅無處故。▲疏幻者
X09n0248_p0889c10║下，二、別釋幻義二：一、舉大意。云難曉者，此方無故。疏
X09n0248_p0889c11║今依下，二、開數釋。謂法性如巾，真心如師，分別識如
X09n0248_p0889c12║術。法有種種差別，幻師是一；分別識亦種種差別，而
X09n0248_p0889c13║真心唯一。喻中既但馬是無，不妨有幻師作法；法合
X09n0248_p0889c14║中亦但我法是無，不妨真心為識分別種種。然迷執
X09n0248_p0889c15║實馬者，是傍人，非幻師自執；法合中執我法者，是六、
X09n0248_p0889c16║七心所當起。信中智相、相續相，非本淨心及棃耶三
X09n0248_p0889c17║細唯識之說，賴耶無覆無記。若欲取真、妄同一心，無
X09n0248_p0889c18║別外執者，或如幻師久習幻法，幻法既熟，等閑即作。
X09n0248_p0889c19║作法已成之次，忽然心狂迷惑，自謂所幻之物為真。
X09n0248_p0889c20║雖忽心狂，由幻法熟故，任運持之，而所幻之物未滅
X09n0248_p0889c21║（如狗吠井中影，乃至投井而死）。
X09n0248_p0889c22║經斷滅問中，疏二：一、此問下，正釋；疏金剛下，二、引證。
X09n0248_p0889c23║經遮不修中，疏不觀力用者，但念性淨也。
X09n0248_p0889c24║經請修中，疏論云下，正是上不觀力用之意也。論云：
X09n0248_p0890a01║如是眾生真如之法，體性空淨，而有無量煩惱垢染。
X09n0248_p0890a02║若人雖念真如，乃至以垢無量徧一切法，故修一切
X09n0248_p0890a03║善行以為對治。若人修行一切善法，自然歸順真如
X09n0248_p0890a04║法故。疏八、風者，利、衰、毀、譽、稱、譏、苦、樂。窮子者，如疏序
X09n0248_p0890a05║捨父，文中已釋。電光者，智論說：初心聞法，乍解如闇
X09n0248_p0890a06║夜電光，乍見山川、人物，頃爾還闇。然亦因此已辨得
X09n0248_p0890a07║前境，思想之而行也。（不記其文，但取意引。）別處亦說有電光定。
X09n0248_p0890a08║疏應添等者，應云：願為末世一切眾生分別演說，作
X09n0248_p0890a09║何方便，漸次修習。意即顯矣等者，或云開示分別，或
X09n0248_p0890a10║云分別宣說，皆得。
X09n0248_p0890a11║經讚許中，疏：非受者，影空無可受故。非拒者，對鏡之
X09n0248_p0890a12║時，影不在鏡外，全體冥合故。正受者，是翻三昧之唐
X09n0248_p0890a13║言。
X09n0248_p0890a14║經長行中。疏三、一、正說下，總分經文。疏今初下，二、別
X09n0248_p0890a15║釋科意。故論云：自性等者，此是隨染本覺中文。具云：
X09n0248_p0890a16║智淨相者，謂依法力熏習，如實修行，滿足方便，故破
X09n0248_p0890a17║和合識相（由前方便能破和合識內生滅之相，顯不生滅之性。此根本無明盡，故心無所合，即
X09n0248_p0890a18║顯法身本覺義也），滅相續心相，顯現法身智淳淨故（即於此時能滅
X09n0248_p0890a19║染心之中業相等相續之相，不滅相續心體，故令隨染本覺之心遂即還源，成淳淨圓智，成於應身始覺義也。
X09n0248_p0890a20║然此始覺無別始起，即是本覺隨染作也。今染緣既息，始還同本，故云淳淨）。此義云何？（問意
X09n0248_p0890a21║云：如上所說，動彼靜心，成於起滅。今既盡於生滅，應滅靜心。）以一切心識之相皆
X09n0248_p0890a22║是無明（意云：業等染心名諸識相，此等皆是不覺之相，非約心體說轉。難云：既言識相皆是無明，故說
X09n0248_p0890a23║滅者，皆應別有體性，離於真如，即真妄別體難也。故下答云。）無明之相，不離覺性。
X09n0248_p0890a24║（如此諸識不覺之相，不離隨染本覺之性。）非可壞，非不可壞。（此無明之相，與彼本覺之
X09n0248_p0890b01║性，非一非異。非異故非可壞，非一故非不可壞。若依非異非可壞義說，無明即明。故涅槃經云：明與無明，其性
X09n0248_p0890b02║無二。無二之性，即是實性。若就非一非不可壞義說，無明有可滅。故涅槃云：因滅無明，得菩提燈。無明滅，覺性
X09n0248_p0890b03║不壞。滅惑之義，準此知之。）如大海水，因風波動，水相風相，不相捨
X09n0248_p0890b04║離，而水非動性。若風止滅，動相則滅，濕性不壞。如是
X09n0248_p0890b05║眾生自性清淨心，因無明風動，心與無明，俱無形相，
X09n0248_p0890b06║不相捨離，而心非動性。若無明滅，相續則滅，智性不
X09n0248_p0890b07║壞。故三隨文銷釋。
X09n0248_p0890b08║經標幻中。疏二、一、有漏下，銷經文蘊、處、界義，至普眼
X09n0248_p0890b09║章當釋。等者，等於三界、九地、十二因緣、二十五有一
X09n0248_p0890b10║切有漏法數。引下偈者，證成有漏也。中實者，中是最
X09n0248_p0890b11║當中義。藏和尚般若心經疏作所詮義釋心字，意云：
X09n0248_p0890b12║般若之心是萬法之體，故云心也。亦作能詮教釋，意
X09n0248_p0890b13║云：此半紙經是六百卷之中也。今取前義。實者，堅實。
X09n0248_p0890b14║今言中實者，其猶樹木，其心當中最堅實，故能生長
X09n0248_p0890b15║枝、葉、華、果，如十地論釋。神解者，海東起信疏中釋也。
X09n0248_p0890b16║然汎論心者，有其四種：一、華嚴鈔云：梵語紇利陀耶，
X09n0248_p0890b17║謂肉團心，即五藏中心藏也。二、緣慮名心，謂八識俱
X09n0248_p0890b18║能緣慮自分境故。二、質多，謂集起心，即第八識集諸
X09n0248_p0890b19║種子，起現行故。四、楞伽經注翻乾栗䭾，此云堅實心。
X09n0248_p0890b20║堅實心者，即此所辨。今詳此三梵語，紇利字、質字、乾
X09n0248_p0890b21║栗字，聲勢全別，應是肉團、集起、堅實等義別也。云陀、
X09n0248_p0890b22║多、䭾三字，聲勢甚似，應是五天梵語稱殊。或前後譯
X09n0248_p0890b23║人小有訛誤，理應同是心字。智者詳之。勝鬘云：自性
X09n0248_p0890b24║清淨心，不染而染，染而不染。亦此心也。故此云不同
X09n0248_p0890c01║緣慮、集起之義。（肉團麤淺，不必揀之，故疏不言。）
X09n0248_p0890c02║疏言皆下，二、廣釋義二：一、用當宗經、論釋義三：一、正
X09n0248_p0890c03║釋二：一、用論釋。言心體為因者，論中本覺心，即是此
X09n0248_p0890c04║經圓覺妙心也；論中不覺，即此偈云無始幻無明也。
X09n0248_p0890c05║據論中說：依本覺故，而有不覺（文云：依覺故迷。若離覺性，即無有迷，以合
X09n0248_p0890c06║依方故迷之喻，即是此依圓覺妙心而有無始幻無明）；依不覺故，生三種相（即是
X09n0248_p0890c07║此種種幻化也）。今配云因緣者，謂由無明風力動彼靜心，至
X09n0248_p0890c08║此最微，名為生相。乃至轉現此三之體，是本淨心親，
X09n0248_p0890c09║故云因（故經云法身流轉五道等）。但由無明動之，無明疎，故云緣。
X09n0248_p0890c10║如水為波，水是波體，但由風從外入而動之，即是其
X09n0248_p0890c11║緣。若別約一義說者，據三細、六麤，總是無明之相。真
X09n0248_p0890c12║心畢竟清淨，不增減，不變異，但是無明託之而現生
X09n0248_p0890c13║滅染相，即無明却似因，淨心却似緣。如諸業雖因煩
X09n0248_p0890c14║惱而起，約果報說，却以業為因，煩惱為緣等。亦如洪
X09n0248_p0890c15║波徹天，水性不動，但是風託水而現動相。動相是風
X09n0248_p0890c16║相，非水相矣。約此說者，亦有其義，但今據本末為親
X09n0248_p0890c17║疎，故且依前義耳。疏業識為因等者，根本無明與真
X09n0248_p0890c18║心合，名為業識。此識有動作及為因之義，故云業也。
X09n0248_p0890c19║此識對自所現境界，便生智相相續等六麤也。如夢
X09n0248_p0890c20║心自現境界，境界對心之時，便生執著，謂為真實執
X09n0248_p0890c21║著者，還是夢心。然但因夢境對之，方生執著，故云緣
X09n0248_p0890c22║也。論中但云以有境界緣故復生六種相，不言業識
X09n0248_p0890c23║為因者，且約九相，如次相生。此中文少，若具說之，各
X09n0248_p0890c24║有二因。二因正是此所立兩重因緣，緣亦通名因也。
X09n0248_p0891a01║△疏故楞下。二、約經釋。謂無明是能熏，（通上緣也，如風是能吹。）
X09n0248_p0891a02║真如是所熏，熏故即變。（是上因也，如水是所吹，吹即動。）為三細也。經
X09n0248_p0891a03║中舉麤顯細，舉著顯微，故且言現識。然實具三細。不
X09n0248_p0891a04║思議熏者，謂無明能熏真如，不可熏處而熏，故名不
X09n0248_p0891a05║思議熏。又熏即不熏，不熏之熏，名不思議熏。不思議
X09n0248_p0891a06║變者，謂真如心受無明熏，不可變異而變異，故云不
X09n0248_p0891a07║思議變。又變即不變，不變之變，名不思議變。勝鬘說
X09n0248_p0891a08║不染而染等，即此熏、變也。難可了知，即此不思議也。
X09n0248_p0891a09║（不思議是難了之義。）取種種塵者，（是上境界為緣。）即此現識所現種種
X09n0248_p0891a10║境界，還能熏動心海，起諸事識之浪。（即六麤也。）及無始妄
X09n0248_p0891a11║想熏，（是上業識之因。）即彼和合。（真、妄。）心海之中，妄念習氣，無始
X09n0248_p0891a12║已來，熏習不斷，以未曾離念。（謂六麤、三細，皆展轉有。相因之始，唯此業識無
X09n0248_p0891a13║始。）此塵及念，熏動心海，種種識生。心妄念及塵，麤而
X09n0248_p0891a14║且顯，故所起分別事識，行相麤顯。然經中欲明現識
X09n0248_p0891a15║依不思議熏，故得生；依不思議變，故得住。事識依境
X09n0248_p0891a16║界，故得生；依心海，故得住。若論中，則但辨生、緣，不論
X09n0248_p0891a17║依、住。是故於細中唯說無明熏，麤中唯說境界緣也。
X09n0248_p0891a18║然成唯識論且約法相權教說熏習義，未盡其源，故
X09n0248_p0891a19║遮真如不變不熏。（下明染、淨熏習中，更當料揀。）今約楞伽、勝鬘、起
X09n0248_p0891a20║信等法性實教，故有不思議熏、變等義，方契斯經矣。
X09n0248_p0891a21║▲疏是知下，二、重顯幻義。配前五法者，覺心即巾，無
X09n0248_p0891a22║明、業、識即幻師術法，種種境界是馬。次云：猶如空華
X09n0248_p0891a23║是馬，有即無分別事，識如癡執實相。上引諸教述染
X09n0248_p0891a24║法生起行相，以釋經文幻從覺生之義訖。然此經但
X09n0248_p0891b01║云從覺生，不釋生起行相處，却是文殊章中云由此
X09n0248_p0891b02║無明故，輪轉生死，是標根本。至彌勒章中具說枝末
X09n0248_p0891b03║云欲因愛生，命因欲有，乃至展轉起諸違、順，造種種
X09n0248_p0891b04║業，生地獄、鬼、畜、人、天上界，增上善果等是也。▲疏問
X09n0248_p0891b05║既下，三、通妨結成。此問從前心體為因，生三細等文
X09n0248_p0891b06║而來。難意云：真心既生三細，即應是三細之根源，便
X09n0248_p0891b07║是無明之體。何故前文殊章中云此無明者，非實有
X09n0248_p0891b08║體等？答文甚顯。意云：妄託真心而起之時，但是妄起，
X09n0248_p0891b09║真元不起。不起故，豈是妄之根源？故更以本月、二月
X09n0248_p0891b10║之喻通之，理無不盡矣。然云現且迷真者，意云：若就
X09n0248_p0891b11║妄說，則見妄之時，更無別真，說何為源？若就真說，即
X09n0248_p0891b12║元來無妄，與誰為源？如夢蝴蝶之時，但見蝶身，無別
X09n0248_p0891b13║莊周之身。若就莊周說，即元無蝶身，與誰為源？故云
X09n0248_p0891b14║現且迷真也。意云：迷真之時，現且無真；若見有真，即
X09n0248_p0891b15║不成迷。言且者，且就迷情說也，不言真無。疏故經說
X09n0248_p0891b16║下，正是結指經文，以成真不生妄之義。此義是佛法
X09n0248_p0891b17║中妨難大節。復禮法師有偈問天下學士，亦是此義。
X09n0248_p0891b18║偈云：真法性本淨妄念何由起（意云本淨如空，即〔妄〕根本何當起也）。從
X09n0248_p0891b19║真有妄生此妄安可止（若真能生妄，即除真方得妄；除真既不可，除妄何可斷）。
X09n0248_p0891b20║無初即無末有終應有始（立此理者，擬將難法相宗煩惱有終無始。）無始
X09n0248_p0891b21║而有終，（正述法相宗所說。）長懷懵茲理。（結成疑念。）願為開祕密，祈
X09n0248_p0891b22║之出生死。利涉大法師答云，真法性本淨，妄復何當
X09n0248_p0891b23║起。妄不從真生，無妄何可止。既許無初末，寧容責終
X09n0248_p0891b24║始。無始亦無終，誰當懵茲理。胡不趣無生，乃云祈之
X09n0248_p0891c01║出生死。（此答都不識問。意復禮，豈不知真性本無生滅邪。意問，緣生染法，從何而起。起既無始，斷何有
X09n0248_p0891c02║終。）懷暉禪師答云，法性非垢淨，真妄非如理。（但問妄之所生，
X09n0248_p0891c03║誰問如理。）去妄欲求真，茲妄安可止。無物本自無，強無無
X09n0248_p0891c04║不已。無始見有終，見終非無始。（此却是助成難意，不成答難。）諸法
X09n0248_p0891c05║無自性，無性無生死。（此亦全不識問目。）清涼大師答之，方釋
X09n0248_p0891c06║所問也。答曰，迷真妄念生，悟真妄則止。能迷非所迷，
X09n0248_p0891c07║安得全相以。（不一不異故，如論中海水風波之喻。）由來未曾悟，故說妄
X09n0248_p0891c08║無始。知妄本自真，方是恒常理。分別心未亡，何由出
X09n0248_p0891c09║生死。（意以一念不生，前後際斷。不應以念而起於念，念無窮也。）
X09n0248_p0891c10║疏然諸下，二、會通他宗經、論之文六：一、總標大意。萬
X09n0248_p0891c11║法一心者，意說法性宗，染、淨諸法唯真心現，如起信
X09n0248_p0891c12║等說。三界唯識，即性、相二宗，皆有此義。性宗亦有妄
X09n0248_p0891c13║識變境之義。（性兼真、妄之心，相宗即唯妄識。）宗途者，宗旨途轍也。就
X09n0248_p0891c14║佛，則權、實有異；就人，則情尚有異。罕者，希也。隨學一
X09n0248_p0891c15║宗，則謂為了，更不知餘聞所未聞，翻疑彼錯。既聞所
X09n0248_p0891c16║說，違於己解，則拒而不受。理須會通，備述諸宗義意，
X09n0248_p0891c17║令其圓悟。若不爾者，何能窮究旨歸？▲疏今約下，二、
X09n0248_p0891c18║別明諸教。愚法者，不了法空也，即是法執。假說者，謂
X09n0248_p0891c19║不了唯識，計有外境，但云：由心造別業故，感得自身；
X09n0248_p0891c20║由心造共業故，感外山、河、器界。一切善、惡，悉由心成，
X09n0248_p0891c21║故云假說。疏異熟賴耶者，第八識也。此是諸識本故。
X09n0248_p0891c22║異熟是善、惡業果，從無始來至於等覺，因位最寬，故
X09n0248_p0891c23║取之也。賴耶是執藏義，過患最重，故亦取之。並如下
X09n0248_p0891c24║說。疏遮無境者，正出彼一心義也。謂若一分是境，一
X09n0248_p0892a01║分是心，即不成一。今以境唯心變，亦但是心，故唯一
X09n0248_p0892a02║也。問：雖皆是心，心有八種及諸心所，相分、見分各各
X09n0248_p0892a03║不同，云何言一？答：但心外更無別法，即是一義。如一
X09n0248_p0892a04║株松，雖根、幹各別，枝、葉眾多，但皆是松，即名一株松
X09n0248_p0892a05║也。於中曲有三義：一、相、見俱存，此通八識及諸心所
X09n0248_p0892a06║并所變相分（難陀二分、陳那三分、護法四分，皆同此也。如大鈔說）；二、攝相歸見，
X09n0248_p0892a07║但通王所，謂所變相無別種生，但是識生，帶彼影起
X09n0248_p0892a08║（安慧一分義也）。如虗空中本無華種，但眼翳時帶彼相起。翳
X09n0248_p0892a09║則不妨名有（如心見分），華則全無（如相分也）。三、攝所歸王（但通八心
X09n0248_p0892a10║王也），以心所亦無自體，但依心王所變故。莊嚴論云：（無著
X09n0248_p0892a11║菩薩造）能取及所取（能貪妄心所，貪財、色、瞋等例知；能信善心所，信三寶、進等例知）。此
X09n0248_p0892a12║二唯心光（上貪等、信等是心所法，唯是心王之光影，無別心所）。貪光（舉一例瞋、癡、慢、疑、不
X09n0248_p0892a13║正見及隨煩惱）及信光（例餘十為善十一）。二、光無二法（正結成無心所）。疏理
X09n0248_p0892a14║無二故者，謂如來藏舉體隨緣，成辦諸事，而其自性
X09n0248_p0892a15║本不生滅。是故一心二門，皆無障礙。謂性淨隨染，舉
X09n0248_p0892a16║體成俗，即生滅門；染性常淨，即真如門。二門唯是一
X09n0248_p0892a17║心故也。良由心相雖似種種，而相皆虗妄，故但是心；
X09n0248_p0892a18║心方實故，故唯一也。如多影是鏡相，一明是鏡性；多
X09n0248_p0892a19║影皆虗，故唯一明也。此後三門，皆得真成一心之義。
X09n0248_p0892a20║疏泯絕染、淨者，謂清淨本心元無染、淨，對妄想垢，假
X09n0248_p0892a21║說名淨。妄既本空，淨亦相盡，唯本覺心清淨顯現。為
X09n0248_p0892a22║破諸數，假言一也。故此文云：種種生於圓覺妙心。楞
X09n0248_p0892a23║伽亦云：不壞相有八識無相亦無相。其文非一。破諸
X09n0248_p0892a24║數者，通伏難也。難意云：一是數法，數是有為。今絕染、
X09n0248_p0892b01║淨，離於名數，何復言一？答：表非二、三乃至百千之數，
X09n0248_p0892b02║故云一也。法句經云：一亦不為一為欲破諸數。疏總
X09n0248_p0892b03║該萬有，即是一心者，謂未知心絕諸相，令悟相盡唯
X09n0248_p0892b04║心。然見觸事皆心，方了究竟心性，如華嚴說。良由皆
X09n0248_p0892b05║即真心，故成三義：一、融事、相入義，謂一切事法既全
X09n0248_p0892b06║是真心而現，故全心之一事隨心徧一切中，全心之
X09n0248_p0892b07║一切隨心入一事中，隨心迴轉，相入無礙。二、融事、相
X09n0248_p0892b08║即義，謂以一事即真心，故心即一切時；此一事隨心，
X09n0248_p0892b09║亦一即一切，一切即一亦然。三、重重無盡義，謂一切
X09n0248_p0892b10║全是心，故能含一切；所含一切亦唯心，故復含一切。
X09n0248_p0892b11║無盡，無盡也。皆一一全具真心，隨心無礙。故前即泯
X09n0248_p0892b12║之相盡，但是性之一心；今則一一諸相當體便是一
X09n0248_p0892b13║心，不須更泯，以本是心，不應泯故。故云即是，不云攝
X09n0248_p0892b14║歸。由此具前無礙三義也。然此亦一心，與上第三、四
X09n0248_p0892b15║門異者，三是攝事歸理，會末同本；四則泯事泯末，唯
X09n0248_p0892b16║理唯本。今全事即理，即末全本，故云理、事，本、末無別
X09n0248_p0892b17║異也。▲疏此上下，三、總結諸教。▲疏然皆下，四、釋執
X09n0248_p0892b18║宗所以。應先問云：據上所說，唯頓教、圓教是如實了
X09n0248_p0892b19║義，何得諸經、諸論復有如前異說？故此釋云：蓋以經
X09n0248_p0892b20║隨機說也。隨機者，如下逆、順中約能詮文逆法，從一
X09n0248_p0892b21║至四展轉等。疏文、鈔文之意，可取意對此說之。問：經
X09n0248_p0892b22║文既是佛當時逐差別之機權說者，何故佛滅度後，
X09n0248_p0892b23║諸菩薩造論，建立宗旨？或釋經文亦有差別，故次云
X09n0248_p0892b24║論逐經通。謂非唯佛在時有差別之機，佛涅槃後，乃
X09n0248_p0892c01║至如今，亦如此故。菩薩造論，亦隨經宗旨，通釋佛意。
X09n0248_p0892c02║造宗、論，各符一類經，各應一類機；造釋、論，各釋一經，
X09n0248_p0892c03║亦隨何經宗，各隨順其旨？且如天親菩薩造小乘論，
X09n0248_p0892c04║即順阿含等染、淨、定、別；造攝論等，即相數確然；注百
X09n0248_p0892c05║論，釋金剛，明空蕩相；造佛性等論，則說眾生是法身
X09n0248_p0892c06║如來藏；造華嚴、十地論，則六相圓融。故知各隨經宗，
X09n0248_p0892c07║何有執、定之滯？人隨論執等者，過歸後輩傳習之者。
X09n0248_p0892c08║良由孤陋寡聞，不能博學，隨遇一教，便謂圓通；聞說
X09n0248_p0892c09║者違於己解，即拒而不受，却言差錯。故云固守淺權。
X09n0248_p0892c10║淺權者，前前淺於後後也。今具料揀，其在茲焉。▲疏
X09n0248_p0892c11║今本下，五、順、逆會通二：一、舉意。疏初、約下，二、正會三：
X09n0248_p0892c12║一、逆詮順法。逆次者，逆前五門次第也；順法者，順諸
X09n0248_p0892c13║眾生迷真起妄、從本起末心數次第也。如一樹木，從
X09n0248_p0892c14║根有樹，樹上生枝，枝上生華、葉。從四（頓教）至一（聲聞教）者，
X09n0248_p0892c15║緣第五是本、末融通，故且說前四也。一、法界心者，頓
X09n0248_p0892c16║教也；如來藏下，實教也；復由下，權教也；執取下，聲聞
X09n0248_p0892c17║教也。疏二、約下，二、順詮逆法。順文者，文是能詮教，如
X09n0248_p0892c18║前所列，從末至本；逆法者，法是眾生心、法相生次第，
X09n0248_p0892c19║從本起末。文二：一、正顯。言乃至者，備如上說。疏皆由
X09n0248_p0892c20║下，二、結意，如文。疏三、能下，三、皆無障礙，即圓教者，本、
X09n0248_p0892c21║末無礙，亦如上說。▲疏唯心下，六、都結得、失。如人面
X09n0248_p0892c22║向牆立，即於百萬種差別物色都無所見；臨鏡，即物
X09n0248_p0892c23║物無遺。餘文可解。
X09n0248_p0892c24║經幻盡中，疏：三、一對前釋義；三、一此下下，指經雙標。
X09n0248_p0893a01║其染緣起，如上諸門。其淨緣者，即頓教中泯絕染、淨
X09n0248_p0893a02║是其源也。今云幻盡者，正是泯絕染、淨之義。覺滿者，
X09n0248_p0893a03║有二意：一者、既諸法俱泯，則唯一覺心等虗空界，故
X09n0248_p0893a04║名滿也；二者、此覺體中既無垢、染，即現一切淨妙諸
X09n0248_p0893a05║法，與此覺體非一非異，融攝無礙，如普眼章中六根
X09n0248_p0893a06║徧滿等，名滿也。前是頓教中意，此是圓教中意。然一
X09n0248_p0893a07║真覺心，體非染、淨。迷，則一切皆染；悟，則一切皆淨。但
X09n0248_p0893a08║淨順覺體，故名覺滿；染違於覺，是埋覆義，不名覺滿。
X09n0248_p0893a09║迷起染義，如前段說；悟起淨義，如正宗說三重因及
X09n0248_p0893a10║所成果是也。問：然上三細、六麤之染，三因及果之淨，
X09n0248_p0893a11║有何所以如此展轉反覆生起？生起行相如何？答：如
X09n0248_p0893a12║下所引論釋。△疏故論下，二、以論雙標。謂染、淨之法，
X09n0248_p0893a13║只由此四法反覆熏習，故不斷也。（四法者，論具云：一者、淨法，名為真如；
X09n0248_p0893a14║二者、一切染因，名為無明；三者、妄心，名為業識；四者、妄境界，所謂六塵。釋曰：後三皆是染法。由此染法自性差
X09n0248_p0893a15║別，仗托因緣，故具說三種。其真如淨法對染雖成熏義，然其體性竟未曾別，故但明一種。又染法違理，差別性
X09n0248_p0893a16║多；淨法順真，唯一味也。）言熏習者，論次文云：熏習義者，如世間
X09n0248_p0893a17║衣服，實無於香。若人以香而熏習故，則有香氣。（泛論熏、習
X09n0248_p0893a18║各二種：一、習熏，謂心體成染、淨等；二、資熏，謂現行心境及請惑相資等。）此亦如是，真如
X09n0248_p0893a19║淨法實無於染，但以無明而熏習故，則有染相。（故經說：如
X09n0248_p0893a20║來藏為惡習所熏。）無明染法實無淨業，但以真如而熏習故，
X09n0248_p0893a21║則有淨用。（此是生滅門中本覺真如，故有熏義。由本覺內熏不覺，令成厭求。故經云：由有如來藏故
X09n0248_p0893a22║能厭生死苦樂求涅槃。前迷現染，是故云相；今此順真，故云用。良以一識含二義，故更相熏徧。）疏染、淨
X09n0248_p0893a23║起不絕者，由此染、淨相資，故得起不斷絕。△疏染法
X09n0248_p0893a24║下，三、依論別釋二：一、染，二、一、釋。今文取意引之。論具
X09n0248_p0893b01║云：云何熏習起染法不斷？所謂以依真如法故，有於
X09n0248_p0893b02║無明。（舉能熏、所熏之法體也。亦可此中但舉能熏無明，然必依真，故約本舉。）以有無明
X09n0248_p0893b03║染法因故，即熏真如；（根本無明，熏習義也。）以熏習故，則有妄心。
X09n0248_p0893b04║（依無明熏動真如，有業識心也。然妄心亦通事識，今據其本，故云業識。）以有妄心，即熏
X09n0248_p0893b05║習無明，不了真如法故，不覺念起，現妄境界。（以此妄心還資
X09n0248_p0893b06║熏無明，增其不了，令其轉成轉識及現識。）以有妄境界染法緣故，即熏妄
X09n0248_p0893b07║心，令其念著，造種種業，受於一切身、心等苦。（以此境界還熏
X09n0248_p0893b08║動心海，起諸識浪，緣念彼境，即起事識也。上六麤中，初二名念，中二名著，後二名同此也。謂依惑造業，依業受
X09n0248_p0893b09║報。然妄境、妄心、無明等三種熏習之義，復各有二種，廣如論說。）疏故勝下，二、引證。引
X09n0248_p0893b10║於三經，皆如文，可見。云畫師等者，次云：能畫諸世間
X09n0248_p0893b11║五蘊悉從生無法而不造。疏淨緣下，二、淨亦取意引。
X09n0248_p0893b12║論文具云：云何熏習起淨法不斷？所謂以有真如法
X09n0248_p0893b13║故，能熏習無明；以熏習因緣力故，則令妄心厭生死
X09n0248_p0893b14║苦，樂求涅槃；以此妄心有厭求因緣故，即熏習真如。
X09n0248_p0893b15║（先明真如內熏無明，令成淨業；後即此淨用反熏真如，增其勢力。前即本熏，後即新熏也。）自信己性，
X09n0248_p0893b16║（十信位中信也。下即三賢位中修。）知心妄動，無前境界，（解也。）修遠離法，
X09n0248_p0893b17║（依解成行，謂尋、伺等觀，唯識無塵等行也。）以如實知無前境界故。（初地見道，
X09n0248_p0893b18║證唯識理，異前比觀，故云如實也。下明十地修道位中廣修萬行，以顯真如，云：）種種方便起
X09n0248_p0893b19║隨順行，不取，（所取無相。）不念，（能念不生。）乃至久遠熏習力故，（三祇
X09n0248_p0893b20║熏故。）無明則滅。（根本。）以無明滅故，心無有起；（妄心盡也。）以無起
X09n0248_p0893b21║故，境界隨滅。（妄境滅也。此上皆滅惑也。即翻前三種染。下明證理成德，云：）以因（無明）、
X09n0248_p0893b22║緣（妄境界）俱滅，故心相（染心）皆盡，名得涅槃。（此並滅故，心體轉依，名得
X09n0248_p0893b23║涅槃。）成自然業。（起不思議之業用也。）故法華云：佛種從緣起。華嚴
X09n0248_p0893b24║云：若人欲了知三世一切佛應觀法界性一切唯心
X09n0248_p0893c01║造。（唯心者，唯清淨心也。所以知者，次云：如心佛亦爾，如佛眾生然，心佛及眾生，是三無差別）。然眾
X09n0248_p0893c02║生雖等有真如，等皆熏習，而有信無信，不能等修方
X09n0248_p0893c03║便入涅槃者，以諸佛法有因有緣，因緣具足，乃得成
X09n0248_p0893c04║辦。眾生雖有正因熏習之力，若不遇諸佛菩薩善知
X09n0248_p0893c05║識等以之為緣，能自斷煩惱入涅槃者，則無是處。若
X09n0248_p0893c06║雖有外緣之力，而內淨法未有熏習力者，亦不能究
X09n0248_p0893c07║竟厭生死苦，樂求涅槃（謂無明厚重之流，雖本覺內熏，然未有力故，雖遇善友外
X09n0248_p0893c08║緣之力，亦不能令其得道）。若因緣具足者，所謂自有熏習之力，又
X09n0248_p0893c09║為諸佛菩薩等慈悲願護故（具因緣也。下明熏益云），能起厭苦
X09n0248_p0893c10║之心，信有涅槃，修習善根（自分也。下明勝進云）。以修善根成熟
X09n0248_p0893c11║力故，則值諸佛菩薩示（示義）、教（教行）、利喜（得義利，具解行，故成喜也），乃
X09n0248_p0893c12║能進趣向涅槃道。然據法相宗所說，真如一向凝然
X09n0248_p0893c13║不變，則無熏習之義。故成唯識論云：依何等義立熏
X09n0248_p0893c14║習名？能熏、所熏各具四義，令種生長，故名熏習。廣如
X09n0248_p0893c15║大鈔引彼論說。▲疏然淨下，二、攝成。此門攝釋染、淨，
X09n0248_p0893c16║成此幻盡覺滿也。亦是釋成論中淨法不斷之義。謂
X09n0248_p0893c17║由迷倒妄、染，故有佛教；依教悟、修，故得淨法；對待從
X09n0248_p0893c18║緣，故無自性。言俱融者，迷真起妄，悟真翻妄，離自真
X09n0248_p0893c19║性，無別染、淨。故染與淨即體同真，故云合法界性。故
X09n0248_p0893c20║論云無別始覺之異也。起唯性起者，即華嚴宗中性
X09n0248_p0893c21║起門，謂法界性法爾全體起為一切諸法也。法相宗
X09n0248_p0893c22║說真如一向凝然不變，故無性起義。此宗所說真性
X09n0248_p0893c23║洞照靈明，全體即用，故法爾常為萬法，法爾常自寂
X09n0248_p0893c24║然。寂然是全萬法之寂然，故不同虗空頑凝而已；萬
X09n0248_p0894a01║法是全寂然之萬法，故不同徧計倒見定相之物擁
X09n0248_p0894a02║隔質礙。既世、出世間一切諸法全是性起，則性外更
X09n0248_p0894a03║無別法。故彼經說：諸佛與眾生交徹，淨土與穢土融
X09n0248_p0894a04║通。法法皆彼此該收，塵塵悉包含世界。相即相入，無
X09n0248_p0894a05║礙圓融；具十玄門，重重無盡。良由全是性起也。此但
X09n0248_p0894a06║釋幻妄盡時，覺性圓滿，不斷不盡之理，以答普賢斷
X09n0248_p0894a07║滅之問。其正說悟、修之相，文在前、後：悟相在前，文殊
X09n0248_p0894a08║章修行始、終方便；行相在後，普眼章分析四大，觀察
X09n0248_p0894a09║身、心，乃至垢盡明現及後諸章等。▲疏文中下，三、依
X09n0248_p0894a10║文銷釋二：初、分科。言該釋者，正喻幻盡覺滿，兼該前
X09n0248_p0894a11║種種幻化生於覺心，故云該也。二、正釋。經法合中科
X09n0248_p0894a12║唯識者，但合後幻華雖滅，空性不壞，不合華從空、有，
X09n0248_p0894a13║故云唯也。以華從空、有，即是前幻生於覺心之文，故
X09n0248_p0894a14║不重合。此是經家巧令文略。（略者，但以一喻該得前、後。）
X09n0248_p0894a15║經兼拂中疏此意者，作俱無之見也。勢極三重者，初
X09n0248_p0894a16║一重拂對待，後兩重拂有無，則自然絕起念之門也。
X09n0248_p0894a17║但上智者從此便契覺心，中下之流縱不契合，亦但
X09n0248_p0894a18║茫然不知終始，惶悚失其所守（從茫然下皆是見非見俱非之義，文是佛
X09n0248_p0894a19║頂經也。因佛推徵諸物，大眾茫然云云，此所引文是也），無跡可執，故云極三重
X09n0248_p0894a20║矣。
X09n0248_p0894a21║經令離幻中，疏二、一、三令下，會通前、後；二、正釋經文。
X09n0248_p0894a22║經展轉離幻中，疏離諸幻境者，一切幻化之法，若心，
X09n0248_p0894a23║若境，盡名幻境（不唯外境），皆是所覺故。故下重釋中，初句
X09n0248_p0894a24║但云離妄。疏揀非幻心者，經既云如幻者，亦復遠離，
X09n0248_p0894b01║即明非幻之者不可離也。故清涼云：棄之而不離。下
X09n0248_p0894b02║經云：幻滅滅故，非幻不滅。問：既揀非幻之心，未審何
X09n0248_p0894b03║者是此所離之幻心。此幻心與初句何別？上釋初句
X09n0248_p0894b04║云：若心，若境，盡名幻境。何故此復別舉幻心？答：前說
X09n0248_p0894b05║無始已來內、外情、塵皆是幻化，故下云身、心幻垢；此
X09n0248_p0894b06║句即是幻智，是能離、能修之心也。故下重釋次句云
X09n0248_p0894b07║離覺。又上云：不妨以幻修幻。疏三、遣等者，初句只能
X09n0248_p0894b08║離於幻、妄，次句但能離於幻智，俱未離於能離之離，
X09n0248_p0894b09║故此離之。經云遠離為幻者（為猶是也），非唯幻妄、幻智兩
X09n0248_p0894b10║種是幻，即此能離兩種幻者亦是幻也。故云亦復遠
X09n0248_p0894b11║離。故下重釋第三句云遣離。疏四、遣等者，前二句但
X09n0248_p0894b12║遣所離，第三句方遣能離。雖能、所俱泯，終屬拂泯之
X09n0248_p0894b13║科，未得存、泯無跡。故此都結表無遣、離之迹，以絕生
X09n0248_p0894b14║心動念，（法界觀云：不可，亦不可。此語亦不受，逈絕無寄，非解所到，是為行境。以生心動念，即乖法體，失
X09n0248_p0894b15║正念故。）以遮無窮之失。經云離遠離幻者，意云：能離遠
X09n0248_p0894b16║離之離，亦是幻也。疏亦可下，重釋四句。此但是文簡
X09n0248_p0894b17║義顯，亦不異前。但緣前文要須委曲周細，分析行相，
X09n0248_p0894b18║故文句似涉重疊。各隨當句，雖皆可解，若四句一時
X09n0248_p0894b19║歷觀，即難見節級之殊。故此復撮略指之，令總觀顯
X09n0248_p0894b20║現矣。疏皆言遠下，通釋遠離也。言止、離等者，約止、觀
X09n0248_p0894b21║顯遠離之相；引知幻即離者，偏證觀離也。略而言之，
X09n0248_p0894b22║（又釋止、觀行相）不繫之為止，（不將心繫帶之，即休心息意也。）不計之為觀，（不將
X09n0248_p0894b23║心計度，分別起見也。）俱以止、觀離之，則定、慧平等。經密顯真覺，
X09n0248_p0894b24║乃至偈終，疏皆易解，故不假釋。
X09n0248_p0894c01║經廣明行相。疏二、一自下下，開章。言通明觀行者，大
X09n0248_p0894c02║乘學人盡須聞此觀行，故云通明。然得益則有深淺，
X09n0248_p0894c03║故修證者唯指上根。上根者，但約能入之人，非配法
X09n0248_p0894c04║門局定，不同三乘之法於三根各被一也，謂但是一
X09n0248_p0894c05║法巧被三根耳。如法華第一周說：聞則普聞，悟唯鶖
X09n0248_p0894c06║子。疏一、開示等者，若約大疏，又更以四分科之，謂從
X09n0248_p0894c07║徵釋用心，兼此四段，總當其解。雖有觀成、斷愛、修證
X09n0248_p0894c08║之相，但為成其圓解，正同華嚴修因契果生解分也。
X09n0248_p0894c09║▲二、正釋經。舉法請中，疏二：一、標請下，釋標請。云恒
X09n0248_p0894c10║作是念等者，謂普觀身、心、根、境，一一推窮。既見塵淨
X09n0248_p0894c11║智圓，即見眾生皆佛。盡此一章，總名觀行成就。菩薩
X09n0248_p0894c12║發起，意在茲焉。故慤疏云：大士張教，綺互相承。若一
X09n0248_p0894c13║人請周，餘當杜述。△疏此下下，二、釋別列。此同法華
X09n0248_p0894c14║等者，以例釋也。謂華嚴中有一解脫門，名開悟一切
X09n0248_p0894c15║眾生智，彼疏亦指同法華。今云開悟，故亦指也。諸佛
X09n0248_p0894c16║唯為此一大事出世，更不為餘。故開、示、悟、入四字之
X09n0248_p0894c17║義，具如大疏。今此但略配，屬嘉祥疏意矣。初二句配
X09n0248_p0894c18║攝，以四句雖殊，不出能化、所化，故此二字便攝彼四。
X09n0248_p0894c19║後二句正配能、所，全是彼之疏文，謂大開之與曲示，
X09n0248_p0894c20║始悟之與終入。（此二句亦是彼疏。）意云：但說有性，名為大開。
X09n0248_p0894c21║言此是正因性，此是緣因性，此是了因性，（善戒亦云：菩薩有本
X09n0248_p0894c22║性、客性。本性是法性自爾，客性是六波羅蜜也。）此是因性、果性、凡性、聖性，此
X09n0248_p0894c23║是體、是用、是理、是行，即名曲示。豁然明了名性，修行
X09n0248_p0894c24║契證為入。若約法華論釋，即開者無上義，謂除一切
X09n0248_p0895a01║智（知也，根本。）智（見也，後得。）更無餘事，（無餘，故云無上。）即雙開菩提（知、見相也。）
X09n0248_p0895a02║涅槃。（知、見性也。）眾生本有，障翳不見，佛為開除，即本智顯
X09n0248_p0895a03║現故。示者同義，（別示性成涅槃。）三乘同法身故。悟者不知義，
X09n0248_p0895a04║（別示相成菩提。）不知唯一事實，今令知報身菩提故。入者令
X09n0248_p0895a05║證不退轉地故，即是因義。大鈔備依性、相二宗廣釋，
X09n0248_p0895a06║要則檢之。
X09n0248_p0895a07║經返顯請中，疏如幻三昧者，普眼恐末世眾生聞前
X09n0248_p0895a08║知幻即離等言，迷悶不能悟入圓覺，故請開性之方
X09n0248_p0895a09║便。迷，則不悟；悶，則不入。
X09n0248_p0895a10║經結牒請中，疏修習方便者，大品經修諸行門，皆以
X09n0248_p0895a11║無所得而為方便；華嚴十迴向品徧修一切時（施有六十
X09n0248_p0895a12║段文，餘諸行一一皆各有眾多），一一以離相為方便；金剛經以無住
X09n0248_p0895a13║為方便；禪門以無念為方便；此經以正念離幻為方
X09n0248_p0895a14║便（至文自釋）。意皆不別。
X09n0248_p0895a15║經起行方便中，疏四：一、指前下，釋離幻；疏正念下，二、
X09n0248_p0895a16║釋正念；疏然正下，三、明上二互資；疏由此下，四、結成
X09n0248_p0895a17║方便。
X09n0248_p0895a18║經戒定中，疏：二、一、奢摩下，釋前四句。止是定義者，修
X09n0248_p0895a19║時曰止，成就曰定。由止息諸緣，故得心定。標如來者，
X09n0248_p0895a20║修雖凡修，定是佛定也。一向絕緣者，誓心如艸繫鵝
X09n0248_p0895a21║珠。梵網經菩薩心地法門品云：若佛子！持佛禁戒者，
X09n0248_p0895a22║作是願言：寧以此身投熾然猛火、大坑、刀山，終不毀
X09n0248_p0895a23║犯三世諸佛經、律，與一切女人作不淨行！復作是願：
X09n0248_p0895a24║寧以熱鐵羅網千重周帀纏身，終不以破戒之身受
X09n0248_p0895b01║信心檀越一切衣服！復作是願：寧以此口吞熱鐵丸
X09n0248_p0895b02║及大流猛火，經百千劫，終不以破戒之口食信心檀
X09n0248_p0895b03║越百味飲食！復作是願：寧以此身臥大猛火熱鐵地
X09n0248_p0895b04║上，終不以破戒之身受信心檀越百種牀座！復作是
X09n0248_p0895b05║願：寧以此身受三百矛刺身，經百千劫，終不以破戒
X09n0248_p0895b06║之身受信心檀越百味醫藥！復作是願：寧以此身投
X09n0248_p0895b07║熱鐵鑊，經百千劫，終不以破戒之身受信心檀越千
X09n0248_p0895b08║種房舍、屋宅、園林、田地！復作是願：寧以鐵搥打碎此
X09n0248_p0895b09║身，從頭至足，令如微塵，終不以破戒之身受信心檀
X09n0248_p0895b10║越恭敬、禮拜！復作是願：寧以百千熱鐵刀矛挑其兩
X09n0248_p0895b11║目，終不以破戒之心視他好色！復作是願：寧以百千
X09n0248_p0895b12║鐵錐劖刺耳根，經一劫、二劫，終不以破戒之心聽好
X09n0248_p0895b13║音聲！復作是願：寧以百千刃刀割去其鼻，終不以破
X09n0248_p0895b14║戒之心貪嗅諸香！復作是願：寧以百千刃刀割斷其
X09n0248_p0895b15║舌，終不以破戒之心食人百味淨食。復作是願：寧以
X09n0248_p0895b16║利斧斬破其身，終不以破戒之心貪著好觸。復作是
X09n0248_p0895b17║願：願一切眾生悉得成佛。而菩薩若不發是願者，犯
X09n0248_p0895b18║輕垢罪。疏根門者，眼等六種善念、惡念，造罪修福出
X09n0248_p0895b19║入之門。根義，如後文說。誡約身、口者，然大乘須制意
X09n0248_p0895b20║地，何以但言身、口？答：經上句云先依奢摩他行，即是
X09n0248_p0895b21║制意也。又上云一向堅持，皆是制意地義。又戒是防
X09n0248_p0895b22║禁外非之義，身、口義相麤顯，故且略言耳。其實必三
X09n0248_p0895b23║業清淨，攝律儀等者，然三聚戒具止、作二持，自、他二
X09n0248_p0895b24║利：初一是止持，後二是作持；初二是自利，後一是利
X09n0248_p0895c01║他。今意說律儀者，堅持之言，制止義勝。又為觀行之
X09n0248_p0895c02║前導，故為止惡息緣之意。義通餘二者，次文安處徒
X09n0248_p0895c03║眾，是進業（攝善法也）、攝徒（攝眾生也）之意也。十無盡者，菩薩十
X09n0248_p0895c04║重也：一、乃至有命者，不得故殺；二、乃至鬼神有主劫
X09n0248_p0895c05║賊物，一針、一草不得故盜；三、一切女人乃至畜生、諸
X09n0248_p0895c06║天、鬼神女及非道，不得故淫；四、不妄語；五、不沽酒；六、
X09n0248_p0895c07║不說在家、出家菩薩罪過；七、不自讚毀他；八、不慳；九、
X09n0248_p0895c08║不瞋；十、不謗三寶。（一一有因、緣、法、業四句，又一一制自及教人也。）然此十戒
X09n0248_p0895c09║亦兼攝善、攝生。一云：是菩薩應起慈悲，救護眾生等；
X09n0248_p0895c10║二、應助一切人生福、生樂等；三、應淨法與人等；四、常
X09n0248_p0895c11║生正語等；五、應生一切眾生明達之慧等；六、常應教
X09n0248_p0895c12║化是惡人輩等；七、應代一切受加毀辱等；八、見一切
X09n0248_p0895c13║貧窮人來乞，應隨所須，一切給與等；九、應生一切眾
X09n0248_p0895c14║生善根無諍之事等；十、見外道惡人一言謗佛，如三
X09n0248_p0895c15║百矛刺心等。（上十如次，是前十戒中文。皆云等者，或等取文前，或等取文後。具如戒本。）疏
X09n0248_p0895c16║取要唯四重者，殺、盜、淫、妄也。雖十戒皆是業道，就障
X09n0248_p0895c17║聖道，此四偏增，故出家戒偏制之也。今欲修無漏觀
X09n0248_p0895c18║智，以戒、定為前導，故疏重指出四戒。然據小乘四中，
X09n0248_p0895c19║制三為分限，謂唯制殺人、盜滿五錢、妄言證聖。今則
X09n0248_p0895c20║全制也。枝葉不生者，聲聞戒中餘四篇六聚，皆為防
X09n0248_p0895c21║護此四，故深遠止之。今但如上說，一向絕心誓志，的
X09n0248_p0895c22║不擬犯。此四者，舉心運意，所作所為，自然一切清淨，
X09n0248_p0895c23║故云爾也。故佛頂經第六云：（取意用之。）佛告阿難：汝常聞
X09n0248_p0895c24║我毗奈耶中宣說修行三決定義，所謂：攝心為戒，因
X09n0248_p0896a01║戒生定，因定發慧。（云云。）若諸眾生，其心不淫，則不隨
X09n0248_p0896a02║其生死相續。汝修三昧，本出塵勞，淫心不除，塵不可
X09n0248_p0896a03║出。縱有多智禪定現前，如不斷淫，必落魔道。（殺墮神道，偷墮
X09n0248_p0896a04║邪道。）彼等諸魔，（殺云鬼神，偷云羣邪。）亦有徒眾，各各自謂：成無上
X09n0248_p0896a05║道。我滅度後，末法之中，多此魔民，（殺云鬼神，偷云妖邪。）熾盛世
X09n0248_p0896a06║間，廣行貪、淫，（殺云食肉。）為善知識，令諸眾生落愛見坑，失
X09n0248_p0896a07║菩提路。汝教世人修三摩地，先斷淫心，是名如來第
X09n0248_p0896a08║一（殺云第二，偷云第三，妄云第四），決定清淨明誨。若不斷淫修禪定
X09n0248_p0896a09║者，如蒸沙石欲成其飯，經百千劫，只名熱沙。（殺云：如自塞其
X09n0248_p0896a10║耳，高聲大叫，求人不聞，欲隱彌露。偷云：如水灌漏巵。大妄語云：如刻人糞為旃檀形，欲求香氣。無有是處。）汝
X09n0248_p0896a11║以淫身求佛妙果，縱得妙悟，皆是淫根。根本成淫，輪
X09n0248_p0896a12║轉三塗，必不能出。（殺云：相食未已，云何是人得出三界？）如來涅槃，何路
X09n0248_p0896a13║修證？（殺云：服其身分，皆為彼緣。如食地中百糓，足不離地。）必使淫機身、心俱斷，
X09n0248_p0896a14║斷性亦無，於佛菩提，斯可希冀。（殺云：身、心二途，不服不食，我是說人真解
X09n0248_p0896a15║脫者。）如我此說，名為佛說；不如此說，即波旬說。釋曰：四
X09n0248_p0896a16║戒文相多同，故例記之而已。有不同處，已側注訖。疏
X09n0248_p0896a17║同行同見者，或同學同業，或弟子徒屬故。寶積下，引
X09n0248_p0896a18║例以顯處、徒眾中互相迭共之行相也。平等法者，染、
X09n0248_p0896a19║淨諸法皆空故；皆稱真性，皆即真性故。正同文殊章
X09n0248_p0896a20║中本無生死，覺智亦泯，如法界性究竟圓滿徧十方
X09n0248_p0896a21║也。聞已應發等者，同此章應當正念遠離等也。依城
X09n0248_p0896a22║邑等者，不同二乘，事須避境。故文殊師利說三十二
X09n0248_p0896a23║難中云：坐禪觀行不為難對境不動是為難具四部
X09n0248_p0896a24║處，正同此安處、徒眾。更互已下，證疏中互相雕琢，迭
X09n0248_p0896b01║共商量等也。解一切法無有自性者，正同下二空觀
X09n0248_p0896b02║成，身、心空寂等也。煩惱漸除，是彼觀益；彼觀益之文，
X09n0248_p0896b03║劣於此矣。▲疏宴默下，釋後一句三：初、消此句經文。
X09n0248_p0896b04║文易，可知。△疏靜室下，二、對前句通難問答，可見。於
X09n0248_p0896b05║中引淨名者，即淨名訶舍利弗林間宴坐之文也。云
X09n0248_p0896b06║不必者，意令心不起，不必行、住、臥等。聞、思、修者，三慧
X09n0248_p0896b07║備也。論語云：學而不思則罔，（如有聞慧，無思慧也。）思而不學則
X09n0248_p0896b08║殆。（如強自思惟，推斥不肯聽學。）豈但申申、夭夭者，揀異孔子宴坐
X09n0248_p0896b09║也。論語云：子之燕居，申申如也，夭夭如也。（彼注云：申申、夭夭，和
X09n0248_p0896b10║舒之貌。）今意云：須分明觀照，洞達理事。豈同孔子，但和
X09n0248_p0896b11║悅舒暢而已。既不同彼，即須處眾徵論，增智慧也。△
X09n0248_p0896b12║疏此依下。三、指答處。戒、定、靜坐，處眾是住持相也。
X09n0248_p0896b13║經觀慧中疏二：一、二觀下，分科；二、隨釋經二空觀。疏
X09n0248_p0896b14║二：一、初二下，標大意。講時且分明顯生起鉤鎻次第
X09n0248_p0896b15║之意，令人會解，然後消二障等文。二障體義，下八識
X09n0248_p0896b16║章中當釋，今且消。疏云眾生曠劫漂沉者，是煩惱障
X09n0248_p0896b17║之過患，此障涅槃。或墮邪小者，墮小乘。不成種智，是
X09n0248_p0896b18║所知障之過患，此障菩提。故云不成種智。二執者，我、
X09n0248_p0896b19║法也。我謂主、宰，如國之主，有自在故；及如宰輔，能割
X09n0248_p0896b20║斷故。主是我體，宰是我用。又主是俱生，宰是分別，所
X09n0248_p0896b21║謂有情者、意生者、摩納縛迦者、數取趣者、命者、生者、
X09n0248_p0896b22║士夫者、作受知見者。依蘊計此，名為我執。於中有即
X09n0248_p0896b23║蘊（通論一切異生）、離蘊（三宗外道）、非即非離（小乘中犢子部）等別，廣如大
X09n0248_p0896b24║鈔。法謂軌持，即諸凡夫、外道、小乘所執。離心有定實
X09n0248_p0896c01║法，謂一切三世、十方染淨心境，一一皆是。然云我、法
X09n0248_p0896c02║者，有云人、法。慈恩云：人不該餘趣，故改云生法。余謂
X09n0248_p0896c03║濫於無情，無情亦生故；又濫於法，法亦生故。故今只
X09n0248_p0896c04║言我、法。唯識鈔云：我濫於法，迷執者亦計諸法有我
X09n0248_p0896c05║故。今謂不然。我是主、宰，有割斷義。計法云我，但計諸
X09n0248_p0896c06║法各有自性，豈計諸法皆能造業、受報等邪？故我、法
X09n0248_p0896c07║二相各殊，不相濫也。唯識演祕破云：法亦有我。我字
X09n0248_p0896c08║寬通，不應云我。今謂不然。我是主宰，有宰割義。其所
X09n0248_p0896c09║計法我，但是計有諸法勝性，豈有能造業受報等邪？
X09n0248_p0896c10║不應言寬通。大鈔中廣救慈恩所破人、法，却反破彼
X09n0248_p0896c11║生法。又例破演祕，亦有寬通之失，兼圓收我、法。人、法、
X09n0248_p0896c12║生法，隨言皆得，各有其意。然我字最親，故今云我法。
X09n0248_p0896c13║要廣解者，即檢大疏、大鈔：疏二、空者，情執為有，智照
X09n0248_p0896c14║為空。空即彼無，無別體也。智緣空起，為所遊門。（言我空者，
X09n0248_p0896c15║但依識所變故，實我不可得故。即蘊離蘊，非即非離，實有我者，皆非理故。並如大疏、大鈔，一一備釋。）顯二
X09n0248_p0896c16║真如，名二空理。體雖是有，相即是空，非性是空，說為
X09n0248_p0896c17║二空，從能顯說。梵云瞬若多，此云空性，即是二空所
X09n0248_p0896c18║顯實性。空者，從勝、能說二空之性，名二空性，依士釋
X09n0248_p0896c19║也。言真如空，未盡理故。疏執亡下，有二意：一、同諸宗，
X09n0248_p0896c20║歷諸位地，因圓果滿，十障已盡，證十真如，名聖性現
X09n0248_p0896c21║前；煩惱已盡，習亦除時，成等正覺，梵、釋、龍、神咸恭敬，
X09n0248_p0896c22║應用塵沙，名為佛也。二、約此宗，觀行成就，頓同佛境。
X09n0248_p0896c23║執亡性現，即二空觀成所顯真如；應用下，即法界觀
X09n0248_p0896c24║成，名之為佛。▲疏文中下，二、開章釋二：一、開章。言破執
X09n0248_p0897a01║者，我、法也；顯理者，真、如也。能破、能顯，即二空智品。然
X09n0248_p0897a02║據破執、顯真兩對能、所，合有四法。緣能破、能顯，皆是
X09n0248_p0897a03║其智，故但三法。若約迷、悟，一一對之，應云：昔是能執、
X09n0248_p0897a04║所執，今是能破、所破；昔是能迷、所迷，今是能顯、所顯。
X09n0248_p0897a05║二、隨釋經觀身中，疏二：一、夫計下，開其總、別。若約身
X09n0248_p0897a06║為總下，迴互為總、別也，謂以通伏難。難曰：夫言身者，
X09n0248_p0897a07║已具五蘊，如何身外復說觀心？故此通之。此有兩對
X09n0248_p0897a08║總、別：前對縱，後對奪。既互為總、別，皆有通理，不應責
X09n0248_p0897a09║也。△疏今初下，二、牒釋經文三：一、敘意。身為諸愛根
X09n0248_p0897a10║本者，義在彌勒章深究輪迴之因，令斷貪愛等處所。
X09n0248_p0897a11║釋淨名下，引四處教文，證身之過患矣。淨名經方便
X09n0248_p0897a12║品說：（取意引明。）維摩居士方便現身有疾，故王臣、長者、居
X09n0248_p0897a13║士、婆羅門、王子、官屬無數千人，皆往問疾。其往者，維
X09n0248_p0897a14║摩詰因以身疾，廣為說法。諸仁者！（此下正說無常、苦、空、無我等四觀，故
X09n0248_p0897a15║疏引之。）是身無常，無力，無堅，速朽之法，不可信也。（此即第一
X09n0248_p0897a16║無常觀。）為苦，為惱，眾病所集。諸仁者！如此身明，智者所
X09n0248_p0897a17║不怙。（第二苦觀。）是身如聚沫，不可撮摩；如𦦨，從渴愛生；如
X09n0248_p0897a18║幻，從顛倒起；如夢，為虗妄見。（第三空觀。）次說身如四大：無
X09n0248_p0897a19║主（地）、無我（火）、無壽（風）、無人（水）。又云：無知如草木瓦礫。
X09n0248_p0897a20║（上皆第四無我觀。）乃至結云：諸仁者！此可患厭，當樂佛身。（淨名
X09n0248_p0897a21║文了。）涅槃文廣，待檢敘之。背恩者，金光明經云：我從久
X09n0248_p0897a22║來持此身臭穢膿流不可愛供給敷具并衣食象馬
X09n0248_p0897a23║車乘及珍財變壞之法體無常恒求難滿難保守雖
X09n0248_p0897a24║常供養懷怨害終歸棄我不知恩。智論云：審諦觀此
X09n0248_p0897b01║身必歸於死處難御無返復背恩如小兒。涅槃亦云：
X09n0248_p0897b02║（疏外添此，成背恩之義。）不修身者，不能觀身及觀色相。於非身
X09n0248_p0897b03║中而生身相，貪著我身，乃至而常是怨。如所事火，如
X09n0248_p0897b04║所養蛇，遇緣滅壞，都不憶念往日供給衣食之恩。△
X09n0248_p0897b05║疏文中下二分科△三、隨釋經。尋伺觀中，疏歌羅邏
X09n0248_p0897b06║者，此云薄酪。謂初在胎時，受父母精血，七日已前，如
X09n0248_p0897b07║薄酪也。疏菴提遮，經言不自得者，性空無所得也。疏
X09n0248_p0897b08║四我者，且約四大云四我。若據一地大骨之一分，已
X09n0248_p0897b09║應有三百六十箇我，筋肉一一皆然。正法念經說：一
X09n0248_p0897b10║一支節筋脉間，各各有風名字，水火亦例知，各各不
X09n0248_p0897b11║相是。若一一皆我，我乃無量。
X09n0248_p0897b12║經如實觀中，疏夜見一鬼等者，可檢論文敘之。又只
X09n0248_p0897b13║緣等者，意云：即自己身，本亦是他，由執計為我，故謂
X09n0248_p0897b14║之有自。既計為自，即以餘身及餘諸法為他。既計自
X09n0248_p0897b15║他，便成前文之難矣。
X09n0248_p0897b16║經觀心中，疏二：一、後觀下，敘意。狂性自歇等者，如序
X09n0248_p0897b17║中引。二、正釋。
X09n0248_p0897b18║經尋伺觀中云因緣者，如前引菴提經也。疏四大和
X09n0248_p0897b19║合者，前引寶積經釋竟。成於一色等者，俱舍偈云：最
X09n0248_p0897b20║初羯剌藍（即前歌羅邏也，梵語前、後異故。此云薄酪，亦云凝蘇。言最初者，謂七日滿），次生
X09n0248_p0897b21║頞部曇（此云皰也），從此生閉尸（此云耎肉），閉尸生健南（此云堅肉），次
X09n0248_p0897b22║鉢羅奢佉（此云肢節），後髮毛爪等及色根形相漸次而轉
X09n0248_p0897b23║增（餘教云六七六情開，即是此也）。疏六根為外者，以四大是當體體
X09n0248_p0897b24║質，故云內；根是竅穴、門戶，故云外，以對當體四大質
X09n0248_p0897c01║故。若對六塵，即六根為內，六識為中間。今緣經云：六
X09n0248_p0897c02║根、四大，中、外合成，合成身也。故為此釋。金剛三昧經
X09n0248_p0897c03║云：令彼眾生皆離心、我，一切心、我本來空寂。今此說
X09n0248_p0897c04║心為我，義與彼同。
X09n0248_p0897c05║經法空中，疏非色滅空者，淨名文也。然法空義是大
X09n0248_p0897c06║乘初門，有數宗義，謂：唯識所變，故空；情有理無，故空；
X09n0248_p0897c07║於理無中，析色以明空，體色以明空，空中無色，故空；
X09n0248_p0897c08║因緣無性，故空；外道、小乘所執非實，故空；儒、道二教
X09n0248_p0897c09║所計虗謬，故空。並如大鈔，一一引據解釋。
X09n0248_p0897c10║經顯理。疏：二、一大文下，總敘。言非謂無雲下，乃至見
X09n0248_p0897c11║真理矣，破謬解也。有以我、法二空便是真如，無別真
X09n0248_p0897c12║如之體故。前引唯識疏，已辨空及理不同。謂梵云舜
X09n0248_p0897c13║若，此云空（空無之空）；梵云舜若多，此云空性，即是空所顯
X09n0248_p0897c14║性（性即此宗覺性故。次疏云：對前妄盡，故釋云真如等）。法界觀中，此科甚要，可
X09n0248_p0897c15║明示之（要意甚多，謂不執我、法一毫之相，方堪修法界等云云。又法相宗以此二空觀為宗極，今乃以
X09n0248_p0897c16║之為前方便，即深、淺可知也。故前云：權教之中無實果。且法界觀尚無說處，況有佛果邪）。
X09n0248_p0897c17║經法界觀。疏：二、一、自下下，科分。二、隨釋經標中，疏我
X09n0248_p0897c18║空法寂者，依蘊即離。所計之我，一向是無，但倒情橫
X09n0248_p0897c19║計，故直云空；蘊、界、處及餘一切諸法，雖無其執，不壞
X09n0248_p0897c20║其相，故但云寂。故法華云：諸法從本來常自寂滅相
X09n0248_p0897c21║寂滅相故一切融通根識塵大清淨徧滿矣。
X09n0248_p0897c22║經喻中，疏三、一、謂摩下，略標喻相。摩尼，此云如意。得
X09n0248_p0897c23║此珠者，如意中所欲，無不遂故。青、黃等者，五方正色，
X09n0248_p0897c24║故經云隨方各現。▲疏然此下，二、以之合法二：一、標。
X09n0248_p0898a01║疏言印下，二、釋二：一、釋印前二：一、直釋。言五色喻五
X09n0248_p0898a02║道者，此有二釋：一、直依本配之。黑喻地獄，由黑業故；
X09n0248_p0898a03║青喻餓鬼，鬼多面青故，餓瘦帶青色故；赤喻畜生，天
X09n0248_p0898a04║台止觀云：血塗之道故；黃喻人道，黃是中方之色（易云
X09n0248_p0898a05║黃裳，取其中也），人道不在天上之樂，不在三塗之苦，處其中
X09n0248_p0898a06║故；白是天道，純善白業所感故。二、約正法念經，於白
X09n0248_p0898a07║色中開出白白，以配六道。彼經云：心如畫師，手出五
X09n0248_p0898a08║彩：黑、青、赤、黃、白及白白。清涼大師如次配地獄、鬼、畜、
X09n0248_p0898a09║修羅、人、天。三塗同前。餘黃配修羅，修羅非天非人，處
X09n0248_p0898a10║中間故；白配於人，多善業故；白白配天，因、果俱善故。
X09n0248_p0898a11║（華嚴三地中亦說。）故華嚴下，證於見色迷珠之喻。但以經合
X09n0248_p0898a12║之，意即顯矣。謂經初句中，諸法合青、黃，凡夫見合愚
X09n0248_p0898a13║人；次兩句合，但見全是青、黃；後句合，則不見珠體。疏
X09n0248_p0898a14║若以下，二、配三性。言前所顯者，二空所顯真如也。前
X09n0248_p0898a15║幻者，文云：幻滅亦滅等。前塵垢者，文云：垢盡明現。又
X09n0248_p0898a16║云：當知身、心皆為幻垢，垢相永滅，十方清淨。身、心等
X09n0248_p0898a17║相者，從我今此身四大和合已來，盡二空觀矣。△疏
X09n0248_p0898a18║言顯下，二、釋顯後。於中，初且結印前之意，以起後圓
X09n0248_p0898a19║淨之義勢。次但無計下，正明此門之義。然此印前顯
X09n0248_p0898a20║後一段之意，結撮至此，美而復妙，文勢亦甚易見。可
X09n0248_p0898a21║在意以前後經文乃至一切清淨徧滿等而發揚之。
X09n0248_p0898a22║▲疏然前下，三、揀二喻別。相對說之，亦甚易甚妙，必須
X09n0248_p0898a23║再三分明顯此深意。此經宗要，文相於是乎大彰。
X09n0248_p0898a24║經法中，疏論云一切等者，是本覺體相之文，同顯覺
X09n0248_p0898b01║性圓淨之義，故以彼證此。言不能染者，以性淨故，雖
X09n0248_p0898b02║現染法，染法所不能汙。非直現染，染不能汙，亦乃由
X09n0248_p0898b03║現染故，反顯本淨。如鏡現穢物，反顯鏡淨，豈汙鏡也？
X09n0248_p0898b04║正同此疏，云顯圓覺雖現，非其定實故也。智體不動
X09n0248_p0898b05║者，以本無染，今無始淨，是故本覺之智未曾移動。又
X09n0248_p0898b06║雖現染，不被所染，即不動之義。具足無漏等者，此本
X09n0248_p0898b07║覺中恒沙性德無所少也。又與眾生作內熏之因，令
X09n0248_p0898b08║起厭求等故。經拂迹中，科云拂迹入玄者，為欲入生
X09n0248_p0898b09║佛平等稱性圓淨究竟之法，故宣拂前垢淨、迷悟、始
X09n0248_p0898b10║終分限之迹也。此一段疏文甚深，甚妙，甚顯，甚易，可
X09n0248_p0898b11║發揚其美。▲疏：二、一、此上下，釋文。但一一以疏屬當
X09n0248_p0898b12║經文，文自顯矣。然其迹下，疏中各隨經文，間而釋之。
X09n0248_p0898b13║今先總顯所拂之迹相，躡起、滅之相，令昭然在懷，方
X09n0248_p0898b14║始說釋，即有味也。謂本以眾生妄執幻化，故說云幻
X09n0248_p0898b15║眾生；依教離垢，故復說名菩薩。幻垢既如珠中之色，
X09n0248_p0898b16║當知本無，故云垢盡。所離之垢既無，對離之智何立？
X09n0248_p0898b17║故云對除。既無對治之智，何有起智之人？故云即無
X09n0248_p0898b18║對垢者。深、淺之執本無，何有說、教之者？故云即無說
X09n0248_p0898b19║名者。詳之，見其意已，即就經及疏，依此意勢說之。疏
X09n0248_p0898b20║言對垢者，者字貫於此也。故疏皆云者。△疏然上下，
X09n0248_p0898b21║二、配對。言各三者，人是三能，法是三所。言三對者，一、
X09n0248_p0898b22║眾生是能執，垢是所執；二、菩薩是能離，垢是所離；三、
X09n0248_p0898b23║佛是能說，執、離、垢、淨。人、法等名數，皆是所說。六隻單
X09n0248_p0898b24║數，可知。並是經文，非別建立。
X09n0248_p0898c01║圓覺經略疏之鈔卷第七