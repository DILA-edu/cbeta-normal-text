X09n0248_p0898c02║
X09n0248_p0898c03║
X09n0248_p0898c04║
X09n0248_p0898c05║圓覺經略疏之鈔卷第八
X09n0248_p0898c06║
X09n0248_p0898c07║經，圓彰法界。疏：二、一、第三下，分科敘意。然此迥異諸
X09n0248_p0898c08║宗，非二、三、八諦、五法、三性所能配屬。然強以三諦配
X09n0248_p0898c09║者，一真是中道第一義諦；未明理、事、空、有者，真、俗二
X09n0248_p0898c10║諦。（境界難齊，故云強也。謂此一真融下三重法界歸於此一，豈此一外更有三重？三重尚不出一真，豈況更
X09n0248_p0898c11║有直、俗二諦與此相對而說乎？故云迥異諸宗也。問：天台說一境三諦，空、假皆中，豈異此邪？答：三諦融攝，方成
X09n0248_p0898c12║下三重中第二理、事無礙觀也。事事無礙，重重無盡，尚未顯著。問：此云未明理、事，豈總攝邪？答：正由合為此一
X09n0248_p0898c13║而未開顯，故云爾。）
X09n0248_p0898c14║二、舉經釋經一真中，疏二、一、標告下，釋。初七句外見
X09n0248_p0898c15║東、西者，肇公寶藏論云：夫約天、地為上、下，約日、月為
X09n0248_p0898c16║東、西，約身為彼、此，約心為是、非。今取意，隨便用之。謂
X09n0248_p0898c17║若不約身以對日、月，日、月何準？彼舉四事，故得相對。
X09n0248_p0898c18║今單取身對方以釋，無我即無方，故宜云爾。▲疏然
X09n0248_p0898c19║虗下，二、釋後二句二：一、破空二：初、直斷，可知。問：今現
X09n0248_p0898c20║見虗空徧一切處，無生滅變異。又諸經亦說有虗空，
X09n0248_p0898c21║如何破之？答：唯識中說虗空，略有二種：一、依識變假
X09n0248_p0898c22║施設有，謂曾聞說虗空等名，隨分別者有虗空相。（聞佛、
X09n0248_p0898c23║菩薩說名，隨分別心有虗空相，以為緣力。）數習力故，心等生時，似虗空現。
X09n0248_p0898c24║此所現相，前後相似，無有變易，假說為常。（所顯空相，前後相似，
X09n0248_p0899a01║無有變易，唯有一類豁虗之相，故假說之為常及無為等。如極微等，定無本質，唯心所變。）二、依法
X09n0248_p0899a02║性假施設有，謂空、無我所，顯真如有、無俱非，心言路
X09n0248_p0899a03║絕，與一切法非一非異等。（此上總顯法性之體。）是法真理，故名
X09n0248_p0899a04║法性。（上皆顯所依〔說〕。）離諸障礙，故名虗空。（此顯能依也。即此真如離諸障礙，故
X09n0248_p0899a05║名虗空。）△疏故首下，二、引證。據文似但證無空，若以義
X09n0248_p0899a06║求，亦證識現。言發真者，真，發也。謂真性開發，正同此
X09n0248_p0899a07║覺。所顯發皈源者，始覺合本覺也。然佛有覺、照二義，
X09n0248_p0899a08║上覺此照矣。殞者，滅也。虗空既從心識分別熏習相
X09n0248_p0899a09║現，今破和合識相，顯發真淨覺智，故所變空相殞滅
X09n0248_p0899a10║矣。即起信中心滅、種種法滅之義也。問：若一人還源，
X09n0248_p0899a11║十方空滅，今何皆見空相邪？答：上豈不云自識變邪？
X09n0248_p0899a12║何不自覺分別之念，却嫌空相在邪？▲疏謂迷下，二、
X09n0248_p0899a13║顯覺三：一、破計執之空覺顯。覺處見空者，如人有摩
X09n0248_p0899a14║尼寶珠置於琉璃幢上，當其所坐之前，焚香啟願。珠
X09n0248_p0899a15║出，萬般珍寶徧於一堂，保惜之甚，自守護之。忽然睡
X09n0248_p0899a16║眠，夢見珠及所現寶等并己堂屋、庫藏及城郭，一切空
X09n0248_p0899a17║無所有。夢中意云：曾經失火，焚燒千萬人家。故四面
X09n0248_p0899a18║瞻顧，坦然露地，無一礙物；蕩蕩虗豁，唯一段空。（識現之空，
X09n0248_p0899a19║正同夢所現也。）心生苦惱，歎憶寶等。及乎寤來，此空都無，但
X09n0248_p0899a20║見幢上如意寶珠、堂屋、城郭，千家、萬家，連簷接宇。法
X09n0248_p0899a21║合，可知。故有人云：魚不見水，人不見風，迷不見性，悟
X09n0248_p0899a22║不見空。顯謂下二句，上句慧解脫，下句心解脫。故覺
X09n0248_p0899a23║現心開，非重言也。問：經說所泯之空無邊邪？為說所
X09n0248_p0899a24║顯之覺無邊邪？故疏答翻覆，俱無邊矣。謂無邊之空
X09n0248_p0899b01║既亡，無邊之覺即顯。疏首楞下，二、含依他相空，故覺
X09n0248_p0899b02║顯。（上云滅影像故。）其文即文殊奉佛敕判二十五賢聖，各陳
X09n0248_p0899b03║證入。二十四人皆不圓通，唯觀音從耳門中反聞於
X09n0248_p0899b04║性，而不循聲，故得圓通。其文稍繁，今略撮引云：聞非
X09n0248_p0899b05║自然生，因聲有名字。旋聞與聲脫，能脫欲誰名？一根
X09n0248_p0899b06║既返源，六根成解脫。（一、旋聞〔普〕脫。此雖非所引，要之生起文意。）見聞如幻
X09n0248_p0899b07║翳，三界若空華。聞復翳根除（云云。次五句兼此一句，即疏中是也。次下云：）
X09n0248_p0899b08║摩登伽在夢，誰能留汝形？（二、了喻超塵。此下亦非所引本義，以其文要，因便書
X09n0248_p0899b09║之。）如世巧幻師，幻作諸男女。雖見諸根動，要以一機
X09n0248_p0899b10║抽。息機皈寂然，諸幻成無性。六根亦如是，元依一精
X09n0248_p0899b11║明，分成六和合。一處成休復，六用皆不成。塵垢應念
X09n0248_p0899b12║消，成圓明淨妙。（三、比幻圓消。此復頓顯圓通，亦非所要。）釋曰：今疏所引
X09n0248_p0899b13║六句，正釋空消覺顯。取前文聞非自然生等，及後元
X09n0248_p0899b14║依一精明，分成六和合等文，兼證破能變空相之識
X09n0248_p0899b15║亦皆空也。心境皆空，方顯真實圓明覺性非空非有，
X09n0248_p0899b16║絕待中也。緣經文繁廣，義勢連環，故但引中間，意在
X09n0248_p0899b17║牽連前後，豈非穩便？▲疏是知下。三、剋體指覺，便是
X09n0248_p0899b18║結上絕待之文。
X09n0248_p0899b19║經三重法界，疏：二、一、後三下，釋科文。言三重者，即四
X09n0248_p0899b20║法界中之三也。初即理法界，後即事事無礙法界，二
X09n0248_p0899b21║則名同。其事法界，即經中根、識、塵、大、世、出世間一切
X09n0248_p0899b22║法數乃至八萬四千是也。經依此等說三重義理，名
X09n0248_p0899b23║三法界也。（事如前陳有法，三重如後說宗法，謂眼、根等是有法，定皆清淨絕相是宗法等。）疏
X09n0248_p0899b24║全同華嚴等者，題云修（止觀熏習造詣）大方廣佛華嚴（所依經也）、
X09n0248_p0899c01║法界（經所詮法也，是華嚴所說之法界，非餘經所說之法界也）、觀（泯情照彼法界也，是華嚴法界
X09n0248_p0899c02║之觀，非數息等觀也）、門（門即教也，是所製述七、八紙已來文書名句文也。故法華亦指教云其智慧門），
X09n0248_p0899c03║有三重（如上列）。京終南山釋杜順作（姓杜，名法順，是華嚴宗源之師，即文
X09n0248_p0899c04║殊化身也。瑞德甚多，具在傳記。其所居處，今見置華嚴寺，寺有和尚塔廟）。今此一段經意，
X09n0248_p0899c05║正令諸菩薩及末世眾生修習此觀，故與彼同，但文、
X09n0248_p0899c06║句之異耳。今但取意撮略而用，不引本文。
X09n0248_p0899c07║疏今初下，二、牒經釋三：初、略示觀門。言真空者，即靈
X09n0248_p0899c08║妙心源。但約不虗妄，故言真；非色相，故言空。上二等
X09n0248_p0899c09║者，謂此二中復各有四段文，皆初三揀情，後一顯解。
X09n0248_p0899c10║初會色皈空中揀情三者：一、揀斷空，謂色不即是斷
X09n0248_p0899c11║空，舉體即是真空故。（下句雖亦顯理，而意皆在揀情。他皆倣此。）二、揀實色，
X09n0248_p0899c12║謂青等非是真空之理，無體，莫不皆空故。三、揀影像，
X09n0248_p0899c13║謂空中必無色故，會色必無體故。（三中各有二句之文，是大疏撮略觀
X09n0248_p0899c14║文，令少而易見。）後一顯解，云：凡是色法，必不異真空，以必無
X09n0248_p0899c15║性故。（謂一切法本無自性，元是真空，但以情執於實故。前揀云即、不即等；今揀情既盡，即非滅色、離色，不
X09n0248_p0899c16║即、不離，故色即空也。）如色空既爾，一切法皆然。（根、識、塵、大，三世、十方染、淨諸法，
X09n0248_p0899c17║乃至八萬四千。）次明空即色中揀情三者：一、揀斷空，云：斷空
X09n0248_p0899c18║不即色，真空即色故。二、揀實色，云：空理非青等，非青
X09n0248_p0899c19║等之真空必不異青等故。（上二敵體翻前，更無別義。）三、揀影像，云：
X09n0248_p0899c20║空是所依不即色，必作所依即色故。此門文異於前。
X09n0248_p0899c21║前云空中必無色，若敵對翻之，應云色中必無空。今
X09n0248_p0899c22║不云爾者，不應理故。謂空中無色有理，（真空絕相故。水中現火相
X09n0248_p0899c23║時，水中必無故。）有文。（經云：是故空中無色，無受、想、行、識，無眼界等。）色中無空，文理
X09n0248_p0899c24║俱絕。（未曾見有此經文故。真空體徧法界，不應有一法中無真空故。）故不翻前，而乃
X09n0248_p0900a01║約能依、所依揀也。謂真空隨緣現色時，色依於空，故
X09n0248_p0900a02║空名所依。所依非能依，故不即色。又非別有色自體
X09n0248_p0900a03║來向空中而現，但是真空全體而現，故即色。詳之可
X09n0248_p0900a04║見。故觀門云：是所依故不即色，是所依故即色。因同
X09n0248_p0900a05║而宗異，此義實為玄也，照之有味。然此文亦兼反顯
X09n0248_p0900a06║不應翻對云色中無空之意。謂真空隨緣現色時，全
X09n0248_p0900a07║體不變，故前云空中必無色。以若有色，即是此空變
X09n0248_p0900a08║為色故，豈名不變？如水現火時，水中必無火。以現火
X09n0248_p0900a09║時，水全不變，故必無火。據此後意，則雖文勢非翻對
X09n0248_p0900a10║之例，而亦當揀影像之義矣。可去情思之後。一、顯解
X09n0248_p0900a11║云：空即是色，以是法無我，理非斷滅故。（非斷滅者，二意：一、以色非
X09n0248_p0900a12║自體之色，但是真空之色，故不斷滅；二、以真空不守自性，故雖不變，故能即色，云非斷滅也。）疏：三、空
X09n0248_p0900a13║色無礙觀者，謂色舉體全是盡色之空故，（無分毫是有也。）則
X09n0248_p0900a14║色盡而空現；（三界、十方更無一物，蕩蕩無邊，非心、色境。）空舉體不異全盡
X09n0248_p0900a15║空之色故，則空即色，而空不隱。當知看色無不見空，
X09n0248_p0900a16║觀空莫非見色，無障無礙，為一味法也。解終趣行者，
X09n0248_p0900a17║謂前二門各四：前三揀情，第四顯解，即正解已成也。
X09n0248_p0900a18║若存此解，無由成行，行無念故。故此不存解相，意令
X09n0248_p0900a19║入行矣。四、泯絕無寄觀者，謂此所觀真空，不可言即
X09n0248_p0900a20║色不即色，即空不即空，一切法皆不可，不可亦不可。
X09n0248_p0900a21║此語亦不受，迥絕無寄，非言所及，非解所到，是為行
X09n0248_p0900a22║境。何以故？以生心動念，即乖法體，失正念故。行起解
X09n0248_p0900a23║絕者，解若不絕，長滯解了之心，即行不起也。是故行
X09n0248_p0900a24║由解成，行起解絕。
X09n0248_p0900b01║疏今經下，二、對釋經義。皆言清淨下，謂二空觀乃至
X09n0248_p0900b02║垢盡，明現摩尼清淨為遠方便。拂迹文云：垢盡對除，
X09n0248_p0900b03║即無對垢。及說名者，滅影文云：證得諸幻滅影像故。
X09n0248_p0900b04║此等為近方便，故同觀門解絕也。虗空覺所顯發者，
X09n0248_p0900b05║行起也。故云泯絕無寄。故智論云下，此中意言：人乍
X09n0248_p0900b06║聞空，畏其斷滅，故餘處說云清淨。如大般若，一切皆
X09n0248_p0900b07║云清淨。（即難信解品云：善現！色清淨故，般若波羅蜜多清淨；般若波羅蜜多清淨故，一切智智清
X09n0248_p0900b08║淨。若色清淨，若般若波羅蜜多、一切智智清淨，無二，無二分，無別，無斷故。如是歷受、想、行、識、十二處、十八界，乃
X09n0248_p0900b09║至無上正等菩提八十餘科，世、出世間一切諸法，悉同此例也。）大品即直云空。（但改清淨
X09n0248_p0900b10║云空，其所歷諸法，即無差別也。）空與清淨，皆絕相義。故此所科七段
X09n0248_p0900b11║之經，云空、淨矣。（雙收也。揀非斷滅之空，又非有為無漏差別淨相也。）若就心說
X09n0248_p0900b12║等者，謂若心顛倒妄想，即七段所歷根、識、塵、大一切
X09n0248_p0900b13║諸法，皆是定有，有則不淨。但心無妄計，則此諸法皆
X09n0248_p0900b14║無所有，故清淨也。故論云：心生，則種種法生；心滅，則
X09n0248_p0900b15║種種法滅。謂由我幻垢已盡，能觀之智又亡。既合覺
X09n0248_p0900b16║心，皆清淨矣。故智度云：菩薩於色等法中觀行斷故，
X09n0248_p0900b17║得如是清淨，故名色清淨，能破一切法中戲論等。
X09n0248_p0900b18║三、正釋經根識中，疏：二、一、躡前下，釋。初句通明清淨
X09n0248_p0900b19║因。清淨因者，總屬七段。七段清淨，皆以覺圓明故。▲
X09n0248_p0900b20║疏比迷下，二、釋後文正顯清淨三：一、通釋清淨。唯此
X09n0248_p0900b21║清淨二字，義通體別。義通者，心及下根、識等法，皆由
X09n0248_p0900b22║覺圓明，故得淨淨也。體別者，唯此云心清淨，異餘根、
X09n0248_p0900b23║識等法。根、識等法，以空無體性，故名清淨。如鏡中青、
X09n0248_p0900b24║黃等色，若實有體，即汙於鏡；汙於鏡故，此青、黃等即
X09n0248_p0900c01║名不淨之物。今以青等但是影像，都無分毫之體，故
X09n0248_p0900c02║一一清淨。如前引智論及大般若、大品等說。今云心
X09n0248_p0900c03║清淨，異於此者，如鏡明體，於中若有塵垢，非唯塵垢
X09n0248_p0900c04║不淨，即此明鏡自體亦名不淨。（故疏云：比迷覺心，心中執法。）若無
X09n0248_p0900c05║塵垢，但是影像，非唯影淨，即此明鏡之體亦自得名
X09n0248_p0900c06║清淨。（故疏云：今見法性，法即皆空等。）是知鏡淨是有體，說此體清淨；
X09n0248_p0900c07║影是無體，無體方名清淨。豈不異乎？七段等者，例下
X09n0248_p0900c08║也。但例義通，不例體別。善自詳而說之。△疏然展下，
X09n0248_p0900c09║二、說釋儀式。謂且置展轉之勢，先釋所歷之法，是儀
X09n0248_p0900c10║式也。言今且下，標其所釋七段之名數，非謂唯此初
X09n0248_p0900c11║章。
X09n0248_p0900c12║疏心者下，三、別釋此章。此章謂根、識矣。謂以通名牒
X09n0248_p0900c13║起經文，含總、別故。總即本心，別即賴耶。文二：一、隨文
X09n0248_p0900c14║釋根、識，三、一含第七、八二識，二、一含第八以釋心字，
X09n0248_p0900c15║五、一約染時出體。言總相者，染、淨和合故。約帶染說，
X09n0248_p0900c16║即當第八；約淨體說，即上鏡明之喻。△疏成唯下，二、
X09n0248_p0900c17║就通相指名。四種名者，彼文具云：然第八識雖諸有
X09n0248_p0900c18║情皆悉成就，而隨義別立種種名。（於有情有成就此名，有不成就此名
X09n0248_p0900c19║故也。）謂或名心，由種種法熏習種子所積集故。（梵云質多，此名
X09n0248_p0900c20║心也。攝論云：由種種法積集種子等。積集義是心，能集生多種子故。或能熏習於此識中。既積集諸法，故說此
X09n0248_p0900c21║識名為心義。心，意識中之心也。何以得知心是此識？攝論等云：心體第三，離阿賴耶識不可得故。對法第二亦
X09n0248_p0900c22║有心義，與此不同。彼攝法異，據一邊說也。）或名阿陀那，（梵語）執持（唐言）種子及
X09n0248_p0900c23║諸色根，令不壞故。（此通凡、聖。攝論云：為取所依，唯在凡夫一染義說，非通諸聖。然此亦
X09n0248_p0900c24║能持根依。今但云根，據勝說也。）或名所知依，能與染、淨所知諸法為
X09n0248_p0901a01║依止故。（所知者，即三性。與彼為依，名所知依。即攝論第一所知依品，是此所知阿賴耶之別名也。
X09n0248_p0901a02║故中邊云：虗妄分別有於此二都無此中唯有空於彼亦有此是故三性法皆依此識有）。或名種
X09n0248_p0901a03║子識，能徧任持世、出世間諸種子故（即與諸法為種子義。前第一名
X09n0248_p0901a04║心，是積集種子在其中義；今此取能生諸法義。故二差別，攝論無此一名，雜集、瑜伽皆有此名）。此等
X09n0248_p0901a05║諸名通一切位（此通有漏、無漏，若凡、若聖，名一切位。就三位中，即是相續執持位也）。上
X09n0248_p0901a06║所引釋，已銷疏竟。然彼論次云：或名阿賴耶識，攝藏
X09n0248_p0901a07║一切雜染品法令不失故，我見、愛等執藏以為自內
X09n0248_p0901a08║我故。此名唯在異生、有學、非無學位，不退菩薩有雜
X09n0248_p0901a09║染法執藏義故（義如次下說）。或名異熟識，能引生死善、不
X09n0248_p0901a10║善業異熟果故（此意是顯引果義故。有漏、無記名為異熟，與因異故，從異熟因所生起故。
X09n0248_p0901a11║無漏是善，非名異熟，非與因異及異熟因生故）。此名唯在異生、二乘（有學、無學）、諸
X09n0248_p0901a12║菩薩位（第十地已，還問金剛心菩薩：如何有此名？答：若已捨，何不名佛）。非如來地猶
X09n0248_p0901a13║有異熟，是無記故（純無漏善）。△疏迷時下，三、釋轉名所以。
X09n0248_p0901a14║由執藏等者，成唯識云：初能變識，大、小乘教名阿賴
X09n0248_p0901a15║耶。（此云藏也。）此識具有能藏、所藏、執藏義故。（攝論云：謂與染法互為緣
X09n0248_p0901a16║故，為染末那所緣義故。）謂與雜染互為緣故，有情執為自內我
X09n0248_p0901a17║故。（能持染種名所藏，此識是能藏，是雜染法所熏、所依處故。染法名能藏，此識為所藏。攝論云：為染第
X09n0248_p0901a18║七等之所執藏以為內我，名執藏識。即此與雜染互為緣者，解能、所藏也。諸有漏法，皆名雜染法。有情等者，解
X09n0248_p0901a19║執藏義。唯煩惱障義，非所知障義。不爾，無學應有此名。此不別執為其我所及與他我，名自內我。此即正解阿
X09n0248_p0901a20║賴耶義。義雖具三，正以執藏為名。不爾，二乘、無學、八地菩薩應有此名。三闕，即不得此名。若爾，七地以前，二乘、
X09n0248_p0901a21║有學入無漏心，我愛不執，應捨此名。如彼後文所辨。）此即顯示初能變識所有
X09n0248_p0901a22║自相。（自體相也。但言藏識，即持業釋。問：言與雜染互為緣者，說為能藏，即是因義；亦為所藏，即是果
X09n0248_p0901a23║義。因、果之外，豈更別有自體相邪？故答云：）攝持因、果為自相故。（自相是總，因、果是別，
X09n0248_p0901a24║攝持別相為自體故。攝是包含義，持是依持義。問：若爾，自相應是假有？答：不然。謂若條然，因、果兩相合之為自
X09n0248_p0901b01║相相，相可成假。既離自相，無別因、果相。因、果相即自體之上別說，故非假也。問：前說此識有三位，何故於三能
X09n0248_p0901b02║變中舉異熟，於此釋中反舉藏之名邪？故次云：）疏今觀智下，若據法相宗，即
X09n0248_p0901b03║大、小二乘、阿羅漢位，方捨此名。（大乘八地是阿羅漢位，小乘可知。）若
X09n0248_p0901b04║約終教，初發心住即捨。若約圓宗，本無此名，但虗妄
X09n0248_p0901b05║顛倒故。今此頓宗不立地位，但觀行成就，即全同佛
X09n0248_p0901b06║故。但是覺智相應心品，不云賴耶，故云沒賴耶名也。
X09n0248_p0901b07║沒名者，明非沒其體也。唯識亦云：然阿羅漢斷此識
X09n0248_p0901b08║中煩惱麤重，究竟盡故，不復執藏阿賴耶識為自
X09n0248_p0901b09║內我。由是永失阿賴耶名，說之為捨，非捨一切第
X09n0248_p0901b10║八識體。釋曰：彼以煩惱究竟盡故，故云永盡。今但取
X09n0248_p0901b11║觀成，在觀不執，故但云沒名，不云永也。△疏心既下，
X09n0248_p0901b12║四、結同佛位。謂有漏名賴耶，通名為心；無漏名無垢
X09n0248_p0901b13║識也。故彼論次云：或名無垢識，最極清淨，諸無漏法
X09n0248_p0901b14║所依止故。（唯無漏依，體性無垢故。）此名唯在如來地，有菩薩、二
X09n0248_p0901b15║乘及異生位，持有漏種可受熏習，未得善淨第八識
X09n0248_p0901b16║故。如契經說：如來無垢識是淨無漏界解脫一切障
X09n0248_p0901b17║圓鏡智相應。（此即如來功德華嚴經頌。）△疏故此下，五、指下文證，
X09n0248_p0901b18║亦是通難。難云：無垢識是佛位，如何同之？故引證通
X09n0248_p0901b19║云：此頓宗中觀行成就時，全同佛也。故下科云：頓同
X09n0248_p0901b20║佛境。彼有六門成佛之義，皆有教據，至文當見。又若
X09n0248_p0901b21║約自性清淨名無垢者，亦通凡、聖。故密嚴經云：心有
X09n0248_p0901b22║八識，或復有九。又下卷云：如來清淨藏亦名無垢智
X09n0248_p0901b23║常住無始終離四句言說。又決定藏論九識品云：第
X09n0248_p0901b24║九阿摩羅識。真諦三藏釋云：（亦是此三藏譯也。）此有二種：一
X09n0248_p0901c01║者、所緣，即是真如；二者、本覺，即真如智。能緣即不空
X09n0248_p0901c02║藏，所緣即空藏。（二皆如來藏。）楞伽中真識即無垢識，如下
X09n0248_p0901c03║引釋。又古師亦立第九識。慈恩破云：非也。兼會釋云：
X09n0248_p0901c04║然楞伽有九種識，彼說真如為第九，名無垢識。今更
X09n0248_p0901c05║會之。設是真如，亦不乖古師所立，由真如是生滅門
X09n0248_p0901c06║中本覺。又論以一心為真如。又云：真如自體有真實
X09n0248_p0901c07║識，知義故。（餘如下引。真諦所釋，正是真如。）良由慈恩不了生滅門中
X09n0248_p0901c08║真如，故偏以一家之義而破叱▲疏下門下，二、含第
X09n0248_p0901c09║七，釋見塵五：一、例指餘五。疏謂由下，二、正辨。若約唯
X09n0248_p0901c10║識中說，第七一向內緣，則不執我。所以彼說八識，各
X09n0248_p0901c11║別出體。今據起信，前七但第八差別功能。（如普賢章八門唯心
X09n0248_p0901c12║中已說。）故此經無正第七，但帶第八、第六而說也。起信
X09n0248_p0901c13║說第六云：分別六塵，名為意識。經約分離義，故取見、
X09n0248_p0901c14║聞等名也。今云我心計執者，（能執之體。）見一切色相者，我
X09n0248_p0901c15║所也。（連帶所執而論。）即見等是塵，正出體也。疏不單下，三、遮
X09n0248_p0901c16║局。不局之義甚顯。尋經，可知。疏尋此下，四、以體釋名。
X09n0248_p0901c17║還是我執之心者，含我、我所。別立名者，見、塵也。據立
X09n0248_p0901c18║名意，即約我所。疏又亦下，五、收別為總。如五蘊等者，
X09n0248_p0901c19║引例釋成。（蘊中之我通於假者及凡夫所執也。）餘義至下更釋。
X09n0248_p0901c20║疏但牒下，二、正釋六根。六皆名根下，釋名。六者，眼、耳
X09n0248_p0901c21║等，廣如大鈔引瑜伽釋。皆名根者，如疏文顯。所依、能
X09n0248_p0901c22║發，皆是根義。前五下，出體。言從自種者，眼從自眼種
X09n0248_p0901c23║子生現行眼根，乃至身從自身種子生現行身根也。
X09n0248_p0901c24║四大等者，謂能造之四大（地等）、所造之四塵（色、香、味、觸）。合此
X09n0248_p0902a01║二種，總有八法，為五根體。言淨色者，有對，不可見也。
X09n0248_p0902a02║揀浮根四塵，亦有論云：眼如蒲桃朵，耳如捲樺皮，鼻
X09n0248_p0902a03║如雙爪甲（經云雙垂爪），舌如偃月刀，身如珠寶光（佛頂經云：身如
X09n0248_p0902a04║〔要日〕鼓顙，意如幽室見）。未詳是否。意根下，後一也。言由此者，正
X09n0248_p0902a05║釋根義。準前楞伽，起信等意即於末那，緣內義邊是
X09n0248_p0902a06║第七識（意即識故），攀外境時名第六識（意之識故）。
X09n0248_p0902a07║疏下餘下，三、正釋六識。初句標例。餘文二：一、隨末，二、
X09n0248_p0902a08║一、總對根、境。初云隨六等者，是總標六識隨根、隨境
X09n0248_p0902a09║而立名也。次所依根及所緣境各有六別，名種類異。
X09n0248_p0902a10║識隨彼異，故非多、少，亦非定、別。又明此識既隨根、境
X09n0248_p0902a11║有六數定，明得名時非唯據一，即於根、境二處得名。
X09n0248_p0902a12║大論亦說：隨根名識，隨境名識，乃至名青等。（基釋云爾。）△
X09n0248_p0902a13║疏由具下，二、唯依於根。應先問云：既辨識得名，實通
X09n0248_p0902a14║根、境。何為諸論依根得名？謂名眼識乃至意識。故此
X09n0248_p0902a15║答云由具等也。勝於境故，偏從根稱。言五義者，論但
X09n0248_p0902a16║例云五，謂依、發、屬、助、如、根，而無解釋。今據對法論釋
X09n0248_p0902a17║之，謂依於根，根之所發屬於彼根，助於彼根如於根
X09n0248_p0902a18║故。（根字貫於五也。）對法第二卷說：若了別色，故名為識。何故
X09n0248_p0902a19║但名眼等識，不名色等識邪？以於眼等五種解釋，非
X09n0248_p0902a20║色等有此五種。此中第一、依根之識，彼有二義：且如
X09n0248_p0902a21║眼識，眼中之識，故名眼識；依眼處所，識得有故。（此第七轉。）
X09n0248_p0902a22║及由有眼，識得有故。（此第三轉。）且如意識，如何意中隨七
X09n0248_p0902a23║無色處所，而意亦依？彼同無色所依，在無色所依中
X09n0248_p0902a24║也。又由有第七故，得有意識，非是境色。得色住中，不
X09n0248_p0902b01║由有色，識定生故。且據麤相，以盲冥者不能見故。雖
X09n0248_p0902b02║知有色，識不必生。第二、根所發者，彼云：眼所發之識，
X09n0248_p0902b03║故名眼識。由眼變異，識必變異。如迦末羅病損眼故，
X09n0248_p0902b04║所見青色，皆以為黃。非色壞時，而識亦壞。第七如何？
X09n0248_p0902b05║謂由有此第七識故，第六相縛不得解脫，即其事也。
X09n0248_p0902b06║復由七若無漏，六必無漏故（然七無漏時，必由第六斷惑引起）。第三、
X09n0248_p0902b07║屬於根者，彼云：屬眼之識，故名眼識，由識種子隨逐
X09n0248_p0902b08║於根而得生故。此謂生依，非染汙依及根本依、引發
X09n0248_p0902b09║依也。由此故知七於六有勢力，謂六種子隨七種子，
X09n0248_p0902b10║七種子生現行時，六方得起，與彼力故。不爾，必不生
X09n0248_p0902b11║非色種子，識種隨之。此如何等？問：此色有時必識所
X09n0248_p0902b12║變，如有識時必根所生，何得識種不隨色起？答：色是
X09n0248_p0902b13║外法，根是內法，根恒相續。色即不然，不可為例。第四、
X09n0248_p0902b14║助於根者，彼云：助眼之識，故名眼識，由根合識有所
X09n0248_p0902b15║領受，令根損益，非於境界故。謂由根含識，令根有損
X09n0248_p0902b16║益，非由色合識，令色有損益。離識之色，識雖無損益，
X09n0248_p0902b17║色有損益故。如第六識俱無漏故，第七損有漏成無
X09n0248_p0902b18║漏故。第五、如於根者，彼云：如眼之識，故名眼識，眼識
X09n0248_p0902b19║二法俱有情數，非彼色法定是有情。六、七亦爾，唯內
X09n0248_p0902b20║攝故。隨根五義，從勝多說依根得名。
X09n0248_p0902b21║疏若依下，二、就本二：一、指論標舉。六識依意而起，即
X09n0248_p0902b22║彼之識。雖意不即是識，然是意家所發之識，故皆名
X09n0248_p0902b23║意識。▲疏故彼下，二、約七、八釋六識。雖帶七、八，而釋
X09n0248_p0902b24║本意唯釋前六、五。意者，論中標即云意，牒釋即一一
X09n0248_p0902c01║言識，顯意與識非別體。由此，故異相宗有不覺義故
X09n0248_p0902c02║者，五意起之因也。今取下牒釋之名，一一注之，謂：不
X09n0248_p0902c03║覺而起（業識）、能見（轉識）、轉識（現識）、能取境界（智識）、起念相續（相續
X09n0248_p0902c04║識）。此五，前三合八，後二合六（是六之體故）。故知此意離八
X09n0248_p0902c05║及六無別體也（體不孤生故）。即此相續識者，此生起識麤、
X09n0248_p0902c06║細雖殊，同是一識，更無別體，故即指於第五識也。計
X09n0248_p0902c07║我、我所者，非直心外計境為塵，亦復於身計我，於塵
X09n0248_p0902c08║計所。種種妄執者，計我之相即蘊、離蘊等也。分別六
X09n0248_p0902c09║塵者，即此一識。以分別六塵，故諸家名為六識也。名
X09n0248_p0902c10║為意識者，結上所標也。分離識者，依於六根別，別取
X09n0248_p0902c11║六塵故。故經云：一根既返源，六根成解脫（此文是判觀音菩薩
X09n0248_p0902c12║反聞於性，餘即皆通，故得圓通，如上所引）。聞復翳根除，塵消覺圓淨（云云）。
X09n0248_p0902c13║如世巧幻師，幻作男女，雖見諸根動，要以一機抽（即論
X09n0248_p0902c14║中一識應六根也），息機歸寂然，諸幻成無性。六根亦如是，元
X09n0248_p0902c15║依一精明，分成六和合，一處成休復，六用皆不成，塵
X09n0248_p0902c16║垢應念消，成圓明淨妙。據上等文，皆是一體成多用，
X09n0248_p0902c17║故云分離識也。分別事識者，又能分別過、現、未來種
X09n0248_p0902c18║種事相，故經云識清淨故。乃至身、意亦復如是者，經
X09n0248_p0902c19║以聞塵、耳根、耳識各例於餘四，以同上見塵、眼根、眼
X09n0248_p0902c20║識清淨等，故云亦是也。若疏家即攢就上一處、一時
X09n0248_p0902c21║釋義，故此云上皆釋竟。
X09n0248_p0902c22║疏然八下，二、通妨釋第七，謂更委細重顯見、聞等塵
X09n0248_p0902c23║合當第七識之義也。然前消文已略含釋緣，義意未
X09n0248_p0902c24║盡，故此委論。今據前、後具釋此義，總有其五。於中一
X09n0248_p0903a01║門合外以出體，已在前銷文中釋了。今餘四者，文四：
X09n0248_p0903a02║一、合本以出體，先舉疑而指體也；義當下，出體；以七
X09n0248_p0903a03║下，合本故；瑜伽下，引證。由二必相應，故舉八已自含
X09n0248_p0903a04║七，是以此中無別七也。△疏又七下，二、合末以出體
X09n0248_p0903a05║三：一、正釋，謂六是七之末故。言必內依末那等者，末
X09n0248_p0903a06║那，梵云訖利瑟吒耶。末那，此云染汙。意謂與四惑俱，
X09n0248_p0903a07║名為染汙。（我癡、我見、我慢、我愛。）恒審思量，名之為意。（思慮第八度量，為我
X09n0248_p0903a08║法也。八恒非審，六審非恒，前五俱非，故唯第七。佛出末那，名假施設也。）疏故上下，二、出
X09n0248_p0903a09║經意。疏故論下，三、引例，謂起信亦於說棃耶次，便說
X09n0248_p0903a10║意識，無別第七矣。論中說黎耶三細已，便云：以有境
X09n0248_p0903a11║界緣故，復生六種相：一者、智相，依於境界，心起分別
X09n0248_p0903a12║愛與不愛等。（餘五云云。）分別愛、不愛等，非末那之行相。又
X09n0248_p0903a13║云：以依心、意，意識轉故等。（相是六塵也。如上所引五意。）楞伽者，彼
X09n0248_p0903a14║經略說有三種識，謂：真識、（約不與妄合如來藏心為真識也，即自性清淨心）、
X09n0248_p0903a15║現識（第八也，故彼經云如鏡現物，現識亦復如是，即三細中第三也，舉麤顯細俱攝三分）、分別
X09n0248_p0903a16║事識（餘前七也，據此亦無別第七之體，上皆清涼所釋，若藏和尚即云分別事識，不尅體局第七，清涼約
X09n0248_p0903a17║別義含於七故，故此二釋意亦不違，「故前云合轉相為見塵」，合六含七為見塵，正緣義勢含隱之故，不指的別
X09n0248_p0903a18║配。又彼經自釋云攀外境界名為事識，不言起事識然後攀外，即知事識不是末那，前但約能攀能起義邊以
X09n0248_p0903a19║釋見聞等塵，同清涼也，今但說所起事識非末那，同藏和尚也，良由六七非即非離，故前後說相望小差耳）。
X09n0248_p0903a20║疏皆由下，三、總結內、外。問：圓覺、楞伽及起信論何意
X09n0248_p0903a21║皆不別出末那？故疏答云皆由第七等也。此是藏和
X09n0248_p0903a22║尚起信疏釋。爾計外我所者，起信云：意識者，（標前六也。）即
X09n0248_p0903a23║此相續識。（五末那中之第五也。即者，非別體也。）依諸凡夫，取著轉深，乃
X09n0248_p0903a24║至隨事攀緣，分別六塵，名為意識。（即此一識，約相續不斷，但名為意；約
X09n0248_p0903b01║分別六塵，即名意識也。）廣如前已引釋訖。（法相宗但云內緣者，唯取合八一義。）然
X09n0248_p0903b02║此亦不乖法相宗中以思量為第七行相也。以合內、
X09n0248_p0903b03║合外，皆亦是思量之義。故由上等義，不別說第七之
X09n0248_p0903b04║體。然復有二意，故不說：一者、前既說棃耶即末那，必
X09n0248_p0903b05║執相應，故不別說。（如前引瑜伽，必二識相應。）又如前云：由第六緣
X09n0248_p0903b06║外時，必內依第七，為染污根故。又說六麤，必內依七
X09n0248_p0903b07║故。二者、以義不便故。謂無明動真，心成棃耶；外境牽
X09n0248_p0903b08║心，起執染、淨。第七俱無此義，故不別說。疏若不下，四、
X09n0248_p0903b09║顯經文勢。謂成唯識但排頭各各分析八箇心、識行
X09n0248_p0903b10║相，故別出第七。今此經、論等本不是欲解釋，謂但欲
X09n0248_p0903b11║顯觀行成時，覺既圓明，心即清淨，展轉相躡，顯心皆
X09n0248_p0903b12║清淨之義，故須連前帶後而躡起也。
X09n0248_p0903b13║經六塵中，疏二、一、六皆下，釋名。於中，初通名。通名塵，
X09n0248_p0903b14║名境，如疏，可知。又名六衰（衰，善法也）及六無義（無，善義也）。此亦
X09n0248_p0903b15║約凡夫說。疏言色等下，釋別名。眼所取者，應謂眼所
X09n0248_p0903b16║取名色，耳所取名聲，乃至意所取名法也。故名色等，
X09n0248_p0903b17║六塵也。對根明境，名色等故。疏中但有一故字者，意
X09n0248_p0903b18║在略矣。▲疏色有下，二、辨種類。通則五根、六塵，總名
X09n0248_p0903b19║為色，如百法論中所列。別唯眼所取，方是六塵之色
X09n0248_p0903b20║塵也。有見等者，色之麤、細又有其三：一、有見有對色，
X09n0248_p0903b21║即眼所見也；二、無見有對色，五根、四塵（〔聲〕、香、味、觸，皆不可見，然有
X09n0248_p0903b22║對礙）；三、無見無對色，唯法處所攝色也。此三色中，唯眼
X09n0248_p0903b23║所見最顯。餘二麤、細，如次，可知。就此，唯眼所取麤、顯
X09n0248_p0903b24║色中復有三種，謂：顯色（青、黃、赤、白、光、影、明、暗等）、形色（方、圓、麤、細、高、下、正、不
X09n0248_p0903c01║正等）、表色等（行、住、坐、臥、屈、伸、取、捨等）。疏聲等者，等於香、味、觸也。可
X09n0248_p0903c02║知者，例眼所取色等也。然聲復有因執受（因賴耶執受內四大
X09n0248_p0903c03║種所發之聲）、因不執受（外大種，即風、鈴、鐸等）、因俱執受、不執受（即內、外兩
X09n0248_p0903c04║具四大所發之聲，即擊鼓、吹貝等）、可意（情所樂欲）、不可意（反上）、俱相違（反二）、邪
X09n0248_p0903c05║（外道立言教）、正教（成立教理引發）、聖言量（見言見等）、非聖言量等（反上）。香
X09n0248_p0903c06║有好、惡、平等、俱生（沉等與質俱生）、和合（眾成）、變易等（熟了始香）。味有
X09n0248_p0903c07║苦、醋、甘、辛、鹹、淡、俱生（甘草等）、和合（飲食等）、變易（瓜果等）、可意、
X09n0248_p0903c08║不可意等。觸有四大（依此有下冷等）、冷、煖、澀、滑及飢、飽等。疏
X09n0248_p0903c09║唯意所取，乃至法處所攝色者，謂意知境，皆名法處。
X09n0248_p0903c10║且如一百法中，除十色、八識，餘八十二，皆是法處。今
X09n0248_p0903c11║又除八十一，唯取法處所攝色也。餘之名體易見，又
X09n0248_p0903c12║非塵境之義，故不取也。此法處色中復有極略（總析眾色，
X09n0248_p0903c13║至極少處，即為此體）、極逈（離礙方立故，即明、暗、光、影析至極微）、受所引（因教、因師領受引發
X09n0248_p0903c14║律儀、非律儀等）、徧計所起（三性意識能徧計度，境從此生，名彼所起）及定所生（色從
X09n0248_p0903c15║彼起故）。若出體六塵，各自為體（色為色體故），如前釋六根之
X09n0248_p0903c16║例（眼即是體等）。此義易見，故疏不言耳。
X09n0248_p0903c17║經四大中疏二：初、即於下，出體不取等者，謂不取發
X09n0248_p0903c18║識，故不名根，但名內四大；不取牽心，故不名塵境，但
X09n0248_p0903c19║名外四大。故云直取四大體也。▲疏寶積下，二、釋相。
X09n0248_p0903c20║經說四大各二者，取意撮，略引用之。本文具云：大王！
X09n0248_p0903c21║（佛為淨飯王說之。）地界有二種：有內，有外。何者內地界？謂身
X09n0248_p0903c22║內有得（受也）、有取（執也。執受四大以為自體，同安、危故）、堅者、強者（強者，意取礙義。
X09n0248_p0903c23║地以堅礙為性故），所謂髮、毛、爪、齒、皮、肉、筋、骨（云云），是等為身
X09n0248_p0903c24║內地界；謂諸身外所有不得、不取（不執受也）、堅者，是名身
X09n0248_p0904a01║外地界。（餘三大文勢，一一例此。今但云堅者，略也。諸教皆云：堅、濕、煖、動，是四大之相。）言身
X09n0248_p0904a02║外體等者，具云風體。風名速疾，體速疾名。此是外風
X09n0248_p0904a03║界。餘皆易見。
X09n0248_p0904a04║經世間法中，疏三、一、六根下，釋處生門義者，生義，即
X09n0248_p0904a05║上句云是生識；處門義者，是心識起滅、出入之門也。
X09n0248_p0904a06║▲疏一、根下，二、釋界三：一、正釋界義。各有分界等者，
X09n0248_p0904a07║眼根與識為界，識與色為界等。因義者，識因六根而
X09n0248_p0904a08║發，因六境牽生，根、境又因識所變起也。種族者，如山
X09n0248_p0904a09║中虎、鹿諸獸，種數各殊；海中魚、鼈之流，族類各別。此
X09n0248_p0904a10║十八種法亦爾，故云種族。△疏前為下，二、對說三科。
X09n0248_p0904a11║前為六二，每一門中根、塵相入也。以迷界義，故識與
X09n0248_p0904a12║之混合不分，故但成二矣。二十唯識論中亦云六二
X09n0248_p0904a13║法也。解者息業者，悟解此法，根、塵各殊，心、法又別，意、
X09n0248_p0904a14║識明了，不與相入，無我無主，即不起業，便得解脫。治
X09n0248_p0904a15║我執者，五停心觀，各治一病。於中文云：為著我眾生
X09n0248_p0904a16║說界分別觀也。但悟根、塵、識、界分別各殊，都無主宰，
X09n0248_p0904a17║即無我可執矣。五蘊者，變礙為色，領納為受，取像為
X09n0248_p0904a18║想，遷流為行，了別為識，積聚為蘊義。△疏前說下，三、
X09n0248_p0904a19║通伏難。難云：世間諸法合有三科，何得此經唯列於
X09n0248_p0904a20║二？故為此通。▲疏四洲下，三、釋諸，有二：初、直釋。四趣
X09n0248_p0904a21║者，三塗、修羅，餘者皆在彌勒章備釋。此皆是有下，釋
X09n0248_p0904a22║有字義也。△疏然梵下，二、通難。難云：上列四禪，已收
X09n0248_p0904a23║無想天、淨居天、大梵天，何得重例？故疏牒起難辭，云
X09n0248_p0904a24║然梵王等也。梵王有見者，計劫初時，都無眾生，唯有
X09n0248_p0904b01║我天。後見欲界已下，漸有眾生，便計云是我，能生於
X09n0248_p0904b02║彼，故有見也。外道無想者，六欲、四禪，皆有想心，唯此
X09n0248_p0904b03║無想，故別列之。第四禪中，第四天分為二路：一、凡，二、
X09n0248_p0904b04║聖。聖則五淨居也，多是阿那含人居，亦有諸聖。後言
X09n0248_p0904b05║異餘天故者，正是結成別舉之理。
X09n0248_p0904b06║經出世法中，疏：二、一然如下，隨文釋；二、一諸佛果法；
X09n0248_p0904b07║四、一釋十力；三、一通釋，可知。然十力名，諸經、諸論名
X09n0248_p0904b08║小不同，次第亦異。今若一一和會，繁碎難知；若要廣
X09n0248_p0904b09║解，即撿大鈔。緣不和會，不能全依一家，恐所習異者，
X09n0248_p0904b10║見名次不同，即成惑亂故。疏但直下，出其行相，更不
X09n0248_p0904b11║標名；再牒見其體相，自然解名也。今鈔者，且依華嚴
X09n0248_p0904b12║梵行品，各為出名，令講者有所標指。▲疏一、知下，二、
X09n0248_p0904b13║別釋此處、非處智。處是建立義，是依義。然建立果（善、惡
X09n0248_p0904b14║報也）與果為依，能起果法，故云處也。智度云：（然此所釋，依智度論，
X09n0248_p0904b15║不能一一標名。）是處不是處如實知一力也。釋曰：處者，因、果
X09n0248_p0904b16║相當，如殺等隨地獄，戒等生人、天。非處者，反上，謂殺
X09n0248_p0904b17║等生天，戒墮地獄等。若如此者，無有是處。故言非也。
X09n0248_p0904b18║總知下，論云：此力是總，餘九是別。故一切諸法等者，
X09n0248_p0904b19║正是總攝義也。諸法不出因、緣、果、報，故處、非處成就
X09n0248_p0904b20║正見，破於倒見，無不具也。故論釋是處、非處，不必定
X09n0248_p0904b21║言因、果，然亦不出因、果。故論云：女身作輪王無是處
X09n0248_p0904b22║二輪王出世無是處惡行生天無是處。乃至佛有過
X09n0248_p0904b23║失，諸賢聖求外道為師，諸賢聖自言是佛，諸賢聖墮
X09n0248_p0904b24║惡道，皆無是處。故知總論一切矣。降伏下，力之業用，
X09n0248_p0904c01║破非處也。即無因、惡因，為非處知之，故能破之。知人
X09n0248_p0904c02║等者，論云：既徧知已，可度者度之，不可者為作得度
X09n0248_p0904c03║因緣。如醫知病可治，不可△疏二、知下，即過、現、未來
X09n0248_p0904c04║業報。智論云：佛知是眾生業、煩惱因緣故縛（指此門），淨
X09n0248_p0904c05║禪定、三昧、解脫因緣故解（指第三門）。是一切眾生三世三
X09n0248_p0904c06║種諸業、諸煩惱，輕重、深淺、麤細，佛悉徧知，故名是力。
X09n0248_p0904c07║（却指此門）又云：知眾生過去、未來、現在諸業，知造諸業處，
X09n0248_p0904c08║知因緣，知果報，二力也。據論所釋，諸業與報相對，有
X09n0248_p0904c09║單有複。論云業報智力者，據論所說，三性心中互受
X09n0248_p0904c10║三性業報。論云：復次善心中受善、不善、無記業報，不
X09n0248_p0904c11║善心、無記心亦如是。（應云：不善心中受善、不善、無記報，無記心中受善、不善、無記報。）
X09n0248_p0904c12║及順現等者，論云：現報業因緣故受現報，生報業因
X09n0248_p0904c13║緣故受生報，後報業因緣故受後報，不淨業因緣故
X09n0248_p0904c14║受苦惱報，淨業因緣故受無惱報，雜業因緣故受雜
X09n0248_p0904c15║業報。然報與時互有定、不定受。其文甚廣，如大鈔具
X09n0248_p0904c16║有引釋。知所度下、業用下，皆例此，可知。至文，更不指
X09n0248_p0904c17║也。問：此與前力何別？答：前知所造，此知能造。又前是
X09n0248_p0904c18║總相，此是別相。△疏三、知下，諸禪解脫三昧智也。即
X09n0248_p0904c19║前總中開此淨業。（對第二所知，且總名淨。）論云：禪名四禪，佛知
X09n0248_p0904c20║是禪佐助道法。名、相、義分，次第熏修。有漏學、無漏學，
X09n0248_p0904c21║淨、垢、三昧，深、淺分別等八解脫，如禪中分別相說。禪
X09n0248_p0904c22║攝一切色界定，諸解脫攝一切禪定，波羅蜜即是諸
X09n0248_p0904c23║解脫。禪定、解脫、三昧，皆名為定。定名為止，不散亂也。
X09n0248_p0904c24║垢名愛、見、慢等諸煩惱；淨名真禪定，而離愛、見、慢等
X09n0248_p0905a01║煩惱，如真金分別。名諸定中有一心行、不一心行，常
X09n0248_p0905a02║行、不常行，難入、易入，難出、易出，別取相、總取相，轉治、
X09n0248_p0905a03║不轉治。如淫欲中慈心，瞋人不淨觀，愚癡人思惟邊、
X09n0248_p0905a04║無邊，掉戲心中用智慧分別諸法，散心中欲攝一心。
X09n0248_p0905a05║若不爾者，名不轉治。及知等者，生色界、無色界果，及
X09n0248_p0905a06║出世三乘聖果。（前知能修，此知依所修現神通。）△疏：四、知下，諸根勝
X09n0248_p0905a07║劣智也。謂信、進、念、定、慧，此五通生出世間法，故名根
X09n0248_p0905a08║也。由前修念處、正勤、神足等三位故，不可拔故。前三
X09n0248_p0905a09║至此，總得名根。於此五中，復各有上、中、下品。佛用此
X09n0248_p0905a10║智，知是根今世但能得初果，不能得餘；但能得初禪，
X09n0248_p0905a11║乃至能得聲聞中第一、辟支中第一；或是具足六度，
X09n0248_p0905a12║能得阿耨菩提。如是知已，或為略說，或廣說，或善輭
X09n0248_p0905a13║語，或苦切語，各隨宜得度。故云知信等也（云云。大鈔廣引，緣起
X09n0248_p0905a14║具釋）。△疏五、知下，即種種解智。解即欲也。論云：欲名信、
X09n0248_p0905a15║喜、好、樂。佛知眾生二種欲，作上、下根因緣。二種欲，善、
X09n0248_p0905a16║惡種種別異。謂好五欲，如孫陀羅、難陀等；好名聞，如
X09n0248_p0905a17║提婆達多等；好世間財利，如須那、剎多羅等；好出家，
X09n0248_p0905a18║如耶舍等；好頭陀，如迦葉等；好多聞，如阿難等（云云
X09n0248_p0905a19║諸弟子）。如是佛弟子各各有所好，凡夫人亦各各有所
X09n0248_p0905a20║好。或喜淫欲、瞋恚，令捨不淨、增淨者，既知好、樂有染、
X09n0248_p0905a21║淨不同，理宜令捨染、增淨也。前云根者，知宿惑多、少，
X09n0248_p0905a22║此知好、樂不同。又前唯信等入道利、鈍之根，此兼染、
X09n0248_p0905a23║淨之好。△疏：六、知下，種種界智。界即性也。謂知諸眾
X09n0248_p0905a24║生宿有一乘根性，或三乘出世性，或五乘世、出世種
X09n0248_p0905b01║性，（上皆習佛教成性也。）多貪、多瞋、多癡等分性，乃至八萬四千。
X09n0248_p0905b02║（上皆煩惱相續，隨無明，遇因緣，成種種性。）論云：性名積習。問：此與前欲、樂
X09n0248_p0905b03║何異？答：性則種子，欲則現行。從性生欲，習欲成性。問：
X09n0248_p0905b04║若習欲成性，與前第四力、智、五根何異？答：性通善、惡，
X09n0248_p0905b05║根唯信等，入道之根也。知即時等者，論云：知眾生如
X09n0248_p0905b06║是性，如是欲，從是處來，可度、不可度、必不必、行何行、
X09n0248_p0905b07║生何處、在何地（云云）、今世可度、後世可度、即時可度、
X09n0248_p0905b08║異時可度、異時可度之人，佛能度是人，聲聞能度是
X09n0248_p0905b09║人，必可度，（一一云是人。）必不可度，略說可度，（一一云可度。）廣說
X09n0248_p0905b10║讚歎、折伏、將迎、棄捨、細法、麤法、苦切、輭語（云云）。△疏：
X09n0248_p0905b11║七、知下，一切至處道智也。今言一切道者，善、惡、不動
X09n0248_p0905b12║等三行及無漏行也。至處者，五道是有漏行所至處，
X09n0248_p0905b13║涅槃是無漏行所至處。故論云：一切善道，一切惡道，
X09n0248_p0905b14║一切聖道，各各知諸道至處，佛悉徧知。名第七力。△
X09n0248_p0905b15║疏八、知下，即彼第九宿命無礙智。今宿住者，過去本
X09n0248_p0905b16║生、本事住宿世，故名為宿住。經名宿命者，謂宿一期
X09n0248_p0905b17║住壽，本生、本事也。論云：宿命有三：有通，有明，有力。凡
X09n0248_p0905b18║夫人但有通，聲門人亦通亦明，佛亦通亦明亦力。所
X09n0248_p0905b19║以者何？凡夫人（得五通者）但知宿命所經，不知業因緣相
X09n0248_p0905b20║續，是故凡夫人但有通無明。聲聞人知集諦故，了了
X09n0248_p0905b21║知業因緣相續生，以是故聲聞人亦有通亦有明。若
X09n0248_p0905b22║佛弟子先凡夫人時，得宿命智，入見諦道中，知集因
X09n0248_p0905b23║緣，第八無漏心得斷見，故通變為明。所以者何？明名
X09n0248_p0905b24║見根本。若佛弟子先得聖道，後宿命智生，亦知集因
X09n0248_p0905c01║緣力，故通變為明。佛用是明，知己身及眾生無量無
X09n0248_p0905c02║邊世中宿命因緣，所更種種，悉徧知為力。問：此與前
X09n0248_p0905c03║至處智何異？答：前知前際隨念趣因，此知前際名姓、
X09n0248_p0905c04║苦樂等事。△疏九、知下，即彼經第八天眼無礙智。佛
X09n0248_p0905c05║眼淨過諸天眼，見眾生死此生彼時，端正，醜陋，若大，
X09n0248_p0905c06║若小，若墮善道，若墮惡道。如是業因緣受報，皆能正
X09n0248_p0905c07║知，故名此力依天眼發。是故此智名天眼智。（十中獨此從所
X09n0248_p0905c08║依得名，餘皆從所知。）此智能知生死，名生死智。（此約所知境也。）論云：佛
X09n0248_p0905c09║用天眼見眾生生死處。凡夫人用是天眼，極多見四
X09n0248_p0905c10║天下。聲聞人極多傍見小千世界，上、下亦徧見。問曰：
X09n0248_p0905c11║大梵王亦能見千世界，有何異？答：大梵王自於千世
X09n0248_p0905c12║界中立，則徧見；若在邊立，則不見餘處。聲聞人則不
X09n0248_p0905c13║爾，在所住處，常見千世界。辟支佛見百千世界。諸佛
X09n0248_p0905c14║見無量無邊諸世界。凡夫人天眼智是通而非明，亦
X09n0248_p0905c15║如是，但見所有事，不能見隨業因緣受生。如宿命中
X09n0248_p0905c16║說。復次聲聞人用所住三昧心中入餘三昧，天眼則
X09n0248_p0905c17║滅。佛則不爾，心雖入餘三昧，天眼不滅。△疏十、知下，
X09n0248_p0905c18║永斷習氣智也。佛以世智知自知他，漏盡解脫。知自
X09n0248_p0905c19║者，論云：諸漏盡故，無漏心及智慧解脫，現在法中自
X09n0248_p0905c20║識知我已盡等。知他者，論云：聲聞但知自盡漏，諸佛
X09n0248_p0905c21║亦盡他人漏。（上來別釋竟。）▲疏然佛下，三、總相料揀。論云：
X09n0248_p0905c22║問曰：佛有無量力，何以故但說十力？答：度人因緣，故
X09n0248_p0905c23║但說十力，足辨其事。謂以是處、不是處智力分別籌
X09n0248_p0905c24║量眾生是可度，是不可度；以業報智力分別籌量是
X09n0248_p0906a01║人業障、報障，是無障（此下撮略引之）；三、知禪味著、不味著；四、
X09n0248_p0906a02║知根勝、劣；五、知所樂；六、知所趣；七、籌量解脫門；八、知
X09n0248_p0906a03║先所從來；九、知生處好、醜；十、知漏盡涅槃。佛用十力
X09n0248_p0906a04║度脫眾生，審諦不錯，皆得具足。論又云：初力為總，總
X09n0248_p0906a05║攝九力，為度眾生故。於中分別有九力（云云。大鈔一一列釋）。
X09n0248_p0906a06║疏一、正下，二、釋無所畏。經云：四、無所畏者，成實論云：
X09n0248_p0906a07║一切智、一切漏盡，能說障道及盡苦道。若有人來，如
X09n0248_p0906a08║法問難：我無所畏。初一是前九智力，第二是漏盡智
X09n0248_p0906a09║力，後二令他具足。疏一、正知下，此第一正是薩婆若
X09n0248_p0906a10║（此云一切種智），即無上菩提（二則涅槃，四則利他）。由知一切法，故名
X09n0248_p0906a11║一切智。佛心豈有他正覺覺世間？謂佛下，論中先顯
X09n0248_p0906a12║其相，後方結云一無畏等。論初便云：佛作誠言：我是
X09n0248_p0906a13║一切正智人，若有沙門、婆羅門（云云）。下當具引。若論
X09n0248_p0906a14║文，則每一無畏之初，皆有此言。（講者便應一一懸引，或任就疏總結處備
X09n0248_p0906a15║之，亦得。）問：佛何以一切人、天之類不可壞，得無畏？答：成
X09n0248_p0906a16║實論云：佛說二諦，故不可壞；凡夫無智，亦不與諍。又
X09n0248_p0906a17║佛不與世間諍。世間謂有，佛亦說有；世間謂無，佛亦
X09n0248_p0906a18║說無。以其無諍，故不可壞。又真實論，故不可壞；不但
X09n0248_p0906a19║隨語，皆自心知，故不可壞。釋曰：論指五義，故言無畏。
X09n0248_p0906a20║五者，一、不住真、俗，故若住著，即可破；二、善巧隨機應
X09n0248_p0906a21║之，言無違諍，故不可壞；三、不與世諍等者，世間言有，
X09n0248_p0906a22║佛以即真之俗而應之；世間謂無，佛以即俗之真而
X09n0248_p0906a23║應之。然離真之俗，是妄心所執故。推徵其理，必虧於
X09n0248_p0906a24║即真之俗，故所說不可破也。四、但據實理，非勝、負心。
X09n0248_p0906b01║只由心無所得，故發言不失。五、世人言論，皆是強作
X09n0248_p0906b02║道理。佛所說者，如人見青、黃說青、黃，見長、短說長、短，
X09n0248_p0906b03║故定不謬。如何可壞？論結云：故佛告比丘：汝等莫但
X09n0248_p0906b04║信我語，當自知見，自身證行。又言：汝求諸無詔曲者，
X09n0248_p0906b05║若我晨說夕得，夕說晨得。疏二、盡一切漏及習者，論
X09n0248_p0906b06║云：佛作誠言：一切漏盡，若有沙門等。三、說一切下，文
X09n0248_p0906b07║勢準上。成實論云：不善及有漏善，障解脫故。然障聖
X09n0248_p0906b08║道有其二種：謂若執相不求真理，則善與不善俱障；
X09n0248_p0906b09║若於教理信解真正，依解修行之人，則一切善法悉
X09n0248_p0906b10║為助道，惡不善法方為障道。若就小乘聖道，即唯欲
X09n0248_p0906b11║為障；說欲障道，方為無畏。四、說出苦下，論云：誠哉！我
X09n0248_p0906b12║所說聖道能出世間，隨是行，能盡諸苦。若有沙門（云
X09n0248_p0906b13║云）、佛作誠言下，四段皆云：佛作誠言：我是一切正智
X09n0248_p0906b14║人。若有（注釋此者，皆依論文）、沙門（出家人）、婆羅門（在家有智人）、若天（地天、
X09n0248_p0906b15║空天）、若魔（六欲）、若梵（梵王及一切色界）、若復餘眾（除此所餘），如實言（若以
X09n0248_p0906b16║現事，若以因緣難），是法不知（與佛論何等法。有人言：不說外道經書。有言：論須彌、斤兩等。有
X09n0248_p0906b17║人言：佛但涅槃一種道，因緣是異法。種種因緣，佛或不知。此後說者，多是小乘外道有此疑者），乃至不
X09n0248_p0906b18║見是微畏相（相名因緣。我不見小小因緣如法能來破我者，以不見故，諸天外道有此疑者）。
X09n0248_p0906b19║以是故，我得安隱，得無所畏，安住聖主處，如牛王在
X09n0248_p0906b20║大眾中師子吼，轉妙梵輪。諸沙門、婆羅門，若天、若魔、
X09n0248_p0906b21║若梵，若復餘眾，實不能轉一無畏等（備引一無畏以例三也。故云：我
X09n0248_p0906b22║是一切智，及是法不知。餘三中，此二句則別名，如本文，餘皆同矣）。說此下二句，是疏
X09n0248_p0906b23║家撮略大意而結也。問：何故說四無畏？答：有人言：若
X09n0248_p0906b24║一切眾生共知一切事尚難，況佛一人而有一切智
X09n0248_p0906c01║（此疑，初無畏也。餘三例此，各隨義說疑情）？欲斷此疑難故，佛自說無畏。問：
X09n0248_p0906c02║何名無畏？答：得無所疑，無所忌難，智慧不却不沒，衣
X09n0248_p0906c03║毛不竪，在在法中，如法即作，是無畏相。此四中，初二
X09n0248_p0906c04║顯自功德，後二利益眾生。又一、三說智，二、四說斷。又
X09n0248_p0906c05║如初、示藥草，二、示病滅，三、知禁忌，四、示應食。問：此是
X09n0248_p0906c06║智，何異十力？答：廣（十力）、略（無畏）說故。又能有所作（力）、無所
X09n0248_p0906c07║疑難（無畏），自有智慧（力）、無能破壞故（無畏），皆上句十力，下
X09n0248_p0906c08║句無畏。故成實論云：或性怯弱難知，不善說等，故說
X09n0248_p0906c09║無畏（詳有智是力，能說是辨，合之以為無畏也）。
X09n0248_p0906c10║疏智緣下，三、釋無礙智二：一、依智度論。雖全依論，而
X09n0248_p0906c11║初二與華嚴及諸論各有先、後：論則先義後法，華嚴
X09n0248_p0906c12║則先法後義。今引經列名，依十地論及清涼疏釋相。
X09n0248_p0906c13║論云：義無礙智、法無礙智、辭無礙智、樂說無礙智。義
X09n0248_p0906c14║無礙智者，用名字、言語所說事，各各諸法相，所謂：地
X09n0248_p0906c15║堅相。此中地堅相是義，地名字是法，以言語說地是
X09n0248_p0906c16║辭。於三種智中樂說自在，是樂說。於此四事中通達
X09n0248_p0906c17║無滯，是名無礙智。濕相水、熱相火、動相風、心相思、五
X09n0248_p0906c18║陰無常相、五受陰無常苦空相、一切法無我相，以是
X09n0248_p0906c19║等總相、別相分別諸法亦如是，是名義無礙智。法無
X09n0248_p0906c20║礙智者，知是義名字堅相，名為地。如是等一切名字
X09n0248_p0906c21║分別中無滯，是名法無礙智。所以者何？離名字，義不
X09n0248_p0906c22║可得，知義必由於名。以是故，次義有法。問曰：義之與
X09n0248_p0906c23║名，為合邪？為離邪？若合，召火時，應燒口；若離，說火時，
X09n0248_p0906c24║應得水。答曰：亦不合，亦不離。古人假為立名以名諸
X09n0248_p0907a01║法，後人因是名字識是事。如是各各有名字，是為法。
X09n0248_p0907a02║是名字及義，云何令眾生得解？當以言辭分別莊嚴，
X09n0248_p0907a03║能令人解，通達無滯，是名辭無礙智。說有道理，開演
X09n0248_p0907a04║無盡，亦於禪定中得自在無滯，是名樂說無礙智。釋
X09n0248_p0907a05║曰：論以義為體，相以法為名字，故先義後法。今疏意
X09n0248_p0907a06║順諸論及華嚴經，名是標舉，義是顯示。夫解義，先須
X09n0248_p0907a07║釋名。名如前陳，義當後說。故法先義後餘。義則全依
X09n0248_p0907a08║論。▲疏若約下，二、約華嚴經，即第九地經。其文有十
X09n0248_p0907a09║種四無礙，今略用五。（側注者，皆是釋義。）五中，一者、自相，約總、
X09n0248_p0907a10║別以分法、義。經具云：此菩薩以法無礙智知諸法自
X09n0248_p0907a11║相（色變礙為自相等），義無礙智知諸法別相（如色有十一種相等）。△又
X09n0248_p0907a12║一、知下，二、同相。約性、相以分法、義。經云：以法無礙智
X09n0248_p0907a13║知諸法自性（理同也，同歸於性），義無礙智知諸法生滅相（事同
X09n0248_p0907a14║也，同生滅故。此下不具引經文，但直釋疏中取意用者）。△又一法下，三、行相。經云：
X09n0248_p0907a15║法無礙智知現在差別，以義無礙智知過去、未來法
X09n0248_p0907a16║差別。約三世以明法、義，是則當世而知，名法智，即法
X09n0248_p0907a17║無礙也。逆見過、未，能知現在，名比智（比量智也），即是義無
X09n0248_p0907a18║礙也。△又一知一相下，四、無我慢相。約真俗以分法
X09n0248_p0907a19║義。經云：法無礙智，知諸法一相不壞。（第一義諦無我，故云一相。言不
X09n0248_p0907a20║壞者，不壞無我故。若言我知無我，我證無我，則壞無我，以有能所故也。）義無礙智，知蘊、
X09n0248_p0907a21║處、界諦緣起善巧。（世諦見我故。）△又知一乘下，五、一乘諸
X09n0248_p0907a22║乘相，約權實以分法義。經云：法無礙智知一乘平等
X09n0248_p0907a23║性（觀不異也，唯此一事實故），義無礙智知諸乘差別性（就彼根性有三乘、五
X09n0248_p0907a24║乘故）。今且略舉十相中五（一、二、三、六、七）以為例也。觀其文相，
X09n0248_p0907b01║皆法智知法體，義智知義用，故與智論名次不同。後
X09n0248_p0907b02║二則同者，此四無礙雖皆智所緣境，然初法義全是
X09n0248_p0907b03║所知之境，境義增勝，由境差別眾多，故十中皆別。後
X09n0248_p0907b04║辭無礙但是以言辭說。前二說二時，樂說不滯，無別
X09n0248_p0907b05║義體，以目何行相？故經文雖一一各列四智之別，後
X09n0248_p0907b06║二義相皆同，故今疏云辭則說於等也。又亦辭則當
X09n0248_p0907b07║法無礙，樂說乃當義無礙也。法有名數不可改，強宣
X09n0248_p0907b08║名數者，則當辭、句、義。義是義理、義意，由人巧說，無定
X09n0248_p0907b09║名句故。智慧善巧，妙辯機變之徒好樂說之，隨意而
X09n0248_p0907b10║無礙也。智論：問：力、無所畏，無礙皆智慧。內有力，外無
X09n0248_p0907b11║所畏即具足，何以復說無礙？答：力、無畏已分別。有人
X09n0248_p0907b12║雖無所畏，在大眾中說法而有可礙，以是故說四無
X09n0248_p0907b13║礙智。得是無礙智，莊嚴四無所畏；四無所畏，莊嚴十
X09n0248_p0907b14║力。
X09n0248_p0907b15║疏力等下，四、釋不共法二：一、正釋。言力等者，釋不共
X09n0248_p0907b16║之義。智論：問曰：是三十六法皆是佛法，何故獨以十
X09n0248_p0907b17║八為不共？答：謂二乘分有十力、四無畏故（如舍利弗演法無礙，
X09n0248_p0907b18║佛讚善法性；又那律天眼；又佛說弟子中能師子吼等）。一、二等應言：一、諸佛身
X09n0248_p0907b19║無失，二、諸佛口無失（多劫戒、定、慧、大悲成就故，拔諸罪因緣及習故），三、諸佛
X09n0248_p0907b20║念無失（四念處心長夜修故，心無得、失故）。今意在文略，都以無失結
X09n0248_p0907b21║三業也。四者、佛於眾生無貴、賤、敬、慢、怨、親等異故，常
X09n0248_p0907b22║觀誰可度故，觀彼本來清淨故。五者、定名一心不亂，
X09n0248_p0907b23║亂心中不能得見實事。如水波蕩，不得見面；如風中
X09n0248_p0907b24║燈，不得好照。佛心如澄淳水，如無風燈，故無不定心。
X09n0248_p0907c01║問：佛若常定，云何遊行說法？答：佛於諸法實相中定
X09n0248_p0907c02║不退失故，欲界有定、入定可說法故。六者、眾生鈍根，
X09n0248_p0907c03║多覺苦受、樂受，於捨受中不覺不知，而有捨心，是為
X09n0248_p0907c04║愚使所使。佛於不苦不樂受中知生、住、滅時，故念念
X09n0248_p0907c05║心中麤、細、深、淺，無不悉知；知已而捨，或捨眾入禪。有
X09n0248_p0907c06║人疑佛，佛言：我種種因緣知而故捨。七者、從此已下
X09n0248_p0907c07║至第十二，一一皆有無減字，今疏略之。最後都云無
X09n0248_p0907c08║減者，貫通前也。初、欲無減者，欲謂樂欲。佛知善法恩，
X09n0248_p0907c09║常欲集諸善法故，修習心無厭足故。故涅槃云：一切
X09n0248_p0907c10║善法，欲為其本。論中又說：老比丘目暗，自縫僧伽黎
X09n0248_p0907c11║針，袵脫，語諸人言：誰欲福德為我袵針？佛現其前：我
X09n0248_p0907c12║欲福德無厭足人，汝持針來！比丘識是佛聲，白佛言：
X09n0248_p0907c13║佛無量功德海盡其邊底，云何無厭足？佛言：無有如
X09n0248_p0907c14║我知恩分者。我本以欲無厭故成佛，是故今猶不息。
X09n0248_p0907c15║八者、如欲中說：欲為初行，增長名進。欲唯意業，進通
X09n0248_p0907c16║三業。又欲如人渴得飲，精進如因緣方便求飲。欲為
X09n0248_p0907c17║內，精進為外。又佛說法，背痛小息，令阿難說法。至精
X09n0248_p0907c18║進覺支，佛驚起坐，三問阿難：汝讚精進義邪？阿難言：
X09n0248_p0907c19║讚。如是至三。佛言：善哉！善哉！善修精進，乃至得阿耨
X09n0248_p0907c20║菩提，何況餘道！又佛種種度生，遇諸惡緣，不生懈怠。
X09n0248_p0907c21║九者、於三世諸佛一切智慧相應故。論：問曰：先說念
X09n0248_p0907c22║無失，今復說念無減，與此何別？答：失名錯誤，減名不
X09n0248_p0907c23║及，故異於前。十者、三世一切智慧、力、無畏、無礙成就，
X09n0248_p0907c24║故慧無減。如酥油豐饒，燈炷清淨，光明亦盛。佛亦如
X09n0248_p0908a01║是，禪定如油，念如燈炷，故慧光無減。又世世聞法、讀
X09n0248_p0908a02║誦、思修、問難故。十一者、無漏智慧相應，故有為解脫；
X09n0248_p0908a03║一切煩惱習盡，故無為解脫。十二者、於解脫中智慧
X09n0248_p0908a04║無量無邊清淨故。言知見者，論問曰：但言知，何復言
X09n0248_p0908a05║見？答：言知言見，事將堅固。如世有知非見、有見非知
X09n0248_p0908a06║故，具言即無礙。譬如繩二合一則牢。無減者，此二字
X09n0248_p0908a07║貫通上六，如前已說。論問曰：佛一切法中無減，何故
X09n0248_p0908a08║但六事中無減？答：一切自利利他中四事能具足：欲
X09n0248_p0908a09║求一切善法之根本，精進能行，念能守護。如守門人，
X09n0248_p0908a10║善者聽入、惡者遮止，慧照一切煩惱。用是四法，事得
X09n0248_p0908a11║成辦。是四法果報有二種：一者解脫，二者解脫知見。
X09n0248_p0908a12║解脫義如先說。解脫知見者，用是解脫知見，知是二
X09n0248_p0908a13║種解脫相：有為、無為。解脫知諸解脫相，所謂時解脫、
X09n0248_p0908a14║不時解脫、慧解脫、俱解脫、壞解脫、不壞解脫、八解脫、
X09n0248_p0908a15║不可思議解脫、無礙解脫等。十三四五者，應云十三
X09n0248_p0908a16║佛身業隨智慧行，十四佛口業、十五佛意業亦如是。
X09n0248_p0908a17║論云：佛一切身口意業先知，後隨智慧行。佛三業無
X09n0248_p0908a18║不利益眾生故，如經說：諸佛乃至出入息利益眾生，
X09n0248_p0908a19║何況三業。諸怨惡眾生聞佛出入息氣香，皆得信心
X09n0248_p0908a20║清淨愛樂於佛。諸天聞香亦捨五欲修善，故言隨智
X09n0248_p0908a21║慧行。二乘無此事，如憍梵波頭得羅漢，自食吐而更
X09n0248_p0908a22║食。又如波頭摩、波澌吒、跳上梁、抨畢陵伽、罵河神等，
X09n0248_p0908a23║皆身口不隨智慧。問：佛曾入外道眾中說法，都無信
X09n0248_p0908a24║受者。又曾在眾中現胷腹，及曾現舌相、馬陰藏相。又
X09n0248_p0908b01║罵諸弟子：汝狂愚人！汝死人！食唾人！又結戒不許比
X09n0248_p0908b02║丘畜八種鉢，唯聽畜瓦鉢、鐵鉢，而自用石鉢。有時外
X09n0248_p0908b03║道難，問而不答。又處處說有我，又說無我；說諸法有，
X09n0248_p0908b04║又說無。如是等似身口不隨智慧行，身口不離意業，
X09n0248_p0908b05║意業亦應爾。答曰：不然。於是諸事皆先有智慧，謂入
X09n0248_p0908b06║外道，以種後世大因緣故，止外道謗，言佛自高慢故。
X09n0248_p0908b07║現腹者，薩遮尼揵自言無人敵。得我難而不流汗者，
X09n0248_p0908b08║來至佛所，佛質問之，皆不能答，流汗淹地。佛告尼揵：
X09n0248_p0908b09║汝試觀我流汗不？佛脫鬱多羅示其身，因是外道大
X09n0248_p0908b10║得信向。有人疑佛舌相故，不得道故，佛出舌覆面，還
X09n0248_p0908b11║入口中，見者斷疑得道。有人疑佛馬陰藏相不現，佛
X09n0248_p0908b12║化作馬示之，言陰藏不現，正如是也。見者斷疑，能集
X09n0248_p0908b13║善根，發菩提心。如是等因緣故，非戲論，非無羞義。佛
X09n0248_p0908b14║罵比丘者，有人宜以苦切語，有宜輭語，皆得道故。如
X09n0248_p0908b15║駃馬見鞭影即去，鈍驢得痛手乃行。亦如有瘡濡藥，
X09n0248_p0908b16║唾塗即差；有破出惡肉，塗惡藥乃愈。又佛言狂愚人
X09n0248_p0908b17║是輭語、實語。所以者何？三毒發即是狂愚故。問：前說
X09n0248_p0908b18║三業無失，與此何異？答：前不說因緣，今廣說因緣故。
X09n0248_p0908b19║謂由先以智慧起身、口、意故，得成前三業無失（前果、此因）。
X09n0248_p0908b20║又佛成就三種淨業、三寂靜業、三不護業。有人疑佛：
X09n0248_p0908b21║何因緣成就如是？故佛言：我以智慧，然後三業隨智
X09n0248_p0908b22║慧故（此上猶撮略引，若要始終具見，即覽大鈔）。十六、七、八等者，由此知三
X09n0248_p0908b23║世故，得三業隨智慧行（以此釋前段也）。問：過、未無體，現在不
X09n0248_p0908b24║住，云何能知三世？答：若無過、未，但有現在一念頃者，
X09n0248_p0908c01║佛亦不得成就無量功德。又一心中亦不得有十力、
X09n0248_p0908c02║智等。難曰：若三世皆有者，何等是無常等相？無常名
X09n0248_p0908c03║生滅敗壞故。若三世皆有，便墮常見。何以故？是法未
X09n0248_p0908c04║來中定有轉來現在，從現在轉入過去。如人從一房
X09n0248_p0908c05║入一房，不名失人。如是即無罪福、無生死，有無量過
X09n0248_p0908c06║咎。答：三世各各有相，非過、未有現在相。又若無過、未，
X09n0248_p0908c07║亦無出家律儀，亦無五逆諸罪，無死入地獄。未來無
X09n0248_p0908c08║業故無報，是為邪見。又我不說過、未如現在相。我說
X09n0248_p0908c09║過去雖滅，可生憶想，能生心、心數法。如昨日、明日火，
X09n0248_p0908c10║今日可生憶想。現在心雖無住，相續生故，能知諸
X09n0248_p0908c11║法。▲疏問無下，二、通妨。頂相等者，等於足下柔輭。如
X09n0248_p0908c12║是甚多，皆非智慧法，不應在十八不共中。又如佛身
X09n0248_p0908c13║力，如十萬白香象力及神通力等，皆不說。（釋曰：說智慧者，稱性
X09n0248_p0908c14║合體，有理有義，滅惑生解，泯情入證。其自然果報法，但可欣樂而已，不如其智，故不說也。）上從力
X09n0248_p0908c15║等下，指所用文。言全依者，謂不雜餘論。（於中用華嚴一科及或引
X09n0248_p0908c16║餘教，皆自有科段指之。若不言者，即皆智論。）非論次第備寫，名曰全依。於
X09n0248_p0908c17║中或全寫三、五行，或一紙、半紙，餘多闕略。其文但取
X09n0248_p0908c18║要者，或但意用之。義雖全是，文或前却。上來諸佛果
X09n0248_p0908c19║法竟。
X09n0248_p0908c20║疏助謂下，二、三乘因法二：一、釋助道二：一、總釋。疏三
X09n0248_p0908c21║十下，二、別釋三：一、牒經列數，可知。▲疏然但下，二、類
X09n0248_p0908c22║攝出體。言各八者，精進中四勤為四，更添進根、進力、
X09n0248_p0908c23║精進覺支、正精進，故為八也。定中四神足及根、力、覺
X09n0248_p0908c24║支、正道，各有一定，為八。慧中四念處（此慧體隣此名名）及根
X09n0248_p0909a01║等，各一慧，為八。言念四者，根等各一念也。戒三者，正
X09n0248_p0909a02║業、語、命也。信二者，根、力各一也。輕安下，各不言，可知。
X09n0248_p0909a03║▲疏初四下，三、牒文別釋七：一、釋念處。四念處者，謂
X09n0248_p0909a04║身、受、心、法等四，是念、慧所觀之處，亦名念住。佛令明
X09n0248_p0909a05║記此身等四有不淨等四之過，念於此住，名四念住。
X09n0248_p0909a06║又由此四得念、慧住。釋之文二：一、通大、小乘。言種子
X09n0248_p0909a07║者，有漏業因及父母精血。住處者，生藏下，熟藏上。自
X09n0248_p0909a08║相者，九孔常流。自性者，三十六物。究竟者，䏺、脹、爛、壞。
X09n0248_p0909a09║三受皆苦者，為眾生不了此身不淨，貪著生愛，計之
X09n0248_p0909a10║為樂，觀其三苦，謂：苦受，苦苦；樂受，壞苦；捨受，行苦。心
X09n0248_p0909a11║無常者，謂受樂故，須觀心念念生滅，何暇受樂？法無
X09n0248_p0909a12║我者，即五蘊皆不自在，何有我乎？治凡夫四倒者，疏
X09n0248_p0909a13║序已釋。疏又觀下，二、唯大乘。觀是諸法無行經文，其
X09n0248_p0909a14║義破相，又可詳解。治小乘者，亦如前說。△疏四正下。
X09n0248_p0909a15║二、釋正勤。四念處下。明來意也。精進下。躡出體之勢，
X09n0248_p0909a16║便釋名也。異外下。釋正字。雖是下。釋四行相。諸未生
X09n0248_p0909a17║之惡，誓令永不復生。已生之惡，皆不忍受，斷滅除遣。
X09n0248_p0909a18║未生之善，發起猛利，希願獲得。已生之善，不失不退，
X09n0248_p0909a19║數更修習，成滿究竟。△疏四神下，三、釋神足。初列別
X09n0248_p0909a20║名，次牒釋之。樂欲者，純生樂欲，於不善因緣對治，於
X09n0248_p0909a21║善因緣功德出離，皆正審思察，住一境念。由此多修
X09n0248_p0909a22║習，故觸一境性，能害現行，故名欲。定無間者，䇿勵以
X09n0248_p0909a23║斷二惡，修二善無休息故。心謂等者，由專心守護，故
X09n0248_p0909a24║得心一境性，故名定也。觀名慧者，由先聞正法，故於
X09n0248_p0909b01║定時內自揀擇，故名慧也。以勤過下，已識別名，方明
X09n0248_p0909b02║來意。勤過者，四勤也。智火者，念處也。神即下，釋總名。
X09n0248_p0909b03║譬如有足者，能往還、能得、能證出世勝法，名神。以世
X09n0248_p0909b04║間勝法喻出世勝法，故名為神。將彼到此，故名足。（彼謂
X09n0248_p0909b05║欲等，此謂神通。）然神足自體即是等持，欲等四法皆是助伴。
X09n0248_p0909b06║△疏五根下，四、釋五根。言五根者，根所緣境，即四聖
X09n0248_p0909b07║諦。信者，忍可諦理而為上首，能起餘四。進者，於前所
X09n0248_p0909b08║信信理䇿勤而行（四勤）。念者，明記諦理不忘（四念）。定者，於
X09n0248_p0909b09║諦理繫緣一境（四足）。慧者，於諦理揀擇是非。此五下，釋
X09n0248_p0909b10║根義。由前下，通難。難云：始入佛法，即有信心。云何至
X09n0248_p0909b11║此方明信邪？答：初雖有信，未有定、慧，不得名根。故云
X09n0248_p0909b12║由前三科，此（此五）不可拔。又進等，前未成熟，亦未名根。
X09n0248_p0909b13║故云前三至此等△疏五力下，五、釋。五力即前等者，
X09n0248_p0909b14║力有二義：一、不為他動，即上句也；二、能伏於他，即下
X09n0248_p0909b15║句也。障即是他，內則損障，外則伏魔、梵等。△疏七覺
X09n0248_p0909b16║下，六、釋覺支。七者，一、念，二、擇法，三、精進，四、喜，五、輕安，
X09n0248_p0909b17║六、定，七、捨。文二：一、正釋。疏文隨列便釋，依雜集論五
X09n0248_p0909b18║支釋之。言所依支者，餘六皆依明記之念而得起故。
X09n0248_p0909b19║自體支者，擇法是覺義故。出離者，由勤無間得出離
X09n0248_p0909b20║故。利益者，由心喜得身安樂故。不染汙者，皆離過義
X09n0248_p0909b21║故。次下四句如次釋。輕安、定、捨、麤重、散亂、貪、憂，皆是
X09n0248_p0909b22║染汙義故。麤重，謂欲塵麤障。轉依，謂心在定，則轉與
X09n0248_p0909b23║通、神等為所依故。行捨者，揀捨受也。此行捨是善十
X09n0248_p0909b24║一中之一矣。疏雖一下，二、通妨。謂此覺支成就在於
X09n0248_p0909c01║見道，見道迅速，故剎那俱起。恐疑云：既一念起，何得
X09n0248_p0909c02║說七？故此通云雖一剎等。意云：功能不同，不可言一。
X09n0248_p0909c03║如七味香，擣篩和合；梵如麻子，七香齊發。所言功能
X09n0248_p0909c04║不同者，謂：念，除妄念；擇法，除不正知；餘如次除。懈怠、
X09n0248_p0909c05║惛沉、麤重、散亂、掉舉。△疏八正下，七、釋正道。八正道
X09n0248_p0909c06║者，離於八邪，開通涅槃故（此在修道位）。文二：一、正釋此文。
X09n0248_p0909c07║疏中列而便釋。言分別支者，此能辨明餘七是非取
X09n0248_p0909c08║捨等也。誨示者，發語示教利喜故。令他信者，若語不
X09n0248_p0909c09║契實，或身無戒行，不稱所說，非法貪求，經營活命，豈
X09n0248_p0909c10║可令他信受行用？今由此三皆正，故云是令他信支。
X09n0248_p0909c11║言見清淨者，現量親證，或比量親解，非傳他語而為
X09n0248_p0909c12║說也。戒淨者，上明解，此明行也。行解二法，先須明信。
X09n0248_p0909c13║命者，有漏之身，理須資給，但依教隨日乞食，隨破乞
X09n0248_p0909c14║帛等，不為衣食故，生心經營，求得而守護，繫於身心，
X09n0248_p0909c15║即名淨命。清淨活命，故具說淨命之相，即次下依聖
X09n0248_p0909c16║種等也。聖種有四：一常行乞食，二著糞掃衣，三石窟
X09n0248_p0909c17║塚間樹下隨便而住，四有病以腐爛藥而治之，亦名
X09n0248_p0909c18║四依。依此修行，得成聖道，故復名聖種。五邪者，一為
X09n0248_p0909c19║利養詐現異相奇特，二為利養自說功德，三占相吉
X09n0248_p0909c20║凶，四高聲現威令人畏敬，五者稱說所得利養以動
X09n0248_p0909c21║人心。將此五種以求活命，故名邪命。又有四邪：一、下
X09n0248_p0909c22║口食，合藥種樹；二、仰口食，觀視星宿；三、方口食，曲媚
X09n0248_p0909c23║權豪；四、雜口食，呪術卜算。皆如大、小乘諸律、論備說。
X09n0248_p0909c24║問：離身、語二業，無別正命。如何建立三種？答：婆沙云：
X09n0248_p0910a01║瞋、癡所起身業、語業，名邪業；邪語、貪心所起二業，即
X09n0248_p0910a02║名邪命。疏淨煩惱者，義同精進覺支中說。正止舉相
X09n0248_p0910a03║者，一、掉舉，二、惛沉。故下句云：不容受沉、掉。若失正念，
X09n0248_p0910a04║即掉，即沉。沉、掉是隨煩惱。今正念能淨之。最勝等者，
X09n0248_p0910a05║此勝功德等，由心攀緣散動，故障之不發。今以正定
X09n0248_p0910a06║止之，故云能淨。若能如上分別（見也）、誨示（思惟）等（等於餘也），即
X09n0248_p0910a07║是道支之果。疏上之下，二、總明次第。有法、喻、對釋，詳
X09n0248_p0910a08║之，可解。婆沙、智論皆有此文，並以樹況道品，故名道
X09n0248_p0910a09║樹。
X09n0248_p0910a10║疏超越下，二、解餘文。三、身等者，身謂法、報、化，智謂大
X09n0248_p0910a11║圓鏡等，如文殊章說。眼謂肉眼、天眼、慧眼、法眼、佛眼，
X09n0248_p0910a12║通謂如意、天眼、天耳、他心、宿住、漏盡，地謂十地，度謂
X09n0248_p0910a13║十度、六度果，向謂須陀洹等，各四緣謂十二緣，諦謂
X09n0248_p0910a14║四諦，處即十徧處，定即八定、九次第定。等者，等於餘
X09n0248_p0910a15║所不說一切無漏功德。疏塵勞有八萬四千者，釋所
X09n0248_p0910a16║治也。古來釋云：眾生煩惱根本有十，然一惑力復各
X09n0248_p0910a17║有十，即為百計，應分為九品。但上品重，故開為三品；
X09n0248_p0910a18║中、下輕，故各為一品，合為五百。復於內、外境起，謂自
X09n0248_p0910a19║五塵為內，以他五塵為外，一一各五百，即為五千。別
X09n0248_p0910a20║迷四諦，則成二萬；并本一千，則有二萬一千；依三毒
X09n0248_p0910a21║等，分成八萬四千。（更有二說，不能繁敘。）一一對翻下，釋成所治。
X09n0248_p0910a22║謂本由迷真淨，故成妄染；今悟染本淨，故無加減。故
X09n0248_p0910a23║清涼云：遇三毒而三德圓入一塵而一心淨。又有云：
X09n0248_p0910a24║六賊翻作六神通等。餘如疏引起信論證。
X09n0248_p0910b01║疏問世下，二、總料揀三：一、問答料揀二：一、問，可知。疏
X09n0248_p0910b02║答前下，二、答二：一、結前標後。疏謂若下，二、以義正釋
X09n0248_p0910b03║五：一、法說。疏如有下，二、喻明。疏觀智下，三、法合。疏故
X09n0248_p0910b04║下下，四、指文。疏秪緣下，五、以理結定。文並可知。▲疏
X09n0248_p0910b05║然上下，二、明染、淨相由二：一、指配科段。疏五段下，二、
X09n0248_p0910b06║正彰染、淨。由不覺者，對上覺圓明故。名賴耶者，對上
X09n0248_p0910b07║顯心清淨。乃至處、界諸有，一一翻對本經。言對治此
X09n0248_p0910b08║等者，正判此經稱性真實，翻染行相。▲疏然無下，三、
X09n0248_p0910b09║通伏難。難云：經中先說諸佛力、無畏等，後說道品因
X09n0248_p0910b10║等，文豈非倒？故答云：若約人等也。據法本、末者，據真
X09n0248_p0910b11║實法理，本來是佛。（此是常住之果，故名本也，果也。）然多劫迷之，故成
X09n0248_p0910b12║垢染；須修習萬行，翻於漏染。（漸修，故云末也，因也。）疏亦如下，引
X09n0248_p0910b13║證。言根本等者，論云：若因滅，（論以根本無明為因，故生業相、轉相、境界相。）
X09n0248_p0910b14║則緣滅。（緣，則境界相與後六麤為生起之緣。故彼疏云：無明為因，生三細；境界為緣，生六麤。今言因滅，
X09n0248_p0910b15║則緣滅者，彼疏釋云：得對治無明滅時，無明所起現識境界亦隨滅。）因滅，故不相應心
X09n0248_p0910b16║（三細也。細，故無心、心所相應麤顯之相。）滅，（親依無明因生，故無明滅時亦隨滅。）緣滅，故相
X09n0248_p0910b17║應心（六麤，前四也。其相麤顯，是心、心所相應也。）滅。（以四麤親依境界緣生，故境界滅時亦隨滅也。）
X09n0248_p0910b18║今引此以證果先因後者，以根本無明滅時，佛果則
X09n0248_p0910b19║顯。今既先由無明滅，方得境界等，枝末不覺，展轉而
X09n0248_p0910b20║滅，則果先因後。對治展轉枝末是萬行因法，故經自、
X09n0248_p0910b21║他正報。云一切實相者，既歷法已盡，故但通相躡之。
X09n0248_p0910b22║義如疏釋，思之，可見。疏二、一、然凡下，正釋義。疏此乃
X09n0248_p0910b23║下，二、通妨難。難意云：若修觀行者，一身覺性淨，故得
X09n0248_p0910b24║十方眾生覺性淨者，應可一人修道，多人成佛。故疏
X09n0248_p0910c01║通云：此乃一人悟性，知一切眾生本性等。
X09n0248_p0910c02║經依報中。疏二、一國土下，別釋此文。皆由自心者，淨
X09n0248_p0910c03║名云：隨其心淨，則佛土淨。眾生劫燒等者，法華經云：
X09n0248_p0910c04║眾生見劫盡大火所燒時（火災壞器時也。事在賢劫章中）我此土安
X09n0248_p0910c05║隱天人常充滿。螺髻等者，淨名經中螺髻梵王云：我
X09n0248_p0910c06║見釋迦牟尼佛土清淨，譬如自在天宮（隨天業識所見）。舍利
X09n0248_p0910c07║弗言（即鶖子）：我見此土丘陵、坑坎、荊棘、沙礫、土石、諸山，
X09n0248_p0910c08║穢惡充滿（隨人業識所見）。於是佛以足指按地，即時三千世
X09n0248_p0910c09║界若干百千珍寶嚴飾，譬如寶莊嚴土。一切大眾歎
X09n0248_p0910c10║未曾有，而皆自見坐寶蓮華。況乃下，道理轉諦的也。
X09n0248_p0910c11║且如上說，心隨染、淨之緣，尚能於染見淨，況心冥真
X09n0248_p0910c12║性，染、淨俱清淨邪？身、土依真者，如前引華嚴云：普賢
X09n0248_p0910c13║身相如虗空依真而住非國土。上來正釋此段經文
X09n0248_p0910c14║訖。▲疏然上下。二、總明相躡翻對。未覺之時，妄法生
X09n0248_p0910c15║起，次第釋成。覺了，還相躡為次第矣。
X09n0248_p0910c16║經空、色同如中，疏二、一、第二下，敘科意。此當泯絕等
X09n0248_p0910c17║者，即真空觀中有四句：前七段即諸法即空淨，不待
X09n0248_p0910c18║除却諸法，故當第三句空、色無礙觀；今空、色俱如，同
X09n0248_p0910c19║於覺性，稱性不動，故當第四泯絕無寄觀。▲疏躡前
X09n0248_p0910c20║下，二、正銷。文二：一、釋前四句三：一、正釋，於中有法說、
X09n0248_p0910c21║喻明。疏故法下，二、引證。並如文詳之。疏然諸下，三、釋
X09n0248_p0910c22║疑。疑云：諸法即事，覺性即理。今既二法平等，便當理、
X09n0248_p0910c23║事無礙，何得科判在真空觀中？故此牒疑辭，便釋云
X09n0248_p0910c24║夫理、事等也。△疏還如下。二、釋後諸句。還如前七段
X09n0248_p0911a01║等者，釋結例之文也。
X09n0248_p0911a02║
X09n0248_p0911a03║圓覺經略疏之鈔卷第八