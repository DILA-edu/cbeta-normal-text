X09n0248_p0924b05║
X09n0248_p0924b06║
X09n0248_p0924b07║
X09n0248_p0924b08║圓覺經略疏之鈔卷第十
X09n0248_p0924b09║
X09n0248_p0924b10║經略分修、證之位。疏三、一、此下下，躡前顯後。疏言略
X09n0248_p0924b11║下，二、解科意，三、正開釋經慶。前中，疏未曾聞見者，問：
X09n0248_p0924b12║說此經時，在法華先？為復在後？若先，則是權教，被法
X09n0248_p0924b13║華破；若後，則法華已說。此何未曾？答：序及懸談已明。
X09n0248_p0924b14║言此是別教一乘，非法華通教一乘之說，不必相例。
X09n0248_p0924b15║此頓教不屬三時、五時之數，況淨土中說，何定先、後？
X09n0248_p0924b16║各隨勝、劣之機。見、聞不同，廣如前辨。此對十萬大士，
X09n0248_p0924b17║特留末世頓教。言未曾見者，但以遇立相、破相，得聞
X09n0248_p0924b18║者多。此教難聞、希聞，故為末世當機示現，留此言迹耳。
X09n0248_p0924b19║經長行中，疏二、一、正說下，科分，二、隨釋經徵。釋中，疏
X09n0248_p0924b20║然前輪迴等者，問：輪迴修證，倒、正懸殊。顛倒妄執，任
X09n0248_p0924b21║許空、無；順理修行，云何亦爾？答：覺性不生、不動、不變，
X09n0248_p0924b22║何有初、後倒、正之殊？即知對待得名，二俱無性。然倒
X09n0248_p0924b23║以岸移，隱於住相；修如現像，不翳鏡明。又岸雖似轉，
X09n0248_p0924b24║理實不移；鏡像雖空，理實現像。像有假相，轉相全無。
X09n0248_p0924c01║由是倒、正懸殊，空、理有異。以喻對法，道、理昭然。智者
X09n0248_p0924c02║審之，令斯明現。
X09n0248_p0924c03║經喻中，疏又如眼光等者，前云眼光，得無憎、愛中已
X09n0248_p0924c04║釋此義。但約等者，既無分別憎、愛偏頗，此多彼少之
X09n0248_p0924c05║義，故云平等。不是有人心平智巧，能均攤分布，令不
X09n0248_p0924c06║偏頗，名平等也。故云無能作者。
X09n0248_p0924c07║經功用中，疏前三等者，如信位覺業不起為滅，不覺
X09n0248_p0924c08║惑為未滅；賢位覺異相，不覺住相；聖位覺住相，不覺
X09n0248_p0924c09║生相。皆以覺為滅，不覺為未也。若約此經本文，則信
X09n0248_p0924c10║位勞慮滅，淨解未滅；賢位淨解滅，見覺未滅；聖位見
X09n0248_p0924c11║覺相滅，照寂不滅。疏夢渡河者（未撿）。圓明證悟等者，八
X09n0248_p0924c12║地即是，故無相，無功用也。問：後有三重細障未盡，何
X09n0248_p0924c13║得圓明？答：此地是圓證之初。自後稱性之智任運流
X09n0248_p0924c14║轉，細惑任運自盡，都不更加功用，故說圓明。其實佛
X09n0248_p0924c15║地方為究竟圓明也。此猶約行布門說。若圓融門，初
X09n0248_p0924c16║住即是。故志公云：大道不由行得，說行只為凡愚。（地前
X09n0248_p0924c17║之人及地地出觀散心者，皆屬凡愚。故所斷之障名二十二愚。）得理反觀於行，始知
X09n0248_p0924c18║枉致工夫。（初即八地，究竟即佛。然亦不枉，智者詳之。）
X09n0248_p0924c19║經功極中，疏非謂起心等者。問：既云順如來寂滅，豈
X09n0248_p0924c20║不是別求邪？答：自心寂滅即是如來寂滅，非別求他，
X09n0248_p0924c21║釋迦、彌陀心外無別如來故。
X09n0248_p0924c22║經證位階差，疏：二、一、二證下，科分云證位階差者，然
X09n0248_p0924c23║修證地位，五教不同：一、小乘果別，非此所明；二、大乘
X09n0248_p0924c24║始教定有地位，自為三說：一、依唯識五位：一、資糧位，
X09n0248_p0925a01║從初發心乃至未起順決擇識，為趣正覺，為度有情，
X09n0248_p0925a02║修習福、智順解脫分；二、加行位，為入見道，復修煗（依明
X09n0248_p0925a03║得定，發下尋、伺，創觀無所取法）、頂（依明增定，發上尋、伺，重觀無所取法）、忍（依印順定，發下如實智，印
X09n0248_p0925a04║無所取，順無能取故）、世第一（依無間定，發上如實智，印無二取），伏除二取順決
X09n0248_p0925a05║擇分；三、通達位，亦名見道，謂初入地無分別智，實證
X09n0248_p0925a06║真如；四、修習位，始從初地住心乃至金剛無間，為斷
X09n0248_p0925a07║除障，證二轉依，復數修習無分別智；五、究竟位，金剛
X09n0248_p0925a08║心後解脫道中初得二果，利樂有情，窮未來際；二者、
X09n0248_p0925a09║攝論說有四地：一、勝解行地，餘三即見、修、無學。三、瑜
X09n0248_p0925a10║伽等說有七地：一、種性，二、勝解行（三賢），三、淨勝意樂（初地），
X09n0248_p0925a11║四、行正行（二至七地），五、決定（八），六、決定行（九），七、到究竟（十地
X09n0248_p0925a12║如來雜立為地）。四終教假說位地，亦有其三：一仁王五忍，謂
X09n0248_p0925a13║伏忍、信忍、順忍、無生忍（各上中下）、寂滅忍（上下）。二瓔珞六種
X09n0248_p0925a14║性：一習、二性、三道、四聖（皆云種性）、五等覺性、六妙覺性。三
X09n0248_p0925a15║天台六即，謂理即及名字、觀行、相似、分真、究竟等。即
X09n0248_p0925a16║四頓教無位之位，即此經及起信論翻妄四位（言無位者，
X09n0248_p0925a17║論結四位云：而實無有始覺之異，本來平等同一覺故。經即就實言無，證得約妄說別也），如下所
X09n0248_p0925a18║明。五圓教融通位地，即華嚴經略有七位：第二會說
X09n0248_p0925a19║十信，第三會說十住，四說十行，五說十向，六說十地。
X09n0248_p0925a20║第七會初六品說等覺，次三品說妙覺（然復有差別、平等兩重因
X09n0248_p0925a21║果，上皆差別也，後兩重說平等因果）。廣有五十二位，謂前五各十，等妙
X09n0248_p0925a22║各一（諸教說十信、等覺，或開或合，華嚴俱開，故五十二也）。然因該果海，果徹因
X09n0248_p0925a23║源，行布圓融，二無礙故。具釋此等諸位行相，廣如大
X09n0248_p0925a24║鈔所明。▲二、隨釋經，依位漸證。疏：六、一、初中下，列四
X09n0248_p0925b01║位。一、信位者，然約圓、頓之宗，此位是萬行、萬德根本。
X09n0248_p0925b02║初心同佛，方名信故；不信自心是如來藏，非菩薩故。
X09n0248_p0925b03║發心、畢竟二不別。如是二心，先心難故。故華嚴特開
X09n0248_p0925b04║一會，六品說之。此經起信，皆開為一位。權、漸教中多
X09n0248_p0925b05║不開者，彼但信教，便名為信，未必悟解故。如道上輕
X09n0248_p0925b06║毛，隨風不定。故十千劫修，方入初發心住。二、賢位者，
X09n0248_p0925b07║合資糧、加行也。就中取加行行相，約觀智故。三、聖位
X09n0248_p0925b08║者，親證真如，故名聖也。合見、修二道為此一位。於中
X09n0248_p0925b09║偏取見道行相，以證真行相通十地故。四、果位者，唯
X09n0248_p0925b10║妙覺也，即究竟位。△疏：此四下，二、配四相。言逆次者，
X09n0248_p0925b11║一、斷於滅相，二、斷異相，三、斷住相，四、斷生相，逆於生
X09n0248_p0925b12║起之次故也。以生起即從細轉至麤，除即從麤至細，
X09n0248_p0925b13║細難斷故。△疏然心下，三、舉意總釋。良由無明熏真
X09n0248_p0925b14║如義，如普賢章中。故涅槃經云佛性隨流成種種味
X09n0248_p0925b15║等，本論云自性清淨心因無明風動等。先際最微等
X09n0248_p0925b16║者，佛性論云：一切有為法，約前際與生相相應，約後
X09n0248_p0925b17║際與滅相相應，約中際與住、異相相應。初者、謂由無
X09n0248_p0925b18║明不覺心動，轉彼淨心，名為生相。二者、謂此無明與
X09n0248_p0925b19║前生相和合，轉彼淨心，能見能現，分別相續，行相猶
X09n0248_p0925b20║細，法執堅住，名為住相。三者、謂此無明與住相合，轉
X09n0248_p0925b21║彼淨心，乃至此位，行相稍麤，執取計名，發動身、口，令
X09n0248_p0925b22║其造業，名為異相。四者、謂此無明與異相合，轉彼淨
X09n0248_p0925b23║心，至此後際，不了業報，廣對諸緣，造集諸業，滅前異
X09n0248_p0925b24║心，令墮諸趣，行相最麤，極至於此，周盡之終，名為滅
X09n0248_p0925c01║相。是故三界四相，唯一夢心，皆因根本無明之力。△
X09n0248_p0925c02║疏：今因下，四、翻之以成四位。謂本因不覺之力，起生
X09n0248_p0925c03║相等種種夢念，動其心源，長眠三界，流轉六道。故今
X09n0248_p0925c04║因內、外熏力，益本智，損倒情，乃至心源遂成四位階
X09n0248_p0925c05║級，非圓覺性有斯行、位之別。△疏今以下，五、標示釋
X09n0248_p0925c06║儀。問：若造論，疏即釋論；今造經，疏但釋經。何以將論
X09n0248_p0925c07║參之，令難解邪？答：今意在解心，破倒、正等法為解，不
X09n0248_p0925c08║以解文為解。若不對論文，却難徹見、修、斷心相。今以
X09n0248_p0925c09║論釋，意在明顯，云何却言難邪？且佛說經，意趣難解。
X09n0248_p0925c10║當時機勝，對面不妨有悟人。佛滅度後，時移代變，人
X09n0248_p0925c11║機轉劣，何由解了？故諸菩薩慈悲造論，解釋指示。或
X09n0248_p0925c12║取諸經中法、義，都作義門，一時解釋，名為宗論。或各
X09n0248_p0925c13║就一經一部，隨文解釋，名為釋論。準龍樹菩薩摩訶
X09n0248_p0925c14║衍論中說：馬鳴菩薩約一百本了義大乘經，造此起
X09n0248_p0925c15║信論。即知此論通釋百本經中義也。此經亦是其數。
X09n0248_p0925c16║但彼論立名小殊，若不憑菩薩開示之文，如何疑情
X09n0248_p0925c17║決了？故須以論為釋義之定量也。前後有廣用諸論
X09n0248_p0925c18║處，其意皆然。又論但約覺染麤、細，經約悟靜勝、劣。今
X09n0248_p0925c19║用論者，分齊一也。又因互顯，兩義俱通。△六、正釋經
X09n0248_p0925c20║文。
X09n0248_p0925c21║釋信位中，疏二：一、初信下，敘論；二、釋文。經標凡夫中。
X09n0248_p0925c22║疏此句我見者，是第七識中四惑之一數，謂執我者
X09n0248_p0925c23║是第七識，此識中有此四惑故。又亦可將此四惑通
X09n0248_p0925c24║配二句經文，謂妄想我即我癡、我見，及愛我者即我
X09n0248_p0926a01║愛、我慢。言下自有文者，淨業菩薩章四相門中釋也。
X09n0248_p0926a02║其執我過患又已在二空門中釋了。
X09n0248_p0926a03║經聞法悟中，疏即內熏者，意云：本覺，內熏為因；前遇
X09n0248_p0926a04║善友，聞熏為緣。由內、外熏力，心起厭求。因、緣既備，則
X09n0248_p0926a05║心性朗然。廣明熏習，如論所說。疏寤時覺夢者，此意
X09n0248_p0926a06║雖易，不照心者難見。謂夢之有、無，反覆二說：一、約虗
X09n0248_p0926a07║妄之相言之，眠時無夢（但見是覺故，故前云曾不自知念念生滅），覺時有
X09n0248_p0926a08║夢（方見一夜來正夢之心境故）；二、若約真實之性言之，即眠時有
X09n0248_p0926a09║夢（正作夢故），覺時無夢（所觀之心境一一空故）。迷、悟之見，一一對喻，
X09n0248_p0926a10║可知。今云發者，如覺時夢境現也；明者，知其是夢，知
X09n0248_p0926a11║其皆空也，空不壞所觀之相故。次云即知勞慮等故。
X09n0248_p0926a12║故禪家有日光、隙塵之喻。
X09n0248_p0926a13║經：息妄中。疏：絕求作者。不造諸業，雖隨順法性，修助
X09n0248_p0926a14║道法，而於心行無求無作，故言絕也。
X09n0248_p0926a15║經賢位中，疏：二、一、二賢下，敘論。覺於念異者，論具云：
X09n0248_p0926a16║如初發意菩薩等，覺於念異（念異者，計我、我所、貪、瞋、見、愛等），念無異
X09n0248_p0926a17║相，以捨麤分別（貪等）執著相故（著違、順境），名相似覺（猶夢住相故）。
X09n0248_p0926a18║言念異者，即上所說迷前違、順等法，更起貪、瞋、人、我、
X09n0248_p0926a19║愛、見，執相計名，發動身、口等也。前引論文，依諸凡夫
X09n0248_p0926a20║取著轉深等。念無異相者，心念未除，但覺此念無異
X09n0248_p0926a21║相也。▲疏見前下，二、釋文。見前等者，謂淨解之念，亦
X09n0248_p0926a22║是麤分別等也。如論中說：能知名義，亦是無明；厭苦
X09n0248_p0926a23║欣樂，是妄心也。正當此位者，即此覺異念之覺，是經
X09n0248_p0926a24║中所住之見覺。此覺非真，故配為論中相似覺。疏結
X09n0248_p0926b01║地前證覺者，佛頂經云：（是彼四善根中頂地之文，亦是地前行相，故取為證。）如
X09n0248_p0926b02║登高山，身入虗空，下有微礙，名為頂地。此亦如是，諸
X09n0248_p0926b03║礙既盡，如身處空；見覺猶存，如彼微礙。（彼說地前頂位。）又唯
X09n0248_p0926b04║識論加行偈云：現前立少物謂是唯識性以有所得
X09n0248_p0926b05║故非實住唯識。意亦同此。
X09n0248_p0926b06║經聖位中，疏二、一、三聖下，敘論文。云覺於等者，論具
X09n0248_p0926b07║云：如法身菩薩等，（九地皆同。）覺於念住，（四種相也。）念無住相，（知法
X09n0248_p0926b08║唯識，不起麤執。）以離分別，（異前人執及著外境，故今約心，但云分別。）麤念相故，（又異
X09n0248_p0926b09║生相，故云麤念。）名隨分覺。（細念既在，覺道未圓。）▲二、釋文。
X09n0248_p0926b10║經悟前非中，疏即論中覺於念住者，經下文云：常覺
X09n0248_p0926b11║不住。良由覺住，故不住也。
X09n0248_p0926b12║經明證相，疏：二、一、二明下，總敘。義準大疏，有其二意：
X09n0248_p0926b13║一者、果海離於說相，以不可言障而不證，斷而證故。
X09n0248_p0926b14║故十地但說一分。故下文雖寄對強說，而但言障礙
X09n0248_p0926b15║即覺等，無別顯相。二者、因門可寄言說，又有二門：一、
X09n0248_p0926b16║證理法界，二、證餘法界。理中有五：一、能、所歷然，謂以
X09n0248_p0926b17║無分別智證無差別理，心與境冥，智與神會。如日合
X09n0248_p0926b18║空，雖不可分，而日非空，空非日光。（始教）二、能、所無二，以
X09n0248_p0926b19║即體之智還照心體。舉理收智，照體即寂；舉智收理，
X09n0248_p0926b20║寂而常照。如一明珠，珠自有光，還照珠矣。（終教）三、能、所
X09n0248_p0926b21║俱泯，謂由智即理，故非智；理即智，故非理。同時互即，
X09n0248_p0926b22║故互奪也。又直顯本覺心體非能、所故。故此文云：常
X09n0248_p0926b23║覺不住。不住，即離能、所矣。（頓教）四、存、泯無礙，以前三門
X09n0248_p0926b24║說有前、後，體無二故。謂必因能證，方悟心體本絕能、
X09n0248_p0926c01║所。故喻先因斷頭，方無能斷。五、舉一全收。上列四門，
X09n0248_p0926c02║欲彰義異。理既融攝，開、合寧殊？次證餘法界者，謂以
X09n0248_p0926c03║無障礙智證無障礙境。境、智難思，復有三義：一、開能、
X09n0248_p0926c04║所，二、合能、所，三、攝開、合。二義具如大疏所辨。今此經
X09n0248_p0926c05║文當前證理。疏言如日合空者，喻顯相宗證道，理、智
X09n0248_p0926c06║體殊，即五門中常第一門也。如珠自照者，即況性宗
X09n0248_p0926c07║證道，理、智不殊，即後四門之意。非如外智能證於如，
X09n0248_p0926c08║亦無智外如為智所證。故疏次出所以，云：但是本覺
X09n0248_p0926c09║顯現，非能、所故。其無礙境智寄在後果位中說之。▲
X09n0248_p0926c10║二、別解文。
X09n0248_p0926c11║經法中云：常覺不住者，念念知無所得，故照與照者
X09n0248_p0926c12║等。疏：四、一、能、所下，略釋，可知。▲疏故唯下，二、廣釋三：
X09n0248_p0926c13║一、引偈。△疏智無下，二、以偈釋經。取彼長行釋偈義
X09n0248_p0926c14║意，開而用之以釋經文。今具引彼文照之，自見疏意。
X09n0248_p0926c15║文云：若時菩薩於所緣境無分別智都無所得，不取
X09n0248_p0926c16║種種戲論相故，爾時乃名實住唯識真勝義性，即證
X09n0248_p0926c17║真如。智與真如平等平等，俱離能取、所取相故。心、能、
X09n0248_p0926c18║所取俱是分別，有所得心戲論現故。（此但偏遮有漏，然後得智亦有
X09n0248_p0926c19║戲論之相。今亦離彼相也。）△疏彼文下，三、通妨。難曰：此偈是初地
X09n0248_p0926c20║入心見道位中之偈。今經此位者，通於十地，兼修習
X09n0248_p0926c21║位，合為一位。如何偏以此偈釋經？故答云：彼文雖局
X09n0248_p0926c22║見道等也。前已頻言此經宗於觀智，其每地之中種
X09n0248_p0926c23║種行相，此不備列，法爾自具。又地者喻智，不喻位中
X09n0248_p0926c24║別行。故華嚴十地品正說地體有十二行。經唯論證
X09n0248_p0927a01║智，餘之行相並名寄位說行，不名為地。故知地地皆
X09n0248_p0927a02║證真如，證相無別。即明見道義通十地，文局初地。但
X09n0248_p0927a03║所斷之障，麤、細不同；所證真如，隨地義別。非證理時
X09n0248_p0927a04║別有行相。故諸經皆無加行及見道位者，由每地皆
X09n0248_p0927a05║有加行、根本、後得三種智也。今世親菩薩通取十地
X09n0248_p0927a06║證理行相，以此地創證、創斷義相顯著故。故云：證理
X09n0248_p0927a07║之義，十地無殊。▲疏亦可下，三、揀前重釋。▲疏此則
X09n0248_p0927a08║下，四、結指本論，文並可知。
X09n0248_p0927a09║經喻中疏自斷頭者，此喻未證真時，即無能證之義；
X09n0248_p0927a10║真若已證，真外復無別能證之智異於真也。若斷障
X09n0248_p0927a11║及遣前諸礙而說，則應云：若未斷礙，即無能斷之義；
X09n0248_p0927a12║礙若已除，復無能除之智。若存能除之智，即是有障
X09n0248_p0927a13║礙而可除斷。深乖性宗之見，故云爾也。
X09n0248_p0927a14║經不住教，疏：二、一、二不下，總敘意。不住名真解者，即
X09n0248_p0927a15║無說，無示，無聞，無得，為真說、聽也。故王縉相公述法
X09n0248_p0927a16║華天長小疏序云：於文字不著，乃能解（古駭反）。經故華
X09n0248_p0927a17║嚴等者，彼文具云：為欲救護眾生，轉更推求世、出世
X09n0248_p0927a18║間諸利益事，而無疲厭故，即成就無疲厭心；成就無
X09n0248_p0927a19║疲厭心已，於一切經、論心無怯弱；無怯弱故，即得成
X09n0248_p0927a20║就一切經、論智；獲是智已，善能籌量應作、不應作，於
X09n0248_p0927a21║上、中、下一切眾生隨應隨力，如是而行。▲二、別科釋
X09n0248_p0927a22║經標喻。釋中，疏夫設言象等者，即周易以忘筌蹄得
X09n0248_p0927a23║魚兔，以此忘言象而得意，已如序中具釋。雖云忘也，
X09n0248_p0927a24║必須假之，故云設也。然言是語言宣說，此即可知。象
X09n0248_p0927b01║者，何也？象者，象也，似也。謂取似象之法為象，令見真
X09n0248_p0927b02║理。周易有大象、少象，以顯易道，即其事也。（六龍象於陽德，變化
X09n0248_p0927b03║無方等。）佛說圓極之理，言之不及，多以喻況，皆此類也。
X09n0248_p0927b04║若更深而論之，則名言所顯之義，亦皆是象。不論譬
X09n0248_p0927b05║喻，以理畢竟言不及故。謂聞教生解，義相生時，亦是
X09n0248_p0927b06║變影起故。無言象而倒惑者，出取捨之過也。若眾生
X09n0248_p0927b07║不遇善友，不聞聖教，曠劫長守倒見，終無自悟之期。
X09n0248_p0927b08║故經偈云：譬如闇中寶無燈不可見佛法無人說雖
X09n0248_p0927b09║慧不能了。執言象而迷真者，謂但守教，不求旨歸，是
X09n0248_p0927b10║執言也。縱求義理，但隨文生解，便為真實。不能以教
X09n0248_p0927b11║而為明鏡，照見自心；不能以自心為智燈，照經幽旨，
X09n0248_p0927b12║是執象也。故經說云：不了自心，何知正道等。又十地
X09n0248_p0927b13║論云：隨聲取義，有五過失。如覽鏡時，本圖見面，便執
X09n0248_p0927b14║見者為實，豈不轉更成迷？故云執言象而迷真也。標
X09n0248_p0927b15║月之指等者，標指（音志）標舉，亦是指示之義，即標指天
X09n0248_p0927b16║月之手指，故云標月之指。謂以手指標舉，指示月輪
X09n0248_p0927b17║矣。餘文可知。證實忘標者，傍文照理，勿照於文；傍指
X09n0248_p0927b18║看月，勿看於指。正見舉指，便勿看指，不是且看，後始
X09n0248_p0927b19║棄之。如正聞法時，正看經時，便勿滯情於文字，不是
X09n0248_p0927b20║先看後捨。此意隱密，講聽二士，細意審之。故佛頂云：
X09n0248_p0927b21║如人以指指月，是人應當看月，不應看指。若復看指，
X09n0248_p0927b22║非唯忘失月輪，抑亦忘指。
X09n0248_p0927b23║經果位中，疏二、一、四果下，敘論。言滿足方便者，是方
X09n0248_p0927b24║便道；一念相應，是無間道；從最後一念相應，更不間
X09n0248_p0927c01║隔，便是佛果；從覺心下，乃至細念故，即解脫道也。覺
X09n0248_p0927c02║心初起，心無初相者，根本無明，依覺故迷，動彼淨心，
X09n0248_p0927c03║令起微念。今乃覺知離覺，無別不覺，即動心本寂。如
X09n0248_p0927c04║迷東為西，悟時即西是東，更無西相。故云無初相也。
X09n0248_p0927c05║前三位中雖各有所覺，以其動念未盡，故但言念無
X09n0248_p0927c06║異相，念無住相。今此究竟位中動念都盡，唯一心在，
X09n0248_p0927c07║故直云心無初相。上皆藏疏。今更評曰：此有二意：一
X09n0248_p0927c08║者、覺是能覺之智，心初起是所覺之業相。覺此業相
X09n0248_p0927c09║本空，名無初相也。心字是本，通於真、妄。即此心起，便
X09n0248_p0927c10║是業相；即此心本無初起之相，便是心性。二者、兩句
X09n0248_p0927c11║都說始覺創滿之相。初者，始也。此覺心證極出夢，初
X09n0248_p0927c12║始起時，元無初始之相，以即同本覺故。（如本心識，從睡覺時，似初
X09n0248_p0927c13║起然，更無別心識新得，即是昨日前日今日識故。）以遠離微細念者，業識動
X09n0248_p0927c14║念，念中最細也，即是生相。今由覺此永無，故上云心
X09n0248_p0927c15║無初相。得見心性者，微細念相盡故，真性顯現也。前
X09n0248_p0927c16║三位中，相未盡故，不云見性。心即常住者，前三位覺
X09n0248_p0927c17║未至源，猶有業識起滅，不云常住。今生相夢盡，無明
X09n0248_p0927c18║風息，心海浪歇，湛然常住。究竟覺者，前未至源，夢念
X09n0248_p0927c19║未盡，求滅此動，望到彼岸。今覺本不流轉，亦非始靜，
X09n0248_p0927c20║常自一心平等，平等始不異本，名究竟覺。乃至四相
X09n0248_p0927c21║俱時而有，皆無自立，本來平等，同一覺故。▲二、釋文。
X09n0248_p0927c22║經明境中，疏二：一、總標下，通釋。總標三：一、述大意。疏
X09n0248_p0927c23║即論下，二、配論。見性常住者，是究竟義，故經及論皆
X09n0248_p0927c24║云究竟覺也。疏又若下，三、銷經二：一、直銷經文。障礙
X09n0248_p0928a01║即覺，方究竟者，即是論中四相本來同一覺也。又究
X09n0248_p0928a02║竟覺，經、論文同。然此二句，藥、病俱亡。謂無障可斷，障
X09n0248_p0928a03║即覺故；無真可證，障體即覺，無別真故；無斷、證智，但
X09n0248_p0928a04║是覺故。然無障可斷，無是實無；無真可證，即不是無。
X09n0248_p0928a05║故十對文雖皆無二義，唯真、妄俱真，並無真、妄俱妄。
X09n0248_p0928a06║（真、妄是十對都名：真，謂得念、成法等；妄，謂失念、破法等。俱真者，解脫、涅槃等。解脫、涅槃等還是偏同得念、成法
X09n0248_p0928a07║等義，無乖失、破等義。故云俱真，不云俱妄也。）△疏障礙下，二、以總配別。每
X09n0248_p0928a08║對中上句者，謂得念、失念、成法、破法，乃至一切煩惱。
X09n0248_p0928a09║其失念、破法，愚癡、外道、無明、淫、怒等類，皆是染法，是
X09n0248_p0928a10║麤障也。得念、成法，智慧、菩提、真如、戒、定等類，皆是淨
X09n0248_p0928a11║法，若滯此相，是細障也。麤、細雖殊，屬於對待，皆障礙
X09n0248_p0928a12║也。故前經云：覺礙為礙。故以障礙之言，總標十對中
X09n0248_p0928a13║染、淨之相。即標下句者，謂無非解脫，皆名涅槃、般若、
X09n0248_p0928a14║菩提、梵行、法性等也。以得、失、成、破等，皆同一覺性之
X09n0248_p0928a15║體，故無非解脫等。▲疏一、識下，二、別釋十對。其十對
X09n0248_p0928a16║名，並隨經所列。一中云無念則得者，論中之意，離念
X09n0248_p0928a17║即覺，念即不覺。覺即是智，故云正念是智也；念即不
X09n0248_p0928a18║覺，不覺即名失念矣。故次引論成之。二中緣會者，唯
X09n0248_p0928a19║說淨緣起也。本覺內熏，教法外熏。或信解為因，發願
X09n0248_p0928a20║為緣等，總為緣會。緣會故，成就止、觀，乃至菩提、涅槃。
X09n0248_p0928a21║緣離者，或離師無教，或心退，或邪信、異見忽起，失於
X09n0248_p0928a22║信解，皆名緣離。緣離故，失定忘慧，破前功行矣。餘皆
X09n0248_p0928a23║可見。三中寶積經但云無差，不偏同一邊。然據理而
X09n0248_p0928a24║言，必同歸佛性，故無差矣。四中可知。五中涅槃又云：
X09n0248_p0928b01║明與無明，凡夫為二。智者了達其性無二，無二之性
X09n0248_p0928b02║即是實性。又下引古德偈，釋成經中無異境之義。六
X09n0248_p0928b03║中可知。七中首楞亦云：覺海性澄圓圓澄覺元妙（經中
X09n0248_p0928b04║法性）元明照生所所立照性亡迷妄有虗空依空立世
X09n0248_p0928b05║界想澄成國土知覺乃眾生（今經亦云眾生國土）。釋曰：眾生國
X09n0248_p0928b06║土既本從覺海中起，即知全同覺海。覺海即法性也。
X09n0248_p0928b07║八中非唯天獄者，天是天宮，獄是地獄。九中三乘性
X09n0248_p0928b08║者，此含定性、不定性，俱屬三乘。三乘之言，具四性也。
X09n0248_p0928b09║并無性為五，五性皆成佛也。十中雖是別釋之數，便
X09n0248_p0928b10║是都結，故無對待。但云一切煩惱即解脫，例同障礙
X09n0248_p0928b11║即覺。云佛頂等者，（未檢。）餘文易會，詳而說之。
X09n0248_p0928b12║經明心中，疏理、量者，如理智、如量智也。齊鑒者，理見
X09n0248_p0928b13║即空，量見即假，空、假同時，故云齊也。無倒者，有非定
X09n0248_p0928b14║有，空非斷無也。如空者，疏有二意：一、由分別下，是所
X09n0248_p0928b15║照相空；二、又能照下，是能照慧空。同淨名者，引證也。
X09n0248_p0928b16║上來皆是等者，滿足相應，故稱法界，成法界慧。覺心
X09n0248_p0928b17║初起，故照諸相；心無初相，故如虗空。
X09n0248_p0928b18║經忘心頓證。疏：三、一、二忘下，對前釋意二：一、就機釋。
X09n0248_p0928b19║前由普示等者，謂通論諸佛觀諸眾生（傍斷）發心趣向
X09n0248_p0928b20║如來無上圓覺者，從凡至聖，任運有斯等級隨順行
X09n0248_p0928b21║相，遂與始終，說之令知，不是令他。故作此解行。若此
X09n0248_p0928b22║後段，即教示令如此安心用意，不是傍說已歷之事。
X09n0248_p0928b23║故經云但諸等也。意云：但依此用心莫計前差等。此
X09n0248_p0928b24║意極要，曉之，可稍留心。△疏前是下。二、稱法釋。隨相
X09n0248_p0928c01║者，約任運心行，不妨階級。離相者，約故意加行，心中
X09n0248_p0928c02║必須忘相。又空即假，故隨也；假即空，故離也。▲疏亦
X09n0248_p0928c03║如下，二、引例指同。此行位之初已具引說，亦是成就
X09n0248_p0928c04║教理始終圓滿離過之意。此中意趣下，正是指同。▲
X09n0248_p0928c05║三、正釋經文。
X09n0248_p0928c06║經安心中，疏四節者，此是真下，教示學人朝、暮安心，
X09n0248_p0928c07║用心方便。若欲消經，經文自顯；若欲更廣顯方便意
X09n0248_p0928c08║度，勢乃無窮。直在知真識妄善巧之人，臨時對機，種
X09n0248_p0928c09║種顯示。今不可預書得也。二中勞形等者，心本無念，
X09n0248_p0928c10║動念則乖；將心止心，止亦是妄。以動念故，如避影之
X09n0248_p0928c11║人，走急，影亦急，終不可免，却得不如處陰影滅。亦如
X09n0248_p0928c12║揚聲訶叱谷中，令勿作聲響。訶聲唯頻，谷中轉閙；不
X09n0248_p0928c13║如自默，谷則寂然。故論云：亦不得隨心外念境界後，
X09n0248_p0928c14║以心除心。三中云現量者，無分別之照也。迷者分別
X09n0248_p0928c15║所照之念，謂言別有故。次後云如鏡照物，謂明鏡自
X09n0248_p0928c16║現諸像，一一自照。其所現者，無別分量，但是自現之
X09n0248_p0928c17║量；其所照者，無別所照，但是本明。當現物時，即名為
X09n0248_p0928c18║照鏡，都不言我今照物。若言我照，便如鏡外有物。令
X09n0248_p0928c19║鏡比度知之，便成比量。自心如鏡，心如是明；諸妄想
X09n0248_p0928c20║境如像，了知如照。一一對喻，其意可知。然云現量者，
X09n0248_p0928c21║現是現在（約時，不待他時）、現前（約處，不在別處），量是決定之量（如秤、㪷等）。
X09n0248_p0928c22║佛頂云：自心取自心非幻成幻法。起信云：是故三界
X09n0248_p0928c23║虗偽，唯心所作；離心，則無六塵境界。此意云何？以一
X09n0248_p0928c24║切法皆從心起，妄念而生。一切分別，即分別自心。心
X09n0248_p0929a01║不見心，無相可得。次云但不生情等者，生情即乖於
X09n0248_p0929a02║鏡，便成比量也。且心體下，如鏡對物，豈添照、了之用？
X09n0248_p0929a03║然非不照。心對境時，不加覺、知之智，然非不知。
X09n0248_p0929a04║經頓入中，疏亦同金剛者，文云：若復有人得聞是經，
X09n0248_p0929a05║不驚，不怖，不畏，當知是人甚為希有。世親菩薩釋曰：
X09n0248_p0929a06║驚者，謂非處生懼。（將謂非處，其心必驚，如非道處行故。）怖者，不能斷疑
X09n0248_p0929a07║心故。（於非道處，不能斷疑。）畏者，一向怖故，其心畢竟墮驚怖故。
X09n0248_p0929a08║（必謂非處故畏，畏心起已，畢竟墮落，無復修行。）此意如人欲避惡害、苦難，行
X09n0248_p0929a09║於道路，欲往親厚、知友、快樂國土處所，其路是正。然
X09n0248_p0929a10║中間忽見，乍似隔阻，山險淵深，不妨其中元來通徹。
X09n0248_p0929a11║其人忽然疑起乍驚，更看之，猶疑轉怖。周逈觀瞻，未
X09n0248_p0929a12║覺通處，的謂己錯，不達前程，其心便畏，一向憂苦，不
X09n0248_p0929a13║能前進。因此却被諸惡賊害之難起，反致身命不全。
X09n0248_p0929a14║今聞經者免同此類，故皆云不也。
X09n0248_p0929a15║經驗果中，疏曩者，昔也。若但就下，即非慤公語也。已
X09n0248_p0929a16║是積習者，據此三世推尋，都無別頓悟種性，皆因熏
X09n0248_p0929a17║故。金剛亦云者，彼說佛滅後，有人於此章句能生信
X09n0248_p0929a18║心，以此為實。當知是人不於一佛、二佛、三、四、五佛而
X09n0248_p0929a19║種善根，已於無量千萬佛所種諸善根。
X09n0248_p0929a20║經印成中，疏一切種智者，是佛果位之智。同此安心
X09n0248_p0929a21║者，此云不加了知，不辨真實，皆是不生二解之義。同
X09n0248_p0929a22║此種智，但名言之異也。
X09n0248_p0929a23║經別明觀行。疏二、一、次四下，解釋科段二：一、觀別。不
X09n0248_p0929a24║必修此者，上上機也。二祖、三祖、六祖之迹，即當其人。
X09n0248_p0929b01║志公傅大士作歌偈等，亦對此機。故牛頭融大師有
X09n0248_p0929b02║絕觀論。疏其所下，二、障別。非唯觀行門戶不同，其障
X09n0248_p0929b03║觀行之病亦有差別。或三、二：一者、但有三者，已除我
X09n0248_p0929b04║相；但有二相者，已除我、人；但有一者，唯有壽命一相。
X09n0248_p0929b05║未覺次第的爾，必不參差。以此四相約智證深淺，重
X09n0248_p0929b06║重竪說，不同金剛等說四無深淺也。定不兼餘者，有
X09n0248_p0929b07║作病者，必不肯止；止者，不作任者，必不止；不作滅者，
X09n0248_p0929b08║必不任等。顒滯一中，心無兩用故。故此兩四下，亦對
X09n0248_p0929b09║前說別也。然通、別觀等者，亦是通妨難之意。恐有難
X09n0248_p0929b10║云：後二章說惑、障不是觀行，何乃四章同科，都云別
X09n0248_p0929b11║明觀行邪？故疏通云由是障觀行之惑等。▲疏文二
X09n0248_p0929b12║下，二、開章。釋文二：一、開章，二、釋文。
X09n0248_p0929b13║經立理中，疏前說觀行者，普眼章及彌勒斷愛文也。
X09n0248_p0929b14║請更投機者，今被多人差別根性，不但為一類人矣。
X09n0248_p0929b15║故云四門隨方來者，非止一路。
X09n0248_p0929b16║經稱性標本中，疏證義如前者，前雖四位優劣有殊，
X09n0248_p0929b17║皆明證相，非唯佛果方名證也。直從信位，皆是趣證
X09n0248_p0929b18║行相，但心機勝劣，任運成差。
X09n0248_p0929b19║經隨機舉數中，疏利鈍等者，有人聰利煩惱，貪、瞋却
X09n0248_p0929b20║厚；有人根鈍，貪等又薄，交絡四句。復有貪、不瞋等四
X09n0248_p0929b21║句，對惛沈、掉舉亦有句數。然大抵利根及貪求者多
X09n0248_p0929b22║掉舉，鈍根又瞋、癡者多惛沈。為有如是眾多根性，故
X09n0248_p0929b23║佛設教對之，便成其數無量矣。光瑤和尚云：莫怪醫
X09n0248_p0929b24║王多處方，只為病子無頭數。引楞伽可見。
X09n0248_p0929c01║經，正示觀門。疏：二、一、二正下，標列。泯相者，經云：身、心
X09n0248_p0929c02║客塵，從此永滅等。澄神者，取靜澄念也。觀者，心冥所
X09n0248_p0929c03║觀之境，更不異緣。起幻消塵者，經文甚顯。絕待靈心
X09n0248_p0929c04║者，非關真、妄，不對有、空，直照靈知，而為觀行。文云：不
X09n0248_p0929c05║取幻化及諸靜相。又云：超過礙、無礙境。又云：煩惱、涅
X09n0248_p0929c06║槃，不相留礙。皆絕待義也。言無知覺明，即靈心也。▲
X09n0248_p0929c07║疏然禪下，二、正示二：一、釋意二：一、正釋。已具懸談者，
X09n0248_p0929c08║第八、修證階差門也。此、彼異者，彼令總解諸家頓、漸
X09n0248_p0929c09║及諸經、論所說禪宗義理；此直令依此三門便證，不
X09n0248_p0929c10║必辨他諸餘宗教。又前多說禪宗所顯示真心法體，
X09n0248_p0929c11║此但說起行、趣入之門。疏展轉殊塗者，有二意：一、佛
X09n0248_p0929c12║教隨機，故已殊塗；二、由教多門，故習者展轉差錯。皆
X09n0248_p0929c13║以之教人，人又殊塗。如今此界數十家禪，邪多，正少，
X09n0248_p0929c14║根本從達磨宗出。故智論云：諸宗外道，皆是古昔佛
X09n0248_p0929c15║教之遺餘也。邪、正等者，諸經、論所說，備有如是眾多。
X09n0248_p0929c16║今人間流行者，或錯，或是，亦不是離諸教所說。但名
X09n0248_p0929c17║言不同，難為通會。今且約諸教，已自有差別。若總攝
X09n0248_p0929c18║之，不離邪定、正定。正中復有三界內凡夫禪定，復有
X09n0248_p0929c19║出離、趣入無漏之定，故名聖也。就出離中，復有小乘、
X09n0248_p0929c20║大乘（外道、凡夫、小乘三類人，同修四禪、八定，但是用心不同。大乘即兼有諸家，不必唯八定也）。就大
X09n0248_p0929c21║乘中，復有權教所說禪定、有慧之定、無慧之定。就實
X09n0248_p0929c22║教中，復有理定、事定、頓修之定。共者，四禪、八定通於
X09n0248_p0929c23║凡、聖、大、小、權、實。不共者，用心門戶，謂外道不共佛教
X09n0248_p0929c24║等。又實教悟理而修，不共二乘。今此下，正明不共權、
X09n0248_p0930a01║小也。託法者，揀空習行門。圓者，揀於權、小二教。頓者，
X09n0248_p0930a02║正揀四禪、八定。事、理等者，復揀頓中局理者、漸中局
X09n0248_p0930a03║事者。故總結云俱無礙也。△疏與論下。二、會論。亦是
X09n0248_p0930a04║引例，證於約理及頓。其真如三昧，懸談十因緣中已
X09n0248_p0930a05║引。大同者，彼依真如，此令悟淨圓覺。圓覺、真如，一也。
X09n0248_p0930a06║小異，如文。▲二、釋文。
X09n0248_p0930a07║經標本中，疏本即解者，即前普眼已下四章經文之
X09n0248_p0930a08║意。膏即油之屬，明是燈中火𦦨相續。膏喻行，明喻解
X09n0248_p0930a09║也。目喻解，足喻行也。眼目見道路夷險，坑平通塞，足
X09n0248_p0930a10║則依之前進。若跛而有目，雖見難前；盲而有足，動落
X09n0248_p0930a11║坑壍，故須相資矣。
X09n0248_p0930a12║經起行中，疏二：一、約其下，釋前二句二：一、明修意。經
X09n0248_p0930a13║云：取靜者，或云至靜、極靜。故下諸輪每指此觀，皆云
X09n0248_p0930a14║至靜。道場加行中亦云：先取至靜，不起思念，靜極便
X09n0248_p0930a15║覺。釋曰：言至靜、極靜，皆是揀權、小凡夫等行。謂凡夫
X09n0248_p0930a16║取靜，但無心於萬物，萬物未曾無故，亦得神靜；二乘
X09n0248_p0930a17║了達我空、生空，故心不起，亦得住靜；權教大乘但悟
X09n0248_p0930a18║心、境皆空，順此安心，亦得住靜。（此以無故靜，無諸法也。如但無波，即名為
X09n0248_p0930a19║靜矣。）此宗悟淨，本覺真心不生於法，方為至靜。（此以有故靜，有
X09n0248_p0930a20║真心故。如見濕體，此體不被風動之，即此濕為靜體。）△疏論云下，二、引論廣釋。
X09n0248_p0930a21║不依氣息者，數息觀境形，則骨、鎖等色即青、黃、赤、白，
X09n0248_p0930a22║見、聞、覺、知即識也。通前是十徧處觀，如智論說，謂青、
X09n0248_p0930a23║黃、赤、白，地、水、火、風、空、識等十也。如作青觀時，徧一切
X09n0248_p0930a24║處盡是青色，更無餘色。黃等亦爾。此是權漸之教所
X09n0248_p0930b01║修之行，故修真如三昧悉不依之。今此經亦不依之
X09n0248_p0930b02║也。乃至者，略中間。其次文云：一切諸想，隨念皆除，亦
X09n0248_p0930b03║遣除想。以一切法本來無想，念念不生，念念不滅。亦
X09n0248_p0930b04║不得隨心外念境界，後以心除心。心若馳散，即當攝
X09n0248_p0930b05║來，還住正念。正念者，當知唯心。（云云在疏。）等者，又等後文。
X09n0248_p0930b06║後文次云：念念不可得。若從坐起、去來、進止有所施
X09n0248_p0930b07║作，於一切時常念方便，隨順觀察，久習淳熟，其心得
X09n0248_p0930b08║住。以心住故，漸漸猛利，隨順得入真如三昧，深伏煩
X09n0248_p0930b09║惱，信心增長，速成不退。唯除疑惑、不信、誹謗、重罪、業
X09n0248_p0930b10║障、我慢、懈怠，如是等人不能悟入。▲疏由前下，二、釋
X09n0248_p0930b11║後二句，如文。
X09n0248_p0930b12║經功成中疏客非下二句，釋客塵義。客者，非本性故。
X09n0248_p0930b13║本性是主，妄念是客也。塵者，汙染自體，如鏡中塵也。
X09n0248_p0930b14║△經感應中云由寂靜故等者，初句躡前功用，餘正
X09n0248_p0930b15║明感應。於中，先法，後喻。法中諸如來心者，真淨心也，
X09n0248_p0930b16║亦即法身。故論中說：色性即智性，智性即色性。於中
X09n0248_p0930b17║顯現者，如疏所明。如鏡中像者，後喻也。疏二、一、眾生
X09n0248_p0930b18║下，釋法。疏如諸下，二、釋喻四：一、直釋，可知。△疏故論
X09n0248_p0930b19║下，二、引例。論中有兩重問答：初、因說菩薩位滿成佛，
X09n0248_p0930b20║自然有不思議業，能現十方，利益眾生。遂有問曰：虗
X09n0248_p0930b21║空世界，眾生心行，一一無邊。佛如何徧知？答曰：一切
X09n0248_p0930b22║境界，本來一心，離於想念。以眾生妄見境界，心有分
X09n0248_p0930b23║齊。佛離見相，無所不徧，心真實故。即是自體顯照一
X09n0248_p0930b24║切妄法，有大智用，無量方便，隨諸眾生所應得解，皆
X09n0248_p0930c01║能開示種種法義。是故得名一切種智。因此，又再問
X09n0248_p0930c02║曰：即是疏文（上所引及疏中引，皆撮略要，文不備寫也）多不能見者，次云：
X09n0248_p0930c03║一切眾生若見其身，若覩神變，若聞其說，無不得益。
X09n0248_p0930c04║云何世間多不能見？答文可解。△疏經云下。三、會通
X09n0248_p0930c05║兩文。身心一者，義如前科也。皆據能現者，遮疑情也。
X09n0248_p0930c06║緣海東曉法師釋彼論此科法合鏡喻之意云：法身
X09n0248_p0930c07║似質，化身似影，恐有曾見。彼疏者疑云：既云現於眾
X09n0248_p0930c08║生心中，即合是應化之身，云何言法身及真心邪？故
X09n0248_p0930c09║此通云據能現之本等也。△疏此約下，四、別釋現義。
X09n0248_p0930c10║謂正當知佛心亦如此之時，佛心是所知。所知之境，
X09n0248_p0930c11║的從自淨心顯現，如變影緣真如也。即真如非影，不
X09n0248_p0930c12║妨變影緣如。即知佛心亦爾。
X09n0248_p0930c13║經結名中，疏翻云止者，止於萬緣，方得寂靜。寂靜是
X09n0248_p0930c14║顯相，止是釋名。於染等者，雙成止義及寂靜義。問：既
X09n0248_p0930c15║此三法皆名觀，云何此門修止？答：前標意。此宗必具
X09n0248_p0930c16║理、事、定、慧，皆無障礙，故觀觀皆止。止於餘觀，非論妄
X09n0248_p0930c17║緣。故下文云：若他觀者，名為邪觀，止止皆觀。念念、心
X09n0248_p0930c18║心若一間斷，即無明故。故前云恒作是念。然每觀為
X09n0248_p0930c19║門不同，立意各別。此約止門而修止觀也。由此義故，
X09n0248_p0930c20║於涅槃、起信及天台等所說三門，皆大同也。如下三
X09n0248_p0930c21║觀，終處具說。若準涅槃下，引經釋也。然彼經中此一
X09n0248_p0930c22║段文義，廣辨三相，同此三觀。具有標意、別釋、總釋，至
X09n0248_p0930c23║下具引以會此中三觀。今且直配此觀一門，然亦不
X09n0248_p0930c24║具錄其文，但列名而已。今為具引，對詳，可解。文云：奢
X09n0248_p0931a01║摩他者，名為能滅，能滅一切煩惱結故（此前亦云身心客塵從此
X09n0248_p0931a02║永滅）；又奢摩他者，名為能調，能調諸根惡不善故（此前云內
X09n0248_p0931a03║發輕安，輕安是善法攝故）；又奢摩他者，名曰寂靜，能令三業成寂
X09n0248_p0931a04║靜故（此文全同）；又奢摩他者，名為遠離，能令眾生離五欲
X09n0248_p0931a05║故；又奢摩他者，名曰能清，能清貪欲、瞋恚、愚癡三濁
X09n0248_p0931a06║法故。以是義故，故名定相。
X09n0248_p0931a07║經起行中。疏心性是識者，是心識自性也，非所依真
X09n0248_p0931a08║性（真性依士釋，此則持業釋）。疏能幻之者，如普賢章備釋法、喻，各
X09n0248_p0931a09║有五門，檢而示之。依如幻始覺等者，具如普眼章中
X09n0248_p0931a10║二空觀也。然彼與此有三意異：彼明稱理圓觀，以成
X09n0248_p0931a11║圓頓悟解；此明剋體進修，堅持不捨，以彰觀行。又彼
X09n0248_p0931a12║是總相觀行，普被諸根；此是別相方便，別對一類。彼
X09n0248_p0931a13║上根入，此中根入。疏隨機應化等者，此約在觀行中
X09n0248_p0931a14║習學化行釋也。謂變起種種方便說法，開示眾生；或
X09n0248_p0931a15║想種種現神通事攝化之方等；或坐時習此方便；或
X09n0248_p0931a16║餘時正觀機說法。皆是學習化行之義。但以決定志
X09n0248_p0931a17║願大悲之力，念念如此，即是修習行化。故經次云內
X09n0248_p0931a18║發大悲輕安。若觀心釋下，約修治心行釋也。謂染、淨
X09n0248_p0931a19║皆空，心變即有。妄識既已變起，塵境難可頓除。故今
X09n0248_p0931a20║以悟解方便變化，引起一切情塵，以為所緣之境。然
X09n0248_p0931a21║後以種種對治幻智，一一翻之。即同淨名云：八萬四
X09n0248_p0931a22║千塵，勞皆吾侍者。降伏煩惱滅，勇健無能勝。如有經
X09n0248_p0931a23║說：火與薪戰，薪多火盛。今變起幻者，意在翻破也。故
X09n0248_p0931a24║云變化，不單云變。單云變者，一向是妄識所變。今云
X09n0248_p0931b01║化者，表是幻智自在之力，知是虗偽故，故名變化。非
X09n0248_p0931b02║障非蔽者，且如慳蔽施，惡蔽於戒，瞋蔽於忍等。六度
X09n0248_p0931b03║既云六蔽，八萬四千例之。今觀之即淨，故知非也。且
X09n0248_p0931b04║約翻為六度者，如法句經說。又若對上二句（即起諸幻以除
X09n0248_p0931b05║幻者），有四對別：謂自行、化行，除障、起行，止持、作持，除徧
X09n0248_p0931b06║計執，翻染成淨。一一配之，可知。
X09n0248_p0931b07║經功成中，疏根塵既銷者，躡上除幻之句，亦可取前
X09n0248_p0931b08║奢摩他之文，彼身、心客塵從此永滅故。自、他無二者，
X09n0248_p0931b09║正觀成就。內發者，心行自然如此也，即情發於中，而
X09n0248_p0931b10║形於願矣。同體大悲者，由將幻智觀察自、他，自、他皆
X09n0248_p0931b11║同圓覺淨性。自己既悟身心喜、樂，傷他未覺，枉受苦
X09n0248_p0931b12║惱，故悲愍之。如富貴勢要之人，眼下見他貧苦傭作，
X09n0248_p0931b13║或為奴僕；若謂他實是下舍貧賤，或是奴僕，即心裏
X09n0248_p0931b14║平平；若聞道是三公貴族子孫，家破貧苦，或因餘事
X09n0248_p0931b15║沒落為奴，即愴然哀傷，便擬救拔濟惠。今菩薩了悟
X09n0248_p0931b16║淨覺，觀行又成，觀諸眾生貧窮，無福慧，入生死險道；
X09n0248_p0931b17║又觀他皆同覺性迷，故枉受輪轉。是以內發大悲心
X09n0248_p0931b18║也。法、喻對之，可知。疏輕安者，上釋大悲，已含此意。釋
X09n0248_p0931b19║訖，又於前觀門中釋體、用訖，今但略示此門行、相也。
X09n0248_p0931b20║經結通中，疏從此觀門等者，含二利行也。謂明菩薩
X09n0248_p0931b21║從此二利觀門，方能對機起於二行，或宴坐靜室，或
X09n0248_p0931b22║於餘威儀中剋志加行，專注觀門。今得觀行成就，方
X09n0248_p0931b23║堪於一切時中修六度萬行也。乃至佛果者，略於中
X09n0248_p0931b24║間，謂成時當十住初心，從此漸次增進，念念不退，自
X09n0248_p0931c01║然歷於二住、三住，乃至十住、十行、十向、十地等，煩惱
X09n0248_p0931c02║習盡，行位圓滿，即佛果也。經科揀濫者，恐聞能治、所
X09n0248_p0931c03║治皆是幻化，謂言幻智亦同凡識，故初二句揀之。意
X09n0248_p0931c04║云：觀幻之智，故名幻智。智體非是幻，故前云知幻即
X09n0248_p0931c05║離。又恐聞能觀非幻，便計有能觀之相，故後二句又
X09n0248_p0931c06║揀此濫。謂若能正觀幻時，便了所觀無體可離，即為
X09n0248_p0931c07║真理；能觀無別能離，即是本智。則自然觀時，便不同
X09n0248_p0931c08║凡迷幻境。若見所觀是幻，是可離法，我能觀智不同
X09n0248_p0931c09║彼幻，不得離之。我能如此，諸迷者不能。若有如上等
X09n0248_p0931c10║心，則兼此智亦為幻也，以取能觀之相故。△經科總
X09n0248_p0931c11║結者，總結功成已來文也。於中文有法、喻。法中但依
X09n0248_p0931c12║上解了夢，喻即永離幻相也。經云是諸等者，如是觀
X09n0248_p0931c13║行，功成拂迹，遠離諸病，便是菩薩究竟圓妙之行。從
X09n0248_p0931c14║今乃至佛果，念念如此用心，更無別意。設使修六度、
X09n0248_p0931c15║萬行、三十七品一切助道之法，乃至捨頭、目等時，一
X09n0248_p0931c16║一只依上來用心。即此差別諸行，皆成菩薩妙行。若
X09n0248_p0931c17║失此意，設能捨身，亦不成無漏之因也。（如有比丘自害，佛種種訶
X09n0248_p0931c18║責之例。）疏如種穀等者，等一切麥、豆之類。覺心者，了悟
X09n0248_p0931c19║圓覺之心也。即上所標悟淨圓覺，以淨覺心等是也。
X09n0248_p0931c20║謂以淨覺心等者，種依土以生苗，悟約幻而成智。智
X09n0248_p0931c21║則親從悟、覺而起，不從幻法；苗亦親從種子而生，不
X09n0248_p0931c22║從水、土。餘意可見。
X09n0248_p0931c23║經結名中，疏亦名等者，梵語雖異，所目無殊。餘義如
X09n0248_p0931c24║文。上來釋起幻觀竟。
X09n0248_p0932a01║經起行中，疏二、一、躡其下，釋明所離。經云以淨覺心，
X09n0248_p0932a02║不取幻、化等者，文有兩節：初明所離。於中，初一句躡
X09n0248_p0932a03║所依；次不取下，二句明所離配離。前二觀，可知。後了
X09n0248_p0932a04║知等二句釋離所以，謂見身、心即著我相，著即起過，
X09n0248_p0932a05║故前靜之；次又觀之；今了是礙，故皆不取。▲疏此下
X09n0248_p0932a06║下，二、釋明所用二：一、標指。疏即上下，二、正釋三：一、釋
X09n0248_p0932a07║法二：一、釋正顯體二：一、釋所遮。經云無知覺明者，無
X09n0248_p0932a08║知覺之明，依士釋也。無知覺是遮詮，明是表詮。遮非
X09n0248_p0932a09║知覺情識，表是靈明真性。疏所了身、心者，此觀所造，
X09n0248_p0932a10║異於前觀。前觀以了知身、心為境，故無知者異於心，
X09n0248_p0932a11║無覺者異於身。故次云身觸、心緣等。然身觸者，含於
X09n0248_p0932a12║鼻、舌、身等三根，以皆與根合而了別故，根則屬身故。
X09n0248_p0932a13║心緣者，意在眼、耳、意等三識，以離中而了別故。由此
X09n0248_p0932a14║分別者，總指諸識。障正知見者，即靈妙心體，名正知
X09n0248_p0932a15║見。由前云理障礙正知見，又云圓悟無上知見，後云
X09n0248_p0932a16║當求正知見人，故此正標知見為所障，兼指其體是
X09n0248_p0932a17║無知覺之明也。又緣此云無知覺明，恐疑真知亦是
X09n0248_p0932a18║麤、淺，總須泯之，故偏標矣。若云無知，便是真知亦無；
X09n0248_p0932a19║既云無覺，覺應亦爾。云何當部唯宗於覺？講者至此，
X09n0248_p0932a20║必請明示。學徒▲疏正顯下，二、釋所表四：一、直指正
X09n0248_p0932a21║顯等者，正是此觀所宗中道理體，故廣顯其相也。其
X09n0248_p0932a22║文雖易，其法甚深，但在說時分明顯示，不可具以文
X09n0248_p0932a23║字轉轉釋之可盡。但隨文隱，略指而已。△疏然此下，
X09n0248_p0932a24║二、明無比二：一、就當體明無比。上、下可知。傍者，四方。
X09n0248_p0932b01║中者，當處。無在處者，顯無中也。夫言中者，皆約當身
X09n0248_p0932b02║正住處為中，以分東、西、上、下。今既不取身、心之相，故
X09n0248_p0932b03║無中、邊、上、下也。疏欲言下，二、對諸法明無比。不從緣
X09n0248_p0932b04║起者，彼法緣會即起，緣離即滅。靈心不然，故不從也。
X09n0248_p0932b05║餘皆易會其語。但恐不見其法，善思念之。△疏故諸
X09n0248_p0932b06║下。三、辨說儀。訶為邪小者。若一向但言空寂者，以外
X09n0248_p0932b07║道不識，執冥性實，約小乘妄計三、四皆實，無為清辨，
X09n0248_p0932b08║猶迷一向著於空義故。故諸經、論訶為邪小也。諸經
X09n0248_p0932b09║皆說耽空滯寂是二乘行，華嚴說二乘人墮無為坑。
X09n0248_p0932b10║又有經云：乍可墮有如須彌不可墮空如芥子。瓔珞
X09n0248_p0932b11║云：樂行寂靜緣覺行。肇公不真空論中破本無宗云：
X09n0248_p0932b12║本無者，情尚於無，多觸言而賓無。故非有有即無非
X09n0248_p0932b13║無無即無。尋夫立文之旨（尋經文本意也），直以非有非真有
X09n0248_p0932b14║非無非真無。何必非有無此有，非無無彼無？此直好
X09n0248_p0932b15║無之談，豈曰順通事、實，即物之情哉？於知見等者。是
X09n0248_p0932b16║以法華、華嚴約即體之照用，呼為如來知見。楞嚴經
X09n0248_p0932b17║內名為妙明、本明、圓明。今此經文及諸論皆名為覺。
X09n0248_p0932b18║或約體，或從用，各是一義，安立名相，不同於此。言具
X09n0248_p0932b19║遮表，揀法彰名。不名之名，強安明字。△疏今此下。四、
X09n0248_p0932b20║結示經意。文顯，可知。▲疏諸礙下，二、釋離所依。逈殊
X09n0248_p0932b21║對待者，即身心、真妄、因果、染淨、凡聖等。如二乘人超
X09n0248_p0932b22║三界，便有三界內、外為對；菩薩超二乘，便有大、小為
X09n0248_p0932b23║對；諸佛超菩薩，便有因、果為對。乃至有漏、無漏，有為、
X09n0248_p0932b24║無為，悉皆如此。今冥合靈心，並不如是，謂不劣於佛，
X09n0248_p0932c01║不勝於凡，不出世間，不屬三界（云云，眾多之例）。且如無漏聖
X09n0248_p0932c02║人為無礙，有漏凡夫為有礙。今既永超礙、無礙境，豈
X09n0248_p0932c03║同如上對待法邪？
X09n0248_p0932c04║經礙、無礙境者，疏中含三意，釋礙、無礙：一、超初取靜
X09n0248_p0932c05║及次起幻兩門。起幻緣境為礙，靜無所緣為無礙。故
X09n0248_p0932c06║上文云：不取幻、化及諸靜相。二、超煩惱、涅槃。煩惱繫
X09n0248_p0932c07║縛為礙，涅槃解脫為無礙。故下文云：煩惱、涅槃不相
X09n0248_p0932c08║留礙。三者、身、心、塵域等，總名為礙。若以心離之，名為
X09n0248_p0932c09║無礙。今皆不爾，故皆離之。故云超過也。合起幻及煩
X09n0248_p0932c10║惱為一義，合取靜及涅槃為一義，以為一對，即上句
X09n0248_p0932c11║中涉字，下句中同字，是其意也。合上句者，謂起幻智，
X09n0248_p0932c12║除幻者。又欲變諸幻，開幻眾，眾多心數，一一作意運
X09n0248_p0932c13║動，勞擾心慮。雖是觀智，涉於煩惱，同是擾亂之行。故
X09n0248_p0932c14║此意即以起幻為煩惱之礙，不別說貪、瞋等煩惱也。
X09n0248_p0932c15║合下句者，謂一向取靜，同於二乘厭生死，愛涅槃，耽
X09n0248_p0932c16║空滯寂。涅槃既是無礙之法，今取靜、行相屬於此科，
X09n0248_p0932c17║故云同也。此意即以取靜為涅槃之相，不別說擇滅、
X09n0248_p0932c18║無為、灰身、滅智等涅槃也。故此一對異前各說，以為
X09n0248_p0932c19║第三意也。疏屬己者，謂自己所有受用因緣資具，乃
X09n0248_p0932c20║至屋宅、田地、園林、臺觀，或為王官所統部邑，皆名屬
X09n0248_p0932c21║己受用之具。此門觀行成就，心合靈源之時，此等宛
X09n0248_p0932c22║然仍舊，然都無取捨、計度、有無等分別之念。疏共居
X09n0248_p0932c23║國邑者，瑜伽等論說：此三千世界是眾生共業所感，
X09n0248_p0932c24║貴、賤、人、畜種種有情同共依之而住，名為依報；自身
X09n0248_p0933a01║則各隨己業，貴、賤、苦、樂不同，飛、走類別，名為別業正
X09n0248_p0933a02║報。今意在凡，常人易見，故直云共居國邑。謂或一閻
X09n0248_p0933a03║浮提，或瞿耶尼，或一大唐，或一土蕃等，或寬，或狹，或
X09n0248_p0933a04║通，或局，同一水土所宜，風俗所為，山川所出，王法所
X09n0248_p0933a05║化，皆得名世界。不必事須三千、大千，以修觀行人心
X09n0248_p0933a06║之境量不必徧於大千界故。疏還有見、聞者，略舉二
X09n0248_p0933a07║識以例餘識，且舉心王以例心所。此等情慮，皆不異
X09n0248_p0933a08║尋常未修觀時，但必無心計度耳。經塵域者，比來情
X09n0248_p0933a09║塵之疆域也。疏靈照者，心靈自體有大智慧光明徧
X09n0248_p0933a10║照法界義故。毗盧遮那是法界身，此國翻云光明徧
X09n0248_p0933a11║照。餘不釋者，皆可意求。
X09n0248_p0933a12║疏鍠字下，二、釋喻三：一、釋喻依。言喻依者，喻所依物
X09n0248_p0933a13║也。物非能喻，法非所喻，此二全殊故也。但物上有義，
X09n0248_p0933a14║與法上義相似。此二義方是能喻、所喻也。如將金剛
X09n0248_p0933a15║喻般若者，若取二法，即無交涉。謂金剛有形相，般若
X09n0248_p0933a16║無形相。般若是決擇之慧，金剛何能擇法？般若萬德，
X09n0248_p0933a17║乃至恒沙妙用，金剛悉無。今取為喻者，但說堅利義。
X09n0248_p0933a18║金剛者，萬物不能壞之，堅也；而能碎壞萬物，利也。行
X09n0248_p0933a19║深般若波羅蜜者，天魔、外道、煩惱、無明、一切障等不
X09n0248_p0933a20║能動轉，堅也；能斷煩惱，照五蘊空，利也。但取二法之
X09n0248_p0933a21║上，各有堅利之義，即便成喻。喻者，曉喻。以相似義，曉
X09n0248_p0933a22║喻令解。今有欲徧看聖教，或講義、聽義，參學禪、慧，徵
X09n0248_p0933a23║論道理者，必須明解法、喻比對之意。故經云：智者以
X09n0248_p0933a24║譬喻得解，不言愚者。疏鍠字不定者，推求訓釋。此字
X09n0248_p0933b01║非聲義故，又不全非；取意用之，亦可通故。但以義疑，
X09n0248_p0933b02║故三釋存焉。金石等者，等於銅、鐵之屬，或玉石中有
X09n0248_p0933b03║清遠聲也。聲相者，聲之相貌清濁、高低像似之謂也。
X09n0248_p0933b04║鍠鍠然者，但想取擊鐘磬聲勢，即可會也。巴南風俗
X09n0248_p0933b05║亦呼驢鳴為鍠鍠之聲。但彼重濁，不同鐘磬清遠。迴
X09n0248_p0933b06║潤拙者，譯經時，天竺僧宣梵文，解兩方語者，翻出為
X09n0248_p0933b07║唐言，書出名為筆受。以天竺語與此倒，次須迴文。又
X09n0248_p0933b08║彼語朴，次須潤文也。今云拙者，以聲是體，鍠是相，先
X09n0248_p0933b09║合云聲也。即大鐘者，切韻中釋也，亦與鏞同訓。問：若
X09n0248_p0933b10║爾，即鐄是物質，何不云鐄中聲，乃云器中鐄耶？故次
X09n0248_p0933b11║答此意，云是諸器等也。謂諸器中有一金器（或銅鐵等），名
X09n0248_p0933b12║之為鐄。擊此鐄時，聲出于外，文甚順故，故云準此則
X09n0248_p0933b13║順本文等也。但筆受等者，良以黃、皇二音全同，二字
X09n0248_p0933b14║又皆從金，鐄、鍠二字又亦音同，故易錯也。笙簧者四
X09n0248_p0933b15║（其狀如此），笙有十七管，管管置一簧，長短有異，吹之乃中
X09n0248_p0933b16║間扇動而有其聲。聲若不品，扇上有微錫，如麩糠許
X09n0248_p0933b17║大，移之上下，取其聲韻，名曰調請（請字疑是清字）。管籥之屬
X09n0248_p0933b18║者，慈恩唯識疏云：以內有風起聲等故。又老子道經
X09n0248_p0933b19║云：天地之間，其猶橐籥乎？虗而不屈，動而愈出（河上公注
X09n0248_p0933b20║云：橐籥中空虗，故能出聲氣，無有屈竭時，搖動益若。王弼注云：橐籥守中，則無窮盡，棄己任物，物莫不理出。橐
X09n0248_p0933b21║籥有意於聲，則不足以供吹者之求。彼說二事，今唯取籥，以是出聲物故。橐是囊橐、鞴袋之類，非出聲物。此等
X09n0248_p0933b22║管籥、簫笛之類，與經所喻之義相順也）。云俱錯者，以簧字為鍠字，以黃
X09n0248_p0933b23║音為橫音。▲疏後正下。二、正釋喻。三雖異者，鍠、鐄、簧
X09n0248_p0933b24║也。皆通者，三物及身心皆不能拘於所出，（聲與靈明）又不
X09n0248_p0933c01║離己中，己又不能及之，故法、喻皆相當矣。▲疏慤云
X09n0248_p0933c02║下，三、引他釋。鈞者，三十斤也。鏞者，大鐘也。星樓者，鄰
X09n0248_p0933c03║星月之高樓。寰區者，寰宇區分之國邑。都取聲聞四
X09n0248_p0933c04║遠八方，不必徧於寰宇。自體者，鏞也。他者，樓也。未免
X09n0248_p0933c05║懷疑者，標釋唯言擊鏞，至却牒反釋之處，又加於管。
X09n0248_p0933c06║即知又疑鏞不是鍠，故又羅之以管。又縱不知譯經
X09n0248_p0933c07║差互，據現經文，所釋亦虧。謂經既云如器中鍠，聲出
X09n0248_p0933c08║於外。此即器不是鍠，是器中之鍠；鍠不是聲，是鍠能
X09n0248_p0933c09║出聲。豈不居然三重各別？今釋云萬鈞之鏞，此是器
X09n0248_p0933c10║也，便云聲振寰區。豈不漏他鍠字，欠一重邪？不能決
X09n0248_p0933c11║通等者，又不的斷譯經訓釋參差，又不的云鍠訓何
X09n0248_p0933c12║物，為當是鏞，為當是管，又不言俱是二物，又不言俱
X09n0248_p0933c13║是二物之聲，為當偏是鏞聲，豈非媕（音菴）婀（音阿）邈略言
X09n0248_p0933c14║之乎？媕婀者，莽鹵含其大意之謂也。切韻釋云：不決
X09n0248_p0933c15║也。既無決斷之文，若有人據上來節目一一徵之，何
X09n0248_p0933c16║辭以對？若遇講彼疏者，慈心為具分析。然慤疏主稟
X09n0248_p0933c17║性後快，亦薄有僧家辭理，直筆科判經文，實亦可賞。
X09n0248_p0933c18║至於經論深義，殊不屆懷，故所隨文銷釋，處處脫略，
X09n0248_p0933c19║門門疎闕，亦不尋究經文前之與後始終連帶之意。
X09n0248_p0933c20║就中釋此一科，猶校分明開示，餘更闕略，但各三句
X09n0248_p0933c21║兩句都邈而已。余前後所引彼文，但揀理纔通者即
X09n0248_p0933c22║引之，務在證同共為理性宗之黨援，兼不欲遺人之
X09n0248_p0933c23║片善，然未曾添得一義，此意神理可知焉。意亦同前
X09n0248_p0933c24║者，由前具指譯經錯誤，自取意用之，然後觀慤和尚
X09n0248_p0934a01║此文，却成相順也。仍法合等者，因疏中為他配合法
X09n0248_p0934a02║喻，故得如此。若據彼鈔釋及講傳者，亦無此言。▲疏
X09n0248_p0934a03║如器下。三、釋合。
X09n0248_p0934a04║經功成中，疏不取幻化等者，幻化雖空，不壞虗相，但
X09n0248_p0934a05║不取著本自無生起之自體，故云即寂然。但不作意
X09n0248_p0934a06║執取，亦不妨任運目覩歷然，故但云寂，不云滅。靜者，
X09n0248_p0934a07║本不是相，由心取之為所緣境，便有靜相當情。但虗
X09n0248_p0934a08║心忘照，不取為所緣，此相即滅，不同幻相任運歷然。
X09n0248_p0934a09║滅者，但滅此所緣之相，非有靜可滅。靜是心息之義，
X09n0248_p0934a10║非所緣境故。又但是下，剋體釋之。然真心之上有塵
X09n0248_p0934a11║沙道理，然皆是隨緣相用。唯寂滅是剋體真實道理，
X09n0248_p0934a12║故云實理。上說幻靜二法寂滅，是遮詮中道；今說一
X09n0248_p0934a13║心寂滅，是表詮中道。謂此真心當體元來寂滅，非約
X09n0248_p0934a14║動轉。無體名寂，生已却無名滅。故前云圓覺普照，寂
X09n0248_p0934a15║滅無二，亦同楞伽一心也。故云內發者，結歸經意。皆
X09n0248_p0934a16║無心於彼，彼自寂滅，不同上故寂之滅之，故云內發。
X09n0248_p0934a17║內發之言，功成自然之義。
X09n0248_p0934a18║經自、他等者，疏有兩重配自、他：一、以餘人為他，以己
X09n0248_p0934a19║之情識為自；二、以情識為他（假藉外緣方起故），覺悟為自（但是
X09n0248_p0934a20║本覺發顯故）。唯獨自等者，是法華文。彼說意根清淨，此說
X09n0248_p0934a21║觀智成就，亦分位相當。疏但想所持者，如夢中身、心、
X09n0248_p0934a22║根、識，但是夢、想所持，都無自體。連續法合，可解。疏中
X09n0248_p0934a23║意在目都易見之像，故舉空雲之喻。若論事、理親切，
X09n0248_p0934a24║本、末相當，不及夢喻。
X09n0248_p0934b01║經結名中，疏二、一此云下，釋此所結二：一、正翻釋靜
X09n0248_p0934b02║慮者，如前四禪中釋也。非無記者，意顯不是一向趣
X09n0248_p0934b03║寂沉空，無所鑒辨，故云無記，不同三性之中無記也。
X09n0248_p0934b04║定、慧平等者，大、小乘經、論皆說欲界慧多，四空定多，
X09n0248_p0934b05║唯有四禪定、慧平等。禪必兼定，定不兼禪，故定有八，
X09n0248_p0934b06║禪則唯四。疏問既下，二、問答會通。直造心源者，非定，
X09n0248_p0934b07║非慧也。由雙非，故相即也。義甚明者，不取幻靜是絕
X09n0248_p0934b08║待，超礙、無礙是絕待，煩惱、涅槃不相留礙是絕待，指
X09n0248_p0934b09║修行者直令如此用心也。忘情者都不作意言定，言
X09n0248_p0934b10║慧，即是雙非；亦不言真、假、起、止，即是絕待。約義結者，
X09n0248_p0934b11║是佛印此悟淨圓覺忘情之人云：如是方名定、慧平
X09n0248_p0934b12║等。故云禪那非。此人自云：我定、慧等。亦如金剛云：即
X09n0248_p0934b13║非三十二相，是名三十二相；非具足色身，是名具足
X09n0248_p0934b14║色身。皆即非是心、智契合，是名即是義結也。乍看似
X09n0248_p0934b15║即非與是名相違，達之乃全相合。此中亦如此也。
X09n0248_p0934b16║疏三、觀下，二、總判三門二：一、配前經。言標悟者，若諸
X09n0248_p0934b17║菩薩悟淨圓覺心也。文殊中者，彼說：四大緣慮如空
X09n0248_p0934b18║華，二月無明如夢中人，非實有體；生死輪迴，身、心等
X09n0248_p0934b19║相，非作故無，本性無故。能知覺此者，亦空華相，乃至
X09n0248_p0934b20║常不動故，如來藏中無起、滅知見故。即知今還見有
X09n0248_p0934b21║種種者，但是動念之過，故修靜觀，止緣澄念。今證彼
X09n0248_p0934b22║也。修普賢等者，彼說：以幻修幻，幻盡覺滿，眾生幻心
X09n0248_p0934b23║還依幻滅。普眼前半分折四大根、識、塵、境，乃至幻身
X09n0248_p0934b24║滅故，幻心、幻塵幻滅亦滅，垢盡明現，故修幻觀以除
X09n0248_p0934c01║幻者。普眼後半等者，彼說：摩尼珠喻現色、無色，垢盡
X09n0248_p0934c02║對除，即無對垢；及說名者，滅影像故。無方清淨無邊
X09n0248_p0934c03║虗空覺所顯發身、心、根、塵、四大、三界本淨不動，乃至
X09n0248_p0934c04║一切覺故，本成佛故。剛藏中種種差別，皆不預圓覺；
X09n0248_p0934c05║乃至生死、涅槃，起、滅覺照，離於華翳，皆明諸法；斷滅
X09n0248_p0934c06║靈覺，迥超對待，故當絕待靈心。各依此配，一一相當。
X09n0248_p0934c07║故知此行修彼解也。但以頓悟、漸修，故前通此別。上
X09n0248_p0934c08║根者，直稱所悟，故不分別；中、下力難赴心，故佛各隨
X09n0248_p0934c09║機，便開成三也。至下除我等四相及憎、愛等，方得入
X09n0248_p0934c10║覺，即修前中彌勒斷輪迴根本也。依師除病，不作如
X09n0248_p0934c11║是修習等念，方得從凡至聖，一一隨順覺性也。由離
X09n0248_p0934c12║四病，方得不起妄念，不滅妄心，不了妄境，不辨真實
X09n0248_p0934c13║等。故知普覺中，則是修清淨慧中解矣。▲疏然此下，
X09n0248_p0934c14║二、會異說二：一、會涅槃三相。言三相者，彼經云：（即彼第三
X09n0248_p0934c15║十及三十一中文也。）無十相故，（色、聲、香、味、觸、生、住、壞、男、女。）名大涅槃。若有比
X09n0248_p0934c16║丘數數修習定、慧、捨相，（即三相也。）則斷十相，定名三昧。若
X09n0248_p0934c17║取色相，不能觀色常、無常相，是名三昧。若能觀色常、
X09n0248_p0934c18║無常相，是名慧相。三昧、慧等，（駕駟遲、疾。）觀一切法，是名捨
X09n0248_p0934c19║相。（二乘定多，菩薩慧多。世尊等故，明見佛性。見佛性者，名為捨相。）奢摩他者，名為能
X09n0248_p0934c20║滅，（云云，如上所引。）故名定相。毗鉢舍那，名為正見，（徧見、次第見、別相見。）
X09n0248_p0934c21║是名為慧。夏畢叉者，名曰平等，（不諍，不觀，不行。）是名為捨。若
X09n0248_p0934c22║菩薩善知定時，（生大憍慢，非修慧時。）慧時，（精勤未益，故悔心，非修定時也。）捨時，
X09n0248_p0934c23║（定、慧不等，不宜修捨，等則修之。）及知非時，（各如上注。）是名行菩提道。大同
X09n0248_p0934c24║者，此初名止，取靜澄神，定相增勝。（彼云但不取色相，此云取靜為行，皆
X09n0248_p0935a01║定境也。又彼次後文云：修習定者，能見五陰生滅之相。此云由澄諸念，覺識煩動。）次了根、塵，
X09n0248_p0935a02║起幻除幻，慧相增勝。後絕待雙融，即全同彼，云平等，
X09n0248_p0935a03║名捨相也。（等即雙融，捨即絕待。）小異者，彼則初定，次慧，後等。此
X09n0248_p0935a04║則三門皆含定、慧。然彼雖殊初定、次慧，亦從增勝說。
X09n0248_p0935a05║豈實教中有偏定、偏慧邪？△疏與天下，二、會天台三
X09n0248_p0935a06║觀。此依瓔珞經所立。文云：從假入空，名二諦觀；從空
X09n0248_p0935a07║出假，名平等觀。是二觀為方便道因，是二空觀得入
X09n0248_p0935a08║中道第一義觀。三觀現前，即入初地。天台撮略云：一
X09n0248_p0935a09║者、從假入空觀，二者、從空出假觀，三、中道正觀。此三
X09n0248_p0935a10║行相，懸談已釋。約心成行者，緣前六章經文，已備顯
X09n0248_p0935a11║覺性，推破妄執，究諸法性、相，辨心、境染、淨，乃至從凡
X09n0248_p0935a12║入聖，障治通、塞，斷惑深、淺，證智勝、劣等。訖此，但一向
X09n0248_p0935a13║令忘情絕慮，泯相冥真，所以不立所觀境也。約義生
X09n0248_p0935a14║解者，彼但以止、觀為宗。初勸欣求佛果，厭離生死，便
X09n0248_p0935a15║讚止、觀是出離門，是入道門。顯觀行相，即是此三觀
X09n0248_p0935a16║也。推尋諸法真、妄性、相，以顯空、假等義，以開斷、證門
X09n0248_p0935a17║戶，故須立所觀三諦。境、智相對，義、相方明。
X09n0248_p0935a18║經校量中疏五戒、十戒者，在家五戒：一、不得殺，二、不
X09n0248_p0935a19║得盜，三、不邪淫，四、不妄語，五、不飲酒食肉。八戒加：不
X09n0248_p0935a20║得香油塗身，故往觀看上高廣大牀。十戒沙彌戒加：
X09n0248_p0935a21║不得捉生金銀財物，不得過中食也。六通者，如序分
X09n0248_p0935a22║中說。八解者，八解脫也。取文相對便宣，故略一字，謂：
X09n0248_p0935a23║一、內有色觀外諸色不淨解脫，二、內無色觀外諸色
X09n0248_p0935a24║不淨解脫，三、內無色觀外諸色以為淨解脫身作證
X09n0248_p0935b01║具足住，四、空無邊處解脫，五、識無邊處，六、無所有處，
X09n0248_p0935b02║七、非想非非想處解脫，八、淨解脫身作證具足住也。
X09n0248_p0935b03║十纏者，俱舍云：纏八無慙愧嫉慳并悔眠掉舉與惛
X09n0248_p0935b04║沈或十加忿覆聞慧等者，緣三界從凡入聖，必須具
X09n0248_p0935b05║之，故此配也。
X09n0248_p0935b06║
X09n0248_p0935b07║圓覺經略疏之鈔卷第十