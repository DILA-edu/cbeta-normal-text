X09n0248_p0935b08║
X09n0248_p0935b09║
X09n0248_p0935b10║
X09n0248_p0935b11║圓覺經略疏之鈔卷第十一
X09n0248_p0935b12║圭峯蘭若沙門宗密於大鈔略出
X09n0248_p0935b13║經問所修中，疏為復一人等者，據下疏文，此等皆有。
X09n0248_p0935b14║謂初三輪，則三人各一；最後一輪，即一人具三。中間
X09n0248_p0935b15║交絡者，或前、後（文云先修、中修、後修等），或同時（經云齊修等），亦有依
X09n0248_p0935b16║次（先修奢摩他，中修三摩鉢提，後修禪那，即是也），或超次（先修奢摩他，次修禪那等）。
X09n0248_p0935b17║經長行中疏二：一、正說下，科，分二：隨釋。
X09n0248_p0935b18║經標數中，疏義同前段者，三觀文初也。欲分觀為輪，
X09n0248_p0935b19║故却牒起也。輪者，二義：一、摧輾義，二、動轉義。更有圓
X09n0248_p0935b20║滿義、無始終義等，廣在大疏。
X09n0248_p0935b21║經觀網交羅，疏：二、一、二觀下，分科。敘古慤疏等者，然
X09n0248_p0935b22║此觀名亦未能顯發經意，亦未能引人心入於觀行，
X09n0248_p0935b23║但緣文辭美暢，多有愛者，故存之矣。今全用者，依之
X09n0248_p0935b24║管經，兼能釋觀名，以將配合經意。二、正釋經文。
X09n0248_p0935c01║經科澄渾者，約喻說也。謂水有塵泥，須澄令清；心有
X09n0248_p0935c02║煩惱，攀緣垢濁亦爾。息用者，非唯不緣諸境，亦不起用
X09n0248_p0935c03║觀察，幻與不幻等也。故慤疏云：且水性清潤，溉灌呈
X09n0248_p0935c04║功；投于外塵，汩（音骨）然將濁。棄之，則亡其所用；留之，則
X09n0248_p0935c05║濟飲不堪。在器安澄，隨流分異；去泥純水，則永斷無
X09n0248_p0935c06║明。明相精純，斯何不證？疏法空座者，經云：諸法空為
X09n0248_p0935c07║座。座是安居之處，菩薩常居諸法空境。入寂滅者，無
X09n0248_p0935c08║住究竟涅槃也。據寂滅理，合是中觀。由此菩薩利根，
X09n0248_p0935c09║心靜功成，於法空處便證中道；不待空病亦空，方至
X09n0248_p0935c10║中道。以此菩薩入空，本無住空之病故。據後文例，斷
X09n0248_p0935c11║煩惱入寂，皆是絕待觀中行相，故須作此釋也。△經
X09n0248_p0935c12║庖丁恣刃觀云：以佛力等者，前開幻眾及內發大悲，
X09n0248_p0935c13║此以佛力即當大智。變世界者，如前變化諸幻也。種
X09n0248_p0935c14║種作用，含於逆順自他之利。備行等句，則唯順行。於
X09n0248_p0935c15║陀羅尼下，總明動而常寂。寂念靜慧，即定慧也。
X09n0248_p0935c16║經呈音出礙觀，疏：二一三、呈下，解科名。取前鍠聲出
X09n0248_p0935c17║外，作此觀名。謂音是鍠等之聲，呈是遠聞，礙是鐘體
X09n0248_p0935c18║及樓，出是不能拘局。疏器、質等者。器是鐘等，質是質
X09n0248_p0935c19║礙，融是通流，扣是杵擊。若據彼疏，即云隨揵應響。今
X09n0248_p0935c20║云扣者，意在順本喻意。▲疏以諸下，二、釋經義。無邊
X09n0248_p0935c21║等者，有二意：一、此幻境是世俗人間古今差別、利害
X09n0248_p0935c22║之事，及三世因緣、染淨差別等事，廣多無邊，不可推
X09n0248_p0935c23║窮。今悉會盡，營之無有了期，受之無有足曰。故不如
X09n0248_p0935c24║絕念滅迹，一切都休。二、幻體是空，都無邊底，而可窮
X09n0248_p0936a01║究。故達者絕心不預，名為滅也。作用等者，如前章起
X09n0248_p0936a02║幻變化而開幻眾，及此前科種種作用等，今皆不取
X09n0248_p0936a03║也。不可得者，是前空義。無所觀者，證絕觀義。絕觀義
X09n0248_p0936a04║者，不取前靜境、幻境也。
X09n0248_p0936a05║經交絡三觀疏五。一、後交下配結輪數。▲疏然每下，
X09n0248_p0936a06║二、顯示交絡兩段。二、二共合者，如以靜觀為首，即第
X09n0248_p0936a07║一、初靜，後幻；第二、初靜，後寂（各兼其一）。三、行次第者，一、初
X09n0248_p0936a08║靜，次幻，後寂；二、初靜，次寂，後幻（次兼餘二）。先一後齊者，初
X09n0248_p0936a09║靜，後齊幻、寂（齊兼餘二）。先齊後一者，一、初齊靜、幻，後單寂；
X09n0248_p0936a10║二、初齊靜、寂，後單幻。今以靜觀為首既如此，餘二為
X09n0248_p0936a11║首，一一例之。▲疏今每下，三、用科義式二：一、正明長
X09n0248_p0936a12║科七者，若據上所科判，即合。且每觀分為四段，然後
X09n0248_p0936a13║於一、二、四中，每段復各分二。今恐節級碎分，展轉惑
X09n0248_p0936a14║於觀照之意，故但長科七也。一一須牒者，緣觀名各
X09n0248_p0936a15║有四字。若二觀為一輪，即有八字；三觀為一輪，即有
X09n0248_p0936a16║十二字。二十一輪相，計虗書二百餘字。又文句重疊
X09n0248_p0936a17║紛起，難尋次緒，故須略之。後寂者，經中一一云：寂，滅
X09n0248_p0936a18║也。△疏寂與下。二、辨異。寂是中道，故影法師中論序
X09n0248_p0936a19║云：寂此諸邊，名之為中。故與靜異。前威德章，此觀已
X09n0248_p0936a20║廣分析。▲疏文中下。四、總別科分。▲五、隨文銷釋。
X09n0248_p0936a21║經初七輪一中，疏二、一一運下，解科名。修定者，即取
X09n0248_p0936a22║至靜也。緣對經云：以靜慧心，故直言定。律宗以戒為
X09n0248_p0936a23║船筏，禪門以定為舟航矣。言運舟者，運通二意：一、自
X09n0248_p0936a24║運，故云出塵；二、運他，即是兼濟。若無二意，何名為兼？
X09n0248_p0936b01║如舩師渡人，豈自住此岸邪？若住者，但名借舩，不名
X09n0248_p0936b02║度人也。細詳舟體，正是靜觀。餘文易見。▲疏標靜下
X09n0248_p0936b03║二節，經義。
X09n0248_p0936b04║經二中，疏二一、二湛下，解科名。湛海澄空者，如海波
X09n0248_p0936b05║浪不生，湛然不動（靜觀成也）。空無雲霧，廓爾清虗；海無邊
X09n0248_p0936b06║涯，連天一色。空徹海底，海含空相，故云澄也（修寂觀也）。故
X09n0248_p0936b07║云波瀾不動等。大波曰瀾，反生死流，如波不起，故水
X09n0248_p0936b08║即清明。如靜觀功成，靈心寂照，即是性也。故云顯性。
X09n0248_p0936b09║▲疏寂也下，二節經義。躡靜修寂者，如水因不動即
X09n0248_p0936b10║清明，清明即可澄空也。餘文可了。
X09n0248_p0936b11║經三中，疏二、一、三首下，解科名。首羅者，大自在天三
X09n0248_p0936b12║目，如涅槃經說，以喻涅槃三德。今三觀，理亦昭然。▲
X09n0248_p0936b13║疏靜也下二節，經義。
X09n0248_p0936b14║經四中，疏二、一、四、三下，解科名。三點者，亦是涅槃三
X09n0248_p0936b15║德之喻。慤意等者，觀名齊修，經云先、後，故為彼出其
X09n0248_p0936b16║意耳。若約伊字三點∴如此經云不縱不橫，今此三
X09n0248_p0936b17║觀有先、中、後，即是其縱。且約大綱，細詳不切，若無損、
X09n0248_p0936b18║益，不能改也。▲疏靜下二節，經義。
X09n0248_p0936b19║經五中疏二。一、五品下。解科名。▲疏靜下二節，經義。
X09n0248_p0936b20║經六中，疏二、一、六獨下，解科名。此一兼前品字，皆全
X09n0248_p0936b21║似也。▲疏齊標下二節經義。
X09n0248_p0936b22║經七中，疏二、一、七果下，解科名。靜定之樹等者，離念
X09n0248_p0936b23║靜心為道之本，如樹；寂滅是極證之法，故如果。雖頓
X09n0248_p0936b24║契證寂滅，隨俗漸修，自利利他，然亦不失寂念，故如
X09n0248_p0936c01║果落，還依樹開華也。此亦且取大意，不得始終的切。
X09n0248_p0936c02║▲疏齊滅下二節，經義。
X09n0248_p0936c03║疏：次七輪一中，疏：二、一、今初下，解科名。武王等者，尚
X09n0248_p0936c04║書說武王以順天應人，故救天下生靈塗炭，不得已
X09n0248_p0936c05║而伐紂。既克，遂歸馬於華山之陽，放牛於桃林之野，
X09n0248_p0936c06║鑄干戈為農器，表示天下不復再用，偃武修文，以理
X09n0248_p0936c07║天下，以養兆人。故喻此先動用，後息靜。▲疏標幻下
X09n0248_p0936c08║二節，經義。
X09n0248_p0936c09║經二中，疏二、一二功下，解科名功成者，此門與前雖
X09n0248_p0936c10║法體無別，先動後靜之喻亦無別意。盡此幻觀為首
X09n0248_p0936c11║已來，喻皆同一類例，亦是不得委細也。▲疏幻下二
X09n0248_p0936c12║節，經義。
X09n0248_p0936c13║經三中，疏：二一、三幻下，解科名。▲疏幻下二節，經義。
X09n0248_p0936c14║經四中疏二。一、四神下，解科名。▲疏幻下二節，經義。
X09n0248_p0936c15║經五中，疏：二、一、五龍下，解科名。龍樹者，初在外道中
X09n0248_p0936c16║善於幻術，後入佛法，乃至證於初地，具彰諸論記傳。
X09n0248_p0936c17║▲疏幻下二節，經義。
X09n0248_p0936c18║經六中，疏：二、一、六商下，解科名。商那者，具如懸談鈔
X09n0248_p0936c19║引付法藏經備說。▲疏齊靜下二節，經義。
X09n0248_p0936c20║經七中，疏二、一、七大下，解科名。大通如來者，法華經
X09n0248_p0936c21║說：此佛受諸梵天王及十六王子請，即轉十二因緣
X09n0248_p0936c22║法輪，千萬恒河沙那由他眾生皆得解脫。王子等出
X09n0248_p0936c23║家，諸根通利。大眾請佛說法華經，眾皆信解。佛說此
X09n0248_p0936c24║經，於八千劫未曾休廢。說此經已，即入靜室，住於禪
X09n0248_p0937a01║定八萬四千劫。故云爾也。▲疏齊寂下二節，經義。
X09n0248_p0937a02║經後七輪一中，疏：二、一、此初下，解科名。寶明者，寶有
X09n0248_p0937a03║光明，數數舒光，而却入海。餘文自顯。▲疏寂下二節，
X09n0248_p0937a04║經義。
X09n0248_p0937a05║經二中，疏二：一、二虗下，解科名。▲疏寂下二節，經義。
X09n0248_p0937a06║經三中，疏二、一、三舜下，解科名。舜若空神者，舜若，此
X09n0248_p0937a07║云空也。以虗空皆有主空之神，如華嚴說：每因日光，
X09n0248_p0937a08║即略現於身。即依空現有之義，可詳同於疏。▲疏寂
X09n0248_p0937a09║下二節，經義。
X09n0248_p0937a10║經四中，疏二、一、四飲下，解科名。飲光者，迦葉身光，吞
X09n0248_p0937a11║飲日月之光，歸定住雞足山也。▲疏寂下二節，經義。
X09n0248_p0937a12║經五中，疏二、一、五多下，解科名。多寶塔者，說處甚多。
X09n0248_p0937a13║▲疏寂下二節，經義。
X09n0248_p0937a14║經六中，疏二、一六下，下解科名。法華菩薩六萬等者。
X09n0248_p0937a15║經說他方諸來菩薩八萬恒河沙數白佛：願於佛滅
X09n0248_p0937a16║後，於此世界弘是經典。佛止云：不須汝等護持是經，
X09n0248_p0937a17║我娑婆界自有六萬恒河沙菩薩，一一有六萬恒河
X09n0248_p0937a18║沙眷屬，於我滅後廣說此經。說是語時，三千世界地
X09n0248_p0937a19║皆震裂，此菩薩等於中同時涌出，身皆金色，先在此
X09n0248_p0937a20║世界下虗空中住，故喻先空後假。餘文可見。▲疏齊
X09n0248_p0937a21║靜下二節，經義。
X09n0248_p0937a22║經七中，疏二一。七帝下，解科名。▲疏齊幻下二節，經
X09n0248_p0937a23║義。
X09n0248_p0937a24║經圓修三觀。疏：二、一、後有下，釋科名。▲疏稱圓下。二、
X09n0248_p0937b01║解經義。
X09n0248_p0937b02║經偈諷。疏無能、所修等者，緣此偈與長行文異意同，
X09n0248_p0937b03║恐不解配合，故此釋之。長行云：圓覺清淨，本無修習
X09n0248_p0937b04║及修習者。即是無能、所也。三觀之初，文云：於諸修行，
X09n0248_p0937b05║實無有二。悉不言禪定。今偈中孤然云依禪定生，即
X09n0248_p0937b06║知心冥無修之理，即是禪定。此乃長行標文，偈中顯
X09n0248_p0937b07║意；亦可長行舉法，偈中釋義。妙在此也。疏加之繩索
X09n0248_p0937b08║等者，即淨名經中優婆離與二比丘依法懺罪。維摩
X09n0248_p0937b09║詰訶云：無重增此二比丘罪，當直除滅，勿擾其心！所
X09n0248_p0937b10║以者何？彼罪性不在內，不在外，不在中間。如佛所說：
X09n0248_p0937b11║心垢，故眾生垢；心淨，故眾生淨。心亦不在內，不在外，
X09n0248_p0937b12║不在中間。如其心然，罪垢亦然，諸法亦然，不出於如
X09n0248_p0937b13║等。今云加繩索者，即重增之意。傷乎無瘡者，即是前
X09n0248_p0937b14║富樓那在一樹下為諸新學比丘說法。維摩詰又訶
X09n0248_p0937b15║云：唯，富樓那！先當入定，觀此人心，然後說法。無以穢
X09n0248_p0937b16║食置於寶器，當知是比丘心之所念。無以琉璃同彼
X09n0248_p0937b17║水精。汝不能知眾生根源，無得發起。以小乘法，彼自
X09n0248_p0937b18║無瘡，勿傷之也。欲行大道，莫示小徑。乃至我觀小乘
X09n0248_p0937b19║智慧微淺，猶如盲人，不能分別一切眾生根之利、鈍
X09n0248_p0937b20║等。釋曰：維摩意以為新學說小乘法，是傷乎無瘡，意
X09n0248_p0937b21║顯以大乘法說。今此疏意明圓頓悟解之人稱真覺
X09n0248_p0937b22║性，不假道場探、結等。若令探、結，即是傷乎無瘡耳。
X09n0248_p0937b23║經兩重除障，疏：二、一、次後下，標意。故同大科者，大科
X09n0248_p0937b24║云：次四問答別明觀行。今乃於中有二問答是除我
X09n0248_p0937c01║離病，似非觀行，恐有不細詳者生疑，故此云是觀行
X09n0248_p0937c02║中障也。約修證帶我，不同全執我相者，故障別門觀
X09n0248_p0937c03║行。如前通明觀行中亦有彌勒一章斷除貪愛，貪愛
X09n0248_p0937c04║是六道根本，亦障通門觀故。▲二、釋文經除我入覺，
X09n0248_p0937c05║疏二：一、初中下，總明科意；二、別釋經文。
X09n0248_p0937c06║經慶前中，疏如琉璃等者，內外明淨透徹故。瓶喻一
X09n0248_p0937c07║念多，芥子喻多劫萬行。
X09n0248_p0937c08║經正問中，疏何法染汙者，初悟同佛，妄起還凡。故志
X09n0248_p0937c09║公偈云：佛從魔境出（煩惱中悟解菩提，如淤泥中蓮華）魔從佛境生
X09n0248_p0937c10║（悟解同佛，遇違順境，只於悟中還起妄念）。二頭不相辨渾雜國王城（喻覺）。
X09n0248_p0937c11║經長行中疏二：一、正說下，科分。▲二、隨釋經過患本
X09n0248_p0937c12║起中，疏兩論所說者，天親論云：見五陰，一一陰是我
X09n0248_p0937c13║相；見我命斷滅，復生六道，為人相；見我身相續不斷，
X09n0248_p0937c14║為眾生相（即盛衰、苦樂、眾多、變異也）；計我一報，命根不斷而住，為
X09n0248_p0937c15║壽者相。無著論云：取自體相續為我想，我所度為眾
X09n0248_p0937c16║生想。餘二意同。但無著云想，天親云相。今參而用之，
X09n0248_p0937c17║我全用無著，壽全用天親。餘二展演其文，令人易解。
X09n0248_p0937c18║肇注淨名云：縱任自由謂之我，常存不變謂之壽，貴
X09n0248_p0937c19║於萬物而始終不改謂之人。眾生大同。此皆情識所
X09n0248_p0937c20║計，故云迷識境也。經說者，約證、悟、覺性而帶能、所，從
X09n0248_p0937c21║麤至細，展轉遣之。四相遣盡，方始無遣，故云迷智境
X09n0248_p0937c22║也。疏妄我本空等者，淨名云：法無有我，離我垢故；法
X09n0248_p0937c23║無有人，前後際斷故；法無眾生，離眾生垢故；法無壽
X09n0248_p0937c24║命，離生死故。慤云：心自取心，自成心病。演若愛影，背
X09n0248_p0938a01║本瞋頭，從此妄滋，莫能蠲拂。
X09n0248_p0938a02║經：過患滋多，疏：二一、二明下，科判二：一、總科。疏：今初
X09n0248_p0938a03║下，二、別判，二、隨釋。
X09n0248_p0938a04║經展轉中，疏二：一、謂由下，銷經，可知。▲疏然上下，二、
X09n0248_p0938a05║配四諦。云二乘者，雖通大乘，大乘以為虗妄本空之
X09n0248_p0938a06║義，但宗無生等也。故般若心經云：無苦、集、滅、道生滅
X09n0248_p0938a07║者，準天台教權、實通論，總有四重四諦（實審）：一、生滅（逼迫
X09n0248_p0938a08║名苦，即有漏色、心；增長名集，即業、煩惱；寂靜為滅，謂即涅槃；出離名道，謂止、觀等也），二、無生，三、
X09n0248_p0938a09║無量，四、無作。如次是彼四教所詮法矣。今此文中約
X09n0248_p0938a10║其過患，故當生滅。後三重四諦，廣如大疏、大鈔所明。
X09n0248_p0938a11║此但略引之意，用前生滅以銷疏文，不能繁敘。初六
X09n0248_p0938a12║句等者，依數句次第配經，文相甚明，各須一一配釋，
X09n0248_p0938a13║以示聽徒。
X09n0248_p0938a14║經直釋中，疏最初根本者，論中根本不覺也。本源者，
X09n0248_p0938a15║性淨真心也。依本覺而有不覺等。疏由將無始等者，
X09n0248_p0938a16║勝鬘說五住地也。
X09n0248_p0938a17║經轉釋中，疏：二、一、二轉下，明科意。▲疏未曾下，二、釋
X09n0248_p0938a18║經，文二：一、釋法。經云身、心無明者，論云：以依不覺故
X09n0248_p0938a19║心動，動則有苦（苦是生死之身），果（苦也）不離因（無明）。又都結三細、
X09n0248_p0938a20║六麤，云：一切染法皆是不覺相故。▲疏由愛下，二、釋
X09n0248_p0938a21║喻三：一、隨相說不斷。如人萬萬資財，一一慳惜，若遇
X09n0248_p0938a22║喪命因緣，情願總棄，以求活命。△疏又有下。二、稱性
X09n0248_p0938a23║說親斷。由前但云不能自斷，仍有可斷之我，故云隨
X09n0248_p0938a24║相。今明執時尚不覺有所執之我，是其過患，憑何說
X09n0248_p0938b01║斷？縱欲斷之，亦是妄想。想盡之時，但是真我。真我無
X09n0248_p0938b02║患，憑何欲斷？今但以覺無名斷，故云親斷也。▲疏如
X09n0248_p0938b03║夢下，三、轉以喻釋。夢、喻二說。終不肯斷已上，喻隨相；
X09n0248_p0938b04║必須已下，喻稱性。覺來者，覺字去聲呼之。
X09n0248_p0938b05║經結成中，疏種子現行者，義如前說。引寶積者，舉愛
X09n0248_p0938b06║例憎。墮惡趣者，非唯不成佛果，仍更墮於惡趣。此有
X09n0248_p0938b07║二意：一、如第三生之說；二、既是存愛迷心，愛為六道
X09n0248_p0938b08║之本，善、惡反覆，苦、樂循環，盡於未來，卒未脫免三塗
X09n0248_p0938b09║等苦。如云忍不落惡趣，亦由忍可無我之理及愛為
X09n0248_p0938b10║苦本之義，隨順修之，故必不落。
X09n0248_p0938b11║經別釋四相，疏：二、一、二別下，敘意。科分殊常者，如前
X09n0248_p0938b12║說迷、識、境之四相也。初果除者，小乘見道位，證我空
X09n0248_p0938b13║真如也。羅漢未曉者，此四相障於圓覺；羅漢若曉，即
X09n0248_p0938b14║應悟淨圓覺。故天台說三界之外有塵沙無明，此執
X09n0248_p0938b15║即是其數也。合云阿羅漢。今文中且貪字數相對，簡
X09n0248_p0938b16║略而言矣。約事驗我者，事即我所。我所者，我所有一
X09n0248_p0938b17║切事境，通於有情，事皆可見可知，我則不能反見。故
X09n0248_p0938b18║約事境反驗於我，乃覺他皆非我，便知我非他也。▲
X09n0248_p0938b19║二、隨釋經，約事驗我。疏二：一、初謂下，敘科意，二、正釋。
X09n0248_p0938b20║經徵起中，疏覺有心者，知一切事境非我也，即此名
X09n0248_p0938b21║我。
X09n0248_p0938b22║經喻釋中疏燕居者，燕字（音宴）依論語中燕居之字。
X09n0248_p0938b23║經結指中，疏覺體者，空寂是體，是涅槃知是用。是覺
X09n0248_p0938b24║即體之用，涅槃即覺；即用之體，覺即涅槃。既體、用相
X09n0248_p0938c01║即，故非別有可證之體也。即當前五門證道中第三，
X09n0248_p0938c02║能、所俱泯矣。即是我相者，即妄見有涅槃所證。所證
X09n0248_p0938c03║者，即我也，我是自體義故。且實證真體，既是法身真
X09n0248_p0938c04║我；今謬證妄體，即是無明妄我也。類例甚明。
X09n0248_p0938c05║經：悟我成人。疏：二一、二悟下，敘科意。▲二、正釋經麤
X09n0248_p0938c06║相中疏者。字正名人者，諸家疏論每出人字之體，或
X09n0248_p0938c07║能證人，或能執人，乃至說人、聽人，若真若妄，皆云者
X09n0248_p0938c08║也。如梵語佛陀，此云覺者，即指於人。若言菩提，此但
X09n0248_p0938c09║言覺，即指於法。類例如此，博學者自當知矣。
X09n0248_p0938c10║經細相中疏無非不盡者。無有過非而泯之不盡，謂
X09n0248_p0938c11║一切過非皆已盡也。
X09n0248_p0938c12║經：了跡跡生，疏：二、一、三了下，敘科意。了跡跡生者，既
X09n0248_p0938c13║展轉相生，跡跡不盡，即是眾多生起不斷絕義，亦是
X09n0248_p0938c14║眾生義也。緣次下，疏文自釋云：眾生者，不定執一之
X09n0248_p0938c15║謂也。故此云又亦等也。▲一、正釋經徵起中，疏展轉
X09n0248_p0938c16║無窮，皆成能、所者。問：前人相中已云不取能、所，如何
X09n0248_p0938c17║至此却云展轉皆成能、所邪？答：皆成能、所者，是此人
X09n0248_p0938c18║所了之過，非非此人認之為是。前人相中覺我相是
X09n0248_p0938c19║能、所之過者，但覺一重能、所，不知此智又復名能。今
X09n0248_p0938c20║此轉深，故覺展轉無窮，皆是能、所，豈不甚超於前？故
X09n0248_p0938c21║經云：悟所不及。（及即成所故。）科云：了跡跡生。釋云：了此無
X09n0248_p0938c22║定，故離前非。又云：不定執一。皆甚明矣。
X09n0248_p0938c23║經舉喻中，疏於自於彼等者，結成所釋。經中標云非
X09n0248_p0938c24║我非彼之句，謂俱非此二也。緣此中經文稍隱，亦須
X09n0248_p0939a01║在意分析。
X09n0248_p0939a02║經：潛續如命。疏：二、一、四潛下，敘科意；二、正釋。
X09n0248_p0939a03║經徵起中，疏即心之照者，心是自己本心。前三門中
X09n0248_p0939a04║由別有能證、能悟、能了等相，故不言心；今諸跡已盡，
X09n0248_p0939a05║故言心也。如論中異相、住相之文，但云：覺於念異，念
X09n0248_p0939a06║無異相；覺於念住，念無住相。至最初生相已盡，細念
X09n0248_p0939a07║亦無，直言覺心初起，心無初相。意全同此。此中甚妙，
X09n0248_p0939a08║宜細審之。清淨者，亦由離前證、悟、了等三相，直是心
X09n0248_p0939a09║自照故。自覺者，自心能覺，非謂覺自然。經云照，今乃
X09n0248_p0939a10║云覺者，且順常塗。疏論多云自覺、覺他也。疏證、悟等
X09n0248_p0939a11║者，等於了字，謂我相名證，人相名悟，眾生云了。此中
X09n0248_p0939a12║總盡，故徹真源，更無別能證等也。疏擬將此智者，此
X09n0248_p0939a13║照智也。又業是業用，一切作用之智，名為業智。但覺
X09n0248_p0939a14║潛續之心，同於幻化，一念不生，即是論中世間自然
X09n0248_p0939a15║業智及不思議相等。疏雖能除妄者，前三也。不自除
X09n0248_p0939a16║者，以此為是，故成潛認，而不斷絕，如命根矣。此一門
X09n0248_p0939a17║除久修觀行用心，細者方知。雖此再三顯示，亦無由
X09n0248_p0939a18║了之。
X09n0248_p0939a19║經正釋中，疏前三相者，覺是心、心所之總名。若別說
X09n0248_p0939a20║三名，即一、證，二、悟，三、了。若統言之，即但云覺也。疏心
X09n0248_p0939a21║未忘故者，正釋心照名塵垢之義。即知若心忘此、彼
X09n0248_p0939a22║（彼三，此照），即心照便是自然業智。
X09n0248_p0939a23║經喻反釋中，疏我智俱盡者，我等四相及智慧俱盡
X09n0248_p0939a24║也。我智者，是我及智，非謂是我之智。照體獨立者，是
X09n0248_p0939b01║生公語。清涼大師心要亦云：一念不生，前後際斷；照
X09n0248_p0939b02║體獨立，物我皆如。將此四句對詳前文，始終相當，故
X09n0248_p0939b03║略取一句。若據文字，初後敵對，即合云：水凍成冰，冰
X09n0248_p0939b04║銷水在；心迷成我，我盡心存。今緣心、水二字，皆是通
X09n0248_p0939b05║名濕，況照體獨立也。問：彼云：照體是離念無相之妙
X09n0248_p0939b06║慧。經云：心照是壽命相之細病。如何用彼以當此邪？
X09n0248_p0939b07║答：但動於濕，即名波浪；波浪盡，而濕性元真。但起於
X09n0248_p0939b08║照，即名壽者；壽者盡，而照體本妙。起於照者，見一切
X09n0248_p0939b09║覺也。況所引之文，但證本末法喻，非直以之釋經。經
X09n0248_p0939b10║中本無水濕之言，亦無真心之語。喻中但云冰湯，法
X09n0248_p0939b11║中但云照一切覺。冰湯必依水，水之濕性必無變滅。
X09n0248_p0939b12║即知照覺必依真心，心之照體亦無變滅。
X09n0248_p0939b13║經總標中，疏多劫六度者，懸談具引，可檢示之。
X09n0248_p0939b14║經：展轉廣釋。疏：二、一、後展下，總、別科，分二：隨釋。
X09n0248_p0939b15║經喻中疏知賊者，涅槃云：如人覺知是賊，賊無能為。
X09n0248_p0939b16║藏識者，含藏一切染、淨種子，即阿賴耶識也。自體即
X09n0248_p0939b17║如來藏，如來藏則唯含無量無邊恒河沙勝妙功德。
X09n0248_p0939b18║皆如前辨。然此二名、義別者，權、實之教不同。故密嚴
X09n0248_p0939b19║經云：如來清淨藏世間阿賴耶如金與指環展轉無
X09n0248_p0939b20║差別。又說惡慧不能知藏即賴耶識。貧窮等者，法華
X09n0248_p0939b21║云：貧窮無福慧入生死險道。今取意勢用之。
X09n0248_p0939b22║經妨道徵中，疏縱使認我者，意云：涅槃是萬行之真
X09n0248_p0939b23║性，即我體性亦是涅槃。縱認我證，亦何所乖？亦何妨
X09n0248_p0939b24║道？
X09n0248_p0939c01║經非脫釋中，疏還是本愛者，所愛之境即別，謂五欲
X09n0248_p0939c02║及涅槃；能愛之心不異，謂即昔時愛五欲之心，如今
X09n0248_p0939c03║復將愛涅槃故。僧亦例知。本習者，無始劫來熏習成
X09n0248_p0939c04║熟故。疏愛是生死根者，彌勒章已說。苗者，造業受報
X09n0248_p0939c05║也。△經非脫徵云：法不解脫者，由前徵釋我不解脫，
X09n0248_p0939c06║云由謬證涅槃故。故今又徵云：何知所證涅槃之法，
X09n0248_p0939c07║是謬，是愛，是生死根，而云不解脫邪？
X09n0248_p0939c08║經驗我釋。疏二：一、六讚下，敘意。謂實證者，疏中順明
X09n0248_p0939c09║也。今則逆推，以明非實。謂既驗出瞋、喜，即知有我；有
X09n0248_p0939c10║我，即知未證；未證言證，即知非實。驗處在文。二、正釋
X09n0248_p0939c11║經驗知中。疏我執猶堅者，唯識說此第八識云：執受
X09n0248_p0939c12║根身為自內我，徵細，不可知；外執器界，亦不可知。潛
X09n0248_p0939c13║藏者，與雜染法互為能、所藏也。相續者，標釋經中曾
X09n0248_p0939c14║不斷也。慧軍數舉者，止、觀為將，助道萬行為兵，即前
X09n0248_p0939c15║曾聞普眼及三觀。利根者已入，鈍根者亦有，聞、思二
X09n0248_p0939c16║慧被四相障之，修慧未發故。此段經上文云雖經多
X09n0248_p0939c17║劫勤苦修道等。魔眾頻摧者，伏得麤淺惑，止得諸惡
X09n0248_p0939c18║業，故有聞、思之慧。阿賴耶者，此云執藏，皆已如前本
X09n0248_p0939c19║章中釋訖。城者，根身、種子、器界為境也，即是相分。
X09n0248_p0939c20║主宰者，我相也，即是見分。難攻者，行相微細，不可知
X09n0248_p0939c21║故。三乘聖者至無學位，斷此識中煩惱麤重究竟盡
X09n0248_p0939c22║時，不復執藏賴耶為我，方能永失阿賴耶名，非捨識
X09n0248_p0939c23║體。如國強臣，不賓皇化，即呼為賊；後天兵頻討，多時
X09n0248_p0939c24║方降，皇帝許雪，存其性命，還委州郡之權，即呼為卿、
X09n0248_p0940a01║為臣。圓覺帝王亦復如是，配合，可知。（此上皆是釋文中堅固執持，潛
X09n0248_p0940a02║伏藏識。）末那常侍者，亦可云內侍。一向內緣，恒執第八
X09n0248_p0940a03║見分為我，依彼生起，常緣於彼，故言常侍；常具我、癡、
X09n0248_p0940a04║愛、見、慢等四種功用，故云防護，防護我也。牢強者，滅
X09n0248_p0940a05║盡定（有學位中亦得）及出世道（初果），雖暫伏滅，而未永斷，直至
X09n0248_p0940a06║三乘無學果位，方永斷滅故。故成唯識說：此染汙意
X09n0248_p0940a07║相應煩惱，是俱生故，非見所斷。意識者，第六也。能執
X09n0248_p0940a08║一切法，能造三界業，故云謀臣。徧緣內外及三世、三
X09n0248_p0940a09║性、五十一心所，故云經營。又徧五識之中，五識率爾，
X09n0248_p0940a10║纔起此意，即同緣，故云傍監。五將兼於自位，故云六
X09n0248_p0940a11║門。賊主者，六賊之主也。我是主故，由有六根門戶，故
X09n0248_p0940a12║能通而遊戲也（此釋遊戲諸根）。偷號者，即次前但言為法，瞋
X09n0248_p0940a13║彼度此，不知此心元是我相，即知被他偷於為法之
X09n0248_p0940a14║號。如貪號慈悲，瞋號降魔，謂貪愛城郭統眾王（去聲），化
X09n0248_p0940a15║貴賤，道俗歸臻，恭敬供養，自謂為慈悲愍念眾生，說
X09n0248_p0940a16║法度脫，不知都是貪愛潛流，改變名號相貌。或內心
X09n0248_p0940a17║瞋彼，因心凶惡之言，種種訶叱，或打棒，或驅出，自謂
X09n0248_p0940a18║為法降魔，懲惡勸善，不知又是瞋恚、嫉恨、憎嫌等念，
X09n0248_p0940a19║潛改首換面也。故志公云：二頭不相辨，混雜國王城。
X09n0248_p0940a20║如此種種變號故，令我說法化主，不覺是賊，認為功
X09n0248_p0940a21║能渾未解脫，越於苦海，而乃安然不驚不懼，仍以自
X09n0248_p0940a22║縛欲解他縛，故云惑我法王也。侵疆者，若論法身疆
X09n0248_p0940a23║界，徧法界，盡十方，乃至情界、器界，皆同真淨之境，盡
X09n0248_p0940a24║是無漏之界，染淨元無二體。今但以迷色等六境為
X09n0248_p0940b01║心，外定有六塵，即無明我主之界。悟六塵等，色即是
X09n0248_p0940b02║空，色不異空，但自心變起，盡是全空之色。餘聲香等，
X09n0248_p0940b03║亦復如是。便是色等三昧，名六妙境，即般若法身之
X09n0248_p0940b04║界。今我已悟此境屬我，不覺妄起潛執為有，潛生愛
X09n0248_p0940b05║著還成塵界，故云往往侵也。由此觀之難明、住之難
X09n0248_p0940b06║定，故云擾我觀境也。觀即觀智（解也慧也）、觀行（行也定也），境即
X09n0248_p0940b07║不出六境及真如境，隨所觀時即為其境。外怯者，以
X09n0248_p0940b08║有悟心常欲覺察故，妄念似劣不敢故意生情，貪瞋
X09n0248_p0940b09║造業專伺候觀照明顯，如晝日時即潛伏故。令推察
X09n0248_p0940b10║身心道理者，但見自己是悟解分明人、不愛名利人、
X09n0248_p0940b11║為法為師人、都無過失人，故云晝伏。及乎親對違順
X09n0248_p0940b12║之境，乖於情念極不稱意之時，迷習覆翳對面不覺
X09n0248_p0940b13║之時，惛黑如暗夜，恣行計校種種生情，或擬退屈、或
X09n0248_p0940b14║擬違背人法、或擬別為調致、或思量道理、擬雪身歸
X09n0248_p0940b15║過於前人，種種生起不可覺非，故云夜行。而內挾者，
X09n0248_p0940b16║挾字之意如史記中說，曹操未登九五時，號曹公挾
X09n0248_p0940b17║天子以令諸侯，今借此一字為語勢。無明等者，謂六
X09n0248_p0940b18║識之境，如上或覺或妄或伏或行，若藏識中三細及
X09n0248_p0940b19║五末那俱生我相等種，即與無始住地根本常不捨
X09n0248_p0940b20║離，縱使行人覺察觀照之時此亦潛續，故云晝夜不
X09n0248_p0940b21║斷。此正釋經曾不間斷之句也。故唯識云：此識無始
X09n0248_p0940b22║時來一類相續常無間斷，是界趣生施設本故，性堅
X09n0248_p0940b23║執持令不失故，乃至與內習氣外觸等法恒相隨轉。
X09n0248_p0940b24║然此中所用具足八識之義，具如本章，故此不釋。
X09n0248_p0940c01║經覆推。疏二、一一覆下，敘意。疏恐聞下，二、釋經。故推
X09n0248_p0940c02║徵云者，然經文於毀者反明，於說者順明。若疏，則皆
X09n0248_p0940c03║反、順具明。若經文亦各反、順具明者，應云：若知我空，
X09n0248_p0940c04║無毀我者，有毀我者，我未空故；若知我空，無我說法，
X09n0248_p0940c05║有我說法，我未斷故。餘文可解。
X09n0248_p0940c06║經決斷中，疏各唯增益者，水、土資於甘草，甘味增益；
X09n0248_p0940c07║資於黃蘗，苦味增長。故知由種，不由水、土。以喻萬行
X09n0248_p0940c08║資於我相，即是魔業；資於覺知，即是佛因。故知由心，
X09n0248_p0940c09║不由萬行。此意極要，可明示之。
X09n0248_p0940c10║經抑聖中疏了義等者，次自釋云心境本空等，即釋
X09n0248_p0940c11║題中廣引經文配了義之句，全同此意。言心境空者，
X09n0248_p0940c12║如心經云：無色，無受、想、行、識，無眼界，乃至無意識界。
X09n0248_p0940c13║或云：能見及所見，見者悉除遣。或云：心滅，則種種法
X09n0248_p0940c14║滅等。惑、業者，惑即煩惱，謂貪、瞋、癡等；業即善、惡、不動
X09n0248_p0940c15║等。本淨者，皆空之義。凡、聖不異者，凡夫、彌勒皆同一
X09n0248_p0940c16║如，諸佛、眾生同一法界，故不異也。因、果皆圓者，因該
X09n0248_p0940c17║果海，果徹因源，故皆圓也。就佛見之者，上皆釋經中
X09n0248_p0940c18║如來解也。且眾生迷倒下，正顯行人以如來解及所
X09n0248_p0940c19║行處為自修行之意。種習者，種子習氣也。根深者，明
X09n0248_p0940c20║此倒情種子眠伏藏識之中，雖復覺悟，亦難了知，故
X09n0248_p0940c21║云深也。縱解法門，現用隨念者，明行與解違，不稱所
X09n0248_p0940c22║悟之處。無礙言教者，雖說無作、無受，而且善、惡、因、果
X09n0248_p0940c23║不亡；或說無證、無修，不礙斷惑求證；或說因該果海，
X09n0248_p0940c24║不妨歷位而修。或說佛不度生，而又應機說法。如此
X09n0248_p0941a01║之意，徧諸大乘，故言無礙也。亦只如然者，將佛所證，
X09n0248_p0941a02║同自心量也。不覺念者，如眼不自見，指不自觸也。不
X09n0248_p0941a03║知冥通等者，揀於真證，不同未證之心。隨相信者，未
X09n0248_p0941a04║能稱實信。故大品云：不信一切法，是信般若等。平等
X09n0248_p0941a05║之談者，即前心境本空等意。不能斷惑等者，由迷此
X09n0248_p0941a06║平等之談，便不伏進求。今時參學之流，多迷此意。如
X09n0248_p0941a07║聞說眾生本來涅槃，無漏智性，本自具足。不得此意，
X09n0248_p0941a08║便云性本具足，無可添補。煩惱本空，無可除斷。由作
X09n0248_p0941a09║此見，便信任身心，不覺施為。元是隨情逐念，兼云稱
X09n0248_p0941a10║性。脫體全真，認妄為真，惑之甚矣。此義廣如懸談。初
X09n0248_p0941a11║教起因緣決擇，悟理應修門中，已具分析。數他寶者，
X09n0248_p0941a12║具云：如貧數他寶，自無半錢分。於法不修行，多聞亦
X09n0248_p0941a13║如是。
X09n0248_p0941a14║經：騁己齊聖。疏：二一、二騁下，顯科意。抑高者，謂言佛
X09n0248_p0941a15║解處、行處，只似伊心行境界，故云就下。騁己者，馳騁
X09n0248_p0941a16║自己，謂言已證菩提，已得涅槃，成佛已訖。▲二、正釋。
X09n0248_p0941a17║經認聖智中疏：理者，涅槃也。智者，證也。證理故，直云
X09n0248_p0941a18║智身。身者，體也。即智自體，便名為證，如諸識中自證
X09n0248_p0941a19║分也。根本戒者，比丘四重，尼有八重。大妄語者，僧尼
X09n0248_p0941a20║皆同。謂自言我得過人法，乃至而言我知我見虗誑
X09n0248_p0941a21║妄語，除增上慢。此是彼之所除，故云非此。文意彼犯
X09n0248_p0941a22║重，此無犯；此累悟解，彼無所累。
X09n0248_p0941a23║經驗凡情中，疏或即證悟者，縱得他己無二隨喜，他
X09n0248_p0941a24║勝他善，尚自不定。或是證悟之力，或亦不關證悟。如
X09n0248_p0941b01║北鬱丹越，心行無我，豈是證邪？上界豈有現行嫉妬
X09n0248_p0941b02║等邪？故知自驗心迹，順於道行，仍未的定。若驗心迹，
X09n0248_p0941b03║有嫉妬、瞋恨等事，即定知非道，除大菩薩逆行之迹。
X09n0248_p0941b04║然約心之本迹以對順道。乖道有四句：一、唯順菩薩
X09n0248_p0941b05║隨喜他善及行施等；二、唯乖凡愚嫉妬及行殺等；三、
X09n0248_p0941b06║亦順亦乖，菩薩殺等心順迹乖，凡愚施等心乖迹順；
X09n0248_p0941b07║四、不乖不順，謂佛（染、淨無礙，都無心故）及羅漢（闕大悲、智、願，故不順；惑、業苦盡，
X09n0248_p0941b08║故不乖也）。若但約心順為定、不定四句者，一、定順道；二、定
X09n0248_p0941b09║乖道，如前中初二句；三、乖順俱定，謂菩薩自知；四、乖
X09n0248_p0941b10║順俱不定，謂初心行施等，自不能辨，及觀他施等亦
X09n0248_p0941b11║然。經結成障覺云是故不能入清淨覺者，從前數節，
X09n0248_p0941b12║一一結云不入覺者，大而言之，皆為我愛，斯為根本。
X09n0248_p0941b13║然若具明入覺，須得其門。華嚴玄義章十五門（亦藏和尚
X09n0248_p0941b14║所述）：第十、明入道方便門，有三：一、揀心，二、揀境，三、造修
X09n0248_p0941b15║勝行。別卷具引。
X09n0248_p0941b16║經趣果中，疏唯宗名數者，且據法相宗中人也。以經
X09n0248_p0941b17║云唯益多聞，意順此故。若破相宗中之人，即唯宗道
X09n0248_p0941b18║理，雖亦不尚名數，皆不務自照己心。此類之人名為
X09n0248_p0941b19║慧學，非多聞之相，故略不言之。解義我見唯長者，縱
X09n0248_p0941b20║使實得廣解名數，問即皆知。或善於立破，破諸言論，
X09n0248_p0941b21║亦轉增我相，欺慢餘人。故有云：經論眾生出世因解
X09n0248_p0941b22║來翻更長貪瞋。若約任運我慢貢高，即破相、法相兩
X09n0248_p0941b23║宗人同。若據分別心中，定認凡夫未除我執者，即偏
X09n0248_p0941b24║是法相宗人。我見增長，破相宗人無，故意定斷，以不
X09n0248_p0941c01║立法故。問：解法輕人許云我相增長，其所執之見已
X09n0248_p0941c02║定，何言增長？答：亦有增義，謂不習教人但任運執，若
X09n0248_p0941c03║聞解者言有言無，或言同佛異佛，皆不定信不信。若
X09n0248_p0941c04║習法相之人，定不信凡夫無我。故知執見轉堅，故云
X09n0248_p0941c05║增也。不能了自心者，次云云何知正道，彼由顛倒慧，
X09n0248_p0941c06║增長一切惡。一切惡者，我見亦在其中。既增惡由不
X09n0248_p0941c07║了心，即正同增我由不求悟。即知求悟是令了心，故
X09n0248_p0941c08║引為證。又既由不了心成顛倒，即知定須先了心也。
X09n0248_p0941c09║據此所證文義，四句總要，緣前已頻引，聞者必熟。故
X09n0248_p0941c10║標初後二句，等取中間兩句也。又智論者，彼有三偈，
X09n0248_p0941c11║故此云等。餘者今取意說，謂有慧無聞，如闇中有目，
X09n0248_p0941c12║亦不知實相。（此如南宗禪學，實了心者，未達諸法性相，又不學之。）無聞無慧，如
X09n0248_p0941c13║人中牛，灼然不知。唯具二種，方知實相。即前悟淨圓
X09n0248_p0941c14║覺，以淨覺等也。經科斷惑（〔但〕當下）成因（佛說下）者，由前數
X09n0248_p0941c15║段經文，說修行中有多過患，皆結云不入淨覺。故此
X09n0248_p0941c16║勸誡，令離過用心，方成正因也。
X09n0248_p0941c17║經順釋中，疏根本等者，百法標云根本，唯識頌但云
X09n0248_p0941c18║煩惱，總說六種。頌曰：煩惱，謂貪、瞋、癡、慢、疑、惡見。長行
X09n0248_p0941c19║釋云：性是根本，煩惱攝故，得煩惱名，謂貪等六事是
X09n0248_p0941c20║隨煩惱之根本故。今經云貪、瞋、愛、慢者，彼論愛非其
X09n0248_p0941c21║數，以無別性，貪所攝故。此唯三法是彼論也。貪者，於
X09n0248_p0941c22║有、有具，染著為性，能障無貪，生苦為業，謂由愛力取
X09n0248_p0941c23║蘊生故。瞋者，於苦、苦具，憎、恚為性，能障無瞋，不安惡
X09n0248_p0941c24║行所依為業，謂瞋必令身、心熱惱，起諸惡業，不善性
X09n0248_p0942a01║故。慢者，恃己於他，高舉為性，能障不慢，生苦為業，謂
X09n0248_p0942a02║若有慢，於勝德法及有德者心不謙下，由此生死輪
X09n0248_p0942a03║轉無窮，受諸苦故。此慢差別有七、九種，廣如大疏。疏
X09n0248_p0942a04║小隨者，隨煩惱二十中有三類：初十小隨，次二中隨，
X09n0248_p0942a05║後八大隨。具如大疏八識章中釋也。今諂、曲等名小
X09n0248_p0942a06║隨者，各別起，故名小；但是貪等分位差別，等流性，故
X09n0248_p0942a07║名隨。諂者，為罔冐他故，矯設異儀，險曲為性，能障不
X09n0248_p0942a08║諂，教誨為業，貪、癡一分為體。嫉者，殉自名利，不耐他
X09n0248_p0942a09║榮，妬忌為性，能障不嫉，憂慼為業，瞋一分為體。然根
X09n0248_p0942a10║本六中，今闕癡、疑及惡見者，癡在偈故，三番徵釋已
X09n0248_p0942a11║決疑故。偈云：我身即是身見身見斷則餘見自除故
X09n0248_p0942a12║（餘謂邊、邪二取，此等皆依身見起故）。疏重舉等者，意云：謂上已明貪、瞋、
X09n0248_p0942a13║愛、慢，今又重言恩愛，故次釋云生死根等。其斷惑行
X09n0248_p0942a14║相，具如大疏所明。餘文可見。
X09n0248_p0942a15║經偈諷中，如次諷前，便用長行四門大科以科之。經
X09n0248_p0942a16║云悟剎者，正顯剎無體，約迷悟以分疆也。前云侵疆，
X09n0248_p0942a17║用此意矣。如入唐下，喻明。故知下，法合，乃至釋法。愛
X09n0248_p0942a18║及我身，文皆顯著。
X09n0248_p0942a19║經依師離病，疏二：一、自下下，明科意，二、釋經文。經長
X09n0248_p0942a20║行中，疏二：一、正說下，開章敘意。有少相濫者，待至本
X09n0248_p0942a21║文，疏自標指；若便懸說，初學難領。▲二、別釋經文。
X09n0248_p0942a22║經令識中，疏三、一簡餘下，釋標。指最初因緣者，其次
X09n0248_p0942a23║文云是故於此勿生疲厭，善財白言：云何學菩薩行
X09n0248_p0942a24║等，乃至善哉！汝已發阿耨菩提心，復能求菩薩行。善
X09n0248_p0942b01║男子！若有眾生能發阿耨菩提心者，是事為難；能發
X09n0248_p0942b02║心已，求菩薩行，倍更為難。善男子！若欲成就一切智
X09n0248_p0942b03║智，應決定求真善知識，勿生疲懈；見善知識，勿生厭
X09n0248_p0942b04║足；所有教誨，皆應隨順；於善知識善巧方便，勿見過
X09n0248_p0942b05║失。（亦同此中意也）。疏法句經者，文具云：爾時寶明菩薩白佛
X09n0248_p0942b06║言：世尊！云何是善知識？佛言：善知識者，便是疏中所
X09n0248_p0942b07║引，直至住於實際，皆真如不變義也。同此不住相。從
X09n0248_p0942b08║畢竟空中下，即真如隨緣意也。同此現塵勞。讚梵行
X09n0248_p0942b09║華手經者，彼云：云何名為真善知識？彼云：若有具足
X09n0248_p0942b10║四種法者，名善知識。云何為四？一者、善知教化之法，
X09n0248_p0942b11║二者、善知修道之人，三、善知教化之過，四、善知修道
X09n0248_p0942b12║之過。是名四法也。▲疏離凡下，二、釋示相。經中有順
X09n0248_p0942b13║行、逆行，疏自指配。經云不住者，若有少法當情，皆名
X09n0248_p0942b14║住相。乃至菩提、涅槃尚不取著，何況世間夢、幻境界！
X09n0248_p0942b15║疏不應住色等者，此密用金剛經。經次文云：不應住
X09n0248_p0942b16║聲、香、味、觸、法生心，應無所住而生其心，得無住心。即
X09n0248_p0942b17║契圓覺。經云：塵勞者，塵是六塵，勞謂勞倦。由塵成勞，
X09n0248_p0942b18║故名塵勞。又染心勤苦，亦是塵勞。即疏中指貪等為
X09n0248_p0942b19║塵勞之意也。疏梵行等者，即淨名居士現毗耶城，俗
X09n0248_p0942b20║姓雷氏，於提婆城取妻曰金姬，男名善思，女名月上。
X09n0248_p0942b21║示跡同凡，化在家眾，故名梵行。疏同事攝者，四攝之
X09n0248_p0942b22║一也。已如彌勒章說。心既相親者，如法華中長者後
X09n0248_p0942b23║園種種方便慰喻窮子；亦如杜順和尚初食肉，復食
X09n0248_p0942b24║臭屍；又如志公食魚鱠訖，吐之水盆，魚皆跳踴。示欲
X09n0248_p0942c01║之過等者，經云：示有妻子，常修梵行；現有眷屬，常樂
X09n0248_p0942c02║遠離。乃至入諸淫舍，示欲之過；入諸酒肆，能立其志
X09n0248_p0942c03║等。亦同華嚴者，即善財所遇婆須蜜女，示行貪行；善
X09n0248_p0942c04║財遇已，得菩薩離欲際解脫門，住第五無盡功德藏
X09n0248_p0942c05║迴向等。無厭足王示行瞋行，得如幻解脫門；勝熱婆
X09n0248_p0942c06║羅門示行癡行，得般若波羅蜜解脫門也。疏說非梵
X09n0248_p0942c07║行者，今時此事甚眾，宜審詳之。壞見等者，忘却此論
X09n0248_p0942c08║題目，待撿之。▲疏結成下。三、釋結益。
X09n0248_p0942c09║經正舉中，疏如雪山捨身者，即涅槃經第十一，彼云：
X09n0248_p0942c10║我於過去，身為童子，於雪山修行求道。時聞羅剎於
X09n0248_p0942c11║大林中宣說半偈。我當詣彼，作如是言：善哉，聖者！何
X09n0248_p0942c12║處得此半如意珠？乃至為我宣說四句，云：諸行無常，
X09n0248_p0942c13║是生滅法；生滅滅已，寂滅為樂。我以身施，羅剎如故。
X09n0248_p0942c14║現帝釋形等。香城敲骨者，即大品般若經，彼云：時法
X09n0248_p0942c15║勇菩薩於尋香城宣說般若波羅蜜多經，有無量百
X09n0248_p0942c16║千億人、天大眾所共圍繞。爾時常啼菩薩求聞是經
X09n0248_p0942c17║等（云云）。儒典尚令等者，論語云：事父能竭其力，事君
X09n0248_p0942c18║能致其身。慤疏云：然因法出塵，法為舟筏；由師遇法，
X09n0248_p0942c19║師是舩師。無師，舩且不行；無舩，渡無憑託。舩依師運，
X09n0248_p0942c20║敬法須以敬師。故觀音慶己超聞，勸凡同仰。是以全
X09n0248_p0942c21║身報法，賣髓酬恩；割肉聞經，焚身謝德。嗚呼！末學盜
X09n0248_p0942c22║法非師，情希鳳鶴之姿，豈覺鏡梟之醜？此乃將興益
X09n0248_p0942c23║滅，求悟翻迷；破法傷師，報如形影。
X09n0248_p0942c24║經遮疑中，疏二：一、指前下，正釋。在文易見，但要善巧
X09n0248_p0943a01║顯示學人。▲疏然為下，二、別議師資。然準此盡心事
X09n0248_p0943a02║師，實亦難得如此弟子及如此求道之人，復不易得
X09n0248_p0943a03║如此真正師友，以當事之。故中論偈云：真法（所傳宗）及
X09n0248_p0943a04║說者（真善知識）、聽者（弟子及諸志求道人）難得故（通指上三種也）。是故說生
X09n0248_p0943a05║死非有邊（以難得三種，故生死非有邊畔盡時）、無邊（非無邊也。非字通二處讀之。謂所言
X09n0248_p0943a06║難得，非的定求不得，得即生死必盡。然非長無邊際，故云非無邊）。此偈因長行有問：
X09n0248_p0943a07║此生死法為有邊際，為無邊際？故偈答之云爾。然此
X09n0248_p0943a08║為徒等言，借論語文勢。彼云：如知為君之難，為臣不
X09n0248_p0943a09║易。故云爾。勿因此誡者，先勸弟子也。世有非法之人，
X09n0248_p0943a10║假為菩薩之行，誑惑愚夫，還說空、無相之言，不拘齋
X09n0248_p0943a11║戒，以麤行為大乘，以真修為小教。愚人不曉此意，却
X09n0248_p0943a12║敬彼人，不知弟子有擇師之分。故今勸示，且須聽受
X09n0248_p0943a13║他說法，自覺心中的有覺悟。仍須勘以聖教，令與所
X09n0248_p0943a14║稟宗中相應，經教相合，佛言相契。若與合者，名為正
X09n0248_p0943a15║觀；若不合者，名為邪觀。又須與師同處，日久諮參，徧
X09n0248_p0943a16║問真、俗，知他心在佛道，大悲利生。既識得此師心源，
X09n0248_p0943a17║即須忘情絕慮，沒命歸依。縱見他接物化緣種種方
X09n0248_p0943a18║便，如前所說，不得生疑。又此藥下，勸師也。佛語種種，
X09n0248_p0943a19║各有對治。如誡俗徒云：剃頭著袈裟，持戒及毀戒，天
X09n0248_p0943a20║人常供養，當令無所乏。如是供養彼，名為供養我（我即
X09n0248_p0943a21║佛自稱也）。又云：破戒惡行諸比丘，猶勝精進諸外道，及乎
X09n0248_p0943a22║誡僧。又云：破戒之人，五千大鬼常遮其前，掃其脚迹。
X09n0248_p0943a23║破戒人不得於國王地上行，不得飲國王水。又云：寧
X09n0248_p0943a24║以鐵槌碎身如塵，熱鐵纏身，種種極苦。不得破戒身
X09n0248_p0943b01║口等，受信心檀越衣服、飲食、臥具種種物。俗人合服
X09n0248_p0943b02║前藥，僧即合服此藥，不宜互錯，必受其殃。今勸為師
X09n0248_p0943b03║之人，必須量心道力，勿等閑認他上人。此藥本治弟
X09n0248_p0943b04║子，不為師主。師主服之，即重增病苦，以至於死。方藥
X09n0248_p0943b05║各有對治，不得錯服。服之增病等者，夫求方藥，不離
X09n0248_p0943b06║一藏經律。經律中言，大底有二：一說解則空而無過，
X09n0248_p0943b07║行則逆順皆通；二說解則因果歷然，行則止惡修善。
X09n0248_p0943b08║服此藥人，若遇後教，即云：彼誡迷人、初心人、小乘人、
X09n0248_p0943b09║我是悟人、久學人、無我人。作此意度，則後藥無施也。
X09n0248_p0943b10║若遇前教，又增惡習，縱任情意，自陷陷他，故言無藥
X09n0248_p0943b11║可治也。以縛等者，即淨名云：若自有縛，能解他縛，無
X09n0248_p0943b12║有是處；若自無縛，能解他縛，斯有是處。又云：自疾不
X09n0248_p0943b13║能救，焉能救諸疾人？斯之謂矣。
X09n0248_p0943b14║經外易中，疏摶食等者，譯者朴拙，準經意的，說財食
X09n0248_p0943b15║也。食有四種，此當段食，食總段別，以段揀餘。古譯經
X09n0248_p0943b16║論，訛云摶食。今此三藏，承古訛音，遂作摶字。又不分
X09n0248_p0943b17║總別，謂摶即食，仍略食字，故云摶財也。
X09n0248_p0943b18║經顯益中疏憍慢若起等者，夫人心若愛敬於他，所
X09n0248_p0943b19║作皆是；若輕慢於彼，則見彼所作皆非。世俗傳云：憎
X09n0248_p0943b20║人嫌醜，待人嫌久。又云：愛忘其惡等也。又史書中有
X09n0248_p0943b21║寵臣獻奇果於君，初功後過之義也。然慢念、惡念亦
X09n0248_p0943b22║互通先後，或因起惡念即慢他，或因慢他即惡念起。
X09n0248_p0943b23║言惡念者，非謂擬損害意中以他菩薩慈悲利物之
X09n0248_p0943b24║行，呼為求名求利；或疑中私染淨不分等，便為惡念
X09n0248_p0943c01║也。障覆自心者，既疑他意，唯見他懇切勸人，謂言他
X09n0248_p0943c02║有所求，進退皆疑，言教何入？
X09n0248_p0943c03║經分別四病令除，疏：二、一、二分下，會通科意，答第二
X09n0248_p0943c04║問者，依何等法？據此科云分別四病令除，即當答除
X09n0248_p0943c05║去何病之問。詳其義意，乃是答第二問。此義如何？疏
X09n0248_p0943c06║次自釋云標以妙法等，釋意甚明。問：若爾者，何故文
X09n0248_p0943c07║云應離四病？答：疏自釋云：此法離於四病，方可依故。
X09n0248_p0943c08║疏中二故字皆是釋此段，合當答前依何法問之所
X09n0248_p0943c09║以也。除病之問等者，意明其答除去何病之問，下自
X09n0248_p0943c10║有文。彼一段文令怨親平等用心，以去無始自他種
X09n0248_p0943c11║子，結云即除諸病。若將答所依法更不相當，文亦不
X09n0248_p0943c12║次。又問曰：若爾，如何判決問答相應之科段？答曰：問
X09n0248_p0943c13║雖次第列名，佛答亦通亦別，此有深意，可細詳之。文
X09n0248_p0943c14║似濫者，以此段中分別四病令除，似答除去何病之
X09n0248_p0943c15║問，不似答依何法之問，故云濫也。由此相濫，故云含
X09n0248_p0943c16║而科之。▲二、正釋經文。
X09n0248_p0943c17║經，別釋行相。疏：二、一、二別下，示文。繩墨者，契經有五
X09n0248_p0943c18║義，此當一也，謂楷定正、邪。意言者，意中言也。時俗人
X09n0248_p0943c19║語，因責人非。豈不亦云：汝意裏道什麼語？又云：我意
X09n0248_p0943c20║直道汝如是，如是。亦即意言分別。▲二、別釋。
X09n0248_p0943c21║經生心造作，疏：二、一、釋標名辨相；二、一、辨相下，正辨
X09n0248_p0943c22║行相。思惟、揣度（入聲）等者，此諸行相是多種人心、意不
X09n0248_p0943c23║定，主一人，或如此，或如彼，不可一一著爾許多或字，
X09n0248_p0943c24║故但列之。由是行多相反，如宴坐、施為、止山、遊世等，
X09n0248_p0944a01║須善自分析。隨執其一者，但說同一類行。於一類中
X09n0248_p0944a02║不妨亦有作兩般、三般者，如修造、供養是一類，或作
X09n0248_p0944a03║僧、俗講，或經、呪，或宴坐、止山及觀空、有等。於諸類中
X09n0248_p0944a04║復有別類，亦有一人總修者。或有相違必不俱者，如
X09n0248_p0944a05║講者，不妨持念及遊世界、勤衣、食等；持念者，不妨止
X09n0248_p0944a06║山；相違者，止山、遊世也。勤衣、食，故飢寒也。端坐，施為
X09n0248_p0944a07║也。施為通修造、供養、講說等，愛身、厭身也。△疏此病
X09n0248_p0944a08║下，二、明病起因、起行、起用者，文云：即起諸幻以除幻
X09n0248_p0944a09║者。又云：變化世界種種作用。又云：照諸幻者，便於是
X09n0248_p0944a10║中起菩薩行。又云：復現智力種種變化，度諸眾生。又
X09n0248_p0944a11║云：復起菩薩清淨妙行，度諸眾生。又云：復起作用，變
X09n0248_p0944a12║化境界。失彼文意者，迷彼皆以悟淨覺心，於觀行中
X09n0248_p0944a13║作如是等行。今乃但見度生等言，便務僧講、俗講；但
X09n0248_p0944a14║聞起行之言，便欲修造、供養、持經呪等；但聞起作之
X09n0248_p0944a15║言，便欲種種施為、遊世界等；聞照幻之言，便欲深山
X09n0248_p0944a16║宴坐、觀空有等；聞除幻言，便欲厭身，故受飢寒等也。
X09n0248_p0944a17║但憑此行，欲契圓覺，故云成病。▲疏指體下，二、釋指
X09n0248_p0944a18║體結名。積土聚沙者，即法華？方便品偈會權歸實，萬
X09n0248_p0944a19║善悉趣菩提之意也。文云：聲聞若菩薩聞我所說法
X09n0248_p0944a20║乃至於一偈皆成佛無疑（云云，皆取意引）。若以小乘化我即
X09n0248_p0944a21║墮慳貪此事為不可我本立誓願欲令一切眾如我
X09n0248_p0944a22║等無異化無量眾生令入於佛道若於曠野中積土
X09n0248_p0944a23║成佛廟乃至童子戲聚沙為佛塔如是諸人等皆已
X09n0248_p0944a24║成佛道或有人禮拜或復但合掌乃至舉一手或復
X09n0248_p0944b01║小低頭乃至供養像一稱南無佛皆已成佛道。歇即
X09n0248_p0944b02║菩提者，是佛頂文，具云：狂性自歇，歇即菩提。勝淨明
X09n0248_p0944b03║心，不從人得。其本末緣起，前已引說。
X09n0248_p0944b04║經，任意浮沈。疏：二、一、釋標名辨相；二、一意云下，正辨
X09n0248_p0944b05║行相。無起、滅念者，以不厭故，無滅生死之念；以不欣
X09n0248_p0944b06║故，無起涅槃之念。疏差別性者，明非實性。熱、濕等者，
X09n0248_p0944b07║舉喻以明類例也。意如莊子逍遙篇、齊物篇等，各隨
X09n0248_p0944b08║他性，各得其志。何用改張，傷他自然？愛僧者僧，愛俗
X09n0248_p0944b09║者俗，樂動者動，樂止者止，齋與不齋，乃至禪、律、講說，
X09n0248_p0944b10║一切如此，作亦得，不作亦得等。△疏此病下，二、明病
X09n0248_p0944b11║起因。言無修習等者，次疏可引，便云：爾時便有二十
X09n0248_p0944b12║五輪三觀之初。又云：如城四門，隨方來者，非止一路。
X09n0248_p0944b13║又云：於諸修行，實無有二。失彼文意者，迷彼無修之
X09n0248_p0944b14║言，是乎以淨覺心之意，意令悟此天真本具無修之
X09n0248_p0944b15║淨覺，以對自己心行。不稱覺者，對治令稱。又常見覺
X09n0248_p0944b16║體無妄而妄，故須無修而修妄。既無妄而妄修，亦即
X09n0248_p0944b17║修無修。既迷此意，乃自謂無妄，何用更修不覺？無身、
X09n0248_p0944b18║心中現見身、心，無憎、愛中現行憎、愛，但自云我本不
X09n0248_p0944b19║出覺城，何用從門而入等，故成此任病。▲疏前則下，
X09n0248_p0944b20║二、釋指體結名。無記性者，不記別為善為惡也。七賢
X09n0248_p0944b21║者，謂伯夷、叔齊、虞仲、夷逸、朱張、少連、柳下惠也。四皓
X09n0248_p0944b22║者，即終南山四皓，避秦歸漢，綺里、夏黃、緣生、周角。
X09n0248_p0944b23║經：止息妄情，疏：二、一、釋標名辨相；二、一生心下，正辨
X09n0248_p0944b24║行相。生心恐非者，故不作種種行；隨情慮失者，故不
X09n0248_p0944c01║縱任自在。波息，水即清明；塵盡，鏡即朗照。未磨未澄，
X09n0248_p0944c02║照之何益？今妄念既未止息，何用推察真性功用？故
X09n0248_p0944c03║云何須別照。疏息念等者，相從念起。息念，故相不當
X09n0248_p0944c04║情覺。此無諸起、滅、空、靜之性，故云得也。非即覺性者，
X09n0248_p0944c05║一則闕於靈照，二是色滅之空故。▲疏此病下，二、明
X09n0248_p0944c06║病起因。從前靜觀等者，倣前辨其迷錯之意，即可知
X09n0248_p0944c07║也。
X09n0248_p0944c08║經云彼圓覺性非止合者，破也。疏覺本下，二、釋指體
X09n0248_p0944c09║結名二：一、破其無觀，謂例其無止而止，而不能無觀
X09n0248_p0944c10║而觀。於中，初四句以例立理。夫無而見有，有而見無，
X09n0248_p0944c11║皆是顛倒。今且念是無，照是有。今既迷背二理，故總
X09n0248_p0944c12║為乖失。後四句正例破也。破其偏治無而見有，不治
X09n0248_p0944c13║有而見無。有而見無，是隱義也。▲疏又真下，二、破其
X09n0248_p0944c14║存止。四句例破。既起、止皆違，何存止而去起？次故言
X09n0248_p0944c15║下，結歸經文，正拂存止也。若將對前意者，拂偏止也。
X09n0248_p0944c16║所以者何？以止若即觀，止即非止。今既一向是止，即
X09n0248_p0944c17║知闕觀；今拂一向之止，故云非也。後故前下，引證不
X09n0248_p0944c18║應存止。
X09n0248_p0944c19║經：滅除心、境，疏：二、一、釋標名辨相；二、一、前但下，正辨
X09n0248_p0944c20║行相。釋以身空者，文具身、心、根、塵，已頻標示，故但舉
X09n0248_p0944c21║一以例之。疏身等者，亦等於煩惱身、心、根、塵也。△疏
X09n0248_p0944c22║此病下，二、明病起因。皆云寂滅等者，此文甚多。此寂
X09n0248_p0944c23║觀中，輪輪如此，看經即見，不得引也。迷彼成此者，彼
X09n0248_p0944c24║是絕待靈心之觀，此是滅病。由迷彼意，故成此病。又
X09n0248_p0945a01║寂滅、斷惑等言，是靈心中之絕待。故經云：無知覺明，
X09n0248_p0945a02║不依諸礙。今但空諸法，絕於身心等相，堅持空寂，豈
X09n0248_p0945a03║得意邪？故下破云：非寂相故。非寂者，不言不寂，但以
X09n0248_p0945a04║闕於照故。若見寂即照，故非寂；照即寂，故非照。非照
X09n0248_p0945a05║非寂，寂照雙彰，即契圓覺。餘意亦同上三迷前之意
X09n0248_p0945a06║也。▲疏夫覺下。二、釋指體結名。言似者，寂滅之言，斷
X09n0248_p0945a07║煩惱之語，全同前觀也。理疎者，如上說之。
X09n0248_p0945a08║經結明中，疏二：一、將前下，釋離病清淨二：一、直銷文。
X09n0248_p0945a09║疏然上下，二、通釋意二：一、總標徵起。疏一者下，二、別
X09n0248_p0945a10║釋行相二：一、皆無觀慧。然觀慧有二：一、稱體觀照，起
X09n0248_p0945a11║信中真如三昧及前三觀中悟淨圓覺，以淨覺心是
X09n0248_p0945a12║也。今四病中全無此故。二、觀諸法空、有等義。今四中
X09n0248_p0945a13║唯滅病云身、心畢竟空，無所有，乍看似法空義。然亦
X09n0248_p0945a14║非觀慧，但是作此解數，謂是達空，以不言了知等故。
X09n0248_p0945a15║任病中云於生死、涅槃無起、滅念，亦是說此人心無
X09n0248_p0945a16║此意念，不言達之。舉要而言，四病皆云作如是言，正
X09n0248_p0945a17║是起計之辭。起計之心名為執見，不名觀慧。既一一
X09n0248_p0945a18║是生心作意，而為非病，云何三觀何曾有作如是言
X09n0248_p0945a19║之文？諸經勸讚亦何曾有此文？故知只由修時都無
X09n0248_p0945a20║觀慧，故皆成病。如荷澤大師教人云：妄起即覺，妄滅
X09n0248_p0945a21║覺滅。豈不逈然異於四病邪？疏二者下，二、偏行一行
X09n0248_p0945a22║二：一、明局故，皆非。疏若能下，二、明通故，皆是。作種種
X09n0248_p0945a23║行者，初、病中法也。任運閑者，二中也。習起息滅者，三、
X09n0248_p0945a24║四也。常冥覺體者，有稱體觀慧也。不得取四者，一一
X09n0248_p0945b01║遣作如是言之計也。休作等者，通明離病也。▲疏即
X09n0248_p0945b02║上下，二、釋結定邪、正三：一、正銷經。懼落四中等者，有
X09n0248_p0945b03║人懼落初病，不敢興起利益行；懼落二病，不敢泯絕
X09n0248_p0945b04║無寄，修無住法；懼落三病，不敢修無念宗；懼落四病，
X09n0248_p0945b05║不敢觀空斷惑。由此遲疑之故，不敢決定發願，剋志
X09n0248_p0945b06║誓心修菩提道。既無決志大願，即一切不成。斯為大
X09n0248_p0945b07║大之病。疏問為下，二、問答通疑二：一、問。詳之，可解。疏
X09n0248_p0945b08║答二下，二、答。若縱志別求者，有人遇著良師，審知有
X09n0248_p0945b09║道，如前所揀，真正又離四病。然或因接引乖疎，或因
X09n0248_p0945b10║其中別有情恨之人，不願同住，或自然性不相入，便
X09n0248_p0945b11║不能師事修習，方為縱志。更有餘事，故縱志別求。如
X09n0248_p0945b12║何別求？如次所引文也。△疏故菩下。三、引證釋意。
X09n0248_p0945b13║經辨事師之心。疏：二、一、三辨下，辨科段。但令親近等
X09n0248_p0945b14║者下，銷經文。其間意旨，以行因教，教藉明師。但逢離
X09n0248_p0945b15║過，明師必示出塵之行，故不別明也。▲疏如善下，二、
X09n0248_p0945b16║正釋，文三：一、釋總示。普賢西遊者，即法華經說：普賢
X09n0248_p0945b17║菩薩在東方寶威德上王佛國，遙聞此娑婆世界說
X09n0248_p0945b18║法華經，與無量菩薩眾俱到娑婆世界。亦是親近、供
X09n0248_p0945b19║養之意。涅槃經說者，以彼經迦葉菩薩云：善知識是
X09n0248_p0945b20║趣菩提者，具足因緣，是故名為半梵行者。爾時佛告
X09n0248_p0945b21║迦葉菩薩言：我說名為全梵行者。法句經者，文云：善
X09n0248_p0945b22║知識者，是汝父母，養育汝等菩提身故。善知識者，是
X09n0248_p0945b23║汝眼目，示導汝等菩提路故。（初六字，後一字，喻喻全用。今略可，但具讀之。）
X09n0248_p0945b24║脚、足荷負汝等離生死，梯、凳扶持汝等至彼岸，飲、食
X09n0248_p0945c01║能使汝等增長法身，寶、衣覆蓋汝等功德身，橋、梁運
X09n0248_p0945c02║載汝等度有海，財、寶救攝汝等離貧苦，日、月照曜汝
X09n0248_p0945c03║等離黑暗，身、命護惜汝等無有時，鎧、仗降伏諸魔得
X09n0248_p0945c04║無畏，絙、繩挽拔汝等離地獄，妙藥療治汝等煩惱病，
X09n0248_p0945c05║利刀割斷汝等諸愛網，時雨潤漬汝等菩提牙（下取意略
X09n0248_p0945c06║引），明燈照破五蓋，善友教示正道，薪火成熟涅槃食，
X09n0248_p0945c07║弓箭能射煩惱賊，勇將能破生死軍，如來破煩惱至
X09n0248_p0945c08║涅槃（已上所引踈文，略列十喻，文稍不次，但簡而用，恐人難記持，但令取意說也。䟽從此後，亦取意引用
X09n0248_p0945c09║結勸之文，今具錄之）。善男子！善知識者，有如是無量功德，是故
X09n0248_p0945c10║我今教汝親近（此經但令親近供事，不說所以，故引彼經說親近所以以釋之）。於是
X09n0248_p0945c11║寶明菩薩，與諸大眾，聞佛說此妙法，及善知識甚深
X09n0248_p0945c12║法要，舉聲號哭，淚下如雨，悲啼懊惱，不能自裁。自念：
X09n0248_p0945c13║我身從曠劫已來，為善知識之所守護，是故今日值
X09n0248_p0945c14║於如來，得聞深法，如是遇者，善知識力，非我力能。自
X09n0248_p0945c15║念：我等從本已來，未曾報恩方便親近。說是語已，重
X09n0248_p0945c16║復舉聲等△疏夫善下，二、釋別顯相。親近者，親之與
X09n0248_p0945c17║近有四句：一、親而不近，同心意者，各住一方；二、近而
X09n0248_p0945c18║不親，或工商同行，或官司同仕，互相憎嫉，爭權爭利
X09n0248_p0945c19║等；三、亦親亦近，仁慈父母，孝順男女，恩愛夫婦，道合
X09n0248_p0945c20║師資，無離別之緣等；四、不親不近，即陌路人等。疏百
X09n0248_p0945c21║萬障者，彼文云：若諸菩薩於餘菩薩起一念瞋心者，
X09n0248_p0945c22║當知是菩薩百萬障門皆悉開故。所謂不欲趣菩提
X09n0248_p0945c23║障，不欲化度眾生障，乃至廣說也。論語云者，意勗事
X09n0248_p0945c24║師求法者，當須虗心求解，降志依人，而不能勠力自
X09n0248_p0946a01║持，容易同女子之志。疏故勝鬘等者，以菩薩化生，審
X09n0248_p0946a02║知物性，柔弱者可以將護，以陵之必退；剛強者可以
X09n0248_p0946a03║析伏，縱之犯人。文、武之道也。經云如虗空者，虗空與
X09n0248_p0946a04║法，同喻甚多。餘處多以喻法無生滅，周徧含攝，或喻
X09n0248_p0946a05║佛無心等。今但喻心無改易，不喻無心。謂常須恭敬、
X09n0248_p0946a06║供養、承順顏色、記受言教，豈得無心乎？疏薩埵者，此
X09n0248_p0946a07║云有情，即眾生也。△疏結因下。三、釋結益。經云方入
X09n0248_p0946a08║圓覺者，反明若不如是，盡命事師，即不得入圓覺也。
X09n0248_p0946a09║經所治中，疏生心作意等者，並是四病行相。後云即
X09n0248_p0946a10║除諸病者，亦四病不一，故云諸也。
X09n0248_p0946a11║經觀人中疏七品行慈者，瑜伽論說：習學慈心之者，
X09n0248_p0946a12║不可頓成，須作方便，漸引凡心，令慈行成就，方得怨、
X09n0248_p0946a13║親平等。既慈能與樂，與樂亦須平等。言七品者，上、中、
X09n0248_p0946a14║下親，三、不怨、不親，下、中、上怨等也。謂遇於上親，令與
X09n0248_p0946a15║上樂，灼然稱可。其心謂竭力供事父母甘脆，或與妻
X09n0248_p0946a16║子、兄弟上妙之物，其心皆能中親、下親。如次降殺所
X09n0248_p0946a17║奉之物，不怨、不親任運不能與物。次中親與上樂，雖
X09n0248_p0946a18║校一等，亦可就之，即下親、中樂，非怨、非親、下樂。得此
X09n0248_p0946a19║心熟，又令下親與上樂，乃至下怨與下樂，更一轉，即
X09n0248_p0946a20║不怨、不親與上樂。如次下怨、中樂，中怨、上樂，如此漸
X09n0248_p0946a21║漸引至上怨與上樂，即能為之，便成怨、親無二，同佛
X09n0248_p0946a22║慈也。△經科等心觀法者。前標妙法，結以正觀，似答
X09n0248_p0946a23║所依之法，其中又離四病。此中標不解脫，結以除病，
X09n0248_p0946a24║似答除去何病，其中又令觀法。故不妨除病依法，參
X09n0248_p0946b01║而用之。
X09n0248_p0946b02║經：發心深廣。疏：二、一、五顯下，會科段答第五者，前四
X09n0248_p0946b03║皆前後挾帶，參而答之，令義勢相涉，意思連續，唯此
X09n0248_p0946b04║一向答發心也。▲二、正解文。
X09n0248_p0946b05║經總標發心中云作如是言者，言亦意也。疏因地等
X09n0248_p0946b06║者，華嚴一部多明此相。就中，初發心功德品始末唯
X09n0248_p0946b07║顯此發心行相，一一校量功德，略如文殊章初菩提
X09n0248_p0946b08║心體相功德處引說。若無心願者，夫願是誓心剋志，
X09n0248_p0946b09║情中願樂，的欲作如是如是之事，情發於中，而形於
X09n0248_p0946b10║言。表見今時淺識之流，但以言辭及紙上文字而發
X09n0248_p0946b11║願，都不反驗自意如何，故言心願也。䇿引者，策勸引
X09n0248_p0946b12║導天台，令憶本初發心者，是願力也。行不成者，夫願
X09n0248_p0946b13║者主心，行者是迹。所作之行，若無宗趣，名為率爾之
X09n0248_p0946b14║心、無記之性，寧契菩提？況無願力，則心勇即進，心倦
X09n0248_p0946b15║即退，何能始終不易，剋獲勝果乎？
X09n0248_p0946b16║經別明心相。疏：二、一、二別下，釋科。文同金剛者，如次
X09n0248_p0946b17║下，所引。若約天親所判，是答云何住問，令住四心也。
X09n0248_p0946b18║若約無著所判，十八住中即當第一初發心住。今此
X09n0248_p0946b19║還當發心之文。彌勒頌者，本因無著菩薩入日光定，
X09n0248_p0946b20║上昇兜率，請問彌勒菩薩金剛經義。彌勒為說八十
X09n0248_p0946b21║行頌，以釋一卷經文。無著傳於天親，天親造長行三
X09n0248_p0946b22║卷，以釋此頌。故疏引本頌半偈，列四心矣。後半云：利
X09n0248_p0946b23║益深心住此乘功德滿。利益心是普度證果義，深心
X09n0248_p0946b24║是稱理無度無證無始終義。住字正答所問，故前大
X09n0248_p0946c01║科潛用此意，云顯發心深廣。廣是普益，深字又同。四
X09n0248_p0946c02║中，一、廣大心者，三界普度故；二、第一心者，令得最上
X09n0248_p0946c03║極果故；三、常心者，眾生本寂，常住不變，無始終故；四、
X09n0248_p0946c04║不顛倒心者，無能度我相，無所度眾生相故。若有我、
X09n0248_p0946c05║人等相，即非菩薩。▲二、正釋。
X09n0248_p0946c06║經廣大第一中，疏四生者，胎、卵、濕、化也。已如彌勒章
X09n0248_p0946c07║釋。九類者，四上更加五也：若有色，（五也，即是四禪。）若無色，（六也，
X09n0248_p0946c08║即是四空。）若有想，（七也，除無想天及無所有處，餘皆有想。）若無想，（八也，功德施論云：就
X09n0248_p0946c09║四空中，有想是空、識二處，無想是無所有處也。）若非有想非無想。（九也，則有頂天。）疏
X09n0248_p0946c10║無餘涅槃者，非四涅槃中之第三。彼同二乘故，乃是
X09n0248_p0946c11║無住大般涅槃也。不餘二乘菩薩，變易生死及諸細
X09n0248_p0946c12║障，故云無餘。故法華云：若得作佛時具三十二相爾
X09n0248_p0946c13║時乃可謂永盡滅。無餘涅槃者，秦譯為滅度。故次經
X09n0248_p0946c14║云而滅度之。若以新翻，即云圓寂。廣如前涅槃章說。
X09n0248_p0946c15║虗空眾生等者，通顯發心行相。故華嚴十種行願，一
X09n0248_p0946c16║一結云：虗空界盡，眾生界盡，眾生業盡，眾生煩惱盡，
X09n0248_p0946c17║我禮乃盡。（彼第一是禮佛行願也。餘稱讚、供養乃至第十迴向，一一同此。）以虗空界
X09n0248_p0946c18║乃至煩惱無有盡故，我此禮敬無有窮盡，念念相續，
X09n0248_p0946c19║無有間斷，身、語、意業無有疲厭。故此云虗空眾生無
X09n0248_p0946c20║有邊際等。眾生之言，含於業、煩惱也。悲願亦復如然
X09n0248_p0946c21║者，正同彼云我此等也。由發此願等者，若以即時之
X09n0248_p0946c22║心猶是宿習之性，豈肯忘己濟他？但心心䇿發，以此
X09n0248_p0946c23║願境而為觀智，熏習日久，自然成性，乃至得證菩提。
X09n0248_p0946c24║無心而化，其化大焉。
X09n0248_p0947a01║經常不顛倒中，疏我入覺者，必不別有覺為可入也。
X09n0248_p0947a02║如前四相章初所說，亦如前湯銷冰喻。我既如此，眾
X09n0248_p0947a03║生亦然。故天親論具云：菩薩取一切眾生猶如我身，
X09n0248_p0947a04║自身滅度，無異眾生滅度。如是取眾生如我身，常不
X09n0248_p0947a05║捨離，是名常心利益。據此，即知自、他平等，方是常心。
X09n0248_p0947a06║常心者，無始已來本無我及眾生等相，但是圓覺，無
X09n0248_p0947a07║增減，無始終，無生可度，無真可證。本來如此，方為常
X09n0248_p0947a08║心。經云除彼等者，然自及他約虗妄之想者，各具我、
X09n0248_p0947a09║人、眾生、壽者等四。今就文勢語便，且以我為能度，以
X09n0248_p0947a10║眾生配當所度，不妨所度眾生亦自有我，能度之我
X09n0248_p0947a11║亦有眾生。詳之，可見矣。疏故天親等者，遠離是智；依
X09n0248_p0947a12║止已下，是所離障。於中，依止是總，餘則是別。謂身見
X09n0248_p0947a13║是我相，即能度也；眾生是他，即所度也。故結云等相。
X09n0248_p0947a14║無著云者，已斷我見等，是離我想故；信解下，是離眾
X09n0248_p0947a15║生想。總是彼經下，指配彼。此文同其不顛倒心。彼經
X09n0248_p0947a16║反明，此經順顯。詳文，可知。
X09n0248_p0947a17║經偈諷中，疏長行達己同凡者，文云：了知身、心畢竟
X09n0248_p0947a18║平等，與諸眾生同體無異，如是修行，方入圓覺。敬師
X09n0248_p0947a19║如佛者，前約達理，此約起行。又達己同凡，喪其我慢；
X09n0248_p0947a20║仰師如佛，增其恭敬。敵體相對，以成至行。若普觀眾
X09n0248_p0947a21║生而恭敬及一切普化，自、他相對，應有四句：一、約理
X09n0248_p0947a22║觀他是佛，約情觀己是凡，以成恭敬之行；二、約情計
X09n0248_p0947a23║觀他是凡愚苦身，約悟解知我同佛智可救，以成大
X09n0248_p0947a24║悲之行；三、俱約事相觀佛勝己，以增自利之行，觀眾
X09n0248_p0947b01║生劣我，以增利他之行；四、俱約理性以成無我平等
X09n0248_p0947b02║究竟解行。疏但諷能治者，長行即先敘所治。由有無
X09n0248_p0947b03║始憎、愛種子，故未解脫也。犯戒因者，前彌勒章中敘
X09n0248_p0947b04║惡業云：境背愛心，而生憎、嫉，造種種業，生鬼、獄故。四
X09n0248_p0947b05║相文初亦從憎、愛展轉乃至業流轉等，不能繁引。違
X09n0248_p0947b06║戒德者，戒是波羅提木叉，此云別解脫。故遺教經云：
X09n0248_p0947b07║戒是順解脫，故能治；敵體相反，故成治義。上來依師
X09n0248_p0947b08║離病文竟。
X09n0248_p0947b09║
X09n0248_p0947b10║圓覺經略疏之鈔卷第十一