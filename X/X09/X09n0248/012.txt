X09n0248_p0947b11║
X09n0248_p0947b12║
X09n0248_p0947b13║
X09n0248_p0947b14║圓覺經略疏之鈔卷第十二
X09n0248_p0947b15║
X09n0248_p0947b16║經：道場、加行。疏：三、一、後一下，釋科文。得道之處，名曰
X09n0248_p0947b17║道場者，此含理、事。事者，如佛於摩竭提國界大樹之
X09n0248_p0947b18║下坐禪，而得菩提，其樹亦號菩提樹理。如淨名經說：
X09n0248_p0947b19║萬行皆是道場，謂直心等。又華嚴讚佛身恒徧坐一
X09n0248_p0947b20║切道場。言一切者，謂智身徧坐法性道場，法身非坐
X09n0248_p0947b21║而坐道場，色相報身安萬行道場，化身安水月道場。
X09n0248_p0947b22║障重者，釋加行也；心浮者，釋道場也。▲疏問此下，二、
X09n0248_p0947b23║問答料揀，文相可知。▲三、開章釋經進問中，疏義如
X09n0248_p0947b24║前釋者，前問法菩薩名，皆不再指。今此指者，意令再
X09n0248_p0947c01║釋。令再釋者，正宗經終，結歸宗本，最須常要知故。因
X09n0248_p0947c02║此總敘一經，血脉連帶，故此菩薩名是經題故。前釋
X09n0248_p0947c03║者，即序分中疏云：然此正宗中諸菩薩等與佛問答，
X09n0248_p0947c04║本意欲顯圓覺，但緣節節過患未盡，義意未圓，收機
X09n0248_p0947c05║未普，故表法菩薩未標圓覺之名。今有三意，得名圓
X09n0248_p0947c06║覺：一、前雖病盡理圓，仍恐下根難入。此又曲開方便
X09n0248_p0947c07║三期道場，即上、中、下機普歸圓覺。二、由前節級行解
X09n0248_p0947c08║已圓，至此名為證極。證極之境更無別體，唯是圓覺。
X09n0248_p0947c09║三、最初標圓覺為陀羅尼者，從本起末。今顯義已周，
X09n0248_p0947c10║還至圓覺者，攝末歸本。表此三意，故圓覺菩薩當此
X09n0248_p0947c11║門問。
X09n0248_p0947c12║經請後中，疏躡慶前者，敘大智。疏舉所為者，敘大悲。
X09n0248_p0947c13║如世慈父得樂，即思其子；菩薩心行，悲、智常行。
X09n0248_p0947c14║經結。前中，疏正法、像法者，年數前已敘之。此二俱從
X09n0248_p0947c15║佛滅後方說住世年載。若佛在日，即是法主，更不在
X09n0248_p0947c16║言之緣。文中但言末法，故以佛滅後當其正像矣。疏
X09n0248_p0947c17║永揀餘性者，彼說五皆定性，皆是本有。本有二乘、外
X09n0248_p0947c18║道性者，則永揀之；唯收大乘性者，故敘五位之初。文
X09n0248_p0947c19║云：謂具大乘二性者，略於五位漸次悟入：一、本性住
X09n0248_p0947c20║種性，謂無始來依附本識法爾所得無漏法因；二、習
X09n0248_p0947c21║所成種性，謂聞法界等流法已，聞所成等熏習所成。
X09n0248_p0947c22║要具大乘此二種性，方能漸次悟入唯識。彼五性宗
X09n0248_p0947c23║有本不具大乘性者，故云要具。慈恩釋云：但言大乘
X09n0248_p0947c24║者，揀彼定性二乘及無種性，即知餘二乘無性及不
X09n0248_p0948a01║定中一半是不具者，永無具義。據此，即如今學唯識
X09n0248_p0948a02║論人，五性之中必皆是具者，應合有多分人枉功修
X09n0248_p0948a03║學，必無解行、悟入之義故。若此宗中盡合習之，未曾
X09n0248_p0948a04║熏習；無種之者，熏成種故；來生乃至幾生再遇緣，必
X09n0248_p0948a05║發生故故。然今剋志道場，且被已有種者，故云具大
X09n0248_p0948a06║乘性。以未有宿種者，終不肯入道場故。疏聞慧開者，
X09n0248_p0948a07║當三重因中第一重也。疏菩提心者，第二、重因義，如
X09n0248_p0948a08║文殊章初已釋。
X09n0248_p0948a09║經期限中，疏如法華中官事者，文云：譬如有人至親
X09n0248_p0948a10║友家，醉酒而臥。是時親友官事當行，以無價寶珠繫
X09n0248_p0948a11║其衣裏，與之而去等。菩薩以度生為公家之事，以自
X09n0248_p0948a12║利行為私己之事。如同國家賢良大臣，以利濟蒼生
X09n0248_p0948a13║為公事，以自己家產為私事。疏王、賊、命者，三種皆有
X09n0248_p0948a14║難字，謂王難、賊難、命難，三者總名梵行難也。水、火等
X09n0248_p0948a15║緣，亦屬命也。不同律中一一別開。或國王不信佛教，
X09n0248_p0948a16║禁斷法緣；或賊徒草擾，難為安住；或種種障礙，涉於
X09n0248_p0948a17║憂性命之緣，皆為他事。他者，總自不由己之義也。故
X09n0248_p0948a18║知雖有此等礙緣，尚須隨分思察；若無此等，便合加
X09n0248_p0948a19║行全功。今有人都無此等障礙，又無度生之緣，尚未
X09n0248_p0948a20║能思察，況更道場加行邪？仍安然不驚，悠悠而過。大
X09n0248_p0948a21║奇，大奇！量剋三期無別義者，有人胷臆說三期日數
X09n0248_p0948a22║之義，大是僻局，必不得爾。天台曾立志加功百日，誓
X09n0248_p0948a23║求證悟，便得旋陀羅尼。及乎習法華，禮懺道場唯製
X09n0248_p0948a24║三七，般舟道場復製百日。方等經中道場法式又云：
X09n0248_p0948b01║當以七日為期，多則無妨，少不可減。諸教之中說道
X09n0248_p0948b02║場之文甚多，不可備引。皆日數不同，儀式亦異，豈可
X09n0248_p0948b03║一一別有義邪？長期下根者，障重難盡故。中、下如次
X09n0248_p0948b04║可知。反於此者，長期上根謂能精進，堪任勤苦，多時
X09n0248_p0948b05║不退故；下期下根，謂性懈怠，不能久受艱勞，易即能
X09n0248_p0948b06║行，難即便退，聞道日久，即不肯修。故佛俯就接引八
X09n0248_p0948b07║十日，亦許中期中根進、怠處中，量力而製也。若約利、
X09n0248_p0948b08║鈍而配，即兩勢俱通。且就利根者，謂聰利；懈怠者，下
X09n0248_p0948b09║期。怠故不肯久，利故障易盡。利而精進者，上期；鈍而
X09n0248_p0948b10║怠者，下期。義意例上，可知。其中期者，一切皆取處中
X09n0248_p0948b11║性也。佛意多含，且就大綱而製。然眾生根、性、欲、樂，種
X09n0248_p0948b12║種不同，臨時製宜，不可判定，但量自、他之力，或上、中、
X09n0248_p0948b13║下。疏事、理稱可者。有人但言：心淨即得，何必嚴淨外
X09n0248_p0948b14║相道場？心不攀緣即得，何必局居一處，猶如囚繫？此
X09n0248_p0948b15║乃但約道理而言，不細察自心難淨易淨，難安易安。
X09n0248_p0948b16║且染心生起，必假染緣。如何淨心成就，不假淨緣邪？
X09n0248_p0948b17║問：其中忽有上上利根，一悟之後，常與道俱，易淨易
X09n0248_p0948b18║安，何妨他有此言邪？答：若是上上利根人，必悲、智具
X09n0248_p0948b19║足，能護眾生心行，方便勸製，的不作此言。作此言者，
X09n0248_p0948b20║終非此類。問：何妨他還遇上上根人作此言邪？答：此
X09n0248_p0948b21║則屬前通、別觀行，誰抑他入此道場邪？然亦須安處
X09n0248_p0948b22║徒眾，宴坐靜室。若通若局，終須令緣起心行與所悟
X09n0248_p0948b23║理相應。故云事、理稱可，謂內、外俱淨，身、心總安矣。
X09n0248_p0948b24║經隨相用心中，疏三、一對當下，釋想其勝緣。當知唯
X09n0248_p0948c01║心等者，此兩句全是論文。彼標云：正念者，當知唯心
X09n0248_p0948c02║等。正思、正念義同，故以彼釋此。又唯心之義與此意
X09n0248_p0948c03║同。為佛滅後，設像而觀，即是帶境。佛在世時，根、緣俱
X09n0248_p0948c04║勝，不假外境，直觀心、佛，故言唯心。言根、緣勝者，論云：
X09n0248_p0948c05║如來在世（時勝），眾生利根（根勝），能說之人色、心業勝（緣勝），圓
X09n0248_p0948c06║音一演（顯緣勝相），異類等解（顯根勝相）。疏不覩真儀等者，且佛
X09n0248_p0948c07║在日，暫因昇忉利天，為母摩耶三月說法。優填王憶
X09n0248_p0948c08║戀情切，猶使刻旃檀木為世尊像，禮拜供養。況佛滅
X09n0248_p0948c09║後，不覩金容，而不能施設形像而觀瞻邪！豈道心不
X09n0248_p0948c10║如丁蘭之孝心邪？況假之引心入法乎！引心者，因見
X09n0248_p0948c11║丹青形像，便想得世尊化現生身之像，眼、目精靈，身、
X09n0248_p0948c12║手動轉，慈顏喜色，言語靜默，處大眾中，巍巍堂堂，猶
X09n0248_p0948c13║如目前。雖目覩丹青，而心注佛相。次因此相的知化
X09n0248_p0948c14║現如鏡中像，像者必依於淨明，佛相者必依於寂照，
X09n0248_p0948c15║喻中既目覩影像心全見於淨明，法中即目覩化相
X09n0248_p0948c16║心全見於法報，法報既爾我心亦然，心同佛心融心
X09n0248_p0948c17║為佛，從此修於三觀，是何魔等敢惑亂邪？何空華之
X09n0248_p0948c18║煩惱能障蔽於心邪？故次云相即無相即見如來，金
X09n0248_p0948c19║剛結示其在茲矣。亦可下，重釋還同如來二句也。前
X09n0248_p0948c20║釋者，以心注化現生身之相，昭昭如在目前，為同在
X09n0248_p0948c21║世之日，則以在日一期之化為常住也。今解者，則直
X09n0248_p0948c22║以世尊理智真身為常住也，故云亦可。就中意在報
X09n0248_p0948c23║身，報身眼耳等一一廓周，法界有身可說不滅，故可
X09n0248_p0948c24║仰慕。故經云懸諸幡華等者，明助緣也。本意敬佛設
X09n0248_p0949a01║像，因此莊嚴道場誓期日數也。如方等者，至下事懺
X09n0248_p0949a02║中當略引說也。
X09n0248_p0949a03║疏去其下。二、釋禮懺儀式。三、釋經。三、七日去其久近
X09n0248_p0949a04║等者。此意如上三期之說。▲疏次下下，二、釋稽首諸
X09n0248_p0949a05║佛名字二：一、懸敘，三、一、備列。八種禮佛法經者，說禮
X09n0248_p0949a06║佛方法也。經既顯標禮佛，禮佛即是所宗。餘七皆是
X09n0248_p0949a07║禮佛由緣，謂供讚是禮佛流類懺；勸喜是禮佛之意，
X09n0248_p0949a08║由欲懺等，故禮敬以申懇志；七是都迴禮等功德，向
X09n0248_p0949a09║於三處；八申陳意所希望。彼既顯以禮佛餘是方法，
X09n0248_p0949a10║今經次云稽首十方諸佛名字，即正舉所宗。懺者，總
X09n0248_p0949a11║舉所申禮敬之意，理合具諸方法矣。然此八種，通說
X09n0248_p0949a12║其益，則俱能遠離垢障，速證佛果。若別說者，供養除
X09n0248_p0949a13║慳貪障，感大財富；讚佛除惡口障，得無礙辯；禮佛除
X09n0248_p0949a14║我慢障，得尊貴身；懺悔除三、四障，得依、正具足；勸請
X09n0248_p0949a15║除謗法障，得多聞智慧；隨喜除嫉妬障，得大眷屬；迴
X09n0248_p0949a16║向除狹劣障，成廣大善；發願除退屈障，總持諸行。初、
X09n0248_p0949a17║供養者，尋常文云嚴持香華，如法供養等。然供養有
X09n0248_p0949a18║三，謂財、法及觀行等。具如大疏所明。二、讚佛者，即尋
X09n0248_p0949a19║常梵音文也，是勝鬘夫人歎佛之文。又上座別讚云
X09n0248_p0949a20║佛真法身，猶若虗空等。諸經讚辭甚多，不可繁引。三、
X09n0248_p0949a21║禮佛者，則七佛、十方佛、三十五佛、五十三佛、賢劫千
X09n0248_p0949a22║佛，乃至佛名經，隨意廣略，一一有經讚其功能。四五
X09n0248_p0949a23║已下，皆如尋常依時禮懺，所唱亦或廣或略，唯晨朝
X09n0248_p0949a24║禮最備。四懺悔者，偈云十方無量佛，所知無不盡等。
X09n0248_p0949b01║五勸請者，凡小自度，但懺而已。菩薩愍眾，故須勸請。
X09n0248_p0949b02║此有二種：一請轉法輪，偈云十方諸如來，現身成道
X09n0248_p0949b03║者，我請轉法輪等。二請佛住世，偈云十方一切佛，若
X09n0248_p0949b04║欲捨壽命，我今頭面禮，勸請令久住等。六隨喜者，偈
X09n0248_p0949b05║云所有布施福等，隨所見他善事而生歡喜。又隨順
X09n0248_p0949b06║歡喜，由昔不喜故，今隨喜心而慶悅彼，以除之也。七
X09n0248_p0949b07║迴向者，偈云我所作福業，一切皆和合等，謂迴己修
X09n0248_p0949b08║善，向於三處，謂實際、菩提、眾生（展局成廣，如迴聲入角）。所以要
X09n0248_p0949b09║此三者，其必相資，一即具三，方成一故。八發願者，偈
X09n0248_p0949b10║云願諸眾生等，速發菩提心等，謂䇿勵運意為發，希
X09n0248_p0949b11║求樂欲為願，即四弘誓或五願也。彌綸諸行，直至菩
X09n0248_p0949b12║提，落菩提心戒，以之為體。然上八種，生起有緒，謂發
X09n0248_p0949b13║心、香華、供養、口讚、身禮，次洗滌法器，欣求法雨，攝他
X09n0248_p0949b14║同己，迴向三處，願皆成佛。然行願雖云十種，但於勸
X09n0248_p0949b15║請迴向中，開為別義也。△疏今略下，二、配指此經，可
X09n0248_p0949b16║知。疏論中下，三、引文例證。論即起信，華嚴即普賢行
X09n0248_p0949b17║願經。引此二文例證，皆亦有此八種之意也。
X09n0248_p0949b18║疏禮佛下。二、正釋三：一、略釋禮名，可知。▲疏準勒下，
X09n0248_p0949b19║二、引文廣釋二：一、總釋七禮。言勒那三藏者，華嚴纂
X09n0248_p0949b20║靈記云：三藏是天竺人也。既至此土，華音又通。講華
X09n0248_p0949b21║嚴經，道、俗雲集。講次，忽有一人執笏，形如大官，云：天
X09n0248_p0949b22║帝令請和尚講華嚴經、都講、維那、梵唄。法事所須，咸
X09n0248_p0949b23║須備具。講席眾僧，皆悉同見。言訖，便隱。三藏及都講、
X09n0248_p0949b24║維那當時奄然，卒於法座。優、劣有七者，然於中兼含
X09n0248_p0949c01║是、非。非中有二，即第一、二也。此一向劣，仍是過患。餘
X09n0248_p0949c02║五則前前劣，後後優也。我慢禮者，身依次立，心無恭
X09n0248_p0949c03║敬，高尊自得，耻於下問，如碓上、下。唱和禮者，徒肅形
X09n0248_p0949c04║儀，心無淨想，高聲喧雜，辭句渾亂。此二非儀也。問：既
X09n0248_p0949c05║知非儀，何必敘列，同作觀門？答：舉過以訶說非，令止
X09n0248_p0949c06║以就觀行也。敬從心發等者，情發於中而形於言，讚
X09n0248_p0949c07║詠之不足，故懇到而禮拜之也。運身禮拜，運口稱名。
X09n0248_p0949c08║五輪者，手、足及頭。著地者，經中令一一發願云：我今
X09n0248_p0949c09║五輪於佛作禮，為斷五道，離五蓋，令眾生常安住五
X09n0248_p0949c10║通，具足五眼。願我右膝著地之時，令諸眾生得正覺
X09n0248_p0949c11║道。（右是順義，故成正覺。）願我左膝著地之時，令諸眾生於外道
X09n0248_p0949c12║法不起邪見。（左是違逆，故表邪見。）願我右手著地之時，猶如世
X09n0248_p0949c13║尊坐金剛座，右手指地，震動現瑞，證大菩提。願我左
X09n0248_p0949c14║手著地之時，於諸外道，以四攝法而攝取之，令入正
X09n0248_p0949c15║道（左右表邪正如上）。願我頭頂著地之時，令諸眾生離憍慢
X09n0248_p0949c16║心，悉得成就無見頂相（皆發等流願也）。無相禮者，自此已下，
X09n0248_p0949c17║皆述身口恭敬禮時，作此觀智。非謂身口都不禮敬，
X09n0248_p0949c18║但將無相等以當禮佛，善須思之。若以觀智便名禮
X09n0248_p0949c19║佛，不須身禮。即第三中，亦應但以恭敬便為禮拜，不
X09n0248_p0949c20║合運於身口。義例如此，豈不誤焉？問：大乘宗於意地，
X09n0248_p0949c21║意起名犯，即名破戒。何妨例此心禮，即成功德？答：彼
X09n0248_p0949c22║起意作念，的擬運身口行殺盜等，心念成就，竟無悔
X09n0248_p0949c23║意。故今但的擬運身業禮、口業讚等，心志決定，竟無
X09n0248_p0949c24║猶豫。縱未遂嚴淨道場，作禮之間，灼然已生功德。若
X09n0248_p0950a01║無意擬運，身口元無功德。如本無意擬，殺等亦無罪
X09n0248_p0950a02║也。然觀智既成，觀境常現，行住坐臥，禮不間斷。但觀
X09n0248_p0950a03║心不退，自然流注。如受惡律儀之人（屠獵劫賊等業之類），殺等
X09n0248_p0950a04║之心，念念流注，不必正殺正盜也。深入等者，能所俱
X09n0248_p0950a05║寂也。蕩蕩無礙，是離能所，合法性之相也。起用禮者，
X09n0248_p0950a06║問：能所皆如影像，如何得禮敬義成？答：謂先觀己身
X09n0248_p0950a07║心，是無明勢分，從染緣起。今以正智觀之，無性即是
X09n0248_p0950a08║一真法界。然後觀此法界，不守自性，常能隨緣而起。
X09n0248_p0950a09║遂禮拜恭敬，一心歸投，托諸佛淨緣，引起身心，隨此
X09n0248_p0950a10║淨緣而起，名淨緣起。如影從鏡現，不妨運行歷位，漸
X09n0248_p0950a11║漸增進行位，而行位皆然，無有一法不依法界託緣
X09n0248_p0950a12║而起，故皆如影。既身心無性，合於法界，法界無所不
X09n0248_p0950a13║徧，故我身心隨所依法界，亦無所不徧，無所不禮也，
X09n0248_p0950a14║故云徧禮。一切身內佛者，如塵中大千經卷，如弊布
X09n0248_p0950a15║囊真金，如焦模中佛像，如器中之鍠音等。不緣他佛
X09n0248_p0950a16║者，不取相也。若外有可觀，邪人行徑，若能反照，解脫
X09n0248_p0950a17║有期。見佛可禮者，雙遮外境佛及身內佛。身內佛者，
X09n0248_p0950a18║同中論說如來在五陰中。破云：如來應小，五陰應大。
X09n0248_p0950a19║故偈云：此彼不相在。亦邪見者，中論宗正破二乘邪
X09n0248_p0950a20║也。亦可即金剛，是人行邪道，此雙遮內外佛故。觀身
X09n0248_p0950a21║下二句，淨名經也。名平等禮者，結歸所標實相也。文
X09n0248_p0950a22║殊云者，入佛境界經中文也。問：古德集此，名無相禮，
X09n0248_p0950a23║何不於第四門引之？答：古德揀取著事相，通名無相，
X09n0248_p0950a24║無相之言，通此四門。或古人唯知有法相、無相二宗，
X09n0248_p0950b01║不開此等權實。今既開之，則此偈當此門，以無相正
X09n0248_p0950b02║是所觀之理，不得無所觀故等者，餘九偈一一皆云
X09n0248_p0950b03║敬禮無所觀也。然上七種禮：三、通人天二乘及六度
X09n0248_p0950b04║菩薩宗教中禮；四、即始教中空宗禮，空是大乘初門
X09n0248_p0950b05║故；五、即終教中從體起用；六、即終教中顯實宗也，不
X09n0248_p0950b06║計空色，直見本覺真性；七、即頓教禮也。並如文，思之。
X09n0248_p0950b07║△疏然後下。二、別釋後四。疏文約三觀、三諦配釋，義
X09n0248_p0950b08║相可知。△疏今經下。三、結配此經。
X09n0248_p0950b09║疏具云下。三、釋求哀懺悔四：一、釋懺悔名。此云悔過
X09n0248_p0950b10║者，此釋則翻懺為悔，但是一義也。別說者，即懺、悔兩
X09n0248_p0950b11║字各是一義。懺名陳露者，義翻懺字，如佛名經云：懺
X09n0248_p0950b12║是懺謝之名，悔以悔責為義。西塔律疏云：興善伐惡
X09n0248_p0950b13║為懺，追變往愆為悔。意亦大同。餘如別卷。▲疏其所
X09n0248_p0950b14║下，二、明所懺障。惑、業、報者，惑即煩惱，謂貪、瞋、癡等根
X09n0248_p0950b15║隨煩惱；業即善、惡、不動等；報即果報，謂苦果也。三障
X09n0248_p0950b16║者，如佛名經說。然其罪相雖復無量，大而為論，不出
X09n0248_p0950b17║其三：一者、煩惱，二者、是業，三者、果報。此三種法能障
X09n0248_p0950b18║聖道及以人、天勝妙好事，是故經中目之為障。所以
X09n0248_p0950b19║諸佛、菩薩教作懺悔此三滅者，八萬塵勞，皆悉清淨。
X09n0248_p0950b20║▲疏今欲下，三、明障起所由。不覺者，根本迷也。故佛
X09n0248_p0950b21║名經云：獨頭無明為煩惱種。今雖已覺，倒習猶行，亦
X09n0248_p0950b22║長須悔恨。起貪、瞋、癡者，然煩惱雖有其十，猛利發起
X09n0248_p0950b23║是此三也。故此三為業之因。發身、口、意者，能發是身
X09n0248_p0950b24║業，所發是身具，所造是善、惡、不動業也。受諸苦報者，
X09n0248_p0950c01║受有順現、順生、順後等三報也。佛名經又云：此三障
X09n0248_p0950c02║者，更相由藉：由煩惱故，以起惡業；惡業因緣，故得苦
X09n0248_p0950c03║果。此中有三重展轉，以三障之名配屬。文相可知，更
X09n0248_p0950c04║不繁敘。▲疏懺有下，四、正明懺法二：一、總云責心者，
X09n0248_p0950c05║悔恨無始已來不早親近善友，發菩提心，而乃執認
X09n0248_p0950c06║身、心我相，縱恣貪、瞋、嫉妬，分別見、慢，造種種業，如蠶
X09n0248_p0950c07║作繭，自纏，自縛，苦苦，壞苦，行苦，無有出期。三障俱懺
X09n0248_p0950c08║者，準佛名經，先懺煩惱，云：是故今日先懺煩惱。諸佛、
X09n0248_p0950c09║菩薩、入理聖人種種訶責，名此煩惱以為怨家。何以
X09n0248_p0950c10║故？能斷眾生慧命根故；亦名此煩惱以為怨賊，能劫
X09n0248_p0950c11║眾生諸善法故；亦名此煩惱以為瀑河，能漂眾生入
X09n0248_p0950c12║生死海故；亦名此煩惱以為羇鎻，能繫眾生於生死
X09n0248_p0950c13║獄故。所以六道牽連，四生不絕。當知皆是煩惱過患。
X09n0248_p0950c14║次懺業障，由業巧作六道，令各不同。懺有三種：一、伏，
X09n0248_p0950c15║二、轉，三、滅也。然小乘唯時定、報不定者方除，大乘則
X09n0248_p0950c16║一切皆滅也。後懺報障，佛名經云非空非海中非入
X09n0248_p0950c17║山石間無有地方所脫之不受報唯有懺悔力乃能
X09n0248_p0950c18║得除滅等。△疏若就下，二、別善、惡、不動。三種業中，唯
X09n0248_p0950c19║別懺惡業也。善及不動，但以迷心取相求有，故成過
X09n0248_p0950c20║患。若離其病，不除其法，故此不懺。若惡業背理招苦，
X09n0248_p0950c21║一向須斷，故此懺令滅也。遮罪者，因佛遮制，違制成
X09n0248_p0950c22║罪。性罪者，法爾犯之有罪，則十惡是也。準小乘宗，四
X09n0248_p0950c23║重、八重不通懺悔，僧殘已下四篇方許。餘如別卷。作
X09n0248_p0950c24║法者，小乘懺要請大比丘為證。對大僧具五法：一、袒
X09n0248_p0951a01║右肩，二、右膝著地，三、合掌，四、說罪名種（罪名謂僧殘波逸提。種是
X09n0248_p0951a02║種類，如於僧殘中自弄、媒嫁等十三），五、禮足。若對小夏，闕無禮足，但行
X09n0248_p0951a03║四法。若僧殘罪，須請二十清淨僧，令六夜行摩那埵，
X09n0248_p0951a04║供給承事也。七日滿，僧為羯磨除罪，還成令淨，如本
X09n0248_p0951a05║所受。尼則集當眾四十清淨大德。若輕罪，則一日承
X09n0248_p0951a06║事，不必集也。大乘亦有作法。次下，引方等經中是。疏
X09n0248_p0951a07║即須起行等者，於作法懺中兼即起行也。事如方等
X09n0248_p0951a08║者，明事懺也。謂彼經令先嚴淨道場，香泥塗地，及室
X09n0248_p0951a09║內作圓壇，彩畫，懸五色幡，燒海岸香，然燈，敷高座，請
X09n0248_p0951a10║二十四尊像，多亦無妨。設餚饍，盡心力，新淨衣服鞋
X09n0248_p0951a11║履，無新洗故，出入著脫，令無參雜。七日長齋，日三時
X09n0248_p0951a12║洗浴，初日供養僧。起意多少，別請一明了內外律者
X09n0248_p0951a13║為師，受二十四戒及陀羅尼。對師說罪，要月八日、十
X09n0248_p0951a14║五日，當以七日為期，此不可減。若能更進，隨意堪任。
X09n0248_p0951a15║十人已還，不得出此，俗人亦得。須辦單縫三衣，備佛
X09n0248_p0951a16║法式，旋繞一百二十帀，却坐思惟等。廣如經說。佛名。
X09n0248_p0951a17║經者，方等多明作法，兼起行；佛名多明起行，少說作
X09n0248_p0951a18║法，又兼理也。文云：夫欲懺悔，必須先敬三寶。所以然
X09n0248_p0951a19║者，三寶即是眾生良友福田。若能歸敬，滅無量罪，長
X09n0248_p0951a20║無量福，能令行者離生死苦，得解脫樂。先當興七種
X09n0248_p0951a21║心，以為方便：一者慚愧，二者恐怖，三者厭離，四者發
X09n0248_p0951a22║菩提心，五者怨親平等，六者念佛報恩，七者觀罪性
X09n0248_p0951a23║空。生如是七種心已，緣想十方諸佛賢聖，擎拳合掌，
X09n0248_p0951a24║披陳至到，慚愧改革等。理行。如淨名下，明理懺也。即
X09n0248_p0951b01║優波離為二犯律比丘懺悔，維摩詰訶云：無重增此
X09n0248_p0951b02║二比丘罪，當直除滅，勿擾其心。所以者何？彼罪性不
X09n0248_p0951b03║在內，不在外，不在中間。如佛所說：心垢故，眾生垢；心
X09n0248_p0951b04║淨故，眾生淨。心亦不在內（云云）。如其心然，罪垢亦然；
X09n0248_p0951b05║諸法亦然，不出於如。如優波離！以心相得解脫時，寧
X09n0248_p0951b06║有垢不？我言：不也。維摩詰言：一切眾生心相無垢，亦
X09n0248_p0951b07║復如是。唯，優波離！妄想是垢，無妄想是淨（顛倒取我例知）。諸
X09n0248_p0951b08║法皆妄見，如夢、如𦦨、如水中月、如鏡中像，以妄想生。
X09n0248_p0951b09║其知此者，是名奉律。乃至時二比丘疑悔即除，發阿
X09n0248_p0951b10║耨菩提心。餘如別卷，具引釋也。難曰：觀罪性空，罪即
X09n0248_p0951b11║滅者；觀福性空，福亦應滅？答曰：不也。以罪違性，福順
X09n0248_p0951b12║性故。真性望罪是能治，能治顯時，所治之罪即滅；望
X09n0248_p0951b13║福是能生，能生顯時，所生之福無盡。故金剛經云：無
X09n0248_p0951b14║住相布施，福德如虗空等。又普賢觀經及華嚴隨好
X09n0248_p0951b15║品，亦具二種懺觀：經明晝夜精勤禮佛，即是事懺；觀
X09n0248_p0951b16║心無心，從顛倒起，若欲懺悔者，端坐念實相，即是理
X09n0248_p0951b17║懺；隨好品中，等眾生界，善身、語、意業，悔除諸障，即是
X09n0248_p0951b18║事懺；觀諸業性，非十方來，止住於心，從顛倒生，無有
X09n0248_p0951b19║住處等，即是理懺。事懺除末，理懺除根。又事懺除罪，
X09n0248_p0951b20║理懺除疑。餘義具如大疏。
X09n0248_p0951b21║疏感應下，三、釋感應獲益。或見等者，所見無準，或佛
X09n0248_p0951b22║摩頂，或種種華光說法等，故言或也。見者，或於定中
X09n0248_p0951b23║心忘身處之想，而忽見之；或於觀中見真性隨緣，成
X09n0248_p0951b24║如此相。據義，雖成一切不唯此相，然且當正與此相
X09n0248_p0951c01║相應。或眠、夢中見如是等，總名遇善境也。不作聖心
X09n0248_p0951c02║者，佛頂經中說諸勝相，皆結云不作聖心等。今用此
X09n0248_p0951c03║語。若天台等者，即彼止、觀第九門中明善根發相有
X09n0248_p0951c04║其真、偽。偽者，隨因所修數息等禪（彼先說五停心觀發相，後始明此真、
X09n0248_p0951c05║偽故），所發之法，身、手紛動，或重，或輕，或寒，或熱，或念散
X09n0248_p0951c06║善，或起惡覺，乃至憂、喜、驚、樂，此名邪定。若人念著，多
X09n0248_p0951c07║好失心。或鬼神知之，則加勢力，令發諸定，智辯、神通
X09n0248_p0951c08║感動世人，謂得道果，乃至命終墮鬼神道。若因此行
X09n0248_p0951c09║惡，即墮地獄。若能知之，正心不著，即當謝滅。真者，無
X09n0248_p0951c10║有如上之法，一一禪發，即與信等相應（與信、進、念、定、慧五根相應。
X09n0248_p0951c11║等者，等餘四故），分明清淨，內心悅樂，智鑒分明，身、意柔輭，微
X09n0248_p0951c12║妙虗寂，厭患世間，唯欣出離。若見此善根發時，應隨
X09n0248_p0951c13║所宜，或止，或觀，修令增長。今經云遇善境界，即信等
X09n0248_p0951c14║相應。
X09n0248_p0951c15║經離相用心中。疏二、一亦名下，正釋，可知。疏然論下，
X09n0248_p0951c16║二、會通。除惑等者，惑、業在心，如塵泥在水；今懺除之，
X09n0248_p0951c17║如水去泥滓。攝動者，謂雖除惑、業，不貯心中，掉舉、浮
X09n0248_p0951c18║散，任運流動。或種種思慮，修習何成？如四病云：作如
X09n0248_p0951c19║是言：豈是貪、瞋？豈便結業？又前云虗妄浮心，多諸巧
X09n0248_p0951c20║見，皆同此說。故須攝念澄心，如水清而澄淳也。空者，
X09n0248_p0951c21║由除惑、業故；寂者，由攝馳散故。方能等者，如水現像。
X09n0248_p0951c22║經標異中，疏毗尼經等者，今取意撮略引之，證二戒
X09n0248_p0951c23║不同，非證道場之事。彼經云：聲聞乘人雖淨持戒，於
X09n0248_p0951c24║菩薩乘不名淨戒；菩薩乘人雖淨持戒，於聲聞人不
X09n0248_p0952a01║名淨戒。優波離！聲聞人不應乃至起於一念欲更受
X09n0248_p0952a02║身，則名淨戒於菩薩乘最大破戒；菩薩乘人於無量
X09n0248_p0952a03║劫堪忍受身，不生厭患，名清淨戒於聲聞乘最大破
X09n0248_p0952a04║戒。又菩薩不盡護戒，聲聞盡護；菩薩持開通戒，聲聞
X09n0248_p0952a05║持不開通戒。更有要文，別卷具引。疏：六、和者，梵語僧
X09n0248_p0952a06║伽，正翻云眾，義兼和合。若但言眾，何異鄽肆多人聚
X09n0248_p0952a07║集，或軍營羣吏，皆長同一處，互相侵謀，爭名競利？若
X09n0248_p0952a08║唯云和合，何殊二人同心，或共謀惡，或夫、妻之類？故
X09n0248_p0952a09║須具云眾和合也。和合有六，謂：身、口、意、戒、見、利。身和
X09n0248_p0952a10║共住，口和無諍，意和無違，戒和同修，見和同解，利和
X09n0248_p0952a11║同均。
X09n0248_p0952a12║經正陳中，疏怖魔者，初出家時，魔宮振動，比丘是能
X09n0248_p0952a13║怖，魔是所怖；非謂怕魔，謂令魔驚怖，名怖魔。如云驚
X09n0248_p0952a14║軍動眾，乃是軍眾驚動也。乞士者，上從善知識乞法
X09n0248_p0952a15║以鍊神，下從檀越乞衣、食以資身。淨戒者，有表而受，
X09n0248_p0952a16║無表而持，緣具心真，故名淨也。有人加淨命、破惡，以
X09n0248_p0952a17║為五義。今以乞士是乞衣、乞食。正命離邪，如法而活，
X09n0248_p0952a18║即是淨命也；淨戒不犯，即破惡也。故不別列。經云優
X09n0248_p0952a19║婆塞夷者，優婆，此云近事；塞夷，則是男及女聲。四分
X09n0248_p0952a20║律又云婆私，皆梵音小異耳。經云修寂滅行者，理實
X09n0248_p0952a21║而言。既修三觀，即有至靜、起幻、寂滅等三行。今通言
X09n0248_p0952a22║寂滅者，正是中道圓覺，逈異二乘，兼含揀權教菩薩
X09n0248_p0952a23║故。疏八識等者，本章已釋。四智者，菩提章中已釋。其
X09n0248_p0952a24║銷經義意，可見，但逐難略指。疏五識取塵等者，率爾
X09n0248_p0952b01║眼識、同時意識等也。疏小、大安居等者，料揀大、小也。
X09n0248_p0952b02║八對皆上小下大，務其文略，不能一一指之。然所對
X09n0248_p0952b03║小乘之行，皆約結大界內眾和合安居依法之行。其
X09n0248_p0952b04║中或有難緣，或別事故。獨居者，或二、三人居者，此不
X09n0248_p0952b05║對之，以事希故，非佛教本意故，是別行法故。言所依
X09n0248_p0952b06║者，若據嚴淨道場，亦是所依緣。經云以大圓覺為我
X09n0248_p0952b07║伽藍，故取圓覺也。又道場日滿，夏日未滿，不妨東、西，
X09n0248_p0952b08║故不取道場。又修觀之時，忘於身及處所之相故也。
X09n0248_p0952b09║大中示現安居及實相住持、自稱名等，皆是經文。示
X09n0248_p0952b10║現者，陳辭句及標心也。其中小乘定實，事相對首，如
X09n0248_p0952b11║常可悉。然心不起念，念起背本，不間斷覺無上菩提
X09n0248_p0952b12║等。設不安居，道場、觀門本亦如此。今取以為安居相
X09n0248_p0952b13║者，有二意：一、明言示現安居；二、因說安居，便形對小
X09n0248_p0952b14║乘說故。問：大、小二藍，何寬何狹？答：若以成相，即大寬
X09n0248_p0952b15║小狹，界內及圓覺故；若以破相，即小寬大狹，身出界
X09n0248_p0952b16║及當處念起故。
X09n0248_p0952b17║經誡取中，疏二：一、總標下，定所證境。是加行中之所
X09n0248_p0952b18║證也，故云總標等。謂加行剋修三觀，雖在後段說之，
X09n0248_p0952b19║此是道場中修證儀式，故總標舉誡修三觀之人。若
X09n0248_p0952b20║證現境界，非先所聞，不得取著也。▲疏謂信下，二、正
X09n0248_p0952b21║解釋。然斯文甚要，餘處所無。至於天台辨禪門修證
X09n0248_p0952b22║最備，亦無此誡。若得此意，天台覺魔事一門及邪禪
X09n0248_p0952b23║善根發相一段，都無所用。若失此意，則縱全用彼二
X09n0248_p0952b24║處之文，亦說邪、魔之相未盡矣。別異境相，有何窮盡？
X09n0248_p0952c01║故唯除實相，餘皆魔事。故有證有得，皆名邪故。願諸
X09n0248_p0952c02║學者諦思念之！元來不異者，明證與信始終不異也。
X09n0248_p0952c03║謂信若不信圓覺，餘信皆邪，如三聖圓融觀說。由此
X09n0248_p0952c04║儀故，經云：發心畢竟二不別及初發心時即成阿耨
X09n0248_p0952c05║菩提。又云：因該果海。古今傳云：初發心時，與佛齊功。
X09n0248_p0952c06║皆斯意也。若不解此，義如何會？如上等文，文中易見，
X09n0248_p0952c07║隨難釋耳。
X09n0248_p0952c08║經答加行中疏二：一、二答下，科分二：隨釋經正觀中。
X09n0248_p0952c09║疏：前威德段中圓說者，具二利也。餘文詳之，可見。
X09n0248_p0952c10║經觀成中，疏二：一、此有下，釋標。釋二：一、釋標文。治諸
X09n0248_p0952c11║覺觀者，據五停心觀對治之中，藥病如此。不取餘四
X09n0248_p0952c12║者，悟淨覺人全無愚癡，亦不著我貪、瞋麤重，已能覺
X09n0248_p0952c13║之、伏之，故不作餘四觀。唯思覺微細，非所執法，任運
X09n0248_p0952c14║而起，最難制止，正障禪觀。故此先取數門以治之也。
X09n0248_p0952c15║入妙境者，寂滅中道是此觀中所觀境故。然修下，釋
X09n0248_p0952c16║修息也。修出、入息者，非唯繫心不散，抑亦易悟無常，
X09n0248_p0952c17║以喘息出、入是壽命、生死之所依故。又萬物皆因此
X09n0248_p0952c18║息而有，今覺此氣息都無根源，雖云氣海，何有深、廣
X09n0248_p0952c19║之實？由此觀之，易悟諸法空故。今此標、列，但依出、入
X09n0248_p0952c20║息。道有六門，方便修之。此是內行根源，三乘要道。故
X09n0248_p0952c21║瑞應經說：世尊初詣道樹，加趺坐草，欲習佛法，內思
X09n0248_p0952c22║安那般那（梵語，此云出息、入息）：一、數，二、隨，乃至六、淨。萬行開發，
X09n0248_p0952c23║降魔成道。佛為物軌，示迹若斯，三乘正士豈不遵稟？
X09n0248_p0952c24║又提婆菩薩破外道已，亦勸修此門。然此六中，準大
X09n0248_p0953a01║疏釋，各有二相：一、修，二、證。數中，修者，調和氣息，不澁
X09n0248_p0953a02║不滑，安詳徐數，從一至十，想心在數，不令馳散；證者，
X09n0248_p0953a03║覺心任運，住於息緣，即捨數修隨（下皆說捨前修後之意）。隨中
X09n0248_p0953a04║修者，隨息出入，想心緣息，無分散意。證者，覺息長短
X09n0248_p0953a05║徧身，入出心息任運相依，綿綿若存，恬然凝靜。止中
X09n0248_p0953a06║修者，不念前二，凝寂其心。證者，覺身心泯然，不見內
X09n0248_p0953a07║外。觀中修者，定中觀於微細出入息相，身心不實，剎
X09n0248_p0953a08║那不住，定何所依？證者，覺出入息徧諸毛孔，心眼開
X09n0248_p0953a09║明，徹見三十六物，得四念處，破四顛倒。還中修者，反
X09n0248_p0953a10║觀觀心無所從生，何有觀境？境智雙亡，道源之要。證
X09n0248_p0953a11║者，心眼開發，不加功力，任運破折，返本還源。淨中修
X09n0248_p0953a12║者，知五蘊空故，不起妄想，心本淨故。證者，如是修時，
X09n0248_p0953a13║豁然開發三昧正受，心無依倚。或證五方便，或無漏
X09n0248_p0953a14║慧發等。或依次下，明修之儀式。然天台總列十門，今
X09n0248_p0953a15║此略用兩門之意，謂：一、次第相生，二、隨便宜也。言依
X09n0248_p0953a16║次者，即次第修此六門，如上引釋。或隨便宜者，謂於
X09n0248_p0953a17║六中調試其心，各經數日，即知便宜，隨便而用。心若
X09n0248_p0953a18║安隱，必有所證。證者，謂種種禪定。廣如疏釋者，大疏
X09n0248_p0953a19║具用五門：初、二如上，三、對治，四、旋轉，五、觀心。一一列
X09n0248_p0953a20║釋，故云廣也。△疏由前下，二、釋。釋文二：一、正釋。由前
X09n0248_p0953a21║至心淨者，釋經先取數門一句，躡前因息數而入心
X09n0248_p0953a22║數，或不由息但入心數，故了知心中等。言故了知者，
X09n0248_p0953a23║總含兩般之意。但修成，皆能知也。問：經云心中了知，
X09n0248_p0953a24║何得此云了知心中？豈不倒邪？答：二義皆具。謂只是
X09n0248_p0953b01║我自己心中了知，非別有能知之慧。又還只了知我
X09n0248_p0953b02║心中生、滅等念，非了知心外實有定法。故應如此釋
X09n0248_p0953b03║之。豈是倒邪？麤、細者，約論中生、住、異、滅，開為三細、五
X09n0248_p0953b04║麤（除業果，故唯五），以辨麤、細。如次下，疏中自配。麤者，五麤；細
X09n0248_p0953b05║者，三細。又麤中之麤，異、滅二相；細中之細，唯是生相。
X09n0248_p0953b06║細中之麤，住相中前二；麤中之細，住相中之後二。妄
X09n0248_p0953b07║念者，總指也。本者，三細；末者，五麤。又住等三相皆末，
X09n0248_p0953b08║生相為本。又生等四相皆末，根本無明為本。分齊者，
X09n0248_p0953b09║生相及住相中，前二在本識中，餘皆在事識中。又前
X09n0248_p0953b10║麤細各有本末，各有部分限齊。故論云：生滅相有二
X09n0248_p0953b11║種：一者麤，與心相應故（心所與心王相應，或境與心相應）；二者細，與
X09n0248_p0953b12║心不相應故（以無心王、心所之相而可相應）。又麤中之麤，凡夫境界；
X09n0248_p0953b13║麤中之細、細中之麤，菩薩境界；細中之細，是佛境界。
X09n0248_p0953b14║界即分齊之義也。頭緒數量者，總結上也。謂四相猶
X09n0248_p0953b15║如首領，一一相中各有眾多生滅等法，展轉因依生
X09n0248_p0953b16║起，皆有綸緒，不相雜亂，乃至八萬四千不離四相，故
X09n0248_p0953b17║云頭緒數量也。生中一者，業相也。滅中一者，起業相
X09n0248_p0953b18║也。住四者，轉相、現相、智相、相續相。異二者，執取相、計
X09n0248_p0953b19║名字相。皆如前文，頻有引釋訖。△疏據論下，二、證同
X09n0248_p0953b20║二：一、正指同三：一、敘義。凡夫覺滅等者，前淨慧章中
X09n0248_p0953b21║已具辨訖。疏故論下，二、引文。言乃至者，次云：以無念
X09n0248_p0953b22║等故，而實無有始覺之異。以四相俱時而有，皆無自
X09n0248_p0953b23║立，本來平等，同一覺故。前文已引，故此略之。疏釋曰
X09n0248_p0953b24║下，三、釋意。正釋成論，意與此同矣。疏問文下，二、通妨
X09n0248_p0953c01║難。應具問云：此觀文首便云先取數門，都無無念之
X09n0248_p0953c02║言，何得云正當此門具？應答云：人難解經，良在於此。
X09n0248_p0953c03║且三觀體、用、法、義分齊，在威德菩薩所問章中。至二
X09n0248_p0953c04║十五輪再說者，猶且明修三種時，或單，或複，或具、不
X09n0248_p0953c05║具，相兼定、慧。修之分齊，謂至靜、動、用、寂、滅等各別。今
X09n0248_p0953c06║此門中直明趣入方便，且令數門調心，息於攀緣覺
X09n0248_p0953c07║觀，諸念自寂，即入妙境。但是修習彼之三觀，元無兩
X09n0248_p0953c08║種三觀。故辯音問云：此諸方便，有幾修習？此段菩薩
X09n0248_p0953c09║問云：三種淨觀，以何為首？皆舉前法以問修之儀式。
X09n0248_p0953c10║今云論中無念同此者，此觀根本文云：不取幻化及
X09n0248_p0953c11║諸靜相等三種，絕於對待之念，結成寂滅之行。至諸
X09n0248_p0953c12║輪中，一一皆云寂滅。具如彼中已釋。夫寂滅者，生滅
X09n0248_p0953c13║滅已，方名寂滅。故科云：絕待靈心觀。絕待者，無念也；
X09n0248_p0953c14║靈心者，一覺也。以此云同，何所疑邪？今云寂觀，但取
X09n0248_p0953c15║文少，非謂捨於前名。故次云正當絕待，意在此矣。縱
X09n0248_p0953c16║就數門而論，亦本為對思、覺等念，念已止息，方見生、
X09n0248_p0953c17║住等念。故前云：由澄諸念，覺識煩動。夫有念者，必不
X09n0248_p0953c18║見無念之理。前已頻有徵釋，善思念之。然疏中云文
X09n0248_p0953c19║在前章者，有二意：一、若約法、義、體、用，即唯前威德一
X09n0248_p0953c20║章；若兼諸輪，一一標顯，至靜、寂、滅等，各有分齊，即總
X09n0248_p0953c21║指二章也。今此但明已下，皆已釋了。▲疏初則下，二、
X09n0248_p0953c22║釋結成相。
X09n0248_p0953c23║經功用中，疏淨心是圓覺等者。淨者，心本空寂為淨，
X09n0248_p0953c24║故是體也；心本能知為覺，即當用也。心通二言矣。萬
X09n0248_p0954a01║物皆然者。若云不知萬物是何因緣，偏知雨滴一色
X09n0248_p0954a02║邪？定不如此。但此經宗貴，文句簡略，故但舉雨滴。問：
X09n0248_p0954a03║從前既云眾生本具圓覺淨心，如何不得知一切邪？
X09n0248_p0954a04║故次答云凡夫之類等。
X09n0248_p0954a05║經徧修中，疏三、一如來下，略銷。文二：一、約所感勝緣
X09n0248_p0954a06║佛出，釋萬行已圓者，說修行。文云：方便隨順，其數無
X09n0248_p0954a07║量；圓攝所歸，當有三種。據此，即三觀便攝萬行故。就
X09n0248_p0954a08║此觀成之人，便是親見如來應身也。以見佛之益，亦
X09n0248_p0954a09║只是意在行圓故。△疏又即下，二、約自心本覺佛出。
X09n0248_p0954a10║釋離念者，靜觀成離麤重攀緣之念，幻觀成離沈空
X09n0248_p0954a11║滯寂及執著定相之念，中觀成離對待分別之念。唯
X09n0248_p0954a12║除本覺真佛，更無餘念而可隱翳，故云出現於世。▲
X09n0248_p0954a13║疏然前下，二、廣釋義三：一、指經總標。般涅槃者，般者，
X09n0248_p0954a14║入也；涅槃者，寂滅也。（翻文釋義，已在本章。）▲疏實義下，二、正釋
X09n0248_p0954a15║義二：一、約實義。言實義者，成佛及入涅槃，各有實義。
X09n0248_p0954a16║成佛者，大經云：應知如來成等正覺，於一切義無所
X09n0248_p0954a17║觀察。又云：譬如虗空，一切世界若成若壞，常無增減。
X09n0248_p0954a18║諸佛菩提亦復如是，若成正覺、不成正覺，亦無增減。
X09n0248_p0954a19║涅槃者，大經又云：欲知如來大涅槃者，當須了知根
X09n0248_p0954a20║本自性。如真如涅槃，如來涅槃亦如是。（實際、法界、虗空，一一例真
X09n0248_p0954a21║如說。）又云：如來不為菩薩說諸如來究竟涅槃，亦不為
X09n0248_p0954a22║彼示現其事。何以故？欲令見一切如來常住其前，於
X09n0248_p0954a23║一念中見過去、未來一切諸佛色相圓滿，皆如現在，
X09n0248_p0954a24║亦不起二、不二想。釋真、俗二諦，皆以緣起之言標指
X09n0248_p0954b01║者，為揀權教中一向凝寂、空無之真，一向生滅、動作
X09n0248_p0954b02║之俗。謂此真是法性緣起之真，此俗是法性緣起之
X09n0248_p0954b03║俗也。言大經者，華嚴也。前後皆然。無有少許處空無
X09n0248_p0954b04║佛者，非唯諸法中下至極微塵皆全有佛，而十方虗
X09n0248_p0954b05║空一一可容一塵之處，亦皆全有圓滿具足之身相
X09n0248_p0954b06║也。即生即滅者，楞伽云：初生即有滅不為愚者說。四
X09n0248_p0954b07║相同時，即是論文。前已引釋。常住世、常涅槃者，此與
X09n0248_p0954b08║前異。前云念念是剎那生滅義，但以相續不斷，故云
X09n0248_p0954b09║常有佛、成正覺、涅槃。今是凝然常住，永離生滅之相，
X09n0248_p0954b10║故全異也。言住世者，此常住覺照，不離生滅法中也。
X09n0248_p0954b11║常涅槃者，不同諸法滅也。△疏對機下，二、約對機。戀
X09n0248_p0954b12║慕故等者，文云：譬如日出，普照世間，於一切淨水器
X09n0248_p0954b13║中，影無不現，普徧眾處，而無來往。或一器破，便不現
X09n0248_p0954b14║影。如前引釋。△疏對今下，三、結會此經。三觀成就，離
X09n0248_p0954b15║三種麤、細之念，故見佛現。如水離渾濁、波騰等相，故
X09n0248_p0954b16║見日現。▲疏然此下，三、釋成圓意。各有證相者，並如
X09n0248_p0954b17║經所明。徧修方契者，反顯不徧修即不契證也。故前
X09n0248_p0954b18║云：此三皆是圓覺親近。若得圓證，即成圓覺。如前文
X09n0248_p0954b19║者，諸輪末文云：若諸菩薩以圓覺慧圓合一切，於諸
X09n0248_p0954b20║性、相無離覺性，名為圓修三種自性。自性者，稱體本
X09n0248_p0954b21║來具也。
X09n0248_p0954b22║經隨便互修中，疏文有四句：一、藉假入空，二、藉空入
X09n0248_p0954b23║假，三、藉空假以成中，四、藉中以成空假。此有二對，其
X09n0248_p0954b24║中義意，扶持相成。直見心源者，空觀前對云：諸法即
X09n0248_p0954c01║性，故空。後對云：無別所現，故空。既無別法所現，方知
X09n0248_p0954c02║即性。既云即性，當知無別，故扶成也。假觀前對云：不
X09n0248_p0954c03║壞相，故假。後對云：但從性現，故假。此亦相成，可知。
X09n0248_p0954c04║經偈諷中二：初諷道場中，初一偈期限，次三句行相，
X09n0248_p0954c05║後二句誡邪。後諷加行中，初一偈別修，次二句徧修，
X09n0248_p0954c06║後五句互修。並如文可知。
X09n0248_p0954c07║第三，流通分。
X09n0248_p0954c08║疏：二、一、大文下，總明來意。於中，從謂正宗下至有此
X09n0248_p0954c09║分，是躡前起後；從都無人傳至不擁不塞，是解科名
X09n0248_p0954c10║相。文顯。▲疏文五下，二、科釋。經文二：一、科分。此章既
X09n0248_p0954c11║無偈諷，但長科五段耳。△二、隨釋。
X09n0248_p0954c12║經問能詮中。疏事須持教者，故律中世尊說：過去六
X09n0248_p0954c13║代如來中有四佛結集經教，故佛法久住於世；二佛
X09n0248_p0954c14║不結集經教，故佛法速滅。貫穿者，以經教貫穿法義，
X09n0248_p0954c15║義則不遺。已如懸談引佛地論釋訖。疏先須識名者，
X09n0248_p0954c16║如論語云：名不正，則言不順；言不順，則事不成；事不
X09n0248_p0954c17║成，則禮樂不興；禮樂不興，則刑罸不中。疏十法行者，
X09n0248_p0954c18║具如大疏道場禮懺門中法供養處釋。今此疏文略
X09n0248_p0954c19║義具，謂寫是書寫，施是轉施等也（餘謂聽聞、受持、披讀、諷誦、思惟、修習。
X09n0248_p0954c20║其說釋，即是前云開示也）。此十法行，皆流布之相，故結云如是分
X09n0248_p0954c21║布等。
X09n0248_p0954c22║經標說護中，疏一說即是多說者，如說華嚴時具十
X09n0248_p0954c23║種緣，謂：一、依時，從無始際盡未來際，念念常說，無間
X09n0248_p0954c24║斷故；二、依處，徧法界中所有世界，彼無量世界一一
X09n0248_p0955a01║塵中，皆有毗盧遮那說華嚴故；三、依主，如前十方一
X09n0248_p0955a02║一世界，一切諸佛皆同說故。故彼諸會每說已，皆結
X09n0248_p0955a03║通十方一切世界。故十方佛來證，皆云：我等亦如是
X09n0248_p0955a04║說。餘七不能具述。然雖一一徧一切時、一切處，佛佛
X09n0248_p0955a05║同說，皆徧法界，為門不同，亦無雜亂。廣如別卷。疏諸
X09n0248_p0955a06║佛護持者，只如諸部般若，多是天帝守護；法華，是菩
X09n0248_p0955a07║薩守護；華嚴及此經，是諸佛自護。良由根本法是佛
X09n0248_p0955a08║師故。疏諸教煥然者，諸教所說一切染、淨諸法，皆是
X09n0248_p0955a09║圓覺妙心之中派流生起。故達此法，則諸法皆通。若
X09n0248_p0955a10║不了下，即取意用大經之文。文云：不能了自心，云何
X09n0248_p0955a11║知正道也？故云眼目者，都結上義，以歸經文。
X09n0248_p0955a12║經答名字中，疏非器不聞者，非揀之不爾，自是彼堅
X09n0248_p0955a13║執不悟。不悟，則但聞聲音、語言，不聞法也。如日、月不
X09n0248_p0955a14║隔於盲人，雷、霆不隔於聾者等。疏極證之處者，如懸
X09n0248_p0955a15║談初泯絕果相，成圓門中廣說此義。疏隨緣起妄者，
X09n0248_p0955a16║既是在纏，淨隱染顯，故唯云妄也。空、不空等，亦如前
X09n0248_p0955a17║說。此但列之，以釋經中差別之言耳。慤疏總科五名
X09n0248_p0955a18║云：初、圓照總持，二、契經宗決，三、三昧根本，四、寂滅真
X09n0248_p0955a19║常（佛常以寂滅為所依境界），五、真、妄含分。疏依此名而持者，如云：
X09n0248_p0955a20║大方廣便須心冥體性，普觀德相，善幻起用。餘例此
X09n0248_p0955a21║知。又華嚴祖師藏和尚所製受持大乘經教儀式有
X09n0248_p0955a22║五門，每門五義，在別卷中。若以義求等者，觀彼處疏
X09n0248_p0955a23║文，即明
X09n0248_p0955a24║經標行中，疏前云等者，皆是難辭。謂既亦是眾生覺
X09n0248_p0955b01║地，何唯佛境？無明等法豈是佛境界？今云下，牒起難
X09n0248_p0955b02║辭也。次下，釋此意云：雖說無明眾生等法一一皆空，
X09n0248_p0955b03║空故徹其覺地不同；法相宗教說為定有，有則與佛
X09n0248_p0955b04║永殊。故此名為顯如來境也。華嚴信位等者，即第二、
X09n0248_p0955b05║會十信法門中問明品說所信之境有十門甚深：第
X09n0248_p0955b06║一、緣起甚深，問答心性是一，云何見有種種差別等；
X09n0248_p0955b07║乃至第十、佛境甚深，問答佛境界智、佛境界知等十
X09n0248_p0955b08║義。謂智是諸佛智用，知即眾生心體。故此云智與知
X09n0248_p0955b09║殊，皆佛境界。前已具釋。既於信位明之，即知緣起十
X09n0248_p0955b10║門之法本來甚深，皆是佛之境界。況此經所說染、淨
X09n0248_p0955b11║之法，皆依圓覺現起，豈非唯顯如來境界邪？
X09n0248_p0955b12║經依修中，疏十法行者，謂修行之言通於總、別。別者，
X09n0248_p0955b13║是十中修習一行；總者，書寫、讀誦等。總是修行，故此
X09n0248_p0955b14║當總也。疏必至佛地者，至所顯之處也。
X09n0248_p0955b15║經法中疏宗是頓者，始終依圓覺故。具漸門者，二執、
X09n0248_p0955b16║二空、五道、五性、四位、三觀、四相、四病、三期、三七禮懺
X09n0248_p0955b17║安居等也。遲速皆益者，謂已悟者文性離而持法，未
X09n0248_p0955b18║悟者無離文而持義，是奉持之相也。分上中下者，上
X09n0248_p0955b19║謂通明觀行，中則別明三觀諸輪，下則道場加行，故
X09n0248_p0955b20║云頓漸俱收。
X09n0248_p0955b21║經喻中，疏漸教乖頓者，就彼宗中，若云初心即是佛
X09n0248_p0955b22║者，以為驚異。初十信人尚不得錯呼為十住，況云佛
X09n0248_p0955b23║邪？諸皆類此，故云乖也。頓門必具漸者，雖云輪迴等
X09n0248_p0955b24║非作故無，本性元無，而乃說貪愛是輪迴根本，備述
X09n0248_p0955c01║過患，勸令除斷；雖云眾生本來成佛，而乃廣說發心、
X09n0248_p0955c02║發願、勤修觀行等，故云必具。大經亦云：初發心時，便
X09n0248_p0955c03║成正覺，然後具說十住、十行，次第修習，乃至妙覺。
X09n0248_p0955c04║經答功德，疏：二、一、四答下，科分敘意。聞經配福，度人
X09n0248_p0955c05║配智者，疏各隨科，便自釋訖。然二中從又聞者下，重
X09n0248_p0955c06║釋兩段前福、後智之義也。後宿因中雙明福、智者，經
X09n0248_p0955c07║自明言種諸福、慧，慧即智也。▲二、依科隨釋。
X09n0248_p0955c08║經顯勝中，疏如金剛者，彼云：若人滿三千大千世界
X09n0248_p0955c09║七寶以用布施，乃至若復有人於此經中受持乃至
X09n0248_p0955c10║四句偈等，為他人說，其福勝彼。然文例雖同，優、劣又
X09n0248_p0955c11║異。彼須受持方勝，此但聞名己勝；又彼兼為人說方
X09n0248_p0955c12║勝，此自信己勝。問：約彼經初校量之文，即如上所說。
X09n0248_p0955c13║然彼向後復以多恒？河中沙以計三千世界，滿爾許
X09n0248_p0955c14║世界七寶布施，尚不及持說；又以？河沙身、命布施，亦
X09n0248_p0955c15║不如持說。豈不超過此一世界七寶所校量邪？答：彼
X09n0248_p0955c16║經次第斷二十七疑，故義理、境界轉轉增勝。上所引
X09n0248_p0955c17║難之文，是已斷至第七重受得報身有取之疑；已悟
X09n0248_p0955c18║報身無取，故功德超過多界七寶及身、命之施。今此
X09n0248_p0955c19║但校量聞名及一句義，都未校量證悟深妙之境，以
X09n0248_p0955c20║深妙境無有世法可校量故。故知所問全非類也。盈
X09n0248_p0955c21║剎者，滿世界也。為漏果之資者，與有漏六道報、應之
X09n0248_p0955c22║果而作資緣，致令三界生死不絕，仍招第三生之重
X09n0248_p0955c23║苦，故云爾也。慤本文云：能招漏果之資，文意不切。謂
X09n0248_p0955c24║世珍是能招，漏果是所招，句已圓矣。今更云之資，乃
X09n0248_p0956a01║成資是所招，義勢渾倒。今謂資是資緣、資助，資助貪
X09n0248_p0956a02║愛施心招於漏果，即知資是能招。改云能為漏果之
X09n0248_p0956a03║資，義意極相順也。
X09n0248_p0956a04║經度人校量，疏：二、一二以下，顯意，二、釋文。
X09n0248_p0956a05║經舉劣中，疏積德者，且如勸得一人斷酒肉，或持五
X09n0248_p0956a06║戒，福德尚多；況八戒、十戒，乃至出家、受具足戒，其功
X09n0248_p0956a07║已難可說；況一百箇恒河，一一河中所有沙，沙細如
X09n0248_p0956a08║麵，以一沙計一人，令爾許人皆得阿羅漢！此之功德，
X09n0248_p0956a09║唯佛能算，誰測邊際？故云可知。可知至極之多，非謂
X09n0248_p0956a10║知其數量。
X09n0248_p0956a11║經顯勝中，疏空體不空者，靈鑒不昧。此則以空如來
X09n0248_p0956a12║藏為半偈，二種皆具為全偈也。或無常、真常者，悟一
X09n0248_p0956a13║切法皆悉苦、空、無常為半偈，於空、無常處見常住真
X09n0248_p0956a14║樂本覺法身，方為全也。故涅槃經羅剎說半偈云：諸
X09n0248_p0956a15║行無常，是生滅法。後更說云：生滅滅已，寂滅為樂。方
X09n0248_p0956a16║為全也。又能觀身不淨等四念處為半，法身常、樂為
X09n0248_p0956a17║全。若約當經，則幻身滅故，幻心亦滅；幻心滅故，幻塵
X09n0248_p0956a18║亦滅；幻塵滅故，幻滅亦滅，總為半偈也。幻滅滅故，非
X09n0248_p0956a19║幻不滅，譬如磨鏡，垢盡明現，為全偈也。問：若爾，則此
X09n0248_p0956a20║云分別半偈同於小乘，或同大乘權教，如何功德如
X09n0248_p0956a21║是難量？答：由先標圓覺為宗，已破無明為夢中人，於
X09n0248_p0956a22║此性淨圓覺之中，方說無常等法。故先悟如來圓覺
X09n0248_p0956a23║無垢，然後說無始無明種種幻化，皆生如來圓覺妙
X09n0248_p0956a24║心。顯性之宗，例皆如此。論中亦云：依覺故迷。故雖半
X09n0248_p0956b01║偈，已逈超諸教之全。由斯功德，難可算計。
X09n0248_p0956b02║經宿因返驗中，疏二、一、三以下，顯意，二、釋文。經順明
X09n0248_p0956b03║中，疏亦如金剛文勢者，彼經云：如來滅後後五百歲，
X09n0248_p0956b04║有持戒修福者，於此章句能生信心，以此為實。當知
X09n0248_p0956b05║是人不於一佛、二佛、三、四、五佛而種善根（反顯），已於無
X09n0248_p0956b06║量千萬佛所種諸善根（順明）。
X09n0248_p0956b07║經答護持中，疏故經說者，淨名經也。樂生死，耽著富
X09n0248_p0956b08║樂，自恃強盛，常樂順他，是生死業也。著諸見者，是邪
X09n0248_p0956b09║智也。故引為證。瓔珞經云：樂行勝負天魔行樂見是
X09n0248_p0956b10║非外道行。
X09n0248_p0956b11║經：天王眾中疏為請主者，如懸談初門引法華說。
X09n0248_p0956b12║經：鬼王眾中疏一由旬者，舊譯云四十里，新譯云十
X09n0248_p0956b13║六里。
X09n0248_p0956b14║疏自惟下，大文第三、慶讚迴向，三：一、慶，二、一、傷昔。言
X09n0248_p0956b15║迷者，無明也。心海者，心是法，海是喻；對下句中生死
X09n0248_p0956b16║波，生死是法，波是喻。謂風吹海而成波，無明迷心而
X09n0248_p0956b17║成生死。故論云：如大海水，因風波動，水相、風相不相
X09n0248_p0956b18║捨離，而水非動性。若風止滅，動相則滅，濕性不壞。如
X09n0248_p0956b19║是眾生自性清淨心，因無明風動，心與無明俱無形
X09n0248_p0956b20║相，不相捨離，而心非動性。若無明滅，相續則滅，智性
X09n0248_p0956b21║不壞。故若約楞伽經，即以風喻境界。文云：藏識海常
X09n0248_p0956b22║住境界風所動洪波皷壑溟無有斷絕期。論云無明，
X09n0248_p0956b23║約因也；經云境界，約緣也。因緣具足，故令淨心動，成
X09n0248_p0956b24║生死波浪也。漂沉者，人、天為漂，三塗為沉。如人墮落
X09n0248_p0956c01║漩渦水中，一沒至底，暫時漂至水面，而出水不得，又
X09n0248_p0956c02║却沉下。一一配合，可知。塵沙佛出者，從無始來，諸佛
X09n0248_p0956c03║慈悲，傷愍眾生，迷倒墮落，出現人間，相計其數，如抹世
X09n0248_p0956c04║界為塵之數，亦如恒河中所有沙，有如是等恒河，一
X09n0248_p0956c05║一恒河所有細沙之數，恨我與佛無緣，佛出此世界，
X09n0248_p0956c06║我生彼世界，佛出諸世界，我則生此世界，或佛出時，
X09n0248_p0956c07║我在三塗，或北洲等一切難處，我暫得人身，則佛及
X09n0248_p0956c08║教法已滅，設法未滅，亦不聞不信，不能發心，猶如盲
X09n0248_p0956c09║龜墮在海中，求出不得，海有浮木，木中有孔，可容龜
X09n0248_p0956c10║身，龜若得入其中，漂至海岸，即得出海，然百千箇盲
X09n0248_p0956c11║龜浮木，無由相遇，我如盲龜，佛如浮木孔，以不相遇，
X09n0248_p0956c12║于今凡夫，法華涅槃，皆有此喻，所言佛出人中者，病
X09n0248_p0956c13║重之處，則偏憂也。六道之報，多從閻浮人身造得，發
X09n0248_p0956c14║心修習三乘無漏之業，亦在人身，由人中分別強盛，
X09n0248_p0956c15║多思議故，六天苦少，八難緣隔，堪受化者，唯是人中。
X09n0248_p0956c16║疏何幸下。二、慶。今若據所逢了教華嚴及諸圓頓顯
X09n0248_p0956c17║性經論數部，然今且正慶此經也。千、重疑者。余先於
X09n0248_p0956c18║大、小乘法相教中發心習學數年，無量疑情求決不
X09n0248_p0956c19║得，後遇南宗禪門真善知識，於始終根本迷悟昇沉
X09n0248_p0956c20║之道已絕其疑，至於諸差別門、心境本末、修證行位、
X09n0248_p0956c21║無量義門及權實教猶未通決，每因思惟觀照，或因
X09n0248_p0956c22║披尋諸經、律、論，至相違之文、屈曲之意、迷疑之處，智
X09n0248_p0956c23║則結滯，如水流之吹風凍結，冰則不能通流，心情鬱
X09n0248_p0956c24║快亦如此也。自習此教，一一泮釋，如冰在日中，亦如
X09n0248_p0957a01║湯沃霜雪，故云類氷消也。尋思等者。反驗宿因，若非
X09n0248_p0957a02║累世遇諸善知識，聞了義教，熏習藏識，豈得如今覩
X09n0248_p0957a03║此妙典，便能悟解邪？豈一生、二生、三、四、五生聞信，便
X09n0248_p0957a04║能悟入如此性、相無礙，真、妄融通，凡、聖交徹，本、末自
X09n0248_p0957a05║在，無雜無亂，千門萬義一一成就，無疑滯邪？當知已
X09n0248_p0957a06║於累世積集聞熏，已於多生遇善知識，方能通達如
X09n0248_p0957a07║此甚深至教、文乖意通等義門也。實曾頻頻尋思此
X09n0248_p0957a08║意，或靜夜通宵，或宴居終日，或獨行盡於一程，想像
X09n0248_p0957a09║于懷，感荷多生諸善知識開誘勸示，而至於此。又委
X09n0248_p0957a10║細想得數生已前初遇善友之時，必難信向，種種堅
X09n0248_p0957a11║執，作種種非理之語，騁能騁辯，務在抵拒。賴善友慈
X09n0248_p0957a12║念覺悟，恐涉毀教，恐轉墜墮，乃盡心竭力，方便救濟。
X09n0248_p0957a13║如此數生，方肯信受。雖能信順，又未悟解，復煩善友
X09n0248_p0957a14║種種方便譬喻，教令通會。又經數生如此，然雖隨言
X09n0248_p0957a15║即解，過後依前因循而已。仍未解生難遭之想，念念
X09n0248_p0957a16║求學，常只是費善友心力，長時勸策，方能漸進。又經
X09n0248_p0957a17║數生空好習學言教道理，不能對境撿心，不能覺察
X09n0248_p0957a18║妄想，折伏情念。每聞善友說甚深義，即歡喜聽受，亦
X09n0248_p0957a19║聞指著用心乖道處，即不歡喜，反疑善友或不憐念，
X09n0248_p0957a20║信任人言，或有餘意。如此種種障道門戶，從初發心
X09n0248_p0957a21║乃至今委，世曲思惟，想其流類種數千千萬萬事，須
X09n0248_p0957a22║一一蒙善友悲憐不捨，百計千校，漸漸誘引，方得今
X09n0248_p0957a23║生能超過爾許多障道關節。數曾閑暇之時，幽靜之
X09n0248_p0957a24║處，因反思多生之事，淚流至項，心咽至胷，往往微聲
X09n0248_p0957b01║啼泣，恨不便見多生善知識，一一記得，懇到禮謝，種
X09n0248_p0957b02║種報効。因此便念念發願，願來生一一却得相逢，兼
X09n0248_p0957b03║得宿命智，一一醒得，一一竭盡身心，供養報恩。懇情
X09n0248_p0957b04║如此，不知所為，因略書示同流，令知我前車已翻，諸
X09n0248_p0957b05║人後車當改轍耳。
X09n0248_p0957b06║疏上士下，二、讚哀末世者，十二菩薩一一問中，皆云
X09n0248_p0957b07║願為菩薩及末世眾生也。始、終者，始謂文殊問本起
X09n0248_p0957b08║因地，終謂圓覺菩薩問三觀修證。若對一類上根初
X09n0248_p0957b09║一周說，則淨慧章說凡、聖、因、果之人隨順覺性之相，
X09n0248_p0957b10║便為終也。次、第者，謂於了教發心直趣大乘之人，且
X09n0248_p0957b11║合問最初依何法發心，以何為本因。故文殊依此而
X09n0248_p0957b12║問，故佛為說圓覺淨心本有總持染、淨諸法，是一切
X09n0248_p0957b13║法之源。由無明故，妄認此身、心為我，故有輪轉。又無
X09n0248_p0957b14║明本無，亦無達悟之者歸如來藏，究竟圓滿。次既悟
X09n0248_p0957b15║此境，法爾合知依悟處修行之理。然淨覺本具，無增，
X09n0248_p0957b16║無減；無明本無，無可除斷，即不合修。若不修行，又常
X09n0248_p0957b17║居幻化。修、不修義，言反意合，固宜了之。故普賢依此
X09n0248_p0957b18║而問，佛說身、心及修行智雖皆如幻，不妨以幻智修
X09n0248_p0957b19║幻身、心。身、心盡時，幻智亦滅；覺性圓滿，無生，無滅。次
X09n0248_p0957b20║既悟此理，法爾須知修之方便如何創意，如何運心，
X09n0248_p0957b21║而得觀行成就。故普眼承此而問，佛說以正念離幻
X09n0248_p0957b22║為前方便，止息諸緣（奢摩他，此云止），堅持禁戒，安處徒眾，宴
X09n0248_p0957b23║坐靜室，恒常思惟，一一推斥四大根、識、塵、境，於中我
X09n0248_p0957b24║執、法執，皆無所有，即達二空所顯真性又泯，修悟之
X09n0248_p0957c01║相影像亦滅，覺心清淨一切皆然，無自無他平等不
X09n0248_p0957c02║動徧滿法界，於諸二境無愛無憎，乃至眾生本成佛
X09n0248_p0957c03║道。次聞此說已，根稍劣者法爾合疑本來成道，何得
X09n0248_p0957c04║現與佛殊優劣天隔？故金剛藏菩薩知機依此而問。
X09n0248_p0957c05║佛說良由眾生輪迴之心而觀圓覺似有流轉，其實
X09n0248_p0957c06║覺元不動，如舟行故見兩岸移，其實岸本不移。既通
X09n0248_p0957c07║此疑，方知由輪迴之心故見圓覺流轉，法爾合斷此
X09n0248_p0957c08║心。次然此輪迴心及輪迴相任運流注，蓋不由己，不
X09n0248_p0957c09║知何法是輪迴根本，得如此不斷不絕？故彌勒依此
X09n0248_p0957c10║而問。佛說貪愛為本，故造業受報相續無窮，設使依
X09n0248_p0957c11║三乘教熏，若不除根本無明，終難入覺。次即知斷除
X09n0248_p0957c12║貪愛，起增上心發清淨願，住佛圓覺求善知識，即不
X09n0248_p0957c13║墮邪見，則修真止妄理意周圓。法爾要知依此而修，
X09n0248_p0957c14║既從初心至於佛果常依圓覺，所作所為常須相應，
X09n0248_p0957c15║隨順圓覺既無別異，凡聖復有階差，如何差別位地
X09n0248_p0957c16║皆順無差之覺？故淨慧依此而問。佛說十信三賢十
X09n0248_p0957c17║地佛果，隨順覺性各有行相，是則一期法義終始周
X09n0248_p0957c18║圓，但眾生根性種種不同，或上中下，或起動止息，或
X09n0248_p0957c19║宜任運而合道，或宜拘繫專注而證理，如一城四門，
X09n0248_p0957c20║隨方各入，如何方便，徧被諸機，故威德菩薩依此而
X09n0248_p0957c21║問，佛說於諸修行，實無有二，隨順方便，其數無量，圓
X09n0248_p0957c22║攝所歸，循性差別，當有三種，謂奢摩他等也。次既聞
X09n0248_p0957c23║三觀是別，對根宜趣入之門，法爾要知為一人總修
X09n0248_p0957c24║三種，或三人各修一般，或二或三，或單或複，故辯音
X09n0248_p0958a01║起問，佛為說二十五輪，一切皆許。次既知所修觀行
X09n0248_p0958a02║門戶，法爾有人自覺依法修之，心念不息，觀行不成，
X09n0248_p0958a03║自疑覺性本淨，此由迷倒，故不相應，今已頓悟，又依
X09n0248_p0958a04║趣入門戶修之，如何不能證入，故淨業起問，佛說由
X09n0248_p0958a05║無始我人眾生壽命等執，習氣相續，故不入覺，非覺
X09n0248_p0958a06║違拒諸能入者。次既知我相潛伏，難辨難除，須依善
X09n0248_p0958a07║友積習妙門，發心勤斷，法爾要知何等人是真正善
X09n0248_p0958a08║友，堪可依止，又法爾合有一類人，以發心勤修勤斷
X09n0248_p0958a09║故，或便種種造作，務圖早證，或怕生心為失，一向任
X09n0248_p0958a10║運，或但止息妄念，或欲滅除根境，故普覺菩薩知之
X09n0248_p0958a11║起問，佛說依於明師除微細病之方法也。次中根之
X09n0248_p0958a12║類，法門已周，更有一類，至下根人，復有大志，決欲求
X09n0248_p0958a13║證之者，須有事法拘制，方能尅志成功，故圓覺菩薩
X09n0248_p0958a14║依此意問，佛說三期道場加功用行之法，及於三觀，
X09n0248_p0958a15║或別修，或徧修，或更互試修，修之不得，又教禮懺等
X09n0248_p0958a16║也。次正宗三類，一切圓足，法爾須知護持修習此言
X09n0248_p0958a17║教之方法，令此教流通不絕。故賢善首起問，佛答經
X09n0248_p0958a18║名，及說經護經之佛，校量持教功德，乃至諸天神擁
X09n0248_p0958a19║衛，大眾奉行，故云次第也。諮詢者，即佛讚文殊云：乃
X09n0248_p0958a20║能為諸菩薩諮詢如來因地法行等也。能仁者，梵語
X09n0248_p0958a21║釋迦，此云能仁也。應感者，菩薩眾請問是能感，佛是
X09n0248_p0958a22║所感，佛是能應，諸菩薩是所應。稱心源者，圓覺妙心，
X09n0248_p0958a23║是諸法之源也。心即是源，名為心源。亦可心是能斷
X09n0248_p0958a24║所斷染淨之心，源即覺性真心，此則是心之源，名為
X09n0248_p0958b01║心源。前持業釋，後依主釋，二意皆通。此經從首至末，
X09n0248_p0958b02║所說一切種種差別法義，一一依於圓覺淨心而辨，
X09n0248_p0958b03║故云稱也。本末無遮者，諸大乘或唯一向說空寂之
X09n0248_p0958b04║理，真如寂滅，無修無證，無能無所，不可智知識識，言
X09n0248_p0958b05║語道斷，心行處滅，是唯說本而遮末也。或一向說一
X09n0248_p0958b06║切眾生，無始已來，皆依八識，展轉熏習，變起染淨一
X09n0248_p0958b07║切諸法，有情無情無明故，起惑造業，受報無窮，若不
X09n0248_p0958b08║遇佛，定是凡夫，無由成等正覺。若遇佛教，發心生信，
X09n0248_p0958b09║修六度萬行，或二乘行，展轉趣入，各依自乘，經三生
X09n0248_p0958b10║六十劫等，或三祇劫，方始成佛。此唯說末而遮本也。
X09n0248_p0958b11║今經具足明了，顯示本末。無上法王，有大圓覺。又無
X09n0248_p0958b12║明本無，又知無者，亦如空華。如來藏中，無起滅知見，
X09n0248_p0958b13║乃至妙圓覺心，本無菩提及與涅槃，亦無成佛及不
X09n0248_p0958b14║成佛，無妄輪迴及非輪迴。如是類例，不可具陳，皆是
X09n0248_p0958b15║本也。又種種迷倒行相，種種修行行相，位地階級，觀
X09n0248_p0958b16║行差別，道場法則。如是類例，亦難具引，皆是末也。所
X09n0248_p0958b17║說末，皆是即本之末，未曾遮本。說本，皆是即末之本，
X09n0248_p0958b18║未曾遮末。故云本末無遮。無遮之言，是金剛藏。請云：
X09n0248_p0958b19║惟願不捨無遮大慈，為諸菩薩開祕密藏。如設大齊，
X09n0248_p0958b20║遠近僧尼，來即供養，更無遮障。乃至行者童子，貧病
X09n0248_p0958b21║之人，一切不障，名無遮齋。今經亦爾。諸大菩薩，地上
X09n0248_p0958b22║地前，乃至末世，或初心門戶，或修之意旨，深淺皆被。
X09n0248_p0958b23║如大海水，不讓小流。修羅蚊蝱，飲皆充滿。故曰無遮
X09n0248_p0958b24║也。頓者，是化儀之頓也。謂若且說泯迹離相，亦不名
X09n0248_p0958c01║頓。故法鼓經云：一切空經，是有餘說，說理未盡故。又
X09n0248_p0958c02║中論云：空是大乘之初門。故若且說事相行位，亦非
X09n0248_p0958c03║為頓，未窮真源故。今經本末俱說，相即無礙。故云頓
X09n0248_p0958c04║演說也。
X09n0248_p0958c05║疏已採下，三、迴向羣詮者，諸經律、諸論疏、諸雜要妙
X09n0248_p0958c06║祕訣等也。扣真寂者，反自觀心照理，依於悟處、見處
X09n0248_p0958c07║而述此疏。此中有二意：一、以採群詮故，不同一類。禪
X09n0248_p0958c08║宗但約心述理，不勘契聖教為定量。二、以扣寂故，不
X09n0248_p0958c09║同一類。聽學文疏之人但博附舊語，抄集疏論，改頭
X09n0248_p0958c10║易尾，便稱我製造章疏。今乃以聖教為明鏡，照見自
X09n0248_p0958c11║心；以自心為智燈，照經幽旨。故云採詮扣寂等也。扣
X09n0248_p0958c12║寂之言，即子書云扣寂寞以求意也。隨應聖旨者，雖
X09n0248_p0958c13║徧覽羣教，而不盡用，亦不揀自己熟處即用，但以聖
X09n0248_p0958c14║人說此經時意旨相應即用，故云隨應聖旨也。斯文
X09n0248_p0958c15║者，此經也。迴功德向眾生者，然所迴向處具有其三，
X09n0248_p0958c16║謂眾生、菩提、實際。今以經意，門門皆在末世眾生，故
X09n0248_p0958c17║順經標生也。又修大乘人有大悲增者，有大智增者。
X09n0248_p0958c18║余以情性鈍弱，多愍下流，故迴功德向眾生，同入光
X09n0248_p0958c19║藏。光藏即實際也。唯闕菩提之言，含在入字中。能入
X09n0248_p0958c20║是智，故當菩提矣。
X09n0248_p0958c21║
X09n0248_p0958c22║圓覺經略疏之鈔卷第十二（終）
X09n0248_p0958c23║
X09n0248_p0958c24║
X09n0248_p0959a01║
X09n0248_p0959a02║
X09n0248_p0959a03║No. 248-B
X09n0248_p0959a04║覺性圓明，隨緣妙應而萬殊；惑業空寂，繁興轉變
X09n0248_p0959a05║而一體。變中有不變，動靜寔虗玄。所以云：因緣
X09n0248_p0959a06║聚散，實理恒然，非悟非迷，本來具足者，乃法界聖
X09n0248_p0959a07║凡之妙覺，清淨真體也。夫入聖道之流，先須識此
X09n0248_p0959a08║消息，然後縱橫自在，任運隨時。普賢行海無邊，毗
X09n0248_p0959a09║盧體性非異矣，何窠臼一揆之有哉？職此之由，不
X09n0248_p0959a10║能已已，敢不輙將圭峯定慧禪師圓覺經略疏之
X09n0248_p0959a11║鈔，募緣鋟木，永用流通。所謂上同諸佛慈心，下合
X09n0248_p0959a12║眾生悲仰者，豈不此歟？幸逢耆宿上流，伏蒙垂慈
X09n0248_p0959a13║矜恕，則非惟佛種不斷，似續流芳，亦可使定慧大
X09n0248_p0959a14║師遙伸舞手，大展咲顏矣。若其禪講宗人，勿強自
X09n0248_p0959a15║瞞，它却貽誚，則非惟三障體空，自性清淨，亦可使
X09n0248_p0959a16║法界眾生，便於父母遺體，圓覺普照，寂滅無二，頓
X09n0248_p0959a17║見諸佛世界，亂起亂滅，不即不離，依正平等，本來
X09n0248_p0959a18║成佛，政是逈脫根塵，靈光獨耀而已矣。旹
X09n0248_p0959a19║永樂十七年歲在己亥仲秋節次無定軒處士范必
X09n0248_p0959a20║用拜手謹識