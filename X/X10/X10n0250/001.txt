X10n0250_p0012a01║
X10n0250_p0012a02║No. 250-A
X10n0250_p0012a03║ 圓覺疏鈔隨文要解序。
X10n0250_p0012a04║
X10n0250_p0012a05║圓覺修多羅了義經者，乃是稱性之顯訣，一乘之要
X10n0250_p0012a06║軌也。詮旨淵玄，非言象所測；文義隱奧，絕二乘思議。
X10n0250_p0012a07║大哉覺性，圓裹十方，因果鎔融，真妄交徹。然而眾生
X10n0250_p0012a08║不覺不知，跌踢迷康，宛受貧苦。縱然發意欣求者，四
X10n0250_p0012a09║病紛擾，三觀眩惑，繇是不能如實證圓覺。唯有如來
X10n0250_p0012a10║全得其大用，乘時啟運，利見天下。雖四心等觀，而由
X10n0250_p0012a11║三根各殊，故頓漸悟修之所以別也。此經如來入寂
X10n0250_p0012a12║光土，現受用身，與曼殊、剛藏等登真。諸大士頓顯如
X10n0250_p0012a13║來因地法行，及眾生淨覺心源，說聽冥符，理事究盡，
X10n0250_p0012a14║實知大乘了義之經焉。圭峰定慧禪師稟南宗之心
X10n0250_p0012a15║印，預清涼之親聞，每翫茲典，以為棲神之宅，且著疏
X10n0250_p0012a16║鈔數萬言，廣略竝行。其見法也，明玄心獨悟；其敘理
X10n0250_p0012a17║也，圓儁神絕待。力事弘宣，發揮真要，是以聲溢九州，
X10n0250_p0012a18║譽飛四海，負笈爭趨，懷鉛來遠者，由水之就下。於戲！
X10n0250_p0012a19║盛哉至矣，不可得而稱焉。宋有清遠法師，祖述圭峰，
X10n0250_p0012a20║用力疏鈔，楷定眾師之邪正，甄別百氏之是非，搜索
X10n0250_p0012a21║華嚴廣部之說，感悟賢首清涼之旨，贊揚圓覺，就即
X10n0250_p0012a22║折衷，凡成十有二卷，號曰隨文要解。義豐辭約，舉至
X10n0250_p0012a23║要而無遺，解至玅而已盡，所謂耀滄海之驪珠，朗碧
X10n0250_p0012a24║天之桂輪者，其惟隨文要解乎？要解之為書，未行于
X10n0250_p0012b01║世，余幸韞櫝，有年于茲。屬日龍寶寺實養闍棃來請
X10n0250_p0012b02║曰：為世之涉獵于圓覺者授梓。欲廣其傳，嘉其志，而
X10n0250_p0012b03║遂許諾之，并加訓點以附焉。庶幾學者由要解以達
X10n0250_p0012b04║疏，由疏以通經，直契佛意，故為之序。
X10n0250_p0012b05║元祿十一龍集戊寅四月佛誕日，東大寺華嚴宗長
X10n0250_p0012b06║吏室羅筏那沙門道恕書於靈鷲峰下
X10n0250_p0012b07║
X10n0250_p0012b08║
X10n0250_p0012b09║
X10n0250_p0012b10║
X10n0250_p0012b11║No. 250-B
X10n0250_p0012b12║ 圓覺疏鈔隨文要解（并序）
X10n0250_p0012b13║
X10n0250_p0012b14║沙門凊遠　述
X10n0250_p0012b15║夫圓覺修多羅了義經者，如來入寂光土，現受用身，
X10n0250_p0012b16║為諸登真大士、上根凡夫，一乘圓頓之機，稱性而說，
X10n0250_p0012b17║詮露地、大白牛車、無化城、除糞等喻，五時難攝，圓頓
X10n0250_p0012b18║可收，苟非大士之闡揚，孰契此經之宗旨？有唐開士
X10n0250_p0012b19║圭峰定慧禪師，疏鈔斯經，弘傳今古。凊遠猥因宿植，
X10n0250_p0012b20║獲遇斯文，學無常師，歷諸名席，服膺諮質，覃思研精，
X10n0250_p0012b21║雖僅免於亡羊，終未逃於數寶。既登先稟圓觀之門
X10n0250_p0012b22║（師諱如寶），遂契以芥投鍼之旨，圓悟如來無上知見，顛沛
X10n0250_p0012b23║造次履踐，於是念念與此相應，行住坐臥，活鱍鱍底，
X10n0250_p0012b24║受用無盡。忝於師席，貳座兼人，凡滯說通，蒙師亭毒，
X10n0250_p0012c01║適允毗陵之命，承乏華嚴，應緣掃灑之餘，為徒敷演，
X10n0250_p0012c02║皆此因。退席待盡，林泉衲子，二三相從，辦道禪誦之
X10n0250_p0012c03║外，復闡斯文。於是隨文摭要，直解疑難，備學者之討
X10n0250_p0012c04║論，助斯文之流演，遂詺之曰圓覺疏鈔隨文要解，逾
X10n0250_p0012c05║十九萬言，成一十二卷。詎敢當於達者，姑以被於初
X10n0250_p0012c06║機，有所不安，固難折中，冀諸來學，為我正諸。然纖塵
X10n0250_p0012c07║培於華嶽，滴流足（子句切）於滄溟，徒設疲勞，無增高廣，
X10n0250_p0012c08║知我罪我，其惟斯乎？旹
X10n0250_p0012c09║皇宋嘉定六年龍集癸酉杓建鶉火望日謹序。
X10n0250_p0012c10║
X10n0250_p0012c11║No. 250
X10n0250_p0012c12║圓覺疏鈔隨文要解卷第一
X10n0250_p0012c13║
X10n0250_p0012c14║沙門凊遠　述
X10n0250_p0012c15║科標總題，即經疏總題也。題曰略疏注經，則以大疏、
X10n0250_p0012c16║要略之義，直注本經，名曰略疏注經。如長水之疏楞
X10n0250_p0012c17║嚴，亦曰義疏注經。科云經疏題目，與此義同。然則以
X10n0250_p0012c18║疏注經，經為其主，經先疏後，賓主已分，雙用為題，故
X10n0250_p0012c19║云經疏題目。若別行、抗行之疏，則曰疏題，非經疏總
X10n0250_p0012c20║題也。且題目有二：冠之經首，則曰經題；標於疏前，乃
X10n0250_p0012c21║曰疏目。約就此經大疏言之，圓覺是所解之經，大疏
X10n0250_p0012c22║乃能解之疏。取所解之經，目能解之疏也。如心經疏
X10n0250_p0012c23║之類，準此知之。或曰：此云標總題者，乃一疏之總，對
X10n0250_p0012c24║下別別義章故。或云：對下別釋經題故。然莊嚴聖教，
X10n0250_p0013a01║無適不可。問：行願疏云釋總題，與茲何別？答：彼開二
X10n0250_p0013a02║科：初、所釋經題；二、能釋疏目。於所釋經題云釋總題，
X10n0250_p0013a03║乃對下別明品目也。於下正釋經題中，而云總題者，
X10n0250_p0013a04║疏云即無盡修多羅之總名，與此略疏亦經亦無相
X10n0250_p0013a05║濫。問：縉雲法師之記心經，名曰顯正，謂之總題，連珠
X10n0250_p0013a06║則曰疏題。或曰連珠闇彈顯正，或曰不然，未知孰是？
X10n0250_p0013a07║請示旨歸。答：抗行與注經不同，何彈之有哉？彼既移
X10n0250_p0013a08║疏注經，謂之經疏總題，於義無爽。如金剛疏、長水之
X10n0250_p0013a09║移注，亦云經疏題目。圭峰移注起信，亦云論疏題目。
X10n0250_p0013a10║若謂顯正之非，圭峰豈亦然哉？問：起信華嚴心經疏
X10n0250_p0013a11║存抗行疏題者，與今略疏注經同不？答：雖存舊題，其
X10n0250_p0013a12║義無別。如起信下有側注云：某移疏注論。故晉水華
X10n0250_p0013a13║嚴移疏注經亦然。（當云標總題，却云標疏題目。清涼古科又却相反，乃校勘之倒置耳。）
X10n0250_p0013a14║心經移注等疏，不改舊題者，例此知之。若不加側注
X10n0250_p0013a15║者，未免小瑕。略疏注經，取大疏要略之義，直注于經
X10n0250_p0013a16║下，故云耳也。疏者，疎也，決也。謂疎通經文，決擇義趣。
X10n0250_p0013a17║注者，或從言，或從水。從言，則訓也，解也。訓說解釋，令
X10n0250_p0013a18║文相顯著。從水，則決也，流也。決而流之，令無壅滯，如
X10n0250_p0013a19║水流注不絕之貌。大方廣圓覺五字，乃所注之經下，
X10n0250_p0013a20║皆能注之疏卷上，則卷軸之次第。然此經之疏，凡有
X10n0250_p0013a21║五家：一、上都報國寺惟慤法師疏一卷；二、先天寺悟
X10n0250_p0013a22║實禪師疏二卷；三、北都海藏寺道詮法師疏三卷；四、
X10n0250_p0013a23║大唐薦福寺堅志法師疏四卷；五、圭峰定慧禪師廣
X10n0250_p0013a24║疏三卷，鈔十三卷，略疏二卷，略鈔六卷，道場修證儀
X10n0250_p0013b01║一十八卷。前諸疏解，繁略未削，有乖經宗，世無傳耳。
X10n0250_p0013b02║圭峰之作，今古同遵，四海流通，逮今無壅。注并序。并，
X10n0250_p0013b03║從也，合也。集韻作去聲，竝也，兼也。疏外兼有一序，故
X10n0250_p0013b04║云并序。務從其簡，故不別立序題，注之於疏題之下，
X10n0250_p0013b05║以疏題兼目序題耳。然序者，敘也。謂敘述一經之大
X10n0250_p0013b06║旨，及製疏之因由也。又序者，庠序也。爾雅云：東西牆
X10n0250_p0013b07║曰序。欲識宅舍之淺深，先觀庠序；欲識其人，先觀額
X10n0250_p0013b08║目；欲知作者之意，先觀其序。終南山，即長安之南極，
X10n0250_p0013b09║名曰終南，亦名太一山。上應太一星所居，以此得名。
X10n0250_p0013b10║自古名僧，多居此山。草堂寺，即終南山之別院。寺者，
X10n0250_p0013b11║始自騰蘭，初至止於鴻臚（力居切）寺。從徙於佗處，別建
X10n0250_p0013b12║白馬等寺。至今僧舍，名曰寺焉。沙門，即釋氏之通稱
X10n0250_p0013b13║也。具云沙門那，此云乏道，謂除饉乏，修正道。又云勤
X10n0250_p0013b14║息，謂勤鍊三業，息諸妄想。又四十二章經云：辭親出
X10n0250_p0013b15║家，識心達本，解無為法，名曰沙門。然沙門有四種：一、
X10n0250_p0013b16║污道沙門，二、說道沙門，三、活道沙門，四、勝義沙門。疏
X10n0250_p0013b17║主，即說道、活道二種沙門。以本言之，大權應世，即勝
X10n0250_p0013b18║義沙門。然西土有外道沙門，或加釋字以簡別之。此
X10n0250_p0013b19║方既無，不必加耳。若南山律鈔，亦存釋字，存亦無妨。
X10n0250_p0013b20║宗密，即疏主名諱也。姓何氏，果州西充縣人。舍儒從
X10n0250_p0013b21║釋，英悟絕倫。禪遇南宗，教逢斯典。末見上都華嚴疏
X10n0250_p0013b22║主清涼國師。師曰：毗盧藏海，能隨我游者，其為汝乎？
X10n0250_p0013b23║既而學無常師，諸宗備覽。提挈毗尼，發明唯識。四戰
X10n0250_p0013b24║之國也，無得而稱焉。大和二年慶成節，徵（徵音召，仁宗廟諱作
X10n0250_p0013c01║召呼之。大和即文宗朝）入內殿問法要，賜紫方袍，尋請歸山。會
X10n0250_p0013c02║昌元年正月六日，坐滅於興福塔院。荼毗得舍利數
X10n0250_p0013c03║千粒，明白潤大。宣宗追諡定慧禪師，即華嚴宗教第
X10n0250_p0013c04║七祖師也。其餘著述行業，備在裴相國傳。論譔述。作
X10n0250_p0013c05║者曰聖，述者曰明。今云述而不云作者，疏主謙也。禮
X10n0250_p0013c06║記云：仲尼祖述堯舜，憲章文武，上律天文，下襲水土。
X10n0250_p0013c07║亦猶仲尼云：述而不作，信而好古，竊比於我老彭也。
X10n0250_p0013c08║科示覺之心體心之覺相。然此一序，乃一經之樞要
X10n0250_p0013c09║也。總分為三，謂顯理、明教、敘。疏初顯理，於中分二：心
X10n0250_p0013c10║也者下，即示覺之心體；萬法虗偽至逈出思議之表，
X10n0250_p0013c11║即示心之覺相。覺之心體者，如圓明之珠，乃即相之
X10n0250_p0013c12║體；心之覺相者，如珠之明，乃即體之相。然則圓頓之
X10n0250_p0013c13║教，體相融即，為門不同，不可混然不分也。如下文釋
X10n0250_p0013c14║本覺心地云：本覺者，即心之覺相；心地者，即覺之心
X10n0250_p0013c15║體。以此得知二科不同。如云無去無來，乃至桂輪孤
X10n0250_p0013c16║朗於碧天，即心體不生滅等；彌滿清淨，乃至皆同一
X10n0250_p0013c17║性等，即心體之德用也。良以一切諸法，莫不皆是圓
X10n0250_p0013c18║覺妙心中之德相業用，如金之器，如鏡之明也。然金
X10n0250_p0013c19║之器，非圓頓教不能當矣。故此二科，融即言之，不得
X10n0250_p0013c20║不同；為門言之，不可混濫。
X10n0250_p0013c21║〔疏：元亨利貞，乾之德也，始於一氣；常樂我淨，佛之
X10n0250_p0013c22║德也，本乎一心。〕此即約果德標指心源。果德乃佛
X10n0250_p0013c23║之四德，心源即一切染淨諸法之本源。先推此一心
X10n0250_p0013c24║為果德之本者，以對儒教之一氣為乾德之本故。然
X10n0250_p0014a01║此且約對待言之，故云一心為四德之本。若稱實言
X10n0250_p0014a02║之，而此一心為一切諸法之本源。本意欲明圓覺妙
X10n0250_p0014a03║心為眾德之本，而先舉類云元亨利貞，乾之德也，始
X10n0250_p0014a04║於一氣。故知此但舉類，由是總科謂之約果德標指
X10n0250_p0014a05║心源。以儒教之一氣為陰陽天地之本，故以此例佛
X10n0250_p0014a06║教之一心為一切諸法之本也。略鈔序。鈔外別有一
X10n0250_p0014a07║序，故云鈔序。非鈔家之兼作，故別標云大方廣圓覺
X10n0250_p0014a08║經略鈔序也。吳門劉熈云：吳，虞也。太伯讓而不就，歸
X10n0250_p0014a09║封之於此，以虞其志也。司馬遷述太伯世家云：晉滅
X10n0250_p0014a10║中國之虞，亦以蘇為中吳也。范寗曰：太伯，太善之稱
X10n0250_p0014a11║也。周太王之元子，故曰太伯。以仲雍、小季歷竝賢，而
X10n0250_p0014a12║太伯讓德深遠，雖聖不加之。思齊師乃縉雲法師同
X10n0250_p0014a13║輩，行業未詳。序或分為五，或分七，今分為十一。
X10n0250_p0014a14║一通明所受
X10n0250_p0014a15║〔修身者何？戒律而已矣。融心者何？圓覺而已矣。始
X10n0250_p0014a16║嚴戒律，終顯圓覺。〕修身者何？徵問生起下文也。謂
X10n0250_p0014a17║行持萬行，為修身之道，唯戒律而已矣。明究覺性，融
X10n0250_p0014a18║蕩識心，唯圓覺而已矣。先戒律而後融心者，言所受
X10n0250_p0014a19║道之由漸也。
X10n0250_p0014a20║二總敘能受
X10n0250_p0014a21║〔并是二者，予猥受於先淨慧大師門焉。〕并者，兼也、
X10n0250_p0014a22║竝也、猥幸也、鄙也。漢書注云：積也。意謂多幸。二者竝
X10n0250_p0014a23║受之於淨慧大師門焉。師諱善政，行業事迹未詳。
X10n0250_p0014a24║三別明所歸
X10n0250_p0014b01║〔姑以所聞從事，兼講指歸途，於晚歲樂圓覺為要
X10n0250_p0014b02║說。〕語云：君子入則孝，出則悌，謹而信，汎愛眾而親
X10n0250_p0014b03║仁，行有餘力，則以學文。精義解云：入孝而出弟，行謹
X10n0250_p0014b04║而言信，處眾而汎愛，擇友而親仁，君子之務，此其本
X10n0250_p0014b05║也。有所未能，則勉為之，有所未至，則力致之，待其有
X10n0250_p0014b06║餘也，然後從事於文。然則在彼則從事乃學文也，在
X10n0250_p0014b07║此則姑以所聞之道時習之，兼以講演，故曰從事兼
X10n0250_p0014b08║講。又行持戒律，修習圓覺，兼以講唱，又從事戒律，兼
X10n0250_p0014b09║講斯典也。然於此二指晚置之歸途者，樂圓覺為要
X10n0250_p0014b10║妙之說耳。
X10n0250_p0014b11║四章疏該博
X10n0250_p0014b12║〔其祖演章句，即圭峰定慧禪師略疏二卷，略鈔六
X10n0250_p0014b13║卷。疏以通經，鈔以通疏，探賾而索隱，辭簡而義博，則
X10n0250_p0014b14║備之。裴相國序。〕繫辭云：探賾索隱，鈎深致遠也。然
X10n0250_p0014b15║探，取也；賾，奧也；索，求也；隱，微也。謂探取求索深奧幽
X10n0250_p0014b16║微者，圭峰之章疏也。而言辭簡當，義理該博，羅五千
X10n0250_p0014b17║軸之旨趣者，備在裴公之序云耳。
X10n0250_p0014b18║五別嘆義鈔
X10n0250_p0014b19║〔道固師是，流至于今，今之駕說者，莫不以茲鈔為
X10n0250_p0014b20║司南乎？〕道固師是者，學有師而道可宗，言有典而
X10n0250_p0014b21║事可法。今我圭峯祖師既師承之有自，疏鈔流芳，今
X10n0250_p0014b22║古不泯。言駕說者，楊子云：道不在仲尼乎？仲尼駕說
X10n0250_p0014b23║者也。不在茲儒乎？注云：駕者，傳也。茲鈔為司南者，司
X10n0250_p0014b24║者，主也。南是離明之方，周公時以司南木造司南車，
X10n0250_p0014c01║如今之定南針之類也。又黃帝與[山/虫]尤神戰，蚩尤作
X10n0250_p0014c02║大雲霧，迷其四方，黃帝遂以司南定其方所。今之講
X10n0250_p0014c03║者得茲鈔，無不以之為司南矣。
X10n0250_p0014c04║六略敘本懷
X10n0250_p0014c05║〔思齊懵昧，幸敷斯教，常懼聖言紛於水鶴，切慮傳
X10n0250_p0014c06║者駮於魯魚。〕懵（牟孔切）昧。懵，亂也，迷也。昧，暗也。自謂
X10n0250_p0014c07║某懵然暗昧，大幸而得敷演斯教。而於聖言，常切憂
X10n0250_p0014c08║懼水鶴之差，深慮傳寫魯魚之駮。水鶴者，有本作枯
X10n0250_p0014c09║涸之涸。大莊嚴論云：阿難到一竹林，聞二比丘誦偈
X10n0250_p0014c10║曰：若人生百歲，不見潦水涸，不如一日生，得見水潦
X10n0250_p0014c11║涸。阿難曰：此非佛語，當聽我誦。若人生百歲，不聞生
X10n0250_p0014c12║滅法，不如一日生，而得解了知。二比丘聞已，語於師。
X10n0250_p0014c13║師云：阿難老朽，言多錯謬，但依所誦。阿難嘆曰：世尊
X10n0250_p0014c14║既滅，誰為我證？時有一聖宿，從空而現，乃說偈曰：彼
X10n0250_p0014c15║者諷誦偈，實非諸佛語，今遇歡喜尊，而可能依之？二
X10n0250_p0014c16║比丘方改而誦之，駮於魯魚。駮者，雜也。古云：筆札久
X10n0250_p0014c17║勞，寫刀成刁，事歷終古，書魚成魯。蓋由魯魚二字，形
X10n0250_p0014c18║勢之相近，傳寫之易訛也。
X10n0250_p0014c19║七通敘挍證
X10n0250_p0014c20║〔因與武林法師仲希諮度眾本，訪對輿典，循尊古
X10n0250_p0014c21║卑今之致，竊及史闕文之旨。〕武林，即錢唐之山名。
X10n0250_p0014c22║法師，處州縉雲縣人，人以縉雲稱之，即吾宗之英彥
X10n0250_p0014c23║也。晉水曾師之，製楞嚴金衡鈔六卷，心經顯正記一
X10n0250_p0014c24║卷，刊略行願鈔四卷，現行於世。諮度，問其裁度也。輿，
X10n0250_p0015a01║眾也，尋訪於眾典，不敢率爾也。循，從也，從尊上於古
X10n0250_p0015a02║德。設疑有說舛處，亦不敢輙事筆削。竊及史闕文之
X10n0250_p0015a03║旨論語云：子曰：吾猶及史之闕文也，有馬者借人乘
X10n0250_p0015a04║之，今亡矣夫。正義曰：史者，掌書之官也，執筆左右，使
X10n0250_p0015a05║之記事也。文者，字也，古之良史，於書字有疑，則闕之
X10n0250_p0015a06║以待能者，不敢穿鑿。孔子言：我尚及見此古史闕疑
X10n0250_p0015a07║之文。舉喻，喻己有馬不能調良，當借人乘習之也。亡
X10n0250_p0015a08║者，無也，及見其人如此闕疑，至今則無有矣。又夏五
X10n0250_p0015a09║不加月，聖贒之明誡。春秋云：夏五月。以魯史無月字，
X10n0250_p0015a10║故仲尼亦闕而不書，春秋乃魯國史記也。然今序家
X10n0250_p0015a11║亦竊及此旨，頗有疑處，亦不敢擅改耳。
X10n0250_p0015a12║八因敘刊勒
X10n0250_p0015a13║〔約定元鈔，將事刊勒，門人子章力摸方板。〕敘刊勒，
X10n0250_p0015a14║文相可見。
X10n0250_p0015a15║九斟酌取舍
X10n0250_p0015a16║〔僶俛揮振，庸詎是非？非也，不削則削；是也，乃本其
X10n0250_p0015a17║本。〕僶者，勤也，強也，謂強俛揮振耳。又毛詩云：僶俛
X10n0250_p0015a18║同心。注云：思與君子同心。前云與武林法師諮度眾
X10n0250_p0015a19║本，今云與之同心揮振，評辨是非，蓋不自胸臆也。庸
X10n0250_p0015a20║詎者，莊子云：庸詎知吾所謂知之非不知邪？注云：庸，
X10n0250_p0015a21║用也，常也。詎，何也，未也，不也。然在此則庸，用也。詎，不
X10n0250_p0015a22║也。是者用之，非者不之，即用不是非之謂也。意謂茲
X10n0250_p0015a23║鈔苟傳寫之訛謬也。古之不削，今也削之。苟或是也，
X10n0250_p0015a24║錄其元本之本也。
X10n0250_p0015b01║十謙己勉勵
X10n0250_p0015b02║〔後將斯文而覺世者，無以不繼志而罪我乎？如志
X10n0250_p0015b03║我者，則庶幾乎如來圓覺耀無窮矣，圭峰章句導無
X10n0250_p0015b04║極矣。〕無以不繼志而罪我者，謂校勘不精，不能繼
X10n0250_p0015b05║志於先覺。後之講演覺世羣述者，能不以此而罪我
X10n0250_p0015b06║乎。如志我者，如有志慕我鈔者，庶幾此經及與圭峯
X10n0250_p0015b07║章句，耀法界，導羣迷，而無有窮極矣。
X10n0250_p0015b08║十一朝代年月
X10n0250_p0015b09║〔時皇宋康定二年辛巳歲杓建鶉咮月望日謹序。〕
X10n0250_p0015b10║皇宋，皇，大也。宋，古商丘也。漢梁國睢陽縣，今南京是。
X10n0250_p0015b11║周武王勝紂，封殷之後，微子受封於此，以為宋國。以
X10n0250_p0015b12║太祖皇帝受周之封，為宋國公。既登九五，以所封為
X10n0250_p0015b13║有天下之號，尋都於東京康定，即聖朝仁宗之代也。
X10n0250_p0015b14║杓者，斗柄也，即北斗之第七星也。斗柄順四時而轉，
X10n0250_p0015b15║各指一方。夏指其南，又分三位：四月鶉尾，五月鶉火，
X10n0250_p0015b16║六月鶉首。亦云鶉咮（竹救切），咮即喙也。是月斗柄指於
X10n0250_p0015b17║南方鶉口，正當六月也。若漢書律歷志云：鶉首於夏
X10n0250_p0015b18║為五月，商為六月；鶉火於夏為六月，商為七月；鶉尾
X10n0250_p0015b19║於夏為七月，商為八月。十五日為月望，以日月相望，
X10n0250_p0015b20║故十六日為既望。既，已也，言已過於望矣。
X10n0250_p0015b21║〔鈔〕鈔者，抄也，記也。謂抄寫格言，記錄要義，防學者
X10n0250_p0015b22║之訛謬，備尋討之忽忘。此則因經有疏，因疏有鈔也。
X10n0250_p0015b23║〔圭峰〕即終南山之別峯。此峯形勢，狀如玉圭，因以
X10n0250_p0015b24║為名焉。疏主平居此峰，人到于今以圭峰稱之。〔蘭
X10n0250_p0015c01║若〕具云阿蘭若，亦云阿練若，此云寂靜處，即僧舍
X10n0250_p0015c02║之通稱。
X10n0250_p0015c03║〔羣典極於周易。〕易之始起，自於虙犧感河中黃龍
X10n0250_p0015c04║負圖而出，上有八卦、萬象、萬物之名，文王因而重之
X10n0250_p0015c05║為六十四卦，仍作卦辭，周公作爻辭，因是周流起自
X10n0250_p0015c06║周代，故名周易。易者，取日月二字交配而成，日下從
X10n0250_p0015c07║月，以配陰陽，取日往月來之義，名之曰易。然於周時，
X10n0250_p0015c08║上有卦辭、爻辭而已，至孔子晚歲，好而讀之，韋編三
X10n0250_p0015c09║絕，於是作傳通之，所謂十翼也。故周易之書，至孔子
X10n0250_p0015c10║方畢備矣，於是乎處名教之初，為六經之首，儒教之
X10n0250_p0015c11║深玄，極於此矣，故云羣典極於周易。所以孔子曰：五
X10n0250_p0015c12║十而學易，可以無大過。此乃窮理、盡性、至命之書也。
X10n0250_p0015c13║命則生之極也，窮其理而至於命，則盡其極矣。然易
X10n0250_p0015c14║之為書，既是儒教之深玄，儒流取之為則，故得引之
X10n0250_p0015c15║以類至覺之理也。〔餘喻瑣碎。〕餘卦雖皆有四德，不
X10n0250_p0015c16║堪舉類。如坤之四德，元、亨、利、牝馬之貞等。既云牝馬
X10n0250_p0015c17║之貞，與佛之四德不相類，故云瑣碎難以喻於真法。
X10n0250_p0015c18║由是不用餘卦，而獨用乾卦耳。〔注繫辭云：乾知太
X10n0250_p0015c19║始，坤作成物。〕繫者，續也。辭者，說也。說其爻象變化，
X10n0250_p0015c20║名曰繫辭。然有上繫、下繫，此即上繫。彼文云：天之道
X10n0250_p0015c21║不為而善始，地之道不勞而善成。天、地、雷、風、水、火、山、
X10n0250_p0015c22║澤，此即八卦，謂乾、坤、震、巽、坎、離、艮、兌。此之八卦，如次
X10n0250_p0015c23║配屬之。〔故繫辭云：八卦成列，象在其中。〕即下繫也。
X10n0250_p0015c24║謂一氣生兩儀，兩儀生四象。四象者，金木水火也。土
X10n0250_p0016a01║則遍於四象之中，兩儀既分，四方位列，水居北方坎
X10n0250_p0016a02║位，生於乾卦，金居西方兌位，生坤卦，火居南方離位，
X10n0250_p0016a03║生巽卦，木居東方震位，生艮卦，是為金木水火之四
X10n0250_p0016a04║象生八卦。八卦既成，列備天下之象，故云象在其中，
X10n0250_p0016a05║故更重之而有六畫。繫辭云：易之為書，廣大悉備，有
X10n0250_p0016a06║天道焉，有人道焉，有地道焉，兼三才而兩之，故六。六
X10n0250_p0016a07║者非他也，三才之道也。道有變動，故曰爻。於萬物之
X10n0250_p0016a08║象既變通未盡，是以重之而有六畫。六畫既具，萬物
X10n0250_p0016a09║之形象無不備之，天地之能事盡於此矣，故云備萬
X10n0250_p0016a10║物之形象，窮天地之能事，故六畫成卦。此則言其乾
X10n0250_p0016a11║卦之體也，餘卦例此可知。〔此卦六爻皆陽畫。〕爻者，
X10n0250_p0016a12║言乎變者也。略例云：爻者，適時之變者也。又云：爻者，
X10n0250_p0016a13║效也，效天下之動者也。既以六畫成卦，故設六爻以
X10n0250_p0016a14║效三才之動，所以爻數有其六矣。然此乾卦六皆陽
X10n0250_p0016a15║畫，餘不然者，蓋應其陰陽所成也。天既積諸陽氣而
X10n0250_p0016a16║成，故以純陽之畫而應之。〔注曰：一長云云。〕陽者，奇
X10n0250_p0016a17║數也，故以一長為陽畫。陰者，偶數也，故二短而相對
X10n0250_p0016a18║而為陰畫。故聖人當法此自然而施人事。乾卦既有
X10n0250_p0016a19║三畫以表三才，其為人王者，當法於乾道。所以王字
X10n0250_p0016a20║三畫以表乾卦，竪一畫以表一氣。如古人作王字賦
X10n0250_p0016a21║云：三陽列位，配乾道以成三。一氣貫中，表聖人之得
X10n0250_p0016a22║一。故知聖人當法天制用以施人事，云為成務而行
X10n0250_p0016a23║王道。終日乾乾，無時懈倦。爻辭云：九三，君子終日乾
X10n0250_p0016a24║乾，夕惕若，勵無咎。文言釋云：乾乾，行事也。又云：終日
X10n0250_p0016b01║乾乾，與時偕行。言天時運動，乾乾不息，萬物以之生
X10n0250_p0016b02║成。君子進德修業，失時則廢，懈怠則曠。當法天制用，
X10n0250_p0016b03║與時俱行。故云因天象以教人事也。天行徤，君子以
X10n0250_p0016b04║自強不息。天以徤為用，故云天行徤。徤者，即運行不
X10n0250_p0016b05║息之謂也。然以天道言之，以運行不息為用。以人事
X10n0250_p0016b06║言之，君子當以自強不息為用。自強不息者，勉為之
X10n0250_p0016b07║之謂也。人人可以為堯舜，未有虧退自屈而得之者
X10n0250_p0016b08║也。人人可以作佛祖，未有自棄自暴而得之者也。故
X10n0250_p0016b09║知欲為君子，當自勉勵也。〔文言〕大鈔云：第七翼，孔
X10n0250_p0016b10║子作十翼。第七翼即文言也。十翼者，謂彖辭、象辭、繫
X10n0250_p0016b11║辭（上三各有二，謂上彖、下彖、大象、小象、上繫、下繫）、文言、說卦、序卦、雜卦，是為
X10n0250_p0016b12║十也。彖辭則統論一卦之義。象辭則釋其文辭，如云
X10n0250_p0016b13║潛龍勿用，陽在下等。略例云：象者，各辨一爻之義者
X10n0250_p0016b14║也。繫辭則明吉凶剛柔相推而生變化也。文言則唯
X10n0250_p0016b15║釋乾坤二卦也。說卦則言聖人之作易也，將以順性
X10n0250_p0016b16║命之理。序卦則明諸卦之生起由緒也。雜卦者，雜糅
X10n0250_p0016b17║眾卦，錯綜其義也。〔注此下釋乾字云：〕或曰：前文已
X10n0250_p0016b18║廣說乾字，今作是注者，齊師校勘之謬也。以大鈔無
X10n0250_p0016b19║此注，故或云此乃文言之所注耳。異說云云。今謂鈔
X10n0250_p0016b20║云羣典極於周易已下，出舉周易為類之所以也。餘
X10n0250_p0016b21║喻瑣碎已下，出舉乾德為喻之所以也。總標在前，云
X10n0250_p0016b22║萬物極於乾道也。然元、亨、利、貞已下，出先釋乾道之
X10n0250_p0016b23║所以也。乾者，卦之名已下，釋乾卦之名相也。謂之卦
X10n0250_p0016b24║已下，釋卦字之義相也。但二畫已下，釋乾卦之體也。
X10n0250_p0016c01║此乾之卦已下，出乾卦六爻純陽之所以也。此既象
X10n0250_p0016c02║天已下，出不名天卦之所以也。文言云已下，釋乾字
X10n0250_p0016c03║之義相也。元、亨、利、貞已下，釋四德也。若文言之釋義，
X10n0250_p0016c04║先釋卦辭，次釋文辭，末後釋乾字也。今鈔釋乾字置
X10n0250_p0016c05║於文前者，取於上文義意連續，故今出若干所以在
X10n0250_p0016c06║前，則知此乃圭峰之所注。為欲簡別前文，各有所屬，
X10n0250_p0016c07║故又於此便結。云釋乾字竟者，即鈔家結彼文言也。
X10n0250_p0016c08║又亦可通結前文耳。〔乾始能以美利利天下，不言
X10n0250_p0016c09║所利，大矣哉。又云：大哉乾乎，剛徤中正，純粹精也。〕
X10n0250_p0016c10║天之用者，乾也。始能以美利利天下者，以運行不息，
X10n0250_p0016c11║故萬物以之生成也。其利天下者大矣，不言所利大
X10n0250_p0016c12║矣哉。肇論云：功高二儀而不仁。謂聖人功高天地而
X10n0250_p0016c13║不特其仁德也。老子云：天地不仁，以萬物為芻狗。亦
X10n0250_p0016c14║斯類也。謂視之若芻草狗畜，不望其報。大哉者，即嘆
X10n0250_p0016c15║美之辭也。在文上則是標嘆，在文下則是結嘆。剛徤
X10n0250_p0016c16║者，言乾之性也。中正者，言其中正之氣也。純粹者，言
X10n0250_p0016c17║此卦六爻皆陽也。如莊子云：其神純粹。玄英疏云：不
X10n0250_p0016c18║雜也，謂心神純粹而無間雜。餘卦或純陰，或陰陽相
X10n0250_p0016c19║雜。此卦六爻純陽，故云純粹。精者，精靈也。然此乾卦
X10n0250_p0016c20║以物象言之，純陽也。以人事言，人君也，父也。故以剛
X10n0250_p0016c21║徤中正純粹精之七字嘆美其德。疏云：心也者，冲虗
X10n0250_p0016c22║妙粹，炳煥靈明。其義既同，故舉之以為類也。〔元亨
X10n0250_p0016c23║利貞者〕自此已下，釋四德。先舉卦辭，指其功能統
X10n0250_p0016c24║唯四德。子夏已下，指彼傳文，釋四德義。相言聖人已
X10n0250_p0017a01║下，亦彼傳文，約人事勉行四德。〔子夏傳云：〕即卜商，
X10n0250_p0017a02║字子夏。或云卜商不曾解易。〔聖人亦當法此。〕前已
X10n0250_p0017a03║勉於聖人，當法乾道以施人事。此言四德，理亦當然，
X10n0250_p0017a04║故云亦也。文言曰：正引文言，廣釋四德。〔注云：此下
X10n0250_p0017a05║論乾之四德。〕者，簡異前文故。又顯文言：前說乾字，
X10n0250_p0017a06║此正論四德故。此後更不重結者，義無相濫故。辨疑
X10n0250_p0017a07║誤云：前豈不說四德，作此注者何邪？今謂前文何甞
X10n0250_p0017a08║說四德耶？且圭峰之意，准疏文次第，應先釋四德，後
X10n0250_p0017a09║釋乾字也。出所以云：然元亨利貞既是乾之四德，今
X10n0250_p0017a10║欲顯四德，且先顯乾道。既云且先顯乾道，則知前文
X10n0250_p0017a11║乃出先釋乾德之所以也。〔注莊子云〕即莊憂也。若
X10n0250_p0017a12║大鈔云莊氏也。佛教云造千箇佛圖等，皆彼所注。
X10n0250_p0017a13║〔君子行此四德者。〕就人事言之，即五常；就天道言
X10n0250_p0017a14║之，即四時。五行，謂仁木、禮火、義金、信水也。〔注牝馬。〕
X10n0250_p0017a15║牝牡，雌雄也。草木亦有牝牡不同。陰體凝靜，乾則純
X10n0250_p0017a16║陽，故三畫皆陽；坤則純陰，故六畫皆陰；震則二陰一
X10n0250_p0017a17║陽等。〔不同涅槃凝寂之體。〕菩提乃即體之智，具四
X10n0250_p0017a18║德也。若約攝用歸體，涅槃乃即智之體，亦有四德。今
X10n0250_p0017a19║言佛德，故揀彼凝寂之體耳。〔逈超凡夫、外道、二乘
X10n0250_p0017a20║境界。〕今此四德本超權小，止云超二乘者，且就大
X10n0250_p0017a21║小對論，非不超權也。
X10n0250_p0017a22║〔故易鈎命訣〕即王弼作。〔注：一氣瞑矇。〕內教乃一
X10n0250_p0017a23║真心也。若外教指天地未分之前，名為一氣。文言云：
X10n0250_p0017a24║天玄地黃。今云玄黃未辨，故知天地未分之時，名為
X10n0250_p0017b01║一氣。若圭峰原人論云：空界劫中，道教指為虗無之
X10n0250_p0017b02║道。謂彼認世界成住壞空，大劫之中，空劫以為混沌
X10n0250_p0017b03║耳。若儒教以成劫之初，空界劫中，大風初起，以為一
X10n0250_p0017b04║氣。〔注：造化權輿之首，天道未分。〕權輿者，初始也。天
X10n0250_p0017b05║道未分，與玄黃未辨，左右稱之耳。〔轉有五運。〕列子
X10n0250_p0017b06║云：昔者聖人因陰陽以統天地。夫有形者生於無形，
X10n0250_p0017b07║故曰有太易，有太初，有太始，有太素。太易者，未見氣
X10n0250_p0017b08║也；太初者，氣之始也；太始者，形之始也；太素者，質之
X10n0250_p0017b09║始也。氣形質具而未離，故曰混沌。混沌即萬物混淪
X10n0250_p0017b10║而未相離也。一者，形變之始也。清輕者上為天，濁重
X10n0250_p0017b11║者下為地，冲和氣者為人。故天地含精，萬物化生。
X10n0250_p0017b12║〔黃庭經〕具云太上皇庭內景王經，扶桑太帝君命
X10n0250_p0017b13║暘谷神王傳授南嶽魏夫人。〔殊途一會歸要終。〕大
X10n0250_p0017b14║鈔云：歸要終一。或云：略鈔之錯。今謂彼經云：殊途一
X10n0250_p0017b15║會歸要終。〔脾長章〕一志久昇虗無（上覩竟），則略鈔為正。
X10n0250_p0017b16║注云：同歸一氣，即一會之義耳。一之為物叵卒見（玄元
X10n0250_p0017b17║章）。叵，不可也。卒，急也。〔通於一而萬事畢。〕一謂一氣
X10n0250_p0017b18║也。道家言其氣者，虗而待物者也。玄道之本無他，唯
X10n0250_p0017b19║一而已。苟通於一，則異雖萬殊，畢於此矣。一之所起，
X10n0250_p0017b20║有一而未形。易注云：萬物成形謂之象，萬物未形謂
X10n0250_p0017b21║之文。推其爻象，始於一氣，即知物理未形之前，唯至
X10n0250_p0017b22║妙之一氣而已矣。〔注郭象注至未有物理之形耳。〕
X10n0250_p0017b23║由此一氣至玄至妙，所起於物理之先，故云未有物
X10n0250_p0017b24║理之形也。〔注：夫一之所起，起於至一，非起於無。〕夫
X10n0250_p0017c01║一之所起，標也。釋云：起於虗無至妙之一，非起於空
X10n0250_p0017c02║無也。次云：非無者，玄妙之一氣結也。〔繫辭云：〕即下
X10n0250_p0017c03║繫也。〔貞夫一〕貞者，正也。一者，一氣也。謂天能恒一
X10n0250_p0017c04║其德，以適天下動者也。〔注：但幽玄無相。〕道謂之一
X10n0250_p0017c05║者，寂然無體，不可為象，至幽至玄，出於象係之表，故
X10n0250_p0017c06║云一也。〔注孔釋〕即孔穎達，即唐學士也。繫辭云：一
X10n0250_p0017c07║陰一陽之謂道，陰陽不測之謂神。孔釋云：在陰為無
X10n0250_p0017c08║陰，陽以之生；在陽為無陽，陰以之成，故謂之道。（一陰一陽
X10n0250_p0017c09║釋道字，次釋一云）一者，即虗無不可分別之謂也。然今注意，
X10n0250_p0017c10║但取末後一句耳。故老子云：冲氣以為和。老子上是
X10n0250_p0017c11║道經，下是德經。此即德經具云：道生一，一生二，二生
X10n0250_p0017c12║三，三生萬物。萬物負陰而抱陽，冲氣以為和。然冲氣
X10n0250_p0017c13║為和者，即列子謂：清輕為天，濁重為地，冲和氣者為
X10n0250_p0017c14║人。令河上公注云：萬物中皆有元氣，得以和柔，則以
X10n0250_p0017c15║冲和之氣為萬物。然人乃萬物中最靈者也，故不相
X10n0250_p0017c16║違。然彼老子云：三生萬物，萬物負陰而抱陽。注云：萬
X10n0250_p0017c17║物得陰陽生成，故無不背陰而向陽，含養冲氣以柔
X10n0250_p0017c18║和。而此冲和之氣，塞乎天地之間，故萬物中皆有冲
X10n0250_p0017c19║和之氣，而得以長生也。〔肇公云：元氣含於大象。〕即
X10n0250_p0017c20║肇法師寶藏論云耳。法師即羅什之高弟也，關中四
X10n0250_p0017c21║聖之一也，德業備於僧傳。〔元氣含於大象〕謂混元
X10n0250_p0017c22║一氣包含於大象，大象隱於圓形。大抄云：隱於無形。
X10n0250_p0017c23║肇論謂：大音匿於希聲，大象隱於無形。以無形故，無
X10n0250_p0017c24║所不形，名之曰大象。故老子亦云：大音希聲，大象無
X10n0250_p0018a01║形。今鈔用寶藏論，謂：圓形者，天也。大象隱在於圓形
X10n0250_p0018a02║之中也。外教指空為天，謂天為圓穹，其形如𨫼，故天
X10n0250_p0018a03║圓地方。若依標云，肇公當依肇論。以義求之，依寶藏
X10n0250_p0018a04║論，亦可通為識物之靈。萬物雖同稟此一氣，而有人
X10n0250_p0018a05║物之殊，故此一氣能為識物之靈也。以萬物之中，人
X10n0250_p0018a06║曰最靈，故靈中復有神，神中復有身等者。然此所明
X10n0250_p0018a07║一氣能生萬物，人為萬物之靈，乃至形體皆以之為
X10n0250_p0018a08║本也。若逆而推之，此之人物始始於一氣也。
X10n0250_p0018a09║〔疏：常樂我淨，佛之德也，本乎一心。〕前科舉其類例，
X10n0250_p0018a10║此正明果德以心源為本，即世尊三覺理圓證窮極
X10n0250_p0018a11║果之德，故云常樂我淨佛之德也。本乎一心者，即指
X10n0250_p0018a12║此一心為四德之本，然為對一氣為乾德之本，故且
X10n0250_p0018a13║指此一心為杲德之源，而此一心即一切染淨諸法
X10n0250_p0018a14║之源也。故下經云：種種幻化皆生如來圓覺妙心，良
X10n0250_p0018a15║由諸法皆無自體，皆依圓覺妙心而生起，如幻象無
X10n0250_p0018a16║體依巾而有，是故一切染淨因果等法皆託真心而
X10n0250_p0018a17║起，故指此心為諸法之源耳。〔一者，是佛實體之源
X10n0250_p0018a18║故。〕一切凡聖，真如自體，常樂我淨，不待修生故。〔對
X10n0250_p0018a19║揀凡夫妄執常等四倒。〕為凡夫迷故，妄執五蘊四
X10n0250_p0018a20║大無常之法為常，苦計為樂，無我計我，不淨計淨。為
X10n0250_p0018a21║對揀凡夫此之四種顛倒，故說常樂我淨也。〔翻破
X10n0250_p0018a22║二乘無常等四倒故。〕世間諸法本非無常、本非是
X10n0250_p0018a23║苦、本非無我、本非不淨，為破凡夫執情故說無常等，
X10n0250_p0018a24║二乘實謂無常等是為顛倒，為破二乘如是顛倒故
X10n0250_p0018b01║說常樂我淨也。〔真如自體相者。〕即論中總標也。真
X10n0250_p0018b02║如者，就性宗言之。真謂體無偽妄，如謂性無改異。故
X10n0250_p0018b03║彼起信論云：心真如者，即是一法界大總相法門體。
X10n0250_p0018b04║所謂心性不生不滅，乃至離言說相、離名字相等，唯
X10n0250_p0018b05║是一心，故名真如。然真如有體、相、用三大之別。彼先
X10n0250_p0018b06║釋體、相二大，今所引即是彼文。（真如之體，即生滅門中本覺，以真如門唯
X10n0250_p0018b07║體大故。生滅門中本覺，即真如故。生滅門三大，即真如三大耳。）文云：真如自體者，謂一
X10n0250_p0018b08║切凡夫、聲聞、緣覺、菩薩、諸佛，無有增減。此言真如自
X10n0250_p0018b09║體，於一切凡聖平等故。凡聖位雖優劣，真如自體而
X10n0250_p0018b10║無增減。從本已來，性自滿足一切功德。即總標真如
X10n0250_p0018b11║相大，具一切功德也。不但四德，此即總明德相，所謂
X10n0250_p0018b12║自體有大智慧光明義故。此即別明德相，謂真如體
X10n0250_p0018b13║上有本覺智明也。次云：遍照法界義故，真實識知義
X10n0250_p0018b14║故，自性清淨心義故。超間此三句，故云乃至。〔常樂
X10n0250_p0018b15║我淨義故。〕者，此即顯真如體上性德圓備，本來常
X10n0250_p0018b16║樂我淨也。然茲四德乃真如實體本有之德，不待修
X10n0250_p0018b17║生，故云性自滿足。然論云：一切凡夫乃至諸佛無有
X10n0250_p0018b18║增減。若爾，此四德通凡聖也。今云是佛實體之德者，
X10n0250_p0018b19║在凡夫則隱、在佛則顯，今就顯說，故名為如來藏。此
X10n0250_p0018b20║即結真如相大，隨流闕淨而不減，能出生如來，故名
X10n0250_p0018b21║曰如來藏，亦名如來法身。此真如相大，本具恒沙性
X10n0250_p0018b22║德，為萬德之依止，故亦名如來法身。問：今何用生滅
X10n0250_p0018b23║門義耶？答：彼論一心為本，於中有心真如、心生滅二
X10n0250_p0018b24║門。心真如門具茲四德，生滅門始本不二亦是四德。
X10n0250_p0018c01║今用真如門四德，却用生滅門義者，以真如門唯體
X10n0250_p0018c02║故，以生滅門中真如亦本於一心故。又真如門其體
X10n0250_p0018c03║平等離一切相故，生滅門雖有諸義而差別之相等
X10n0250_p0018c04║同一味，唯一真如依業識生滅相示故，返生滅識相
X10n0250_p0018c05║恒沙染法表示真如恒沙性德故。〔二、對揀凡夫二
X10n0250_p0018c06║乘。〕者，雙標所揀。由凡夫迷自己如來藏法身本來
X10n0250_p0018c07║常樂我淨故，妄計五蘊常樂我淨。先揀凡夫色是不
X10n0250_p0018c08║淨，妄計為淨；受是苦，妄計為樂；想行無我，妄計為我；
X10n0250_p0018c09║識是無常，妄計為常。如是四種妄計，名為顛倒。是故
X10n0250_p0018c10║佛於種種經中，令修不淨觀、苦觀、無常觀、無我觀，以
X10n0250_p0018c11║將對治等。以將此四觀，對治如上所執四種顛倒，故
X10n0250_p0018c12║云對治所執生死五蘊常樂我淨。能對治是四觀，所
X10n0250_p0018c13║對治是妄計所執之病。〔然猶未顯所迷法身常樂
X10n0250_p0018c14║我淨。〕此下顯二乘之過，破無常等四倒。我計無我，
X10n0250_p0018c15║凡夫妄計五蘊為我，令修無我觀，以破其執情。二乘
X10n0250_p0018c16║不達此理，稟此修行，實謂無我，亦成顛倒。以未達無
X10n0250_p0018c17║我法中有真我故，計為無我，故云我計無我。常計無
X10n0250_p0018c18║常，淨計不淨，樂計為苦，五蘊諸法即是真常，本來真
X10n0250_p0018c19║淨，本有真樂，准上知之。以為煩惱之所覆故。雖生此
X10n0250_p0018c20║想，不達其義，如是四倒自何而有？以為煩惱覆真常、
X10n0250_p0018c21║樂、我、淨故。雖生無我等想，不達無我法中有真我、真
X10n0250_p0018c22║常等義故。〔注：此上正破二乘。〕等。問：孔目云：菩薩滅
X10n0250_p0018c23║倒。今此不破菩薩，何邪？答：此唯破小，蓋取菩薩達真
X10n0250_p0018c24║常樂我淨故。如云：諸佛菩薩所有正法。又大鈔云：智
X10n0250_p0019a01║人安徐入水，喻佛菩薩。即知此中不破菩薩，明矣。問：
X10n0250_p0019a02║涅槃四德，雖曰顯性，乃是漸宗。何以引而為序邪？答：
X10n0250_p0019a03║通序顯理，未局於教。問：華嚴明說一真法界，故敘法
X10n0250_p0019a04║界為宗本。祖師諸經儀式，莫不皆然。今此圓覺，何處
X10n0250_p0019a05║說四德邪？答：今言四德者，且約對乾道之德有四故。
X10n0250_p0019a06║又且依涅槃所說四德，對治四病故。若此覺心，即萬
X10n0250_p0019a07║德之總，何所不具邪？〔我者，即是佛義。〕上即顯過，此
X10n0250_p0019a08║正顯德。無我法中不迷真我，是名如來。常者是法身
X10n0250_p0019a09║義，無常法中不迷真常，是名法身。樂者是涅槃義，於
X10n0250_p0019a10║苦法中不迷真樂，即是涅槃。淨者是法義，不淨法中
X10n0250_p0019a11║不迷真淨，是無為法。〔注：正顯真實四德。〕此約顯德，
X10n0250_p0019a12║次文約迷悟。〔汝等比丘！云何言有我想流轉生死？。〕
X10n0250_p0019a13║責凡夫計常樂我淨四倒。〔汝等若言：我亦修習無
X10n0250_p0019a14║常、苦、無我等想。是三種修無有實義。〕責二乘執無
X10n0250_p0019a15║常等四倒三修法者，彼經？哀嘆品云：無常、苦、無我是
X10n0250_p0019a16║三修法，屬生死故劣。然不言空者，以空是正解脫故，
X10n0250_p0019a17║空非生死，故唯三想。〔注：略於不淨，但言三者，就勝
X10n0250_p0019a18║說故。〕清涼云：是三修法屬生死故劣，以正解脫即
X10n0250_p0019a19║是真淨故。若爾，此云就勝說，得不相違否？然此四種
X10n0250_p0019a20║雖則俱是二乘所執之病，於中此三妄計義勝故空，
X10n0250_p0019a21║是正解脫即是真淨，非顛倒故。清涼云劣者，約生死
X10n0250_p0019a22║義故。今云就勝說者，約所執之病勝故。〔我今當說
X10n0250_p0019a23║勝三修法。〕即總標許說。次文釋義，顯真實四德。標
X10n0250_p0019a24║亦三者，以對前故。演義四中，具明苦者計樂，樂者計
X10n0250_p0019b01║苦，是顛倒法云云。廣敘凡夫、二乘兩重四倒，上句凡
X10n0250_p0019b02║夫，下句二乘。〔有如是等四顛倒法云云。〕雙結四倒，
X10n0250_p0019b03║如注云云。〔世間亦有常、樂、我、淨。〕前文雙責凡夫二
X10n0250_p0019b04║乘四倒，次許說勝三修法，又其次雙結兩重四倒，此
X10n0250_p0019b05║即正顯世間凡小二種迷悟。世間迷者，凡夫妄計常
X10n0250_p0019b06║樂我淨，是為四倒。世間悟者，二乘能作無我等四觀，
X10n0250_p0019b07║對治四倒故。出世亦有常樂我淨，此正顯出世間迷
X10n0250_p0019b08║悟。所謂迷者，即二乘所修。樂者，計苦等，猶迷真實四
X10n0250_p0019b09║德故。悟者，無我法中有真我故。〔世間法者，有字無
X10n0250_p0019b10║義。〕凡夫妄計常樂我淨，二乘未悟真實四德故。出
X10n0250_p0019b11║世法者，有字有義，以顯真實常樂我淨故。〔何以故？
X10n0250_p0019b12║世間之法有顛倒故不知義。〕徵釋世間無義顛倒
X10n0250_p0019b13║者，即想顛倒、心顛倒、見顛倒，謂苦中見樂、樂中見苦
X10n0250_p0019b14║等，乃至二種四倒，因此三倒而有，由是於真實四德
X10n0250_p0019b15║不知於義。〔何等為義？〕徵釋出世有義勝三修法，約
X10n0250_p0019b16║迷悟以顯真實四德。無我者名為生死，二乘以五蘊
X10n0250_p0019b17║為無我，猶迷真我故名為生死，即變易生死。我者名
X10n0250_p0019b18║為如來，謂悟無我中真我即是如來。無常者聲聞緣
X10n0250_p0019b19║覺迷真常之理故。常者如來法身，悟無常法即是真
X10n0250_p0019b20║常。苦者一切外道二乘以智為雜毒、形為桎梏，故灰
X10n0250_p0019b21║身滅智全同外道。四安樂行中外道因果俱苦，二乘
X10n0250_p0019b22║因苦果樂，菩薩因果俱樂。樂者即是涅槃，悟真樂本
X10n0250_p0019b23║有是真涅槃。不淨者即有為法，前約正解脫不屬揀，
X10n0250_p0019b24║今顯真實四德亦屬所揀，以是有為法故。淨者諸佛
X10n0250_p0019c01║菩薩所有正法乃至知義，悟真淨故即諸佛菩薩無
X10n0250_p0019c02║為法顯示不倒，以不倒故知字知義。〔若欲〕下結勸
X10n0250_p0019c03║離過修德。〔注云云。〕更有如雲之義，而不具書，故曰
X10n0250_p0019c04║云云。彼文具云：諸比丘承言，請佛住世。乃至云：汝等
X10n0250_p0019c05║當知，先所修習無常等想，非是真實。然皆結勸之文。
X10n0250_p0019c06║已上即法說。自此下喻說。喻說有二：一、春池失珠喻，
X10n0250_p0019c07║亦云春池瓦礫喻。二、良醫斷乳喻，譬如春時，乃至得
X10n0250_p0019c08║琉璃寶。就此喻中，曲分三喻：一、求珠取偽喻，喻二乘
X10n0250_p0019c09║證無常、苦、空、無我、不真實，歡喜持出，乃至水中。二、知
X10n0250_p0019c10║偽非真喻，喻二乘知先所修非是真實，有一智人，乃
X10n0250_p0019c11║至得珠。三、捨偽取真喻，喻二乘得真、常、樂、我、淨。汝等
X10n0250_p0019c12║比丘，乃至以為真實，責其取偽，令知前非。汝等應當，
X10n0250_p0019c13║乃至常、樂、淨想，合前諸人不得方便，競提瓦礫，結勸
X10n0250_p0019c14║令修真實四德。復應當知，先所修習四法想者，悉是
X10n0250_p0019c15║顛倒，合前歡喜持出，勸令知偽非真。大鈔云：四法相
X10n0250_p0019c16║貌，本經忽然。此略抄云：四法想者，於義頗通。大抄於
X10n0250_p0019c17║經有據，且依大抄。欲得真實，乃至常、樂、淨想，合前智
X10n0250_p0019c18║人善巧出寶，勸修真實四德。欲得修習真實四德，應
X10n0250_p0019c19║如智人善巧方便。〔注：此上約法約喻，對二乘四倒，
X10n0250_p0019c20║重顯四德。此下聲聞云云。〕此云此上，大鈔云：次下。
X10n0250_p0019c21║此云此下，聲聞，大鈔云：謂聲聞。然若據前是春池瓦
X10n0250_p0019c22║礫喻，此後是良醫斷乳喻，似乎略鈔可取。何者？此上
X10n0250_p0019c23║亦是約法約喻，此上此下之言，即結前生後也。然奈
X10n0250_p0019c24║何文云：重顯四德。明知重顯之言，意屬後喻。蓋鈔中
X10n0250_p0020a01║略去能喻之文，故有聲聞難佛，舊醫用乳等言。若爾，
X10n0250_p0020a02║則依於大鈔，文義相屬，甚可取也。〔注：舊醫用乳，新
X10n0250_p0020a03║醫斷乳後復用乳。〕彼經第二云：譬如國王暗鈍少
X10n0250_p0020a04║知，有一醫師性復頑嚚，王賜厚祿療治眾病，純以乳
X10n0250_p0020a05║藥亦不知病，雖加乳藥而不善解。復有明醫曉八種
X10n0250_p0020a06║術，療治眾病知諸方藥，是時舊醫反生貢高輕慢之
X10n0250_p0020a07║心。是時明醫即為王說種種醫方，方知舊醫無知，遂
X10n0250_p0020a08║便逐出。是時新醫而語王曰：願王宣令一切國內，不
X10n0250_p0020a09║得復服舊醫乳藥。即以眾味和合其藥，以療眾病無
X10n0250_p0020a10║不得差。其後不久王復得病，即命新醫云何當治？是
X10n0250_p0020a11║時醫者復語王曰：應用乳藥（云云）。然凡夫執我即舊
X10n0250_p0020a12║醫用乳，佛說無我即新醫斷乳，於無我中指出真我，
X10n0250_p0020a13║即後復用乳。〔後法合云。〕文有四節。汝等當知下，舉
X10n0250_p0020a14║要令知。外道言我下，合舊醫用乳。如虫食木者，以偶
X10n0250_p0020a15║成字故，有字而無義故。佛唱言無我下，合新醫斷乳。
X10n0250_p0020a16║〔調生故。〕者，為調伏凡夫邪見眾生故，說於無我。
X10n0250_p0020a17║〔為知時故。〕者，喻中為欲令知時不堪故，令其斷乳。
X10n0250_p0020a18║〔說有我者乃至汝當修習。〕合後復用乳。〔如來說
X10n0250_p0020a19║我。〕者，非如凡夫外道所計吾我。如彼良醫善知方
X10n0250_p0020a20║藥，為調病故令斷於乳，實非斷乳；如來亦爾，為調伏
X10n0250_p0020a21║眾生故說於無我，雖說無我實非無我。所言無我者，
X10n0250_p0020a22║無我法中有於真我，汝當如是修習。徵曰：〔何者是
X10n0250_p0020a23║我？〕答云：〔若法是實、是真、是常、是主、是依、性不變者，
X10n0250_p0020a24║是名為我。〕此即無我法中說有我也。所謂我者，即
X10n0250_p0020b01║真常主宰性不變者是。然猶未顯真我之體，非但無
X10n0250_p0020b02║我便名真我也。正顯真我者，如次引第五云耳。又一
X10n0250_p0020b03║德互具諸德，故云是真是常等也。〔第五卷亦云：又
X10n0250_p0020b04║解脫者名為不空乃至空者不空者。〕等既無諸法，
X10n0250_p0020b05║不可謂不空，如瓶無水也。既有真實四德，不可謂空，
X10n0250_p0020b06║善色常樂我淨，不動不變，顯有真我之體，如瓶色香
X10n0250_p0020b07║味觸四塵具故。既以四德為實體，如以四塵為瓶體，
X10n0250_p0020b08║即知四德是實體之德也。〔解脫者，名為不空。〕或謂
X10n0250_p0020b09║應云空不空文脫一空字，意云文中具空不空義故。
X10n0250_p0020b10║今謂不然，文云解脫者名為不空，當知不空之言屬
X10n0250_p0020b11║於解脫也。曾親撿經文，但云名為不空，理無疑也。
X10n0250_p0020b12║〔於非苦中生於苦想。〕此下又引第七者，顯四德是
X10n0250_p0020b13║一切佛法之本，故迦葉迷之便成邪見，今悟方名正
X10n0250_p0020b14║見。彼經具云：佛告迦葉：謂四倒者，於非苦中生於苦
X10n0250_p0020b15║想，名曰顛倒。非苦者，名為如來。生苦想者，謂於如來
X10n0250_p0020b16║無常變異（二乘謂如來亦屬無常變異）。若言如來捨此苦身入於
X10n0250_p0020b17║涅槃，如薪盡火滅，是名於非苦中生於苦想（二乘謂佛厭苦
X10n0250_p0020b18║入滅取於灰斷，由是自取灰斷，是為顛倒）。〔注云云。〕超簡苦倒未盡之文，
X10n0250_p0020b19║又超常倒之文。〔注：餘三例云。〕例字，准大鈔乃倒字。
X10n0250_p0020b20║彼經文亦云謂四倒者，鈔中已引苦倒竟，合應云餘
X10n0250_p0020b21║三倒，宜從大鈔倒字為正。三字或云二字，以次注唯
X10n0250_p0020b22║二故，却將次前無常變異之文配常倒之義。然此說
X10n0250_p0020b23║無理。若照經文，次注果脫常倒之文，二字無爽。若云
X10n0250_p0020b24║無常變異之文配常倒者，恐妨彼經文。以彼經於苦
X10n0250_p0020c01║倒之後，連次敘常倒云：無常常想，常無常想，是名顛
X10n0250_p0020c02║倒。無常者，名不修空。不修空故，知壽促。若有說者，言
X10n0250_p0020c03║不修空寂得長壽者，是名顛倒。若然者，此等之文超
X10n0250_p0020c04║簡在次前云云中也。以此推之，改三字為二字頗宜，
X10n0250_p0020c05║但不可將無常變異之文配於常倒。〔注：世間說我
X10n0250_p0020c06║無有佛性。〕等。彼經具云：無我我想，我無我想，是名
X10n0250_p0020c07║顛倒。世間之人亦說有我，雖說有我，無有佛性，是則
X10n0250_p0020c08║名為於無我中而生我想，是名顛倒。佛法有我，即是
X10n0250_p0020c09║佛性，世間之人說佛法無我，名我中生無我想云云。
X10n0250_p0020c10║〔注如來非雜食。〕等。彼經具云：淨不淨想，是名顛倒。
X10n0250_p0020c11║淨者常住，非雜食身、非煩惱身、非是肉身、非是筋骨
X10n0250_p0020c12║繫縛之身。若有說言：如來非雜食身等，盡是顛倒。我
X10n0250_p0020c13║今亦說如來藏云云。如來先說無我者，為除病故，令
X10n0250_p0020c14║修無我，非真無我也。猶苦味塗乳，令子不飲。今說如
X10n0250_p0020c15║來藏真常等，二乘實執前聞，不肯領悟，猶洗乳令飲，
X10n0250_p0020c16║子疑不飲。〔云云。〕者，迦葉又難，佛又以額珠喻示等。
X10n0250_p0020c17║〔第三十七卷又云：〕等大鈔云：第三十卷以大鈔為
X10n0250_p0020c18║正。〔四念處。〕四謂身、受、心、法，念謂念、慧。此四是念、慧
X10n0250_p0020c19║所安住處，故名四念處，亦名念住。以慧守境，由念得
X10n0250_p0020c20║住故。必要四者，從麤至細，對治四倒故；觀四顛倒，趣
X10n0250_p0020c21║入四諦故。〔觀身不淨。〕不淨有五，謂種子、住處、自相、
X10n0250_p0020c22║自性、究竟不淨。〔觀受是苦。〕受有三種，謂苦受即苦
X10n0250_p0020c23║苦，樂受即壞苦，捨受即行苦。以其情塵生諸受故計
X10n0250_p0020c24║之為樂，是故觀其苦受等以為對治。〔觀心無常。〕觀
X10n0250_p0021a01║心念念生滅，誰受此樂？〔觀法無我。〕想、行二蘊，無有
X10n0250_p0021a02║我故。已上四觀，對治凡夫計淨等四倒。然此四念處，
X10n0250_p0021a03║以身、受、心、法為次者，對治之門，從麤至細故。色身最
X10n0250_p0021a04║麤，故先觀之。受領外境，望身為次。心不約境，細於前
X10n0250_p0021a05║二，又以為次。法最為細，又為其次。其所對治四種顛
X10n0250_p0021a06║倒，以常、樂、我、淨為次者，從重至輕為次故。常倒最重，
X10n0250_p0021a07║故以為初。以計心王為常，故生邪見。以邪見故，無因
X10n0250_p0021a08║果善惡故。樂為次者，但計妄樂，未必邪見，生過淺故。
X10n0250_p0021a09║我又居次者，計有主宰，不礙修行故。淨為最末者，計
X10n0250_p0021a10║身為淨，但生妄貪，無大過故。〔注：此通大小乘修。〕此
X10n0250_p0021a11║念處觀有二種觀：一、約相觀世俗，通大、小乘修；二、約
X10n0250_p0021a12║性觀勝義，唯大乘修。約相通大、小乘修者，但假、實異
X10n0250_p0021a13║故。若小乘觀身不淨，不知緣假故；若大乘所觀，但知
X10n0250_p0021a14║緣假，不計其實。既不觀性空，但觀緣假，故云約相觀
X10n0250_p0021a15║世俗。然據鈔文，唯約小乘一重四倒；今據注文，通大、
X10n0250_p0021a16║小乘修，故作是釋。〔又諸法無行經云：觀身畢竟空。〕
X10n0250_p0021a17║等，此約性。唯大乘觀性空，對治小乘計不淨等四倒。
X10n0250_p0021a18║觀身既空，即無不淨，是故小乘作不淨觀，亦是顛倒。
X10n0250_p0021a19║然前約相，此約性。若大集經、瑜伽論等，約大乘性、相
X10n0250_p0021a20║雙觀等，即如上大乘通性、相之義。若華嚴疏鈔，但大、
X10n0250_p0021a21║小乘相對性、相說之。又彼約通、別觀之。別觀者，義見
X10n0250_p0021a22║前文，其身、受、心、法各別而觀。通觀者，以身、受、心、法俱
X10n0250_p0021a23║合五蘊，五蘊皆身，故唯觀於身。淨名經云：是身如聚
X10n0250_p0021a24║沫，不可撮磨（若別觀此，是色如聚沫故）；是身如泡，不可久立（受如水泡）；
X10n0250_p0021b01║是身如焰，從渴愛生（想如熱焰）；是身如芭蕉，中無有實（行如
X10n0250_p0021b02║芭蕉）；是身如幻，從顛倒生（諸識如幻）。然彼經五蘊皆言其身，
X10n0250_p0021b03║故云通觀。然以義求之，別觀通大、小乘，通觀唯大乘
X10n0250_p0021b04║也。〔唯識論五位中第五究竟位。〕一、資粮位（三賢），二、加
X10n0250_p0021b05║行位（十向之後別立此名為入見道，復起加行伏除二取），三、通達位（見道初地有三心，謂
X10n0250_p0021b06║入心、住心、出心，此是即初地入心），四、修道位（從初地住心至金剛無間），五、究竟位
X10n0250_p0021b07║（金剛心解脫道中盡未來際皆此位收）。然茲五位或開加行為四，謂煗、
X10n0250_p0021b08║頂、忍等。問：唯識四德是權教，今何引證耶？答：但取彼
X10n0250_p0021b09║諸佛雖說無量法門究竟果位，為顯四德之義。〔東
X10n0250_p0021b10║方雙乃至北方雙。〕者乃至者，超間之辭。具足應云：
X10n0250_p0021b11║南方雙者破於苦獲得於樂，西方雙者破於無我而
X10n0250_p0021b12║得於我。〔善男子！此中。〕下引事證成。〔我亦如是，乃
X10n0250_p0021b13║至入大涅槃。〕出娑羅林滅度之所以。〔此四雙樹，四
X10n0250_p0021b14║王典掌。〕東方雙在於佛後，西方雙在於佛前，南方
X10n0250_p0021b15║雙在於佛足，北方雙在於佛首。佛入滅已，東西二雙
X10n0250_p0021b16║合為一樹，南北二雙亦合為一樹，垂覆如來，慘然變
X10n0250_p0021b17║白，猶如白鶴，名為鶴樹，亦名娑羅林，此云堅固法。以
X10n0250_p0021b18║此樹風霜不能改，四時莫能遷，以況世尊法身金剛
X10n0250_p0021b19║之質，老死不能變，念念不能易，故云娑羅。四王典掌，
X10n0250_p0021b20║喻佛為四王護法，故於中入滅也。〔娑羅雙樹至華
X10n0250_p0021b21║喻我，果喻樂。〕我是佛義，樂是涅槃義，喻佛為利二
X10n0250_p0021b22║乘故，於中入滅也。能喻華果，利無量眾生。所喻唯二
X10n0250_p0021b23║乘者，且對小故，非不具一切也。以四雙正破小乘四
X10n0250_p0021b24║倒故。〔師子吼言：。〕師子吼菩薩請問如來。佛言：如師
X10n0250_p0021c01║子王自知身力牙齒鋒鋩等，彼經有師子吼品，如來
X10n0250_p0021c02║何故二月涅槃云云。問二月入滅之所以。答：以春陽
X10n0250_p0021c03║之月，為欲破於常見故。〔孟冬枯悴云云。〕破於樂故，
X10n0250_p0021c04║乃至破世我、世淨故。〔言二月者，喻於如來二種法
X10n0250_p0021c05║身。〕理法身即真身，智法身即應身。然兩重四倒，總成
X10n0250_p0021c06║八倒。其四念處觀既有性、相兩重，治於八倒，即成八
X10n0250_p0021c07║行。凡夫取著生死無常等，二乘取著涅槃常等，此為
X10n0250_p0021c08║八倒。無念而知生死無常等、涅槃真常等，即是八行。
X10n0250_p0021c09║然前之凡夫、二乘兩重四倒，此中鈔意即以四念處
X10n0250_p0021c10║觀性、相兩重為能治，以成八行。繳釋前文。實德文相
X10n0250_p0021c11║可見。權德納耶輸示現不淨，在佛即是淨，小乘以為
X10n0250_p0021c12║不淨。餘三例此，可知。〔四枯四榮，注文在別譯本中。〕
X10n0250_p0021c13║辯疑誤云：清涼云：枯榮之說，大師義立，或別有據，鮮
X10n0250_p0021c14║榮枯悴，明法不偏。然未知所據，理甚昭然。又大鈔云：
X10n0250_p0021c15║枯榮之說，檢經無文，或大師義立，或別譯別行經本。
X10n0250_p0021c16║然不知所據明矣。今此略鈔，不應直斷云文在別譯
X10n0250_p0021c17║本中。今謂圭山應後親見別譯有文，故作此指。如長
X10n0250_p0021c18║壽年號鈔云：待更撿尋。修證儀則曰：長壽二年白馬
X10n0250_p0021c19║寺，則天皇后統中原。皆此類也。辨疑誤似覺孟浪。
X10n0250_p0021c20║〔謂法性之色。〕以從法性緣生，故一色一切色；緣生
X10n0250_p0021c21║即空，故一切色一色。法性中非一非一切，非色非不
X10n0250_p0021c22║色，但是性空之色，故云法性之色。既是法性空之色，
X10n0250_p0021c23║故云法性之色。既是法性之色，何淨何不淨？以實非
X10n0250_p0021c24║是淨，凡夫計淨，是名顛倒；實非不淨，小乘計不淨，亦
X10n0250_p0022a01║名顛倒。法性之色，據清涼作圓教，今釋義為實教，隨
X10n0250_p0022a02║祖師之便宜，不必局也。〔今觀色種即空。〕色種者，即
X10n0250_p0022a03║身念處也。大品說一切種修四念處，一切種即身、受、
X10n0250_p0022a04║心、法也。於中先觀身之色種，色種即空，空中無淨，空
X10n0250_p0022a05║觀之中本無於淨，云何計淨？凡夫取著於淨，是所治
X10n0250_p0022a06║之病；今觀色種即空，無淨可著，是能治之法藥。〔淨
X10n0250_p0022a07║倒既破，枯念處成，色種即假。〕假觀之中色法常淨，
X10n0250_p0022a08║何計不淨？以身為患慮而取灰身滅智，謂色不淨，是
X10n0250_p0022a09║名二乘。〔不淨倒破，榮念處成，觀色本際，非空非假，
X10n0250_p0022a10║非淨不淨，乃名中道。〕空枯同前，約相破四倒。假榮
X10n0250_p0022a11║同前，約性破四倒。此云非淨非不淨，即非相非性中
X10n0250_p0022a12║道之理。又前就能對治言之，謂空謂假。今就中道，故
X10n0250_p0022a13║非空非假，以表此中道之理，故於中入滅。〔注：觀受、
X10n0250_p0022a14║心、法苦、無常、無我等例之。〕應云：法性之受，實非不
X10n0250_p0022a15║苦，凡夫計樂；實非是苦，二乘計苦。今觀受種，即空、即
X10n0250_p0022a16║假、即中道等云云。〔故疏備舉云佛之德也。〕或本云
X10n0250_p0022a17║略舉云，大鈔云偏舉云。今詳其義，大鈔理長。〔上所
X10n0250_p0022a18║引起信論中真如四德之文是云云。〕彼論總立一
X10n0250_p0022a19║心為本立義分云：所言法者，謂眾生心。是心則攝一
X10n0250_p0022a20║切世間、出世間法，故云總立一心為本。〔於中有心
X10n0250_p0022a21║真如、心生滅二門。〕故彼文云：依一心法有二種門：
X10n0250_p0022a22║一者、心真如門，二者、心生滅門。〔心真如門，具常等
X10n0250_p0022a23║四德。〕者，彼云：心真如門，即約體絕相義，謂非染非
X10n0250_p0022a24║淨，非生非滅，不動不轉，平等一味，性無差別，一切眾
X10n0250_p0022b01║生即涅槃相。乃至云：真如自體有大智慧光明義故，
X10n0250_p0022b02║遍照法界義故，真實識知義故，自性清淨心義故，常
X10n0250_p0022b03║樂我淨義故等。故知真如自體本具常等四種實德
X10n0250_p0022b04║也。〔心生滅門中，始本不二為究竟覺，亦是四德。〕者，
X10n0250_p0022b05║彼云：心生滅門，即隨緣起滅義。所以於如來藏心，說
X10n0250_p0022b06║有生滅者，謂隨薰動轉，成於染淨。就此門中，有覺不
X10n0250_p0022b07║覺二義。於不覺中，生三細六麤，遂至輪轉。能反此不
X10n0250_p0022b08║覺，名為始覺。始覺合本，始本不二，為究竟覺。此之生
X10n0250_p0022b09║滅門，即是真如隨緣作諸法。諸法既無異體，還攝真
X10n0250_p0022b10║如門。當此始本不二之時，與真如門元同一體，以二
X10n0250_p0022b11║門不相離故。如金攝器，器無遺故。以器攝金，金無不
X10n0250_p0022b12║盡。二門不二，全體遍收，與真如自體之四德，初無有
X10n0250_p0022b13║異。故知生滅門，亦具此四德也。〔勝鬘等意皆然。〕等
X10n0250_p0022b14║於華嚴等經，指廣在華嚴勝鬘經者，彼經云：自性清
X10n0250_p0022b15║淨心，不染而染等。
X10n0250_p0022b16║〔疏。專一氣而致柔。〕蓋明修心成其果德，故先舉專
X10n0250_p0022b17║氣至柔心為類例。一氣既為陰陽天地之本，故專修
X10n0250_p0022b18║鍊於一氣，功用既著而致於柔，名為成道。意云：元氣
X10n0250_p0022b19║是自然大道，元氣以靜默故能生動，柔弱故能生剛
X10n0250_p0022b20║強。就人事言之，欲為人君，當法此靜默柔弱，方能合
X10n0250_p0022b21║道。庶人反此，與道相乖，以不能安靜默，守柔弱，故有
X10n0250_p0022b22║乖於道。〔注：靜為躁君。〕老子云：重為輕根，靜為躁君。
X10n0250_p0022b23║以重能制輕，靜能持躁，故重為輕之根，靜為躁之君。
X10n0250_p0022b24║柔弱能生剛強，水之至柔，金石之至剛，擊之既久，金
X10n0250_p0022c01║石必虧。故知柔弱者久長，剛強者弗永。〔注：強梁者
X10n0250_p0022c02║不得其死。〕強梁者既乖於道，故不能保壽命。故御
X10n0250_p0022c03║注云：強梁之人，動與物無，求益而反損，物或擊之，故
X10n0250_p0022c04║不得其死。〔注：富貴而驕，自遺其咎。〕富貴者，當賑貧
X10n0250_p0022c05║憐賤。其或不爾，反更驕恣，必被禍患。本文云：自遺（去聲）
X10n0250_p0022c06║其咎。遺者，贈也。若大鈔云自貽其咎，當依本文注。
X10n0250_p0022c07║〔飄風不終朝。〕具云：飄風不終朝，驟雨不終日。飄風，
X10n0250_p0022c08║疾風也。驟雨，暴雨也。蓋言其疾不能長，暴不能久。如
X10n0250_p0022c09║此者，天地尚不能久，而況於人乎？〔注：馳騁畋獵，令
X10n0250_p0022c10║人發狂。〕精神好安靜，其或馳騁呼吸，精神散亡，故
X10n0250_p0022c11║發狂也。〔保雌守弱，綿綿不已。〕活身當如雌牝，安靜
X10n0250_p0022c12║柔弱，萬物以之生，故綿綿不已。〔注：令人為而不恃。〕
X10n0250_p0022c13║道所施為，不恃望其報。〔注長而不宰。〕道能長養萬
X10n0250_p0022c14║物，不宰割以為器用。〔注挫銳解紛。〕挫其銳，解其紛，
X10n0250_p0022c15║和其光，同其塵。銳者，進也。故為道之人，欲進取功名，
X10n0250_p0022c16║當挫（則臥切）而止之。紛者，擾也。當釋其紛擾，以合其大
X10n0250_p0022c17║道。〔注：知白守黑。〕具云：知白守黑，為天下式。故修道
X10n0250_p0022c18║者，雖自知昭昭明白，當復守之以默默如闇昧，如是
X10n0250_p0022c19║則可以為天下法式，可以合於大道。〔注：勿矜勿伐。〕
X10n0250_p0022c20║矜，大也。聖人不自責大，能久而不危。伐，取也。聖人德
X10n0250_p0022c21║化流行，不自取其美，故有功於天下，能合於大道。
X10n0250_p0022c22║〔注：若拙若納。〕大巧若拙，大辨若訥，能抱此淳元一
X10n0250_p0022c23║氣者，可以為天下之法式。〔注：如嬰兒之未孩。〕怕然
X10n0250_p0022c24║安靜於情欲，如小兒未能答偶人之時，內無思慮，外
X10n0250_p0023a01║無政事，精神不去，以全其性也。〔注。夫物芸芸，各歸
X10n0250_p0023a02║其根。〕芸芸，華葉盛貌。各歸其根，則萬物無不枯落，
X10n0250_p0023a03║復歸根而更生也。〔注：歸根曰靜，靜曰復命。〕根安靜，
X10n0250_p0023a04║故不死。靜曰復命。能安靜，則還復性命。〔注復命曰
X10n0250_p0023a05║常。〕能復命，則得性命之常。〔注：復歸於無極。〕究竟
X10n0250_p0023a06║所歸，還復歸於無極大道也。〔既合於乾道，則各正
X10n0250_p0023a07║性命，保合大和，乃利貞也。〕彖辭云：大哉乾元，萬物
X10n0250_p0023a08║資始，乾道變化，各正性命。注云：乘變化而御大器，靜
X10n0250_p0023a09║專動直，不失大和也。雲行雨施，品物流形，永保無虧，
X10n0250_p0023a10║為物之首，乾道者也。天下之至柔，馳騁天下之至堅。
X10n0250_p0023a11║水性至柔，金石至堅，水能貫堅入剛，無所不通，而此
X10n0250_p0023a12║至柔之一氣，先萬物生而不與萬物同殞，可謂馳騁
X10n0250_p0023a13║天下之至堅也。例同釋氏之一心，先天地生而不與
X10n0250_p0023a14║萬物同類，隨流加染而不染，能破惑顯理，可謂馳騁
X10n0250_p0023a15║天下之至堅也。〔當其無，有其用。〕具云埏埴以為器
X10n0250_p0023a16║（上音羶，下音植），當其無器之用。鑿戶牖以為室，當其無室之
X10n0250_p0023a17║用。今撮略其文，故云當其無，有其用。以此事空虗，故
X10n0250_p0023a18║各得其用也。故大道亦然矣。〔終不為大。〕具云可名
X10n0250_p0023a19║為大。是以聖人終不為大，故能成其大。聖人法道忘
X10n0250_p0023a20║功，終不自為光大，故能成光大之業。所謂為大於其
X10n0250_p0023a21║細，圖難於其易也。〔周易謙卦〕上坤而下艮，為謙卦。
X10n0250_p0023a22║坤，地也。艮，山也。艮既在下，而山藏於地中，地道卑而
X10n0250_p0023a23║上行，地中有山，名之曰謙。謙者，卑退為義，屈己下物
X10n0250_p0023a24║也。彖辭云：謙尊而光，卑而不可踰，君子之終也。又云：
X10n0250_p0023b01║謙謙君子，用涉大川。注云：謙謙其為君子也，用涉大
X10n0250_p0023b02║難，物無害也。故知君子雖謙退居下，人歸其德，如水
X10n0250_p0023b03║謙下而眾流歸之，而成大海，蓋柔弱之所致也。大道
X10n0250_p0023b04║亦爾。谷神不死，是謂玄牝。谷，養也。人能養神，能至於
X10n0250_p0023b05║長生，故名不死，是謂玄牝。不死之道，在於玄牝。玄，天
X10n0250_p0023b06║也，深也。牝，地也，母也。谷神應物，冲用無方，深妙不窮，
X10n0250_p0023b07║能母萬物，故云玄牝。玄牝之門，是謂天地根。御注云：
X10n0250_p0023b08║深妙靈牝，能母萬物，萬物由此而出，是謂之門。天地
X10n0250_p0023b09║之有形資稟，此為根本，故曰天地根。〔綿綿若存〕用
X10n0250_p0023b10║之不勤修鍊，此氣於呼吸喘息當綿微，若可存，復若
X10n0250_p0023b11║有，又復用氣，當寬舒自在，不當忿疾勤勞。修鍊之法
X10n0250_p0023b12║如此，久久純熟，得氣之和柔，至於長生不死，吾家所
X10n0250_p0023b13║謂成道也。〔注河上公注云云。〕謂專守精氣，使之不
X10n0250_p0023b14║亂，則形體能應物而柔順也。辨疑誤云：上下注文皆
X10n0250_p0023b15║河上公語，何獨於此注之？形顯上下皆非也。今謂不
X10n0250_p0023b16║然，兼以御注之文注之，當揀別之耳。〔心使氣曰強。〕
X10n0250_p0023b17║河上公注云：心當專一為和柔，而神氣實內，故形體
X10n0250_p0023b18║柔弱。〔役心使氣〕已下，則御注云：心有是非，氣無分
X10n0250_p0023b19║別。若役心使氣，則和氣去中，是曰強梁之人。辨疑誤
X10n0250_p0023b20║云：當依大鈔。況此所注，非河上公之語。今謂雙引二
X10n0250_p0023b21║家之注，合道乖道，得失相對，注文明若日月。鈔釋已
X10n0250_p0023b22║下，乃圭峰出彼二家之意，何異論之有哉？愈顯上下
X10n0250_p0023b23║之文，非唯河上公之注耳。〔鈔釋曰：〕者指此，當鈔釋
X10n0250_p0023b24║注也。〔是謂深根固蔕。〕具云：有國之母，可以久長，是
X10n0250_p0023c01║謂深根固蔕。注云：人以氣為根，以精為蔕，當深藏其
X10n0250_p0023c02║氣，固守其精，則可以久長，如樹根深而枝蔕堅實也。
X10n0250_p0023c03║〔天得一以清〕天得一，故能垂象清明。〔注地寧。〕地
X10n0250_p0023c04║得一以寧，地得一故，安靜不動。〔注：神靈。〕神得一以
X10n0250_p0023c05║靈，神得一，故變化無形。〔注谷盈〕谷得一以盈，盈滿
X10n0250_p0023c06║不絕也。〔注萬物生。〕萬物得一以生成。〔注王候正。〕
X10n0250_p0023c07║王侯得一，以天下平正。〔注直則正也。〕其靜也專，專
X10n0250_p0023c08║則一也。其動也直，直則正也。大鈔云：直，剛正也。然本
X10n0250_p0023c09║注是剛字，以大鈔為正，依此鈔義亦可通。〔疏：修一
X10n0250_p0023c10║心而成道。〕儒道專氣致柔，歸根復命，與此修心成
X10n0250_p0023c11║道，大略相似，故先舉之。今此正明夫萬有之本，莫大
X10n0250_p0023c12║於一心。善惡二輪，苦樂二報，凡聖因果等法，不離乎
X10n0250_p0023c13║一心也。心外有法，則同邪見。然既離此一心，別無諸
X10n0250_p0023c14║法，則知一切染淨因果等，皆以一心為本。欲成佛道，
X10n0250_p0023c15║當修此一心。修而久之，至於成道。故曰修一心而成
X10n0250_p0023c16║道也。然先云始於一氣，本乎一心。此之一氣一心，竝
X10n0250_p0023c17║通情器。釋論云：性德圓滿海是也。今約修說，降殺一
X10n0250_p0023c18║等，唯局有情，即修行種因海是也。
X10n0250_p0023c19║〔應以智證潔白自心。〕然據經文，乃曰智燈。今以燈
X10n0250_p0023c20║字為正一心，此即一法界心也。無二真心，故稱為一。
X10n0250_p0023c21║〔大總相。〕者，即一真心源。論開真如生滅二門，論云：
X10n0250_p0023c22║心真如者，即一真心源之體。蓋一真心全體作真如
X10n0250_p0023c23║門，亦全體作生滅門，是故二門各總攝一切法。今直
X10n0250_p0023c24║指此心真如門，是一真心源之體，即此經圓覺妙心
X10n0250_p0024a01║也。今云不滅不生，論亦云心性不生不滅等，故知圓
X10n0250_p0024a02║覺妙心，正同起信一真心源，亦同華嚴一真法界。三
X10n0250_p0024a03║法體同，但義門別，故三名之不同耳。起信欲究妄本，
X10n0250_p0024a04║約凡以標心，義局終教。圓覺意顯淨源，約佛以標覺，
X10n0250_p0024a05║義局頓教。華嚴不逐機宜對待，故曰一真法界，此即
X10n0250_p0024a06║圓教。圭山又云：若克其體，頓圓修同。蓋取三法體一
X10n0250_p0024a07║含圓以說，然此經又有分圓之義耳。
X10n0250_p0024a08║〔疏心也者。〕前科既標指此心為果德之本，又令修
X10n0250_p0024a09║此一心以成其果德。然心有體相德用，欲令修之，當
X10n0250_p0024a10║明旨趣。故自此之下，明此心體本來竪窮橫徧，唯此
X10n0250_p0024a11║覺心之外，不見一法有體。以此覺心圓裹三世，裹滿
X10n0250_p0024a12║法界，因此覺心名為圓覺。既具體相德用，欲明此心
X10n0250_p0024a13║體竪窮橫徧，故先標舉。謂標舉此心，為下諸科之本
X10n0250_p0024a14║也。汎言心者，總有四種：一、紇利陀，謂肉團心；二、緣慮，
X10n0250_p0024a15║名心；三、質多，此云集起心；四、乾栗䭾，謂堅實心。紇（胡結、
X10n0250_p0024a16║下沒二切）陀（音墮）乾（音干）。然此四心，前三是妄心，後一是真心。
X10n0250_p0024a17║真心者，即如來藏自性清淨心。今此正辨此心也。
X10n0250_p0024a18║問：如來藏自性清淨心，多約在纏，是終教義，今何用
X10n0250_p0024a19║之？答：在此乃總相心也，何所不通？且肉團心者，即人
X10n0250_p0024a20║之心藏也。其色赤，形如蓮華，上有七葉，百法中屬色
X10n0250_p0024a21║法所攝。其緣慮、集起二心，體雖是一，用不同故，分乎
X10n0250_p0024a22║二種。體同者，皆以第八識為體故；用別者，以緣慮、集
X10n0250_p0024a23║起為義不同故。〔緣慮名心，謂八種識俱能緣慮自
X10n0250_p0024a24║分境故。〕以所緣之境八種不同，能緣之心亦分八
X10n0250_p0024b01║種之別。性宗則不爾，前七但是第八差別功能，無別
X10n0250_p0024b02║體也。不同相宗，各各出體。然心、意、識之三種，有通有
X10n0250_p0024b03║別。通者：一、緣慮故名心，二、等無間故名意，三、能了別
X10n0250_p0024b04║故名識。初緣慮名心者，八識皆名心，以八種識俱能
X10n0250_p0024b05║緣慮自分境故。第八識緣根、身、種子、器界所緣之境，
X10n0250_p0024b06║即相分第七識能緣第八，見分第六識能緣一切境。
X10n0250_p0024b07║前五識如次緣色、聲、香、味、觸，故云緣慮自分境。二、等
X10n0250_p0024b08║無間故名意者，則八種皆名意，以八種俱無間故。三、
X10n0250_p0024b09║了別故名識，亦八種皆名識，以俱能了別故。了別者，
X10n0250_p0024b10║分別也。然分別有三：一、自性分別，即現量也。前五與
X10n0250_p0024b11║第八，唯有此一種分別。二、隨念分別，三、計度分別。六、
X10n0250_p0024b12║七具此三種分別，以起心籌量比度故。此約通義解
X10n0250_p0024b13║心、意、識。若約別名，則集起解心，此唯第八；思量解意，
X10n0250_p0024b14║此唯第七；了別解識，通前六種，以能了別別境故。故
X10n0250_p0024b15║心、意、識三種，是八識之通名，有此兩勢不同。今此不
X10n0250_p0024b16║論意與識，唯釋其心故。約緣慮以明，則八種俱名心
X10n0250_p0024b17║也。約集起以解心，則唯第八識，以第八有七種名故：
X10n0250_p0024b18║一、名集起心，集諸種子，起現行故，悟之即是覺心；二、
X10n0250_p0024b19║名阿陀那，此云執持，執持種子及諸色根，令不壞故；
X10n0250_p0024b20║三、名所知依，能與染、淨所知諸法為依止故；四、名種
X10n0250_p0024b21║子識，能任持種子故；五、名阿賴耶，此云藏；六、名異熟
X10n0250_p0024b22║識，亦名果報識；七、名無垢識。此皆第八識之名也。前
X10n0250_p0024b23║六是因位，后一是果位。又總分三位：前四與七是相
X10n0250_p0024b24║續執持位，此通漏、無漏一切凡、聖位；第五阿賴耶是
X10n0250_p0024c01║雜染執藏位，亦名我愛執藏位，具能藏、所藏、執藏三
X10n0250_p0024c02║義，正以執藏為名，至八地捨此名。此約相宗，若終教
X10n0250_p0024c03║發心，住頓教觀，成沒此名。第六異熟識是善、惡業果
X10n0250_p0024c04║位，唯通有漏、無記善，至等覺捨此名，以如來地純無
X10n0250_p0024c05║漏善故。然集起是第八識之義，非是其名。梵語質多，
X10n0250_p0024c06║此云心，此乃心之通名也。故靜法苑公將集起心為
X10n0250_p0024c07║義，例破賢首契經，故知質多乃心之通名。問：今翻為
X10n0250_p0024c08║集起，得非屬所破邪？答：今此鈔意，亦以質多為心，集
X10n0250_p0024c09║起為義，以義助名，謂之集起心。心既是通名，集起是
X10n0250_p0024c10║第八識之別義，以別助通，通亦成別，故不屬所破。下
X10n0250_p0024c11║文（鈔八初）正翻為心，故知集起是義，由種種法熏習種
X10n0250_p0024c12║子所積集，在於此識，起於現行也。
X10n0250_p0024c13║
X10n0250_p0024c14║圓覺疏鈔隨文要解卷第一