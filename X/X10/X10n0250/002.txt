X10n0250_p0024c15║
X10n0250_p0024c16║
X10n0250_p0024c17║
X10n0250_p0024c18║圓覺疏鈔隨文要解卷第二
X10n0250_p0024c19║沙門清遠　述
X10n0250_p0024c20║〔疏：冲虗玅粹，炳煥靈明。〕大鈔引禪宗空寂知以配
X10n0250_p0024c21║之。上句是空寂，直顯自性之體。下句是寂知，是即體
X10n0250_p0024c22║之用。〔老子云：道冲而用之或不盈。〕注云：道動出冲
X10n0250_p0024c23║和之氣，而用生成，有生成之功，曾不盈滿。
X10n0250_p0024c24║〔疏：無去無來，冥通三際。〕以此真心，三際莫之能易，
X10n0250_p0025a01║故曰無去無來。以無去來今，故不離於三際。以入三
X10n0250_p0025a02║世無跡，故三際求之而不有，故曰冥通。問：經云：皆依
X10n0250_p0025a03║圓照清淨覺相。既云覺相，寧曰無去無來？答：下經文
X10n0250_p0025a04║以約迷悟說，故分能所之相，非相貌之相也。
X10n0250_p0025a05║〔疏：非中非外，洞徹十方。〕謂此覺之心體，非內外中
X10n0250_p0025a06║間，故洞然透徹，無所不遍。凡有所在，即有所不在。故
X10n0250_p0025a07║楞嚴經，佛以神湯內寫，徵破阿難執心在內。又以針
X10n0250_p0025a08║治內障，徵破阿難執心潛在根內。又以靈膏反質，徵
X10n0250_p0025a09║破阿難執心在外。乃至七處徵，而無心可得。阿難被
X10n0250_p0025a10║徵，介爾妄心，無逃避處。妄賊既除，真王得顯。故知無
X10n0250_p0025a11║在無不在，故於是乎洞徹十方也。〔所謂非是中，非
X10n0250_p0025a12║謂是非中。〕簡非中道也。非謂此心是非中。〔意顯決
X10n0250_p0025a13║穴，舉體全徧。〕穴字誤也，應作定字。〔莽鹵〕上音姆，
X10n0250_p0025a14║下音魯，本出莊子。或作蟒呼者，非也。
X10n0250_p0025a15║〔疏：不滅不生，豈四山之可害。〕以心體真常，故萬行
X10n0250_p0025a16║修起而不生，隨流處染而不滅；以自體本有，不待新
X10n0250_p0025a17║生，故盡未來際究竟常住。故四山喻四相。然四相有
X10n0250_p0025a18║二：初、微細四相，謂生、住、異、滅，在疏冥通三際中具之；
X10n0250_p0025a19║果報四相，謂生、老、病、死，今則果報四相也。然約以麤
X10n0250_p0025a20║顯細，亦是生、住、異、滅四相不能害也。〔起信云：所謂
X10n0250_p0025a21║心性不生不滅。〕彼文具云：所謂心性不生不滅，一
X10n0250_p0025a22║切諸法唯依妄念而有差別等。現見諸法差別相者，
X10n0250_p0025a23║乃遍計妄情所作，而此真心未嘗生滅也。〔然，不生
X10n0250_p0025a24║滅三性不同。〕三性本出唯識論，彼云依此三性，說
X10n0250_p0025b01║彼三無性等。然三性空，性相三宗說之不同。初相宗
X10n0250_p0025b02║說三性者，初依他起性，以阿賴耶識秉業等種辨體
X10n0250_p0025b03║而生，根身器界等一切諸法相分，有漏無漏，皆依他
X10n0250_p0025b04║眾緣而得起故。喻中如繩，依他麻起。然彼宗依他，諸
X10n0250_p0025b05║所說不同。今據祖師常所引者，二徧計性，能遍計是
X10n0250_p0025b06║六七二識，所徧計正唯依他為親緣。喻中如計繩為
X10n0250_p0025b07║蛇，木杌為鬼。三圓成實性，即二空所顯圓滿成就諸
X10n0250_p0025b08║法實性。然彼宗謂遍計是空，以計木杌為鬼，妄情所
X10n0250_p0025b09║計，實非鬼故。依他圓成，決定是有，空有不相即也。二
X10n0250_p0025b10║空宗說三性，則依他性如第二月，本無其體，依他本
X10n0250_p0025b11║月而有。亦如空華，依他翳眼而有，執為實有，即是遍
X10n0250_p0025b12║計。達此依計皆空，即是圓成。然彼宗圓成，但約依計
X10n0250_p0025b13║空理而說，亦無其體。但掃長天之雲，未顯出月輪也。
X10n0250_p0025b14║三法性宗所說三性，依他如鏡中之影像，遍計如鏡
X10n0250_p0025b15║中骨肉妍媸等相。此二無體，但是圓明之鏡，即是圓
X10n0250_p0025b16║成。謂依計無性，即是圓成也。故知性宗所說圓成，顯
X10n0250_p0025b17║出真體，與彼二宗逈然有異。謂遍計無體，可生可滅，
X10n0250_p0025b18║如繩上計蛇，杌上計鬼，生亦無體可生，滅亦無體可
X10n0250_p0025b19║滅。依他起性，即生不生，即滅不滅，如鏡中像，生而本
X10n0250_p0025b20║不生，滅而本不生滅，皆無自性。故圓成實性，自體本
X10n0250_p0025b21║有，不待新生，盡未來際，究竟常住，永不斷滅。〔自體
X10n0250_p0025b22║本有，不待新生。〕者，如鏡本明，不因磨得。究竟常住，
X10n0250_p0025b23║永不斷滅者，如金在污壞，雖經多劫，金性不滅。〔今
X10n0250_p0025b24║即當此自性不生不滅，不同前二。〕大鈔云：前二如
X10n0250_p0025c01║心經不生不滅也。心經疏：三、約義釋不生不滅。第三
X10n0250_p0025c02║義約觀行，對三無性釋，云：謂前二不有而非滅觀智
X10n0250_p0025c03║照現而不增，即依計上釋圓成也。連珠指通空、性二
X10n0250_p0025c04║宗。彼意云：依計上辨圓成。約依計空處，即是圓成，即
X10n0250_p0025c05║空宗，謂約彼依計空理而說也。約依計無性，即是圓
X10n0250_p0025c06║成，顯出圓成實性，即性宗。今鈔判云：今即當此自性
X10n0250_p0025c07║不生不滅，不同前二。意謂此經唯論真性不生不滅，
X10n0250_p0025c08║於前二顯不生不滅，故簡異心經，是依計上顯圓成
X10n0250_p0025c09║真性。其顯是同，初無淺、深。以彼經教興，為破法執，故
X10n0250_p0025c10║約諸法上顯圓成。此經為離相上根凡夫，直顯真性，
X10n0250_p0025c11║不破諸法，故直於自性上說圓成，與彼異也。或謂心
X10n0250_p0025c12║經諸法上顯圓成，故屬無相宗者，不然也。
X10n0250_p0025c13║〔離相離性，故名中道真性也。〕問：前文中道亦亡，今
X10n0250_p0025c14║何存中道耶？答：前是對待而中，屬於事，故今遺之。此
X10n0250_p0025c15║顯德之中，屬於理，故存之。〔道經云：五色令人目盲，
X10n0250_p0025c16║五音令耳聾。〕若莊子外篇云：夫失性者有五，謂
X10n0250_p0025c17║五色亂目，使目不明；五聲亂耳，使耳不聽云云。
X10n0250_p0025c18║〔驪龍〕即黑龍，如莊子注脚。〔照體獨立。〕照體，即本
X10n0250_p0025c19║覺照寂之體。就般若，則離念無相之妙慧獨耀而已。
X10n0250_p0025c20║〔疏：處生死流，驪珠獨耀於滄海。〕上句法，下句喻，約
X10n0250_p0025c21║下凡迷妄說。〔疏：踞涅槃岸，桂輪孤朗於碧天。〕上句
X10n0250_p0025c22║法，下句喻，約極果悟者說。〔非對待始覺之智。〕本覺
X10n0250_p0025c23║智即如理智，乃即體之智。始覺智即如量智，乃對待
X10n0250_p0025c24║之智。〔隨緣生起世間一切染淨諸法。〕大鈔云：世、出
X10n0250_p0026a01║世間。然既云生起一切染淨諸法，大鈔：為正生起一
X10n0250_p0026a02║切染淨諸法，與起信華嚴是同。〔後方約次下疏文。〕
X10n0250_p0026a03║古大鈔云後方約淨，次下疏文顯此心離倒等，依大
X10n0250_p0026a04║鈔義顯照著，然依此義亦可通。〔性相無礙。〕性即體
X10n0250_p0026a05║性之性，非理性之性。謂諸眾生，雖本有此清淨心，由
X10n0250_p0026a06║無始已來，迷之不覺。〔注：論中根本不覺也。〕迷於本
X10n0250_p0026a07║覺，成乎不覺，本覺即此真心也。而此不覺為三細六
X10n0250_p0026a08║麤之根本，故名根本不覺。〔注：即獨頭無明迷真之
X10n0250_p0026a09║義。〕不覺，即無明也。無明者，無彼始覺智明故。言獨
X10n0250_p0026a10║頭無明者，十二有支皆有所因，唯有無明橫從空起，
X10n0250_p0026a11║無有其因，故名獨頭無明。此即所知障也。枝末無明，
X10n0250_p0026a12║即起種種煩惱障也。無明迷真者，迷此真心，皆由無
X10n0250_p0026a13║明。故華嚴經云：皆由無始忽起無明，全迷法界。即是
X10n0250_p0026a14║無明迷真之義。約喻者，如澄淨之水，為風皷動，成其
X10n0250_p0026a15║波浪，即水為因，風為緣也。然起信疏有二義：一、以本
X10n0250_p0026a16║覺為因，不覺為緣，生於三細；二、真不起妄，即妄託真
X10n0250_p0026a17║生。以無明迷於真心，而起三細六麤之妄，則以無明
X10n0250_p0026a18║為因，真心為緣。如下文殊章中，唯以無明為生死根
X10n0250_p0026a19║本。〔注論云：謂不如實、如真、如法一故等。〕彼文云：不
X10n0250_p0026a20║覺義者，謂不如實知真如法一，故不覺心起而有其
X10n0250_p0026a21║念等，即不了真如之理一味，故迷之不覺。此正出根
X10n0250_p0026a22║本不覺之相也。如人不了正方，故迷東作西。〔故妄
X10n0250_p0026a23║認四大緣慮為己身心。〕以於本有清淨心，迷之不
X10n0250_p0026a24║覺，故妄認四大為自身相，妄認緣慮為自心相。上即
X10n0250_p0026b01║迷自，此即認他，亦即迷真執妄。〔佛名經。〕即馬頭羅
X10n0250_p0026b02║剎佛名。經有十六卷，說一萬五千三寶之名。大科分
X10n0250_p0026b03║三：初、顯理云云。大科有三：初、顯理，從初至逈出思識
X10n0250_p0026b04║之表，即顯此經所詮之理；二、明教，自我佛證此至無
X10n0250_p0026b05║機不被，明能詮教；三、序作疏因由，自巴歌和眾至序
X10n0250_p0026b06║終。其後二科易見，唯顯理一科異說云云。或云通序
X10n0250_p0026b07║眾典，或云唯序當經，今謂決非通序。其祖師作疏，自
X10n0250_p0026b08║有常規，故蘭盆不序一真法界，金剛首序本淨鏡心，
X10n0250_p0026b09║宗旨分明，寧容異說？問：一真法界，圓覺妙心，一真心
X10n0250_p0026b10║源，能起染淨一切諸法，則三義皆同，三法體一。若爾，
X10n0250_p0026b11║經序圓覺妙心，得非通序乎？況次科云我佛證此，再
X10n0250_p0026b12║嘆奇哉等，此即分明通序時教。後科既爾，前豈不然
X10n0250_p0026b13║耶？答：華嚴先序一真法界，今經唯序覺心，乃云心寂
X10n0250_p0026b14║而知，目之圓覺，彌滿清淨，中不容他等。科云初示覺
X10n0250_p0026b15║之心體，二示心之覺相，結指所詮，以歸當部，宗旨分
X10n0250_p0026b16║明，何嘗相濫？苟曰不然，何不同華嚴序結云法界歟？
X10n0250_p0026b17║又況後科文雖似通，意在今經，故云頓之類歟也。
X10n0250_p0026b18║〔疏萬法資始。〕乾能資始萬物，而不能生萬物也。真
X10n0250_p0026b19║心亦爾，不生諸法，即是妄託真生也。然此論染法，故
X10n0250_p0026b20║云資始；若論淨法，則可云資生。故次下疏文顯此心
X10n0250_p0026b21║本具？河沙功德妙用等。又生滅門中，用大能生世、出
X10n0250_p0026b22║世間善因果等。會妄顯真以標指。會妄法無體，唯覺
X10n0250_p0026b23║性而已。以諸妄法本無體性，元是無漏法，故科云會
X10n0250_p0026b24║妄顯真以標指。謂指覺心圓裹三世，具恒沙性德等。
X10n0250_p0026c01║問：心之覺相即是本覺，何故科云會妄顯真？文相在
X10n0250_p0026c02║起信屬始覺之義，即是終教，今何用之？答：此云會妄，
X10n0250_p0026c03║義通諸教。若爾，小乘則會人、天之妄，始教會妄歸識，
X10n0250_p0026c04║不顯本有真心。今此克就經宗，則由前科明此心體
X10n0250_p0026c05║不守自性，作諸妄法，乃至染、淨諸法皆依覺心生起。
X10n0250_p0026c06║今會此妄法本無體性，全是圓明覺性，於圓照覺中
X10n0250_p0026c07║本來不見有一法可得，故於是不同於起信。以不說
X10n0250_p0026c08║六相、十玄，故不同華嚴也。〔厭下苦麤障乃至俱是
X10n0250_p0026c09║有漏染業也。〕至解脫道時，四禪、八定因俱遣；未至
X10n0250_p0026c10║此位時，善業、惡業、不動業俱屬有漏。何以故？猶迷第
X10n0250_p0026c11║一義故。
X10n0250_p0026c12║〔緣有其四，謂因緣云云。〕一、因緣，隨所從生，是法名
X10n0250_p0026c13║因緣；以有親生義，故得名因緣，緣即因也。二、等無間
X10n0250_p0026c14║緣，舊云次第緣，如心識為能生緣，前心法雖已謝滅，
X10n0250_p0026c15║然有引導之力，令後心法無間而生，故與次第生起
X10n0250_p0026c16║諸法為緣，故亦名次第緣。三、所緣緣，以能緣之心緣
X10n0250_p0026c17║所緣諸法，能緣之心為所緣之緣故。四、增上緣，謂於
X10n0250_p0026c18║彼法有增上勝力，能助成故。此四，前一屬因，後三屬
X10n0250_p0026c19║緣，約心識上說。上據門論，約大乘義。若孔目章云：淨
X10n0250_p0026c20║土之緣有四，謂本識有其善種為因緣，求生淨土之
X10n0250_p0026c21║心為次第緣，心緣淨土之境為所緣緣，眾善助成為
X10n0250_p0026c22║增上緣。亦前一是因，後三為緣。然門論別有觀緣一
X10n0250_p0026c23║門，正約此四緣之義。又復有觀因緣一門，約內、外因
X10n0250_p0026c24║緣之義。辨疑誤云：此通、局不分。前四中因緣，初一是
X10n0250_p0027a01║親因，後三是疎緣。其次內、外因緣，唯屬於緣。雖合疏
X10n0250_p0027a02║中緣會而生，既標、釋不相類，應削去前四緣。評曰：此
X10n0250_p0027a03║說不然，斷不可削也。且今鈔之意，以疏云萬法虗偽，
X10n0250_p0027a04║緣會而生，故釋云緣會而生者，緣有四種，故標列四
X10n0250_p0027a05║緣。且就因緣解者，正約因親、緣疎之義。因能親生，緣
X10n0250_p0027a06║但助之。則知且就之言，乃約截之辭也。然據教章云：
X10n0250_p0027a07║因有力待緣待何緣待因事之因之外增上等三緣。
X10n0250_p0027a08║此通諸教。今鈔云猶對小乘宗說者，對疏之二句，正
X10n0250_p0027a09║當小乘。故釋相以過去已熟之業為因，此世父母為
X10n0250_p0027a10║緣也。次云若究本、末者，即指注之辭，別通配釋，約終
X10n0250_p0027a11║教之義。次約業識為因，境界為緣，生六麤，即始教之
X10n0250_p0027a12║義。問：何故次文便就終教性、宗說邪？答：大、小對論，於
X10n0250_p0027a13║大乘中從本起末之義，故先終教，後方始教耳。且約
X10n0250_p0027a14║小乘說者，四俱是緣，十二因緣却分親、疎之別。若大
X10n0250_p0027a15║乘，則四緣、十二因緣俱約親、疎之義。問：若爾，何故門
X10n0250_p0027a16║論四緣、十二因緣各為一門說邪？答：約所破小乘說
X10n0250_p0027a17║故。問：何故彼論俱約親、疎耶？答：彼約親、疎者，是大乘
X10n0250_p0027a18║故。〔肇論云：一切諸法緣會而生。〕即彼論宗本義文，
X10n0250_p0027a19║凡聖依正皆藉緣起故。〔緣會而生，則未生無有。〕既
X10n0250_p0027a20║假緣會而生，則知緣未會時，諸法不有也。〔緣離則
X10n0250_p0027a21║滅。〕緣之離散，諸法則滅。〔如其真有，有則無滅。〕真
X10n0250_p0027a22║心本有，不逐緣生。既不逐緣生，故無滅矣。已上第五
X10n0250_p0027a23║重，以從末至本故。〔以此而推，雖今現有有，而性常
X10n0250_p0027a24║自空。〕生滅之法，既從諸緣而起，以此推度，雖今現
X10n0250_p0027b01║有，不待泯而其性自空矣。此即第四重。〔乃至〕超間
X10n0250_p0027b02║之辭，彼有五重，超間第二、第三也。第三云：以諸法性
X10n0250_p0027b03║空，顯其法性。第二云：法性如是，故曰實相。實相自無，
X10n0250_p0027b04║非推之使無，故曰本無。本無者，在彼論即絕待靈心
X10n0250_p0027b05║也，以本無對故。彼論從本起末，有五重：一曰本無，即
X10n0250_p0027b06║首標一心也；二曰實相；三曰法性；四曰性空；五曰緣
X10n0250_p0027b07║會。五名即從本起末。今此所引，即攝末歸本之文，却
X10n0250_p0027b08║從第五諸法緣會，攝本無之一心。〔又解：生法即二
X10n0250_p0027b09║執也。〕又解者，彼宗本義又別作一解。前約諸法緣
X10n0250_p0027b10║生無性，當體即空，故云生法本無。今謂我法二執本
X10n0250_p0027b11║空，故云生法本無。如何得知我法二執本無？下應之
X10n0250_p0027b12║云：以唯識故。問：既一切本無，何以現見諸法？答：唯是
X10n0250_p0027b13║自己妄想心識所變現故。問：若離心無境者，現有外
X10n0250_p0027b14║境，何言無境耶？答：今約攝境歸心義故。如次引二十
X10n0250_p0027b15║唯識云：如人目有翳，見毛月等事（二十唯識即三十唯識也），故云
X10n0250_p0027b16║一切唯識。若約通說了別以解識，八種俱名識。若約
X10n0250_p0027b17║別說了別以解識，唯前六名識。前是分別，次是差別。
X10n0250_p0027b18║今約前通義，此云唯識者，唯是第八心識為諸法之
X10n0250_p0027b19║本。此約始教相宗之義，以彼宗不了此心即真心故，
X10n0250_p0027b20║遂約妄想心識以說之。
X10n0250_p0027b21║〔注：以意識想塵。〕若約通說，以等無間解意，則八種
X10n0250_p0027b22║俱名為意；若約別說，以思量解意，意唯第七。今約通
X10n0250_p0027b23║義，故能想塵之意識，即第八妄想心識。又此云意識，
X10n0250_p0027b24║即六、七識，以六、七識想境不定，故簡之云：〔無定以
X10n0250_p0027c01║喻其五識，緣五塵亦然。〕於此一切唯識下所注者，
X10n0250_p0027c02║意顯唯識者唯第八心識，非前六七意識也。〔注：或
X10n0250_p0027c03║時想無為有，想有為無。〕大抄云：或時想無而境有，
X10n0250_p0027c04║或想有而境無。然二義皆通，只依略抄善勝大抄。
X10n0250_p0027c05║〔故成唯識云：彼我法相。注：我有種種相，法有種種
X10n0250_p0027c06║相。〕我相者，即我執。於中有即蘊計我，離蘊計我，非
X10n0250_p0027c07║即非離計我，三種不同。以不了五蘊即空，故計之以
X10n0250_p0027c08║為主宰之義，名為我執。法相者，即法執。法執者，雖於
X10n0250_p0027c09║色心之內，不執主宰之義，而未於五蘊之法，達之即
X10n0250_p0027c10║空，猶為法執。能執即見分，所執即相分。我法二執之
X10n0250_p0027c11║相者，即世間種種諸法。故注云：我有種種相，法有種
X10n0250_p0027c12║種相。若知諸法皆依內識之所生起，則知諸法本自
X10n0250_p0027c13║無體，名為法空。〔皆依內識所變見相而起假說。注
X10n0250_p0027c14║二分。〕二分者，即相分、見分也。如翳眼見毛輪二月，
X10n0250_p0027c15║翳眼即見分，毛輪二月即相分。約法而說，見分即六、
X10n0250_p0027c16║七二識，相分即我、法二執之相。凡夫妄計，名之為執。
X10n0250_p0027c17║今此意顯，唯第八識二分之名，其實假立，皆依自證
X10n0250_p0027c18║分所變，故云皆依內識所變。見相即第八之相分、見
X10n0250_p0027c19║分，俱無實耳。又〔而起假說。〕者，彼我、法二執之相，皆
X10n0250_p0027c20║依第八內識自證分上所變而起。假說為相分，隨假
X10n0250_p0027c21║說之相，立我、法二執之假名。我、法即二分中相分，帶
X10n0250_p0027c22║能執言之，不妨言二分。然鈔中之意，唯破我、法之相。
X10n0250_p0027c23║注：〔隨緣相而立假名也。〕緣字之誤，元本即假字，義
X10n0250_p0027c24║亦當然。謂隨假說之相，立我法二執之假名也。〔非
X10n0250_p0028a01║依離識實有我法。〕離第八內識，別無我法注。〔此有
X10n0250_p0028a02║二釋云云。〕一云即安慧，唯立一自證分。二云即難
X10n0250_p0028a03║陀，立相見二分。〔起信論云：一切諸法乃至則無一
X10n0250_p0028a04║切境界之相。〕即心真如門文，彼科云：會妄顯真。〔又
X10n0250_p0028a05║云：心生則種種法生。〕即相續相中文。問：既曰顯真
X10n0250_p0028a06║與妄識不同，此識妄識豈當引證？答：但證諸法從心
X10n0250_p0028a07║識生，未分真妄耳。〔應一切時、一切處乃至餘無色
X10n0250_p0028a08║時處則不見邪。〕此即多所見，一不齊問云云，大抄
X10n0250_p0028a09║科云耳。彼釋意云：幻夢所見之物，乃至意即不然。十
X10n0250_p0028a10║門唯識不配空宗者，以彼心境皆空故。今云就無相
X10n0250_p0028a11║宗者，雙證心境空耳。
X10n0250_p0028a12║〔疏：識如幻夢。抄云：二喻之中，且約夢說。〕既云且約
X10n0250_p0028a13║夢說，見得幻喻含釋在夢喻中，故略而不釋，如前云
X10n0250_p0028a14║且就因緣之義是同也。仍就疏外別約患喻釋之，故
X10n0250_p0028a15║云若約病患之喻說者也。此若正釋，疏應但牒云患
X10n0250_p0028a16║者云云。故知疏鈔之意深遠，幻、患、夢三義俱備矣。辨
X10n0250_p0028a17║疑誤要改疏中幻字就患字，然將恐失圭峰之意。縱
X10n0250_p0028a18║大抄十二亦約患夢用病患者，以彼先釋患，次釋夢。
X10n0250_p0028a19║今抄只先釋夢，然後乃云若約病患之喻，明知幻喻
X10n0250_p0028a20║與夢喻大分相似，故含在夢喻中，略而不釋耳。〔所
X10n0250_p0028a21║執蝶相，分明似有，豈便有耶？〕若據大抄，於似有之
X10n0250_p0028a22║下脫既非等十二字，彼云：所執蝶相，分明似有。既非
X10n0250_p0028a23║有能執之，想亦分明似有，豈便有邪？或今抄從略，義
X10n0250_p0028a24║亦可通。若取意義備足，宜依大抄。〔所執蝶相，悟來
X10n0250_p0028b01║雖無，未寤之時，亦應是有。〕悟字誤也，理應俱用寤
X10n0250_p0028b02║字。〔成唯識亦云：為遣執心、心所，乃至亦是法執。〕問：
X10n0250_p0028b03║唯識是境空心有，今終教之義，心境俱空，何以引彼
X10n0250_p0028b04║為證邪？答：天親本意，不得執識有全同空宗心境俱
X10n0250_p0028b05║空。其后輩云：文相雖令不得執識為實有，意亦存識，
X10n0250_p0028b06║是為境空心有。今但引彼不得執識實有之深義，以
X10n0250_p0028b07║破唯識，即奪彼之矛，還刺於彼，以成終教之義。
X10n0250_p0028b08║〔既心境皆無，誰是說無之者？。〕大鈔云：誰是見無之
X10n0250_p0028b09║者，然見字為正。
X10n0250_p0028b10║〔寂者，是實體。〕大鈔云是決定之體，然義俱可通。
X10n0250_p0028b11║〔不變異之義。〕大鈔於此下更有非空無之義一句。
X10n0250_p0028b12║然依大抄，文理具足。〔佛境界智，佛境界知。〕華嚴問
X10n0250_p0028b13║明品：覺首等諸菩薩問：云何佛境界智？云何佛境界
X10n0250_p0028b14║知？文殊師利菩薩答智云：諸佛智自在，三世無可礙，
X10n0250_p0028b15║如是慧境界，平等如虗空。此即能知之智。上二句即
X10n0250_p0028b16║權智，下二句即實智。此佛果權實之智，不通於凡。答
X10n0250_p0028b17║佛境界知云：非識所能識，亦非心境界，其性本清淨，
X10n0250_p0028b18║開示諸羣生。此直語靈知之心，通於凡聖染淨。即體
X10n0250_p0028b19║之用，故問之以知；即用之體，故答之以性淨。以此心
X10n0250_p0028b20║體，其性清淨，豈了別識心之所能識？眾生等有此本
X10n0250_p0028b21║性清淨之心，良由無明惑翳不覺知，故佛開示皆令
X10n0250_p0028b22║悟入也。然前之真智，正同寶性論離垢清淨；今此真
X10n0250_p0028b23║知，即彼自性清淨。又前對所證之法，明能證之智；今
X10n0250_p0028b24║直語靈知之心，通能所證。如下第四抄云云。然此真
X10n0250_p0028c01║心，以空寂為體，智為用。用有二種：一、自性用，即知與
X10n0250_p0028c02║覺，乃即體之用，故云自性用。如珠之光明，常自照耀，
X10n0250_p0028c03║不容有色可對。執有五色之對者，是我法未除，直於
X10n0250_p0028c04║珠體，不見有法可對。遍法界是圓明之珠，法中亦爾。
X10n0250_p0028c05║遍法界唯此圓明覺性而已，不容一法也。荷澤之宗，
X10n0250_p0028c06║正明此即體之用，同此頓教宗旨。二、隨緣應用，即權
X10n0250_p0028c07║實之智。如珠能現色像，隨意出生諸物等。然在今性
X10n0250_p0028c08║宗，智與知其體是同，但分因果之別。若空宗謂智，意
X10n0250_p0028c09║云智亦無得，謂一切法皆無所有，此能知之智亦無
X10n0250_p0028c10║〔其珠之光明〕下即自性用，縱影像有無明，亦不增
X10n0250_p0028c11║不減，如前云即體之智，非對始覺之智者是也。又如
X10n0250_p0028c12║次文云：〔明照喻心之智用〕者即本覺如理智，所謂
X10n0250_p0028c13║即體之智耳。〔明照喻心之智用〕大鈔無此一句。
X10n0250_p0028c14║〔其中，影像不妨或有或無，種種變易。〕影像者，牒前
X10n0250_p0028c15║色像二字。大抄云：種種變易，明亦不變。然有此一句，
X10n0250_p0028c16║義則頓全。
X10n0250_p0028c17║〔一切眾生不名為覺。〕具云：以從本以來，念念相續，
X10n0250_p0028c18║未曾離念，故說無始無明。〔雖似覺相，亦不名圓。〕即
X10n0250_p0028c19║起信四相中文，此即四中異相似覺也。配三賢相似
X10n0250_p0028c20║覺者，能覺前滅相故。若據猶眠住相，夢中亦云不覺，
X10n0250_p0028c21║以不覺住相故。次有隨分覺，即住相配十地。問：此中
X10n0250_p0028c22║不配隨分覺者，何邪？答：約地簡地前故。〔若有一人
X10n0250_p0028c23║發真歸源，十方虗空一時消殞。〕虗空離識，亦非實
X10n0250_p0028c24║有。若人返妄歸真，始覺合本，破和合識，顯發真智，故
X10n0250_p0029a01║所變空相殞滅矣。〔從萬法虗偽，乃至識如幻夢五
X10n0250_p0029a02║句，是空義。兼此寂知，正是荷澤所傳空寂是心知是
X10n0250_p0029a03║用之宗旨也。〕大鈔云：第二、配禪宗者，初五句是空，
X10n0250_p0029a04║次但是一心是寂，次一句即寂而知，後一句都結。然
X10n0250_p0029a05║當從大抄指配空、寂等義，却從略抄會於荷澤寂、知
X10n0250_p0029a06║之義，文相方顯著。〔萬法虗偽乃至識如幻夢五句
X10n0250_p0029a07║是空義。〕者，即空宗心境皆空之義。但是一心既顯，
X10n0250_p0029a08║體即性宗之義耳。〔以此經但分同華嚴，故不配圓
X10n0250_p0029a09║教。〕分同華嚴者，即一室千燈等義，但分同華嚴。故
X10n0250_p0029a10║不配圓教者，簡別之義。以此經不分別顯說諸佛身
X10n0250_p0029a11║相、國土自在無礙、塵沙大用及諸法法爾互相即入、
X10n0250_p0029a12║重重融攝等義。下大鈔云：故不的配。然既云故不的
X10n0250_p0029a13║配，故知亦可配之。但疏中結云：心寂而知，目之圓覺。
X10n0250_p0029a14║所以不配圓教。次二句，大乘法相教。次識如幻夢一
X10n0250_p0029a15║句，意顯心境全空，即大乘破相教。此二合之為始教
X10n0250_p0029a16║也。大鈔云：法相宗、破相宗。然禪源詮序雖將空、相二
X10n0250_p0029a17║宗為二教，在此正欲配五教，應云：兩宗合為一教。宗
X10n0250_p0029a18║字為當，宜依大抄。〔又此後三句中，初句含終，次句
X10n0250_p0029a19║正頓教，後句含圓。〕然分圓即約義，含圓即約法。前
X10n0250_p0029a20║科約義，但分圓義不具，故簡之不配圓教。此約法體，
X10n0250_p0029a21║故云含圓。
X10n0250_p0029a22║〔性空故，故曰實相。〕然親尋肇論，乃云：性空故，故曰
X10n0250_p0029a23║法性。法性如是，故曰實相。若依此抄，闕法性一義共
X10n0250_p0029a24║八字。應從本論，文義方顯。
X10n0250_p0029b01║〔於真覺境中，無別一塵有體之法。何以故？乃至空
X10n0250_p0029b02║色俱絕，故云中不容他也。〕有本云：良由會色歸空，
X10n0250_p0029b03║空中必無色，在何以故之上。然此別本及大抄皆云
X10n0250_p0029b04║正當泯絕無寄觀，唯此新本云正當會色歸空觀。辨
X10n0250_p0029b05║疑誤云：思齊師校勘之本亦云泯絕無寄，後人輙改
X10n0250_p0029b06║為會色歸空。然辨疑誤之意同於次義，空亦銷殞，只
X10n0250_p0029b07║作一義。今謂彼亦云良由會色等二句，即引彼證成
X10n0250_p0029b08║水不容火，故云中不容他。此正當會色歸空觀。若云
X10n0250_p0029b09║泯絕無寄，良由會色歸空等二句何設乎？當知疏主
X10n0250_p0029b10║作三義釋中不容他：一、真覺境中不容於色，故云中
X10n0250_p0029b11║不容他。同心經：是故空中無色，無受、想等入。鈔：注云：
X10n0250_p0029b12║會色歸空也。二、真覺境中不容空、色，故空、色俱絕，故
X10n0250_p0029b13║云中不容他。正當泯絕無寄，進顯圓覺空亦不存，即
X10n0250_p0029b14║經無邊虗空覺所顯發行起解。既云又此中亦無於
X10n0250_p0029b15║空，明知別是一義也。三、同彼理、事無礙觀中，以理奪
X10n0250_p0029b16║事門，事相皆盡，唯一真理而已，故云中不容他。且三
X10n0250_p0029b17║義者：初、簡非虗妄念慮，名為真；簡非形礙之色，故云
X10n0250_p0029b18║空。此真空之理者，即此圓明覺性中不容他物，同彼
X10n0250_p0029b19║空中不容於色也。只依別本，以會色歸空二句置於
X10n0250_p0029b20║何以故之上，頗合此新抄正當會色歸空之義也。有
X10n0250_p0029b21║云：會色歸空是真空觀中淺義，泯絕無寄，正拂此所
X10n0250_p0029b22║歸之空。今抄舉彼所拂之空同此所拂，抄唯二義。然
X10n0250_p0029b23║此義與辨疑誤大同。今謂下文正釋觀中雖雙簡真
X10n0250_p0029b24║空妙色，在此則正取會色歸空，空中無色之義，以釋
X10n0250_p0029c01║中不容他耳。
X10n0250_p0029c02║〔疏：故德用無邊，皆同一性。〕一切諸法之始起者，皆
X10n0250_p0029c03║託真心而起，故歎之曰萬法資始。此則染緣起。自萬
X10n0250_p0029c04║法虗偽已下，展轉推逐，悉無一法體存，唯是圓明覺
X10n0250_p0029c05║性周遍法界。清淨覺中所有色、心、境、智一切諸法，盡
X10n0250_p0029c06║是性之德相業用。如金之器，器器皆金；如鏡之像，像
X10n0250_p0029c07║像皆鏡。故云皆同一性。故經云：無邊虗空覺所顯，發
X10n0250_p0029c08║覺圓明故顯心。清淨乃至平等不動，謂根、塵、識等與
X10n0250_p0029c09║覺性無分毫之異，故云平等。沒體攝歸理中，故云皆
X10n0250_p0029c10║同一性。如上即淨緣起頓教之義。一切諸法莫不盡
X10n0250_p0029c11║是性之德用，乃至盡收色、心、境、智諸法，不同論中翻
X10n0250_p0029c12║對妄染本空，但顯自性之德。然此十對二十件事法，
X10n0250_p0029c13║乃別教中所依體事，今何用之？況靜法苑公用時為
X10n0250_p0029c14║數，清涼破之，謂時乃法也。又云：縱之亦有理在。若爾，
X10n0250_p0029c15║何故圭山今亦用之？答：今此顯圓明覺心德用故用
X10n0250_p0029c16║之，意顯色、心等法皆同一性故。如疏云德用無邊，皆
X10n0250_p0029c17║同一性者是也。既顯德用，與所依體事義無相濫。
X10n0250_p0029c18║〔疏：性起為相。〕謂此覺性，離過故具德，具德故離過，
X10n0250_p0029c19║離過具德故性相無礙也。以性外無別一法為能起，
X10n0250_p0029c20║起唯性起。良以真如不守自性，隨緣作於諸法。真如
X10n0250_p0029c21║之外，無別一法可得。如金外無別一器為能起，起唯
X10n0250_p0029c22║金起也。下淨慧章云：循諸性起。疏云：圓覺不守自性，
X10n0250_p0029c23║隨緣遍諸差別之性。諸性起時，全覺性起。經云：法身
X10n0250_p0029c24║流轉五道，名曰眾生云云。〔疏：境智歷然。〕既知色心
X10n0250_p0030a01║等法，全是真性所起，不妨諸相歷然達之，是金不妨
X10n0250_p0030a02║器存也。〔疏：相得性融，身心廓爾。〕以諸事相全性起
X10n0250_p0030a03║故，不異於圓明覺性。一一事、法隨所依性，遍滿法界，
X10n0250_p0030a04║良由覺性遍滿故。事、法亦然。下文云：身、心寂滅，平等
X10n0250_p0030a05║本際。又云：覺性遍滿，圓無際故。當知六根遍滿法界，
X10n0250_p0030a06║乃至六塵遍滿法界。性起之義，異說紛紜。或云：性起
X10n0250_p0030a07║唯是華嚴，今經不說，但以顯理一科未落教道，故說
X10n0250_p0030a08║也。今謂不然，鈔中結指所詮，歸當部矣。或云：終、頓俱
X10n0250_p0030a09║說性起，以鈔中但以法性為能簡通終、頓故。此亦不
X10n0250_p0030a10║然，祖云：性起唯別教也。或云：性起唯是華嚴，此經不
X10n0250_p0030a11║說，但顯覺性極處，顯華嚴性起。此亦不然。若爾，何故
X10n0250_p0030a12║疏鈔引當經證之邪？或云：直論性起，與華嚴同。但圓
X10n0250_p0030a13║覺約證，所起唯論於淨，不同華嚴染、淨交徹。此亦不
X10n0250_p0030a14║然，疏中自云：染、淨俱融，合法界性。或云：圓覺法體與
X10n0250_p0030a15║華嚴法體同，故敘圓覺極處，說於性起。或云：華嚴稱
X10n0250_p0030a16║性極，談法爾常起。今經離過，然後說於性起。儀式不
X10n0250_p0030a17║同，性起無別。或云：此經不妨亦說性起，但是依緣顯
X10n0250_p0030a18║性，不同華嚴法爾常起。此義與次前二義竝相近，然
X10n0250_p0030a19║亦未合疏鈔之意耳。或云：此經逈顯真性，故是性起；
X10n0250_p0030a20║妄上立法，故即是緣起，與華嚴不同。或云：華嚴約法，
X10n0250_p0030a21║法爾常起，不妨約機。以淨翻染，起唯性起。圓覺但得
X10n0250_p0030a22║約機一門，華嚴二俱融即。然上所說，或全失旨，或似
X10n0250_p0030a23║近宗，既非的當指歸，難從去取。今謂疏抄明言炳燭，
X10n0250_p0030a24║寧假傍求？祖師既判此經兼含圓、別，說亦何乖大旨？
X10n0250_p0030b01║然經云：幻從諸覺性（染緣起也），幻滅覺圓滿（淨緣起也）。疏云：翻
X10n0250_p0030b02║染以為淨，緣無自性，染淨俱融，合法界性（迷真起妄，悟真翻妄，
X10n0250_p0030b03║離自真性，無別染淨。故染與淨即體同真，故云合法界性）。起唯性起，指華嚴說。依
X10n0250_p0030b04║此方明幻盡覺滿（普賢章）。又云：悟修行相，如普眼章抄
X10n0250_p0030b05║云：幻盡覺滿有二義：一、諸法俱泯，唯一覺心等虗空
X10n0250_p0030b06║界名滿。此即頓教中意。二、此覺體中既無垢染，即現
X10n0250_p0030b07║一切淨妙諸法，與覺體非一非異，融攝無礙。如普眼
X10n0250_p0030b08║章根遍滿故，根性塵性無壞無雜，故云滿也。即圓教
X10n0250_p0030b09║中意。然此二義，初則頓教性起也，謂緣起際即是性
X10n0250_p0030b10║起。故孔目云：一乘法界緣起之際，本來究竟離於造
X10n0250_p0030b11║修等，即此經身心寂滅平等本際也。以諸法俱泯，唯
X10n0250_p0030b12║一覺心，凡聖皆同一際，故云緣起際即性起義。又本
X10n0250_p0030b13║際即遮那性海果分，離言說相即性起耳。今約普賢
X10n0250_p0030b14║證窮處平等，於本來究竟離於造修，同於性海果分，
X10n0250_p0030b15║故云緣起際即性起也。教章云：廢智則不論緣起，由
X10n0250_p0030b16║約智故，說舊來如此。舊來如此者，法爾如是也。二則
X10n0250_p0030b17║圓教性起也，以此經兼含圓別，故約含圓分圓，以指
X10n0250_p0030b18║同華嚴性起。然則在華嚴則法爾常起，在此經則普
X10n0250_p0030b19║賢章幻盡覺滿，合法界性，故名性起，因海果分法爾
X10n0250_p0030b20║如是也。在普眼章則觀行成就，根塵融攝，亦同性海
X10n0250_p0030b21║果分法爾如是也。遂成頌曰：幻盡覺圓心法遍，根塵
X10n0250_p0030b22║融攝類華嚴。若謂此經非性起，圭峰應是醉中言。起
X10n0250_p0030b23║唯性起，如華嚴說。問：既云此經談性起，何故却指華
X10n0250_p0030b24║嚴說邪？答：華嚴有性起品，具談性起，是超師作關鍵，
X10n0250_p0030c01║有性起門。此經雖有性起之義，文相隱故。圭山指出
X10n0250_p0030c02║之，乃指廣於彼，此例頗多。性起品者，唐經名出現品。
X10n0250_p0030c03║演義云：出現通乎緣性，攬緣出現，即是緣起，由眾生
X10n0250_p0030c04║感如來大悲而出現故。八相成道，從法性生，即是性
X10n0250_p0030c05║起。良以從緣無性，緣起即名性起。縱說諸緣互相資
X10n0250_p0030c06║發，就此門中，緣起亦成性起。探玄云：非小因緣成等
X10n0250_p0030c07║正覺，此是緣起，何言性起？釋有四義：一、果性自體當
X10n0250_p0030c08║不可說，不可說性赴感具緣名起，起已違緣而順自
X10n0250_p0030c09║性，廢緣從性，名為性起。二、性體不可說，說即名起，就
X10n0250_p0030c10║緣說起，起無餘起，還以性為起，故名性起。三、起雖攬
X10n0250_p0030c11║緣，緣必無性，無性之理顯於無處，是故就顯但名性
X10n0250_p0030c12║起。四、若此所起，四、若此所起，似彼緣相，即屬緣起。今
X10n0250_p0030c13║明所起唯是淨用，順於真性，故屬性起。然法相宗說
X10n0250_p0030c14║真如一向凝然不變，其緣起法自是有為色心。問：若
X10n0250_p0030c15║爾，性起通終頓邪？答：此大同大威德法門，以後三為
X10n0250_p0030c16║能簡，故作是說。於後簡之大威德法門唯是別教，性
X10n0250_p0030c17║起亦然。況始教乃有為緣起，終頓乃無為緣起。今雖
X10n0250_p0030c18║直以性起簡始教相宗，意以性宗無為緣起對簡始
X10n0250_p0030c19║教有為緣起耳。意在文外。
X10n0250_p0030c20║〔十種三昧門。〕一、圓明海印三昧門；二、華嚴妙行三
X10n0250_p0030c21║昧門；三、因陀羅網三昧門；四、手出廣供三昧門；五、現
X10n0250_p0030c22║諸法門三昧門；六、四攝攝生三昧門；七、俯同世間三
X10n0250_p0030c23║昧門云云。然如來海印三昧即出現品，乃如來所證。
X10n0250_p0030c24║賢首品十種三昧中，海印三昧是菩薩所入，即十信
X10n0250_p0031a01║滿心菩薩，與佛所得無異，謂諸佛窮究菩薩相似也。
X10n0250_p0031a02║若大集經云菩薩海印三昧者，即三乘菩薩所入。
X10n0250_p0031a03║〔菩提海印三昧。〕提字，刀筆之誤，本菩薩字。〔方之
X10n0250_p0031a04║海印，越彼太虗。〕二句總科為喻，謂覺性喻同海印。
X10n0250_p0031a05║然下句難見喻相，以覺性喻同於海，太虗喻同於一
X10n0250_p0031a06║漚，或喻同牛迹。牛迹即牛迹之水，謂蹄涔也。〔言象。〕
X10n0250_p0031a07║言生於象，故可尋象以觀意。意以象盡，像以言著。故
X10n0250_p0031a08║言者所以明象，得象而忘言；象者所以存意，得意而
X10n0250_p0031a09║忘象。
X10n0250_p0031a10║已下抄第二。
X10n0250_p0031a11║〔自然智。〕即自覺聖智。〔無礙智。〕即始本不二，絕二
X10n0250_p0031a12║破礙之智。〔一塵含大千經卷之喻。〕大經云：有大經
X10n0250_p0031a13║卷，量等三千界，書三千界中事，住在一塵中，一切塵
X10n0250_p0031a14║亦然。有一智慧人，明達悉具足，即以天眼見經在於
X10n0250_p0031a15║塵中，於諸眾生無所利益，以精進力破塵出經卷。出
X10n0250_p0031a16║現品說佛十智，以十喻喻之。此即第十塵含經卷喻，
X10n0250_p0031a17║喻性通平等，智見五末。〔如來智慧亦復如是。〕合大
X10n0250_p0031a18║經潛塵。〔爾時，如來普觀一切眾生。〕合出經益物。
X10n0250_p0031a19║〔注問若爾。〕大抄云：若以然。以字、爾字皆通。〔思惟
X10n0250_p0031a20║因行（能說之智）緣（所化之機）行故（欲將所得妙法以逗物機，故思惟行）。〕辨疑誤
X10n0250_p0031a21║云：此論文，論正云思惟行、因緣行，故清涼釋云：因者，
X10n0250_p0031a22║能說之智；緣者，所化之機。欲將妙法以逗物機，故云
X10n0250_p0031a23║思惟行。據此，合移行字在因字上，但於行字下注云
X10n0250_p0031a24║能說之智，緣字下注云所化之機，正用清涼文也。或
X10n0250_p0031b01║可但移所化之機四字注於緣行之下，則因行、緣行
X10n0250_p0031b02║也，但注不著所在耳，亦傳寫之誤。評曰：初義頗優。其
X10n0250_p0031b03║次義，若以所化之機四字於緣行下注之，應以欲將
X10n0250_p0031b04║所得妙法之文注於故字之下，是成何意耶？疏主之
X10n0250_p0031b05║意，以因緣行即因行、緣行，以一行通於因緣，今將開
X10n0250_p0031b06║之，有何不可？然行字當安因字之上，其欲將等文當
X10n0250_p0031b07║注於思惟行三字之下，但以今抄於思惟下略去行
X10n0250_p0031b08║字，由是以欲將等文注於上也。且不失論意，亦順清
X10n0250_p0031b09║涼釋義，理亦可通。
X10n0250_p0031b10║〔波旬〕具云提婆魔羅播禆，此云天障礙罪惡。此天
X10n0250_p0031b11║性好勸人造惡退善，見為善，則以謂修行得道，度脫
X10n0250_p0031b12║眾生，必損減魔宮眷屬，遂起妬心，種種惱令退失。
X10n0250_p0031b13║〔四、無量心。〕各具三緣：慈能與樂，悲能拔苦，喜謂慶
X10n0250_p0031b14║彼得樂，捨怨親平等。〔三緣者，注云：一、眾生緣，緣
X10n0250_p0031b15║一切眾生相。〕即凡夫。〔二、法緣，緣五蘊差別相。〕即
X10n0250_p0031b16║二乘。〔三、無緣不住上二相。〕即菩薩不見眾生相，我
X10n0250_p0031b17║空也；不見五蘊法，法空也。〔諸佛雖有十一部經，不
X10n0250_p0031b18║說佛性。〕十一部者，聲聞藏唯方廣是，菩薩藏顯
X10n0250_p0031b19║直進有，方廣迴心無故，起彼迴心增上信故，不說佛
X10n0250_p0031b20║性簡小乘也。要問五十。〔如來藏經九種喻。〕一萎華，
X10n0250_p0031b21║二巖密，三糠糩，四焦模，五貧家寶藏，六糞穢，七菴羅，
X10n0250_p0031b22║八弊衣，九貧女。〔供養恒沙如來，不如有人云云。〕云
X10n0250_p0031b23║云者，超簡文云：不如有人樂喜菩提，於如來藏經受
X10n0250_p0031b24║持讀誦書寫供養一譬喻者，此諸佛所種諸善根福
X10n0250_p0031c01║雖無量，比前功德百分不及其一，千萬億分亦不及
X10n0250_p0031c02║一，乃至算數譬喻所不能及。〔注：凡夫身中佛難信，
X10n0250_p0031c03║故信者功德倍多。〕經文令信。經欲令信身中佛性
X10n0250_p0031c04║寶藏，所謂實信也。
X10n0250_p0031c05║〔復有二類。〕大鈔云：機有二種，或者要改復字作機
X10n0250_p0031c06║字，然不改亦無害，二字皆通。〔富樓那。〕即滿慈。〔餘
X10n0250_p0031c07║惑未盡。〕雖知諸法皆妄，未知妄有所因，故云餘惑
X10n0250_p0031c08║未盡。此下舉事令知其因。〔室羅城。〕具云室羅筏悉
X10n0250_p0031c09║底，又云拘薩羅、舍婆提、憍薩羅，竝翻云無物不有。舊
X10n0250_p0031c10║訛云舍衛，此云豐物，亦云聞物。義淨譯云名稱大城。
X10n0250_p0031c11║舍衛乃憍薩羅都城之號，為簡南憍薩羅國，故廢國
X10n0250_p0031c12║名而標城號。〔演若達多忽於晨朝以鏡照面。〕晨朝
X10n0250_p0031c13║者，是機動時，喻無明初動。〔演若達多。〕此云祠授。
X10n0250_p0031c14║〔魑魅〕下音媚（明祕切），即山澤之精魅也。〔佛言：妙覺
X10n0250_p0031c15║明圓，本圓明妙，既稱為妄，云何有因？。〕問：起信論云
X10n0250_p0031c16║無明為因，豈是無因邪？答：彼約生染法次第，今約頓
X10n0250_p0031c17║中本性說，謂唯一真心本無妄法，妄必無因，有因不
X10n0250_p0031c18║妄。〔自諸妄相展轉相因。〕初人妄說，展轉相承，從妄
X10n0250_p0031c19║說妄，及推其本，初後俱妄。〔雖佛發明，猶未能返。〕引
X10n0250_p0031c20║悟釋相。〔得菩提者如寤時人。〕貼喻況顯。〔如彼城
X10n0250_p0031c21║中演若達多。〕喻合顯。〔縱未歇狂，亦何遺失？〕頭無
X10n0250_p0031c22║得失，妄有生滅，真性何曾出沒。〔汝但不隨分別世
X10n0250_p0031c23║間、業、果、眾生三種相續。〕真無得以勸息妄緣。〔三緣
X10n0250_p0031c24║斷故，三因不生。〕煩惱是緣能潤業故，殺等為因正
X10n0250_p0032a01║是業故，能分別是識，所分別是三種相續，以分別之
X10n0250_p0032a02║能生煩惱，分別此三故云三緣，三即緣也。又以煩惱
X10n0250_p0032a03║為殺盜婬三種之助緣，故云三緣也。分別既云業因
X10n0250_p0032a04║不作，於三界中狂心自歇，歇即菩提，勝淨明心不從
X10n0250_p0032a05║人得，分別不生前後際斷，故云為歇。勝淨明心本周
X10n0250_p0032a06║法界不由他悟，而此淨圓覺心天真本有，故云不從
X10n0250_p0032a07║人得。〔何藉劬勞，肯綮修證。〕劬勞修證，只為顯覺。今
X10n0250_p0032a08║分別既亡，覺性自顯，故云何藉？莊子內篇云：庖丁得
X10n0250_p0032a09║解牛之妙，對文慧君曰：始臣之解牛之時，所見無非
X10n0250_p0032a10║牛者。（未能見其理間。）三年之後，未嘗見全牛也。（但見其理間也。）方今
X10n0250_p0032a11║之時，臣以神遇而不以目視。（闇與理會。）技經肯綮之未嘗，
X10n0250_p0032a12║而況大軱乎？（技之妙也，常遊刃於空，未嘗經槩於微礙。肯，著也。綮音綮，骨間肉也。軌音孤，大
X10n0250_p0032a13║骨也。）良庖歲更刀，割也；（良，善也。歲一易刀，猶堪割也。）族庖月更刀，折
X10n0250_p0032a14║也。（族，誰也。中骨而折刀，故月更之也。）今臣之刀十九年矣，所解數千
X10n0250_p0032a15║牛矣，而刀刃若新發於硎。彼節者有間，而刀刃者無
X10n0250_p0032a16║厚，以無厚入有間，恢恢乎其於遊刃心有餘地矣。然
X10n0250_p0032a17║神遇者闇與理會，喻於頓機，不假修證，謂歇即菩提
X10n0250_p0032a18║也。族庖刀折肯綮之礙，豈曰妙得牛理？喻於漸機，須
X10n0250_p0032a19║假劬勞。〔須菩提等四人。〕等下三人也，謂迦旃延、迦
X10n0250_p0032a20║葉、目連四尊者。從佛所聞未曾有法，佛授舍利弗記，
X10n0250_p0032a21║於是白佛：我等居僧之首，自謂已得涅槃，不復進求
X10n0250_p0032a22║阿耨多羅三藐三菩提。世尊往昔說法，我時在座，但
X10n0250_p0032a23║解空、無相、無作，於阿耨菩提不生一念好樂之心。今
X10n0250_p0032a24║聞授聲聞阿耨菩提之記，心甚歡喜，不謂於今聞希
X10n0250_p0032b01║有法。〔久住他國至五十歲。〕他國者，於十界中，唯除
X10n0250_p0032b02║佛是本國也。五十歲，五道也。此據台宗，吾宗不然。五
X10n0250_p0032b03║百授記，即華嚴五百聲聞也。五十餘年，法合時會也。
X10n0250_p0032b04║二十餘年，猶在本處。昔經雖妙，猶帶三乘，未付財寶
X10n0250_p0032b05║也。〔得至涅槃一日之價。〕得小涅槃以為大，得小乘
X10n0250_p0032b06║涅槃，工作之直，比之大乘，止得一日之價，心喜為足。
X10n0250_p0032b07║〔波羅奈國。〕即中印土婆沙論云：有河名波羅奈，去
X10n0250_p0032b08║其不遠，造立王城，翻云江遶城。〔摩竭提國。〕此云善
X10n0250_p0032b09║勝，又云無惱，即中印土也。舊云摩伽陀，此云不害。劫
X10n0250_p0032b10║初已來，無刑害阿闍世王，截指為刑，後自齧指，因痛
X10n0250_p0032b11║遂息此刑。佛生其地，故吉兆預彰，所以先置不害之
X10n0250_p0032b12║名，亦名無刑害。其城名為王舍。〔阿蘭若法。〕亦云阿
X10n0250_p0032b13║蘭那，今單稱蘭若，此云無喧諍，亦名寂靜處。法者是
X10n0250_p0032b14║所證真理，阿蘭若即事靜，二障業苦喧雜斯盡事理
X10n0250_p0032b15║俱寂，故頓教之首便是華嚴，自後每遇上根即頓說
X10n0250_p0032b16║真性，時處不同皆名頓教，有數十部。上迷頭捨父是
X10n0250_p0032b17║約所被機，此約能被教，所約頓漸竝是化儀，化儀漸
X10n0250_p0032b18║事即前三教，化儀頓即後二教也。若約華嚴化法簡
X10n0250_p0032b19║之，此經即逐機頓，華嚴即化法頓，最初稱性說，故前
X10n0250_p0032b20║四教竝屬化法漸。〔三乘權實部類尤多。〕然此頗多
X10n0250_p0032b21║異說，今謂唯指漸教也。〔三乘〕者，即一乘、三乘、小乘。
X10n0250_p0032b22║〔權實〕者，或權唯始教實通後三，或權通前四實唯後
X10n0250_p0032b23║一，即漸教中有三乘有權實，故云三乘權實。以抄中
X10n0250_p0032b24║之意，前云頓教有數十部，即結頓中部類，此但結漸
X10n0250_p0032c01║中（今但下雙指頓漸也）。南中劉虬五時：一人天教、二有相教、三
X10n0250_p0032c02║無相教、四同歸教、五常住教。南中道場慧觀五時：初
X10n0250_p0032c03║有教、二空教、三抑揚教、四同歸教、五常住教。如上二
X10n0250_p0032c04║種五時，在漸中分之不濫頓經。天台五時：初華嚴時，
X10n0250_p0032c05║即別圓二教乳；二鹿苑時，藏教酪；三方等時，亦藏教
X10n0250_p0032c06║生酥；四般若時，藏通圓教熟酥；五法華時，唯圓教醍
X10n0250_p0032c07║醐。然此五時唯就漸中，然時分異，不能收二十餘部
X10n0250_p0032c08║頓經及南北兩宗禪門，是故吾宗特立頓教，故云不
X10n0250_p0032c09║有此門，逗機不足。今家五時：初、有教，二、空教，三、中道
X10n0250_p0032c10║教，四、同歸教，五、常住教。由於戒、賢三時之後加二時，
X10n0250_p0032c11║故以般若為第二。然此五時就前三教漸中分之，初
X10n0250_p0032c12║不干涉華嚴、圓覺等二十餘部圓、頓之經，是故五時
X10n0250_p0032c13║之外別立頓、圓二教，有以異於諸家立教耳。原人論
X10n0250_p0032c14║云：今家五時，初不局定，以般若隨執即破，不定前後。
X10n0250_p0032c15║在法相之前，則破小乘，屬始教，唯破六識；在法相之
X10n0250_p0032c16║後，則破大乘，屬終教，兼破八識。今取法相前義。問：智
X10n0250_p0032c17║光三時順性，何不依之，却就戒、賢三時之後加之邪？
X10n0250_p0032c18║答：無差別。論疏中四宗次第亦以般若為第二，或云
X10n0250_p0032c19║祖師且順相宗故。今謂智光三時依妙智經立，此方
X10n0250_p0032c20║未見流通。或疑即般若經，既未見明文，故難憑。唯戒、
X10n0250_p0032c21║賢三時依深密經立，現以流傳，誠可為據處，是故依之。
X10n0250_p0032c22║〔空有迭彰〕十對空有，約心境有二對，約真俗有
X10n0250_p0032c23║五對，約我法有三對，是為十對。且初約心境有二對：
X10n0250_p0032c24║心境俱有，心境俱（一境），境空心有（一對），境有心空（缺此一義，四句
X10n0250_p0033a01║不成，故抄中不作四句）。二、約真俗四句有五對：俗有真空（第二時一
X10n0250_p0033a02║對），俗空有真（此句自有三對，第四時一對，第五時一對，第三時四重二諦，前後相望，互為空
X10n0250_p0033a03║有一對），真俗俱空（第二時），真俗俱有（第三時與上第二時相望為一對）。三、
X10n0250_p0033a04║約我法四句有三對：我法俱有（人天乘），我法俱空（中間大乘
X10n0250_p0033a05║與人天乘為一對），我空法有（小乘一對），我有法空（涅槃時一對）。然異說
X10n0250_p0033a06║多端，今皆不取。〔第三時教，四重二諦，前後相望，互
X10n0250_p0033a07║為空有。〕四重二諦者，約唯識論四種勝義（具如八中），瑜
X10n0250_p0033a08║伽論四種世俗，謂世間世俗、世間勝義、道理世俗、道
X10n0250_p0033a09║理勝義、證得世俗、證得勝義、安立世俗（即安立真如）、勝義
X10n0250_p0033a10║勝義（即非安立真如）。第一重世間二諦，謂世間世俗為世俗
X10n0250_p0033a11║諦，世間勝義為真諦。第二重道理二諦，謂道理世俗
X10n0250_p0033a12║及世間勝義等為世諦，道理勝義為真諦。第三重證
X10n0250_p0033a13║得二諦，謂證得世俗及道理勝義等竝為世俗諦，證
X10n0250_p0033a14║得勝義為真諦。第四重安立非安立二諦，謂安立世
X10n0250_p0033a15║俗及證得勝義等竝為世俗諦，勝義勝義為勝義諦。
X10n0250_p0033a16║竝以世俗為空，勝義為有，展轉相望，互為空有，成空
X10n0250_p0033a17║一對，即空淺有深。以是法相空義故，即真俗四句之
X10n0250_p0033a18║中，第二句俗空真有也。〔注云：同時遞互。〕上注云：上
X10n0250_p0033a19║二先後遞互，此云同時遞互。辨疑誤云：此無遞互之
X10n0250_p0033a20║義，必是後人妄如，宜削去所注。今謂次文云：十對空
X10n0250_p0033a21║有，皆約法約時，遞互隱顯，故云迭彰。蓋由迭者，遞互
X10n0250_p0033a22║也。若先後同時，不可去遞互者，於十對中，唯取異時
X10n0250_p0033a23║相望，止有三對，謂心境俱空俱有，真俗俱空俱有，我
X10n0250_p0033a24║法俱空俱有。如是則空有迭彰，十對不成，圭山大有
X10n0250_p0033b01║失矣。故知所辨之非。〔若說依他緣起云云。〕即約法
X10n0250_p0033b02║論淺深。次前如說下。即約境論淺深。〔若說我者，初
X10n0250_p0033b03║後相望，初空後有，空淺有深。〕大抄云：初三云空，後
X10n0250_p0033b04║二云有，空淺有深。又云：人天云有，前三時教云空，空
X10n0250_p0033b05║深有淺。然大小二抄配屬，文相似，不乳合，細評則義
X10n0250_p0033b06║非舛也。今抄云：初空者，即初三也。後有者，即後二也。
X10n0250_p0033b07║故知二抄無殊。但以前文最後得涅槃，我有法空。或
X10n0250_p0033b08║云：法華在中間，我法俱空中。然法華豈不說真我邪？
X10n0250_p0033b09║如大抄云：後二云有，法華亦我有法空明矣。餘之空
X10n0250_p0033b10║有淺深，皆例此知。謂心與真俗，約心一二相望，第一
X10n0250_p0033b11║時心有，第二時心空，即有淺空深。約真俗二三相望，
X10n0250_p0033b12║第二時真俗俱空，第三時真俗俱有，即空淺有深。
X10n0250_p0033b13║〔疏：頓無二諦之殊，幽靈絕待。〕約頓以遣二諦之病，
X10n0250_p0033b14║良以漸經五時施化於二諦之上，顯中道第一義諦，
X10n0250_p0033b15║謂之寂知。若頓經以雙融雙泯顯第一義諦，謂之絕
X10n0250_p0033b16║待靈心也。但分漸頓之別，所顯不異。又前約時明漸，
X10n0250_p0033b17║此約法以簡。上之一句猶屬於漸，幽靈絕待方屬於
X10n0250_p0033b18║頓。問：科云總序教起因緣，華嚴亦在頓中否？若在頓
X10n0250_p0033b19║中，華嚴豈止絕待而已？若曰不然，何謂總序教起因
X10n0250_p0033b20║緣？答：或云地論云華嚴亦有一分逐機頓，故不妨通
X10n0250_p0033b21║序之。今謂次文明頓漸之相，云頓者有二：一、化儀頓，
X10n0250_p0033b22║謂華嚴初成，稱性說故；二、逐機頓，謂此經等四十餘
X10n0250_p0033b23║部直詮真性之經，故知華嚴在其中矣。唯言逐機幽
X10n0250_p0033b24║靈絕待，不言化儀
X10n0250_p0033c01║〔窮理盡性。〕者，意在生起下文，敘今經之文勢也。
X10n0250_p0033c02║〔不同法華、涅槃之類，有三可破，有權可會。但顯一
X10n0250_p0033c03║真覺性，即勝鬘、密嚴、金剛三昧、如來藏、普光明藏、圓
X10n0250_p0033c04║覺等四十餘部。文中皆少說事緣，直詮真性理智。良
X10n0250_p0033c05║由無三車、除糞、化城等，由緣可會也。〕既非漸次之
X10n0250_p0033c06║教，故不屬三時五時。法華涅槃對三顯一，有三可破，
X10n0250_p0033c07║有權可會。此經直顯一真覺性，頓教一乘尚超於彼，
X10n0250_p0033c08║寧屬所會？應知法華所會者，三時五時權漸之教。若
X10n0250_p0033c09║將此經槩屬所會，不知其可也。如下文云序及玄談，
X10n0250_p0033c10║明言此是別教一乘，非法華通教一乘，即同別一對。
X10n0250_p0033c11║又漸頓一對，淨穢一對，如是三對料揀優劣可知。又
X10n0250_p0033c12║云此是頓教，故不會之，非三時五時之漸教。又云是
X10n0250_p0033c13║四乘之一。又云無二無三之一攝此經。大抄云即會
X10n0250_p0033c14║三所歸一。此等之文不一，或云齊師續添，或云別字
X10n0250_p0033c15║之錯者，是何言誤？若齊師之續添者，如此抄云不同
X10n0250_p0033c16║法華涅槃之類，有三可破，有權可會，但一真覺性無
X10n0250_p0033c17║三車除糞化城等由緣可會，不屬三時五時。及下諸
X10n0250_p0033c18║處明言指示是一乘之圓教等，大抄亦然，豈皆齊師
X10n0250_p0033c19║續添邪？又明言此是別教一乘，謂之錯改為頓者，其
X10n0250_p0033c20║同別一對應改為同頓邪？第恐無此理耳。又以此經
X10n0250_p0033c21║屬乎五時，謂屬破會者，頓漸一對又是如何？淨穢料
X10n0250_p0033c22║揀例皆無用耳。華嚴即開漸之本，法華即攝末之本，
X10n0250_p0033c23║此經是所攝之末乎？既非所會之三，又非能會之一，
X10n0250_p0033c24║不是別教一乘，欲是何乘耶？當知會三歸一，歸乎一
X10n0250_p0034a01║真法界。若法華自宗會歸佛慧，吾祖或云法華同教
X10n0250_p0034a02║一乘，或云華嚴中同教他宗，豈信歸於華嚴？今家以
X10n0250_p0034a03║佛慧是同故取之，故云華嚴中同教，然不出一圓中
X10n0250_p0034a04║同教左右稱之也。所以清涼云：莫謂二經化儀有異，
X10n0250_p0034a05║而令佛慧有殊。而漸圓佛慧得與華嚴同日而語，況
X10n0250_p0034a06║頓之類歟？故知弘法華則曰會歸佛慧，弘圓覺則曰
X10n0250_p0034a07║會歸圓滿覺性，弘華嚴則曰會歸一真法界也。若曰
X10n0250_p0034a08║不然，必欲歸能詮之經者，八十一卷中安能著得許
X10n0250_p0034a09║多經邪？又況大抄八云：稱性互收者，況出圓融也。上
X10n0250_p0034a10║但理事無礙，已是難思，餘經容有。此則事事無礙，唯
X10n0250_p0034a11║華嚴及此經觀成中意。又淨慧章疏云：此經宗分同
X10n0250_p0034a12║華嚴，因說果海，果徹因源，稱性互收，無別前後。彼云：
X10n0250_p0034a13║若諸菩薩能與如是觀行相應，於諸法中不生二解。
X10n0250_p0034a14║即同此安心之文。又三聖觀云：良由此經亦是稱性
X10n0250_p0034a15║真身，說圓滿覺性，故人法儀式懸符華嚴。又修證儀
X10n0250_p0034a16║云：起信信門還頓攝，解行證時即次安，圓經了論皆
X10n0250_p0034a17║如此，圓覺宗同莫妄彈。圓經即指華嚴也。又普眼三
X10n0250_p0034a18║觀，疏抄指云：全同華嚴法界三觀。又剛藏章疏云：眾
X10n0250_p0034a19║生成佛，諸典無文，唯圓覺、華嚴理越常情，語驚凡聽。
X10n0250_p0034a20║又云：稱體圓觀。又云：圓頓宗教儀式皆然。又序及幻
X10n0250_p0034a21║盡覺滿，疏抄明言同華嚴性起。又經云：是經百千萬
X10n0250_p0034a22║億恒河沙諸佛所說。疏云：說此經佛既是真身無礙，
X10n0250_p0034a23║塵沙同體，故一說即是多說。華嚴云：無有國土不說
X10n0250_p0034a24║此經。此等皆圓別義。疏抄如雲：謂屬法華破會，於理
X10n0250_p0034b01║可乎？又此等之文皆齊師續添乎？問：同別二教始於
X10n0250_p0034b02║智論共不共二種般若，智論明指不共唯華嚴，今家
X10n0250_p0034b03║諸祖得之以為明據，由是獨尊華嚴，卓絕獨立，無所
X10n0250_p0034b04║對待，逈異餘宗。今云圓覺亦別教者，何邪？答：此經有
X10n0250_p0034b05║三可破否？有權可會否？共三乘人說否？十萬登真大
X10n0250_p0034b06║士是五時淘汰之漸機否？有三車、化城、除糞等由緣
X10n0250_p0034b07║否？屬三時、五時否？如此經云：隨分思察。疏云：圓機菩
X10n0250_p0034b08║薩即便思察。既曰圓機菩薩，豈是三乘？既非三乘，誰
X10n0250_p0034b09║屬所會？以此推之，不共明矣。智論唯指華嚴者，頓之
X10n0250_p0034b10║類中言其一耳。問：至相、賢首，終、頓竝作三乘，此經即
X10n0250_p0034b11║頓也。謂之三乘，有何不可？答：若堅執此說，誠難與言
X10n0250_p0034b12║也。清涼既得至相、賢首之命脉，圭山承襲祖祖傳，雖
X10n0250_p0034b13║變態之不同，無適不可也。如判法華為終教，豈直是
X10n0250_p0034b14║三乘耶？應知且漸、頓一分、大分言之耳。又修證儀云：
X10n0250_p0034b15║淨土所談為了義，娑婆所說是權儀。法華、靈山所說，
X10n0250_p0034b16║穢土也，他宗諱之。皆此之類也。若謂斯言之不通者，
X10n0250_p0034b17║法華豈是權乘邪？故知教章終、頓皆屬所簡，法華、圓
X10n0250_p0034b18║覺不是權乘。是故至相以頓教一乘，疏主特云一頓
X10n0250_p0034b19║教者，有自來矣，優劣可見。問：若爾，應漸、頓分權、實邪？
X10n0250_p0034b20║答：否也。自有五時施化，般若部中所顯之頓屬於權
X10n0250_p0034b21║耳。然此經既曰一乘，非白牛車乎？設云屬同教一乘
X10n0250_p0034b22║者，法華有三可會，謂之共教；此經無三可會，謂之共
X10n0250_p0034b23║教，猶不可也。諸祖專弘華嚴，獨尊斯典，云是根本法
X10n0250_p0034b24║輪圓、別一乘餘經也，於弘通邊當如此耳。圭山既悟
X10n0250_p0034c01║圓覺，力弘贊之，經宗玄妙，豈抑之者哉？故知在圭山
X10n0250_p0034c02║謂之根本法輪一乘圓別，不為過分。如法真之記心
X10n0250_p0034c03║經，以彼實教取合後三，開同別之義，謂之同教一乘。
X10n0250_p0034c04║然般若正當共教，心經既是諸部之樞要，詮真實一
X10n0250_p0034c05║心，判為同教一乘，仍含圓別，理當然矣，過分者哉？然
X10n0250_p0034c06║心經之於圓覺，優劣頗異，為例可知。只如破會之說，
X10n0250_p0034c07║或以終頓屬實，謂此經不屬破會；或以終頓權，謂此
X10n0250_p0034c08║經亦屬破會。然推此意，蓋以圓覺與法華之前五時
X10n0250_p0034c09║權漸之教同別，屬乎縱奪會不會耳。既與圭山相違，
X10n0250_p0034c10║難以聞命。故清涼辨光宅順違云：若唯說法華為實，
X10n0250_p0034c11║則抑諸般若及諸大乘了義之經。昔大亦有權實，法
X10n0250_p0034c12║華但會昔權，故說三皆虗指；昔實不帶方便，故不會
X10n0250_p0034c13║之（昔實說如來藏性涅槃法身真常之理故）。此則諸經奪光宅。若依昔未
X10n0250_p0034c14║顯說一切具有如來知見根敗之種，今竝說成，則今
X10n0250_p0034c15║昔有異（昔所未說而今說之，一乘三乘，昔權今實，皆屬法華，固其宜矣。今法華三根聲聞皆與授
X10n0250_p0034c16║記，故言今並說成）。此則縱光宅奪諸經（此辨光宅立教之順違，遂有縱奪實體足
X10n0250_p0034c17║不足之言，乃約教設以辨也。如探玄云：釋有二位：一約事破二乘實滅，二約教亦會大乘權教，所約不同也）。
X10n0250_p0034c18║然據清涼之意，以法華已前諸部般若及諸大乘之
X10n0250_p0034c19║實，謂之終教；於事中頓說如來藏性，謂之頓教。此之
X10n0250_p0034c20║終頓，有縱有奪，取彼實體之不足，屬三屬一，會不會
X10n0250_p0034c21║耳。豈將圓頓了義所詮白牛車之一，所被之圓機，屬
X10n0250_p0034c22║三屬一，會不會邪？問：圓覺既稱圓別，與華嚴有何優
X10n0250_p0034c23║劣邪？答：圓頓合論，頓圓無別。如上所舉，理義昭然。今
X10n0250_p0034c24║疏抄中，比比皆爾。若或揀之，不妨有異。如云：性起之
X10n0250_p0035a01║義，分同華嚴。三觀亦云：分具圓義。又云：此分攝圓教
X10n0250_p0035a02║者，此經不明顯說諸佛身相國土，自在無礙，塵沙大
X10n0250_p0035a03║用，及諸法法爾互相即入，重重融攝等義，不得全名
X10n0250_p0035a04║圓教。所揀之義，如雲：何嘗相濫邪？問：根本法輪，唯華
X10n0250_p0035a05║嚴也，故云開漸之本。圓覺亦屬別教，應亦根本法輪
X10n0250_p0035a06║邪？答：根本枝末等三法輪，乃吉藏所立。清涼云：此全
X10n0250_p0035a07║約化儀以立。若將此定判一代時教，收義不盡。法華
X10n0250_p0035a08║之前，般若等大，豈皆枝末？若然，豈當專以之為定量
X10n0250_p0035a09║邪？苟欲以為定量者，如經云：三世如來之所守護。疏
X10n0250_p0035a10║云：如華嚴云：我等諸佛護持此經。抄云：諸部般若，多
X10n0250_p0035a11║是天帝護持。法華，菩薩守護。華嚴及此經，諸佛自護。
X10n0250_p0035a12║良由根本法是諸佛師故。然如上所敘，皆疏抄明言，
X10n0250_p0035a13║如揭日月矣。去情思之，因輒頌曰：後三為一開同別，
X10n0250_p0035a14║終頓歸圓不會之。於後一開同別教，三乘始教屬權
X10n0250_p0035a15║儀。漸中圓極為能會，所會羣經屬五時。五時都不關
X10n0250_p0035a16║圓覺，蔡祖明言豈不知。此經別一超通教，宗同圓別
X10n0250_p0035a17║被圓機。圓頓若同權漸會，圭峰寧不暗攢眉。般若法
X10n0250_p0035a18║華名共教，菩薩天龍共守之。圓覺華嚴根本法，三世
X10n0250_p0035a19║如來親護持。〔勝鬘等四十餘部。〕禪源詮云二十餘
X10n0250_p0035a20║部，此抄或云數十部，或云四十餘部。文中皆少說事
X10n0250_p0035a21║緣，直詮真性理智，良由無三車、除糞、化城等由緣可
X10n0250_p0035a22║會也。故指此經是頓之流類。問：諸部頓經與圓覺何
X10n0250_p0035a23║殊？答：顯體詮法，儀式皆同，是故皆不屬會。若於頓中
X10n0250_p0035a24║科簡被三乘機者，不妨屬會。
X10n0250_p0035b01║〔疏：如來入寂光土，凡聖一源。〕疏釋神通大光明藏，
X10n0250_p0035b02║云：是諸佛眾生之本源神通光明之性體塵沙德用
X10n0250_p0035b03║竝蘊中，故云藏。亦名法性土，亦名常寂光土。然今云
X10n0250_p0035b04║入寂光土，不云法性土者，或云：以相宗法性土理、智
X10n0250_p0035b05║不即，故不用之。今謂不然。既正釋經文，疏中雙指二
X10n0250_p0035b06║土，即知二土俱通。今鈔却於凡、聖一源之下，用一切
X10n0250_p0035b07║如來光嚴住持別配法性土，又云即自受用土，又云
X10n0250_p0035b08║以此經理、智不分故，又引是諸眾生清淨覺地共釋
X10n0250_p0035b09║凡、聖一源。既用此以別配法性土，故以神通大光明
X10n0250_p0035b10║藏三昧正受至不二隨順通配寂光土也。不然，不用
X10n0250_p0035b11║相宗法性土矣。況相宗三土，今家用之，即今家三土。
X10n0250_p0035b12║但祖師隨文義之便用之，無他說也。天台四土：一、凡、
X10n0250_p0035b13║聖雜居土，二、方便有餘土，三、實報無障礙土，四、常寂
X10n0250_p0035b14║光土。相宗三土：一、變化土，二、報土，三、法性土。若於報
X10n0250_p0035b15║中開出自、他、受用，亦四土。然天台四土，大師依智論
X10n0250_p0035b16║義立；相宗三土，依佛地論。唯識論云：既有明據，其義
X10n0250_p0035b17║可憑。由是今家多用三土配釋經文。但今家開、合自
X10n0250_p0035b18║在，有異相宗，亦攝天台前二也。若開受用自、他，即成
X10n0250_p0035b19║四土，該唯二種，謂淨及穢，或性及相。大疏下文云：淨、
X10n0250_p0035b20║穢，性、相，二土、三土、四土，無不融攝。即華嚴等及此經
X10n0250_p0035b21║意。故云融而為一，有異餘宗也。方便一土，法相所無。
X10n0250_p0035b22║相宗不許迴心二乘，故不立方便土，以彼相宗聲聞
X10n0250_p0035b23║出三界為究竟故。〔抄先世因緣所受身。〕者，即分段
X10n0250_p0035b24║身；出三界無煩惱者，即變易身。問：方便有餘土，下抄
X10n0250_p0035c01║云：出三界外別有淨土，二乘所居，即法華餘國作佛
X10n0250_p0035c02║也。能應之身不知是何身邪？答：能應之身即報身。如
X10n0250_p0035c03║教章云：或說釋迦報土在三界外，西去三十二恒河
X10n0250_p0035c04║沙佛土無勝世界。此是顯娑婆化土色頂之佛，亦非
X10n0250_p0035c05║報身。又大疏玄談云：或說報身在餘土。約引攝說，竝
X10n0250_p0035c06║是釋迦。上言報化耳，竝約終教說。然天台依智論所
X10n0250_p0035c07║引法華我於餘國作佛之文以立此土，故今亦引祖
X10n0250_p0035c08║師所釋以答之。〔現受用身。〕即他受用也。自受用身，
X10n0250_p0035c09║不容機見，同法性身；其他受用身，應機說法，容於機
X10n0250_p0035c10║見。故下文云：前凡聖一源，即從自受用入法性土；此
X10n0250_p0035c11║應諸菩薩，即從法性土現他受用身。
X10n0250_p0035c12║〔疏本起者。〕因所起最初之心也。頓悟本有圓覺妙
X10n0250_p0035c13║心，本無無明生死，方名真正信解。以此真正信解，合
X10n0250_p0035c14║於如來本起之因，謂佛昔根本所起，以此圓覺妙心
X10n0250_p0035c15║為所依之本，一切如來皆然。故華嚴經云：若不了心
X10n0250_p0035c16║自心，云何知正道？多劫修行，非真菩薩。〔起信、了二
X10n0250_p0035c17║覺、發三心、修五行。〕然頓教因地總有三重，初了悟
X10n0250_p0035c18║覺性，次發菩提心，後修菩薩行。起信論中亦先開示
X10n0250_p0035c19║二覺，次令發三心，後方修五行。〔二覺。〕者，即本始二
X10n0250_p0035c20║覺。〔三心〕者，直心、深心、悲心。〔修五行。〕者，六度合定
X10n0250_p0035c21║慧為一故。問：起信即終教，豈具三重因邪？答：生滅門
X10n0250_p0035c22║亦具頓義，亦被頓機。大抄云：亦通頓悟。漸修贒首判
X10n0250_p0035c23║為正終兼頓，圭山注論亦然。是故論云：信成就發心
X10n0250_p0035c24║有三種，即上所列直心、深心、悲心也。修證儀云：起信
X10n0250_p0036a01║信門還頓攝。故知彼論所說因地有此三重，具如下
X10n0250_p0036a02║文（八中）。〔及華嚴善財大集法行。〕善財先陳已發，方問
X10n0250_p0036a03║行門。大集經云：若比丘讀誦十二部經，為眾敷揚，思
X10n0250_p0036a04║惟其義，不名法行。若比丘能觀身心境界都息，永離
X10n0250_p0036a05║煩惱，其心寂靜，我則說之，名為法行。〔薄伽梵。〕亦名
X10n0250_p0036a06║婆伽婆。疏云：能破煩惱名婆伽婆，即當斷德以顯法
X10n0250_p0036a07║身。淨土說經，法、報不分，非應、化矣。然此六義，初二法
X10n0250_p0036a08║身斷德，中二報身智德，後二化身恩德。雖通三身、三
X10n0250_p0036a09║德，隨何經之不同，在此經即當法身斷德，在權、漸經
X10n0250_p0036a10║中即當化身恩德等，不妨餘經亦婆伽婆。大鈔云：華
X10n0250_p0036a11║嚴等圓、頓宗教是理、智不分之真身，此經是淨土說
X10n0250_p0036a12║故。化主是真身，是以經云婆伽婆。佛地經是即化顯
X10n0250_p0036a13║報，報即化身，故隨地前、地上機、見之別。此經是法、報
X10n0250_p0036a14║不分之真身，與彼相即之義不同。然疏中三義，於中
X10n0250_p0036a15║正義是此經說主，圓了義是佛地經說主，以彼真、應
X10n0250_p0036a16║雙通故。〔六義。〕者，義翻也。若正翻云如來，曉師正翻
X10n0250_p0036a17║云世尊。又此釋云：謂諸如來不繫屬諸煩惱故。則知
X10n0250_p0036a18║婆伽婆正翻如來，不妨通諸經也。〔如金剛別譯八關齊戒經等。〕例
X10n0250_p0036a19║如佛字，各隨經宗所釋有異。抄約當經，釋自覺、覺他、
X10n0250_p0036a20║覺滿之義，異餘權漸之經。〔無上法王有大陀羅尼
X10n0250_p0036a21║門。〕然此圓明覺性，大位在果，體通染淨，即一切眾
X10n0250_p0036a22║生具有，所謂塵中有經，智海無外。然則眾生本有，既
X10n0250_p0036a23║迷背而不覺不知，宛受貧苦，佛則全得其用。故此但
X10n0250_p0036a24║標法王有之，於法自在，更無有上，故曰法王。
X10n0250_p0036b01║〔言法遍。〕者，經云：善男子！虗空如是至八萬四千，此
X10n0250_p0036b02║一行半抄文，大抄本無辨，疑誤云：即后人添入，宜削
X10n0250_p0036b03║之。今謂恐是圭山自添，躡前起後，文勢當然，不應齊
X10n0250_p0036b04║師手自加之，亦不可盡過於彼也。或曰：覺性平等不
X10n0250_p0036b05║動，乃至八萬四千陀羅尼門不動，含法遍義耳。或云：
X10n0250_p0036b06║不是正含文相，乃是況顯深玄，然亦在人取舍。〔注：
X10n0250_p0036b07║法遍義，即不含心通。〕大鈔通字即遍字，今以遍字
X10n0250_p0036b08║為正。如鈔注釋云：覺心無可遍者，以覺心本遍，不待
X10n0250_p0036b09║法遍而後遍，故法遍中不具心遍義。〔注：心通，即含
X10n0250_p0036b10║法遍。〕法遍宜改云法通，如次前引。經云：覺圓心淨
X10n0250_p0036b11║故，身界等清淨。即是所含法通義耳。〔然眾生成佛，
X10n0250_p0036b12║文是此門，疏今乃取意云云。〕大鈔云：今疏中乃取
X10n0250_p0036b13║意取意，然以大鈔為優。今疏之言，指心通法遍也。所
X10n0250_p0036b14║引始知眾生本來成佛，便當次科牒起問目耳。
X10n0250_p0036b15║〔疏：心本是佛，由念起而漂沈。〕剛藏生於三惑，遂成
X10n0250_p0036b16║三難：初、真能生妄；二、說妄為真；三、牒而縱之，責無窮
X10n0250_p0036b17║之過。〔佛答意云：心本是佛云云。〕謂真心之體，本來
X10n0250_p0036b18║成佛。以無始妄念之起，而不覺知，是以漂沈生死。正
X10n0250_p0036b19║漂沈時，心體何嘗流轉。見有漂沈者，由妄念故。既處
X10n0250_p0036b20║妄中，必認真作妄。其猶在舟，而不知舟動，反認岸移。
X10n0250_p0036b21║正認岸移，岸何嘗動。良由妄起而迷真，不是真生於
X10n0250_p0036b22║妄也。上二句，約法佛答。下二句，約喻。種種取舍，未出
X10n0250_p0036b23║輪迴等，即反覈起疑之本。結指前疑，未是正答。其真
X10n0250_p0036b24║隨妄轉，以四喻喻之。空不生華，方是正答。〔疏。頓除
X10n0250_p0036c01║妄宰，空不生華。〕頓除者，達之本無也，一也。妄境本
X10n0250_p0036c02║無其體，眾生妄認頓悟，妄念本空，則無一切境界。其
X10n0250_p0036c03║猶病眼妄見空華翳差別，則方知空本無華，何嘗起
X10n0250_p0036c04║滅？譬如幻翳，即空中華無起滅。於中曲分為二：初、翳
X10n0250_p0036c05║差華亡喻；如空華下，二、空不生華喻。〔疏：漸竭愛源，
X10n0250_p0036c06║金無重鑛。〕謂理則頓悟惑障漸除，故下經云：依願
X10n0250_p0036c07║修行漸斷諸障，障盡願滿證大圓覺。上則空中華無
X10n0250_p0036c08║起滅喻，喻於頓悟；此則金中鑛不重生喻，喻於漸修。
X10n0250_p0036c09║成佛不復再生煩惱，正答十方異生本成佛道後起
X10n0250_p0036c10║無明，一切如來何時復生一切煩惱？佛言：一成真金
X10n0250_p0036c11║不重為鑛，如銷金鑛。即金中鑛不重生喻，金喻覺性、
X10n0250_p0036c12║鑛喻煩惱。然此偏通後難修證。義云：華喻總酬三種
X10n0250_p0036c13║難，鑛喻偏通最後疑，後疑過重故再喻之。若唯華喻，
X10n0250_p0036c14║但彰頓悟闕於修治；若唯鑛喻，本非清淨。故須二喻
X10n0250_p0036c15║合云一切如來至後復結空果等。大抄則無此一節，
X10n0250_p0036c16║宜依大抄。況此一段經文不合前金鑛之喻，自是顯
X10n0250_p0036c17║淺難造深，撿經科節可知，亦恐別有深義不可得而
X10n0250_p0036c18║知也。〔然法合鍊鑛之文，正彌勒章中。〕等。大抄云：然
X10n0250_p0036c19║竭愛之文正是彌勒章中等，宜以略抄為正。以金鑛
X10n0250_p0036c20║本非喻於漸竭愛源，今疏主以此正喻漸修除障，却
X10n0250_p0036c21║用此喻而喻之。故今抄中特指今舉此喻配屬疏文，
X10n0250_p0036c22║正合金鑛之經文，即彌勒章斷輪迴根本之文也。若
X10n0250_p0036c23║如大抄所指，則不見疏主之深意耳。〔其斷除之法
X10n0250_p0036c24║即是後文。〕次牒云後文者，此二後字，大抄即彼字，
X10n0250_p0037a01║宜以大抄為正，今抄亦可通。疏主前指合法之文，是
X10n0250_p0037a02║彼彌勒章，故此云後也。〔疏：今撮略前後而敘之，云
X10n0250_p0037a03║漸竭愛源也。〕大抄云：疏今影略前後而敘之，無云
X10n0250_p0037a04║漸等六字。意云：喻則質在前章，影在後章；法則質在
X10n0250_p0037a05║後章，影在前章。故云影略前後敘之。謂喻舉剛藏章，
X10n0250_p0037a06║法舉彌勒章，二章前後影略而敘之於疏。其意則通
X10n0250_p0037a07║指二句疏文。若爾，則大抄為正。然則撮略二字，義亦
X10n0250_p0037a08║可通。但敘之下，唯指一句疏文，不若大鈔兼通耳。
X10n0250_p0037a09║圓覺疏鈔隨文要解卷第二