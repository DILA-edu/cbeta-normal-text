X10n0250_p0037a10║
X10n0250_p0037a11║
X10n0250_p0037a12║
X10n0250_p0037a13║圓覺疏鈔隨文要解卷第三
X10n0250_p0037a14║沙門凊遠　述
X10n0250_p0037a15║〔疏理絕修證。〕覺性平等，初無聖凡，安有修證？是故
X10n0250_p0037a16║經云：性自平等。無平等者，約有垢染說名眾生，對離
X10n0250_p0037a17║幻垢說名菩薩，於實相中實無若干之相，故知圓覺
X10n0250_p0037a18║本性絕於修證也。〔非性性有。〕疏云：非性前五性及
X10n0250_p0037a19║輪迴差別之性。〔性有〕者，差別之性皆有圓覺，如金
X10n0250_p0037a20║剛法身非相好，相好非不法身，喻中金非師子有金。
X10n0250_p0037a21║修者，隨也。謂此覺性不守自性，隨諸差別性起，差別
X10n0250_p0037a22║性起時金覺性起，覺性平等無取證者，如眼自不見
X10n0250_p0037a23║眼。〔疏智似階差。〕圓覺無證，對機說證，以能證之智，
X10n0250_p0037a24║造所證之理，未忘能所之相，故分階降之別，非實有
X10n0250_p0037b01║階差之相，故云似也。〔眾生迷倒。〕若無迷倒，則無一
X10n0250_p0037b02║切幻化；既有迷倒，起妄功用乃有差別。〔疏：覺前前
X10n0250_p0037b03║非，名後後位。〕機修證既無階差，今明差別之相有
X10n0250_p0037b04║凡、賢、聖、果之殊。且初、凡位，則息妄顯真，於淨起解，計
X10n0250_p0037b05║心在淨而不自在。謂上根凡夫聞法覺悟，所證未極，
X10n0250_p0037b06║故名凡位。二、賢位，則見前凡位淨解為礙，能斷於解
X10n0250_p0037b07║礙，猶有覺礙之病。以所覺是礙，能覺亦礙。既前覺前
X10n0250_p0037b08║非，能覺亦非也。故經云：見、解為礙。雖斷解、礙，猶住見、
X10n0250_p0037b09║覺，名為賢位。三、聖位，則能覺前解礙、覺礙，二俱是礙。
X10n0250_p0037b10║則照與照者同時寂滅，如智平等，無能、所相也。故經
X10n0250_p0037b11║云：礙已斷滅，無滅礙者，名為聖位。四、果位，則前之諸
X10n0250_p0037b12║位見有所覺、能覺之殊，是則猶為障礙。此則照了境
X10n0250_p0037b13║由心現，元是自心本自知覺，不必知上起知。一切諸
X10n0250_p0037b14║法皆同真實，無所障礙。故經云：一切障礙即究竟覺。
X10n0250_p0037b15║得念、失念，無非解脫法界海慧，照了諸法猶如虗空，
X10n0250_p0037b16║名為果位。如上四位，對機說證，名為依位。漸證，展轉
X10n0250_p0037b17║覺前前之非，展轉證後後之位，即論中逆。次約息、除、
X10n0250_p0037b18║生、住、異、滅四相，麤、細寄顯，反疏四位，以明始覺分齊。
X10n0250_p0037b19║是故此經四位與彼四位泯齊是同。〔疏：況妄忘起
X10n0250_p0037b20║滅。〕前即依位漸證，此即妄心頓證。由前就機，既有
X10n0250_p0037b21║深淺，今恐人分別，悟入無期，故示圓頓，安心於覺，成
X10n0250_p0037b22║真隨順。先是隨相，此當離相。〔經云：一切菩薩乃至
X10n0250_p0037b23║隨順覺性。〕經云但諸菩薩，此云一切菩薩，然義亦
X10n0250_p0037b24║無別。下釋此忘心頓證，文有三：今初、忘心入覺，又二：
X10n0250_p0037c01║今初、指示妄心。文云：〔居一切時不起妄念。〕（妄念者，攀緣取
X10n0250_p0037c02║著別法也。有念則違覺，故今不起。）〔於諸妄心亦不息滅。〕（若求真舍妄，猶棄影
X10n0250_p0037c03║勞形。若體妄即真，似處陰影滅。）〔住妄想境，不加了知。〕（境從心現，元是自心。若加
X10n0250_p0037c04║了知，非幻成幻。且心體本自知覺，何必更加了知。知上起知，名為加也。）〔於無了知，不了
X10n0250_p0037c05║真實。〕（能知既寂，即真實知。真實即知，誰知真實？如眼不自見，刀不自斫。）二、依法頓入。
X10n0250_p0037c06║經：聞此法門至隨順覺性。疏云：聞此方便，心無疑惑。
X10n0250_p0037c07║（信解無惑，故不驚怖。）體達分明，任持領受，則坦然合道。然此文
X10n0250_p0037c08║即教示安心於覺，乃學人之急務，故具引下疏注釋
X10n0250_p0037c09║之耳。經云：當知至一切種智。成就一切種智，則同於
X10n0250_p0037c10║佛。佛於真覺圓明具德行者，示爾一切種智，由此而
X10n0250_p0037c11║得名為德等圓明。無位之位。問：起信亦具四位，與此
X10n0250_p0037c12║泯齊是同。彼是終教，豈與此頓教同邪？答：今、古異說。
X10n0250_p0037c13║或云：無位者，無彼因位；（謂前三位也。）之位者，有彼果位也。
X10n0250_p0037c14║或云：不同終教次第地位，故名無位；直從凡夫入於
X10n0250_p0037c15║四位，故名之位。或云：通終、頓二教。圭山云：顯說惑障，
X10n0250_p0037c16║懃修觀行，階位勝劣，全同起信等宗，則是終教。依位
X10n0250_p0037c17║漸次，故名之位。忘心頓證，即是頓教。不局地位，故名
X10n0250_p0037c18║無位。今謂起信於生滅門寄四相麤細，以顯返流四
X10n0250_p0037c19║位，以明始覺分齊。然始教正說四位，但不知從真而
X10n0250_p0037c20║起。起信說從真而起四相，故返流則成於四位。以是
X10n0250_p0037c21║生滅門明始覺分齊，即是終教。始覺同本，無始本之
X10n0250_p0037c22║異，亦即頓教。由是賢首為正終兼頓（晉水文□），圭山亦正
X10n0250_p0037c23║終兼頓。若釋論只作頓門，故云今經四位與彼四位
X10n0250_p0037c24║泯齊是同。然無位之位者，如釋論云：雜亂住，即分流。
X10n0250_p0038a01║楞伽亦得言有，地位亦得言無，故云寄言顯位，或寄
X10n0250_p0038a02║顯無位。清涼取無義云：頓教無位，即理絕修證。圓覺
X10n0250_p0038a03║理體不容地位，故行人所造，力有不等，似分階降，即
X10n0250_p0038a04║智似階差。然
X10n0250_p0038a05║〔理絕修證，智似階差。〕上顯非二義，良由隨相即離
X10n0250_p0038a06║相故，而云無位之位，不同餘經實有地位也。況妄忘
X10n0250_p0038a07║起滅者，即進顯智似階差中妄忘起滅，謂依位之妄
X10n0250_p0038a08║心，妄心之依位是為無位之位。故第十鈔云：凡、賢、聖、
X10n0250_p0038a09║果等級行相，遂與始、終說之，知非是令佗作此解行。
X10n0250_p0038a10║若是後段，即教示令如此安心用意，不是傍說已歷
X10n0250_p0038a11║之事。（後段者，即居一切時不起妄念。）又鈔：三云：修證地位并五性差
X10n0250_p0038a12║別法相宗旨趣。以茲鈔證，即知依位漸證同前五性
X10n0250_p0038a13║之文，皆前教行相，但舉之令知，故知非頓教實有地
X10n0250_p0038a14║位。如下文云：此經地位，一一離相。又如隨順覺性下
X10n0250_p0038a15║注云：此經不局地位，故不標人。既云不局地位，故知
X10n0250_p0038a16║頓教無位也。之位者，即傍說已歷之事耳。問：下文云：
X10n0250_p0038a17║依位漸證即終教，忘心頓證即頓教。豈非通終、頓邪？
X10n0250_p0038a18║答：約教配之，依位義門與終教是同。今以頓具漸門
X10n0250_p0038a19║之義，故皆是頓教也。只如前引，鈔云：修證地位并五
X10n0250_p0038a20║性差別法相宗旨趣。亦是配同始教相宗，其義即頓
X10n0250_p0038a21║門所具耳。又依位漸證，正同華嚴，先以差別因果同
X10n0250_p0038a22║於前教，忘心頓證同彼，後以平等因果融之，即圓融
X10n0250_p0038a23║之行布。以此經凡位入時，即入賢聖果位，同彼行布，
X10n0250_p0038a24║不礙圓融也。鞭撻辨若餘經，則不然。是故妄心頓證，
X10n0250_p0038b01║疏文指同華嚴行布圓融也。〔鞭撻〕辨疑誤破云：古
X10n0250_p0038b02║本云鞭捶，大鈔云不勞打著，齊師不合改捶為撻。今
X10n0250_p0038b03║謂捶者，擊也；撻，打也。若順大鈔不勞打著，撻字亦無
X10n0250_p0038b04║害也。〔駃馬〕音決。駃騠，良馬也。生七日超母。又音快。
X10n0250_p0038b05║日行千里曰快馬。〔唯念寶性。〕本論問中云唯念真
X10n0250_p0038b06║如，答中云雖念寶性，次云雖念真如。今次二唯字，刀
X10n0250_p0038b07║筆之誤，然義亦可通。〔以垢無量。〕前文舉喻以答。
X10n0250_p0038b08║〔如是眾生。〕下即正合，此則委釋須修行之所以。
X10n0250_p0038b09║〔若人修行。〕下出善法之所以，云順真故。
X10n0250_p0038b10║〔願說一切方便并修行人。〕上句問所修之行，下句
X10n0250_p0038b11║問能修之人。〔無上妙覺，周遍十方，於諸修行，實無
X10n0250_p0038b12║有二。〕此明稱性之行，謂色心不二，凡聖無差，皆依
X10n0250_p0038b13║覺性，故平等無二。故經云：遍諸十方出生如來，與一
X10n0250_p0038b14║切法同體平等，於諸修行實無有二，方便隨順，其數
X10n0250_p0038b15║無量，圓攝所歸，循性差別。當有三種隨機之行，根性
X10n0250_p0038b16║萬差，教亦無量，圓攝所歸，三門收盡。〔泯相諸神觀。〕
X10n0250_p0038b17║經：若諸菩薩悟淨圓覺，以淨覺心取靜為行，先了悟
X10n0250_p0038b18║身中淨圓覺性故，故云淨覺心取靜為行。凡夫用妄
X10n0250_p0038b19║心，菩薩用覺心。覺心初建，力尚尫微，理宜取靜安詳，
X10n0250_p0038b20║方能展照。論云：若修止者，住於靜處，端坐正意，不依
X10n0250_p0038b21║氣息、形色、見聞、覺知，當知唯心，無外境界等。不依諸
X10n0250_p0038b22║相，以靜澄心，諸念不起，故云泯相澄神。〔奢摩佗〕此
X10n0250_p0038b23║翻止，即定之異名，寂靜義也。謂於染淨等境，心不妄
X10n0250_p0038b24║緣故。又止即定之初門。〔起幻銷塵觀。〕因起幻智，以
X10n0250_p0038c01║除諸幻八萬塵勞，稱真清淨云。起幻銷塵。〔三摩鉢
X10n0250_p0038c02║提。〕亦名三摩鉢底，此云等至，等持之中能至勝位
X10n0250_p0038c03║故。又等謂齊等，離沈掉故。至謂至到，到勝定故。〔絕
X10n0250_p0038c04║待靈心觀。〕非關真妄，不對有空，直照靈知，而為觀
X10n0250_p0038c05║行，故云絕待靈心。〔禪那。〕此云靜慮，即慮而靜，故無
X10n0250_p0038c06║散動，定也。即靜而慮，故非無記，慧也。定慧均等，故名
X10n0250_p0038c07║靜慮。〔非覺違拒至非覺入故。〕但以妄想執，我故不
X10n0250_p0038c08║能入。〔非覺違拒諸能入者，有諸能入非覺入故。〕能
X10n0250_p0038c09║入即不信解行，非覺能入。若覺能入，不入之時，應覺
X10n0250_p0038c10║違拒。如人自不斷命愛身，斷身則違愛，是故貧苦保
X10n0250_p0038c11║命，不自斷也。〔眾生生無慧目。〕有我不覺我，如眼不
X10n0250_p0038c12║自見眼。〔讚喜謗瞋。〕讚喜謗瞋以驗我。經云：讚嘆彼
X10n0250_p0038c13║法，即生歡喜；誹謗彼法，便生瞋恨。〔四相。〕此經四相，
X10n0250_p0038c14║雖名同諸教，而行相深密，從麤至細，展轉難除。若諸
X10n0250_p0038c15║經則迷識境，謂金剛四相等，以自體為我相，計我趣
X10n0250_p0038c16║於餘趣為人相，計我盛衰種種異相續為眾生相，計
X10n0250_p0038c17║我一報命根不斷而住為壽者相。此約三世橫論，無
X10n0250_p0038c18║淺深之別。若斷此者，除我執，證初果。若此經則迷智
X10n0250_p0038c19║境：一、認證為我，二、悟我成人，三、了迹迹生，四、潛如命。
X10n0250_p0038c20║初一為總，後三為別。一道竪論，約觀行修證，以智證
X10n0250_p0038c21║理，能所難忘，故有四相。即上根凡夫除此四相，即除
X10n0250_p0038c22║我法二執，便超識境，即發心住，同彼漸教。登地金剛
X10n0250_p0038c23║事苑云：二種四相，俱是迷境所起，約惑約體不同，故
X10n0250_p0038c24║分識智，無非我相。此經雙具，今謂不然，具如下文。（當卷）
X10n0250_p0039a01║〔不著二乘乃至心常清淨。〕經連上文云：不著聲聞、
X10n0250_p0039a02║緣覺境界。已上皆正知見人之順行，乃至已下逆行。
X10n0250_p0039a03║經云：雖現塵勞，心恒清淨；雖有妻子，常修梵行。即注
X10n0250_p0039a04║中不著凡夫也。
X10n0250_p0039a05║〔當求一切正知見（云云），心不住云云。〕者，家等正知
X10n0250_p0039a06║見人之義，非經文也。如疏云：善達覺性，不因修生，決
X10n0250_p0039a07║擇無疑，名正知見。〔心不住相。〕者、離凡夫煩惱境界，
X10n0250_p0039a08║謂不住色心等。〔一作病。〕經：若有人言：我於本心作
X10n0250_p0039a09║種種行，欲求圓覺。彼圓覺性非作得故，說名為病。疏
X10n0250_p0039a10║云：謂思惟揣度，計校籌量，興心運為，擬作行相，終諸
X10n0250_p0039a11║善業，營眾福田。於多行門，隨執其一，託此一行，欲契
X10n0250_p0039a12║覺心。既是造作生情，豈合無為覺照？故說為病。〔欲
X10n0250_p0039a13║求圓覺乃至圓覺非作得故。〕經云：欲求圓覺，彼圓
X10n0250_p0039a14║覺性非作得故。然恐圭山別有深意，而乃至不然，不
X10n0250_p0039a15║應以乃至二字替彼性二字也。病科云：生心造作，任
X10n0250_p0039a16║意浮沈，止息忘情，滅除心境。疏云：心病無邊，要唯此
X10n0250_p0039a17║四。隨有其一，即不堪為師。是故經云：彼善知識應離
X10n0250_p0039a18║四病。經：若有人言：不斷生死，不求涅槃，涅槃、生死無
X10n0250_p0039a19║起滅念。任彼一切，隨諸法性，欲求圓覺。彼圓覺性非
X10n0250_p0039a20║任有故，說名為病。意云：生死本空，更何所斷？涅槃本
X10n0250_p0039a21║寂，何假修求？不厭、不欣，無起滅念，好事、惡事，一切不
X10n0250_p0039a22║拘。逢飢即飡，遇衣即著，睡來即臥，興來即行。此則放
X10n0250_p0039a23║縱不拘，任彼一切，即成無記，寧契覺心？故云非任有
X10n0250_p0039a24║故。三、止病。經：若有人言：我今自心永斷諸念，得一切
X10n0250_p0039b01║性，寂然平等，欲求圓覺。彼圓覺性非止合故，說名為
X10n0250_p0039b02║病。生心恐非隨情慮失，故此止息妄心，欲求合覺。寧
X10n0250_p0039b03║知覺性本無，妄念可止？又況真本無念，念既乖真；性
X10n0250_p0039b04║本無止，止已違性。故云非止合。故經云：動念息念，皆歸
X10n0250_p0039b05║迷悶。止病之謂也。又云：於諸妄心，亦不息滅。止病出
X10n0250_p0039b06║體之謂也。四、滅病。經：若有人言：我永斷一切煩惱，身
X10n0250_p0039b07║心畢竟空無所有，何況根塵虗妄境界一切永寂？欲
X10n0250_p0039b08║求圓覺，彼圓覺性非寂相故，說名為病。前但止息妄
X10n0250_p0039b09║念令寂，此則計於身心根塵本來空寂，煩惱之本即
X10n0250_p0039b10║是身心。若執身心，煩惱何斷？斷盡煩惱，空却身心，根
X10n0250_p0039b11║塵何有？擬將此心欲求圓覺，是不可得。良由覺體圓
X10n0250_p0039b12║明，不唯寂滅，滅惑住寂，豈得相應？故云彼圓覺性非
X10n0250_p0039b13║寂相故。然此四行，隨落一門，則知是病。而有二意：一、
X10n0250_p0039b14║四中皆無觀慧；二、但以率心偏住一行，不能廣窮聖
X10n0250_p0039b15║意，執一為圓。是以經文總訶為病。若能四皆通達，不
X10n0250_p0039b16║滯一門，即此四中竝皆入道。雖作種種行，元來任運
X10n0250_p0039b17║清閑。雖頓覺身心本空，習起還須息滅。又須常冥覺
X10n0250_p0039b18║體，不得取四為心。淨名云：但除其病，而不除法。
X10n0250_p0039b19║〔道場加行下根修證。〕圓覺菩薩問云：我等今者已
X10n0250_p0039b20║得開悟，若佛滅後，末世眾生未得悟者，云何安居修
X10n0250_p0039b21║此圓覺清淨境界？此圓覺中三種淨觀，以何為首？佛
X10n0250_p0039b22║答云：若佛滅後，若法末時，有諸眾生具大乘性，信佛
X10n0250_p0039b23║祕密大圓覺心，欲修行者，若在伽藍，乃至當立期限。
X10n0250_p0039b24║若立長期百二十日，中期百日，下期八十日，安置淨
X10n0250_p0039c01║居，謂令施設形像。具云：心存目想，生正憶念，還同如
X10n0250_p0039c02║來常住之日，懸諸旛華，經三七日，乃至過三七日，一
X10n0250_p0039c03║向攝念。若經夏首，三月安居，求菩薩道。入三期者，非
X10n0250_p0039c04║彼所聞等。非彼所聞一切境界，終不可取。科云：誡取
X10n0250_p0039c05║邪證，解其所信；終其所解，證其所終。今明證得境界，
X10n0250_p0039c06║若非本所信等法，即不應取。經文三觀之後，一一如
X10n0250_p0039c07║是誡之。〔別習者，若修奢摩佗，乃至靜極便覺。〕次文
X10n0250_p0039c08║云：如是初靜，從於一身至一世界，覺亦如是，乃至能
X10n0250_p0039c09║知一世界、百千世界眾生心念。若修三摩盋提，先當
X10n0250_p0039c10║憶想十方如來。次文云：十方世界一切菩薩，依種種
X10n0250_p0039c11║門，漸次修行勤苦三昧，廣發大願，自薰成種。若修行
X10n0250_p0039c12║禪那，先取數門，至乃至得知百千世界一滴之雨，猶
X10n0250_p0039c13║如目覩所受用物。是名三觀。初首方便，用數息觀門
X10n0250_p0039c14║治諸觀。由依息調心故，了知心中生住滅念，乃至於
X10n0250_p0039c15║行住坐臥，悉見悉知，乃至超簡萬物，非唯能知雨滴
X10n0250_p0039c16║也。〔是名〕等者，鈔具引一觀，經文連次，是名三觀。初
X10n0250_p0039c17║首方便，此二句乃是答三觀之文，鈔從簡故，連次引
X10n0250_p0039c18║之。〔徧循三觀至如來出現於世。〕三觀雖各有證相，
X10n0250_p0039c19║理實徧脩，方契圓覺。三觀既備，則萬行已圓，故就此
X10n0250_p0039c20║人，已名佛出。又即此人，本覺離念，名為佛出。互習三
X10n0250_p0039c21║觀，有人色相所礙，空靜之觀難成，先觀色幻，幻即全
X10n0250_p0039c22║空，靜觀方成。有人實色礙心，難修幻觀，先知其體本
X10n0250_p0039c23║無，而不妨覩相，假幻之觀方成。有人修中，難成絕待，
X10n0250_p0039c24║先知假全空而無假，空全假而無空，空假俱無，絕於
X10n0250_p0040a01║對待，方成寂滅。乃至先後綺互，隨宜學之。〔疏：業障
X10n0250_p0040a02║惑障而銷亡。〕由昔業障，當勤懺悔，即業障銷亡。先
X10n0250_p0040a03║斷憎愛、嫉妬、諂曲，即惑障銷亡。〔成就慧身。〕華嚴經
X10n0250_p0040a04║云：知一切法即心自在性（靜極也，即覺佗），成就慧身（覺徧），不由
X10n0250_p0040a05║佗悟（自覺），覺法自性，即名為佛。見夫心性，豈有自佗寂
X10n0250_p0040a06║而能知，名為正覺？
X10n0250_p0040a07║〔疏：聞五種名，超剎寶施福。〕聞名得福，故舉寶施以
X10n0250_p0040a08║為喻。〔疏說半偈義，勝河沙小乘。〕宣說生慧，故舉羅
X10n0250_p0040a09║漢以為喻。
X10n0250_p0040a10║〔得意者無一二。〕大鈔云得意者，一二對上千萬，於
X10n0250_p0040a11║文大鈔為優。今鈔云無一二，愈見難得其人，於義不
X10n0250_p0040a12║妨，甚善。〔能立與能破。〕等因，明立諸量。現量、比量、聖
X10n0250_p0040a13║言量。比量有三：一、自比量，如薩婆多立無表色為實
X10n0250_p0040a14║色，謂自立義，令佗解了。二、佗比量，於佗立中出宗因
X10n0250_p0040a15║過，如大乘破，彼云：汝無表色非是實色，許無對故。三、
X10n0250_p0040a16║共比量，於佗立中出比量過。能立、能破、現量、比量，此
X10n0250_p0040a17║四各有真似，故成於八：一、對敵申量，三分圓明（分即支也），
X10n0250_p0040a18║開曉於賓，故名能立（以賓為佗，以主為自）。二、斥量非圓，彈支有
X10n0250_p0040a19║謬，示悟於主，故名能破，即釋第一句，謂自悟、悟佗。三、
X10n0250_p0040a20║對敵申量，三支闕謬，非曉於敵，故名似立。四、妄斥非
X10n0250_p0040a21║圓，彈支有謬，不悟於主，故名似破，即釋反似唯悟佗
X10n0250_p0040a22║（情中謂悟佗，理實非也）。五、如云：如來說一合相，即非一合相，以
X10n0250_p0040a23║從緣合，即無性故，無性之性，是所證理。如是知者，是
X10n0250_p0040a24║正智生，是自相處轉，名真現量。六、如云：色是無常，知
X10n0250_p0040b01║從緣生，剎那滅故，故是無常，此藉因緣相應智起，是
X10n0250_p0040b02║真比量，即釋第三句，謂自悟、悟佗。七、一切色法，眾緣
X10n0250_p0040b03║和合，故攬眾徵以成，名一合相。如是見者，是有分別
X10n0250_p0040b04║智，於義異轉，故名似現量。八、色法無常，計之為常，以
X10n0250_p0040b05║相續覆故，即似因智起，計之為常，即相違解起，名似
X10n0250_p0040b06║比量，即釋反似唯自悟（情中謂自悟也）。演義（十九、二十五）。〔依文
X10n0250_p0040b07║熟記而揚於人。〕大鈔云：宣揚於人，宣字為正。〔寶
X10n0250_p0040b08║性。〕佛性論，堅慧菩薩造寶性論，天親菩薩造佛性
X10n0250_p0040b09║論，竝釋如來藏經菩提資粮等論。有本云思益資糧，
X10n0250_p0040b10║今謂菩提為正。〔義理隱匿。〕大鈔連次云：空有卷軸
X10n0250_p0040b11║在經藏中。若依大鈔，則了義匿於龍藏之義顯然。依
X10n0250_p0040b12║此亦通，不甚利害。
X10n0250_p0040b13║〔仲虺（許鬼反）之誥。〕商書也。商放桀于南巢，仲虺作誥。
X10n0250_p0040b14║康誥等，皆尚書篇名也。〔竺墳〕墳者，典墳。三皇之書，
X10n0250_p0040b15║謂之三墳，言大道也。聖人在，唯文藉之在，如墳之所
X10n0250_p0040b16║在，故云墳。五常之書，謂此之五典，言常道也。夏、商、周
X10n0250_p0040b17║之書謂之誥。虙犧始書八卦結繩之政。八卦之說，謂
X10n0250_p0040b18║之八索（所白切）。九州之志，謂之九丘。丘即上古帝王遺
X10n0250_p0040b19║書也。〔兼覆疏講。〕或云：大鈔無此一句，況在俗不應
X10n0250_p0040b20║覆講。今謂見遙稟書，在俗亦自覆講，知此不妄也。
X10n0250_p0040b21║〔筌喻言詮，蹄喻名教。〕或云：次文云：蹄喻言，筌喻象。
X10n0250_p0040b22║此與下文相反，甚極有妨。大鈔無此二句，此應多却，
X10n0250_p0040b23║當削去之。今謂不然，此二句乃釋疏中俱溺筌、蹄也。
X10n0250_p0040b24║若就疏文，故當如此指配。二俱可妄，無害大旨。次文
X10n0250_p0040c01║約周易，略例指配，亦當如是也。〔注：言後象生，象後
X10n0250_p0040c02║意生。〕大鈔辨疑悞、新本略鈔俱曰：言從象生，象從
X10n0250_p0040c03║意生。今書略例全文及唐璹所注云：夫象者，出意者
X10n0250_p0040c04║也。（立象所以表出其意，作其言意，顯明其象。若乾能變化，龍是變物。欲明乾象，假龍以明乾；欲明龍者，假言
X10n0250_p0040c05║以象龍。龍則象意也。）盡意莫若象，盡象莫若言。（象以表意，言以盡象。）言生
X10n0250_p0040c06║於象，故可尋言以觀象；（若言能生龍，尋言可以觀龍。）象生於意，故
X10n0250_p0040c07║可尋象觀意。（乾能明意，尋乾以觀其意。）意以象盡，象以言著。（意之盡也，
X10n0250_p0040c08║象以盡之；象之著也，言以著之。）然今詳唐注，謂言能生象，象能生意，
X10n0250_p0040c09║以後字為正。若本經別注云：言從象生，象從意生。大
X10n0250_p0040c10║鈔等為據。如云：制人，制於人。制人者，己能制人，己為
X10n0250_p0040c11║主；制於人，則己受制於人，人為主。今言生於象，象生
X10n0250_p0040c12║於意者，謂言於象生，象於意生，依此以從字為正。然
X10n0250_p0040c13║於此二有取舍者，寧取從字？〔解曰：以蹄喻言，以筌
X10n0250_p0040c14║喻象。〕唐璹之注略例，此即彼所注也。〔注：應物為
X10n0250_p0040c15║徵。〕徵，兆也。〔何必坤乃為牛，乾乃為馬？〕天乾於物
X10n0250_p0040c16║配馬，地坤於物配牛，艮狗、巽鷄、坎豕、離雉、震龍、兌羊，
X10n0250_p0040c17║即八卦取象。〔注：巧推六位。〕即乾三壬、三甲，坤三癸、
X10n0250_p0040c18║三乙，艮六丙，巽六辛等。已上據易前六位圖。若據略
X10n0250_p0040c19║例云：夫位者，別貴賤之地，待才用之宅也。爻者，守位
X10n0250_p0040c20║分之任，應貴賤之序者也。統而論之，爻之所處，則謂
X10n0250_p0040c21║之位。卦以六爻而成，則不得不謂之六位而成也。
X10n0250_p0040c22║〔糟粕〕本經粕音魄。馬云：爛食曰魄，謂魂魄也。一云：
X10n0250_p0040c23║糟爛為魄。又普各反。許云：已漉麤糟曰粕。今鈔云：酒
X10n0250_p0040c24║糟，麻粕也。所用後義。〔書不過語，語有貴也。語之所
X10n0250_p0041a01║貴者，意也。〕所以署書，貴宣於語；所以宣語者，貴表於
X10n0250_p0041a02║意。〔意之所隨者，不可以言傳也。〕隨，從也。意之所出，
X10n0250_p0041a03║從道而來，道非聲色，故不可以傳說。〔故視而可見
X10n0250_p0041a04║者，形與色也。〕云云至得彼之情。目之所見，耳之所
X10n0250_p0041a05║聞，莫過形色名聲。得，盡也。世人不達至理，以謂形名
X10n0250_p0041a06║聲色，足以盡大道之情實。〔注：得彼情，唯忘意。〕本注
X10n0250_p0041a07║云忘言，大鈔亦云忘言，今以忘言為正。然取前注所
X10n0250_p0041a08║貴恒在言意之表，忘意亦通。〔斵輪徐則甘而不固，
X10n0250_p0041a09║疾則苦而不入，至有數存焉於其間。〕徐，緩也。疾，急
X10n0250_p0041a10║也。數，術也。斵輪失所則不固不入，得其宜則口不能
X10n0250_p0041a11║言也。故扁之術不能示其子，子亦不能稟其教，故老
X10n0250_p0041a12║不免斤斧之勞。欲明至道之深玄，不可傳授，故寄桓
X10n0250_p0041a13║公輪扁，略顯忘言之致耳。
X10n0250_p0041a14║〔受得此圓覺經讀之，兩帋以來，不覺身心喜躍，無
X10n0250_p0041a15║可比喻。〕或曰：智者至是真精進，是名真法供養如
X10n0250_p0041a16║來，於是大悟。即此是悟門。圭山止言：讀之兩帋已來，
X10n0250_p0041a17║身心喜躍，悟門在甚麼處？對曰：即此是悟門。況法無
X10n0250_p0041a18║門戶，悟而入之者，即是悟門，如擊竹觀桃之類是也。
X10n0250_p0041a19║而先賢古德，悟門不一，豈得同哉？〔良由此經具法
X10n0250_p0041a20║性、法相、破相三宗經論，南北頓漸兩宗禪門，又分同
X10n0250_p0041a21║華嚴、圓教。〕普眼二空觀，及顯塵識界，一一清淨，如
X10n0250_p0041a22║大般若。五性差別，修證地位，如法相宗。道場加行，下
X10n0250_p0041a23║根修證，頓悟漸修，同於北宗。其餘可見。〔研精覃思。〕
X10n0250_p0041a24║（覃，徒含切，及也，延也。）〔亦未敢修疏綸緒。〕大鈔云：條流綸緒。大
X10n0250_p0041b01║鈔似覺義長。然此鈔義亦可通，下文有再修為疏之
X10n0250_p0041b02║言也。〔三年夏中，方遂功畢。〕此云夏中，大鈔云夏終，
X10n0250_p0041b03║下文云：三年秋、冬，方得終畢。據此，又應多一夏字。雖
X10n0250_p0041b04║無甚利害，亦要前後相屬耳。此義如前釋本起因中
X10n0250_p0041b05║所釋。前鈔不見所釋本起最初之心，便指下疏，却是
X10n0250_p0041b06║下疏云：夫求果者，必觀於因。因若不真，果還是妄。如
X10n0250_p0041b07║造真金佛像，先須辨得真金成像之時，體無增減。正
X10n0250_p0041b08║當此義。此中所指前文者，不可得而考之也。或云：前
X10n0250_p0041b09║文義亦有之。或云：上、下道理是同，故指之也。辨疑悞
X10n0250_p0041b10║云：今指前鈔者，有失檢對。大鈔亦然。
X10n0250_p0041b11║〔注：下雖具引講時，但標初兩句即得也。〕詳此注，而
X10n0250_p0041b12║大鈔具引下文，故云講時但標初兩句即得。此既除
X10n0250_p0041b13║之，只存兩句，不用全文，故知此注理不當也。全文云
X10n0250_p0041b14║無名天地之始，有名萬物之母云云，想校勘率易。若
X10n0250_p0041b15║以名可名為欲兩句，亦無害也。注當如，本注云當以；
X10n0250_p0041b16║注安已，本注云安民；注方可，本注云不可。然依本注
X10n0250_p0041b17║頗善。〔彼經義訣云云。〕大鈔云：訣義云：五蘊諸行從
X10n0250_p0041b18║因緣生，緣會即生，緣離即滅。次云：夫生必滅，滅已更
X10n0250_p0041b19║生，滅滅無生，滅生無滅。今鈔缺於緣會即生及滅滅
X10n0250_p0041b20║無生二句，依大鈔補之，庶得文義穩暢。依此從略，亦
X10n0250_p0041b21║無害也。〔諸行無常。〕色心等殊，竝是有為法體，故名
X10n0250_p0041b22║為行。〔佛讚純陀。〕此云妙義純音。準涅槃云：凡是有
X10n0250_p0041b23║心，定當作佛。彼是漸教，今何用之？答：心同佛心，頓漸
X10n0250_p0041b24║無別。
X10n0250_p0041c01║〔一切種智。〕即諸佛究竟圓滿果位之智。種即種類，
X10n0250_p0041c02║無法不通之義。世、出世法無不了知，故亦名無障礙
X10n0250_p0041c03║解脫智；權、實自在，故亦名一切智智。又大品云：一切
X10n0250_p0041c04║智即聲聞，道種智即菩薩，一切種智即佛。佛兼前二，
X10n0250_p0041c05║亦含根、後二智。大疏：五十八。〔展轉五重，推尋度生
X10n0250_p0041c06║之行，始自多聞故也。〕此五重配五地，後後起於前，
X10n0250_p0041c07║前中三能所起，後四竝為佛智之因：一無障礙解脫
X10n0250_p0041c08║智即佛無礙智，二是八地如實覺，三是四地無行慧，
X10n0250_p0041c09║四是三地禪定，五亦三地多聞。然佛智之因乃通十
X10n0250_p0041c10║地，偏舉此三者，三地聞修近所行故，四地是慧增之
X10n0250_p0041c11║首故，八地無功用之初故。〔厭離一切有為云云。〕文
X10n0250_p0041c12║有三句，即是三因：此一句是離妄想因。〔愍念一切
X10n0250_p0041c13║眾生。〕是不離一切世間因。〔知一切智智。〕是發精
X10n0250_p0041c14║進因初後是智中悲以悲智為因能求於方便。大經
X10n0250_p0041c15║疏五十八：欲依如來智慧救度眾生，一切智智即是
X10n0250_p0041c16║佛智。欲修將有益之智救度可愍之眾生，作是思惟，
X10n0250_p0041c17║思求方便，攝行〔隨在煩惱大苦之中。〕即惑業苦，經
X10n0250_p0041c18║文闕於業字。〔一切法如實覺。〕注：〔覺一切法至由此
X10n0250_p0041c19║故方便能斷惑起用也。〕八不動地，無生法忍。覺一
X10n0250_p0041c20║切法，皆如實性。覺實性故，方能斷惑。然以大疏照之，
X10n0250_p0041c21║由字之下，少一覺字。方字之下，多一便字。〔無行無
X10n0250_p0041c22║生行慧光。〕色心等殊是有為法體，故名為行。四地
X10n0250_p0041c23║菩薩了自佗同緣生無性，成無分別，此慧非定不發。
X10n0250_p0041c24║〔禪善巧決定智。〕善巧者，得三地滿勝進分禪故。決
X10n0250_p0042a01║定者，於四地中決能發慧故。〔菩薩如是觀察云云。〕
X10n0250_p0042a02║躡前標後。〔日夜惟願聞法喜法云云。〕如是十種求
X10n0250_p0042a03║法行，前三約聽聞時，次三約自佗利時，順法則自讀
X10n0250_p0042a04║佗說，順所聞法思之，後三約修。大鈔四十云：初三唯
X10n0250_p0042a05║聞，次三通思，第七唯思，後三唯修。又望後厭分，此十
X10n0250_p0042a06║種俱是聞慧。〔菩薩如是勤求佛法云云。〕況捨外財，
X10n0250_p0042a07║故內外財無不能捨。雙捨內外，無有恭敬而不能行
X10n0250_p0042a08║云云。內財敬事。〔若聞一句未聞之法云云。〕輕財重
X10n0250_p0042a09║法，彼注經疏，此與前況捨外財互却，以輕財輕位義
X10n0250_p0042a10║相類故。〔注及輪王位云云。〕輕位重法。具云：若聞一
X10n0250_p0042a11║句未曾聞法，生大歡喜，勝得轉輪王位云云。注：〔若
X10n0250_p0042a12║有人言：我有一句未聞法，乃至火坑云云。〕甘苦重
X10n0250_p0042a13║法云云者，具云：若有人言：我有一句佛所說法，能淨
X10n0250_p0042a14║菩薩行，若能入大火坑受極大苦，當以相與。菩薩思
X10n0250_p0042a15║念：假使大千世界大火滿中，尚欲從於梵天之上投
X10n0250_p0042a16║身而下，況小火坑而不能入？然七仞之言非本經云
X10n0250_p0042a17║耳，應別有據。〔如是求法云云。〕正修行因。〔乃至於
X10n0250_p0042a18║空閑處云云。〕攝心安住。菩薩住此發光地時，即離
X10n0250_p0042a19║欲惡不善法，住初禪。〔相傳路逢羅剎之事。〕阿難請
X10n0250_p0042a20║問：世尊！羅剎面白，何也？佛言：羅剎畏日光故，唯背日
X10n0250_p0042a21║行。以不見日故，面白阿難。後因路逢羅剎，被之所逐。
X10n0250_p0042a22║偶思佛語，遂向日行，得免難焉。故說偈云：勤向第一
X10n0250_p0042a23║方（云云）。或云是佛因地之事。今鈔則云：相傳路逢羅
X10n0250_p0042a24║剎之事。異出不可拘也。
X10n0250_p0042b01║〔一百一十城〕疏云：百城求友，即言其大數也。友必
X10n0250_p0042b02║依城，或一城值多友，或一友歷多城，正云一百一十
X10n0250_p0042b03║城，表十地等覺，一具十故。
X10n0250_p0042b04║〔端倪〕出莊子。彼注云：端，緒也，涯也。倪，畔也。〔六年，
X10n0250_p0042b05║於東都再講。〕襄陽講罷，暫往東都，邐迆欲拜覲疏
X10n0250_p0042b06║主，遇夏且止永目寺。襄陽徒眾尋訪，於是再講。〔晝
X10n0250_p0042b07║夜不離前後，雖於諸寺講傳。〕對古本多一前字。若
X10n0250_p0042b08║云晝夜不離前後，則使雖於諸寺講傳，與初二年專
X10n0250_p0042b09║事疏主同時也。今云後雖於諸寺講傳，方見初二年
X10n0250_p0042b10║專事疏主，晝夜不離，兩不同時耳。然若云前後雖於
X10n0250_p0042b11║諸寺講傳，義亦可通。〔泰恭斷臂慶法。〕泰恭者，即圭
X10n0250_p0042b12║峰之高弟，得法喜樂，不惜支分。既申上疏主，疏主清
X10n0250_p0042b13║涼國師批示云：泰恭斷臂，重法情至，加其懇禱。然半
X10n0250_p0042b14║偈亡軀，一句投火，教有文矣。意存身外，有重法之寶，
X10n0250_p0042b15║爾宜誡之後學，勿使効之。當斷其情慮，勿斷其形骸，
X10n0250_p0042b16║當斬其妄心，母斬其支分，則淺識異學，安其所不驚
X10n0250_p0042b17║視。苟俗無髮膚之誡，則玄化不廣而自博矣。〔孟浪。〕
X10n0250_p0042b18║出莊子齊物篇。注云：率，略也。〔然仲尼傾蓋。〕然者，生
X10n0250_p0042b19║起下文。〔不面而傳。〕未知有也。傾蓋，即駐車也。家語，
X10n0250_p0042b20║孔子之郯，遇程子於途，傾蓋而語終日，甚悅，謂子路
X10n0250_p0042b21║曰：取束帛以贈先生。〔伯牙絕絃〕子期云喪，伯牙絕
X10n0250_p0042b22║絃。列子曰：伯牙善鼓琴，鍾子期善聽。伯牙鼓琴，志在
X10n0250_p0042b23║高山，子期曰：善哉，峨峨乎若泰山！志在流水，子期曰：
X10n0250_p0042b24║善哉，洋洋乎若江河！伯牙所念，子期必得之。呂氏春
X10n0250_p0042c01║秋曰：子期死，伯牙破琴絕絃，終身不復鼓，以為世無
X10n0250_p0042c02║足為鼓者。（絕，情雪切，又子悅切。）
X10n0250_p0042c03║〔法華經五百弟子授記品云云。〕五百聲聞得記，歡
X10n0250_p0042c04║喜悔過，自謂已得滅度，今乃知之，如無智人得少為
X10n0250_p0042c05║足。〔譬如有人至親友家，乃至到於佗國。〕今鈔云：至
X10n0250_p0042c06║於佗國，義雖不遠，若依本經，當用到字。〔法合可知。〕
X10n0250_p0042c07║下法合云：佛亦如是，為菩薩時教化我等，今發一切
X10n0250_p0042c08║智心，而尋忘失不知不覺。〔繫珠有二說：一、約結緣
X10n0250_p0042c09║釋。〕結繫也。約繫珠時，此約事也。天台宗云：十六王
X10n0250_p0042c10║子覆講法華，大乘之緣，繫珠之始也。故經云：為菩薩
X10n0250_p0042c11║時，教化我等。圭山云：五百受記，即華嚴五百聲聞也。
X10n0250_p0042c12║即始我身，聞我所說，即皆信受時繫也。宗途之別，釋
X10n0250_p0042c13║義少殊，佛意多含，在人消釋。〔煩惱心中聞熏為醉
X10n0250_p0042c14║酒。〕禪源詮云：五百受記，即華嚴五百聲聞，以聾盲
X10n0250_p0042c15║如醉也。與今鈔小異。〔證小涅槃，不求大果。〕唯以大
X10n0250_p0042c16║小對簡彼經，比比皆然。約事唯破二乘實滅，故以大
X10n0250_p0042c17║乘即一乘故。〔以因易果〕三乘之果無非佛因，汝等
X10n0250_p0042c18║所行是菩薩道。〔二、約天真本性釋。〕此約理也。天真
X10n0250_p0042c19║本性，即本覺也。〔為衣食調伏故艱難。〕到於佗國，為
X10n0250_p0042c20║衣食故，懃力求索，甚大艱難。曾聞疏主大鈔云：初遇
X10n0250_p0042c21║遂州和尚，稟學禪門；今逢疏主和尚，即是再逢。又云：
X10n0250_p0042c22║若約宿、種二師，皆是再逢。今鈔不然者，彼是大鈔，故
X10n0250_p0042c23║須當廣敘；此是略鈔，意在弘教，故唯敘疏主。〔若非
X10n0250_p0042c24║釋迦降迹出現演說。〕既是釋迦出現演說此門，何
X10n0250_p0043a01║言舍那為說主耶？此約現相，一代教法無非釋迦所
X10n0250_p0043a02║說故。〔故智論云：假使頂戴經塵劫云云。〕此偈演義
X10n0250_p0043a03║謂引地經，雖曰地經之偈智論用之，今別智論辨疑
X10n0250_p0043a04║悞云即地經非智論者，然圭山豈不知是地經耶？
X10n0250_p0043a05║〔孤窮困迫〕注：〔又一事不得，即一切為孤；一中不得，
X10n0250_p0043a06║含一切為窮。〕本疏注云：無父曰孤，塗盡曰窮，任重
X10n0250_p0043a07║無贊曰困，強力所逼曰迫。現報已受，不可救拔，故云
X10n0250_p0043a08║無救。當報因招，無善為依，故云無依。今注即疏外之
X10n0250_p0043a09║義，故云又也。〔不得一即一切。〕者，處三乘則一相孤
X10n0250_p0043a10║門，即指釋迦所說隨機權教耳。然今則鈔云即為孤，
X10n0250_p0043a11║多却即字。又既不用本疏之注，又字似無用。
X10n0250_p0043a12║〔由見般若破相。〕破相之言，通後諸教，非但始教克
X10n0250_p0043a13║的言之，即真空觀之旨趣，八部無相大乘之極致。或
X10n0250_p0043a14║因見此破相之說，決謂金剛祇作始教者，不知其可
X10n0250_p0043a15║也。〔令講者尅意記持經文，以將釋於此疏。〕辨疑誤
X10n0250_p0043a16║云：應記持疏文，將釋於此經，無以經釋疏之理，必傳
X10n0250_p0043a17║寫之誤。今謂由綸貫故，記持經文，於疏解釋，義有所
X10n0250_p0043a18║歸，謂之記持經文，以將釋疏，非謂以經消疏也。或云：
X10n0250_p0043a19║用經為疏，復將經釋疏。祖意多含，斯言互善。〔五部
X10n0250_p0043a20║律等。〕曇無德部。薩婆多部。彌沙塞部。迦葉遺部。婆
X10n0250_p0043a21║麤富羅部。初即四分。二即十誦。三即五分。〔長慶三
X10n0250_p0043a22║年夏，於豐德寺因聽次采集律文。〕辨疑誤云：次前
X10n0250_p0043a23║云：長慶二年，於豐德寺，綸貫華嚴，教逢斯典。處鈔云：
X10n0250_p0043a24║長慶元年正月，居草堂寺，絕迹息緣。二年春，率愚為
X10n0250_p0043b01║疏。三年夏中功畢，方為疏解。處乃云：三年秋冬，修疏
X10n0250_p0043b02║終畢。何得自敘年月居處？如是相違，此不可和會矣。
X10n0250_p0043b03║今謂草堂、豐德，同在一山，有何不可？所敘年月，但言
X10n0250_p0043b04║大槩，豈得略不從容，專於一邪？此皆現量，據實而敘，
X10n0250_p0043b05║初非淵邃。法義之難明，於此自不必疑者，自敘行事，
X10n0250_p0043b06║終不虗也。
X10n0250_p0043b07║〔摩尼，梵語，此云如意。〕釋論一。道贊釋有三義：一、即
X10n0250_p0043b08║諸佛舍利法欲滅時，變為寶珠，利益眾生，如千歲冰
X10n0250_p0043b09║化為玻瓈珠；二、或金翅鳥王命終之後，身從火化，唯
X10n0250_p0043b10║心獨存，變作如是珠；三、或龍等福力自然顯現，此珠
X10n0250_p0043b11║能生海寶。〔不如此經一道頓入，乃至煩惱冰銷，玅
X10n0250_p0043b12║用神功，一生可獲。〕上是其宗，乃至煩惱冰銷已下
X10n0250_p0043b13║是趣。〔若約文義富博，乃至以投頓悟初機，即不如
X10n0250_p0043b14║圓覺。〕然華嚴無法不持，無機不被，今云指體以投
X10n0250_p0043b15║頓悟初機，但取投一類頓機之初心者，無偕此經，以
X10n0250_p0043b16║彼華嚴初心之流造次難入故。然評茲鈔意，此經與
X10n0250_p0043b17║華嚴皆被頓悟之機，但揀初心以異華嚴耳。或謂此
X10n0250_p0043b18║經屬三乘者，機教相須，豈得機被圓頓，教屬權乘乎？
X10n0250_p0043b19║既云唯被，機不共教明矣，豈曰同教乎？或曰是異時
X10n0250_p0043b20║三乘，意又在青山外，正同南宗頓旨，謂之方便，其可
X10n0250_p0043b21║得乎？
X10n0250_p0043b22║〔箴、論、讚、頌。〕箴者，規也，戒也，刺也。餘可準知。
X10n0250_p0043b23║〔疏禪兼頓漸。〕鈔：頓、漸者，南宗及天台止觀玅旨也。
X10n0250_p0043b24║大疏云：禪兼南、北。大鈔云：南、北者，兩宗禪門中玅旨
X10n0250_p0043c01║也。或云：大疏云：南、北。鈔云：兩宗。疏鈔：不別。略疏云：頓、
X10n0250_p0043c02║漸。鈔云：南宗及天台止觀應改南字云兩宗，方備南、
X10n0250_p0043c03║北兩宗。今謂不然。大疏鈔以北宗之漸禪攝天台止
X10n0250_p0043c04║觀，略疏鈔以天台止觀攝北宗之漸禪。蓋北宗、天台
X10n0250_p0043c05║皆漸，故行相是同，互舉之耳。足見圭山意度深遠。
X10n0250_p0043c06║〔疏中所立章門二十三科，多歷五教，故云具性相
X10n0250_p0043c07║也。〕既歷五教，合具三宗，由疏文窄，故以性攝於空
X10n0250_p0043c08║宗。如云性、相二宗，元出彼方，蓋未攝之耳。〔其三，觀
X10n0250_p0043c09║諸輪道場，加行周備南北禪門及天台觀門。〕大鈔
X10n0250_p0043c10║云：周備北宗禪門及天台觀門。或云：今鈔多却南字，
X10n0250_p0043c11║宜從大鈔。以次文牒南宗及天台，雖亦自具頓悟、漸
X10n0250_p0043c12║修等，乃是舉為伏難；若指南宗為頓悟、漸修，則不舉
X10n0250_p0043c13║此伏難也。今謂不然。若如其說者，亦應多著及天台
X10n0250_p0043c14║觀門五字也，以文中雙牒彼二宗故。當知三宗皆具
X10n0250_p0043c15║頓悟、漸修之義。今鈔牒彼二宗云：雖亦自具頓悟、漸
X10n0250_p0043c16║修故。（然有通有局。）若約通意，三觀、諸輪等頓悟、漸修之義
X10n0250_p0043c17║周備三宗。（略鈔取此。）次約局意揀云：南宗不名為漸，以彼
X10n0250_p0043c18║漸修之義隱密故；天台不名為頓，以彼雖有頓理，屬
X10n0250_p0043c19║經、論義相故。此則三觀、諸輪等頓悟、漸修之義正唯
X10n0250_p0043c20║北宗之旨。又略疏云：禪兼頓、漸，漸唯北宗。若縱之，取
X10n0250_p0043c21║其通意備於三宗，故鈔具之。大疏云：禪兼南、北，北唯
X10n0250_p0043c22║秀宗漸，取其局意不備南宗，故鈔略之。是故二鈔各
X10n0250_p0043c23║順疏釋。
X10n0250_p0043c24║〔疏：以傳強學。〕鈔：用已字，已者，已傳於強學。疏：用以
X10n0250_p0044a01║字，以者，用也。用傳強學，義俱下通，疏鈔互舉耳。
X10n0250_p0044a02║〔是十力中三種力所知之境。初即諸根勝劣力，謂
X10n0250_p0044a03║信、進、念、定、慧五根，有上、中、下，故云勝劣。〕諸根勝劣
X10n0250_p0044a04║力有五，如地經所說五根者是也。然信根者，以四諦
X10n0250_p0044a05║為所緣之境。進根者，於諦生忍已精進修習故。念根
X10n0250_p0044a06║者，進已不忘修習故。定根者，既念己心冥一境故。慧
X10n0250_p0044a07║根者，心既得定起於揀擇而修習故。
X10n0250_p0044a08║〔易與天地準，故能彌綸於天地。〕是故知天文地理，
X10n0250_p0044a09║範圍天地之化而不遺。範，法也。圍，周也，備也。謂聖人
X10n0250_p0044a10║當法天地之化，而周備其理。〔乾知太始，坤作成物。〕
X10n0250_p0044a11║乾，天陽之氣，物始在氣，故云知始。坤，地陰之形，造作
X10n0250_p0044a12║成物，初始無形，未有營作，故但云知已成之物事可
X10n0250_p0044a13║營為作。〔乾以易知，坤以簡能。〕易音異。易，略也，無所
X10n0250_p0044a14║造作，以此為知，故曰易知。簡，省也，簡省凝靜，不須繁
X10n0250_p0044a15║勞，以此為能，故曰簡能。餘義如注。〔易知則有親。〕性
X10n0250_p0044a16║意易知，則相知親，故曰有親。〔易從則有功。〕於事易
X10n0250_p0044a17║從，不有繁勞，其功自就重說。坤以簡為能，於事簡省，
X10n0250_p0044a18║則易可從。此論聖人法乾坤，易簡則有所益也。〔有
X10n0250_p0044a19║親則可久，有功則可大。〕物既和親，無相殘害，故可
X10n0250_p0044a20║久。事業有功，則積漸可大。〔可久則賢人之德，可大
X10n0250_p0044a21║則賢人之業。〕賢人之德，能養萬物，能使物長久。功
X10n0250_p0044a22║勞既大，是賢人之事業。〔注聖人不為。〕聖人顯藏用，
X10n0250_p0044a23║唯見生養，不見其何以生養，其猶日月見其照臨，不
X10n0250_p0044a24║知其何以照臨，此乃聖人用無為以及天下也。〔注：
X10n0250_p0044b01║德業既成，則入於形器，故以賢人目其德業。〕德業
X10n0250_p0044b02║未成，為猶虗無。德業成，能覆被於物，在於有境，是入
X10n0250_p0044b03║於形器。以賢人亦事在有境，故可久可大，是以託賢
X10n0250_p0044b04║人以目其德業。然行天地之道，總天地之功，乃聖人
X10n0250_p0044b05║之能事，非聖人莫能行也。〔易簡而天下之理得矣。〕
X10n0250_p0044b06║此明聖人能行易簡之化，則天下萬物之理竝得其
X10n0250_p0044b07║宜矣。〔釋曰：既合天道，而化易簡也。〕天字即大字。以
X10n0250_p0044b08║上所引繫辭易簡配天地，故韓注亦云擬範天地。今
X10n0250_p0044b09║釋易簡，不應只云天道。又次引道經證云大道甚易
X10n0250_p0044b10║行等，是則刀筆之誤耳。〔更搜精要，直注本經。〕即搜
X10n0250_p0044b11║大部疏鈔之精英要略，直注本經，非揀大部之麤淺
X10n0250_p0044b12║耳。
X10n0250_p0044b13║已下鈔第三。
X10n0250_p0044b14║〔雖能所詮異，終屬教宗。〕有本大鈔云：能所詮異，屬
X10n0250_p0044b15║於終教。或者因而異說，分能所詮是終教，但明修證
X10n0250_p0044b16║是頓教。有本略鈔云：屬終教宗。有本云：屬於教宗。若
X10n0250_p0044b17║高麗印本大鈔，與今略鈔同。今謂雖能所證異，終屬
X10n0250_p0044b18║教宗者，指前七門，雖能所詮異，其所詮義，還屬教中
X10n0250_p0044b19║所顯，以此生起第八忘詮證，不屬言教也。〔然，因詮
X10n0250_p0044b20║得意。〕詮者，教也，說也。意即義意，因教說以得義意，
X10n0250_p0044b21║得意須妄詮。因教說以顯理，得理須妄於言詮，稱理
X10n0250_p0044b22║修於觀行。〔次辨修證階差。〕此之一門，即是三宗被
X10n0250_p0044b23║於禪學，并忘詮修證，謂因前教說以會宗也。〔宗意
X10n0250_p0044b24║以陳。〕此即近指宗通，遠指前之宗趣，以字不若用
X10n0250_p0044c01║已字耳。
X10n0250_p0044c02║〔一、教起因緣。〕因緣二字，有乎通別。通者，因由由緣，
X10n0250_p0044c03║其意不別。別者，因親緣疎。故華嚴疏，各開十義。今疏
X10n0250_p0044c04║云：因緣是前通意，不分親疎。然疏中通別者，約一代
X10n0250_p0044c05║時教，對當經耳。若起信疏，無通因緣，有十別因。圭山
X10n0250_p0044c06║加緣字，成十因緣（不見親疎之別）。華嚴疏，無別因緣。〔疏：唯
X10n0250_p0044c07║為一大事因緣故。〕以顯前說之方便，雖說三乘，於
X10n0250_p0044c08║一乘中分別說之。法華是結會漸故，指陳佛本意也。
X10n0250_p0044c09║華嚴是稱性之教，最初便說，故而出現，本為大華嚴。
X10n0250_p0044c10║若此經有通有別，如疏所列是也。〔疏：通，謂酬因、酬
X10n0250_p0044c11║請。〕華嚴疏先因後緣，各開十義（約因親、緣疎義）。因十義者，
X10n0250_p0044c12║法應爾故，酬宿因故，順機感故等。緣十義者，依處、依
X10n0250_p0044c13║主、依請人等。竝是當經教興因緣。酬因者，酬因地之
X10n0250_p0044c14║行願。此唯華嚴酬請者，於中復分通、別。梵王請為通，
X10n0250_p0044c15║即一代時教。圭山約三義不通華嚴，以華嚴不逐機
X10n0250_p0044c16║故。剛藏等請為別，局於華嚴。若此經唯以十二大士
X10n0250_p0044c17║之請為別緣，亦不分親、疎之異。問：為大事因緣乃論
X10n0250_p0044c18║出現，酬因酬請乃論教興，何故雷同邪？答：在華嚴，則
X10n0250_p0044c19║出現即華嚴教興，以出現唯為華嚴故。問：順剛藏等
X10n0250_p0044c20║請，即應機請也。何謂不順機邪？答：順山王之機故。彼
X10n0250_p0044c21║疏亦云順機感故。〔別者，緣是資緣、助緣。〕大鈔云：緣
X10n0250_p0044c22║是資緣、事緣，然因親緣疎故。華嚴大疏先明十種由
X10n0250_p0044c23║致，後明十種事緣資發，方可說經。或者的取略鈔。今
X10n0250_p0044c24║謂大鈔取十種事緣資發之義，與助緣之意無別，不
X10n0250_p0045a01║必取舍也。但二鈔用分字，若約前說，酬因是因，酬請
X10n0250_p0045a02║是緣，亦得前字。大鈔用分字，言分者，分因親緣疎，正
X10n0250_p0045a03║順鈔中別義。又用前字者，取疏中前之通義，就酬因、
X10n0250_p0045a04║酬請之別故。義亦可通，然不若大鈔為正。〔有何因
X10n0250_p0045a05║由、由緣。〕或云：應改云：有何因由、緣由？今謂大鈔云：
X10n0250_p0045a06║因是因由，緣是所以，亦是由緣。二鈔之意不別，義極
X10n0250_p0045a07║可通，不必改也。〔有何因由由緣說諸教。〕者，疏中通
X10n0250_p0045a08║義，亦因、緣合說耳。酬因地之行願，謂大願力、昔行力，
X10n0250_p0045a09║依願起行，行成得果，方能說故。願力經，如鈔行力經
X10n0250_p0045a10║云：往行無有邊今獲神通亦無量。〔度上中根凡夫。〕
X10n0250_p0045a11║即大乘始教中直進人。〔說一乘教，顯三諦、三德、法
X10n0250_p0045a12║界、法性究竟之理。〕鈔：合後三，故終教屬一乘。以次
X10n0250_p0045a13║前云說大乘教，顯二空理，度二乘人及上中根凡夫，
X10n0250_p0045a14║即是始教故。況此一乘，謂三諦真實理，度權教菩薩，
X10n0250_p0045a15║并上上根一類凡夫，義亦可見。問：若據大鈔，謂說圓
X10n0250_p0045a16║頓一乘教，顯三諦真實理，度圓機眾生及地位菩薩。
X10n0250_p0045a17║若爾，終教豈曰圓頓邪？答：大、小疏鈔皆合後三為一
X10n0250_p0045a18║實，故皆屬圓教耳。謂圓解佛性，故云圓機眾生。又亦
X10n0250_p0045a19║可大鈔圓頓合論，故頓教獨受一乘之稱。疏：鈔中比
X10n0250_p0045a20║比有此意，終教含在大乘漸教中，不妨法華別意在
X10n0250_p0045a21║於一乘。然法華亦得稱圓頓者，清涼云：法華是漸圓，
X10n0250_p0045a22║華嚴是頓圓；法華是漸頓，華嚴是頓頓。〔度二乘人。〕
X10n0250_p0045a23║即通大之小，非愚法前大乘，則度愚法二乘也。〔上
X10n0250_p0045a24║上根一類凡夫。〕即一乘中直進人也。對前大乘始
X10n0250_p0045b01║教，此機勝故，而云上上。言凡夫者，即橫來機，非二乘
X10n0250_p0045b02║竪來者也。此約漸教。若圓頓教所被之機，亦上上根
X10n0250_p0045b03║凡夫。此經即十萬大士當機之眾，圓機眾生也。亦被
X10n0250_p0045b04║登地諸菩薩，故云及地菩薩。所說之教亦三乘，深淺
X10n0250_p0045b05║不同。小乘三乘，一乘為三乘，此即三宗。〔諸佛唯為
X10n0250_p0045b06║一大事因緣故出現於世。〕無二無三名一。佛因佛
X10n0250_p0045b07║果稱大。因果幹能令物解脫，稱之為事。如來因此緣
X10n0250_p0045b08║此，出現於世。開示悟入佛之知見。大鈔云：我法俱空
X10n0250_p0045b09║為開，所顯真如為示，理智不二為悟，念念相應為入。
X10n0250_p0045b10║又無念是開，分明了了為示，本來如此為悟，迷悟不
X10n0250_p0045b11║二為入。又一念不生，前後際斷為開，照體獨立為示，
X10n0250_p0045b12║攝一切法為悟，同一切法為入。〔無有餘乘若二若
X10n0250_p0045b13║三。〕帶上無有二字，貫通於下無餘乘，謂無二亦無
X10n0250_p0045b14║三，故云若二若三。
X10n0250_p0045b15║〔疏泯絕果相成圓。〕泯絕菩提、涅槃二轉，依果相成
X10n0250_p0045b16║真實圓滿果。世間不破，出世間無盡；世間法亦破，出
X10n0250_p0045b17║世間法亦有盡。今言不破不盡者，當體是真法故。煩
X10n0250_p0045b18║惱亦然。〔疏注：無增減。〕鈔：引起信云：凡夫、聲聞、緣覺、
X10n0250_p0045b19║菩薩、諸佛無有增減，乃至法身，即生滅門中體大、相
X10n0250_p0045b20║大之文。至畢竟常，恒即體大；從本已下，即相大。初體
X10n0250_p0045b21║大，人雖就位，凡、聖不同，真體隨人，未甞增減。非前下，
X10n0250_p0045b22║三句顯不增減所以。初，凡位常也；次句，佛位恒也；後
X10n0250_p0045b23║句，雙結。從本下，總明德、相。所謂下，別明德、相。等與乃
X10n0250_p0045b24║至者，超簡遍照法界義等，名為如來藏，亦名如來法
X10n0250_p0045c01║身。問：彼生滅門中義，何引證頓義耶？答：如鈔所注。
X10n0250_p0045c02║〔故知性本具者，方為實果。〕今但取此義耳。如前文
X10n0250_p0045c03║顯如來實體之德，亦引之為證，類例同也。
X10n0250_p0045c04║〔本自圓真。〕有本大鈔云：本自圓具，義意頗優。〔又
X10n0250_p0045c05║華嚴疏鈔引智論說：方廣道人立空幻宗，西域推為
X10n0250_p0045c06║附佛法外道。〕彼疏云：內、外道有三：一、附佛法外道
X10n0250_p0045c07║起，曰：犢子、方廣自以聰明讀佛經書而生一見，附佛
X10n0250_p0045c08║法起，故得此名。故此總標犢子、方廣二宗。次釋方廣，
X10n0250_p0045c09║云：又方廣道人自作義云：不生不滅，如幻如化，空、幻
X10n0250_p0045c10║為宗。龍樹斥言：此非佛法，亦邪見人法。演義不解。今
X10n0250_p0045c11║鈔多一鈔字。今謂玄談云：犢子部等以我、法俱有為
X10n0250_p0045c12║宗，似彼外道故。諸部論師共推不受，呼為附佛法外
X10n0250_p0045c13║道。似彼諸外道所計雖殊，皆立我故。今鈔唯取方廣
X10n0250_p0045c14║道人立空、幻，不取犢子計我。鈔中亦自略釋，往往圭
X10n0250_p0045c15║峰通相指之，共無利害。〔四悉檀。〕梵語悉檀，此云宗
X10n0250_p0045c16║義。悉檀有四：一世界，二對治，三為人，四第一義。如同
X10n0250_p0045c17║四十九具明。
X10n0250_p0045c18║〔疏：注菩薩難意云：眾生本佛，今既無明，十方如來，
X10n0250_p0045c19║後應煩惱。〕然有難，具在鈔中。下文云：剛藏三難，諸
X10n0250_p0045c20║典無文，唯佛了知，登地方受。故佛意以此橫生計度
X10n0250_p0045c21║之問，不合此宗，理亦難答。先且覈其所難，斥令勿得
X10n0250_p0045c22║此疑。後約妄生計度種種取捨，是輪迴心，非為正問，
X10n0250_p0045c23║止言所問不當理耳。故曉師云：如有人問：最先是何
X10n0250_p0045c24║人作佛？此問不當，理亦難答。止反覈彼云：汝且道最
X10n0250_p0046a01║後作佛是何人耶？今事不獲已，以空華等喻答之。但
X10n0250_p0046a02║第三難過最深故，別為金鑛喻以斷之。〔先真後妄。〕
X10n0250_p0046a03║大鈔及下文科經皆云真能生妄，或謂此誤。然義亦
X10n0250_p0046a04║可通，以疑眾生本佛，何故後起無明？正疑真能生妄，
X10n0250_p0046a05║亦即先真後妄，故第九鈔中亦云先真後妄。然彼第
X10n0250_p0046a06║九大鈔不許先真後妄者，彼乃縱之耳。〔若但用前
X10n0250_p0046a07║喻（空華），即撥迷悟因果之相，便成邪見。若但用此喻（金鑛），
X10n0250_p0046a08║即似眾生覺性本來不淨，失真常理，亦成邪見。故說
X10n0250_p0046a09║二喻。〕但用此喻。大鈔云：但用後喻。二俱可通。問：若
X10n0250_p0046a10║爾，何故文殊章單用空華喻邪？答：文殊章但明信解
X10n0250_p0046a11║真正，語無明空，故不必金鑛之喻。今此雙喻，頓悟本
X10n0250_p0046a12║無煩惱，漸斷惑習，故二喻不可缺一。又復譯師巧妙，
X10n0250_p0046a13║前後不妨影略耳。〔疏注：眾生即佛，人罕能知，知而
X10n0250_p0046a14║寡信，信亦難解，解亦難臻此境。〕鈔云：有四重展轉
X10n0250_p0046a15║難得其人。大鈔開難臻為難疑難了，乃有五重。以漸
X10n0250_p0046a16║機難起此疑，故復開之，以顯優劣。略鈔不開，以從簡
X10n0250_p0046a17║故。問：今云漸機難疑難了，是何地位人耶？答：亦難疑
X10n0250_p0046a18║難了者，即終教地前機。以漸機雖有利者，而於此法
X10n0250_p0046a19║難信難解，不能生疑，故不能受此三難。登地菩薩方
X10n0250_p0046a20║受剛藏之難。由是大聖慈悲，為諸菩薩及末世眾生
X10n0250_p0046a21║騰疑啟請。然疑有已起、未起之別，今皆含之器耶？答：
X10n0250_p0046a22║此經當機觀行未成者能疑，觀行含永斷故。問：難疑
X10n0250_p0046a23║難了是地前人，能疑能了是何機器耶？答：此經當機
X10n0250_p0046a24║觀行未成者能疑，觀行成就者能了。何者？此經當機
X10n0250_p0046b01║勝者，一念不生，前後際斷，頓悟無念成佛，能了此境。
X10n0250_p0046b02║若觀行成就，能了此境者，同華嚴信滿成佛，亦當起
X10n0250_p0046b03║信，信根成就，初發心住，成正覺。漸教登地菩薩亦屬
X10n0250_p0046b04║此經所被，理義無別。問：地前人難疑難了者，剛藏能
X10n0250_p0046b05║疑能了地上人也。疑為分別，見道即除，豈登地之機
X10n0250_p0046b06║有此疑耶？又況佛覈剛藏所問不當，應剛藏實有此
X10n0250_p0046b07║疑耶？答：如百法鈔云：華嚴剛藏云：因此生疑隨惡道。
X10n0250_p0046b08║彼問云：地上菩薩何有疑耶？答云：此是異熟生法執
X10n0250_p0046b09║之心，於境不了，假說名疑，非分別惑障中疑。以此得
X10n0250_p0046b10║知，剛藏之三疑非分別惑中疑，明矣。又此經十二大
X10n0250_p0046b11║士疑情問決，亦是為彼於境不了者假設耳。而佛覈
X10n0250_p0046b12║剛藏問不當理，即是覈彼疑情未決之機也。〔但有
X10n0250_p0046b13║聞種，無信種者，今生雖聞而信，亦難悟解。〕聞是信
X10n0250_p0046b14║因，信是解因。〔故須揀擇所聞之法，不得雜熏。〕大鈔
X10n0250_p0046b15║所聞之法下，有能信之心一句，辨疑悞云：聞熏、信不
X10n0250_p0046b16║可缺一，以聞熏方能生信，信熏方得解故。宜依大鈔。
X10n0250_p0046b17║今謂聞熏、信熏要須雙具，立義當然。今令揀擇，既揀
X10n0250_p0046b18║所聞之雜熏，而無所信之境，自無能信之心耳。大鈔
X10n0250_p0046b19║具之。今鈔從略，義亦無缺。〔由此緣種應成四句。〕一、
X10n0250_p0046b20║有緣無種，於人易信，於法難解。二、有種無緣，於法易
X10n0250_p0046b21║解，於人難信。三、有緣有種，雙具信解。四、無緣無種，難
X10n0250_p0046b22║信難解。〔於法有種則易解。〕大鈔云：亦通易信。今鈔
X10n0250_p0046b23║略之者，以解必兼信故。辨疑誤評第二句云：豈有於
X10n0250_p0046b24║人聞法不信，於法能解邪？今謂難信必兼難解，然則
X10n0250_p0046c01║然矣，以於人無緣，則易解之性未發故。今作四句，且
X10n0250_p0046c02║約易解之性言之耳。〔十二緣生，生起有緒，且約大
X10n0250_p0046c03║乘一重因果者。〕然有能、所引生也。若小乘，過去二
X10n0250_p0046c04║支因（能引），現在五支果（所引），現在三支因（能生），未來二支果
X10n0250_p0046c05║（所生）。若大乘，始教唯識法相宗，前十現在為因，後二未
X10n0250_p0046c06║來為果；或前前為因，後後為因。若法性宗，則真心不
X10n0250_p0046c07║覺為因，餘竝為果。然今鈔云且約大乘一重因果者，
X10n0250_p0046c08║即始教前十為因，後二為果。廣如大鈔（十七）。〔各於本
X10n0250_p0046c09║意撿而略敘。〕有本云：本意大鈔亦云：本章以章字
X10n0250_p0046c10║為正。四相有二：一、迷識境，二、迷智境。迷識境者，金剛
X10n0250_p0046c11║經等所說四相，約三世橫論，四無淺深之別。□□□
X10n0250_p0046c12║□□□□□□□□□□□□□□即是事障，障於
X10n0250_p0046c13║涅槃，初果已除。迷智境者，即此經四相，謂認證為我，
X10n0250_p0046c14║悟我成人，了迹迹生，潛續如命，前淺後深，或一人具
X10n0250_p0046c15║四，或三二一，初一為總，後三為別。一道竪論，約觀行修
X10n0250_p0046c16║證，以智證理，能所難忘，故有此四。此即理障，障於菩
X10n0250_p0046c17║提。疏云：即菩提之隱障，羅漢未曉。然此經所被頓機，
X10n0250_p0046c18║先悟覺性，直顯圓成，無依計識境可破，但於觀行中
X10n0250_p0046c19║起智，未忘能所，故云迷智境。金剛等經所被漸機，迷
X10n0250_p0046c20║於依計之境，故云迷識境耳。諸教亦說我等行相，皆
X10n0250_p0046c21║是此也。觀師事苑云：既密示階差有三地之別，但迷
X10n0250_p0046c22║境所起，約惑約體不同，故分識智，無非我相，此經雙
X10n0250_p0046c23║具。評曰：與圭峰知見有殊，遂至臆說（常人）。有謂圭峰但
X10n0250_p0046c24║云迷識境，如金剛二論說，不言經說，以經具識、智二
X10n0250_p0047a01║種四相故。如經云：若心取相，即著我、人、眾生、壽者相。
X10n0250_p0047a02║此則二執俱生細惑，豈非迷智境耶？又況圭山云：迷
X10n0250_p0047a03║識四相，初果已除；迷智四俱，羅漢未曉。俱生細惑，羅
X10n0250_p0047a04║漢曉乎？評曰：依經造論，豈經詮智境，論作識境釋乎？
X10n0250_p0047a05║既云若心取相，即著我、人等相，此取相之心是妙明
X10n0250_p0047a06║真心乎？若曰妄心，豈非識境耶？又況科云因顯未除
X10n0250_p0047a07║細執，明知細執未除耳。蓋由金剛般若為初心菩薩
X10n0250_p0047a08║而說，存疑、存執皆地前人也。佛為斷除疑、執，機宜不
X10n0250_p0047a09║等，入證有殊，故分三地之別，安與十萬登真大士同
X10n0250_p0047a10║年而語哉！下文云：金剛所被，皆地前人。雖列位地，但
X10n0250_p0047a11║教彼如是修之，未即入證。大鈔：二十一、二十四、疏少
X10n0250_p0047a12║文能攝多門。大疏注云：義具終、頓，正是所宗之旨。修
X10n0250_p0047a13║證儀云：真是頓門，當第四。何耶者，雖具終、教，非彼所
X10n0250_p0047a14║宗，如次文所敘三觀諸輪道場加行是也。具如下文。
X10n0250_p0047a15║（六、初攝屬中說。）
X10n0250_p0047a16║〔少義多文。〕大鈔云：文廣義略。言文廣者，六百卷也；
X10n0250_p0047a17║義略者，但約遍計所執，一向明諸法皆空。如大品云：
X10n0250_p0047a18║設更有法過於涅槃，我亦說如夢如幻等。問：但約遍
X10n0250_p0047a19║計所執，一向明諸法皆空者，唯破六識。般若宗旨，豈
X10n0250_p0047a20║止此而已耶？答：祖云：般若隨執即破，無定其時。若在
X10n0250_p0047a21║法相之前，則但破六識空淺有深；若在法相之後，則
X10n0250_p0047a22║兼破八識空深有淺。在法相之前者，依戒賢第二時
X10n0250_p0047a23║故；在法相之後者，依智光第三時故。二宗即始教。大
X10n0250_p0047a24║鈔云：若單取空宗，即通教。然則吾宗取之般若，無非
X10n0250_p0047b01║顯性。今且約說諸法皆空之義，故云文廣義略。〔故
X10n0250_p0047b02║流通分云：亦攝漸修一切羣品。〕謂斷除我愛，修二
X10n0250_p0047b03║空觀，即小始二教。彼不攝此者，然皆約圓明覺心，假
X10n0250_p0047b04║設方便修習，始終無體，一一但是覺明，故非彼攝。雖
X10n0250_p0047b05║有小始之義，非其宗深必該淺，故不同權漸教。此柬
X10n0250_p0047b06║三時五時之教，不先悟理而修，名為權漸之言，貫通
X10n0250_p0047b07║次文唯悟而修之義。〔發三心四願。〕起信論云：信成
X10n0250_p0047b08║就發心，略有三種：一、直心，正念真如法故；二、深心，樂
X10n0250_p0047b09║集一切諸善行故；三、大悲心，欲拔一切眾生苦故。此
X10n0250_p0047b10║三者，即菩提心體。具此三心，方能上求下化，不住二
X10n0250_p0047b11║邊，成無住行。言直心者，即大智心；深心者，即大願心；
X10n0250_p0047b12║大悲心者，與大悲心名義無別。若無大智導悲，則悲
X10n0250_p0047b13║成愛見；若無大悲導智，則智成滯寂；若無願力要期，
X10n0250_p0047b14║則不能悲智相導，而成無住行。由大悲故，不住涅槃；
X10n0250_p0047b15║由大智故，不住生死。離此二邊，得成中道，皆大願力
X10n0250_p0047b16║故。此之三心，如天之三光，鼎之三足，缺一不可。又願
X10n0250_p0047b17║心為總，總能該別，就於願心，開為四種，即四弘誓願
X10n0250_p0047b18║耳。〔或但顯理泯迹而已，更無勸修發願行之文，即
X10n0250_p0047b19║是唯悟不言修也。〕此亦柬法華之前，五時施化諸
X10n0250_p0047b20║部般若等，但顯真理，唯說悟解，不言修證也。皆目之
X10n0250_p0047b21║為權漸，足顯此經通決悟修之意。問：六門成佛中，第
X10n0250_p0047b22║四門信滿成佛，同觀行成就；第五頓悟無妄成佛，不
X10n0250_p0047b23║假修證，乃為深勝。況南宗專以頓悟成佛，不假修證
X10n0250_p0047b24║為宗；諸北秀及教宗，悟修為漸。今以悟修為深者，何
X10n0250_p0047c01║耶？答：釋摩訶衍論，開二門之別：一、性德圓滿海；二、修
X10n0250_p0047c02║行種因海。且初性德圓滿海者，具云不二摩訶衍，諸
X10n0250_p0047c03║佛得不故，離機根故，離教說故，即性德圓滿海是焉。
X10n0250_p0047c04║賢首則謂性海果分，是不可說義。何以故？不與教相
X10n0250_p0047c05║應故，即十佛自證境界也。禪宗所謂不二法門，離言
X10n0250_p0047c06║說相，離名字相，有問則喝，開口則棒，皆之類也。故吾
X10n0250_p0047c07║宗、南宗，皆於此所謂自性清淨涅槃，不由斷障之所
X10n0250_p0047c08║顯，何假修證乎？二、修行種因海者，對因所顯，即普賢
X10n0250_p0047c09║證窮處是也。於中又分二別：一、上達之機，則一念不
X10n0250_p0047c10║生，前後際斷；一言之下，見性成佛，所謂頓悟無妄成
X10n0250_p0047c11║佛。今經亦云：知幻即離，不作方便；離幻即覺，亦無漸
X10n0250_p0047c12║次。依此，則亦不假修證，亦頓悟頓修也。其次根機劣
X10n0250_p0047c13║弱者，雖悟覺性本圓，惑障所纏，未能證入，不假修證，
X10n0250_p0047c14║何由克果？教宗、禪宗，不可昧此。況此二門，似反而符，
X10n0250_p0047c15║缺一不可。故云：佛本是而勤修，惑元無而須斷。今所
X10n0250_p0047c16║柬者，此二偏執，不應理故，優劣稍殊，不可相濫。況適
X10n0250_p0047c17║所柬者，但顯二空之理，泯迹而已。而不修證，豈應理
X10n0250_p0047c18║耶？傳燈有云：悟解圓明底，還可修證否？答云：修證則
X10n0250_p0047c19║不無，污染即不得。此經所謂悟淨覺心，託法而修。但
X10n0250_p0047c20║禪宗尚示，不明言修證也。圭峰云：南宗亦具頓悟漸
X10n0250_p0047c21║修之意，但頓顯漸密耳。如云：悟明心地底，要須履踐
X10n0250_p0047c22║於是。如難捕子，不可斯須間斷，念念與之相應。皆密
X10n0250_p0047c23║示修證，豈曰不修者哉？大疏兼含圓別，對乎真是頓
X10n0250_p0047c24║門，故曰兼含。其圓別，則兼含而已。含圓別，則約法體，
X10n0250_p0048a01║與華嚴法體同故。如連珠解心經堅實一心云：即圓
X10n0250_p0048a02║覺妙心，含圓別矣。兼圓別，則約分圓之義。如云：此經
X10n0250_p0048a03║分同華嚴也。故注云：根、識、塵、大，三界三科，一一無雜，
X10n0250_p0048a04║如一室千燈等。又三觀別修及依一法性，顯戒、定、慧
X10n0250_p0048a05║等。大鈔五：問：三觀別修，同天台別教。歷別之義，豈得
X10n0250_p0048a06║竪謂圓別邪？答：注有三意：初義兼圓別為正；後二義
X10n0250_p0048a07║同天台別教及終教，即旁義。今取正義耳。然別之一
X10n0250_p0048a08║字，約圓別之義釋外，又約靜、幻、寂三觀別修之義，配
X10n0250_p0048a09║同通別之別等。次加又字，兼義明矣。若曰不然，應連
X10n0250_p0048a10║珠錯用耳。如大鈔七云：經含性相權實，是圓頓宗，具
X10n0250_p0048a11║在教起因緣第七段中。心樂總持，少文而攝多義。能
X10n0250_p0048a12║取解者，故說此經。問：此是起信論文。此經文略義廣，
X10n0250_p0048a13║已當此機。馬鳴何須造論？答：經含廣多法門，論含廣
X10n0250_p0048a14║多義理。經指法體，論釋性相之義，故不同矣。經以意
X10n0250_p0048a15║趣求，論以性相求。雖有此經，不妨造論。
X10n0250_p0048a16║〔疏：一、法巧被三根故。注：普眼觀門被上根，三觀諸
X10n0250_p0048a17║輪及道場加行被中、下。〕大疏云：後二是漸。問：後二
X10n0250_p0048a18║是漸者，莫是此經亦屬漸門，亦被漸機耶？答：即頓悟
X10n0250_p0048a19║漸修，名之為漸。此約忘詮修證，非言詮漸教之謂漸
X10n0250_p0048a20║也。蓋頓機自有勝劣，分上中下耳。如次文云：雖三根
X10n0250_p0048a21║頓漸之殊，所入無非圓覺間。一法巧被三根者，如三
X10n0250_p0048a22║獸渡河，河水無二，彼亦是一法巧被三根否？答：彼是
X10n0250_p0048a23║說三法以被三根。被三根者，即三乘機也。此三根者，
X10n0250_p0048a24║皆頓悟一乘機耳。〔疏曰：令修稱性深禪故。〕性即覺
X10n0250_p0048b01║性。直觀圓明覺性，不打支繞，故云稱性。悟淨圓覺為
X10n0250_p0048b02║本，然後修於禪觀，故曰深禪。亦猶起信以真如為三
X10n0250_p0048b03║昧根本，同此皆曰頓禪矣。梵語禪那，此云靜慮。靜者，
X10n0250_p0048b04║即觀之止也。慮者，即止之觀也。觀者，即定慧初門也。
X10n0250_p0048b05║依此定故，併息萬緣，唯心獨存。依此慧故，觀察一切，
X10n0250_p0048b06║委細推求，歷歷分明。故經云：百千世界，佛境現前。此
X10n0250_p0048b07║即凡夫觀行成就之境。然則無慧之定，即守默之癡
X10n0250_p0048b08║禪。無定之慧，即尋文之狂慧。要雙融從容中道，其車
X10n0250_p0048b09║輪鳥翼，目足更資，缺一不可。故知禪那者，即定慧均
X10n0250_p0048b10║等，雙無礙之謂也。非杌然絕照，詆訶萬善，謂之禪那
X10n0250_p0048b11║耳。問：如天台三觀，一境三諦，空假皆中，即一心三觀，
X10n0250_p0048b12║豈曰不稱性邪？答：圭峰云：彼三觀與此三觀，義理頗
X10n0250_p0048b13║同，意趣別也。此明用心方便，彼則推窮諸法相性。此
X10n0250_p0048b14║多約心成行，彼多約義生解。故文云：彼三觀但是約
X10n0250_p0048b15║事約境。淨覺云：密師何太孟浪。今謂天台三觀，不先
X10n0250_p0048b16║了悟覺性，豈非漸乎？今家三觀，皆以悟淨圓覺為本，
X10n0250_p0048b17║得非頓乎？又漸機造修，就依計上顯圓成。頓機約理，
X10n0250_p0048b18║直顯圓成。故不同也。彼云：汝宗豈無所觀之境，我豈
X10n0250_p0048b19║不約心邪？今謂吾宗直照靈知，而為觀行，故云唯約
X10n0250_p0048b20║觀心也。
X10n0250_p0048b21║〔五、停心。〕多貪眾生不淨觀，多瞋眾生慈悲觀，多癡
X10n0250_p0048b22║眾生因緣觀，著我眾生界分別觀（分折身心等也），散亂眾生
X10n0250_p0048b23║數息觀。〔四禪、八定。〕此則諸教之通禪，謂通凡聖大
X10n0250_p0048b24║小乘，唯權實共修。其凡夫所修者，欲界則多習乾慧，
X10n0250_p0048c01║不修禪那，有慮無靜。四空處則有靜無慮（有定無慧），色界
X10n0250_p0048c02║則有靜有慮，是名禪定。總上二界，名為四禪八定（欲界
X10n0250_p0048c03║非禪非定）。其所修禪那行相者，謂厭下苦麤障，欣上淨妙
X10n0250_p0048c04║離，是其觀行。且修初禪之定，以四尋伺觀為能離，以
X10n0250_p0048c05║欲界欲惡不善為所離，以喜樂為果，謂得彼禪定也。
X10n0250_p0048c06║二禪以尋伺為所離，以內淨為能離，以喜捨為果。三
X10n0250_p0048c07║禪以喜為所離，以住捨有念正知為能離，以身受樂
X10n0250_p0048c08║為果。四禪以樂苦喜憂為所離，以捨念清淨為能離，
X10n0250_p0048c09║以不苦不樂受為果。若四空處有靜無慮故，獨受定
X10n0250_p0048c10║名。以無觀故，不名為禪。其小乘所修禪那者，厭生死
X10n0250_p0048c11║苦，欣上上地，斷下下地惑，求出三界，謂斷九地八十
X10n0250_p0048c12║一品。修惑盡故，證無學果。其權教菩薩所修禪那者，
X10n0250_p0048c13║謂厭離有為，了世幻妄，饒益有情，欣趣證入。其體相
X10n0250_p0048c14║名字，與小乘大同小異。其實教菩薩所修禪那者，發
X10n0250_p0048c15║三心，修五行，止觀雙運，定慧均修，融通無礙，以顯中
X10n0250_p0048c16║道，欣趣證入（以空假中三諦之境，為所觀之理）。然此禪那，不先悟理
X10n0250_p0048c17║而修，故名之為漸。即五時施化，一代漸教，示人所修
X10n0250_p0048c18║之禪那耳。具如下文（十一半）。
X10n0250_p0048c19║〔三藏、二藏。〕至相金剛疏云：三藏約所詮，所詮三故，
X10n0250_p0048c20║藏即為三，即以教就法。二藏約所為，所為二故，藏即
X10n0250_p0048c21║為二，即以教就機。〔修多羅。〕義翻為契經，正翻云線
X10n0250_p0048c22║也。線能貫華，嚴能持緯。此方不貴線稱，遂存經字具
X10n0250_p0048c23║足，應云欲底修多羅。由梵題無欲底二字，故云義翻。
X10n0250_p0048c24║其聖教貫所詮之義，如線之貫華，似經之持緯。從喻
X10n0250_p0049a01║立名，名線名經。西土風俗，多見線華，故立名為線。此
X10n0250_p0049a02║方重於此經典之稱，遂翻云經也。然天竺呼線席經，
X10n0250_p0049a03║并索聖教，皆曰修多羅。於是苑公刊定，破賢首云：經
X10n0250_p0049a04║非敵對失。今謂此四雖皆曰修多羅，非俱敵對。其四
X10n0250_p0049a05║中經字，自是席經正翻，應云聖教唯此是敵對而已。
X10n0250_p0049a06║以聖教有契理契機之義，今借義助名，更加契字，仍
X10n0250_p0049a07║借彼經字，以自聖教，名為契經。顯是聖教契理契機
X10n0250_p0049a08║之經，揀非四中持緯之經，亦非儒教訓法訓常之經
X10n0250_p0049a09║也。翻名顯相。經論二藏，皆有翻名顯相之二，唯律藏
X10n0250_p0049a10║無顯相者。大鈔云：翻名中已含止作，即毗尼相。〔毗
X10n0250_p0049a11║奈耶，此云調伏。〕即是正，梵語毗尼即訛略。又略膩
X10n0250_p0049a12║迦與毗尼相對，毗尼却是正，略膩迦是訛。然據大疏，
X10n0250_p0049a13║略奈耶〔毗尼〕或名尸羅，此云清涼，離熱惱因，得清
X10n0250_p0049a14║涼果故。亦名波羅提木叉，此云別解脫，三業七支，各
X10n0250_p0049a15║各防非，故就因說。亦云隨順解脫，據果說。四種翻名
X10n0250_p0049a16║之義各不同。此四皆戒律之梵語，隨義受稱，唯不言
X10n0250_p0049a17║毗膩迦。以義求之，即毗尼之訛也。今鈔所註，且據東
X10n0250_p0049a18║塔也。鈔意取毗奈耶為正。或云所注之誤者，不體圭
X10n0250_p0049a19║山之意也。〔阿毗達磨，此云對法。法有二：一、勝義法，
X10n0250_p0049a20║謂即涅槃，是善是常故。〕俱舍云：能持自性，故名為
X10n0250_p0049a21║法。若勝義是涅槃二相法，通四聖諦，是善是常，故名
X10n0250_p0049a22║勝義。即釋彼論也（演義第四）。〔二、法相。法通四聖諦。注云：
X10n0250_p0049a23║相者，性也，狀也。〕四聖諦、滅諦是理，而皆云法相。法
X10n0250_p0049a24║者，滅諦之相，即體相也。餘三約相，即相狀也。問：注云
X10n0250_p0049b01║相者，性也。釋云相即體相者，何也？答：下云體性，有同
X10n0250_p0049b02║有異。異者，相據於外，性主於內。體者，性相通稱也，則
X10n0250_p0049b03║寬狹不同。然今性是體性，故名相也。問：對法藏中所
X10n0250_p0049b04║對法，唯四諦之境、法相之法，及涅槃之果、勝義之法，
X10n0250_p0049b05║何太局耶？答：四諦有生滅、無生、無量、無作不同，通大
X10n0250_p0049b06║小乘、權實等義。涅槃通三乘所詮。是故對法藏中，四
X10n0250_p0049b07║諦、涅槃攝一切法也。〔其能對者，皆無漏慧。注云：俱
X10n0250_p0049b08║舍云：淨慧隨行，即是淨慧相應心、心所等。〕俱舍頌
X10n0250_p0049b09║云：淨慧隨行名對法。論曰：慧謂擇法，淨謂無漏，淨慧
X10n0250_p0049b10║眷屬名隨行。如是總說無漏五蘊，名為對法。已上即
X10n0250_p0049b11║演義，用俱舍出對法之體。今此多一心字，以慧亦心
X10n0250_p0049b12║所，即別境中一數。無漏慧起時，必與餘心所相應而
X10n0250_p0049b13║起，謂遍行別境，與善十一也。言等者，等取五蘊。是故
X10n0250_p0049b14║結云：若總說之，無漏五蘊名為對法。別則正取淨慧
X10n0250_p0049b15║為對法，其五蘊即是隨行耳。〔伏，故注云：能勝伏於
X10n0250_p0049b16║佗也。〕勝約能立，伏約能破。故梁攝論云：伏者，此法
X10n0250_p0049b17║能伏諸說。立破二能，由正說依止等方便故。
X10n0250_p0049b18║
X10n0250_p0049b19║圓覺疏鈔隨文要解卷第三