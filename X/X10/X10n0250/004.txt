X10n0250_p0049c01║圓覺疏鈔隨文要解卷第四
X10n0250_p0049c02║沙門清遠　述
X10n0250_p0049c03║〔經詮於定，律詮於戒，論詮於慧。〕大疏云：然此三藏，
X10n0250_p0049c04║約其所詮，略有二門：一則（克性），經詮三學，律唯戒、心二
X10n0250_p0049c05║學，論唯慧學。二則（兼正），三藏之中，經正詮定，毗尼詮戒，
X10n0250_p0049c06║論詮於慧，兼各通三，與清涼玄文同。清涼、克性，約克
X10n0250_p0049c07║的所詮體性，各詮其一，兼含本末之義。以謂經詮戒、
X10n0250_p0049c08║定，律唯戒、定，論唯慧，以攝至相之本末故。與至相、克
X10n0250_p0049c09║性，義不相違也。言兼正者，與至相同。至相之兼正者，
X10n0250_p0049c10║經正詮定，兼詮戒、慧，律、論亦爾。但清涼、兼正，各為一
X10n0250_p0049c11║門，謂兼各通三也。由至相義具，文未備故。清涼開之，
X10n0250_p0049c12║其義無別。若賢首起信疏，克性各詮於一，與至相同。
X10n0250_p0049c13║約克的能證體性，各證一學。如經主意，於心學雖詮
X10n0250_p0049c14║戒、慧，亦為了心故。餘二藏亦爾。兼正，依雜集論，經詮
X10n0250_p0049c15║三學，律唯戒、心二學，論唯慧學。以經寬故具三，律、論
X10n0250_p0049c16║次第狹也。約詮旨本末以論，亦是至相之義。本末門，
X10n0250_p0049c17║經是本論，餘二次第為末也。蓋兼含本末義故。經既
X10n0250_p0049c18║為本，正詮於定，兼詮戒、慧；律正詮戒，兼詮於定；論唯
X10n0250_p0049c19║末故，唯詮於慧。與至相、清涼兼義少殊者，以賢首依
X10n0250_p0049c20║雜集論釋相，兼含至相之本末故。律反兼定者，亦依
X10n0250_p0049c21║彼論所釋故。亦同次文所引攝論之文，謂能成辦增
X10n0250_p0049c22║上戒學、增上心學，故立毗奈耶藏等。賢首、清涼不立
X10n0250_p0049c23║本末門者，文中義各含具故。然諸祖不同，各有主意。
X10n0250_p0049c24║乍觀雖曰小異，細評初不相違也。〔增上心學注云：
X10n0250_p0050a01║心即定也。〕問：三藏所詮，謂戒、定、慧也。何特經之所
X10n0250_p0050a02║詮，云增上心學耶？答：世親攝論云：能說三學故，立素
X10n0250_p0050a03║怛纜藏；能成辦增上戒學、增上心學故，立毗曇奈耶
X10n0250_p0050a04║藏，謂具尸羅，即無悔等，漸次能得三摩地故；能成辦
X10n0250_p0050a05║增上慧學故，立阿毗達磨藏。標以增上心學，釋以三
X10n0250_p0050a06║摩地，故知心者，即定心也。今鈔所注，即彼論意。是故
X10n0250_p0050a07║三藏之中，經正詮定者，定即心也。如來出世說教，但
X10n0250_p0050a08║為眾生顯發定心，雖詮戒、慧，亦為了心，故云詮於定。
X10n0250_p0050a09║清涼云：經正詮定學者，一大藏教，皆如來定心所演。
X10n0250_p0050a10║故義天僧統航海至錢塘南山，慧因師承晉水法師，
X10n0250_p0050a11║因問：何故經詮定學？隣華嚴代云：從定起而發言，言
X10n0250_p0050a12║必真。當今然之。今謂不然，從定起而發言，乃說經因
X10n0250_p0050a13║也；經詮定學，乃詮旨也。安得是同？苗從清涼定心所
X10n0250_p0050a14║演，故詮定學。〔疏修多羅攝。〕鈔云：此經非餘二藏所
X10n0250_p0050a15║能攝也。〔若約此攝彼藏者，亦兼於律論。〕然二藏不
X10n0250_p0050a16║能攝此經者，三藏約能詮為門，不同此經兼攝彼二
X10n0250_p0050a17║者，約十二分中修多羅攝之。此即義該，意在文外。
X10n0250_p0050a18║〔二藏者：一、聲聞藏；二、菩薩藏。〕約所為別，故分二藏
X10n0250_p0050a19║之異，謂以教就機以分之。故大小乘相對，各分經、律、
X10n0250_p0050a20║論之別。大乘三藏者，華嚴、般若等為大乘經，菩薩戒、
X10n0250_p0050a21║善戒為大乘律，瑜伽、智度等為大乘論。小乘三藏者，
X10n0250_p0050a22║四阿含等為經，五部律為戒，婆娑等為論。〔若此攝
X10n0250_p0050a23║彼，即亦兼之者。〕約，義該也。
X10n0250_p0050a24║〔據諸經論，乘有開合，合者統為一乘，謂十方佛土
X10n0250_p0050b01║中無二無三也。〕大鈔開二云：即二藏。略鈔不言者，
X10n0250_p0050b02║影略在二藏中故。開三者，於聲聞藏中開出緣覺乘
X10n0250_p0050b03║故。（二藏中二乘合而不開者，理、果同故。今開而為二者，教、行別故。）開四者，加最上乘
X10n0250_p0050b04║故。開五者，除一乘，於三乘之上加人乘、天乘。略鈔先
X10n0250_p0050b05║五而後四者，為以梁論四乘同光宅四乘，雖約權、實
X10n0250_p0050b06║相對料簡，故開六即無量乘。〔注：小乘，三乘、一乘。〕問：
X10n0250_p0050b07║今立正法具四乘，何故列三宗耶？答：要見一乘最勝，
X10n0250_p0050b08║辨權實故，通引彼文。若論四乘，則合小在大中，謂合
X10n0250_p0050b09║愚法同迴心，總屬權三以對一實耳。〔注：第三最勝，
X10n0250_p0050b10║一即為四也。〕然此中一字，或節在上句，或節在下
X10n0250_p0050b11║句，其消釋義相，苦不相違。今謂論具云：於此三中，第
X10n0250_p0050b12║三最勝，故名善成立。若爾，理宜即在上句。〔光宅四
X10n0250_p0050b13║乘〕玄文云：臨門三車即權教三乘，大白牛車即實
X10n0250_p0050b14║教大乘。臨門牛車亦同羊鹿，俱不得故（約人就法），竝無體
X10n0250_p0050b15║故（直就法明），諸子皆索故（明皆無體，此明三乘皆是方便）。是知三皆虗指
X10n0250_p0050b16║以為方便，此則前三是三乘，後一是一乘，無乖教理
X10n0250_p0050b17║（言其順理也。其次明其違理云）。若唯說法華為實，則抑諸般若及諸
X10n0250_p0050b18║大乘了義之經（次明會不會之意云）。是知昔大亦有權實，法華
X10n0250_p0050b19║但會昔權，故說三皆虗指。昔實不滯方便，故不會之
X10n0250_p0050b20║（難云：既許昔三皆權，何言抑諸實教？釋云：非不許其四，但昔大不分權實，故成抑諸實教耳。次明會二會三之
X10n0250_p0050b21║意云）。若約會權歸實，即是會三為一。若破小顯大，即會
X10n0250_p0050b22║二歸一（難云：為是會三？為是會二？設爾何失？二俱有過。若會三歸一，昔應無實。若會二歸一，昔應無權。
X10n0250_p0050b23║無權四則乘之義不成，無實乃不抑昔時聖教。此是光宅難意。次明取昔廢昔之意云）。若開權顯
X10n0250_p0050b24║實，即三是一，更無別一。若廢權立實，義說為四，如攬
X10n0250_p0050c01║三點以成一伊。點別非伊，伊具三點。昔三既別，實不
X10n0250_p0050c02║兼權。今一全兼，成四無爽（難云：為會昔三而為一邪？為會昔三歸今之一邪？釋
X10n0250_p0050c03║云：具上二義：先明會三為一，則會取昔三；後明會於昔三歸今之一，以廢昔三立今之一。若約會取，則昔小亦
X10n0250_p0050c04║取，行是佛因故；若約廢昔，則昔大亦廢，以其約教虗設，果亦虗指故。然約教，則廢三立一；約理，則開三顯一；約
X10n0250_p0050c05║行，則攝三為一；約果，則會三歸一。次三互通，各通三義。廢立唯教，不通餘也。三點喻於三乘，以成一伊喻為一
X10n0250_p0050c06║乘。別說三乘，三皆是權。合三為一，故得稱實。法合云昔三既別，實不兼權者，合上點別非伊。縱昔有實，實不兼
X10n0250_p0050c07║權，今一全兼者，今合上伊具三點。成四無爽者，結成正義。三總合為一，故成四也。其次彰今異昔云：）若依
X10n0250_p0050c08║昔未顯說，一切具有如來知見根敗之種。今竝說成，
X10n0250_p0050c09║則今、昔有異。（昔所未說，而今說之。一乘、三乘，昔權今實。叡公云：權之為化，悟物雖弘，於實體
X10n0250_p0050c10║不足。皆屬法華，固其宜矣。今法華，三根、聲聞皆與授記，故言今竝說成，今、昔有異。）於文有據，
X10n0250_p0050c11║義亦極成。（已上皆玄文疏鈔，恐要見始末，故具錄之。）大鈔第三云：問：若約
X10n0250_p0050c12║法華已前，但是三權；若據法華會中，乃至涅槃是一
X10n0250_p0050c13║實。進退推求，皆無四義。光宅疏主何立四乘？答：但於
X10n0250_p0050c14║一代時教，權、實相對，立有四乘，何必同時？況法華之
X10n0250_p0050c15║前亦有一實，謂對一類利根，頓說如來藏性真常之
X10n0250_p0050c16║理。又諸部般若及淨名之類，皆密約實理彈呵二乘，
X10n0250_p0050c17║但以機、聞各殊，不兼權故。乃至云：今法華，三根、聲聞
X10n0250_p0050c18║皆與授記。則是開權會權，唯是一實。法華云：妙！妙在
X10n0250_p0050c19║於此。然所歸之實，即昔實也。但以昔未會，今會之，而
X10n0250_p0050c20║為妙矣。是則說權、說實，皆是法華。故生公云：此經不
X10n0250_p0050c21║說，則已；說，則權、實雙辯。謂昔佛說權，不言權也。故上
X10n0250_p0050c22║云：方便門閉。故知四乘進、退皆成。但光宅不顯出昔
X10n0250_p0050c23║因自有一乘實教（法華唯會昔權，不會昔實，昔實不滯方便故），而乃唯說
X10n0250_p0050c24║法華為實，則抑諸大乘了義之經，斯為闕事也。若四
X10n0250_p0051a01║乘之義，則教、理善成。山陰定師云：況法華下，全同清
X10n0250_p0051a02║涼彰今異昔之疏鈔也。但彼引叡公，此引生公，為特
X10n0250_p0051a03║異耳。此中不會昔實，莫大分明。文不云乎：所歸之實，
X10n0250_p0051a04║即昔實也。不云會昔實，歸今實。注中唯會昔權等句，
X10n0250_p0051a05║全是清涼之會疏也。但彼會、不會之意居于前，彰今
X10n0250_p0051a06║異昔第于後，故人便謂清涼前雖會權，後亦會實。此
X10n0250_p0051a07║文彰今異昔第于前，會、不會之意居于後，鈔：更無餘
X10n0250_p0051a08║詞。而不知却如何加誣祖師會實耶？又引清涼，如上
X10n0250_p0051a09║疏。鈔：大義云：法華破會，義極於此，意極分明。何涉無
X10n0250_p0051a10║稽，忘言會實？若謂清涼縱之則昔日有實，則會於權；
X10n0250_p0051a11║奪之則實體不足，竝皆通會昔之權實歸今實者，是
X10n0250_p0051a12║則唯有今日之實，更無昔實相對彰異。科家謂之彰
X10n0250_p0051a13║今異昔可乎？應立科之誤耶？又何於辨吉藏處無奪
X10n0250_p0051a14║而通會耶？祗由光宅竝以昔經屬權屬會，故清涼特
X10n0250_p0051a15║列數科而破之。今却謂清涼亦是通會昔經，何昧之
X10n0250_p0051a16║甚耶？若謂光宅不分昔實，一混會之，故成其違；清涼
X10n0250_p0051a17║分出昔實，然後却約實體不足，竝皆屬會，故成其順
X10n0250_p0051a18║者，是則於昔權實，雖分與不分為異，一等是會；止類
X10n0250_p0051a19║五十步與百步，雖遠近不同，一等是走。奚必清涼之
X10n0250_p0051a20║是，而光宅之非乎？設若光宅云：我正約實體，不是總
X10n0250_p0051a21║以為權，故皆會之。清涼之破，以燕伐燕，何克之有？豈
X10n0250_p0051a22║清涼若是之薰己斥人哉？又引賢首探玄云：或聞唯
X10n0250_p0051a23║破二乘，即謂唯約不定種性；或云無二亦無三，即云
X10n0250_p0051a24║大乘實教亦破；或聞不破大乘，即謂大乘權教亦存。
X10n0250_p0051b01║今釋有二位：一、約事破二乘實滅，二、約教亦會大乘
X10n0250_p0051b02║權教。許入寂二乘不成佛，故但深破二乘，即是破三。
X10n0250_p0051b03║是故破二破三，皆不相違也。評曰：此賢首騰昔解之
X10n0250_p0051b04║非。若謂會前四教，此何不評破實？今釋下，顯今釋之
X10n0250_p0051b05║是也。既云破二實滅，又云會大乘權教，即小始明矣。
X10n0250_p0051b06║（已上皆定師所述之文耳。）議曰：玄談之文義，有縱有奪。縱之則昔
X10n0250_p0051b07║日有實，法華不會，會者但權，權皆屬始。爾則三車唯
X10n0250_p0051b08║屬始門。若或奪之，昔日未曾顯說一切具有如來知
X10n0250_p0051b09║見，縱說涅槃真常之理，實體不足，皆屬法華。僉須破
X10n0250_p0051b10║會，雖有權實，盡屬三車。一乘三乘，昔權今實。爾則權
X10n0250_p0051b11║通三教，總判昔經。望今一乘，權實差別，正與教章旨
X10n0250_p0051b12║趣相符。不然，則清涼直與教章相違，無由乳合。奈何
X10n0250_p0051b13║探玄，復唯簡始小，從容兩勢。清涼得之，故有縱奪。圭
X10n0250_p0051b14║山承襲，初無有異。此之正轍，吾宗學者，今古同遵。苟
X10n0250_p0051b15║或二者，偏取教章之與光宅，異術同非耳。定師新意，
X10n0250_p0051b16║不知其可也。第有所疑者，圭山云：法華之前，亦有一
X10n0250_p0051b17║實，謂對一類否？若云是者，利根頓說如來藏性真常
X10n0250_p0051b18║之理，未知此頓是圓覺否？若云是者，不應言法華之
X10n0250_p0051b19║前也。以圭山謂此經不屬五時故，又不應止云對一
X10n0250_p0051b20║類利根頓說也。（此即漸機之利者，為顯地言之。理護之頓，即五時中之頓也。）切謂
X10n0250_p0051b21║圓覺不在縱奪之數耳。況清涼縱奪，即不明言此經
X10n0250_p0051b22║何屬。圭山力弘斯典，樂茲玄妙，不應反指斯經屬乎
X10n0250_p0051b23║縱奪。有志此者，去情思之〔大乘與一乘異者，法相
X10n0250_p0051b24║宗中學人多不信之，乃至引二十餘部經論證之。〕
X10n0250_p0051c01║折薪云：引證法相繁興，作章唯簡始教。又以法相通
X10n0250_p0051c02║終頓，引此證不會終頓。焚薪力破之。賢首自言：但以
X10n0250_p0051c03║和尚章疏義豐文簡，學者多難趣入，故錄微言，勒成
X10n0250_p0051c04║教義分齊記，不言為法相繁興故也。問：鈔中文勢明
X10n0250_p0051c05║有此意，那曰非耶？答：據鈔有故製等字，似躡法相而
X10n0250_p0051c06║說也。意則不然，意在文中等言，不在法相繁興也。又
X10n0250_p0051c07║曾不言揀終頓，其意但取一居三後，權實不同。先用
X10n0250_p0051c08║梁攝論大外有一，一為最勝。次申賢首數義分齊，文
X10n0250_p0051c09║中引二十餘部經論證之，亦大外有一，大乘與一乘
X10n0250_p0051c10║之異。故知汝宗多不信者，學識寡淺耳。爾則折薪不
X10n0250_p0051c11║得此意。〔一乘所攝。〕大疏有六重：初謂一乘，鈔云：此
X10n0250_p0051c12║是會三所歸之一，非三中之一。四即光宅四乘開一
X10n0250_p0051c13║乘、三乘之別，結云：初及四中，一乘所攝。問：若爾，何故
X10n0250_p0051c14║今鈔云一乘所攝者，此是四乘之一乘，非通相但一
X10n0250_p0051c15║之一乘耶？答：今鈔約權、實料簡，故簡對三之一，非是
X10n0250_p0051c16║通相之一。若就前通相一乘，不妨是彼一乘所攝。然
X10n0250_p0051c17║一乘攝此經者，既云此是會三所歸之一，非三中之
X10n0250_p0051c18║一，則別教明矣。第十鈔云：序及玄談明言此是別教
X10n0250_p0051c19║一乘，於此見矣。
X10n0250_p0051c20║〔注：然，此別相亦名直說。成實論直說語，亦名法本。
X10n0250_p0051c21║謂經為論本，初名為後本，略為廣本也。〕靜、法苑公
X10n0250_p0051c22║藏部各立兩重總、別，斥於古德總、別不分。言兩重者，
X10n0250_p0051c23║三藏為總，經、律、論為別；經為總，律、論為別；二十二部
X10n0250_p0051c24║為總，修多羅、祇夜等為別；修多羅為總，祇夜等為別。
X10n0250_p0052a01║演義三云：今謂十二分中修多羅則通十一及於三
X10n0250_p0052a02║藏，三藏中修多羅名唯通十二，不通二藏。二藏中有
X10n0250_p0052a03║契合義，自屬十二中修多羅耳。問：經藏既通十二，安
X10n0250_p0052a04║得不通律、論二藏耶？答：三藏得名，各就能詮，為門不
X10n0250_p0052a05║同。若經藏能通二藏者，安分三藏之別乎？其十二分
X10n0250_p0052a06║雖亦為門不同，但約所詮之義談之耳。大疏（三十五）云：
X10n0250_p0052a07║十二分教各二相（每分二相各通大、小乘），唯修多羅或二（總、別），或
X10n0250_p0052a08║三（總、別、略）。二相者，一、總相，通攝十二分。涅槃經云：始從
X10n0250_p0052a09║如是我聞，終至歡喜奉行，皆修多羅。二、別相，唯攝十
X10n0250_p0052a10║二分中契經。雜集論云：謂長行綴葺，略說所應說義。
X10n0250_p0052a11║略說所應說義者，即略為廣本。如經云：爾時世尊欲
X10n0250_p0052a12║顯示菩提心功德，即略也；經一卷半說菩提心功德，
X10n0250_p0052a13║是廣也。然修多羅有四種異名：一、名法本，二、但名經，
X10n0250_p0052a14║三、名直說，四、名聖教。聖教及經，前藏攝中已釋。法本
X10n0250_p0052a15║者，隋遠法師以五義釋之：一、教為理本，二、經為論本。
X10n0250_p0052a16║此二雖在略相中開出，契合之義通故，即是四名中
X10n0250_p0052a17║經與聖教。三、總為別本，四、初為後本，五、略為廣本。清
X10n0250_p0052a18║涼圭山云：初二可見。次三如次配總、別、略三相，以彼
X10n0250_p0052a19║立三修多羅故。一、總相，二、別相，三、本相，亦名略相。（大鈔
X10n0250_p0052a20║云：異名中法本即當第三相。據此，則略說所應說義通十二分及通五本。其三相，後二不違雜集長行中綴葺
X10n0250_p0052a21║等言。其第三相，亦順成實論直說語。言直說語者，總相而言，名為直說。斯則通十二分教，皆有此一。總相而言
X10n0250_p0052a22║者，即略說所應說義，與法本同也。）然彼三相，總相不異。前別相者，就
X10n0250_p0052a23║前總相分出十二分，十一分所不攝者，還復攝在修
X10n0250_p0052a24║多羅中，名為別相。用斯別相望祇夜等為本故，故名
X10n0250_p0052b01║初為後本。本相者，於彼別相十二分中，初略標舉，名
X10n0250_p0052b02║修多羅；後廣釋者，隨別名之，即前略說所應說義。欲
X10n0250_p0052b03║顯示菩提心等，故云略為廣本。今鈔注云：然別相亦
X10n0250_p0052b04║名直說，牒前雜集論別相以釋略說所應說義。若遠
X10n0250_p0052b05║法師開別相以成別、略二相，略相亦名本相。其本相
X10n0250_p0052b06║同成實論直說，竝通十二分，不同別相十一分不攝
X10n0250_p0052b07║也。雜集論則以略說所應說義合在別相中。問：略說
X10n0250_p0052b08║相既通十二，與總相何別耶？答：總相則通目於經，略
X10n0250_p0052b09║相則於十二分中取各各略標舉之義。若演義（三十一）
X10n0250_p0052b10║及大鈔，取彼成實論直說同彼略說相通十二分言
X10n0250_p0052b11║之，故指後三本，如次配三相。若今鈔，則順雜集論合
X10n0250_p0052b12║在別相中，故牒別相以釋也。〔然，此別相亦名直說。〕
X10n0250_p0052b13║者，但取彼通相中一分義故。雖云直說語，亦名法本，
X10n0250_p0052b14║意在別相。以彼二相中別相義局，故唯指經為論本
X10n0250_p0052b15║等。若依演義、大鈔，應改經為論本，總為別本。以彼取
X10n0250_p0052b16║直說法本，略相契合之義通故，與總相契經同故。若
X10n0250_p0052b17║依此鈔，則不必改也。以此、彼所據別故。或云：應除去
X10n0250_p0052b18║經為論本。今謂：不必除也。以經為論本，通、別相故。或
X10n0250_p0052b19║云：應須加二，具足五本。今謂：設欲加之，止加教為理
X10n0250_p0052b20║本，則可也。總為別本，不可加也。以彼總為別本，雖屬
X10n0250_p0052b21║略相，祖師以契合之義通故，亦通總相。所以法本與
X10n0250_p0052b22║上亦名為經同、別。今鈔唯論別相，恐文相紊亂，所以
X10n0250_p0052b23║不著總為別本及五本耳。辨疑誤云：應除去亦名法
X10n0250_p0052b24║本下十八字。然又不可也。以義連上成論七字故，安
X10n0250_p0052c01║可除之？又四種異名中，法本直說無別故。〔六、自說
X10n0250_p0052c02║者，不因請故。〕依此，鈔：只一相。若大，疏：還有二相：一、
X10n0250_p0052c03║為令知而請法故，如金剛菩薩列十地名，即無問自
X10n0250_p0052c04║說；二、為令所化法殷重，故無問而說，鈔云如阿彌陀
X10n0250_p0052c05║經等。〔就別相中，此經直說法門，即廣云云。〕亦合略
X10n0250_p0052c06║相於別相之中，故云就別相等。
X10n0250_p0052c07║〔權實對辨。〕豫華藏立三種權、實：一、互望權、實，二、詮
X10n0250_p0052c08║真權、實，二、究竟權、實。且初互望權、實者，謂依教章乘
X10n0250_p0052c09║教開、合中小乘為始教之方便，遂立此名。意云：始教
X10n0250_p0052c10║望前為實，望後為權。然凡言權、實者，實則有實果故。
X10n0250_p0052c11║今始教云：實還有實果否？且諸祖止就菩薩藏中分
X10n0250_p0052c12║於權、實，或前四俱權，或唯簡始、小，初無大、小對分之
X10n0250_p0052c13║權、實。二、詮真權、實者，謂依覺鈔：第七、後三教皆詮真
X10n0250_p0052c14║成一心而立。然實教可云詮真，權教安受此名？三、究
X10n0250_p0052c15║竟權、實者，謂依清涼云：前四因中即有，至果皆無而
X10n0250_p0052c16║立。然究竟實教可以受稱，究竟權教義亦難成。前四
X10n0250_p0052c17║皆為方便，以方便非究竟故。辨疑誤云：此科所述，初
X10n0250_p0052c18║明開、合，次於開中明五教，後明判攝。而但科云權、實
X10n0250_p0052c19║對辨者，止科得始、終二教三宗對辨耳。但是清涼藏
X10n0250_p0052c20║教所攝中一門之義。此乃以別為總，備引清涼大疏，
X10n0250_p0052c21║意欲與彼相同，乃至云：應云約教攝，或云別明所攝。
X10n0250_p0052c22║則不妨於中對辨權、實，意在實教攝此經耳。評曰：此
X10n0250_p0052c23║從清涼亦依賢首教門權、實中來，正約合後三為實，
X10n0250_p0052c24║以簡始、小之義。清涼亦依賢首顯教分齊定權、實中
X10n0250_p0053a01║來。其權、實對辨與三宗對辨，皆收一代聖教罄無盡，
X10n0250_p0053a02║豈曰立名之句哉？見禪源詮，不心疑也。今圭山之意，
X10n0250_p0053a03║欲明權、實教中實教攝此經，先辨權、實，後明攝屬，何
X10n0250_p0053a04║不可乎？然今三宗但約始、終對辨者，蓋後三教竝屬
X10n0250_p0053a05║性宗，且以終教簡異空相，以分權、實，其顯圓不言，可
X10n0250_p0053a06║知耳。〔龍樹之釋大品。〕龍樹別傳云：梵語那伽阿周
X10n0250_p0053a07║那，此云龍樹。以樹下生身，龍宮成道，故以為名。釋論
X10n0250_p0053a08║云：龍阿周那。阿周那，或云阿順那，此云樹，慈恩翻為
X10n0250_p0053a09║猛，竝非敵對。正翻龍，即那伽之唐言。智者大師云：樹
X10n0250_p0053a10║為生身，龍為法身。即別傳之意。若義淨三藏云：阿離
X10n0250_p0053a11║耶曷樹那，此云龍猛，或云龍勝。據此，則樹亦略梵語
X10n0250_p0053a12║耳。奘三藏西國傳云：正云龍猛，訛云龍樹。宗致義記
X10n0250_p0053a13║云：近問日照三藏云：西國俗說，前代有猛狀之人，名
X10n0250_p0053a14║阿順那。翻為猛者，但指彼人，非正譯其名。又西國有
X10n0250_p0053a15║樹，名阿順那，在彼樹下生，故因以為名。翻為樹者，亦
X10n0250_p0053a16║指彼樹，非正翻名。雖俱無正翻，就義指事，樹得人失。
X10n0250_p0053a17║以樹下生身，龍宮悟道，故云龍樹。此頗合別傳，今從
X10n0250_p0053a18║首。然此菩薩，道出四角，逢緣不少，值業良多。嗅藥不
X10n0250_p0053a19║爽於[金*四]銖，覽文匪逆於本末。（釋論自云：位起毛頭三角，乃起十信三賢，位登
X10n0250_p0053a20║初地。）即吾宗第二祖師，亦為天台空宗、禪宗之祖師。論
X10n0250_p0053a21║釋大品、般若，而不分教〔無著之解金剛。〕梵云阿僧
X10n0250_p0053a22║伽，此云無著。初得小乘空觀，意猶未安，因入日光定，
X10n0250_p0053a23║上昇兜率，咨問彌勒，為說大乘觀。還閻浮提，如教思
X10n0250_p0053a24║惟，即得悟。既得空觀，因此得名於兜率。請問彌勒金
X10n0250_p0053b01║剛經義，彌勒授與八十行偈，却將轉授天親。天親造
X10n0250_p0053b02║論三卷，以二十七疑消釋經文。然佛意多含經有出
X10n0250_p0053b03║生涌泉之義，無著爾后復於彌勒意外造論二卷，作
X10n0250_p0053b04║一十八住科判經文，皆不判教。問：下文云：若龍樹之
X10n0250_p0053b05║判四門，無著之扶五性，何謂不分耶？答：無著解金剛
X10n0250_p0053b06║不分教，釋法相而扶五性，其義易見。唯龍樹釋大品，
X10n0250_p0053b07║前后分、不分之意難明。辨疑誤云：龍樹直釋經文，不
X10n0250_p0053b08║別開章判教，故云不分。隨文釋義中，不妨分於四門。
X10n0250_p0053b09║今取前意，下文取彼後意。或云：此據序、正二分，不判
X10n0250_p0053b10║教故。下文云：分教者，據彼流通分中判四門之異故。
X10n0250_p0053b11║若臻師通贊云：龍樹遇大品佛，對機不分，故不分之；
X10n0250_p0053b12║遇機當分，佛自分之。故分四門之異者，四門者，空、有、
X10n0250_p0053b13║亦有亦無、非有非無，謂空、有兩亦雙非。辨疑誤又云：
X10n0250_p0053b14║前縱後奪。意云：縱之，以前五義不可分，故引龍樹為
X10n0250_p0053b15║證；奪之，得少失多，故須分教，亦引龍樹四門為證。評
X10n0250_p0053b16║曰：辨疑誤二義中，寧取前義？若后義，則但見能引所
X10n0250_p0053b17║證分、不分之義，未見龍樹前後不同之意。然則前義
X10n0250_p0053b18║與通贊校之，寧取通贊耳？〔東夏〕孔安國云：美服彩彰
X10n0250_p0053b19║曰華，大國曰夏。清涼云：泰洛為華，亦云華夏。今云東
X10n0250_p0053b20║夏者，以對西域故。又書云：尹茲東夏。即中國之名也。
X10n0250_p0053b21║〔僧肇之解淨名。〕本傳云：京兆人。才識慧解，率由天
X10n0250_p0053b22║縱。善通三藏，力究一乘。即羅什高弟，關中四聖之一
X10n0250_p0053b23║也。造寶藏論、宗本義、物不遷、不真空、般若、無知、涅槃
X10n0250_p0053b24║等論呈什，什稱譽之。箋注淨名，昭灼圓頓，未始判教
X10n0250_p0053c01║翻經，叡竝參證。證法華授記品云：天見人，天見天。什
X10n0250_p0053c02║曰：此與四城義同，而在過質。叡曰：將非人天交接，兩
X10n0250_p0053c03║得相見。什甚奇之。疏解思益，文義超邁，眾皆推仰。
X10n0250_p0053c04║〔或開宗料簡。〕大鈔次有成上離字一句，對前或一
X10n0250_p0053c05║味不分成上合字，此鈔從略，亦無乖於大旨。〔生公
X10n0250_p0053c06║之立四輪。〕本傳云：龍光寺竺道生從長安什公受
X10n0250_p0053c07║業，因說闡提成佛義，舊學以為邪說，機憤滋甚，遂顯
X10n0250_p0053c08║大眾擯而遣之。生於四眾中正容誓曰：若我所說反
X10n0250_p0053c09║於經者，請於現身即表厲疾；若與實相不違背者，顯
X10n0250_p0053c10║捨壽時踞師子床。言竟，拂衣而去。後涅槃大本至于
X10n0250_p0053c11║南京，與生說合，諸僧慚疾，追而信服。此師立四輪教：
X10n0250_p0053c12║一、善淨法輪，謂始說一善乃至四空，令去三塗之穢，
X10n0250_p0053c13║即人天乘；二、方便淨法輪，謂以無漏道品得二涅槃，
X10n0250_p0053c14║即二乘；三、真實法輪，謂破三之偽成一之美，即法華；
X10n0250_p0053c15║四、無餘法輪，謂會歸之談常住妙旨，即涅槃。〔諸德！
X10n0250_p0053c16║見開有失則合，見合有失則開矣。〕問：開合俱有失
X10n0250_p0053c17║者，賢首何故分教耶？答：賢首會通古德離合之得失，
X10n0250_p0053c18║況分別則得多失少，故不妨分之。問：分既得多失少，
X10n0250_p0053c19║今家分教寧免少失耶？答：得多失少，是亦縱之。若奪
X10n0250_p0053c20║之，則虗己求宗。離之合，無施不可，何失之有哉？況今
X10n0250_p0053c21║家立教，開合自在，故出於得失之表耳。
X10n0250_p0053c22║〔周易云：天下殊途，一致而百慮。〕然此文與彼相反
X10n0250_p0053c23║者，理本一味故。鈔：順疏文，故彼則雖同而異，此則雖
X10n0250_p0053c24║異而同。〔九流百氏，大道寧差。〕一、儒家者流，蓋出於
X10n0250_p0054a01║司徒，助仁君，順陰陽，明教化者也。遊文於六經之中，
X10n0250_p0054a02║留意於仁義之際，祖述堯、舜，憲章文、武，宗師仲尼也。
X10n0250_p0054a03║於道最為其高。六經亦云六藝，謂樂、詩、禮、書、春秋、易。
X10n0250_p0054a04║二、道家者流，蓋出於史宦。歷記成敗、存亡、禍福、古今
X10n0250_p0054a05║之道，然後知秉要執本，清虗以自守，卑弱以自持，此
X10n0250_p0054a06║君人南面之術也。合於堯之克攘，（音讓。）此其所長也。及
X10n0250_p0054a07║放者為之，則欲絕禮樂，棄仁義，獨任清虗也。三、陰陽
X10n0250_p0054a08║家者流，蓋出於羲和之宦。敬順昊天，歷象日月星辰，
X10n0250_p0054a09║敬授民時，舍人事而任於鬼神。四、法家者流，蓋出於
X10n0250_p0054a10║理宦。信賞必罸，以輔禮制。易曰：先王以明罸飾法。此
X10n0250_p0054a11║其所長也。及刻者為之，去仁愛，專任刑法，而欲致治，
X10n0250_p0054a12║至於殘害至親，傷恩溥厚。五、名家者流，蓋出於禮宦。
X10n0250_p0054a13║古者名位不同，禮亦異數。孔子曰：必也正名乎！名不
X10n0250_p0054a14║正則言不順，言不順則事不成。言欲為政，必先正其
X10n0250_p0054a15║名。此其所長也。及謷者為之，則苟鉤鈲析亂而已。譥
X10n0250_p0054a16║（〔土〕釣反，訓訐也。）六、墨家者流，蓋出於清廟之守。茅屋采椽，是
X10n0250_p0054a17║以貴儉；順四時而行，是以非命。此其所長也。及蔽者
X10n0250_p0054a18║為之，見儉之利，因以非體；推兼愛之意，而不知別親
X10n0250_p0054a19║疎。七、縱橫家者流，蓋出於行人之宦。誦詩三百，使於
X10n0250_p0054a20║四方，不能顓對。言其當權事制宜，受命而不受辭。此
X10n0250_p0054a21║其所長也。及邪人為之，則上詐諼（許違切。）而乖其信。八、
X10n0250_p0054a22║雜家者流，蓋出於議宦。兼儒、墨，合名、法，百家者之說
X10n0250_p0054a23║無不貫。此其所長也。及盪者為之，則漫羨而無所歸
X10n0250_p0054a24║心。九、農家者流，蓋出農稷之宦。播百糓，勸耕桑，以足
X10n0250_p0054b01║衣食。此其所長也。及鄙者為之，以為無所事聖王，欲
X10n0250_p0054b02║使君臣竝耕，誖上下之序。十、小說家者流，蓋出於稗
X10n0250_p0054b03║宦。街談巷語，道聽塗說者之所造也。孔子曰：雖小道，
X10n0250_p0054b04║必有可觀者焉。致遠恐泥，是以君子弗為也。諸子十
X10n0250_p0054b05║家，其可觀者，九家而已。（意不取小說家流，見西漢藝文志。）〔體外無
X10n0250_p0054b06║權，權即是實。〕法華前所說三乘，名證自果，是體外
X10n0250_p0054b07║之權。法華說三乘無實果，證三即是一，故云體外無
X10n0250_p0054b08║權。謂伊外無點，點即伊也。〔三草二木〕小草即人天
X10n0250_p0054b09║乘。經云：或處人天，轉輪聖王，梵釋諸王，是小藥草。中
X10n0250_p0054b10║草即二乘。經云：知無漏法，解得涅槃，起六神通，及得
X10n0250_p0054b11║三明，獨處山林，常行禪定，得緣覺證，是中藥草。上草
X10n0250_p0054b12║即菩薩乘。經云：求世尊處，我當作佛，行精進定，是上
X10n0250_p0054b13║藥草。此通說大乘為上。於中以登地已上慈陰義廣，
X10n0250_p0054b14║復加二樹。七地已前即小樹。經云：為諸佛子，專心佛
X10n0250_p0054b15║道，常行慈悲，自知作佛，決定無疑，是名小樹。八地已
X10n0250_p0054b16║上為大樹。經云：安住神通，轉不退輪，度無量億百千
X10n0250_p0054b17║眾生，如是菩薩名為大樹。〔一相一味之法。〕佛平等
X10n0250_p0054b18║說，如一味雨。〔所謂解脫相、離相、滅相、究竟涅槃常
X10n0250_p0054b19║寂滅相、終歸於空等。〕文有五句：前四句顯四德，後
X10n0250_p0054b20║一句顯一性。解脫即我德，脫二障得自在故；離相即
X10n0250_p0054b21║樂德，離變易苦故；滅相即淨德，滅智障故；寂滅相即
X10n0250_p0054b22║常德，離生滅喧動故。〔如經說一無常等。〕文有六義，
X10n0250_p0054b23║乃含多意。〔或云生滅代謝，故云無常。〕此則因緣生
X10n0250_p0054b24║滅，是無常也。即小乘中意，亦通人天乘。〔或云：無彼
X10n0250_p0054c01║真常，故名為無常。〕有本無真字，此中多却，大鈔、演
X10n0250_p0054c02║義皆無。若不加真字，其義通於真、妄；若加真字，其義
X10n0250_p0054c03║反局，斷然不可加。此有二義：一、依他法上無彼遍計
X10n0250_p0054c04║常（無彼無相之妄常），亦無彼圓成常（無彼有相之真常），故云無彼常
X10n0250_p0054c05║故，名為無常。即始教中意。二、亦依佗法上約染分同
X10n0250_p0054c06║遍計，淨分圓成，故云無彼常故，名為無常。染分同遍
X10n0250_p0054c07║計，可見。淨分同圓成者，依他淨分無性，即是圓成實
X10n0250_p0054c08║性，故云無彼依佗淨分常。此通實教中意。〔或云：不
X10n0250_p0054c09║生不滅名無常。〕大經疏（二十七）云：若依中、邊論，約三
X10n0250_p0054c10║性說，則初、後二性不生不滅是無常義。鈔：（二十五）云：初、
X10n0250_p0054c11║後者，偏計無可生、滅故，圓成體常湛然故。謂體常湛
X10n0250_p0054c12║然，名不生不滅，是無常義。如次文遠公所釋，即終教
X10n0250_p0054c13║義，以論約圓成實性釋圓成義故。遠公釋淨名，多用
X10n0250_p0054c14║中、邊論意，意取圓成實性釋不生不滅是無義。故云：
X10n0250_p0054c15║實相理窮，名為畢竟。（淨名云：畢竟，不生不滅是無常義。）體寂無為，名
X10n0250_p0054c16║不生不滅。是彼無常真實性，故名無常義。生公釋云：
X10n0250_p0054c17║（亦釋淨名。）無常者，以事驗之，終苟有滅，始無然乎？始若果
X10n0250_p0054c18║然，則生非定，生不定，生、滅孰定哉？生、滅既其不定，真
X10n0250_p0054c19║體復何所在哉？推此無在之理，是諸法實義。實以不
X10n0250_p0054c20║生不滅為義，豈非無常之所存乎？故云不生不滅是
X10n0250_p0054c21║無常義。此則正就生、滅推之，即無生、滅耳。又云：無常
X10n0250_p0054c22║者，乃明常之為無，則所以無無常也。故不生、滅是無
X10n0250_p0054c23║常義。（此以常為無常，前義誰生、滅？即不生、滅，皆實義也。）又彼疏云：菴提遮經
X10n0250_p0054c24║說不生不滅是無常義，生滅却是常義等。鈔：釋云：此
X10n0250_p0055a01║意正顯性、相交徹，二義相成。生滅相盡，無常即常，故
X10n0250_p0055a02║不生不滅是無常義；隨緣變易，常即無常，則生滅是
X10n0250_p0055a03║常義也。又性即相，故不生不滅是無常義；相即性，故
X10n0250_p0055a04║生滅是常義。互奪，則雙非；互成，則雙立。評曰：今唯不
X10n0250_p0055a05║生不滅是無常義耳。又肇公釋淨名云：小乘觀法，以
X10n0250_p0055a06║生滅為無常；大乘之士，以不生不滅為無常。名同而
X10n0250_p0055a07║幽致殊絕矣。耳道虗徹，故非常情之所能測。妙得其
X10n0250_p0055a08║旨，其唯淨名乎！遣常，故言無常，非謂有無常。無常、常
X10n0250_p0055a09║無，故云不生不滅是無常義。（彼鈔更引大乘法師釋，以不順淨名意，故此不
X10n0250_p0055a10║引。）或即無法可常，絕待真理，無彼對待可常，故名無
X10n0250_p0055a11║常。是故真門隨順，但具非常、無常之言念耳。今遮可
X10n0250_p0055a12║常，故名無常。亦可無法可常者，約真望俗，俗諦門中
X10n0250_p0055a13║無有一法可謂常者。（初即頓教義，次則通相，真、俗相望。）〔或云：真如
X10n0250_p0055a14║一法，隨染淨緣，轉變不常，故名無常。〕即終教義。〔或
X10n0250_p0055a15║云：無常者，對常以說無常，非常非無常以為中道
X10n0250_p0055a16║等。〕此即雙非顯中，亦頓教義。而言等者，等取圓教
X10n0250_p0055a17║中義。如演義云：若華嚴宗，一切法趣無常，無常攝法
X10n0250_p0055a18║無遺，義理無盡，方真如常。總取收諸義以為一致，皆
X10n0250_p0055a19║定此宗一義所收也。評曰：即此一無常，自含五教，攝
X10n0250_p0055a20║乎多義，故云隨一。一文眾解不同，如何定分邪？〔生
X10n0250_p0055a21║滅四諦。〕大疏：（二十）云：性、相云何逼？迫名苦，即有漏色、
X10n0250_p0055a22║心；增長名集，即業、煩惱；寂靜名滅，即涅槃；出離名道，
X10n0250_p0055a23║謂止、觀等。此約相說，通大、小乘。智論云：小乘三是有
X10n0250_p0055a24║相，滅是無相；大乘四諦，皆是無相。鈔：（十九）云：竝上句釋
X10n0250_p0055b01║名，下句出體。〔無生四諦。〕大經疏云：涅槃云：解苦無
X10n0250_p0055b02║苦，名苦聖諦。謂達四緣生故空，則超筌悟旨成大。又
X10n0250_p0055b03║涅槃云：凡夫有苦而無諦，二乘有苦有諦而無真實，
X10n0250_p0055b04║菩薩無苦有諦而有實。謂若苦即諦，三途之苦豈即
X10n0250_p0055b05║諦耶？二乘雖審知之，而不達法空，不見真實。鈔云：云
X10n0250_p0055b06║何言無生？四諦從緣無性，即是空故，名之為無，非斷
X10n0250_p0055b07║無也。諸菩薩人以達緣生，故解苦無苦等，名為無生。
X10n0250_p0055b08║〔無量四諦。〕大經疏云：又二乘雖知苦相，不知無量
X10n0250_p0055b09║相。故此經云：苦有無量相，非諸聲聞、緣覺所知。瑜伽
X10n0250_p0055b10║說苦有一百一十，如此經說有四百千億名義。然雖
X10n0250_p0055b11║彰名異，即表義殊，以名必召實，故是無量四諦義也。
X10n0250_p0055b12║〔無作四諦。〕大經疏云：又究此四，非唯但空，便為真
X10n0250_p0055b13║實。今了陰、入皆如，無苦可捨；無明、塵勞，即是菩提，無
X10n0250_p0055b14║集可斷；生死，即涅槃，無滅可證；邊、邪，皆中、正，無道可
X10n0250_p0055b15║修。無苦，無集，即無世間；無滅，無道，即無出世間。不取，
X10n0250_p0055b16║不捨，同一實諦。鈔云簡上無生，但顯空義，便為真實，
X10n0250_p0055b17║正是所宗。前云即空，今云即如，故知別矣。疏：問云：佛
X10n0250_p0055b18║所說法多門，何以唯陳四諦？答：以名雖在小，義通大、
X10n0250_p0055b19║小，事、理具足。謂苦、集是世間因、果，所知、所斷，無改易
X10n0250_p0055b20║故；滅、道是苦世間因、果，所證、所修，事決定故。鈔云名
X10n0250_p0055b21║雖在小者，以經中多言為求聲聞者說四諦故。義通
X10n0250_p0055b22║大、小者，即生、滅、無生等。此四位有其二：或名有作、無
X10n0250_p0055b23║作，或名有量、無量。有作、有量是小乘，無作、無量是大
X10n0250_p0055b24║乘。事、理具足者，三是事，滅諦是理。十二因緣但事而
X10n0250_p0055c01║無理，以彼名廣事略，事亦不具，但有苦、集，而無滅、道
X10n0250_p0055c02║故。六波羅蜜但顯出世，故有道、滅，無苦、集故。廣釋四
X10n0250_p0055c03║聖諦名，義具如彼。疏：又台宗四，義通四教，在今教大。
X10n0250_p0055c04║鈔：（五）涅槃說十二因緣之法，四類所觀大。鈔：（四）云：問：
X10n0250_p0055c05║四生、六道，性、類雖殊；十二有支，等無優、劣。如何上說
X10n0250_p0055c06║或異或同？答：萬法皆空，無非真性。迷真執倒，有十二
X10n0250_p0055c07║支。支分權齊，悟由根、器。根、器既別，設教寧同？欲使指
X10n0250_p0055c08║南，即唯佛性。注云涅槃四類人皆觀十二因緣所證
X10n0250_p0055c09║深、淺者，由教機俱有深、淺故。又云：唯涅槃四類之意，
X10n0250_p0055c10║唯專俱舍義。信解修習者，即得二乘菩提；依唯識者，
X10n0250_p0055c11║得菩薩菩提；依華嚴者，即得佛菩提也。鈔：（十七）云：言悟
X10n0250_p0055c12║由根、器者，明設教令其觀察所化機異，故設教有殊。
X10n0250_p0055c13║注引涅槃經，證成深、淺之證，本隨深、淺之教。欲使等
X10n0250_p0055c14║者，謂據實理，唯是佛性，都無十二。故涅槃經云：十二
X10n0250_p0055c15║因緣即是佛性。又疏云：淨名經云：深入緣起，斷諸邪
X10n0250_p0055c16║見。乃至云：如是十種逆、順觀諸緣起。鈔云：六識緣起
X10n0250_p0055c17║是小乘所解，俱舍論小乘緣生義是也。八識緣起，大
X10n0250_p0055c18║乘法相宗所解，唯識論、攝大乘論法相緣生義是也。
X10n0250_p0055c19║法性緣起即華嚴法性緣生義，是十地論說。此等諸
X10n0250_p0055c20║論，皆天親所造（唯識本頌是天親造，長行非天親）。評曰：今云下智觀
X10n0250_p0055c21║十二因緣，得聲聞、緣覺、菩提者，即俱舍謂觀六識緣
X10n0250_p0055c22║起是也。其次觀八識法相緣起、法性緣起，如次得菩
X10n0250_p0055c23║薩、佛、菩提者，准故。唯識、華嚴可知。問：聖教常談諦、緣、
X10n0250_p0055c24║度三，聲聞、緣覺、菩薩所修之別。今何言聲聞觀十二
X10n0250_p0056a01║因緣，菩薩亦然耶？答：行願鈔云：聲聞部行有三種。聲
X10n0250_p0056a02║聞三者：一、聲聞，聲聞因、果同故。本求聲聞，亦觀四諦，
X10n0250_p0056a03║於最後身值佛成果故。二、緣覺，聲聞因，是緣覺果成
X10n0250_p0056a04║聲聞。謂昔求緣覺，觀十二因緣，於最後身值佛，為說
X10n0250_p0056a05║十二因緣，依聲悟故。三、菩薩，聲聞因，是菩薩果成聲
X10n0250_p0056a06║聞故。部行亦有三種：一、緣覺，緣覺因、果同故。謂本求
X10n0250_p0056a07║緣覺，於最後身不值佛，自藉現事因緣得道故。二、聲
X10n0250_p0056a08║聞，緣覺因，是聲聞果成緣覺。謂先求聲聞，悟得初果，
X10n0250_p0056a09║未現涅槃，人天七返生死滿，已值佛世，藉現事緣覺
X10n0250_p0056a10║得道果故。三、菩薩，緣覺因，是菩薩果成緣覺故。今鈔
X10n0250_p0056a11║云：聲聞觀十二因緣者，乃緣覺、聲聞。〔又如中論偈
X10n0250_p0056a12║云：因緣所生法，乃至有四宗，人解之不同。〕此偈天
X10n0250_p0056a13║台四教之下所說不同。演義四云：既言因緣所生，那
X10n0250_p0056a14║得即空？假名者，有為空虗弱，勢不獨立，假眾緣成，賴
X10n0250_p0056a15║緣故假，非施權之假。亦是中道義者，離斷常故，名為
X10n0250_p0056a16║中道，非佛性中道。若作此解者，雖三句皆空，尚不成
X10n0250_p0056a17║即空，何況即假即中？此生滅四諦中義也。或云：因緣
X10n0250_p0056a18║所生法，不須破滅，體即是空，而不得即假即中。設作
X10n0250_p0056a19║假中，皆順入空。何者？諸法皆即空，無主我故；假亦即
X10n0250_p0056a20║空，假施設故；中亦即空，離斷常二邊故。此三翻語異，
X10n0250_p0056a21║但順入空。退非二乘折法，進非別圓，乃是三獸渡河
X10n0250_p0056a22║之意耳。或謂即空、即假、即中，三種邐迆，各各有異。三
X10n0250_p0056a23║種皆空者，無生故空（此云無生故空，演義四云無主故空，應彼刀筆誤也），虗設
X10n0250_p0056a24║故空，無邊故空。三種皆假者，名字故假；皆中者，中機
X10n0250_p0056b01║中實故。謂空名中者，約真諦故；假名中者，就機設化，
X10n0250_p0056b02║不住化不化故；中名中者，約一實諦之中道故。此得
X10n0250_p0056b03║別失圓。或謂即空、即假、即中，雖三一而三，不相妨礙。
X10n0250_p0056b04║三種皆空者，言思道斷故；三種皆假者，但有名字故；
X10n0250_p0056b05║三種皆中者，即是實相故。但以空為名，即具假中，悟
X10n0250_p0056b06║空即悟假中。餘亦如是。是知隨聞一法，起種種解。圓
X10n0250_p0056b07║機受教，無教不圓；偏機受教，圓亦偏矣。既隨一一文
X10n0250_p0056b08║異解，何須分判不同？〔如大鈔中說。〕今鈔指於彼，彼
X10n0250_p0056b09║却指在補闕卷中。或要改大鈔字為補闕字，然此例
X10n0250_p0056b10║頗多，不必改也。〔攻乎異端，斯害也。〕矣即助語。今鈔
X10n0250_p0056b11║正順論語正文。〔疏：即後魏流支。〕即北朝元魏，揀異
X10n0250_p0056b12║曹魏，故云後也。姓拓䟦，都雲中。至孝文時，遷都洛陽，
X10n0250_p0056b13║改姓元氏，故云元魏。菩提流支，此云覺希，北印土人。
X10n0250_p0056b14║魏宣武朝，至洛陽為譯經匠。異術頗眾，備如本傳。
X10n0250_p0056b15║〔疏姚秦，羅什。〕凡秦有四：一、大秦，姓嬴名政；二、前秦，
X10n0250_p0056b16║姓符名堅；三、後秦，姓姚名萇；四、西秦，即乞伏秦，今云
X10n0250_p0056b17║姚秦。姚萇之子名興，都於長安。羅什，具云鳩摩羅什，
X10n0250_p0056b18║此云童壽，本印度人。父以聰敏見稱，龜茲王聞名，以
X10n0250_p0056b19║女妻之，生什。什居胎日，母增辨慧。七歲出家，日誦千
X10n0250_p0056b20║偈，義旨亦通。年九歲，與外道論義，辨挫其邪。母生什
X10n0250_p0056b21║已，亦即出家，得第三果。符堅以太子史奏云：有星現
X10n0250_p0056b22║外國，當有大德智人入輔中國。既聞西域有羅什，襄
X10n0250_p0056b23║陽有道安，遂遣將軍呂光率兵伐龜茲。什與光同來，
X10n0250_p0056b24║在道數言應變，光盡用之。光歸至涼州，聞堅為姚萇
X10n0250_p0056c01║所害，即據西涼。萇虗心請什，光不許東入。萇率子興
X10n0250_p0056c02║亦請什留，不得入關中。至姚興滅光，什方入長安。秦
X10n0250_p0056c03║主敕僧叡等八百沙門咨受什旨，凡譯經論九十八
X10n0250_p0056c04║部。晉書云：什嘗講經於草堂寺，君臣及大德沙門千
X10n0250_p0056c05║有餘人肅容觀聽。什下座謂興曰：有二小兒登吾肩，
X10n0250_p0056c06║欲障須女人。召宮人進之，因生二子。興又謂什曰：大
X10n0250_p0056c07║師聰明超悟，天下莫二，可寢法種少嗣。遂以妓女十
X10n0250_p0056c08║人逼令愛之。爾後什不住僧房，別立廨舍，諸僧多効
X10n0250_p0056c09║之。什乃聚針盈鉢，引諸僧謂曰：若能見效，食此乃可
X10n0250_p0056c10║畜室。因舉以進針，與常食不別。諸僧愧服，乃止焉。南
X10n0250_p0056c11║山感通傳云：宣律師問天神曰：什師有別室事，人頗
X10n0250_p0056c12║疑之。天神答曰：此非悠悠者之所議，今什師位居三
X10n0250_p0056c13║賢耳。〔無私普應。〕玄文用思字，謂無念也。今用私字，
X10n0250_p0056c14║謂無私用耳。〔各得圓音，一義耳。注：互行則俱非，會
X10n0250_p0056c15║之則是一義耳。〕圓音有十，經約十喻。（大䟽五十一）：一、劫
X10n0250_p0056c16║盡唱聲喻，（喻第六無主宰音），二、響聲隨緣喻，（喻第五無生滅音），三、天
X10n0250_p0056c17║皷開覺喻，（喻第九無斷絕音），四、天女妙聲喻，（喻第三隨根信解音。經云：善口
X10n0250_p0056c18║天女，一聲之中與百千種樂而共相應。佛音亦爾，於一音中出無量聲，隨眾生心，各生意解。鈔：五十三、引淨名
X10n0250_p0056c19║次偈云：佛以一音演說法眾生各各隨所解。評曰：此亦佛音具異之義。演義四指流支，同此一義。）五、梵
X10n0250_p0056c20║聲及眾喻，（喻第四化不失時音），六、眾水一味喻，（喻第八無邪曲音。經云：譬如眾
X10n0250_p0056c21║水，皆同一味，隨器異故，水有差別。水無念慮，亦無分別。佛音亦爾，示一切解脫味，隨根差別。評曰：此即異自在
X10n0250_p0056c22║機，羅什得此一義。）七、降雨滋榮喻，（喻第二隨其心榮音），八、漸降成就喻，
X10n0250_p0056c23║（喻第十無變易音），九、降霔難思喻，（喻第七甚深音，一音具多音故。）十、遍降種
X10n0250_p0056c24║種喻。（喻第一普遍無量音，亦云隨類音。經云：娑竭大龍王出大雷音，普徧無量音，同天女、龍女歌音
X10n0250_p0057a01║等。鈔：引淨名偈云：佛以一音演說法眾生隨類各得解。評曰：此即佛音具異流支，得此一義。）疏有
X10n0250_p0057a02║三：一、敘昔，二、辨違，三、會通。鈔：（五十三云：）昔有三解：一云：諸
X10n0250_p0057a03║佛無有色、聲，猶空谷無聲，隨呼發響。約佛言之，無音
X10n0250_p0057a04║是一；約機言之，眾音非一。故云一圓音。二云：就佛言
X10n0250_p0057a05║之，實有色聲，其音徧滿，但無五音、四聲。無異曲故，名
X10n0250_p0057a06║為一音；無不遍故，名為圓音。猶如長風，隨其眾竅，聲
X10n0250_p0057a07║有多種。故淨名云：佛以一音演說法眾生隨類各得
X10n0250_p0057a08║解。（私曰：即羅什異自在機。）三云：如來於語業之中演出一切眾
X10n0250_p0057a09║生言音，令彼各聞己語，非是唯發一音。但以語業同
X10n0250_p0057a10║故，名為一音；所發多故，名為圓音。如舍支聲，尚多音
X10n0250_p0057a11║齊發，況如來耶！（私曰：此即流支，佛音其異。）二、辨違者，上來三解，偏
X10n0250_p0057a12║取皆失。第一、無形無聲，非一音義故；但隨他音，非自
X10n0250_p0057a13║音故。第二、唯是一語，無多音故；一不即多，豈成圓音？
X10n0250_p0057a14║第三、雖但是多，又無一故。若語業同，一切眾生豈一
X10n0250_p0057a15║音耶？故竝非也。（即此圭山云：互行則俱非，謂齊、楚俱失也。）三、會通者，上但
X10n0250_p0057a16║責偏，不謂全失。合上三義，方是圓音之義耳。謂多即
X10n0250_p0057a17║一，一即多。若多不即一，則非一音；一不即多，即非圓
X10n0250_p0057a18║音。鎔融無礙，即是圓音。十中三義：（初即十中無生滅〔生滅〕音，第二喻；次
X10n0250_p0057a19║即無邪曲音，當第六喻；後即普徧音，當第十會喻。即圭山云：會之，則是一義耳。）鈔：又云：淨名
X10n0250_p0057a20║有三偈：一云：佛以一音演說法眾生隨類各得解皆
X10n0250_p0057a21║謂世尊同其語斯則神力不共法。釋曰：此即詞無礙
X10n0250_p0057a22║解。二云：佛以一音演說法眾生各各隨所解普得受
X10n0250_p0057a23║行獲其利斯則神力不共法。釋曰：此即法無礙解。三
X10n0250_p0057a24║云：佛以一音演說法。或有恐畏或歡喜。或生厭離或
X10n0250_p0057b01║斷疑。斯則神力不共法。釋曰：此即義無礙解。（此之三偈，疏云：
X10n0250_p0057b02║寶積經偈云：淨名寶積長者子偈。）然清涼以三辨釋此三偈，不以此
X10n0250_p0057b03║分異自在機。佛音具異，以初偈於第十喻下注之，以
X10n0250_p0057b04║偈於第四喻下注之。此之二喻，皆佛音具異之義。即
X10n0250_p0057b05║知二偈流支雙用，義無別耳。五十三鈔引初偈證羅
X10n0250_p0057b06║什玄文，則用次偈。亦知羅什雙用二偈，而圓音之義
X10n0250_p0057b07║異說多矣。或云：羅什止得後偈，流支亦具異自在機，
X10n0250_p0057b08║雙得二偈。或云：教章標流支之一音，用羅什之義釋
X10n0250_p0057b09║相。此乃標人不舉法，舉法不標人。或云：賢首教章、探
X10n0250_p0057b10║玄二處明文，清涼止玄文一處，應玄文傳寫之誤。今
X10n0250_p0057b11║謂若玄文之錯，豈圭峯廣、略疏鈔俱錯耶？亦不可云
X10n0250_p0057b12║圭峯因循玄文也。圭峯豈不見教章、探玄直如此？華
X10n0250_p0057b13║嚴第十喻：娑竭羅大龍王出大雷音，普徧無量音，同
X10n0250_p0057b14║天女歌音等。（玄文鈔又指同第四喻善口天。）羅什云：異自在機者，同
X10n0250_p0057b15║第六喻眾水，同皆一味，隨器異故等。（上竝清涼疏鈔配釋。）教章
X10n0250_p0057b16║唯敘流支，立一音教釋相，却用羅什之義，止引初偈
X10n0250_p0057b17║者，良以賢首不辨順、違，據圓音通相言之，且舉一人
X10n0250_p0057b18║而已。清涼既辨順、違，以二師建立雖曰大同，不無小
X10n0250_p0057b19║異。佛音具異，異自在機，各得圓音一義而與之。若偏
X10n0250_p0057b20║責之，則俱非也。故知不可以所引之偈或彼二師之
X10n0250_p0057b21║立義矣。
X10n0250_p0057b22║〔疏：一理雖一味，詮詮有淺深故。〕理本一味者，如虗
X10n0250_p0057b23║空不可割。般若心經疏云：理乃常圓，即此理不可分
X10n0250_p0057b24║也。今以門戶窻牖中所見之異，故分之。分教不分理，
X10n0250_p0057c01║詮既有淺深之異，豈不分權實者哉？〔一音但，是教
X10n0250_p0057c02║本。〕奪之，二家所立，但是教本，非即是教，是故今疏
X10n0250_p0057c03║用在不分中。縱之，各得圓音一義，故清涼用在立教
X10n0250_p0057c04║中。〔教方在機，不分不同。〕方字誤也。大鈔是乃字，以
X10n0250_p0057c05║彼為正。〔一雨亦就佛說。〕一雨。就喻而言，前云一雨
X10n0250_p0057c06║普滋，以一雨奪三草二木，今不折一雨令異，而取草
X10n0250_p0057c07║木差別之義以分教，四十年前未顯真實。問：四十年
X10n0250_p0057c08║前豈無真實耶？答：法華已前非無真實，以雖說一乘，
X10n0250_p0057c09║含在大乘中，不直顯說故。清涼云：實體不足，皆屬法
X10n0250_p0057c10║華破會。即斯義也。〔佛有三語。〕一、隨自意語，二、隨他
X10n0250_p0057c11║意語，三、隨自他意語。既有三語，今分後二，不分初一，
X10n0250_p0057c12║如大般若。〔明空理則文顯，明覺性則文隱等。〕般若
X10n0250_p0057c13║明空非不顯性，但不明言顯示，故名文隱。言等者，諸
X10n0250_p0057c14║顯性之經非不明空，理之文隱。然據佛說既有隱顯，
X10n0250_p0057c15║今就顯說以分教，何為而不可？〔不說方便為真實。〕
X10n0250_p0057c16║說字誤也。大鈔云：不執以彼為正。〔開方便門。〕演義
X10n0250_p0057c17║云：有二義：一、於一佛乘分別說三，名之為開，即初施
X10n0250_p0057c18║權。故信解品末云：隨諸眾生宿世善根，又知成就、未
X10n0250_p0057c19║成就者，種種籌量分別知已，於一乘道隨宜說三等
X10n0250_p0057c20║是也。二、開者，開除、開發。故第四經云：此經開方便門，
X10n0250_p0057c21║示真實相。斯則說為方便，名為之開。〔疏王之密語。〕
X10n0250_p0057c22║此正翻前眾解不同義，全取事別之義以對於前，謂
X10n0250_p0057c23║洗時、食時、食已欲遊，顯然事別故。〔先陀婆。〕即山名，
X10n0250_p0057c24║此云鹽器、水馬，一名四實。於此山中出好鹽器、水馬，
X10n0250_p0058a01║將處目事，是故四種同名。〔先陀婆！若王洗時，索先
X10n0250_p0058a02║陀婆，即便奉水。〕初標中鹽在初者，以苦、空、無常、無
X10n0250_p0058a03║我而為其次，如常所明。喻中以水、鹽、器、馬為次，依此
X10n0250_p0058a04║則無常、苦、空、無我為次。合法中以無常、苦、無我、空為
X10n0250_p0058a05║次者，前三是劣三修故，此但引證。演義（四）釋云：以水
X10n0250_p0058a06║方圓任器，是無常故；鹽是味故；苦器當其空，有器之
X10n0250_p0058a07║用故；馬由人策，不自在故。善解大王四種密語，語同
X10n0250_p0058a08║事別，故云密語。若約法說者，於生死無常等中，顯真
X10n0250_p0058a09║常樂我淨，故云密也。然此只在空正解脫中顯耳。
X10n0250_p0058a10║〔有四無常。〕此下法合四法皆云無常者，經以無常
X10n0250_p0058a11║為總句，故苦等皆稱無常也。清涼所釋亦以無常為
X10n0250_p0058a12║總句。集玄決釋皆云：若分相門苦等不同，若攝相門
X10n0250_p0058a13║無常為主，統攝諸義悉成無常。如來涅槃即無常，合
X10n0250_p0058a14║前水，如來入大涅槃表無常故。正法當滅即苦，合前
X10n0250_p0058a15║鹽，有法依之而修則離苦，正法既滅無法依修則是
X10n0250_p0058a16║苦也。眾僧破壞即無我，合前馬，僧即眾和合義，破壞
X10n0250_p0058a17║則五蘊失和合義，五蘊和合則有我，五蘊壞則我無
X10n0250_p0058a18║所依故無我。上三合無常苦無我劣三修法，此三屬
X10n0250_p0058a19║生死故劣。爾後合空，以是正解脫故，正解脫是具淨
X10n0250_p0058a20║非顛倒故。空者是正解脫即空，合前器（此中不引不動等文者，但
X10n0250_p0058a21║為合法演義。具引者，於此空中兼欲密顯四動權行故，在境名德、在心名行，以是觀行故）。次云：〔如
X10n0250_p0058a22║來說正解脫無二十五有（無我），乃至是正解脫則名為
X10n0250_p0058a23║空。〕（遮無我，密顯真我）。演義連次前文云：亦名不動，謂不動者，
X10n0250_p0058a24║是解脫中無有苦故，是故不動。（遮苦，密顯真樂）。是正解脫為
X10n0250_p0058b01║無有相，謂無相者，無有色、聲、香、味、觸等，故名無相。（遮不
X10n0250_p0058b02║淨，密顯真淨）。是正解脫常、不變易，是解脫中無有無常、熱
X10n0250_p0058b03║惱、變易云云。（遮無常，密顯真常）。已上竝明於空，是正解脫中
X10n0250_p0058b04║空、無我、苦、不淨及無常即常故。故一生中明有四義，
X10n0250_p0058b05║竝以器喻。此空中四義遮無常、苦、無我、不淨，於生死
X10n0250_p0058b06║無常等中密顯真常等，以對前文大王四種密語，彰
X10n0250_p0058b07║權四行（無常、苦、無我、不淨），顯勝三修法。此鈔從略，故具彰其
X10n0250_p0058b08║妙有，即合為馬（以第四空中諸義合前第三器以為真空。此義佛性為妙有者，有即空之
X10n0250_p0058b09║有，當真諦常，亦當無我法中有真我，如馬由策故調順），顯是真常。亦應具說我、
X10n0250_p0058b10║淨、樂等，以含在次前正解脫中，謂不動是樂，無相是
X10n0250_p0058b11║淨，無變易、熱惱即是常，馬又是我義，即此彰實四行。
X10n0250_p0058b12║〔如解深密，立三時不同，解節金光明，立三輪之異。〕
X10n0250_p0058b13║解深密經與解節經二經同本，但二譯之別，解深密
X10n0250_p0058b14║立三時，解節經立三輪，以輪就時，以時釋輪，遂成一
X10n0250_p0058b15║揆。（大周目錄云：解節經一卷，見深密第四一品十紙，真諦所譯。目為解節者，謂解於義節，即解深密義也。流
X10n0250_p0058b16║支譯云深密解脫經，唐奘譯云解深密經，求那跋陀譯言解脫了義經，有二卷，上四譯同本。）教章
X10n0250_p0058b17║云：玄奘法師依解深密、金光明經立三種教。以此推
X10n0250_p0058b18║之，解節經即是解深密經明矣。又據宗致義記云：深
X10n0250_p0058b19║密說三輪義，與三時及金光明三輪全同。〔金光明
X10n0250_p0058b20║立三輪之異。〕者，此經有三譯，此即真諦所譯七卷
X10n0250_p0058b21║中業障滅品文，謂轉照、持、法三輪也。然教章云：玄奘
X10n0250_p0058b22║法師依解深密經、金光明經立三種教。釋相則全用
X10n0250_p0058b23║真諦三輪之義。賢首既不辨順違，二家立教義相大
X10n0250_p0058b24║同，但通敘而已。其所依之經亦通相指之。故慈恩釋
X10n0250_p0058c01║彼二師名，雙用二經。清涼既辯順違，則云：唐三藏依
X10n0250_p0058c02║深密經云三時，真諦依光明經立三輪。及乎釋義，三
X10n0250_p0058c03║時三輪互通之，但指所宗之經各有所歸耳。又玄文
X10n0250_p0058c04║敘武丘岌法師三種教，謂有相教、無相教、常住教，指
X10n0250_p0058c05║云：大同奘三藏三時，亦大同真諦三輪。故知三時三
X10n0250_p0058c06║輪大分是同，故互得用之。問：教章三處明文指唐三
X10n0250_p0058c07║藏三時同真諦三輪到於終教，清涼敘西域中指彼
X10n0250_p0058c08║三時始教，何耶？答：教章據彼所依之經所立三種之
X10n0250_p0058c09║大分，後於探玄據彼釋義，竝闢之於始教之下，故清
X10n0250_p0058c10║涼因循賢首也。今鈔為敘佛自分教，故具引二經以
X10n0250_p0058c11║明之，而三時三輪以人取之則不妨異，故〔涅槃自
X10n0250_p0058c12║分半滿。〕演義云：半滿之言，顯在小大。密意復有以
X10n0250_p0058c13║權為半，以實為滿，則大乘中有半滿矣。亦猶緣覺聲
X10n0250_p0058c14║聞，開之有異，則成二乘，合之有同，總稱為小。權實亦
X10n0250_p0058c15║爾，開之有異，權可稱半，合之大同，故竝稱滿。是則實
X10n0250_p0058c16║教唯滿，小乘唯半，權大乘者，亦滿亦半，謂約所說法
X10n0250_p0058c17║以立也。〔又約五味之差別，皆佛分也。〕涅槃經第十
X10n0250_p0058c18║四卷南本十三云：無垢藏王菩薩問佛云：如佛所說，
X10n0250_p0058c19║諸佛菩薩所可成就功德智慧，無量無邊百千萬億，
X10n0250_p0058c20║實不可說。我意猶謂故不如是大乘經典。何以故？因
X10n0250_p0058c21║是大乘方等經力故，能出生諸佛世尊阿耨菩提。佛
X10n0250_p0058c22║言：如汝所說，是諸大乘方等經典，雖復成就無量功
X10n0250_p0058c23║德，欲比是經，不可為喻。譬如從牛出乳，從乳出酪，從
X10n0250_p0058c24║酪出生酥，從生酥出熟酥，從熟酥出醍醐。醍醐是上，
X10n0250_p0059a01║若有服者，眾病皆除。佛亦如是，從佛出十二部經，從
X10n0250_p0059a02║十二部經出修多羅，從修多羅出方等經，從方等經
X10n0250_p0059a03║出般若波羅蜜，從般若波羅蜜出大涅槃，猶如醍醐。
X10n0250_p0059a04║醍醐者，喻於佛性，佛性即是如來。以是義故，說言如
X10n0250_p0059a05║來所有功德，無量無邊，不可稱計。澤州遠公以佛合
X10n0250_p0059a06║牛，約應身佛。十二部經合乳，即小乘經；修多羅合酪，
X10n0250_p0059a07║即大乘相教（自酪以後四俱大乘）；方等合生酥，即大乘空教；般
X10n0250_p0059a08║若醍醐合涅槃，即法華。南水諸師以十二部合乳，為
X10n0250_p0059a09║有教（即小乘）；修多羅合酪，即空教；方等合生酪，即抑揚
X10n0250_p0059a10║教；般若合熟酥，即同歸教；醍醐合涅槃，即常住教。天
X10n0250_p0059a11║台以十二部合乳即華嚴，修多羅合酪即阿含，方等
X10n0250_p0059a12║合生酥即方等，般若合熟酥即般若，醍醐合涅槃即
X10n0250_p0059a13║法華。然上諸說多約經文，義多不順。如遠公以方等
X10n0250_p0059a14║為空教，復以般若為般若，又是何教？南中復以般若
X10n0250_p0059a15║為般若，以涅槃為法華。天台以修多羅為小乘，還以
X10n0250_p0059a16║般若為般若，以涅槃為法華。若清涼釋云：佛自揀此
X10n0250_p0059a17║經異小乘，今牛出乳是大乘教耳。若爾，何成五味？謂
X10n0250_p0059a18║十二部經辨所說教出修多羅者，十二分教出生契
X10n0250_p0059a19║理合機之義故。修多羅出方等者，由契理故顯正理，
X10n0250_p0059a20║廣揀為方等故。從方等出般若者，依理生智故。般若
X10n0250_p0059a21║出涅槃者，以智契理成極果故。故云涅槃猶如醍醐，
X10n0250_p0059a22║醍醐喻於佛性，即是如來。文理昭然，何須屈曲？今謂
X10n0250_p0059a23║無垢藏意，唯推功歸本，果從教生，如來述成其推功
X10n0250_p0059a24║之義。醍醐最上，功本由乳；如來至極，功歸於教。涅槃
X10n0250_p0059b01║即是如來，如來即是菩提，故說教為佛本，何用強分
X10n0250_p0059b02║小大法報別耶（具如演義十六）？〔若無著之扶五性及與三
X10n0250_p0059b03║時。〕顯揚論二十云（即無著造）：云何種性五種差別五種
X10n0250_p0059b04║道理？答：一切世界差別可得故，無根有性不應理故，
X10n0250_p0059b05║乃至唯現在世非般若涅槃法不應理故。五性者，一
X10n0250_p0059b06║菩薩性，二緣覺性，三聲聞性，四不定性。若於三行隨
X10n0250_p0059b07║一修行未至本位，爾時立定種性。五無性即阿闡提，
X10n0250_p0059b08║若於三行全未修行，爾時立於無有種性。〔扶三時。〕
X10n0250_p0059b09║者，深密三時也。〔龍樹之判四門，共與不共，皆揀權
X10n0250_p0059b10║實，有取有捨，即菩薩亦分也。〕智論開空有兩亦雙
X10n0250_p0059b11║非四門，釋相通妨，已具前文（當卷）。〔疏：開則得多失少。〕
X10n0250_p0059b12║以五八相對而縱之，故作是說。開縱有失，失亦少矣。
X10n0250_p0059b13║故鈔云：雙結離合，而捨合從離。言捨合從離者，合既
X10n0250_p0059b14║失多，開既失少。故今開之又奪之，則但能虗己求宗，
X10n0250_p0059b15║開之何失之有哉？
X10n0250_p0059b16║〔曇無讖三藏判半滿教。〕亦云牟讖，亦云摩讖，此云
X10n0250_p0059b17║法豐，中印土人。六歲出家，日誦萬言。初學小乘，後遇
X10n0250_p0059b18║白頭禪師，教以大乘。十旬交諍，方悟大旨，遂得樹皮
X10n0250_p0059b19║涅槃經本，因專大乘。讖明解呪術，西域號為大神呪
X10n0250_p0059b20║師。以北涼沮（七余）渠蒙遜，玄始元年至姑臧，賷涅槃經
X10n0250_p0059b21║前分十卷，并菩薩戒，止於傳舍。蒙遜聞讖名，厚遇請
X10n0250_p0059b22║譯。以玄始三年起譯，至十年，譯大般涅槃等經二十
X10n0250_p0059b23║三部。初譯涅槃品數未足，更至于闐，得經中分，復還
X10n0250_p0059b24║姑臧譯之。後又遣使于闐，尋得後分，續譯為三十三
X10n0250_p0059c01║卷。復以呪術袪疫鬼去境，遜益加敬。至義和三年二
X10n0250_p0059c02║月，讖固辭請西行，更尋涅槃經後分。遜忿其欲去，密
X10n0250_p0059c03║圖害之。偽以資糧發遣，厚賜寶貨。臨發之日，讖乃流
X10n0250_p0059c04║涕謂眾曰：讖業對將至，眾聖所不能救矣。以本有心
X10n0250_p0059c05║誓，義不容停。既發，遜果遣刺客於路害之，春秋四十
X10n0250_p0059c06║九。然玄談云：西秦曇牟讖三藏，立半、滿二教，即聲聞、
X10n0250_p0059c07║菩薩二藏。今大疏亦承用。若據會解，廣引文證，時北
X10n0250_p0059c08║涼遣世子興國為前驗，伐西秦。後為吐谷渾所破，興
X10n0250_p0059c09║國國遂為亂軍所殺。遜大怒，謂事佛無應，即斥沙門，
X10n0250_p0059c10║讖諫乃止。又魏虜托䟦壽聞讖道術，遣使迎請。遜既
X10n0250_p0059c11║事讖，不忍聽去。魏復遣使云：若不遣讖，即便加兵。遜
X10n0250_p0059c12║終不與。據此，則讖始終只在北涼，不在西秦明矣。評
X10n0250_p0059c13║曰：清凉必有所據，豈偽妄事迹乎？〔澤州遠法師亦
X10n0250_p0059c14║判半滿教。〕即大隋遠法師，名慧遠，姓李氏，燉煌人。
X10n0250_p0059c15║述地持疏五卷、華嚴疏七卷、涅槃疏十卷，維摩、勝鬘
X10n0250_p0059c16║等皆有所述。又制華嚴十地十卷。疏訖，夢登須彌，四
X10n0250_p0059c17║顧周望，唯海水。又見佛像，色身紫金，在寶樹下，北首
X10n0250_p0059c18║而臥，體有塵埃。初見敬禮，後以衣拂，周遍光淨。覺知
X10n0250_p0059c19║所撰文疏頗有順化之益。今云判半滿。若大鈔云：彼
X10n0250_p0059c20║涅槃疏立聲聞、菩薩二藏。然後會云：亦同半滿。若教
X10n0250_p0059c21║章探玄，唯指彼立漸、頓二教。玄文亦云：立漸、頓二教。
X10n0250_p0059c22║然後會之，謂不出半、滿二教。然大略是同，義無差別
X10n0250_p0059c23║也。〔唐初，印公判屈曲、平道二教。〕教章云：敏公立此
X10n0250_p0059c24║二教。若探玄云：江南印、敏二師立屈曲、平道二教。則
X10n0250_p0060a01║知二師建立是同，故互舉之耳。今鈔則云：一、釋迦屈
X10n0250_p0060a02║曲教，隨機說故，即涅槃、法華等經是也。二、舍那平道
X10n0250_p0060a03║教，稱性說故，即華嚴是也。蘭盆疏云：釋迦化身說隨
X10n0250_p0060a04║機權教，舍那真身說究竟實教。與此大略相似。然外
X10n0250_p0060a05║宗諱之，如法華、涅槃皆釋迦化身所說，豈得立為權
X10n0250_p0060a06║教耶？答：祖師云：且順印、敏二師立教通相之意也。後
X10n0250_p0060a07║連半滿辯順違，云：前且對小顯大（半滿），後則約佛化儀
X10n0250_p0060a08║（屈曲、平道）。但滿及屈曲，闕分權、實，了、不了。餘亦有理，謂半
X10n0250_p0060a09║字小乘，平道一乘，義無殊也。故知且順彼師，故作是
X10n0250_p0060a10║說，焉可執為定量？又亦可且據法華先說三乘，故通
X10n0250_p0060a11║相指之。問：法華屬三車耶？答：否也。文在三乘，意在一
X10n0250_p0060a12║乘，後破三顯一故。然則圓覺了義之經是舍那所說，
X10n0250_p0060a13║猶不可同日而語也。若會解五云：圓覺雖云本、末，無
X10n0250_p0060a14║遮頓開演；涅槃雖空、不空等，一時頓演。只是屈曲，竝
X10n0250_p0060a15║屬同教。評曰：法華、涅槃既屬同教，已顯屈曲中自有
X10n0250_p0060a16║了義，明矣。同教一乘非是權故。問：圓覺多云屬會，會
X10n0250_p0060a17║解云同教一乘者，畢竟何屬耶？答：圭峯云：是會三所
X10n0250_p0060a18║歸之一攝。此經尚非能會之一，豈屬所會之三耶？
X10n0250_p0060a19║〔齊、梁、晉、宋之間，南中諸師同判三種教。〕謂頓漸
X10n0250_p0060a20║不定。天台云：南朝即京江之南。以此四代，皆都建康，
X10n0250_p0060a21║而曰南朝。頓漸二教，約佛化時分說，非約所詮之理。
X10n0250_p0060a22║有頓漸三不定者，不定是成頓說，又不定是三時五
X10n0250_p0060a23║時，先小後大，漸次而說。〔始自鹿苑，終於鶴林，三時
X10n0250_p0060a24║五時，名為漸教。〕三時者，注云：一、有，二、空，三、不空不
X10n0250_p0060b01║有中道之教。五時者，注云：於三時之後，加同歸常住
X10n0250_p0060b02║之二。辨疑悞云：既標齊梁晉宋之間，南中諸師同判
X10n0250_p0060b03║三教：初、頓，二、漸，三、不定。第二、漸中分五時。據南中諸
X10n0250_p0060b04║師，有二五時。劉虬云：初、人天，二、有，三、空，四、同歸，五、常
X10n0250_p0060b05║住。又慧觀師亦有五時。若約三時，岌法師初、有，次、空，
X10n0250_p0060b06║三、常住。雖清涼謂大同唐奘師及真諦三輪，然以常
X10n0250_p0060b07║住為第三，故云大同，亦非有空中道為次。有空中道
X10n0250_p0060b08║之三時，即奘師所立，又屬唐時。今指南中，不應直指
X10n0250_p0060b09║奘師三時注之。若前後汎說三時，不妨作此說。此中
X10n0250_p0060b10║正敘南中，便以奘師三時銘之，似乎小濫。評曰：今謂
X10n0250_p0060b11║不然。凡言五時，有四種之別，此即今家五時常所指
X10n0250_p0060b12║用，謂戒賢三時之後，加二以為五時者是也（已見三中）。然
X10n0250_p0060b13║此三教不辨違者，前二大同前二師故，又總在次文
X10n0250_p0060b14║違妨諸德中故。隨遇上根，即頓詮一真覺性常住之
X10n0250_p0060b15║理。問：依此所指，頓詮一真覺性等圓覺，即逐機頓門
X10n0250_p0060b16║矣。何故下文本末無遮頓演說，指作化儀耶？答：頓有
X10n0250_p0060b17║三勢：一、化儀頓，有二：一、最初頓說華嚴一乘，後漸說
X10n0250_p0060b18║三乘故。二、大同光，統前後說空不空為漸，同時說空
X10n0250_p0060b19║不空為頓。演義指如涅槃經說。依此，則化儀頓亦通
X10n0250_p0060b20║終頓。二、化法頓，即華嚴經佛初成道稱性說故。此唯
X10n0250_p0060b21║華嚴、圓教，前四皆化法漸。演義云：約化法言之，頓中
X10n0250_p0060b22║化法不異漸中，俱名為漸。則知前四竝是化法之漸。
X10n0250_p0060b23║三、逐機頓，不局三時、五時。隨遇上根凡夫，頓詮覺性
X10n0250_p0060b24║故。此唯第四頓教，即圓覺、勝鬘等經。清涼有此三勢
X10n0250_p0060c01║分之。若取同頓同實，非即圓通義。華嚴亦有一分逐
X10n0250_p0060c02║機之義，見禪源詮。又禪源詮唯指華嚴為化儀頓。今
X10n0250_p0060c03║化儀者，本末同時演故。注：〔注：六年便說央堀乃至
X10n0250_p0060c04║圓覺，皆此類也。〕清涼云：成道六年內說央堀，那得
X10n0250_p0060c05║專於先小後大？為遮此難，故立不定。次云：別有一經
X10n0250_p0060c06║而明佛性常住，即勝鬘等為不定。若大疏云：別有一
X10n0250_p0060c07║經而明常住圓頓之理，即勝鬘、圓覺。次云：又亦有大
X10n0250_p0060c08║先於小經，即央堀等在小乘之前。或曰：今注既云六
X10n0250_p0060c09║年說央堀及如來藏經，皆明大乘深理，乃至勝鬘、圓
X10n0250_p0060c10║覺皆此類也，即合圓覺在六年中，故知此經不出五
X10n0250_p0060c11║時說也。今謂結云皆此類者，但顯皆明大乘深理不
X10n0250_p0060c12║定之類耳。圓覺若六年內說，豈得彼二處指在前後
X10n0250_p0060c13║耶？又於大先於小經之下注云央堀者，可見唯央堀
X10n0250_p0060c14║在其六年內說耳。苟曰不然，五時都不開圓覺，斯言
X10n0250_p0060c15║應虗說耶？〔天台大師立藏通別圓四教。〕然此即化
X10n0250_p0060c16║法四教。又有化儀四教，謂頓、漸、祕密、不定。頓教通圓、
X10n0250_p0060c17║別二教，餘三通四教，以華嚴兼別故。故云：華嚴頓中
X10n0250_p0060c18║之圓，法華漸中之圓。漸、頓之儀，二經則異；圓教、化法，
X10n0250_p0060c19║二經不殊。止就化儀論，又詺圓教亦名頓教。故云：華
X10n0250_p0060c20║嚴是頓頓，法華是漸頓。此約化法大師本意如是。荊
X10n0250_p0060c21║溪却云：法華非頓非漸，雙收華嚴與諸漸教。人云：過
X10n0250_p0060c22║頭台教見演義（五）。然只依前說，吾宗未必肯受，況又
X10n0250_p0060c23║他說。一人斥南中諸師云：若不加不定，則招難尤多；
X10n0250_p0060c24║雖加不定，猶有妨難。故今鈔結云：上來諸德判教，皆
X10n0250_p0061a01║互有闕略，或有違妨，故未可全依。然上諸師德行，僧
X10n0250_p0061a02║傳備陳。只如智者大師靈山聽法，憶在於斯，抑揚聖
X10n0250_p0061a03║教，建立差殊，殊途同歸，理無別也。
X10n0250_p0061a04║〔疏：今依賢首大師，統收為五。〕本傳云：釋法藏者，梵
X10n0250_p0061a05║語達多藏，字賢首，梵云䟦陀羅室利，帝賜別疏國一
X10n0250_p0061a06║法師。今鈔云：諡號賢首大師，恐後追諡，以字首師之
X10n0250_p0061a07║號。俗姓康氏，本康居國人，高曾蟬聯，為彼國相。祖自
X10n0250_p0061a08║康居來朝，庇身輦下，孝諱諡，皇朝贈左侍中。母氏夢
X10n0250_p0061a09║吞日光而孕。年甫十七，遊太白山，聞雲華寺儼法師
X10n0250_p0061a10║講華嚴經，投為上足。至瀉瓶之受納，以芥投針之因
X10n0250_p0061a11║緣，名播招提，譽流震極。屬榮國夫人奄捐舘舍，未易
X10n0250_p0061a12║齊衰。至咸亨元年，藏年二十八，則天聖后廣樹福田，
X10n0250_p0061a13║大開講座，䇿名宮禁，落髮道場，住太原寺。證聖年中，
X10n0250_p0061a14║奉敕與于闐國三藏實叉難陀譯華嚴經。神龍年中，
X10n0250_p0061a15║又與於林光殿譯大寶積經。惟聖之所歸依，惟皇之
X10n0250_p0061a16║所迴向，爰受論旨，為菩薩戒師。太子上皇脫屣萬機，
X10n0250_p0061a17║褰衣四海，亦受菩薩戒，因行菩薩心。法師糞掃其衣，
X10n0250_p0061a18║禪悅其食，前後講華嚴經三十餘徧，楞伽、密嚴經、起
X10n0250_p0061a19║信論、菩薩戒經凡十部，為之義疏，闡其源流。如千燈
X10n0250_p0061a20║光明，自不隔礙；如一音演說，各隨類信解。延載元年，
X10n0250_p0061a21║於雲華寺講華嚴，至十地品，感香風四合，五雲凝空。
X10n0250_p0061a22║後於佛授記寺譯新經畢，講至華藏海震動之說，感
X10n0250_p0061a23║六種震地，又感天華糝空，光明口出。先天元年十一
X10n0250_p0061a24║月十四日，終大薦福寺，春秋七十。其年十一月二十
X10n0250_p0061b01║四日，葬於神知原華嚴寺南。帝念若驚，聖情如失，贈
X10n0250_p0061b02║鴻臚卿，贈絹一千二百疋。朝序飾終，威儀導引，莫不
X10n0250_p0061b03║備具。其餘神為異十科，備於崔致遠傳中。師判五教，
X10n0250_p0061b04║謂小、始、終、頓、圓。然茲五教草創，雲華周流，賢首取文
X10n0250_p0061b05║義大備，故以為名。亦猶天台四教草創，衡岳周流，智
X10n0250_p0061b06║者取教義圓備，此之謂也。然至相搜玄，唯漸、頓、圓三
X10n0250_p0061b07║教。至孔目問答，從漸開三，五教方立。賢首用仁，含容
X10n0250_p0061b08║為務，敘十家之判教，不辯順違。五教正義既申，諸家
X10n0250_p0061b09║是非可見，春秋之法，褒貶存焉。清涼普學，力究諸宗，
X10n0250_p0061b10║備敘二十餘家，廣辨順違之理。辭闢刊定，褒貶前賢，
X10n0250_p0061b11║擇善而從，賢首可尚。用大功至正之道，繼華嚴圓頓
X10n0250_p0061b12║之宗，前無古人，後無來者。亦猶孟軻之用智，辭而闢
X10n0250_p0061b13║之，楊墨之道息矣，孔子之道著焉。
X10n0250_p0061b14║〔疏：一、小乘教。〕至相，始立為愚法二乘教。如新譯華
X10n0250_p0061b15║嚴云（即貞元經，清涼有貞元疏，今云新經䟽者是）：阿陀那識行相微細究
X10n0250_p0061b16║竟無邊，唯佛能知愚法，聲聞亦不能覺。密嚴經亦同
X10n0250_p0061b17║此說。教章承之亦有此稱。此約褒貶揀顯立名。褒者
X10n0250_p0061b18║既言愚法，以顯不愚於人空。貶者揀異始教分解法
X10n0250_p0061b19║空，故云愚法。至於探玄但云小乘教，意謂望上大乘
X10n0250_p0061b20║教小對立，揀貶亦彰。清涼、圭峯承之。本傳云：於天台
X10n0250_p0061b21║四教加於頓教以成五教。玄文亦云：大同天台但加
X10n0250_p0061b22║頓教。然亦大槩言之，所立稍異。如天台云：藏教者，依
X10n0250_p0061b23║法華經云：不得親近小乘三藏學者。依此立名藏教。
X10n0250_p0061b24║然既云不得親近小乘三藏學者，明知自有大乘三
X10n0250_p0061c01║藏，以此立名，豈不濫耶？故苑公刊定以四失破之：一、
X10n0250_p0061c02║濫涉大乘失，二、大無三藏失等。故清涼救云：三藏雖
X10n0250_p0061c03║通大小，為對外道舊醫之特立三藏教故。以大乘雖
X10n0250_p0061c04║有三藏，竝融拂故，亦猶五塵皆色，而色獨得總名。故
X10n0250_p0061c05║智論獨以三藏詺於小乘。又況小乘亦有修大乘行
X10n0250_p0061c06║者，如三十四心斷結成真佛等，故不名小乘而名藏
X10n0250_p0061c07║教，亦有理在。問：若爾，今家何不依之却立小乘教耶？
X10n0250_p0061c08║答：瓜田不納履，清涼縱之，故作是說。若奪之，如探云：
X10n0250_p0061c09║雖有修大乘行者，所入涅槃與二乘無別。又教章云：
X10n0250_p0061c10║小乘中三，始別終同，以俱羅漢。既俱小乘之異，名曰
X10n0250_p0061c11║小乘，即無所濫。是故真云：小乘更加愚法二字，揀異
X10n0250_p0061c12║通大之小耳。然此小乘教亦得云始教，即漸教之始。
X10n0250_p0061c13║大鈔云：小乘亦可名為漸之始教等。
X10n0250_p0061c14║〔二、大乘始教。〕大乘二字，貫下終教。
X10n0250_p0061c15║〔三終教。〕對上大乘之始，今是大乘之終也。
X10n0250_p0061c16║
X10n0250_p0061c17║圓覺疏鈔隨文要解卷第四