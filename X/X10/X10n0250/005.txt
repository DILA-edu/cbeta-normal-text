X10n0250_p0061c18║
X10n0250_p0061c19║
X10n0250_p0061c20║
X10n0250_p0061c21║圓覺疏鈔隨文要解卷第五
X10n0250_p0061c22║沙門凊遠　述
X10n0250_p0061c23║〔四、一乘頓教。〕泛論五教，唯第五圓教得名一乘。是
X10n0250_p0061c24║故教章、探玄等槩將中間三教竝作三乘，但云頓教。
X10n0250_p0062a01║今加一乘者，或云：疏主欲彰經勝故。然則其義可得
X10n0250_p0062a02║而聞乎？乃云：取合後三之義，故云一乘頓教。爾則終
X10n0250_p0062a03║教亦然。欲彰經勝，斯言何設乎？今謂約頓、漸以分，故
X10n0250_p0062a04║頓教為一。疏主云：由終教有在纏、出纏之異，頓教淨
X10n0250_p0062a05║覺心體無出、入之殊，一向稱真，同於真界，特加一乘
X10n0250_p0062a06║之名。又天台頓教約佛化儀及時分說，非約所詮之
X10n0250_p0062a07║理，亦不約上根凡夫始終離相，直造一乘，故不能收
X10n0250_p0062a08║南、北宗禪門及二十餘部頓經。斯為關事，不有此門，
X10n0250_p0062a09║逗機不足。於是今家特立頓教。然有二義：一、經中一
X10n0250_p0062a10║向辨於真性，說離相之義。既屬頓教，如諸部般若等
X10n0250_p0062a11║所談。二、別為一類離念。上根凡夫頓顯絕言之理性
X10n0250_p0062a12║成佛，即諸佛頓經，佛自判也。經云：是經名為頓教大
X10n0250_p0062a13║乘，頓機眾生從此開悟。正收禪門見性成佛之宗。初
X10n0250_p0062a14║義則對三乘機顯於真性，奪之縱之，或三或一。次義
X10n0250_p0062a15║則獨菩薩法。是以祖云頓教一乘。又云：真如門唯有
X10n0250_p0062a16║清淨解脫者，生滅門備有三類眾生。爾則圭峰所判，
X10n0250_p0062a17║得非當乎？問：諸祖何不如是明言判邪？答：既不兼弘
X10n0250_p0062a18║致於頓教，則通相而說。圭峯力弘斯典，詳究竟真如，
X10n0250_p0062a19║理之所歸當然矣。而大疏亦云大乘頓教者，蓋常談
X10n0250_p0062a20║亦二疏互彰耳。〔一一，教中所詮法義。〕教章云：就法
X10n0250_p0062a21║分教，教類有五；若就法義，如下別辨。言就法分教者，
X10n0250_p0062a22║約一代能詮教法，分之為五，廣引教證，故別作一門。
X10n0250_p0062a23║其一一教下，所詮義別，義相別作一門，故云如下別
X10n0250_p0062a24║辨。約能、所詮異，分為二門也。言所詮義者，清涼云：法
X10n0250_p0062b01║約自體，義約差別。如云：色法分十，一色為義。此約相
X10n0250_p0062b02║望，互為法義說。今云法義，如下別辨者，即能詮教法
X10n0250_p0062b03║之義耳。若探玄玄文，則云以義分教，教類有五，只作
X10n0250_p0062b04║一門，即就一一教下，以所詮之義辨之。以所詮之義
X10n0250_p0062b05║顯能詮之淺深，故云以義分教也。今廣、略疏亦作一
X10n0250_p0062b06║門。〔邪正不分，真妄混濫。〕大鈔云：邪正不分對外道，
X10n0250_p0062b07║真妄混濫對凡夫。〔色法有十一，注云：五根、五境及
X10n0250_p0062b08║無表色。〕別而言之，唯眼根所取者為色。通而言之，
X10n0250_p0062b09║六根所取者皆名為色。今就通言，分三種之別：一、有
X10n0250_p0062b10║見有對色，即眼處之色。於中復分三種：一、顯色，即青、
X10n0250_p0062b11║黃、赤、白。於中差別之色，又有八種，謂雲、煙、塵、霧、影、光、
X10n0250_p0062b12║明、暗。二、形色，八種：長、短、方、圓、高、下、正、不正。又有餘師
X10n0250_p0062b13║說空：一、顯色，謂以青等形顯二色，析至極少，亦名極
X10n0250_p0062b14║逈色。已上共二十一。三、有表色，謂行、住、坐、臥、屈、伸、取、
X10n0250_p0062b15║捨。二、無見有對色，即耳、鼻、舌、身四處之色，謂聲、香、味、
X10n0250_p0062b16║觸。聲有八種：一、有執受大種為因（內四大有情所發之聲），二、無
X10n0250_p0062b17║執受大種為因（即風林河所發之聲），三、因執受不執受執大種
X10n0250_p0062b18║聲（擊皷吹角等聲），可意不可意俱相違邪教正教。又雜集有
X10n0250_p0062b19║三：一、共成聲（令在可意等三也）。二、聖言量，謂見言見等，含在
X10n0250_p0062b20║正教中。非聖言量，謂見言不見等，含在邪教中。香有
X10n0250_p0062b21║四種，謂好香、惡香、等香、差別香。味有六種，謂甘、酸、醎、
X10n0250_p0062b22║辛、苦、淡。觸有十二，謂四大種為四：滑性、澁性、重性、輕
X10n0250_p0062b23║性、煖、泠、飢、飽。三、無見無對色，即法處之色，謂無表色。
X10n0250_p0062b24║無表色者，演義五十六云：雜集論第一云：法界處所
X10n0250_p0062c01║攝，略有五種（十八界中法處之色，故云法界），謂極略色（大鈔十三云：是定心了見
X10n0250_p0062c02║細色，謂以觀慧假想析至隣虗，名為極微，亦云極略）、極逈色（離餘礙觸之色，則光影等折至極微，
X10n0250_p0062c03║又即空一所顯也）、受所引色（因教因師領受在意等）、遍計所起色（三性中意
X10n0250_p0062c04║識遍計境從此生，名所記之境為所起也）、定自在所生色（解脫靜慮所行之境，色從彼起
X10n0250_p0062c05║故）。評曰：大乘法處之色具此五種，小乘唯得五中三
X10n0250_p0062c06║與五也。如天親五蘊論云：云何無表色？有謂有表業
X10n0250_p0062c07║（即前受所引色）及三摩地（即前定自在所生色）。頌曰：亂心無心等，隨流
X10n0250_p0062c08║淨不淨，大種所造性，此說無表。釋曰：此無表雖以色
X10n0250_p0062c09║業為法，如有表唯業而非表業，令他了知，故名無表
X10n0250_p0062c10║（此釋總名）。言亂心者，謂此餘心。無心者，謂入無想及滅盡
X10n0250_p0062c11║定等。言隨流者，顯示不亂有心相似相續，說名隨流。
X10n0250_p0062c12║善與不善，名淨不淨。為簡諸得相似相續，是故復言
X10n0250_p0062c13║大種所造。言此說無表者，略說無表業及定自在所
X10n0250_p0062c14║生善不善色，名為無表（上即釋相）。然有多類，具如大鈔（十九）。
X10n0250_p0062c15║〔心法唯有一意識也。〕下文云：雖云六識，但是一意，
X10n0250_p0062c16║識於根中應用，故名六也。俱舍云：心意識體一。釋云：
X10n0250_p0062c17║集起故名心，思量故名意，了別故識，乃至三名所詮，
X10n0250_p0062c18║義雖有異，而體是一。〔比於大乘欠二十五。〕於大乘
X10n0250_p0062c19║百法中闕二十五，謂心法唯一（闕七），心所法唯四十六
X10n0250_p0062c20║（闕五），不相應行中唯十四（闕十），無為唯三（闕三），故成七十五。
X10n0250_p0062c21║今家所據俱舍，台宗不止七十五法，以彼約婆沙論
X10n0250_p0062c22║故，藏教亦通大故。今即薩婆多部，彼即經部也。
X10n0250_p0062c23║〔疏：但說人空，不明法空。〕舊云人執，亦名生執，過由
X10n0250_p0062c24║不及。新云我執，今應云我空。疏：從其舊稱，故名人空。
X10n0250_p0063a01║天台義師補注引阿含經無是老死（法空），無誰老死（人空），
X10n0250_p0063a02║證小乘雙有二空。云他宗明小乘只有生空者，請讀
X10n0250_p0063a03║此文。然今家云不明法空者，謂意不分明顯了說法
X10n0250_p0063a04║空故。又就多分說之，故云但說人空，不明法空。如智
X10n0250_p0063a05║論云：小乘弟子鈍根，為說生空。又起信論云：計我見
X10n0250_p0063a06║者，依二乘鈍根，但說人無我。亦就多分義說耳。〔疏：
X10n0250_p0063a07║唯依六識三毒，建立染淨根本。〕應云：六識三毒善
X10n0250_p0063a08║法，建立染、淨根本。今不言善法者，異說有四：或云：七
X10n0250_p0063a09║十五法中，三毒屬不定法，通善、惡故。華嚴第九地中，
X10n0250_p0063a10║三毒通善、不善故。不善三毒即凡夫所起善三毒，謂：
X10n0250_p0063a11║愛樂善法為貪，憎厭世間為瞋，分別有、無為癡。或云：
X10n0250_p0063a12║三毒不起，即是善法，此為淨根本。或云：鈔云：若以善
X10n0250_p0063a13║法熏心修道，即得解脫，故名染、淨根本。疏中順起染
X10n0250_p0063a14║故，不善法鈔中補之。既加若以二字，二字明知，義令
X10n0250_p0063a15║有之。或云：鈔云：小乘計現在在色、心為所熏，三毒為
X10n0250_p0063a16║能熏，故造業受報，生死不絕。演義約三藏義，大鈔承
X10n0250_p0063a17║用初小乘經。部師計依，順正理論，以現在色、心為染、
X10n0250_p0063a18║淨因。意云：如大乘，以第八為所熏故。二、三毒為因，義
X10n0250_p0063a19║如大乘，以三毒為能熏故。如阿含經云：以三毒因緣，
X10n0250_p0063a20║故出三毒。三、合取二義，有能、所熏，方流淨故。今此疏
X10n0250_p0063a21║中略於色字，但用所熏六識、能熏三毒以成流轉。色
X10n0250_p0063a22║法非本，故非生死根本。就多分說，彼論既以色心為
X10n0250_p0063a23║染、淨因，故言染、淨根本。今但取三毒能熏起染，以順
X10n0250_p0063a24║小乘之所計，故略不善法耳。問：彼論何故加色字耶？
X10n0250_p0063b01║答：彼論通以根、境、識十八界為染、淨因故（根、境即色）。評曰：
X10n0250_p0063b02║七十五法中，貪、瞋雖屬不定，癡屬大煩惱，九地中約
X10n0250_p0063b03║大乘貶之。今就當教，故初義不成。若以持犯言之，三
X10n0250_p0063b04║毒不起，但是止惡；善法熏心，乃是作善。止、作二持，通
X10n0250_p0063b05║大、小乘故。如七地經說云：求佛之心為貪，厭世為瞋，
X10n0250_p0063b06║取空著有為癡。此善三毒，正起八地盡，習起十地盡，
X10n0250_p0063b07║使性佛地方盡。然彼以非小乘之義耳。又大乘善十
X10n0250_p0063b08║一中，但無貪、瞋，癡即是善；若小乘善十中，唯無貪、瞋
X10n0250_p0063b09║是善，癡則不然。故次義不成。第三可取（第四近宗）。〔疏：未
X10n0250_p0063b10║盡法源，故多諍論。〕或云：十八及本二皆從大乘，未
X10n0250_p0063b11║盡大乘法源，故多諍論。或云：於七十法決擇未明，故
X10n0250_p0063b12║云未盡法源。或云：未得法空，故云未盡法源。今謂前
X10n0250_p0063b13║科云辨所詮，今科云結不了。鈔：釋云：只由所詮事、理
X10n0250_p0063b14║未盡故。（事即七十五事相法，決擇未明，故未盡。理即法空之理，不依賴耶，唯依六識，即理未盡。此正釋
X10n0250_p0063b15║未盡法源，謂事、理未盡者是也。）於彼當宗，自有二十部諍論。（此正釋故多諍
X10n0250_p0063b16║論。）二十部諍論，宗計不同。南山戒集時選云：五百人
X10n0250_p0063b17║即窟內迦葉上座部；餘不在數，名為大眾，即窟外部，
X10n0250_p0063b18║謂上座、大眾創分結集之初。故文殊問經云根、本二
X10n0250_p0063b19║部是也。又宗輪論云：於第二百年，大眾部中流出三
X10n0250_p0063b20║部，謂一說部、說出世部、雞胤部；次第二百年，從大眾
X10n0250_p0063b21║部復出一部，謂多聞部。次第二百年，從大眾部復出
X10n0250_p0063b22║一部，謂說假部。次二百年滿，從大眾部復出三部，謂
X10n0250_p0063b23║制多山部、西山住部、北山住部（本末共九部）。二、上座部。從
X10n0250_p0063b24║三百年初，迦多衍尼子出家，盛弘一味法，少說經律。
X10n0250_p0063c01║說既乖部旨，遂分為兩部，謂雪山部（本即上座部，后移於雪山）、薩
X10n0250_p0063c02║婆多（即一切有部，造阿毗曇等論，即俱舍論之本宗。上座部之諍論蜂起，至於分宗，自衍尼子之始耳）。
X10n0250_p0063c03║次三百年，從一切有部復出一部，謂犢子部。次三百年，
X10n0250_p0063c04║從犢子部復出四部，謂法上部、賢胄部、正量部、山部。
X10n0250_p0063c05║次三百年，從一切有部復出一部，謂化地部。三百年，
X10n0250_p0063c06║從化地部復出一部，謂法藏部。次二百年，從一切有
X10n0250_p0063c07║部復出一部，謂飲光部。次四百年，從一切部有復出
X10n0250_p0063c08║一部，謂經量部（本末成十一部）。并前大眾九部，共二十部。
X10n0250_p0063c09║〔就佛意即通，就言教即隱。〕大鈔云：釋疑。疑云：教是
X10n0250_p0063c10║佛說，何以不了？故此釋云：就佛說有之時，無是即空
X10n0250_p0063c11║之幻，有即真理之隨緣，故云通。然以隨機故，名言之
X10n0250_p0063c12║中，即含隱而說也。〔故宗習之者，隨言執理，隨相執
X10n0250_p0063c13║體。〕理即義理。大鈔云：十地論遮云：隨聲取義，有五
X10n0250_p0063c14║過失，謂不正、信退、勇猛、誑他、謗佛、輕法。〔隨相執體。〕
X10n0250_p0063c15║如注。〔注：乾城。〕初，日出時見城門、樓閣、宮殿、行人出
X10n0250_p0063c16║入，日轉時則滅，但可眼見而無實事。
X10n0250_p0063c17║〔疏：始教者，亦名分教。以深密第二、第三時教，同許
X10n0250_p0063c18║定性、無性，俱不成佛。故今合之，總為一教。〕以深密
X10n0250_p0063c19║下，正出合彼二、三時為一教之義相。二、三時既同許
X10n0250_p0063c20║定性、無性俱不成佛，皆未盡大乘法理，即大乘之初
X10n0250_p0063c21║門，合為始教；既同許定性、無性俱不成佛，亦名分教
X10n0250_p0063c22║（上依疏釋）。若演義云：言未盡理者，第二時但明於空，空即
X10n0250_p0063c23║初門；第三時定有三乘，隱於一極。故初教名竝從深
X10n0250_p0063c24║密二、三時以得。故法皷經以空為始，以不空為終。若
X10n0250_p0064a01║兩第三時既不明空，何得名初？以未顯一極故。特由
X10n0250_p0064a02║此義加分教名，故云有不成佛，故名為分。問：若依演
X10n0250_p0064a03║義，分教分唯就第三時得，今疏何云分教亦雙從二、
X10n0250_p0064a04║三時而得耶？答：演義為賢首通伏難，故作是說也。當
X10n0250_p0064a05║知此處義有通有別。若約通義，二、三時俱名始教，亦
X10n0250_p0064a06║俱名分教，如上所出疏文之意是也。若約別義，第二
X10n0250_p0064a07║時空義即始教，第三時五性三乘即分教，如演義說。
X10n0250_p0064a08║若對智光三時，亦可深密二、三時竝是分教，如圭峯
X10n0250_p0064a09║起信疏以智光三時但說諸法皆空，未盡大乘法理
X10n0250_p0064a10║為始教，以深密二、三時但說一切法相，有不成佛為
X10n0250_p0064a11║分教。問：彼第二時說有一向成相宗，以謂大過唯菩
X10n0250_p0064a12║薩機，言教闕故，攝生狹故。若爾，今家何謂同許定性、
X10n0250_p0064a13║無性俱不成佛耶？答：相宗意許俱不成，以第三破。第
X10n0250_p0064a14║二約遍計密說，第三依圓成實說。以此推之，故知同
X10n0250_p0064a15║許。又況說一向成者，是相宗意，非深密本文。彼經判
X10n0250_p0064a16║第二時說空也。（大鈔四）問：彼第二時說但說空者，何故
X10n0250_p0064a17║今疏云二、三時同許定性、無性俱不成佛耶？答：鈔云：
X10n0250_p0064a18║深密判二、三時教，皆說五性。其中定性、無性，以無佛
X10n0250_p0064a19║性故，畢竟不成佛果。又探玄：始、同終別三，始、終俱別
X10n0250_p0064a20║三，雙指深密二、三時。以彼第二時但破遍計，不破依
X10n0250_p0064a21║他，故知即是五性、三乘無差別論。疏第二時亦作三
X10n0250_p0064a22║乘，以彼第二時即是般若，不妨說諸法空，不妨說三
X10n0250_p0064a23║乘五性。會解引探玄證第二時三乘五性義。然彼文
X10n0250_p0064a24║云深密第二者，即深密經第二卷。此是第三時經文，
X10n0250_p0064b01║非第二時也。此義不成。問：何以教章、分教等中以第
X10n0250_p0064b02║二時為始教，第三時為終教耶？答：彼第三時教，以有
X10n0250_p0064b03║照空，以顯中道；雙持空、有，名持法輪。三時次第，總攝
X10n0250_p0064b04║一代漸經。三輪義寬，收經亦廣，故當漸門。三教若克
X10n0250_p0064b05║所宗，但是境空，心有五性，三乘有不成佛。究其所歸，
X10n0250_p0064b06║本非終教。經含多義，用有不同。問：戒賢第二時與智
X10n0250_p0064b07║光第三時同耶？答：俱說諸法皆空，祖師皆指般若。但
X10n0250_p0064b08║戒賢第二時但空遍計集，破六識；若智光第三時心、
X10n0250_p0064b09║境俱空，亦破八識。若兩，則不無淺、深之異。問：今疏始
X10n0250_p0064b10║教能詮，唯舉深密二、三時，所詮唯說有百法。鈔云：以
X10n0250_p0064b11║說相多性少，故言法。相宗若兩，不收智光三時之義
X10n0250_p0064b12║耶？答：若能詮，則影在深密第二時，以說諸法皆空，皆
X10n0250_p0064b13║未盡大乘法理，竝屬始教故。若所詮，則疏鈔既唯說
X10n0250_p0064b14║百法，止論相宗，不收空宗之義，以空宗諸法皆空故。
X10n0250_p0064b15║唯說就相宗，通相說耳。問：何不正名分教，亦名始教
X10n0250_p0064b16║耶？答：始教對終教以立。若正名分教，應對下滿教，有
X10n0250_p0064b17║妨後二教故。問：何以演義五云：名為分教，亦名始教
X10n0250_p0064b18║耶？答：彼釋終教中成佛，對前教不成佛，故先言分也，
X10n0250_p0064b19║非正釋始教義相耳。〔法門。〕肇公云：言為世則謂之
X10n0250_p0064b20║法，眾聖所遊謂之門。〔本事分中略錄名數。〕慈恩云：
X10n0250_p0064b21║即瑜伽本事分。良以彼論文廣義豐，尋波計源，輙難
X10n0250_p0064b22║曉悟，乃甄集宗要，成斯邪論。廣文委囑他部，略論抑
X10n0250_p0064b23║不繁詞，故云略錄。表詮呼召，稱之曰名；有所度量，稱
X10n0250_p0064b24║之為數。〔少說法性。〕相宗，相多性少。性宗，性多相少。
X10n0250_p0064c01║空宗，非性非相。此止三句，或謂亦可作四句。小乘教
X10n0250_p0064c02║多性少，後三教說法性，即法相數是也。然莊嚴聖教，
X10n0250_p0064c03║無適不可，但小乘性少之句，恐難作耳。〔色有十一。〕
X10n0250_p0064c04║五根、五境可知。法處所攝色，如前所釋。〔心法有八。〕
X10n0250_p0064c05║八識各別出體故。〔心所有五十一，不相應行有二
X10n0250_p0064c06║十四。〕前色、心即五蘊之初，後此二即五蘊之中三，
X10n0250_p0064c07║謂色、心分位也。心分五蘊，攝九十四法，唯不攝六無
X10n0250_p0064c08║為。慈恩頌云：色攝十一全，受想各當一，七十三行攝，
X10n0250_p0064c09║八王識蘊收。無為非積聚，故非蘊門攝。華嚴盤節具
X10n0250_p0064c10║釋。〔疏故少諍論。〕明二空之理，決釋分明，故少諍論。
X10n0250_p0064c11║雖明二空，唯約八識，未極一心，猶有十明師之異。
X10n0250_p0064c12║〔成立唯識之論，但十師之殊。〕天親菩薩說唯識三
X10n0250_p0064c13║十本頌，而有之十解釋：一、護法；二、德慧，即宗慧之師；
X10n0250_p0064c14║三、安慧；四、親勝，天親同時；五、難陀；六、淨月；七、火辨，亦
X10n0250_p0064c15║天親同時；八、勝友；九、勝子；十、智月。後三論師，竝護法
X10n0250_p0064c16║門人。然上十師，各造論十卷。後奘三藏翻譯之次，慈
X10n0250_p0064c17║恩法師恐後人取舍諍競，殷勤啟請，合諸師義，譯成
X10n0250_p0064c18║十卷，名成唯識論。而護法理長處多，故但云護法造。
X10n0250_p0064c19║〔疏：終教者，亦名實教。〕演義五云：亦對第二教二義，
X10n0250_p0064c20║由前定性二乘及一闡提皆不成佛，故名為分，亦名
X10n0250_p0064c21║為始。今既盡理，所以名終。立實教名，雙對前二，非唯
X10n0250_p0064c22║說空，復有中道妙有，故稱實理。既非分成，亦名稱實。
X10n0250_p0064c23║問：實教應對於權，還可始教亦名權教否？答：權教之
X10n0250_p0064c24║名通中間三教，故不可以始教猶稱。問：實教亦通後
X10n0250_p0065a01║三，何得第三猶受實教之稱耶？答：對前教，定性、無性
X10n0250_p0065a02║皆不成佛，未盡大乘法理。此教既非分成，以稱實理，
X10n0250_p0065a03║故名實教。又對前教，唯說於空，未說中道。此教既說
X10n0250_p0065a04║中道妙有，故稱實理實，名之為實。後之二教雖不立
X10n0250_p0065a05║是名，不妨是實。例如初地名為見道，初照理故，猶受
X10n0250_p0065a06║此名，非為後地不見道也。以始教中無實果故。問：應
X10n0250_p0065a07║終教有實果耶？答：約稱實理，與前始教對論故。究竟
X10n0250_p0065a08║言之，實果唯在圓教，所謂前四因中則有，至果皆無。
X10n0250_p0065a09║〔大小乘法相所詮義，於源則略，枝派則廣。〕源宗非
X10n0250_p0065a10║一，真心源乃是根源，派字大鈔是流字，雖二字皆通，
X10n0250_p0065a11║然諸處多曰枝流。〔學者遍尋三類，本末俱通，方解
X10n0250_p0065a12║教理。〕三類二字節在上句。本末之言，即起信五重
X10n0250_p0065a13║本末，謂尋究三類旨趣，約法生起五重本末，俱能通
X10n0250_p0065a14║曉，方解教理。又文義有平，亦三本之與末俱通，方解
X10n0250_p0065a15║教理。有將三類二字節在下句，謂三類本末者，悞也。
X10n0250_p0065a16║然起信五重本末者：一、一心為本源；二、依一心開真
X10n0250_p0065a17║如、生滅二門；三、依生滅門明覺、不覺二義；四、依不覺
X10n0250_p0065a18║生三細（三細者：一、業相，即賴耶自體分；二、轉相，即見分；三、現相，即相分）；五、依現生六
X10n0250_p0065a19║麤（一、智相，二、相續相，三、執取，四、計名，五、起業相，六、業繫苦相。人天唯齊業報，小乘齊後四麤，法相極於三細）。
X10n0250_p0065a20║問：大乘本末俱略，中間廣，何故前云大小乘法相於
X10n0250_p0065a21║源則略，枝流則廣耶？答：前乃通相而說，若克的指歸，
X10n0250_p0065a22║本末俱略，而中間廣。又中間望於本，亦屬末，故大鈔
X10n0250_p0065a23║作四句云：大乘法相末廣本略，終教本廣末略，頓教
X10n0250_p0065a24║非本非末，圓教全本全末。小乘末廣而本略，末廣謂
X10n0250_p0065b01║起業業繫，本略謂執取計名，即我執法相宗。本末俱
X10n0250_p0065b02║略而中間廣，本略謂第八識三細，乃至所依根本則
X10n0250_p0065b03║略；末略謂起業受報，中間廣謂六識中我法二執、煩
X10n0250_p0065b04║惱所知二障甚廣，即智相等四麤三細，乃至所依根
X10n0250_p0065b05║本。法相極於三細，未談一真心源，故云乃至所依根
X10n0250_p0065b06║本。〔真如門乃至一真心源。〕凡云乃至，是超簡之辭。
X10n0250_p0065b07║今云乃至，無可超簡，乃是超簡其義。法性所說，本廣
X10n0250_p0065b08║而末略。本廣謂起信，則於始本二覺三大，及真如門
X10n0250_p0065b09║一真心源，開章廣辨。末略謂於六麤障執之義，唯略
X10n0250_p0065b10║說其起業報，但列之而已。都之解釋。〔五蘊即空，空
X10n0250_p0065b11║即法性。又云：三世五蘊法云云。〕又字，大鈔作文字。
X10n0250_p0065b12║以此四句證五蘊空義，以文字為正。〔起信、智度、寶
X10n0250_p0065b13║性等三論。〕大鈔無三字。然若有三字，著等字，等字
X10n0250_p0065b14║寬含，大鈔為正。〔且略結始終，束之為漸，以對第四
X10n0250_p0065b15║頓教之殊。〕約歷位、無位以分漸、頓之殊。如疏結云：
X10n0250_p0065b16║上二教竝依地位漸次修成，總名為漸。然頓、漸總有
X10n0250_p0065b17║二義：初、就諸經所詮行位差別等相為漸；就諸經不
X10n0250_p0065b18║立地位，一向辨真性處為頓。如教章、探玄大疏、此疏
X10n0250_p0065b19║等說。二、以三時、五時始自阿含，終于法華、涅槃，通名
X10n0250_p0065b20║為漸；以圓覺等二十餘部別為一類離念之機，不屬
X10n0250_p0065b21║三時、五時說者為頓。如禪源詮及今疏多明此義。雖
X10n0250_p0065b22║有二義，皆合始、終二教為漸，以對頓教之殊。
X10n0250_p0065b23║〔疏：謂法相、破相、法性。〕鈔：復開始、終兩教，自有三宗，
X10n0250_p0065b24║以攝盡一期：漸教法相宗，即慈恩所宗；破相宗，或曰
X10n0250_p0065c01║無相宗，或云空宗，即竺、汰等宗。二、皆漸中，始教法性
X10n0250_p0065c02║通於頓、漸，漸即終教，正為能揀。頓如後說。〔疏注：而
X10n0250_p0065c03║傳習者，皆認法性之經，成立自宗之義。〕正敘此方，
X10n0250_p0065c04║末計傳習。若敘西域，唯性、相二宗。清涼、圭山竝科智
X10n0250_p0065c05║光為性宗，即能揀，非妄認也。若就此方料揀，則三宗
X10n0250_p0065c06║不同。智光方屬所揀，性為能揀。揀彼二宗，但是前二。
X10n0250_p0065c07║若相宗、所宗，即深密等經、瑜伽等論。空宗、所宗，即般
X10n0250_p0065c08║若等經、中觀等論。〔而傳習者，皆妄認法性之經，成
X10n0250_p0065c09║立自宗之義。〕問：何故玄文辨順違中不揀智光，圭
X10n0250_p0065c10║山却揀耶？答：清涼為法相繁興，唯揀法相。圭山兼為
X10n0250_p0065c11║此方，末計二宗雙揀。問：既二宗俱揀，何故亦科智光
X10n0250_p0065c12║為性宗耶？答：先以性揀相，智光亦能揀。雖在此方料
X10n0250_p0065c13║揀，帶彼源流故，亦是縱之。若奪之，亦屬所揀。〔疏：法
X10n0250_p0065c14║性注云：通於頓漸。〕在禪，源詮唯通第四；頓教在此，
X10n0250_p0065c15║疏直通圓教。能揀中，指經、華嚴俱在其中。問：法性既
X10n0250_p0065c16║通後三教，何故唯將終教以揀二宗耶？答：終教從前
X10n0250_p0065c17║始教中來，有所濫故，特為能揀以顯優、劣；頓教不從
X10n0250_p0065c18║三來，無所濫故，又漸中之終以為能揀，足顯圓、頓之
X10n0250_p0065c19║深玄耳。〔謂若不許容有二宗之外有法性宗者。〕容
X10n0250_p0065c20║字誤也。有本云：空有二宗，既上有許字，不當用容字
X10n0250_p0065c21║耳。問：性相二宗，既出彼方，蓋言西土也。此方料揀，則
X10n0250_p0065c22║性宗之外，別有空相二宗。彼空宗者，從何而出耶？答：
X10n0250_p0065c23║從性宗分出。問：前立教中，深密第二時，即是般若。此
X10n0250_p0065c24║彼相宗，還便是前第二時否？答：破相宗所宗之經，便
X10n0250_p0066a01║是前第二時經，非別有經也。故今鈔云：其破相宗所
X10n0250_p0066a02║依經，自是第二時空教般若等。〔密意方便破相不
X10n0250_p0066a03║了之教。〕禪源詮云：意在顯性，語乃破相，意不形於
X10n0250_p0066a04║言，故言密意也。〔除圓頓稱性教外，自有三宗：。〕於如
X10n0250_p0066a05║來藏緣起宗中自有漸頓二教，祇將漸對揀權始，故
X10n0250_p0066a06║云除圓頓稱性教外自有三宗，乃除後圓教頓教也。
X10n0250_p0066a07║是以引賢首五宗以證真空無相宗，唯識法相宗外
X10n0250_p0066a08║自有如來藏緣起宗，居於二乘之後塵外。金剛疏亦
X10n0250_p0066a09║有三乘，如來藏緣起宗具終頓，且以終教為能揀。此
X10n0250_p0066a10║問只約三乘對揀，不論五宗，不必唯推頓教於圓融
X10n0250_p0066a11║具德宗中也。如引法相繁興作章十義，揀權三乘之
X10n0250_p0066a12║外別有一乘，但取一居三後。此問亦爾，但取性居空
X10n0250_p0066a13║相之後，以顯二宗之外自有法性宗耳。問：或云合頓
X10n0250_p0066a14║歸圓，故但除一教，還可得否？答：大鈔六云：然圓與頓
X10n0250_p0066a15║若約究竟真實性德出體則同，未圓不名為頓故。若
X10n0250_p0066a16║約名義及教門施設則別，謂頓則約時竪說，圓則約
X10n0250_p0066a17║法橫說，不妨有頓而非圓。如不妨初地頓斷二障，分
X10n0250_p0066a18║別種子未斷俱生故。又不妨圓而非頓，如信華嚴宗
X10n0250_p0066a19║中所顯一切眾生全同佛德，一向發心學之，更不習
X10n0250_p0066a20║權教、小教，此名聞圓法，起圓信。然性遲鈍，習之多時，
X10n0250_p0066a21║漸漸方解，故非是頓。由是判頓、圓不同也。評曰：若約
X10n0250_p0066a22║前義，頓即圓故，名為圓頓，唯除一教；若約後義，頓、圓
X10n0250_p0066a23║不同，除於二教。然則除二隨說，皆得不礙。漸中自有
X10n0250_p0066a24║三宗。鈔云：復開始、終兩教，自有三宗。此之謂也。問：能
X10n0250_p0066b01║揀即終教，還是一乘否？答：清涼云：能揀十義，即此經
X10n0250_p0066b02║中同教。圭峯云：即華嚴中同教。豈非一乘耶？蓋取合
X10n0250_p0066b03║後三教以揀於權，後三皆實，名一乘宗。開二成同、別。
X10n0250_p0066b04║若賢首探玄，於中間三教共教三乘，約存三泯二開
X10n0250_p0066b05║成兩教。始教存三為三乘，終、頓泯三屬一為同教一
X10n0250_p0066b06║乘，故分四中同教有此兩勢。如同教答問云：四中同
X10n0250_p0066b07║教一乘，或從生出，或從一出。又清涼同頓、同實亦分
X10n0250_p0066b08║四耳。佛法中宗計有其五：一、隨相法執宗，二、真空無
X10n0250_p0066b09║相宗，三、唯識法相宗，四、如來藏緣起宗，五、圓融具德
X10n0250_p0066b10║宗。塵外法師金剛疏亦立大乘三宗，今流行疏無之，
X10n0250_p0066b11║應有廣疏。
X10n0250_p0066b12║〔疏：三乘，一乘。〕今疏先三，後一乘者，約敵對破上故。
X10n0250_p0066b13║大疏及玄文先一乘，後三乘者，以一乘為勝故。彼初
X10n0250_p0066b14║二相對釋，後八相躡釋。其釋義竝以相先性後，與此
X10n0250_p0066b15║不別。〔疏三乘注性五故也。〕問：三乘者，既性有五，如
X10n0250_p0066b16║何乘唯有三？答：闡提唯人天善根而成熟之，無運載
X10n0250_p0066b17║義，故不立乘。不定性，由性不定，故亦不立乘。〔疏：初
X10n0250_p0066b18║小，次一不了。〕問：前云深密二三時俱是三乘，今何
X10n0250_p0066b19║以云第二時是一乘耶？答：前據深密經，今據戒贒指
X10n0250_p0066b20║為性宗故。〔疏：一乘注性一故也。〕性一故乘一，若有
X10n0250_p0066b21║二性，容有兩乘也。〔疏：初小，次三不了，後唯一乘為
X10n0250_p0066b22║了。〕此約智光三時，此方料揀是始教，何以故云是
X10n0250_p0066b23║一乘？答：難在此方料揀，帶彼源流，故約妙智經等一
X10n0250_p0066b24║乘義說，不約空宗也。如引法華為證，理亦可知矣。亦
X10n0250_p0066c01║是三宗對法相三時之說耳。〔法華云：十方佛土中，
X10n0250_p0066c02║唯有一乘法，無二亦無三，除佛方便說。〕演義釋云：
X10n0250_p0066c03║上三句正立，第四句釋疑。言無二亦無三者，古有多
X10n0250_p0066c04║說。大乘法師云：二即第二，三即第三，菩薩乘勝，故為
X10n0250_p0066c05║第一。此即生公意，未盡其旨。生公云：二者第二乘，三
X10n0250_p0066c06║者第三乘，亦應無第一。第一不乖所以大，故不無之。
X10n0250_p0066c07║既無二三，一亦去矣。意云：今日一乘深有玄致，所以
X10n0250_p0066c08║稱所以大。所以大者，義理深也。昔三乘中大據未融，
X10n0250_p0066c09║餘二則立為權。若約悲智萬行，不乖今日之一，故云
X10n0250_p0066c10║不乖所以大，故不無之。言既無二三，一亦去者，二三
X10n0250_p0066c11║既不立，大豈獨存？以臨門牛車亦同羊鹿，俱不得故，
X10n0250_p0066c12║並無體故，諸子皆索故，是知三皆空，指以為方便。若
X10n0250_p0066c13║天台慧公謂無二者，無有聲聞、緣覺二乘；無三者，總
X10n0250_p0066c14║無昔三乘。以皆非實故，宗說不同，任情去取。若望經
X10n0250_p0066c15║宗，但云一實，故云唯有一乘，而大乘法師以謂唯有
X10n0250_p0066c16║菩薩乘耳。〔注云：有三乘，但是方便之言。〕正釋下。問。
X10n0250_p0066c17║疑云：若唯有一，昔何況三？又華嚴經云：或有國中說
X10n0250_p0066c18║一乘，或二或三或四五，如是乃至無量乘。故今釋云：
X10n0250_p0066c19║若以如來方便，則多少皆得。十方國土及昔說三，乃
X10n0250_p0066c20║是方便，非是實也。〔其實為一乘。〕清涼釋云：此偈明
X10n0250_p0066c21║佛開權終歸一乘，故云其實為一乘。〔入楞伽說二
X10n0250_p0066c22║乘無實涅槃。〕流支所譯十卷者，楞伽此云不可往，
X10n0250_p0066c23║入楞伽王城故云入也。共引彼二四七三卷經文，皆
X10n0250_p0066c24║說二乘無實涅槃，明知定無趣寂，望其當分謂是無
X10n0250_p0067a01║餘涅槃。以大乘望之，但是深入三昧沈空多時，假言
X10n0250_p0067a02║涅槃以引劣器。〔但是三昧力故。〕者，經云：味著三昧
X10n0250_p0067a03║樂，安住無漏界，無有究竟趣，亦復不退還，乃至譬如
X10n0250_p0067a04║昏醉人，酒消然後覺。即性宗說彼後必迴心。故起信
X10n0250_p0067a05║七種迴心中，要是人無餘涅槃然後迴心。相宗謂入
X10n0250_p0067a06║無餘涅槃永不迴心也。〔涅槃經云：佛性者，名為一
X10n0250_p0067a07║乘。〕第二十七經云：佛性者，名為一乘。以是義故，一
X10n0250_p0067a08║切眾生悉有佛性。一切眾生實有一乘，以無明覆故，
X10n0250_p0067a09║不能自見。師子吼者，名決定說。決定說言：一切眾生
X10n0250_p0067a10║皆有佛性。凡是有心，定當作佛。即二十七經師子吼
X10n0250_p0067a11║品。〔涅槃皆為一性也。〕為字誤也。若疏中用唯字，以
X10n0250_p0067a12║疏為正。〔結喻世尊所化弟子。〕喻字誤，應作會字。此
X10n0250_p0067a13║即化城喻品云：十六王子於八萬四千劫為四部眾
X10n0250_p0067a14║廣說分別妙法華經，一一皆度六百萬億那由他恒
X10n0250_p0067a15║河沙等眾生，示教利喜。今釋迦即第十六王子，故云
X10n0250_p0067a16║爾時所化無量恒河沙眾生等，指現在諸比丘、未來
X10n0250_p0067a17║聲聞。及餘國所度者，即第十六王與所化之眾。自於
X10n0250_p0067a18║所得功德生滅度想，乃至餘國作佛，唯以佛乘而得
X10n0250_p0067a19║得度。此破趣寂。既無趣寂，則無定性二乘。二乘既無，
X10n0250_p0067a20║一乘義亦已顯矣。引彼經四文破之。此即初一餘國。
X10n0250_p0067a21║大鈔四云：有云：隨舉娑婆之外一國即是。若天台云
X10n0250_p0067a22║方便有餘土也。彼依智論所立四種國土：一、凡聖雜
X10n0250_p0067a23║居土，二、方便有餘土，三、實報無障礙土，四、常寂光土。
X10n0250_p0067a24║外救曰：（相宗學人）餘國信入者，是變化權聲聞，非趣寂者，
X10n0250_p0067b01║得引之破趣之義耶？答：今破之曰：此有二失：一、權必
X10n0250_p0067b02║化實，無實化誰？則汝有化無別用，無別用之失也。若
X10n0250_p0067b03║有不定性聲聞，故菩薩化為聲聞，誘令迴心，此則化
X10n0250_p0067b04║而有益。今汝宗中定性決不迴心，何用化為？既無所
X10n0250_p0067b05║化之機，能化無用二者，豈不談於一類怯弱眾生耶？
X10n0250_p0067b06║彼聞佛道長遠，心生怯弱，且趣寂滅。若知一滅永沈，
X10n0250_p0067b07║則不敢趣滅。今見從滅得起，此怯弱人便即趣寂，却
X10n0250_p0067b08║後得起。汝宗一滅不起，便成談彼已具足佛道，修六
X10n0250_p0067b09║度行。〔菩薩與記。〕即不輕品，說過去世佛令不輕與
X10n0250_p0067b10║記。〔汝等皆當作佛。〕者，示諸眾生皆有佛性故。利涉
X10n0250_p0067b11║法師不許此義。云何昔時菩薩預記？今日會上聲聞，
X10n0250_p0067b12║即諸弘法菩薩，謂藥王等，當與記也（演義之安國法師）。今釋
X10n0250_p0067b13║曰：論主昔為例，例於今後，今古道同。故今有人語諸
X10n0250_p0067b14║眾生言：汝心即是佛性，悟心修心定當作佛。即同彼
X10n0250_p0067b15║事。非謂往昔常不輕與，如今人授記，良由執己所宗，
X10n0250_p0067b16║致令不曉論意，而乃拒而不信。故知五性宗，人天親
X10n0250_p0067b17║化亦不得，況餘人乎？〔增上慢聲聞。〕慢有七種，謂：慢、
X10n0250_p0067b18║我慢、過慢、慢、過慢、增上慢、卑劣慢、邪慢。稱量自他，比
X10n0250_p0067b19║校同德，名之為慢。恃我凌他，名我慢。與他齊等，謂己
X10n0250_p0067b20║勝他，名過慢。他勝謂己勝，名慢過慢。未得謂得，名增
X10n0250_p0067b21║上慢。雖知下劣，反顧自矜，名卑劣慢。下毀經像，名為
X10n0250_p0067b22║邪慢。大鈔云：聲聞有四：一、決定聲聞，二、增上慢聲聞，
X10n0250_p0067b23║三、退菩提心聲聞，四、應化聲聞。應化聲聞、退菩提心
X10n0250_p0067b24║聲聞，如來與記。決定、增上慢，二種聲聞根未熟故，菩
X10n0250_p0067c01║薩與記。此中通破定性、無性也。身子二萬億佛所已
X10n0250_p0067c02║曾教化。又四大聲聞自陳舍父迯逝，明己先化。第三
X10n0250_p0067c03║周中引大通智勝佛所曾已廣化，皆是退已再發心
X10n0250_p0067c04║者，名退菩提心聲聞。富樓那內祕菩薩行，外現聲聞
X10n0250_p0067c05║身，阿難方便為侍者，羅睺羅密行，皆應化聲聞，根未
X10n0250_p0067c06║熟故。既云根未熟，則知他日必熟，決定迴心，非定性
X10n0250_p0067c07║也。大乘法師云：合言不熟，譯者誤。大鈔彈云：不可以
X10n0250_p0067c08║未字不順己宗，便判論文之錯。〔菩薩與授菩薩記
X10n0250_p0067c09║者。〕或云：宜改云與授菩提記。今謂此脫字也，宜依
X10n0250_p0067c10║演義。彼五末云：菩薩與授記。菩薩授記者，楞伽經何
X10n0250_p0067c11║以說五性？前引涅槃第九無定五性，故有此疑。若相
X10n0250_p0067c12║宗引大莊嚴論及瑜伽論，說有二種：一、時邊，二、畢竟。
X10n0250_p0067c13║言時邊者，梵語迦羅按多，此云暫時無圓寂法。此又
X10n0250_p0067c14║有二：一者、闡迦，此云樂欲，謂樂欲住生死故，雖有大
X10n0250_p0067c15║乘種性，而增上邪見焚燒一切善根。二者、阿闡提迦，
X10n0250_p0067c16║此云無欲，謂不樂欲入涅槃故，即悲增菩薩常願度
X10n0250_p0067c17║生，生界若盡，方入涅槃。二、畢竟者，梵語阿顛底迦，此
X10n0250_p0067c18║云畢竟，謂畢竟無解脫因故，即無種性人。評曰：前二
X10n0250_p0067c19║即時邊，約時以言，謂暫時無圓寂法者，正同楞伽二
X10n0250_p0067c20║種。演義云：彼之所引，證無性義。今釋其所引，還成有
X10n0250_p0067c21║性，非無性也。何者？以彼經言：非焚燒一切善根者，常
X10n0250_p0067c22║不入涅槃。則有入義也。此意則明楞伽焚燒善根者，
X10n0250_p0067c23║後必入大悲，菩薩常不入，非實不入也。〔謗菩薩藏。〕
X10n0250_p0067c24║即此所引莊嚴瑜伽，謂雖有大乘種性之人也。然則
X10n0250_p0068a01║既云雖有大乘種性，故知二論同楞伽，非畢竟無也。
X10n0250_p0068a02║故云彼宗所引不曉經意。〔攝論。〕正名攝大乘論，即
X10n0250_p0068a03║無著菩薩造。釋此論有多家：一、無性菩薩釋論，即名
X10n0250_p0068a04║無性攝論；二、世親釋論，有十卷，唐三藏譯，名世親釋
X10n0250_p0068a05║論；三、梁朝真諦譯，亦世親釋論，十五卷，名梁攝論。今
X10n0250_p0068a06║云攝論即本論，釋論即梁論。若大鈔即云梁論，第八
X10n0250_p0068a07║云：然彼論成立正法，以一乘居三乘之後，以一破三，
X10n0250_p0068a08║故知三乘不了也。〔已說當說。〕已說注般若深密之
X10n0250_p0068a09║類。問：他宗將華嚴亦在已說之數，莫不及法華耶？答：
X10n0250_p0068a10║大鈔通伏難云：設將已說該著華嚴，若彼法華亦為
X10n0250_p0068a11║易信，始成正覺便說一極，上根所受不對昔權故。
X10n0250_p0068a12║〔祕要之藏。〕正注云云，乃至云云，乃至似覺重繁。今
X10n0250_p0068a13║謂云云，言祕要之藏有如雲之義也。乃至即超簡文
X10n0250_p0068a14║云：不可分布妄授與人，諸佛世尊之所守護。〔注：昔
X10n0250_p0068a15║經雖妙，猶滯三乘。〕滯字之誤，大鈔即帶字。昔經即
X10n0250_p0068a16║法華已前諸部般若等經，帶權說實，曾未明言說唯
X10n0250_p0068a17║一實。今既破三，唯明一極，故多嫉怨。涅槃雖明一極，
X10n0250_p0068a18║法華已破三故，便易信受。良以破三，顯三顯一。法華
X10n0250_p0068a19║如刈穫，涅槃如拾穟。故涅槃經三十六云：昔於靈山
X10n0250_p0068a20║說法華經，八千聲聞得授記別。如秋收冬藏，更無所
X10n0250_p0068a21║為。即其義耳。〔注：今果有保執五性三乘，不信唯一
X10n0250_p0068a22║經文，驗矣。〕問：今見人間講讚諷誦書寫之處，聞者
X10n0250_p0068a23║莫不敬信。佛言難信，莫是錯耶？答：大鈔云：見聞讚誦
X10n0250_p0068a24║生毀謗者，千中無一二。敢如此者，佛言難信者，定是
X10n0250_p0068b01║不信一切眾生及三乘賢聖皆同一味，如來知見為
X10n0250_p0068b02║疑謗矣。若保執三乘五性不信一者，深為不可也。
X10n0250_p0068b03║〔疏。唯心妄。〕妄之一字，性宗貶之。若彼自宗，不言是
X10n0250_p0068b04║妄。若約緣慮，此通八識心；若約集起，唯第八心。注：八
X10n0250_p0068b05║識亦約通說。鈔：注現行第八，名異熟識等，唯約第八
X10n0250_p0068b06║義說。〔謂此心識從惑業生。〕業是有支習氣，惑是我
X10n0250_p0068b07║執習氣。識種。識即生滅識，當體是也，種即名言習氣。
X10n0250_p0068b08║有為法各別親，種作有為法各別因。〔鈔注：以現在
X10n0250_p0068b09║第八名異熟識。〕在字誤。大鈔行字為正。〔異熟識。〕
X10n0250_p0068b10║者，約現行果為名，以因通善惡（十善十惡），果招無記。所感
X10n0250_p0068b11║總報之身，即第八識中相分。謂一切有漏可記別之
X10n0250_p0068b12║法為因，能感第八無記之果。因果種別，故名為異。任
X10n0250_p0068b13║運酬因，故名為熟。果異因熟，故云異熟（有漏有記善惡為因，有漏
X10n0250_p0068b14║無記為果，無漏善非此名也）。〔注：熏習成種，招此識果，酬引業故。〕
X10n0250_p0068b15║以過去煩惱及業熏習，於識成種，故招此果。〔引業。〕
X10n0250_p0068b16║亦名總業，如持五戒，招得人身，約喻如繢像圖形。其
X10n0250_p0068b17║第六識酬滿業，從異熟起，名異熟生，不名異熟，有間
X10n0250_p0068b18║斷故。滿業亦名別報業，如人之妍媸長短，約喻如頓
X10n0250_p0068b19║眾彩。俱舍云：一業引一生，多業能圓滿，繢像先圖形，
X10n0250_p0068b20║然後填眾彩。然其引業能造之惡，要是第六意識所
X10n0250_p0068b21║起（第六識心是能造，業是所造），而其滿業能造之思，從五識起。
X10n0250_p0068b22║〔注：唯識偈云：由諸業習氣，二取習氣俱，前異熟已
X10n0250_p0068b23║盡，復生餘異熟。〕唯識論云：既唯是識，何有有情生
X10n0250_p0068b24║死相續？彼頌答云：由諸業等。由諸業者，福非福不動，
X10n0250_p0068c01║即有滿善不善思業。此雖纔起，無間即滅，無義能招
X10n0250_p0068c02║當異熟果，而熏本識起自功能也。習氣者，即此功能
X10n0250_p0068c03║說為習氣，是業氣分熏習所成。如是習氣展轉相續，
X10n0250_p0068c04║至成就時招異熟果，此即有支習氣。〔二取〕者，即相
X10n0250_p0068c05║分、見分，或名、色為二，或心王、心所為二，或本、末為二。
X10n0250_p0068c06║習氣者，彼所熏發，親能生彼本識上功能，名二習氣，
X10n0250_p0068c07║即是我執、名言二種習氣，取我、我所及取名言而熏
X10n0250_p0068c08║習故。俱者，謂業種、二取種，俱是疎親互相助義，業招
X10n0250_p0068c09║生顯，故偈先說也。前異熟已盡者，前前生業異熟果，
X10n0250_p0068c10║復生餘異熟者，後後生業異熟果受用盡時，復別能
X10n0250_p0068c11║生餘異熟果也。上依大鈔所注釋之。若略鈔七云：能
X10n0250_p0068c12║取、所取為二取。彼釋云：能取者，即心所法，謂能貪妄
X10n0250_p0068c13║心；所取者，即所貪財、色等，能信善心等。例之。〔依生
X10n0250_p0068c14║滅識種建立生死及涅槃因。〕與前小乘依六識三
X10n0250_p0068c15║毒建立染淨義同。但此是法相，大乘依第八生滅識
X10n0250_p0068c16║耳。故注云：依識生死即是染義，轉識成智即是淨義。
X10n0250_p0068c17║故攝論第一云：無始時來一切法等依，由此有諸趣
X10n0250_p0068c18║及涅槃。證得見演義（二十一）。〔八識之心通如來藏。〕性
X10n0250_p0068c19║宗雖云八識，前七但是第八差別功能，無別體即，故
X10n0250_p0068c20║是本覺真心。
X10n0250_p0068c21║〔疏：真如凝然。注：八識生滅，故非隨緣。〕既業、惑辨生，
X10n0250_p0068c22║明知真如不變。故唯識論釋真如云：真謂真實，顯非
X10n0250_p0068c23║虗妄；如謂如常，表無變易。性宗，則真者，體無偽妄；如
X10n0250_p0068c24║者，性無改異。然相宗云真實者，但是不虗妄，未能指
X10n0250_p0069a01║出真如心體。心體是有法，真實是宗法。若不指真如
X10n0250_p0069a02║為心體，即闕前陳也。（彼宗以有法為前陳。）是故相宗，真如唯凝
X10n0250_p0069a03║然不變，無隨緣義；性宗，則具不變、隨緣二義。若大疏
X10n0250_p0069a04║（二十二）云：唯識論等亦說真如是識體性。但後釋者定
X10n0250_p0069a05║言不變，失於隨緣，過歸後輩耳。鈔：（二十一）云：唯識論云：
X10n0250_p0069a06║此諸法勝義亦即是真如常如其性故即唯識實性。
X10n0250_p0069a07║釋曰：既用真如為識體性，明知天親亦用如來藏而
X10n0250_p0069a08║成識體。但釋論云人唯立不變，故云過歸後輩。然空
X10n0250_p0069a09║宗亦說隨緣義，以對相宗故。若以性宗對揀，則非隨
X10n0250_p0069a10║緣，非不變。〔如來藏。〕藏中有如來，故名如來藏。有財
X10n0250_p0069a11║釋也，非謂藏是如來。如櫃中有金，非櫃即是金。自性
X10n0250_p0069a12║清淨心，因無明風動，成其染心等。起信云：無明為因
X10n0250_p0069a13║生三細，境界為緣生六麤。此中取無明為因生三細，
X10n0250_p0069a14║三細既屬賴耶，已成就識藏。問：次前云淨心為因，不
X10n0250_p0069a15║覺為緣生三細，今何云無明為因耶？答：彼論三細六
X10n0250_p0069a16║麤，各有兩重。因緣義者，如水為因，風為緣，生於波浪。
X10n0250_p0069a17║次義者，真不起妄，乃是妄託真生，謂無明託真心而
X10n0250_p0069a18║起妄。其三細以無明為因，淨心為緣，如水性不動，風
X10n0250_p0069a19║託水而現。波浪是風之相，非水之相，是故風是親因，
X10n0250_p0069a20║水為疎緣。前即約識，此即約相，所約異故，分心相之
X10n0250_p0069a21║別。今取次義，業識為因，境界為緣，生於六麤。又境界
X10n0250_p0069a22║為因，業識為緣亦然，即夢識、夢境互為因緣耳。〔注：
X10n0250_p0069a23║此與破相宗中無性即圓成義意稍異，如下料簡。〕
X10n0250_p0069a24║如鈔四初，已具前文。〔疏真俗條然。〕大疏鈔云：迢然，
X10n0250_p0069b01║彼傳寫之誤也。
X10n0250_p0069b02║〔疏：第一義空，該通真妄。〕俗諦當體即空，真諦離一
X10n0250_p0069b03║切諸法之相故空。以是即妙有之真空，故該通於真
X10n0250_p0069b04║妄。〔注四重二諦。〕依唯識有四勝義，依瑜伽有四世
X10n0250_p0069b05║俗。以四世俗對四勝義，則有四重二諦，已見前文（二半）。
X10n0250_p0069b06║仁王經：於諦常自二，於解常自一。彼經：波斯匿王言：第
X10n0250_p0069b07║一義諦中有世諦不？若言無者，智不應二；若言有者，
X10n0250_p0069b08║智不應一。佛言：汝今無聽，我亦無說。無聽無說，即為
X10n0250_p0069b09║一二。應又偈云：無相第一義，無有無他作，乃至照解
X10n0250_p0069b10║見，無二三諦常。不即如鈔云云。謂：雖有二諦智無二，
X10n0250_p0069b11║二智即體照即用。〔涅槃經世諦即第一義諦。〕文殊
X10n0250_p0069b12║云：世尊！第一義諦中，有世諦不？世諦之中，有第一義
X10n0250_p0069b13║諦不？如其有者，即應一諦；如其無者，將非如來虗妄
X10n0250_p0069b14║說耶？佛言：世諦者，即第一義諦。世尊！若爾，則無二諦。
X10n0250_p0069b15║佛言：方便隨機，說有二諦。謂本唯一諦，解或分二，則
X10n0250_p0069b16║二而不二（仁王經），不二而二（涅槃經）。一二自在，為真二諦。
X10n0250_p0069b17║大疏云：涅槃唯一，仁王無二。即斯義也。〔性宗二諦，
X10n0250_p0069b18║不即不離，以敵對相宗條然，故但云即也。〕相宗務
X10n0250_p0069b19║在分折空有，故二諦條然；性宗務在融通不二，故二
X10n0250_p0069b20║諦相即。性宗具有二諦：真諦、俗諦、第一義諦。疏云：第
X10n0250_p0069b21║一義空，該通真妄，即第三諦也。
X10n0250_p0069b22║〔疏：四、相前後。〕釋論有四種四相：一、麤重過患四相，
X10n0250_p0069b23║亦名長時四相；二、微細過患四相，亦名剎那代謝四
X10n0250_p0069b24║相；三、無常功德四相；四、常住功德四相。四種竝是治
X10n0250_p0069c01║惑，約逆流說。又前二亦通順流，今即剎那四相也。謂
X10n0250_p0069c02║初有名生，生已住世名住，住別前後名異。表此現在
X10n0250_p0069c03║法後還滅無，故立滅相；現且未滅，故云前後。只於現
X10n0250_p0069c04║在法中說四相義，故大疏云同時四相也。大鈔引唯
X10n0250_p0069c05║識論云：此依剎那假立四相。（此證同時之言。）大疏但云滅表
X10n0250_p0069c06║後無者，唯此一句異於法性，不許同時故。若集解云：
X10n0250_p0069c07║此是一期四相。（應即四中長時四相。）然演義六云：此依剎那假
X10n0250_p0069c08║立此相。今從祖師。問：滅表後無，應是未來，何云過去
X10n0250_p0069c09║耶？答：非約長時，今是剎那假立四相。滅是無故，即現
X10n0250_p0069c10║在之落謝，故云過去。大鈔：注云：簡異小乘，生在未來，
X10n0250_p0069c11║住異滅是現在故。〔疏：四、相同時。〕大鈔亦云：以性滅
X10n0250_p0069c12║為滅，故得同時。前是假立四相，故滅不同時。又云：此
X10n0250_p0069c13║教以所相法體隨法性融通，故能相之相亦生滅而
X10n0250_p0069c14║無礙。〔故楞伽云：一切法不生，我說剎那義。〕梵語剎
X10n0250_p0069c15║那，此云極少，謂時之極少。俱舍云：壯士一彈指頃，有
X10n0250_p0069c16║六十剎那。一百二十剎那為一咀剎那，六十咀剎那
X10n0250_p0069c17║為一臘縛，三十臘縛為一牟呼栗多，五十牟呼栗多
X10n0250_p0069c18║為一時，十二時為晝夜。言一切法不生者，起信疏解
X10n0250_p0069c19║云：以剎那流轉，必無自性；無自性故，即是無生；若非
X10n0250_p0069c20║無生，則不流轉。是故契無生者，方見剎那也。又攝論
X10n0250_p0069c21║云：時雖無量，攝在一剎那。此中一剎那者，即謂無念。
X10n0250_p0069c22║〔三世皆空，故體即滅。〕大鈔云：體性即滅。今鈔脫一
X10n0250_p0069c23║性字。淨名自有二義：同楞伽生、滅同時，故體性即滅；
X10n0250_p0069c24║次約三世皆空，故體性即滅。若得無念者，則知心相
X10n0250_p0070a01║生、住、異、滅，以無念等故。上文云：一切眾生不名為覺，
X10n0250_p0070a02║未離無始無明之念故。若得無念下，彼疏云：若至心
X10n0250_p0070a03║源，得於無念，徧知一切眾生一心動轉、四相差別。以
X10n0250_p0070a04║無念等者，彼疏云：即釋成上義。疑云：佛得無念，眾生
X10n0250_p0070a05║有念，何能知邪？釋云：眾生有念，本來無念。佛既得彼
X10n0250_p0070a06║無念，無念與念本來平等，故云以無念等故，是故得
X10n0250_p0070a07║知也。又四相念中各即無念，故云無念等也。是故得
X10n0250_p0070a08║無念者，徧知四相諸念也。而實無有始、覺之異云云。
X10n0250_p0070a09║彼疏云：雖始得無念之覺，然其所覺四相本來無起，
X10n0250_p0070a10║待何不覺而有始、覺之異？以四相俱時而有下，（本論云：俱
X10n0250_p0070a11║時，此云同時。大鈔亦然。蓋同字合此疏，故特用之。）彼疏云：釋成所標，而實無
X10n0250_p0070a12║有等義也。以彼四相一心所成，無有前、後；離淨心，無
X10n0250_p0070a13║別自體；無自體故，本來平等，同一本覺。是故無始、覺
X10n0250_p0070a14║之異。問：四相既其俱時，何故上文覺有前、後？答：唯一
X10n0250_p0070a15║夢心，處夢之士謂為前、後。大覺之者，知夢四相唯一
X10n0250_p0070a16║淨心，無有體、性可辨前、後，故云俱時，無有自立等也。
X10n0250_p0070a17║〔疏：根後緣境斷惑。〕此約見道已去說。演義云：根本
X10n0250_p0070a18║智（亦名正體智）依真如而有後得智，依根本智而有緣境
X10n0250_p0070a19║者，因明斷證，復說緣境。根本緣真，後得緣俗，以彼宗
X10n0250_p0070a20║中二智不融，二境不即故。但義說雙觀，而常別照斷
X10n0250_p0070a21║惑者，此二智或如次斷迷理、迷事二種隨眠。今根本
X10n0250_p0070a22║雙斷二種隨眠，後得唯斷迷事者，非約一人先雙斷，
X10n0250_p0070a23║又更別斷也。故唯識論橫論斷惑力用云：根本有證
X10n0250_p0070a24║如了俗之義，故雙斷二種隨眠；後得不親證真如，故
X10n0250_p0070b01║不斷迷理。斷迷理時，即觀理境；斷迷事時，即觀事境，
X10n0250_p0070b02║故不相即。既言根本有雙斷義，則義說雙觀；後得既
X10n0250_p0070b03║不斷於迷理，還成別照，不同法性一斷一切斷也。故
X10n0250_p0070b04║大疏云：義說雙觀，決定別照。（大鈔云：疏影略而說。約斷惑，應言義說雙斷，而
X10n0250_p0070b05║實別斷。）〔疏：以有為智證無為理。〕大鈔云：此即唯約根
X10n0250_p0070b06║本智說。上明斷惑，此辨證理。前但就所觀論不即（能觀、
X10n0250_p0070b07║能斷，智體不二故），今就能、所證心境明不即（有為、無為別故）。隨眠。成
X10n0250_p0070b08║唯識論云：隨逐有情，眠伏藏識，隨增過增患，故名隨
X10n0250_p0070b09║眠。即煩惱、所知二障種（二障有現行、種子、習氣，三種不同）。〔智是有
X10n0250_p0070b10║為。注：以轉識而得，有始無終，故屬有為。〕問：轉識成
X10n0250_p0070b11║四智，與根本後得二智何別？答：相宗根後二智，亦即
X10n0250_p0070b12║轉八妄識而成大圓鏡智，大同根本智，餘三大同後
X10n0250_p0070b13║得智，寬局小異。又相宗以無分別智為根本智，性宗
X10n0250_p0070b14║以本覺為根本智。（演義十八）〔理是無為。注：但是顯得不
X10n0250_p0070b15║是修生。〕清涼云：菩提為能證，智唯是修；生、涅槃是
X10n0250_p0070b16║所證，理唯約脩，顯無煩惱故。或智及理，皆相即也。明
X10n0250_p0070b17║性宗能、所證相即。大鈔云：初明無斷，即斷惑之義，謂
X10n0250_p0070b18║不二而二，有能、所斷；二而不二，煩惱即菩提故。故大
X10n0250_p0070b19║疏云：照惑無本，即是智體。今鈔引智論云：菩提，菩提
X10n0250_p0070b20║斷，俱名為菩提。故云惑即菩提。後別明內證之相，即
X10n0250_p0070b21║緣境之義，謂不二而二，有能、所照；二而不二，即智即
X10n0250_p0070b22║如。謂智有二能：一、能斷惑，二、能證理。上說斷惑，今明
X10n0250_p0070b23║證理，即此智體。本唯無念，不能自立，因惑說智，智無
X10n0250_p0070b24║自性，即是如體。故大疏云：照體無自，即是證如。今鈔
X10n0250_p0070c01║引華嚴云：無有智外如等，俱名為菩提。鈔：六云：相宗
X10n0250_p0070c02║多約二智，空宗多約二斷。攝論云：二知（根後）二斷為菩
X10n0250_p0070c03║提體。智論云：菩提，菩提斷，俱名為菩提。大鈔：九云：二
X10n0250_p0070c04║論文異義同。若作小異解者，攝論雙取空、相二宗，智
X10n0250_p0070c05║論合取。次云：性空、如理、如量智為菩提體。若爾，智論
X10n0250_p0070c06║之文通空、性二宗，用今取性宗耳。〔無有智外，如云
X10n0250_p0070c07║云。〕演義（十九）有三意，一約如體性空，故智外無如，智
X10n0250_p0070c08║體性空，故如。二故如外無智。二約如智一味，同一真
X10n0250_p0070c09║體，安得智外更有如，如外更有智。三約事事無礙，舉
X10n0250_p0070c10║一全收等。〔注：見即是見道之智也。〕相宗見道之智，
X10n0250_p0070c11║即無分別智，親證二空所顯真如之理。以智是轉識
X10n0250_p0070c12║而得，故屬有為。所證真如之理屬無為，故不相即。若
X10n0250_p0070c13║性宗，則見道之智即真如，故相即。問：能證之智，即轉
X10n0250_p0070c14║識而得，豈與無分別智是同邪？答：無分別智，即根本
X10n0250_p0070c15║智，亦名正體智。若約斷惑，名能斷道（二障為所斷道）。與大圓
X10n0250_p0070c16║鏡智，其體則一也。但隨其所對，立名小異。在彼相宗，
X10n0250_p0070c17║能所不即耳。〔注轉第八識云云。〕大鈔（十四）云：六、七因
X10n0250_p0070c18║位轉，五、八果位轉。因位轉者，地前皆是有漏，至初地
X10n0250_p0070c19║見道，能斷分別二障，顯得二空真如。六、七二識齊轉，
X10n0250_p0070c20║成妙觀察智、平等性智，皆是無漏。若出觀時，還是有
X10n0250_p0070c21║漏。第六識至八地，二執永伏，得無漏七識，我執亦永
X10n0250_p0070c22║伏滅，捨賴耶名，名異熟識。五、八果位轉者，八是總報
X10n0250_p0070c23║主，能轉三界有漏三性種子及有漏根身，故十地滿
X10n0250_p0070c24║心最後解脫道中方永棄捨，齊證般若。解脫法身純
X10n0250_p0071a01║無漏界，大圓鏡智盡未來際。前五者，由根是第八相
X10n0250_p0071a02║分，第八因中有漏，有漏根不發無漏五識，故至果位，
X10n0250_p0071a03║與第八一時轉，成大圓鏡智，成所作智。前五既是第
X10n0250_p0071a04║八相分，故第八未轉時，前五亦未轉耳。若四智攝於
X10n0250_p0071a05║三身，大圓鏡智成自受用身，故說報身有為無漏。平
X10n0250_p0071a06║等性智成他受用身，成所作智，成變化身。妙觀察智
X10n0250_p0071a07║是自、他、報身之總，故不別配之。（若法身章配自、他、受用身。）上相宗
X10n0250_p0071a08║依唯識論云耳章，約始教，鏡智攝自性身，平等、妙觀
X10n0250_p0071a09║二智攝受用身（自也），成所作智攝變化身。然亦大同小
X10n0250_p0071a10║異。次約終教，鏡智攝法身，平等性智攝報身，餘二智
X10n0250_p0071a11║攝化身。〔此智既依生滅識種四相所遷。〕大鈔云：此
X10n0250_p0071a12║二句出有為所以。以從種生，生則有為，況能生識體
X10n0250_p0071a13║是生滅，所生之智安非有為？既是修生有為，必有有
X10n0250_p0071a14║為之相，謂生、住、異、滅，故云四相所遷。
X10n0250_p0071a15║〔疏智依如來藏，故佛化身云云。〕此正顯無為。其化
X10n0250_p0071a16║身最劣，尚是常住；報身更勝，安得無常？〔既上明世、
X10n0250_p0071a17║出世智依如來藏。〕躡次前科，見道之智即真如如
X10n0250_p0071a18║來藏，故云：既上明智依如來藏，若相宗從生滅識生，
X10n0250_p0071a19║則是有為。今依如來藏，所依常故，能依亦常。始覺同
X10n0250_p0071a20║本，始謂始覺，本謂本覺。本覺理有，眾許是常；始覺修
X10n0250_p0071a21║生，義同無常。今以始覺同本，無復始、本之異，豈無常
X10n0250_p0071a22║邪？若是無常，何得而言無有始、本之異？今言不異，明
X10n0250_p0071a23║即是常，則非有為，非一，非異。大疏云：則有為、無為，非
X10n0250_p0071a24║一，非異。有本略，鈔：亦然。今難，義亦可通。今從大疏，故
X10n0250_p0071b01║大鈔釋云：以約生滅，義同有為，全同藏性，故即無為。
X10n0250_p0071b02║本覺義同無為，始覺即是有為。今說始、本，明其不一；
X10n0250_p0071b03║妨本不二，明其非異。〔恐人謂言：但是不斷常，非凝
X10n0250_p0071b04║然常。〕莊嚴論云：常有三種：一、本性常（即凝然常），謂自性
X10n0250_p0071b05║身，此身本來常住故；二、不斷常，謂受用身，恒受法樂，
X10n0250_p0071b06║無間斷故；二、相續常，謂變化身，沒已復現，化無盡故。
X10n0250_p0071b07║問：吾今此身，即常即法，教章證頓教，演義證終教。今
X10n0250_p0071b08║證性宗，何者是邪？答：終、頓竝是性宗，其義一揆，隨引
X10n0250_p0071b09║皆得。佛身無為云云。淨名經云：阿難晨朝持鉢，而居
X10n0250_p0071b10║士問之。答：以世尊身有小疾，當用牛乳，故來至此。時
X10n0250_p0071b11║維摩詰言：止！止！莫作是語。如來身者，金剛之體，當有
X10n0250_p0071b12║何疾？轉輪聖王以少福故，尚得無病，豈況如來無量
X10n0250_p0071b13║福會？如來身者，即是法身，非思欲身。佛身無漏，諸漏
X10n0250_p0071b14║已盡；佛身無為，不墮諸數。如此之身，當有何疾？〔疏：
X10n0250_p0071b15║就機則三，約法則一。〕就機，三草不同；約法，一雨所
X10n0250_p0071b16║潤。三權一實，此是性宗和會。若彼相宗，與此相返。然
X10n0250_p0071b17║法華已前，說三乘不云是權，說一乘不云是實。所說
X10n0250_p0071b18║一實，含在三乘中。法華會中，方說三乘是權，一乘是
X10n0250_p0071b19║實。破三顯一，會三歸一。今以法性會彼三乘，即斯意
X10n0250_p0071b20║也。知其所以二教權實不同，則無違諍耳。〔疏：新熏，
X10n0250_p0071b21║則五本有無二。〕鈔：性、相對論，謂相宗新熏有五，本
X10n0250_p0071b22║有亦說有五。若性宗，則新熏有五，本有無二。新熏有
X10n0250_p0071b23║五者，約熏習或五種性，依真長時，故說各別。本有無
X10n0250_p0071b24║二者，約本有佛性，理不容差，故說有心定當作佛。
X10n0250_p0071c01║〔鈔云：今但會經文五性之意，不約彼執。〕大鈔云：今
X10n0250_p0071c02║借其言，不依其義。評曰：性、相二宗說五性是同，但性
X10n0250_p0071c03║宗約新熏說有五性，後以本有、無二而會之耳。鈔又
X10n0250_p0071c04║曰：習近聲聞，習近緣覺，習近菩薩，成三乘種性。若但
X10n0250_p0071c05║習近三乘，成不定性，不定偏執故；若都不習近三乘，
X10n0250_p0071c06║成無性。與演義同。教章云：修六度串習行已，位到堪
X10n0250_p0071c07║任，成菩薩種性；若習近小行，到忍位，成聲聞性。獨覺
X10n0250_p0071c08║準知。三行隨修，一行未至本位，成不定性；三行全未
X10n0250_p0071c09║修，成無性。折薪云：無性二祖皆同，餘四小異。清涼但
X10n0250_p0071c10║以偏習為定性，俱習為不定性。賢首以三乘各至本
X10n0250_p0071c11║位為定性，未至為不定性，故云小異。以教章據瑜伽，
X10n0250_p0071c12║種性必具性習，故要至位、不至位說。清涼約二宗不
X10n0250_p0071c13║克位，出瑜伽意也。評曰：章中五性在明種性中說，故
X10n0250_p0071c14║以始教直進菩薩三賢之前，十信滿心堪任位成種
X10n0250_p0071c15║性，迴心二乘至四加行中忍位成種性故。清涼約性
X10n0250_p0071c16║相對論故，略言大槩。圭山亦然。問：約終教若竝有性，
X10n0250_p0071c17║如何建立五種性中無性邪？答：論自有釋，故寶性論
X10n0250_p0071c18║云：一向說闡提無涅槃性、不入涅槃者，此義云何？為
X10n0250_p0071c19║欲顯示謗大乘因故。此明何義？為欲迴轉誹謗大乘
X10n0250_p0071c20║心，依無量時故。作是說已，彼實有淨佛性故。（言無量時者，即
X10n0250_p0071c21║上文云：依其長時，故說各別。）問：始教決定說有無性，眾生終教竝
X10n0250_p0071c22║皆有性，云何會通？答：佛性論云：何故復有經說闡提
X10n0250_p0071c23║眾生決定無有般涅槃性？若爾，二經便自相違，如何
X10n0250_p0071c24║會通？二說一了一不了，故不相違也。（上依教章）
X10n0250_p0072a01║鈔第四
X10n0250_p0072a02║〔疏二、對破相宗。〕性、相二宗，無出彼方。若就西域文
X10n0250_p0072a03║殊、龍樹辨之，即是性宗。清涼云：圓器受法不圓，得之
X10n0250_p0072a04║由人。皆為了義。若就此方末計辨之，遂有空宗之別，
X10n0250_p0072a05║如羅什門人唐朗、竺汰是也。禪源詮都序云：性、相相
X10n0250_p0072a06║對，條然易見。破相與顯性相對，禪講通迷。乃至故今
X10n0250_p0072a07║廣辨空、性二宗，有其十異等。今疏五別，仍例相宗十
X10n0250_p0072a08║別之八（除三性、二諦、空、有、離、即），共十有三別。問：若爾，何故清涼
X10n0250_p0072a09║唯簡法相邪？答：為貞觀以來，法相繁興，且破強敵。圭
X10n0250_p0072a10║山約此方末計，故亦簡之。〔疏無性本性。〕破相宗以
X10n0250_p0072a11║諸法無性即名真理，但掃長天之雲便名月也，曾未
X10n0250_p0072a12║顯體。法性宗以自心本性為真理，亦約諸法無性而
X10n0250_p0072a13║說，所顯性淨明體有，以異於彼相宗諸法皆空故。前
X10n0250_p0072a14║鈔云：法性與彼相宗中無性即圓成，義意稍異，如下
X10n0250_p0072a15║料簡之。然則異斯見耳。〔假名及中道，但約空說，注
X10n0250_p0072a16║如前不分教五義中所辨。〕前但舉中論偈，而不釋
X10n0250_p0072a17║却指大鈔，大鈔又却指在補闕卷中。若演義引天台
X10n0250_p0072a18║四教所解通教義云：或云：因緣所生法，不須破滅，體
X10n0250_p0072a19║即是空，而不得即假即中，皆順入空。何者？諸法皆即
X10n0250_p0072a20║空，無主我故；假亦即空，假施設故；中亦即空，離斷、常
X10n0250_p0072a21║二邊故。此三番語異，俱順入空。然假名及中道，但約
X10n0250_p0072a22║空說，義斯見矣。〔肇云：般若無知。〕即四絕論中第三。
X10n0250_p0072a23║論云：夫有所知，則有所不知。（妄心有知。）以聖心無知，故無
X10n0250_p0072a24║所不知。（聖心靈明，本無妄知。）肇公即性宗，謂般若之為絕乎有
X10n0250_p0072b01║無，泯諸生滅，照絕妄知，故無所不知。然性宗真智與
X10n0250_p0072b02║真知，但約因果之異，體不別也。空宗以分別為知，無
X10n0250_p0072b03║分別為智，知淺而智深。（南宗有云：荷澤所宗知見，故名之曰知見宗。此之見識，與
X10n0250_p0072b04║智光空宗無以異也。何者？錯認為見聞覺知之知，故寧知荷澤寂知，指體無念為宗。惜乎門戶無人，是亦不幸
X10n0250_p0072b05║矣。）雖云真智，意云亦不可得，冥然無所知耳。謂了一
X10n0250_p0072b06║切法空之智亦不存，是為真智。以空宗不得無所不
X10n0250_p0072b07║知之理，故鈔止引肇公般若無知一句而已。金剛新
X10n0250_p0072b08║記亦引之。別記以謂新記胸臆，故破云不合止引一
X10n0250_p0072b09║句。故知破人之難也。〔又云：惑智知無，真智無知。〕真
X10n0250_p0072b10║智常寂，本無生滅，故曰無知。惑智無體，隨塵生滅，故
X10n0250_p0072b11║曰知無。〔云何佛境界智？〕清涼科云：能知之智，約性
X10n0250_p0072b12║宗義。故今鈔云：能證之智，約空宗義。故以今釋。鈔：於
X10n0250_p0072b13║二中之下，注云：能證，故得知也。又彼是十信，故云證。
X10n0250_p0072b14║大鈔云：能知之智者，順清涼所科故。〔注：如空者，無
X10n0250_p0072b15║若干也。〕新記云：若干者，虗位也，如言某甲。別記破
X10n0250_p0072b16║之，乃云：顏師古云：設數之解也。天台輔行云：若，如也；
X10n0250_p0072b17║干，數也。謂如其數。華嚴音義云：漢書胡廣云：若，順也；
X10n0250_p0072b18║干，求也。當順所求而與之。評曰：設數、如數，二說頗優。
X10n0250_p0072b19║今鈔云：無若干者，遣前權智所之三世也。謂實智慧
X10n0250_p0072b20║境，平等如空，無有三世，即權實無礙，為佛境智。〔云
X10n0250_p0072b21║何佛境界知？〕清涼科云明知體相，今鈔云明心體
X10n0250_p0072b22║相者，以彼疏云知即心體故，以真如即是心之體故，
X10n0250_p0072b23║取彼疏義易之也。謂性宗以通凡聖，該理智之真性，
X10n0250_p0072b24║謂之真知，以有異於空宗真知，唯佛果唯能證而已
X10n0250_p0072c01║矣。〔非識所能識云云。〕此一偈即法華一部所詮之
X10n0250_p0072c02║總要。故清涼云：法華佛之知見，一偈開示而無遺。即
X10n0250_p0072c03║此是也。然華嚴開示約自性清淨，法華開示約離垢
X10n0250_p0072c04║清淨，故不同也。〔注：又前唯佛果云云。〕辨疑誤云：此
X10n0250_p0072c05║非演義文，從然上兩重下方是。圭山評：語應演義元
X10n0250_p0072c06║脫文，既注中一半不是演義，何云注書是彼鈔邪？后
X10n0250_p0072c07║人殊不對看。評曰：此即圭自意取演義文外之意，足
X10n0250_p0072c08║為兩重。若謂彼鈔脫文，豈古今諸本皆脫乎？〔注：佛
X10n0250_p0072c09║智自在，此等通凡聖。〕大鈔等字在上，此字在下，然
X10n0250_p0072c10║大鈔為正。〔瞥起亦非真知。〕辨疑誤云：對彼疏此句
X10n0250_p0072c11║下，大、小鈔皆脫，故亦非心境界一句。此四句皆結就
X10n0250_p0072c12║經文，何獨此句不結入經？乃傳寫脫也。評曰：如其所
X10n0250_p0072c13║議，則意、義連貫。又恐疏主別有深意，不可得而知已。
X10n0250_p0072c14║〔注：忘心遺照。〕大鈔云遣照，演義八亦然，今鈔悞也。
X10n0250_p0072c15║〔注勝天王云云。〕勝天王白佛言：世尊！云何如如？佛
X10n0250_p0072c16║言：非言能說離相、無相，遠離思量，過覺觀境。心體離
X10n0250_p0072c17║念、無念，非有念可離、可無，故云性本清淨。彼疏云：心
X10n0250_p0072c18║體離念，即非有念可無知，故云性本清淨。演義云：以
X10n0250_p0072c19║起信心體離念雙會二宗，以北宗宗於離念，南宗宗
X10n0250_p0072c20║於無念。而南宗破北宗云：離念，則有念可離；無念，則
X10n0250_p0072c21║本自無之。離念如拂塵，無念如本淨。故今會之。馬鳴
X10n0250_p0072c22║起信既云心體離念，亦本自離，非有念可離，亦無念
X10n0250_p0072c23║可無，即性淨也。體離念、無念，俱離二義也，以演義文
X10n0250_p0072c24║影略故。今鈔以義潤其文，得其妙矣。（大疏鈔皆二十三）〔注：
X10n0250_p0073a01║十信圓觀。〕大鈔云：十信觀圓，雖二鈔俱通，大鈔為
X10n0250_p0073a02║上。〔肇公云：知有有壞，知無無敗。〕知有有壞，有相無
X10n0250_p0073a03║空；知無無敗，亦不立。
X10n0250_p0073a04║〔疏二諦、三諦。〕空宗以鏡中影像為有是俗諦，達之
X10n0250_p0073a05║本空為真諦，便休不顯第一義諦。故引影公中論序
X10n0250_p0073a06║云：俗諦故有，真諦故無。故無著金剛論以布施福約
X10n0250_p0073a07║世俗諦故有，約勝義諦故空，亦唯二諦耳。若性宗色
X10n0250_p0073a08║即是空為真諦，謂影像即空；空即是色為俗諦，謂不
X10n0250_p0073a09║壞影像，以鏡明即第一義諦。約法則一真心性，非空
X10n0250_p0073a10║非色，能空能色是也。然真俗二諦，三宗無別，但性宗
X10n0250_p0073a11║於二諦之後，加第一義諦耳。又相宗二諦不即，空宗
X10n0250_p0073a12║二諦俱空，性空二諦無礙。〔疏三、性空宗依計。〕空處
X10n0250_p0073a13║即圓成，但約空理而說，亦無其體，故說三皆無性。問：
X10n0250_p0073a14║空宗三性皆空，何故注云有謂依計？答：約執情說。故
X10n0250_p0073a15║性宗圓成，亦約依計無體性而說，顯出真體與彼迴
X10n0250_p0073a16║心有異。然三宗三性，具如前文。二。〔疏佛德空。〕空唯
X10n0250_p0073a17║說二身。演義云：般若論說有二佛：一真佛，二非真佛。
X10n0250_p0073a18║初即法身，後即報化。合自受用歸法身，當體是空；合
X10n0250_p0073a19║他受用歸化身，名為報化，亦名應化。〔五、求不得。〕以
X10n0250_p0073a20║諸法性空，便為實相，無可相即，縱有報惡，亦皆即空，
X10n0250_p0073a21║故云佛德空宗。〔疏：五、求不得。〕一、即陰，二、離陰，三、如
X10n0250_p0073a22║來中有五陰，四、五陰中有如來，五、如來有五陰。如是
X10n0250_p0073a23║五求皆不可得，何故約五蘊說？五蘊是法報，今正破
X10n0250_p0073a24║法執故。〔由計我我所。〕大鈔及演義（十一）云：由外計我
X10n0250_p0073b01║我，然應脫所字。如來是我，五蘊是我所；五蘊是我，如
X10n0250_p0073b02║來是我所。計雖有五，不出於此。若爾，此鈔為優。〔相
X10n0250_p0073b03║離未必相有。〕大鈔云：相離如馬離牛，非牛有馬；相
X10n0250_p0073b04║有如人有馬，馬必離人。〔般若心經說無蘊處。〕等。問：
X10n0250_p0073b05║心經疏教興中云顯佛勝德，連珠云非佛德空，空之
X10n0250_p0073b06║存果即是性宗。今鈔諸部般若始教，但約始教佛德
X10n0250_p0073b07║空等，何邪？答：圓頓祖師何施不可？其心經在性宗言
X10n0250_p0073b08║之，三諦具足，佛德不空。今鈔且就空宗執計言之耳。
X10n0250_p0073b09║如連珠云彼成智光，此順疏主連珠，爾說甚為允當。
X10n0250_p0073b10║〔中百門論。〕宗致曰：三論及智論，羅什與生、肇、融、叡
X10n0250_p0073b11║同譯。謂龍樹菩薩造門論、中論、智論，聖天菩薩造百
X10n0250_p0073b12║論。百論廣彼破外道，門論廣破小乘。中論具彼內外，
X10n0250_p0073b13║智論解釋大部。中論具云：中觀論以中道所顯故，百
X10n0250_p0073b14║論以論有百偈故。十二門論約所遣所託為目。十二
X10n0250_p0073b15║者，總文之數也。門者，開通無礙之稱也。有本云：觀十
X10n0250_p0073b16║二門論，觀者，鑒照義。一、照俗，謂觀此十二類法。二、真，
X10n0250_p0073b17║謂即於此十二法上破相開示，照達真空，令心無寄，
X10n0250_p0073b18║故云觀也。又云：通辨三論，總以二諦中道為宗趣，廣
X10n0250_p0073b19║約三性說中道。清涼曰：意明此中空、有皆是中道。連
X10n0250_p0073b20║珠云：然幻有、真空雖通三性，諸祖釋義多就依他以
X10n0250_p0073b21║敘。諸宗立義不同，幻有、真空各約三宗以釋。故知三
X10n0250_p0073b22║論宗不可遽謂止屬空宗。今鈔止於空宗引用者，葢
X10n0250_p0073b23║成智光耳。集解謂三論止屬空宗者，不知其可也。
X10n0250_p0073b24║〔疏常樂我淨。〕性宗，佛德具有也。諸佛皆俱，此稱體
X10n0250_p0073c01║實德。摩訶般若、解脫、法身，皆具此四。謂凡夫諸佛本
X10n0250_p0073c02║有之德，不待修生，即真如體相，性德圓備，本來常樂
X10n0250_p0073c03║我淨也。具如前說。一。〔疏：身知通光云云。〕身智通光，
X10n0250_p0073c04║稱性無盡，有異空宗，有相即妄。辨疑誤云：此是圓、別
X10n0250_p0073c05║教中義。今原此文，似失校勘。大疏及禪源詮合後三
X10n0250_p0073c06║教，於第三顯示真心，即性教亦攝一切了義經，竝得
X10n0250_p0073c07║通用。今略疏是始、終對辨。科云：復開始、終二教，自有
X10n0250_p0073c08║三宗。又鈔云：除圓、頓稱性教外，自有三宗。今於終教
X10n0250_p0073c09║不可引用。評曰：大疏、禪源詮亦是終教為能揀，何甞
X10n0250_p0073c10║不同？略疏鈔從前通引一乘了義經以證之，何止於
X10n0250_p0073c11║此而生疣贅？廣、略疏鈔皆圭峰之作，何止大疏合後
X10n0250_p0073c12║三，而此不然邪？如教章以後一為實，十義揀三乘，引
X10n0250_p0073c13║攝論證一居三，後攝論是別教一乘乎？故知但通引
X10n0250_p0073c14║一乘一性之經，以證成建立一乘之義。彼既若爾，此
X10n0250_p0073c15║何不然？或者曰：良由佛德分三、分十，權、實對說。今以
X10n0250_p0073c16║實義揀權，就究竟而說也。今謂辨疑悞難意云：既終
X10n0250_p0073c17║教為能揀，只合用三身，何故用圓、別十身無盡之義
X10n0250_p0073c18║耶？所答分三、分十之說，即是彼難意。若爾，則不用三
X10n0250_p0073c19║身而用十身之難猶在。或云：對相、對空雖是終教，今
X10n0250_p0073c20║約佛德，故不局教。然聖教多含，在人去取。〔十身〕即
X10n0250_p0073c21║華嚴融三世間十身：一、眾生身，二、國土身，三、業報身，
X10n0250_p0073c22║四、聲聞身，五、緣覺身，六、菩薩身，七、如來身，八、法身，九、
X10n0250_p0073c23║智身，十、虗空身。〔十智〕出現品以十喻說佛智：一、無
X10n0250_p0073c24║依成事智（以虗空無依為喻），二、體無增減智（法界湛然喻），三、體均
X10n0250_p0074a01║益生智（大海潛益喻），四、用興體密智（大寶出生喻），五、滅惑生德
X10n0250_p0074a02║智（珠銷海水喻），六、依持無礙智（虗空含受喻），七、窮劫利樂智（藥王
X10n0250_p0074a03║生長喻），八、知無不盡智（劫火燒盡喻），九、巧令留惑智（劫風持壞喻），
X10n0250_p0074a04║十、性通平等智（塵含經卷喻）。十通具如下文（七中）。
X10n0250_p0074a05║
X10n0250_p0074a06║圓覺疏鈔隨文要解卷第五