X10n0250_p0074a07║
X10n0250_p0074a08║
X10n0250_p0074a09║
X10n0250_p0074a10║圓覺疏鈔隨文要解卷第六
X10n0250_p0074a11║沙門凊遠　述
X10n0250_p0074a12║〔性自本有〕大鈔云：揀因修生得報身，故云性上本
X10n0250_p0074a13║有？河沙功德。此文初鈔引證，稱體實德，性自本有，不
X10n0250_p0074a14║待修生。今大鈔兼證揀因修生得報身，略；鈔不揀報
X10n0250_p0074a15║身，文略也。〔不待機緣。〕鈔云：揀權教應化佛。集解云：
X10n0250_p0074a16║略。鈔：不揀報身者，文脫也。今謂影略在應化中耳，以
X10n0250_p0074a17║佗受用身屬應身故。問：終實教佛，豈非待緣？如法華、
X10n0250_p0074a18║涅槃亦生身說，何不揀耶？答：終教已去，二身、三身相
X10n0250_p0074a19║即無礙，即常即法，何簡之有？今此明言唯簡權教應
X10n0250_p0074a20║化佛，不簡實教應化佛也。〔眾生性空教如筏喻。〕空
X10n0250_p0074a21║宗以非乘非性而為了義。一切境界，唯是妄念。外境
X10n0250_p0074a22║中本空，唯是妄念。妄念無，自本無，不但境界無色。
X10n0250_p0074a23║〔悟妄皆空，空則不變。〕大鈔云：空、不變易，義無別也。
X10n0250_p0074a24║空宗真如，有云隨緣，有云不變，有云雙具。然據今鈔，
X10n0250_p0074b01║妄見變易。空則不變者，即非隨緣非不變也。何者？以
X10n0250_p0074b02║彼空宗依中論云：以有空義故一切法得成縱說菩
X10n0250_p0074b03║提涅槃我亦說如幻。又大品云：若諸法不空則無道
X10n0250_p0074b04║無果一切法既空真如安得隨緣。又空則不變者，無
X10n0250_p0074b05║可變故。故知空宗非隨緣非不變也。問：若爾，何故玄
X10n0250_p0074b06║鏡引此中論、大品之文釋云：空義者，即無性也。由真
X10n0250_p0074b07║如隨緣故，謂真如之理無性，故隨緣也。得非空宗亦
X10n0250_p0074b08║說隨緣耶？答：彼所引如上經論，同真空觀，即性之空，
X10n0250_p0074b09║屬乎實教。所對相宗，真如不變，故說隨緣耳。空宗今
X10n0250_p0074b10║云非隨緣非不變者，就彼宗計所執，以性揀空故。是
X10n0250_p0074b11║故性、相二宗無出彼方。相對科揀，三論之宗自是性
X10n0250_p0074b12║宗，但過歸後輩，故別簡之以為空宗。其諸部般若三
X10n0250_p0074b13║論之宗，在今家圓頓祖師未甞不通也。〔照體無本。〕
X10n0250_p0074b14║此單用一句，通空、性二宗。前大疏云：照惑無本，即是
X10n0250_p0074b15║智體；雙用二句，唯是性宗。對相宗說，彼約能、所斷，二
X10n0250_p0074b16║而不二，煩惱即菩提故。故云：照惑無本，即是智體。謂
X10n0250_p0074b17║菩提是智，菩提斷是惑，以所斷之惑無體故，當體即
X10n0250_p0074b18║是能斷之菩提也。故鈔引智論云：菩提、菩提斷，俱名
X10n0250_p0074b19║為菩提。（演義亦同。）此云照體無本，（集解云體字謂當用惑字者，非也。）即能
X10n0250_p0074b20║斷惑之智。〔空宗但無而已。〕性宗照體，即離念無相
X10n0250_p0074b21║之妙慧。此慧以無住為本，無住即真如也。以真如即
X10n0250_p0074b22║能斷智之本體，故云照體無本也。〔照體無自。〕此亦
X10n0250_p0074b23║單用一句，約能、所照（亦云能、所證），通二宗說。若空宗，能照
X10n0250_p0074b24║之智當體無自，謂了一切法之智亦不可得，故經云
X10n0250_p0074c01║無智亦無得也。大鈔云空宗以五蘊等法為自，恐誤
X10n0250_p0074c02║也。應云：以了五蘊等法之智為自。或云：五蘊中四蘊
X10n0250_p0074c03║是心，故照體約五蘊言之。然亦在人取舍。若性宗，本
X10n0250_p0074c04║覺心體自知，不可將智還自知；若以知自知，非無緣
X10n0250_p0074c05║知也。謂以體自照，故無能照之自體，故云照體無自。
X10n0250_p0074c06║問：行願疏云：如珠發光，光還自照。今何云不可將照
X10n0250_p0074c07║還能自照，如眼不自見眼等耶？答：此約性上本照，乃
X10n0250_p0074c08║即性之照唯是本覺。彼約始覺照本，故云如珠發光
X10n0250_p0074c09║等。然彼疏有五門：第二、能、所無二，第三、能、所俱泯。第
X10n0250_p0074c10║二、能、所無二者，以即體之智還照心體，如珠發光等，
X10n0250_p0074c11║即是此大。鈔：前文能證、所證無二，無如外智能證於
X10n0250_p0074c12║如等，故云照體無自。第三、能、所俱泯者，復有二義：一、
X10n0250_p0074c13║互奪，故雙泯，謂智即理，故智非智；理即智，故理非理
X10n0250_p0074c14║等。二、本心頓現，故雙泯，謂眼不見眼等。即能、所本絕，
X10n0250_p0074c15║故云雙泯；智無別體，全是本心，故云照體無自。〔亦
X10n0250_p0074c16║同智，都無所得，非無智也。〕下智字誤也。大鈔是知
X10n0250_p0074c17║字，以大鈔為正。今性宗唯是本心，能所本絕，故亦同
X10n0250_p0074c18║空宗智，都無所得。但以性宗非但空無而已，非無本
X10n0250_p0074c19║覺自知之心體也。如解拳論云：如手自作拳，非是不
X10n0250_p0074c20║拳手，手若不作拳，本手自然在。然但無拳，非謂無手
X10n0250_p0074c21║也。若空宗拳空便休，即此見顯體之別耳。〔且約以
X10n0250_p0074c22║五蘊云云。〕此十七字多却不然，則改云：非約了五
X10n0250_p0074c23║蘊等法之智為自，都無此自等。或云：通證二宗智都
X10n0250_p0074c24║無所得故，在此用之亦得，然亦在人取舍。若大鈔云：
X10n0250_p0075a01║且約繩上蛇等，頗合智都無所得故，在此用之得，然
X10n0250_p0075a02║亦在人取舍。若大鈔云：且熟約繩上蛇等，頗合智都
X10n0250_p0075a03║無所得等義等。〔無性本性，但是一也。〕約空宗執計言
X10n0250_p0075a04║之，無性是諸法緣起之無性，與性宗之義不同。彼始
X10n0250_p0075a05║教空宗，不說真心緣起無性義，故今會之，故無別耳。
X10n0250_p0075a06║〔疏：教有始終漸頓之殊，法非淺深之異。〕上句明能
X10n0250_p0075a07║詮，謂佛一味之法，化生之儀，有曲有直，故云教有殊
X10n0250_p0075a08║也。次句明所詮，言非異者，會始終二教所詮歸一，此
X10n0250_p0075a09║一即頓教所詮真性，以始教是終教之方便，故為一
X10n0250_p0075a10║漸教，其漸教終極所顯菩提涅槃，即是頓教所顯寂
X10n0250_p0075a11║知，故云法非淺深之異。又以始會小，以終會始，結會
X10n0250_p0075a12║漸教終極所顯，與後頓教所顯之法是同，故云非異
X10n0250_p0075a13║也。〔或約頓開，但悟至此，便入圓教。〕約能、所詮外，復
X10n0250_p0075a14║約機證入，故云或。約頓開者，開即開悟也。若頓教開
X10n0250_p0075a15║悟，即此經觀成同佛；若漸教開悟，即法華開顯漸修
X10n0250_p0075a16║頓悟也。但悟至此等者，謂頓悟菩提、涅槃及與寂知，
X10n0250_p0075a17║即入圓教。故鈔云：以圓教具頓、漸等義，如海具百川
X10n0250_p0075a18║故。〔疏：四、頓教。〕賢首云：頓教者，言說頓絕，理性頓顯，
X10n0250_p0075a19║解行頓成，一念不生，即名為佛等。故楞伽云：頓者，如
X10n0250_p0075a20║鏡中像，頓現非漸，以一切法本來自正，不待言說，不
X10n0250_p0075a21║待觀智。言頓者，速也，有其四種：一、言說頓絕，以一切
X10n0250_p0075a22║法本來自正，不待言說，教速也；二、理性頓顯，如鏡中
X10n0250_p0075a23║像，頓現非漸，理速也；三、解行頓成，不待觀智，不依地
X10n0250_p0075a24║位，漸次而修，行速也；四、一念不生，即名為佛，果速也。
X10n0250_p0075b01║（楞伽經說四漸四頓，菴摩漸熟喻，即四漸之一也，如次配信、住、行、向，今即四頓。）〔疏：但一念
X10n0250_p0075b02║不生。〕此正明立教。但者，約絕之辭。一念有二：徧計
X10n0250_p0075b03║一念，依佗一念。徧計妄執，依佗緣起。此之一念未起
X10n0250_p0075b04║之時，本如來藏，故云即佛。又次文云：不生即佛，佛謂
X10n0250_p0075b05║本覺。故論云：離念相者，等虗空界，即是如來平等法
X10n0250_p0075b06║身。依此法身，說若名本覺。清涼云：念想都寂，方曰不
X10n0250_p0075b07║生。寂照現前，豈不名佛？又真如無分別空，一念即成
X10n0250_p0075b08║其佛。又一念，所謂無念。〔疏：不依地位。〕此正釋名。大
X10n0250_p0075b09║鈔云：不同二、三之漸，不同第五之圓。故此立名，則圓、
X10n0250_p0075b10║頓義異。不同天台約化儀而立，圓即是頓也。疏引二
X10n0250_p0075b11║經者，正顯頓教不立地位，以應上文不依地位漸次
X10n0250_p0075b12║而說也。〔疏注思益云。〕彼經云：若人聞是諸法正性，
X10n0250_p0075b13║勤行精進，如說修行，不從一地至一地。若不從一地
X10n0250_p0075b14║至一地，是人不住生死涅槃。〔疏注楞伽云：〕即分流
X10n0250_p0075b15║楞伽。演義五云：彼經七偈，後二偈明不立地位。此二
X10n0250_p0075b16║偈共八句，前七句以義配同，後一句據理都泯。若釋
X10n0250_p0075b17║論云：雜亂住即真如，明往向住即生滅門。雜亂住者，
X10n0250_p0075b18║即雜亂位。具引三經證之。結云：此真如門中唯有一
X10n0250_p0075b19║向雜亂地位。初引大本楞伽云：迴向即信心，信心即
X10n0250_p0075b20║佛地，佛地即十地，十地即發心。通贊云：此明因果、賢
X10n0250_p0075b21║聖雜亂住位。次引分流楞伽，即此二偈。通贊云：此約
X10n0250_p0075b22║真如理性一味平等無差別地位之相。次引真修經
X10n0250_p0075b23║一歲母一時生五十歲兒等，前後二經敘地。前信心
X10n0250_p0075b24║即佛地者，以信為因果之母，舉信即同佛地。由了論
X10n0250_p0075c01║真如頓門，信亦成位故。然釋論引大本楞伽、分流楞
X10n0250_p0075c02║伽以證雜亂地位。清涼云：此二偈明不立地位。蓋楞
X10n0250_p0075c03║伽雖寄前教地位，而不次者，意顯頓教不歷階降。（釋論
X10n0250_p0075c04║據前七句，清涼取後一句。）是故楞伽地位亦得言有，亦得言無。清
X10n0250_p0075c05║涼與今疏引證不立地位，思益亦然。其餘寄言等義，
X10n0250_p0075c06║進退取與，具如前文。（三初）〔十地則為初云云。〕十、初同
X10n0250_p0075c07║證如故，初地不為煩惱動故，同八不動地；九、同七無
X10n0250_p0075c08║生忍故，七地無想觀與八同故；二、三同信忍故；四、五
X10n0250_p0075c09║同忍順故，三地行慧光；六、得勝般若義同故。問：此引
X10n0250_p0075c10║楞伽以證頓教無位，若行願鈔引之，云意顯圓融之
X10n0250_p0075c11║行，圓融之說何異圓教耶？答：楞伽經三乘謂地上圓
X10n0250_p0075c12║融者，但取初地，則為八等，不從一地至二地，故清涼
X10n0250_p0075c13║亦云三乘地上圓融，後以圓宗揀之。
X10n0250_p0075c14║〔疏：唯辨真性。〕頓教有二義：一、經中一向辨其性處，
X10n0250_p0075c15║即屬頓教，如諸部般若、方等經等，以對三乘機顯真
X10n0250_p0075c16║性故；二、別為一類云云，已見前文。〔疏：一切所有，唯
X10n0250_p0075c17║是妄想。〕一切所有，即心所諸法。大鈔云：八識心王
X10n0250_p0075c18║尚無定差別，況心所從心所變，豈當有耶？〔唯依妄
X10n0250_p0075c19║念。〕下現見諸法差別，由遍計故，猶如病眼妄見空
X10n0250_p0075c20║華。〔若離心念。〕下云何得知？依妄念有翳眼，若差別
X10n0250_p0075c21║無空華，諸聖所見性無生滅，以離妄念故。〔是故一
X10n0250_p0075c22║切。〕下結真如本離妄念畢竟平等，雖通染淨性恆
X10n0250_p0075c23║無二無有變異，在緣時無改變故。〔唯是一心。〕下結
X10n0250_p0075c24║歸法體，依此等義立名真如。〔以一切。〕下明言教非
X10n0250_p0076a01║實，不可如言取也。〔但隨〕下出無實所以。〔疏一切
X10n0250_p0076a02║法界。〕下通四法界，今文正約頓教理，法界名言之
X10n0250_p0076a03║跡俱拂，故云絕言。言說之極不立餘名者，以真如是
X10n0250_p0076a04║言說之極，故立此極名遣名言，故云因言遣言。無有
X10n0250_p0076a05║可遣，諸法悉真故無可遣；亦無可立，諸法悉如故無
X10n0250_p0076a06║可立。〔當知一切法。〕下以離言絕慮，故名真如。〔疏：
X10n0250_p0076a07║五法、三自性皆空。〕演義（十四）云：三性文顯，不釋五法
X10n0250_p0076a08║相者（約能迷云），謂徧計無物，故云名也。妄計無相，絕妄想
X10n0250_p0076a09║也（約所迷云）。緣起無相，故云相也。既不迷能所，則悟真如，
X10n0250_p0076a10║即圓成成正智。又五云：楞伽雖明五法，五皆空寂，謂
X10n0250_p0076a11║名、相、妄想、正智、如如。言三自性者，一、徧計所執自性，
X10n0250_p0076a12║二、依佗起自性，三、圓成實自性。三皆無性，故云皆空。
X10n0250_p0076a13║〔五、皆空寂。〕迷時有名想，悟則本無，唯如及智矣。此
X10n0250_p0076a14║五雖該一切法，而不同時，以妄想正智不竝立故。名
X10n0250_p0076a15║相不生，境如矣；妄想不生，心如矣。了心境如，是為正
X10n0250_p0076a16║智。智因如立，則以如攝智，智體亦空。假智明，則以智
X10n0250_p0076a17║攝如，本來常寂，故竝空也。〔竝空。〕者，互奪雙亡故。何
X10n0250_p0076a18║者？公羊傳注云：將誤事類之辭也。〔為迷如。〕為字大
X10n0250_p0076a19║鈔用，謂字大鈔為正。〔故今皆離。〕大鈔云：故令然。二
X10n0250_p0076a20║字皆通。若據文云：一、令離教，二、令離法。令字為正。
X10n0250_p0076a21║〔如不生之解。〕如一切法不生而解，雖如是解而無
X10n0250_p0076a22║解相。多却之字，非空解於不生，非作空解於不生，又
X10n0250_p0076a23║非止空解於不生滅而已，又非作依空解而不見覺
X10n0250_p0076a24║性耳。〔難曰云云。〕大鈔云：刊定難藏和尚云：上所引
X10n0250_p0076b01║經，當知此竝亡詮顯理，復何將此立為能詮？若此是
X10n0250_p0076b02║教，更何是理？今為通此，故云頓詮此理，故名頓教。謂
X10n0250_p0076b03║所詮是理，今頓說理，豈非能詮教耶？又難云：五教摸
X10n0250_p0076b04║搭天台，故今釋云：若全同彼，何以別立？有小異故，所
X10n0250_p0076b05║以加之。若天台四教皆有絕言之文，四教具之，故不
X10n0250_p0076b06║立頓。賢首意云：四教絕言，竝令亡詮會旨。今欲頓詮
X10n0250_p0076b07║絕言之理，別為一類離念之機，若無此門云云。〔鈔：
X10n0250_p0076b08║若不指一言以直說，即心是佛。〕演義云：一言直示
X10n0250_p0076b09║者，即心是佛也。若禪源詮都序云：一言直示者，即知
X10n0250_p0076b10║之一字也。彼注云：達磨之指，一言直示。後人不解，尋
X10n0250_p0076b11║思何言是一言。若云即心是佛為一言，此是四言，何
X10n0250_p0076b12║名一言耶？據此，似破演義。及乎今鈔，復依演義云耳。
X10n0250_p0076b13║會解七和會云：作鈔時未解一言是知字，至禪源詮
X10n0250_p0076b14║方作是說。依荷澤立知故，又設問云：今四字為一言，
X10n0250_p0076b15║應非耶？答：有二意：一、如云：子貢問：一言可以終身行
X10n0250_p0076b16║之者乎？子曰：其恕乎！又五言等詩，皆以一字為一言。
X10n0250_p0076b17║二、如云：詩三百，一言以蔽之，曰：思無邪。又如知為君
X10n0250_p0076b18║難，不幾乎一言而興邦乎！皆以多字為一言。故知四
X10n0250_p0076b19║字、一字，二皆有理。評曰：既二皆有理，當知今鈔順演
X10n0250_p0076b20║義故。禪源詮順荷澤，以四禪門宗旨故，非但鈔時未
X10n0250_p0076b21║解一言是知字也。
X10n0250_p0076b22║〔疏：五、圓教。〕此與天台圓教，但依華嚴經，為善伏太
X10n0250_p0076b23║子所說，名為圓滿修多羅，故立此名。然彼以四義釋
X10n0250_p0076b24║之，謂圓明、圓妙、圓滿、圓足。真俗交徹，理事無礙，一即
X10n0250_p0076c01║一切，一切即一，三諦具足，故名為圓。今家則法界性
X10n0250_p0076c02║海圓融，緣起無礙，相即相入，帝網重重，主伴無盡，事
X10n0250_p0076c03║事無礙。謂以一法稱性，含性皆盡，故一切法，隨所依
X10n0250_p0076c04║理，盡在一中。餘一一事，含性亦然，能含所含之事，各
X10n0250_p0076c05║隨其性，涉入重重。良由立教，必約斷證，階位等殊故。
X10n0250_p0076c06║〔疏：十、信滿心，即攝五位。〕鈔云：即梵行品初發心時
X10n0250_p0076c07║得阿耨菩提等。發心功德品疏：（二十八）云：初者，有二義：
X10n0250_p0076c08║一、是三種發心之初，二、是十住之初。發亦二義：一、發
X10n0250_p0076c09║起上求；二、三德開發，能知三世佛智故云云。又（二十九）
X10n0250_p0076c10║云：纔發心，即得此用。言即得者，有二意故：一、約諸法
X10n0250_p0076c11║圓融，初心即能攝諸位，故通說諸位。互相收攝，總有
X10n0250_p0076c12║三類：初、以行攝位，如信中具一切位，如賢首品說；二、
X10n0250_p0076c13║以位攝位，十住滿，即得成佛，如十住品及法界品海
X10n0250_p0076c14║幢比丘處說，其行、向、地皆爾，各如自品說；三、初心攝
X10n0250_p0076c15║終，如十住初心即攝諸位，如此品說。（發心功德品）竝就因
X10n0250_p0076c16║位滿說。如普賢作用，大分同佛，猶未是佛。此中亦爾。
X10n0250_p0076c17║二、約見性齊，故說與佛等，具諸佛法。豎論位次，優、劣
X10n0250_p0076c18║非無。若爾，此與歷別何異？請以喻顯。若彼一燈，光周
X10n0250_p0076c19║室內，加二、加三，乃至百千，雖同周遍，不妨後後益明
X10n0250_p0076c20║初心等佛。若彼一燈，妙覺等初，同第百千。賢首品疏：
X10n0250_p0076c21║（二十四）會云：此初發心與下文十住、初發心住及發心
X10n0250_p0076c22║功德品各何別耶？此中（十信）發心該於初、後。取其成德，
X10n0250_p0076c23║乃是信終；取其為本，乃在初發。雖如輕毛，功歸一簣。
X10n0250_p0076c24║故十住發心即是此終成彼初發。此終為能發，彼初
X10n0250_p0077a01║是所發。此是發起之發，兼開發彼；梵行品等是開發
X10n0250_p0077a02║之發，義兼發起。其發心品正顯十住初心功德。以斯
X10n0250_p0077a03║甄別，非無有異。評曰：今疏鈔梵行品初發心攝五位
X10n0250_p0077a04║者，即第三類初心攝終，寄同終教十信滿心勝進分
X10n0250_p0077a05║上初發心住，即成正覺，以攝五位；雙約因、果，以分六
X10n0250_p0077a06║位（三賢、十聖、等、妙二覺）。同玄文六位，不亂以更收。若華嚴自宗，
X10n0250_p0077a07║即第一類以行攝位，開前十信，合後妙覺，為六位之
X10n0250_p0077a08║因，成五十二位。此鈔上、下云信成位者，然約圓、頓宗，
X10n0250_p0077a09║此從是萬行萬德根本，初心同佛，方名信。故華嚴特
X10n0250_p0077a10║開信作一會，六品說之。此經起信，皆開為一位。權、漸
X10n0250_p0077a11║教中多不開者，但信教便名為信，未必悟解故。如道
X10n0250_p0077a12║上輕毛，隨風不定，七千劫修，方入初發心住。問：初發
X10n0250_p0077a13║心住成佛，應言住位成佛，何名信滿？答：由信成故，是
X10n0250_p0077a14║行佛，非位佛也。由不妨十信勝進分上成佛，故信亦
X10n0250_p0077a15║成位。此約自宗說，則知滿心之言雙通二意。第三、既
X10n0250_p0077a16║會合性、相，相對料簡。大鈔云：第二、既會合空、相，相對
X10n0250_p0077a17║料簡。然二、三空性雖別，大意頗同。或云：大疏三宗料
X10n0250_p0077a18║簡在於賢首判教之前，敘彼二宗所立之後，而伸料
X10n0250_p0077a19║簡空、相二宗，俱為始教。故大鈔云：第二、空相。其相對
X10n0250_p0077a20║料簡之言，即指所列六句也。略疏三宗料簡却在第
X10n0250_p0077a21║二終教文中，故略鈔云：第二、既會合性、相。其相對料
X10n0250_p0077a22║簡之言，即指三宗料簡處也。故兩鈔各有所由。但疑
X10n0250_p0077a23║略鈔只云性、相料簡，正欲成下六句，豈可闕於空宗？
X10n0250_p0077a24║應云空相。議曰：二疏皆以性簡彼空、相，二宗竝屬始
X10n0250_p0077b01║教，豈以在判教之前後而云異乎？何者？若云會合空、
X10n0250_p0077b02║相相對，當云第二；若云會合性、相相對，當云第三。葢
X10n0250_p0077b03║二鈔互影略也。若見六句中有空宗非相非性之一
X10n0250_p0077b04║句，便謂鈔中合云空、相相對者，如小乘唯相一句，又
X10n0250_p0077b05║是如何？是知二鈔料簡二字，皆性宗對彼二宗料簡
X10n0250_p0077b06║耳。〔疏：已知五教。〕賢首、清涼與今大疏，皆有總相會
X10n0250_p0077b07║通。賢首就五教開合，便會諸師，多約三一，前四竝作
X10n0250_p0077b08║三乘，今即後三合為一實。〔疏：彼此克體，全相攝屬，
X10n0250_p0077b09║即終頓也。〕大鈔云：經雖有小及圓教之義，非其所
X10n0250_p0077b10║宗，故但云此分攝彼。今鈔云此經攝終教者，勤修觀
X10n0250_p0077b11║行階位勝劣，全是起信等宗故。又此經五名，第五名
X10n0250_p0077b12║如來藏自性差別。然鈔中不云終教攝此經者，文中
X10n0250_p0077b13║含具故。此中義相正是終教，是故能攝此經。又云分
X10n0250_p0077b14║攝圓教者，不明顯備說諸佛身相、國土乃至重重融
X10n0250_p0077b15║攝等義，但約直顯一真之體及觀行中一、多無礙等
X10n0250_p0077b16║義，故但分攝彼。言分攝小始者，雖說斷我、除愛、修二
X10n0250_p0077b17║空觀等，不委明有漏因果等義，故但分攝彼。以經約
X10n0250_p0077b18║圓明覺心，假設方便顯示修習，故非彼所攝。然則今
X10n0250_p0077b19║云克體者，即體質，謂義體也。前云分攝彼者，即支分
X10n0250_p0077b20║也。今云全攝者，全體攝之耳。問：既終、頓二教克體全
X10n0250_p0077b21║相攝屬，何故修證儀云五時都不關圓覺，圓覺前三
X10n0250_p0077b22║不可窺？真是頓門，當第四分通第五義融之耶？答：此
X10n0250_p0077b23║唯攝屬，彼唯判教。彼意云：義雖同終教，皆是頓教門
X10n0250_p0077b24║中差別義相，即上根凡夫頓悟漸修也。如華嚴，先以
X10n0250_p0077c01║差別因果同於前教，後以平等因果融之。今經亦爾，
X10n0250_p0077c02║先說依位漸證，後以忘心頓證該之，皆屬頓教。所以
X10n0250_p0077c03║云：圓覺前三不可窺，真是頓門當第四。故知約義雖
X10n0250_p0077c04║同終教，宗旨是頓門。然茲克體，其說有殊。或云約法
X10n0250_p0077c05║體，或云約教體，或云約宗旨。或云約體者，喻也。如人
X10n0250_p0077c06║四體，隨一能攝。然聖教多含隨別，取一義耳。有云：既
X10n0250_p0077c07║終、頓二教全相攝屬，不妨此經是同教。此恐非疏主
X10n0250_p0077c08║之意。問：判教與攝屬，為同為異？若云異者，何以大經
X10n0250_p0077c09║云：已知此教總屬圓攝，別不判教。心經疏云：權、實教
X10n0250_p0077c10║中，實教所攝，亦不別教。又於今疏亦唯攝屬。若云同
X10n0250_p0077c11║者，何以起信疏先判教，後雜攝屬耶？答：判不同。華嚴、
X10n0250_p0077c12║大疏不判教者，前已備言故。心經略疏不敘五教故。
X10n0250_p0077c13║今疏累言是頓教故，亦與修、證儀互影故。畏由攝屬
X10n0250_p0077c14║約義門，判教約宗旨。如此經義通終、頓，宗旨唯頓門
X10n0250_p0077c15║故。問：何故大疏云：文唯二十八紙，義具終教、頓教。注
X10n0250_p0077c16║云：此二正是所宗之旨耶？答：既云義具終教、頓教，明
X10n0250_p0077c17║知二教之義是經所宗之旨，正合攝屬約義耳。〔十
X10n0250_p0077c18║八空、十二空等。〕智論云：不為內空行般若波羅蜜，
X10n0250_p0077c19║不為外空、內外空、空空、大空、第一義空、有為空、無為
X10n0250_p0077c20║空、畢竟空、無始空、散空、性空、諸法空、自相空、不可得
X10n0250_p0077c21║空、無法空、有法空、有無法空故，行般若波羅蜜。或開
X10n0250_p0077c22║為二十，或二十五，或合為十一，或七、三、二、一等。〔疏
X10n0250_p0077c23║分齊幽深。〕圓覺本無分齊，就起信，約染淨諸法，生
X10n0250_p0077c24║起五重次第，以顯諸宗分齊淺深耳。
X10n0250_p0078a01║〔疏：初唯一心為本源。〕論有五分：一、因緣分，二、立義
X10n0250_p0078a02║分，三、解釋分，四、修行信心分，五、勸修行利益分。立義
X10n0250_p0078a03║分者，論云：摩訶衍者，總說有二種：一、法，二、義。所言法
X10n0250_p0078a04║者，謂眾生心。（出其法體，即大總持。如來發心，謂法指一心。）是心則攝一切
X10n0250_p0078a05║世間、出世間法。（染、淨諸法同依此心，隨流返流，成二種世間法。）依於此心，顯
X10n0250_p0078a06║示摩訶衍義。（依此一心，顯示大乘三大之義。）大疏注云：起信欲究妄
X10n0250_p0078a07║本，故約凡標心；（謂一真心源。）此經意顯淨源，故約佛標覺。
X10n0250_p0078a08║華嚴稱性，不逐機宜對待，故直顯一真法界能起染、
X10n0250_p0078a09║淨一切諸法。則三義皆同，三法體一也。大鈔云：三義
X10n0250_p0078a10║皆同者，皆為染、淨之本。（起信、圓覺、華嚴，皆一心為染、淨之本。）三法體一
X10n0250_p0078a11║者，論中一心即是此經覺心，華嚴一真法界。（俱是初重圓教
X10n0250_p0078a12║所詮法體。）大疏釋題云：問：華嚴亦云大、方、廣，與此同、異？答：
X10n0250_p0078a13║配屬三大，則同；釋義隨宗，則異。大經疏釋大云：一切
X10n0250_p0078a14║相、用，皆同真性，而常遍持，則雙持性、相，具十玄門軌
X10n0250_p0078a15║則。一切諸法，一一皆能生解。廣則能包、能遍，相即、相
X10n0250_p0078a16║入，重重無盡。大鈔七云：此中大唯克體，方唯持性，廣
X10n0250_p0078a17║闕事事相入及重重無盡。圓覺從起妄，與起信同。然
X10n0250_p0078a18║會妄法，無體、無妄可翻起信。起妄，則染；翻妄，則淨。翻
X10n0250_p0078a19║對妄、染，同、異可知。辨疑誤正，體、大是同，相、用有異。然
X10n0250_p0078a20║不知何據，往往以謂三法體一，故謂之體大是同。今
X10n0250_p0078a21║謂：若爾，則法、義不分也。然真如門顯示摩訶衍體，不
X10n0250_p0078a22║言相、用。體上本具相、用，但離言，故不說，以真如門是
X10n0250_p0078a23║總相故。生滅動門必賴真如，故真如示在動門。但以
X10n0250_p0078a24║動門具示三大，理、智相對，以對始覺，故名曰本覺，不
X10n0250_p0078b01║名真如也。釋依釋論，則二門各有三大。若真如門三
X10n0250_p0078b02║大，舉一無雙，謂隨舉一，則餘相皆盡。若生滅門三大，
X10n0250_p0078b03║翻對妄、染，故論云：從本以來，性自滿足一切功德，所
X10n0250_p0078b04║謂自體有大智慧光明義，乃至具有過恆沙妄染之
X10n0250_p0078b05║義。對此義故，心性無動，則有過恆沙等諸淨功德相
X10n0250_p0078b06║義示現。即大鈔：第七、釋相大，已於釋用大中所引，仍
X10n0250_p0078b07║注云：一一翻對，故染、淨皆過恒沙也。又云：此是釋相
X10n0250_p0078b08║大中文。今於用大中引者，以德、相是起應用所依之
X10n0250_p0078b09║本，故標本躡之，以明妙用。又文句相近，便亦反證得
X10n0250_p0078b10║相大之文，免兩度重舉，甚為其宜便矣。然前性起為
X10n0250_p0078b11║相，鈔中明德相、業用、染淨融通之義，即此經分、圓之
X10n0250_p0078b12║義。鈔中唯揀起信，翻對妄、染，故得知也。（揀彼生滅門義。）若謂
X10n0250_p0078b13║不然，應非分、圓耶？問：何以大鈔七云此經大唯克體，
X10n0250_p0078b14║乃至廣闕事事相入，重重無盡之義耶？答：如上所引，
X10n0250_p0078b15║大鈔約頓教義，與華嚴對揀故。若性起為相，鈔乃約
X10n0250_p0078b16║分、圓之義耳。
X10n0250_p0078b17║〔疏：二、依一心開二門。〕解釋分又分三：初、顯示正義，
X10n0250_p0078b18║二、對治邪執，三、分別發趣道相。初、顯示正義者，依一
X10n0250_p0078b19║心開真如、生滅二門。真如門則不變自性，絕相義；生
X10n0250_p0078b20║滅門則不守自性，隨緣義。彼疏云：然此二門，舉體通
X10n0250_p0078b21║融，齊限不分，體相莫二。〔是二種門皆各總攝一切
X10n0250_p0078b22║法。〕鈔：注即彼疏通、別各攝義，又云：通、別雖殊齊，廣
X10n0250_p0078b23║無所遺，故云各攝。若釋論，皆各總分三義：一、二門皆
X10n0250_p0078b24║攝一切法：真如門攝諸法，無不皆如；生滅門攝諸法，
X10n0250_p0078c01║無非生滅。二、二門各攝一切法：如門不能攝生滅門
X10n0250_p0078c02║隨緣生滅諸法，生滅門不能攝真如門一切諸法。三、
X10n0250_p0078c03║二門總攝一切法：隨門攝法，無所遺故。論云：以是二
X10n0250_p0078c04║門不相離故。疏云：如金與具，全體遍收。以金收具，具
X10n0250_p0078c05║無所遺；以具收金，金無不盡。〔心真如者，即是一法
X10n0250_p0078c06║界大總相法門體。〕無二真心，故云一。依生聖法，故
X10n0250_p0078c07║云法界。中邊論云：法界者，聖法因義。故二門之中，不
X10n0250_p0078c08║取別相，但取總相。然亦該收盡，故云大也。此一法界，
X10n0250_p0078c09║舉體全作生滅門，舉體全作真如門，故云體也。軌生
X10n0250_p0078c10║物解曰法，聖智通游曰門。〔所謂心性不生不滅。〕釋
X10n0250_p0078c11║上法體隨妄不生，修治不滅。又修起不生，處染不滅。
X10n0250_p0078c12║若離心念，何以得知諸法依妄念而生？諸聖人離妄，
X10n0250_p0078c13║故無此境。驗知境從妄法，唯是一心，故名真如之體。
X10n0250_p0078c14║鈔：六、以一心出真如體，指前文第四門已釋。辨疑誤
X10n0250_p0078c15║云：大鈔曾釋，略鈔不曾釋。作此指者，應釋之，恐前人
X10n0250_p0078c16║削去。評曰：今鈔見有，恐見別本，故作是說。〔疏依如
X10n0250_p0078c17║來藏。〕下如來藏者，標體也。如不動之水為風所吹
X10n0250_p0078c18║而作波浪，動靜雖殊而水體是一，謂自性清淨心名
X10n0250_p0078c19║如來藏，因無明風動作生滅，故云依如來藏心。〔疏：
X10n0250_p0078c20║阿棃耶識不生不滅。〕與生滅和合者，不生滅是上如
X10n0250_p0078c21║來藏自性清淨心，動作生滅不相離故，故云和合。非
X10n0250_p0078c22║謂別有生滅來與真如合，謂不滅之心，心之生滅無
X10n0250_p0078c23║二相故。因此二義，不二之心名阿棃耶識，或云阿賴
X10n0250_p0078c24║耶識，但梵語楚夏耳。此中具能所熏義，染法有力能
X10n0250_p0079a01║熏淨法成下轉，淨法有力能熏染法成上轉。棃耶此
X10n0250_p0079a02║云藏，具能所藏、我愛執藏三義，即大攝主阿棃耶識。
X10n0250_p0079a03║釋論有十種棃耶，此是總，餘九是別。
X10n0250_p0079a04║〔疏：三、依此識明覺、不覺二義。〕覺義中有本始二覺，
X10n0250_p0079a05║本覺體即真如，本覺與真如體同義別。真如約體絕
X10n0250_p0079a06║相，本覺約性功德說。然此復分清淨隨染之別。清淨
X10n0250_p0079a07║本覺即不變義，謂性真如理即本有法身，即清淨本
X10n0250_p0079a08║覺阿棃耶識。隨染本覺即隨緣義，自性清淨心受熏
X10n0250_p0079a09║流轉故，為惡習所熏成染緣起。復有能熏淨用，與無
X10n0250_p0079a10║明作內熏故，今起厭求成淨緣起，即隨染本覺阿棃
X10n0250_p0079a11║耶識。此隨染本覺為因、無明為緣，生三細等法。〔心
X10n0250_p0079a12║體離念。〕下顯本覺體。離於妄念，本無不覺。非但無
X10n0250_p0079a13║於不覺，乃有大智慧光明義。等虗空遍法界，即本有
X10n0250_p0079a14║法身。法身之覺，理非雜成，故云本也。〔乃至依本覺
X10n0250_p0079a15║故。〕正明始覺。論牒云：始覺義者，依本覺等故。此亦
X10n0250_p0079a16║分清淨、隨染之別。清淨始覺，即無明中自性清淨心，
X10n0250_p0079a17║即清淨始覺阿棃耶識，謂果位恆沙功德在因位應
X10n0250_p0079a18║得性時已能攝盡故。隨染始覺，謂諸染法為始覺智
X10n0250_p0079a19║所攝持故，即隨染始覺阿棃耶識。此約雜在果位，一
X10n0250_p0079a20║切眾生悉在如來智內，以如如智稱如如境故。不覺
X10n0250_p0079a21║義者，謂不如實知，即根本不覺，亦名大力無明，亦名
X10n0250_p0079a22║不思議熏。當根本無明阿棃耶識，亦名提王識。等覺
X10n0250_p0079a23║已前眾生不了此故，謂不了真如之理一味，故云不
X10n0250_p0079a24║如實知真如法一。以不知法一故，不覺心起而有其
X10n0250_p0079b01║念（即三細等法）。前本覺真如有不變義、隨緣起義，此不覺
X10n0250_p0079b02║有無體即空義、有有成事義。由後義故，黑品眷屬增
X10n0250_p0079b03║長（即枝末無明）；由前義故，而可斷滅。〔念無自相，不離本
X10n0250_p0079b04║覺。〕依覺成迷，三細六麤妄念之法，無別體相，不離
X10n0250_p0079b05║本覺。〔猶如迷人，依方故迷。〕喻中邪方無別體，不離
X10n0250_p0079b06║正方。大疏云：自此之前，正是此經宗旨，始末所詮之
X10n0250_p0079b07║義分齊（一一注配經文）。
X10n0250_p0079b08║〔疏：四、依後義生三細。〕論云：依不覺故，生三種相。謂
X10n0250_p0079b09║本覺為因，無明為緣，生三細。次以業識為因，境界為
X10n0250_p0079b10║緣，生六麤。謂境界雖能熏心海，但為緣也。業識猶夢
X10n0250_p0079b11║現境，自執為實，故為因也。（本論云：現識為因，舉麤顯細，舉著顯微。故今云業識
X10n0250_p0079b12║為因，是最初根本故。）若別約一義，謂真心不變，却是無明託之
X10n0250_p0079b13║而現染相。無明却為因，淨心却為緣。（如風託水成波，風為因，水為緣
X10n0250_p0079b14║也。）次境界為因，業識為緣，生六麤。謂境界及無始妄
X10n0250_p0079b15║想因，熏分別事識，起惑造業受報。是則三細六麤，各
X10n0250_p0079b16║有兩重因緣。今取三細中無明現染之義，故名無明
X10n0250_p0079b17║為因，生三細也。即三種棃耶：業相業識，阿棃耶識；轉
X10n0250_p0079b18║相轉識，阿棃耶識；現相現識，阿棃耶識。合之為一棃
X10n0250_p0079b19║耶，亦名了別識。釋論於此義立性真如理阿棃耶識，
X10n0250_p0079b20║成上十種。（本論無文，故云義立。）即無分別智所證清淨真如理，
X10n0250_p0079b21║非了別識也。然自此寄四相，顯返流四位，以明始覺
X10n0250_p0079b22║分齊故。此當生住二相：息業相，悟生相，證究竟覺。（十地
X10n0250_p0079b23║離業相，至妙覺位，離根本無明，始本不二。）息轉現智相相續，悟住相，證隨
X10n0250_p0079b24║分覺。（初地至十地。）息執取計名，悟異相，證相似覺。（三賢。）息業
X10n0250_p0079c01║苦，悟滅相，證於覺。（十信。）〔疏業相。〕或名業識未分相見，
X10n0250_p0079c02║即能、所作用之體第八自證分也。或云業相，或名業
X10n0250_p0079c03║識相。約暗鈍義，順無明流轉邊說；識約神義，順本覺
X10n0250_p0079c04║流轉邊說。依真心，故有無明；無明熏習真如，故有妄
X10n0250_p0079c05║心，為二死之根本。鈔：依論云：無明業相，（標也。）以依不覺，
X10n0250_p0079c06║故心動，（釋論標中無明，即根本無明。）說名為業。（釋標中業。）〔疏轉相。〕亦
X10n0250_p0079c07║名能見相，亦名轉識。妄心熏無明故，不覺前動，轉成
X10n0250_p0079c08║能見分，故名轉相，亦名轉識。謂依業相故，轉作能緣；
X10n0250_p0079c09║若無業相，則無此了別。見分即第八，能見分體即第
X10n0250_p0079c10║七也。鈔：依論云：能見相，（標也。）以依動，故能見。（依前業識故，轉成能
X10n0250_p0079c11║見。）〔疏現相。〕亦名境界相，亦名現識。妄心熏習無明，
X10n0250_p0079c12║不了真如法界，故境界妄現，故名現相，即第八相分，
X10n0250_p0079c13║謂六根、六塵、器界。鈔：依論云：境界相，（標也。）以依能見，故
X10n0250_p0079c14║境界妄現。（依轉相，故能現境界。）已上三細，竝屬賴耶，即三種不
X10n0250_p0079c15║相應染心。唯識宗唯齊此門，以此為諸法生起之本。
X10n0250_p0079c16║此三竝是棃耶體故，以彼宗未顯此識與真如同以
X10n0250_p0079c17║一心為源故。又不言依如來藏說為此識，故所詮分
X10n0250_p0079c18║齊不到前之三重。問：彼說賴耶說，不約如來藏與生
X10n0250_p0079c19║滅和合而有，何得云是彼分齊耶？答：由此論後段亦
X10n0250_p0079c20║云依賴耶有無明，則同彼故。問：前云無明熏真如，則
X10n0250_p0079c21║依無明有賴耶；後說妄心熏無明，則依賴耶有無明。
X10n0250_p0079c22║豈不相違耶？答：有三釋：一、由棃耶有二義，謂依真心
X10n0250_p0079c23║有無明，無明熏真如方有棃耶三相。又即此棃耶還
X10n0250_p0079c24║却與無明為依，故論云：三相與不覺相應，不離前義。
X10n0250_p0080a01║依迷（不覺）起似（梨耶），即不覺真心成賴耶，乃約習熏義。後
X10n0250_p0080a02║義迷似為實，即依賴耶有無明，乃約資熏義。二、云棃
X10n0250_p0080a03║耶有二義，謂覺、不覺。前別就本說，故云依真心有無
X10n0250_p0080a04║明。今就都位論，故云依棃耶有無明。三、云此中正意
X10n0250_p0080a05║唯取真心隨緣之義，此隨緣之義難名因故。或就未
X10n0250_p0080a06║起說依真如有無明，或約成就起已說依賴耶有無
X10n0250_p0080a07║明。唯識於此三釋二義之中，各唯約後義以說無明。
X10n0250_p0080a08║今亦唯指後義為彼分齊，以前義是性宗義故。問：中
X10n0250_p0080a09║間一釋云：棃耶是都位，具覺（不生滅）、不覺（生滅）二義。唯識
X10n0250_p0080a10║中賴耶但是生滅，豈同此耶？答：約此所通，不約彼執故。
X10n0250_p0080a11║〔疏：五、依最後生六麤。〕即：現識為因，境界為緣，生六
X10n0250_p0080a12║麤。〔依最後。〕者，論云：以有境界緣故，生六種相妄境，
X10n0250_p0080a13║熏習妄心，令心念著，造業受苦。念則前二，著則中二，
X10n0250_p0080a14║造業受苦則後二。（此六合為一意識，亦名分別事識，即前六識。）問：何故不
X10n0250_p0080a15║立第七末那識耶？答：今依性宗，以現識為因，六麤為
X10n0250_p0080a16║緣，故生起前六分別事識，故不立末那也。以第七微
X10n0250_p0080a17║細故，合在前六中。若相宗以末那是所依，生起前六，
X10n0250_p0080a18║故立末那識耳。然性宗有二意：一、遮，即前說是也；二、
X10n0250_p0080a19║許，如本論立五種末那，謂三細智相相續為五末那，
X10n0250_p0080a20║後四麤方為分別事識。〔疏智相。〕於前現識所現相
X10n0250_p0080a21║上，不了自心所現故，創起慧數，分別境塵染淨之相，
X10n0250_p0080a22║執有定性。謂於境作實解故，名為智相。兼前轉現，是
X10n0250_p0080a23║法執俱生。〔疏相續相。〕亦名相續識。依前分別（依於智相），
X10n0250_p0080a24║愛境起樂受覺（生樂覺心），不愛境起苦受覺（生苦覺心），起念相
X10n0250_p0080b01║續，不斷故即自相續，不斷故即自相續。又能起惑潤
X10n0250_p0080b02║業，引持生死，令佗相續，即法執分別，兼前智相，是分
X10n0250_p0080b03║別事識細分之位。〔疏執取相。〕從能緣行解，立名執
X10n0250_p0080b04║取，即相即我執俱生。小乘斷此及計，名免分段生死，
X10n0250_p0080b05║猶有變易生死。〔疏計名字相。〕從所緣別異境界立
X10n0250_p0080b06║名，即我執分別。兼前執取，是分別事識麤分之位。兼
X10n0250_p0080b07║前相續執取，即三種相應染心。〔上四皆惑。〕以發潤
X10n0250_p0080b08║業苦故。〔疏：五、起業相。〕造業，即因前招業果。〔疏：業
X10n0250_p0080b09║繫苦相。〕依業受報，即業因所招之果。〔疏：所詮分
X10n0250_p0080b10║齊。〕如上約法生起，本末顯分齊，即能量之法。此則
X10n0250_p0080b11║約教詮法，通局顯分齊，即所量之教。彼宗但以此識
X10n0250_p0080b12║為無始根本，相宗唯以第八妄識為染淨諸法所依
X10n0250_p0080b13║之本，但在六七識中。性宗無明在棃耶前，即迷自真
X10n0250_p0080b14║我為無明。此經云：依方故迷，謂離覺無不覺也。相宗
X10n0250_p0080b15║無明在棃耶後，以第八識是淨識，所以無明在六七
X10n0250_p0080b16║識中，則以第七識中恆行無明為體，則迷無我理。又
X10n0250_p0080b17║約迷理事，即第六識中根本六煩惱中癡為體，謂獨
X10n0250_p0080b18║頭無明也。已上即所迷之境，不知迷自真我，故闕迷
X10n0250_p0080b19║自及即空義。〔疏：法相極於三細。〕性宗棃耶，即不生
X10n0250_p0080b20║不滅，與生滅和合，謂大攝主阿棃耶識。彼宗生滅遷
X10n0250_p0080b21║變之賴耶，即起染之識，故不能詮本。問：既云諸宗分
X10n0250_p0080b22║齊，何不配空宗耶？答：空宗進非三細，退非所詮本末，
X10n0250_p0080b23║故略而不言。但合在真如門，以密含頓旨故。如起信
X10n0250_p0080b24║疏說：〔疏終頓通詮本末。〕頓即第四頓教，所以鈔云
X10n0250_p0080c01║文有隱顯，終頓文顯，餘教文隱耳。問：何故不配圓教
X10n0250_p0080c02║耶？答：合在頓中，不別配也。如鈔云頓教即華嚴等，所
X10n0250_p0080c03║以長水開之云終頓圓通詮本末。今謂此中正因如
X10n0250_p0080c04║來藏緣起宗，不妨合圓教在其中，開之則別為第五
X10n0250_p0080c05║圓明具德宗，開合雖殊，不害圓教也。〔疏：方窮初一心
X10n0250_p0080c06║源。〕者，方，正也。謂三教正窮初一心源，華嚴、圓覺、起
X10n0250_p0080c07║信三法體同，俱至一心。若不詮至一心，法無從起也。
X10n0250_p0080c08║又終、頓皆詮一心，一心通乎本、末，故真如、生滅二門
X10n0250_p0080c09║皆貫以心字。權如未能窮一心源，終、頓方窮，以對始
X10n0250_p0080c10║教，故云方窮。圓教不要言方窮也。長水之說甚有理，
X10n0250_p0080c11║但不必加圓教耳。或云：頓教非本非末，圓教全本全
X10n0250_p0080c12║末。却破長水。然則大鈔五初有此說，文雖有據，但彼
X10n0250_p0080c13║云全本全末，與此通詮本、末稍異，應須審彼非本非
X10n0250_p0080c14║末、全本全末對。何以言之？既頓教非本非末，何故今
X10n0250_p0080c15║云通詮本、末？則知彼揀本、末廣、略，此是通論所詮本、
X10n0250_p0080c16║末，意謂法華、涅槃、華嚴、圓覺等經皆能通詮本、末也。
X10n0250_p0080c17║問：此經既通詮本、末，何故唯配終、頓耶？答：鈔云：此正
X10n0250_p0080c18║明此經所詮分齊幽、深。雖詮五重，唯終、頓文顯，故此
X10n0250_p0080c19║經但分含圓教，故不配之。問：終、頓通詮本、末者，末即
X10n0250_p0080c20║六麤中二障、二執等，此則小始之義，與彼小乘法相
X10n0250_p0080c21║何別耶？答：深必該淺，宗教常談。然晉水立馬鳴為初
X10n0250_p0080c22║祖，蓋推宗經造論之功。或云：起信疏云：此唯攝五，前
X10n0250_p0080c23║四既不攝圓教，故不當立馬鳴為祖師。世親造十地
X10n0250_p0080c24║論，正釋華嚴十地品，遂立為第二，却以龍樹為初祖，
X10n0250_p0081a01║頗為公當。今謂不然。起信一真心源，即圓覺妙心；華
X10n0250_p0081a02║嚴一真法界，三義是一。三法體同祖，以約義門，故判
X10n0250_p0081a03║為終頓降殺受稱也。況馬鳴通宗百洛叉經，別宗百
X10n0250_p0081a04║部了義大乘經，以造起信論。華嚴亦百部之數，藏中
X10n0250_p0081a05║正有數十部，餘經未傳。此土圓覺、法華、涅槃、大般若
X10n0250_p0081a06║等，亦是所宗。祖云影在通宗，故不列之。起信論通宗
X10n0250_p0081a07║不二摩訶衍法，當第十圓明具德宗；別宗一體摩訶
X10n0250_p0081a08║衍法，當等九相想俱絕宗。圭山依此判為正終兼頓。
X10n0250_p0081a09║若約正判屬終教，當第八真德不空宗（馬鳴所造百部論，起信即
X10n0250_p0081a10║其一也）。若爾，則立馬鳴為初祖，得非公當乎？〔種種幻
X10n0250_p0081a11║化。〕今鈔取所生覺心義，故配初重大；疏取能生染、
X10n0250_p0081a12║淨義，故配生滅門。〔二、空觀及法界觀成。〕問：法界觀
X10n0250_p0081a13║成，便得無邊虗空。覺所顯發，唯配始覺者，何故下文
X10n0250_p0081a14║科此為一真法界耶？答：今從分析身、心、根、識、塵、境二
X10n0250_p0081a15║空等，至於覺所顯發，即始覺分齊，故配之。其中證得
X10n0250_p0081a16║諸幻，至覺所顯發，科為一真法界者，約克體指覺，絕
X10n0250_p0081a17║諸對待，故不約分析四大等義耳。問：二空觀成，法界
X10n0250_p0081a18║圓現時，何用法界三觀耶？答：此約觀成者言之，具如
X10n0250_p0081a19║下文（九）。〔注：後意識。〕六、七識體是一，約相續不斷名
X10n0250_p0081a20║末那（第七），約分別六塵名意識（第六）。今即次義正麤，不配
X10n0250_p0081a21║末那也。若相宗賴耶識起（第八），必與末那相應。又意識
X10n0250_p0081a22║緣外境時，必內依末那為染污根，方得生起。前六依
X10n0250_p0081a23║第七轉，前五亦依眼識等，唯第六依第七不共意根，
X10n0250_p0081a24║獨名意識耳。〔疏：三細二麤。〕我、人等四相，經文若取，
X10n0250_p0081b01║偏標我、人等相義，唯是我執。今取不能入清淨覺，通
X10n0250_p0081b02║我、法二執故。若大鈔不取四相，經文唯用本起無明
X10n0250_p0081b03║為己主宰，已前經文配三細而已。〔疏：即後四麤。〕大
X10n0250_p0081b04║鈔（五）以剛藏章先斷無始輪迴根本，配智相。以彌勒
X10n0250_p0081b05║章故有輪迴至愛為根本，配相續相（兼配智相），即法執及
X10n0250_p0081b06║所知障。欲因愛生已下，配執取計名等。今鈔通前經
X10n0250_p0081b07║文，但配執取計名，即我執及煩惱障。然愛為根本經
X10n0250_p0081b08║文，大鈔取潤業，故屬法執。今鈔取發業義，故俱屬我
X10n0250_p0081b09║執。以經文通含二義故。如鈔指云同上通詮二執之
X10n0250_p0081b10║說也。〔欲因愛生。〕等無愛，欲則不生；無欲，身則不有。
X10n0250_p0081b11║既有此身，還生於愛；由愛身故，還為欲因，復感未來
X10n0250_p0081b12║生死果報。如是展轉，相續無窮。宿惑，俱舍頌云：宿惑
X10n0250_p0081b13║位無明宿諸業名行長行。釋曰：於宿生中諸煩惱位
X10n0250_p0081b14║至今生果熟，總謂無明，彼與無明俱行故。於宿生中
X10n0250_p0081b15║福等業位至今生果熟，總得行名大。鈔：十、復生地獄、
X10n0250_p0081b16║餓鬼，即惡業苦報；修善生人、天，即善業樂報。經云：知
X10n0250_p0081b17║欲行愛厭業道捨惡樂善現天人（欲天）。〔修捨便現有
X10n0250_p0081b18║為增上善果，皆例此配。〕即上二界不動業報。經云：
X10n0250_p0081b19║又知諸愛可厭惡故，棄愛、樂、捨，還滋欲本，便現有為
X10n0250_p0081b20║增上善果。疏：知其愛、善俱未免苦，棄彼愛心，樂修捨
X10n0250_p0081b21║法，即四禪、八定。而不知樂、捨之心還同彼愛，故云還
X10n0250_p0081b22║滋欲本。鈔：注云捨即禪定，或者以次前人、天樂報，捨
X10n0250_p0081b23║惡樂善之義釋之。而謂所注捨即禪定之非者，失疏
X10n0250_p0081b24║意也。〔歸心真如，故正當終頓二教。〕謂以覺覺於不
X10n0250_p0081c01║覺，令歸於心真如。首末雖明覺不覺義，而皆拂迹歸
X10n0250_p0081c02║心真如門故，由是判為正當。終頓二教，若或唯取覺
X10n0250_p0081c03║不覺義，翻對妄染，故判為正終。
X10n0250_p0081c04║〔疏：初謂樂著名相。〕揀非器有五：前二揀法相，次二
X10n0250_p0081c05║揀空宗，第五雙揀二宗。此五總障信解。若清涼揀非
X10n0250_p0081c06║器亦有五：一、無信非器，以聞法生謗故；二、違真非器，
X10n0250_p0081c07║依此經求名利故；三、乖實非器，至理不入心故。上三
X10n0250_p0081c08║即凡愚。四、狹劣非器，即二乘。五、守權非器，謂三乘共
X10n0250_p0081c09║教菩薩云云。〔乖實非器。〕今鈔以取文為解，配同乖
X10n0250_p0081c10║實非器，但汎舉取著名相。不照心者，不局地位。〔不
X10n0250_p0081c11║正信〕等。此文雖證乖實非器，其義亦當無信非器。
X10n0250_p0081c12║守權非器。問：清涼所揀守權非器，謂三乘共教菩薩
X10n0250_p0081c13║等，隨宗所修，行布行位，不信圓融具德之法。出現品
X10n0250_p0081c14║云：設有菩薩，乃至不聞此經，不得名為真實菩薩。良
X10n0250_p0081c15║以有作之修，多劫終成敗壞；無心體極，一念便契佛
X10n0250_p0081c16║家。未審此唯揀權，或通終頓？若終頓俱揀，圓覺亦屬
X10n0250_p0081c17║所揀。今此引用何為？豈終頓實行，謂之多劫終成敗
X10n0250_p0081c18║壞？又頓教非無心體極，亦同行位耶？若唯揀權始，今
X10n0250_p0081c19║以圓融具德對彼，不信應終頓稱圓融具德耶？又不
X10n0250_p0081c20║聞此經之言，應該圓覺耶？至相、賢首，多通揀前四。先
X10n0250_p0081c21║達雖各釋通，或唯揀權始，或唯頓，或通揀前四。對今
X10n0250_p0081c22║疏鈔，竝有所違。未知如何和會耶？答：或云：若約以體
X10n0250_p0081c23║就詮，終頓雖談一性、如來藏、圓覺等義，竝是屈曲隨
X10n0250_p0081c24║機，對病善巧，俱非無心體極。稱性極談，詮旨圓融。故
X10n0250_p0082a01║前四屬權，竝為所揀，無非多劫敗壞。若以詮就體，三
X10n0250_p0082a02║義皆同三法：一、終頓俱為能揀，唯揀始小；終頓二教
X10n0250_p0082a03║會泯，見性不同，體極之旨無別。故大鈔云：終頓二教，
X10n0250_p0082a04║俱以為淨一心，為究竟實理。又約圓融不圓融，終頓
X10n0250_p0082a05║不融屬所揀。圓融具德，唯是華嚴，不該圓覺。以觀成
X10n0250_p0082a06║圓融，廢詮談旨，同一覺故。及結歸宗，不同法爾。如是
X10n0250_p0082a07║詮旨無礙，如海一滴，具百川味，豈待觀成方見？故大
X10n0250_p0082a08║疏云：重重融攝等義，此經不說，但約直顯。乃至觀中
X10n0250_p0082a09║一多無礙等義，此經則同。宗趣中又指圓覺唯攝如
X10n0250_p0082a10║來藏緣起，宗內染相本寂，故得覺性本圓融，攝法身
X10n0250_p0082a11║緣起，全是眾生之義。故知圓覺、華嚴，或同或異。約體
X10n0250_p0082a12║約教揀不同（成師守權非器章）。評曰：以體就詮，則前四俱
X10n0250_p0082a13║權；以詮就體，則權唯始小者。然則諸方所談，會三歸
X10n0250_p0082a14║一，或通會前四，或唯會始小。蓋亦常問，未知與此繫
X10n0250_p0082a15║滯行位，是同是異耶？若云是異，引用何？若云是同，今
X10n0250_p0082a16║此所揀，或唯是始小，或通揀前四乎？又況圓融不圓
X10n0250_p0082a17║融，乃分同別也。不融為同，是所揀之權教乎？與今教
X10n0250_p0082a18║所被機，所揀繫滯行位，有何交涉耶？今謂疏鈔之意，
X10n0250_p0082a19║就教所被機中，約滯行位、不滯行位，以對揀也。以繫
X10n0250_p0082a20║滯行位者，同華嚴所揀三乘共教菩薩守權非器，以
X10n0250_p0082a21║圓覺□□□□頓經俱圓頓宗故。所被之機，上根凡
X10n0250_p0082a22║夫圓頓之器不歷地位，非共教菩薩故。若約證道（唯揀
X10n0250_p0082a23║小始）及終教地前繫滯行位漸進之流也，以終教登地
X10n0250_p0082a24║亦是頓故。法華已前諸部般若等修三乘行未登地
X10n0250_p0082b01║者，皆屬所揀也。故知共教三乘即諸部般若等終頓
X10n0250_p0082b02║耳。問：漸中登地亦是頓者，屬何教耶？答：即法華開顯
X10n0250_p0082b03║之機。如前文云：但悟至此，即入圓教。即圓中同教，亦
X10n0250_p0082b04║即華嚴中同教也。問：頓悟圓覺寂知即入圓教，與法
X10n0250_p0082b05║華開顯者何別耶？答：二空觀成，法界圓現，即入華嚴。
X10n0250_p0082b06║法界三觀，證道歸圓，與華嚴圓別初無異耳。亦不違
X10n0250_p0082b07║清涼所謂唯圓教中因果俱有實事，前四因中則有，
X10n0250_p0082b08║至果皆無，由修權因。若入地後，即入實故。猶如百川
X10n0250_p0082b09║浩蕩千里，亦無究竟歸處，究竟歸處即海也。然頓悟
X10n0250_p0082b10║菩提涅槃即悟寂智，頓悟寂知即入圓教。所悟雖殊，
X10n0250_p0082b11║所入無非圓教。良由機有漸頓，教分同別。若是漸機，
X10n0250_p0082b12║設證普法，無非同教。頓機入圓，無非別教。若不承疏
X10n0250_p0082b13║主之意，恐失此經宗旨耳。〔微滴入於天池。〕大鈔云
X10n0250_p0082b14║微露滴入於天池，義亦無別。若準大疏（二十八），今鈔頗
X10n0250_p0082b15║優。〔破三家異論。〕支敏度心無義，支道林即色義，竺
X10n0250_p0082b16║法本無義非有，即彼所計有即無，無却此有也。〔非
X10n0250_p0082b17║有非真有。〕即肇論之意，以緣生之有非實有，緣滅
X10n0250_p0082b18║之無非實無也。〔何必〕下正破彼所立，豈能順通中
X10n0250_p0082b19║道，即物之情哉。〔欲求圓覺。〕或云：此一句照本疏乃
X10n0250_p0082b20║屬下文，意云不當如此節而注之。今謂如次前修捨
X10n0250_p0082b21║二字下注釋，何害讀文節之於下文之上耶？此例頗
X10n0250_p0082b22║多，況今此斥彼任病欲求圓覺，理宜如是節而注之
X10n0250_p0082b23║耳。〔注：七賢豈是大道。〕即伯夷、叔齊、虞仲、夷逸、朱張、
X10n0250_p0082b24║少連、柳下惠也。又晉有竹林七賢：嵆康、阮籍、劉伶、阮
X10n0250_p0082c01║咸、王戎、向秀、山濤，今即初矣。〔注四皓。〕即終南山四
X10n0250_p0082c02║皓避秦歸漢，謂綺理、夏黃、祿生、周角。或云東園公、角
X10n0250_p0082c03║里先生、綺里季、夏黃公。初二小異，恐人同名異，或所
X10n0250_p0082c04║據之別耳。
X10n0250_p0082c05║〔疏：反上即皆是器。〕前五非器障於信解，類各有人，
X10n0250_p0082c06║反上即能信解，是此經所被。約一人具此五德，五非
X10n0250_p0082c07║器中隨有一病，則非所被。今言反上，非便是前之五
X10n0250_p0082c08║類改心，亦非後時釋行，乃約當世即時不墮此五數
X10n0250_p0082c09║者矣。雖尋文而本性離，漸教登地證理方離，今經上
X10n0250_p0082c10║根凡夫初機頓離，故下疏云已悟者文字，性離而持
X10n0250_p0082c11║法，此之謂也。〔因該果海〕華嚴信位，即具果海，即此
X10n0250_p0082c12║經觀成同佛。〔中道了然。〕非二諦中道。〔疏普收。〕辨
X10n0250_p0082c13║疑悞云：大鈔：次有揀修證一科，初揀四相非器，次離
X10n0250_p0082c14║四病是器，復以五性、三聚收機，三病亦非器。今疏刪
X10n0250_p0082c15║去不說。又普收唯約闡提，三病不揀，二乘不收。又不
X10n0250_p0082c16║收引為權為，設普收中收二乘，何不揀三病耶？議曰：
X10n0250_p0082c17║今疏揀非器即新熏，則五、約當世即時而說，明普收
X10n0250_p0082c18║即本有、無。二、就畢竟論，一切無非所被。不言二乘者，
X10n0250_p0082c19║既曰普收，通明皆益，即一切皆成，義亦具矣，但影略
X10n0250_p0082c20║之耳。四相、四病唯障修證，乃微細之障信解，故不揀
X10n0250_p0082c21║之。今疏從略，唯揀麤、淺，備之於大疏者，亦影在彼中，
X10n0250_p0082c22║於中任病兼障信解，故別揀之。清涼五為〔一正為。〕
X10n0250_p0082c23║謂一乘圓機。〔二兼為。〕即地獄天子。〔三引為。〕寄同
X10n0250_p0082c24║三乘，行布十地，引權教菩薩。〔四權為。〕即五百聾盲，
X10n0250_p0083a01║彰小非器，令發大心。〔五遠為。〕即凡夫、外道、闡提悉
X10n0250_p0083a02║有佛性。今云宿機深者悟入即正為，淺者信解同彼
X10n0250_p0083a03║兼為，熏成種性同彼遠為。闕引為、權為者，經宗不同，
X10n0250_p0083a04║無彼義故。然彼揀之，則前五非器；收之，則無非所被。
X10n0250_p0083a05║權為則收狹劣非器，謂二乘也；引為則收守權非器；
X10n0250_p0083a06║遠為則收前三，謂無信、違真、乖實。議曰：清涼、遠為既
X10n0250_p0083a07║不收二乘，今亦不配，但影略於通明皆益、一切皆成
X10n0250_p0083a08║中，若賢首第四名轉為，以一乘能轉為二乘，故展轉
X10n0250_p0083a09║無非所被。意約五百六千示現引攝，令彼二乘先入
X10n0250_p0083a10║共教，後入一乘，由是立轉為之名。清涼意謂義雖無
X10n0250_p0083a11║爽，似恐濫引為共教菩薩，故直約權理而說耳。是則
X10n0250_p0083a12║各主一意，初不相違，立名雖異，所引無別。問：寄同三
X10n0250_p0083a13║乘引權教菩薩者，所引三乘從三入一，屬何教耶？答：
X10n0250_p0083a14║能引即別教，所引即三乘，從三入一，圓中同教也。如
X10n0250_p0083a15║教章云：此經安立諸位，有二善巧：一、約相就門，分位
X10n0250_p0083a16║前後，寄同三乘，引彼方便，是同教也；二、約體就法云
X10n0250_p0083a17║云。問：權必化實，無實化誰？彰小非器令發大心者，必
X10n0250_p0083a18║有二乘入此普賢法界，何故却云文無迴小之說？答：
X10n0250_p0083a19║探玄云：無有二乘不入共教，無彼共教菩薩不入此
X10n0250_p0083a20║普賢法界。問：與引為中所引權教菩薩何別？答：無非
X10n0250_p0083a21║從三入一，圓中同教。
X10n0250_p0083a22║〔疏：能詮體性，略作四門。〕能詮體性者，望下所詮宗
X10n0250_p0083a23║趣，亦望上分齊及所被言之。體即性，故云體字通體
X10n0250_p0083a24║性、體相字。然體即性為正，如次釋大字云：大是圓覺
X10n0250_p0083b01║體性，方是圓覺德相。然茲教體，清涼開十門：一、聲，二、
X10n0250_p0083b02║名、句、文，三、通取四法，四、通攝所詮，五、諸法顯義等。共
X10n0250_p0083b03║通五教。今作四門，亦通五教。四門者，一、隨相收彼前
X10n0250_p0083b04║五。彼第五云諸法顯義，大疏改云：第四通於六塵，謂
X10n0250_p0083b05║諸法雖多，不出六塵，以於塵顯義故，即隨相門。今鈔
X10n0250_p0083b06║含通攝所詮中云一切所知境界。二、唯識門收彼第
X10n0250_p0083b07║六攝境唯心一半，謂本、影無礙。三、歸性門收彼第六
X10n0250_p0083b08║一半，謂說、聽全，收彼第七會緣入實。四、無礙門收彼
X10n0250_p0083b09║第八理、事無礙及第九事、事無礙，不攝第十海印炳
X10n0250_p0083b10║現。然清涼十門，前四通小，後六唯大；前七通三乘，後
X10n0250_p0083b11║三唯一乘；前八約同教，後二唯別教。而小乘教體止
X10n0250_p0083b12║到初四，三乘教體止到前七，同教止到前八，圓覺到
X10n0250_p0083b13║前九。華嚴具十圓融，融前八故。前七通三者，會解八
X10n0250_p0083b14║云：合云前六通三。必疏之誤。今謂第七約會相顯性，
X10n0250_p0083b15║義屬一乘；約以本收末，義亦通三乘。會相顯性者，一
X10n0250_p0083b16║切教法從緣無性，即是真如，虗相本盡，真性本現故。
X10n0250_p0083b17║以本收末者，相宗真如雖不隨緣，由真如起無分別
X10n0250_p0083b18║智，無分別智流出後得智，後得智生大悲心，於大悲
X10n0250_p0083b19║心說十二分教。以法相宗但說如為教本，不言如即
X10n0250_p0083b20║是教故。如即教者，一切法皆如也。又（清涼）第六、攝境唯
X10n0250_p0083b21║心，通於五教。於中分二：一、本影無礙。（今為唯識門）自具五
X10n0250_p0083b22║教，如鈔作四句，即前四教；總合四句，即圓教。二、說、聽
X10n0250_p0083b23║全收。（今為歸性門）具同、別二教：一、同教自在四句：一、唯說
X10n0250_p0083b24║無聽，謂佛真心之外無別眾生，以眾生真心即佛真
X10n0250_p0083c01║心故；二、唯聽無說，眾生心外更無別佛，以佛真心即
X10n0250_p0083c02║眾生真心故；三、說、聽雙存，佛真心現時，不礙眾生真
X10n0250_p0083c03║心現故；四、說、聽俱寂，謂互奪雙亡，佛即眾生，故非佛，
X10n0250_p0083c04║眾生即佛，故非眾生。二、別教亦四句：一、果門攝法無
X10n0250_p0083c05║遺，舉佛無眾生，生尚全攝，況所說教！二、因門攝法無
X10n0250_p0083c06║遺，佛尚在眾生心中，況所說教！三、因、果交徹，生、佛互
X10n0250_p0083c07║在。四、兩相形奪，無聽無說。〔言音者，謂佛唱（唱號）、辭（言詞）、
X10n0250_p0083c08║評（評量）、論（論說）、語路、注語所行處。〕瑜伽云：即有情增語，
X10n0250_p0083c09║釋有二義：一、是名，名能詮表，增勝於語；二、意識，是語
X10n0250_p0083c10║行處（小乘不取於名）。〔語業注：語用。〕業即用也。惡言即惡業
X10n0250_p0083c11║用，善言即善業用。〔語表注令他生解。〕表亦是業，有
X10n0250_p0083c12║有表、無表別。今但用表者，婆沙論云：但言語表者，令
X10n0250_p0083c13║佗生正解故（即用有表揀無表也）。
X10n0250_p0083c14║〔經云：如空中彩畫，如空中風。〕單取聲為教體，或單
X10n0250_p0083c15║取名、句、文，俱非盡善。今雙取前二，故云聲、名、句、文體。
X10n0250_p0083c16║〔風喻言音，畫喻文字。〕乃證雙取。喻中不單用風，亦
X10n0250_p0083c17║不單用畫；法中不單用聲，亦不單用名、句、文，此是正
X10n0250_p0083c18║意（又不單取風、畫，又亦不單取虗空，為要生起歸生門，故亦云雙取也）。〔以無畫處空
X10n0250_p0083c19║不？。〕下說一風字。〔注：兼顯實教。〕等。此顯兼意，由經
X10n0250_p0083c20║含二義故，以空中之風畫體性空故。清涼兼證四皆
X10n0250_p0083c21║如空，謂聲、名、句、文皆無自性。淨名云：文字性離，無有
X10n0250_p0083c22║文字，是則解脫。此明即言忘言，通圓頓意。十地論釋
X10n0250_p0083c23║空中風畫云：風喻音聲，畫喻名字。以風畫合空，皆不
X10n0250_p0083c24║可取。是故今鈔云：不單取虗空，不單取風畫。正取空
X10n0250_p0084a01║中風畫也。然四法皆如空者，而有二意：一、空為初門，
X10n0250_p0084a02║即屬初教；二、頓寂諸相，即屬頓教。今正當頓也。於是
X10n0250_p0084a03║今鈔云：兼顯實教中聲等無自性等也。然清涼玄文
X10n0250_p0084a04║云：以余之意，亦應雙取（俱取聲、名、句、文）。若就前二去取者，
X10n0250_p0084a05║寧依名等？淨覺法師破云：此方真教體，清淨在音聞。
X10n0250_p0084a06║但不取聲為教體，却取名、句、文耶？議曰：若欲破人，先
X10n0250_p0084a07║須善自他意。清涼之意，敘昔大小乘宗，或取聲，或取
X10n0250_p0084a08║名等。於中略示，似評量取捨，名等頗優。雖然，不以十
X10n0250_p0084a09║門配釋，然後攝融無礙，則皆為未盡善也。而輒加破
X10n0250_p0084a10║斥，夫何太率愚耶？其猶破無情作佛，不審他意，於理
X10n0250_p0084a11║可乎？〔唯本無影。〕大鈔云：小乘教既不知佛所說教
X10n0250_p0084a12║唯是自己心識所變影像，謂自心外別有佛教，故云
X10n0250_p0084a13║唯本。〔亦本亦影至妙觀察智等。〕大鈔云：因位說聽
X10n0250_p0084a14║由於意識，故果位亦唯意識，故云妙觀察智相應淨
X10n0250_p0084a15║識。以果位中智強識劣，故說此識與智相應。此智所
X10n0250_p0084a16║依心王即是第六，故云淨識之所顯現。而言淨者，純
X10n0250_p0084a17║無漏故。然此智即第六所轉。佛所說若文若義，即此
X10n0250_p0084a18║智相應第六所現。名本質教影像者，雖託佛本質，唯
X10n0250_p0084a19║自心變故。有漏心變，則名等有漏，故唯影像。〔疏：宗
X10n0250_p0084a20║趣通別。〕五教之軌則，諸祖不易；十宗之規矩，開合
X10n0250_p0084a21║不同。或合作四宗，或開為五宗，或作空、性、相三宗。又
X10n0250_p0084a22║於十宗，或淺深不次，或改易不同，次當隨文和會。
X10n0250_p0084a23║〔注：當部所崇曰宗，宗之所歸曰趣。〕者，大鈔云：約傳
X10n0250_p0084a24║習教者，即當部所崇等。若約人情見，即心之所尚曰
X10n0250_p0084b01║宗。若約敵對者，論義云：宗則語之所尚。宗者，崇重義，
X10n0250_p0084b02║遵尚義。然宗之與趣，各有通別。通宗則通論佛教，以
X10n0250_p0084b03║因緣為宗，仍有五宗之異。別則唯就當經。問：何故通
X10n0250_p0084b04║中唯有宗無趣耶？答：宗有兩重通別，趣唯一重。即疏
X10n0250_p0084b05║云此經又有總別者是也。〔內謂十二因緣。〕大鈔云：
X10n0250_p0084b06║於十二中，行、有二業為因，無明、愛、取三或為緣，生識
X10n0250_p0084b07║等七支果，即小乘二重因果令說也。今開釋之：無明
X10n0250_p0084b08║即惑緣，行即業因，望現在五支果俱為因（過去二支因，現在五
X10n0250_p0084b09║支果）；愛、取即惑緣，有即業因，望未來二支果俱是因（現在
X10n0250_p0084b10║三支因，未來二支果）。〔生死成壞。〕生死指有情，成壞指無情，此
X10n0250_p0084b11║即小乘因緣不自他共生。暗引中論偈云：諸法不自
X10n0250_p0084b12║生（因無自性），亦不從他生（緣無自性），不共（無和合性）不無因（非自然性），是
X10n0250_p0084b13║故知無生（結成空義）。〔賢聖弟子。〕大鈔云：婆沙諸羅漢，宗
X10n0250_p0084b14║計各殊，即小乘聖也。天親在小乘宗時，未得聖果，及
X10n0250_p0084b15║諸未證初果人，皆小乘賢也。馬鳴、龍樹、無著，即大乘
X10n0250_p0084b16║聖也。天親、護法、青目、青辨等，大乘賢也。〔一、隨相法執
X10n0250_p0084b17║宗。〕二十部宗計教章，類束為六：一我法俱有宗（攝五全一
X10n0250_p0084b18║少分，法上賢胄正量，密林犢子經量一半），二法有我無宗（三全一少分，薩婆多雪山住，多聞化
X10n0250_p0084b19║一地半），三法無去來宗（七全一少分，雞胤大眾制多，西山住，北山住，法藏飲光化地一半），
X10n0250_p0084b20║四現通假實宗（一全一少分，說假經量一半），五俗妄真實宗（一全說出
X10n0250_p0084b21║世部），六諸法但名宗（一全一說部）。大疏又束六宗為三：一如
X10n0250_p0084b22║名，二無我因緣宗（收中間四宗），三因緣但名宗（即第六宗）。又束
X10n0250_p0084b23║為三：一隨相法執宗，二真空無相宗，三唯識法相宗。
X10n0250_p0084b24║空先相後者，亦由三時之教，空居於先，今家五時，於
X10n0250_p0084c01║后加二，以深密經現今流行，可憑據故，順戒賢次第
X10n0250_p0084c02║也。〔中觀等論。〕等於十二門論、百論、智度論、大無異
X10n0250_p0084c03║論、菩提資粮論等流類。〔龍樹等造。〕者，約多分言之，
X10n0250_p0084c04║如門論疏云：清辨造。掌珍論、般若燈論，龍樹造。中論、
X10n0250_p0084c05║門論，聖天菩薩造。百論、唯識等論，無著、天親造。言等
X10n0250_p0084c06║者，等於瑜伽、雜集、雜心、攝大乘、佛地莊嚴論等流類。
X10n0250_p0084c07║〔四、如來藏緣起宗。〕大疏云：於中復有二義：初、眾生
X10n0250_p0084c08║相盡，唯是法身，乃至眾生寂滅，即法身故。（經云：非作故無等。鈔
X10n0250_p0084c09║云：與前空宗異者，空宗以幻化空無，即為真理，無別理體。）後、法身緣起，全是眾生。
X10n0250_p0084c10║（經云：法身流轉五道，名曰眾生。）良由如來藏是法身在纏之稱，故約
X10n0250_p0084c11║在纏及法身反覆互奪，曲成此二。此經宗於前門，謂
X10n0250_p0084c12║唯攝如來藏。緣起宗染相本寂，故得覺性本圓，兼攝
X10n0250_p0084c13║法身緣起全是眾生之義。〔起信等論。〕馬鳴堅慧造
X10n0250_p0084c14║等於寶性論、法界無分別論、大甘蔗論等流類。〔五、
X10n0250_p0084c15║圓融具德宗。〕謂事事無礙，主伴具足，重重無盡，即
X10n0250_p0084c16║華嚴經。天親造論，立六相圓融義。辨疑誤云：大疏、起
X10n0250_p0084c17║信疏本無此文。又前四皆宗論，今約釋論，乃後人添
X10n0250_p0084c18║入。議曰：曾撿古本，無有此文，有則為優。但以立六相
X10n0250_p0084c19║等六字，似覺未穩。然亦無害，豈以釋論為妨？且如前
X10n0250_p0084c20║文等寶性論等，豈非釋論乎？大疏云：五教、五宗，互有
X10n0250_p0084c21║寬狹。謂一宗容有多教，一教容有多宗。（非謂必然，故云容有。）初
X10n0250_p0084c22║宗寬教狹，如唯識宗兼攝終教、圓教。彼判法華為第
X10n0250_p0084c23║三不空不有教故，又說依華嚴造唯識論故。（且順彼宗，故作
X10n0250_p0084c24║是配。）空宗則用佛密意攝頓教，如來藏緣起宗則正攝
X10n0250_p0085a01║終、頓二教。二教俱以真淨一心為究竟實理故。但佛
X10n0250_p0085a02║說時，儀式不同，故成多教。（為利根凡夫直說，則名頓；會權教人令入實，則名終。）
X10n0250_p0085a03║唯小乘宗及圓宗各為一教。圓宗者，知前四教未圓
X10n0250_p0085a04║故。次教寬宗狹，如小乘教自有二十部宗，計類束為
X10n0250_p0085a05║六等。始教具空宗，終教亦具性、相兩義。頓教以顯性，
X10n0250_p0085a06║即為破相；以纏染本空，即法身。則具第二宗及第四
X10n0250_p0085a07║宗一分法、義。圓教則總具五宗中所宗之法故。又教
X10n0250_p0085a08║約佛意，權、實有殊；宗約人心，所尚差別。故宗與教，其
X10n0250_p0085a09║旨不同。大鈔云：又教約下，體式異也。此乃教則皆是，
X10n0250_p0085a10║宗則或非也。若約佛所宗，則大同於教。唯終、頓一宗，
X10n0250_p0085a11║意宗於真性。然宗有約佛教得名者，如云佛教以因
X10n0250_p0085a12║緣為宗。有約乘為宗者，如云一乘、三乘、小乘三宗等。
X10n0250_p0085a13║又無差別論疏分三宗云：如次是智光三時教。又禪
X10n0250_p0085a14║源詮都序敘三宗云：密意破相顯性教等。又賢首隨
X10n0250_p0085a15║教辨宗，大同於教，故教章探玄十宗皆順五教次第
X10n0250_p0085a16║也。言大同者，約大分是同，不妨宗教有異，於是分教
X10n0250_p0085a17║之後別開十宗。十宗者，以五宗之初隨相法執宗開
X10n0250_p0085a18║為六宗；七云一切法皆空宗，收始教空相二宗；八云
X10n0250_p0085a19║真德不空宗，收終教；九云相想俱絕宗，收頓教；十云
X10n0250_p0085a20║圓明具德宗，即圓教清涼十宗，就人心所尚，故與小
X10n0250_p0085a21║教有不次前六同；七云三性空有宗，收相宗；八云真
X10n0250_p0085a22║空絕相宗，攝空宗及頓教；九云空有無礙宗，即終教
X10n0250_p0085a23║十同名。又大乘法師開八宗，前六同此；七云勝義俱
X10n0250_p0085a24║空宗；八云應理圓實宗。彼以前淺後深為次，清涼迴
X10n0250_p0085b01║彼七為八。八為七者，以符法性在法相之後，為順三
X10n0250_p0085b02║宗次第，以性揀相分淺深權實故。又以真空絕相通
X10n0250_p0085b03║始終頓故，兼收頓教。又空有無礙徹於同教，若空有
X10n0250_p0085b04║雙絕亦收頓教。故辨疑悞云：清涼謂有不安者，頗為
X10n0250_p0085b05║改易。今謂不然，但取意別耳。又起信古疏及無差別
X10n0250_p0085b06║論疏唯四宗不開，第五圓融具德宗，或云宗旨不到
X10n0250_p0085b07║第五故。此亦不然，如圭山移注起信，還復加之，與今
X10n0250_p0085b08║無別。而賢首不開者，以如來藏緣起宗通後三教故。
X10n0250_p0085b09║則知開合不同，隨作者意也。
X10n0250_p0085b10║圓覺疏鈔隨文要解卷第六