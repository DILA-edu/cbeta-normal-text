X10n0250_p0085b11║
X10n0250_p0085b12║
X10n0250_p0085b13║
X10n0250_p0085b14║圓覺疏鈔隨文要解卷第七（鈔四末）
X10n0250_p0085b15║沙門凊遠　述
X10n0250_p0085b16║〔疏：心境空寂。注：境空心寂。鈔：約唯識（云云）。唯識頌。〕
X10n0250_p0085b17║通性宗義演義（二十一）云：既用真如為識體性，明知天
X10n0250_p0085b18║親亦用如來藏而成識體。但後釋者定言不變，失隨
X10n0250_p0085b19║緣義，故云過歸後輩。然在彼云心寂意亦存識，今云
X10n0250_p0085b20║寂者，是實體諦，即是真如也。故知唯雖約唯識以釋，
X10n0250_p0085b21║取彼深義以成此經之宗也。次約三性釋心境俱空。
X10n0250_p0085b22║〔約遍計。〕謂蛇與見蛇之妄識俱空也。〔心境俱寂
X10n0250_p0085b23║約依佗。〕謂舉體即是圓成真覺之性也。如鏡中影
X10n0250_p0085b24║像本空，即是明鏡。〔略而明之。〕而字，有本是不字，或
X10n0250_p0085c01║云義當用不字。今謂疏中既注空寂二字，即此是略
X10n0250_p0085c02║而明之也，當以而字為正。〔初靜一身。〕經具云：如是
X10n0250_p0085c03║初靜，從於一身至一世界。或云：既文不然也。〔教義。〕
X10n0250_p0085c04║即是詮旨。勞苦宗經，意在會旨，是其趣也。〔其旨趣
X10n0250_p0085c05║者，皆為離念歸於真如。〕理事捨詮，論旨復有字：理
X10n0250_p0085c06║約事緣，有妨息妄以問；約因緣顯理以答；約境行理，
X10n0250_p0085c07║通能、所觀，能觀即無分別智，所觀即真理，一味不必
X10n0250_p0085c08║宗以問；約所觀真理以顯能觀之觀行以答；行寂觀
X10n0250_p0085c09║行，有乖真理以問；約意在絕觀，心寂為趣以答；寂用
X10n0250_p0085c10║約絕觀虗辨以問；約內寂起用以答；次約既泯功能，
X10n0250_p0085c11║云何起用以問；約垢盡明現，法爾當然以答。若大鈔，
X10n0250_p0085c12║唯約色觀虗辨以問，垢盡明現以答。修證前五對中，
X10n0250_p0085c13║第二已自捨教，四、五二對絕觀起用，即此是忘證、修
X10n0250_p0085c14║證。又別立修證一門者，鈔云：若上上根智，即言忘言，
X10n0250_p0085c15║即相忘相，不假此門。今為中、下之機不能忘證，故別
X10n0250_p0085c16║立此門。問：經流末世，通被三根。未立此門，中、下之根
X10n0250_p0085c17║應無益耶？答：疏恐學習之流滯於文相，不能忘詮契
X10n0250_p0085c18║理而修，故立此門，未必約經所被機矣。故次文結勸
X10n0250_p0085c19║云：冀諸學者審而修之。問：誰是上根耶？答：即言忘言
X10n0250_p0085c20║者是。是故達磨西來，呵教勸離，特為此滯相之流。若
X10n0250_p0085c21║上達根機，何滯相之有哉？若是藥山，則不妨遮眼耳。
X10n0250_p0085c22║〔注：令遇迦葉。〕遇字誤也。大鈔語（去聲）字為正大疏。然
X10n0250_p0085c23║初五師兼之三藏，迦葉至毱多止。四代末，田提是阿
X10n0250_p0085c24║難旁出，故曰五師。〔佛陀難提第七。〕此以佛陀難提
X10n0250_p0086a01║第七，婆須密第二十六。傳燈却以婆須密為第七，佛
X10n0250_p0086a02║陀難提却為第八。次第參差，直至二十六。只如師子
X10n0250_p0086a03║尊者，此為二十三，彼為二十四。然則所據不同，夫何
X10n0250_p0086a04║太甚。又達磨以前之二祖，一云不如密多，一云般若
X10n0250_p0086a05║多羅，與此優婆掘及僧伽羅名字略不相似，不可得
X10n0250_p0086a06║而考正也。〔迦那提婆第十四。〕鈔：謂降伏邪黨為弟
X10n0250_p0086a07║子，為破腹而終。傳燈云：說偈付法已，入奮迅定，身放
X10n0250_p0086a08║八光，而歸寂滅。又二祖可大師，此云遭難非命。傳燈
X10n0250_p0086a09║云：為筦城邑宰，翟仲侃加以非法，師怡然委順，識真
X10n0250_p0086a10║者謂之償宿債。又傳燈云：可見達磨斷臂求法。北山
X10n0250_p0086a11║錄云：為賊斷臂。慧洪師斥曰：謗乎聖人，罪莫大焉！然
X10n0250_p0086a12║在通人，何黨之有？蓋與傳燈所據付法藏傳、聖胄集
X10n0250_p0086a13║等別也。如肇法師者，關中四聖之一，遭秦主非命；師
X10n0250_p0086a14║子尊者有罽賓之難。皆傳燈明載，亦謗聖人乎？故傳
X10n0250_p0086a15║燈云：皓月供奉問長沙岑和尚云：古德云：了即業障
X10n0250_p0086a16║本來空，未了應須還宿債。只如師子尊者、二祖大師
X10n0250_p0086a17║為什麼償宿債？長沙云：大德不識本來空。皓云：如何
X10n0250_p0086a18║是本來空？長沙云：業障是。皓云：如何是業障？長沙云：
X10n0250_p0086a19║本來空是。皓無語。然只此可除情執，況所據之別乎？
X10n0250_p0086a20║〔注：左眼。〕有本云右眼。〔摩拏〕大鈔云摩奴，誤也。
X10n0250_p0086a21║〔達磨。〕傳燈云：師汎重溟，三周寒暑。梁普通八年至
X10n0250_p0086a22║廣州，武帝詔至金陵問法。帝曰：對朕者誰？師曰：不識。
X10n0250_p0086a23║帝不領悟。師知機不契，遂渡江，寓止於嵩山少林寺，
X10n0250_p0086a24║面壁九年（云云）。而偏局之量者，覩師演道，競起害心，
X10n0250_p0086b01║數加毒藥。至第六度，傳法得人，遂不復救，端坐而逝。
X10n0250_p0086b02║即後魏太和十九年，葬於熊耳山。後三年，宋雲奉使
X10n0250_p0086b03║西域迴，遇師於葱嶺，見手提隻履，翩翩獨逝。宋歸，帝
X10n0250_p0086b04║啟壙，唯空棺隻履存焉。奉詔取遺履，於少林寺供養。
X10n0250_p0086b05║〔慧可注：鄴都化導。〕北齊建都於鄴，即今之相州，在
X10n0250_p0086b06║北京之西。〔僧璨注：晛（音演）山。〕有本云峴山，誤也。〔弘
X10n0250_p0086b07║忍注：馮墓山。〕此山在蘄州黃梅縣雙峰之東，師徒
X10n0250_p0086b08║眾七百，將付法傳衣，語眾各述一偈，若語意冥符，則
X10n0250_p0086b09║衣法皆付。時上座神秀書偈云：身是菩提樹，心如明
X10n0250_p0086b10║鏡臺。時時勤拂拭，莫遣有塵埃。能在碓坊，忽聆誦偈，
X10n0250_p0086b11║乃門同學，已知其詳，曰：能亦以一偈和之。人皆相視
X10n0250_p0086b12║而笑。至夜，告一童子，寫一偈云：菩提本無樹，心鏡亦
X10n0250_p0086b13║非臺。本來無一物，何假拂塵埃。大師既見此偈，至夜，
X10n0250_p0086b14║潛令人召能行者入室，分付衣法。能捧衣而出，是夜
X10n0250_p0086b15║南邁。慧，俗姓盧氏，其先是范陽人。父在官于南海新
X10n0250_p0086b16║州，三歲喪父，其母守志，家貧采樵。聞忍大師有道，直
X10n0250_p0086b17║造黃梅之東禪云云。大鈔云：歸嶺南廣州制止寺，印
X10n0250_p0086b18║宗法師為之鬀髮。若傳燈云：南海廣州法性寺，恐即
X10n0250_p0086b19║此寺，後名法性耳。印宗與緇白送歸韶州寶林，於大
X10n0250_p0086b20║梵寺轉法輪，其道盛行。然返曹溪，雨大法。唐中宗神
X10n0250_p0086b21║龍元年，敕請不入。唐睿宗先天二年，入滅于新州國
X10n0250_p0086b22║恩寺。〔神會〕傳燈云：西京荷澤禪師。大鈔云：東京荷
X10n0250_p0086b23║澤寺，以東京為正。後入西京，大伸正道。姓高氏，襄陽
X10n0250_p0086b24║人。十四為沙彌，見六祖。〔注：杖試。〕大鈔云：校試以杖
X10n0250_p0086c01║試為正。〔注：乃滑臺。〕大鈔云：及滑臺為正。〔注：龍鱗
X10n0250_p0086c02║虎尾，殉命亡軀。〕言其與北宗普寂、崇遠等辨兩宗
X10n0250_p0086c03║真偽也。或云：龍鬬張鱗，虎鬬振尾。今謂龍脛之鱗逆
X10n0250_p0086c04║生，觸之者必遭害。如上諫書謂之膺鱗，今與爭法，膺
X10n0250_p0086c05║鱗之謂也。鈔作麟者，誤也。虎尾，即莊子云：撩虎尾而
X10n0250_p0086c06║編虎鬚，幾不免其虎口耳。以人送死曰殉（辭峻切）。〔俠
X10n0250_p0086c07║客〕（沙灘、五臺之事也。）〔縣官〕（白馬衛、南盧鄭二縣令之事，抗北祖而爭法之類也。此
X10n0250_p0086c08║注大鈔作大字，書之訛也。）天寶四載，玄宗朝立秀為六祖，普寂為
X10n0250_p0086c09║七祖。〔注宋鼎。〕即宋宗鼎。大鈔闕宋，此闕宗字。〔被
X10n0250_p0086c10║讚。〕南宗被讚。〔乾元寶應〕皆肅宗朝。〔大曆〕代宗
X10n0250_p0086c11║朝〔貞元〕德宗朝，敕立荷澤為七祖。
X10n0250_p0086c12║〔疏然所傳。〕下大鈔云：束宗就法，但就頓漸悟修之
X10n0250_p0086c13║法和會，自然會得諸宗，諸宗不離此故。於是略敘七
X10n0250_p0086c14║家：一、拂塵看淨，即北秀之宗，普寂所弘也。意云：本有
X10n0250_p0086c15║覺性，煩惱覆之，如鏡有明，為塵所覆，息滅妄念，念盡
X10n0250_p0086c16║即本性圓明，如磨拂塵鏡，塵盡鏡明，則能鑒照。此但
X10n0250_p0086c17║染淨緣起之相未見，妄念本無，心性本淨，悟既未徹，
X10n0250_p0086c18║修豈稱真？二、三句用心，亦五祖下，資州智詵之宗，成
X10n0250_p0086c19║都金和尚所弘也。三句者，無憶、無念、莫妄也。意今勿
X10n0250_p0086c20║追憶己過，勿預念慮未來榮枯等事，常與此智相應，
X10n0250_p0086c21║不昏不錯，名莫妄也。三、教行不拘而滅識，亦五祖下，
X10n0250_p0086c22║老安之宗，為則天所師敬，破竈墮等所弘也。釋門事
X10n0250_p0086c23║相，一切不行，鬀髮了，便掛七條，不受禁戒，至於禮念
X10n0250_p0086c24║轉讀佛像經卷，一切毀之，所住之院，不置佛事。滅識
X10n0250_p0087a01║者，意謂生死輪轉，都為起心，心起即妄，不論善惡，不
X10n0250_p0087a02║起即真，任飢任寒，亦不求化，亦不乞飯，讚歎供養，怪
X10n0250_p0087a03║責損害，一切任佗，但貴無心，而為妙極。四、觸類是道
X10n0250_p0087a04║而任心，即南岳讓和尚，是六祖弟子，居山修道，不開
X10n0250_p0087a05║法。有劒南道一，俗姓馬，大弘此法，起心動念，彈指警
X10n0250_p0087a06║欬，揚眉動目，是佛性全體之用，全體貪瞋癡，造善惡
X10n0250_p0087a07║苦樂，故一一皆性。意以一念命終，六根不能作用，四
X10n0250_p0087a08║大骨肉都不解貪瞋，竝是佛性也。任心者，謂不起心
X10n0250_p0087a09║造惡修道。道即是心，不可將心還修於心。惡亦是心，
X10n0250_p0087a10║不可以心斷心。不斷不造，任運自在，名為解脫人。無
X10n0250_p0087a11║法可拘，無佛可作。何以故？心性之外，無一法可得故。
X10n0250_p0087a12║故但任心為修也。（此與第三家敵對相違。前則一切是妄，此則一切是真。）五、本
X10n0250_p0087a13║無事而忘情，即四祖下，旁出牛頭融大師之宗，鶴林
X10n0250_p0087a14║馬素、徑山道欽禪師所弘。融久精般若空宗，於一切
X10n0250_p0087a15║法已無計執。後遇四祖，顯出絕待靈心，故息緣忘情，
X10n0250_p0087a16║修無相理。謂心境本空，非今始寂。迷之謂有，所以生
X10n0250_p0087a17║憎愛等情。了達本來無事，即須喪己忘情，情忘即度
X10n0250_p0087a18║苦厄。故以本無事為悟，以妄情為修行也。（與前二家不同者，此
X10n0250_p0087a19║則一切皆無也。）此就悟理言也。若就行說者，第三伏心滅妄，
X10n0250_p0087a20║第四縱任心性，此則休心不起。六、藉傳香而存佛，亦
X10n0250_p0087a21║五祖下，旁出法名宣什，果州末和尚等所弘也。欲授
X10n0250_p0087a22║法時，以傳香為師資之信。正授法時，先說法門道理，
X10n0250_p0087a23║修行意趣，後令念佛。初引聲口念，從聲漸微，乃至無
X10n0250_p0087a24║聲。送佛至意，意念猶麤。又送至心，念念存想，佛恒在
X10n0250_p0087b01║心。乃至無想，想盡得道。七、寂知指體，無念為宗，即荷
X10n0250_p0087b02║澤所傳。謂萬法既空，心體本寂，寂即法身。寂而知，知
X10n0250_p0087b03║即真智，亦名菩提涅槃。此是一切眾生本源清淨心
X10n0250_p0087b04║也，是自然本有之法。既悟此法本寂本知，理須稱本
X10n0250_p0087b05║用心，不可還起妄念。但無妄念，即是修行。故此一門，
X10n0250_p0087b06║宗於無念。今約揀收者，謂一二及六，滯於染淨緣相，
X10n0250_p0087b07║失天真本淨性德。三五闕於方便事行。於中第三，加
X10n0250_p0087b08║以毀教之失。第七直指寂知，不約諸緣比量。然若一
X10n0250_p0087b09║向揀却緣慮妄心色相塵境等法，偏立寂知為究竟
X10n0250_p0087b10║者，亦未圓通。圓通見者，須會差別取捨等法，同一寂
X10n0250_p0087b11║知之性。寂知之性，舉體隨緣，作種種門，方為真見。寂
X10n0250_p0087b12║知如鏡之淨明，諸緣如能現影像。荷澤深意如此。但
X10n0250_p0087b13║為當時漸教盛行，頓宗沈廢，務在對治之說。故唯宗
X10n0250_p0087b14║無念，不立諸緣。如對未識鏡之人，唯云淨明是鏡，不
X10n0250_p0087b15║言青黃是鏡耳。然此七宗，餘六皆絕。唯第四南岳有
X10n0250_p0087b16║馬大師下，分臨濟、溈仰，至五代絕傳。又六祖下，清原
X10n0250_p0087b17║有石頭下，分曹洞、雲門、法眼。法眼至三代化高麗，此
X10n0250_p0087b18║方絕傳。悟修宗旨，學者之急務，故備錄之。
X10n0250_p0087b19║〔定慧〕定因止而得，慧因觀而發。然茲二行，猶車之
X10n0250_p0087b20║二輪，鳥之二翼，闕一不可。〔頓漸是修之儀式。〕大鈔
X10n0250_p0087b21║云：頓漸是悟修之儀式，大鈔為正。〔止觀〕止能止息
X10n0250_p0087b22║諸緣，不隨佗去；觀能觀照性相，與心互相為用。又止
X10n0250_p0087b23║觀定慧料簡者，初修謂止觀，即定慧之初門；成行謂
X10n0250_p0087b24║之定慧，即止觀之歸超。〔疏：頓，漸。悟，修。〕不約能詮言
X10n0250_p0087c01║教頓漸以論，唯約所悟修之道以論。能悟修之解行
X10n0250_p0087c02║有乎頓漸，釋餘兩對。次前疏云：不出定慧，悟修頓漸，
X10n0250_p0087c03║是為三對。初釋定慧竟，此即餘二對。又悟有解證，初
X10n0250_p0087c04║因解悟，依悟修行，行滿證悟，此即真正悟修之行。次
X10n0250_p0087c05║約隨根師友不定，故有八對頓漸耳。然大鈔（六末）引清
X10n0250_p0087c06║涼云：頓教者，即約時竪論，且約橫論於頓，謂頓悟漸
X10n0250_p0087c07║修等四句云云。〔各隨根悟。〕大鈔云：各隨根性為正。
X10n0250_p0087c08║〔疏：頓悟漸修為解悟。〕注：二喻：初霜消，喻斷惑；次孩
X10n0250_p0087c09║長，喻證理。下例此。文殊章是頓解悟。〔疏：漸修頓悟
X10n0250_p0087c10║為證悟。〕即三觀諸輪，是漸證悟。又三觀一一首標
X10n0250_p0087c11║悟淨圓覺。初中為對，是頓悟漸修。中後為對，是漸修
X10n0250_p0087c12║頓悟。漸修頓悟有二意。一即修前解悟，極故成證。二
X10n0250_p0087c13║即法華靈山授記成佛，謂事同理成。亦即北宗意見。
X10n0250_p0087c14║問，法華漸機漸教，何云頓悟。答，此門不約機教，唯論
X10n0250_p0087c15║能悟修之解行。〔疏：頓修漸悟為證悟。〕初磨鏡，喻已
X10n0250_p0087c16║具斷證。次學射，喻唯識也。頓修者，頓發大心，頓絕諸
X10n0250_p0087c17║緣，頓伏煩惱。漸悟者，如磨鏡學射，塵埃漸去，久射漸
X10n0250_p0087c18║親。〔信證圓法。〕多却證字，大鈔但云信圓法。〔疏：漸
X10n0250_p0087c19║修悟為證悟。〕三期道場，是亦即北宗漸教。〔疏：先悟
X10n0250_p0087c20║後修為解悟。〕即頓悟、頓修。悟在先，故當解悟。頓悟
X10n0250_p0087c21║者，頓了身心塵境皆空故。頓修者，不著諸相，不證心
X10n0250_p0087c22║性，曠然合道。又頓悟者，頓了恒沙功德皆備故。頓修
X10n0250_p0087c23║者，念念與之相應故。即普賢章知幻即離等是。又淨
X10n0250_p0087c24║慧章忘心頓證是。〔疏：先修後悟為證悟。〕即頓修頓
X10n0250_p0088a01║悟，普眼觀門是。然普眼觀通解、證，即修前解、悟故。又
X10n0250_p0088a02║觀中作解，故略。疏且取頓同佛境，悟在後故，當頓證、
X10n0250_p0088a03║悟。頓修同前頓發大心等。不用磨鏡學射，唯用服藥
X10n0250_p0088a04║之喻者，以根欲勝，故頓絕諸緣，豁然大悟，猶妙藥一
X10n0250_p0088a05║服，百病頓瘳。又此證、解無二，有異於前頓修漸悟。
X10n0250_p0088a06║〔疏：修悟一時，即通解證。〕即頓修、頓法同時相即，無
X10n0250_p0088a07║有前、後。頓修即荷澤之宗，一念不生，前、後際斷等，如
X10n0250_p0088a08║鈔云云。此經即文殊章拂迹入玄，一念不生，即名為
X10n0250_p0088a09║佛。同六門成佛中第五門頓悟無妄成佛，謂約理成
X10n0250_p0088a10║也。疏悟、修無礙，亦通解、證。此本具一切佛德，即六門
X10n0250_p0088a11║成佛中第六門圓教無迷無悟本來成佛之義，謂無
X10n0250_p0088a12║礙也。此經始知眾生本來成佛之義，亦當第六門。但
X10n0250_p0088a13║此中不約教，唯論解、證。然鈔云：此中言證，但取觀行
X10n0250_p0088a14║相應之時現量所見，即名為證，不必聖果。此唯八門，
X10n0250_p0088a15║頓、漸若大。疏又約楞伽地前信、住、行、向四漸，登地聖
X10n0250_p0088a16║位四頓，則修行為漸，證理名頓，以為一對，共前九對。
X10n0250_p0088a17║〔注：離四相。〕相字誤也。大鈔句字為正。
X10n0250_p0088a18║鈔第五△釋題。
X10n0250_p0088a19║大疏云：諸經題目，或佛自立，或結集者立。今此經目，
X10n0250_p0088a20║是佛自立。又諸經得名，有其多種。或以人為目，或以
X10n0250_p0088a21║法為名。人有請說等殊，法有法喻等別。或體或用，或
X10n0250_p0088a22║果或因，或能詮所詮，或真妄境智。乍單乍複，其類不
X10n0250_p0088a23║同（與清涼大同）。問：天台釋題，約通別兩號，七種得名。謂單
X10n0250_p0088a24║三（人法喻），複三（人法人喻法喻），具足者一（人法喻）。不知賢首以何
X10n0250_p0088b01║義釋題耶？蓋天台通別兩號，七種立題，但約能詮得
X10n0250_p0088b02║名，亦立別號，以別揀通。今家釋題，約十四法，謂單九
X10n0250_p0088b03║複五。單九者，人四（能說所說所請所為），者四（體用因果），喻一複五者
X10n0250_p0088b04║（人法法喻人喻體用因果）。十四法俱在所詮之別，揀能詮之通也
X10n0250_p0088b05║（經之一字是能詮）。且天台之通別，但得以別揀通之功，題中
X10n0250_p0088b06║有詮而闕旨。今家約能所詮者，一則有以別揀通之
X10n0250_p0088b07║功，二則題中具乎詮有旨，三則於文有據，謂依佛地
X10n0250_p0088b08║論。是故今家釋題，逈異天台矣。又今家釋題，或從簡
X10n0250_p0088b09║略，止用人法二種。喻對於人，亦屬法也。金剛別記云：
X10n0250_p0088b10║吾家雖以所詮釋相通別，與彼無異。如云以別揀通，
X10n0250_p0088b11║依主受稱，豈非約通別以結耶？今謂以別揀通，通亦
X10n0250_p0088b12║是別，與彼雙存，通別不同耳。〔疏大方廣是義。〕問：何
X10n0250_p0088b13║故華嚴疏云大方廣者，所詮之法耶？答：彼對能證人，
X10n0250_p0088b14║義即是法。今疏法、義對揀，故不同也。〔疏：下六字屬
X10n0250_p0088b15║能詮。〕問：今家既約所詮釋題，何故云下六字屬能
X10n0250_p0088b16║詮耶？答：鈔云：六字中上五字緣歎此經殊勝，結為題
X10n0250_p0088b17║目，總屬能詮句，攝屬於義用。大等五字既屬所詮，經
X10n0250_p0088b18║為能詮，能所詮義照然可見也。〔注云：心即眾生心。〕
X10n0250_p0088b19║言眾生者，釋論云：眾謂四衍眾，生謂四種生。四衍眾
X10n0250_p0088b20║者，四聖也。四種生者，六凡也。〔經有五名。〕大疏云：大
X10n0250_p0088b21║者是體，方廣是用，圓覺是果，祕密王三昧是因。又王
X10n0250_p0088b22║是喻，三昧是法，修多羅了義是歎能詮，餘皆所詮。如
X10n0250_p0088b23║來是能證人，即當其智。決定境界是境，兼餘皆法。如
X10n0250_p0088b24║來藏是在纏之名，即真妄和合。斯則人法總彰，法喻
X10n0250_p0088c01║皆舉，具體具用，有果有因，詮旨雙題，真妄俱顯。方諸
X10n0250_p0088c02║經目，莫備於斯。問：五名中既存二號，陀羅尼亦二號
X10n0250_p0088c03║之數，何故不著於題中耶？答：正宗中云有大陀羅尼
X10n0250_p0088c04║名為圓覺，故題中略之，唯用宗本體用詮旨功能耳。
X10n0250_p0088c05║問：此云方諸經目莫備於斯，莫也華嚴之不及邪？答：
X10n0250_p0088c06║此經五名說故，備於說故，備於諸義。華嚴一名七字
X10n0250_p0088c07║清涼，各開十義說之，況又多名，其義猶廣。如云以數
X10n0250_p0088c08║彰名云百千經，從喻受名為雜華經，從法彰名為不
X10n0250_p0088c09║思議解脫經等。〔疏：不同法相宗，揀小之大。〕問：何故
X10n0250_p0088c10║華嚴疏亦揀小乘耶？答：彼約自宗當體義，非可有揀。
X10n0250_p0088c11║所言揀者，即揀持一對，謂大是揀，方廣是持，即揀大
X10n0250_p0088c12║異小，揀實異權，揀果異因。〔別業所感。〕大鈔云：別業
X10n0250_p0088c13║共業所感，古今略鈔與大鈔同，大鈔為正。〔如八大
X10n0250_p0088c14║河。〕孔目三云：十住經云四河，阿含婆沙云二十河，
X10n0250_p0088c15║涅槃云八河。謂阿耨池四面有四獸，口出為四，各出
X10n0250_p0088c16║至四十里外，分為五，河為二十。言八河者，佛在東面
X10n0250_p0088c17║恒伽河側說法，從名聞者說東面五何，并三面本大
X10n0250_p0088c18║河，故云八河。如是八大河所流之水悉歸大海，古今
X10n0250_p0088c19║不易，故以喻涅槃常義。〔生公疏云：〕大鈔云：序云：辨
X10n0250_p0088c20║疑悞引。大鈔具文云：義當序云。然則是彼之序。又恐
X10n0250_p0088c21║圭山二鈔互舉，顯是疏序。若是彼疏，序謂疏云，義亦
X10n0250_p0088c22║可通。大鈔：八云：迷時有妄，非是元真；悟時見性，性非
X10n0250_p0088c23║今有。故生公但是本始會之，非照今有。照不在今，即
X10n0250_p0088c24║是莫先為大。既云大矣，所以稱常。是知迷、悟雖涅槃
X10n0250_p0089a01║之性三世不遷，湛然常住，會即符契，同彼性常。如始
X10n0250_p0089a02║覺同本，其性廣、博。連次文云：猶如有人壽命無量，名
X10n0250_p0089a03║大丈夫；是人若能安住正法，名人中勝。故遠公分此
X10n0250_p0089a04║一文，便成二種大：一、廣，故名大；二、勝，故名大。今但取
X10n0250_p0089a05║廣遍之義。然彼更有大藏多，故名大；大山高，故名大；
X10n0250_p0089a06║大海深，故名大等，猶如虗空。鈔云：復是別義，由疏中
X10n0250_p0089a07║二句連續，故特以復是別義四字揀別之，顯非一義。
X10n0250_p0089a08║有本大鈔云：復有別義，不若今鈔〔譬如虗空者。〕多
X10n0250_p0089a09║却者字
X10n0250_p0089a10║〔疏：方者，就法得名。〕問：三大言之，方是相大，何不云
X10n0250_p0089a11║就相得名耶？答：法是一切諸法，即是體上之相。〔注
X10n0250_p0089a12║一一翻對妄染。〕問：注云：翻對妄染多，諸義屬此經。
X10n0250_p0089a13║若曰不然，引之何用？若然者，何故大鈔云此中大唯
X10n0250_p0089a14║克體，方唯持性，廣闕事事相入及重重無盡耶？答：疏
X10n0250_p0089a15║中但用起信相，大性上本有過恒沙妙用，同此覺性
X10n0250_p0089a16║本之德緣。鈔中具引彼論下文，故有翻對之言，非此
X10n0250_p0089a17║經同彼翻對妄染之義也。問：起信三大是生滅門終
X10n0250_p0089a18║教也，今經何故引證？答：或云：彼三大雖生滅門義，法
X10n0250_p0089a19║歸真如，亦屬頓教。或云：終、頓二教克體，全相攝屬故。
X10n0250_p0089a20║今謂配屬三大則同，釋義隨宗則異。如次前云不用
X10n0250_p0089a21║彼翻對妄染之義，三大之說亦猶是矣。〔過恒沙等。〕
X10n0250_p0089a22║大鈔云：如上所引過塵沙等文，是論釋相大中文。今
X10n0250_p0089a23║於用大引者，以德相是起應用所依之本，故標本躡
X10n0250_p0089a24║之，以明妙用。又文句相近，便亦反證得相大之文，免
X10n0250_p0089b01║兩度重舉，甚為宜便矣。然宜便二字，屬意在用大中，
X10n0250_p0089b02║所引相大之文，反更兼證相大故。〔能生一切世間、
X10n0250_p0089b03║出世間善因果故。〕即論立義分三大中用大之文。
X10n0250_p0089b04║若前文揀異此經者，是解釋分中文。故疏云：然此用
X10n0250_p0089b05║大是報、化二身麤、細之用，令諸眾生始成世善，終成
X10n0250_p0089b06║出世善也。次文同此注。問：既言潛興，密應該於染、淨、
X10n0250_p0089b07║善、惡，何故所引唯言善因、果邪？答：鈔：注云：不善違真，
X10n0250_p0089b08║故非其用。或者答云：且引為證，非餘法不是其用。然
X10n0250_p0089b09║亦是一說。〔通論用無窮盡。〕大鈔於通論下有圓覺
X10n0250_p0089b10║二字，有則為優。〔大般涅槃能建大義。〕彼經迦葉難
X10n0250_p0089b11║佛：若久遠渡煩惱海者，何緣復納耶輸生、羅睺羅等？
X10n0250_p0089b12║佛答云：是大涅槃能建大義。若有菩薩住大涅槃，以
X10n0250_p0089b13║須彌山王令入芥子中，結云：菩薩住大涅槃，則能示
X10n0250_p0089b14║現無量神通變化，一切眾生無能測量。汝今云何能
X10n0250_p0089b15║知如來習近愛欲生、羅睺羅等？然此是果上權德，是
X10n0250_p0089b16║故能現神通變化也。問：彼經即約果用，今此即體之
X10n0250_p0089b17║用，是本有之用，何得引證耶？答：佛果有相用者，皆由
X10n0250_p0089b18║本有故。配屬三大則同，釋義隨宗則異，具如前文（六半）。
X10n0250_p0089b19║〔廣則能包能徧，即入重重。〕然今疏引普眼章根、塵
X10n0250_p0089b20║徧滿，亦是此義，但是分圓義以揀故。大鈔亦云：此中
X10n0250_p0089b21║廣闕，事事相入，重重無盡。問：今經屬頓教，即起信約
X10n0250_p0089b22║體絕相義，何故說三大耶？答：或云：彼真如門不說三
X10n0250_p0089b23║大，如釋論云耳。或云：頓具漸門。或云：真如門中不空
X10n0250_p0089b24║真如亦說四德，故異說云云。今謂頓教還依真如門
X10n0250_p0089c01║云否？華嚴圓覺題云：大方廣義，相照然也。又此經云：
X10n0250_p0089c02║頓機眾生從此悟入，名為頓教，配同真如門而已。寧
X10n0250_p0089c03║以彼妨此乎？
X10n0250_p0089c04║〔疏生滅門中本覺。〕問：生滅門中，本覺是次第翻對
X10n0250_p0089c05║妄染所顯之覺，即終教義，如何以之出頓教覺體耶？
X10n0250_p0089c06║答：不覺出纏究竟之體，便是本覺之體，依幻說覺。
X10n0250_p0089c07║〔若說有覺說無覺者。〕辨疑悞云：此三覺字，乃約同
X10n0250_p0089c08║幻之覺。此是所拂之覺，非是所目法體。此一期引之，
X10n0250_p0089c09║宜加思忖矣。議曰：但拂對待之病，豈拂其法體耶？苟
X10n0250_p0089c10║曰不然，試問此覺還是見聞覺知之覺耶？虗明靈照
X10n0250_p0089c11║之覺耶？若云是覺知之覺者，即是病也。何故云依幻
X10n0250_p0089c12║說覺，亦名為幻？亦名二字，何所用乎？〔疏：不共二乘，
X10n0250_p0089c13║方為了義。〕具云：定說三乘不一，亦非了義。若會歸
X10n0250_p0089c14║一極，無二無三，不共二乘，方為了義。或問云：不共二
X10n0250_p0089c15║乘，應別教耶？答：不共之言，唯是華嚴，具如原人。論議
X10n0250_p0089c16║曰：此真雖曰於文有據，奈何與疏主相違。何者？此經
X10n0250_p0089c17║應非了義耶？應知疏主特以不共二乘以明了義耳。
X10n0250_p0089c18║〔注：西域兩種三時。〕辨疑云：此失撿對大疏，廣敘二
X10n0250_p0089c19║三時及性相十別，故作此指。今疏既削之，又移十別
X10n0250_p0089c20║在始終二教中辨，豈得亦如是指耶？只合云在前性
X10n0250_p0089c21║相十別中。議曰：性相十別中亦說二三時，義亦可通
X10n0250_p0089c22║也。然指大疏鈔為前文處頗多，理亦可通，不必泥也。
X10n0250_p0089c23║〔小乘一藏唯說俗諦。〕若小乘自宗云四真諦，或取
X10n0250_p0089c24║滅諦是真諦，若望大乘，俱是俗也。〔勝義勝義即是
X10n0250_p0090a01║圓覺。〕唯識八諦，前七竝是俗諦，安立真如，對此還
X10n0250_p0090a02║成俗諦，即圓覺所流真如也。問：下云真如即圓覺，如
X10n0250_p0090a03║何和會耶？答：此約以教揀權說，以彼諦不融故。下文
X10n0250_p0090a04║約此經自宗說。問：唯識宗權教豈得勝義，勝義便是
X10n0250_p0090a05║圓覺？答：以性宗取彼故。若彼宗取此，不可也。〔了義。〕
X10n0250_p0090a06║問：了義揀餘經者，法華等經應不了義耶？答：大鈔七
X10n0250_p0090a07║云：法華云妙，涅槃圓寂，華嚴萬行之，華嚴飾法體，各
X10n0250_p0090a08║從增勝之義而占一名。不可難云：法華之外，餘經豈
X10n0250_p0090a09║皆不妙？華嚴之外，餘經不說萬行等。
X10n0250_p0090a10║〔北印度〕亦云天竺，亦云身毒，亦云身篤，亦云賢豆，
X10n0250_p0090a11║竝翻為月。常稱天竺國，即月國也。北印度者，四方及
X10n0250_p0090a12║中為五印度，此是北也。今鈔云未詳。開元釋教錄云：
X10n0250_p0090a13║賢豆，彼國之訛也。身毒、天竺，此方訛也。言諸羣生無
X10n0250_p0090a14║明長夜，莫有司晨，其猶白日既隱，宵燭斯繼，雖有星
X10n0250_p0090a15║光之照，豈如朗月之明？苟緣斯致，因而譬月，良以其
X10n0250_p0090a16║土賢聖繼軌，導凡御物，如月照臨，由是義故，謂之印
X10n0250_p0090a17║度。辨疑悞曰：疏既引開元目錄，何不見此文，却云印
X10n0250_p0090a18║度？未詳今謂，恐據佗引，事相𤨏末，故弗檢對。〔罽賓。〕
X10n0250_p0090a19║晉譯華嚴云罽賓，唐譯云迦葉彌羅，即新舊梵語也。
X10n0250_p0090a20║又云羯溼彌羅，竝翻為阿誰入。此國周七千里，四境
X10n0250_p0090a21║負山，本龍池也。阿難弟子末田底迦阿羅漢至彼，乞
X10n0250_p0090a22║容膝地，龍王縮水奉施。羅漢展身極大，龍王令施於
X10n0250_p0090a23║西北，留一池百餘里，為之居止。龍王請五百羅漢：常
X10n0250_p0090a24║受我供。末田底迦運大神通，立五百伽藍於異國，買
X10n0250_p0090b01║鬻賤人，以充役使。後諸人民漸而增廣，遂成一國，自
X10n0250_p0090b02║立君長，治化于國。咸曰：此地若非羅漢神通，阿誰能
X10n0250_p0090b03║入？由此得名也。（演義五十一）今鈔云未詳。辨疑悞云：詮師
X10n0250_p0090b04║云羯溼彌羅，與釋教錄同也。何故疏主破云不合孟
X10n0250_p0090b05║浪？又華嚴疏鈔既翻名釋義，何云未詳？又云長壽年
X10n0250_p0090b06║當則天之朝，何必云更待檢尋？議曰：鈔云有釋云者，
X10n0250_p0090b07║指詮師有釋也。〔龍集癸巳〕者，龍星亦曰歲星，歲行
X10n0250_p0090b08║一次。集者，居也，言此星居癸巳也。却云高宗飛龍，一
X10n0250_p0090b09║非也。長壽年乃則天朝，而云高宗，二非也。既據釋教
X10n0250_p0090b10║錄，何得證義等別在一處？三非也。譯經圖紀、貞元目
X10n0250_p0090b11║錄既無此說，不知何據？四非也。故云孟浪。且非破其
X10n0250_p0090b12║羯濕彌羅，事有偶忘，故曰未詳，表非孟浪。後既檢據
X10n0250_p0090b13║明白，至修證儀方曰：長壽二年，白馬寺則天皇后統
X10n0250_p0090b14║中原，七月乙酉朔。問：月建是丙甲，何不用耶？答：或用
X10n0250_p0090b15║月建者，悞也。設用月建，不可云朔。今云乙酉者，言其
X10n0250_p0090b16║朔日。至十五日云己亥，即此為正。如楞嚴譯經年月
X10n0250_p0090b17║云五月己卯朔，亦與此同。或疑不然，寧知月管三十
X10n0250_p0090b18║日，於三十日各有所屬。〔姜遁恪〕大鈔云：遁，俗悞也。
X10n0250_p0090b19║〔慧全〕大鈔云慧命，悞也。〔寶證。〕大鈔云：寶澄為正。
X10n0250_p0090b20║〔道議〕大鈔云：道脉悞也。
X10n0250_p0090b21║〔阿泥樓豆。〕或云阿尼盧豆，或云阿㝹樓䭾（音墮），或云
X10n0250_p0090b22║阿那律，竝翻云無滅，或云如意，或云無貧。先世曾施
X10n0250_p0090b23║辟支佛神飯，故九十一劫無貧。〔眾起三疑。〕問：小乘
X10n0250_p0090b24║唯許悉達成佛，何疑佗方佛來邪？答：唯薩婆多部謂
X10n0250_p0090c01║佗方無佛，餘部不定。至相疏云：餘部云佗方有佛，是
X10n0250_p0090c02║此方佛往化也。然薩婆多部謂佗方無佛，不妨疑有
X10n0250_p0090c03║佛來；餘部疑，則可知聲聞無成佛之期。今疑阿難成
X10n0250_p0090c04║佛與佗方無佛，類例無別。〔阿憂〕大鈔用優字，引百
X10n0250_p0090c05║論云：外道云：阿優為吉。提婆菩薩立佛教功用，初云：
X10n0250_p0090c06║上惡善行。外道難云：初有惡字，最初惡故，中、後亦惡，
X10n0250_p0090c07║是不祥也。我經首云：阿優，初首吉故，中、後皆吉。由是
X10n0250_p0090c08║敵對阿優，故云如是。又阿優亦云阿嘔，梵語輕、重耳。
X10n0250_p0090c09║阿之言無，優之言有。萬法雖眾，不出有、無。此則外道
X10n0250_p0090c10║斷、常之計。故鈔引智論云：昔梵王以七十二字訓世。
X10n0250_p0090c11║後時眾生轉薄，梵王因慈吞之，留阿、優二字於口角
X10n0250_p0090c12║耳。〔六緣不具，教則不興。〕演義二云：六中後四兼是
X10n0250_p0090c13║說經之緣。問：若爾，此應非說經緣耶？答：或云此是結
X10n0250_p0090c14║集之緣。今謂不然，文云必須具六方得教起，故云成
X10n0250_p0090c15║就，即一代教興之緣。後四兼是十緣之數者，清涼云
X10n0250_p0090c16║依時、依處、依主等十，即當經教興之緣耳。
X10n0250_p0090c17║〔疏：指法之辭。次云：如是之法，我從佛聞。〕科云：直消
X10n0250_p0090c18║文鈔云標，指此圓覺是我親從佛聞。又引佛地論云：
X10n0250_p0090c19║如是當說，如我所聞。又大鈔云：雲光云：將傳所聞之
X10n0250_p0090c20║法，先當標舉一部，謂如是經教，我於佛聞。然疏主與
X10n0250_p0090c21║佛地論及雲光，其意一也。謂如是二字，屬意在當經。
X10n0250_p0090c22║後以我從佛聞一句繳之，其義甚明，不須異說也。若
X10n0250_p0090c23║慈恩彌陀疏云：前來未說法，何謂指法耶？由前有標
X10n0250_p0090c24║題，具下經義，指此題云我聞。貞元云：佛地論（即指前題目。今
X10n0250_p0091a01║鈔不然，乃依華嚴大疏）〔疏在淨土說，故論釋結集者云是菩
X10n0250_p0091a02║薩。〕問：疏次引慕靈記，止云菩薩結集摩訶衍藏。若
X10n0250_p0091a03║言在淨土說，故結集是菩薩者，法華、涅槃，穢土所說，
X10n0250_p0091a04║應非菩薩結集耶？答：佛地經是淨土說，故結集者云
X10n0250_p0091a05║菩薩。大疏舉之為例，云：此經亦爾。雖然，亦言其大槩
X10n0250_p0091a06║也。大鈔則云：淨土所說之經，故結集兼於菩薩。又云：
X10n0250_p0091a07║然此總指已含實教。若爾，故無惑也。〔肇公云〕肇公
X10n0250_p0091a08║寶藏論大鈔云：故肇公云：然有故字，知文義有來歷
X10n0250_p0091a09║也。〔建立者。〕大鈔於建立下無者字，以無為妙。又大
X10n0250_p0091a10║鈔次文無，後加二字，略之耳。文云：信則所言之理順，
X10n0250_p0091a11║順則師資之道成。即肇公之言，但以此二句為主，上
X10n0250_p0091a12║下加之，言無惑矣。〔疏：我即文殊及阿難海五蘊假
X10n0250_p0091a13║者。〕辨疑誤云：問：文殊結集，例如迦葉。然皆阿難升
X10n0250_p0091a14║座，唯阿難稱我。華嚴大疏但云我即阿難，聞謂親自
X10n0250_p0091a15║聽聞。今謂文殊及阿難稱我有二失，以正為兼失，文
X10n0250_p0091a16║殊稱我失。議曰：今疏依探玄第二，準智論，是文殊師
X10n0250_p0091a17║利稱我。以彼論云：文殊與阿難海在餘清淨處結集
X10n0250_p0091a18║摩訶衍藏。既有明據，可胸臆而識乎？〔疏云：何稱我？〕
X10n0250_p0091a19║辨疑誤云：五蘊假者，即先釋所以。又徵云：云何稱我？
X10n0250_p0091a20║以重繁也。華嚴疏云：云何稱我？即諸蘊假者。故知五
X10n0250_p0091a21║蘊假者，是釋所以，不應更徵。今觀疏意，在徵成四我，
X10n0250_p0091a22║釋以後二。然亦不合先出所以，應可安五蘊假者一
X10n0250_p0091a23║句於云何稱我之下，亦可但除去云何稱我四字。議
X10n0250_p0091a24║曰：疏主之意，以前科約假名，直指此之徵起。意云：一
X10n0250_p0091b01║切經證無我，阿難聖人，云何同凡夫稱我？次科總列
X10n0250_p0091b02║邪、正，以答云：非四中初二凡夫、外道之我也。正緣先
X10n0250_p0091b03║云：五蘊假者，即是無我。徵意云：既已無我，云何阿難
X10n0250_p0091b04║稱我？答意：雖無凡夫、外道之人我，而有諸教法執中
X10n0250_p0091b05║細我。又此經與華嚴，約本而言，乃菩薩阿難結集，即
X10n0250_p0091b06║是法身真我。若爾，則何重繁之有哉？
X10n0250_p0091b07║〔三、通大小賢聖。〕此通大小乘法相。四、唯實教。又此
X10n0250_p0091b08║通三乘。〔四、唯菩薩。〕又此是地前，四是地上。又此中
X10n0250_p0091b09║分三：一邪，二慢，三名字。初凡夫，二地前，三地上。今是
X10n0250_p0091b10║地上聖人，稱我無過。〔大小乘各有三說。〕小乘三者：
X10n0250_p0091b11║一、法救師，謂耳聞；二、妙音師，謂識聞；三、成實師，謂根
X10n0250_p0091b12║識和合聞。大乘三者：一、雜集論云耳聞；二、梁攝論云
X10n0250_p0091b13║識聞；三、佛地論云和合能聞。竝以第三為正，謂耳根
X10n0250_p0091b14║發識也。〔四緣、八緣。〕小乘具四緣方聞，謂空、根、境、作
X10n0250_p0091b15║意。大乘八緣，於小乘上加四云：五、根本依，即第八識。
X10n0250_p0091b16║六、染淨依，即第七識。七、分別依，即第六識。八、種子，種
X10n0250_p0091b17║子為因緣依，諸有為法皆託此依，離自因緣必不生
X10n0250_p0091b18║故。如有偈云：眼識九緣生（加明），耳識唯從八，鼻舌身三
X10n0250_p0091b19║七（除空，此三合中知故），後三五三四，後三即六七。八識，謂第六
X10n0250_p0091b20║識五緣（更除染淨及分別），第七識或四（更除根本），或四（更除境），第八
X10n0250_p0091b21║唯三（種子、作意及根）。〔疏：非邪慢心而有所說。〕此二句出智
X10n0250_p0091b22║論。論中通二意：一、揀邪，二、通妨隨世假我。大疏取初
X10n0250_p0091b23║義科，在揀邪中；今疏取次義科，在通妨中。又大疏我
X10n0250_p0091b24║與聞開為二科，各別通妨：雖因下三句，通妨於聞；非
X10n0250_p0091c01║邪下二句，雖揀，亦是通妨假名之我。今疏雙通妨我
X10n0250_p0091c02║聞：雖因下三句，依地論，通妨於我聞；非邪下二句，依
X10n0250_p0091c03║智論，通妨於我。取與不同耳。無相宗含於三教。
X10n0250_p0091c04║〔疏云：若無相宗，我既云云。〕鈔云：約空宗等釋，等於
X10n0250_p0091c05║三教。（大鈔云：含於三教。）謂始、頓、實雖含三教，無相義強，故偏
X10n0250_p0091c06║標也。（大鈔云：故云空宗也。）華嚴疏與此疏同。彼鈔云：若無下，第
X10n0250_p0091c07║二、無相宗含於三教，謂始、頓、終。（無雖含三教，無相義強，故偏標之言亦無，
X10n0250_p0091c08║故云空宗之言。）然此頗多異說，余遊歷師親承指教者，略有
X10n0250_p0091c09║七焉：一云：以宗等教，即無相宗含三教。文云：隨緣空
X10n0250_p0091c10║故，以空為門。是遮詮之實，故屬無相宗，不妨是終、頓
X10n0250_p0091c11║耳。一云：破相宗不唯始教，偏在大乘經中，如釋我聞
X10n0250_p0091c12║處說。一云：性空含於三教，非無相宗含。疑曰：清涼云：
X10n0250_p0091c13║因緣性空，通始、終、頓。恐非此義意。一云：縱彼空宗，故
X10n0250_p0091c14║云含於二教。如云：相宗通終、頓。圓教空宗密談頓旨，
X10n0250_p0091c15║通於頓也。疑曰：縱之密談頓旨，通於頓教，不通終教，
X10n0250_p0091c16║奪之唯是始教。一云：圭山空宗唯始教，由次科約實
X10n0250_p0091c17║教釋，即終頓故。若清涼次科約性宗釋，即圓教，故無
X10n0250_p0091c18║相宗含於三教。疑曰：圭山次科約實亦含圓教，前科
X10n0250_p0091c19║亦云含三教，與清涼無別。一云：若約別宗，般若心經
X10n0250_p0091c20║屬實教、性宗（無相宗唯始教）。若約通宗，清涼云無相宗含於
X10n0250_p0091c21║三教，謂始教、頓教、實教，心經正當頓實。疑曰：連珠正
X10n0250_p0091c22║意空宗唯始教，自終頓已去竝屬性宗，豈應爾說？自
X10n0250_p0091c23║通宗已下宜削之，庶拔本塞源，以絕其詞耳。不然，則
X10n0250_p0091c24║未免致諍。一云：圭山義含三教，清涼宗含三教。今謂
X10n0250_p0092a01║無相宗但是始教，不通後教，以終教屬性故。空宗若
X10n0250_p0092a02║通後教，如何分性宗權實耶？〔言含三教。〕者，此兩行
X10n0250_p0092a03║疏文含三教義，雖通三教唯科為空宗，終頓二教俱
X10n0250_p0092a04║兼配屬而已，故云無相義強故偏標空宗也。若曰不
X10n0250_p0092a05║然，圭山既云雖含三教無相義強故偏云標空宗者，
X10n0250_p0092a06║若空宗果通三教，豈作是說耶？圭山深得清涼之旨，
X10n0250_p0092a07║但加數言以助顯之，未甞不同也。〔不聞聞。〕大鈔云：
X10n0250_p0092a08║天台作四句，謂聞、聞、聞、不聞不聞、不聞不聞聞，如次
X10n0250_p0092a09║配四教，此句即圓教也。今作終教者，以彼圓教即今
X10n0250_p0092a10║家終教耳。〔耳根無覺。〕此即勝義根，豈曰無覺耶？今
X10n0250_p0092a11║望識說，不約勝義根。〔顧命所因〕周書：成王將崩，命
X10n0250_p0092a12║召公、畢公率諸俟相康王，作顧命。孔氏云：臨終之命
X10n0250_p0092a13║曰顧命。鄭玄云：臨將死而迴顧為語。（今謂如來入滅之時也。）
X10n0250_p0092a14║〔疏：真俗無礙。〕問：前云頓無二諦之殊，今云真俗無
X10n0250_p0092a15║礙，何耶？答：前但遣二諦之病，不妨雙融雙泯，顯第一
X10n0250_p0092a16║義諦。〔阿難！請如來重說。〕請如來重說是小乘義，得
X10n0250_p0092a17║深三昧自通等是大乘義。〔疏：時者，隨世假立。〕科云
X10n0250_p0092a18║出體，辯疑誤云：此只科得六字。如來下，大疏連前文，
X10n0250_p0092a19║竝屬正釋，其出體自在據實之後。又云：又字是連前
X10n0250_p0092a20║釋一時義之文勢，今疏合應在通妨之後。妨之後，恐
X10n0250_p0092a21║修略疏者移之，亦恐後人誤書此六字於正釋之中，
X10n0250_p0092a22║隔斷正釋及引證之文也。議曰：一往觀之，此說頗有
X10n0250_p0092a23║理，細評則不然。何者？設云疏設，豈科、鈔俱悞耶？縱云
X10n0250_p0092a24║是後人以科、鈔就疏，是亦可疑，豈敢如此？其大疏在
X10n0250_p0092b01║據實後出體者，乃總出體也。（隨相、據實，二義無礙，故云：又俱出一與時，故云
X10n0250_p0092b02║總。）既總出體，故云：一與時皆無自體，但隨世假立，以
X10n0250_p0092b03║假從實，以五蘊為體云云。（又云：各別出體者，就不相應行中，數是一體，時是時
X10n0250_p0092b04║體。）是故大疏當在據實之後出體。今疏唯出隨相一
X10n0250_p0092b05║科之體，又唯時體，故鈔云：時無定體，約色、心分位以
X10n0250_p0092b06║明，故云假也。即不相應行為體，例之大疏。今合就通
X10n0250_p0092b07║妨後出體，却在正釋中出體者，乃本大經疏。彼六字
X10n0250_p0092b08║及上下之文，竝為正釋。其云一時者，時成就也，亦隨
X10n0250_p0092b09║世假立。時分一者，揀異餘時。〔如來說經云云。〕（問此疏文）
X10n0250_p0092b10║演義云：亦隨世假立者，謂佛法中，時不可得。因物故
X10n0250_p0092b11║有時，離物何有時？物尚無所有，何況當有時？今隨世
X10n0250_p0092b12║俗，說有一時。然今疏則附於正釋，便為出體，意兼兩
X10n0250_p0092b13║勢（清涼唯作正釋）。若云此悞，彼亦悞耶？〔六時。〕西域一歲分
X10n0250_p0092b14║六時，正月十六至三月十五為漸熱時，三月十六至
X10n0250_p0092b15║五月十五為盛熱時，五月十六至七月為雨時，七月
X10n0250_p0092b16║十六至九月十五為茂時，九月十六至十一月十五
X10n0250_p0092b17║為漸寒時，十一月十六至正月十五為盛寒時。
X10n0250_p0092b18║〔疏：心境泯，理智融。〕等。此四義與金剛疏何異者，此
X10n0250_p0092b19║是楞嚴慤疏所說，雖通諸經，不妨隨宗義別。大鈔云：
X10n0250_p0092b20║謂此四說聽皆入三昧，觀此二法皆從緣無性，俱是
X10n0250_p0092b21║一心，故云一也（餘文同鈔）。今經科云：據約就一心即顯實
X10n0250_p0092b22║性。金剛科云：會法釋但顯法空故。刊定釋凡聖如云：
X10n0250_p0092b23║由心分別故見聖見凡，心既不生誰凡誰聖，相本自
X10n0250_p0092b24║盡故言如也。餘例此可知。〔淨名楷疏。〕大疏云：此義
X10n0250_p0092c01║不然，故不用之。今何用者，疏中不用，鈔中不妨引之
X10n0250_p0092c02║評量。然今疏約凡、聖如等，義何異彼？約真體不殊，一
X10n0250_p0092c03║味如如者，彼約理，上言一，故不能定說經時也。今疏
X10n0250_p0092c04║約就事，要見當此說經之時，凡、聖是一，亦不妨以事
X10n0250_p0092c05║顯理，故與彼異。是故大鈔評曰：若以本性為一，則一
X10n0250_p0092c06║切皆一，何唯時一？應云聽眾一人、賢聖一德、經有一
X10n0250_p0092c07║義等，略鈔引之評量，不妨彈彼說、聽不二，一味法故。
X10n0250_p0092c08║〔婆伽婆。〕信、聞時，義通諸經，唯此就當經，以是一經
X10n0250_p0092c09║之主故。婆伽婆，涅槃經翻釋通三身、三德。隨何經中
X10n0250_p0092c10║所宗不同，在此經即當法身斷德（由斷煩惱，方顯出故），在權、漸
X10n0250_p0092c11║教中即當化身恩德。是故不妨餘經亦云婆伽婆。大
X10n0250_p0092c12║鈔云：華嚴等圓、頓宗教是理、智不分之真身，此經是
X10n0250_p0092c13║淨土說，故化主是真身。是以經云婆伽婆。然正翻云
X10n0250_p0092c14║如來，釋論亦云世尊曉。疏餘經亦云婆伽婆者，如金
X10n0250_p0092c15║剛別譯之本八關齋戒等經，義如佛字，名隨經宗，所
X10n0250_p0092c16║釋有異（如鈔約就當經，釋自覺、覺佗、覺滿之義，異餘權、漸之經）。六、義則義翻，亦
X10n0250_p0092c17║隨宗異，謂自在、熾盛與端嚴等。就此經，則意生身端
X10n0250_p0092c18║嚴即妙，三十二相所嚴飾故；就金剛，即化身，具三十
X10n0250_p0092c19║二相故。至相，疏指云化身也。問：前入寂光土，凡、聖一
X10n0250_p0092c20║源，指自受用至現受用身。釋云：約應機，是佗受用身。
X10n0250_p0092c21║今云是法、報不分之真身，下文垢盡對除處云法身
X10n0250_p0092c22║說經，義在斯矣。既四處不同，何義為正耶？答：此經主
X10n0250_p0092c23║佛既是稱性圓融之身，隨說皆得。修證儀云：能仁演
X10n0250_p0092c24║說。又此下文云不妨還是釋迦所說者，彼約隨機所
X10n0250_p0093a01║見，故非此經說主。然約相而言，此經能應之佛即華
X10n0250_p0093a02║冠、瓔珞之舍那，不即釋迦，與彼相即之義不同。三義
X10n0250_p0093a03║之中，第二、正義是也。所被之機即華冠、瓔珞之大菩
X10n0250_p0093a04║薩，餘經能應之佛即釋迦蠃髻之相。若對地上機，於
X10n0250_p0093a05║蠃髻佛現舍那之形，謂佛地顯報，報即化身，隨地前
X10n0250_p0093a06║地上機見之別（第三、圓了義是也。然據彼論亦用正義，是彼經說主，但以彼宗真應雙通，
X10n0250_p0093a07║故與此宗異）。地前大眾見佛化身居此穢土為其說法，故
X10n0250_p0093a08║云不妨還是釋迦所說。問：法華、涅槃穢土所說與佛
X10n0250_p0093a09║地經何別？又此經與華嚴俱法報不分，真身說有何
X10n0250_p0093a10║優劣耶？答：法華、涅槃隨地前人見，結集云化身穢土；
X10n0250_p0093a11║佛地經隨地上人見，結集云報身淨土。又涅槃云：吾
X10n0250_p0093a12║今此身即是常身、法身。然皆即化顯報，報即應身，但
X10n0250_p0093a13║三身相即，非真身說。此經從真起應，應即報身，謂佗
X10n0250_p0093a14║受用應機說。華嚴亦法報不分，真身從真起應，佗受
X10n0250_p0093a15║用身應機說，但十身無礙耳。故探玄此釋迦身即為
X10n0250_p0093a16║實報受用之身，如佛地經初說等。若三乘教中但為
X10n0250_p0093a17║化身，若別教一乘以為究竟十佛之身。問：若依頓宗，
X10n0250_p0093a18║唯一真性但顯一實性身，何故却有應機之佛耶？答：
X10n0250_p0093a19║下文拂迹云：對機之佛亦不可得，方見法身。法身說
X10n0250_p0093a20║經，義在斯矣。謂應機亦不可得，故云法身。即此是唯
X10n0250_p0093a21║一真性義，不妨即法報不分之真身，從真起應，對機
X10n0250_p0093a22║說法。是故終教理智即而雙存，頓教理智泯而雙絕，
X10n0250_p0093a23║不妨有對機之佛。又一實性身者，約揀教而說故。若
X10n0250_p0093a24║約圓頓宗，則三身融即，隨說皆得。問：佛地經即化顯
X10n0250_p0093b01║報是同教，引彼例釋此經，莫是同教耶？答：但取彼經
X10n0250_p0093b02║淨土儀式，彼論所釋淨土之相也。然不用餘本釋相
X10n0250_p0093b03║者，余無論釋故。〔斷智恩三德。〕此三德與般若、解脫、
X10n0250_p0093b04║法身三德何別者，能顯、所顯不同。如住法記釋：此三
X10n0250_p0093b05║德唯果，般若等三德通因。〔疏最清淨覺。〕此即報身。
X10n0250_p0093b06║〔極於法界。〕即法身。鈔云：此四句是真身殊勝功德。
X10n0250_p0093b07║〔疏一切性相。〕疏依彼論，鈔云一切法相者，依演義
X10n0250_p0093b08║釋云：以一切智總相觀法之性，故云法也。〔疏：睡夢
X10n0250_p0093b09║覺，蓮華開。〕鈔云：結二覺之相，上句能自開覺，次句
X10n0250_p0093b10║亦能開覺一切有情。演義云：以一切智（根本）覺法之性
X10n0250_p0093b11║（真諦），破無明煩惱，如睡夢覺故。以一切種智（後得）覺法之
X10n0250_p0093b12║相（俗諦），開悟法門，如蓮華開，得見蓮實故。〔疏華嚴十
X10n0250_p0093b13║佛。〕佛地經、圓覺、華嚴佛字，隨宗義別，詳疏可知。然
X10n0250_p0093b14║三世間十身中，如來身上自具菩提、願、化等十身，與
X10n0250_p0093b15║此十佛何別者，願鈔三云：其義是同，但名有小異，依
X10n0250_p0093b16║真而住，非國土。今證說處依真，謂所依淨土以說此
X10n0250_p0093b17║經。大鈔云：舉普賢例佛也。普賢尚爾，佛豈不然？然引
X10n0250_p0093b18║此證此經所依淨土，與華嚴如何料揀者，玄文云：依
X10n0250_p0093b19║處者，夫智窮真際，能、所兩亡（拂迹）；假說依真，而非國土
X10n0250_p0093b20║（顯實）。況剎塵即入，染、淨參融，圓滿教之普周，難以分其
X10n0250_p0093b21║處所，謂染、淨融通也。故修證儀云：華嚴淨、穢融通境，
X10n0250_p0093b22║別是圓宗不可思。準此，同、異下，知唯標變化身、土。
X10n0250_p0093b23║〔鈔注云：即法相及破相及顯性等經。〕又修證儀云：
X10n0250_p0093b24║淨土所談為了義，閻浮所說是權宜。問：法華穢土所
X10n0250_p0093c01║說，應是權耶？答：且就儀式不同淨、穢一分，故作是說，
X10n0250_p0093c02║非以此為判教。只如漸、頓分異，頓經無三可會，名為
X10n0250_p0093c03║實教。所被之機發足是一，不從三來，故判頓教獨為
X10n0250_p0093c04║一乘。終教為三乘者，所被三乘漸機故。若取會所歸
X10n0250_p0093c05║是一，即是實教。祖師亦曰：法華是漸圓。故知穢土中
X10n0250_p0093c06║亦有了義，亦由此經在淨土說。故結集者云是菩薩，
X10n0250_p0093c07║皆言其大槩。餘文大同今疏。大疏無此一句，今鈔多
X10n0250_p0093c08║却，或云照大。鈔：引下經文配釋，故云大同今謂，即指
X10n0250_p0093c09║大疏之餘文同於今疏。言文有二者，指今說處依真
X10n0250_p0093c10║科文也。〔深密經。〕問：此經既在淨土說，豈得是三乘
X10n0250_p0093c11║始教耶？等為戒賢判此經為發趣一切乘者說，故探
X10n0250_p0093c12║玄據彼宗釋義，故闢之為始教。清涼圭山因修之若
X10n0250_p0093c13║教章，據經三輪之義，判為終教。或云與佛地經大同，
X10n0250_p0093c14║謂通地前地上所見耳。〔密嚴經。〕此即二十餘部頓
X10n0250_p0093c15║經之類。〔與諸隣極。〕即：等覺。〔意生身。〕即地上。
X10n0250_p0093c16║〔疏心印經。〕大疏云：諸佛心印經注云：如來境界眾
X10n0250_p0093c17║寶道場。辨疑悞云：大疏鈔有此，及興顯經略鈔却不
X10n0250_p0093c18║引之。及至餘經，更引廣文加之注配，不應將今經法
X10n0250_p0093c19║性土凡聖同源之相注配於諸經受用之相中。如大
X10n0250_p0093c20║鈔不注配，不妨以此證淨土所說，以袪疑情。此應修
X10n0250_p0093c21║略鈔弟子妄加也。況於中又不全是智境純淨之土，
X10n0250_p0093c22║亦即識智圓通之土也。議曰：失引二經，恐文脫妄加
X10n0250_p0093c23║注配之說，獨恐未然。但大槩注配此等之經，皆非山
X10n0250_p0093c24║地、國邑與此經相類，俱淨土所說。又謂此下經不全
X10n0250_p0094a01║是智境純淨之土，亦即識智圓通之土者，疏主明言
X10n0250_p0094a02║十五本經外別有俱通染淨之經，即等目菩薩所問
X10n0250_p0094a03║等三經，此皆疏主意也，豈得盡歸過於後人乎？（大鈔云：又
X10n0250_p0094a04║有四本經亦在淨土，說在別卷中。）〔疏興顯經，入印法門經。〕辨疑悞
X10n0250_p0094a05║云：賢首華嚴傳云興顯經，即華嚴性起品、無量頌，俱
X10n0250_p0094a06║乃將十忍品後文續之。元康二年，竺法護譯。經云普
X10n0250_p0094a07║見枰閣，即普光明殿也。又大周目錄云：入印法門經，
X10n0250_p0094a08║曇摩流支於洛陽譯，即華嚴支流經也。經云：如來住
X10n0250_p0094a09║持境界處，去寂滅道場不遠，普光法殿。然此二經，即
X10n0250_p0094a10║識智圓通也。議曰：此經二經，既是華嚴支流經，恐難
X10n0250_p0094a11║與疏主出意。若如其說，則果不可云純淨之土矣。又
X10n0250_p0094a12║入印經下，亦不當注云不二隨順，猶恐疏主必有明
X10n0250_p0094a13║據，亦俟來哲取與之。〔進力入印法門經。〕大鈔云信
X10n0250_p0094a14║力，今鈔誤也。〔渺然難測。〕彼論云：其量離測，如來所
X10n0250_p0094a15║覩。大鈔云：如來所都，都字為正。大鈔中更列四本，大
X10n0250_p0094a16║鈔又指在別卷，此例甚多。或云宛轉指也。
X10n0250_p0094a17║〔又有經。〕等，大鈔列三本經：一、等目菩薩所問三昧
X10n0250_p0094a18║經，二、文殊寶藏陀羅尼經（在淨居天說），三、大集經一品（在欲、
X10n0250_p0094a19║色二界中說）。等目菩薩所問三昧經者，辨疑悞云：此經有
X10n0250_p0094a20║三節：一、標佛初成相，二、說法相，三、入定相。唯是穢土，
X10n0250_p0094a21║不見淨土之相。況華嚴、大鈔諸家目錄、華嚴傳等，皆
X10n0250_p0094a22║云是十定品別行，文亦與十定品相類。彼即普眼菩
X10n0250_p0094a23║薩請問。今云等目，即普眼也。即非雙標淨、穢之相。議
X10n0250_p0094a24║曰：大鈔注釋隨識隨智已見淨、穢之相，何謂不然？況
X10n0250_p0094b01║經標信聞時，主已摩竭境界已下，正當說處淨、穢之
X10n0250_p0094b02║相，豈當作三節如此科釋？又既是十定品別行，正當
X10n0250_p0094b03║淨、穢雙標，識、智融通，何為而不可乎？〔光明藏。〕金剛
X10n0250_p0094b04║通論云：序分或直從事，或直從法。直從事，如此經給
X10n0250_p0094b05║孤獨園；直從法，如圓覺經光明藏。佗宗諸經，或在淨
X10n0250_p0094b06║土說，或在穢土說。隨識智所見，土既不同，身亦有異。
X10n0250_p0094b07║在淨土說，切恐未然。但事法不同，隨機所見分，地前
X10n0250_p0094b08║地上而已。如此經，淨心地人見之，豈止祇園而已耶？
X10n0250_p0094b09║又手鑑云（亦觀公作）：圓覺不言住處。有人云：此經大乘頓
X10n0250_p0094b10║教，不落住處，只今無非光明藏。然則楞嚴非大乘頓
X10n0250_p0094b11║教乎？須知三世諸佛，隨所住處，無非常寂，無非光明
X10n0250_p0094b12║藏。諸經所說，有所不同，事則皆事，法則皆法。皆事則
X10n0250_p0094b13║必有所在經處，皆法則無非大光明藏。但隨本經，唱
X10n0250_p0094b14║名不同，義從事法，何所據乎？諸佛住處，無非常寂，光
X10n0250_p0094b15║光明藏者。若爾，教無淺深，機無利鈍，法無所表，土無
X10n0250_p0094b16║淨穢耶？親光佛地論，明言指示，而不遵依，不知其可
X10n0250_p0094b17║也。且淨土所說之經，十五本佛地經，即其一也。經云：
X10n0250_p0094b18║住最勝光曜，七寶莊嚴，放大光明，普照一切無邊世
X10n0250_p0094b19║界，無量方所，超過三界所行之處，是極自在淨識為
X10n0250_p0094b20║相，如來所都。此是從事耶？從法耶？若云從事，如何不
X10n0250_p0094b21║說山城國邑？若云從法，何故佛地論云是淨土所說？
X10n0250_p0094b22║又光曜莊嚴宮殿，豈非住處即是淨土耶？最極自在，
X10n0250_p0094b23║淨識為相，如來所都，豈非真智所造之境耶？謂之從
X10n0250_p0094b24║法，於理可乎？論又云：說此經時，地前大眾見佛化身
X10n0250_p0094c01║居穢土（隨識所見），地上大眾見舍那居淨土（隨智所見）。隨機所
X10n0250_p0094c02║見不同，傳法菩薩就勝結集，故云婆伽婆住光曜宮
X10n0250_p0094c03║殿，如來所都。然此由是漸經所被漸機，故隨地前地
X10n0250_p0094c04║上識智所見不同（與深密經俱在淨土，所說皆是漸教）。若圓覺頓經，為
X10n0250_p0094c05║十萬登真大士、上根凡夫所說，故眾無三乘之機，豈
X10n0250_p0094c06║非隨智所見純淨國土？獨不可與隨前地上機見不
X10n0250_p0094c07║同比也。於此亦足以見吾宗未甞以淨穢之上分乎
X10n0250_p0094c08║頓漸，休錯領解。又隨本經唱名不同者，說阿含小教
X10n0250_p0094c09║時，何不唱云婆伽婆入神通光明藏耶？又云淨心地
X10n0250_p0094c10║人見之，豈止祇園而已者，意謂不異圓覺所見光明
X10n0250_p0094c11║藏也。且無著論立三地：初信行地配三賢，燸頂忍二
X10n0250_p0094c12║淨心地配初地，三具足地配二地。上至妙覺，同諸經
X10n0250_p0094c13║建立地位，通論行人淺深。若以立三地以定被機者，
X10n0250_p0094c14║豈經論學者乎？其金剛所被地前之機，二論明言也。
X10n0250_p0094c15║決謂被地前地上二機者，傳法者何不就勝結集，却
X10n0250_p0094c16║就劣耶？就勝結集，論有明文；就劣結集，焉有理？思之。
X10n0250_p0094c17║〔注：億世之過。〕大鈔是遇字，或云當從大鈔。今調大
X10n0250_p0094c18║鈔具云：億世之遇時還此定，佛定無量。但今鈔脫還
X10n0250_p0094c19║定二字。然若取億世之過時還此定，其過字義亦可
X10n0250_p0094c20║通。若連上文義勢，遇字理長。〔注：此下但無名者，即
X10n0250_p0094c21║鈔也。〕此字指寶性論，下字指佛性、勝鬘。彼二不別
X10n0250_p0094c22║名者，即今鈔中所列寶性論五名是也（彼四名、五名與鈔所列大
X10n0250_p0094c23║同故）。然但字恐是俱字之誤，其義亦可通耳。或云多却
X10n0250_p0094c24║此九字者，非也。〔或四種。〕勝鬘經無第五法界藏，合
X10n0250_p0095a01║在如來藏中。〔或五種。〕寶性論，如鈔所列。佛性論五
X10n0250_p0095a02║種，但改第五法界藏為第二正法藏，故曰其文小異，
X10n0250_p0095a03║其義不殊。（大疏二末）次五即事法界心。真如光明藏通染、
X10n0250_p0095a04║淨。真如門唯淨，何得指同者，以是總相，該收別盡，攝
X10n0250_p0095a05║染、淨法，無所遺故。然真如生、滅二相，具皆各總三義。
X10n0250_p0095a06║且就各攝法言之，不攝隨緣生、滅法，故謂之淨。具如
X10n0250_p0095a07║前文。（五中）〔注：依生聖法。〕諸有聖法依此生故，即菩提、
X10n0250_p0095a08║涅槃等，是聖人所證所得之法，故名聖法。中邊論云：
X10n0250_p0095a09║法界者，聖法因義故。因義者，法即聖法，界即是因，能
X10n0250_p0095a10║生聖法，故云法界。筆削二末。〔天台四土〕辨疑悞云：
X10n0250_p0095a11║鈔指云：玄談第三廣釋。彼第三鈔俱略指而已。若大
X10n0250_p0095a12║鈔全錄，演義亦不廣釋，全同第二鈔，只合指云：如第
X10n0250_p0095a13║二鈔釋入寂光處說。議曰：略鈔所指，前文多是通相
X10n0250_p0095a14║指之，不分大、小鈔別，此例非一。
X10n0250_p0095a15║〔疏：息諸分別，智與理冥，名為入矣。〕問：婆伽婆入神
X10n0250_p0095a16║通光明藏，那有分別可息耶？或答云：非是惑之分別，
X10n0250_p0095a17║即所行化生假分別也。或云：示軌后徒。今謂入通凡
X10n0250_p0095a18║聖通相而說。言息諸分別者，謂分別本息，非有分別
X10n0250_p0095a19║可息。亦猶起信心體離念，謂念本自離，非有念可離
X10n0250_p0095a20║也。若爾，方顯頓宗無妄可息，是為息諸分別耳。〔面
X10n0250_p0095a21║門眾齒之間。〕面門，即是口也。昔有解云：即面之正
X10n0250_p0095a22║容，非其口也。又曰：即鼻下口上。以梵音呼面及口并
X10n0250_p0095a23║門，竝云因伽，是故釋為面門。今以眾齒之間，則口為
X10n0250_p0095a24║定。解演義十六。六通：天眼、天耳、宿住、佗心、神足（說凡外）、
X10n0250_p0095b01║漏盡（唯聖）。十通：一、佗心智通，二、天眼智通，三、宿住隨念
X10n0250_p0095b02║智通，四、智盡未來際劫通，五、語無礙清淨天耳通，六、
X10n0250_p0095b03║無礙體性廣大神足通，七、善分別眾生言音通，八、無
X10n0250_p0095b04║數色身智通，九、一切法無量名字智通，十、一切法三
X10n0250_p0095b05║昧智通（以大鈔及演義十六參詳增損列之）。
X10n0250_p0095b06║〔經三昧正受。〕諸經或云正受，或云三昧，或云定。若
X10n0250_p0095b07║如幻經云：其三昧定。光贊般若云：所行三昧正受。晉
X10n0250_p0095b08║譯淨行品云：三昧正受，當願眾生云云。晉經賢品云：
X10n0250_p0095b09║眼根入正受色塵三昧起（正受三昧）。如幻經云：離心三昧
X10n0250_p0095b10║而為正受。大哀經云：三昧極正受。又云：以法性定三
X10n0250_p0095b11║昧正受智。彼德經云：以一心三昧正受定。然晉、魏以
X10n0250_p0095b12║來所譯諸經，以三昧、正受、定三名互舉，隨稱皆得。賢
X10n0250_p0095b13║首釋三昧、正受云：三昧翻為等持。謂離沈故，定、慧均，
X10n0250_p0095b14║故名等也；心不散故，住一境，故名持也；納法在心，名
X10n0250_p0095b15║為正受。清涼釋云：平等持心，趣一境故，義翻為定。今
X10n0250_p0095b16║疏云：三昧翻為正受。安住藏中，不受諸受，名為正受。
X10n0250_p0095b17║即唐、梵雙彰耳。又云：又三昧，此云正思。鈔引曉師所
X10n0250_p0095b18║據瑜伽論釋云：謂在定時，於所緣境審正思察，故正
X10n0250_p0095b19║揀尋、伺，思揀惛沈等。天台翻云觀，又云正受，又云調
X10n0250_p0095b20║直定。論云：善心一處住不動是名三昧調直定。慈恩
X10n0250_p0095b21║百法鈔云：三昧翻正受，訛也。言訛者，謬也。翻為正受，
X10n0250_p0095b22║其義錯謬。以正受唯定非散，唯善非染。若言等持，即
X10n0250_p0095b23║善、染及通定、散。不遣論說，即七種定中第二名也。七
X10n0250_p0095b24║種定者：一、三摩呬多，此云等至；二、三摩地（亦云三昧，亦名三摩
X10n0250_p0095c01║提），此云等持；三、三摩鉢底（亦云三摩鉢提），此云等至；四、厭那
X10n0250_p0095c02║演多（亦云禪那），此云靜慮，此即四禪根本定；五、質多醫迦
X10n0250_p0095c03║阿羯羅多，此云心一境性，定心前後相似不易，故云
X10n0250_p0095c04║心一，得境之自性，故名境性，正唯第四禪根本定；六、
X10n0250_p0095c05║奢摩佗，此云止；七、現法樂住，即四禪根本正定，住此
X10n0250_p0095c06║定中，受現法樂。故林間錄引楞伽、涅槃經？寶積品證
X10n0250_p0095c07║云：三昧及正受，非翻三昧為正受也。辨疑悞云：清涼
X10n0250_p0095c08║云：正翻為等持，義翻為定。又十地論云：菩薩皆悉入
X10n0250_p0095c09║此一切三昧，善知三昧方便，乃至三昧所作正受。以
X10n0250_p0095c10║此證之，決知非唐梵雙彰，乃三昧所作之用也。於是
X10n0250_p0095c11║異論紛然。余遊學於諸方，親承師友指教，有三說焉：
X10n0250_p0095c12║一云寶積經體用，不即此經體用自在故。意云：三昧
X10n0250_p0095c13║是體，正受是用。引賢首釋頻申三昧云：體用無礙等。
X10n0250_p0095c14║疑曰：賢首釋師子頻申三昧云：以定業用，從用為名
X10n0250_p0095c15║者，蓋言師子頻申是也。又賢首釋如來藏身三昧云：
X10n0250_p0095c16║無分別智證平等性是定體，廣大如空是定相，影像
X10n0250_p0095c17║法為勝用。又釋海印三昧云：以佛智為空體。今以三
X10n0250_p0095c18║昧為定體，正受為定用，恐無所據。況光贊般若亦云
X10n0250_p0095c19║三昧正受，豈亦體用自在耶？十地論云：三昧所作正
X10n0250_p0095c20║受，亦體用不即耶？適足以助成辨疑悞。所謂三昧所
X10n0250_p0095c21║作之用，非唐、梵雙彰之號耳。一云：寶積經約揀別義，
X10n0250_p0095c22║乃正受之三昧，揀非餘者。今經取合集義，三昧即正
X10n0250_p0095c23║受。疑曰：今疏次文云：及有二義：一、揀別義，顯是二門；
X10n0250_p0095c24║二、合集義，非但請說因地，亦及請說發心。故知合集
X10n0250_p0096a01║者，即兼并之義。既云三昧即正受，恐難承用合集。何
X10n0250_p0096a02║者？合集義亦同寶積經及字義耳。一云：三昧是總，正
X10n0250_p0096a03║受、正思、調直定皆得定中之別義，竝是義翻。寶積經
X10n0250_p0096a04║則約總別不同譯，今經則以總就別譯。疑曰：譯師約
X10n0250_p0096a05║總別不同，以總就別譯，必有意焉。莫是如前所謂體
X10n0250_p0096a06║用、即不即，宗旨有異歟？今謂晉經云：東方入正受，西
X10n0250_p0096a07║方三昧起。唐經云：東方入正定，西方從定出。故知三
X10n0250_p0096a08║昧、正受但華、梵之別耳。若云正受是用，三昧是體，豈
X10n0250_p0096a09║可云東方入正定，西方三昧起？從用起體，恐無是理。
X10n0250_p0096a10║又清涼釋唐經入定從定出，即用晉經入正受三昧
X10n0250_p0096a11║起之義以釋。又知晉經云入正受，唐經云入正定，正
X10n0250_p0096a12║受、正定，其義一也。圭山深得此善，乃云：三昧翻云正
X10n0250_p0096a13║受，即定相也。然初習方便，翻云調直；終成究竟，翻云
X10n0250_p0096a14║正受；三昧作用，翻云正思等。及者，至也，謂三昧至正
X10n0250_p0096a15║受，大哀經三昧極正受之謂也。又及者，揀別義，但云
X10n0250_p0096a16║三昧正受，不加及字，亦揀非約習，亦揀非等持、正思
X10n0250_p0096a17║等用，或加不加及字，隨譯師之意。慈恩云翻為正受
X10n0250_p0096a18║訛謬者，圭山寧不見百法鈔，往往不取彼說耳。豈晉
X10n0250_p0096a19║魏以來所譯諸經皆訛謬耶？問：清涼云：諸經入定有
X10n0250_p0096a20║四句，謂事入事起，理入理起，理入事起，事入理起。又
X10n0250_p0096a21║不在出定說經亦四句：或在定說，如第九會；或出定
X10n0250_p0096a22║說，如十住品；或說後入定，如無量義經；或但不入定，
X10n0250_p0096a23║如餘經。今經在定中所說，良由今經是理定，不必出
X10n0250_p0096a24║定然後起用。故維摩經云：不起滅定，現諸威儀，是為
X10n0250_p0096b01║宴坐。羅什云：雖入滅定，而能現無量變化，以應眾生。
X10n0250_p0096b02║肇公云：小乘入滅盡定，則形猶枯木，無運用之能。大
X10n0250_p0096b03║士入實相定，心智永滅，而形充入極，順機而作，應會
X10n0250_p0096b04║無方，舉動進止，不捨威儀。其為宴坐也，亦以極矣。
X10n0250_p0096b05║〔稱性清淨。〕謂出世三乘因果等。然三乘未達真性，
X10n0250_p0096b06║今云稱性者，謂各稱根性，如我空理，稱二乘根性耳，
X10n0250_p0096b07║此屬聖也。
X10n0250_p0096b08║〔疏云：凡聖同體。〕凡即眾生，聖唯是佛。今云三乘屬
X10n0250_p0096b09║聖者，如說十界云四聖六凡，若望六凡三乘皆聖，望
X10n0250_p0096b10║佛亦曰眾生聖唯佛也。〔注：別明染性。〕云性字誤也，
X10n0250_p0096b11║本相字。〔諸佛五蘊亦然。〕問：五蘊悉從心生，注云：別
X10n0250_p0096b12║明染法。又云：諸佛五蘊亦然之。五蘊豈是染法耶？答：
X10n0250_p0096b13║如鈔。次前引論，注云：如是染、淨，皆是真如，隨緣顯現，
X10n0250_p0096b14║似有而無體，故通名幻也。今亦爾矣。應機隨染，故皆
X10n0250_p0096b15║名染法。如來不斷性惡，亦猶闡提不斷性善。如來應
X10n0250_p0096b16║機隨染，故無惡可斷，故名不斷性惡；闡提有佛性，故
X10n0250_p0096b17║機熟感佛，故名不斷性善。玄文云：即凡心而見佛心。
X10n0250_p0096b18║鈔云：若約如來不斷性惡，亦可言即佛心而見凡心。
X10n0250_p0096b19║謂佛即眾生，故云不斷性惡。〔注：樹提長者父之知
X10n0250_p0096b20║識讚佛云如來。〕大鈔云：父之親友，其義無別。而古
X10n0250_p0096b21║大鈔佛字之下加令問父三字，云字之下加長者二
X10n0250_p0096b22║字。然今鈔義亦不闕，其所加本反隱晦難見。〔轉法
X10n0250_p0096b23║輪論云：。〕探玄云：地持論云：然則義同，故各據其一
X10n0250_p0096b24║耳。成實論云：乘如實道通六度，六度通理事，故云大
X10n0250_p0096c01║同。若探玄直云：乘六波羅蜜來成正覺。〔四、離相說。〕
X10n0250_p0096c02║清涼約大品通三義：一、理無去來，故無所從來，亦無
X10n0250_p0096c03║所去；二、智無去來；三、理智俱無去來。〔若智注當第
X10n0250_p0096c04║二義。〕前第二義約行何故作是注者，行是智本故
X10n0250_p0096c05║加當字，揀異其餘直就攝耳。〔注開即四義各說。〕若
X10n0250_p0096c06║依今鈔，前之四義各別說之，名之為開。若大鈔云開，
X10n0250_p0096c07║即第四義。若爾，應多各說二字。此應後人增損故爾。
X10n0250_p0096c08║然若云前之四義如其所列，各為一義說之，名為各
X10n0250_p0096c09║說，理極顯然。〔經不二隨順。〕或云不迴文者，譯師有
X10n0250_p0096c10║意，謂隨順不二，似有能所故。〔本有，今無。〕涅槃經四
X10n0250_p0096c11║處說之。今即第十卷。純陀見同相，不見異相；文殊見
X10n0250_p0096c12║異相，不見同相。佛答云：本有今無，本無今有。三世有
X10n0250_p0096c13║法，無有是處。諸佛、菩薩、聲聞、緣覺亦有差別，亦無差
X10n0250_p0096c14║別。文殊騰純陀疑云：世尊今得涅槃正性而為常者，
X10n0250_p0096c15║本未見時，應是無常；若本無常，後亦應爾。如世間物，
X10n0250_p0096c16║本無今有，有已還無。如是等物，悉是無常。以是義故，
X10n0250_p0096c17║凡、聖無有差別。故云純陀見同相。文殊舉純陀疑已，
X10n0250_p0096c18║即就佛意疑曰：縱佛答有差別，何故復言涅槃之性
X10n0250_p0096c19║生、佛平等？故云文殊見異相是。何故佛答具此差別、
X10n0250_p0096c20║無差別二義？唐真一法師舉此一以問，荷澤曾答。龍
X10n0250_p0096c21║藏有本有今無偈一卷，大鈔攝備，舉大疏十一、演義
X10n0250_p0096c22║十五。
X10n0250_p0096c23║圓覺疏鈔隨文要解卷第七