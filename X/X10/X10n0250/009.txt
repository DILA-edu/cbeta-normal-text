X10n0250_p0108a01║圓覺疏鈔隨文要解卷第九（疏一末）（鈔六末）
X10n0250_p0108a02║沙門凊遠　述
X10n0250_p0108a03║〔經淨覺隨順。〕此經雖說三重因地，無別發心之文，
X10n0250_p0108a04║但與覺性隨順，便是發心。餘如前（八中）。〔無心於合，合
X10n0250_p0108a05║者合焉。〕二合字不可節斷，只作一句，義方見耳。謂
X10n0250_p0108a06║有心於合合，不能於道合也。〔疏：聚沙畫地至皆成
X10n0250_p0108a07║佛道。〕此經了悟覺性，故所修無非正因，謂小行皆
X10n0250_p0108a08║成佛道。法華會權歸實，故小行皆成正因，謂攝三乘
X10n0250_p0108a09║之行，無非一實之行。彼初明過去佛所作已成佛道，
X10n0250_p0108a10║注引昔例也。次云未來諸佛亦然，不言已成，彼約三
X10n0250_p0108a11║世說，現在即今佛也。〔畢竟皆合成佛。〕大鈔云：皆令
X10n0250_p0108a12║成佛，然以令字為正。
X10n0250_p0108a13║〔經如來藏中。〕問：何不直云圓覺性中無起滅故？答：
X10n0250_p0108a14║表含攝眾德故。圓覺但顯淨源，此通因果染淨故。問：
X10n0250_p0108a15║覺性本無內外，何故言中耶？答：約迷背故為外，悟此
X10n0250_p0108a16║為內，故云中也。〔疏論指一心云如來藏。〕此即大總
X10n0250_p0108a17║持如來藏，與一真心源，圓覺妙心，一真法界，皆同體
X10n0250_p0108a18║也。若取是頓宗，即遠轉遠縛如來藏，及真如真如如
X10n0250_p0108a19║來藏。若取是終教，即與行與相如來藏，及生滅真如
X10n0250_p0108a20║如來藏。此亦帶如來藏為名者，二門不離一心故。然
X10n0250_p0108a21║降殺受稱，全總作別，雖帶本名，名通義局，故唯屬終
X10n0250_p0108a22║頓耳。釋論開十種如來藏：一、大總持如來藏（謂總攝一切如
X10n0250_p0108a23║來藏故），二、遠轉遠縛如來藏（如如絕待，離諸相故，即一一心也，以無雜故），三、
X10n0250_p0108a24║與行與相如來藏（為善不善因，即生滅一心），四、真如真如如來藏
X10n0250_p0108b01║（顯示真如門中性真如理），五、生滅真如如來藏（顯示生滅門中性真如理，體本常住，
X10n0250_p0108b02║為妄法熏染，說名生滅），六、空如來藏（生滅門中，諸染法悉名為空，覆藏如來，復名藏空，即
X10n0250_p0108b03║藏能隱覆故，如來之空藏，藏彼本覺故），七、不空如來藏（生滅門中，本覺具恒沙淨法，總
X10n0250_p0108b04║名不空，被恒沙染法所覆，名如來藏，不空即藏所覆藏故，藏之不空，被染法覆故，如來即不空藏，未出現故），
X10n0250_p0108b05║八、能攝如來藏（無明藏中，自性清淨心，即是本覺，為能攝藏），九、所攝如來
X10n0250_p0108b06║藏（謂諸染法，為始覺智所攝持故，名之為藏），十、隱覆如來藏（自性清淨心，為諸染法隱
X10n0250_p0108b07║覆沉沒，不令顯現，故說為藏）。〔皆約有情。〕問：前云此覺非離凡局
X10n0250_p0108b08║聖、非離境局心，何故今云但約有情說耶？答：此約有
X10n0250_p0108b09║情修證邊說，揀異法界性故。
X10n0250_p0108b10║〔疏：次二句空藏，後三句不空藏。〕二句三句，即指配
X10n0250_p0108b11║次後經文。問：空不空如來藏與空不空真如何別耶？
X10n0250_p0108b12║答：約體是同，約義則別。空不空真如者，即依言以顯，
X10n0250_p0108b13║約體絕相義。雖與離言絕待，有乎淺深，竝屬真如門，
X10n0250_p0108b14║即是頓教。空不空如來藏，直就生滅門語，其法身未
X10n0250_p0108b15║顯現之義，即是終教。問：始教亦說空如來藏，與終教
X10n0250_p0108b16║何別？答：約一分空義，不顯體性故。又空如來藏不通
X10n0250_p0108b17║始教，却是空真如通始教，以相宗收真如在百法中
X10n0250_p0108b18║故。〔疏隱覆義引三經。〕初二經但約體，後一約具德。
X10n0250_p0108b19║〔旃檀重閣。〕如來藏經雖是頓宗，在此穢土說也。
X10n0250_p0108b20║〔德相備足。〕問：彼如來藏經亦云德相備足，與華嚴
X10n0250_p0108b21║寧異乎？答：彼經說法身在煩惱纏中雖未顯現，如生
X10n0250_p0108b22║滅門中本覺本具恒沙性德，但是約因性說也。華嚴
X10n0250_p0108b23║則德用無邊，因果無礙耳。〔自此已下〕或云：當下字
X10n0250_p0108b24║之下，添偈云二字，以元是本偈故。今謂不然。雖元是
X10n0250_p0108c01║偈，今鈔但義引之，非全文也。曾親撿論來。〔注如疏
X10n0250_p0108c02║所配。〕大疏注配，今鈔不然，不當如是指也。却是下
X10n0250_p0108c03║文注配疏字，即下字刀筆之悞耳。辨疑悞云：鈔一一
X10n0250_p0108c04║牒疏，全牒大疏，於略疏亦合注配。今謂注經之疏，不
X10n0250_p0108c05║堪注配，故注在鈔中，其實一也。〔見道修道所斷。〕寶
X10n0250_p0108c06║性論云：又有二種學人：一者、凡夫；二者、聖人。初、凡夫
X10n0250_p0108c07║身中所攝煩惱，初、出世間心，見世、出世間法智能斷，
X10n0250_p0108c08║名為見道所斷。二、聖人身中所攝煩惱，初地見、出世
X10n0250_p0108c09║間修道智能斷，名為修道所斷。問：此二云斷，何故前
X10n0250_p0108c10║五云攝耶？答：前四是凡夫，第五是無學，皆未能斷煩
X10n0250_p0108c11║惱，故但云攝。此是登地已去，故云斷也。問：終教直進
X10n0250_p0108c12║菩薩，第六識煩惱障自在能斷，留故不斷。地前伏現
X10n0250_p0108c13║行，初地斷種子，不復留其所知障。初地斷一分麤者，
X10n0250_p0108c14║不分見、修之別。今何故約見、修耶？答：今此約位，不妨
X10n0250_p0108c15║有見、修，不約惑分見、修也。然次注云：上所注配，皆是
X10n0250_p0108c16║能攝。問：若爾，見道之下，合注云凡夫；修道之下，合注
X10n0250_p0108c17║云聖人。照論正是凡夫等所攝煩惱，至初地及地滿
X10n0250_p0108c18║所斷。今注云初地，何耶？答：此約所斷，以注能斷之人，
X10n0250_p0108c19║不取能攝也。經云皆是能攝者，聖人通諸地，但凡夫
X10n0250_p0108c20║不通初地，乃大分言之耳。問：何故後二亦云所攝耶？
X10n0250_p0108c21║答：第七既云修道所斷，後二不約地云所攝，則無所
X10n0250_p0108c22║名也。〔論中合佛身等九喻。〕初三所喻真法界身體
X10n0250_p0108c23║相用三種，第四喻真如不變，第五喻法身佛性，第六
X10n0250_p0108c24║喻報化身佛性，後三如次喻法報化三身。今且配列
X10n0250_p0109a01║而已，義隨文釋。問：所配佛身何故如是次第耶？答：約
X10n0250_p0109a02║斷證輕重次第耳。如七地是不淨地者，出觀同凡故。
X10n0250_p0109a03║八地是淨地者，純無漏故。〔除華即現。〕大鈔云：華萎
X10n0250_p0109a04║除去，便得顯現。本經云：除去萎華，便得顯現。今鈔從
X10n0250_p0109a05║簡，義亦不闕。〔注：初三喻，喻佛法界身。〕問：此中相、用
X10n0250_p0109a06║乃報、化也，何故俱名法身耶？答：是體中之相、用故，如
X10n0250_p0109a07║法身章說。然初之三喻是能藏，如次喻三毒種子，即
X10n0250_p0109a08║不動地業，配上二界。以彼三毒伏故，不起現行，故名
X10n0250_p0109a09║種子佛身。淳蜜、粳米喻三種法身，通名真如法界身，
X10n0250_p0109a10║即所藏也。就染位說，以眾生位中本有真法界身，本
X10n0250_p0109a11║來常遍，說稱性之德故。鈔：注云：即華嚴眾生本來八
X10n0250_p0109a12║相等。〔所謂諸菩薩。〕本論、大鈔皆云所為，今鈔悞也。
X10n0250_p0109a13║〔注：常說稱性之德。〕大鈔云：常說、遍說稱性法門之
X10n0250_p0109a14║德，廣如華嚴經說。乃至故經云：滅除煩惱，開佛知見。
X10n0250_p0109a15║佛知見即一乘妙法，無二亦無三故。然彼經是頓宗，
X10n0250_p0109a16║故多同圓教。以彼文略，故指廣如華嚴說耳。問：彼經
X10n0250_p0109a17║是頓教，約義多是終教。又約始教行位，何耶？答：一經
X10n0250_p0109a18║容有多教。言約行位者，通相而說，非定始教也。亦猶
X10n0250_p0109a19║此經不妨具前教行位等，深必該淺故。若克就頓教，
X10n0250_p0109a20║即無位之位。〔注：即華嚴眾生本來八相成道之意。〕
X10n0250_p0109a21║演義（二十四）云：起信信成就，發心菩薩發是心故，則得
X10n0250_p0109a22║少分見於法身，隨其願力能現八種利益眾生，所謂
X10n0250_p0109a23║從兜率天退入胎等八相，同於華嚴信滿作佛八相
X10n0250_p0109a24║成道等。問：如來藏經、起信論皆說八相成道，與華嚴
X10n0250_p0109b01║何別耶？答：彼起信初住亦示現八相成道，但是當位
X10n0250_p0109b02║暫起化故，不同圓教信中起此用時，於後諸位并同
X10n0250_p0109b03║時起故。差別因果雖同，終教不妨六位該收也。〔增
X10n0250_p0109b04║上貪、瞋、癡。〕即三毒現行，發身口意造一切業，為福
X10n0250_p0109b05║業罪業行緣，成就欲界果報，是凡夫現行麤重，故云
X10n0250_p0109b06║增上。不淨觀智能斷此觀，是羅漢所修，謂觀身不淨
X10n0250_p0109b07║等。〔注：離欲人亦爾。〕或云：脫一未字，謂未離欲人。或
X10n0250_p0109b08║云：離字即雜字之悞也。然親檢本論，亦無未字。正以
X10n0250_p0109b09║離欲人合潔淨金寶，反顯本離欲為三毒煩惱所染。
X10n0250_p0109b10║如淨金為糞所塗，故云亦爾。法身本淨，為上心惑所
X10n0250_p0109b11║覆故。〔注佛性中引地論云云。〕此當貧家寶藏文中
X10n0250_p0109b12║有珍寶藏下注之，應傳寫之悞也。辨疑悞云：不合注
X10n0250_p0109b13║破文句。今謂糞穢中有真金，如眾生中有清淨身轉，
X10n0250_p0109b14║喻如宅中有種種寶，於此注者，理亦可通。但不若貧
X10n0250_p0109b15║家寶藏下注之，切當注破文句者，不然也。
X10n0250_p0109b16║〔根本無明至阿羅漢身中所攝煩惱，乃至無垢意
X10n0250_p0109b17║生身果報。〕小乘以灰身滅智為無餘，而餘有三：一、
X10n0250_p0109b18║無煩惱餘；二、無業餘；三、無果報餘。其所無者，即三毒
X10n0250_p0109b19║現行及種子。三界苦果者，當知但離事識中我執麤
X10n0250_p0109b20║分，初地方離細中一分，二地至七地全離麤細。若分
X10n0250_p0109b21║段生死，但約麤除即離；若變易生死，三細盡方盡，是
X10n0250_p0109b22║故三乘猶受變易。然梨耶三細，九類同有，今猶說三
X10n0250_p0109b23║乘受者，約離麤苦，細苦方現處說，故知大乘四住地
X10n0250_p0109b24║煩惱盡，亦曰有餘。雖我執煩惱麤細俱盡，尚有根本
X10n0250_p0109c01║無明住地煩惱，至等覺位盡，方名無餘涅槃。如玄文
X10n0250_p0109c02║二末引無上依經、佛性、寶性論說。演義五末具明二
X10n0250_p0109c03║乘及未自在位菩薩有四種障及四種變易生死、三
X10n0250_p0109c04║種意生身。會解六末備釋〔注無住地無明。〕或云：無
X10n0250_p0109c05║此煩惱，故云無住地煩惱。今謂寶性論云：阿羅漢身
X10n0250_p0109c06║中所攝煩惱，菩提智能斷，名為無明住地煩惱。然煩
X10n0250_p0109c07║惱即是無明。今云住地無明，不當用無字也。又論明
X10n0250_p0109c08║妄心熏無明云：業識根本熏習，能令阿羅漢、緣覺、菩
X10n0250_p0109c09║薩受生滅苦。疏云：以此業識能資熏住地無明，迷於
X10n0250_p0109c10║無相，能起轉相、現相，令二乘人雖出三界，離事識分
X10n0250_p0109c11║段麤苦，猶有黎耶變易行苦。然住地無明者，即黎耶
X10n0250_p0109c12║三細根本無明。三乘未斷此，故有變易生死，不可謂
X10n0250_p0109c13║無此煩惱也。又前三毒現行種子是四住地無明，即
X10n0250_p0109c14║第七識中恒行無明。此根本無明三細之惑是第八
X10n0250_p0109c15║中惑，故云無覆無記，即五住地煩惱。應云五住地無
X10n0250_p0109c16║明，亦可云無始住無明。今注脫却始字也。如疏四、初
X10n0250_p0109c17║本起無明處云耳。鈔：十一、云無始等者，勝鬘說五住
X10n0250_p0109c18║地也。
X10n0250_p0109c19║〔內實喻二身佛性者，已如上說，餘亦皆爾。〕或云（大抄）：
X10n0250_p0109c20║第五喻後預釋後五喻之義勢，故指已如上說。今鈔
X10n0250_p0109c21║既在第九喻後都釋，不當如是指也，乃傳寫之悞。應
X10n0250_p0109c22║云：具如下說。餘亦皆爾。或云：鈔中前已注配，此十六
X10n0250_p0109c23║字無用，宜削之。今謂前所注配者，例如大疏之注也。
X10n0250_p0109c24║緣略疏是注經，不堪注配，故却就鈔中注之。鈔中前
X10n0250_p0110a01║四，一一牒釋法合。如云：蜜喻說一味法者云云，米喻
X10n0250_p0110a02║說種種法者云云，真金喻真如者云云。後五喻已法
X10n0250_p0110a03║合能喻，其所喻寶藏、內實等竝未法合，在第九喻後
X10n0250_p0110a04║一道合釋。是故當云：內實喻二身佛性者，已如上說。
X10n0250_p0110a05║故下文云：此後五喻，上來但以法合貧家等，未合寶
X10n0250_p0110a06║藏等，今當合之云云。若爾，非無用也，焉可削之？〔注：
X10n0250_p0110a07║即此第五喻。〕或云：此注不當。若在第五喻下，總合
X10n0250_p0110a08║法，當如是注。今謂正合第五。〔注如下說。〕此亦悞也。
X10n0250_p0110a09║大鈔在第五喻後法合寶藏等，故指如下說。今鈔在
X10n0250_p0110a10║最後法合，當云如上說也。〔疏：法身含攝身相、國土
X10n0250_p0110a11║等。〕如來藏具三義：一、隱覆義（如上九喻釋），二、含攝義，三、
X10n0250_p0110a12║出生義。含攝義有三：一、體含相用，二、聖含凡，三、因含
X10n0250_p0110a13║果。今即體含相用，謂法身含報化功德也。〔大圓鏡
X10n0250_p0110a14║智相應心品，能現能生身土智影等。〕此是法身，兼
X10n0250_p0110a15║自受用，能現能生，報化身土。智影即前，體含相用，如
X10n0250_p0110a16║金含萬器，鏡含萬像等。〔復有一義，謂因含果。〕疏中
X10n0250_p0110a17║無此一義。佛性，論云：藏者，果地恒沙功德住如來應
X10n0250_p0110a18║得性（地前）時，攝之已盡。然此若在華嚴，即因門攝法無
X10n0250_p0110a19║遺。今約含攝義說，故云因含果。（演義二十四云：三種佛性者，應得中具三
X10n0250_p0110a20║性：一、住自性性，謂道前凡夫位；二、引出性，從發心已去窮有學位；三、至得果性，無學聖位。）〔諸教
X10n0250_p0110a21║皆約登地證契法身，方能修成種種報化功德妙
X10n0250_p0110a22║用。〕如前九喻，第七通是諸地法身，八是七地報身，
X10n0250_p0110a23║九是後三地化身。
X10n0250_p0110a24║〔疏：此三義者。〕隱覆、含攝、出生：初約迷時，次克體，後
X10n0250_p0110b01║約悟時。鈔：云克體者，謂法身本無煩惱，無能隱覆；本
X10n0250_p0110b02║具德用，不待出生，故云克體。然今經正當克體含攝，
X10n0250_p0110b03║義兼餘二義。〔疏如來藏自性差別。〕（自性即本覺，謂頓教；差別即不
X10n0250_p0110b04║覺，謂終教。）論云：生滅與不生滅和合，非一非異，名阿黎耶
X10n0250_p0110b05║識，即生滅門中本覺（即真如，即真也。具不變、隨緣二義：不變即清淨本覺，名清淨本
X10n0250_p0110b06║覺阿黎耶識；隨緣即隨染本覺，名隨染本覺阿黎耶識，亦名空、不空如來藏）、不覺（即生滅，即妄也。
X10n0250_p0110b07║具體空、成事二義，即根本無明阿黎耶識）。今疏云：真中不變，妄中體空，即
X10n0250_p0110b08║真如（自性）；真中隨緣，妄中成事，即生滅差別。真如、自性
X10n0250_p0110b09║中有二種相。勝鬘云：有二種如來藏，謂空、不空也。同
X10n0250_p0110b10║起信如實空、不空。問：空、不空如來藏生滅門義，如實
X10n0250_p0110b11║空、不空即真如門中。依言真如，如何指同耶？答：生滅
X10n0250_p0110b12║門本覺便是真如門，真如波中便有濕。今疏指同者，
X10n0250_p0110b13║蓋約體同故。若約義別，則空、不空真如即頓教，空、不
X10n0250_p0110b14║空如來藏即終教。故釋論如實空、不空在真如門，二
X10n0250_p0110b15║種如來藏在生滅門。若勝鬘二種藏與生滅門二種
X10n0250_p0110b16║藏，約義全同。又二藏開說者，空藏惑染空故，全是真
X10n0250_p0110b17║如，同真如門。故釋論約如來之空藏，由隱覆義故，在
X10n0250_p0110b18║生滅門。不空藏亦爾，具恒沙淨法，總名不空，同真如
X10n0250_p0110b19║門；被染法所覆，未出現故，在生滅門。又空如來藏配
X10n0250_p0110b20║經無起滅故，即是自性，屬頓教；不空如來藏配經如
X10n0250_p0110b21║法界性，即是差別，屬終教。即空深、不空淺。亦可空藏
X10n0250_p0110b22║是終教之始，不空藏是終教之終，即空淺、不空深。
X10n0250_p0110b23║〔疏：二種如來藏空智。〕不言不空者，因空顯不空故。
X10n0250_p0110b24║〔疏空不空如來藏。〕已在次前十種如來藏中。釋名：
X10n0250_p0110c01║〔阿毗達摩。〕摩，依大鈔宜用磨字。〔如無眼目者。〕寶
X10n0250_p0110c02║性論說偈已，長行云：有四種眾生不識如來藏，如生
X10n0250_p0110c03║盲人：一、凡夫，二、聲聞，三、辟支，四、初發菩提心菩薩。如
X10n0250_p0110c04║勝鬘經說：一、身見眾生，謂諸凡夫實無色等五陰諸
X10n0250_p0110c05║法，而取以為有我、我所，虗妄執著我、我所，慢於離身
X10n0250_p0110c06║見等。二、三即二乘，取四倒故，不識如來藏。四、散亂心
X10n0250_p0110c07║失空眾生，謂初發心菩薩失空如來藏修行等。具如
X10n0250_p0110c08║大鈔。〔疏：知真達妄，發心修行，證三乘果。〕問：此豈非
X10n0250_p0110c09║三重因耶？答：此說生滅與不生滅和合，各有二種業
X10n0250_p0110c10║用，成染淨緣起，非三重因也。且生滅二業用者：一、能
X10n0250_p0110c11║起惑造業，即染緣起；二、能知真達妄等，即淨緣起。故
X10n0250_p0110c12║引楞伽云：如來藏者，是善不善因也。〔疏無始世來
X10n0250_p0110c13║性。〕阿毗達磨經具云：無始世來性作諸法依止法
X10n0250_p0110c14║性有諸道及證涅槃果。即寶性論引證如來藏性為
X10n0250_p0110c15║善、不善因。大鈔引唯識云：無始時來界一切法等依
X10n0250_p0110c16║由此有諸趣及涅槃證得。又云：彼宗以賴耶為諸法
X10n0250_p0110c17║之因，故譯云界，界是因義。此以如來藏為諸法之本，
X10n0250_p0110c18║故譯云性，即如來藏自性也。又大疏出體云：一心者，
X10n0250_p0110c19║名如來藏。此經云圓覺妙心，涅槃云佛性唯識，但就
X10n0250_p0110c20║染相名為藏（平聲）識。故密嚴云：佛說如來藏名為阿賴
X10n0250_p0110c21║耶等。鈔云：彼論名、義俱異，約此違彼，其體非二。故引
X10n0250_p0110c22║密嚴證也。議曰：引性宗經證彼唯識宗，妄識即真。揀
X10n0250_p0110c23║之，則真、妄別耳。〔注本覺理量等佛。〕理字悞也。大經
X10n0250_p0110c24║疏是現字。演義十六釋云：本覺理量者，本覺即是所
X10n0250_p0111a01║證本性，唯真現量方能證故。等佛者，起信云：所言覺
X10n0250_p0111a02║義者，謂心體離念等。故以等佛而釋大也。議曰：若是
X10n0250_p0111a03║理字，即是如理智，量字是如量智，是始覺智，是修生
X10n0250_p0111a04║智，故不可也。餘如辨疑悞。〔注：此下明體相用，有其
X10n0250_p0111a05║六對。〕疏：有三義：一、能、所觀毗盧遮那，此云光明遍
X10n0250_p0111a06║照，即是能觀大智，如注云云；二、修成唯諸佛有，謂廣
X10n0250_p0111a07║大生息云云；三、本性，如注云云。六對者，次經云：普入
X10n0250_p0111a08║一切平等性，能於法界示現眾像。疏云：一、體、用對，無
X10n0250_p0111a09║分別智證平等性以為定體，影現法界為勝用；二、深、
X10n0250_p0111a10║廣；三、出納；四、境、智；五、內、外含容；六、成人持法。後五對
X10n0250_p0111a11║各有經文，如第三對。經云：出生一切諸三昧法，普能
X10n0250_p0111a12║包納十方法界。疏云：一切三昧皆從此生，此為諸定
X10n0250_p0111a13║本故云云。〔注：二法難可了知。〕一、自性清淨心；二、彼
X10n0250_p0111a14║心為煩惱所染。彼經云：染而不染，難可了知云云。
X10n0250_p0111a15║〔經無知見故。〕此是智見，非眼見也。〔照者，即此知
X10n0250_p0111a16║見。〕此是牒釋疏文。應云遍照者等，正釋遍字也。如
X10n0250_p0111a17║鈔次云無邊際，無處所，故遍也。〔經如法界性等。〕即
X10n0250_p0111a18║不空如來藏，亦具交徹融攝之義。是開解下文，令依
X10n0250_p0111a19║此起行，觀成同佛。證此故，根性塵性，無壞無雜也。
X10n0250_p0111a20║〔疏智論明佛性法性之異。〕智論云：白石有銀性，黃
X10n0250_p0111a21║石有金性，水是濕性，火是熱性，一切眾生有涅槃性。
X10n0250_p0111a22║賢首釋云：在非情數中，名為法性；在有情數中，名為
X10n0250_p0111a23║佛性。金錍云：夢一野客，容儀麤獷，進退不恒，逼前平
X10n0250_p0111a24║立。曰：故智論云：在無情數中，但名法性；在有情數中，
X10n0250_p0111b01║方名佛性。仁何立佛性之名？余曰：親曾委讀，細撿論
X10n0250_p0111b02║文，都無此說。乃至廣施難問，至有不曉大小教門、名
X10n0250_p0111b03║體同異之片。今謂有文有義，常人用之；有義無文，智
X10n0250_p0111b04║者用之。何者？白石有銀性等，豈非法性乎？一切眾生
X10n0250_p0111b05║有涅槃性，豈非佛性乎？文義顯然矣。試以聖言量示
X10n0250_p0111b06║之。馬鳴大乘起信論云：以真如法常熏習故，妄心則
X10n0250_p0111b07║滅，法身顯現。凡是有心，定當作佛。故涅槃經云：若說
X10n0250_p0111b08║草木有佛性者，是外道說。評曰：此依漸教，約相而說。
X10n0250_p0111b09║故云：在有情數中，名為佛性。佛者，覺也。草木瓦礫，既
X10n0250_p0111b10║稱無情，復言有覺，則情、無情不辨耳。又涅槃經云：佛
X10n0250_p0111b11║性者，名第一義空；第一義空，名為智慧。此二不二，名
X10n0250_p0111b12║為佛性。清涼釋云：然第一義空，是佛性性；名為智慧，
X10n0250_p0111b13║即佛性相。第一義空，不在智慧，但名法性；由在智慧，
X10n0250_p0111b14║故名佛性。然以二門取會，一以性從相，二以相從性。
X10n0250_p0111b15║以性從相，則唯眾生得有佛性。以有智慧，故牆壁瓦
X10n0250_p0111b16║礫。無有智慧，故無佛性。（此約漸教，以性從相說。）以相從性，則第
X10n0250_p0111b17║一義空，無所不在。謂以有情之性，融一切法。牆壁瓦
X10n0250_p0111b18║礫，皆是第一義空，于何非性。故大經云，知一切法，即
X10n0250_p0111b19║心自性。（此約圓別一乘教，以相從性說。）然賢首且作權漸一門，而會
X10n0250_p0111b20║智論。而天親以六相圓融之義釋大經，正是賢首所
X10n0250_p0111b21║宗。豈可不善他宗，斷文取義而破斥乎。往往未嘗聞
X10n0250_p0111b22║命華嚴圓別一乘之宗旨。通依及正，事事圓融。性海
X10n0250_p0111b23║雲臺，同演妙音。毛孔光明，皆能說法。香華雲樹，即法
X10n0250_p0111b24║界之法門。剎土眾生，本十身之正體。融通無礙，涉入
X10n0250_p0111c01║重重。而具德之宗，法爾如是。圓融不礙行布，行布不
X10n0250_p0111c02║礙圓融。良由圓融不礙行布，故萬法歷然，有情無情，
X10n0250_p0111c03║差別非一。行布不礙圓融，故法性與佛性融通，諸佛
X10n0250_p0111c04║眾生，情器交徹。苟執圓融而失行布，顢頇佛性，儱侗
X10n0250_p0111c05║真如。執行布而失圓融，著事乖宗，迷謬真理。不達六
X10n0250_p0111c06║相圓融之旨，而謂華嚴地上行布，圓兼一別，病在膏
X10n0250_p0111c07║肓，亦猶是矣。
X10n0250_p0111c08║〔經於大乘中發清淨心偈云：菩薩於此中，能發菩
X10n0250_p0111c09║提心。〕結牒。問辭但云清淨心，偈中直云菩提心，而
X10n0250_p0111c10║正答中無發心之文者，已見前文（八中）。〔疏：或為後來
X10n0250_p0111c11║之徒。〕大疏鈔無此一句，乃云：一、少字攝多義故，二、
X10n0250_p0111c12║諸讚嘆者多以偈頌故，三、為鈍根重說故，四、為後來
X10n0250_p0111c13║之徒故，五、隨意樂故，六、易受持故，七、增明前說故，八、
X10n0250_p0111c14║長行未說故。正唯三、七，義兼一、五、六，全非二、四、八。大
X10n0250_p0111c15║鈔云非四者，淨土法眾同住如來平等法會，無後來
X10n0250_p0111c16║之徒。今疏有此句者，通諸經故。問：何以大經疏（三十五末）
X10n0250_p0111c17║云：雜集論云：不了義經應更重頌耶？答：彼亦大槩言
X10n0250_p0111c18║之耳。
X10n0250_p0111c19║疏第二　鈔第七
X10n0250_p0111c20║〔引之令得出。〕彼是三車引諸子愚法，二乘竝在所
X10n0250_p0111c21║引中，令得界外三乘益。今所引是上根凡夫，令三根
X10n0250_p0111c22║俱得圓頓一乘益。〔信解行證。〕兩勢科經，已見前文
X10n0250_p0111c23║（八初）。〔師子嚬申三昧。〕苑公云：梵語訛略，應云毗實廩
X10n0250_p0111c24║多，此云自在無畏。清涼不許。晉經云師子奮迅，今經
X10n0250_p0112a01║云嚬申，涅槃云嚬申、欠呿，俱是華言毗實廩多。但敵
X10n0250_p0112a02║對翻為自在無畏，從義而譯，以為嚬申，曾何訛略？故
X10n0250_p0112a03║依古德（賢首）用此方言就釋之。嚬申、奮迅，俱是師子展
X10n0250_p0112a04║舒、四體通暢之狀。總相釋者，表緣起無盡，即用之體，
X10n0250_p0112a05║即體之用，體、用無礙。體、用者，疏云：師子嚬申者，以定
X10n0250_p0112a06║業用，從喻為名。若別解者，案涅般經？師子吼品明師
X10n0250_p0112a07║子王自知身力、牙齒、鋒鋩，乃至晨朝出穴而吼；又離
X10n0250_p0112a08║世間品顯菩薩師子王白淨法為身等、首足等。一一
X10n0250_p0112a09║合法為十一事云云。疏：九十四。〔妙軌攸同。〕華嚴亦
X10n0250_p0112a10║以信解行證科經。今經與彼文雖廣略不同，綸緒始
X10n0250_p0112a11║終，二經無別。
X10n0250_p0112a12║〔疏隨性隨緣。〕性即覺性，緣即機緣。〔疏：普賢是行
X10n0250_p0112a13║中之體。〕普賢表法界，依法界起行，故云是行中之
X10n0250_p0112a14║體。行即下文總別觀門，皆不離此普賢行體也。
X10n0250_p0112a15║〔經修大乘者。〕問：於當機信解圓覺者，云何修行？又
X10n0250_p0112a16║揀不修大乘者，固然非器。設依權教修行大乘，未聞
X10n0250_p0112a17║此法，亦非器也。〔疏：雖達天真，未明緣起。〕前說覺性
X10n0250_p0112a18║天然本淨，但是正因，故云雖達天真。未有緣因，故名
X10n0250_p0112a19║未明緣起。〔疏：幻術，五重法喻。〕鈔：有二義：初義者，一、
X10n0250_p0112a20║巾（喻真性），二、幻師（喻真心），三、術法（喻六、七識），四、馬有即無（喻我、法即
X10n0250_p0112a21║空），五、迷執實馬（傍人迷故，執為實喻。迷執我、法，即六、七心所），非本淨心及
X10n0250_p0112a22║黎耶三細之執。次義者，一、巾（亦喻真性），二、幻師術法（喻第八妄
X10n0250_p0112a23║識），三、所幻馬（喻依他法），四、馬有即無（喻我、法即空），五、迷執實馬
X10n0250_p0112a24║（喻迷執我、法，即第八）。真心本淨，迷為業識，妄執我、法。如幻師後
X10n0250_p0112b01║心迷故，亦認馬為實有；亦猶夢心自現境界，還自執
X10n0250_p0112b02║為實有。議曰：前義即起信真心為因，生三細；第八無
X10n0250_p0112b03║覆無記，是六、七心所執我、法。次義即彼境界為緣，生
X10n0250_p0112b04║六麤，即業識親執我、法。鈔云若欲取真、妄同一心等，
X10n0250_p0112b05║正釋後義，正配今經，正合疏中五重法、喻。然次經云
X10n0250_p0112b06║種種幻化生於覺心，疏云：蘊、處、界等依覺心生，如馬
X10n0250_p0112b07║依巾。有鈔云：覺心即巾，無明業識即幻師術法，種種
X10n0250_p0112b08║幻化是馬等。然幻化喻有二義：一、喻我、法即空，顯出
X10n0250_p0112b09║真心，如馬即無，元是巾也；二、喻我、法即空，顯是唯識，
X10n0250_p0112b10║如馬即無，由幻師術法也。唯心之義通性、相二宗。真、
X10n0250_p0112b11║妄之別，具如次文。然辨疑悞云：疏：鈔前後自語相違
X10n0250_p0112b12║者，傷不子細。〔疏：迷執我法。〕二乘：我執三乘方清淨，
X10n0250_p0112b13║法執一乘方清淨。〔不妨有幻師作法。〕大鈔云：不妨
X10n0250_p0112b14║巾元是有幻師作法。然略鈔先舉喻本云：術法有種
X10n0250_p0112b15║種，幻師是一。次云：但馬是無，不妨有幻師術法，是故
X10n0250_p0112b16║不用巾元是三字。次文合法，不用真性，唯用真心故。
X10n0250_p0112b17║若大鈔有此三字者，不妨順馬即無，元是巾之義。次
X10n0250_p0112b18║文合法，只用真心，攝初二重，理亦可通也。〔真心為
X10n0250_p0112b19║識，分別種種。〕大鈔云：真心為有，但識分別種種。然
X10n0250_p0112b20║對上能合，應云：不妨有真心為識，分別種種。以今鈔
X10n0250_p0112b21║為正。大鈔理亦可通。〔唯識之說。〕大鈔云：亦說大鈔
X10n0250_p0112b22║為正。
X10n0250_p0112b23║〔疏今初〕分字悞也。鈔中是今字。〔智淨相。〕本覺有
X10n0250_p0112b24║二：一、清淨本覺，即不變義；二、隨染本覺，即隨緣義，自
X10n0250_p0112c01║性清淨受熏流轉故。於中有智淨相、不思議業相、智
X10n0250_p0112c02║淨相、本覺隨染還淨之相。有二種方便力：初、法力熏
X10n0250_p0112c03║習，滿足方便力；二、如實修行，滿足方便力。此依釋論。
X10n0250_p0112c04║若依本疏，（第二）分三位，謂：法力熏習（內、外熏故；修習資糧加行，即地前）、
X10n0250_p0112c05║如實修行（登地行，契真如）、滿足方便故（因位之極）。已上約因，從破
X10n0250_p0112c06║和合識已下約果。（鈔及此經，竝是彼疏。）然配地位，從淺至深者，
X10n0250_p0112c07║約始覺分齊，故治惑次第；從本至末者，約直截根源
X10n0250_p0112c08║治之，故〔注：此根本無明盡，故心無所合。〕以未至此
X10n0250_p0112c09║位之前，根本無明與真淨心常相和合，成此識相。今
X10n0250_p0112c10║至此位，無明既盡，唯一心在，照體獨立，與誰為合？即
X10n0250_p0112c11║顯不生滅法身本覺。破和合識相，故顯法身。滅相續
X10n0250_p0112c12║心相智淳淨，故顯報身。〔注不滅相續心體。〕六、染心
X10n0250_p0112c13║皆依無明與真和合而得相續。今無明既盡，和合不
X10n0250_p0112c14║成，染心依何而得相續？故竝隨滅。然諸染心相妄而
X10n0250_p0112c15║體真，故相滅而體不滅，故云不滅心體。〔注：成於應
X10n0250_p0112c16║身。〕應，平聲，呼相續。心相既滅，隨染本覺還源，成淳
X10n0250_p0112c17║淨智，成應身。始覺，謂始覺智與本覺智相應，即報身
X10n0250_p0112c18║也。〔注此始覺云云。〕始同本也。以始是本之用，由有
X10n0250_p0112c19║染故，本覺用起，以為對治。染緣既息，用還歸體，故轉
X10n0250_p0112c20║其名為淳淨智。〔注問意云。〕前云：依如來藏，有生滅
X10n0250_p0112c21║心，真妄和合，不相捨離。今生滅既滅，靜心合滅，如何
X10n0250_p0112c22║云顯法身本覺耶？謂約相即門，以相難性。答意云：生
X10n0250_p0112c23║之與滅，皆約心相，不約心體，故得說言滅相續心顯
X10n0250_p0112c24║法身等。約非一門，性相不即而答。〔注轉難云。〕既若
X10n0250_p0113a01║起滅不干心體，真妄條然，如何前云靜心成起滅耶？
X10n0250_p0113a02║約性相相離以轉難，次約性相不離以答。〔注：得菩
X10n0250_p0113a03║提燈。〕大鈔云：得菩提證。或云：今鈔悞。然本疏亦云：
X10n0250_p0113a04║燈取明暗義耳。〔如大海水因風波動。〕（此文曲分四喻：此真隨妄
X10n0250_p0113a05║轉喻。）水相、風相不相捨離，（真、妄相依喻。）而水非動性。（真體不變喻。）
X10n0250_p0113a06║若風止滅，動相則滅，濕性不壞。（息妄顯真喻。）如是眾生自
X10n0250_p0113a07║性清淨心，因無明風動，（合水隨風動。）心與無明俱無形相，
X10n0250_p0113a08║不相捨離，（合風、水相依。）而心非動性。（合水性不動。）若無明滅，（合風
X10n0250_p0113a09║滅。）相續則滅，（合動相滅。）智性不壞。（合水性不壞。）疏：二。〔藏和尚
X10n0250_p0113a10║般若心經疏作所詮義釋心字云云。〕淨覺雜編云：
X10n0250_p0113a11║近代孤山有唐賢首，唯約喻以解心。此二老皆失經
X10n0250_p0113a12║意。今唯約所詮以解之。辨疑悞云：鈔：引藏和尚心經
X10n0250_p0113a13║疏，作所詮釋心字，又作能詮釋對校。心經疏於所詮
X10n0250_p0113a14║義中，唯有約喻釋心字，又無能詮釋心。大疏云：中實
X10n0250_p0113a15║名心。鈔云：堅實義，猶樹心中實。注云：勝鬘等初不引
X10n0250_p0113a16║心經疏為據，以解中實。此是後人不審心經疏文，妄
X10n0250_p0113a17║意如此，實非圭山本解云云。議曰：辨疑悞，正破所詮。
X10n0250_p0113a18║又破能詮意云：賢首唯約喻也。然彼疏有三義：初、約
X10n0250_p0113a19║教義，般若心三字是所詮之義，經之一字是能詮之
X10n0250_p0113a20║教。二、就所詮中，約法喻，般若等是所詮之法，心之一
X10n0250_p0113a21║字是所引之喻。三、就法中，約體用，般若是體，波羅蜜
X10n0250_p0113a22║是用。詳疏明約兩重能、所詮釋之：初義以心字為所
X10n0250_p0113a23║詮之法體，取萬法之體為心，即堅實心；次義約肉團
X10n0250_p0113a24║心喻，此能詮之經是大部之心藏也。約能、所詮解心，
X10n0250_p0113b01║明若揭日月矣。今從疏主。連珠亦云：賢首若不約能、
X10n0250_p0113b02║所詮釋心者，圭山乃淨覺之先，且非救弊，何以亦約
X10n0250_p0113b03║能、所詮以解之？又演義三云：心及般若等言，皆屬所
X10n0250_p0113b04║詮之法。不空譯云：菩薩有般若波羅蜜多心，名普遍
X10n0250_p0113b05║智藏等。然有謂約堅實心以解心，不順般若宗旨。大
X10n0250_p0113b06║疏既無此義，應齊師之妄加者，與乎前人異術而同
X10n0250_p0113b07║喪耳。
X10n0250_p0113b08║〔汎論心者，有四種。〕已具前文（一末）。〔如諸業雖因云
X10n0250_p0113b09║云。〕前文正配三細兩重因緣，此下即舉例以釋次
X10n0250_p0113b10║義，非兩重之正義也。〔三細六麤各有兩重因緣。〕三、
X10n0250_p0113b11║細兩重：一、心體為因，無明為緣；二、無明為因，心體為
X10n0250_p0113b12║緣。六、麤兩重：一、業識為因，境界為緣（業識如海，現識所現境界如風，
X10n0250_p0113b13║前七分別事識如波）；二、境界為因，業識為緣（鈔闕此義）。〔注：通上緣。〕
X10n0250_p0113b14║通字悞也，當用是字。以無明即是前義之緣，前以不
X10n0250_p0113b15║覺為緣。〔取種種塵。〕此即現識所現境界，是前七分
X10n0250_p0113b16║別事識緣。無始妄想熏即業識，是事識因。〔注：六麤
X10n0250_p0113b17║三細。〕三字悞也。大鈔二字為正。〔但云從覺生，不釋
X10n0250_p0113b18║生起行相處。〕處字上脫釋生起行相五字。辨疑悞
X10n0250_p0113b19║亦曰：今鈔脫文。〔復禮問：注云：即妄根本。〕妄字下脫
X10n0250_p0113b20║一無字。大鈔有之為正。〔注：擬將難法相宗。又云：正
X10n0250_p0113b21║述法相宗所說。〕辨疑悞云：法集別行，此正難法性
X10n0250_p0113b22║宗。此中二處注語，刪去為妙。議曰：剛藏難云：眾生本
X10n0250_p0113b23║來成佛，何故復有無明？疏云：疑真生妄。此即復禮云：
X10n0250_p0113b24║真法性本淨，妄念何由起？又云：一切如來，何時復生
X10n0250_p0113c01║一切煩惱？即復禮云：妄從真法生，此妄安可止？然復
X10n0250_p0113c02║禮之問，與剛藏無殊，皆約權教難法性宗也。佛告言：
X10n0250_p0113c03║如斯計度分別，即此是輪迴之見云云。清涼約性宗
X10n0250_p0113c04║不一不異以答之。然彼本意難天下學子，乃通而難
X10n0250_p0113c05║之也。無初即無末下，正難相宗之分別。清涼亦以性
X10n0250_p0113c06║宗義答之，蓋稱所宗而答也。若云刪去二處之注者，
X10n0250_p0113c07║不然矣。〔乃云：祈之出生死。〕大鈔云：乃云祈生死，以
X10n0250_p0113c08║大鈔為正。
X10n0250_p0113c09║〔疏：愚法聲聞教，假說一心。〕疏：依清涼所立，謂實有
X10n0250_p0113c10║外境，但由心造諸業之所感招，故曰唯心。推徵實理，
X10n0250_p0113c11║一心之義不成，故云假說。不言外境便即是心，故即
X10n0250_p0113c12║有部執心、境俱有也。賢首不立此一門者，以彼心、境
X10n0250_p0113c13║俱有故。唯識論正破有部執外境，如識非無故。〔異
X10n0250_p0113c14║熟賴耶。〕已見前文（一末）。〔一、相見俱存。〕謂相、見之別，
X10n0250_p0113c15║但皆是心，揀無外境。此有三師：難陀二分，通八識及
X10n0250_p0113c16║心所（貪等），與能見竝為見分，識所變境為相分。相有二
X10n0250_p0113c17║種：一、識所變境，即本質；二、識所緣境，即影像。謂心所
X10n0250_p0113c18║緣之境，無質唯影，故云影像。陳那三分，心及心所為
X10n0250_p0113c19║自證分及見分、相分為三。護法四分，識體為證自證
X10n0250_p0113c20║分，心所為自證分及見分、相分。演義（二十二）云：彼論即
X10n0250_p0113c21║以四分為正義，諸經論及彼論文多說於二。〔二、攝
X10n0250_p0113c22║相歸見。〕即安慧一分，謂心王心所，能見及翳竝為
X10n0250_p0113c23║見分相分，如毛輪二月竝無體故，能見及翳即體之
X10n0250_p0113c24║用故。又翳是心所，即非虗故。〔三、攝所歸王。〕唯立證
X10n0250_p0114a01║自證一分心王有八，此外心所亦無自體，以是心變
X10n0250_p0114a02║故。〔能取及所取。〕能貪、能信即能取，謂心所法也。此
X10n0250_p0114a03║二能取即心王之光影，無別體相，故云此二唯心光。
X10n0250_p0114a04║貪光、信光即所取，謂所貪、所信之境無二法者，與上
X10n0250_p0114a05║心所無別。然此即是攝所歸王義。唯識論護法亦破
X10n0250_p0114a06║云：謂執內心無別心所是迷唯識者，上即權教唯心，
X10n0250_p0114a07║彼宗但名唯識。縱說於心，含在第八識中，即是妄心。
X10n0250_p0114a08║不同實教直名唯心，即是真心。故前云唯心，真、妄別
X10n0250_p0114a09║也。大疏唯識破云：復有迷謬唯識理者，或執外境如
X10n0250_p0114a10║識非無（心、境俱有），或執內識如境非有（空宗，心、境俱空），或執諸識
X10n0250_p0114a11║用別體同（性、宗，識、體一如），或執內心無別心所（攝所歸王）。於中，一、
X10n0250_p0114a12║四名迷，二、三名謬。若以唯識對諸宗，應有四句：一、有
X10n0250_p0114a13║境無心（順世外道），二、有心無境（唯識所宗），三、心、境俱無（空宗），四、心、
X10n0250_p0114a14║境俱有（小乘有部）。
X10n0250_p0114a15║〔疏：大乘實教說如來藏以為一心。〕大，疏分二門：一、
X10n0250_p0114a16║攝前七識歸藏識（謂七轉識皆是本識差別功能，無別體故），二、總攝染、淨
X10n0250_p0114a17║歸如來藏（謂舉體隨緣，成辨諸事，而其性本不生滅）。問：此云攝七歸八，與
X10n0250_p0114a18║彼攝所歸王何別？答：彼是權宗，所即心所諸法，王即
X10n0250_p0114a19║八識心王，以彼八識不知從真起故。今歸第八藏識，
X10n0250_p0114a20║達從如來藏真心而起，故與彼文相似同，義不同也。
X10n0250_p0114a21║問：攝所歸王既是權宗，何故護法亦破耶？答：與諸師
X10n0250_p0114a22║同，以異熟賴耶為一心故。既不達從真而起，故同相
X10n0250_p0114a23║宗列為權教。既不同彼存心所及能見，故亦非彼唯
X10n0250_p0114a24║識正義，故護法破之。據願，鈔：第二、不唯破攝所歸王，
X10n0250_p0114b01║亦破攝七歸八。問：攝七歸八即用別體同之義。護法
X10n0250_p0114b02║既破，何故今家復用耶？答：彼破此立，性、相經、論異故。
X10n0250_p0114b03║問：既依經、論，彼何故破耶？答：彼但破一類菩薩，不破
X10n0250_p0114b04║經、論，彼判此如來藏識之經為密意教故。今依經、論
X10n0250_p0114b05║正意，豈遵枝末而背本耶？是故列為其次轉深也。
X10n0250_p0114b06║〔不壞相有八識，無相亦無相。〕不壞八識之相，然後
X10n0250_p0114b07║無相；即八識之相，當體無相。亦如即色即空，非色滅
X10n0250_p0114b08║空也。亦無相者，即此無相亦不可得，謂有妄執識相，
X10n0250_p0114b09║故說無相。相既本空，無相何立？絕於對待，方是一心。
X10n0250_p0114b10║是為頓教。然探玄就實有四門，謂：以末歸本門（今云攝七
X10n0250_p0114b11║歸八）、攝相歸性門（今云頓教）、轉真成事門（今除去）、理事圓融門
X10n0250_p0114b12║（今云總攝染、淨歸如來藏門）。今疏依清涼除去轉真成事門，加小
X10n0250_p0114b13║乘假說一心。但彼開彼三義為一門，立名與探玄無
X10n0250_p0114b14║別。疏：六十一。
X10n0250_p0114b15║〔五、一乘圓教，總該萬有，即是一心。〕此有三義，同華
X10n0250_p0114b16║嚴十玄門中三門：一、融事相入義，即一、多相融不同
X10n0250_p0114b17║門；二、融事相即義，即諸法相即自在門；三、重重無盡
X10n0250_p0114b18║義，即因陀羅網境界門。此上五教總有八門：始教有
X10n0250_p0114b19║三，終教有二，餘三教各一。圓教雖有三義，但是一門。
X10n0250_p0114b20║問：探玄有十門，後三是別教，前七是三乘，總合十門
X10n0250_p0114b21║是同教。大經疏亦作十門下，同諸乘，通十無礙等。今
X10n0250_p0114b22║疏何故唯約五教耶？答：行願鈔：二、指後三門為別教，
X10n0250_p0114b23║乃云：以此望前七，則十門全統。若克論疏意，但是一
X10n0250_p0114b24║真心體，未開收攝之門，故云即是一心。議曰：全統者，
X10n0250_p0114c01║總以後三統於前七，即全收諸教也。然全收諸教，宗、
X10n0250_p0114c02║祖師或作別教，或為同教。若云一切三乘本來悉是
X10n0250_p0114c03║一乘法，則前七無體，莫不皆空，即別教；若云是方便
X10n0250_p0114c04║故，且取非即圓通自在義，即同教。賢首、清涼就前十
X10n0250_p0114c05║門全統，取非即圓通義，故為同教。今約克論疏意，未
X10n0250_p0114c06║開收攝之門，故疏唯約五教。鈔：直銷文〔疏：幻、盡、覺、
X10n0250_p0114c07║滿、淨、緣起也。〕染淨緣起，起唯性起，已具前文（二中）。〔注：
X10n0250_p0114c08║一識含二義，故更相熏徧。〕如來藏含覺、不覺二義，
X10n0250_p0114c09║更互相熏，徧生染、淨，故有染、淨緣起也。謂無明熏真
X10n0250_p0114c10║如，有染相；真如熏無明，有淨用。鈔：前後注釋，皆是彼
X10n0250_p0114c11║疏。（第三）〔以有妄心，即熏習無明。〕或云多一即字，然全
X10n0250_p0114c12║是論文不多也。〔注：妄境、妄心、無明等三種云云。〕一、
X10n0250_p0114c13║境界熏妄心有二種：一、增長念熏習（謂智相、相續相、法執分別），二、
X10n0250_p0114c14║增長取熏習（執取計名我執煩惱）。二、妄心熏無明有二種：一、業
X10n0250_p0114c15║識根本熏習，能令二乘菩薩受生滅苦故（業識資熏住地無明，
X10n0250_p0114c16║能起轉相、現相。今彼三乘雖出三界薩事識分段麤苦，猶有黎耶變易行苦故）；二、增長分別
X10n0250_p0114c17║事識熏習，能受凡夫業繫苦（事識資熏枝末無明，起我執麤惑，造業受報）。
X10n0250_p0114c18║三、無明熏真如有二種：一、根本熏習，成就業識（無明熏真
X10n0250_p0114c19║如，生三細）；二、所起見愛熏習，成就分別事識（枝末不覺熏習心體，成分
X10n0250_p0114c20║別事識。見愛即我見，謂我執也）。〔真如熏無明。〕前明染緣起，此明淨
X10n0250_p0114c21║緣起。無明雖是染法，被真如所熏，便能反順真如，起
X10n0250_p0114c22║茲欣厭。知昔愛者是苦，故厭之；所背者有樂，故欣之。
X10n0250_p0114c23║如惡人被善者，勉諭後行君子之行。〔注：淨用反熏
X10n0250_p0114c24║真如等。〕妄心本是隨流之法，今却反有益真之力
X10n0250_p0115a01║也。又是資熏反從外擊故增其勢力者，真如本自有
X10n0250_p0115a02║力能熏妄心（本熏），今被淨用資助更增其力成始覺智
X10n0250_p0115a03║（即新熏），如惡人被勉諭為善故反能諫諍，由是善者愈
X10n0250_p0115a04║為德業。本即習熏，新即資熏。〔注：尋伺等觀。〕前明熏
X10n0250_p0115a05║習，從自信下辨功能。初句知真，次句達妄，謂知真本
X10n0250_p0115a06║有、達妄元空，實教行人初心合爾，即信解真正也。修
X10n0250_p0115a07║遠離法，即依解修行也。尋伺等觀者，通明十句及四
X10n0250_p0115a08║加行，謂煖頂二位以四尋伺觀觀所取名義自性差
X10n0250_p0115a09║別四法假有實無，即所取空是遠離境也。等者，等如
X10n0250_p0115a10║實觀。如實觀者，忍世第一以四如實智印所取空，觀
X10n0250_p0115a11║能取空是遠離心也。即加行位，具如下文（十一末）。〔注：
X10n0250_p0115a12║異前比觀，故云如實。〕即見道位，初照理故，亦名通
X10n0250_p0115a13║達位。離不斷相應染，證一分真如，名淨心地。行施波
X10n0250_p0115a14║羅蜜，斷異生性障及二種愚，證遍行真如，住歡喜地。
X10n0250_p0115a15║證真起行，親見現量，故云如實，亦名證觀。揀異地前
X10n0250_p0115a16║尋伺等比觀，比觀如隔墻見角，知是有牛。證觀親見
X10n0250_p0115a17║現量，如觀掌果，現量分明。
X10n0250_p0115a18║〔無明則滅等。〕無明滅者，根本無明滅也，即等覺位。
X10n0250_p0115a19║妄心盡者，即業、轉二識盡也。妄境滅者，即現識滅也。
X10n0250_p0115a20║上即展轉滅惑翻染義。翻三種者，即無明、妄境、染心
X10n0250_p0115a21║也。又無明滅故，業、轉、現三染心盡；妄心盡故，智相等
X10n0250_p0115a22║三染心盡。因緣俱滅者，因滅故，不相應染心滅，即三
X10n0250_p0115a23║細也；緣滅故，相應心滅，即六麤也。〔注：心體轉依。〕心
X10n0250_p0115a24║體在纏，依九相等，名為生死。今九相既滅已盡，心體
X10n0250_p0115b01║空寂，名為涅槃。轉滅轉得等，具如下文（十一末）。〔注次
X10n0250_p0115b02║云：於心佛亦爾。〕於字悞也。當依本經及大鈔如字
X10n0250_p0115b03║為正。〔言該釋者。〕或云：當於正釋中，先明該釋，次明
X10n0250_p0115b04║法合。今便釋法合者，應鈔悞也。今謂科分中已明該
X10n0250_p0115b05║釋義，故正釋中不重釋矣。〔注：從茫然下，皆是見非
X10n0250_p0115b06║見俱非之義。〕辨疑悞云：經正云：於是大眾非無學
X10n0250_p0115b07║者，聞佛此言，茫然不知是義始終，一時惶悚，失其所
X10n0250_p0115b08║守。如來知其魂慮變慴，心生憐愍，安慰阿難，乃至無
X10n0250_p0115b09║上法王是真實語，如汝所說，不誑不妄等。既云不知
X10n0250_p0115b10║是義始終，故驚慴。今注云：是見非見俱非等。然引此
X10n0250_p0115b11║文者，意在引證，縱不契證，亦知其義。今考楞嚴文意，
X10n0250_p0115b12║與此相返，智者詳之。（上皆彼文）議曰：從茫然下，乃至云因
X10n0250_p0115b13║佛推徵諸物，大眾茫然等者，即義引彼經前段文也。
X10n0250_p0115b14║彼文大意云：於諸物中，無是見者，無非見者，謂見非
X10n0250_p0115b15║見俱非，非無學者，茫然失守等。茫者，瞑也，謂瞑然無
X10n0250_p0115b16║守。既見非見俱非，是義始終難明，守歸何所？正同今
X10n0250_p0115b17║文。若說有覺，說無覺者，有無之迹，俱拂上智，便契覺
X10n0250_p0115b18║心。中下之流，縱不契合，亦無迹可執，茫然失守之謂
X10n0250_p0115b19║也。故引彼見非見俱非，證此覺無覺俱拂，彼此文義
X10n0250_p0115b20║正相屬，于何相返？故知有失契勘。（彼疏一之二）〔疏此下，
X10n0250_p0115b21║問悲云。〕約能說主之悲，非所為人也。
X10n0250_p0115b22║〔經普令開悟。〕疏同法華開、示、悟、入，引嘉祥疏，以開
X10n0250_p0115b23║攝示，以悟攝入。開、示約能化，悟、入約所化。辨疑悞云：
X10n0250_p0115b24║大疏不配能化、所化。大鈔云不取能、所化者，以此經
X10n0250_p0115c01║云普令開、悟，法華云開、示、悟、入，皆通所化，不必定配。
X10n0250_p0115c02║唯示字唯似能化，故知普令開、悟唯約所化。當以大
X10n0250_p0115c03║疏為正。議曰：鈔云開、示、悟、入四字之義，具如大疏。今
X10n0250_p0115c04║此但略配，屬嘉祥疏意。又云若約法華論云云（正約所化
X10n0250_p0115c05║釋開、示、悟、入。既云若約法華論，明知不用前義）。後又結云：大鈔備依性、相二
X10n0250_p0115c06║宗廣釋。故知今疏但用彼疏。初二句配攝此經開、悟
X10n0250_p0115c07║二字，用消經文；後二句但配能、所。繳釋前文已，而不
X10n0250_p0115c08║用彼疏釋四字，義與大疏，故不相違也。然鈔指大鈔，
X10n0250_p0115c09║亦指懸談。第一門中已約南、北禪門所釋，彼中又不
X10n0250_p0115c10║釋（大鈔三），却指在補闕卷中。若演義（二十五）具釋〔嘉祥
X10n0250_p0115c11║疏〕即會稽嘉祥寺吉藏法師。彼法華疏立三輪教：
X10n0250_p0115c12║一、始見我身等，即根本法輪；二、除先修習等，即枝末
X10n0250_p0115c13║法輪；三、我今亦令得聞是經等，即攝末歸本法輪。辨
X10n0250_p0115c14║順違云：此全依化儀。若據化法，但有大、小法華，為於
X10n0250_p0115c15║一類開顯本、末。若將定判，一代時教收義不盡。法華
X10n0250_p0115c16║已前，般若等大，豈皆枝末？以彼但云除先修習，學小
X10n0250_p0115c17║乘者故。〔以四句雖殊。〕或云：即疏中以開攝示等四
X10n0250_p0115c18║句。今謂即開佛知見、示佛知見等四句也。故此二字
X10n0250_p0115c19║便攝彼四者，即開、悟二字攝彼開、示、悟、入四句。如大
X10n0250_p0115c20║疏云：開者，無上義；示者，同義等。鈔云：疏但出開等四
X10n0250_p0115c21║句云云。〔正因性等。〕清涼曰：涅槃經云：因有二種：一
X10n0250_p0115c22║者生因，二者了因。能生法者，是名生因。如闇中有物，
X10n0250_p0115c23║因燈照了，名為了因。又煩惱諸結，是名生因。眾生父
X10n0250_p0115c24║母，名為了因。又云：眾生佛性，有二種因：一者正因，二
X10n0250_p0116a01║者緣因。正因者，如乳中酪。緣因者，如酵暖等。又云：緣
X10n0250_p0116a02║因者，即是了因，如闇中物等。然大經云：譬如闇中寶，
X10n0250_p0116a03║無燈不可見等。疏云：顯無緣了，不見正因也。雖慧莫
X10n0250_p0116a04║能了，含二意：一闇中寶，無燈不見法。中正因性無，緣
X10n0250_p0116a05║因不顯現。此唯二法，謂寶與燈。燈雙喻緣了，緣因即
X10n0250_p0116a06║是了因。故此約第一義空為佛性，佛性唯是正因，而
X10n0250_p0116a07║非了因。二闇寶若無燈，有眼不可見。佛性無緣因，雖
X10n0250_p0116a08║慧不能了。此具三法，謂寶、眼、燈。眼喻慧，寶雙喻正了。
X10n0250_p0116a09║是則雖因燈，而見有親疎。故眼是親因，燈是疎緣。法
X10n0250_p0116a10║中亦爾，慧是親因，師友是疎緣。此約智慧性為佛性，
X10n0250_p0116a11║佛性即是了因。然則上之二義：初義，師友為緣因，必
X10n0250_p0116a12║是了因，燈即是見故；次義，佛性為了因，未必是緣因，
X10n0250_p0116a13║了因即闇寶故。若金剛經云：無我、人、眾生等，修一切
X10n0250_p0116a14║善法，得阿耨菩提。科云：正助修正覺。疏云：無我等是
X10n0250_p0116a15║了因，即正道也；修一切善法是緣因，即助道也。刊定
X10n0250_p0116a16║釋云：了有二義：一、了斷義，以般若能了煩惱空故；二、
X10n0250_p0116a17║顯了義，能顯法身故。今無我等即是此義，亦名正因，
X10n0250_p0116a18║正由此慧除妄得法身故。今云正道，道即因義。緣因
X10n0250_p0116a19║者，即施、戒等五，與彼般若為資緣故。別記破云：了因
X10n0250_p0116a20║對生因，緣因對正因，緣因即是了因也。今將了因為
X10n0250_p0116a21║正因者，非也。議曰：圭山用清涼、闇寶雙喻正了之義，
X10n0250_p0116a22║刊定正得疏意耳（大疏二十六、演義二十四）。
X10n0250_p0116a23║〔開者無上義，謂除一切智智更無餘事。〕釋所開也。
X10n0250_p0116a24║一切智是根本智，重言智是後得智。根本名知，後得
X10n0250_p0116b01║名見。除此二事，更無有餘。勝過於此，故名無上。〔即
X10n0250_p0116b02║雙開菩提、涅槃。〕釋所開一切智智也。言雙開者，菩
X10n0250_p0116b03║提是知見相，涅槃是知見性。〔眾生本有障翳不見，
X10n0250_p0116b04║佛為開除，即本智顯現故。〕釋開字義也。知見性相
X10n0250_p0116b05║并皆本有，本有大智光明遍照法界義。故涅槃云：佛
X10n0250_p0116b06║性者名第一義空（知見性），第一義空名為智慧（知見相）。在
X10n0250_p0116b07║因為性相，在果為菩提涅槃。故云眾生本有，障翳不
X10n0250_p0116b08║見耳。智障障菩提，惑障障涅槃，二障俱無，菩提涅槃
X10n0250_p0116b09║一時俱顯。故云佛為開除，即本智顯現。〔入者，令證
X10n0250_p0116b10║不退轉地故，即是因義。〕示者，別示知見性法身智
X10n0250_p0116b11║德；悟者，別示知見相報身斷德。所開一切智智即果
X10n0250_p0116b12║中之智，開、示、悟皆果。入字是因義者，謂是彼因也。登
X10n0250_p0116b13║地證如為涅槃因，能證之地智為菩提因。大鈔引清
X10n0250_p0116b14║涼判疏論釋四字云：嘉祥疏前淺後深（入字約果），法華論
X10n0250_p0116b15║前深後淺（入字約因）。大鈔又約性、相二宗釋開、示、悟、入已，
X10n0250_p0116b16║云：餘則更為一釋。若約能、所悟、修境界，則初深後淺；
X10n0250_p0116b17║若約悟、解、修、證之人，則初淺後深。據此，即入字通於
X10n0250_p0116b18║因、果。故入法界品、入不思議解脫境界品，入字皆通
X10n0250_p0116b19║因、果。彼入字既爾，此何不然？問：何故法華論唯約因
X10n0250_p0116b20║釋入字耶？答：如十地經云：地智有二分：一、因分，二、果
X10n0250_p0116b21║分。果分不可說，故但說因分耳。〔注：施有六十段等。〕
X10n0250_p0116b22║十迴向品云：一、施食，二、施飲，三、施味，四、施車乘，五、施
X10n0250_p0116b23║衣，至二十七皆施外財，乃至五十六皆施內財，五十
X10n0250_p0116b24║七、八、九十施舍宅、園林、施會資具。而一一施中具於
X10n0250_p0116c01║諸度，一一度亦然，皆具三輪清淨空等至相，為純雜
X10n0250_p0116c02║無礙門。如一施門，一切萬法皆悉名施，所以名純；而
X10n0250_p0116c03║此施門即具諸度等行，名為雜。如是純之與雜不相
X10n0250_p0116c04║障礙，故名具德。疏：四十二。
X10n0250_p0116c05║〔疏：定有法深。〕法字悞，即淺字。〔草繫鵝珠。〕即比丘
X10n0250_p0116c06║忍苦戒。事出大莊嚴論演義四十。〔梵網經等。〕疏云：
X10n0250_p0116c07║三十六不起十三願誓戒。合而言之，願、誓是一。止觀
X10n0250_p0116c08║云：願者，誓也。若從別說，三十五多分是願，今多分是
X10n0250_p0116c09║誓。經云：若佛子，發十大願已，持佛禁戒。疏云：總標願
X10n0250_p0116c10║意。作是願言：寧以此身下，二、別顯大願，有十三種：前
X10n0250_p0116c11║十二願自護戒，後一願願他成佛。前中，於婬戒立十
X10n0250_p0116c12║二大誓，餘戒準知。初立火坑、刀山誓，謂火坑、刀山但
X10n0250_p0116c13║害一身，女色害多生身等。下十一、望破前婬戒，受信、
X10n0250_p0116c14║施等，立大誓願。初六、信施四事等，謂衣服、飲食、牀座、
X10n0250_p0116c15║醫藥、田宅、禮敬。後五、上妙五塵等，謂視他色、聽音聲、
X10n0250_p0116c16║貪齅香、食百味、貪著觸。〔進業攝徒。〕出禮記。在此則
X10n0250_p0116c17║進業即攝善法戒，謂六度齊修，具足萬行。攝徒即饒
X10n0250_p0116c18║益有情戒，謂慈、悲、喜、捨四無量心。〔十無盡者，菩薩
X10n0250_p0116c19║十重也。〕十重無貪癡。戒疏云：盜、婬、慳，即貪也；妄、沽
X10n0250_p0116c20║酒、謗，即癡也；瞋兼殺、讚。其說過通三毒。又癡通十重，
X10n0250_p0116c21║謂癡故殺、盜等。若細辨者，十重一一皆通三毒。若配
X10n0250_p0116c22║十惡者，前四及瞋，名同綺語；惡口、兩舌，續屬妄語；貪、
X10n0250_p0116c23║癡如前配。〔然，此十戒亦兼攝善攝生。〕於此十中，一
X10n0250_p0116c24║一不犯，即律儀戒攝。修彼十戒，對治十罪之行，即攝
X10n0250_p0117a01║善法戒收。謂一、慈悲行，文云：是菩薩應起慈悲心，救
X10n0250_p0117a02║護眾生等十行。一一倣此。二、少欲行。三、淨梵行。四、諦
X10n0250_p0117a03║語行。五、施明慧行。六、護法行。七、忍惡推善行。八、財法
X10n0250_p0117a04║俱施行。九、忍辱行。十、讚三寶行。以此二聚，教化眾生，
X10n0250_p0117a05║令如自所作，即攝眾生戒。故十戒一一皆具三聚。
X10n0250_p0117a06║〔四重者，盜、殺、婬、妄也。〕十無盡戒，取要言之，即唯四
X10n0250_p0117a07║重。此四清淨，則枝葉不生也。然大乘戒，依梵網經，十
X10n0250_p0117a08║重戒雖皆是業道，就障聖道，此四偏增，故出家戒偏
X10n0250_p0117a09║制之也。又善戒經云：出家菩薩有八重，即此中初四
X10n0250_p0117a10║及後四是也。以出家菩薩先受聲聞戒，具前四重，後
X10n0250_p0117a11║受菩薩戒，更加後四，即大乘出家四棄、八棄，若小乘
X10n0250_p0117a12║唯四棄。若依善生經，在家菩薩有六重，即此中初六
X10n0250_p0117a13║是。若依瑜伽地持，大乘出家有四重，即此後四是。又
X10n0250_p0117a14║小乘四重，即前四是。梵網疏云：若就業道，則十戒通
X10n0250_p0117a15║制道俗。若大乘以殺為首，小乘以婬為先。問：楞伽經
X10n0250_p0117a16║是大乘，何故四重以婬為先？答：彼經以婬為發起故，
X10n0250_p0117a17║扶律談常故。問：何故大乘以殺為首，小乘以婬為先
X10n0250_p0117a18║耶？答：婬愛惑業，招潤生死，二乘厭離，故制在先。十善、
X10n0250_p0117a19║十惡、十重皆殺在初者，殺罪過重，善惡皆初，菩薩大
X10n0250_p0117a20║慈，居十重首。演義四十〔餘四篇六聚。〕并前波羅夷，
X10n0250_p0117a21║共五篇七聚。五篇者，一波羅夷，此云他勝處，有三釋：
X10n0250_p0117a22║一約法，持戒為自，毀戒為他。不犯則自勝於他，犯則
X10n0250_p0117a23║他勝於自。以戒為學處，持戒所依故。二約業，持戒善
X10n0250_p0117a24║業為自，破戒魔業為他。三約報，生如意處為自，墮不
X10n0250_p0117b01║如意處為他。又云棄罪犯此重戒，則非菩薩，非佛種
X10n0250_p0117b02║子，屬佛法所棄，故大海不宿死屍之謂也。是五篇遮
X10n0250_p0117b03║戒之最重，故云極重。若配五刑，即極刑也。二僧伽婆
X10n0250_p0117b04║尸沙，婆尸沙此云殘，即僧殘也。如咽喉將斷，微可救
X10n0250_p0117b05║故。配之五刑，即流罪。三尼薩耆波逸提，此云捨墮。四
X10n0250_p0117b06║波羅提提舍尼，此云向彼悔，亦云悔過法。五突吉羅，
X10n0250_p0117b07║此云輕垢。五篇如次配五刑，此當笞罪。簡異前之重
X10n0250_p0117b08║故，是以名輕。簡異無犯，故亦名垢。又污淨行故名垢，
X10n0250_p0117b09║非重過故名輕。亦名應當學，謂眾學戒也。又瑜伽論
X10n0250_p0117b10║翻為惡作，謂作非順理故。又作具過惡故，即身過。亦
X10n0250_p0117b11║名惡說，即語過。約身口分為二篇，謂惡作、惡說，故云
X10n0250_p0117b12║六聚。又加偷蘭遮為七聚。偷蘭遮此云大罪，不別立
X10n0250_p0117b13║為大篇者，以餘聚中皆含此故。又即前六聚之大者
X10n0250_p0117b14║故。然四分律列二百五十戒，不出此之五篇。波羅夷
X10n0250_p0117b15║（四）。僧殘（十三）。不定法（二）。尼薩耆波逸提（三十）。波逸提（九十）。波
X10n0250_p0117b16║羅提提舍尼（四）。應當學（一百）。滅法（七）。
X10n0250_p0117b17║〔疏：或多惛沉掉舉。〕此約上根修證，豈有惛沉等？由
X10n0250_p0117b18║末世凡夫雖了悟覺性，習氣難除故。〔疏至由二障。〕
X10n0250_p0117b19║至字悞，大疏良字為正。〔疏：由於二執。〕我執：我謂王
X10n0250_p0117b20║宰，主是我體，宰是我用，此是所執。能執是我見，謂即
X10n0250_p0117b21║蘊計我等，即遍計性。法執：法謂軌持，即凡小所執。離
X10n0250_p0117b22║心有定實法，染淨心境一一皆然，即依他性。護法云：
X10n0250_p0117b23║二執即第八自證分、所變相分。凡夫以六七識橫計
X10n0250_p0117b24║執為我法，名之為執（諸師不同，且舉此也）。〔疏二、空觀智。〕二空
X10n0250_p0117c01║即智所遊之門，能顯即二空智，所顯即二空理。二空
X10n0250_p0117c02║理有二：一、二空之理，此通空性二宗。空宗：二空即理，
X10n0250_p0117c03║心境空處謂之空理，依計空處即是圓成，無雲便名
X10n0250_p0117c04║為月。性宗：二空理體即是真如，雲散月出，非但無雲
X10n0250_p0117c05║便為月也。二、二空所顯之理，通性相二宗。相宗破空
X10n0250_p0117c06║宗第二時亦云：二空所顯之理是真如，但彼真如在
X10n0250_p0117c07║百法之數，又為凡小執有實法（依他執鏡像為實），故作二空
X10n0250_p0117c08║破六七識中惑，但顯凝然不變之真如，即空深理淺。
X10n0250_p0117c09║性宗：如今經所破，直至根本無明所顯即是覺心（論中
X10n0250_p0117c10║即本覺），但以對前妄盡立名真如（妄即二執），即空淺理深。〔疏：
X10n0250_p0117c11║執亡障盡，即聖性現前，應用塵沙，名之為佛。〕鈔：釋
X10n0250_p0117c12║有二義：一、同諸宗歷位，二、約此宗觀成。初歷位者，因
X10n0250_p0117c13║圓果滿，障盡證如，聖性現前，即論中始覺合本，始、本
X10n0250_p0117c14║不二之覺，故云應用塵沙，名之為佛。二、約此宗者，二
X10n0250_p0117c15║空觀成，法界圓現，故云應用塵沙，名之為佛。如次前
X10n0250_p0117c16║疏，云此後佛。答：全用先所顯示如來淨圓覺心為本，
X10n0250_p0117c17║以觀人、法二空等。又鈔云：二空觀成，證菩提、涅槃二
X10n0250_p0117c18║勝果也。問：二空觀即始教分齊，如何觀成，便得法界
X10n0250_p0117c19║圓現？答：雖配始教，約彼權宗行人，二空觀成，不顯真
X10n0250_p0117c20║理。若約此宗，二空觀成，即法界觀成，故云法界圓現。
X10n0250_p0117c21║問：若爾，後觀何用？答：約觀成者，後觀實無用也。觀未
X10n0250_p0117c22║成者，須入後觀。後後必由於前前，前前不假後後。當
X10n0250_p0117c23║知二空觀成，即真空觀成；真空觀成，即後觀成。故云
X10n0250_p0117c24║非初法界外別有第二、第三。觀有三重，不云三段，正
X10n0250_p0118a01║由此矣。有謂非初法界即事法界也，今謂若爾，何不
X10n0250_p0118a02║云第四耶？故知初法界即真空觀，明矣。〔二、障體義，
X10n0250_p0118a03║下八識章中當釋。〕當第八鈔，彼中不釋，今鈔悞矣。
X10n0250_p0118a04║大鈔，指彌勒章（鈔九）大鈔為正。〔有情者等。〕大疏依智
X10n0250_p0118a05║論，有十二種有情者為總，十一為別，謂即蘊計我之
X10n0250_p0118a06║有情也。今鈔云：我是總，有情等是別。無養育者，只十
X10n0250_p0118a07║一種。具如前文。（八末）〔計法云我。〕云字悞也。大鈔之字
X10n0250_p0118a08║為正。〔瞬若多〕此云空性，性即二空所顯之實性，謂
X10n0250_p0118a09║真理也。言空者，從勝能說。問：今云瞬若多，此云空性，
X10n0250_p0118a10║則覺性也。何故首楞云瞬若多，性可銷亡耶？答：彼即
X10n0250_p0118a11║虗空之性，亦可銷亡也。唯識中說虗空有二義：一、事
X10n0250_p0118a12║空，即目所覩之太虗空，以虗空皆識變故。識心既破，
X10n0250_p0118a13║虗空何有哉？可銷亡者是也。故彼經云：若有一人發
X10n0250_p0118a14║真歸源，十方虗空一時銷殞。二、理空，即空無我所顯
X10n0250_p0118a15║之真如，離諸障礙，故名虗空。（相宗真如，在六無為之數，俱屬所破。性宗真如，
X10n0250_p0118a16║即是真性，非所破也。）〔注無常苦空無我四觀。〕淨名經約大乘
X10n0250_p0118a17║通觀於身，諸經論約相別觀通大小乘修，具如前文
X10n0250_p0118a18║（一末）。〔身如四大無主。〕亦淨名經六界觀無我也。文云：
X10n0250_p0118a19║是身無主，如地外地。土木山河，強者先空，故無主。內
X10n0250_p0118a20║地亦爾，四肢百體，聚而為生，散而為死。經散則離，何
X10n0250_p0118a21║有主宰？是身無我，如火縱任自在，謂之我。外火之起
X10n0250_p0118a22║滅由薪，火不自在，火無我也。內火類知是身無壽，如
X10n0250_p0118a23║風常存不變，謂之壽。外風積氣飄皷，動止無常，風無
X10n0250_p0118a24║壽也。內風類知是身無人，如水善利萬形，謂之人。外
X10n0250_p0118b01║水方圓隨器，降注異適，而體無定，故水無人也。內水
X10n0250_p0118b02║類知是身本空，離我我所。外空橐籥出聲，中空故。內
X10n0250_p0118b03║空亦爾，聲動因空，空無我所，何異外空？（即第五空界觀，以外空喻
X10n0250_p0118b04║內空。此義鈔中超問。）是身無知，如草木瓦礫。六識界觀也。情識
X10n0250_p0118b05║虗妄，四大頑礙，故皆無知，如草木瓦礫。〔此可患厭，
X10n0250_p0118b06║當樂佛身。〕文云：是身不淨，穢惡充滿，如毒蛇怨賊，
X10n0250_p0118b07║如空聚，陰界諸入所共合（五陰、十八界、十二入，三法假合成身，猶若空聚，無一
X10n0250_p0118b08║可寄），故勸令患厭樂於佛身。〔涅槃文廣待撿敘之。〕大
X10n0250_p0118b09║疏云：涅槃云：寧丸大地如葶藶子，不能具說此身過
X10n0250_p0118b10║患。然次所引即三十二卷證背恩，今所引喻四蛇，未
X10n0250_p0118b11║見卷軸，故云未撿。〔疏：外道坐禪，入地觀時，見地即
X10n0250_p0118b12║是我。水、火、風、空亦如是。〕四大非我中計我也。問：首
X10n0250_p0118b13║楞月光童子入水觀時，人見滿室皆水，何異外道於
X10n0250_p0118b14║他物中計我耶？答：初成水觀，猶執水相全是於身，後
X10n0250_p0118b15║得亡身，與香水海性合真空，無水可得，皆如來藏，即
X10n0250_p0118b16║證法空，無計水為我者，豈與外道同日而語哉？問：只
X10n0250_p0118b17║應自見，豈容他見耶？彼疏云：初作假想，雖自見水，非
X10n0250_p0118b18║通他見。今定力轉勝，果色亦勝，乃通他見，即實定果
X10n0250_p0118b19║也。不可同十遍處想成自見耳。〔疏夜見一鬼。〕二鬼
X10n0250_p0118b20║爭屍，本出智論、珠林等處所載，文似差異。大略云：離
X10n0250_p0118b21║婆多尊者，夜宿神祠梁上，見一小鬼，擎一屍來，有一
X10n0250_p0118b22║大鬼，遂來奪之。小鬼云：屍我持來，梁上人見之，當為
X10n0250_p0118b23║我斷。尊者思惟：實與不實，皆不免死，不若實證，云是
X10n0250_p0118b24║小鬼持來。大鬼怒，取尊者兩腿兩臂等，食之而去。小
X10n0250_p0118c01║鬼憐愍，取屍兩腿等附之，一身如故。尊者思惟：我父
X10n0250_p0118c02║母所生之身，眼見其鬼食之而去，今我此身，為無為
X10n0250_p0118c03║有耶？前行到佛所，白佛言：世尊！生死路別，彼我體殊，
X10n0250_p0118c04║何得合為一體？世尊曰：從本已來，無自無我，但以四
X10n0250_p0118c05║大和合，計為我身，如汝本身，與本無異。尊者悟解我
X10n0250_p0118c06║空，證無學果。
X10n0250_p0118c07║〔經六根、四大。〕不云六塵者，根與心親，塵與心疎故。
X10n0250_p0118c08║〔經假名為心。〕是即第六識心，以一意識隨六根故。
X10n0250_p0118c09║能破我執之觀慧，正是第六識心所中慧故。然亦通
X10n0250_p0118c10║七、八，七是能執，八是根本。又此心即八識心，如疏云：
X10n0250_p0118c11║緣相者，緣慮之相。以八識俱能緣慮自分境故。約次
X10n0250_p0118c12║第修心，即我執；若約二空雙修心，即法執。〔金剛三
X10n0250_p0118c13║昧經云：皆離心我。〕曉法師論云：心是法執，我是我
X10n0250_p0118c14║執。今約通說，故心我俱是我執。〔經此虗妄心等。〕三
X10n0250_p0118c15║句經文或作二句者，應多四大分解等二句。何者？此
X10n0250_p0118c16║中正意乃是破心，不是破塵；心因塵有，不是塵因心
X10n0250_p0118c17║有。今云四大分解故無塵，無塵故無心，本是覺心，為
X10n0250_p0118c18║有六塵故成虗妄心。若無六塵，此心何有？約喻則本
X10n0250_p0118c19║是澄渟之水，為有境風故成波浪。此之波浪若無，於
X10n0250_p0118c20║風則不能有。若作二句，應云此波浪若無，風則不能
X10n0250_p0118c21║有，不應理故。然起信論云：若離心念，則無一切境界
X10n0250_p0118c22║之相，謂離心則無六塵。境界反驗，塵境唯心，此彼不
X10n0250_p0118c23║同，不可混濫。〔經於中緣塵。〕塵即六塵，不云六根者，
X10n0250_p0118c24║前後影略故。〔經彼之眾生。〕即前恒作是念：能觀身
X10n0250_p0119a01║心無我之人。〔經：幻身滅故，幻心亦滅；幻心滅故，幻
X10n0250_p0119a02║塵亦滅。〕此法空觀躡前而起者，上根凡夫便雙修
X10n0250_p0119a03║二空觀。但以文不頓彰，約相由之意，似有前後。故四
X10n0250_p0119a04║大各離，無和合者，即身空；緣塵散滅，無心可得，即心
X10n0250_p0119a05║空。身、心空，則名為我空。於中身、心、塵、境既空，即是法
X10n0250_p0119a06║空。故疏云：身、心中推求無我，身、心及境一一自空，故
X10n0250_p0119a07║名法空。又次垢盡明現，疏云：二執是垢，尋、伺如實是
X10n0250_p0119a08║磨。法空經文別無觀智正科，文勢指配相由而已。故
X10n0250_p0119a09║知文則似有前後，修則雙修。又前我空觀即法空觀
X10n0250_p0119a10║之前方便，故攝之併為法空。深必該淺故，是法空中
X10n0250_p0119a11║所具故。是故直修法空者，不必前觀也。
X10n0250_p0119a12║
X10n0250_p0119a13║圓覺疏鈔隨文要解卷第九