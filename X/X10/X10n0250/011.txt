X10n0250_p0130b01║圓覺疏鈔隨文要解卷第十一（疏二）（鈔八末）（大鈔十六）
X10n0250_p0130b02║沙門凊遠　述
X10n0250_p0130b03║〔疏：結八正果。〕三十七品是因法，今云果者，即因中
X10n0250_p0130b04║之果。〔經如是乃至。〕辨疑悞云：疏云三身四智等，豈
X10n0250_p0130b05║非亦果法科在因法中？云解餘文，此科亦悞也。如是
X10n0250_p0130b06║二字，指上因果，乃至方是超越，合於隨文。釋中分三：
X10n0250_p0130b07║初、諸佛果法；二、三乘因法；三、別釋餘文，不應科在因
X10n0250_p0130b08║法中。今謂果、因二科，科經不科。〔疏：三身、四智等。〕疏
X10n0250_p0130b09║文科云解餘文，科疏不科經，豈可同列乎？經以乃至
X10n0250_p0130b10║二字超簡之，今以助道品至陀羅尼門竝屬因法，疏
X10n0250_p0130b11║於此下解超簡之文，名為解餘文，何為不可？〔處即
X10n0250_p0130b12║十遍處。〕赤青黃白，地水火風空識遍（遍字通十）。
X10n0250_p0130b13║〔經八萬四千。〕即三乘因法，所治塵勞有若干之數，
X10n0250_p0130b14║能治之法亦然。疏云恒沙妄染等，竝約三乘對治而
X10n0250_p0130b15║說，如科云三乘因法也。若華嚴所說一迷一切迷，一
X10n0250_p0130b16║治一切治等，今經頓悟一法中即具一切法，約行亦
X10n0250_p0130b17║一行中具一切行等。〔陀羅尼。〕前文云是法，今疏云
X10n0250_p0130b18║得總持菩薩者，當忍陀羅尼也。忍即智也，有知能總
X10n0250_p0130b19║持故。約位言之，即入地菩薩能總持故。若約證說，即
X10n0250_p0130b20║初地已去塵勞有八萬四千願。鈔：三、云根本十使，各
X10n0250_p0130b21║各具十，成一百；百復成根本一千。今鈔影略，止云五
X10n0250_p0130b22║百。上品分三，中、下各一，成五百；內、外五塵各五百，成
X10n0250_p0130b23║五千；別迷四諦，則成二萬，并根本一千，有二萬一千；
X10n0250_p0130b24║約三毒及等分，成八萬四千。此依探玄。若孔目，約三
X10n0250_p0130c01║百五十度門；就六度，共二千一百等故。廣如大疏。（六十
X10n0250_p0130c02║四；鈔：四十七）〔上品重，故開為三品；中、下輕，故各為一品。〕
X10n0250_p0130c03║大鈔（二十六）云：貪等各三品，設劣境起猛利貪為上品，
X10n0250_p0130c04║稱境起貪為中品，設勝境起微薄貪為下品。如是三
X10n0250_p0130c05║品各三，成九品，以煩惱有輕重故。中下各為一品，不
X10n0250_p0130c06║分三品者，由稱境起貪等無可分故。〔三毒，等分。〕有
X10n0250_p0130c07║貪偏多，餘二少者，瞋、癡亦爾。有三毒皆等者，故有四
X10n0250_p0130c08║類。〔疏答：前已說之。〕近指當章，遠指文殊章拂迹入
X10n0250_p0130c09║玄，及普賢章拂同幻之覺等。〔疏：若稱法界而觀。〕問
X10n0250_p0130c10║意云：出世間法清淨。今答意云：稱法界性而觀，皆從
X10n0250_p0130c11║緣起，總是幻化。故今圓頓宗，如鏡中所現，雜穢珍寶，
X10n0250_p0130c12║奸𡟎影像，一時俱佛，唯有鏡明。法中亦爾，若凡若聖，
X10n0250_p0130c13║一切皆空，唯覺體獨存而已。良由真空之空，即妙有
X10n0250_p0130c14║之空也。〔對治此等者。〕等者下脫十九字：緣有二箇
X10n0250_p0130c15║者，寫時經就前；等者之于下，寫正判此經等。凡傳寫
X10n0250_p0130c16║之錯，多有此例。今依大鈔補云：泛說諸教對染、修淨、
X10n0250_p0130c17║證果等行相。今既覺了等者，正判此經稱性云云。然
X10n0250_p0130c18║大鈔牒釋疏文，其義顯然，故知今鈔之脫。況疏云對
X10n0250_p0130c19║治此等之言，屬於次前有漏之法，豈當以正判此經
X10n0250_p0130c20║等義而釋邪？
X10n0250_p0130c21║〔經一切實相。〕準前，合當牒云陀羅尼門等。今便云
X10n0250_p0130c22║一切實相者，一切即前五科，五科無體，即是實相，謂
X10n0250_p0130c23║即事歸理，會緣入實也。〔經：一身清淨故多身清淨。〕
X10n0250_p0130c24║由自身故，自佗報身俱不可得，唯有法身，謂登地證
X10n0250_p0131a01║真也。〔經一世界清淨故。〕未曾說世界清淨，便牒云
X10n0250_p0131a02║一世界清淨故者，由前云一切實相性清淨等，影略
X10n0250_p0131a03║之故。〔經如是乃至盡於虗空。〕受用土等，皆在其中。
X10n0250_p0131a04║今超簡之，我此土安穩，即自受用土安穩，天人常充
X10n0250_p0131a05║滿，即佗受用士也。〔疏羸髻鷲子。〕螺髻梵王（蠃、螺同也）見
X10n0250_p0131a06║釋迦佛土清淨寶嚴，鷲子見穢惡充滿。問：國土淨穢，
X10n0250_p0131a07║隨人業識所見。今此所見，何故聲聞不及梵天邪？答：
X10n0250_p0131a08║四土中變化土正為二乘，是故鷲子見穢惡。今鈔亦
X10n0250_p0131a09║云：隨人業識所見故。梵王見淨道，隨天業識所見故。
X10n0250_p0131a10║〔疏：空色同如。〕空之與色，當體即是真如，故云空色。
X10n0250_p0131a11║問：一切法皆悉同如，何故唯云色邪？答：色是諸法之
X10n0250_p0131a12║體故，是故八十餘科俱云色即空等。〔疏當彼泯絕
X10n0250_p0131a13║無寄。〕未是理事無礙者，但是如如不動之理，故謂
X10n0250_p0131a14║色之與空，同真空理也。問：今以前七段色相空淨，經
X10n0250_p0131a15║文配空色無礙，以此空色同如，配泯絕無寄，何故貞
X10n0250_p0131a16║無中色空無礙，便是理事無礙邪？答：彼約圓融而說，
X10n0250_p0131a17║今約三觀次第而說故。〔此牒疑辭。〕三、觀是證相。尚
X10n0250_p0131a18║有疑者，謂觀未成者有之。
X10n0250_p0131a19║〔經四大不動故。〕例於前文，應根塵四大為次，今便
X10n0250_p0131a20║云四大者，舉能造四大以攝所造之根塵故。〔經：當
X10n0250_p0131a21║知覺性平等不動。〕問：前云覺圓明故顯心清淨乃
X10n0250_p0131a22║至四大不動，今云四大不動故覺性平等不動，豈覺
X10n0250_p0131a23║性不動因四大不動故然后得邪？答：前是色相空淨
X10n0250_p0131a24║已明，覺圓明故四大等清淨不動。今是空色同如，躡
X10n0250_p0131b01║前起后，因四大不動故得覺性平等不動，即舉能依
X10n0250_p0131b02║四大以例所依覺性。〔經覺性遍滿。〕前門覺性，平等
X10n0250_p0131b03║不動，約攝色塵等一一事法，同一真空之理，謂沒體
X10n0250_p0131b04║攝歸理中，故唯名真空觀。今此覺性遍滿，故根塵等
X10n0250_p0131b05║一一事法，與理不異，而周遍法界，動靜無礙，名理事
X10n0250_p0131b06║無礙觀也。〔口決〕定字悞也，當作訣字，下亦準之。
X10n0250_p0131b07║〔但與連續本文而已。〕者，謂觀門意趣深玄，非面言
X10n0250_p0131b08║心受，難以文字具釋。是故今疏但以理事無礙觀連
X10n0250_p0131b09║續真空觀文而已。此言疏中但列十門之名，連續前
X10n0250_p0131b10║文而已，不具釋也。下周遍含容觀，準之，辨疑悞云：大
X10n0250_p0131b11║疏備釋初二門，理事無礙故。鈔中指下八門，準之，今
X10n0250_p0131b12║疏但列名而已。鈔中不當如是指。評曰：所辨太率。
X10n0250_p0131b13║〔超情離見。〕觀文云：超情離見，非世喻能況，如全一
X10n0250_p0131b14║大海等。玄鏡云：初、標難喻；二、寄喻別顯。言難見者，以
X10n0250_p0131b15║道理深故。有本云：離見即超情義耳。言難見者，容有
X10n0250_p0131b16║見理，故下文寄喻以明難義。言世喻，難喻也。圭山觀
X10n0250_p0131b17║注云：不可以識識，即超情也。不可以智知，即離見也。
X10n0250_p0131b18║以五眼不能覩故。非世喻能況者，即結嘆揀於後喻，
X10n0250_p0131b19║亦不得世俗情所見矣。次喻指者，但以海波指理事
X10n0250_p0131b20║之位，以分義相，非全喻法。有本云：難見見，以明容有
X10n0250_p0131b21║可見之分，然不及離字。評曰：二祖取與別故，小有異
X10n0250_p0131b22║耳。〔如全一大海云云。〕文有三喻：一、以一海對一波，
X10n0250_p0131b23║謂全大海在一波中；二、以一海對多波，謂同時全遍
X10n0250_p0131b24║於諸波；三、以一海雙對一波與多波，謂遍一波時全
X10n0250_p0131c01║遍諸波。本注云：一喻大小無礙，二喻一異無礙，三喻
X10n0250_p0131c02║諸法各各全遍。〔此上十門同一緣起。〕十門理事無
X10n0250_p0131c03║礙，同一緣起，無礙自在，無有前後。此唯華嚴具之，此
X10n0250_p0131c04║經不全，具如次文云耳。
X10n0250_p0131c05║〔疏：兼於餘門。〕今經正當第二事遍於理門，兼第八
X10n0250_p0131c06║事法即理門，事既即理，理亦兼第七真理即事門等。
X10n0250_p0131c07║〔疏：一一自遍。〕揀異前真空觀，一一事法沒體也。又
X10n0250_p0131c08║此沒門，一一事法皆有自體分位，故云遍也。〔疏：性
X10n0250_p0131c09║見覺明，覺精明見。〕即眼根遍滿法界義，是六根之
X10n0250_p0131c10║初，故引之以證六根遍滿六塵。四大等例之。〔疏：周
X10n0250_p0131c11║遍含容觀，即事事無礙。〕周遍含容是因法，事事無
X10n0250_p0131c12║礙是宗法。謂由理有周遍含容，故得事事無礙。周遍
X10n0250_p0131c13║含容是所觀，觀字是能觀。又周遍含容觀是能觀觀
X10n0250_p0131c14║智，事事無礙是所觀觀。〔疏：舉一塵遍一切法，含一
X10n0250_p0131c15║切法。〕問：大疏列十門，已云今經雖略，義理全周。今
X10n0250_p0131c16║疏云具遍含，二義如前，却云分圓邪？答：今經觀成方
X10n0250_p0131c17║得如是，華嚴法爾如是，故不同。
X10n0250_p0131c18║〔經：由彼妙覺性遍滿故。〕問：前門多事，皆是覺性，故
X10n0250_p0131c19║云妙覺等。今是事事無礙，何故亦云覺性遍滿邪？答：
X10n0250_p0131c20║即帶因明宗，謂事事無礙是宗法。出因云：如是根塵
X10n0250_p0131c21║遍滿，無壞無雜，由覺性遍滿故。〔疏：非謂泯根等。〕揀
X10n0250_p0131c22║異真空門泯根塵，及揀理事無礙門歸於一性。〔疏：
X10n0250_p0131c23║所以然者。〕出因也，謂真心所現等。問：經文自出因
X10n0250_p0131c24║了，疏中何故又出因邪？答：經唯所依性，疏加唯心等
X10n0250_p0132a01║三，謂諸事與真理。既但是真心，故真理周遍含容，時、
X10n0250_p0132a02║事亦然等。〔幻夢〕唯取一多長短無礙義。〔像〕探玄
X10n0250_p0132a03║判十因：一、緣起相由故，二、法性融通故，三、各唯心現
X10n0250_p0132a04║故，四、如幻不實故，五、大、小無定故，六、無限因生故，七、
X10n0250_p0132a05║果德圓極故，八、勝通自在故，九、三昧大用故，十、難思
X10n0250_p0132a06║解脫故。指歸云：一、無定相故，二、唯心現故，三、如幻事
X10n0250_p0132a07║故，四、如夢現故云云。十名小異。評曰：指歸合果德，於
X10n0250_p0132a08║因無限中開如夢現，故為十。大經疏合指歸幻、夢為
X10n0250_p0132a09║第五，合探玄八、十為第十，加第六如影像以為十，即
X10n0250_p0132a10║今鈔次文所引者是。然十忍品疏具七喻，今唯三者，
X10n0250_p0132a11║以夢、幻合為一，以義稍同故；影、像別為一，以法、喻稍
X10n0250_p0132a12║別故。不用餘四喻者，以焰、響、化、空多喻諸法不實不
X10n0250_p0132a13║順，事事無礙故。今略之耳。然決釋云影像者，影字悞
X10n0250_p0132a14║也。各今云鏡像，如釋結，皆約鏡像。會解從之。評曰：彼
X10n0250_p0132a15║疏探玄、指歸皆云影像，今疏亦然。如鈔所引，彼經影
X10n0250_p0132a16║像明矣。若演義八云：經十忍品但取影像以況性空
X10n0250_p0132a17║虗無之義，今取即入自在，故明一切諸法具於鏡、像
X10n0250_p0132a18║二義。則知諸疏標云影像者，順經意故。鈔約鏡像釋
X10n0250_p0132a19║者，順今即入自在義故。問：大經疏云：明德用所因，乃
X10n0250_p0132a20║是十玄所因也。何故今作事事無礙所因邪？答：清涼
X10n0250_p0132a21║釋周遍含容十門云：十玄自此而出也。由是亦即事
X10n0250_p0132a22║事無礙所因為德相因。下是出業用因，徵有十因。今
X10n0250_p0132a23║唯一、四、五、六者，如第三緣起相，由唯是別教故。今略
X10n0250_p0132a24║明覺成就義，故分具之耳。〔經不與法縛。〕法縛即生
X10n0250_p0132b01║死，法脫即涅槃，約迷悟之相。持毀約久習，初學約現
X10n0250_p0132b02║在。〔疏：眼識現量。〕六、七具三種分別。第八、前五唯自
X10n0250_p0132b03║性分別，即現量也。今即前五之一。〔疏：百千萬億，此
X10n0250_p0132b04║方下數。〕清涼云：此方黃帝算法有二十三數，謂一、
X10n0250_p0132b05║二、三乃至十。百（十一數）、千（十二數）、萬（十三即洛叉）、億（十四即俱胝）、兆
X10n0250_p0132b06║（十五）、京（十六）、垓（十七）、梓（十八）、壤（十九）、溝（二十）、㵎（二十一）、正（二十二）、載（二十三）。
X10n0250_p0132b07║鈔云：一至十為十，次有十三數，十十為百，十百為千
X10n0250_p0132b08║等。言載者，天地不能容載也。此方之數至二十三數
X10n0250_p0132b09║外，便云無數，如常云無數劫者是也。
X10n0250_p0132b10║〔經阿僧祇。〕從萬已去有三等數法，謂上、中、下。下數
X10n0250_p0132b11║十十變，中數百百數，上數倍倍變。言下數十十變者，
X10n0250_p0132b12║小乘以成、住、壞、空各二十增減共八十小劫成一大
X10n0250_p0132b13║劫為第一數，十箇大劫為第二數，十箇第二數為第
X10n0250_p0132b14║三數，乃至第六十為一阿僧祇劫。小乘以此阿僧祇
X10n0250_p0132b15║劫為無數，然亦是有數之極，故名為無數，非不可算
X10n0250_p0132b16║也。小乘佛依此數定滿三僧祇成實報身。言中數百
X10n0250_p0132b17║百變者，自黃帝十三數起，第一數以成、住、壞、空各二
X10n0250_p0132b18║十小劫為一大劫，數至百萬為一俱胝名第一數，百
X10n0250_p0132b19║俱胝為第二數，如是至一百名一阿僧祇。大乘始教，
X10n0250_p0132b20║佛依此數滿三僧祇。若教章云：此取水火等大劫（同前
X10n0250_p0132b21║以八十小劫為一劫）數至百千，數此復至百千為一俱胝名第
X10n0250_p0132b22║一數，數此俱胝為第二數，如是數至一百名一阿祇。
X10n0250_p0132b23║此即十大劫數中第一數也。若僧祇品云：百洛叉為
X10n0250_p0132b24║一俱胝，俱胝俱胝為一庚多。清涼釋云：俱胝已去，竝
X10n0250_p0132c01║是上等數法，倍倍變之。苑公華嚴音義云：此經十百
X10n0250_p0132c02║千萬，十十變之。從萬至億，百百變之。億已去，億倍變
X10n0250_p0132c03║之。評曰：此與清涼同，與經文亦同。又清涼云：此經有
X10n0250_p0132c04║百二十四數，倍倍變之，故非餘測（自十三數起）。又云：若兼
X10n0250_p0132c05║取一十百千萬下等數法，通有一百三十七數。評曰：
X10n0250_p0132c06║此與教章同。又清涼云：俱胝，唐三藏譯云百億測。法
X10n0250_p0132c07║師深密記云：俱胝相傳，釋有三種：一者十萬，二者百
X10n0250_p0132c08║萬，三者千萬。是故諸說咸有不同。言上數倍倍變者，
X10n0250_p0132c09║即華嚴數法。自僧祇已去，即心王所問十大數之始。
X10n0250_p0132c10║阿僧祇（一）、無量（二）、無邊（三）、無等（四）、不可數（五）、不可稱
X10n0250_p0132c11║（六）、不可思（七）、不可量（八）、不可說（九）、不可說不可說（十）。
X10n0250_p0132c12║倍倍變者，謂僧祇僧祇為無量，無量無量為無邊云
X10n0250_p0132c13║云。〔疏直至盡虗空。〕至字悞也。大鈔云：直指：〔智照
X10n0250_p0132c14║無二。〕已具前文（八初）。〔等餘七句，注經有十句，疏中用
X10n0250_p0132c15║三。〕大鈔云等餘六句，或者取之錯也。鈔：雖引四句，
X10n0250_p0132c16║疏中唯用三句，故云等餘七句。〔發菩提心住故，世
X10n0250_p0132c17║界純淨。〕起信云：發心有三種：一、信成就發心，二、解
X10n0250_p0132c18║行發心，三、證發心。即第三、證發心故，世界純淨，謂證
X10n0250_p0132c19║發心之人所住也。今經觀行故，成就世界淨。〔壞有
X10n0250_p0132c20║情類，先壞阿鼻，次壞鬼、畜，次四洲、六欲。〕從極苦種
X10n0250_p0132c21║先壞，次第壞之。〔疏：佛是常住法身。〕約位言之，八地
X10n0250_p0132c22║純淨；約土言之，唯法性土也。自受用土同法性，故亦
X10n0250_p0132c23║淨。〔疏：始知，即始覺。〕本來成佛，即大覺。今約觀成者
X10n0250_p0132c24║說，通二句經文。若前鈔四云：二空觀、法界觀成，即始
X10n0250_p0133a01║覺；修習此心，乃至本來成佛等，即本覺。與今疏義同，
X10n0250_p0133a02║但彼通約一章說。問：始覺合本成，究竟覺功行已成
X10n0250_p0133a03║後文，後章何設邪？答：前文云：正為未成者徵而修之
X10n0250_p0133a04║故。若齊此觀成，知眾生本來成佛者，不假後經。若觀
X10n0250_p0133a05║未成者，或至此章終，觀行方成。是故前鈔通約一章，
X10n0250_p0133a06║至章末為本覺。剛藏章亦然。於此觀成者，自無礙，不
X10n0250_p0133a07║必剛藏騰疑啟請。有謂約法不須約人，當爾。然亦是
X10n0250_p0133a08║一說。〔疏餘成義含。〕大鈔云：餘或義含。然今鈔引起
X10n0250_p0133a09║信、涅槃二論，以釋始本不二，本來平等，皆義含之義
X10n0250_p0133a10║耳。成字或字，義俱可通。〔疏：語驚凡聽，愚夫多謗。〕語
X10n0250_p0133a11║驚凡聽者，諸經但說事成圓覺，華嚴眾生本成佛故。
X10n0250_p0133a12║愚夫多謗者，大小、權實、漸頓之殊，而圓頓教異諸宗
X10n0250_p0133a13║故。〔經部即不為此計。〕經部通大乘宗，許有多人成
X10n0250_p0133a14║佛，不止悉達一人，三祇行滿。〔色究竟天成正覺。〕此
X10n0250_p0133a15║約始教以色頂之佛為實報，若終教以色頂之佛亦
X10n0250_p0133a16║非實報，如教章。〔華嚴說十信等。〕此為第四者，若約
X10n0250_p0133a17║十信滿，即十住、十行等滿，以是圓教，即圓通之法故。
X10n0250_p0133a18║若約寄同終教，十信滿心，初發心住成，同此觀行成
X10n0250_p0133a19║就成佛。此之第五，頓悟無妄成佛，延、促有異，故為第
X10n0250_p0133a20║四門。何者？由第五門文殊章頓悟無妄，拂迹入玄，一
X10n0250_p0133a21║念不生，即名為佛時稍促，故願鈔唯五門。此加信滿
X10n0250_p0133a22║一門者，此經待觀方成，與頓悟無妄有異，與彼信滿
X10n0250_p0133a23║之義同，故特加此門等。寄同終教，初發心住成，與第
X10n0250_p0133a24║三門終教何別者，此門事同理成，謂即時成；終教雖
X10n0250_p0133b01║亦事同理成，乃化現成，實未成也。〔如夢身相夢時，
X10n0250_p0133b02║非無悟即自身。〕身相之下，脫如牒二字。然有無二
X10n0250_p0133b03║字，義雖皆通，有則為優。悟字，依大疏當作寤字。〔亦
X10n0250_p0133b04║無始覺之異。〕約始本不二說。〔論云：四相俱時。〕約
X10n0250_p0133b05║本來平等說。問：起信既說始本不異，本來平等，應屬
X10n0250_p0133b06║圓教邪？答：以圓教取彼故，在彼則待相盡然後顯，故
X10n0250_p0133b07║云終教則妄盡覺顯。演義九云：起信既言始覺同本，
X10n0250_p0133b08║無復始本之異。生佛本覺既同今佛，始同本時，全同
X10n0250_p0133b09║眾生本覺，故全在眾生心中。若爾，起信已有此義，何
X10n0250_p0133b10║以獨詺華嚴為別教邪？次釋云：起信雖明始本不二，
X10n0250_p0133b11║三大收同，而是自心各各修證，不言生佛二亦全收。
X10n0250_p0133b12║是則用起信之文，成華嚴之義，鈔之至矣。
X10n0250_p0133b13║〔疏：六、圓教本來成佛。〕謂此成無有彼此，舊來成佛，
X10n0250_p0133b14║故自身成佛。八相見具時，一切眾生亦然，非同終教。
X10n0250_p0133b15║約佛性體同自成，即見彼成耳。〔疏：菩薩摩訶薩應
X10n0250_p0133b16║知自心念念常有佛成正覺等。〕前即果門攝法無
X10n0250_p0133b17║遺，此即因門攝法無遺。若諸情頓破，此雖通諸教，唯
X10n0250_p0133b18║圓教說。法界圓現，無不已成，謂本來成也。今經約觀
X10n0250_p0133b19║成方知，即當四、五。若約所知眾生本來成佛，則唯第
X10n0250_p0133b20║六。謂約行人修成義言之，當四、五兩門，謂信滿成佛
X10n0250_p0133b21║與第五頓悟無妄成佛。若約所知義言之，即當第六
X10n0250_p0133b22║門圓教。
X10n0250_p0133b23║〔經因地法行漸次方便。〕上句即前所依圓照清淨
X10n0250_p0133b24║覺相，次句即普賢普眼章修證觀行。若約四分之義，
X10n0250_p0133c01║則文殊章即圓信，普賢章即圓解，漸次方便，准普眼
X10n0250_p0133c02║觀門。〔經慧日清淨。〕下大慧因肅淨云：慧日即能照
X10n0250_p0133c03║也，心鏡即所照也。觀成知眾生本來成佛，故云慧日。
X10n0250_p0133c04║〔經：若諸眾生本來成佛。〕即復禮云：真法性本淨妄
X10n0250_p0133c05║念何由起第三難，即彼云：妄從真法生此妄安可止
X10n0250_p0133c06║若於前四、五、六門觀行成就者，知眾生本來成佛，決
X10n0250_p0133c07║不作難，乃觀未成者疑也。如大鈔三云：權、漸之機於
X10n0250_p0133c08║此圓頓之中難疑難了故。問：疏：鈔多云：觀未成者，同
X10n0250_p0133c09║彼權、漸。何故彼難疑，而此能疑邪？答：約教，則同彼權、
X10n0250_p0133c10║漸；約位，則觀未成者，同彼漸教地前。今約疑、了，有異
X10n0250_p0133c11║於彼。彼權教之機難疑難了，此觀未成者能疑難了。
X10n0250_p0133c12║觀雖未成，皆了悟覺性故。〔疏疑謂真能生妄。〕大鈔
X10n0250_p0133c13║云：似謂先真後妄，不應設先後之疑。但謂眾生不妨
X10n0250_p0133c14║成佛，成佛不妨生起無明，故云真能生妄。次句亦可
X10n0250_p0133c15║謂不妨有妄，不妨成佛。〔疏：若無生中妄生起者。〕通
X10n0250_p0133c16║釋三難之意。上文敘初難云：生本成佛，何故復生煩
X10n0250_p0133c17║惱？即疑真生妄。此敘第三難，牒而縱之。次文如來成
X10n0250_p0133c18║佛，還應起妄，即責無窮之過。〔疏成佛義等。〕鈔：引文
X10n0250_p0133c19║殊章究竟圓滿等，彼正開解也。普眼觀門正修前解，
X10n0250_p0133c20║觀行既成，即究竟圓滿而成，故云成佛義等。〔生否。〕
X10n0250_p0133c21║下既成佛義，等生煩惱、不生煩惱，生佛應齊，上即立
X10n0250_p0133c22║量。〔齊生〕下正敘。難云：若云生佛齊生煩惱果佛何
X10n0250_p0133c23║尊齊不生（即齊否）煩惱，則因違現事。何者？現見佛成正
X10n0250_p0133c24║覺，眾生具足煩惱故。然疏中不釋第二、說妄為真者，
X10n0250_p0134a01║中間但是前後相躡而起，別無義故，疏中含之。〔約
X10n0250_p0134a02║文敘起疑。〕或云：約字悞也，當用經字。今謂正當約
X10n0250_p0134a03║字。大鈔亦然，謂疏約經文，敘起疑之所以，文有三疑
X10n0250_p0134a04║云云。〔天真成佛，無所不成。〕辨疑悞云：天字悞也，正
X10n0250_p0134a05║作夫字。謂實教真成佛，不同權宗除斷妄染，增淨功
X10n0250_p0134a06║德。故云：夫真成佛者，不除染添淨。疏：以真成同眾生
X10n0250_p0134a07║本來成也。評曰：雖大鈔云夫真成佛，成無所成，恐大
X10n0250_p0134a08║鈔夫字之悞。然彼云成無所成，差勝今鈔無所不成。
X10n0250_p0134a09║〔將彼對此。〕彼文但是此中第三義，如鈔所注。然彼
X10n0250_p0134a10║云山、河、大地，舉所依也；此云眾生，舉能依也。無明、煩
X10n0250_p0134a11║惱皆能依之類。〔五蓋〕修證儀云：蓋有五種，此五起
X10n0250_p0134a12║時，蓋覆心慧，任運惛濁，不覺是非善惡，故須永棄。
X10n0250_p0134a13║〔一、貪欲；二、瞋恚。〕意根生欲，謂能貪之欲心。彼中先
X10n0250_p0134a14║呵五欲，后棄五蓋。重說貪欲者，五欲即外五塵，謂色、
X10n0250_p0134a15║聲、香、味、觸。色者，男女娑媚之態，金等珍貴之物，紅紫
X10n0250_p0134a16║等色，乃至聲、香、味、觸。能令愚人貪愛作業，故入道之
X10n0250_p0134a17║先，呵之令離。今約能貪之欲心，謂內意根，於前五欲
X10n0250_p0134a18║境，起貪著心故，障於修道，故令決斷。棄却瞋恚，可知。
X10n0250_p0134a19║〔三、睡眠〕彼但云睡眠，此多惛沉二字，良以睡眠即
X10n0250_p0134a20║惛沉故。〔四、掉舉惡作。〕彼但云掉悔，今云掉舉惡作
X10n0250_p0134a21║者，由悔通惡作故。彼云：悔有二：一、因掉後生悔。若掉
X10n0250_p0134a22║時在緣中故，後欲入定時，方便悔前所作，憂惱覆心，
X10n0250_p0134a23║故名為蓋。二、如作大重罪人，常壞怖畏，悔箭入心，堅
X10n0250_p0134a24║不可拔。法界次第中釋云：邪心動念曰掉，退思憂悴
X10n0250_p0134b01║曰悔。〔五疑〕癡心求理，猶豫不決，名之曰疑。〔疏：若
X10n0250_p0134b02║疑境界。〕見生佛之殊，故云疑境。若悟唯心，心外無
X10n0250_p0134b03║法，疑自斷矣。〔疏：若疑法性。〕見生佛之相別者，令觀
X10n0250_p0134b04║無得，謂法性唯是一體，何曾別耶？謂諸法之性唯真
X10n0250_p0134b05║如也。〔疏：悔是不定之法。〕謂悔、眠、尋、伺，此四百法中，
X10n0250_p0134b06║屬不定法。悔通善惡，若悔善，即悔真成妄。今請永斷
X10n0250_p0134b07║疑悔，即屬悔惡，謂永斷惡作之悔。〔鈔云：悔謂惡作，
X10n0250_p0134b08║惡所作業，追悔為性，障止為業。〕障止者，正障奢摩
X10n0250_p0134b09║佗行。〔今據五蓋，亦是定障。〕謂彼此皆障定也，入定
X10n0250_p0134b10║時悔故。若悔已不憂，悔即是樂。今云是病者，憂惱覆
X10n0250_p0134b11║心，正障於定，名之為過。〔不因掉後生悔。〕大疏云：悔
X10n0250_p0134b12║即悔惡，亦五蓋數，但在此不因掉也。大鈔云：不因掉
X10n0250_p0134b13║者，五蓋中悔有因掉後生悔。掉有三：一、業，謂身好遊
X10n0250_p0134b14║走，乃至故名為蓋；二者、如作大重罪，常壞畏悔云云。
X10n0250_p0134b15║評曰：大疏鈔為優，但彼大鈔此修證儀多於一字，誤
X10n0250_p0134b16║也。又今此鈔以二字為蓋字，畏字為思字，皆誤也。餘
X10n0250_p0134b17║亦可通。但二鈔皆云掉時未在緣中，彼云在緣中故，
X10n0250_p0134b18║以彼為正。又今鈔云方始悔前所作，二處云方便悔
X10n0250_p0134b19║前所作，應便字之悞。然正義者，五蓋中悔通掉故，悔
X10n0250_p0134b20║惡作悔（謂畏悔）。今云悔，悔唯惡作，以是不定法中之悔。
X10n0250_p0134b21║〔疏：佛於漸教中，久默斯要。〕約教即權漸教，約位即
X10n0250_p0134b22║地前佛，於是久默斯要。〔以悟解力慧已清淨等。〕文
X10n0250_p0134b23║殊章永斷無明，普眼章觀行未成，故云悟解力慧已
X10n0250_p0134b24║清淨。然所知障慧清淨者，所知障清淨故，煩惱障心，
X10n0250_p0134c01║至彌勒章方清淨。由是剛藏知機，騰疑請〔方得二
X10n0250_p0134c02║皆解脫。〕成二轉依果，此亦解悟。至淨慧等章，方是
X10n0250_p0134c03║證悟。
X10n0250_p0134c04║〔經念念相續。〕念念相續理唯界，今云通二界者，能
X10n0250_p0134c05║依必有所依，故但舉能依。首楞云俱證成國土，即斯
X10n0250_p0134c06║義也。此即智相相續相。〔經種種取捨皆是輪迴。〕此
X10n0250_p0134c07║即執取、計名二相。〔疏：厭苦麤障等。〕此即人天麤淺
X10n0250_p0134c08║之行，舉麤以例細也。約教則通揀權漸，約位則終教
X10n0250_p0134c09║唯揀地前，就當經則觀行未成，三惑未除者是也。
X10n0250_p0134c10║〔折破麤色。〕細末不念方便，已見前文（十初）。〔此文兼
X10n0250_p0134c11║情。〕今鈔義亦可通，但障晦耳。大鈔云：何妨彼經云
X10n0250_p0134c12║世界則唯有情，此云世界則唯非情？如何定知此文
X10n0250_p0134c13║通情、非情？評曰：大鈔之意，彼經世界唯有情，此經世
X10n0250_p0134c14║界通情、非情，文義顯然。今從大鈔。〔創變者，一念云
X10n0250_p0134c15║云。〕染，緣起也。謂最初於本覺上，一念不覺動心，便
X10n0250_p0134c16║成業相、轉相、現相，即賴耶變起根身器，乃至境界相
X10n0250_p0134c17║也。〔證極。〕者，淨起也。對上創變約迷悟而說，即翻三
X10n0250_p0134c18║細成始覺分齊，故約以實對權而揀，故云權教覺人
X10n0250_p0134c19║計染淨等。〔現行者能計心境相應時。〕能計之下脫
X10n0250_p0134c20║所計二字，大鈔有之。〔境不獨立，故皆指也。〕此揀凡
X10n0250_p0134c21║夫。下文動息俱迷，方兼揀小乘。指字，依釋義及大鈔，
X10n0250_p0134c22║當用止字。意云：念若不起，境即止也，以境不獨立故。
X10n0250_p0134c23║〔無想定或無想天。〕上句舉因，下句舉果。〔疏惑業
X10n0250_p0134c24║襲習。〕約業，則唯小乘，如成、住、壞、空，皆共業所造故。
X10n0250_p0135a01║約惑、業，則兼大乘。約惑、業、苦通相言之，則凡夫、外道、
X10n0250_p0135a02║小乘、權教、終教、地前、當宗、觀未成者，皆是循環往復。
X10n0250_p0135a03║〔貪等根隨煩惱。〕根本煩惱有六，大隨有八，中隨有
X10n0250_p0135a04║二，小隨有十，具如下文（十二中）。〔二、取習氣俱。〕謂相分、
X10n0250_p0135a05║見分，或名與色，或心王、心所等，具如前文（五）。
X10n0250_p0135a06║〔經：譬如動目，能搖湛水。〕修證儀頌云：有人閑暇臨
X10n0250_p0135a07║堦坐，堦下澄澄一小池，動轉眼睛時顧視，乍如波浪
X10n0250_p0135a08║被風吹。池水何曾波浪起？波由眼動豈關池？池喻眾
X10n0250_p0135a09║生成佛處，波如流轉生死時。〔或欣倒轉動。〕大鈔云：
X10n0250_p0135a10║傾、側義俱通。〔經諸旋未息。〕即極轉運移。疏：舉眼目
X10n0250_p0135a11║雲舟者，以能目所也。謂目是能搖，眼是能轉等。〔經
X10n0250_p0135a12║譬如幻翳。〕翳無體故，轉以幻喻。疏鈔略不釋幻義，
X10n0250_p0135a13║或者舉幻字標之，却作患義所釋，不知其可也。〔疏：
X10n0250_p0135a14║翳亦速起速停，念念候之，故云不可。〕謂不可念念
X10n0250_p0135a15║候之更起。大疏云：翳亦速起速停，是故經中遮之，故
X10n0250_p0135a16║云不可。然二俱可通。〔經翳華二法非相待故。〕翳有
X10n0250_p0135a17║華空，故非相待。謂華本空，故遍計本空，故云華非有
X10n0250_p0135a18║也。〔經亦如空華滅於空時等。〕華具本空、今空二義，
X10n0250_p0135a19║今既滅於空時，不復再生也。何者？翳差故華亡，翳不
X10n0250_p0135a20║再起，華豈再生？華不再生，何得果位還迷？〔非但疑
X10n0250_p0135a21║於法之文義。〕大鈔云：非但疑於法義，然二鈔義不
X10n0250_p0135a22║相遠。但今鈔多之文，二字不若大鈔。〔經當知虗空
X10n0250_p0135a23║非是暫有等。〕暫有即昔迷時，暫無即今悟時。虗空
X10n0250_p0135a24║本來離有離無，故云非暫有無。覺性亦爾，本來平等，
X10n0250_p0135b01║離有無相。〔況復〕者，進顯虗空尚平等，不同空華有
X10n0250_p0135b02║無起滅，況復圓覺又是虗空之體性，豈有華相？〔疏：
X10n0250_p0135b03║覺為空性者。佛頂云：空生大覺中。〕列子云：天地乃
X10n0250_p0135b04║是有形中之最巨者，空中之細物。此謂萬物雖有形
X10n0250_p0135b05║狀，而不如天地之形最大。若以萬物觀之，則天地為
X10n0250_p0135b06║大；若以無邊虗空觀之，則天地未足為大，乃是虗空
X10n0250_p0135b07║中之細物。何者？謂虗空又包含天地也。然道家所談，
X10n0250_p0135b08║止此而已。吾佛不然。空生大覺中，如海一漚發。謂虗
X10n0250_p0135b09║豁無知覺之頑空，生於廣大靈明覺性之中，如大海
X10n0250_p0135b10║中之淨漚耳。故列子之說，焉足為比哉！慤疏云：首楞
X10n0250_p0135b11║嘆虗空之小，圓覺嗟法性之寬，比之常談海形中迹。
X10n0250_p0135b12║若以列子所談虗空比之覺性，其由蹄涔比於大海
X10n0250_p0135b13║耳。〔經金非銷有。〕喻本有佛性，雖假觀智修成，其覺
X10n0250_p0135b14║性則舊來本有，故釋成云：不應說言本非成就。〔疏：
X10n0250_p0135b15║金喻覺性。〕覺性即法身。〔鍊出晶光〕四智菩提即
X10n0250_p0135b16║報。〔隨匠隨模。〕即化身。〔疏：前就圓悟之理，生佛俱
X10n0250_p0135b17║是本真，成前本來成佛義。〕問：普眼章圓悟眾生本
X10n0250_p0135b18║來成佛，即是圓教。今此所答，既生佛本真，成前眾生
X10n0250_p0135b19║本佛義，應亦圓教邪？答：普眼觀成通二義：一、約所知
X10n0250_p0135b20║義言之，即圓數；二、約觀行修成義言之，即頓教。今約
X10n0250_p0135b21║次義，故云生佛本真。〔疏：但用前喻等。〕圓頓宗不昧
X10n0250_p0135b22║因果，若但用空華喻，則令末世眾生撥迷悟因果之
X10n0250_p0135b23║相，故加金鑛之喻，揀異無相宗及南宗因果溺於無
X10n0250_p0135b24║修者。圓頓宗本來自離，若但用金鑛喻，似令末世眾
X10n0250_p0135c01║生本覺性上本來有染，故加空華之喻，揀異法相宗
X10n0250_p0135c02║及此宗著事乖宗縛於修習者。良由圓頓之教，空有
X10n0250_p0135c03║理事圓融無礙，故悟本有佛性而不妨修證，惑業本
X10n0250_p0135c04║空而不妨除斷，與其溺於無修、縛於有得者，豈同年
X10n0250_p0135c05║而語哉？〔經妙圓覺心本無菩提等。〕雙遮顯絕待，謂
X10n0250_p0135c06║先標宗本，后方拂迹。菩提涅槃二轉依之號，皆因妄
X10n0250_p0135c07║而得。故成佛不成佛，輪迴非輪迴，竝待之法。覺性之
X10n0250_p0135c08║中，都無此事，皆同拂之耳。〔疏：舉勝彰劣。〕勝即聲聞，
X10n0250_p0135c09║約愚法及迴心亦兼緣覺，劣即三種疑心菩薩。問：菩
X10n0250_p0135c10║薩勝於聲聞，今何相反耶？答：今云菩薩即觀行未成
X10n0250_p0135c11║者，有思惟心同凡夫，故劣於聲聞。〔經終不能至彼
X10n0250_p0135c12║之親證所現涅槃。〕問：二種涅槃，正是彼之親證，何
X10n0250_p0135c13║云不能親證邪？答：但約生空智而說，謂沉空滯寂，灰
X10n0250_p0135c14║身滅智，故不能造彼之親證所現有餘無餘涅槃真
X10n0250_p0135c15║實滅諦之理也。〔小聖真智。〕真字或云多却，然次疏
X10n0250_p0135c16║亦云真智。〔疏：正同金剛四果。〕今經舉勝況劣，彼是
X10n0250_p0135c17║舉劣況勝，為例是同？但彼是愚法聲聞。〔經非實心
X10n0250_p0135c18║體。〕實心體，即堅實心、揀集起緣慮心。〔疏都結第三
X10n0250_p0135c19║一段。〕都剛藏一章，即依解修行中第三段。〔經：若能
X10n0250_p0135c20║了此心，然後求圓覺。〕了此心即開解，然後求圓覺，
X10n0250_p0135c21║即依解起行。然此相犯初章開解之義，若信解行證
X10n0250_p0135c22║科經，此即解也。
X10n0250_p0135c23║疏第三（彌勒章）
X10n0250_p0135c24║〔疏：深究輪迴之根。〕問：逸多問斷轉迴，請修悲智，既
X10n0250_p0136a01║具二科，何得但云究輪迴邪？答：修菩提即是智，有智
X10n0250_p0136a02║故入塵，即同體大悲，悲智雙運，必斷輪迴。然此章逸
X10n0250_p0136a03║多請問者，良由此門深究愛根，蕩除細惑，窮其展轉
X10n0250_p0136a04║根源，推其差別種性，彌勒是等覺菩薩一生補處，表
X10n0250_p0136a05║除細惑故。〔經開祕密藏。〕開顯眾生本有覺性故。
X10n0250_p0136a06║〔經無畏道眼。〕深悟輪迴即慧眼，分別邪正即法眼。
X10n0250_p0136a07║慧眼即根本智證真，法眼即後得智達俗。天台以根
X10n0250_p0136a08║本智為拙智，只證得自己之性故；以後得智為巧智，
X10n0250_p0136a09║能鑒機逗教，分別邪正，說法度眾生故。道眼具上二
X10n0250_p0136a10║智。〔經於大涅槃。〕前云本無菩提涅槃者，拂對待之
X10n0250_p0136a11║妄，名不拂其體。今云涅槃者，是圓覺之體。〔經生決
X10n0250_p0136a12║定信。〕信大涅槃，不信於餘，名決定信。次前疏云：即
X10n0250_p0136a13║信根成就，初發心住。〔經起循環見。〕見即遍計，今云
X10n0250_p0136a14║無復重隨，斷遍計也。疏云：不執但不執，遍計未空。依
X10n0250_p0136a15║佗五眼，前二是色法，後三約智。〔肉團有清淨色。〕能
X10n0250_p0136a16║見即勝義根，如蒲萄朵即浮塵根。〔經有幾種性。〕請
X10n0250_p0136a17║問無差之種，性還幾種？〔疏：具足三德。〕此即體深義。
X10n0250_p0136a18║能建大義，是用廣義。〔不住涅槃。〕即無住處大涅槃。
X10n0250_p0136a19║〔四弘誓〕已見前文（三末）。〔經慧目肅清，照耀心鏡。〕慧
X10n0250_p0136a20║目即能照，心鏡即所照。又心是法，即本有靈知；鏡是
X10n0250_p0136a21║喻，具鑑照義。照耀通能所。又慧目是始覺，心鏡是本
X10n0250_p0136a22║覺，照耀即始本不二之時也。〔隨俗說之，方如拂拭。〕
X10n0250_p0136a23║即北宗隨俗之意。方如者，比方拂塵磨鏡也。大鈔云：
X10n0250_p0136a24║不妨拂拭，義亦通。盧能本頌云：心如淨明鏡，身如明
X10n0250_p0136b01║鏡臺，本來無一物，何得惹塵埃？傳燈云：菩提本非樹，
X10n0250_p0136b02║心鏡亦非臺，本來無一物，何假拂塵埃？評曰：蓋后人
X10n0250_p0136b03║改之耳。本頌乃直顯性之宗，圓頓之教，理數當然。后
X10n0250_p0136b04║學反以密意破相，顯性遮詮之義，謂之深玄。故特改
X10n0250_p0136b05║之，不明宗旨之過也。〔雙開菩提、涅槃。〕已具前文（九）。
X10n0250_p0136b06║〔經：心悟實相，具無生忍。〕依仁王五忍：一、伏忍，即三
X10n0250_p0136b07║賢；二、信忍，即初、三地；三、順忍，即四、五、六地；四、無生忍，
X10n0250_p0136b08║七、八、九地；五、寂滅忍，即十地至妙覺。彼七地已上證
X10n0250_p0136b09║無生，是初發心住。〔真性無生，本來清淨。〕如疏云云。
X10n0250_p0136b10║〔今乃三章經文。〕於前四章，除普賢一章，餘皆明無
X10n0250_p0136b11║明本空。問：前三章說無明本空，此章說有，豈不相違
X10n0250_p0136b12║邪？答：前是開解，故說本空。今為觀未成者說，令其起
X10n0250_p0136b13║行，當究而斷之。〔新熏五性〕遇諸教而修，造有五性。
X10n0250_p0136b14║若能了悟覺性，必無五性之別。又一切眾生皆有覺
X10n0250_p0136b15║性，由未了悟，故有輪迴，熏成五性。問：今章既談五性，
X10n0250_p0136b16║何異權教邪？答：今談五性，非令依而修之，意令知之，
X10n0250_p0136b17║莫隨五性，當以菩提為本。是故科云：明種性令知。
X10n0250_p0136b18║〔愛細貪麤。〕細者，如內有愛心，未必即取為己有，故
X10n0250_p0136b19║愛而不貪，貪則得之不足，必麤於愛。〔前是分別之
X10n0250_p0136b20║愛，此即俱生之愛，俱生之處方能助潤。〕等分別俱
X10n0250_p0136b21║生，前後倒置。却若大鈔云：流愛是微細無明，故云俱
X10n0250_p0136b22║生；助潤是麤惑，故云分別。然俱舍約小乘說，潤七反
X10n0250_p0136b23║生死是修惑，今豈同彼邪？彼二果人分別見惑已盡，
X10n0250_p0136b24║唯以俱生修惑助潤。今約凡夫而論，當云分別惑方
X10n0250_p0136c01║能助潤也。良由流愛是種子，故云俱生；納想是現行，
X10n0250_p0136c02║故云分別。說云方能助潤受生，故知是分別惑。如楞
X10n0250_p0136c03║嚴疏四之一辨疑悞，亦曰：今鈔之悞，應后人改之耳。
X10n0250_p0136c04║〔同業〕即共異熟果也。若楞嚴疏云：父母與子，三處
X10n0250_p0136c05║情想，互相交合，互相遘遇，引發吸取界趣同業，令歸
X10n0250_p0136c06║一處，結成胎藏。故云交遘發生吸引同業。〔今為人
X10n0250_p0136c07║畜等。〕大鈔云：今為悞也。〔疏慧賷。〕（洛代切）與也，賜也。
X10n0250_p0136c08║大疏云：慧賷悞也。〔天屬之恩，謂天生自然相屬親
X10n0250_p0136c09║愛，非由強結情愛。〕如異類亦於父母知其情愛不
X10n0250_p0136c10║因教習而然，此即天屬之恩愛，非強結情愛之謂。
X10n0250_p0136c11║〔劉向云：不緣生得天屬親，肯向仇讐結方寸。〕意云：
X10n0250_p0136c12║除天屬之親愛，肯向仇讐迷怨，強顏結好而情愛邪？
X10n0250_p0136c13║嗟時強顏之謂耳。〔疏：若約妄簡心，則皆為過患。〕愛
X10n0250_p0136c14║涅槃猶為法愛，況順境乎？次前不簡順理之境者，且
X10n0250_p0136c15║約凡夫麤相說故。今約妄簡心，即簡迷妄之情，謂法
X10n0250_p0136c16║愛存心者是也。不簡法愛不存心者，由了悟覺性具
X10n0250_p0136c17║悲智故。〔太康〕夏禹第四。帝好畋獵，十旬不反，五子
X10n0250_p0136c18║作歌之，由是失位。其弟仲康即位。〔前三乖性之損，
X10n0250_p0136c19║後之法愛不存心。〕前三即三愛也。〔後之〕大鈔曰：
X10n0250_p0136c20║後云不若之字。〔受生差別。〕即四種生之別，或云依
X10n0250_p0136c21║上差別。〔思業為因。〕思業者，謂動身發語及思之當
X10n0250_p0136c22║體，此三是行業，即託胎之親因，卵胎濕化為緣。若約
X10n0250_p0136c23║受生，則業識為因，父母為緣。〔但依染心。〕染心通四
X10n0250_p0136c24║種，餘三各有所託，謂託卵㲉胎藏、託濕氣而生。唯化
X10n0250_p0137a01║生但依染心及業受生，無別所託。〔疏：或胎卵，或濕
X10n0250_p0137a02║化。〕修羅亦具四生，屬四道：一、鬼道，護法乘通入空，
X10n0250_p0137a03║即卵生。二、人道，從天貶墜隣居日月，胎生。三、執持世
X10n0250_p0137a04║界，與四王天、梵王、帝釋鬪戰天趣，收化生。四、海居遊
X10n0250_p0137a05║空畜，收濕生。〔疏六、受欲：交、抱、執、手、笑、視、婬。〕約相言
X10n0250_p0137a06║之，從重至輕；若約心言之，後後重於前前。如楞嚴經
X10n0250_p0137a07║說：〔佛地論。〕悞也。願鈔云：地持論。大鈔云：地論脫一
X10n0250_p0137a08║持字。〔疏：欲助成因。〕由塵欲牽起愛心故貪欲，以貪
X10n0250_p0137a09║著故造業，造業故生死相續。又業是受報之親因，欲
X10n0250_p0137a10║愛助之。是故略鈔四中以此指愛為本，欲助成因。二
X10n0250_p0137a11║科經文配執取計，名即我執，由發業故（是此前義）。大鈔五
X10n0250_p0137a12║中以此二科配智相相續，相即法執，由潤業故（是此次義）。
X10n0250_p0137a13║具如前文（六中）。〔羈鞅〕廣韻云：馬絆曰羈。又絡馬頭曰
X10n0250_p0137a14║覊，絡牛頭曰鞅。〔疏展轉更依。〕欲與愛互相資假，成
X10n0250_p0137a15║一報命。於此異熟一報之上，又互資假成命，展轉不
X10n0250_p0137a16║已。〔人天別執苦業。〕或云人天字悞，宜云三塗。今謂
X10n0250_p0137a17║大分，言之總報。〔罪行〕准三塗，今以人天中別報苦
X10n0250_p0137a18║業，亦名罪行，謂下品者是也。以結云皆名罪行，故苦
X10n0250_p0137a19║罪行唯三塗。〔皆名〕兩字何設？如人中衣不蓋形，食
X10n0250_p0137a20║不充口，一生極苦難等，豈非亦別報之罪行乎？
X10n0250_p0137a21║〔經由於欲境起諸違順等。〕前科但指愛為本，欲助
X10n0250_p0137a22║愛心，更相資假，流轉不已。今科正說起業受報，謂由
X10n0250_p0137a23║欲境牽起內心，造種種業，受善惡不動業報。〔三界
X10n0250_p0137a24║惡果。〕三界字悞，宜云三塗。又苦取罪行，亦通人天，
X10n0250_p0137b01║此苦三界義可通。又亦可三塗是三界中惡果，不必
X10n0250_p0137b02║改也。〔淫盜綺語生，不善業偏增。〕生字悞也，當作三
X10n0250_p0137b03║字。〔十、重配十惡。〕已具前文（九末）。〔因貪瞋破戒，皆名
X10n0250_p0137b04║愛羅剎。〕羅剎啖人，以愛故啖。然貪是愛義，可見瞋
X10n0250_p0137b05║是違義。何名愛者？亦有因愛而瞋者，如護色故，瞋亦
X10n0250_p0137b06║是愛也。又十使中，前五鈍使即愛，後五利使即見，故
X10n0250_p0137b07║知瞋亦具愛義。〔因癡破戒，名見羅剎。〕生於異見，撥
X10n0250_p0137b08║棄因果，由癡故。如鈔云：其所依罪相，亦不離殺盜等。
X10n0250_p0137b09║〔經知欲可厭。〕一、怖彼三塗苦報故厭，二、善法熏聞
X10n0250_p0137b10║故厭。〔經復現天人。〕天即欲天。華嚴云：下品十善人
X10n0250_p0137b11║天因，中品十善聲聞因，上品十善菩薩因，上上品十
X10n0250_p0137b12║善佛因。〔疏：人間二苦。〕二字悞。大鈔云八苦，今鈔亦
X10n0250_p0137b13║然。〔五衰〕有大、小五衰。今即大五衰、小五衰者，正法
X10n0250_p0137b14║念經云：人中不持五戒，雖生天上，天福盡時，感五衰
X10n0250_p0137b15║相：一、天女奪其莊嚴，奉餘天子，由不持盜戒故。二、諸
X10n0250_p0137b16║天女等皆悉捨天子，共相娛樂，由不持邪婬戒故。三、
X10n0250_p0137b17║聞於諸天所說言音，生顛倒解，以謂惡罵，由不持妄
X10n0250_p0137b18║語戒故。四、其心迷亂，失於正念，由不持飲酒戒故。五、
X10n0250_p0137b19║奇命短促，速疾命終，還墮惡趣，由不持殺戒故。〔復
X10n0250_p0137b20║受陵蔑。〕華嚴音義云：陵，侵也。蔑，輕也。〔死墮苦〕上
X10n0250_p0137b21║二界亦有死墮之苦，如無聞比丘生無色界天，還亦
X10n0250_p0137b22║死墮。又有天福盡者，投於驢腹，因受三歸，再復天身。
X10n0250_p0137b23║〔疏：捨法，即四禪、八定。〕通論則四禪、八定皆捨法，別
X10n0250_p0137b24║論則唯第四禪，今約通論。〔疏樂捨之心。〕即行苦所
X10n0250_p0137c01║收。〔不動〕者，因果皆不動。因中不動，修寂靜行故；果
X10n0250_p0137c02║中不動，三災不能壞故。然第四鈔注云捨即禪定，有
X10n0250_p0137c03║將捨惡樂善之義。釋却云注之非者，悞也（已見六本）。〔八
X10n0250_p0137c04║定，四禪。〕（已見三末）。〔同以善等持為自性故。〕七種定中
X10n0250_p0137c05║第五云：心一境性，謂定心前後相似不易，故云心一；
X10n0250_p0137c06║得境之自性，故名境性。正唯第四禪根本定。約總相
X10n0250_p0137c07║言之，通於八定。俱舍出體云：是善性攝心一境性，同
X10n0250_p0137c08║以善等持為自性故（具如七末）。具支、不具支別故。就別言
X10n0250_p0137c09║之，色界具支故曰禪，無色界不具支但曰定（依此唯四禪、四
X10n0250_p0137c10║定）。支即四禪支。支者，因義、分義，合此支分為禪、定故。
X10n0250_p0137c11║大鈔（十九）云：諸論所釋不同，然禪支共有十八：初禪有
X10n0250_p0137c12║五，尋、伺、喜、樂、定；二禪有四，內、淨、喜、樂、定；三禪亦五，捨、
X10n0250_p0137c13║念、慧、樂、定；四禪亦四，捨、念、受、定。若十地論，每禪有四
X10n0250_p0137c14║支，即離障等三。其第四云：彼二依止，即對治、利益二
X10n0250_p0137c15║支之依止，謂定也。所離障無行體故，不言止、觀均別
X10n0250_p0137c16║故。〔梵語禪那，此云靜慮。〕靜即止，慮即觀，即止之觀，
X10n0250_p0137c17║即觀之止，故止觀均也。是故四禪即禪即定，若四無
X10n0250_p0137c18║色定，有靜無慮，止觀不均，有止無觀，但名定而不名
X10n0250_p0137c19║禪也。〔入二乘。〕入字悞也。大鈔又字為正，謂以六行
X10n0250_p0137c20║方便，欣三厭三。欣三謂淨妙離，厭三謂苦麤障。四禪
X10n0250_p0137c21║四空，各各具此六行。〔注：欣上淨妙離。〕大鈔云靜妙
X10n0250_p0137c22║利，悞也。〔有尋有伺。〕本用思（去聲）字，今直以伺字代之。
X10n0250_p0137c23║俱舍云：尋伺心麤細。尋謂尋求，伺謂伺察，即尋求伺
X10n0250_p0137c24║察。心之麤性名尋，心之細性名伺，能令一心成不麤
X10n0250_p0138a01║不細之性，故曰尋伺。古經論名覺觀。智論云：惡覺為
X10n0250_p0138a02║麤，善覺為細。〔雖欲、惡不善法，有尋、有伺，離生喜、樂，
X10n0250_p0138a03║住初禪。〕離欲惡不善法，即離障支。有尋伺，即修行
X10n0250_p0138a04║對治支。由此為因，故獲加行究竟果（是定）。離生喜樂，即
X10n0250_p0138a05║修行利益支，已獲得所希義故。言欲惡不善法者，瑜
X10n0250_p0138a06║伽云：一、煩惱欲，二、事欲。謂煩惱欲因所生種種惡不
X10n0250_p0138a07║善法，即身口意惡行。此意則總棄欲界諸惡不善，離
X10n0250_p0138a08║生喜樂。離者，離欲惡。樂者，輕安義。得大輕安，身心調
X10n0250_p0138a09║暢，有堪能故。住者，即安住義。滅尋伺〔內淨、一心定、
X10n0250_p0138a10║生喜樂、住二禪。〕滅尋伺即離障支，以此麤動亂二
X10n0250_p0138a11║禪，故須離也。此在初禪為能治，在二禪却是所治。內
X10n0250_p0138a12║淨一心即對治支，以捨、念、正知為體（此三法力微，故合為一支），但
X10n0250_p0138a13║離外尋伺。今名內淨相，復曰一心，唯意識行法塵故。
X10n0250_p0138a14║〔定生喜樂。〕者，覺觀心息故定生，內修此定喜樂生，
X10n0250_p0138a15║即利益支。智論云：欲界無定故，初禪但離生喜樂。今
X10n0250_p0138a16║由捨尋伺定故，從初禪定生喜樂，住二禪。〔離喜、住
X10n0250_p0138a17║捨、有念、正知、身受樂、住三禪。〕離喜即離障支，二禪
X10n0250_p0138a18║喜心分別想生動亂，三禪轉寂故須除遣。住捨有念
X10n0250_p0138a19║正知者，即對治三支。捨即行捨，即是大善中捨受，謂
X10n0250_p0138a20║捨彼喜過故。有念者即明記不忘故，謂念前喜過守
X10n0250_p0138a21║心一境。正知者即慧，謂正慧能對治喜踊浮動。身受
X10n0250_p0138a22║樂者即利益支，謂正對二禪喜心浮動故離喜凝寂，
X10n0250_p0138a23║雖是心樂亦名身受。〔斷樂先除苦，喜、憂滅，不苦不
X10n0250_p0138a24║樂、捨、念、清淨，住四禪。〕斷樂先除苦喜憂滅者，即離
X10n0250_p0138b01║障支。三禪殊勝之樂於此為害，以障四禪故須除遣。
X10n0250_p0138b02║先除者，憂苦喜三如次初二三禪已捨離，今但斷樂
X10n0250_p0138b03║而得此定。不苦不樂者，即利益支（利益在對治之前者，所對樂近憂苦
X10n0250_p0138b04║遠，故宜便對之）。捨念清淨者，即對治二支。然於色頂有二岐
X10n0250_p0138b05║路，已見前文（十中）。〔超過一切色想，滅有對想，不念種種
X10n0250_p0138b06║想，入無邊虗空，住無邊虗空處。〕超過一切色想者，
X10n0250_p0138b07║謂超有見、有對麤色想。此色是眼識所取，故云過眼
X10n0250_p0138b08║識相。小乘意云：以在欲、色界修起此定，不可便無色
X10n0250_p0138b09║身，但滅色想。大乘亦曰：實唯滅想。若超色相說無色
X10n0250_p0138b10║者，後滅空識，應無空識邪？（雖得四空處定，還在下二界受身，唯想色空故。）〔滅
X10n0250_p0138b11║有對想。〕者，謂滅無見有對色想，即耳鼻舌身四識
X10n0250_p0138b12║和合想滅也。〔不念種種想。〕者，謂不念無見無對細
X10n0250_p0138b13║色之想，即意識和合想滅也。法界所攝之法，是意識
X10n0250_p0138b14║所緣之色，故是色想滅，即離障支。不念含對治義。
X10n0250_p0138b15║〔入無邊虗空。〕者，即利益支，謂三色想絕，則入空理，
X10n0250_p0138b16║廓爾無邊故。〔住無邊虗空處。〕者，即對治、利益二支
X10n0250_p0138b17║之依止。謂外法所攝，其相無邊，以假想勝解觀察照
X10n0250_p0138b18║了無邊空相而修加行，引起初無色定，故說此名虗
X10n0250_p0138b19║空無邊處。處者，正理云：四空名處者，諸有情生長處
X10n0250_p0138b20║故。〔超空入無邊識處住。〕第二、識處超空，即離障支，
X10n0250_p0138b21║謂超一切虗空無邊處。須超彼空者，以外念麤故。見
X10n0250_p0138b22║彼外念麤，成分別過患（義含治支）。對〔入無邊識。〕者，即利
X10n0250_p0138b23║益支。前明捨外，今辨緣內。由假想力思惟觀察無邊
X10n0250_p0138b24║識相，由此加行為先，得入根本（即根本定，謂心一境性也）。〔超識
X10n0250_p0138c01║入無所有處住。〕第三、無所有處超識，即離障支。見
X10n0250_p0138c02║所離事念麤故，成分別過患（含對治支）。〔入無所有處。〕者，
X10n0250_p0138c03║即利益支。前以捨外緣內故為麤念，今無能取所取
X10n0250_p0138c04║內外皆無，是故此處為最勝捨，不復樂作無邊行想，
X10n0250_p0138c05║心於所緣捨諸所有寂然而住故。〔超此住非想非
X10n0250_p0138c06║想處。〕即第四非想非非想處，或名非有想非無想。
X10n0250_p0138c07║〔超此〕者，超無所有處，即離障支。見彼所離無所
X10n0250_p0138c08║有想，亦是麤念分別過患，即對治支。〔非想〕者、先入
X10n0250_p0138c09║無所有處定，超過一切所有想，今復超過無所有想
X10n0250_p0138c10║故。〔注：無下七地明了之想。〕者，出非有想之相，三界
X10n0250_p0138c11║九地非非相當第九地。今約八定而論，自第二地當
X10n0250_p0138c12║初禪離生喜樂地，至此是所離所超，故云無下七地
X10n0250_p0138c13║等。〔非非想。〕者，非如無想及滅盡定，一切諸想皆悉
X10n0250_p0138c14║滅盡，唯有微細想緣無想境轉故，即於此處起勝解，
X10n0250_p0138c15║則超近分而入根本。〔注：有昧劣想。〕者，出非非想之
X10n0250_p0138c16║相。前三是加行得名，此即當體受稱。
X10n0250_p0138c17║〔經不成聖道。〕若對人天而言，不成出世三乘聖道。
X10n0250_p0138c18║〔疏云：不了自心。〕者，約頓宗言之，謂不成圓頓聖果
X10n0250_p0138c19║也。〔心者，發心也。〕發字下脫一業字。〔疏如是貪欲，
X10n0250_p0138c20║有名鬼倫，無名天趣。〕彼經云：如是地獄、餓鬼、畜生、
X10n0250_p0138c21║人及神仙、天洎修羅，精研七趣，皆是惛沉，乃至皆由
X10n0250_p0138c22║殺、盜、貪欲。如是貪欲云云。彼疏（九上）云：舉四惡、三善之
X10n0250_p0138c23║二，結輪轉也。有貪欲、殺、盜名鬼倫，無則名天趣。有、無
X10n0250_p0138c24║相待，互成傾奪，升而復墜。〔若釋始終云：。〕大鈔云：前
X10n0250_p0139a01║釋始終云：次文既曰，又云前字為正。〔若但取文用。〕
X10n0250_p0139a02║大鈔云文同，誤也。〔經顯出五性。〕前有四問：一問輪
X10n0250_p0139a03║迴根本，二問有幾種性，三問修佛菩提幾等差別，四
X10n0250_p0139a04║問迴入塵勞幾種方便。今科四問，來為二事，謂斷輪
X10n0250_p0139a05║迴心，修悲智行。二科各二，以成四問四答。初科二答：
X10n0250_p0139a06║初推本末令斷，答初問。〔二、明種性令知。〕令知，答次
X10n0250_p0139a07║問。次科二答：初、悲答第四問，二、智答第三問。大疏：依
X10n0250_p0139a08║此科外，別約一義：前五道業報答第二輪迴種性，此
X10n0250_p0139a09║五性答第三修佛菩提，以文中說修證故。前問幾等，
X10n0250_p0139a10║此答五種故。後文不言幾種，非答此故。有此三義，應
X10n0250_p0139a11║答菩提。然有五義，故今科為正：一、本疑修行者輪迴，
X10n0250_p0139a12║不疑五道。（疑云：經教只說五道輪迴，今何說三乘皆是輪迴？故問修行者輪迴有幾種。）二、
X10n0250_p0139a13║文中標以貪欲，釋以二乘、外道，不應是答佛菩提。三、
X10n0250_p0139a14║結云：是名眾生五性，不言菩提五等。四、本問輪迴有
X10n0250_p0139a15║二：初問斷輪迴根本，後問輪迴有幾種性。佛言：愛為
X10n0250_p0139a16║根本。即答第一斷輪迴根本。至此顯出五性，便答第
X10n0250_p0139a17║二輪迴有幾種性。次答第四迴入塵勞幾種方便。（即大
X10n0250_p0139a18║悲科。）次答第三修佛菩提幾等差別。（即大智科。）若將此五性
X10n0250_p0139a19║為答菩提問，令剩一段經文也。問：本問修佛菩提幾
X10n0250_p0139a20║等差別，今答不云幾等，何耶？答：如答迴入塵勞幾種
X10n0250_p0139a21║方便，亦云唯以大悲方便，皆將一道攝於差別。悲、智
X10n0250_p0139a22║例等，不應疑也。（上即疏文。鈔釋云：）一道攝差別者，唯稱覺性
X10n0250_p0139a23║用心，是修佛菩提中一道；唯以大悲方便，是教化眾
X10n0250_p0139a24║生中一道；發願求支、離邪斷障、解脫證覺，是菩提中
X10n0250_p0139b01║差別；示現種種形相、逆順境界，是化生中差別。皆一
X10n0250_p0139b02║道而起差別，方是真修菩提、真度眾生。悲、智例等者，
X10n0250_p0139b03║悲謂化生，智謂菩提。以疏科二問束為悲、智，故此云
X10n0250_p0139b04║耳。皆問幾，答唯一道，故云例等。五、若將菩提性及最
X10n0250_p0139b05║後文修證俱答菩提，二文何異？經宗簡要，豈合重繁？
X10n0250_p0139b06║合取行相雖同，根本全別。五、性中修證由本貪欲，後
X10n0250_p0139b07║文說修證依大圓覺起增上心故。依今科之，則文不
X10n0250_p0139b08║重繁，但緣不了本覺。問：五性是此經說，今指學者不
X10n0250_p0139b09║了本覺，何邪？答：五性之人是過去、今生習學三乘權
X10n0250_p0139b10║教之者，此經但說彼差別之人從凡至聖修證行相，
X10n0250_p0139b11║不是此經令依五性習學也。故下偈云：不因差別性
X10n0250_p0139b12║皆得成佛道。即知佛意泯彼五性，令悟性耳。〔注：頓
X10n0250_p0139b13║宗了眾生本有覺性。〕問：今揀何教邪？答：若約五性
X10n0250_p0139b14║定別，唯揀法相終教，顯如來藏性非五性定別，故不
X10n0250_p0139b15║揀之。若約頓宗了悟覺性之機，剏初發意唯是菩薩，
X10n0250_p0139b16║有異於漸，亦揀終教。何者？從教所被是三乘漸機故。
X10n0250_p0139b17║〔經：一者、理障礙正知見。〕取根本無明及六染中一
X10n0250_p0139b18║分不覺義，為現障之體。〔經二者事障續諸生死。〕唯
X10n0250_p0139b19║取六染中一分相生義為事障之體。二障有體有義，
X10n0250_p0139b20║義同唯識。此經二障體在起信，義同唯識。體在起信
X10n0250_p0139b21║者，若別指配即次前所釋，若總指者即根本無明及
X10n0250_p0139b22║六染心各二義是。此經二障體義同唯識者，今經理
X10n0250_p0139b23║障即彼所知障，即事障即彼煩惱障，染心等各一分
X10n0250_p0139b24║義。〔注：今取相生也。〕多却今取以下五字。何者？若大
X10n0250_p0139c01║疏總指已，別指配，云：今取相生義，即此經事障；取餘
X10n0250_p0139c02║一分不覺義及根本無明，皆是此經理障。今鈔無別
X10n0250_p0139c03║指配，豈當著此五字？校勘之悞也。或云：染心各一分
X10n0250_p0139c04║義之六字，并餘所注亦多却。然此說頗有理，但恐是
X10n0250_p0139c05║別指配義，傳寫之脫略，義不全耳。〔亦無所因由。〕多
X10n0250_p0139c06║一所字。〔注：若準依法相宗說，則二障數同用別。〕準
X10n0250_p0139c07║字悞也。大鈔用唯字，二障屬俱生。約人執、法執，引生
X10n0250_p0139c08║二障，具如次文。〔染心義者，名煩惱礙，能障真如根
X10n0250_p0139c09║本智故。〕起信約相違義，故煩惱礙障根本智。煩惱
X10n0250_p0139c10║礙是對散動義，根本智是寂靜義，動靜相違，故立為
X10n0250_p0139c11║障。〔注：即經中智字等。〕今經約能所迷義，故以根本
X10n0250_p0139c12║智斷理障，以後得智斷事障。由根本智即經中知字，
X10n0250_p0139c13║後得智即經中見字故。又經雖但云理障，而實通於
X10n0250_p0139c14║理事，故知見俱通。謂理障即知見之性，事障即知見
X10n0250_p0139c15║之相。無明為智礙，能障自然業智。無明是闇鈍義，後
X10n0250_p0139c16║得智是聰明義。明闇相違，故立為障。經雖但云理障，
X10n0250_p0139c17║而實通於理事。無明不但為理障，亦通事障。起信局
X10n0250_p0139c18║於事，取無明為事障。今經但云理事障，釋義兼通事
X10n0250_p0139c19║障。〔問：准論配經障，真如智全合取為理障等。〕全合
X10n0250_p0139c20║取者，謂若取煩惱礙，能障真如智，全合取二分為理
X10n0250_p0139c21║障等，當用全字。若取無明為智礙，能障世間智，但云
X10n0250_p0139c22║合取，謂合當也，不必用全字。大疏既無，今鈔多却。又
X10n0250_p0139c23║此中問意：若以論配經，合當全取煩惱礙為理障，智
X10n0250_p0139c24║礙為事障。如何如上配經，與起信不同邪？答意云：緣
X10n0250_p0140a01║此經二障，體雖同起信，義同唯識，故與論參差。義同
X10n0250_p0140a02║唯識者，由彼煩惱、所知二障，義與此經同，故以此參
X10n0250_p0140a03║差。（然今二義，後義為正。）〔注：與唯識義意稍殊。〕唯識所知障，以
X10n0250_p0140a04║法執為體，唯障大乘聖道，不招生死，即次五染。彼煩
X10n0250_p0140a05║惱障，即我執為體，通障三乘聖道，能招生死，即第一
X10n0250_p0140a06║染，謂計名執取。然彼事障不到三細，理障不到三細
X10n0250_p0140a07║之前，其所障之心即妄心。若性宗根本無明，在三細
X10n0250_p0140a08║之前，事障通之，理即真心，故云稍殊。〔注：即前上對。〕
X10n0250_p0140a09║前即指次前。然通釋理事二障等文，即前上對者，理
X10n0250_p0140a10║事二障俱名無明。〔即前下對。〕者，理事二障，俱名煩
X10n0250_p0140a11║惱。〔注：成前上句。〕即次前文六染却障真如智。〔成
X10n0250_p0140a12║前下句。〕者，即次前文無明却障世間智。〔疏：此皆新
X10n0250_p0140a13║熏，不同法相宗本有之說。〕性相二宗，皆說新熏本
X10n0250_p0140a14║有。但相宗新熏有五，本有亦五。性宗則新熏有五，本
X10n0250_p0140a15║有無二（已見五末）。〔四同一異。〕前鈔所列第五、無性，今云
X10n0250_p0140a16║外道性者，前據權宗，今據當宗故。由彼權宗實有五
X10n0250_p0140a17║性，故立無性闡提，永不成佛。性宗本有、無二，故云五
X10n0250_p0140a18║性俱可成佛。立外道性，以示其邪熏耳。〔但是傍說
X10n0250_p0140a19║有五類人。〕大鈔云：一類人義雖俱通，不若五字。〔非
X10n0250_p0140a20║佛教示令如是如是修證也。〕菩薩問云：於諸輪迴
X10n0250_p0140a21║有幾種性？科答云：明種性令知。謂說此五性名相令
X10n0250_p0140a22║知，不是究竟，非佛教令如是修證。〔不者甚難。〕不（上聲）。
X10n0250_p0140a23║大鈔則云：不然，則義甚難。然則義俱可通。〔疏：未能
X10n0250_p0140a24║除三細。〕且就深義說，其實智相、相續相亦未除斷。
X10n0250_p0140b01║聲聞唯斷第一執相應染，不受分段生死，故出離三
X10n0250_p0140b02║界。然障有事理，執有人法，煩惱有現行習氣，生死有
X10n0250_p0140b03║分段變易。此四對中，二乘唯斷於前，未斷於后。
X10n0250_p0140b04║〔經聲聞、緣覺。〕取理果同故合之，教行別故開之，由
X10n0250_p0140b05║是經教或開或合。芝園新記破圭峰者，不善佗宗之
X10n0250_p0140b06║失也。〔經：欲汎如來大圓覺海乃至即入如來微妙
X10n0250_p0140b07║圓覺滿足菩提。〕即五性中菩薩性。問：經云即入圓
X10n0250_p0140b08║覺，疏云約入地等，以非所揀也。細評經意，豈非令如
X10n0250_p0140b09║是修證邪？答：鈔中明言但是明分別五性，非令如是
X10n0250_p0140b10║修證。彼之受熏、欣趣雖有淺、深，由不先了悟覺性，故
X10n0250_p0140b11║俱屬所揀。雖屬所揀，除病不除法。〔經皆證圓覺，疏
X10n0250_p0140b12║云：譯經訛也。應云：證諸眾生皆有圓覺。〕謂以己自
X10n0250_p0140b13║證圓覺，知一切有情無不是覺，非眾生皆證也。相傳
X10n0250_p0140b14║云：有人舉此問一禪德圭山云：證諸眾生皆有圓覺，
X10n0250_p0140b15║當否？答云：淨名經云：眾生如，草木如。彼若可改，此亦
X10n0250_p0140b16║改。又手鑑舉圭峰疏已云：噫！圭山疏序既云心本是
X10n0250_p0140b17║佛，那得輙改？經云：一切眾生即寂滅相。故知譯經不
X10n0250_p0140b18║訛。議曰：疏主正依華嚴經云：一切眾生具有如來智
X10n0250_p0140b19║慧德相，但以妄想顛倒執著，不能證得。以此證之，即
X10n0250_p0140b20║知具有與證得，安得非異？今約修證圓覺，豈與具有
X10n0250_p0140b21║佛性雷同者哉？然疏主獨於此經英悟絕倫，前無古
X10n0250_p0140b22║人，后無求者，豈與才所應議耶？二公還敢加誣華嚴
X10n0250_p0140b23║乎？〔經：便有頓漸，乃至皆成佛果。疏云：反明不遇勝
X10n0250_p0140b24║緣成小。文無者，略也。〕經標頓漸遇教，及乎文中唯
X10n0250_p0140c01║說不定性中菩薩頓成，不言二乘漸入者，由前已說
X10n0250_p0140c02║二乘漸入，故影略之耳。〔經遇邪見者。〕此即邪師外
X10n0250_p0140c03║道，非十惡五逆，愚癡邪見。〔疏：既識輪迴之病。〕三塗
X10n0250_p0140c04║外道，心行俱除。人天二乘已去，俱除其心，不除其行，
X10n0250_p0140c05║謂除病不除法也。〔疏：即須依解修行。〕文殊章是圓
X10n0250_p0140c06║信，普賢章已後，至今悲智之前，竝屬圓解，今當修行。
X10n0250_p0140c07║悲智即內心，修行即外行。即約四科之勢，從先未證
X10n0250_p0140c08║入者，到此方是依解修行，與三重因地大分是同。今
X10n0250_p0140c09║文即修菩薩行，悲智已前，近止佛答彌勒所問，即發
X10n0250_p0140c10║菩提心。文殊章即了悟覺性。〔疏唯用此二。〕此二即
X10n0250_p0140c11║大悲方便。方便是智，若無方便之智，即成愛見之悲。
X10n0250_p0140c12║〔經住佛圓覺。〕具大智故，發大誓願，住佛圓覺。又圓
X10n0250_p0140c13║解即是住佛圓覺，一切下凡終日圓覺而不能住持
X10n0250_p0140c14║圓覺者，由不能圓解故。〔經：莫值外道及與二乘。〕前
X10n0250_p0140c15║說五性三乘俱是輪迴，今唯不隨二乘外道，不揀菩
X10n0250_p0140c16║薩者，約事唯破二乘之謂也。
X10n0250_p0140c17║
X10n0250_p0140c18║圓覺疏鈔隨文要解卷第十一