X10n0250_p0140c19║
X10n0250_p0140c20║
X10n0250_p0140c21║
X10n0250_p0140c22║圓覺疏鈔隨文要解卷第十二
X10n0250_p0140c23║沙門凊遠　述
X10n0250_p0140c24║〔所作不是隨情情者。〕次情字上脫一隨字，大鈔者
X10n0250_p0141a01║有之，義俱可通。〔五陵煙月。〕五陵皆在長安之北，即
X10n0250_p0141a02║古帝王山陵所在也。如高帝葬長陵，惠帝葬安陵，景
X10n0250_p0141a03║帝葬陽陵，武帝葬茂陵，昭帝葬平陵。坡詩云：五陵多
X10n0250_p0141a04║豪士。古詩云：五陵煙月多年少。往往或容豪傑之葬，
X10n0250_p0141a05║或貶謫於此，或棄官隱遁於此者。〔疏略分修證之
X10n0250_p0141a06║位。〕若一道竪論此章屬解，威德已下屬行。今取普
X10n0250_p0141a07║賢已下四章，是上根修證緣普眼觀成，同佛剛藏發
X10n0250_p0141a08║難佛答。種種取捨皆是輪迴，已顯覺智之源，故彌勒
X10n0250_p0141a09║所問復究輪迴之本，但是普眼章中餘義。既起觀行
X10n0250_p0141a10║必有修證位次，從凡至聖如何差別？故云修證位次。
X10n0250_p0141a11║言略分者，如華嚴瓔珞等經廣明地位，今經略明之
X10n0250_p0141a12║耳。
X10n0250_p0141a13║〔經不思議事。〕大疏云：何名不思議？心言罔及故。何
X10n0250_p0141a14║法不思議？謂前輪迴本末、種性差別，即經事字。何故
X10n0250_p0141a15║不思議？同今疏云云。彼具三義，今唯第三。〔疏：立相
X10n0250_p0141a16║迢然，破相俱絕。〕但揀立相、破相，不揀終教者，約空、
X10n0250_p0141a17║性、相三宗對說故（迢字宜作條）。〔疏此之前。〕此字悞也。大
X10n0250_p0141a18║疏云：比之。〔疏：蕩除細惑。〕彌勒章。斷二障根本微細
X10n0250_p0141a19║惑，故得大饒益。〔序及玄談，已明言此是別教一乘。〕
X10n0250_p0141a20║問：序及玄談何處說是別教耶？答：序即性起為相處，
X10n0250_p0141a21║謂別教性起義，結指所詮以歸當部等。玄談即乘攝
X10n0250_p0141a22║中一乘所攝處，謂是會三所歸之一等。如大鈔七云：
X10n0250_p0141a23║經含性相權實，是圓頓宗。具在教起因緣第七段中，
X10n0250_p0141a24║已如前說（二初二末）。有謂大鈔云頓教，今云頓別教者，別
X10n0250_p0141b01║字之錯即是頓字。今謂大鈔止有頓漸、淨穢二對，故
X10n0250_p0141b02║云頓教。今鈔加同別一對，而謂別字之錯者，何止別
X10n0250_p0141b03║字之錯乎？亦多却一乘非法華通教等十五字也。有
X10n0250_p0141b04║謂別教者，即別為一類離念之機，故云別教非同別。
X10n0250_p0141b05║今謂此是古人之陳言，知其非者，適足以發笑，豈應
X10n0250_p0141b06║猶坐比邪？吾宗止有圓別之別，天台有歷別，不謂又
X10n0250_p0141b07║立離念之機之別。若爾，諸祖立教處何不言邪？殊不
X10n0250_p0141b08║知吾宗有此說者，正緣天台不立頓教，故云五時之
X10n0250_p0141b09║外，二十餘部頓經別為一類離念之機，而說不有此
X10n0250_p0141b10║門，逗機不足。若見此別字，便謂以此立別教者，亦何
X10n0250_p0141b11║異易簡折薪，遇同字即謂同教耶？有謂此經是異時
X10n0250_p0141b12║三乘，屬法華破會者，猶可笑也。其異時三乘，即戒賢
X10n0250_p0141b13║三時之初二時也。祖師已將法華難破，豈當特違耶？
X10n0250_p0141b14║又況圭山謂是別教一乘對揀，法華同教一乘謂是
X10n0250_p0141b15║頓教對揀，汝謂屬彼通教破會，何參商之太甚乎？去
X10n0250_p0141b16║情思之
X10n0250_p0141b17║〔經非性性有。〕非性者，非前五性及差別之性，同金
X10n0250_p0141b18║剛十七疑。法身非相好，謂金師子色。性有者，差別性
X10n0250_p0141b19║皆有。圓覺同彼相好，非不法身謂師子有金也。又非
X10n0250_p0141b20║性是以理奪事，性有是依理成事。〔經循諸性起。〕循
X10n0250_p0141b21║者，隨也。謂覺性不守自性，隨諸差別之性，差別性起
X10n0250_p0141b22║時，全覺性起，覺性平等，無取證者，如眼自不見眼耳。
X10n0250_p0141b23║〔對待得名。〕大鈔云對待假名，然二俱可通。〔倒似
X10n0250_p0141b24║岸移，隱於住相。〕大鈔云：倒似執蛇，隱於繩相。然義
X10n0250_p0141c01║意不別，但以字不若似字，此是遍計義。鏡像脩證，是
X10n0250_p0141c02║依他義。〔疏：一分塵盡。〕頓教頓斷障習，今云一分者，
X10n0250_p0141c03║約行布義故。〔疏夢渡大河。〕大經疏（三十八）：八地經顯
X10n0250_p0141c04║七地已前皆夢中修道，具云：譬如有人夢中見身墮
X10n0250_p0141c05║在大河，為欲渡故，發大勇猛，施大方便，即便覺寤。既
X10n0250_p0141c06║覺寤已，所作皆具息云云。疏云：喻前正行廣大也。論
X10n0250_p0141c07║云：示此行護彼過想者，非無此地，無功智故。如從夢、
X10n0250_p0141c08║寤，雖無夢、想，非無寤、想，但此行寂滅，故云所作皆息。
X10n0250_p0141c09║鈔云：即喻前意，雖無夢、想，喻護彼過想。〔小乘果別。〕
X10n0250_p0141c10║今約成佛義，小乘不成佛，故云果別。〔唯識五位。〕為
X10n0250_p0141c11║迴心二乘，說一資粮位，資益己身之粮，方至彼果。即
X10n0250_p0141c12║福德智慧二種，是菩提涅槃道路之資糧。唯識論云：
X10n0250_p0141c13║從發深固大菩提心，乃至未起順決擇識，求住唯識
X10n0250_p0141c14║真勝義性，齊此皆資糧位。即地前四十心，謂信住行
X10n0250_p0141c15║向。然彼已前八六四二十千劫，皆不入此，即外凡位。
X10n0250_p0141c16║亦云遠方便，謂十千劫修十信等。言已前不入者，會
X10n0250_p0141c17║聲聞迴心向大耳。〔為趣正覺等。〕釋資糧順解脫。為
X10n0250_p0141c18║求菩提故，為度有情故，修習福智二種資糧，勤求解
X10n0250_p0141c19║脫，由此亦名順解脫分。此菩薩因依善友，於唯識義，
X10n0250_p0141c20║雖深信解，未能了能所取空，多住門外，於二取隨眠，
X10n0250_p0141c21║猶未能伏滅，令其不起現行。言二取者，即能所取也。
X10n0250_p0141c22║隨眠者，二取習氣也。隨逐有情，眠伏藏識二障種子
X10n0250_p0141c23║（二現行雖伏，其細者及二隨眠，止觀力微，故未能伏斷）。〔二、加行位。〕順解脫分
X10n0250_p0141c24║既圓滿已，隨順通達真如，捨離二種能所取故，證無
X10n0250_p0142a01║所得。能入見道加行者，以近見道故，是見道之加行
X10n0250_p0142a02║故。〔尋思〕尋思有四，謂尋思名（一也）、義（二也）、自性（三也）、差別
X10n0250_p0142a03║（四也）、假有實無。謂推求行相、方便因相，說名尋思。名者，
X10n0250_p0142a04║謂色、受等名。推求諸法名身、句身、文身自相，皆不實
X10n0250_p0142a05║名，召諸法勝故，但云尋思於名。義者，如名身等所詮
X10n0250_p0142a06║蘊、處、界等得，若體若義，總名為義。由義寬通故，但名
X10n0250_p0142a07║尋思於義。此中唯觀妄情所執能詮、所詮，謂所取無
X10n0250_p0142a08║故空，於遍計所執無非依佗，故言假有實無。一切有
X10n0250_p0142a09║為法，皆義中攝。自性通二，謂名自性、義自性。差別亦
X10n0250_p0142a10║二，謂名差別、義差別。開之成六，今合之為四。〔煗注：
X10n0250_p0142a11║依明得定，發下尋伺。〕（次前及大鈔用思字，却恐人作平聲，故用義大同。）明
X10n0250_p0142a12║得是定，尋思是慧，故名為發明，是無漏慧。初得無漏
X10n0250_p0142a13║慧之明相，故云明得，明得之定也。明與煗，從喻為名。
X10n0250_p0142a14║明者，如日初出，先有明相。煗者，如鑽火欲出，先有煗
X10n0250_p0142a15║觸。聖位見道，如日如火，故謂慧日道火也。〔頂注依
X10n0250_p0142a16║明增等。〕觀所取名義等四法，皆自心變，假施設有，
X10n0250_p0142a17║實不可得，但以伏除所取難故，分上下二位。尋思位
X10n0250_p0142a18║極，故復名頂，頂是極義。明相轉盛，復名明增。〔忍注：
X10n0250_p0142a19║依印順定發下如實智等。〕前煗頂觀所取假有，此
X10n0250_p0142a20║智忍可前境離識非有。所取空已，復能遍知能取亦
X10n0250_p0142a21║空，了知內識及所變相互不相離，如幻事等。〔忍〕者，
X10n0250_p0142a22║樂也、印也、順也。順通二義：一、樂唯中忍，二、印順初。後
X10n0250_p0142a23║合但言印順定也。又差別相言之，下忍名印，前所取
X10n0250_p0142a24║無故；中忍名樂順，樂無能取，順修彼故；上忍但名印
X10n0250_p0142b01║順，印能取無，順彼故。合三忍名印順定。〔世第一注，
X10n0250_p0142b02║依無間定發上如實智等。〕前上忍唯印能取空，今
X10n0250_p0142b03║二空雙印（鄰於見道故），從此無間必入見道，故立此名（無間
X10n0250_p0142b04║即定無間之定，二義皆通）。異生法中此最勝故，名世第一法。〔印
X10n0250_p0142b05║無二取。〕者，煗、頂及下忍伏除所取，中忍、上忍伏除
X10n0250_p0142b06║能取，今雙伏除二取。言伏除二取者，唯分別及二現
X10n0250_p0142b07║行，非俱生及二種子。順決擇分者，決擇是智，即擇法
X10n0250_p0142b08║也。決擇即分，名決擇分。決揀疑品，彼猶豫故；擇揀見
X10n0250_p0142b09║品，彼不擇故。疑品擇而不決，見品決而不擇，故此智
X10n0250_p0142b10║品名決擇分。分是支義、因義，即擇法覺支。〔三、通達
X10n0250_p0142b11║位。〕初照理故，亦名見道。位地有三心，謂入心、住心、
X10n0250_p0142b12║出心。此初地入心見道有二：一、真見道，以無分別智
X10n0250_p0142b13║為體，實證二空所顯真理，實斷二障分別隨眠（種子）。二、
X10n0250_p0142b14║相見道有二：一、辨三心，二、辨十六心（十六心亦同小乘四諦行相）。
X10n0250_p0142b15║具如大鈔（二十一）。〔四、修習位。〕從初地住心至金剛無
X10n0250_p0142b16║間分齊，即十地滿等覺位中金剛喻定現在前時，無
X10n0250_p0142b17║間道中惑盡，解脫道中得究竟果，今是因位故至無
X10n0250_p0142b18║間道。為欲證轉依果故，數數修習無分別智故，名修
X10n0250_p0142b19║習位。〔斷除障。〕除字悞也。大鈔云：餘障，此是見道所
X10n0250_p0142b20║斷二障，分別隨眠餘之障，故云餘障，即俱生二障種。
X10n0250_p0142b21║〔證二轉依。〕有二：一、總為別依，二、本為末依（謂轉捨、轉得、轉
X10n0250_p0142b22║滅、轉證）。初、總為別依者，論云：此能捨彼二麤重故，便能
X10n0250_p0142b23║證得廣大轉依。依謂所依，即依他起與染淨為依（染即
X10n0250_p0142b24║遍計，淨即圓成）。轉謂二分：轉捨、轉得。由數修習無分別智，斷
X10n0250_p0142c01║本識中二障麤重，故能轉捨依他起上遍計所執，及
X10n0250_p0142c02║能轉得依佗起中圓成實性（流轉還滅依也，即所捨所得）。由轉煩
X10n0250_p0142c03║惱得大涅槃，轉所知障證無上菩提。二、本為末依者
X10n0250_p0142c04║（即真如為迷悟所依也），或依即是唯識真如，生死涅槃之所依
X10n0250_p0142c05║故。迷此真如受生死苦，悟此真如得涅槃樂。今由斷
X10n0250_p0142c06║二麤重故，轉滅依如生死，轉證依如涅槃。此修習位
X10n0250_p0142c07║說能證得，非已證得，以是因位攝故，要成佛方證故。
X10n0250_p0142c08║〔五、究竟位金剛心後。〕者，出前因位也。〔解脫道。〕者，
X10n0250_p0142c09║得二果之初也。盡未來際，皆此位收。〔攝論四地。〕一、
X10n0250_p0142c10║勝解脫行地。慈恩以此地攝唯識資糧、加行二位。大
X10n0250_p0142c11║鈔云：今詳諸文，初地但是三賢，無加行地也。餘三地
X10n0250_p0142c12║同前，謂見道地、修道地、究竟地。然此三地亦不全同
X10n0250_p0142c13║（云云）。瑜伽七地為直進人始教，以信成位，故開為一
X10n0250_p0142c14║位：一、種性地（十信），二、勝解行地（三賢），三、淨勝意樂地（初地），四、
X10n0250_p0142c15║行正行地（二至七地），五、決定地（八地），六、決定行地（九地），七、到究
X10n0250_p0142c16║竟地（十地及佛）。又彼瑜伽說十二住與七地大略相似，但
X10n0250_p0142c17║開依十二：一、種性住（十信），二、勝解行住（三賢），三、極喜住，四、
X10n0250_p0142c18║增上戒住，五、增上心住，六、覺分相應增上慧住，七、諸
X10n0250_p0142c19║諦相應增上慧住，八、緣起流轉止息相應增上慧住
X10n0250_p0142c20║（上三合之，總名增上慧住），九、無相有功用住，十、無相無功用住，十
X10n0250_p0142c21║一、無礙解住，十二、最上菩薩住，十三、最上如來住。或
X10n0250_p0142c22║十二住就因位說，或十三住通果位說，第三已去如
X10n0250_p0142c23║次是十地。此上攝論四地、瑜伽七地、十三住等竝不
X10n0250_p0142c24║立加行。仁王瓔珞、華嚴等所說地位悉不立加行，以
X10n0250_p0143a01║十地中地地有加行，為入地方便故。如華嚴地地有
X10n0250_p0143a02║文，皆在當地文初所說。問：初地加行許非聖人，二地
X10n0250_p0143a03║已去加行豈是凡夫耶？答：二地已去各未證本地真
X10n0250_p0143a04║如時，何妨有漏心同凡夫，以非一人次第而證故（大鈔
X10n0250_p0143a05║二十一）。〔仁王五忍〕演義引彼經云：佛言：大王！五忍是
X10n0250_p0143a06║菩薩法，謂伏忍上、中、下（三賢），信忍上、中、下（初三地），順忍上、
X10n0250_p0143a07║中、下（四、五、六地），無生忍上、中、下（七、八、九地），寂滅忍上、中、下（十地、等覺、
X10n0250_p0143a08║妙覺）。然彼十五忍，今鈔寂滅忍，注唯言上、下。大鈔亦引
X10n0250_p0143a09║彼經所結十四忍，又云是十四法門。此、彼不同者，瑜
X10n0250_p0143a10║伽十二、十三之謂也。伏忍唯三賢，不開十信者，由終
X10n0250_p0143a11║教以本位攝方便故，沒於信名；以方便攝本位故，即
X10n0250_p0143a12║十住名十信。彼經偈云：伏忍聖胎三十人十信十止
X10n0250_p0143a13║十堅心。又彼十三法師亦不開信，只以十信為種性
X10n0250_p0143a14║位，義同伏忍：一、習種性，二、性種性，三、道種性（已上三賢），四、
X10n0250_p0143a15║善覺（初地），五、德慧（二地），六、明慧（三地），七、爾𦦨，亦云𦦨慧（四地），八、
X10n0250_p0143a16║勝達（五地），九、常現真實（六地），十、玄達（七地），十一、等覺（八地），十二、
X10n0250_p0143a17║慧光神變（九地），十三、觀佛菩薩（義當十地及等覺、佛除也）。〔瓔珞六
X10n0250_p0143a18║種性。〕即本業經別譯，亦不開信。一習種性，二性種
X10n0250_p0143a19║性，三道種性（已上三賢），四聖種性（十地），五等覺性，六妙覺性
X10n0250_p0143a20║（前四總收大位，後二因圓果滿）。復名六堅，謂信堅、法堅、修堅、德堅、頂
X10n0250_p0143a21║堅、覺堅。復名六忍，謂信忍、法忍、修忍、正忍、無垢忍、一
X10n0250_p0143a22║切智忍。復名六慧，復名六觀（云云）。〔天台六即〕一、理
X10n0250_p0143a23║即：一念心即如來藏，如故即空，藏故即假，理故即中。
X10n0250_p0143a24║二、名字即：理雖即是，日用而不知，以未聞三諦，全不
X10n0250_p0143b01║識佛法。如牛、羊眼，不解方隅，於名字中通達了知一
X10n0250_p0143b02║切法皆是佛法。是為名字即菩提。三、觀行即：若但聞
X10n0250_p0143b03║名、口說，如虫食木，偶得成字，是虫不知是字、非字。既
X10n0250_p0143b04║不通達，寧是菩提？必須止、觀明了，理、慧相應，所行如
X10n0250_p0143b05║所言，所言如所行，心、口相應。是為觀行即菩提。四、相
X10n0250_p0143b06║似即：逾觀，逾明，逾止，逾寂，如射鄰的，名相似觀慧。一
X10n0250_p0143b07║切世間生產、事業亦不違背。是為相似即菩提。五、分
X10n0250_p0143b08║真即：因相似觀力，銅輪位初破無明，見佛性，開寶藏，
X10n0250_p0143b09║顯真如，名發心住。乃至覺無明微薄，智慧轉著，如十
X10n0250_p0143b10║四夜月，光垂圓闇，卒盡能八相成道等。六、究竟即：等
X10n0250_p0143b11║覺一轉，入於妙覺，智光圓滿，不復可增，名等提果。總
X10n0250_p0143b12║以譬喻：如貧家寶藏，而無知者，（理即）知識示之，即得知，
X10n0250_p0143b13║（名字）耘除草穢，而掘出之，（觀行）漸漸得近，（相似）近已藏開，（分真）
X10n0250_p0143b14║盡取用之，（究竟）見大經疏。（二十七）鈔：（二十五）
X10n0250_p0143b15║〔頓教無位之位。注：無位者，乃至本來平等同一覺
X10n0250_p0143b16║故，經即就實無證。〕謂無取無證等。科云：圓覺無證。
X10n0250_p0143b17║又：〔約妄說別。〕經云：〔眾生迷倒，乃至於滅未滅，妄
X10n0250_p0143b18║功用中，便顯差別。〕科云：對機說證。然即此已見無
X10n0250_p0143b19║位之位，行相何必異說？廣如前辨。（三初）〔注：後兩重說
X10n0250_p0143b20║平等因果。〕重字誤也，當用品字。自第二會說十信
X10n0250_p0143b21║已後，次第說住、行、向、地。至第七會，初六品說等覺，即
X10n0250_p0143b22║差別因。第七會中品說妙覺，即差別果（不思議法品、隨好品、十身
X10n0250_p0143b23║相海品）。第七會中，普賢行品說平等因，出現品說平等
X10n0250_p0143b24║果，故云後兩品。〔解心破倒正等法為解。〕破字悞也。
X10n0250_p0143c01║大鈔用數字，又多却等法二字，雖大鈔有之，除却為
X10n0250_p0143c02║妙。或者移等法二字於倒正之上，義亦可通。〔不妨
X10n0250_p0143c03║有悟人。〕人字悞也。大鈔云：悟入。〔此句我見者，是第
X10n0250_p0143c04║七識中四惑之一數。〕疏：有二義：一、上句我體元無，
X10n0250_p0143c05║妄想為有；次句由妄執，故生愛；二、約能、所執以釋，謂
X10n0250_p0143c06║上句我體即所執，下句我見即能執。我見是第七識
X10n0250_p0143c07║中四惑之一數。又亦可二句通配四惑。然大疏初義
X10n0250_p0143c08║是同，第二義約能、所執，文相亦同。所不同者，云我見
X10n0250_p0143c09║是別境中慧，故無著金剛論以為法執。又亦二句通
X10n0250_p0143c10║配四惑，全同今鈔。良由能執可通第七識中四惑之
X10n0250_p0143c11║一，亦可通別境中慧，故影略之耳。辯疑悞謂後人改
X10n0250_p0143c12║易自是第七識乃至有此四惑故二十六字應削去，
X10n0250_p0143c13║却添大疏我見是別境中慧等十七字。今謂若非疏
X10n0250_p0143c14║主自意，後人焉敢若此！〔日光隙塵之喻。〕漸宗坐禪
X10n0250_p0143c15║人初學，坐者白師云：自從息念已來，想念紛然，不知
X10n0250_p0143c16║是何惡業？師云：如隙中日光，光中有無量輕塵紛擾，
X10n0250_p0143c17║然滿屋總是此塵，但闇時不覺，遇日光則見。汝藏識
X10n0250_p0143c18║心念數如塵沙，此迷不覺，今因息念分有功用，故覺
X10n0250_p0143c19║之耳。〔釋偈義意開而用之。〕開字悞也。大鈔用間字。
X10n0250_p0143c20║〔證理行相。〕此下脫二十四字。大鈔有二：證、理、行相。
X10n0250_p0143c21║往往傳寫者悞就次證、理、行相下寫之耳。今依大鈔
X10n0250_p0143c22║補云：就初地證遍行真如，斷異生性障處明之，以例
X10n0250_p0143c23║餘地證、理、行相。〔疏：因教筌心。〕筌字誤也。大鈔用詮
X10n0250_p0143c24║字。〔以此忘言象而得意。〕此悞。大鈔用比字。〔標指。〕
X10n0250_p0144a01║指字音志，幟字悞也。大鈔云：標指者，標謂標舉。又標
X10n0250_p0144a02║者，亦是指示之義。指者，即標指天月之手指，故云標
X10n0250_p0144a03║月之指。今依大鈔。〔不是。且看後始棄之。〕圓頓之宗，
X10n0250_p0144a04║正聞法看教之時，便勿滯情於文字。不同權漸之教，
X10n0250_p0144a05║且看文字，然后忘詮會旨。〔講聽二士。〕大鈔云：講聽
X10n0250_p0144a06║之士，義雖俱通，不若之字。〔注：昨日、前日、今日識故。〕
X10n0250_p0144a07║今日二字悞也。大鈔云：木心。〔疏智明圓覺。〕明字悞
X10n0250_p0144a08║也。大鈔用冥字。〔唯真妄俱真，竝無真妄俱妄。〕止云
X10n0250_p0144a09║無非解脫皆名涅槃，不云無非縛著皆名生死，故云
X10n0250_p0144a10║俱真，不云俱妄。〔智慧菩提。〕提字悞也。大鈔用薩字，
X10n0250_p0144a11║經中智慧對愚癡，菩薩對外道，其義甚明。〔疏：前由
X10n0250_p0144a12║普示。〕大鈔云：由前普示，義雖俱通，不若大鈔。〔終不
X10n0250_p0144a13║可免，却得不如處陰影滅。〕大鈔云：不可拋得，却不
X10n0250_p0144a14║如處陰影滅。大鈔頗優。〔故次後云：。〕大鈔云：故次復
X10n0250_p0144a15║云：〔就大乘中。〕大鈔云：復有權教所說禪定，實教所
X10n0250_p0144a16║說禪定。今鈔缺實教一句。〔就實教中。〕大鈔云：復有
X10n0250_p0144a17║理定、事定、頓修之定、漸修之定。今鈔缺漸修一句者，
X10n0250_p0144a18║影略之耳。〔大𦦨相續。〕大字悞也，即火字。
X10n0250_p0144a19║〔疏：心靜即現如來。〕大疏云：心淨。又次云：此約心靜
X10n0250_p0144a20║故。然法中由心靜故，於觀心中現，正約取靜為行義。
X10n0250_p0144a21║喻中約鏡磨瑩現像，或者取喻。又取鈔中別釋現義，
X10n0250_p0144a22║的從自淨心中顯現，故以淨字為正。今取法說靜字
X10n0250_p0144a23║為正。〔方能對機。〕大鈔云：方能對境對機。今缺對境
X10n0250_p0144a24║二字，從略故。〔略於中間謂成時。〕成字上脫一觀字，
X10n0250_p0144b01║大鈔有之。
X10n0250_p0144b02║〔經：彼觀幻者，非同幻故。〕觀。彼觀約眼外觀（平聲），約智
X10n0250_p0144b03║內觀（去聲），今作去聲。又能觀曰觀（平聲），所觀曰觀（去聲），亦通
X10n0250_p0144b04║平聲也。如觀十六觀經，上觀字約能觀（平聲），下觀字約
X10n0250_p0144b05║所觀（去聲）。若漢書云：覇王觀（去聲）於漢王。注云：言其審諦
X10n0250_p0144b06║觀之也。若觀音經云：真觀、清淨觀、廣大智慧觀。四明
X10n0250_p0144b07║疏竝作去聲。評曰：今經能觀是智，所觀心性是識。科
X10n0250_p0144b08║云簡濫，謂簡識殊智，當作去聲。又觀經云：是故應當
X10n0250_p0144b09║一心繫念，諦觀彼佛，令心眼見。亦作去聲。下文作是
X10n0250_p0144b10║觀、正觀、邪觀例然。〔經無知覺明。〕今經云所了身、心，
X10n0250_p0144b11║大疏云異乎身、心。二鈔所釋，皆云：此觀所造異於前
X10n0250_p0144b12║觀，前觀以了知身、心為境，故無知者異於心，無覺者
X10n0250_p0144b13║異於身。若爾，大疏異乎為正。若取所無之義，謂無知、
X10n0250_p0144b14║覺三字即上所了者，此云所了，義亦甚當。二疏互顯
X10n0250_p0144b15║耳。〔若云無知，便是真知亦無。〕大鈔云：若云無知，知
X10n0250_p0144b16║便為淺。科釋明其所用有本。就釋明所用，便分法、喻、
X10n0250_p0144b17║合三，却於正顯體中分所遮、所表，然不若今本為正。
X10n0250_p0144b18║〔訶為邪小者。〕此下大鈔脫二行半文。有謂今鈔後
X10n0250_p0144b19║人添之，非彼脫也。今謂鈔有二，訶為邪小，必然傳寫。
X10n0250_p0144b20║大鈔正書，前訶為邪小，悞於後訶為邪小文下寫之。
X10n0250_p0144b21║但于傳寫脫文，多應若此。〔約妄計三、四等。〕即三種、
X10n0250_p0144b22║四種涅槃。〔身心塵域等乃至故云超過也。〕一行半
X10n0250_p0144b23║大鈔無，或云今鈔多却今，謂於第三意中兼之。此義
X10n0250_p0144b24║以後文配釋礙、無礙境，應疏主持，用增輝其義。略鈔
X10n0250_p0144c01║反更增廣，文相前後頗多，不必疑也。〔合起幻等。〕大
X10n0250_p0144c02║鈔云今超幻等，悞也。〔毗盧遮那是法界身。〕身字悞
X10n0250_p0144c03║也。大鈔用義字。
X10n0250_p0144c04║〔經如器，中鍠切。韻云：訓和，訓樂。〕（音洛）宋韻云：訓和，訓
X10n0250_p0144c05║樂，亦鐘聲也。今疏三釋，初義闇合宋韻。依此迴潤，當
X10n0250_p0144c06║云：如器中聲鍠鍠，出外聲是體。鍠鍠是聲之相，當先
X10n0250_p0144c07║言其體也。然依宋韻，鍠鍠是聲，只依先譯，義亦可通。
X10n0250_p0144c08║但疏主不見宋韻，疑故以三義釋之。若見宋韻，必不
X10n0250_p0144c09║加後二義耳。慤疏依大鐘釋之，即是鐄也，不出經中。
X10n0250_p0144c10║鍠字義相，故云未免媕婀。辯疑悞云：疏鈔三解，皆失
X10n0250_p0144c11║經意，而慤疏意却相符。今謂且未論，不領悟疏主三
X10n0250_p0144c12║解，忝是孫牟，何太孟浪乎？故芝漩澓嘗云：某凡聽笑
X10n0250_p0144c13║菴三講，至此三破，并之諦祖悖德，神明貽禍，三招逆
X10n0250_p0144c14║意之事。告爾後學，切宜誡諸。〔疏：樓拘鐘相，形礙管
X10n0250_p0144c15║聲。〕疏云：謂彼又疑鏞不是鍠，故羅之以管。不的云：
X10n0250_p0144c16║鍠訓何物？為當是鏞？為當是鍠？正作管籥之管破之。
X10n0250_p0144c17║或曰：即拘管之管，疏主悞也。令謂拘鐘相礙，管聲對
X10n0250_p0144c18║偶既明，若作拘管義釋者，管字無用，與礙字義無別。
X10n0250_p0144c19║放疏主若爾之不明乎，爾則辯疑悞，謂經與慤意俱
X10n0250_p0144c20║失，應果然耶？故知此說斷然不可。〔但云寂，不云滅。〕
X10n0250_p0144c21║有本寂滅二字倒置，悞也。〔故寂之滅之。〕大鈔云：非
X10n0250_p0144c22║故寂之（滅之，應改不字作亦字）。〔悟淨圓覺心也。〕大鈔心字上
X10n0250_p0144c23║添以淨覺心三字。今鈔從略，義亦不缺。〔今證彼也。〕
X10n0250_p0144c24║今字悞也。大鈔用令字。〔但以頓悟漸修故。〕有本大
X10n0250_p0145a01║鈔無悟字，傳寫之脫也。有人取彼，今謂前文云：俱是
X10n0250_p0145a02║頓悟漸修，但前是上根通修，若無悟字，應前是頓修，
X10n0250_p0145a03║此是漸修耶？〔故不分別。〕大鈔云故不別分，悞也。此
X10n0250_p0145a04║是中、下根，故開作三觀；前是上根，故但作二空、法界
X10n0250_p0145a05║觀，故云不分別。〔赴心〕赴字悞也。本鈔云起心。〔無
X10n0250_p0145a06║十相故，名大涅槃。〕彼經云：師子吼言：無相定者，名
X10n0250_p0145a07║火涅槃。以何因緣名為無相？善男子！無十相故。何等
X10n0250_p0145a08║為十？所謂色相、聲相、香相等（如鈔所列）。〔若有比丘數數
X10n0250_p0145a09║修習三種相者，則斷十相。〕數數修習三昧定相，數
X10n0250_p0145a10║數修習智慧定相，數數修習捨相，是名三相。然彼經
X10n0250_p0145a11║以二乘定多，菩薩慧多。世尊，定慧均等，名為捨相。以
X10n0250_p0145a12║今三觀配者，奢摩他者名為能滅，故名定相；毗鉢舍
X10n0250_p0145a13║那名為正見，是名慧相；憂畢叉者名為平等，是名捨
X10n0250_p0145a14║相；定〔三昧若取色相，不能觀色常相等。〕師子吼言：
X10n0250_p0145a15║云何名為定、慧、捨相？定名三昧者，一切眾生皆有三
X10n0250_p0145a16║昧，云何修習三昧？若心在一境，即名三昧；若更餘緣，
X10n0250_p0145a17║不名三昧。乃至慧、捨，亦復如是。佛言：如汝所言，是義
X10n0250_p0145a18║不然。如是餘緣，亦一境故。又言：眾生先有三昧，是亦
X10n0250_p0145a19║不然。言三昧者，名善三昧。一切眾生真實未有，云何
X10n0250_p0145a20║而言不須修習？以住如是善三昧中，觀一切法，名善
X10n0250_p0145a21║慧相。不見三昧、智慧異相，名捨相。（正同不取幻、靜、絕、待之義。）善男
X10n0250_p0145a22║子！若取色相，不能觀色常、無常相，是名三昧。（大鈔注：不能觀
X10n0250_p0145a23║色常、無常者，現量而觀，心一境故，故名三昧。觀色常、無常者，揀擇分別，故名慧也。）魯魚云：不
X10n0250_p0145a24║能觀色等者，親檢涅槃經，即無不字，乃是後人擅加。
X10n0250_p0145b01║應知若取色相一句，貫通下足三相也。評曰：今謂若
X10n0250_p0145b02║取色相，不能觀色常、無常相，反顯不取色相，正唯三
X10n0250_p0145b03║昧。如次文云：〔此初名止取靜澄神。〕彼云：但不取色
X10n0250_p0145b04║相，是故定相當用不字，慧相則無不字。義理甚明，良
X10n0250_p0145b05║由彼經南北本別，應所撿之本異耳。〔注：駕駟遲疾。〕
X10n0250_p0145b06║具云：如善御駕駟（四馬車，謂一乘四馬而駕也），遲疾得中，故名捨
X10n0250_p0145b07║相（即同中觀）。〔注：世尊定慧等故見佛性。〕合駕駟也。〔名
X10n0250_p0145b08║曰平等注不諍。〕大疏云：不淨，或曰當云不靜，靜字
X10n0250_p0145b09║甚當。〔注：生大憍慢。〕具云：菩薩或因說法而生憍慢，
X10n0250_p0145b10║或因布施而生憍慢，或因貴人所敬而生憍慢（云云）。
X10n0250_p0145b11║當知爾時不宜修智，應修定，是名菩薩知時非時（有憍
X10n0250_p0145b12║慢者，若智慧增，憍慢轉盛，故宜修定以伏之耳）。〔注：精勤未益。〕具云：菩薩勤
X10n0250_p0145b13║修精進，未得利益涅槃之樂，以不得故生大悔心，以
X10n0250_p0145b14║鈍根故不能調伏五情諸根諸垢等。當知爾時不宜
X10n0250_p0145b15║修定，宜應修智，是名菩薩知時非時（懷疑及悔不堪入定，宜以智慧
X10n0250_p0145b16║觀察對治）。〔注：能見五陰生滅之相。〕修證儀云：但彼漸門
X10n0250_p0145b17║觀陰法等，故云小異也。彼是漸教，故今取大同之義
X10n0250_p0145b18║耳。〔疏：此明行人用心方便，彼則推窮諸法性相。〕淨
X10n0250_p0145b19║覺云：推窮諸法性相，是唯識觀。復有真如觀等，豈非
X10n0250_p0145b20║用心耶？已具前文（三末）。〔生金銀〕胡夏雙彰也。胡云生像，
X10n0250_p0145b21║此云金銀。〔聞慧等者，緣三界。〕聞字悞也。大鈔云：三慧：
X10n0250_p0145b22║疏三（辨音章）　鈔十一　大鈔二十三
X10n0250_p0145b23║〔經令悟實相。〕前是起行之悟，即解悟。今修證而悟，
X10n0250_p0145b24║即證悟，亦通悟。〔疏觀網交羅。〕二十五種互相交絡
X10n0250_p0145c01║如網故。〔經便入涅槃。〕即無住處涅槃。〔兼能釋觀
X10n0250_p0145c02║名。〕能字悞也。大鈔云兼解。〔隨流分異。〕隨字悞也。
X10n0250_p0145c03║大鈔云：滓流。〔經於陀羅尼。〕此云總持，總持寂靜，謂
X10n0250_p0145c04║不失寂念及靜慧故。〔鍠等之聲。〕若依注，當用鍠字。
X10n0250_p0145c05║若據釋相，大鈔鐘字為優。〔隨犍應響。〕具云犍（巨寒）椎
X10n0250_p0145c06║（音地），聲論翻為磬，亦翻鐘，亦一切法器之通稱。資持云：
X10n0250_p0145c07║諸律論竝作犍槌（亦音地）。又羯磨鈔直云犍地，或作犍
X10n0250_p0145c08║椎者，悞也。〔疏及後一圓。〕三觀齊修，頓具三觀，故名
X10n0250_p0145c09║為圓教也。〔疏初中士觀。〕士字悞也，即七字。〔廓爾
X10n0250_p0145c10║清虗〕古本云澄虗，正釋湛海澄空。澄亦通，且從今
X10n0250_p0145c11║鈔，故云波瀾不動等。此是牒疏，故等字悞也。大鈔云：
X10n0250_p0145c12║疏云不動者，今依大鈔。〔如波不起。〕起字下缺波不
X10n0250_p0145c13║起三字，大鈔有之。〔此門與前雖法體無別，先動後
X10n0250_p0145c14║靜之喻亦無別意。〕無別者，多却無字。大鈔云：雖法
X10n0250_p0145c15║體別，謂先幻後靜、先幻後寂，靜寂有異，故云法體別
X10n0250_p0145c16║也。所喻法體雖別，能喻之相先武後文，功成退職大
X10n0250_p0145c17║意不別，故云亦無別意。
X10n0250_p0145c18║〔經圓合一切。〕此之一輪圓修三觀，故云圓合。〔疏
X10n0250_p0145c19║云：圓融和合一切事理、性相、真妄、色空等，乃至雙遮
X10n0250_p0145c20║雙照，遮照同時，是為圓覺。〕又靜觀是理，幻觀是事，
X10n0250_p0145c21║寂觀雙具理事。又靜觀是雙遮，幻觀是雙照，寂觀遮
X10n0250_p0145c22║照同時，於是中道現焉。或曰：雙存即同教也，得非此
X10n0250_p0145c23║經屬同教乎？今謂作是說者，猶見同字，而謂同教之
X10n0250_p0145c24║謂也。當知此是今經所具遮照同時之義也。如華嚴
X10n0250_p0146a01║中所具雙遮雙照，存泯無礙，亦同教乎？〔經經三七
X10n0250_p0146a02║日。〕佗經局定斯限，今經不定。若下根三期，中根三
X10n0250_p0146a03║七日，上根不作方便。〔疏積，習。〕積字悞也。大鈔云：即
X10n0250_p0146a04║習。〔亦障通門觀故。〕門字悞也。大鈔用明字。〔經便
X10n0250_p0146a05║知頓漸。〕齊修、圓修是頓，單修是漸。
X10n0250_p0146a06║疏第四（淨業章）
X10n0250_p0146a07║〔疏：遠成所答文殊之問。〕指經之來，意云遠成文殊
X10n0250_p0146a08║所問。然亦可指前章，彼云三世修行者，無不因此法
X10n0250_p0146a09║而得成菩提故。〔疏：炳然齊現，如琉璃缾盛多芥子。〕
X10n0250_p0146a10║炳然齊現，華嚴十三之一也。謂微細相容安立門。若
X10n0250_p0146a11║爾，與彼何別耶？答：彼是德相，法爾如是。今經觀成，一
X10n0250_p0146a12║念頓具耳。〔經：因何染汙，迷悶不入？。〕前章三觀既成，
X10n0250_p0146a13║似不當如此設問。今約觀未成者問之，例如法界觀
X10n0250_p0146a14║成之後，剛藏所難耳。〔經：一切眾生妄想執有我人
X10n0250_p0146a15║等。〕即權教及實教地前。若依疏云生盲之喻。即邪
X10n0250_p0146a16║定聚眾生。問。疏云未曾悟故。前章縱未觀先開解。豈
X10n0250_p0146a17║曰未悟耶。答。先曾開解。未證悟故。又若約所問。末世
X10n0250_p0146a18║眾生即未解悟者。若邪定聚眾生亦未解悟者。〔疏：
X10n0250_p0146a19║迷識境。〕即六七識中惑，謂六七識執第八識為內
X10n0250_p0146a20║自我故。金剛四相皆情識所計，故云迷識。境即地前
X10n0250_p0146a21║機，今是登地機所迷智境，具如前說（三末）。〔我所度。〕彼
X10n0250_p0146a22║論云：我所取。然所取者，即取於所度也。〔疏：總當二
X10n0250_p0146a23║乘宗中生滅四諦。〕二乘宗通大小乘，小乘即生滅
X10n0250_p0146a24║四諦，大乘即無生四諦等，已見前文（四中）。〔二乘〕者，此
X10n0250_p0146b01║是牒疏者字上缺一宗字，大鈔有之。〔注：業，煩惱。〕謂
X10n0250_p0146b02║業障與煩惱障名集，即世間之因。逼迫名苦，即世間
X10n0250_p0146b03║之果。〔經由有無始本起無明。〕問：我執即中間二麤，
X10n0250_p0146b04║何故指根本無明耶？答：有二意：一、此上根凡夫我執
X10n0250_p0146b05║未斷，故於此斷之。此四相亦即法義我除，此四相即
X10n0250_p0146b06║除二我，同論生相已盡，又亦同彼漸教登地，如云羅
X10n0250_p0146b07║漢未曉，故知非止中間二麤也。〔經：為憎愛心養無
X10n0250_p0146b08║明故。〕問：此是凡夫境界，與法執何相預乎？答：今取
X10n0250_p0146b09║憎愛熏無明故，由是為障道也。〔塵沙無明。〕問：塵沙
X10n0250_p0146b10║無明是事惑，今是理障，何得與彼是同耶？答：不取所
X10n0250_p0146b11║障，但取能執，無明之體是同故。〔通於有情事。〕大鈔
X10n0250_p0146b12║云：通於有情、無情。然取文義備，如大鈔云：事境通有
X10n0250_p0146b13║情，義亦不缺。〔經心所證者。〕問：既迷智境，何不云智
X10n0250_p0146b14║慧所證者？答：智無分別，故能、所無二。今云心者，以有
X10n0250_p0146b15║分別，未忘能、所故。問：此是何心耶？答：大疏云：心者，謂
X10n0250_p0146b16║第七識。所證者，即第八見分，一切眾生任運執為內
X10n0250_p0146b17║自我故。此相難可自見，約事證知（云云）。〔第三，能所
X10n0250_p0146b18║俱泯矣。〕行願鈔二云：二、明能、所無二者，即法性宗
X10n0250_p0146b19║證道，謂大乘終教也。三、能、所俱泯者，即大乘教中證
X10n0250_p0146b20║道，謂即體之用，故涅槃即覺所泯也；即用之體，故覺
X10n0250_p0146b21║即涅槃能泯也。今既證得涅槃，不忘能、所，即是我相。
X10n0250_p0146b22║謂無明妄我，以妄見有涅槃所證，故非法身真我。
X10n0250_p0146b23║〔即妄見有涅槃等。〕即字悞也。大鈔用既字。〔疏：除
X10n0250_p0146b24║能悟之累。〕除字悞也。有本即餘字，然文云：所悟非
X10n0250_p0146c01║我，悟亦如是。〔疏云同前，非也。〕謂超過證者，雖絕所
X10n0250_p0146c02║證之過，尚餘能悟之累，故云人相也。爾則餘字為正。
X10n0250_p0146c03║〔疏：不取能所故。〕大疏云：圓悟者，不取能所。然此正
X10n0250_p0146c04║釋圓悟二字，當於圓悟之下注之，今注差悞也。〔疏：
X10n0250_p0146c05║謂前二相。〕前字上脫一了字，大疏有之。〔經非彼我
X10n0250_p0146c06║故。〕大疏先雙釋彼、我云：此顯於自、於彼。次單釋云：
X10n0250_p0146c07║非彼、我者，非彼人之我也。今疏先單釋已，後雙釋云：
X10n0250_p0146c08║又顯於自、於彼。然今疏云又顯，大疏云此顯。有謂大
X10n0250_p0146c09║疏悞者，今謂不然。大疏當云此顯，今疏當云又顯。單、
X10n0250_p0146c10║雙所釋，前、後異故。〔經：若心照見一切覺者。〕疏云：通
X10n0250_p0146c11║二。若大疏云能覺、所覺，謂心照是自然業智，即能覺；
X10n0250_p0146c12║一切覺者，即所覺。今疏略彼，義亦不釋。〔疏：正同華
X10n0250_p0146c13║嚴多劫六度，不名菩薩。〕在華嚴則通揀前四，竝屬
X10n0250_p0146c14║三乘，顯二宗差別。何者？此菩薩在華嚴為假名，在彼
X10n0250_p0146c15║三乘為真實。復古謂探玄云：假名菩薩者，但依權教
X10n0250_p0146c16║修行，未到一乘實行也，非約地前地上。若其如此，則
X10n0250_p0146c17║不能分二宗差別矣。然今云正同華嚴者，如前云是
X10n0250_p0146c18║圓別故，謂同彼通揀前四。何者？圓頓合論，頓即圓故。
X10n0250_p0146c19║〔經認一切我。〕謂四相是也。又於一切有為無為之
X10n0250_p0146c20║法，認之皆是我故。〔疏。猶此貧窮。〕猶子悞也。大疏云：
X10n0250_p0146c21║由此。〔經有我愛者。〕我是俱生種子，愛是俱生現行。
X10n0250_p0146c22║然，此雖非五欲之愛，所愛之心無別。五欲之愛者，是
X10n0250_p0146c23║生死根本故。〔經以己微證為自清淨。〕錯認解悟為
X10n0250_p0146c24║實證故。若實證者，必無我，無我即無瞋喜。今既贊喜
X10n0250_p0147a01║謗瞋，知非實證，既非實證，我未盡故。然不閑聖教者，
X10n0250_p0147a02║錯認解悟以為證悟，將謂到家自悞，悞人者多矣。
X10n0250_p0147a03║〔經讚喜謗瞋。〕問：瞋喜是麤惑，今云存我即是細惑，
X10n0250_p0147a04║何故用此耶？答：約事驗我，其猶因苗識根因麤發現，
X10n0250_p0147a05║明知細者猶在第八，識至根身為自內我，微細不可
X10n0250_p0147a06║知。經意由讚喜謗瞋得藏識，我執堅強，故云我相堅
X10n0250_p0147a07║執潛伏藏識。問：前云第七執第八見分為我，今何云
X10n0250_p0147a08║藏識堅執耶？答：約始教定分八識之別，故云是第七
X10n0250_p0147a09║所執。今則不然，即藏識中微細惑，故是第八堅執。又
X10n0250_p0147a10║第七即第八之用，體無別故。所言微細者，即俱生種
X10n0250_p0147a11║子。〔外執器界。〕大鈍云：外變器界，義雖俱通，外變為
X10n0250_p0147a12║正。〔鈍根者亦有聞、思二慧。〕對前普眼觀門所被上
X10n0250_p0147a13║根，次即鈍根，鈍根即別明觀行之機。於中復分利鈍：
X10n0250_p0147a14║利者，威德淨慧章三觀功成，修慧已發；鈍者，此淨業
X10n0250_p0147a15║章已去，方起觀行，修慧方發。〔改首換面〕大鈔云：改
X10n0250_p0147a16║號換面。〔經末世眾生不了四相。〕四相乃觀行之障，
X10n0250_p0147a17║何故云末世邪？答：由根機漸劣，在觀不了，便同末世。
X10n0250_p0147a18║又不妨兼通世修行眾生。〔疏縱令信解法門。〕此即
X10n0250_p0147a19║隨相信，鈔云未能稱實信故，謂約信解言教也。問：今
X10n0250_p0147a20║論行人已歷前章，正說觀行之病，何不云悟解耶？答：
X10n0250_p0147a21║疏主且約今時隨相信心對真證說，彼犯重，此無犯。
X10n0250_p0147a22║未得，謂得；未證，謂證。根本戒中大妄語，彼是業道，故
X10n0250_p0147a23║犯重；此是惑道，故累於悟解，於戒則無犯。〔玄義章
X10n0250_p0147a24║十五門〕（三實章同卷）只有十門，多却五字。〔經：末世眾生，
X10n0250_p0147b01║無令求悟，唯益多聞。〕不了自心，廣學義解，唯益多
X10n0250_p0147b02║聞。心既不通，我見增長，便同末世。此即觀行中障。〔疏
X10n0250_p0147b03║云：唯宗名數。〕者，鈔云：且據相宗人也。以經云：唯益
X10n0250_p0147b04║多聞，增長我見。意順此故。〔疏斷惑成因。〕無惑之惑，
X10n0250_p0147b05║不妨無斷而斷（無位之位，可例此知之，寧一向無位耶）。〔疏根本煩惱中
X10n0250_p0147b06║三。〕本頌云：煩惱謂貪、瞋、癡、慢、疑、惡見，是為根本六
X10n0250_p0147b07║也。愛即貪攝，非其六數。貪者，於有、有具，染著為性。於
X10n0250_p0147b08║有者，謂後有，即異熟三有果也。有具者，即中有，并煩
X10n0250_p0147b09║惱、業及器世間等，是三有具故。瞋者，於苦、苦具，憎恚
X10n0250_p0147b10║為性。於苦者，即三苦愛，其樂受乖離，瞋亦依之生故。
X10n0250_p0147b11║苦具者，一切有漏、無漏法，但能生苦者，皆是苦具。然
X10n0250_p0147b12║無漏不順苦具者，具如大鈔（二十一）。〔經：求善知識。〕免
X10n0250_p0147b13║成邪見之過，亦是起後二章。故普覺所問求何等人，
X10n0250_p0147b14║依何等法，同前剛藏章云：先斷無始輪迴根本，彌勒
X10n0250_p0147b15║便躡迹而問，云何當斷輪迴根本。〔七慢、九慢。〕已見
X10n0250_p0147b16║三中九慢，如大。鈔：二十四、小隨煩惱有十：忿、恨、覆、惱、
X10n0250_p0147b17║嫉、慳、諂、誑、害、憍。中隨煩惱有二，謂：無慚、無愧。此二遍
X10n0250_p0147b18║不善，故名中。大隨煩惱有八，謂：失正念、不正知、放逸、
X10n0250_p0147b19║掉舉、惛沉、散亂、不信、懈怠。此八遍於染心，故云大。謂
X10n0250_p0147b20║大隨是根本之等流，中小是根本之差別，分位共為
X10n0250_p0147b21║二十。〔疏：剎是世界。〕然剎者，具云剎摩，此云土田，世
X10n0250_p0147b22║界之謂也。
X10n0250_p0147b23║〔經快說禪病。〕我、人、眾生、壽者，四相是也。遠取前章
X10n0250_p0147b24║約相三觀別說者，奢摩佗是上，即定之初門；三摩鉢
X10n0250_p0147c01║提是觀，即慧之初門；禪那云靜慮，定慧均等。若通而
X10n0250_p0147c02║言之，三種皆禪，三種皆觀，三種偏修，或功行不成者，
X10n0250_p0147c03║即是禪病。〔經除去何病。〕除去（竝作去聲）除亦平聲。〔經
X10n0250_p0147c04║將發大心。〕前已發心今又云者，即舉前發心之時，
X10n0250_p0147c05║求善知識心無憍慢，故云將發。〔香城敲骨〕大品般
X10n0250_p0147c06║若云：菩薩多波崙（此云常啼）菩薩欲求般若，不惜身命，空
X10n0250_p0147c07║中有聲：汝但東行，莫憚勞苦，即當得聞。菩薩念言：令
X10n0250_p0147c08║我東行，何時何處當聞般若？即住啼泣。經于七日，空
X10n0250_p0147c09║中有佛語云：從此東方五百由旬，有城名尋香，彼有
X10n0250_p0147c10║菩薩名曇無竭（此云法尚，亦云法勇），宣說般若。常啼欲見法勇，
X10n0250_p0147c11║自念貧乏，何以供養？遂欲賣身。中路有城，而帝釋化
X10n0250_p0147c12║為婆羅門云：我欲祀天，須人血肉骨髓，汝可與之，當
X10n0250_p0147c13║酬汝直。常啼遂刺左臂出血，割右髀肉，復敲骨出髓。
X10n0250_p0147c14║有長者女摟上遙見，遂問其故，供給所須，許共同往。
X10n0250_p0147c15║時帝釋復天身云：我相試汝，欲求何願？云：我欲求無
X10n0250_p0147c16║上菩提。釋言：非我所能。遂令其身還復如故。常啼既
X10n0250_p0147c17║至彼城（云云）。演義（二十三）。〔鏡梟〕西漢郊祀志云：春解
X10n0250_p0147c18║祠，祠黃帝用一梟破鏡。注云：梟，惡逆之鳥，令神仙之
X10n0250_p0147c19║帝食惡逆之物，使天下為逆者破滅無有遺育也。以
X10n0250_p0147c20║梟食母，故五月五日作梟羮以賜百官，以其惡鳥，故
X10n0250_p0147c21║食之也。破鏡，獸名，食父，如貙，虎眼。黃帝欲絕其類，故
X10n0250_p0147c22║使百吏祠皆用之。楞嚴經七云：如土梟等附塊為兒，
X10n0250_p0147c23║及破鏡鳥以毒樹果抱為其子，子成，父母皆遭其食。
X10n0250_p0147c24║疏云：冤對相讐，連環不止，託至親之父子，發至怨之
X10n0250_p0148a01║殺害，豈不怪哉？又說文云：梟，不孝鳥也。列宿（音秀）中有
X10n0250_p0148a02║星名梟（音憍）辰，謂倒食也。〔注：求不得。〕求字悞也。大鈔
X10n0250_p0148a03║云：永不得。文云：〔非長無邊際。〕然長即永也。〔空而
X10n0250_p0148a04║無過。〕無過悞也。大鈔云：無礙。〔竉臣獻奇果。〕史書
X10n0250_p0148a05║云：惠帝三子，彌子瑕初竊馬剩歸供母，帝聞之謂孝
X10n0250_p0148a06║矣。又於園中竊一桃，甞之覺美，遂絕一半獻之，帝亦
X10n0250_p0148a07║嘉其誠。后因事怒之，以竊馬剩獻殘桃而及罪之。
X10n0250_p0148a08║〔中私〕中字悞也。大鈔云：衷，私。〔唯見他懇切。〕唯見
X10n0250_p0148a09║悞也。大鈔云：雖見。〔經應離四病。〕前章四相，是俱生
X10n0250_p0148a10║微細惑，即入道之病，障於內證，此是修行之病，障於
X10n0250_p0148a11║外行，故不同也。〔疏：此病從前幻觀中來。〕幻觀成就
X10n0250_p0148a12║者，即無此病。良由鈍根觀未成者，故有斯病。疏結云：
X10n0250_p0148a13║失彼文意，成此作病。〔疏：積上聚沙。〕上字悞也，即是
X10n0250_p0148a14║土字。彼經漸中極暢，會權歸實，方說此經。今經創初
X10n0250_p0148a15║入道，頓了覺性本圓，所作無不相應，圓覺漸頓斯見
X10n0250_p0148a16║矣。〔看經即見，不得引。〕得字，大鈔待字（皆誤，應作備字）。〔甘
X10n0250_p0148a17║脆〕脆字即肥字。〔降殺〕（所介切）周禮注云：殺，衰小也。
X10n0250_p0148a18║〔下怨中樂，中怨上樂。〕七品行慈，降殺七等，前三如
X10n0250_p0148a19║鈔。一云：上親上樂，中親中樂，下親下樂。二云：中親上
X10n0250_p0148a20║樂，下親中樂，不怨不親下樂。三云：下親上樂，不怨不
X10n0250_p0148a21║親中樂，下怨下樂。四云：不怨不親上樂，下怨中樂，中
X10n0250_p0148a22║怨下樂。鈔云：〔中怨上樂。〕悞也；五云下怨上樂、中怨
X10n0250_p0148a23║中樂、上怨下樂；六云中怨上樂、上怨中樂；七云上怨
X10n0250_p0148a24║上樂。言七品者，謂上中下親、不怨不親、下中上怨也。
X10n0250_p0148b01║第一品親以上樂奉之頗易，第七品上怨以上樂奉
X10n0250_p0148b02║之甚難，非菩薩身心不能行也。然約怨親言之，故云
X10n0250_p0148b03║降殺一等；約與樂之行言之，後後勝於前前，以後後
X10n0250_p0148b04║難行故。〔若以即時之心猶是宿習之性。〕宿習之性
X10n0250_p0148b05║者，惡習純熟，故忘己濟物之行，即時難行。
X10n0250_p0148b06║〔經應當發心。〕諸病既除次令發心者，亦由彌勒章
X10n0250_p0148b07║先斷愛根方說悲智。〔疏：入於無餘涅槃，各隨宗故。〕
X10n0250_p0148b08║彼是三乘宗，故無餘涅槃，唯揀二乘灰斷之餘。今是
X10n0250_p0148b09║頓宗，超於權漸。
X10n0250_p0148b10║鈔十二　大鈔二十五
X10n0250_p0148b11║〔大樹之下坐禪。〕大鈔云：坐草，今云坐禪，義雖可通，
X10n0250_p0148b12║經云：大子坐菩提樹下，將成正覺，吉祥童子施輭草，
X10n0250_p0148b13║如來坐已成正覺。爾則坐草為正。〔謂智身遍坐法
X10n0250_p0148b14║性道場。〕華嚴云：佛身恒遍坐一切道場。疏：釋云：佛
X10n0250_p0148b15║身，謂智身、法身、報身、化身。言智身者，冥證之智體，名
X10n0250_p0148b16║為智身；證所證之理，即涅槃也。此身遍坐法性道場，
X10n0250_p0148b17║乃至化身坐水月道場。〔此二俱從佛滅後方說住
X10n0250_p0148b18║世年載。〕此二者，謂正像也。年載者，謂佛滅後，正法
X10n0250_p0148b19║一千年，像法一千年。若佛住世之時不在，言其年載，
X10n0250_p0148b20║以是法住故。法住者，對佛滅後法滅而言也。〔鈔云：
X10n0250_p0148b21║法主。〕悞也。今依大鈔文中，但言末法具足，應云：若
X10n0250_p0148b22║佛滅後，正法、像法。末法之時，譯師巧妙，經文簡當，以
X10n0250_p0148b23║佛滅後三字，當其正像也。〔聞法界等流法。〕已由聞
X10n0250_p0148b24║法故，現世轉更樂聞於法也。此約自心說。若約業相
X10n0250_p0148c01║說者，樂善者，善業增長；樂亦然。行願，疏：鈔：未具明等
X10n0250_p0148c02║流果等。〔五性之中，必皆是具者。〕大鈔云：未必皆是。
X10n0250_p0148c03║意云：汝宗立五性定別，於中唯一分半是有性，即知
X10n0250_p0148c04║學習者未必皆是具佛性者，枉功者多矣。故云：應合
X10n0250_p0148c05║有多分人枉功修學。爾則大鈔為正。〔菩提心者，第
X10n0250_p0148c06║二重。〕此下脫二十一字，今依大鈔補。云菩提心者，
X10n0250_p0148c07║第二重也。隨分思察及道場加行，即第三重修菩薩
X10n0250_p0148c08║行也。三重因義，如文殊章初已釋。〔利而精進者上
X10n0250_p0148c09║期。〕此下脫二十七字，亦依大鈔補。云利而精進者，
X10n0250_p0148c10║上期。進堪久故，障有麤細，未成佛時，本未盡故。就鈍
X10n0250_p0148c11║根者，鈍而精進者，上期；鈍而怠者，下期。評曰：前為重
X10n0250_p0148c12║字，此為期字而脫文。凡所脫文，多應如此不補。苦無
X10n0250_p0148c13║利害，但文義不備耳。
X10n0250_p0148c14║〔疏禮懺儀式。〕或曰：釋禮懺儀式中，應分四科：一、釋
X10n0250_p0148c15║經助緣，二、釋經，三、七日等。今缺初科，收懸諸旛華一
X10n0250_p0148c16║句，經疏不盡。評曰：隨相用心，經文分三科，各加釋字，
X10n0250_p0148c17║乃經疏同科。此釋禮懺儀式，雖曰總科，以釋經助緣
X10n0250_p0148c18║附之，故不別開。此例有多。〔疏：總有八重。〕重字悞也，
X10n0250_p0148c19║當用種字。〔三四，障。〕常談加見障為四，見及煩惱利
X10n0250_p0148c20║鈍分異，前五鈍使名煩惱障，後五利使名見障。若通
X10n0250_p0148c21║而言之，十使總成煩惱，以所知為見障。〔懇到。〕禱。然
X10n0250_p0148c22║到字義亦可通，佗處多用。〔注：皆發等流願也。〕皆發
X10n0250_p0148c23║者，通指前五。等流願者，此五現生決求果遂故。〔若
X10n0250_p0148c24║無意擬運身口。〕前未是正答，但言為例不齊，以覈
X10n0250_p0149a01║定其非。自此方是正答云：無意作殺盜事既無過，無
X10n0250_p0149a02║意運身口禮佛，那有功德邪？應須禮時，作此無相觀
X10n0250_p0149a03║智方可。〔正智觀之無性即是一真法界。〕於此便說
X10n0250_p0149a04║一真法界者，若揀之唯在緣起，今以後三門皆同一
X10n0250_p0149a05║真之禮故。〔古德集：此名無相禮，何不於第四門引
X10n0250_p0149a06║之？〕古德指勒那三藏引經證成也。彼於第四無相
X10n0250_p0149a07║門引之，今於第七門引之者，答意云：無相之言通後
X10n0250_p0149a08║四門，隨空性二宗取之不同，今取雙遮內外拂故，即
X10n0250_p0149a09║頓教之義，於此第七門引之耳。〔不得無所觀。〕大鈔
X10n0250_p0149a10║云：不別得名無所觀等。言等者，等餘九偈，一一皆云
X10n0250_p0149a11║敬禮無所觀也。以大鈔為正。〔疏六中，觀禮第一義
X10n0250_p0149a12║諦佛等。〕此約真體而顯配天台中道觀，即雙照顯
X10n0250_p0149a13║中道義。〔疏：不取真棄假，泯絕無寄故。〕此約三觀三
X10n0250_p0149a14║諦，配釋義相泯絕無寄，即雙遮顯中道義。〔疏：具云
X10n0250_p0149a15║懺摩，此云悔過。若別說者，懺云陳露先罪等。〕鈔云：
X10n0250_p0149a16║翻懺為悔，但是一義。經云：懺悔華梵，雙彰別說者，懺
X10n0250_p0149a17║悔兩字，各是一義。懺名陳露先罪（義翻），悔名改往修來
X10n0250_p0149a18║狀（二義鈔意是同，願鈔亦同）。〔佛名經云：懺是懺謝之名（亦義翻，亦似華言），
X10n0250_p0149a19║悔以悔責為義。西塔律疏（即葉素律師）云：興善伐惡為懺
X10n0250_p0149a20║（亦義翻），追變往愆為悔。〕義淨三藏云：梵語懺摩，此云
X10n0250_p0149a21║請忍，亦云忍恕（亦義翻）。天台懺悔，即首伏也（亦義翻）。若唐
X10n0250_p0149a22║韻不取，借讖字用之。宋韻取之，訓自陳悔也（明作華言）。
X10n0250_p0149a23║〔大而為論。〕大鈔云：大而為語，義雖不遠，語字頗擾。
X10n0250_p0149a24║〔獨頭無明。〕即根本無明，非實教不說。〔能發是身
X10n0250_p0149b01║業。〕身字誤也。大鈔云：三業言能發者，謂貪、瞋、癡能
X10n0250_p0149b02║發于身、口、意。三業所發是身具，身、口、意是作業之具
X10n0250_p0149b03║度。〔此三障者，更相由藉。〕釋相如文。首楞云如惡叉
X10n0250_p0149b04║聚者是也。惡叉，此云線貫珠，或即樹名。其子如沒食
X10n0250_p0149b05║子，生必三顆同蔕，以喻惑業苦也。〔疏：若約責心，三
X10n0250_p0149b06║障俱懺。〕大鈔云：四障俱懺，及至懺悔，亦唯懺三障。
X10n0250_p0149b07║〔注：自弄等。〕四分律云：若比丘故弄陰失精，彼此媒
X10n0250_p0149b08║嫁，持男女意，為成婦事，及為私通事，僧伽婆尸沙（即十
X10n0250_p0149b09║三僧殘之數也）。〔若對小夏，闕無禮足。〕若小夏為五德，而耆
X10n0250_p0149b10║年比丘不應於小夏比丘邊禮足。〔摩那埵。〕此云意
X10n0250_p0149b11║喜，亦云折伏貢高。〔除罪還成令淨。〕成字悞也，即戒
X10n0250_p0149b12║字，文又不次。大鈔云：還令戒淨。〔十人已還。〕修證儀
X10n0250_p0149b13║云：通十人缺，則許俗人入。有於律中，彼以四人為眾，
X10n0250_p0149b14║足以結磨。〔疏若天台等。〕問：彼是漸宗所修所顯，此
X10n0250_p0149b15║是頓宗，何得多配同彼耶？答：前文云：若約通論，三觀
X10n0250_p0149b16║諸輪道場加行，具南宗、北宗、天台止觀。若約別論，唯
X10n0250_p0149b17║具北宗，由南宗修證隱密故。天台止觀屬經論中義
X10n0250_p0149b18║相，非頓悟後修故（具如三中）。〔經過三七日，一向攝念。〕天
X10n0250_p0149b19║台四七，以初七為方便，及乎正修，不異方便。今頓宗
X10n0250_p0149b20║則不然，三七日是方便，攝念是正修，於中或有魔障
X10n0250_p0149b21║起，則禮懺而已。降斯己外，專於攝念，於正修三期限
X10n0250_p0149b22║內，遇夏安居，依次科式，經夏首顯，春夏秋冬皆通。
X10n0250_p0149b23║〔經：不假徒眾。疏云：不必六和。〕乃單己無眾之謂也。
X10n0250_p0149b24║又於大伽藍可容十人外不須，故云不假徒眾，謂不
X10n0250_p0149c01║假大眾，大乘以十人已還為大眾故。〔經作如是言：。〕
X10n0250_p0149c02║大疏云：作如是言，亦在下也。意云：此句屬下三，正陳
X10n0250_p0149c03║辭句。今疏云：言在下也，唯指言字義屬下文耳。如行
X10n0250_p0149c04║願經云：復次，善男子！言禮敬諸佛者，言字義屬下句。
X10n0250_p0149c05║〔經優婆塞夷。〕疏云：即三歸、五戒之士、女也。小乘局
X10n0250_p0149c06║於二眾，大乘通道、俗。然大乘既通道、俗，便有四眾；通
X10n0250_p0149c07║而言之，具有九眾；小乘唯七眾。七眾者，比丘、比丘
X10n0250_p0149c08║尼、式叉摩尼、沙彌、沙彌尼、優婆塞、優婆夷；九眾者，加
X10n0250_p0149c09║白衣、士、女、塞、夷，以亦能僅事故願。鈔：又云：亦可戒律
X10n0250_p0149c10║言之有七，通而言之有九。彼約白衣不受戒善男、女
X10n0250_p0149c11║說；今約起行，以大、小乘對說。
X10n0250_p0149c12║〔經以大圓覺為我伽藍。〕問：疏中配四智，或云今是
X10n0250_p0149c13║安居行相，與五、八果上成頗不相類，何得配之邪？答：
X10n0250_p0149c14║冥心覺體，盡法界為大伽藍，即是鏡智佛果之謂也。
X10n0250_p0149c15║〔身心安居〕者，身安即成所作智，心安即妙觀察智。
X10n0250_p0149c16║其平等性智，經文顯然。疏以前七識與覺體一如，故
X10n0250_p0149c17║配後三智也。〔疏：比以四惑相應等。〕四惑即第七識
X10n0250_p0149c18║中四惑也。如疏次云：今既所緣性寂，能緣七識自如，
X10n0250_p0149c19║如即平等性智矣。〔大中示現。〕大鈔云：文中示現，此
X10n0250_p0149c20║正大小相對，大中為正。〔便形對小乘說故。〕理本離
X10n0250_p0149c21║念等，豈待安居道場，然後不起念等耶？今約示現安
X10n0250_p0149c22║居，故形對小乘而說也。若小乘身出界外，方是破相，
X10n0250_p0149c23║今即在當處念起，即出圓覺伽藍，已是破相，故云形
X10n0250_p0149c24║對小乘而說。〔疏：總標加行等。〕若信解行證四科言
X10n0250_p0150a01║之，今當證也。若約當章言之，前是信解，今是行證，故
X10n0250_p0150a02║云總標加行中所證之境。誡其邪謬，謂誡其邪謬取
X10n0250_p0150a03║證也。〔疏且學悲心。〕疏：有二義：一、此觀在前威德章，
X10n0250_p0150a04║約大悲化生；在此，約大智求佛。二、但憶想佛、菩薩，且
X10n0250_p0150a05║隨學大悲心，故將起化用。〔疏：先用數息觀門。〕（數，去聲。）
X10n0250_p0150a06║疏：約二義：初、依天台數息觀；二、約所知生滅心念，即
X10n0250_p0150a07║是數門，謂心王、心所，俱名為數也。故鈔云：或因息數
X10n0250_p0150a08║而入心數，或不由息但入心數。故但入心數者，唯觀
X10n0250_p0150a09║王所生滅之念也。〔經心中了知。〕觀成，故能了知眾
X10n0250_p0150a10║生心數，即此是所觀之境也。然三觀在前章正修，不
X10n0250_p0150a11║立所觀之境。今是方便修證，故亦立所觀之境耳。幻
X10n0250_p0150a12║觀知佛菩薩，此知眾生心數，不妨凡聖交徹。〔藥病。〕
X10n0250_p0150a13║藥即數門也。病即思覺，以是正障禪那之病故。〔提
X10n0250_p0150a14║婆菩薩。〕（婆去聲）。〔三種，絕於對待之念。〕種字悞也。大
X10n0250_p0150a15║鈔云：三重。三重者，唯指威德章絕待靈心觀文相三
X10n0250_p0150a16║重也。謂不取幻化及諸靜相等一重也，不依諸礙永
X10n0250_p0150a17║得超過等二重也，便能內發寂滅輕安等三重也。然
X10n0250_p0150a18║或取威德章三觀為三種絕待，或取威德辨音今章
X10n0250_p0150a19║三寂觀為三種，蓋取舍不同也。往往挍證本今鈔云：
X10n0250_p0150a20║三種者，取後二義之一故。〔今云寂觀，但取文少。〕大
X10n0250_p0150a21║鈔云：取文少異，以彼為正。〔根本自性如、真如、涅槃
X10n0250_p0150a22║等。〕大鈔無涅槃二字，未撿大經。〔疏：直見心源。〕者，
X10n0250_p0150a23║此下脫中也二字，大鈔有之。以直見心源一句，正屬
X10n0250_p0150a24║中觀，以大鈔為正。〔經賢善首。〕若華嚴，此菩薩在十
X10n0250_p0150b01║信；若取鄰極，亞聖在三賢。今是流通分攝地前入於
X10n0250_p0150b02║地上，故當此菩薩問。〔經不思議事。〕疏近慶道場，遠
X10n0250_p0150b03║該一部。既云遠該一部，其不思議事，指前十一章耳。
X10n0250_p0150b04║或云指經題目不思議，然與疏相違，未知其可也。
X10n0250_p0150b05║〔疏說釋思修。〕講說解即流布斯教，思惟修習即觀
X10n0250_p0150b06║智加行。〔疏：一說，即是多說。〕具云：說此經佛既是真
X10n0250_p0150b07║身，真身無礙，塵沙同體，故一說即是多說，乃至指同
X10n0250_p0150b08║華嚴塵說、剎說等。若科揀者，如修證儀云：有一類頓
X10n0250_p0150b09║機，見佛常說不斷，但無主伴圓明因陀羅網耳。〔念
X10n0250_p0150b10║念常說。〕即華嚴十緣中依時之義。此不指同者，此
X10n0250_p0150b11║經缺此義故。〔經三世諸佛之所守護。〕鈔云：華嚴及
X10n0250_p0150b12║此經是諸佛自護，良由根本法是諸佛師故。又次云：
X10n0250_p0150b13║諸教所說一切染淨，皆是圓覺妙心中派流生起。故
X10n0250_p0150b14║達此法，則諸法皆通。然將此經為枝末法輪者，請去
X10n0250_p0150b15║情思之。〔經十二部經清淨眼目。〕修證儀云：十二部
X10n0250_p0150b16║經清淨眼，除却華嚴無竝肩。〔經圓覺陀羅尼。〕顯密
X10n0250_p0150b17║雙彰，又二無別故。如經云：有大陀羅尼門，名為圓覺。
X10n0250_p0150b18║相即之謂也。〔疏非器不聞。〕非圓頓之器不悟，故但
X10n0250_p0150b19║聞聲音，不聞法也。〔疏隨器異聞。〕隨圓頓之器而聞，
X10n0250_p0150b20║有異權教所聞。〔經如來藏自性差別。〕約終教以釋
X10n0250_p0150b21║自性差別。又自性是真如門，即頓教；差別是生滅門，
X10n0250_p0150b22║即終教。如來藏者，釋論十種如來藏中，當還轉如來
X10n0250_p0150b23║藏，并與與相、總相如來藏，以此經含圓分圓故。〔經
X10n0250_p0150b24║汝當奉持。〕疏云：已悟者，文字性離而持法；未悟者，
X10n0250_p0150c01║無離文字而持義。是奉持之相也。此二十六字，大疏
X10n0250_p0150c02║在從此開悟，亦攝漸修一切羣品下用。今疏用之於
X10n0250_p0150c03║此，鈔亦於後用之，異說頗眾。今謂若約斷文取義，此
X10n0250_p0150c04║之一句即答奉持；若約頓悟，是真奉持。故次文頓機
X10n0250_p0150c05║眾生從此開悟，乃正答奉持。有此兩勢不同，是故二
X10n0250_p0150c06║疏互彰，非錯誤也。〔受持大乘儀式有五門。〕即華嚴
X10n0250_p0150c07║三昧章。〔經漸次增進至於佛地。〕依解修行至於佛
X10n0250_p0150c08║地。又從十法行至於佛地。〔經頓機眾生。〕純一乘機，
X10n0250_p0150c09║不歷三時五時，權漸直從凡夫頓入故。〔經從此開
X10n0250_p0150c10║悟。〕問：經云開悟，何故科云答奉持之問邪？答：此約
X10n0250_p0150c11║開悟於心，方真奉持，如修證儀頌云耳。〔經亦攝漸
X10n0250_p0150c12║修等。〕問：前云超於權漸，此文何故亦攝漸修耶？答：
X10n0250_p0150c13║前揀此收，疏云宗是頓教，事具漸門，即兼為收而不
X10n0250_p0150c14║揀之謂也。〔經：乃至蚊蝱及阿脩羅。〕脩羅是大身眾
X10n0250_p0150c15║生，故總喻權實教，菩薩皆堪奉持。問：蚊蝱喻二乘，脩
X10n0250_p0150c16║羅喻菩薩，或取此謂斯經所被三乘機者，當否？答：疏
X10n0250_p0150c17║云：宗是頓教，事具漸門。今從疏主。〔經汝善男子當
X10n0250_p0150c18║護等。〕前是佛護持，今是菩薩護持，後是神王等護
X10n0250_p0150c19║持。〔經尼藍婆金剛。〕陀羅尼集經云：是青色金剛。此
X10n0250_p0150c20║經唐高宗永徽二年譯，疏主合應見之，應遺忘耳。
X10n0250_p0150c21║〔經若後末世。〕當會及觀行者亦護。今經但云末世
X10n0250_p0150c22║者，以是流通故。又偏護末世，以多障故。又末世尚護，
X10n0250_p0150c23║當世可知。〔經吉槃荼。〕或云鳩槃。華嚴音義云：翻盛
X10n0250_p0150c24║此人陰藏甚大如冬爪，故古譯云冬爪。〔經八部眷
X10n0250_p0151a01║屬。〕問：淨土所說之經，唯登地菩薩能見聞，何有八
X10n0250_p0151a02║部鬼神？答：有二意：一、結集流通於穢土故，二、大菩薩
X10n0250_p0151a03║權現故。如修證儀云耳。然此八部有二種：一、阿修羅
X10n0250_p0151a04║等，謂天、龍八部：一、阿修羅王，二、迦樓羅王，三、緊那羅
X10n0250_p0151a05║王，四、摩睺羅伽王，五、夜叉王，六、龍王，七、鳩槃荼王，八、
X10n0250_p0151a06║乾闥婆王。二、四天王，各領二部，謂八部鬼神。大經疏
X10n0250_p0151a07║六云：八部四王眾，前四雜類，後四四王所統。謂能統
X10n0250_p0151a08║是四天，所統是八部。初、阿脩羅王，此云非天。二、迦樓
X10n0250_p0151a09║羅王，此云金翅，謂金翅鳥王。三、緊那羅王，此云疑神，
X10n0250_p0151a10║頂有一角，似人面。四、摩睺羅伽王，此云大腹行，即蟒
X10n0250_p0151a11║之類。五、夜叉王，北方毗沙門天王，此云多聞，領二部：
X10n0250_p0151a12║一、夜叉王，此云輕捷；二、羅剎王，此云可畏（能領是天王，所領是
X10n0250_p0151a13║夜叉、羅剎）。六、龍王，西方毗樓博叉天王，此云醜目，亦云廣
X10n0250_p0151a14║目，領二部，謂龍王及富單那王，此云熱病鬼。七、鳩槃
X10n0250_p0151a15║荼王，南方毗樓勒叉天王，此云增長，領二部，謂鳩槃
X10n0250_p0151a16║荼王、薜茘多王，此云厭魅鬼。八、乾闥婆王，東方提頭
X10n0250_p0151a17║賴吒天王，此云持國，所領二部，謂乾闥婆王，即帝釋
X10n0250_p0151a18║之樂神，此云尋香，尋香而往執樂故；毗舍闍王，此云
X10n0250_p0151a19║噉精氣。〔于今凡夫〕大鈔云：于今只作凡夫。〔次即
X10n0250_p0151a20║知斷除貪愛。〕即字悞也。大鈔云：既知。〔疏：本末無遮
X10n0250_p0151a21║頓演說。〕鈔云：頓者，是化儀之頓也。問：前云此是逐
X10n0250_p0151a22║機頓，非化儀頓。今云化儀頓，何異華嚴耶？答：頓有三
X10n0250_p0151a23║說：前云是逐機頓者，揀異華嚴，不逐機宜對待故。今
X10n0250_p0151a24║云化儀頓者，化儀頓通有二義，具如前文（四末）。
X10n0250_p0151b01║絕筆頌
X10n0250_p0151b02║我今所述眾微言，贊助流通圓頓教。
X10n0250_p0151b03║迴茲勝善普莊嚴，實際菩提四生界。
X10n0250_p0151b04║
X10n0250_p0151b05║圓覺疏鈔隨文要解卷十二（終）
X10n0250_p0151c01║
X10n0250_p0151c02║