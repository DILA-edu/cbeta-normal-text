X10n0252_p0201b16║
X10n0252_p0201b17║
X10n0252_p0201b18║
X10n0252_p0201b19║圓覺經類解卷第三本
X10n0252_p0201b20║
X10n0252_p0201b21║心從凡入聖之差別故。當此菩薩請問：
X10n0252_p0201b22║大悲世尊，為我等輩，廣說如是，不思議事，本所不見，
X10n0252_p0201b23║本所不聞。我等今者，蒙佛善誘，身心泰然，得大饒益。
X10n0252_p0201b24║此文發者也。廣說如是不思議事。此指彌勒章，說
X10n0252_p0201c01║輪迴及五性，不可以心思言議之事也。謂名是言
X10n0252_p0201c02║語道斷，法本無名，故言議不及。相是心之行處，法
X10n0252_p0201c03║本無相，故心思不及。所以云，理圓言偏，言生理喪，
X10n0252_p0201c04║法無相想，思則亂生。尋常佛說諸相法門，有染有
X10n0252_p0201c05║淨，破相法門，染淨俱絕。此已親覩，已親聞，畢獨未
X10n0252_p0201c06║曾見，未曾聞，宣說如是頓教大乘染淨二法融通
X10n0252_p0201c07║法門也。小乘破我空，曰小饒益，菩薩破二空，曰大
X10n0252_p0201c08║饒益也。
X10n0252_p0201c09║願為諸來一切法眾，重宣法王圓滿覺性。一切眾生
X10n0252_p0201c10║及諸菩薩、如來世尊，所證所得云何差別，令末世眾
X10n0252_p0201c11║生聞此聖教，隨順開悟漸次能入？作是語已五體投
X10n0252_p0201c12║地，如是三請終而復始。
X10n0252_p0201c13║此請問者也。重宣法王者，前文殊章已說無上法
X10n0252_p0201c14║王等，今重說也。一切眾生者，即凡位也。說菩薩者，
X10n0252_p0201c15║即三賢及十聖二位也。如來世尊者，即果位也。此
X10n0252_p0201c16║乃請問世尊，凡賢聖果所證之法及所得涅槃中，
X10n0252_p0201c17║云何有差別次第？
X10n0252_p0201c18║爾時，世尊告清淨慧菩薩言：善哉，善哉！善男子！汝等
X10n0252_p0201c19║乃能為末世眾生請問如來漸次差別。汝今諦聽，當
X10n0252_p0201c20║為汝說。時，清淨慧菩薩奉教歡喜，及諸大眾默然而
X10n0252_p0201c21║聽。善男子！圓覺自性非性性有，循諸性起無取無證，
X10n0252_p0201c22║於實相中實無菩薩及與眾生。
X10n0252_p0201c23║此明圓覺體上無修無證之理。圓覺自性非性者，
X10n0252_p0201c24║謂十方諸佛圓覺自性本體上，本無五性及貪愛
X10n0252_p0202a01║輪迴差別之性也。性有循諸性起者，則前差別之
X10n0252_p0202a02║性，皆有圓覺。既有圓覺，然圓覺之性，有隨緣義。而
X10n0252_p0202a03║圓覺不守自性，能隨諸差別性起，遇聲聞人則成
X10n0252_p0202a04║聲聞性，遇緣覺人則成緣覺性，遇菩薩人則成菩
X10n0252_p0202a05║薩性，遇不定性人則成不定性，遇外道則成外道
X10n0252_p0202a06║性。然此圓覺性中，本無取輪迴，本無證涅槃。又於
X10n0252_p0202a07║圓覺真實相中，亦本無四聖及六凡。所以永嘉云：
X10n0252_p0202a08║了了見，無一物，亦無人，亦無佛，大千沙界海中漚，
X10n0252_p0202a09║一切聖賢如電拂。
X10n0252_p0202a10║何以故？菩薩、眾生皆是幻化，幻化滅故無取證者。
X10n0252_p0202a11║此徵釋所以。謂以何義故，前文說無菩薩及眾生
X10n0252_p0202a12║耶？良由菩薩與眾生，皆是對待之法，得有其名，亦
X10n0252_p0202a13║名幻化不實之相。但是約有垢故曰眾生，約離垢
X10n0252_p0202a14║故曰菩薩。到此菩薩與眾生一道拂去，故曰幻化
X10n0252_p0202a15║滅故。既然幻化滅盡，於中非唯無取輪迴之眾生，
X10n0252_p0202a16║亦無取修證之菩薩。所以道：諸佛眾生，其猶影像。
X10n0252_p0202a17║涅槃生死，俱是強名。又云：凡名聖號，皆是假稱。殊
X10n0252_p0202a18║相劣形，並為幻化。又云：世間名字假稱呼，隨順瓶
X10n0252_p0202a19║盤與釵釧。是知不用憎凡，凡是妄立。不用愛聖，聖
X10n0252_p0202a20║是假名。若得聖凡情盡，自然體露真常。
X10n0252_p0202a21║譬如眼根，不自見眼，性自平等，無平等者。
X10n0252_p0202a22║此恐未曉前文法說故。此舉前文說幻化滅故無
X10n0252_p0202a23║取證者，有喻似人之眼根，而眼只能照見前種種
X10n0252_p0202a24║差別之境，不能照見自家之眼。如刀不自斫，指不
X10n0252_p0202b01║自觸，鏡不自照也。若更將自家之眼，見有一眼之
X10n0252_p0202b02║時，却成兩眼。然而圓覺性上，本平等無二，不可以
X10n0252_p0202b03║加矣。如瓶已滿，更不再添。佛佛道齊，法法平等。裏
X10n0252_p0202b04║許全超獨脫，離相絕名。無四聖之高，亦無六凡之
X10n0252_p0202b05║下。所謂是法平等，無有高下。若於平等性上，別生
X10n0252_p0202b06║分別之心，更覓平等之性，便是頭上安頭是也。大
X10n0252_p0202b07║凡儒釋道三教之書，皆有舉法舉喻。於舉喻中，不
X10n0252_p0202b08║過如周易中說近取諸身，遠取諸物二義。只如彼
X10n0252_p0202b09║云：近取諸身，以乾為首，以坤為腹，以震為足，以巽
X10n0252_p0202b10║為服，以坎為耳，以離為目，以艮為鼻，以兌為口也。
X10n0252_p0202b11║遠取諸物者，以乾為天，以坤為地，以震為雷，以巽
X10n0252_p0202b12║為木，心坎為水，以離為火，以艮為山，以兌為澤也。
X10n0252_p0202b13║又如道經：近取諸身者，為腹不為目也。取諸物者，
X10n0252_p0202b14║三十輻共一轂也。又如莊子云：天地一指，此即近
X10n0252_p0202b15║取諸身。萬物一馬，此遠取諸物。今釋書亦然。只如
X10n0252_p0202b16║第二普賢章云：譬如鑽火，兩木相因。火出木盡，灰
X10n0252_p0202b17║飛烟滅者，此遠取諸物為喻。此譬如眼，不自見眼
X10n0252_p0202b18║者，此近取諸身為喻。凡學聖人之書者，不可不通
X10n0252_p0202b19║此理也。
X10n0252_p0202b20║眾生迷倒，未能除滅一切幻化，於滅未滅妄功用中，
X10n0252_p0202b21║便顯差別。
X10n0252_p0202b22║此明對機說證。眾生無迷惑自己，顛倒逐物，則無
X10n0252_p0202b23║有差別之義。此迷倒，即三細六麤。既迷倒之甚，不
X10n0252_p0202b24║知五蘊、十二處、十八界一切之法，皆是幻化不實，
X10n0252_p0202c01║執為實有。覺前念為非，不覺後念。此是凡賢聖三
X10n0252_p0202c02║位之人也。妄功用中者，此是聖位中第七地已前
X10n0252_p0202c03║菩薩，皆是夢中修道。謂到此地之後，方純作無相
X10n0252_p0202c04║觀。蓋圓明證悟，始知煩惱本無，則見能斷智慧功
X10n0252_p0202c05║用，已是虗幻。譬如夢中以藥治病，得差窹後，則藥
X10n0252_p0202c06║病俱無。故言妄功用中也。
X10n0252_p0202c07║若得如來寂滅隨順，實無寂滅及寂滅者。
X10n0252_p0202c08║此果位若證得十方諸佛一心寂滅，相應無乖之
X10n0252_p0202c09║理，非獨是不見有所證寂滅之法，亦無能證寂滅
X10n0252_p0202c10║之人。到此謂之二邊不滯，能所俱絕，一切處滿滿
X10n0252_p0202c11║灑灑，一切處密密，彌綸八極，崢嶸大千，無處不周，
X10n0252_p0202c12║無剎不見。所以道，出頭天外看，誰是箇般人。此上
X10n0252_p0202c13║皆是總標凡賢聖果四位不異，下文方是開四位，
X10n0252_p0202c14║一信位息滅相，二賢位息異相，三聖位息住相，四
X10n0252_p0202c15║果位息生相，大分與起信四位同也。
X10n0252_p0202c16║善男子！一切眾生從無始來，由妄想我及愛我者，曾
X10n0252_p0202c17║不自知念念生滅，故起增愛，耽著五欲。
X10n0252_p0202c18║此十信位，於中有二：初具足貪嗔癡凡夫，後十信
X10n0252_p0202c19║凡夫。今初。此一段文，乃是未入信位。所以有此文
X10n0252_p0202c20║者，若不約凡迷，即無信位。故先釋云：眾生者，指四
X10n0252_p0202c21║生九類也。由妄想我者，此是所執之體；及愛我者，
X10n0252_p0202c22║此是能執之見。謂一切眾生九類，自從無始曠大
X10n0252_p0202c23║劫來，因一念不覺，妄想錯入父母胞胎，被父精母
X10n0252_p0202c24║血包褁，自己一靈之性，三緣和合，遂生得此身，這
X10n0252_p0203a01║箇是所執著底我。而今又不知因起所由，又於妄
X10n0252_p0203a02║想一身之上，又生起愛著之見，謂這箇是我眼、我
X10n0252_p0203a03║耳、我鼻，此是我手、我足、我身、我姓、我名，一切處不
X10n0252_p0203a04║得動著我等爭人我，並不曾有一箇於此自覺知。
X10n0252_p0203a05║十二時中，前念續後念，後念續前念，念念生滅，如
X10n0252_p0203a06║燈之炎炎，如水之涓涓，塵勞妄想，情狀萬態，俱順
X10n0252_p0203a07║我則愛，違我則憎，於一切所耽著色、聲、香、味、觸、法
X10n0252_p0203a08║之五欲也。
X10n0252_p0203a09║若遇善友，教令開悟。
X10n0252_p0203a10║即聞熏也。
X10n0252_p0203a11║淨圓覺性。
X10n0252_p0203a12║即內熏也。本然空寂，如鏡明潔，物來則現，物去則
X10n0252_p0203a13║淨，了無罣閡。祖師道：性上本無性，為對求人說，於
X10n0252_p0203a14║法既無得，何懷決不決。
X10n0252_p0203a15║發明起滅。
X10n0252_p0203a16║慧照朗然，顯發心性，無始妄習，一時悟現，如窹時
X10n0252_p0203a17║覺夢然，迷時即起滅。妄念是我，故妄念不自見，於
X10n0252_p0203a18║妄念如眼不自見。今既開悟，心冥真覺，不以妄念
X10n0252_p0203a19║為我，故以冥真之慧，照於起滅之念。起之與滅，念
X10n0252_p0203a20║念皆知，翻前曾不自知，念念生滅。
X10n0252_p0203a21║即知此生，性自勞慮。
X10n0252_p0203a22║即此生滅之心，迷性之時，性即起滅，妄念還自勞
X10n0252_p0203a23║役，心慮千營萬計，念念不停，此明息妄隨真。然有
X10n0252_p0203a24║真則有妄，無妄則無真，性自勞慮者，正在此也。張
X10n0252_p0203b01║拙秀才參石霜悟道云：光明寂照徧河沙，凡聖含
X10n0252_p0203b02║靈總一家。一念不生全體現，六根纔動被雲遮。斷
X10n0252_p0203b03║除煩惱重增病，趣向真如亦是邪。隨順世緣無罣
X10n0252_p0203b04║閡，涅槃生死是空華。
X10n0252_p0203b05║若復有人勞慮永斷得法界淨，即彼淨解為自障礙，
X10n0252_p0203b06║故於圓覺而不自在，此名凡夫隨順覺性。
X10n0252_p0203b07║既知生滅之念有害於道，遂止絕馳求造作之心，
X10n0252_p0203b08║因息妄心。妄不起處，得法界淨。法界有二：一理法
X10n0252_p0203b09║界，二事法界。若法界淨者，於本性之上，本來離相
X10n0252_p0203b10║絕名，無可分別，并勞慮六塵之境，並皆不生。若事
X10n0252_p0203b11║法界淨者，於五蘊、十二所、十八界外，及山河大地、
X10n0252_p0203b12║草木叢林諸法，當體即空。良由心淨則淨，心穢則
X10n0252_p0203b13║穢。古云：心虗境寂，念起法生。水濁波渾，潭清月朗。
X10n0252_p0203b14║然麤念既除，得□安淨。於安淨持，心生愛著，作淨
X10n0252_p0203b15║見解，便被淨解之相自穿了鼻孔，非于外有塵境
X10n0252_p0203b16║而來撓之，故曰自。所以於大圓覺無為寂照之中，
X10n0252_p0203b17║不得縱橫自在。古云：莫向白雲深所坐，切忌寒灰
X10n0252_p0203b18║煨殺人。此乃是十信凡夫，常與本覺之性相應，不
X10n0252_p0203b19║背之者也。
X10n0252_p0203b20║善男子！一切菩薩見解為礙，雖斷解礙猶住見覺，覺
X10n0252_p0203b21║礙為礙而不自在，此名菩薩未入地者隨順覺性。
X10n0252_p0203b22║此十信、十行、十迴向、三十位三賢之人，此謂之資
X10n0252_p0203b23║粮位。然三賢之人見解又高於十信之人，遂覺十
X10n0252_p0203b24║信之人所見之解是障礙之境，於是便斷除著淨
X10n0252_p0203c01║之解。雖得除淨解，猶有能見能覺之心，遂住著能
X10n0252_p0203c02║覺，不知放捨。只此能覺之心又是障礙，故於圓覺
X10n0252_p0203c03║無為寂照之中不得自在，此謂之地前菩薩未入
X10n0252_p0203c04║初地之人與覺性相應者也。
X10n0252_p0203c05║善男子！有照、有覺，俱名障礙。是故，菩薩！
X10n0252_p0203c06║此十聖位也。上菩薩有照者，指前信位之人。淨解
X10n0252_p0203c07║有覺者，指前賢位之人。解見之覺，是二皆是障礙
X10n0252_p0203c08║之境，此謂之悟。前二位之人，所見皆非。只如達磨
X10n0252_p0203c09║欲西反之際，命弟子各呈己見，時有道副出曰：如
X10n0252_p0203c10║我所見，不執文字，不離文字，而為道用。達磨曰：汝
X10n0252_p0203c11║得吾皮。尼總持曰：我今所解，如慶喜見阿閦佛國，
X10n0252_p0203c12║一見更不再見。達磨曰：汝得吾肉。道育曰：四大本
X10n0252_p0203c13║空，五陰非有，而我見所無，一法可得。達磨曰：汝得
X10n0252_p0203c14║吾骨。此三大士，皆是有照有覺，法執未除者也。
X10n0252_p0203c15║是故菩薩常覺不住，照與照者同時寂滅。
X10n0252_p0203c16║常覺者，常則常常不變之稱，即無分別之智。照者，
X10n0252_p0203c17║即能照智也。與照者，即所照之境。寂滅，即空義。謂
X10n0252_p0203c18║此入地菩薩，無分別智不住著，能照之智及將照
X10n0252_p0203c19║之境，能所俱空，二執並離。所謂從本已來，離心緣
X10n0252_p0203c20║相，離文字相，離分別相，離能所相。此謂之以無緣
X10n0252_p0203c21║智緣無緣境，以無緣境起無緣智。如水投水，似空
X10n0252_p0203c22║合空，了無痕迹。何以知之？唯識云：若時於所緣，智
X10n0252_p0203c23║都無所得。爾時住唯識，離二取相故。所以盤山云：
X10n0252_p0203c24║光非照境，境亦非存。光境俱忘，復是何物？到此境
X10n0252_p0204a01║界，風吹不入，水洒不著，清寥寥，白滴滴，脫於是非
X10n0252_p0204a02║之表。本仁和尚謂清鏡云：高山頂上，無可與道者
X10n0252_p0204a03║啗啄。如二祖出，禮拜了，依位而立。達磨曰：汝得吾
X10n0252_p0204a04║髓，唯二祖是照。與照者，同時寂滅者也。
X10n0252_p0204a05║譬如有人自斷其首，首已斷故，無能斷者。
X10n0252_p0204a06║此舉喻。喻如世人頭未斷之時，頭為所也，手為能
X10n0252_p0204a07║也。既自將劒斬斷之時，頭為所斷，手為能斷。自家
X10n0252_p0204a08║之頭既以斷了，豈更分能斷之手、所斷之頭乎？決
X10n0252_p0204a09║無是理。東坡先生云：首斷更無能斷者，氷消那復
X10n0252_p0204a10║更知氷。
X10n0252_p0204a11║則以礙心自滅諸礙，礙已斷滅，無滅礙者。
X10n0252_p0204a12║此合也。礙心者，即能覺礙之覺。諸礙者，即所覺之
X10n0252_p0204a13║礙。謂既用能覺之礙心，覺去所覺礙之覺心，更將
X10n0252_p0204a14║能覺之心，一時拂去，即無能滅礙之心，亦是能所
X10n0252_p0204a15║俱忘。經文從常覺不住至此，皆明地上菩薩，不住
X10n0252_p0204a16║著能證所證也。
X10n0252_p0204a17║修多羅教如標月指，若復見月，了知所標畢竟非月。
X10n0252_p0204a18║此下，明不住靜也。今初，標喻。梵語修多羅，此云契
X10n0252_p0204a19║經，總目一代時教也。疏云：夫設言象，在於得意。無
X10n0252_p0204a20║言象而倒惑，執言象而迷真。故以標月之指，喻於
X10n0252_p0204a21║言教。謂見月須籍指端，悟心須依佛教。因指見月，
X10n0252_p0204a22║見月忘指；因教詮心，悟心忘教。存指則失真月，執
X10n0252_p0204a23║教則失本心。肇云：善言言者，求言所不能言；善迹
X10n0252_p0204a24║迹者，尋迹所不能迹。祖云：如來一切法，除我一切
X10n0252_p0204b01║心；我無一切心，何須一切法？佛言：我說三乘十二
X10n0252_p0204b02║分教，如空拳誑小兒，如黃葉止啼相似。何以知之？
X10n0252_p0204b03║龐居士云：孩兒正啼哭，母言來與金，捻他黃葉把，
X10n0252_p0204b04║便即止啼音。禪云：見人須棄敲門物，得□仍忘堠
X10n0252_p0204b05║子名。大凡未入地之人，須假教法修行；纔人地見
X10n0252_p0204b06║道之後，登地證理，更不假教法也。
X10n0252_p0204b07║一切如來種種言說開示菩薩，亦復如是。
X10n0252_p0204b08║此法合也。謂十方諸佛種種方便、種種言說、種種
X10n0252_p0204b09║譬喻，開發教示一切菩薩、一切眾生，亦如標月之
X10n0252_p0204b10║指。良由一代時教，皆是不得已為眾生方便之故，
X10n0252_p0204b11║演說詮顯本性。若復見性之人，了知一切言說畢
X10n0252_p0204b12║竟非性，自然不復執著文字語言，泥著文言。經云：
X10n0252_p0204b13║了法不在言。又云：拈得鼻孔失却口。晦堂云：五千
X10n0252_p0204b14║文字唯標指，用指因觀月在天。月落指忘無別事，
X10n0252_p0204b15║醉眠醒坐但隨緣。莊子云：筌所以在魚，得魚忘筌；
X10n0252_p0204b16║罤之所以在兔，得兔忘罤；言之所以在意，得意忘
X10n0252_p0204b17║言。經云：但有言說，都無實義。不然，則載空言以求
X10n0252_p0204b18║道，則去道之遠矣。若將佛祖言教而為奇特者，大
X10n0252_p0204b19║似猛虎入㩜、靈鳳投籠，有甚快活？豈不見洞山云：
X10n0252_p0204b20║若是上流，應不將祖佛言教貼在額頭。若貼在額
X10n0252_p0204b21║上者，如龜負圖，自取喪自之兆。
X10n0252_p0204b22║此名菩薩已入地者隨順覺性。
X10n0252_p0204b23║此結前不住證及不住教，此是入地菩薩與覺性
X10n0252_p0204b24║相應如此也。
X10n0252_p0204c01║善男子！一切障礙即究竟覺，得念、失念無非解脫，成
X10n0252_p0204c02║法、破法皆名涅槃，智慧、愚癡通為般若，菩薩、外道所
X10n0252_p0204c03║成就法同是菩提，無明、真如無異境界，諸戒、定、慧及
X10n0252_p0204c04║淫、怒、癡俱是梵行，眾生、國土同一法性，地獄、天宮皆
X10n0252_p0204c05║為淨土，有情無性齊成佛道，一切煩惱畢竟解脫。
X10n0252_p0204c06║此當等覺、妙覺果位也。前則十聖之人，但只換骨
X10n0252_p0204c07║洗膓，絕清絕點，一向與麼去，不解與麼來。所謂出
X10n0252_p0204c08║得魔界入魔界，不得喚作離物遺人。頺然吉凶之
X10n0252_p0204c09║外，打淨潔毯子，抱得不哭孩兒。才到果位，非唯解
X10n0252_p0204c10║與麼去，亦解與麼來；非唯出得魔界，抑亦入得魔
X10n0252_p0204c11║界。到此天堂地獄、虎穴魔宮、月下風前、婬坊酒肆、
X10n0252_p0204c12║刀山劒樹，盡是安身立命之所。所以禪宗云：飜身
X10n0252_p0204c13║魔界，轉脚邪途。又淨名云：不離煩惱而得涅槃。天
X10n0252_p0204c14║女云：不出魔界而入佛界。此一段經文共有十對：
X10n0252_p0204c15║一、識知對；二、成破對；三、愚智對；四、邪正對；五、真妄
X10n0252_p0204c16║對；六、染淨對；七、依正對；八、苦樂對；九、有無對；十、縛
X10n0252_p0204c17║脫對。一切障礙即究竟覺者，此二句是總，總標下
X10n0252_p0204c18║十對之別。謂到佛位，智冥圓覺，並無勝劣分別之
X10n0252_p0204c19║心。所以下十對之法，皆同真實一性。又若見有障
X10n0252_p0204c20║可斷，斷已名為覺者，此覺非究竟。不見有障可斷，
X10n0252_p0204c21║障礙即覺，方名究竟矣。得念即智也，謂十二時中
X10n0252_p0204c22║正念現前之時，則前五識遂成成所作智，第六意
X10n0252_p0204c23║識成妙觀察智，第七識成平等性智，第八阿賴耶
X10n0252_p0204c24║識成大圓鏡智。失念者，若失正念，則四智翻成八
X10n0252_p0205a01║識。今明念本自空，非是無念，故皆解脫。此謂識智
X10n0252_p0205a02║一對也。成法者，即修行精進也。破法者，即不修進，
X10n0252_p0205a03║毀於律儀也。又曰：眾生緣會曰成，緣離曰破。緣無
X10n0252_p0205a04║自性，成破一如。此謂成破一對也。智慧即智也，愚
X10n0252_p0205a05║癡即愚也。大寶積云：癡從分別生，分別亦作有。癡
X10n0252_p0205a06║性與佛性，平等無差別。此謂之愚智一對也。外道
X10n0252_p0205a07║即邪也，菩薩即正也。思益經云：住正道者，不分別
X10n0252_p0205a08║是邪是正。古云：一念心不生，六根總無過。此謂邪
X10n0252_p0205a09║正一對也。無明即妄法也，真如即真法也。古云：迷
X10n0252_p0205a10║則真如是妄想，悟則妄想是真如。此謂真妄一對
X10n0252_p0205a11║也。戒定慧無漏三學，即淨法也。婬怒癡三毒，即染
X10n0252_p0205a12║法也。謂三毒本空，俱是淨行。諸法無行經云：貪欲
X10n0252_p0205a13║即是道，恚癡亦復然。如是三事中，有無量佛法。此
X10n0252_p0205a14║謂染淨一對也。眾生即正報也，國土即依報也。涅
X10n0252_p0205a15║槃經云：我以佛眼，徧觀三界有情，一切人法，悉皆
X10n0252_p0205a16║究竟。究竟者，即法性也。此謂之以性融相，融相皆
X10n0252_p0205a17║性。即依正一對也。地獄即苦也，天宮即樂也。若造
X10n0252_p0205a18║極惡業，就之時，身雖所天宮，即地獄也。若造極善
X10n0252_p0205a19║業，就之時，身雖在地獄，即是天宮。二業之念由心，
X10n0252_p0205a20║地獄天宮豈實？故云：心能作諸佛，心能作眾生，心
X10n0252_p0205a21║能作天堂，心能作地獄。心異則千差競起，心平等
X10n0252_p0205a22║則法界坦然，心凡則三毒縈纏，心聖則六通自在。
X10n0252_p0205a23║如谷應聲，語雄而響厲；似鏡鑑像，形曲而影凹。故
X10n0252_p0205a24║知萬行由心，一切在我。善因終感善緣，惡行難逃
X10n0252_p0205b01║惡境。儻一心不生，萬法無咎。此謂苦樂一對也。有
X10n0252_p0205b02║性，有三乘性也；無性，即未曾聞熏教法、闡提性也。
X10n0252_p0205b03║以正眼觀來，非唯他日迴心，現今已齊成佛道。此
X10n0252_p0205b04║謂有無一對也。煩惱即縛法也，解脫即脫法也。然
X10n0252_p0205b05║煩惱但是依識性上起，識性既當體即空，煩惱何
X10n0252_p0205b06║縛之有？智度論云：若有人言：我當得一切種智，是
X10n0252_p0205b07║為戲論；我當斷一切煩惱，是為戲論。亦可縛之一
X10n0252_p0205b08║字屬六凡，脫之一字屬四聖。故楞嚴云：根塵同源，
X10n0252_p0205b09║縛脫無二；識性虗妄，此如空華。與此同意。此縛脫
X10n0252_p0205b10║一對也。已上十對，名相之境雖異，其意不殊。何也？
X10n0252_p0205b11║但以佛證圓覺之心，此心更無勝劣取捨。由此之
X10n0252_p0205b12║故，故得一切諸法普同圓妙，一一稱性，普融無礙。
X10n0252_p0205b13║所以華嚴到此，說事事無礙法界。清涼云：諸佛與
X10n0252_p0205b14║眾生交徹，淨土與穢土融通。法法皆彼此該收，塵
X10n0252_p0205b15║塵悉包含世界。相即相入，無礙圓融，具十玄門，重
X10n0252_p0205b16║重無盡也。
X10n0252_p0205b17║法界海慧照了諸相猶如虗空，此名如來隨順覺性。
X10n0252_p0205b18║上文十對，皆明所證之境，即無差別之理；此則明
X10n0252_p0205b19║能觀之心，即無分別之智。法界即妙覺之用，其體
X10n0252_p0205b20║用深廣如海，故稱海。此法、喻双舉。問：十對境上，何
X10n0252_p0205b21║故得事事無礙？今答云：良由用離合深廣法界，海
X10n0252_p0205b22║慧照徹，了達前之十對諸境之相，皆如夢、如幻、如
X10n0252_p0205b23║泡、如影、如鏡像、如水月、如龜毛、如兔角、如乾城、如
X10n0252_p0205b24║陰晴、如黑白，脫體皆空，所以心不礙心，心境融通，
X10n0252_p0205c01║理事一致。豈不見壽禪師云：截瓊枝而寸寸是玉，
X10n0252_p0205c02║折旃檀而片片皆香。又云：末後一句，始到牢關也。
X10n0252_p0205c03║此明十方如來入妙覺果位，常為覺性相應也。上
X10n0252_p0205c04║來凡、賢、聖四位，深淺各各不同，對文可見。
X10n0252_p0205c05║禪教同歸。今時學者彼此迷源，修心者以經論為
X10n0252_p0205c06║別宗，講說者以禪門為別法。聞談因果修證，便推
X10n0252_p0205c07║屬經論之家，不知修證正是禪門之本事；聞說即
X10n0252_p0205c08║心即佛，便推屬胸臆之禪，不知心佛正是經論之
X10n0252_p0205c09║本意。以參學為戶牗，各自開張；以禪教為干戈，互
X10n0252_p0205c10║相攻擊。情隨𨧧矢而遷變，法逐人我以高低，是非
X10n0252_p0205c11║紛拏，莫能辯扸。譬如一父而生兩子，其一子愛其
X10n0252_p0205c12║父右足，若左足之子出，則其右足之子遂以利刃
X10n0252_p0205c13║刺其父左足，若右足之子出，則其左足之子亦然，
X10n0252_p0205c14║是二子不知左右之足皆其父之一體。今之佛弟
X10n0252_p0205c15║子亦然，不知禪是佛心，教是佛語，然諸佛心語必
X10n0252_p0205c16║不相違。脫會參禪者，必不謗教；會學教者，必不毀
X10n0252_p0205c17║禪。豈不見子由撰龍井記云：禪而不知教，是扗所
X10n0252_p0205c18║入之門；教而不知禪，是不識家也。辨戈法師於教
X10n0252_p0205c19║得禪，口說如瀾翻，而不失道根，心湛如止水，德風
X10n0252_p0205c20║輙燦然。何也？只如禪家云：禪和子！汝未出行脚之
X10n0252_p0205c21║時，見山只是山，見水只是水，見柱杖只是柱杖。洎
X10n0252_p0205c22║手擺脫塵緣，擔簦負笈，撥草膽風，見善知識行脚
X10n0252_p0205c23║之後，忽然得箇悟門，是時見山不是山，見水不是
X10n0252_p0205c24║水，見柱杖不是柱杖，直饒到這般田地，方是小歇
X10n0252_p0206a01║場，打淨潔毬子，抱不哭孩兒，頺然於吉凶之外，未
X10n0252_p0206a02║解竿頭進步，懸崕撒手，要得依前似未行脚時相
X10n0252_p0206a03║似，見山依前是山，見水依前是水，見柱杖依前是
X10n0252_p0206a04║柱杖，是法住法位，世間相常住，不得移易一絲毫
X10n0252_p0206a05║許，方是七從八橫，得大自在，無障無礙，安樂解脫，
X10n0252_p0206a06║大歇場也。所以禪宗云：莫謂胡鬚赤，更有赤鬚胡。
X10n0252_p0206a07║今此經亦有這箇消息，只如第一文殊章文云：妄
X10n0252_p0206a08║認四大為自身相，六塵緣影為自心相者，此正是
X10n0252_p0206a09║禪和子未出行脚之時，見山是山，見水是水，見柱
X10n0252_p0206a10║杖是柱杖也。其次普眼章云：宴坐靜室，恒作是念，
X10n0252_p0206a11║我今此身，四大和合，所謂髮毛爪齒，皮肉筋骨，髓
X10n0252_p0206a12║腦垢色，皆皈於地，乃至幻身滅故，幻心亦滅，幻心
X10n0252_p0206a13║滅故，幻塵亦滅，幻塵滅故，幻滅亦滅，幻滅滅故，非
X10n0252_p0206a14║幻不滅者，此是行脚之後，悟道捉敗，內之一身，外
X10n0252_p0206a15║之萬物，一時百雜碎都盡，是自己本來面目，恁麼
X10n0252_p0206a16║時見山不是山，見水不是水，柱杖不是柱杖也。最
X10n0252_p0206a17║後經文到此云：一切障礙，即究竟覺等，乃是依前
X10n0252_p0206a18║見山是山，見水是水，見柱杖是柱杖也。又如佛印
X10n0252_p0206a19║四牛圖，表行住坐臥者，亦與此經之意符合。且第
X10n0252_p0206a20║一牛全黑，第二牛半白半黑，第三牛全白，第四牛
X10n0252_p0206a21║又成黑。頌其一曰：初學看牛日，牛兒盡力爭。愛從
X10n0252_p0206a22║荒草去，又向坦途行。轉鼻繩難拽，加鞭恨轉生。而
X10n0252_p0206a23║教犯苗稼，由要及時耕。二曰：驀地轉頭來，胸腰黑
X10n0252_p0206a24║漸開。出欄差笛引，歸晚野歌催。見鬪情猶墳，逢群
X10n0252_p0206b01║目尚擡。良由鞭索在，心地漸成灰。三曰：且喜全軀
X10n0252_p0206b02║白，安眠露地中。身心如土木，聞見若盲聾。一朵雲
X10n0252_p0206b03║生谷，成團雪墮空。皓然無異色，不與眾牛同。四曰：
X10n0252_p0206b04║已白仍迴黑，還君舊日牛。亂山閑放縱，千古更無
X10n0252_p0206b05║憂。渴飲逢飢噉，和光亦混流。迢迢凡聖外，誰敢向
X10n0252_p0206b06║前收。然此四牛，只如妄認四大為自身相等，此即
X10n0252_p0206b07║黑牛。其次普眼章，初入我空觀者，即半白半黑牛。
X10n0252_p0206b08║其次證得二空之理，見六根清淨，六塵清淨，乃至
X10n0252_p0206b09║內四大，依報正報，世出間法，八萬四千陀羅尼門，
X10n0252_p0206b10║悉皆清淨，此露地白牛。到此十對之境，混融一致，
X10n0252_p0206b11║此即最後黑牛。是知一心之法，窮本極末，禪教無
X10n0252_p0206b12║異，始終一同。但以闇證禪人，徇文學士，自以為肝
X10n0252_p0206b13║膽楚越爾。嗚呼！是說是以息諍，不然則轉增後人
X10n0252_p0206b14║之病，何利益之有哉？是宜察焉。
X10n0252_p0206b15║善男子！但諸菩薩及末世眾生，居一切時不起妄念，
X10n0252_p0206b16║於諸妄心亦不息滅，住妄想境不加了知，於無了知
X10n0252_p0206b17║不辨真實。
X10n0252_p0206b18║此忘心頓證也。謂前說凡賢聖果地位階降漸次，
X10n0252_p0206b19║乃就機說，有深淺不同。又恐後人隨語生執，執實
X10n0252_p0206b20║有地位，定存漸次。若如此者，則悟入無期。故又示
X10n0252_p0206b21║之以安心隨順也，令人速證圓覺。所以永嘉云：直
X10n0252_p0206b22║截根源佛所印，摘葉尋枝我不能也。文三：初、妄心
X10n0252_p0206b23║入覺內。一、指示心。文有四節：言居一切時不起妄
X10n0252_p0206b24║念，此第一節。於諸妄心亦不息滅，此第二節。住妄
X10n0252_p0206c01║想境不加了知，此第三節。於無了知不辨真實，此
X10n0252_p0206c02║第四節。世尊到此，復告清淨慧菩薩云：善男子！但
X10n0252_p0206c03║諸菩薩及末世眾生居處，一切行住坐臥之時，不
X10n0252_p0206c04║得起妄想之念。行時不得起行念，住時不得起住
X10n0252_p0206c05║時念，坐時不得起坐時念，臥時不得起臥時念。一
X10n0252_p0206c06║念不生，前後際斷，然後於諸妄心亦不息滅。何也？
X10n0252_p0206c07║既知是妄，即全妄為真。以至舉足下足，鳥道無殊。
X10n0252_p0206c08║坐臥經行，莫非去路。譬如波外無水。前若不止息
X10n0252_p0206c09║無量劫來顛倒攀緣分別妄想生死之心者，即是
X10n0252_p0206c10║著常見。此則若更止息真心者，又落斷見。所以云：
X10n0252_p0206c11║我師說法，常依二諦。定有著常，定無著斷。是故智
X10n0252_p0206c12║者不著斷常。所以禪宗云：死蛇拈得作獰龍，糞土
X10n0252_p0206c13║握來成至寶也。住妄想境，不加了知者，謂此行住
X10n0252_p0206c14║坐臥，著衣喫飯，妄想境界，全是圓覺妙境。更不可
X10n0252_p0206c15║分別此是生滅畜生、餓鬼、地獄、人、天、生死凡夫之
X10n0252_p0206c16║境界也。於無了知，不辨真實者，謂於無分別了知
X10n0252_p0206c17║境界之中，亦不辨別此是真實涅槃，是諸聖人境
X10n0252_p0206c18║界。所以道：衲僧行履要周旋，坐臥經行觸處圓。舉
X10n0252_p0206c19║步直教千聖外，擡眸常在月明前也。蓋第一則不
X10n0252_p0206c20║起妄，第二不滅真，第三不作凡見，第四不作聖解。
X10n0252_p0206c21║凡聖俱盡，一念不生，即是圓明妙覺之心。此謂之
X10n0252_p0206c22║忘心頓證也。亦可一忘妄，二忘滅，三忘知，四忘辨
X10n0252_p0206c23║也。問：此忘心頓證，未審就何處耶？答：只就前凡賢
X10n0252_p0206c24║聖果四位之中忘矣。若於地位中能忘其差別之
X10n0252_p0207a01║相，名頓證也。亦可行人以此安心，於一切法悉得
X10n0252_p0207a02║般若現前也。
X10n0252_p0207a03║彼諸眾生聞是法門，信解受持不生驚畏，是則名為
X10n0252_p0207a04║隨順覺性。
X10n0252_p0207a05║二、依法頓入也。是法門，即忘心頓證法門。驚則初
X10n0252_p0207a06║心，怖則相續，心畏則決定，心聞則聞慧，信解則思
X10n0252_p0207a07║慧，受持則修慧。謂彼當根之眾，若聞此方便法門，
X10n0252_p0207a08║心無疑惑，體達領受任持，則怛然合道，與本覺相
X10n0252_p0207a09║應也。
X10n0252_p0207a10║善男子！汝等當知，如是眾生已曾供養百千萬億恒
X10n0252_p0207a11║河沙諸佛及大菩薩，植眾德本，佛說是人名為成就
X10n0252_p0207a12║一切種智。
X10n0252_p0207a13║此驗果知因也。如金剛經曰：非於一佛二佛三四
X10n0252_p0207a14║五佛而種善根，已於無量千萬億佛所種諸善根。
X10n0252_p0207a15║此謂以今生得聞得信得解之果，驗過去曩劫種
X10n0252_p0207a16║植善根之所以也。
X10n0252_p0207a17║佛說是人名為成就一功種智。
X10n0252_p0207a18║此即成佛智。然此智有三種：一切智、道種智、一切
X10n0252_p0207a19║種智。且一切智者即自覺，道種智覺他，一切種智
X10n0252_p0207a20║即覺滿。然初即小乘，次即菩薩，後即佛也。
X10n0252_p0207a21║爾時，世尊欲重宣此義，而說偈言：
X10n0252_p0207a22║清淨慧當知，圓滿菩提性，無取亦無證，無菩薩眾生。
X10n0252_p0207a23║覺與未覺時，漸次有差別，眾生為解礙，菩薩未離覺。
X10n0252_p0207a24║入地永寂滅，不住一切相，大覺悉圓滿，名為徧隨順。
X10n0252_p0207b01║末世諸眾生，心不生虗妄，佛說如是人，現世即菩薩。
X10n0252_p0207b02║供養恒河佛，功德已圓滿，雖有多方便，皆名隨順智。
X10n0252_p0207b03║偈中初一偈圓覺無證，次二偈就機說證，後二偈
X10n0252_p0207b04║頓悟圓滿。貫前後章意者。
X10n0252_p0207b05║第一文殊一章，通為上中下三根之人開解。第二
X10n0252_p0207b06║普賢一章，通為上中下三根之人開行。第三普賢
X10n0252_p0207b07║一章，依文殊之解及普賢之行，入二空觀，兼倣修
X10n0252_p0207b08║法界觀。既入觀，方有疑，故有第四剛藏一章。發起
X10n0252_p0207b09║三疑，請問於佛。既有疑心，推究輪迴根本，故有第
X10n0252_p0207b10║五彌勒一章。請問斷除輪迴根本，佛令斷貪愛之
X10n0252_p0207b11║心。既斷貪愛之後，行人到此，行解具足，必有所證，
X10n0252_p0207b12║故有第六清淨慧一章。凡賢聖果，地位階降，
X10n0252_p0207b13║掇送行人，從凡入聖。所以道：因解起行，因行入觀，
X10n0252_p0207b14║因觀起疑，因疑有斷，因斷有證。問云：行人於普賢
X10n0252_p0207b15║章，入二空觀，證入圓覺，成佛否？答：成佛。又難云：既
X10n0252_p0207b16║入二空觀，已成佛了，何故更有剛藏之疑情，彌勒
X10n0252_p0207b17║章之貪愛，清淨慧章之地位耶？答：能所分故。謂普
X10n0252_p0207b18║賢一章，即行人能觀之智；剛藏與彌勒二章，皆是
X10n0252_p0207b19║行人觀中所斷之惑；清淨慧一章，亦是行人觀中
X10n0252_p0207b20║所證之地位。是故此三章經文，皆是觀中所除之
X10n0252_p0207b21║節病，病盡只就觀中成佛，離觀之外，更無別有經
X10n0252_p0207b22║文也。又難云：既是觀中去節病之經，何故却於觀
X10n0252_p0207b23║後宣說耶？答：此謂之言不併出，文不累書，理不頓
X10n0252_p0207b24║顯，所以在後。今威德章者，由世尊廣開方便，說法
X10n0252_p0207c01║度人。或有一類上根之人，於前六章經文中，聞佛
X10n0252_p0207c02║開示二空觀行相，并斷貪愛輪迴根本，及示證入
X10n0252_p0207c03║地位階級，莫不一時踴躍歡喜，悟明心地，證入圓
X10n0252_p0207c04║覺，譬如出廐良駒，纔見鞭影而行也。其間更有一
X10n0252_p0207c05║類上根之人，亦於六章經文中聞佛如是開解，如
X10n0252_p0207c06║是開示觀門，如是遣疑斷惑，如是證入差別，但以
X10n0252_p0207c07║根劣執麤，不能入二空等觀，譬如大寶埋在塵土
X10n0252_p0207c08║之中。於是威德自在菩薩傷迷救悟，接下垂方，以
X10n0252_p0207c09║此之故，遂起請問：世尊！作何方便救度中根之人？
X10n0252_p0207c10║故有此章經文。又所云別明觀行者，此別之一字，
X10n0252_p0207c11║乃對前通明觀行得名。此有二義：一則由一類上
X10n0252_p0207c12║根之人已依前二空觀門證入畢，更不假修三觀
X10n0252_p0207c13║諸輪，故稱別；二則此三觀諸輪各各自別，只如三
X10n0252_p0207c14║觀，或是一人具修三觀，或只修一觀，或修二觀，或
X10n0252_p0207c15║單復交絡，遂成二十五輪，被二十五種人，故稱別
X10n0252_p0207c16║也。於中，前二章經三觀修行，後二章經兩重除障，
X10n0252_p0207c17║今威德章即正明三觀行相也。
X10n0252_p0207c18║於是威德自在菩薩在大眾中即從座起，頂禮佛足，
X10n0252_p0207c19║右繞三帀，長跪叉手而白佛言：
X10n0252_p0207c20║言威德者，此有二義：一約事說，二約理說。且事說
X10n0252_p0207c21║者，譬如有人，有威故令下畏之，有德故令下慕之。
X10n0252_p0207c22║理說者，威字如道如德。蓋威即圓覺體，德即圓覺
X10n0252_p0207c23║用。何以知之？華嚴法界觀序云：甚矣，眾生之迷也。
X10n0252_p0207c24║身反在於心中，若大海之一漚耳，而不自知；有廣
X10n0252_p0208a01║大之威神，而不能用。又道德經云：民不畏威，則大
X10n0252_p0208a02║威至。解云：小威者，死生也。大威者，道體也。由此門
X10n0252_p0208a03║三觀成就，功用猛利，邪魔不能撓，妄惑不能侵。故
X10n0252_p0208a04║表菩薩於圓覺體用中得大自在，故曰威德。
X10n0252_p0208a05║大悲世尊廣為我等分別如是隨順覺性，令諸菩薩
X10n0252_p0208a06║覺心光明承佛圓音，不因修習而得善利。
X10n0252_p0208a07║廣為我等分別如是隨順覺性者。此是領前章依
X10n0252_p0208a08║凡賢聖果地位漸證之經文也。令諸菩薩覺心光
X10n0252_p0208a09║明至而得善利者。此領前章居一切時不起妄念
X10n0252_p0208a10║等忘心頓證之經文也。覺心光明者，謂前聞佛說
X10n0252_p0208a11║漸證頓證法門，使一切菩薩了達本覺真心之體，
X10n0252_p0208a12║於此體上起大光明，遍照法界之妙用。此之覺心
X10n0252_p0208a13║光明顯發者，有類楞嚴云：如我按指，海印發光。若
X10n0252_p0208a14║就事說，即佛手指上有紋印也。若理說，則表能入
X10n0252_p0208a15║之智。海印者，即表所入之定，即體也。發光者，表於
X10n0252_p0208a16║體上起大妙用也。承佛圓音。承，受也。圓音者，於一
X10n0252_p0208a17║音中具一切音。謂之圓者，此是佛說圓頓之音也。
X10n0252_p0208a18║不因修習而得善利者。謂聞此法門，尚更不假三
X10n0252_p0208a19║大阿僧祇修行，而便克獲成就圓覺勝善利益，何
X10n0252_p0208a20║況勤而行之者也。此謂之不歷化城，便躋寶所。楞
X10n0252_p0208a21║嚴云：狂心頓歇。歇即菩提勝淨妙心，不從人得，何
X10n0252_p0208a22║藉劬勞肯綮修證？
X10n0252_p0208a23║世尊！譬如大城外有四門，隨方來者非止一路，一切
X10n0252_p0208a24║菩薩莊嚴佛國及成菩提非一方便。惟願世尊廣為
X10n0252_p0208b01║我等宣說一切方便漸次，并修行人總有幾種，令此
X10n0252_p0208b02║會菩薩及末世眾生求大乘者速得開悟，遊戲如來
X10n0252_p0208b03║大寂滅海？作是語已，五體投地。如是三請，終於而復
X10n0252_p0208b04║始。
X10n0252_p0208b05║此中先立理也。唯願下，乃正請也。譬如大城至非
X10n0252_p0208b06║止一路。此先舉喻也。一切菩薩至非一方便。此次
X10n0252_p0208b07║舉法也。大城者，喻圓覺也。四門者，喻行門也。何謂
X10n0252_p0208b08║之行門？即信、解、行、證也。只如有一大城，欲東門入
X10n0252_p0208b09║者，當示之以東路；欲從西門入者，當示之以西路；
X10n0252_p0208b10║南、北亦然。今一切菩薩亦復如是，於三界之中度
X10n0252_p0208b11║脫一切眾生，掇送直至無上等正覺，莊嚴諸佛國
X10n0252_p0208b12║土，豈是一方便而能了得此大事因緣？然欲從信
X10n0252_p0208b13║門入者，當示之以信法；欲從解門入者，當示之以
X10n0252_p0208b14║解法；行、證亦然。良由病有千門，藥生多品，投機隨
X10n0252_p0208b15║器，不得一同。宗鏡云：根機莫等，樂欲匪同。然四門
X10n0252_p0208b16║入所雖殊，在一真見時無別。如獲鳥者，羅之一目，
X10n0252_p0208b17║不可以一目為羅；理國者，功在一人，不可以一人
X10n0252_p0208b18║為國。此之謂也。教中說凡度得一人成佛曰莊嚴
X10n0252_p0208b19║者，由佛果本具，藉因飾成也。
X10n0252_p0208b20║爾時，世尊告威德自在菩薩言：善哉，善哉！善男子！汝
X10n0252_p0208b21║等乃能為諸菩薩及末世眾生，問於如來如是方便。
X10n0252_p0208b22║汝今諦聽，當為汝說。時威德自在菩薩奉教歡喜，及
X10n0252_p0208b23║諸大眾默然而聽。善男子！無上妙覺徧諸十方出生
X10n0252_p0208b24║如來，與一切法同體平等，於諸修行實無有二。
X10n0252_p0208c01║稱性標本也。無上妙覺，在東則全東，在西則全西，
X10n0252_p0208c02║南北上下亦然。所謂六通四闢，糠粃瓦礫，小大精
X10n0252_p0208c03║麤，其運無乎不在。所以華嚴云：法性徧在一切所，
X10n0252_p0208c04║一切眾生及國土，三世悉在無有餘，亦無形相而
X10n0252_p0208c05║可得。且一切諸佛果上，得號為如來者，蓋因地莫
X10n0252_p0208c06║不因修此妙覺，同證此妙覺，皆從此妙覺而出也。
X10n0252_p0208c07║非唯一切如來從此而出，乃至五蘊、十二所、十八
X10n0252_p0208c08║界外，及山河大地，色空明暗，一多大小，凡聖染淨，
X10n0252_p0208c09║心境種種諸法，亦盡從此妙覺而出也。何以知之？
X10n0252_p0208c10║且如一切眾生，於十二時中，大開眼見時，且道天
X10n0252_p0208c11║為誰高？地為誰厚？山為誰青？水為誰碧？以至春為
X10n0252_p0208c12║誰暄？夏為誰熱？秋為誰涼？冬為誰冷？莊子云：孰主
X10n0252_p0208c13║張是？孰維持是？孰居無事而行樂是？以此推之，一
X10n0252_p0208c14║切法盡從自己一段光明中發現，稱自己之性，與
X10n0252_p0208c15║自己之性，同一真體平等，無二無二分，無別無斷
X10n0252_p0208c16║故。一切菩薩，若於此中起行修行，更無兩箇路，皆
X10n0252_p0208c17║是修前二空觀門。於此觀中，莫不破疑斷愛，根塵
X10n0252_p0208c18║普淨，悲智雙行，離境離心，無能無所。前後諸佛，皆
X10n0252_p0208c19║如是修行，豈有二法乎？
X10n0252_p0208c20║方便隨順，其數無量。圓攝所皈循性差別，當有三種：
X10n0252_p0208c21║此約隨機之行以舉數也。若據佛說一代時教法
X10n0252_p0208c22║門，皆是用方便法宜對機治病，其數自有無量無
X10n0252_p0208c23║邊，卒難窮盡。今且圓融收攝，循隨此中根眾生之
X10n0252_p0208c24║性差別不同者，當有三種也。良為眾生根性利鈍
X10n0252_p0209a01║不同，煩惱厚薄沈掉不等，隨其機性設教多端，若
X10n0252_p0209a02║不如此則難為趣入。故楞嚴云：所說非所應，於彼
X10n0252_p0209a03║為非說，彼彼諸病人，良醫為處方。今此中根眾生
X10n0252_p0209a04║其性雖有萬差，而靜幻寂三門一時收盡也。
X10n0252_p0209a05║善男子！若諸菩薩悟淨圓覺。
X10n0252_p0209a06║此下正示三觀。初泯相澄神觀中，初標本也。此乃
X10n0252_p0209a07║於前經開解，謂若欲入此觀者，當須先且了悟自
X10n0252_p0209a08║己分上本有靈明圓覺也。
X10n0252_p0209a09║以淨覺心，取靜為行。由澄諸念，覺識煩動。
X10n0252_p0209a10║此正釋起行也。上悟淨圓覺者屬解，此以淨覺心
X10n0252_p0209a11║取靜為行者屬行。有解無行，如有目無足；有行無
X10n0252_p0209a12║解，如有足無目。單輪隻翼，不能飛運。既了悟覺性，
X10n0252_p0209a13║此是行本。必須依解而修，方為妙行。譬如膏明相
X10n0252_p0209a14║賴，目足更資。意謂用了悟清淨本覺真心為本，於
X10n0252_p0209a15║十二時中一向取靜，悄悄地為所行之行。禪云：一
X10n0252_p0209a16║念萬年去，古廟香爐去，寒灰枯木去，一條白練去。
X10n0252_p0209a17║所以達磨云：外息諸緣，內心無喘。心如墻壁，可以
X10n0252_p0209a18║入道。又寶藏論云：夫入道之徑，內虗外靜，如水澄
X10n0252_p0209a19║凝，萬象光映。其意不沈，其心不浮，不出入，湛寂自
X10n0252_p0209a20║如。此乃還家捷徑，治病神方。前來十二時中一向
X10n0252_p0209a21║用動底心，此之動心是識，所以不見。識今內澄，故
X10n0252_p0209a22║息種種攀緣妄念。心中纔靜，靜即是智。以此之故，
X10n0252_p0209a23║方始覺知無量劫來分別業識，前念續後念，後念
X10n0252_p0209a24║續前念。如此煩動，元不曾少住也。
X10n0252_p0209b01║圓覺經類解卷第三本
X10n0252_p0209b02║
X10n0252_p0209b03║
X10n0252_p0209b04║
X10n0252_p0209b05║圓覺經類解卷第三末
X10n0252_p0209b06║
X10n0252_p0209b07║靜慧發生，身心客塵從此永滅，便能內發寂靜輕安。
X10n0252_p0209b08║此功成也。前因澄息諸妄念，方始知分別識心煩
X10n0252_p0209b09║亂躁動，不覺知停。由是覺來覺去，識心纔靜，即到
X10n0252_p0209b10║極靜之境界。靜纔極，便自然妙慧發生。既妙慧發
X10n0252_p0209b11║生，則勘破六根、六塵、六識之妄法。故云：靜極光通
X10n0252_p0209b12║達，寂照含虗空。却來觀世間，猶如夢中事。此之十
X10n0252_p0209b13║八界，非是主人公。譬如行客，出入無定。若是主人，
X10n0252_p0209b14║本無攸往，塵以坌污為義。今既靜慧發生，則一時
X10n0252_p0209b15║捉敗，故云永滅。滅者，無也。如明來暗謝，智起惑忘，
X10n0252_p0209b16║便能內發寂靜清虗，輕安調暢。此是於靜中得箇
X10n0252_p0209b17║悟門。如乾卦剛徤中正，可以辟邪降魔；圓覺寂靜
X10n0252_p0209b18║輕安，可以存心入道，良不虗矣。
X10n0252_p0209b19║由寂靜故，十方世界諸如來心於中顯現，如鏡中像。
X10n0252_p0209b20║此感應也。由良寂靜之故，遂得妙慧發生，所以感
X10n0252_p0209b21║應便見十方三世諸佛之心在行人心中顯現，歷
X10n0252_p0209b22║歷可見，如鏡照像，了了分明。故云：鏡明則像像歷
X10n0252_p0209b23║然，智顯則心心交徹。永嘉又云：心鏡明，鑑無礙，廓
X10n0252_p0209b24║然瑩徹周沙界。問：行人入此觀悟明心地之後，當
X10n0252_p0209c01║知唯是一心，心外更無境界。今何却言十方如來
X10n0252_p0209c02║之心來行人心中顯現耶？答：孟子云：說詩者不以
X10n0252_p0209c03║言害辭，不以辭害志，以意逆志，為得之矣。今此非
X10n0252_p0209c04║謂有十方如來心來行人觀中現，但是行人纔明
X10n0252_p0209c05║悟心地之後，便知十方如來同信此心、同解此心、
X10n0252_p0209c06║同修此心、同悟此心，即是於中顯現。古云：不煩問
X10n0252_p0209c07║師匠，心王應自知。老氏云：不出戶，知天下；不窺牗，
X10n0252_p0209c08║見天道。同意。問：鏡中真箇有像否？答云：鏡中豈有
X10n0252_p0209c09║像乎？既云鏡中無像，今何故見有耶？答云：雖然見
X10n0252_p0209c10║有，而脫體是空，久已知矣，何故現見耶？既有像，須
X10n0252_p0209c11║有來處。豈不見晦堂云：鏡像若是有，攬之不盈乎？
X10n0252_p0209c12║鏡像或謂無，分明儼然圖。今有何義故如此耶？答：
X10n0252_p0209c13║今約慈恩宗、法相家說者，謂鏡之光明瑩淨孤潔，
X10n0252_p0209c14║不受外之光明。然眼之光明亦瑩淨孤潔，不受外
X10n0252_p0209c15║之光明。我將眼光去照彼時，却被彼之光明倒射，
X10n0252_p0209c16║我眼光却自照見我面，一似在鏡中。然鏡本無像，
X10n0252_p0209c17║水中亦爾。若無光明之物，無所現之像，即反是說
X10n0252_p0209c18║矣。
X10n0252_p0209c19║此方便者，名奢摩他。
X10n0252_p0209c20║此結觀名也。梵語奢摩他，此云止。止即定，謂止絕
X10n0252_p0209c21║一切妄想境界，觀法性諸空。所以起信云：若修止
X10n0252_p0209c22║者，住於靜處，端坐正意，不依氣息，不依形色，不依
X10n0252_p0209c23║於空，不依地水火風、見聞覺知，一切想念皆除，亦
X10n0252_p0209c24║遣除想。當知唯心之外，別無境界也。
X10n0252_p0210a01║善男子！若諸菩薩悟淨圓覺。
X10n0252_p0210a02║萬物一體也，現乎天地之間，隨其所稟，詫質起名，
X10n0252_p0210a03║故多分別，返照歸源，默而不怠。其體也，如鏡之明，
X10n0252_p0210a04║物來則現，物去則淨，了無罣閡。其用也，似圓月當
X10n0252_p0210a05║空，無所不照。倘纖虗之所覆，光不透通，則陰矣。
X10n0252_p0210a06║以淨覺心，知覺心性，及與根塵，皆因幻化。
X10n0252_p0210a07║心性依識，識若不去，熾然無著，則心性無動。六識
X10n0252_p0210a08║纔有所到，即從六根隨六塵，三和合有為幻化。幻
X10n0252_p0210a09║化者，起滅也。幻者，起也。化者，滅也。知起滅者，淨覺
X10n0252_p0210a10║心也。
X10n0252_p0210a11║即起諸幻，以除幻者。
X10n0252_p0210a12║正明起行也。諸幻，即幻智也。幻者，即根本無明能
X10n0252_p0210a13║幻之者。除幻者，依如幻始覺力分，覺根本不覺，始
X10n0252_p0210a14║息滅相，纔息生想，即是除幻。
X10n0252_p0210a15║變化諸幻，而開幻眾。
X10n0252_p0210a16║隨機應化，說法開示，如幻眾生也。若觀心者，變起
X10n0252_p0210a17║差別幻智，徧觀八萬塵勞之眾，一一稱真清淨，非
X10n0252_p0210a18║障非蔽，即為開也。
X10n0252_p0210a19║由起幻故，便能內發大悲。
X10n0252_p0210a20║根塵既消，自他無二，故能內發同體大悲。
X10n0252_p0210a21║輕安。
X10n0252_p0210a22║從性空起，非是凡夫愛見，故得輕安暢適，此是閙
X10n0252_p0210a23║處有箇悟門也。
X10n0252_p0210a24║一切菩薩，從此起行，漸次增進。
X10n0252_p0210b01║此結通也。此明菩薩莫不皆從此幻觀門，方能起
X10n0252_p0210b02║於悲智，乃至佛果也。
X10n0252_p0210b03║彼觀幻者非同幻故，非同幻觀皆是幻故。
X10n0252_p0210b04║彼觀幻者即幻法，非同幻觀即幻智。此一段文，恐
X10n0252_p0210b05║有相濫，故令揀之。前文云：即起諸幻，以除幻者。尚
X10n0252_p0210b06║未幻智與真覺相去如何？今揀去說，使入此觀。觀
X10n0252_p0210b07║彼六根、六塵、六識，皆是幻法。此能觀之智，不同前
X10n0252_p0210b08║來幻法。只此說不同底心，又是虗幻。故楞嚴云：將
X10n0252_p0210b09║欲復真，欲真已非真。真如性非真，求復宛成非相
X10n0252_p0210b10║真。須和此知幻之心，一時拂去。
X10n0252_p0210b11║幻相永離，是諸菩薩，所圓妙行，如土長苗。
X10n0252_p0210b12║此總結也。種喻覺心，土喻幻法，苗喻幻智。謂此菩
X10n0252_p0210b13║薩所以圓融修此觀妙行者，乃是依妄起智入覺。
X10n0252_p0210b14║所以道：太平本是將軍置，不許將軍見太平。譬如
X10n0252_p0210b15║依土長苗，棄苗收子，法喻皎然也。
X10n0252_p0210b16║此方便者，名三摩鉢提。
X10n0252_p0210b17║此結觀名也。此即幻觀，亦云三摩鉢底，此云等至。
X10n0252_p0210b18║等謂齊等，離沈掉故。至謂至到，到勝定故。沈者，乃
X10n0252_p0210b19║是坐禪之時，昏沈瞌睡也。掉者，乃是醒來舉心，紛
X10n0252_p0210b20║飛妄想也。若於坐處不瞌睡者，即離昏沈。若於行
X10n0252_p0210b21║處不紛飛，攀緣逐物者，即離掉舉。既離昏沈掉舉，
X10n0252_p0210b22║方到得此觀勝妙之定處。且前靜觀，即門內做工
X10n0252_p0210b23║夫。此幻觀，即門外千差萬別處做工夫。何以知之？
X10n0252_p0210b24║起信云：若修觀者，當觀一切世間有為之法，無得
X10n0252_p0210c01║久停，須臾變壞。一切心行，念念生滅。應觀過去所
X10n0252_p0210c02║念諸法，恍惚如夢。應觀現在所念諸法，猶如電光。
X10n0252_p0210c03║應觀未來所念諸法，猶如空雲，欻爾而起。應觀世
X10n0252_p0210c04║間一切有身，悉皆不淨，種種穢污，無一可樂。如是
X10n0252_p0210c05║常念一切眾生，從無始來，皆因無明所熏習故，念
X10n0252_p0210c06║念生滅，已受一切身心大苦。現在即本無量逼迫
X10n0252_p0210c07║苦，未來所苦亦無量，難捨難離，而不覺知。眾生如
X10n0252_p0210c08║是，甚為可愍。作是思惟，即應勇猛發大誓願：願令
X10n0252_p0210c09║我心離分別故，徧於十方，修行一切諸善功德。盡
X10n0252_p0210c10║未來際，以無量方便，救拔一切苦惱眾生，令得涅
X10n0252_p0210c11║槃第一義樂。此謂之修幻觀。所以禪宗到此云：雖
X10n0252_p0210c12║然鼻孔遼天，也要脚跟點地。
X10n0252_p0210c13║善男子！若諸菩薩悟淨圓覺，以淨覺心不取幻化及
X10n0252_p0210c14║諸靜相，了知身心皆為罣礙，無知覺明不依諸礙，永
X10n0252_p0210c15║得超過礙無礙境，受用世界及與身心相在塵域，如
X10n0252_p0210c16║器中鍠聲出于外，煩惱涅槃不相留礙。
X10n0252_p0210c17║此下第三，絕待靈心觀也。先標本起行也。既了悟
X10n0252_p0210c18║覺悟，次當起行。謂了悟清淨本覺之心，不取著第
X10n0252_p0210c19║二三摩鉢提，乃不取著第一奢摩他。何故如是？謂
X10n0252_p0210c20║此之寂觀，離前二觀，處手中道。到此境界，便了達
X10n0252_p0210c21║知覺四大妄身與緣影妄心，並不是無為寂照虗
X10n0252_p0210c22║通之理，皆是能所障礙之境。以了知是能，身心是
X10n0252_p0210c23║所。纔有能所，有真妄，並是障礙之法也。無知覺者，
X10n0252_p0210c24║心緣曰知，身觸曰覺。既了知能所，皆是罣礙之法。
X10n0252_p0211a01║若入此觀中境界，便無能知所知所覺。既無能所，
X10n0252_p0211a02║唯是一心。此之一心，明明不昧，了了常知，盡未來
X10n0252_p0211a03║際，常住不滅。所以道：心月孤明，乾坤都一照。此明
X10n0252_p0211a04║之一字，正顯靈妙絕待之體。然此靈體之上，上無
X10n0252_p0211a05║頂，下無底，傍無邊，中無在。既無當中，有何東西南
X10n0252_p0211a06║北上下四維乎？欲言空寂，不似大虗；欲言相用，不
X10n0252_p0211a07║同緣起；欲言知見，異於分別；欲言質礙，異於木石；
X10n0252_p0211a08║欲言其覺，不同醒悟之初；欲言其明，不同日月之
X10n0252_p0211a09║類。肇云：夫菩提之道，高而無上，廣不可極；淵而無
X10n0252_p0211a10║下，深不可測。大包天地，細入無間，故謂之道。上引
X10n0252_p0211a11║諸說，只顯靈心絕待。今此入觀，恐知字引惹分別
X10n0252_p0211a12║之心。故本覺但云明，不依諸礙，即身心能所。今不
X10n0252_p0211a13║依者，謂入此觀時，更不依倚身心及能所，直造靈
X10n0252_p0211a14║明本覺。禪宗謂之單刀直入，獨步丹霄。又如金翅
X10n0252_p0211a15║鳥擘海，直取龍吞。寒山云：男兒大丈夫，作事莫鹵
X10n0252_p0211a16║莾。徑捷鐵石心，直取菩提路。邪道不須行，行之轉
X10n0252_p0211a17║辛苦。言永得超過礙無礙境者，永得乃究竟之辭，
X10n0252_p0211a18║超過迫殊對得。礙即前幻觀，此觀涉於煩惱。無礙
X10n0252_p0211a19║境者，即前靜，同於涅槃。謂修此觀證入之時，便永
X10n0252_p0211a20║得超過前幻觀與靜觀之境界。非唯超過前二觀，
X10n0252_p0211a21║和自己資緣所受用之物，并國土世界一時超出。
X10n0252_p0211a22║既然一時超出之後，又不可一向打淨潔毬子，抱
X10n0252_p0211a23║不哭孩兒，一時空空去，落在無事界中，黑山下坐，
X10n0252_p0211a24║死水裏淹。須知宛然依舊，還他身有地水火風四
X10n0252_p0211b01║大，宛然還他心存見聞覺知。此之六根、六塵、六識
X10n0252_p0211b02║之相，宛然只在塵域之中。而此之靈明覺性，出乎
X10n0252_p0211b03║陰陽造化形名度數之外。如金器中鐘之聲，若一
X10n0252_p0211b04║擊著，則其聲鍠鍠出乎其外。若到此境界之時，且
X10n0252_p0211b05║凡夫煩惱生死之法，與聖人涅槃出世之法，皆不
X10n0252_p0211b06║能留滯障礙。然此之涅槃屬理，故云留。煩惱屬事，
X10n0252_p0211b07║故云礙。今先明鍠字。初以唐韻未修，故圭峰疏中
X10n0252_p0211b08║准切韻訓樂，不是器中聲。今取其聲勢，不取訓字。
X10n0252_p0211b09║此應是金石等器中聲相。今且現聞擊鐘磬之聲，
X10n0252_p0211b10║其聲鍠鍠然。即知鍠字是聲之相狀。澤人四潤稍
X10n0252_p0211b11║拙，應云如金器聲鍠鍠出外。故詩云：鐘皷鍠鍠，其
X10n0252_p0211b12║義可見也。次取大鐘，乃器中之大者，其聲遠聞。今
X10n0252_p0211b13║見行廣韹再經修定，故於注下添云大鐘也。與疏
X10n0252_p0211b14║正同意。今文中正取大鐘而兼用聲相也。後正釋
X10n0252_p0211b15║喻旨。以鍠喻世界身心，聲喻於靈明觀智。謂從器
X10n0252_p0211b16║聲出，器不能拘，故聲聞四遠。器局本處，以喻觀智。
X10n0252_p0211b17║約身心修，得身心所不能拘。觀智廓爾無邊，身心
X10n0252_p0211b18║不離舊處。但以法喻相當，不必扄喻所依物也。
X10n0252_p0211b19║便能內發寂滅輕安。妙覺隨順寂滅境界。自他身心
X10n0252_p0211b20║所不能及。眾生壽命皆為浮想。
X10n0252_p0211b21║到此功成也。功成之後，不取靜相，靜相即寂；不取
X10n0252_p0211b22║幻相，幻相即滅。便能內發離前二觀，輕安得箇悟
X10n0252_p0211b23║門？纔方悟入，便與佛寂滅一心境界一般，故云妙
X10n0252_p0211b24║覺隨順。此是在觀時同佛，所以初地菩薩在觀同
X10n0252_p0211c01║諸佛，出觀同凡夫。寂滅境界者，一心也。故楞伽云：
X10n0252_p0211c02║寂滅者，名為一心。非是息動之寂滅也。自他身心
X10n0252_p0211c03║所不能及者，謂依體起智曰自，根塵發識曰他。若
X10n0252_p0211c04║到此境，不可以智知，不可以識識，故曰自他身心
X10n0252_p0211c05║所不能及。眾生壽命皆為浮想者，迴觀一切眾生
X10n0252_p0211c06║所執我相、人相、眾生相、壽者相，皆是虗妄浮想之
X10n0252_p0211c07║所執持，其實本無實體。故華嚴云：一切眾生但想
X10n0252_p0211c08║所持，其猶空雲。雲是空之浮氣，了虗空者，即知浮
X10n0252_p0211c09║雲畢竟非空。喻如眾生壽命是真上之浮想，了真
X10n0252_p0211c10║寂者，即知眾生畢竟非真也。
X10n0252_p0211c11║此方便者，名為禪那。
X10n0252_p0211c12║梵語禪那，此云靜慮。蓋靜是靜觀，慮是幻觀。若修
X10n0252_p0211c13║此寂觀，不即前二觀，亦不離前二觀。謂正當靜時，
X10n0252_p0211c14║不見有靜悄悄底相，便如閙浩浩處，然亦不妨全
X10n0252_p0211c15║不靜處；正當閙時，不見有閙浩浩底相，便如靜悄
X10n0252_p0211c16║悄處，然亦不妨全在閙處。如是，則在靜不見有靜，
X10n0252_p0211c17║靜只是渠。謂之動靜一源，往復無間。何以知之？疏
X10n0252_p0211c18║云：即慮而靜，故無散動，即當定義；即靜而慮，故非
X10n0252_p0211c19║無記，即當慧義。定慧平等，故曰禪那。然此三觀，若
X10n0252_p0211c20║約所配，亦有多說：初觀即體，次觀即用，後觀即相。
X10n0252_p0211c21║若約悲智，初觀即智，次觀即悲，後觀即悲智雙運。
X10n0252_p0211c22║若約定慧，初即定，次即慧，後即定慧平等。若約三
X10n0252_p0211c23║諦，初即真諦，次即俗諦，後即真俗不二第一義諦。
X10n0252_p0211c24║若約所照，初照空，次照有，後不空不有也。若天台
X10n0252_p0212a01║教，初即空觀，次即假觀，後即中觀。若天台教，約義
X10n0252_p0212a02║理則同，若約意趣則別。此三觀明行人用心方便，
X10n0252_p0212a03║彼三觀則推窮諸法相。又此多約心成行，故不立
X10n0252_p0212a04║所觀之境；彼多約義生解，故對觀所三諦也。若約
X10n0252_p0212a05║修，初小乘，次菩薩，後佛。若約對治，初即對治凡夫
X10n0252_p0212a06║著相，次即對治小乘不發大悲，後雙治凡夫、小乘
X10n0252_p0212a07║也。又如弄珠吟云：正當弄時，其珠不住空，不落地，
X10n0252_p0212a08║不在手。既不在三處，亦不住一處。不住空中，即喻
X10n0252_p0212a09║不住空觀；不落地上，即喻不住假觀；不在手裏，即
X10n0252_p0212a10║喻不住中觀。既不住三，亦不成一，則非一非三，而
X10n0252_p0212a11║三而一，斯為妙矣。若約禪家，譬如猫兒捉鼠相似，
X10n0252_p0212a12║若於穴前瞌睡之時，則鼠出不知；若於穴前叫喚
X10n0252_p0212a13║之時，則鼠亦不出。唯是於穴前不睡不叫為得之
X10n0252_p0212a14║矣。穴前睡者，即入靜觀，而昏沈不得悟道；穴前叫
X10n0252_p0212a15║者，即入幻觀，而散亂亦不能悟；不睡不叫者者，即
X10n0252_p0212a16║入後觀中，非唯不昏沈，亦不掉舉，斯為得之矣。此
X10n0252_p0212a17║約前二不得意者形對而云，若各得入處，即成三
X10n0252_p0212a18║觀耳。
X10n0252_p0212a19║善男子！此三法門皆是圓覺，親近隨順十方如來，因
X10n0252_p0212a20║此成佛。十方菩薩種種方便、一切同異，皆依如是三
X10n0252_p0212a21║種事業，若得圓證即成圓覺。
X10n0252_p0212a22║此顯圓修也。法門者，指前三觀。圓覺是一心之法
X10n0252_p0212a23║門，是三觀乃為圓覺之門戶。蓋門有出入義，悟此
X10n0252_p0212a24║法即入此門，迷此法即出此門。然此三法門皆是
X10n0252_p0212b01║依倚悟淨圓覺而起觀行，觀行皆趣入圓覺，始終
X10n0252_p0212b02║不相捨離，故云親近隨順。然佛及菩薩同修此三
X10n0252_p0212b03║觀，同證此圓覺也。然隨機隨事行相各異，或多人
X10n0252_p0212b04║同修一門，或一人具修多行，若三四五若千百種，
X10n0252_p0212b05║同之與異隨類難准，然必皆依此三種事業也。圓
X10n0252_p0212b06║證者，三觀齊修方得圓證，若但修一者為偏矣。
X10n0252_p0212b07║善男子！假使有人修於聖道，教化成就百千萬億阿
X10n0252_p0212b08║羅漢、辟支佛果，不如有人聞此圓覺無礙法門，一剎
X10n0252_p0212b09║那頃隨順修習。
X10n0252_p0212b10║此校量顯勝也。梵語阿羅漢，此有三義：一無賊，二
X10n0252_p0212b11║應供，三不生。此乃第四果也。梵語辟支迦，此云獨
X10n0252_p0212b12║覺，亦謂之緣覺，此是小乘中利根之人。是二小乘，
X10n0252_p0212b13║所作已辦，梵行已立，不受後有，永出三界，具足六
X10n0252_p0212b14║通八解。且如勸得一人二人，持於五戒十戒，據諸
X10n0252_p0212b15║經說，福已甚多，何況令爾許億人，成就辟支羅漢
X10n0252_p0212b16║之果。此福與前之福，譬如海形牛迹，又不可以比
X10n0252_p0212b17║校雖少，然如是都不如有人，暫得聞此十方諸佛
X10n0252_p0212b18║廣大靈明圓覺大自在無障礙一心法門，於剎那
X10n0252_p0212b19║極促頃刻之間，用不背心，於聞思修三慧，熏修習
X10n0252_p0212b20║學圓覺之功德。何故如是？以此法門，能令行人不
X10n0252_p0212b21║歷三祇，便登佛位。如法華說，龍女献珠，一生成佛
X10n0252_p0212b22║也。
X10n0252_p0212b23║爾時，世尊欲重宣此義，而說偈曰：
X10n0252_p0212b24║威德汝當知，無上大覺心，本際無二相，隨順諸方便，
X10n0252_p0212c01║其數即無量。如來總開示，便有三種類：寂靜奢摩他，
X10n0252_p0212c02║如鏡照諸像；如幻三摩提，如苗漸增長；禪那唯寂滅，
X10n0252_p0212c03║如彼器中鍠。三種妙法門，皆是覺隨順，十方諸如來，
X10n0252_p0212c04║及諸大菩薩，因此得成道。三事圓證故，名究竟涅槃。
X10n0252_p0212c05║偈文初七句標舉，次六句頌三觀，後七句引例。
X10n0252_p0212c06║於是辨音菩薩在大眾中即從座起，頂禮佛足，右繞
X10n0252_p0212c07║三帀，長跪叉手而白佛言：
X10n0252_p0212c08║佛以一音逗於萬類，其所說法者說一乘法，而眾
X10n0252_p0212c09║生心地差別之故，遂見佛所說之法各各不同。如
X10n0252_p0212c10║娑竭龍王一念降雨，於一切處所見不同。若大海
X10n0252_p0212c11║中見雨清淨水，名為無斷絕；他化天雨簫笛乃種
X10n0252_p0212c12║種音樂，名為美妙；化樂天雨大摩尼珠，名為放大
X10n0252_p0212c13║光明；兜率天雨大莊嚴具，名為乘髻；夜摩天雨眾
X10n0252_p0212c14║妙香，名為悅意；四天王天雨天寶衣，名為䨱蓋；龍
X10n0252_p0212c15║王宮雨赤真珠，名為涌出光明；阿修宮雨諸兵仗，
X10n0252_p0212c16║名為降伏怨敵；北鬱單越雨種種華，名曰開敷。以
X10n0252_p0212c17║龍王一味之雨，各隨諸天所感不同。今佛亦然，但
X10n0252_p0212c18║說一乘之法。若聲聞在座之時，其所聽者乃是四
X10n0252_p0212c19║諦法；若緣覺在座之時，其所聽者乃十二因緣法；
X10n0252_p0212c20║若菩薩在座之時，其所聽者乃六度萬行法。然諸
X10n0252_p0212c21║文但說一心法門，隨眾生所聞時有差別。今前門
X10n0252_p0212c22║雖統明三觀，而隨機單複不同，故二十五輪各有
X10n0252_p0212c23║證入。此菩薩善能辨別隨類圓音，故當其問也。
X10n0252_p0212c24║大悲世尊！如是法門甚為希有。
X10n0252_p0213a01║此指前三觀法門，甚是希奇少有也。
X10n0252_p0213a02║世尊！此諸方便，一切菩薩於圓覺門有幾修習？涅。也？
X10n0252_p0213a03║請法也？
X10n0252_p0213a04║此諸方便者，即指前三觀。於圓覺者，指前所依了
X10n0252_p0213a05║悟覺性之行本也。有幾修習者，謂前威德章中，蒙
X10n0252_p0213a06║佛開示三觀行相分明，並已知了，尚未審諸菩薩
X10n0252_p0213a07║所修，為復是一人具修三觀，為復是三人各修一
X10n0252_p0213a08║觀，為前修，為後修，為同時修，為不同時修，為依次
X10n0252_p0213a09║第，為超次第，故云有幾修習也。意問威德章中，三
X10n0252_p0213a10║觀如何而修矣。
X10n0252_p0213a11║願為大眾及末世眾生，方便開示令悟實相。作是語
X10n0252_p0213a12║已五體投地，如是三請終而復始。爾時，世尊告辨音
X10n0252_p0213a13║菩薩言：善哉，善哉！善男子！汝等乃能為諸大眾及末
X10n0252_p0213a14║世眾生，問於如來如是修習。汝今諦聽，當為汝說。時，
X10n0252_p0213a15║辨音菩薩奉教歡喜，及諸大眾默然而聽。
X10n0252_p0213a16║無相之相，故曰實相出體，即圓覺也。
X10n0252_p0213a17║善男子！一切如來圓覺清淨，本無修習及修習者。一
X10n0252_p0213a18║切菩薩及末世眾生，依於未覺幻力修習，爾時便有
X10n0252_p0213a19║二十五種清淨定輪。
X10n0252_p0213a20║此答文舉意標數也。一切如來者，即指三世諸佛
X10n0252_p0213a21║與十方諸佛廣大靈明圓覺清淨體上本無所修
X10n0252_p0213a22║之人。既然無修無證，因甚諸教所說一切菩薩及
X10n0252_p0213a23║末代眾生又有修有證耶？良由於本覺上一念不
X10n0252_p0213a24║覺，迷真背湛，喪本受輪。以諸佛所說者，但依不覺
X10n0252_p0213b01║故，說有幻力修習，遂有修有證。此之修習，以被機
X10n0252_p0213b02║之故，便有二十五種清淨定輪。輪有權義，謂能摧
X10n0252_p0213b03║惑障，令正智輪，故名為輪。言二十五輪者，且初三
X10n0252_p0213b04║觀單修，次三七二十一輪交絡複修，後一輪圓修
X10n0252_p0213b05║三觀。慤法師疏中於二十五觀約喻各立一名，而
X10n0252_p0213b06║圭峰疏中全用之以管經文，令行相顯著。
X10n0252_p0213b07║若諸菩薩唯取極靜，由靜力故永斷煩惱究竟成就，
X10n0252_p0213b08║不起于座便入涅槃，此菩薩者名單修奢摩他。
X10n0252_p0213b09║若菩薩等，此下二十五輪，皆有標、列、結，亦應一一
X10n0252_p0213b10║標云悟淨圓覺，以為起行所依之本。今為前觀，既
X10n0252_p0213b11║標列有了，今恐文繁，故略不載。又此三觀行相，前
X10n0252_p0213b12║已具釋了，今但要分成二十五數，被二十五種機，
X10n0252_p0213b13║并顯單複之相，故略去不存。今此澄，渾息用觀也。
X10n0252_p0213b14║此觀譬如濁水，先且澄令清潔，清潔後，則可於中
X10n0252_p0213b15║以見於物。今修此靜觀，亦復如是。謂行人自從無
X10n0252_p0213b16║量劫來，只用此無明煩惱，一切業障、妄想顛倒、攀
X10n0252_p0213b17║緣分別之心，未曾暫歇。今既入此觀，當以定力，止
X10n0252_p0213b18║息調伏，勿令再起。如人執杖視牛，勿犯人苗稼。唯
X10n0252_p0213b19║取極靜者，此明一味靜念，更不依倚形色，不依地、
X10n0252_p0213b20║水、火、風及見、聞、覺、知。良由靜念沈慮之力，遂覺身
X10n0252_p0213b21║心悉皆空寂。至於瞥爾之念，尚無煩惱，如何得有？
X10n0252_p0213b22║既煩惱不起，即全是覺心，故云究竟成就。不起于
X10n0252_p0213b23║座，便入涅槃者，謂不起當體法空之座，便入諸佛
X10n0252_p0213b24║寂滅涅槃真如理也。
X10n0252_p0213c01║若諸菩薩唯觀如幻，以佛力故變化世界種種作用，
X10n0252_p0213c02║備行菩薩清淨妙行，於陀羅尼不失寂念及諸靜慧，
X10n0252_p0213c03║此菩薩者名單修三摩鉢提。
X10n0252_p0213c04║此庖一恣刃觀也。本出莊子養生篇，彼文乃寓言。
X10n0252_p0213c05║一著者姓庖名丁，為文慧君解牛。三年之前，所見
X10n0252_p0213c06║無非是牛；三年之後，不見有全牛。其殺牛之刀，十
X10n0252_p0213c07║九年更不曾少損，有若新刃初發於硎石之上也。
X10n0252_p0213c08║夫牛之百體，有離有合，有曲有直，有竅有穴，至於
X10n0252_p0213c09║毫毛之末，莫不各有法界，而況解於細骨之間，獨
X10n0252_p0213c10║無修理乎？且離處因而離之，合處因而合之，曲處
X10n0252_p0213c11║橫而理之，直處從而通之，有竅則行，無竅則止。若
X10n0252_p0213c12║夫解牛至此，則猶土解也，始動而百已判矣，尚何
X10n0252_p0213c13║用力於其間哉？若然，則牛已不傷而刀復如故。蓋
X10n0252_p0213c14║牛譬於物也，刀譬於生也。善解牛者，所解之牛雖
X10n0252_p0213c15║眾而刀初不少損；善遇物者，所遇之物雖繁而生
X10n0252_p0213c16║元不傷也。十乃陰數，九乃陽數，此見其年歲之往
X10n0252_p0213c17║已久也。三年之前見牛者，此不見道而見物也；三
X10n0252_p0213c18║年之後不見有全牛者，此見道而不見物也。夫以
X10n0252_p0213c19║吾之一生而處於無窮事變之間，苟非順性命之
X10n0252_p0213c20║情以頤養之，則殘生傷性，伐德損壽，與死為隣，其
X10n0252_p0213c21║能久而精神不耗、魂魄不勞乎？據莊子之意，以牛
X10n0252_p0213c22║喻世上高名厚利及榮華富貴、酒色財氣種種虗
X10n0252_p0213c23║幻不實之物，以刀喻吾之一身，以一身順萬物，凡
X10n0252_p0213c24║事付之以自然，不越性分之理者，則能保養一身，
X10n0252_p0214a01║遠乎患難，終乎天年，盡其壽考，不夭斤斧，處於中
X10n0252_p0214a02║道。分經之意即不然，以牛喻萬行，以刀喻靈明觀
X10n0252_p0214a03║智。喻如菩薩入此觀時，利益眾生，廣修萬行，應緣
X10n0252_p0214a04║入俗，種種施為，於自己靈明觀智之上，常明明，常
X10n0252_p0214a05║歷歷，全超獨露，初無虧缺，一念不在家之時，便是
X10n0252_p0214a06║損己智刃，故以庖丁恣刃譬之也。經言佛力即覺
X10n0252_p0214a07║悟之力，備行菩薩清淨妙行者即戒，廣度群品、備
X10n0252_p0214a08║學法門、不失寂念者即定，及諸靜慧即慧也。
X10n0252_p0214a09║若諸菩薩，唯滅諸幻，不取作用，獨斷煩惱，煩惱斷盡，
X10n0252_p0214a10║不假諸行也。此正是絕待之義。便證實相。此明便證
X10n0252_p0214a11║實相。此菩薩者，名單修禪那。
X10n0252_p0214a12║呈音出礙觀。此前寂觀云：如器中鍠，聲出于外。慤
X10n0252_p0214a13║法師疏云：如萬鈞之鏞，星樓受礙。搖杵一擊，聲振
X10n0252_p0214a14║寰宇。自體兼他，不能留礙。豈以樓拘鐘相，使響不
X10n0252_p0214a15║通；形礙管絃，令音不透者也。唯滅諸幻，不取作用
X10n0252_p0214a16║者。以諸幻境無邊，難可窮究，故直云滅。滅者，絕念
X10n0252_p0214a17║也。作用施為，又妨禪寂，故云不取。獨斷煩惱者者。
X10n0252_p0214a18║但與靈心本覺相應，煩惱自無所有。所斷既空，無
X10n0252_p0214a19║所有處，即便是證悟。此上靜、幻、寂三觀，乃是單修。
X10n0252_p0214a20║然靜與寂，何以異耶？由靜是二乘境，寂是佛境。又
X10n0252_p0214a21║靜是禪定，寂是涅槃。故不同也。
X10n0252_p0214a22║次二十一輪分為三類，類各有七輪也。第一先用
X10n0252_p0214a23║靜觀為首，幻觀與寂觀兼修，乃是先修後修有二
X10n0252_p0214a24║輪，先修中修後修有二輪，無修齊修後修有三輪，
X10n0252_p0214b01║共成七輪。第二却用幻觀為首，靜寂兼修，亦是先
X10n0252_p0214b02║修中修後修二輪，先修齊修後修三輪，共成七輪。
X10n0252_p0214b03║第三却用寂觀為首，靜幻兼修，如前次第也。故共
X10n0252_p0214b04║成三七二十一輪，今當第一靜觀為首也。
X10n0252_p0214b05║若諸菩薩先取至靜，以靜慧心照諸幻者，便於是中
X10n0252_p0214b06║起菩薩行。此菩薩者，名先修奢摩他後修三摩鉢提。
X10n0252_p0214b07║一、運舟兼濟觀。謂此菩薩修定以出塵，即運舟；發
X10n0252_p0214b08║慧以化物，即兼濟也。先取至靜者，標首。由至虗極，
X10n0252_p0214b09║守靜篤也。故此標靜觀為首。以靜慧心，從靜躡迹
X10n0252_p0214b10║起行。以者，運也。靜慧心者，即舟也。照諸幻者，便於
X10n0252_p0214b11║是中起菩薩行者，此兼修幻觀。若無靜，則自居幻
X10n0252_p0214b12║化，何能照幻者而度脫之？如舟自沈，焉能救溺？此
X10n0252_p0214b13║菩薩者，名先修奢摩他，後修三摩鉢提，即結名。此
X10n0252_p0214b14║是先修并後修第一輪也。
X10n0252_p0214b15║若諸菩薩以靜慧故證至靜性，便斷煩惱永出生死。
X10n0252_p0214b16║此菩薩者，名先修奢摩他後修禪那。
X10n0252_p0214b17║二、湛海澄空觀。湛海則波瀾不動，先靜觀以反流。
X10n0252_p0214b18║澄空則水性清明，後寂觀以顯性。若諸菩薩以靜
X10n0252_p0214b19║慧故靜也，證至靜性，性即寂也，躡靜而兼修寂矣。
X10n0252_p0214b20║便斷煩惱，永出生死。二、觀功用。斷煩惱是因亡，以
X10n0252_p0214b21║出生死是果喪。此菩薩者，名先修奢摩他，後修禪
X10n0252_p0214b22║那。此結名是先修及後修第二輪也。
X10n0252_p0214b23║若諸菩薩以寂靜慧，復現幻力種種變化度諸眾生，
X10n0252_p0214b24║後斷煩惱而入寂滅。此菩薩者，名先修奢摩他，中修
X10n0252_p0214c01║三摩鉢提，後修禪那。
X10n0252_p0214c02║三首羅，三目觀也。此三觀俱修，如摩醯首羅面上
X10n0252_p0214c03║三目。若諸菩薩以寂靜慧，靜也；復現幻力種種變
X10n0252_p0214c04║化度諸眾生，幻也；後斷煩惱而入寂滅，寂也。此菩
X10n0252_p0214c05║薩者，名先修奢摩他，中修三摩鉢提，後修禪那，結
X10n0252_p0214c06║名。此是先修、中修、後修一輪也。
X10n0252_p0214c07║若諸菩薩以至靜力斷煩惱已，後起菩薩清淨妙行
X10n0252_p0214c08║度諸眾生。此菩薩者，名先修奢摩他，中修禪那，後修
X10n0252_p0214c09║三摩鉢提。
X10n0252_p0214c10║四、三點齊修觀也。三點者，梵書伊字∴也。慤疏云：
X10n0252_p0214c11║一人具修三觀，即名為齊，非是同時。若諸菩薩以
X10n0252_p0214c12║至靜力，靜也；斷煩惱已，寂也；後起菩薩清淨妙行
X10n0252_p0214c13║度諸眾生，幻也。煩惱既盡，愛見已亡，故所起行無
X10n0252_p0214c14║不淨妙，可解他縛。此菩薩者，是先修中後修第三
X10n0252_p0214c15║輪也。
X10n0252_p0214c16║若諸菩薩以至靜力心斷煩惱，復度眾生建立世界，
X10n0252_p0214c17║此菩薩者，名先修奢摩他，齊修三摩鉢提、禪那。
X10n0252_p0214c18║五品字，單雙觀也。上單靜觀，如上一口；後雙明寂
X10n0252_p0214c19║幻，如下兩口，故云單雙。若諸菩薩以至靜力靜也。
X10n0252_p0214c20║心斷煩惱，復度眾生，建立世界。此菩薩者，名先修
X10n0252_p0214c21║奢摩他，齊修三摩鉢提、禪那，此乃齊兼幻寂也。初
X10n0252_p0214c22║句是靜，後二句是幻寂也。此是先修、齊修、後修第
X10n0252_p0214c23║一輪也。
X10n0252_p0214c24║若諸菩薩以至靜力資發變化後斷煩惱，此菩薩者
X10n0252_p0215a01║名齊修奢摩他、三摩鉢提，後修禪那。
X10n0252_p0215a02║六、雙頭獨足觀也。白澤圖中有山精，頭如皷，有兩
X10n0252_p0215a03║面，前後俱見。此喻靜幻雙照，二利齊運，如雙頭也。
X10n0252_p0215a04║單寂觀，如獨足也。若諸菩薩以至靜力資發變化，
X10n0252_p0215a05║齊標靜幻，以至靜力資助策發變化之力，以度眾
X10n0252_p0215a06║生也。後斷煩惱，此菩薩者，名齊修奢摩他、三摩鉢
X10n0252_p0215a07║提。後修禪那者，此寂也。前二利備，故入中道。此段
X10n0252_p0215a08║與前段經文異，前則靜獨為初，後始兼寂幻；此則
X10n0252_p0215a09║靜與幻齊為初，從始單修於寂也。欲易見者，前則
X10n0252_p0215a10║上單下雙，此則上雙下單，此是齊修後始修第二
X10n0252_p0215a11║輪也。
X10n0252_p0215a12║若諸菩薩以至靜力用資寂滅，後起作用變化世界，
X10n0252_p0215a13║此菩薩者名齊修奢摩他、禪那，後修三摩鉢提。
X10n0252_p0215a14║七果落華敷觀，既以靜定之樹結寂滅中道之果，
X10n0252_p0215a15║後華敷者復以幻觀入有情界度諸眾生，同令獲
X10n0252_p0215a16║得涅槃之果。若諸菩薩以至靜力用資寂滅，齊滅
X10n0252_p0215a17║也。後起作用變化世界，此菩薩者名齊修奢摩他
X10n0252_p0215a18║禪那，後修三摩鉢提，兼幻也。此是齊修第三輪也。
X10n0252_p0215a19║次七輪，一一標幻為首，次兼餘二。
X10n0252_p0215a20║若諸菩薩以變化力，種種隨順而取至靜，此菩薩者，
X10n0252_p0215a21║名先修三摩鉢提後修奢摩他。
X10n0252_p0215a22║今初，先武後文觀也。謂武王先興兵收伐紂王之
X10n0252_p0215a23║後，倒載于戈，歸馬於華山之陽，放牛於桃林之野，
X10n0252_p0215a24║鑄戈戟為農器，偃武修文也。喻此菩薩先變化種
X10n0252_p0215b01║種隨順度脫眾生已，後入靜觀。若諸菩薩以變化
X10n0252_p0215b02║力種種隨順，此標幻而取至靜。此菩薩者，名先修
X10n0252_p0215b03║三摩鉢提，後修奢摩他靜也。此是先後第一輪也。
X10n0252_p0215b04║若諸菩薩以變化力，種種境界而取寂滅，此菩薩者，
X10n0252_p0215b05║名先修三摩鉢提後修禪那。
X10n0252_p0215b06║二、功成退職觀也。此喻如秀才及第之後，於朝廷
X10n0252_p0215b07║立大功，成大名，至於功成名遂身退，拂衣皈閑，依
X10n0252_p0215b08║前只是舊時秀才也。喻菩薩發慧利物度生畢，即
X10n0252_p0215b09║是功成，習寂內修，名為退職。若諸菩薩以變化力
X10n0252_p0215b10║種種境界，此幻也，而取寂滅。此菩薩者，名先修三
X10n0252_p0215b11║摩鉢提，後修禪那，兼寂也。此是先後第二輪也。
X10n0252_p0215b12║若諸菩薩以變化力而作佛事，安住寂靜而斷煩惱，
X10n0252_p0215b13║此菩薩者，名先修三摩鉢提，中修奢摩他，後修禪那。
X10n0252_p0215b14║三、幻師解術觀。謂先起變化作術法，後皈靜體寂，
X10n0252_p0215b15║故曰解術幻靜。此是先中後一輪也。
X10n0252_p0215b16║若諸菩薩以變化力無礙作用，斷煩惱故安住至靜，
X10n0252_p0215b17║此菩薩者，名先修三摩鉢提，中修禪那，後修奢摩他。
X10n0252_p0215b18║四、神龍隱海觀。謂起幻化生，如神龍布雲雨也。歸
X10n0252_p0215b19║體入靜，如隱海也。此先中後第二輪也。
X10n0252_p0215b20║若諸菩薩以變化力方便作用，至靜寂滅二俱隨順，
X10n0252_p0215b21║此菩薩者名先修三摩鉢提，齊修奢摩他、禪那。
X10n0252_p0215b22║五、龍樹，通真觀也。謂先起幻，後皈靜寂，如龍樹初
X10n0252_p0215b23║行幻術，廣化邪途，後習真乘，自階聖果。其名龍樹
X10n0252_p0215b24║者，傳灯云：西印度城北有大樹，蔭覆五百大龍，其
X10n0252_p0215c01║樹王名龍樹，常為眾說法。初入佛道之時，九十日
X10n0252_p0215c02║念盡如來一代時教，遂高聲唱言：孰謂如來言教
X10n0252_p0215c03║廣博？遂入龍宮，誦出下本華嚴十萬餘偈，今現傳
X10n0252_p0215c04║於世者也。此先齊第一輪也。
X10n0252_p0215c05║若諸菩薩以變化力種種起用，資於至靜後斷煩惱，
X10n0252_p0215c06║此菩薩者名齊修三摩鉢提、奢摩他，後修禪那。
X10n0252_p0215c07║六、商那示相觀也。商那和修，即優波毱多之師也。
X10n0252_p0215c08║先以神力示相，降伏毱多弟子慢心，後乃入定皈
X10n0252_p0215c09║寂，此是齊後第二輪也。
X10n0252_p0215c10║若諸菩薩以變化力資於寂滅，後住清淨無作靜慮，
X10n0252_p0215c11║此菩薩者，名齊修三摩鉢提禪那，後修奢摩他。
X10n0252_p0215c12║七，大通宴默觀也。大通如來，即佛也。先用利物，後
X10n0252_p0215c13║則皈寂，此齊後第三輪也。後七輪一一標寂
X10n0252_p0215c14║為首，次兼餘二。
X10n0252_p0215c15║若諸菩薩以寂滅力而起至靜住於清淨，此菩薩者，
X10n0252_p0215c16║名先修禪那後修奢摩他。
X10n0252_p0215c17║今初，寶明空海觀也。佛頂經云：同入如來寶明空
X10n0252_p0215c18║海。今靈心觀即本覺明，如寶明也；後靜觀，如空海
X10n0252_p0215c19║也。又寶明即慧，空海即修，此是先第一輪也。
X10n0252_p0215c20║若諸菩薩以寂滅力而起作用，於一切境寂用隨順，
X10n0252_p0215c21║此菩薩者，名先修禪那後修三摩鉢提。
X10n0252_p0215c22║二、虗空妙用觀也。謂靈心之體，如虗空起化，即妙
X10n0252_p0215c23║用。此先後第二輪也。
X10n0252_p0215c24║若諸菩薩以寂滅力種種自性，安於靜慮而起變化，
X10n0252_p0216a01║此菩薩者，名先修禪那，中修奢摩他，後修三摩鉢提。
X10n0252_p0216a02║三、舜若呈神觀也。出楞嚴經。舜若即虗空神，遇日
X10n0252_p0216a03║光映之暫現。如修此觀，先寂次靜後幻，此先中後
X10n0252_p0216a04║第一輪也。
X10n0252_p0216a05║若諸菩薩以寂滅力無作自性，起於作用清淨境界
X10n0252_p0216a06║皈於靜慮，此菩薩者，名先修禪那，中修三摩鉢提，後
X10n0252_p0216a07║後修奢摩他。
X10n0252_p0216a08║四、飲光皈定觀也。即大迦葉亦云大龜氏，昔為金
X10n0252_p0216a09║師，善明金性，使其柔伏，以金塗佛，感得金色。此觀
X10n0252_p0216a10║先證體，次起神通，後乃皈定也。此先中後第二輪
X10n0252_p0216a11║也。
X10n0252_p0216a12║若諸菩薩以寂滅力種種清淨，而住靜慮起於變化，
X10n0252_p0216a13║此菩薩者名先修禪那，齊修奢摩他、三摩鉢提。
X10n0252_p0216a14║五、多寶呈通觀也。以多寶佛先成道證真如體，後
X10n0252_p0216a15║於塔中發起，出法華經中，如靜幻無礙，此是先齊
X10n0252_p0216a16║第一輪也。
X10n0252_p0216a17║若諸菩薩以寂滅力，資於至靜而起變化，此菩薩者
X10n0252_p0216a18║名齊修禪那、奢摩他，後修三摩鉢提。
X10n0252_p0216a19║六、下方騰化觀也。出法華六萬菩薩從下方現，此
X10n0252_p0216a20║是齊後第二輪也。
X10n0252_p0216a21║若諸菩薩以寂滅力資於變化，而起至靜清明境慧，
X10n0252_p0216a22║此菩薩者，名齊修禪那三摩鉢提，後修奢摩他。
X10n0252_p0216a23║七、帝青含變觀也。出華嚴。偈云：譬如帝青寶，照物
X10n0252_p0216a24║皆同色，眾生見佛時，同佛菩薩色。此寶含諸物像，
X10n0252_p0216b01║對即變應，應而還空，如靈心觀成，包含德用，應緣
X10n0252_p0216b02║起幻，而復安靜。此是齊後第三輪也。
X10n0252_p0216b03║後一輪圓修三觀。
X10n0252_p0216b04║若諸菩薩以圓覺慧圓合一切，於諸性相無離覺性，
X10n0252_p0216b05║此菩薩者名為圓修三種自性清淨隨順。
X10n0252_p0216b06║此名如意圓修觀。如如意寶珠，四方俱照，大智頓
X10n0252_p0216b07║覺，三觀齊修。然如意珠，世人得者，一切所欲，皆如
X10n0252_p0216b08║其意，應心所求，無不皆現。今圓修此，亦復如是。於
X10n0252_p0216b09║諸法中，舉體相即，無不全具。於諸性者，即靜觀；相
X10n0252_p0216b10║字，即幻觀；覺性，即中道寂滅觀。以圓覺慧，圓合一
X10n0252_p0216b11║切者，此是從體起用。於諸性相，無離覺性者，此是
X10n0252_p0216b12║會皈體也。謂若菩薩，用廣大靈明圓覺之慧，圓融
X10n0252_p0216b13║和合一切，或理或事，或性或相，或真或妄，或色或
X10n0252_p0216b14║空，或本或末，種種諸法，舉體全真。以何義故？良由
X10n0252_p0216b15║以覺合理，理即非理，故全即事。又由以覺合事，事
X10n0252_p0216b16║即非事，故全即理。到此境界，全理全事，全性全相，
X10n0252_p0216b17║全真全妄，全色全空，全本全末，全得全失，全彼全
X10n0252_p0216b18║此，雙遮雙照，體用無二，寂照同時，是為圓融無上
X10n0252_p0216b19║妙覺。此菩薩者下，皆結名也。
X10n0252_p0216b20║善男子！是名菩薩二十五輪。一切菩薩修行如是，若
X10n0252_p0216b21║諸菩薩及末世眾生依此輪者，當持梵行寂靜思惟，
X10n0252_p0216b22║求哀懺悔經三七日，於二十五輪各安標記，至心求
X10n0252_p0216b23║哀隨手結取，依結開示便知頓漸，一念疑悔即不成
X10n0252_p0216b24║就。
X10n0252_p0216c01║此總示修習梵行淨也，此即戒學。寂靜者，此即定
X10n0252_p0216c02║學。思惟，即慧學。此是三無漏學也。大凡學道之人，
X10n0252_p0216c03║莫不皆因三學而從凡入聖。如莊子云：宇泰定，發
X10n0252_p0216c04║乎天光。與此同旨。謂修此二十五輪之時，於事相
X10n0252_p0216c05║中，威儀法式，及用心方便，必須持戒防非，止惡入
X10n0252_p0216c06║定，對治動亂發慧，辨邪別正，是非真妄等法。如是
X10n0252_p0216c07║修行，必定成佛。儻若觀中有礙，宜須於三七日中，
X10n0252_p0216c08║哀告投十方諸佛，懺露先罪，改往修來，書寫二十
X10n0252_p0216c09║五輪五字文句，安置道場之中，禮念䖍誠，精祈一
X10n0252_p0216c10║行。若是於三觀之中，已的樂修一觀者，即便隨意
X10n0252_p0216c11║修習，更不必求。若心於猶豫不決，勝劣難分，即當
X10n0252_p0216c12║憑仗聖力以卜之，不宜揀擇。但依所捻結，開而看
X10n0252_p0216c13║之，而頓漸自知，休貪別觀。若更懷疑，則失前功。不
X10n0252_p0216c14║可等閑，輕於事相也。
X10n0252_p0216c15║爾時，世尊欲重宣此義，而說偈言：
X10n0252_p0216c16║辨音汝當知，一切諸菩薩，無礙清淨慧，皆依禪定生。
X10n0252_p0216c17║所謂奢摩他，三摩提禪那，三法頓漸修，有二十五種。
X10n0252_p0216c18║十方諸如來，三世修行者，無不因此法，而得成菩提，
X10n0252_p0216c19║唯除頓覺人，并法不隨順。一切諸菩薩，及末世眾生，
X10n0252_p0216c20║常當持此輪，隨順勤修習，依佛大悲力，不久證涅槃。
X10n0252_p0216c21║偈中二偈，標意及觀綱也。次一偈結因，後二偈揀
X10n0252_p0216c22║示。云唯除頓覺人，并法不隨順，此二句長行既無，
X10n0252_p0216c23║此偈即顯。謂獨除却上根圓頓悟解之人，并及於
X10n0252_p0216c24║一切定相之法不隨順者，則不必依二十五輪及
X10n0252_p0217a01║道場探結等。法不隨順者，不取相也。既不隨相，即
X10n0252_p0217a02║隨真覺，此乃頓入圓明，觸目合道，遇緣即宗，本自
X10n0252_p0217a03║無傷，不可加之以繩索也。是知前普賢章知幻即
X10n0252_p0217a04║離，不作方便等類，故揀之矣。又下文云隨順勤修
X10n0252_p0217a05║習者，此指下根人。前不隨即不隨倒法，此不隨即
X10n0252_p0217a06║不隨正法。若下根之人，其可不隨正法乎？後六句
X10n0252_p0217a07║總示也。
X10n0252_p0217a08║
X10n0252_p0217a09║圓覺經類解卷第三末