X10n0252_p0217a10║
X10n0252_p0217a11║
X10n0252_p0217a12║
X10n0252_p0217a13║圓覺經類解卷第四本
X10n0252_p0217a14║
X10n0252_p0217a15║經：起淨諸業障。
X10n0252_p0217a16║於是淨諸業障菩薩在大眾中，即從座起，頂禮佛足，
X10n0252_p0217a17║右遶三帀，長跪叉手而白佛言：
X10n0252_p0217a18║謂行人入前三觀諸輪，纔有證，便執著四相。四相
X10n0252_p0217a19║者，一我相，二人相，三眾生相，四壽命相。謂證心不
X10n0252_p0217a20║忘，曰我相。悟心不忘，曰人相。了證了悟，了心不忘，
X10n0252_p0217a21║曰眾生相。前三相俱盡，唯是一味，覺照現前，覺心
X10n0252_p0217a22║不忘，曰壽命相。然一切業障，皆依四相而生，今此
X10n0252_p0217a23║問答除之，諸業自然清淨，故當此請問也。
X10n0252_p0217a24║大悲世尊為我等輩，廣說如是不思議事，一切如來
X10n0252_p0217b01║因地行相，令諸大眾得未曾有，覩見調御歷恒沙劫
X10n0252_p0217b02║勤苦境界，一切功用猶如一念，我等菩薩深自慶慰。
X10n0252_p0217b03║前總明觀行，一向稱理而修猶可領解，今於一味
X10n0252_p0217b04║之中廣張諸輪屈曲差別，雖然差別不乖一味之
X10n0252_p0217b05║法，此尤為難見，故曰不可心思言議也。因地行相
X10n0252_p0217b06║者，此指文殊章問本起清淨因地法行也。覩見調
X10n0252_p0217b07║御歷恒沙劫下，此是悟因地所行之行也。夫果德
X10n0252_p0217b08║稱真約理可照，因地治染體解是難，今蒙佛開示
X10n0252_p0217b09║觀門有所悟入，其昔所修因地勤苦境界，一念之
X10n0252_p0217b10║中備知炳然齊現，如瑠璃瓶盛多芥子，故深慶慰。
X10n0252_p0217b11║然楞嚴說眾生洞觀不過分寸，阿那律見閻浮提
X10n0252_p0217b12║如掌中果，菩薩見百千世界十方如來窮盡微塵
X10n0252_p0217b13║清淨國土，今既入觀，以觀智之力所以徹見如來
X10n0252_p0217b14║因地恒沙劫中修行之事也。問：此之調御，未審十
X10n0252_p0217b15║號之中當第幾號耶？答云：當第七號也。然十號者：
X10n0252_p0217b16║一、如來者，髣同先迹號；二、應供者，堪為福田號；三、
X10n0252_p0217b17║正徧知者，達偽通真號；四、明行足者，果從因得號；
X10n0252_p0217b18║五、善逝者，妙往菩提號；六、世間解者，窮盡法界號；
X10n0252_p0217b19║七、無上士調御丈夫者，降生成道號；八、天人師者，
X10n0252_p0217b20║應機說法號；九、佛者，三覺圓明號；十、世尊者，出世
X10n0252_p0217b21║獨尊號。以此證之，是知調御二字當十號中第七
X10n0252_p0217b22║號也，謂能調伏一切眾生心猿意馬也。
X10n0252_p0217b23║世尊！若此覺心本性清淨，因何染汙，使諸眾生迷悶
X10n0252_p0217b24║不入？
X10n0252_p0217c01║此中問意，不說本來，都迷意明。已知覺性圓明，諸
X10n0252_p0217c02║法清淨，何得凡心宛在，所作所為，情猶憎愛？未審
X10n0252_p0217c03║有何之法染汙，令我用心異於諸佛？迷則不悟，悶
X10n0252_p0217c04║則不證入本覺也。
X10n0252_p0217c05║惟願如來廣為我等開悟法性，令此大眾及末世眾
X10n0252_p0217c06║生作將來眼。說是語已，五體投地。如是三請，終而復
X10n0252_p0217c07║始。
X10n0252_p0217c08║唯以遮盡一切法為義，願以希求樂敬為義。法性
X10n0252_p0217c09║者，乃諸法之性。若直談本體，則名覺性。若推窮差
X10n0252_p0217c10║別之法，皆無自體，同於一性，即名法性。今此章破
X10n0252_p0217c11║四相，豁融諸法，皆同覺性，故云開悟法性。從前經
X10n0252_p0217c12║文但云覺性，此段云法性，意在茲矣。
X10n0252_p0217c13║爾時，世尊告淨諸業障菩薩言：善哉，善哉！善男子！汝
X10n0252_p0217c14║等乃能為諸大眾及末世眾生，咨問如來如是方便。
X10n0252_p0217c15║今諦聽，當為汝說。時，淨諸業障菩薩奉教歡喜，及諸
X10n0252_p0217c16║大眾默然而聽。善男子！一切眾生從無始來，妄想執
X10n0252_p0217c17║有我、人、眾生及與壽命，認四顛倒為實我體。
X10n0252_p0217c18║此中說四相有二義：一總敘過由，二別釋其相。今
X10n0252_p0217c19║且先總敘其執中相之過由，謂四生六道二乘菩
X10n0252_p0217c20║薩一切眾生，自從無始曠大劫來，用妄想顛倒攀
X10n0252_p0217c21║緣分別之心，執認有我相、人相、眾生相、壽命相，不
X10n0252_p0217c22║過是真我本有迷之為無，妄我本空執之為實，橫
X10n0252_p0217c23║計此四是真實我之身體。所以楞嚴云：一切眾生
X10n0252_p0217c24║無始以來，迷己為物失於本心，為物所轉輪轉苦
X10n0252_p0218a01║海，喪本受輪皆由此也。然此四相有二說：一凡夫
X10n0252_p0218a02║迷識境四相，二菩薩迷智境四相。且識境四相者，
X10n0252_p0218a03║謂執取自體為我相，此妄認四大云是我也。計我
X10n0252_p0218a04║轉趣於餘趣為人相，此謂我若作善得生人天，若
X10n0252_p0218a05║作惡得生三途也。計我盛衰苦樂種種變異為眾
X10n0252_p0218a06║生相，此謂我一身生在世上百歲之中，或少壯或
X10n0252_p0218a07║衰敗，苦樂得失種種相續之事也。計我一報命根
X10n0252_p0218a08║不斷而住為壽相者，謂我捨此一報之身，死後便
X10n0252_p0218a09║生張三李四家，常住不斷滅也。此乃金剛中說四
X10n0252_p0218a10║相也。今此亦可總收在內，下文別釋四相，方是菩
X10n0252_p0218a11║薩迷智境四相，至文可見。
X10n0252_p0218a12║由此便生憎愛二境，於虗妄體重執虗妄，二妄相依
X10n0252_p0218a13║生妄業道，有妄業故妄見流轉，厭流轉者妄見涅槃。
X10n0252_p0218a14║謂因執四相為實我體，所以於自他憎愛妄生執
X10n0252_p0218a15║著。順我者即愛之，違我者即憎之。所以道：同我者
X10n0252_p0218a16║為是，異我者為非。如是憎愛是非不同者，皆因反
X10n0252_p0218a17║合執我也。既有憎愛之心，未免於虗妄身上又生
X10n0252_p0218a18║一重妄想。何故如是？為這箇四大五蘊、百體九竅，
X10n0252_p0218a19║乃是於過去本覺之上，一念不覺，背湛迷真之後，
X10n0252_p0218a20║錯撞入父母胞胎，被色受想行識眾緣假合在此，
X10n0252_p0218a21║喚作托異物以成體，借他家而權住。只此一身，已
X10n0252_p0218a22║是虗妄了。那堪今生又於此身之上，執著我人四
X10n0252_p0218a23║相，即是兩重虗妄。所以楞嚴云：汝等皆是迷中倍
X10n0252_p0218a24║人。既不知是兩重虗妄，未免就此二妄之中，不過
X10n0252_p0218b01║是憎是愛。於憎愛上，或毀或謗，更相殺害，在為冤
X10n0252_p0218b02║讐。讐家於愛上，被形體壞男根，為地獄種，作無間
X10n0252_p0218b03║業，生起造作種種無邊之業，牽入苦樂之趣。譬如
X10n0252_p0218b04║道路，能引人至地頭。故□曰：既業成就，即受生死
X10n0252_p0218b05║流轉。此謂之一念受染，地獄門開，瞥起姿心，刀鋒
X10n0252_p0218b06║聳立。化書云：至婬者化為婦人，至暴者化為猛虎。
X10n0252_p0218b07║楞嚴云：多婬之人化為火聚。此上皆是四生六道，
X10n0252_p0218b08║因執我故，輪轉生死苦海之中，不能解脫也。其次
X10n0252_p0218b09║二乘之人，厭三界無安，猶如火宅；希求出離，如救
X10n0252_p0218b10║頭然；息緣斷惑，如獐獨跳，不顧後群。纔超出三界
X10n0252_p0218b11║後，一向趣寂躭定，灰身滅智，妄見涅槃寂淨之理
X10n0252_p0218b12║可證。殊不知此正是化城，未至寶所。大鈔云：趣寂
X10n0252_p0218b13║纏定，化城非實。寶藏云：譬如困魚止濼，病鳥栖芦。
X10n0252_p0218b14║其二者不識於大海，不識於叢林。二乘之人趣乎
X10n0252_p0218b15║小道亦然，以小安而自安，不以大安安。禪家到此，
X10n0252_p0218b16║謂之縱饒脫得髑髏前，未免墮在黑山下。一向黑
X10n0252_p0218b17║霧罩定，這箇喚作焦糓芽，敗種子，永不發生。此一
X10n0252_p0218b18║段文總有十句：初四句由迷起惑，次二句造業，次
X10n0252_p0218b19║二句受報，後二句雖出三途，却墮二乘之境。然此
X10n0252_p0218b20║十句經文，總當二乘宗中生滅四諦法門。謂初由
X10n0252_p0218b21║此便生愛憎二境，至二妄想依生。妄業道者，此當
X10n0252_p0218b22║集諦；有妄業故，妄見流轉者，此當苦諦；厭流轉者，
X10n0252_p0218b23║此當道諦；妄見涅槃者，此當滅諦。初二諦乃世間
X10n0252_p0218b24║之因果，後二諦乃是出世間之因果也。
X10n0252_p0218c01║由此不能入清淨覺，非覺違拒諸能入者，有諸能入
X10n0252_p0218c02║非覺入故。
X10n0252_p0218c03║由此不能入清淨覺者，此正是結答。前問云：若此
X10n0252_p0218c04║覺心本性清淨，因何染汙，使諸眾生迷悶不入？今
X10n0252_p0218c05║答云：只應不合執認四相，展轉生過，縱離六道，復
X10n0252_p0218c06║墮二乘，皆是執我，故不能得證入圓覺也。非覺違
X10n0252_p0218c07║拒諸能入者，能入即信解行證。前問云：因何使諸
X10n0252_p0218c08║眾生迷悶不入？今答云：不是本覺違背拒敵，使令
X10n0252_p0218c09║不得證入，自是一切眾生因執我之故，所以不入。
X10n0252_p0218c10║譬如夜間夢見別有一身，或往或來，或於種種之
X10n0252_p0218c11║事，然此夢身既然未忘，畢竟不能合於本身，亦非
X10n0252_p0218c12║是本身違背拒敵，使之不合，但是夢未醒。所以僧
X10n0252_p0218c13║問龍牙云：佛祖還解瞞人否？牙云：你道江湖還有
X10n0252_p0218c14║礙人心否？又云：江湖雖無礙人之心，為時人過不
X10n0252_p0218c15║得；佛祖雖無瞞人之意，為時人透不得。所以道：自
X10n0252_p0218c16║是不歸之便得，五湖渡有誰爭？此則形無妨而人
X10n0252_p0218c17║自妨之，物無滯而人自滯之。悲文。而諸能入非覺
X10n0252_p0218c18║入故者，意謂若悟入圓覺之時，自是因信解行證
X10n0252_p0218c19║之故，所以得證入。而圓覺本無出入，入與不入，初
X10n0252_p0218c20║不干本覺之事。只如參禪之人，或十年二十年，處
X10n0252_p0218c21║處不悟明心地者，此不干主人公事，自是你不肯
X10n0252_p0218c22║做工夫。一旦忽然悟道之時，此亦不干主人公事，
X10n0252_p0218c23║自是你因夜以繼日，坐以待旦，䇿發進修，加功練
X10n0252_p0218c24║行，做工夫而悟。若是與麼人，何愁與麼事？不是與
X10n0252_p0219a01║麼人，莫怨與麼事。此之謂也。
X10n0252_p0219a02║是故動念，及與息念，皆皈迷悶。
X10n0252_p0219a03║動念即前苦集二諦，息念即前滅道二諦，謂以是
X10n0252_p0219a04║上來所說道理因由所以之故，動念是凡夫苦集
X10n0252_p0219a05║二諦之法，息念又是二乘滅道二諦之法，縱捨凡
X10n0252_p0219a06║夫境界，又墮二乘境界，所以皆歸迷悶，不悟圓覺，
X10n0252_p0219a07║不入圓覺也。
X10n0252_p0219a08║何以故？由有無始，本起無明為己主宰。
X10n0252_p0219a09║此徵云：動念既是背覺，息念即合契真。今以何義
X10n0252_p0219a10║故，俱稱迷悶耶？答云：良由動念是我動，息念是我
X10n0252_p0219a11║息，我相既在，動息俱迷，所以不能證入。此皆是無
X10n0252_p0219a12║始世來，於最初根本所起獨頭無明。此之無明，不
X10n0252_p0219a13║待對境，自然於無事平常中而起，如天忽雲，如鏡
X10n0252_p0219a14║忽塵，以此無明作自己主宰，耽著我相。主是無明
X10n0252_p0219a15║之體，宰是無明之用，有運用判宰之義也。
X10n0252_p0219a16║一切眾生生無慧目，身心等性皆是無明，譬如有人
X10n0252_p0219a17║不自斷命。
X10n0252_p0219a18║是此一段文，却轉釋前文。良由四生六道一切眾
X10n0252_p0219a19║生，有無始本起獨頭無明，為己主宰之故，不能悟
X10n0252_p0219a20║入圓覺。類如世上有一般人，若是十歲二十歲之
X10n0252_p0219a21║後，盲却其眼。雖眼不見物，說之則能了知。若在胎
X10n0252_p0219a22║中，便無目生出來。便盲之時，則對色之時，種種為
X10n0252_p0219a23║說，終無所益。如涅槃云：如盲不識乳色。便問他言：
X10n0252_p0219a24║乳色何似？答曰：色如白貝。盲人復問：是乳色者，如
X10n0252_p0219b01║貝䩕耶？答云：不也。復問：貝色復何似耶？答曰：猶如
X10n0252_p0219b02║稻米末。又問：乳色柔軟，如稻米末耶？稻米末者，復
X10n0252_p0219b03║何所似？答曰：猶如雨雪。復言：彼稻米末，冷如雨雪。
X10n0252_p0219b04║雨雪復何所似？答曰：猶如鵠是生。盲人聞說如是
X10n0252_p0219b05║四種譬喻，終不能得識乳真色。所以寒山詩云：因
X10n0252_p0219b06║緣都未詳，盲人問乳色。如是則盲人問乳，跛者訪
X10n0252_p0219b07║路，與此同意。身心等性，皆是無明者。前文殊章，得
X10n0252_p0219b08║本起因地，則所修之法，皆是佛因。今用本起無明，
X10n0252_p0219b09║則所管一切法，皆是魔業。又前以覺圓明故，根塵
X10n0252_p0219b10║普淨。所以經云：一切是覺。今以無明為本，故云皆
X10n0252_p0219b11║是無明。前如以金為千器，千器皆金。此如以土為
X10n0252_p0219b12║器，器皆瓦也。譬如有人，不自斷命者。此之認我之
X10n0252_p0219b13║相，不覺不知，不能自斷。有似世間卑賤之人，縱饒
X10n0252_p0219b14║卑陋，六根不具，衣不蓋形，食不充口，曾肯自斷著
X10n0252_p0219b15║性命否？於是不肯。此一喻，又可喻於後段愛我之
X10n0252_p0219b16║言，及養無明之語。後段血脉連環，故此通前後文
X10n0252_p0219b17║也。
X10n0252_p0219b18║是故當知，有愛我者我與隨順，非隨順者便生憎怨，
X10n0252_p0219b19║為憎愛心養無明故，相續求道皆不成就。
X10n0252_p0219b20║此一道，總結前文，從無始來生，此皆之障。道之所
X10n0252_p0219b21║以有愛我經者，我與隨順者，此對順境生愛心，以
X10n0252_p0219b22║明有我。非隨順者，便生憎怨者，此對違境以起憎
X10n0252_p0219b23║心，以明有我也。用上來憎愛二心，長養無明種子，
X10n0252_p0219b24║及現行種子，所謂種子熏現行，現行熏種子，不過
X10n0252_p0219c01║是見不超色，聽不出聲，境起心隨，攀緣不息，以至
X10n0252_p0219c02║念念憎愛，念念取捨，念念相續，以此之心，求悟圓
X10n0252_p0219c03║覺，成就佛道者，無有是處。縱令勤苦經劫，種種行
X10n0252_p0219c04║門，但轉助得無明，所謂鑽氷覓火，掘地尋天，緣木
X10n0252_p0219c05║求魚，蒙沙作飯，狂用工夫，終不能成。此上經文，皆
X10n0252_p0219c06║是總敘過由，下文方別釋四相也。
X10n0252_p0219c07║善男子！云何我相？謂諸眾生心所證者。
X10n0252_p0219c08║此下文乃別釋菩薩迷智境四相。今且徵云：如何
X10n0252_p0219c09║是菩薩犯著我相耶？答云：謂之一字，乃評量之詞。
X10n0252_p0219c10║評量菩薩大心眾生纔入初地，用第七識心證第
X10n0252_p0219c11║八識。然第七末那識是能證，第八阿賴識為所證。
X10n0252_p0219c12║假令修道捨妄證真，只此能證之心不忘，便謂之
X10n0252_p0219c13║我相。然第七識屬見分，第八識屬相分也。蓋梵語
X10n0252_p0219c14║末那，此云染污根。四惑者，我癡、我慢、我愛、我見。
X10n0252_p0219c15║善男子！譬如有人，百體調適，忽忘我身；四支弦緩，攝
X10n0252_p0219c16║養乖方；微加針艾，則知有我。是故證取，方現我體。
X10n0252_p0219c17║弦即緊急，緩即慢，此皆是支體不調，手足失度之
X10n0252_p0219c18║狀方法也。針艾譬逆順境界。經云：諸有智者，以譬
X10n0252_p0219c19║喻得解。如世上之人，百骸調和順適之時，則暫忘
X10n0252_p0219c20║我身肢體緊慢之相，此況境無違順，暫忘我相也。
X10n0252_p0219c21║至於調攝保養，乖失方法，宜寒則遇熱，宜熱則反
X10n0252_p0219c22║受寒，其肢體弦緩之相宛然，一朝醫來，或加以針，
X10n0252_p0219c23║或炙以艾，則肢體覺痛，此況逆順境來，喜根心起，
X10n0252_p0219c24║便是我相也。今學道之人亦然，或燕居靜室，或隱
X10n0252_p0220a01║處深山，離物遺人，頹然於吉凶之外，心絕經營，境
X10n0252_p0220a02║無違順，習閑成性，暫得忘情，不覺自他，便謂我得
X10n0252_p0220a03║道，已無我相了也。這般人，假使世間高名厚利，榮
X10n0252_p0220a04║華富貴，酒色財氣皆動，此人不得，但以讚嘆其所
X10n0252_p0220a05║得之法，所悟之法，即便歡喜，若毀謗無所得之法，
X10n0252_p0220a06║即便嗔恨，只此喜心怒心，便是我相也。以自謂捨
X10n0252_p0220a07║妄證真，一時無我了，纔被人以逆順之境來取之，
X10n0252_p0220a08║我相依前在也。
X10n0252_p0220a09║善男子！其心乃至證於如來畢竟了知清淨涅槃皆
X10n0252_p0220a10║是我相。
X10n0252_p0220a11║上文並是麤相，此結指細相也。其心乃至證於者，
X10n0252_p0220a12║此屬能也。如來畢竟了知者，此屬所也。所中又如
X10n0252_p0220a13║來畢竟了知是能，清淨涅槃是所。意謂非但了知
X10n0252_p0220a14║二乘涅槃為我相，設使了知如來涅槃亦是我相
X10n0252_p0220a15║也。然如來涅槃，但是虗無圓照無為覺體，非別可
X10n0252_p0220a16║證。今既證得涅槃，不忘能所，即皆是我相。所以古
X10n0252_p0220a17║德云，縱饒窮到底，猶是涉風波。
X10n0252_p0220a18║善男子！云何大相？謂諸眾生心悟、證者。善男子！悟有
X10n0252_p0220a19║我者，不復認我所悟非我；悟亦如是，悟已超過一切
X10n0252_p0220a20║證者，悉為人相。
X10n0252_p0220a21║心悟證者，此覺悟前證心不是也。者之一字，正名
X10n0252_p0220a22║人相。意謂此之入地眾生，到此又悟知前來證心
X10n0252_p0220a23║是我相。既知證心是我相，更不肯再作證底道理
X10n0252_p0220a24║解會，故謂之不復認我今來所悟之心更無我相
X10n0252_p0220b01║了。殊不知只這所悟底心，依前只是人相之我，與
X10n0252_p0220b02║前我相一般。前證心是麤底識，此悟心是細底識。
X10n0252_p0220b03║縱饒謂此之悟心，超出過越前來一切證心，未免
X10n0252_p0220b04║皆屬人相。何也？尚有能絕能除之心存焉。
X10n0252_p0220b05║善男子，其心乃至圓悟涅槃俱是我者，心存少悟，備
X10n0252_p0220b06║彈證理，皆名人相。
X10n0252_p0220b07║不取能所，故曰圓悟。無非不盡，故曰備彈。意謂此
X10n0252_p0220b08║之眾生，用第七識心，不取能所之相。而前能所之
X10n0252_p0220b09║相，俱是有我。直饒圓悟涅槃，備盡得證心之理。不
X10n0252_p0220b10║取能所者，此尚有少。能悟之心不忘前，故曰人相。
X10n0252_p0220b11║何也？為少悟之智，不是差別之心，故曰少也。
X10n0252_p0220b12║善男子！云何眾生相？謂諸眾生心自證悟所不及者。
X10n0252_p0220b13║此又徵云：如何是眾生相？謂覺前能悟是所覺。悟
X10n0252_p0220b14║既成所，覺又名能。展轉無窮，皆成能所。能所及處，
X10n0252_p0220b15║皆是相待。了此無定故，能所離前非。計所不及，謂
X10n0252_p0220b16║免諸過。不覺此計，又是眾生。眾生者，不定執一之
X10n0252_p0220b17║謂也。謂前證心不及此心，前悟心亦不及此心者
X10n0252_p0220b18║之一字，便是了心不忘。
X10n0252_p0220b19║善男子！譬如有人作如是言：我是眾生。則知彼人說
X10n0252_p0220b20║眾生者非我、非彼。云何非我？我是眾生則非是我。云
X10n0252_p0220b21║何非彼？我是眾生非彼我故。
X10n0252_p0220b22║此舉喻釋通此一段文，但借世人語詞以為義勢，
X10n0252_p0220b23║以顯眾生相不妨義，理至淺近而文且幽隱，今為
X10n0252_p0220b24║子細分扸。于慈世尊召淨業云：善男子！要知眾生
X10n0252_p0220c01║者，譬如世上有一人，口中自作如是之說，問說道
X10n0252_p0220c02║如何？說道云：我此一身不是張三亦非李四。若我
X10n0252_p0220c03║是張三，則便有彼之李四為對待；若我是李四，則
X10n0252_p0220c04║便有彼之張三亦為對待。今我自是色受想行識
X10n0252_p0220c05║眾緣和合而生也。則知彼人說眾生者，此却是佛
X10n0252_p0220c06║說也。謂彼人既道我這一身自是眾緣而和合生
X10n0252_p0220c07║之時，而世尊便知彼說眾生之人已無自我了。非
X10n0252_p0220c08║唯無自我，亦無彼我也。既不執是我，即無彼我對
X10n0252_p0220c09║待之法，上文徵釋己自可見了。世尊又恐後代眾
X10n0252_p0220c10║生不會再來，將非我非彼一句分開為兩段徵釋，
X10n0252_p0220c11║使其易曉。今先徵起非我二字云：上文說非我，如
X10n0252_p0220c12║何是非我？答云：彼人適來自道我這一身自是眾
X10n0252_p0220c13║緣和合而生。既道我是眾生，即便無自我了。又徵
X10n0252_p0220c14║起非彼二字云：上文說非彼，如何是非彼？答云：彼
X10n0252_p0220c15║人適來自道我這一身自是眾緣和合而生。既道
X10n0252_p0220c16║我是眾生，即便無彼我了。雖然於自我彼我都無
X10n0252_p0220c17║了，尚不合有執眾生之心也。無自我者，即無初證
X10n0252_p0220c18║心無我相也。無彼我者，即無第二悟心無人相也。
X10n0252_p0220c19║尚有眾生者，即此能了之心不忘也。大凡佛書有
X10n0252_p0220c20║文易意難、意易文難者，有文意俱難者、文意俱易
X10n0252_p0220c21║者，此乃文難意易也。
X10n0252_p0220c22║善男子！但諸眾生了證、了悟皆為我、人，而我、人相所
X10n0252_p0220c23║不及者，存有所了，名眾生相。
X10n0252_p0220c24║此合喻對辨也。意謂但是地上眾生，雖然了達得
X10n0252_p0221a01║第一證心是我相，又達得第二悟心是人相，而了
X10n0252_p0221a02║心不忘，便是眾生相也。了疏云：了證者空，則我不
X10n0252_p0221a03║及；了悟者空，則人不及。不及之處，存有一箇所了
X10n0252_p0221a04║之心，豈非眾生相乎？此謂之靈龜曳尾，拂迹迹生
X10n0252_p0221a05║也。
X10n0252_p0221a06║善男子！云何壽命相？謂諸眾生心照清淨，覺所了者，
X10n0252_p0221a07║一切業智所不自見，猶如命根。
X10n0252_p0221a08║才有證心，證心不忘，便謂之我相。才有悟心，悟心
X10n0252_p0221a09║不忘，便謂之人相。了得證心，了得悟心，了心不忘，
X10n0252_p0221a10║謂之眾生相。前三相俱盡，唯是一味，照覺現前，覺
X10n0252_p0221a11║心不忘，謂之壽命相。今且先徵起云：如何是壽命
X10n0252_p0221a12║相？答：謂等覺位大心。眾生修行到此，用即心之照。
X10n0252_p0221a13║此之即心之照，全是自己光明裏許，離煩惱障，離
X10n0252_p0221a14║所知障，無一絲毫污染，遂覺前來我相、人相、眾生
X10n0252_p0221a15║相，一切皆盡，照徹真源。於一切處、一切時，全是此
X10n0252_p0221a16║之一覺，更無兩箇。便擬將此作用之智，修習一切
X10n0252_p0221a17║無漏之業。業即業用，或自利，或利他，種種等行。此
X10n0252_p0221a18║之智照，正是微細染識，謂之細中之細。一似人之
X10n0252_p0221a19║命根，常常相續，不能自斷，又不能自見之。如楞嚴
X10n0252_p0221a20║云：阿難！此湛非真如急流水，望如恬靜，流急不見，
X10n0252_p0221a21║非是無流。禪宗謂之命根不斷，不到牢關；亦謂之
X10n0252_p0221a22║智照現前，猶是真常流注。又云：萬里不掛片雲，虗
X10n0252_p0221a23║空正好喫棒。何故如是？只為到此境界，不合猶有
X10n0252_p0221a24║依倚在，猶涉廉纖在，喚作著得華鬘，嚴身瓔珞；又
X10n0252_p0221b01║喚作百尺竿頭未能放步，萬仞洪岸未能撒牛，尚
X10n0252_p0221b02║有佛法存於胸中。所以僧問：古德云：牛頭未見四
X10n0252_p0221b03║祖時，為什麼百鳥啣華？答云：聞時富貴。又云：見後
X10n0252_p0221b04║為什麼不啣華？答云：見後貧窮。今此壽命相，正是
X10n0252_p0221b05║牛頭未見四祖時底時節。又僧問趙州云：朗月當
X10n0252_p0221b06║空時如何？州云：猶是堦下漢。僧云：請師一接。州云：
X10n0252_p0221b07║待月落了來相見。只如古人有降龍伏虎，諸天送
X10n0252_p0221b08║供，百鳥献華者，皆在此相中收也。
X10n0252_p0221b09║善男子！若心照見一切覺者皆為塵垢，覺所覺者不
X10n0252_p0221b10║離塵故。
X10n0252_p0221b11║若以此法門智照，照見前前三相，一切覺者皆是
X10n0252_p0221b12║塵勞垢污者，只此能覺所覺之智，依前不離塵勞
X10n0252_p0221b13║妄想。何也？為更有能覺之智未忘，所以與前病一
X10n0252_p0221b14║般。孟子所謂以五十步笑百步，雖五十步，未免是
X10n0252_p0221b15║亦走爾。
X10n0252_p0221b16║如湯消氷，無別有氷。知氷消者。
X10n0252_p0221b17║此舉喻。譬如世上之人，用百沸湯潑水相似，湯至
X10n0252_p0221b18║而氷即泮，同成一水。雖然氷消去了，尚有能知氷
X10n0252_p0221b19║之人。只如言盡，便是不盡。水喻真性，水喻四相，湯
X10n0252_p0221b20║喻智慧。所以東坡云：首斷更無能斷者，氷消那復
X10n0252_p0221b21║更知氷。
X10n0252_p0221b22║存我覺我，亦復如是。
X10n0252_p0221b23║今存能覺之我，覺前三相所覺之相。雖然，遣除前
X10n0252_p0221b24║三相之我，無別有我，不合更存。此能覺我盡者，便
X10n0252_p0221c01║是壽命相喻中知氷，反合更存知氷消者也。若依
X10n0252_p0221c02║他教，約地位說，此四相者，第一我相，即初地菩薩
X10n0252_p0221c03║所犯；第二第三人相與眾生相，即二地至十地菩
X10n0252_p0221c04║薩所犯；最後壽命相，即等覺位菩薩所犯。此壽命
X10n0252_p0221c05║相，謂之貼肉汗衫子，最後方脫。得此一相，便入妙
X10n0252_p0221c06║覺位，即佛矣。
X10n0252_p0221c07║善男子！末世眾生不了四相，雖經多劫勤苦修道，但
X10n0252_p0221c08║名有為，終不能成一切聖果，是故名為正法末世。
X10n0252_p0221c09║此下皆是明有我失道。謂既將此四相立心修行，
X10n0252_p0221c10║則行行皆帶能所，此皆是有為生滅之法，故不成
X10n0252_p0221c11║聖果。正同華嚴云，多劫六度，不名菩薩。非唯不成
X10n0252_p0221c12║聖果，亦謂正宗佛法中末世。何以故？夫正法一千
X10n0252_p0221c13║年，像法一千年，末法一萬年。且正法之時，人不取
X10n0252_p0221c14║相，修則皆證。末世之時，人多取相。今既取著其證
X10n0252_p0221c15║相之時，雖是正法，亦同末世。若遇此頓教，了達病
X10n0252_p0221c16║源，則雖末世，還同正法。莊子曰，世喪道矣，道喪世
X10n0252_p0221c17║矣。
X10n0252_p0221c18║何以故？
X10n0252_p0221c19║此一句徵起云：前來修行之者，劫數既多，行又勤
X10n0252_p0221c20║苦，以何義故，不證聖果耶？
X10n0252_p0221c21║認一切我為涅槃故，有證有悟名成就故。
X10n0252_p0221c22║此明認我為真。答云：謂只因不合認我以為涅槃，
X10n0252_p0221c23║有悟有證，有了有覺故，所以雖多劫勤苦，終無所
X10n0252_p0221c24║益。譬如認夢身以為自己，勤於家業，種種疲勞，終
X10n0252_p0222a01║無一事益於資產。
X10n0252_p0222a02║譬如有人認賊為子，其家財寶終不成就。
X10n0252_p0222a03║此舉以顯前文。疏云：賊若在外，猶可隄防；養之為
X10n0252_p0222a04║兒，如何撿護？又知賊是賊，賊無能為；認之為兒，宇
X10n0252_p0222a05║免破敗。以喻六根取境，猶可制禦；藏識妄我，難以
X10n0252_p0222a06║辨明。所以楞嚴云：阿難！汝今現前眼、耳、鼻、舌及與
X10n0252_p0222a07║身、心，六為賊媒，自劫家寶。由此無始眾生世界生
X10n0252_p0222a08║纏縛故，於器世間不能超越。壽禪師云：認妄賊為
X10n0252_p0222a09║真子，劫盡家珍；收魚目以作驪珠，空迷智眼。又永
X10n0252_p0222a10║嘉云：損法財，滅功德，莫不由斯心意識。學人不了
X10n0252_p0222a11║用修行，深成認賊將為子。莊子云：賊莫大於德有
X10n0252_p0222a12║心，而心有眼，故聖人去之。
X10n0252_p0222a13║何以故？
X10n0252_p0222a14║前徵何以多劫不證？答云：由認我取證故。此又徵
X10n0252_p0222a15║云：涅槃是萬法之真性，即我體性亦是涅槃。縱使
X10n0252_p0222a16║認我取證，以何因由所以之故，便妨於道耶？
X10n0252_p0222a17║有我愛者亦愛涅槃，伏我愛根為涅槃相。有憎我者
X10n0252_p0222a18║亦憎生死，不知愛者真生死故，別憎生死名不解脫。
X10n0252_p0222a19║疏云：夫生死輪迴，本由憎愛。欲求解脫，須盡二源。
X10n0252_p0222a20║今憎生死，亦是本憎。棄苦欣樂雖殊，憎愛元是本
X10n0252_p0222a21║習。帶之修道，佛果豈成？伏我愛根為涅槃者，由調
X10n0252_p0222a22║伏之故。愛根不起之處，相似涅槃之相，以似為真。
X10n0252_p0222a23║本愛涅槃，擬除生死。愛心既在，即生死根。愛根憎
X10n0252_p0222a24║苗，豈名解脫？謂只此愛涅槃心，便是生死之心，又
X10n0252_p0222b01║却安用別生一箇憎生死之心？只此一心，在兩處
X10n0252_p0222b02║用。既用此心憎生死，又用此心愛涅槃也。
X10n0252_p0222b03║云何當知法不解脫？
X10n0252_p0222b04║法之一字即涅槃，因前云愛涅槃者名不解脫故。
X10n0252_p0222b05║此又徵起云：若愛生死即是繫縛，今悟涅槃是寂
X10n0252_p0222b06║滅一心之法，以何相狀得知云不解脫耶？
X10n0252_p0222b07║善男子！彼末世眾生習菩提者，以己微證為自清淨，
X10n0252_p0222b08║由未能盡我相根本。
X10n0252_p0222b09║以己微證為自清淨者，佛法大海，無量無窮，其能
X10n0252_p0222b10║入之者，漸入漸深。今彼眾生，方且外知根塵假合，
X10n0252_p0222b11║內覺性體寂然，殊未有大徹大悟之門，而我相根
X10n0252_p0222b12║本，必不能盡除。何以知之，下文用境驗之即知也。
X10n0252_p0222b13║若復有人讚歎彼法，即生歡喜便欲濟度。若復誹謗
X10n0252_p0222b14║彼所得者，便生瞋恨則知我相，堅固執持潛伏藏識，
X10n0252_p0222b15║遊戲諸根曾不間斷。
X10n0252_p0222b16║只如莊子云：宋榮之為道也，舉世而譽之而不加
X10n0252_p0222b17║勸，舉世而非之而不加沮。今彼眾生未能臻乎此
X10n0252_p0222b18║境，遇贊則喜，遇毀則嗔。以此驗知，我相猶在。何也？
X10n0252_p0222b19║然世境違順麤重易明，唯就法門最難覺察。但言
X10n0252_p0222b20║為法真彼度此，不知此心元是我相。此之我相暫
X10n0252_p0222b21║時潛伏，藏在第八阿賴耶識中。若觸著逆順境界，
X10n0252_p0222b22║依前於六根門頭熾然發現，常常永不曾有間斷
X10n0252_p0222b23║休歇。古德云：聊將柱杖輊輊撥，燒印□手與大千。
X10n0252_p0222b24║□□□□者，屬第八識種子。諸根者，即屬眼識、耳
X10n0252_p0222c01║識、鼻識、舌識、第六意識、第七末那識。現行種子、重
X10n0252_p0222c02║現行熏種子，常無間斷。若約此中贊毀者，乃屬八
X10n0252_p0222c03║風，稱、利、衰、毀、譽、譏、苦、樂也。
X10n0252_p0222c04║善男子！彼修道者不除我相，是故不能入清淨覺。
X10n0252_p0222c05║此結前所說至是存我失道，所以不能得悟入清
X10n0252_p0222c06║淨圓覺也。
X10n0252_p0222c07║善男子！若知我空，無毀我者，有我說法，我未斷故；眾
X10n0252_p0222c08║生、壽命亦復如是。
X10n0252_p0222c09║此下乃是說病為法。此恐聞前佛說，贊之則喜，毀
X10n0252_p0222c10║之則嗔，嗔喜未忘，便是我相。今此便擬忍受不嗔，
X10n0252_p0222c11║用為無我。以謂我今一身，自是眾緣和合而成，畢
X10n0252_p0222c12║竟無我。我已空了，汝毀何人？念汝無知之故，今為
X10n0252_p0222c13║汝種種說我空之法。只此見有無毀之人，便是未
X10n0252_p0222c14║得我空。只此為彼說法，便是未斷我相。然我、人、眾
X10n0252_p0222c15║生、壽者，亦復如是。疏云：毀者是彼，說者是我。經文
X10n0252_p0222c16║於毀者言無，此是反明過也。於說法者言有，此是
X10n0252_p0222c17║順明過
X10n0252_p0222c18║善男子！末世眾生說病為法，是故名為可憐愍者，雖
X10n0252_p0222c19║勤精進增益諸病。
X10n0252_p0222c20║此結成存我失道，所以不能悟入圓覺。病者，即四
X10n0252_p0222c21║相也。四相若存，總名為病。今彼眾生，皆是以四相
X10n0252_p0222c22║之病，作十方諸佛一心圓覺之法門。所謂認鷄作
X10n0252_p0222c23║鳳，拾礫為玉，誠可哀怜。然雖勤苦精進，轉增其病。
X10n0252_p0222c24║譬如將薪投火，以水助氷。
X10n0252_p0223a01║是故不能入清淨覺。
X10n0252_p0223a02║此結障道，謂彼修道之人，不合以上來所說之病
X10n0252_p0223a03║為法，故遂不能證入清淨圓覺也。
X10n0252_p0223a04║善男子！末世眾生不了四相，以如來解及所行處為
X10n0252_p0223a05║自修行，終不成就。
X10n0252_p0223a06║此下文說將凡夫以濫聖人，先抑聖同己。疏云：佛
X10n0252_p0223a07║說了義稱理法門，皆言心境本空，惑業本淨，凡聖
X10n0252_p0223a08║不異，因果皆圓。就佛見之，理實如此。且眾生迷倒
X10n0252_p0223a09║已久，種習根深，縱令信解法門，現用元來隨念，但
X10n0252_p0223a10║以分別心識，解他無礙言教。謂言佛意亦秪如此，
X10n0252_p0223a11║便乃歎天同地，撥無因果，不信有修有證。若作如
X10n0252_p0223a12║此見解者，永壽所謂豁達空，撥因果，莽莽蕩蕩招
X10n0252_p0223a13║殃禍。又譬如貧人數他財寶，自無半錢分，不能成
X10n0252_p0223a14║就圓覺方便也。
X10n0252_p0223a15║或有眾生，未得謂得，未證謂證。
X10n0252_p0223a16║上文抑聖同自己，此乃是聘自己齊聖人，或者不
X10n0252_p0223a17║定之稱。謂有一般聘己齊聖之人，未曾得聖入所
X10n0252_p0223a18║謂之理，己謂得了。未曾證聖人所證之智，己謂證
X10n0252_p0223a19║了。若未證而言證者，根本戒中犯大妄語罪。所以
X10n0252_p0223a20║佛於楞嚴會上告阿難言：我教比丘直心道場，於
X10n0252_p0223a21║四威儀一切行中尚無虗假，云何自稱得上人法？
X10n0252_p0223a22║譬如貧人妄號帝王，自取誅滅，況復法王如何妄
X10n0252_p0223a23║竊？因地不直，果招迂曲。莊子云：是今日適越而昔
X10n0252_p0223a24║至也。
X10n0252_p0223b01║見勝進者，心生嫉妬。
X10n0252_p0223b02║疏云：夫聖人用心，他己無二。見他勝進，或教法流
X10n0252_p0223b03║行，以念念歡喜，必能隨順。自驗內心如此，或即證
X10n0252_p0223b04║悟不虗。何以故？十方諸佛，日夜常放毫光，伺候一
X10n0252_p0223b05║切眾生，斷惡修善。若有一人，發菩提心，學佛法者，
X10n0252_p0223b06║十方諸佛，則生無量歡喜。若自覺己衰他盛，則生
X10n0252_p0223b07║嫉妬；己盛他衰，則生歡喜者。縱令深解妙境，但是
X10n0252_p0223b08║心之所緣。勿錯認之，謂得謂證者也。
X10n0252_p0223b09║由彼眾生未斷我愛，是故不能入清淨覺。
X10n0252_p0223b10║此結成障道，謂皆因前抑聖同己及聘己齊聖兩
X10n0252_p0223b11║類眾生，皆是未曾斷去我愛，由我愛故，所以不能
X10n0252_p0223b12║悟入清淨圓覺。此淨業菩薩前問：若此覺心本性
X10n0252_p0223b13║清淨，因何染污，使諸眾生迷悶不入？今答云：有三
X10n0252_p0223b14║過咎：一、不合認我為真，不能入清淨覺；二、不合說
X10n0252_p0223b15║病為法，不能入清淨覺；三、不合將凡濫聖，不能入
X10n0252_p0223b16║清淨覺。觀此之意，是誰之過歟？
X10n0252_p0223b17║善男子，末世眾生希望成道，無令求悟，唯益多聞，增
X10n0252_p0223b18║長我見。
X10n0252_p0223b19║此明趣果迷因。希望成道者，此即趣果；唯益多聞
X10n0252_p0223b20║者，此即迷因。大凡頓教宗旨，先須了悟覺性，然後
X10n0252_p0223b21║方可多聞，廣其智慧，不妨如龍得水，似虎靠山。序
X10n0252_p0223b22║云：醫方萬品，宜選對治；海寶千般，先求如意。然末
X10n0252_p0223b23║世之人，多迷此意，唯宗名句，一向徇文，尋枝摘葉，
X10n0252_p0223b24║不務了心。心既不了，假饒記得河沙，會書塵墨，於
X10n0252_p0223c01║己何益？楞嚴云：欲漏不先除，畜聞成過誤。則所見
X10n0252_p0223c02║所聞，盡是增長一切諸惡。論云：多聞無智慧，是不
X10n0252_p0223c03║知實相，譬如暗中有寶而無目。諸教說聲聞人，唯
X10n0252_p0223c04║觀於果，不觀於因，如狗逐塊，不逐於人。又如列子
X10n0252_p0223c05║說：大道以多岐亡羊，學者以多方喪生。莊子亦云：
X10n0252_p0223c06║夫道不欲多，多則雜，雜則擾，擾則憂，憂則不救。此
X10n0252_p0223c07║皆責不先了心，然後多聞。列子說（符篇）云：揚子之隣
X10n0252_p0223c08║人亡羊，既率其黨，又請揚子之竪追之。揚子曰：噫！
X10n0252_p0223c09║亡一羊，何追者之眾？隣人曰：多岐路。既返，問：獲羊
X10n0252_p0223c10║乎？曰：亡之矣。曰：奚亡之？曰：岐路之中，文有岐焉，吾
X10n0252_p0223c11║不知所之，所以返也。揚子戚然變容，不言者移時，
X10n0252_p0223c12║不笑者竟日。門人怪之，請曰：羊，賤畜，又非夫子之
X10n0252_p0223c13║有，而損言笑者，何哉？揚子不答，門人不獲所命。弟
X10n0252_p0223c14║子孟孫陽出，以告心都子。心都子他日與孟孫陽
X10n0252_p0223c15║偕入而問曰：昔有昆弟三人，遊齊魯之間，同師而
X10n0252_p0223c16║學，進仁義之道而皈。其父曰：仁義之道若何？伯曰：
X10n0252_p0223c17║仁義使我愛身而後名。仲曰：仁義使我殺身以成
X10n0252_p0223c18║名。叔曰：仁義使我身名並全。彼三術相反而同出
X10n0252_p0223c19║於儒，孰是孰非耶？揚子曰：人有濵河而居者，習於
X10n0252_p0223c20║水，勇於泅，操舟鬻渡，利供百口。褁粮就學者成徒，
X10n0252_p0223c21║而溺死者幾半。本學泅，不學溺，而利害如此，若以
X10n0252_p0223c22║為孰是孰非？心都子默然而出。孟孫陽讓之曰：何
X10n0252_p0223c23║吾子問之迂，夫子答之僻？吾惑愈甚。心都子曰：大
X10n0252_p0223c24║道以多岐亡羊，學者以多方喪生。學非本不同，非
X10n0252_p0224a01║本不一，而末異若是。唯皈同反一，為亡得喪。子長
X10n0252_p0224a02║先生門，習先生之道，而不達先生之況也，哀哉！芙
X10n0252_p0224a03║蓉頌云：休將聞見學玄宗，學得徒勞狂用工。爭似
X10n0252_p0224a04║無為閑放曠，廓然豁爾自圓通。
X10n0252_p0224a05║但當精勤降伏煩惱，起大勇猛，未得令得，未斷令斷，
X10n0252_p0224a06║貪、瞋、愛、慢、諂曲、嫉妬，對境不生，彼我恩愛一切寂滅。
X10n0252_p0224a07║佛說是人漸次成就，求善知識，不墮邪見。
X10n0252_p0224a08║此勸斷惑，方成正因。意謂世尊勸誡一切眾生，欲
X10n0252_p0224a09║成就十方諸佛廣大圓覺者，但當如我所說，降伏
X10n0252_p0224a10║煩惱，起大勇猛增勝之心。若未得圓覺真實境中
X10n0252_p0224a11║大智慧光明義、徧照法界義、真實識知義、清涼不
X10n0252_p0224a12║變義、常樂我淨義一切妙用者，當使令克擭成就
X10n0252_p0224a13║得之。若未斷去凡夫顛倒境中貪嗔愛慢、諂曲嫉
X10n0252_p0224a14║妬一切障礙虗妄之法者，當使令斷除一切恩愛
X10n0252_p0224a15║悉皆空寂，則無上佛果自然成就。更須求善知識
X10n0252_p0224a16║以為證明，導師不墮落邪見。何也？疏云：商人入海，
X10n0252_p0224a17║須假導師；學者修行，必資善友。所以禪宗云：威音
X10n0252_p0224a18║王已前，無師自悟；威音王已後，無師自悟者，盡是
X10n0252_p0224a19║天魔外道。貪嗔愛慢者，此即根本煩惱中生也。愛
X10n0252_p0224a20║無別性，貪數所攝。諂曲嫉妬，即小隨煩惱也。
X10n0252_p0224a21║若於所求別生憎愛，則不能入清淨覺海。
X10n0252_p0224a22║上文乃順釋，此文乃反釋。反明不生憎愛，則得證
X10n0252_p0224a23║入圓覺。憎愛者，於自生愛，於他生憎。所以道，但莫
X10n0252_p0224a24║憎愛，洞然明白。
X10n0252_p0224b01║爾時，世尊欲重宣此義，而說偈言：
X10n0252_p0224b02║淨業汝當知，一切諸眾生，皆由執我愛，無始妄流轉，
X10n0252_p0224b03║未除四種相，不得成菩提。愛憎生於心，諂曲存諸念，
X10n0252_p0224b04║是故多迷悶，不能入覺城。若能皈悟剎，先去貪瞋癡，
X10n0252_p0224b05║法愛不存心，漸次可成就。我身本不有，憎愛何由生？
X10n0252_p0224b06║此人求善友，終不墮邪見，所求別生心，究竟非成就。
X10n0252_p0224b07║覺成者，以城喻覺，即法喻收舉也。城有三義：一、防
X10n0252_p0224b08║外敵；二、養人眾；三、開門引攝。謂一、了心性，眾惑不
X10n0252_p0224b09║入，如防外敵；二、見恒沙功德，萬行圓增，如養人眾；
X10n0252_p0224b10║三、道無不通，自他引攝，如開門引攝也。若能歸悟
X10n0252_p0224b11║剎者，剎即梵語剎那，此云世界。此如率土之濱，無
X10n0252_p0224b12║非王土。行人既悟，法法屬悟。如云：邪人說正法，正
X10n0252_p0224b13║法亦成邪；正人說邪法，邪法亦成正法。愛者，即涅
X10n0252_p0224b14║槃也。我身本不有者，我身即憎愛之本，欲除憎愛，
X10n0252_p0224b15║莫執妄身。所依既空，能依何立？其由皮既不存，毛
X10n0252_p0224b16║將安附？
X10n0252_p0224b17║於是普覺菩薩在大眾中，即從坐起，頂禮佛足，右繞
X10n0252_p0224b18║三帀，長跪叉手而白佛言：
X10n0252_p0224b19║行人前有我相，未可施功，到此前諸過已離。四相
X10n0252_p0224b20║既除，方堪修習，於修習用意中，復有是非。既有是
X10n0252_p0224b21║非，覺猶未普，故此令依師免溺。四病既除，覺性無
X10n0252_p0224b22║瑕，覺方普矣。又云：普覺本末，普覺麤細，普覺淺深。
X10n0252_p0224b23║故當請問也。
X10n0252_p0224b24║大悲世尊快說禪病，令諸大眾得未曾有，心意蕩然
X10n0252_p0224c01║獲大安隱。
X10n0252_p0224c02║禪病，即前說四相，乃是行人入禪觀中之病也。蕩
X10n0252_p0224c03║然者，如水之蕩蕩，深遠之貌。大安隱者，對二乘與
X10n0252_p0224c04║菩薩，分證分斷分覺，此乃小安穩也。唯佛滿證般
X10n0252_p0224c05║若，為大安穩耳。
X10n0252_p0224c06║世尊！末世眾生去佛漸遠，賢聖隱伏邪法增熾，使諸
X10n0252_p0224c07║眾生求何等人？依何等法？行何等行？除去何病？云何
X10n0252_p0224c08║發心令彼群盲不墮邪見？作是語已五體投地，如是
X10n0252_p0224c09║三請終而復始。
X10n0252_p0224c10║此明請問之意。如人有子，病者偏憂。菩薩大悲，先
X10n0252_p0224c11║哀末世賢聖隱沒，正法將沈，而外道邪法攘臂於
X10n0252_p0224c12║其間，如火熾然，盛行於世。正當佛種累卵，危及天
X10n0252_p0224c13║傷之際，未審使一切眾生求何等人？前云善知識，
X10n0252_p0224c14║故令問也。二、依何等法？三、行何等行？四、除去何病？
X10n0252_p0224c15║使末世群盲無目眾生，依此諸法，不墮六師邪見。
X10n0252_p0224c16║然群盲者，但是不見道之人，皆謂之群盲。如瞽却
X10n0252_p0224c17║兩眼，不見一切，縱有談說，亦非真實。涅槃經云：譬
X10n0252_p0224c18║如有王，告不臣言：汝牽一象，以示盲者。時大臣受
X10n0252_p0224c19║敕，乃集眾盲，以象示之。時彼眾盲，各以手觸。觸已，
X10n0252_p0224c20║而大臣即還，而白王言：臣已以象示群盲竟。大王
X10n0252_p0224c21║即喚眾盲，各各問言：汝見象耶？眾各言：我已得見。
X10n0252_p0224c22║王言：象是何類？其觸牙者，即言象形如蘆菔根；其
X10n0252_p0224c23║觸耳者，言象如箕；其觸頭者，言象如石；其觸鼻者，
X10n0252_p0224c24║言象如杵；其觸脚者，言象如木臼；其觸脊者，言象
X10n0252_p0225a01║如狀；其觸腹者，言象如甕；其觸尾者，言象如繩。所
X10n0252_p0225a02║謂群盲摸象，各說異端。若使群盲開眼，分明照境，
X10n0252_p0225a03║驗象真體，終不說其尾牙等也。今經舉群盲，即此
X10n0252_p0225a04║類矣。問：前云發心，與此發心何異？答：前發信心，此
X10n0252_p0225a05║發住心，故不同也。
X10n0252_p0225a06║爾時，世尊告普覺菩薩言：善哉，善哉！善男子！汝等乃
X10n0252_p0225a07║能諮問如來，如是修行能施末世一切眾生無畏道
X10n0252_p0225a08║眼，令彼眾生得成聖道。汝今諦聽，當為汝說。時，普覺
X10n0252_p0225a09║菩薩奉教歡喜，及諸大眾默然而聽。善男子！末世眾
X10n0252_p0225a10║生將發大心求善知識，欲修行者當求一切正知見
X10n0252_p0225a11║人，心不住相，不著聲聞、緣覺境界，雖現塵勞心恒清
X10n0252_p0225a12║淨，示有諸過讚歎梵行，不令眾生入不律儀，求如是
X10n0252_p0225a13║人即得成就阿耨多羅三藐三菩提。
X10n0252_p0225a14║此答指示明師，令伏事之也。將發大心者，揀二乘
X10n0252_p0225a15║之人發小心也，此屬正因。求善知識者，此屬正緣，
X10n0252_p0225a16║然因親緣疎。譬如種子即因，水土等即緣，因在內，
X10n0252_p0225a17║緣在外，而種子雖自有之，若不假水土，則不發生，
X10n0252_p0225a18║水土雖能發生，若無種子之時，而水土亦不能使
X10n0252_p0225a19║有。今行人學法亦然，雖內有佛性，若不假師教開
X10n0252_p0225a20║導，則佛性亦不能發顯，如土木瓦礫等，本無佛性，
X10n0252_p0225a21║則為師之者，亦能使之有，是知因親緣疎。今此行
X10n0252_p0225a22║人，內既發大心，外求善知識者，乃是因緣具備，因
X10n0252_p0225a23║緣既備，佛道方成。何以知之？華嚴經中，文殊告善
X10n0252_p0225a24║財云：親近供養諸善知識，是具一切智最初因緣。
X10n0252_p0225b01║故光贊般若經云：欲學六度波羅蜜者，當與真善
X10n0252_p0225b02║知識相隨，常當承事正知見人也。當求一切知見
X10n0252_p0225b03║人者，謂善解深法空無相無作，無生無滅，了達一
X10n0252_p0225b04║切諸法，從本已來，離言說相，離心緣相，離能所相，
X10n0252_p0225b05║究竟平等，不可破壞，無業無報，無因無果，性相如
X10n0252_p0225b06║如，住於實除，然後於畢竟空中，不妨熾然建立一
X10n0252_p0225b07║切諸法，此名正知見人也。心不住相者，此離凡夫
X10n0252_p0225b08║煩惱境界也。不著聲聞緣覺境界者，此離二乘滯
X10n0252_p0225b09║寂境界也。經云：寧在地獄經百千劫，終不發二乘
X10n0252_p0225b10║之心。法華云：若以小乘化我，則墮慳貪。此事為不
X10n0252_p0225b11║可。謂此正知見人，於十二時中，常遠離凡夫及二
X10n0252_p0225b12║乘境界。雖然示現貪嗔癡在三界塵勞深境之中，
X10n0252_p0225b13║而心不曾染著也。亦同華嚴說：婆須女愛水而不
X10n0252_p0225b14║溺，無厭足王嗔火而不燒，勝熱婆羅門癡邪而不
X10n0252_p0225b15║惑。又云：菩薩在家與妻子俱，未曾捨離菩提之心，
X10n0252_p0225b16║示有諸過，讚歎梵行。謂此正知見人，以無量劫來
X10n0252_p0225b17║願力，欲度有過眾生之故，遂假以同事相攝愛，令
X10n0252_p0225b18║其心不相疑等，與相親近。心既相親，方堪受教。可
X10n0252_p0225b19║以教之，當告之曰：若起婬怒癡等者，此是過，當墮
X10n0252_p0225b20║三塗。若修戒定慧者，此是超夢幻出輪迴真實清
X10n0252_p0225b21║淨之行。如是種種讚歎梵行，常當使一切眾生，入
X10n0252_p0225b22║佛法律儀軌則中來，不使他從魔邪外道凡夫無
X10n0252_p0225b23║律儀軌則中去。大底有軌則者，謂之佛法。無軌則
X10n0252_p0225b24║者，是外道法。問：今佛法未審有何軌則耶？答：有真
X10n0252_p0225c01║空軌則之法。此之軌則之法，能令行人斷障破疑，
X10n0252_p0225c02║證體起用。若求如此正知見人受教者，即便克獲
X10n0252_p0225c03║成就無生正覺也。
X10n0252_p0225c04║末世眾生見如是人，應當供養不惜身命。
X10n0252_p0225c05║此舉內財之難捨，尚當捨之。謂若決擇真實正見
X10n0252_p0225c06║之人，便當捨身己泡幻之軀，以貿金剛不壞之質。
X10n0252_p0225c07║如將瓦器以換金瓶，即雪山童子是也。涅槃經云：
X10n0252_p0225c08║我念過去作婆羅門，在雪山中修菩薩行。時無佛，
X10n0252_p0225c09║亦無經法。時天帝釋觀見，即下試之。以變身作羅
X10n0252_p0225c10║剎像，甚可怖畏。住菩薩前，口說半偈云：諸行無常，
X10n0252_p0225c11║是生滅法。菩薩聞偈，心生歡喜。即從座起，以手舉
X10n0252_p0225c12║髮，四向顧觀，唯是羅剎。即便往問云：大士！何處得
X10n0252_p0225c13║是半偈義？乃是三世諸佛正道。羅剎言：汝不須問。
X10n0252_p0225c14║我不食來經多日，飢渴苦惱，心亂謬語，非我本心
X10n0252_p0225c15║之所知也。菩薩曰：若能為我說是偈竟，我當終身
X10n0252_p0225c16║為汝弟子。剎言：汝智大過。但自愛身，都不見念。我
X10n0252_p0225c17║今飢逼，實不能說。菩薩曰：汝食何食？答曰：我所食
X10n0252_p0225c18║者，唯人暖肉血。菩薩曰：但為我具足說是偈竟，我
X10n0252_p0225c19║當以身奉施。剎言：誰信汝為八字故，棄所愛身？菩
X10n0252_p0225c20║薩曰：我今釋梵四王為我作證。剎即許之。遂脫皮
X10n0252_p0225c21║衣，為數法座，白言：和尚！願坐此座，善為我說。剎即
X10n0252_p0225c22║說云：生滅滅已，寂滅為樂。說是偈已，菩薩深思。然
X10n0252_p0225c23║後於處處石壁，遂書寫此偈竟。即上高樹，投身而
X10n0252_p0225c24║下。未至地頃，時空中出種種聲。時剎復帝釋身，接
X10n0252_p0226a01║取菩薩，安置平地，懺悔頂禮而去。
X10n0252_p0226a02║彼善知識四威儀中常現清淨，乃至示現種種過患，
X10n0252_p0226a03║心無憍慢。
X10n0252_p0226a04║四威儀者，即行住坐臥也。常現清淨者，即前順行
X10n0252_p0226a05║也。種種過患者，即前逆行也。所以永嘉云：或是或
X10n0252_p0226a06║非人不識，逆行順行天莫測。疏云：夫菩薩化現，權
X10n0252_p0226a07║道難測。但依法門，莫疑其迹。不以順行，即䖍處誠。
X10n0252_p0226a08║或覩逆行，便生憍慢。禪家亦云：但摘取菓，莫問其
X10n0252_p0226a09║樹。故智度論云：於諸師尊，如世尊想。若有開釋深
X10n0252_p0226a10║義，解散疑結者，於我有益，則當盡心敬之，不念餘
X10n0252_p0226a11║惡。如弊囊盛寶，不得以囊惡故，不取其寶。又如夜
X10n0252_p0226a12║行險道，弊人執炬，不得以人惡故，不取其壬照。菩
X10n0252_p0226a13║薩亦復如是，於師得智慧光明，亦不計其惡。然為
X10n0252_p0226a14║師之難，為徒不易。勿因此誡，錯敬麤人。欲驗真虗，
X10n0252_p0226a15║如前揀擇，依此遵承。又此藥治徒，師勿錯服。服之
X10n0252_p0226a16║增病，無藥可治。只如經云：剃頭著袈裟，持戒及毀
X10n0252_p0226a17║戒。天人常供養，常令無所乏。如是供養彼，名為供
X10n0252_p0226a18║養我。又云：破戒諸比丘，猶勝精進諸外道。此乃俗
X10n0252_p0226a19║徒所服之藥，佛弟子不得服之，即入地獄。又云：破
X10n0252_p0226a20║戒之人，五百大鬼常遮其前，掃其脚迹。不得於國
X10n0252_p0226a21║王地上行，不得飲國王水。寧以鐵磓碎其身如塵，
X10n0252_p0226a22║及熱銕纏身，種種諸苦。破戒身口，不得受信心檀
X10n0252_p0226a23║越衣服、飲食、臥具。此乃比丘所服之藥，俗徒不得
X10n0252_p0226a24║服之，服之亦入地獄。後代緇白，切宜善解佛語也。
X10n0252_p0226b01║況復摶財妻子眷屬？
X10n0252_p0226b02║此例外財之易捨也。此摶字，圭峯注云：此譯人之
X10n0252_p0226b03║訛略。古來西天不使匙筯，以手摶而食之，謂之摶
X10n0252_p0226b04║食。後唐時，義淨三藏以謂此摶收法不盡，只如水
X10n0252_p0226b05║漿濕物，且摶之不得，遂改摶字作段字，謂如此方
X10n0252_p0226b06║一分一段之食。楞嚴亦用此段字。今經用古摶者，
X10n0252_p0226b07║乃是訛略也，當更添一食字，云況復段食，此方不
X10n0252_p0226b08║訛略也。今只有摶字，是略也。食有四種：一段食，二
X10n0252_p0226b09║觸食，三思食，四識食。然段食以變化為相，觸食以
X10n0252_p0226b10║觸為相，思食以希望為相，識食以增勝為相，不離
X10n0252_p0226b11║前三食也。財，即錢財、疋帛也。妻子，即最親。眷屬，即
X10n0252_p0226b12║僕從等。意謂若遇前之知真識妄、知病識藥、正知
X10n0252_p0226b13║見人者，而自己一身難捨之物，尚自能捨而供養
X10n0252_p0226b14║之，豈況身外分段之食，及錢財疋帛、妻子僕從易
X10n0252_p0226b15║捨之物，而不布施者哉？
X10n0252_p0226b16║若善男子於彼善友不起惡念，即能究竟成就正覺，
X10n0252_p0226b17║心華發明照十方剎。
X10n0252_p0226b18║此顯親近善友有大利益。謂若於善友處或逆順，
X10n0252_p0226b19║不得起憍慢之心。若起惡念，便生障覆，自心於法
X10n0252_p0226b20║不能得入。自古為師不等閑，受法非容易。法句經
X10n0252_p0226b21║云：若善知識諸有所作，不應起於毛髮疑心，不得
X10n0252_p0226b22║正受甚深法句。莊子？漁父篇尚云：遇長不敬，失禮
X10n0252_p0226b23║也。見賢不尊，非仁也。彼非至人，不能下人。下人不
X10n0252_p0226b24║精，不得其真，故長傷身。惜哉！不仁之於人也，禍莫
X10n0252_p0226c01║大焉。既無惡念障覆，則得善友歡喜，誘喻無上妙
X10n0252_p0226c02║道。依彼之教，究竟法門，克獲成就十方諸佛無上
X10n0252_p0226c03║正覺。此之正覺，不離一心。覺心既明，慧光開發，觸
X10n0252_p0226c04║處無染，朗然明白，如百華開敷，盡十方世界中，無
X10n0252_p0226c05║所不照，無所不燭。從此反本還源，超凡入聖，一得
X10n0252_p0226c06║永常，盡來際受用無盡。是知親近善友，豈小補哉！
X10n0252_p0226c07║善男子！彼善知識所證妙法，應離四病。云何四病？
X10n0252_p0226c08║此下分別四病令除。四病者：一者作病，二者止病，
X10n0252_p0226c09║三者任病，四者滅病。此且先總標起云：彼善知識
X10n0252_p0226c10║所證妙法，此法是所依之體。上脫離作、止、任、滅四
X10n0252_p0226c11║病，然心病無邊要唯此四，隨有其一即不堪為師。
X10n0252_p0226c12║又徵起云：如何是四病？下文答之，一一辨示其相
X10n0252_p0226c13║也。
X10n0252_p0226c14║
X10n0252_p0226c15║圓覺經類解卷第四本
X10n0252_p0226c16║
X10n0252_p0226c17║
X10n0252_p0226c18║圓覺經類解卷第四末
X10n0252_p0226c19║
X10n0252_p0226c20║一者、作病。若復有人作如是言：我於本心作種種行，
X10n0252_p0226c21║欲求圓覺。彼圓覺性非作得故，說名為病。
X10n0252_p0226c22║疏云：謂或思惟揣度，計校籌量，興心運為，擬作行
X10n0252_p0226c23║相，造塔起寺，供佛供僧，持呪持經，僧講端然宴坐，
X10n0252_p0226c24║種種施為，止息深山，俗講遊歷世界，勤憂衣食，謂
X10n0252_p0227a01║是道緣，故受飢寒，將為功德，觀空觀有，愛身厭身，
X10n0252_p0227a02║於多行門，隨執其一，託此一行，欲契覺心，既是造
X10n0252_p0227a03║作生情，豈合無為寂照之理？此病從前幻觀中來，
X10n0252_p0227a04║彼云：一切菩薩從此起行，至諸輪中，皆云度生起
X10n0252_p0227a05║行。今失彼文意，成此作病也。
X10n0252_p0227a06║二者、任病。若復有人作如是言：我等今者不斷生死、
X10n0252_p0227a07║不求涅槃，涅槃、生死無起滅念，任彼一切隨諸法性
X10n0252_p0227a08║欲求圓覺。彼圓覺性非任有故，說名為病。
X10n0252_p0227a09║疏云：前則駈馳覓佛，此乃放縱身心也。意謂生死
X10n0252_p0227a10║是空，更何所斷。涅槃本寂，何假修求。不厭不忻，無
X10n0252_p0227a11║作止念。但於一切法上，任真自然。如天高地厚，火
X10n0252_p0227a12║熱水濕，風搖土靜，松直棘曲，鵠白烏玄，各各差別
X10n0252_p0227a13║之類。此是其性自然。今時有一般人云：妄從他妄，
X10n0252_p0227a14║真任他真。各稱其心，何必改作。作亦任作，好閑任
X10n0252_p0227a15║閑。逢飢即飡，遇衣即著。好事惡事，一切不知。任運
X10n0252_p0227a16║而行，信緣而活。睡來即臥，興來即行。東西南北，何
X10n0252_p0227a17║定去住。謂言閑即契道，殊不知是病。所以騰騰和
X10n0252_p0227a18║尚云：不用廣學多聞，不要辨才聽俊。不知月之大
X10n0252_p0227a19║小，不管歲之餘閏。人來問我若為，不能共伊談論。
X10n0252_p0227a20║寅朝用粥充飢，齊時更飡一頓。今日任運騰騰，明
X10n0252_p0227a21║日騰騰任運。此病因前辨音章文云：圓覺清淨，本
X10n0252_p0227a22║無修習及修者。失彼文意，自謂已覺，何必作幻。故
X10n0252_p0227a23║成任病也。
X10n0252_p0227a24║三者、止病。若復有人作如是言：我今自心永息諸念，
X10n0252_p0227b01║得一切性寂然平等，欲求圓覺。彼圓覺性非止合故，
X10n0252_p0227b02║說名為病。
X10n0252_p0227b03║疏云：前則生心恐非，次則隨情慮失，今但止息其
X10n0252_p0227b04║妄，妄盡則自然平等即真，何須別照？由息念故離
X10n0252_p0227b05║相，離相故得性，此性是諸法無性性，非即覺性也。
X10n0252_p0227b06║此病從前靜觀中來，迷彼取靜為行，及澄諸念之
X10n0252_p0227b07║言，因成此止病也。
X10n0252_p0227b08║四者、滅病。若復有人作如是言：我今永斷一切煩惱，
X10n0252_p0227b09║身心畢竟空無所有，何況根塵虗妄境界一切永寂！
X10n0252_p0227b10║欲求圓覺，彼圓覺性非寂相故，說名為病。
X10n0252_p0227b11║疏云：前但止息，心念令寂；此則計於身、心、根、塵本
X10n0252_p0227b12║來空寂。又則前不妨見有根、塵，但不隨念愛染，故
X10n0252_p0227b13║云止息；此則根、塵亦無堅持空寂之相，由見空無，
X10n0252_p0227b14║故云除滅。意云：煩惱之本即是身、心。若執身、心，煩
X10n0252_p0227b15║惱何斷？故標斷煩惱，釋以身空。又斷煩惱，空却身、
X10n0252_p0227b16║心。身、心尚空，根、塵何有？身等本空，故名永寂。諸相
X10n0252_p0227b17║既泯，寂相現前，擬將此心求證圓覺。夫覺體靈明，
X10n0252_p0227b18║不唯寂滅。今滅惑、住寂，豈得相應？況圓覺體非動、
X10n0252_p0227b19║非靜，雙融動、靜，恒沙妙用，無礙難思。住、寂之心，何
X10n0252_p0227b20║能契合？言即似近，理即全乖。與理相違，故成滅病。
X10n0252_p0227b21║此病從前寂觀中來，彼諸輪中皆云寂滅，及斷煩
X10n0252_p0227b22║惱，迷彼成此。此之四病，皆緣不以聖教為繩墨，不
X10n0252_p0227b23║以師友為指南，但自舉心，作如是意。所以經首皆
X10n0252_p0227b24║云：若復有人作如是言也。
X10n0252_p0227c01║離四病者，則知清淨。作是觀者，名為正觀；若他觀者，
X10n0252_p0227c02║名為邪觀。
X10n0252_p0227c03║此總結前四病真偽也。離四病者則知清淨者，疏
X10n0252_p0227c04║云：但將前四行自驗其心，隨落一門則知是病，故
X10n0252_p0227c05║言離者則知清淨。然其四門皆是諸經勸讚，況前
X10n0252_p0227c06║三觀具有斯文。今此以為病者，有其二意：一者四
X10n0252_p0227c07║門中皆無觀慧，二者但以率心偏住一行，不窮善
X10n0252_p0227c08║友圓意，不究佛教圓文，纔悟一門之義便不能久
X10n0252_p0227c09║事明師，纔見一經妙文便不能廣窮聖意，但貪單
X10n0252_p0227c10║省執一為圓，是以經文總呵為病也。作是觀者離
X10n0252_p0227c11║四病也，故名正觀。若他觀者取四病也，故名邪觀。
X10n0252_p0227c12║外典有曰：適堯舜之道者正道也，非堯舜之道。他
X10n0252_p0227c13║與此同意。然此四門但除其病不除其法，若未見
X10n0252_p0227c14║道之時此四皆成執病，若見道之後此四皆可入
X10n0252_p0227c15║道，自然終日作而未甞作，終日止而未甞止，終日
X10n0252_p0227c16║滅而未甞滅。禪宗喚作不改舊時人，只改舊時行
X10n0252_p0227c17║履處。只如昔釋迦在於僧中演無上道，與僧不異；
X10n0252_p0227c18║維摩在俗說解脫果，與俗無殊；勝鬘女說大乘法，
X10n0252_p0227c19║與女人形不改；善星比丘行闡提行，僧相不移。又
X10n0252_p0227c20║如世間仕官之人，為遷職改官，官高豈即貌別？服
X10n0252_p0227c21║此諸說，但去內之執心，何關色身男女相貌、衣服
X10n0252_p0227c22║好醜等事耶？若言形隨證改、貌逐悟遷是聖人者，
X10n0252_p0227c23║則瞿曇改形方成釋迦，維摩遷相乃成金粟。若不
X10n0252_p0227c24║達此理，縱是脚蹈蓮華，亦同魔作。問：此之四病，為
X10n0252_p0228a01║說揀師師離四病耶？為說學人自離四病耶？若說
X10n0252_p0228a02║師病者，何以問中別舉，并又結云作是觀者名為
X10n0252_p0228a03║正觀？若說學人病者，云何標中云彼善知識所證
X10n0252_p0228a04║妙法應離四病？答：二皆不異。既聞經識病，須求離
X10n0252_p0228a05║病之師；既事此師，即修離病之行。若師若徒，病無
X10n0252_p0228a06║別相也。
X10n0252_p0228a07║善男子！末世眾生欲修行者，應當盡命供養善友、事
X10n0252_p0228a08║善知識。彼善知識欲來親近，應斷憍慢；若復遠離，應
X10n0252_p0228a09║斷瞋恨。現逆順境猶如虗空，了知身心畢竟平等，與
X10n0252_p0228a10║諸眾生同體無異，如是修行方入圓覺。
X10n0252_p0228a11║此辦事師心答前問：行何等行？何以知之？後結云：
X10n0252_p0228a12║如是修行，方入圓覺。然法句經說：善知識有二十，
X10n0252_p0228a13║十種譬喻：一知父母，二眼目，三脚足，四梯橙，五飲
X10n0252_p0228a14║食，六寶衣，七橋梁，八財寶，九日月，十身命等。乃結
X10n0252_p0228a15║云：善知識者，有如是無量功德，是故教汝親近。大
X10n0252_p0228a16║眾聞已，舉聲號哭，自念曠劫已來，常為善知識之
X10n0252_p0228a17║所陶鑄、守護、保庇、攝受種種恩德。言欲來親近者，
X10n0252_p0228a18║此現順也。若復遠離者，此現逆也。夫善友種種方
X10n0252_p0228a19║便，俯就物機，相親相近。愚者無識，憍慠怠慢之心
X10n0252_p0228a20║便生。或遇異緣，相去相離，便生嗔恨，云疎我親彼，
X10n0252_p0228a21║說愛說憎。既一念纔瞋，百萬障起，非唯失道，亦墮
X10n0252_p0228a22║三塗也。勝鬘經云：應攝受者而攝受之，應折伏者
X10n0252_p0228a23║而折伏之，則佛法久住也。意謂末世眾生，希求樂
X10n0252_p0228a24║欲修圓覺妙行者，合當盡其身命，恭敬供養承事
X10n0252_p0228b01║善友知識。若彼善友知識，或來親近，或有遠離，此
X10n0252_p0228b02║乃是現逆順之境相。試不得起憍慢，乃嗔恨之心。
X10n0252_p0228b03║況諸佛用心，或慈或威，或定或慧，救拔眾生，得大
X10n0252_p0228b04║自在。此時用心，猶如虗空，湛然常住，廓爾無私，更
X10n0252_p0228b05║無改變。當以觀智，了達彼善知識身心之中，具廣
X10n0252_p0228b06║大靈明佛性。此之性上，有如此堅通，有如此橫徧，
X10n0252_p0228b07║有如此真常，有如此絕迹，有如此不變，有如此隨
X10n0252_p0228b08║緣，有如此普天迊地，有如此逼塞虗空。非唯善友
X10n0252_p0228b09║身心之中如是，且自己與一切眾生身心中，亦有
X10n0252_p0228b10║如此竪通，如此橫徧，如此真常，如此絕迹，如此不
X10n0252_p0228b11║變，如此隨緣，如此普天迊地，如此填溝塞壑。自己
X10n0252_p0228b12║不二，彼我無差，同體平等，更無有別。此謂之發同
X10n0252_p0228b13║體大悲心。故華嚴云：若有欲知佛境界，當淨其意
X10n0252_p0228b14║如虗空，遠離妄想及諸取，令心所向皆無礙。脫或
X10n0252_p0228b15║不然，則雖知菩提之道，世間所尊，可進可求，而不
X10n0252_p0228b16║能折伏我慢，不能屈節事師。雖知薩埵眾生可悲，
X10n0252_p0228b17║而不能忘軀弘道。故所以世尊於此痛言教示之。
X10n0252_p0228b18║若能依此教示，修此所說之行，方許證入圓覺。反
X10n0252_p0228b19║明若不如是修行，則不能入圓覺也。
X10n0252_p0228b20║善男子！末世眾生不得成道，由有無始自他憎愛一
X10n0252_p0228b21║切種子，故未解脫。
X10n0252_p0228b22║此明除病之行也。自他憎愛者，前已頻明，今復說
X10n0252_p0228b23║者，是種子故，即入道之微細病也。謂捨此取彼，憎
X10n0252_p0228b24║妄愛真，蓋現行麤而易覺，種子細而難明，故偏指
X10n0252_p0228c01║之。夫四之與三，而眾担妄生喜怒；非之與是，而世
X10n0252_p0228c02║人競起愛憎。悲夫！
X10n0252_p0228c03║若復有人觀彼怨家如己父母，心無有二，即除諸病。
X10n0252_p0228c04║此等自己之心，觀一切之人，若將上怨同上親觀
X10n0252_p0228c05║之者，即得無上法樂也。
X10n0252_p0228c06║於諸法中，自他憎愛，亦復如是。
X10n0252_p0228c07║此等自己之心，觀涅槃之法。前既云怨家父母無
X10n0252_p0228c08║二，例此觀法，應云涅槃生死不殊，不殊則無自他
X10n0252_p0228c09║憎愛。故知諸病只由愛真憎妄，見自見他，故不肯
X10n0252_p0228c10║久事宗師，但自生情起行。今既斷種子，則諸病自
X10n0252_p0228c11║除，所以前云即除諸病。此文亦復如是，由與能觀
X10n0252_p0228c12║人除病之意一同也。
X10n0252_p0228c13║善男子！末世眾生欲求圓覺，應當發心作如是言：
X10n0252_p0228c14║此下經文答顯發心深廣，答前問云何發心也。謂
X10n0252_p0228c15║十方諸佛本起因地皆發此四心，依願修行方成
X10n0252_p0228c16║正覺。若無願力䇿發，則所修之行亦不成就。四心
X10n0252_p0228c17║者：一、廣大心；二、第一心；三、常心；四、不顛倒心。彌勒
X10n0252_p0228c18║頌云：廣大第一常，其心不顛倒。此之四心與金剛
X10n0252_p0228c19║經發四心同也。故下依頌節釋也。
X10n0252_p0228c20║盡於虗空，一切眾生。
X10n0252_p0228c21║此發廣大心也。金剛云：所有一切眾生之類，若卵
X10n0252_p0228c22║生、若胎生、若濕生、若化生至若非無想。此是三界
X10n0252_p0228c23║四生九類。今經云：盡於虗空一切眾生。與彼同也。
X10n0252_p0228c24║我皆令入究竟圓覺。
X10n0252_p0229a01║此發第一心也。金剛云：我皆令入無餘涅槃而滅
X10n0252_p0229a02║度之。謂三界四生九類菩薩之人，不擇怨親發第
X10n0252_p0229a03║一心，皆以真如寂滅之理而普便修行，同證入十
X10n0252_p0229a04║方諸佛不生不滅涅槃之理。若不如此，即與二乘
X10n0252_p0229a05║無異。今此經云我皆令入究竟圓覺者，各隨其經
X10n0252_p0229a06║宗旨以舉法也。
X10n0252_p0229a07║於圓覺中，無取覺者。
X10n0252_p0229a08║此發常心也。金剛云：如是滅度無量無數無邊眾
X10n0252_p0229a09║生，實無眾生得滅度者。謂此真如寂滅之理，普度
X10n0252_p0229a10║三界四生九類，了不見有能度之人，亦不見有所
X10n0252_p0229a11║度眾生，能所俱忘。若見有能度所度，即不平等。既
X10n0252_p0229a12║不平等，豈能常常運如是心耶？常之一字，即平等
X10n0252_p0229a13║之義。今經云：於圓覺中無取覺者。疏云：我入覺時，
X10n0252_p0229a14║我即圓覺，眾生亦爾。意謂我證圓覺，即以此圓覺
X10n0252_p0229a15║度脫一切眾生，皆入圓覺。眾生既圓覺，我即不見
X10n0252_p0229a16║一切眾生因我度之而入圓覺。若見有眾生因我
X10n0252_p0229a17║度之而入圓覺者，乃是取著相，即非平等之心也。
X10n0252_p0229a18║除彼我人一切諸相，如是發心不墮邪見。
X10n0252_p0229a19║此發不顛倒心也。金剛云：何以故？須菩提！菩薩有
X10n0252_p0229a20║我相、人相、眾生相、壽者相，即非菩薩。謂設或見有
X10n0252_p0229a21║能度之人、所度之者，又有何因由所以之故便妨
X10n0252_p0229a22║於道耶？由若見有能度與所度者，須菩提！此菩薩
X10n0252_p0229a23║之人即著我、人、眾生、壽者四相，即不是菩薩用心，
X10n0252_p0229a24║乃是凡夫用顛倒之心。反明不見有能度與所度
X10n0252_p0229b01║者，須菩提！此菩薩之人方無我、人、眾生、壽者四相，
X10n0252_p0229b02║此乃是菩薩用不顛倒心。今經云除彼、我、人一切
X10n0252_p0229b03║諸相者，謂若不見有眾生因我入圓覺者，方除我、
X10n0252_p0229b04║人、眾生、壽者四相，并一切能所之相。若離四相，即
X10n0252_p0229b05║是菩薩不顛倒心。前發五問，今垂五答。一、問：求何
X10n0252_p0229b06║等人？答云：當求一切正知見、善知識。二、問：依何等
X10n0252_p0229b07║法？答云：當依倚圓覺妙法。三、問：行何等行？答云：應
X10n0252_p0229b08║當盡命供養善友、辨事師之心，不見逆順境界，不
X10n0252_p0229b09║得憍慢及起嗔恨，如是修行。四、問：除去何病？答云：
X10n0252_p0229b10║當除去自他憎愛一切種子。五、問：云何發心？答云：
X10n0252_p0229b11║當如前發廣大心、第一心、常心、不顛倒心。其次序、
X10n0252_p0229b12║來歷、對文，一一可見。
X10n0252_p0229b13║爾時，世尊欲重宣此義，而說偈言：
X10n0252_p0229b14║普覺汝當知，末世諸眾生，欲求善知識，應當求正見。
X10n0252_p0229b15║心遠二乘者，法中除四病，謂作止任滅，親近無憍慢。
X10n0252_p0229b16║遠離無瞋恨，見種種境界，心當生希有，還如佛出世。
X10n0252_p0229b17║不犯非律儀，戒根永清淨，度一切眾生，究竟入圓覺。
X10n0252_p0229b18║無彼我人相，常依止智慧，便得超邪見，證覺般涅槃。
X10n0252_p0229b19║戒根永清淨者。此頌前能治也。以所治憎愛見犯
X10n0252_p0229b20║戒因，故云未得解脫。
X10n0252_p0229b21║證覺般涅槃者，梵語，此云入。證覺者，即唐言也。涅
X10n0252_p0229b22║槃者，即梵語，此云滅度，即唐梵并舉也。
X10n0252_p0229b23║通前綸貫於此一部經文大意血脉者，蓋第一文
X10n0252_p0229b24║殊一章經文，通上中下三根之人開解；第二普賢
X10n0252_p0229c01║經文，通為上中下三根之人開行。為文殊是能證
X10n0252_p0229c02║之智，普賢是所起之行，遍周法界。若唯有解而無
X10n0252_p0229c03║行者，一似沙井而無潤；若有行而無解者，似空有
X10n0252_p0229c04║雲而無雨。唯是解行相應，方可進修入道。譬如結
X10n0252_p0229c05║網而終是取魚，褁粮而必須前進，故有普賢開行。
X10n0252_p0229c06║其次第三普眼一章經文，依文殊之解及普賢之
X10n0252_p0229c07║行，修我法二空觀，兼倣修華嚴三重法界觀。既入
X10n0252_p0229c08║觀門，恐有疑情，故有第四剛藏菩薩起三疑請問。
X10n0252_p0229c09║第一疑云：眾生本來成佛，何故復有一切無明？莫
X10n0252_p0229c10║是從真起妄否？第二疑：眾生無明本有，何因緣故
X10n0252_p0229c11║復說本來成佛？莫是說妄為真否？第三疑云：十方
X10n0252_p0229c12║異生本成佛道，後起無明，一切如來何時復生一
X10n0252_p0229c13║切煩惱？莫是先真後妄否？故牒而縱之，責無窮過。
X10n0252_p0229c14║既剛藏有此三疑，而世尊將空華一喻通答三疑，
X10n0252_p0229c15║以金鑛一喻別答第三疑。然剛藏有此情者，皆由
X10n0252_p0229c16║無始輪迴根本未曾斷也。故疑有第五彌勒菩薩
X10n0252_p0229c17║請問：云何當斷輪迴根本？審審如何是輪迴根本？
X10n0252_p0229c18║世尊遂告云：輪迴根本莫不皆由貪愛二字，使令
X10n0252_p0229c19║斷去貪愛。貪愛既斷，即便有證入。既證入，必有
X10n0252_p0229c20║差別不同。故有第六清淨慧菩薩，請問一切眾生，
X10n0252_p0229c21║及諸菩薩，如來世尊，所證所得，云何差別。世尊遂
X10n0252_p0229c22║告之以凡賢聖果，四位階降。當時會中，有一類上
X10n0252_p0229c23║根之人，聞佛如是廣開方便種種法門，便能如是
X10n0252_p0229c24║信，如是行，如是證。一時超夢幻，出輪迴，直趣無上
X10n0252_p0230a01║佛果菩提，所謂良馬見鞭影而行。其次在座更有
X10n0252_p0230a02║一類中根之人，雖於前六章經文中，聞佛如是開
X10n0252_p0230a03║解了，但以根劣故，不能證入二空之觀。於是有威
X10n0252_p0230a04║德菩薩，請問於佛。譬如大城，外有四門，隨方來者，
X10n0252_p0230a05║非止一路。且如上根之人，已證入二空及法身觀。
X10n0252_p0230a06║而中根之人，未審更有何方便而得證入。世尊遂
X10n0252_p0230a07║示之以奢摩他，三摩鉢提，禪那，靜幻寂三觀行相。
X10n0252_p0230a08║既知此三觀行相之後，而尚未知一人具修三觀，
X10n0252_p0230a09║三人各修三觀，為復有次第。故有辨音菩薩請問
X10n0252_p0230a10║云，此諸方便，於圓覺門，云何修習。世尊遂告之以
X10n0252_p0230a11║單修複圓修，共有二十五輪，被二十五種機。行人
X10n0252_p0230a12║既入三觀，諸輪必有所悟。既有所悟，便犯我相，人
X10n0252_p0230a13║相，眾生相，壽者相。故有淨業菩薩一章經文，持為
X10n0252_p0230a14║行人除去四相。四相既除，方可用心修習。而用心
X10n0252_p0230a15║之處，覺由未普，復有是非。若不依師指教，即隨四
X10n0252_p0230a16║病。故有普覺一章經文，為行人除去作止，任滅四
X10n0252_p0230a17║病。四相既除，四病亦遣，其覺方普。當時於佛會中，
X10n0252_p0230a18║在座有一類中根之人，聞佛開示如是四章經文，
X10n0252_p0230a19║便能依如是信、如是解、如是行、如是證入圓覺。其
X10n0252_p0230a20║次在座更有一類下根之人，雖已於初六章經文
X10n0252_p0230a21║中聞佛說二空等觀，并其次四章經文中三觀諸
X10n0252_p0230a22║輪，於觀中斷障遣惑，除病破疑，種種法門悉皆開
X10n0252_p0230a23║解，但障重習深，不能證入。由此經若只接得上根
X10n0252_p0230a24║之人，接中根之人不得時，不謂之圓覺；若接得上
X10n0252_p0230b01║根及中根之人不得，不能接得下根之人，亦不謂
X10n0252_p0230b02║之圓覺。唯是上、中、下三根之人一時普被，是覺之
X10n0252_p0230b03║圓，故曰圓覺。於是故有圓覺菩薩為下根之人請
X10n0252_p0230b04║問佛云：我等今者已得開悟，若佛滅後，末世眾生
X10n0252_p0230b05║未得悟者，云何安居修此圓覺？世尊遂告之以上、
X10n0252_p0230b06║中、下三期道場，於道場中加功練行，策發進修，不
X10n0252_p0230b07║過亦是修前靜、幻、寂三觀也。當時在座一類下根
X10n0252_p0230b08║之人，聞佛宣示道場加行法門，能依如是信、如是
X10n0252_p0230b09║解、如是行、如是證入，所以云一法巧被三根。經云：
X10n0252_p0230b10║譬如大海，不讓小流，乃至蚊虻及阿修羅飲其水
X10n0252_p0230b11║者，皆得充滿。方謂之圓覺也。然大科云：初四問答
X10n0252_p0230b12║通明觀行，上根修證；次四問答別明觀行，中根修
X10n0252_p0230b13║證；後一問答道場加行，下根修證也。
X10n0252_p0230b14║於是圓覺菩薩在大眾中即從座起，頂禮佛足，右繞
X10n0252_p0230b15║三帀，長跪叉手而白佛言：
X10n0252_p0230b16║此當後一問答，道場加行，下根修證。疏云：然此正
X10n0252_p0230b17║宗中，諸菩薩等與佛問答，發揚本意，欲顯圓覺。但
X10n0252_p0230b18║緣節節過患未盡，義意未圓，收機未普，故表法菩
X10n0252_p0230b19║薩未標圓覺之名。今此有其三意，得名圓覺：一、前
X10n0252_p0230b20║雖病盡理圓，仍恐下根難入。此又曲開方便三期
X10n0252_p0230b21║道場，即上、中、下根普得圓覺。二、由前節緣行解已
X10n0252_p0230b22║圓，至此名為證極。證極之境更無別體，唯是圓覺。
X10n0252_p0230b23║三、最初標指圓覺為陀羅尼門者，此乃是從本起
X10n0252_p0230b24║生也。今顯法義已圓，還標圓覺者，此乃攝末皈本。
X10n0252_p0230c01║表此三意，故當此菩薩請問也。
X10n0252_p0230c02║大悲世尊為我等輩，廣說淨覺種種方便，令末世眾
X10n0252_p0230c03║生有大增益。
X10n0252_p0230c04║此指前二空觀及三觀諸輪種種方便法門也。
X10n0252_p0230c05║世尊！我等今者已得開悟，若佛滅後末世眾生未得
X10n0252_p0230c06║悟者，云何安居修此圓覺清淨境界？此圓覺中三種
X10n0252_p0230c07║淨觀以何為首？惟願大悲為諸大眾及末世眾生施
X10n0252_p0230c08║大饒益。作是語已五體投地，如是三請終而復始。
X10n0252_p0230c09║此有二問：初問道場，經云：未得悟者，云何安居修
X10n0252_p0230c10║此圓覺？次問加行，經云：此圓覺中三種淨觀，以何
X10n0252_p0230c11║為首？是也。
X10n0252_p0230c12║爾時，世尊告圓覺菩薩言：善哉，善哉！善男子！汝等乃
X10n0252_p0230c13║能問於如來如是方便，以大饒益施諸眾生。今諦聽，
X10n0252_p0230c14║當為汝說。時，圓覺菩薩奉教歡喜，及諸大眾默然而
X10n0252_p0230c15║聽。善男子！一切眾生，若佛住世、若法末時，有諸眾生
X10n0252_p0230c16║具大乘性，信佛祕密大圓覺心欲修行者，若在伽藍
X10n0252_p0230c17║安處徒眾，有緣事故隨分思察，如我已說。
X10n0252_p0230c18║先答道場也。若法末世者，即末法一萬年。具大乘
X10n0252_p0230c19║性者，即宿有聞熏種也。緣事者，即利他之事也。隨
X10n0252_p0230c20║分思察如我已說者，此指前普眼法門及三觀諸
X10n0252_p0230c21║輪所說，謂圓機菩薩不滯空閑，種種施為作諸利
X10n0252_p0230c22║益，廣度群品備學法門，隨其閑暇無事時分之中，
X10n0252_p0230c23║則便思察三觀，故云隨分，非是見解未圓為隨分
X10n0252_p0230c24║也。
X10n0252_p0231a01║若復無有他事因緣，即建道場，當立期限。若立長期
X10n0252_p0231a02║百二十日，中期百日，下期八十，安置淨居。
X10n0252_p0231a03║此即道場期限也。無有他事因緣，謂菩薩之人，但
X10n0252_p0231a04║是逢著有益於人之事，即便為之；遇著善緣，即趣
X10n0252_p0231a05║之也。今無此二事，故曰無有他事。既無利他之事，
X10n0252_p0231a06║當入三期，尅志加功，以期聖果，為自行邊事。此三
X10n0252_p0231a07║期者，若太過，則行人情生疲倦；若少，則行人功行
X10n0252_p0231a08║未圓。所謂敏則傷於太過，鈍則愧乎不及。故量三
X10n0252_p0231a09║尅期，亦無別義。然約三根配之，有其二意：一、約障
X10n0252_p0231a10║盡難易者，長期乃下根，中期乃中根，下期乃上根；
X10n0252_p0231a11║二、約精進懈怠者，即反於此。蓋根有利鈍，期有遠
X10n0252_p0231a12║近，對病設藥，斯之謂歟？安置淨居者，此欲內外清
X10n0252_p0231a13║淨，身心潔白，事理稱可也。
X10n0252_p0231a14║若佛現在當正思惟，若復滅後施設形像，心存目想
X10n0252_p0231a15║生正憶念，還同如來常住之日，懸諸幡華經三七日，
X10n0252_p0231a16║稽首十方諸佛名字求哀懺悔，遇善境界得心輕安。
X10n0252_p0231a17║此明道場行相。然行相之中又有二意：一、隨相用
X10n0252_p0231a18║心；二、離相用心。今乃是隨相用心。若佛現在當正
X10n0252_p0231a19║思惟者，只如此經十方之人皆是佛現在之時當
X10n0252_p0231a20║機之者，既有此機又遇在世親聞佛所說法，即正
X10n0252_p0231a21║念思惟一切諸法不離一心，當知唯心之內則無
X10n0252_p0231a22║境界。若佛滅後施設形像者，此明如來大師已入
X10n0252_p0231a23║涅槃不覩真儀，但設以形像諦觀引心入法，相即
X10n0252_p0231a24║無相即見如來，亦可想佛真身常住不滅也。此是
X10n0252_p0231b01║約事說。若約理說者，行人若觀行無間斷名為佛
X10n0252_p0231b02║現在，若觀行間斷之時名為佛滅後也。斷後復作
X10n0252_p0231b03║觀者，名為施設形像也。所以大珠和尚云：身口意
X10n0252_p0231b04║清淨是名佛出世，身口意不清淨是名佛滅度。今
X10n0252_p0231b05║既為下根之人設教，且從初事相釋也。懸諸幡華
X10n0252_p0231b06║下，即禮懺之儀式也。三七日者，此但是去其久近
X10n0252_p0231b07║無別所表，方等經說極少七日矣。稽首者，謂以頭
X10n0252_p0231b08║稽留於地少時方起，故曰稽首。懺即梵語懺摩，悔
X10n0252_p0231b09║即唐言悔過，謂懺則陳露先罪，悔則改往修來。若
X10n0252_p0231b10║離垢慧菩薩所問禮佛法僧中說，總有八重：一、供
X10n0252_p0231b11║養；二、讚佛；三、禮佛；四、懺悔；五、勸請；六、隨喜；七、迴向；
X10n0252_p0231b12║八、發願。今略唯有其二者，即禮佛懺悔也。然文雖
X10n0252_p0231b13║略，法中亦具也。遇善境界得心輕安者，此感應也。
X10n0252_p0231b14║或見仙像或覩光明，不作聖心名善境界，若作聖
X10n0252_p0231b15║解即受群邪，故下文云非彼所聞一切境界終不
X10n0252_p0231b16║可取也。若天台之意，只許與信解行證相應。善
X10n0252_p0231b17║境界。如楞嚴云：又以此心，成就清淨。淨心初極，忽
X10n0252_p0231b18║見大地，十方山河，皆成佛國，具足七寶，光明遍滿。
X10n0252_p0231b19║又有恒沙諸佛如來，遍滿空界，樓殿華麗。下見地
X10n0252_p0231b20║獄，上觀天宮，得無障礙，此名忻厭。凝想日深，想久
X10n0252_p0231b21║化成，非為聖證。不作聖心，名善境界。若作聖解，即
X10n0252_p0231b22║受群邪。
X10n0252_p0231b23║過三七日，一向攝念：
X10n0252_p0231b24║此明離相。用心攝念者，起信云：若修止者，住於靜
X10n0252_p0231c01║處，端坐正意，乃至心若馳散，即當攝來住於正念。
X10n0252_p0231c02║正念者，當知唯心，無外境界也。
X10n0252_p0231c03║若經夏首三月安居，當為清淨菩薩止住，心離聲聞
X10n0252_p0231c04║不假徒眾。至安居日，即於佛前作如是言：
X10n0252_p0231c05║為清淨菩薩止住者，此指大乘菩薩也。聲聞，即小
X10n0252_p0231c06║乘也。徒眾，即六和之眾也。六和眾者：一、身和；二、口
X10n0252_p0231c07║和；三、意和；四、戒和；五、利和；六、見和。長芦祖照頌云：
X10n0252_p0231c08║身和共住，非所勿去，諸上善人，同會一處。口和無
X10n0252_p0231c09║諍，非禮勿聽，同氣相求，同聲相應。意和同知，勿受
X10n0252_p0231c10║便宜，不善厭作，心不可欺。戒和同修，慎勿貪求，防
X10n0252_p0231c11║非止惡，莫結冤讎。利知同均，平等最親，你分八兩，
X10n0252_p0231c12║我得半斤。見和同作，莫生輕薄，不恃己長，大家安
X10n0252_p0231c13║樂。今則依大乘而修，不假須此徒眾也。
X10n0252_p0231c14║我比丘、比丘尼、優婆塞、優婆夷某甲，踞菩薩乘修寂
X10n0252_p0231c15║滅行，同入清淨實相住持，以大圓覺為我伽藍，身心
X10n0252_p0231c16║安居平等性智，涅槃自性無繫屬故。今我敬請不依
X10n0252_p0231c17║聲聞，當與十方如來及大菩薩三月安居，為修菩薩
X10n0252_p0231c18║無上妙覺大因緣故不繫徒眾。
X10n0252_p0231c19║梵語比丘，此貪三義，謂一怖魔，二乞士，三淨戒。比
X10n0252_p0231c20║丘尼，即尼師也。尼者，女也。優婆塞，此云近事男，即
X10n0252_p0231c21║行者學法之人也。優婆夷，此云近事女，即學法女
X10n0252_p0231c22║也。然小乘局於二眾，大乘道俗俱霑也。某甲則各
X10n0252_p0231c23║稱其名。踞者，居也。菩薩乘者，揀羊鹿車也。修寂滅
X10n0252_p0231c24║行者，揀四諦也。實相住持者，非事相住持也。伽藍，
X10n0252_p0232a01║此云眾園，園是眾所居之處，故圓覺為萬德之所
X10n0252_p0232a02║依。此一段文，據圭峯疏云：意乃轉八識為四智也。
X10n0252_p0232a03║問：何謂之八識耶？答：眼耳鼻舌身，即前五識也。第
X10n0252_p0232a04║六意識，第七末那識，第八阿賴耶識也。然前五識
X10n0252_p0232a05║屬外，即用也。後三識屬內，即體也。又前五識屬後
X10n0252_p0232a06║得智，後三識屬根本智也。何謂四智？答：一成所作
X10n0252_p0232a07║智，二妙觀察智，三平等性智，四大圓鏡智也。今轉
X10n0252_p0232a08║者，謂菩薩之人，纔登初地，方轉得第六意識，成妙
X10n0252_p0232a09║觀察智，此智善達諸法也。然此第六識中，具善性、
X10n0252_p0232a10║不善性、無記性為三性，乃分別一切法也。其次入
X10n0252_p0232a11║二地，至十地，方轉得第七末那識，成平等性智，此
X10n0252_p0232a12║智乃是翻因得名，蓋因執我不平等，故須翻之也。
X10n0252_p0232a13║然末那，此云染污根，謂此識內執我癡、我慢、我愛、
X10n0252_p0232a14║我見，外執有凡、有聖、有高、有下、有彼、有此，不能平
X10n0252_p0232a15║等也。然上二識，乃是菩薩之人，因地於十地之中
X10n0252_p0232a16║轉也。其次於等妙二覺果位上，方轉得第八阿賴
X10n0252_p0232a17║耶識，成大圓鏡智，此智乃是從果得名。然此第八
X10n0252_p0232a18║識，執內身、外境、山河、大地、根身、器界、種子也。今則
X10n0252_p0232a19║譬如大圓鏡，光明圓滿也。如第十七祖一日遇一
X10n0252_p0232a20║童子，手持一鑑，祖問曰：汝手中以何所表？童子曰：
X10n0252_p0232a21║諸佛大圓鏡，內外無瑕，兩人同得見，心眼皆相似。
X10n0252_p0232a22║此是果上轉也。第八識成大圓鏡智，而前五識只
X10n0252_p0232a23║就果上一道轉成，成所作智，此智作諸佛事也。所
X10n0252_p0232a24║以祖師云：大圓鏡智性清淨，平等性智心無病，妙
X10n0252_p0232b01║觀察智是非功，成所作智同圓鏡。五八六七果因
X10n0252_p0232b02║轉，但用名言無實性，若於轉處不留情，繁興永處
X10n0252_p0232b03║那伽定。雖云六七因中轉，五八果上圓，但轉其名，
X10n0252_p0232b04║不轉其體也。今經身安，即成所作智也；心安，即妙
X10n0252_p0232b05║觀察智也。此以四惑相應妄計賴耶為自內，我於
X10n0252_p0232b06║平等理中起不平等見。今既所緣性寂，能緣七識
X10n0252_p0232b07║自如，如性皆同，故成平等性智也。次大圓覺者，此
X10n0252_p0232b08║大圓鏡智也。豈不見乎？普融示眾云：德山入門便
X10n0252_p0232b09║捧。此豈不是成所作智？玄沙與天龍游山見虎。此
X10n0252_p0232b10║豈不是平等性智？臨濟示眾云：有一無位真人在
X10n0252_p0232b11║汝等面門入出，未證據者看看。此豈不是妙觀察
X10n0252_p0232b12║智？雪峯示眾云：我這裏似一面古鏡相似，胡來胡
X10n0252_p0232b13║現，漢來漢現。此豈不是大圓鏡智？意謂用一圓覺
X10n0252_p0232b14║為我一箇住處，既以圓覺為所住之處，則一切識
X10n0252_p0232b15║性盡成圓覺之智，即是十方諸佛生死本涅槃自
X10n0252_p0232b16║性。此之涅槃自性，以順理故，六通四闢、大小精麤，
X10n0252_p0232b17║其運無乎不在，更無方所可繫著，不似小乘繫著
X10n0252_p0232b18║方所也。大菩薩者，地上大乘菩薩也。大因緣者，不
X10n0252_p0232b19║指小節之謂也。
X10n0252_p0232b20║善男子！此名菩薩示現安居過三期日隨往無礙。
X10n0252_p0232b21║道場三期已滿，小乘夏限未終，以本非小乘安居，
X10n0252_p0232b22║故不妨隨往無礙也。
X10n0252_p0232b23║善男子！彼末世修行眾生，求菩薩道入三期者，非彼
X10n0252_p0232b24║所聞，一切境界終不可取。
X10n0252_p0232c01║此總標於加行境、所證境中誠觀，不得取著邪謬
X10n0252_p0232c02║境界。故般若經云：魔能入一切眾生心，令皈依魔
X10n0252_p0232c03║黨。如漆身、斷手、截臂，不能為難。魔力之故，人皆信
X10n0252_p0232c04║伏。又法華云：深著虗妄法，堅受不可捨。此皆非是
X10n0252_p0232c05║觀中所聞所見。若夫信、解、行、證，雖然階級不同，而
X10n0252_p0232c06║所信、所解、所行、所證之法，始終無別。若不是最初
X10n0252_p0232c07║根本了悟覺性三重因地之法，不應取著也。謂解
X10n0252_p0232c08║則解其所信，修則修其所解，證則證其所修也。下
X10n0252_p0232c09║文方列三觀，謂靜、幻、寂也。
X10n0252_p0232c10║善男子！若諸眾生修奢摩他，先取至靜，不起思念，靜
X10n0252_p0232c11║極便覺。如是初靜，從於一身至一世界，覺亦如是。
X10n0252_p0232c12║眾生念者，世界既全成覺，而眾生全在覺中，故所
X10n0252_p0232c13║起之念，無不了達，如影入鏡，鏡照無遺，如像入壺，
X10n0252_p0232c14║壺應無惑。
X10n0252_p0232c15║非彼所聞，一切境界，終不可取。
X10n0252_p0232c16║此誡取邪境也。天台教云：凡在定中，若見善相者，
X10n0252_p0232c17║當以三法驗之：一、以定研磨，二、依本修治，三、以智
X10n0252_p0232c18║慧觀察。譬如世上之人，欲知真金，以三法試之：一、
X10n0252_p0232c19║燒，二、打，三、磨也。如楞嚴鈔中說：昔有禪師在山中
X10n0252_p0232c20║坐禪，忽見一孝子擎一死屍來，向師前著，便哭云：
X10n0252_p0232c21║如何殺我阿母？師知是魔，思之：此是魔境，我將斧
X10n0252_p0232c22║斫却，可不解脫？便於拄上取斧，遂斫一斧，孝子走
X10n0252_p0232c23║去。後覺服上濕，便看之，乃見血出，不期自斫也。亦
X10n0252_p0232c24║有一禪師坐禪時，忽見一猪來在面前，師謂是魔，
X10n0252_p0233a01║則捉擎猪鼻唱叫：把火來！小師來看，乃見和尚自
X10n0252_p0233a02║把其鼻唱叫。斯乃皆是正坐禪時心中起見，遂感
X10n0252_p0233a03║外魔來入也。所以楞嚴經中於五陰說有五十種
X10n0252_p0233a04║魔者，良由此也。
X10n0252_p0233a05║善男子！若諸眾生修三摩鉢提，先當憶想十方如來、
X10n0252_p0233a06║十方世界一切菩薩，依種種門漸次修行勤苦三昧，
X10n0252_p0233a07║廣發大願，自熏成種。
X10n0252_p0233a08║此幻觀也。前至靜觀不假外緣，今於幻觀門中須
X10n0252_p0233a09║憑聖境，前威德章幻觀即約大悲化生，今道場之
X10n0252_p0233a10║內且自尅修，故約大智求佛也。發願者，謂䇿勵運
X10n0252_p0233a11║意為發，希求樂欲為願，謂眾生無始已來念念希
X10n0252_p0233a12║求五塵境，今已了悟故發心念念樂欲悲智六度
X10n0252_p0233a13║等境，熏心成習也。
X10n0252_p0233a14║非彼所聞，一切境界，終不可取。
X10n0252_p0233a15║此誡取邪境也。
X10n0252_p0233a16║善男子！若諸眾生修於禪那，先取數門，心中了知生、
X10n0252_p0233a17║住、滅念分劑頭數，如是周徧四威儀中，分別念數無
X10n0252_p0233a18║不了知。
X10n0252_p0233a19║此寂觀也。數門者，數字上聲呼，此即數息觀也。謂
X10n0252_p0233a20║調和氣息，令不澀不滑。若數，則從一至十，想心在
X10n0252_p0233a21║數，不令馳散也。良由數息之故，息調心淨，遂乃了
X10n0252_p0233a22║達知覺心中生、住、異、滅四相，麤細妄念，本末分劑，
X10n0252_p0233a23║頭緒數量，無有不知者。何也？為心靜則覺動也。今
X10n0252_p0233a24║經無異字者，即脫略也。以論中所說，十信凡夫覺
X10n0252_p0233b01║滅相，三賢覺異相，十地覺住相，位滿覺生相也。生
X10n0252_p0233b02║相者，動念都盡，唯是一心也。上文則坐時覺智，非
X10n0252_p0233b03║唯坐時覺知是妄幻，乃於行、住、坐、臥四威儀中，四
X10n0252_p0233b04║相之念，麤細本末，頭緒數量，一時知之，知則無患。
X10n0252_p0233b05║譬如妖魅，所欲著人，若知其名，自然消滅。所謂知
X10n0252_p0233b06║賊是賊，賊無能為。此數門者，乃五停心中之一門
X10n0252_p0233b07║也。何謂五？一、多貪眾生，佛令入不淨觀；二、多瞋眾
X10n0252_p0233b08║生，入慈悲觀；三、多散亂眾生，入數息觀；四、多癡眾
X10n0252_p0233b09║生，入因緣觀；五、多障眾生，入念佛觀。
X10n0252_p0233b10║漸次增進，乃至得知百千世界一滴之雨，猶如目覩
X10n0252_p0233b11║所受用物。
X10n0252_p0233b12║謂淨心是圓覺自體，而世界本在其中。觀行成就，
X10n0252_p0233b13║全合根源。知雨滴數，固宜本分。非唯雨滴，萬物皆
X10n0252_p0233b14║然。舉一例諸，且標雨滴也。然凡夫之類，迷此真心，
X10n0252_p0233b15║隨念所知，故失其用也。荀子尚云：君子一之微，
X10n0252_p0233b16║處一之危，危微之機，君子能知之。尚書云：人心惟
X10n0252_p0233b17║危，道心惟微，惟精惟一，允執厥中。華嚴經說：龍王
X10n0252_p0233b18║行雨，摩醯首羅尚知滴數，況行人入觀乎？若究竟
X10n0252_p0233b19║者，直到佛位方知之。今約觀中妙慧發生，故許所
X10n0252_p0233b20║見同佛耳。
X10n0252_p0233b21║非彼所聞，一切境界終不可取。是名三觀初首方便。
X10n0252_p0233b22║是名三觀。初首方便者，前圓覺菩薩問云：三種淨
X10n0252_p0233b23║觀以何為首？故此結答云：單修靜幻寂為初首方
X10n0252_p0233b24║便也。
X10n0252_p0233c01║若諸眾生徧行三種勤行精進，即名如來出現于世。
X10n0252_p0233c02║此即徧修也。何謂徧修？乃圓修靜、幻、寂三種觀也。
X10n0252_p0233c03║良由三觀既備，萬行已圓，故就此行人分上，便是
X10n0252_p0233c04║諸佛出世也。又即此人本覺離念，名為佛出。佛即
X10n0252_p0233c05║覺義。圭峯云：我心元與佛心齊，曠劫沈淪只為迷。
X10n0252_p0233c06║菩薩乃梵語也，唐言覺。覺心寂照，即菩提也。
X10n0252_p0233c07║若後末世鈍根眾生，心欲求道不得成就。
X10n0252_p0233c08║此下互修也。互修即復修也。今初，明鈍根之人修
X10n0252_p0233c09║觀未成也。
X10n0252_p0233c10║由昔業障，當勤懺悔，常起希望，先斷憎愛、嫉妬、諂曲，
X10n0252_p0233c11║求勝上心。
X10n0252_p0233c12║此重發誓願，決心欲證，加功勵志，懺業斷惑也。
X10n0252_p0233c13║三種淨觀隨學一事，此觀不得復習彼觀，心不放捨
X10n0252_p0233c14║漸次求證。
X10n0252_p0233c15║此正明互修也。序云別徧互習者，指此及上文也。
X10n0252_p0233c16║疏云：有人被色相所礙，空靜之觀難成。先觀色幻，
X10n0252_p0233c17║幻即全空，靜觀方成。復有執定實色，礙於心識，難
X10n0252_p0233c18║修幻觀。先知其體本無，而不妨覩相，方成假幻。復
X10n0252_p0233c19║有修中，難成絕待。先知假全空而無假，空全假而
X10n0252_p0233c20║無空，空假俱無，絕於對待，方成寂滅。其中又有人
X10n0252_p0233c21║直見心源，方知諸法即性故空，不壞相故假；或但
X10n0252_p0233c22║從性現故假，無別所現故空。今意若修靜觀不得
X10n0252_p0233c23║者，却許修幻觀；若修幻觀不得者，却許修靜觀；二
X10n0252_p0233c24║觀皆修不得者，却許修寂觀也。只如天台教云：破
X10n0252_p0234a01║一切惑，莫甚乎空；建一切法，莫甚乎假；究竟一切
X10n0252_p0234a02║性，莫甚乎中。故一空一切空，無假、無中、無不空；一
X10n0252_p0234a03║假一切假，無空、無中、無不假；一中一切中，無假、無
X10n0252_p0234a04║空、無不中。反意可類。
X10n0252_p0234a05║爾時，世尊欲重宣此義，而說偈言：
X10n0252_p0234a06║圓覺汝當知，一切諸眾生，欲求無上道，先當結三期，
X10n0252_p0234a07║懺悔無始業。經於三七日，然後正思惟，非彼所聞境，
X10n0252_p0234a08║畢竟不可取。奢摩他至靜，三摩正憶持，禪那明數門，
X10n0252_p0234a09║是名三淨觀。若能勤修習，是名佛出世。鈍根未成者，
X10n0252_p0234a10║常當勤心懺，無始一切罪，諸障若消滅，佛境便現前。
X10n0252_p0234a11║於此上十一章經文，並屬正宗分竟。其頓漸悟修
X10n0252_p0234a12║者，蓋此經文殊一章是頓解悟，普眼觀成是頓證
X10n0252_p0234a13║悟，三觀諸輪是漸證悟，圓覺一章道場加行是漸
X10n0252_p0234a14║修悟耶。甞考禪家有二句之義，一者最初句，二者
X10n0252_p0234a15║末後句。初句即初發明之謂也，須得末後句始到
X10n0252_p0234a16║牢關。今經亦然，初文殊章頓解悟即最初句也，普
X10n0252_p0234a17║觀成頓證悟即末後句也。如善財初見文殊，與未
X10n0252_p0234a18║再見文殊，其意一同。
X10n0252_p0234a19║第三、流通分。謂正宗分中，法義已周，欲使廣益他
X10n0252_p0234a20║方，遠霑來世，流傳通泰，展轉無窮，故有此分而來。
X10n0252_p0234a21║若都無人傳，是不流，流則不住不滯。或傳之遇其
X10n0252_p0234a22║障難，是不通，通則不壅不塞，如水之流無礙也。
X10n0252_p0234a23║於是，賢善首菩薩在大眾中即從座起，頂禮佛足，右
X10n0252_p0234a24║繞三帀，長跪叉手而白佛言：
X10n0252_p0234b01║賢則亞聖，謂地前三賢，位次十聖，位地上菩薩也。
X10n0252_p0234b02║善則順理，首是頭首，然欲便萬善齊與，俱順真理，
X10n0252_p0234b03║成因正位，上次聖果者，必藉經教流通，經教流通
X10n0252_p0234b04║是賢善之首，故流通分當此菩薩請問也。
X10n0252_p0234b05║大悲世尊廣為我等及末世眾生，開悟如是不思議
X10n0252_p0234b06║事。
X10n0252_p0234b07║不思議事者，近慶道場，遠慶一部也。謂一部經內，
X10n0252_p0234b08║世尊為上根人開示二空觀，為中根人開示三觀
X10n0252_p0234b09║諸輪，為下根人開示道場加行。如是種種法門，離
X10n0252_p0234b10║於精粗之域，出於形質之外，脫於言意之表，故云
X10n0252_p0234b11║不可思議之事。而儒典尚云：夫子之道，上有出乎
X10n0252_p0234b12║天之高，下有入乎地之深，瞻之在前，忽然在後，不
X10n0252_p0234b13║可以形貌求，不可以聰明□□□此不思議同意
X10n0252_p0234b14║也。
X10n0252_p0234b15║世尊！此大乘教名字何等？云何奉持？眾生修習得何
X10n0252_p0234b16║功德？云何使我護持經人流布此教至於何地？作是
X10n0252_p0234b17║語已，五體投地。如是三請，終而復始。
X10n0252_p0234b18║然正宗分中，但問所詮，法義雖已圓備，凡心難可
X10n0252_p0234b19║任持，聞□□時，領會分明，過後恐還遺忘，事須持
X10n0252_p0234b20║教貫穿，文既不遺，隨文解義，依義起觀，方成真正
X10n0252_p0234b21║修行，故此問經名字也。云何奉持者，前雖已說，即
X10n0252_p0234b22║持法也。今此問所者，即持教也。謂自遵奉行，為人
X10n0252_p0234b23║持說也。流布此教者，此行十法行也。謂若人一向
X10n0252_p0234b24║於此了義經教，供養寫施，聽受讀誦，說釋思修，如
X10n0252_p0234c01║是分布，流傳末代，未審此人智慧功德，畢竟至於
X10n0252_p0234c02║何位地，有菩薩地，有佛地也。
X10n0252_p0234c03║爾時，世尊告賢善首菩薩言：善哉，善哉！善男子！汝等
X10n0252_p0234c04║乃能為諸菩薩及末世眾生，問於如來如是經教功
X10n0252_p0234c05║德名字。汝今諦聽，當為汝說。時，賢善首菩薩奉教歡
X10n0252_p0234c06║喜，及諸大眾默然而聽。善男子！是經千萬億恒河沙
X10n0252_p0234c07║諸佛所說，三世如來之所守護，十方菩薩之所皈依，
X10n0252_p0234c08║十二部經清淨眼目。
X10n0252_p0234c09║說此經。佛既是真身無礙，塵沙同體，故一說即一
X10n0252_p0234c10║切說。三真身世一時說，無說無不說。如華嚴經云：
X10n0252_p0234c11║我不見有佛國土，不說此經。若不知了義教者，則
X10n0252_p0234c12║隨方有說不說也。三世如來之所守護者，如法華
X10n0252_p0234c13║云：我等諸佛護持此法，令未來世一切菩薩未曾
X10n0252_p0234c14║聞者，皆悉得聞。十方菩薩之所皈依者，謂因行之
X10n0252_p0234c15║中，無不從此法而成佛。十二部經清淨眼目者，良
X10n0252_p0234c16║以推窮迷本，照徹覺源，是以理貫群經，義無不盡。
X10n0252_p0234c17║於此若解，則諸教煥然可見，如指諸掌。眼目者，如
X10n0252_p0234c18║人有眼，一切境界歷歷可見也。十二部經者，亦謂
X10n0252_p0234c19║之十二分教：一、契經；二、應頌；三、授記；四、諷誦；五、因
X10n0252_p0234c20║緣；六、自說；七、本事；八、本生；九、方廣；十、未曾有；十一、
X10n0252_p0234c21║譬喻；十二、論議。此謂之十二部經也。今此經即屬
X10n0252_p0234c22║契經及方廣二分所攝也。前諸佛所說如來守護，
X10n0252_p0234c23║菩薩歸依者，此即定圓覺之法也。十二部經眼目
X10n0252_p0234c24║者，此印定為一切經之宗也。所以序云：印定之法
X10n0252_p0235a01║為一切經之宗也。即指此文也。問：此經對三時五
X10n0252_p0235a02║時之教否？答：頓教不論先後處所，但遇頓機即說，
X10n0252_p0235a03║故不對三時五時之教也。又難云：既不對教者，法
X10n0252_p0235a04║華經云：是法華經諸佛神力之所守護。此又如何
X10n0252_p0235a05║分耶？答：法華諸佛神力守護者，即屬正宗也。此經
X10n0252_p0235a06║諸佛守護者，即屬流通分也。若彼經守護在流通
X10n0252_p0235a07║分者，即許不可揀之。彼既屬正宗分，是知不同也。
X10n0252_p0235a08║是經名大方廣圓覺陀羅尼，亦名修多羅了義，亦名
X10n0252_p0235a09║祕密王三昧，亦名如來決定境界，亦名如來藏自性
X10n0252_p0235a10║差別，汝當奉持。
X10n0252_p0235a11║前問：此大乘教，名字何等？云何奉持？此答之有五
X10n0252_p0235a12║名也。然此經題者，乃佛自立也。且諸經得名有七
X10n0252_p0235a13║種：或體，或用，或果，或彼人為目，或以法為名。人有請
X10n0252_p0235a14║說等殊，法有法喻等別。或體，或用，或果，或因，或能
X10n0252_p0235a15║詮，或真，或妄，或境，或智，乍複乍單不同。今經五名，
X10n0252_p0235a16║已含多種：大者，體也。方廣者，用也。圓覺者，果也。祕
X10n0252_p0235a17║密者，因也。王者，喻也。三昧者，法也。修多羅了義者，
X10n0252_p0235a18║是歎能詮也。餘皆所詮，如來是能證人也。決定境
X10n0252_p0235a19║界者，即所證境也。如來藏者，即屬總，乃在纏之名，
X10n0252_p0235a20║則真妄和合也。又自性即空，如來藏也。差別即不
X10n0252_p0235a21║空，如來藏也。斯則人法總彰，法喻皆舉，具體具用，
X10n0252_p0235a22║有果有因，詮旨雙題，真妄俱顯。方諸經目，莫備於
X10n0252_p0235a23║斯，了義之名，題顯然矣。而世尊遂敕令依此名法，
X10n0252_p0235a24║而持謂已悟，而持謂已悟。明心地者，文字性離，即
X10n0252_p0235b01║是解脫，不妨滿紙放光而持也。若不悟明心地者，
X10n0252_p0235b02║迷一切諸法真實之性，向心外取法，而起文字之
X10n0252_p0235b03║見，見還將文字對治，示其本來之性，如以聲止聲，
X10n0252_p0235b04║以橛出橛，以機奪機，以毒攻毒，無離文字，如說修
X10n0252_p0235b05║行而持義也。
X10n0252_p0235b06║善男子！是經唯顯如來境界，唯佛如來能盡宣說。
X10n0252_p0235b07║前云是諸眾生清淨覺地，又說無明貪愛四病四
X10n0252_p0235b08║相，今云唯顯如來境界者，既云唯顯佛之妙覺不
X10n0252_p0235b09║思議境界，獨佛方能盡其所說。其所說者何耶？謂
X10n0252_p0235b10║說眾生無明皆無所有，止是佛境。佛境若不顯現，
X10n0252_p0235b11║眾生豈得皆空？生若不空，豈徹覺地？故華嚴信位
X10n0252_p0235b12║即佛境，皆是此意也。然後代淺識劣解之人，以謂
X10n0252_p0235b13║佛法止此。此者，□觀是說也。
X10n0252_p0235b14║若諸菩薩及末世眾生依此修行，漸次增進至於佛
X10n0252_p0235b15║地。
X10n0252_p0235b16║前問：流布此教，至於何地？今答云：良由此經唯顯
X10n0252_p0235b17║佛境，故修十法行之者，必至佛地。佛地即妙覺位
X10n0252_p0235b18║也。所謂不住化城，便躋寶所。在禪家謂之不動凡
X10n0252_p0235b19║夫，便登佛位。
X10n0252_p0235b20║善男子！是經名為頓教大乘，頓機眾生從此開悟，亦
X10n0252_p0235b21║攝漸修一切群品。
X10n0252_p0235b22║賢首國師以一大藏教深淺之義，判為五教。五教
X10n0252_p0235b23║者：一、小乘教，即四阿含經是；二、大乘始教，即八部
X10n0252_p0235b24║般若是；三、大乘終教，即楞嚴、涅槃、寶積等是；四、大
X10n0252_p0235c01║乘頓教，即圓覺、楞伽等是；五、大乘圓教，即華嚴是。
X10n0252_p0235c02║今經乃屬頓教，獨被頓機。眾生於頓機中，又分為
X10n0252_p0235c03║上、中、下三根也。疏云：宗門是頓教，事具漸門。既頓、
X10n0252_p0235c04║漸俱收，則遲、速皆益。會與不會，入與不入，皆可留
X10n0252_p0235c05║心。所以修山主云：會得甚奇特，不會也相許。
X10n0252_p0235c06║譬如大海不讓小流，乃至蚊蝱及阿修羅，飲其水者
X10n0252_p0235c07║皆得充滿。
X10n0252_p0235c08║此舉喻也。大海喻頓教，小流喻漸教，蚊虻喻二乘，
X10n0252_p0235c09║阿修羅喻菩薩。飲其水等者，喻二乘之人受持此
X10n0252_p0235c10║經，皆得悟入。疏云大海有無量之水而飲之者，則
X10n0252_p0235c11║量腹多小；圓覺有無邊之法門而受持之者，隨器
X10n0252_p0235c12║頓漸。
X10n0252_p0235c13║善男子！假使有人純以七寶積滿三千大千世界以
X10n0252_p0235c14║用布施，不如有人聞此經名及一句義。
X10n0252_p0235c15║此顯福也。法會既終，所談上中下三根，及談因果
X10n0252_p0235c16║法義，復恐後代眾生，不信修如是因，感如是果，遂
X10n0252_p0235c17║於此流通分中，一道較量功德，歎使後人生信忻
X10n0252_p0235c18║樂也。如金剛經中，兩重因果，三番較量之意。梵語
X10n0252_p0235c19║檀波羅蜜，此云布施，謂運心寬廣曰布，輟己惠人
X10n0252_p0235c20║曰施。此布施一度，眾行皆攝。華嚴經說有十度：一
X10n0252_p0235c21║布施，謂財法無畏，無不皆捨；二持戒，謂防非止惡，
X10n0252_p0235c22║內外無瑕；三忍辱，違順不干，諦察忍可；四精進，離
X10n0252_p0235c23║身心相，萬法增修；五禪定，念慮皆忘，安理境；六般
X10n0252_p0235c24║若，□無分別，善達心空；七方便，涉有常空，施為無
X10n0252_p0236a01║□；八願度，上求下化，窮盡未來；九力度，思修成功，
X10n0252_p0236a02║萬境不動；十智度，決斷無惑，證法頤神。今以布施
X10n0252_p0236a03║一度，以較量經福也。一句義者，此顯勝七寶也。意
X10n0252_p0236a04║謂雖以金、銀、瑠璃、赤珠等寶，不為自己求安樂之
X10n0252_p0236a05║故，普施與一切眾生者，是有為有漏之因，感得人
X10n0252_p0236a06║天果報。譬如仰箭射虗空，勢力盡，箭還墜，招得來
X10n0252_p0236a07║生不如意。今若聞此經一句合宜之義，如說修行，
X10n0252_p0236a08║斷惑遣疑，是無漏最上之因，便能超夢幻，出輪迴，
X10n0252_p0236a09║直趣無上佛果菩提。所以此功德，勝過前七寶布
X10n0252_p0236a10║施功德也。疏云：世珍盈剎，能為漏果之寶；妙法一
X10n0252_p0236a11║字，必獲菩提之報。禪家亦云：識得一句，一生參學
X10n0252_p0236a12║事畢。在教家亦云：教典千文，一心能貫之。在書云：
X10n0252_p0236a13║詩三百，一言以蔽之。在記云：通於一，萬事畢。在說
X10n0252_p0236a14║云：吾道一以貫之。古詩云：學雖不多，可齊上□。如
X10n0252_p0236a15║是則歸同反一，一處既通，千處萬處，一時透脫。所
X10n0252_p0236a16║以道：一葉落，天下秋；一塵起，大地收；一華開，天下
X10n0252_p0236a17║春；一事寂，萬法真。與此一句，義同意也。
X10n0252_p0236a18║善男子！假使有人教百恒沙眾生得阿羅漢果。
X10n0252_p0236a19║此顯劣智也。梵語阿羅漢，此有三義，謂不生、應供、
X10n0252_p0236a20║無賊也。恒河者，方四十里，其沙細如麫，假饒教得
X10n0252_p0236a21║一百箇恒沙中許多數之人，尅獲成就小果。聖人
X10n0252_p0236a22║者，其福非是究竟，故乃劣也。
X10n0252_p0236a23║不如有人，宣說此經，分別半偈。
X10n0252_p0236a24║上文舉劣，此顯勝也。意謂使教百恒沙眾生得阿
X10n0252_p0236b01║羅漢果所得功德，不如有人代佛宣揚此經半偈
X10n0252_p0236b02║之功德也。疏云：凡全偈者，所謂四句。句有二種：一、
X10n0252_p0236b03║文句，二、義句。若約文句，即兩句為半偈；若約義句，
X10n0252_p0236b04║即說一切法本來空寂，是半偈也。顯空體不空，是
X10n0252_p0236b05║全偈他。
X10n0252_p0236b06║善男子，若復有人聞此經名，信心不惑。
X10n0252_p0236b07║此明聞信也。不惑，即不疑惑也。然大乘教法，無量
X10n0252_p0236b08║劫來，難見難聞，或時聞已，不信不順，不悟不入者
X10n0252_p0236b09║有之矣。所以論語云：人無信，不知其可也。夫圓覺
X10n0252_p0236b10║深旨，一心妙門，非大智而不能觀，非大根而不能
X10n0252_p0236b11║信。觀即舉佛智也，信之即入圓覺。但懇志無疑，決
X10n0252_p0236b12║取於成辦也。
X10n0252_p0236b13║當知是人非於一佛、二佛種諸福慧，如是乃至盡恒
X10n0252_p0236b14║河沙一切佛所種諸善根，聞此經教。
X10n0252_p0236b15║此驗宿因也。金剛經云：當知是人等於一佛二佛
X10n0252_p0236b16║三四五佛，如而種善根，已於無量千萬佛所，種諸
X10n0252_p0236b17║善根，聞是章句，乃至一念生淨信者。諸善根者，不
X10n0252_p0236b18║過是貪嗔癡三毒，發聞思修三慧也。然此經宗信
X10n0252_p0236b19║者，必是即解之信，信該果海，不是小緣，故驗其宿
X10n0252_p0236b20║因，曾積信種。
X10n0252_p0236b21║汝善男子，當護末世是修行者，無令惡魔及諸外道
X10n0252_p0236b22║惱其身心，令生退屈。
X10n0252_p0236b23║前問云何護持，今答云但莫令惡魔外道惱其身
X10n0252_p0236b24║心者，即是護持也。近有人撰其偈詞，添入經中，蓋
X10n0252_p0236c01║不知此是流通分，故閱者幸勿疑焉。
X10n0252_p0236c02║爾時，世尊欲重宣此義，而說偈言：
X10n0252_p0236c03║賢善首當知，是經諸佛說，如來善護持，十二部眼目，
X10n0252_p0236c04║名為大方廣，圓覺陀羅尼，現如來境界。依此修行者，
X10n0252_p0236c05║增進至佛地，如海小流水，飲者皆充滿。假使施七寶，
X10n0252_p0236c06║積滿三千界，不如聞此經；若化？河沙眾，皆得阿羅漢，
X10n0252_p0236c07║不如宣半偈。汝等於來世，護是宣持者，無令生退屈。
X10n0252_p0236c08║爾時，會中有火首金剛、摧碎金剛、尼藍婆金剛等八
X10n0252_p0236c09║萬金剛并其眷屬，即從座起，頂禮佛足而白佛言：世
X10n0252_p0236c10║尊！若後末世一切眾生，有能持此決定大乘，我當守
X10n0252_p0236c11║護如護眼目，乃至道場所修行處，我等金剛自領徒
X10n0252_p0236c12║眾，晨夕守護令不退轉，其家乃至永無災障，疫病消
X10n0252_p0236c13║滅，財寶豐足，常不乏少。
X10n0252_p0236c14║此下稟命加衛，外護流通也。火首者，此神頭有火
X10n0252_p0236c15║焰，手中執金剛杵也。
X10n0252_p0236c16║爾時，大梵王、二十八天王，并須彌山王、護國天王等，
X10n0252_p0236c17║禮佛足，右遶三帀，而白佛言：世尊！我亦守護是持經
X10n0252_p0236c18║者，常令安隱，心不退轉。
X10n0252_p0236c19║大梵王者，即初禪天主也。二十八天王者，即三界
X10n0252_p0236c20║主也。須彌山王者，即帝釋也。護國天王者，即別指
X10n0252_p0236c21║四天王也。
X10n0252_p0236c22║爾時，有大力鬼王名吉槃茶，與十萬鬼王即從座起，
X10n0252_p0236c23║頂禮佛足，右繞三帀而白佛言：世尊！我亦守護是持
X10n0252_p0236c24║經人，朝夕侍衛，令不退屈。其人所居一由旬內，若有
X10n0252_p0237a01║鬼神侵其境界，我當使其碎如微塵。
X10n0252_p0237a02║吉槃茶者，亦鳩槃茶。此鬼食人精氣，其疾如風，管
X10n0252_p0237a03║林野諸鬼眾。一由旬者，即四十里也。
X10n0252_p0237a04║佛說此經已，一切菩薩、天、龍、鬼神、八部眷屬，及諸天
X10n0252_p0237a05║王、梵王等一切大眾，聞佛所說，皆大歡喜，信受奉行。
X10n0252_p0237a06║疏云：良由文殊所問經說，有三種義，歡喜奉行：一、
X10n0252_p0237a07║能說者清淨，不取著名利所染故；二、所說法清淨，
X10n0252_p0237a08║以如實知法體故；三、得果清淨，即說益也。問：經首
X10n0252_p0237a09║信成就，與此信是同是別耶？答：前信淺，此信深。何
X10n0252_p0237a10║以知之？大智度論云：如是我聞，生信也；信受奉行，
X10n0252_p0237a11║生智也。信為能入，智為能度。又云：信為入法之初
X10n0252_p0237a12║機，智為究竟之至要。雖深淺之不同，在智信一貫，
X10n0252_p0237a13║則無別也。
X10n0252_p0237a14║
X10n0252_p0237a15║圓覺經類解卷第四末（終）
X10n0252_p0237a16║
X10n0252_p0237a17║
X10n0252_p0237a18║
X10n0252_p0237a19║
X10n0252_p0237a20║
X10n0252_p0237a21║No. 252-B
X10n0252_p0237a22║應辰伏聞，性均一天，本無間斷。識昧六塵，遂分迷
X10n0252_p0237a23║悟。賴有圓覺性海，明頓漸之所歸。了義真乘，混聖
X10n0252_p0237a24║凡而同際。指眾生要徑，示諸佛真源。是故一切眾
X10n0252_p0237b01║生，聞所未聞，得所未得。然理藏於隱，則聞者晦。妙
X10n0252_p0237b02║入於玄，則得者艱。故曰圓覺，未甞圓覺。應辰□分
X10n0252_p0237b03║湔薄，資性愚蒙。周甞覽圭峯之微言，波翻巨海。得
X10n0252_p0237b04║復庵之類解，霧廓晴天。敬勤諸版，願廣其傳。庶幾
X10n0252_p0237b05║口誦目擊，意悟心開。咸住大光明藏，共登妙圓覺
X10n0252_p0237b06║場。所期妙利，恭願祝奉兩宮無疆之壽，報雙親罔
X10n0252_p0237b07║極之恩。凡在見聞，悉霑餘潤。
X10n0252_p0237b08║淳𠘕己亥長至日　承信即沈　應辰　謹識。
X10n0252_p0237b09║
X10n0252_p0237b10║稽首十方佛，經法并僧眾，願以書寫力，
X10n0252_p0237b11║廣度於一切。先報亡親恩，及酬師匠德，
X10n0252_p0237b12║普濟諸群品，同證於種智。