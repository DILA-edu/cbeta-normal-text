X10n0253_p0281c16║
X10n0253_p0281c17║
X10n0253_p0281c18║
X10n0253_p0281c19║大方廣圓覺修多羅了義經夾頌集解講義
X10n0253_p0281c20║
X10n0253_p0281c21║四明聰講師曰：金剛藏菩薩因文殊問如來本起
X10n0253_p0281c22║因地覺心，要與常住果位名目相應，謂菩提、涅槃、
X10n0253_p0281c23║真如、佛性、菴摩羅識、空如來藏、大圓鏡智等。因地
X10n0253_p0281c24║之覺，果位藏性，相容相通，無明法性，本來不二。故
X10n0253_p0282a01║得金剛藏以迷難悟，以事難理，以因難果，以生難
X10n0253_p0282a02║佛，是以來意若斯。
X10n0253_p0282a03║於是金剛藏菩薩在大眾中，即從座起，頂禮佛足，右
X10n0253_p0282a04║繞三匝，長跪叉手而白佛言：
X10n0253_p0282a05║西蜀復庵暉禪師曰：此徵釋迷悟始終。金剛者，從
X10n0253_p0282a06║喻得名。金剛不取青黃大小貴賤等，唯取其金剛
X10n0253_p0282a07║體上有堅義利義。金剛之體堅，一切物不能壞。金
X10n0253_p0282a08║剛之用利，能壞一切萬物。今此菩薩之智亦然。此
X10n0253_p0282a09║之智體堅，一切煩惱不能侵，一切魔境不能動。此
X10n0253_p0282a10║之智用利，能斷疑，能遣障，能證體，能起用。藏者，有
X10n0253_p0282a11║含攝義。能斷疑盡，即具一切無量功德，故曰藏。良
X10n0253_p0282a12║由行人於普眼章中入觀，觀中遂起三重難難佛，
X10n0253_p0282a13║互相發揚，以消末世之疑。故當此菩薩請問：
X10n0253_p0282a14║大悲世尊善為一切諸菩薩眾，宣揚如來圓覺清淨
X10n0253_p0282a15║大陀羅尼，因地法行漸次方便，與諸眾生開發蒙昧。
X10n0253_p0282a16║在會法眾承佛慈誨，幻翳朗然慧目清淨。
X10n0253_p0282a17║此菩薩讚佛於前三章，善說因地法行漸次方便。
X10n0253_p0282a18║西蜀復庵暉禪師曰：此乃慶悟也。因地者，躡文殊
X10n0253_p0282a19║章問本起因地，此是一切行位之根本，後必躡前
X10n0253_p0282a20║也。蒙昧者，蒙則蒙蔽，昧則昏昧。楊氏曰：天降生民，
X10n0253_p0282a21║倥侗顓蒙，恣子情性，聦明不開。承者，受也。幻翳者，
X10n0253_p0282a22║幻喻生死之相，翳喻無明之執。慧目者，即根本智。
X10n0253_p0282a23║此智達理，照一切法，無不清淨。
X10n0253_p0282a24║四、明聰講師曰：於是金剛藏菩薩至慧目清淨者，
X10n0253_p0282b01║啟發之初，爭得不敘由來蹊逕，請法式儀，例如前
X10n0253_p0282b02║釋。
X10n0253_p0282b03║世尊！若諸眾生本來成佛，何故復有一切無明？
X10n0253_p0282b04║此是設第一問也。
X10n0253_p0282b05║若諸無明眾生本有，何因緣故，如來復說本來成佛？
X10n0253_p0282b06║此是設第二問也。
X10n0253_p0282b07║十方異生本成佛道後起無明，一切如來何時復生
X10n0253_p0282b08║一切煩惱？
X10n0253_p0282b09║此是設第三問也。十方異生者，十方世界異類眾
X10n0253_p0282b10║生也。
X10n0253_p0282b11║西蜀復庵暉禪師曰：此金剛藏起三疑難問佛：一、
X10n0253_p0282b12║疑真能生妄；二、疑說妄為真；三、牒而縱之，責無窮
X10n0253_p0282b13║過也。世尊！若諸眾生本來成佛者，此是躡前普眼
X10n0253_p0282b14║章中聞世尊云始知眾生本來成佛二句也。何故
X10n0253_p0282b15║復有一切無明者，此二句是疑真能生妄也。若諸
X10n0253_p0282b16║無明眾生本有，何因緣故如來復說本來成佛者，
X10n0253_p0282b17║此五句是疑說妄為真也。謂世尊既說一切眾生
X10n0253_p0282b18║本來自成佛了，以何義故如今現見一切眾生妄
X10n0253_p0282b19║認四大為自身相、六塵緣影為自心相，於一切處、
X10n0253_p0282b20║一切時觸境對事，依前却有無明煩惱耶？莫是真
X10n0253_p0282b21║能生妄否？若謂一切無明煩惱眾生本性上本來
X10n0253_p0282b22║自有之時，便說作佛不得，又以何義故世尊却說
X10n0253_p0282b23║一切眾生本來自成佛了？何故如此自語相違，友
X10n0253_p0282b24║復不定耶？莫是說妄為真否？第三、牒世尊說縱起
X10n0253_p0282c01║無明，便舉十方如來已成佛了，不知幾時却生煩
X10n0253_p0282c02║惱，如是責難於世尊也。十方異生本成佛道二句，
X10n0253_p0282c03║是牒也。後起無明一句，是縱也。一切如來何時復
X10n0253_p0282c04║生一切煩惱者，此六句責無窮之過。十方異生者，
X10n0253_p0282c05║即十法界中眾異類生也。謂且說十法界中異類
X10n0253_p0282c06║眾生，人人具足，箇箇圓成，先成佛了，後方起一念
X10n0253_p0282c07║貪瞋癡無明煩惱之時，此說且置一邊。只如三世
X10n0253_p0282c08║諸佛、十方如來，如今都已成佛了，又不知從此去
X10n0253_p0282c09║幾時再起無明煩惱耶？且十方諸佛已成聖人，豈
X10n0253_p0282c10║有復為凡夫乎？下文佛答，非為正問也。然剛藏非
X10n0253_p0282c11║真有此疑，蓋為後代之人起疑生正信也。
X10n0253_p0282c12║四、明聰講師曰：此之三疑，乃因聞普眼章，始知眾
X10n0253_p0282c13║生本來成佛。慈室云：成佛者，佛即覺也。一切無明
X10n0253_p0282c14║者，無明不覺也。覺與不覺，不可並立。眾生既本是
X10n0253_p0282c15║佛，佛即覺也。何故云復成不覺？此第一疑。又無明
X10n0253_p0282c16║若本來是有，無明是不覺，又如何復云眾生本來成
X10n0253_p0282c17║佛，佛即覺也？又云本來是佛，又云本來無明，無明
X10n0253_p0282c18║與佛言不並出，此第二疑。此且指一人有覺有不
X10n0253_p0282c19║覺，下疑十法界眾生，十方即十界，若十法界異生
X10n0253_p0282c20║始自諸佛下至地獄，本來已成佛了，何故後來復
X10n0253_p0282c21║起無明？一切如來何時復生一切煩惱？此第三疑。
X10n0253_p0282c22║今別出楞嚴經中，富樓那亦有此問，大同此意。彼
X10n0253_p0282c23║經云：世尊！若復世間一切根塵陰處等，皆如來藏
X10n0253_p0282c24║清淨本然，云何忽生山河大地諸有為相，次第遷
X10n0253_p0283a01║流終而復始？富樓那（亦云滿慈子）再問言：若此妙覺本
X10n0253_p0283a02║妙覺明，與如來心不增不減，無狀忽生山河大地
X10n0253_p0283a03║諸有為相（無狀即無故也），如來今得妙空明覺，山河大地
X10n0253_p0283a04║諸有為相何當復生？若此妙覺本妙覺明，與如來
X10n0253_p0283a05║藏心不增不減，金剛藏云十方異生本成佛道是
X10n0253_p0283a06║同。又云後起無明，富樓那云無狀忽生山河大地
X10n0253_p0283a07║等是同。金剛藏云如來何時復生一切煩惱，富樓
X10n0253_p0283a08║那云如來今得妙空明覺等是同。但金剛藏所問
X10n0253_p0283a09║唯屬因，富樓那所問兼因果，有此之異。
X10n0253_p0283a10║惟願不捨，無遮大慈，為諸菩薩，開秘密藏。
X10n0253_p0283a11║開秘密藏者，開說秘密佛語也。其妙義廣大無盡，
X10n0253_p0283a12║故名曰藏。
X10n0253_p0283a13║及為末世一切眾生，得聞如是脩多羅教了義法門。
X10n0253_p0283a14║正謂圓覺了義一經。
X10n0253_p0283a15║永斷疑悔。
X10n0253_p0283a16║永無疑惑退悔之心。
X10n0253_p0283a17║作是語已，五體投地，如是三請，終而復始。
X10n0253_p0283a18║西蜀復庵暉禪師曰：秘密藏者，有秘藏，有密藏。秘
X10n0253_p0283a19║藏者，如不開櫃；密藏者，說一切法中含一切法。今
X10n0253_p0283a20║文不簡，末世眾生則是開秘藏，顯了而說則是開
X10n0253_p0283a21║密藏，疑則於真諦理中生二心猶豫也。然此疑有
X10n0253_p0283a22║三種：一疑自，二疑師，三疑法。譬如有病之人，疑自、
X10n0253_p0283a23║疑醫、疑藥，若如此者，則所患之病終不能愈。今剛
X10n0253_p0283a24║藏之疑，乃疑法也。悔是不定之辭，悔善則惡，悔惡
X10n0253_p0283b01║則善，今是悔惡也。
X10n0253_p0283b02║爾時，世尊告金剛藏菩薩言：善哉！善哉！善男子！汝等
X10n0253_p0283b03║乃能為諸菩薩及末世眾生問於如來甚深秘密究
X10n0253_p0283b04║竟方便，是諸菩薩最上教誨了義大乘，能使十方脩
X10n0253_p0283b05║學菩薩及諸末世一切眾生得決定信，永斷疑悔。汝
X10n0253_p0283b06║今諦聽，當為汝說。時金剛藏菩薩奉教歡喜，及諸大
X10n0253_p0283b07║眾默然而聽。善男子！一切世界始終、生滅、前後、有無、
X10n0253_p0283b08║聚散、起止。
X10n0253_p0283b09║圓覺大疏曰：創變為始，極證為終。新新而起曰生，
X10n0253_p0283b10║念念落謝曰滅。過去名前，未來名後。現在住劫名
X10n0253_p0283b11║有，空劫名無，成劫名聚，壞劫名散。現行為起，調伏
X10n0253_p0283b12║為止。
X10n0253_p0283b13║念念相續，循環往復，種種取捨，皆是輪迴。
X10n0253_p0283b14║不斷始終生滅等念，雖能取真捨妄，取淨捨塵，亦
X10n0253_p0283b15║皆是輪迴之見。
X10n0253_p0283b16║西蜀復庵暉禪師曰：答中總標輪迴之所以。一切
X10n0253_p0283b17║世界者，此世界通舉有情世界并器世界。有情者
X10n0253_p0283b18║即眾生，器世界即山河國土。何以知之？此世界二
X10n0253_p0283b19║字通指情器。如金剛經十三分所說三千大千世
X10n0253_p0283b20║界所有微塵，天親論以世界為器世界，無著論以
X10n0253_p0283b21║世界為眾生受想行識四蘊之心，以微塵為眾生
X10n0253_p0283b22║一蘊之色。以此證之，是知今經世界二字通舉有
X10n0253_p0283b23║情與器二世界也。始終生滅者，此二對屬情世界
X10n0253_p0283b24║并器世界也。前後有無聚散者，此三對唯屬器世
X10n0253_p0283c01║界也。起止者，此一對唯屬有情世界也。始謂創變，
X10n0253_p0283c02║謂一切眾生於本覺上一念不覺動心，便成業相、
X10n0253_p0283c03║轉相、現相，此迷真逐妄也。終謂極證，謂一切眾生
X10n0253_p0283c04║因遇佛教，如說脩行，斷疑遣障，地位滿足，捨微細
X10n0253_p0283c05║煩惱，成等正覺。生謂新新不住，滅謂念念落謝。前
X10n0253_p0283c06║謂過去，後謂未來。有謂住劫，無謂空劫。聚謂成劫，
X10n0253_p0283c07║散謂壞劫。起謂現行之念，如金剛說：現行疑同。止
X10n0253_p0283c08║謂端坐，調身調息，捺伏其心。上說有情、無情世界，
X10n0253_p0283c09║皆因一念妄心分別，相續不斷而有。便見器世界，
X10n0253_p0283c10║成了復壞，壞了復成。有情世界，生了復死，死了復
X10n0253_p0283c11║生。所有一切眾生，或業襲習，報應輪轉，改形易質，
X10n0253_p0283c12║受種種苦，塵沙劫波，莫之遏絕。其間或取我身，或
X10n0253_p0283c13║厭離我身，或捨麤障，或取淨妙，或厭生死，或取涅
X10n0253_p0283c14║槃，或厭捨娑婆，或樂生淨土，或捨有，或取無，種種
X10n0253_p0283c15║生心動念。此之妄念，便結云皆是眾生顛倒，輪迴
X10n0253_p0283c16║繫縛，不能出三界之心也。問：極證則出輪迴，何以
X10n0253_p0283c17║總結云皆是輪迴耶？答：此六對，皆是所計之幻境。
X10n0253_p0283c18║能計之心是輪迴故，所計之境亦流轉也。
X10n0253_p0283c19║未出輪迴而辨圓覺，彼圓覺性即同流轉，若免輪迴
X10n0253_p0283c20║無有是處。
X10n0253_p0283c21║在輪迴中辨別圓覺，其圓覺性亦屬輪迴。若更起
X10n0253_p0283c22║念（欲免）輪迴，則妄上增妄，了無是處。
X10n0253_p0283c23║西蜀復庵暉禪師曰：此真隨妄轉。謂若用前始終、
X10n0253_p0283c24║生滅、前後、聚散、起止種種取捨，不出輪迴三界之
X10n0253_p0284a01║心，明辨如來廣大圓覺之時，便妄見如來圓覺之
X10n0253_p0284a02║性，亦同妄心有始有終，有生有滅，有前有後，有有
X10n0253_p0284a03║有無，有聚散、起止、動轉、流散。然而圓覺之性本不
X10n0253_p0284a04║會流散、動轉，但是不合將妄心湊泊妄見耳。譬如
X10n0253_p0284a05║世人將筯攪水中之月一般，正當攪時，却見水中
X10n0253_p0284a06║之月百雜千碎，隨手中筯流轉，而本月何曾動靜？
X10n0253_p0284a07║今行人若將妄心湊泊圓覺真性，欲起夢幻，出輪
X10n0253_p0284a08║迴，如此用心，一時錯了，豈有是處？此上經就法說
X10n0253_p0284a09║之也。
X10n0253_p0284a10║四、明聰講師曰：金剛藏問，因上文眾生本來成佛
X10n0253_p0284a11║之語，遂出三疑。佛今答之，且從近事，故云始終、生
X10n0253_p0284a12║滅、前後、有無、聚散、起止。此言器世界，下至風輪，風
X10n0253_p0284a13║馳水，水馳火，火馳金，遂立世界。若有情世界，即世
X10n0253_p0284a14║人之色身，四大、五蘊、六根、塵、入等，上至佛，下至地
X10n0253_p0284a15║獄，皆是有情世界。此二世界，有情無情，亦謂之依
X10n0253_p0284a16║正二報，有始有終，有生滅，有前後，有無聚散，有起
X10n0253_p0284a17║止。如是六雙生滅之境，念念相續，種種取捨。究理
X10n0253_p0284a18║言之，總是眾生無始無明業識。無明未破，順業輪
X10n0253_p0284a19║迴，趣生趣死，無有休息。若將此無休息之心，欲辨
X10n0253_p0284a20║圓覺，則此圓覺，隨眾生心轉，加不休息。
X10n0253_p0284a21║譬如動目，能搖湛水。
X10n0253_p0284a22║妄念不停，迷惑本性，如動目之能搖湛水也。
X10n0253_p0284a23║又如定眼，猶迴轉火。
X10n0253_p0284a24║性為妄念所惑，如定目之見火輪，安得不隨而轉
X10n0253_p0284b01║也。
X10n0253_p0284b02║雲駛月運，舟行岸移，亦復如是。
X10n0253_p0284b03║雲舟諭妄念，月岸諭本性，妄念未息，本性似乎不
X10n0253_p0284b04║定。
X10n0253_p0284b05║西蜀復庵暉禪師曰：次就喻眼轉火者，即以手搓
X10n0253_p0284b06║火成輪。此蓋眼識遲鈍，妄見成輪。駛者，奔流急走
X10n0253_p0284b07║之義。此四克取親所見之物為喻。然水成波，火成
X10n0253_p0284b08║輪，但是眼目定動，喻於圓覺。見凡見聖，但是流轉
X10n0253_p0284b09║妄心。岸移月運，但是雲駛舟汙，亦同此意。亦復如
X10n0253_p0284b10║是一句，總結四喻，合前法也。此四喻亦如行人，將
X10n0253_p0284b11║未出輪迴妄心，而明辨圓覺，便妄見圓覺之性，亦
X10n0253_p0284b12║同流轉。然此四喻，不必配法，但用眼前可見之物
X10n0253_p0284b13║譬之，令其易曉。
X10n0253_p0284b14║四明聰講師曰：動目、定眼、雲駛、舟行，此四譬妄動
X10n0253_p0284b15║也。水、火、月、岸，此四喻真性也。真即圓覺，妄即無明。
X10n0253_p0284b16║無明業識未斷，圓覺隨妄轉為迷。作眾生者，破此
X10n0253_p0284b17║無明業識為之悟，則無明不覺轉為覺，皆是無明
X10n0253_p0284b18║業識次第相番，入海筭沙。若非直截，何時得了？
X10n0253_p0284b19║善男子，諸旋未息，彼物先住，尚不可得。
X10n0253_p0284b20║諸旋者，眼目雲舟也。彼物者，水火月岸也。謂眼目
X10n0253_p0284b21║雲舟，其動未息，則水火月岸，安能先住？
X10n0253_p0284b22║何況輪轉生死垢心曾未清淨，觀佛圓覺而不旋復？
X10n0253_p0284b23║西蜀復庵暉禪師曰：此一段文，先合喻，次合法。諸
X10n0253_p0284b24║旋未息，彼物先住，尚不可得者，此合喻也。諸旋者，
X10n0253_p0284c01║指喻中眼目雲舟。彼物者，指水火月岸也。眼目雲
X10n0253_p0284c02║舟，喻前始終生滅等生死垢心。水火月岸，喻圓覺
X10n0253_p0284c03║世尊告金剛藏云：且如世間之人，不肯住自，只要
X10n0253_p0284c04║湛水不搖動，尚不能得。又如定却眼睛，只要搓火
X10n0253_p0284c05║不成輪，尚不能得。又如天上雲，奔流急走不肯住，
X10n0253_p0284c06║只要月不運行，尚不能得。又如江河水上之人，不
X10n0253_p0284c07║肎住船，只要兩岸先住，尚不能得。此皆是世間容
X10n0253_p0284c08║易麤淺不難之法，尚自千難萬難，要他先住，尚不
X10n0253_p0284c09║可得。又豈況凡夫之人，直將無量劫來，始終生滅，
X10n0253_p0284c10║前後有無，聚散起止，種種取捨，分別計度，輪迴生
X10n0253_p0284c11║死垢污之心，求見十方諸佛，廣大不可思議清淨
X10n0253_p0284c12║圓覺境界。如何得不妄見佛之圓覺，不隨汝等妄
X10n0253_p0284c13║心，旋復流轉耶。
X10n0253_p0284c14║是故汝等便生三惑。
X10n0253_p0284c15║未能淨染污之心，復圓覺之性，前之三惑，安得不
X10n0253_p0284c16║生？三惑者，金剛藏之三問是也。
X10n0253_p0284c17║西蜀復庵暉禪師曰：此結指前疑。以是上來所說
X10n0253_p0284c18║因由之故，剛藏等便生三疑：一疑真能生妄，二疑
X10n0253_p0284c19║說妄為真，三疑先真後妄。上來之文且是佛先為
X10n0253_p0284c20║剛藏等標舉建立答問之義，使令息如上之念，即
X10n0253_p0284c21║前疑自亡也。下文將空花一喻通答三疑，金鑛一
X10n0253_p0284c22║喻別答第三疑，牒而縱之，責無窮過也。
X10n0253_p0284c23║四明聰講師曰：善男子至便生三惑。彼物先住者，
X10n0253_p0284c24║諸家釋意不盡。此說小乘生死涅槃，且二乘住真
X10n0253_p0285a01║諦理，此真如鍮，非真金也。又是無明未盡，菩薩直
X10n0253_p0285a02║到等覺，隣真亞聖尚用入重玄之門，倒脩凡事。如
X10n0253_p0285a03║布袋、豐干、寒山、拾得，皆是倒脩凡事。若以四十二
X10n0253_p0285a04║品無明節節破之，彼物亦可節節先住。真既未滿，
X10n0253_p0285a05║故喻尚不可得，況凡夫眾生所見思惑未斷纖毫，
X10n0253_p0285a06║常居迷悶無明業識，如大石壓草，要顯圓覺。今之
X10n0253_p0285a07║善知識者，脚未蹈實地，得少知見，便生上慢，訶佛
X10n0253_p0285a08║罵祖，可謂自作孽也。似此之輩，如稻麻竹葦。彼物
X10n0253_p0285a09║先住者，又是解心虗通，未入品位，亦是菩薩為解
X10n0253_p0285a10║礙。如西竺有一羅漢，遊俗姓家，見教子不利，打罵
X10n0253_p0285a11║不已。尊者大笑，彼云：比丘慈悲為念，見我打子，反貽
X10n0253_p0285a12║笑耶？問曰：汝為何打子？曰：教讀聲明論不利。曰：論
X10n0253_p0285a13║是誰造？曰：古仙人造。仙人在否？曰：不在。既不在，打
X10n0253_p0285a14║之何益？尊者曰：即汝此子，便是仙人，是他所造。曰：
X10n0253_p0285a15║何以教之不利？曰：虗妄。心上發少聰明，都屬虗妄。
X10n0253_p0285a16║如人居暗室，未獲燈光，滿室皆暗。忽獲燈光，室內
X10n0253_p0285a17║蹔明。油盡燈滅，其暗復存。汝豈不聞，昔南海邊有
X10n0253_p0285a18║枯木，五百蝙蝠穴居其中。忽五六人疲宿樹下，時
X10n0253_p0285a19║遇冬寒，拾柴向火。中有一人念阿毗達磨（翻無比法），梵
X10n0253_p0285a20║音深遠，五百蝙蝠諦聽樂聞。忽樹梢煙焰發生，五
X10n0253_p0285a21║百蝙蝠為火閉死。其神生一國土，為五百男子出
X10n0253_p0285a22║家，證阿羅漢。造大毗婆沙論者，即彼五百蝙蝠，貧
X10n0253_p0285a23║道預其一也。學不達性，不破無明，仍落生死，入無
X10n0253_p0285a24║明鄉。昔佛在世，四禪比丘得四禪定，謂證四果。以
X10n0253_p0285b01║自誑故，墮阿鼻獄。學圓覺者，須要深細求善友決
X10n0253_p0285b02║擇，不可自任。
X10n0253_p0285b03║善男子，譬如幻翳妄見空華，幻翳若除，不可說言：此
X10n0253_p0285b04║翳已滅，何時更起一切諸翳？
X10n0253_p0285b05║幻翳既滅，不可說言何時更起者，正答金剛藏所
X10n0253_p0285b06║問，如來何時復生煩惱之說。
X10n0253_p0285b07║何以故？翳、華二法非相待故。
X10n0253_p0285b08║翳非待華而有，華非待翳而生。
X10n0253_p0285b09║西蜀復庵暉禪師曰：幻之一字，若據圭峰疏云：謂
X10n0253_p0285b10║不知華因翳有，妄執華從空生。推此之意，謂譬如
X10n0253_p0285b11║世人眼纔有翳，便見空中有華。法上心若有妄，便
X10n0253_p0285b12║見輪迴。所謂一翳在眼，千華亂空。一妄在心，河沙
X10n0253_p0285b13║生滅。謂眵有患翳，使見空中有華。眵翳若差，空華
X10n0253_p0285b14║即滅。既滅之後，又不可更說此眼翳已除。不知此
X10n0253_p0285b15║去幾時，眼中更生翳耶。譬如人睡起夢覺，又更云：
X10n0253_p0285b16║何妨明夜再夢。今此翳差華亡，眾生即佛，人罕能
X10n0253_p0285b17║知。又徵云：以何義故，不可說此翳更起耶。却為眼
X10n0253_p0285b18║中翳纔差，而空中便無華。此之二法，同時而起，同
X10n0253_p0285b19║時而滅。非是一箇先去，一箇尚在。此相等待，決無
X10n0253_p0285b20║此理。翳喻無明，華喻生死。如眾生若有無明執心，
X10n0253_p0285b21║便見有生死。此心若除，便見無生死。豈可此無明
X10n0253_p0285b22║去後，又有生死者也。所以圭峰云：眾生本自不生，
X10n0253_p0285b23║空華畢竟不起。莫將翳待，莫以迷求。此之謂也。
X10n0253_p0285b24║亦如空華滅於空時，不可說言：虗空何時更起空華？
X10n0253_p0285c01║空華既滅，不可謂何時更起者，正如妄念既空，不
X10n0253_p0285c02║可謂何時更有也。
X10n0253_p0285c03║何以故？空本無華，非起滅故。
X10n0253_p0285c04║空華本無，安有起滅？
X10n0253_p0285c05║西蜀復庵暉禪師曰：前說翳不再起，此說華不再
X10n0253_p0285c06║生，乃是通答前剛藏三疑。謂又如空華在虗空中
X10n0253_p0285c07║滅了，汝等又不可更作此見解。以謂空中此去，幾
X10n0253_p0285c08║時更再起華？徵云：以何因由所以之故，不得言空
X10n0253_p0285c09║華再起耶？為虗空中本自無華，既本不曾有華，必
X10n0253_p0285c10║無華起華滅之理。今法上亦然，十方諸佛成等正
X10n0253_p0285c11║覺之後，豈更再作凡夫？圭峰云：空華既不再起，果
X10n0253_p0285c12║位何得再迷？
X10n0253_p0285c13║生死涅槃，同於起滅。
X10n0253_p0285c14║彼空中華實無起滅，生死、涅槃亦復如是。
X10n0253_p0285c15║妙覺圓照，離於華翳。
X10n0253_p0285c16║證圓覺者，心境兩空，如彼淨目，了無華翳。
X10n0253_p0285c17║西蜀復庵暉禪師曰：此將法合喻云：但是眾生迷
X10n0253_p0285c18║時見有生死，如空華起；悟時見有涅槃，如空華滅。
X10n0253_p0285c19║但是見有凡夫，見有聖人，並是生心動念，即乖法
X10n0253_p0285c20║體，失正念故。殊不知十方諸佛不思議妙覺圓照
X10n0253_p0285c21║之體，本無眼翳之無明，本無空華之生死。所以楞
X10n0253_p0285c22║嚴經云：真淨界中，云何更容他物？憚宗云：去！他家
X10n0253_p0285c23║無如是事。
X10n0253_p0285c24║四明聰講師曰：善男子，一切諸翳，金剛藏以因
X10n0253_p0286a01║難果，以迷難悟。眾生在因也，若本來成佛，是果也。
X10n0253_p0286a02║眾生在因，若便是佛，如花即是果，故有花果同時
X10n0253_p0286a03║之疑。若本是佛，何故復有一切無明？既成佛了，復
X10n0253_p0286a04║作眾生，莫是顛倒。又難眾生：無明既是本有，何因
X10n0253_p0286a05║緣故，如來復說本來成佛？却見眾生即佛，愈加其
X10n0253_p0286a06║惑。本只二疑，為迷真重者，解黏去縛，種種取喻。所
X10n0253_p0286a07║疑只是幻翳與空華二物。楞嚴云：猶如狂華，非從
X10n0253_p0286a08║空來，非從目出。若空來者，既從空來，還從空入。若
X10n0253_p0286a09║有出入，即非虗空。空若非空，自不容其華相起滅。
X10n0253_p0286a10║若目出者，既從目出，還從目入。即此華性從目出
X10n0253_p0286a11║故，當合有見。若有見者，出既華空，旋合見眼。若無
X10n0253_p0286a12║見者，出既翳空，旋當翳眼。究論相狀，無物為空，無
X10n0253_p0286a13║物為華。空華本無，亦非今有。為之空華，乃眼病見
X10n0253_p0286a14║有。欲除空華，須去眼翳。翳既去已，空華自亡。喻意見
X10n0253_p0286a15║生佛者，都是眼翳。眼翳若去，無佛無生。何以故？翳
X10n0253_p0286a16║華二法至離於華翳者。此明翳自眼生，華自空有，
X10n0253_p0286a17║此二各不相知。若二物相對，謂之相待，此二非相
X10n0253_p0286a18║待而有。何以故？華自空生，翳在我眼，即非相待。又
X10n0253_p0286a19║復虗空元本無華，亦非待翳而生，只可於翳上尋
X10n0253_p0286a20║華，不可於空中而取。蓋空本來不曾生花，但愚者迷
X10n0253_p0286a21║自翳之華，取空中華相，如渴鹿見陽焰，謂是水奔
X10n0253_p0286a22║之，終非水也。又只如華滅，不識翳消，復更於華滅
X10n0253_p0286a23║處云：此華滅後，何時更生？向本是愚，今愚復甚，故云
X10n0253_p0286a24║何時更起空華。此翳在眼，但除眼翳，不須問華。但
X10n0253_p0286b01║破無明業盡，佛道現前，圓覺自顯，亦不須問今已
X10n0253_p0286b02║成佛，何時再作眾生，再起無明。華生華滅，自翳中
X10n0253_p0286b03║有，不在虗空。虗空本無華相，亦非起滅。當知凡夫
X10n0253_p0286b04║生死，二乘涅槃，此二同於華翳。若大乘菩薩脩圓頓
X10n0253_p0286b05║行，以性奪脩，名無作行，皆是性惡法門。直指華翳，
X10n0253_p0286b06║生死涅槃，本如來藏，即大圓覺。可謂熱𨫼不留故
X10n0253_p0286b07║蚋足，紅爐豈容片雪存，斯之謂歟？
X10n0253_p0286b08║善男子，當知虗空非是暫有，亦非蹔無，況復如來圓
X10n0253_p0286b09║覺隨順而為虗空平等本性？
X10n0253_p0286b10║虗空歷劫不變，非乍有乍無也。況圓覺本性與虗
X10n0253_p0286b11║空一等，湛然真常，豈有變易？
X10n0253_p0286b12║西蜀復菴暉禪師曰：列子云：天地乃是有形中之
X10n0253_p0286b13║最巨者，空中之細物。此謂萬物雖有形狀，不如天
X10n0253_p0286b14║地之形最大。若以萬物觀之，則天地為大。若以無
X10n0253_p0286b15║邊虗空觀之，則天地未足為大，乃是虗空中之細
X10n0253_p0286b16║物爾。何也？謂虗空又包却天地。據他道，道教所談，止
X10n0253_p0286b17║此而已。今我佛於楞嚴中說，則又不然。經云：空生
X10n0253_p0286b18║大覺中，如海一漚發。謂虛豁無知無覺頑空，生在
X10n0253_p0286b19║十方諸佛廣大靈明圓覺妙性之中，如大海中一
X10n0253_p0286b20║浮漚，或沉或浮相似。大海即喻妙覺，一漚即喻虛
X10n0253_p0286b21║空。是知此說又過於列子之說。故殻法師云：首楞
X10n0253_p0286b22║嚴嘆虛空之水，圓覺嗟法性之寬，比之常談，海形牛
X10n0253_p0286b23║迹。若以尋常列子之說，比於世尊之說。世尊之說，
X10n0253_p0286b24║如海之形，廣大深遠，無窮無盡。列子之說，如牛迹
X10n0253_p0286c01║之狹，其淺有限。謂汝等須知外面頑空，乃是世間
X10n0253_p0286c02║麤淺之法，尚不同空花蹔起蹔滅，蹔去蹔來。何況
X10n0253_p0286c03║諸佛廣大真實常住，隨順圓覺之性，而能與虛空
X10n0253_p0286c04║混同一體，無二無別，平等之性。豈有同凡之迷，同
X10n0253_p0286c05║二乘之悟，如空花起滅耶？此意明覺性無迷無悟，
X10n0253_p0286c06║無染無淨，無去無來，無生無滅，湛然常住，廓爾無
X10n0253_p0286c07║私，裏許無一絲毫許是生滅法。永嘉云：火千世界
X10n0253_p0286c08║海中漚，一切賢聖如電拂。
X10n0253_p0286c09║四明聰講師曰：此言圓覺之性，無起滅，無去來，非
X10n0253_p0286c10║新非故，非迷非悟，非虗非實，亘古今而不遷不變。
X10n0253_p0286c11║雖比虗空，取虗空無邊際義，無窮盡義，即非覺性
X10n0253_p0286c12║與虗空等。楞嚴云：十方虗空生汝心中，猶如片雲
X10n0253_p0286c13║點太清裏。我心者，圓覺妙心也。含裹十方虗空在
X10n0253_p0286c14║圓覺妙心內，豈可言蹔有蹔無耶？凡夫生死曰有，
X10n0253_p0286c15║二乘涅槃曰無。大圓覺性非有非無，非虗非實，所
X10n0253_p0286c16║以不入凡夫生死，不居二乘涅槃。楞嚴又云：淨極
X10n0253_p0286c17║光通達，寂照含虗空。與此大同。故云況復如來圓
X10n0253_p0286c18║覺平等本性而為虗空。要見圓覺之虗空，非今之
X10n0253_p0286c19║虗空。今之虗空屬顯色，非是真空也。
X10n0253_p0286c20║善男子！如銷金鑛，金非銷有。
X10n0253_p0286c21║鑛本是金，因銷而現，非因銷而有；性本是佛，因脩
X10n0253_p0286c22║而悟，非因脩而得。
X10n0253_p0286c23║既已成金不重為鑛，經無窮時金性不壞，不應說言
X10n0253_p0286c24║本非成就，如來圓覺亦復如是。
X10n0253_p0287a01║鑛已成金，永不變壞，不可謂鑛本非真金也。性已
X10n0253_p0287a02║覺悟，永無迷惑，不可謂性本非圓覺也。
X10n0253_p0287a03║西蜀復庵暉禪師曰：此再舉喻也。如人以鑪冶銷
X10n0253_p0287a04║去其鑛鎔出真金，金在鑛中須假鎔出。金既出後，
X10n0253_p0287a05║金性之體本自有之，又不是因銷而後有。若是因
X10n0253_p0287a06║銷方有金者，試將瓦礫土石等銷之，又不見有金，
X10n0253_p0287a07║是知此之金性本自有之。既然成金之後，豈更有
X10n0253_p0287a08║再作鑛之理？假使經無窮之時，此金性應無改變
X10n0253_p0287a09║損壞。楞嚴云：又如金鑛雜於精金，其金一純更不
X10n0253_p0287a10║成雜，到此謂之病去藥除鑛銷金見。若如此之時，
X10n0253_p0287a11║不當說言此之金性本不成就。上就喻說也。如來
X10n0253_p0287a12║圓覺亦復如是，此二句就法合也。意謂十方諸佛
X10n0253_p0287a13║已於三祇脩鍊得成正覺，更不再為凡夫也。然剛
X10n0253_p0287a14║藏前起三疑，世尊遂以前段空華一喻通答三疑，
X10n0253_p0287a15║又以此段金鑛一喻別答第三疑，牒而縱之責無
X10n0253_p0287a16║窮過。所以須將金鑛一喻別答第三疑者，蓋第三
X10n0253_p0287a17║疑疑諸佛成等正覺之後却再作凡夫，此疑過患
X10n0253_p0287a18║甚深，所以別答之。此兩喻如兩服藥相似，脩行人
X10n0253_p0287a19║皆要服之。若世尊但用前空華一喻，即令後代眾
X10n0253_p0287a20║生闡提撥無因果迷悟之相，便成邪見。若但用金
X10n0253_p0287a21║鑛一喻，即令一切眾生本覺性上有染不清淨滯
X10n0253_p0287a22║在脩習，以謂自是凡夫未曾脩行，如何是佛？失真
X10n0253_p0287a23║常理亦成邪見。又前空華一喻，對治太即病不即
X10n0253_p0287a24║不離方處乎中道故也。
X10n0253_p0287b01║四、明聰講師曰：鑛中之金，喻迷中有佛性也。銷成
X10n0253_p0287b02║之金，喻悟中佛體也。此二佛性，體雖二而不二，在
X10n0253_p0287b03║迷此性不迷，在悟此性亦非悟。蓋此性本來不曾
X10n0253_p0287b04║迷悟，故在迷不迷，在悟非悟，故云眾生本來成佛。
X10n0253_p0287b05║眾生雖有佛性，如鑛中金，待銷鑛了出鑪後，方復
X10n0253_p0287b06║本來真佛性也。眾生本佛，法喻甚齊，但眾生是理
X10n0253_p0287b07║成，未是事成，欠緣了二因，莊嚴脩證。在諸佛已成，
X10n0253_p0287b08║如入鑪煅成之金，有脩有證，稱法界成，始覺本覺
X10n0253_p0287b09║一合，無復分張，如出鑪金，故云不重為鑛也。眾生
X10n0253_p0287b10║理雖具，如鑛中金，尚在迷中，謂之在纏如來藏。佛
X10n0253_p0287b11║是離鑛之金，謂之出纏如來藏。二如來藏，體性不
X10n0253_p0287b12║殊，但分迷悟也。眾生在鑛，佛已成金，又喻氷如鑛
X10n0253_p0287b13║中金，金喻氷中水，如湯消氷，氷還成水，不應說言
X10n0253_p0287b14║本非成就，花能成果。若不開花，何由生果？未有不
X10n0253_p0287b15║花之果，不果之花。今取果義莫究，花因既成，果不
X10n0253_p0287b16║重花，如來圓覺亦復如是。
X10n0253_p0287b17║善男子！一切如來妙圓覺心，本無菩提及與涅槃，亦
X10n0253_p0287b18║無成佛及不成佛。
X10n0253_p0287b19║圓覺性中，萬法空寂，菩提涅槃等，皆是假名。
X10n0253_p0287b20║無妄輪迴及非輪迴。
X10n0253_p0287b21║妄入輪迴及出輪迴，圓覺性中都無此事。
X10n0253_p0287b22║西蜀復庵暉禪師曰：妙則染而不染，圓者離相，覺
X10n0253_p0287b23║者不空，心者常住真實之心。何謂染而不染？此圓
X10n0253_p0287b24║覺性，若在佛界之時，即全同諸佛，而圓覺之性不
X10n0253_p0287c01║是佛。若在菩薩界時，即全同菩薩，而圓覺之性不
X10n0253_p0287c02║是菩薩。乃至若是聲聞、緣覺、天、人、地獄、餓鬼、畜生，
X10n0253_p0287c03║即全同天、人、餓鬼、畜生等，而此圓覺性非聲聞、畜
X10n0253_p0287c04║生等。此謂染而不染。何謂之圓者離相？謂此圓覺
X10n0253_p0287c05║體上，非青黃赤白、陰陽高下、長短方圓、邪正等相。
X10n0253_p0287c06║此之謂離相。何謂之覺者不空？謂此圓覺性，不是
X10n0253_p0287c07║無知無覺，虗豁斷滅，頑空而裏許，有大智慧光明
X10n0253_p0287c08║義、徧照法界義、真實識知義、清淨不變義、常樂我
X10n0253_p0287c09║淨義。具足如是，過於？河沙無量無邊功德，一時滿
X10n0253_p0287c10║足。此謂之不空也。心者，無像無名，無依無住。細入
X10n0253_p0287c11║無間之中，而不可言其小大。包乾象之外，亦不可
X10n0253_p0287c12║語其寬。處聖稱真，在凡號俗。如金作器，隨器得名。
X10n0253_p0287c13║在指曰鐶，飾臂曰釧。不可以智知，不可以識識。此
X10n0253_p0287c14║謂之心也。此是先標十方如來圓覺妙心為宗，下
X10n0253_p0287c15║方拂迹也。本無菩提及與涅槃者，謂因地轉煩惱，
X10n0253_p0287c16║果上證菩提；因地轉生死，果上證涅槃。此是二轉。
X10n0253_p0287c17║依號此名，皆是因妄而得，而圓覺中本無此事。又
X10n0253_p0287c18║成佛不成佛，輪迴非輪迴，兩對四隻，皆是對待之
X10n0253_p0287c19║法。而覺性之中，亦都無此。若存少見，則迷圓覺。華
X10n0253_p0287c20║嚴云：於法若有見，此則未為見。若無有見者，如是
X10n0253_p0287c21║乃見佛。圭峯云：靈靈自覺元無物，擾擾他緣盡是
X10n0253_p0287c22║空。
X10n0253_p0287c23║四明聰講師曰：楞嚴中富樓那以生滅難如來藏
X10n0253_p0287c24║云：清淨本然，云何忽生山河大地？與此金剛藏疑
X10n0253_p0288a01║眾生本來成佛，何故復有無明一同如來？答云：一
X10n0253_p0288a02║切世界始終生滅，若常住真心，自所證法則無生
X10n0253_p0288a03║無滅。故彼經云：我以妙明不生不滅含如來藏，而
X10n0253_p0288a04║如來藏唯妙覺明圓照法界。是故於中一為無量、
X10n0253_p0288a05║無量為一，小中現大、大中現小，不動道場遍十方
X10n0253_p0288a06║界，身含十方無盡虗空，於一毫端現寶王剎，坐微
X10n0253_p0288a07║塵裏轉大法輪，滅塵合覺，故發真如妙覺明性。而
X10n0253_p0288a08║如來藏本妙圓心不生不滅，即斯之義。今云本無
X10n0253_p0288a09║菩提及與涅槃，義理一貫。岳師云：當知用雖萬變，
X10n0253_p0288a10║體實無渝。是由天動星迴，辰極鎮居其所；璇璣輪
X10n0253_p0288a11║轉，衡軸常執其中。能知此者，則知本無菩提涅槃、
X10n0253_p0288a12║成與不成、輪迴及非輪迴，皆歸如來大圓覺海。
X10n0253_p0288a13║善男子，但諸聲聞所圓境界，身心語言皆悉斷滅，終
X10n0253_p0288a14║不能至彼之親證所現涅槃。
X10n0253_p0288a15║聲聞者，聞聲教而悟者也。所圓境界者，所悟境界
X10n0253_p0288a16║也。以彼所悟境界，雖灰身滅智，亦不能造佛寂滅
X10n0253_p0288a17║之妙。
X10n0253_p0288a18║西蜀復庵暉禪師曰：聲聞之人皆於鹿野苑請佛
X10n0253_p0288a19║三轉法輪，聞聲悟道，故曰聲聞。三轉法輪者，初曰
X10n0253_p0288a20║示轉，二曰勸轉，三曰證轉。初示轉者，佛告云：此是
X10n0253_p0288a21║苦，此是集，此是滅，此是道。次勸轉者，此是苦，汝應
X10n0253_p0288a22║知；此是集，汝應斷；此是滅，汝應證；此是道，汝應脩。
X10n0253_p0288a23║次證轉者，此是苦，我已知；此是集，我已斷；此是滅，
X10n0253_p0288a24║我已證；此是道，我已脩。此謂之三轉法輪也。此聲
X10n0253_p0288b01║聞之人於音聲中而得開解，聞佛宣說苦集滅道
X10n0253_p0288b02║四諦法門，於是悟道。今且將此比較，謂聲聞圓脩
X10n0253_p0288b03║有餘涅槃并無餘涅槃之境界，不執四大五蘊妄
X10n0253_p0288b04║身并六塵緣影妄心，一切所有為言句皆悉斷滅，
X10n0253_p0288b05║無執著之心一向沉空滯寂灰身滅智，如此脩行
X10n0253_p0288b06║尚不能造到聲聞親證所現有餘涅槃并無餘涅
X10n0253_p0288b07║槃也。有一種聲聞人作如是言：我梵行已立，所作
X10n0253_p0288b08║已辦，不受後有，已出三界，已無生死，不妨留此身
X10n0253_p0288b09║飛行自在，與一切眾生供養。此謂之證有餘涅槃。
X10n0253_p0288b10║所以肇云：餘緣不盡，餘迹不泯，業報猶魂，聖智尚
X10n0253_p0288b11║存。又有一種聲聞人，作如是言：我梵行已立，所作
X10n0253_p0288b12║已辦，不受後有，已出三界，已無生死，安用此身？於
X10n0253_p0288b13║是自放三昧火，焚之歸無。此謂之證無餘涅槃。所
X10n0253_p0288b14║以肇云：夫聖人灰身滅智，掃形絕慮，內無機照之
X10n0253_p0288b15║勤，外息大患之本，超然與群有永分，渾爾與太虗
X10n0253_p0288b16║同體，冥冥長往，莫知所之。問：既是聲聞人，身心語
X10n0253_p0288b17║言皆悉斷滅，何故楞嚴經云：如何三有眾生及出
X10n0253_p0288b18║世間聲聞、緣覺，以所知心測度如來無上菩提，用
X10n0253_p0288b19║世語言入佛知見耶？答：二經意同，但語別爾。蓋二
X10n0253_p0288b20║乘人於今經中斷滅所知之心，尚不能證自己之
X10n0253_p0288b21║道，豈況楞嚴經中許有所知，用世語言入佛知見，
X10n0253_p0288b22║愈不許也。
X10n0253_p0288b23║何況能以有思惟心，測度如來圓覺境界。
X10n0253_p0288b24║西蜀復庵暉禪師曰，前證我空之理，及證我空之
X10n0253_p0288c01║智，是聲聞小乘人，如此加功練行，忘情泯迹，脩行
X10n0253_p0288c02║尚未能到，豈況凡夫之人。直用前始終生滅，前後
X10n0253_p0288c03║有無，聚散起止，種種取捨，未出輪迴，思惟分別，計
X10n0253_p0288c04║度識心，便要擬測度量十方諸佛廣大圓覺清淨
X10n0253_p0288c05║不思議界中，湛然常住，廓爾無私，亘古亘今，不生
X10n0253_p0288c06║不滅，豈可以凡心測度也。若根身器界種子，許第
X10n0253_p0288c07║八識緣。若有漏無漏二法及四我，許第七識緣。若
X10n0253_p0288c08║三性通內外一切差別之法，許第六識緣。若色聲
X10n0253_p0288c09║香味觸，許前五識緣。此圓覺不可思議。若以思惟
X10n0253_p0288c10║心學法者，譬如幻刀斫石，若霧染空相似，終不能
X10n0253_p0288c11║得。所以圭峯云，百僚尚畏宰相，百姓豈親天子。百
X10n0253_p0288c12║僚者，喻聲聞。宰相者，喻所現涅槃。百姓者，喻凡夫
X10n0253_p0288c13║思惟妄心。天子者，喻如來圓覺也。古云，自古上聖
X10n0253_p0288c14║猶未到，造次凡流那得知。此二段文，謂之舉聲聞
X10n0253_p0288c15║之勝，彰凡夫之劣。凡事莫不勝從劣顯，順由逆彰
X10n0253_p0288c16║也。
X10n0253_p0288c17║四、明聰講師曰：善男子，但諸聲聞至圓覺境界，此
X10n0253_p0288c18║一節經意，只緣金剛藏本論圓覺妙心、大圓鏡智，
X10n0253_p0288c19║本無生滅前後有無。因聞上文眾生本來成佛，興
X10n0253_p0288c20║起問端，以生滅心法難圓覺不生滅法，吾佛欲打
X10n0253_p0288c21║成一片生滅及不生滅。凡夫諸佛，生死涅槃，地獄
X10n0253_p0288c22║天堂，皆歸第一義諦。空如來藏，於非相上滿足菩
X10n0253_p0288c23║提。空澄雲淨，花咲鳥啼，盡是正法眼藏，涅槃妙心。
X10n0253_p0288c24║如是則金剛之所疑，富樓那之所惑，亦並不離見
X10n0253_p0289a01║色聞聲。若以色見我，以音聲求我，則行邪道。只為
X10n0253_p0289a02║聲色乃口齒之間，無非生滅，如何可極如來圓覺
X10n0253_p0289a03║境界？圓覺雖不屬見聞覺如，亦不離見聞覺知。故
X10n0253_p0289a04║云：不可以有思惟心而測度之，亦不可以無思惟
X10n0253_p0289a05║心而得之。故今文斥聲聞、緣覺所圓境界，只局在
X10n0253_p0289a06║身心。經言：不出斷滅之見。肇云：小聖灰身滅智，掃
X10n0253_p0289a07║形絕慮，內無機照之勤，外息大患之本，超然與羣
X10n0253_p0289a08║有永別，渾爾與太虗同體，冥冥長往，莫知所之。楞
X10n0253_p0289a09║經云：三、有眾生及聲聞、緣覺，以所知心測度如來
X10n0253_p0289a10║無上菩提，用世語言入佛知見。
X10n0253_p0289a11║如取螢火燒須彌山，終不能著。
X10n0253_p0289a12║灰身滅智，莫造佛地，況以妄心測度佛境？譬如須
X10n0253_p0289a13║彌至高至大，豈可以螢火燒之乎？
X10n0253_p0289a14║以輪迴心生輪迴見，入於如來大寂滅海，終不能至。
X10n0253_p0289a15║以此妄心，生此妄見，入佛寂滅，終不能到。寂滅之
X10n0253_p0289a16║義，廣大深妙，故以海喻。
X10n0253_p0289a17║西蜀復庵暉禪師曰：螢火即凡夫思惟妄心。須彌
X10n0253_p0289a18║山亦云妙高峯，此喻圓覺。然此山出水八萬四千
X10n0253_p0289a19║逾繕那，入水八萬四千逾繕那，又安可用不真之
X10n0253_p0289a20║火而擬燎者哉？經云：如人聚集於螢火，欲燒四寶
X10n0253_p0289a21║大峯巒，縱使勤勞經累劫，豈能損著一毛端？楞嚴
X10n0253_p0289a22║經云：阿難，汝今云何於中措心？以諸世間戲論名
X10n0253_p0289a23║相而得分別。如以手掌撮摩虗空，祇益自勞，虗空
X10n0253_p0289a24║云何隨汝執捉？次文法合可見，但寂滅喻圓覺境
X10n0253_p0289b01║界也。
X10n0253_p0289b02║是故我說一切菩薩及末世眾生，先斷無始輪迴根
X10n0253_p0289b03║本。
X10n0253_p0289b04║佛謂妄念為輪迴本，一切眾生當先斷念。
X10n0253_p0289b05║西蜀復庵暉禪師曰：此勸止息思惟妄心。根即舉
X10n0253_p0289b06║喻，喻如樹根也。本即舉法，愛為本也。古云：伐樹不
X10n0253_p0289b07║盡根，數數更生樹。斷愛愛不盡，數數得生苦。
X10n0253_p0289b08║四、明聰講師曰：螢火譬小聖之智。聲聞、緣覺，約惑
X10n0253_p0289b09║斷見思，初證真諦理。小乘涅槃所見佛，只丈六之
X10n0253_p0289b10║身，窮盡八萬大劫。若望極聖之智，不啻螢火。況螢
X10n0253_p0289b11║光非火，是光尚不能照身，又安能燒物？須彌之大，
X10n0253_p0289b12║螢光之小，難能可知也。小聖雖斷分段生死，更有
X10n0253_p0289b13║變易生死，亦是輪迴心。以生滅輪迴心，終不能至
X10n0253_p0289b14║如來寂滅海。等覺後心，四十二品無明斷盡，入妙
X10n0253_p0289b15║覺位，如十五夜月，更無斜光。大覺之智，智極於斯。
X10n0253_p0289b16║無始輪迴根本者，始必對終。無明終者，終盡也。至
X10n0253_p0289b17║此妙覺根本無明盡矣，永無生死，遍法界，證一切
X10n0253_p0289b18║清淨。故云：三賢十聖住果報，唯佛一人居淨土。
X10n0253_p0289b19║善男子！有作思惟：從有心起，皆是六塵妄想緣氣，非
X10n0253_p0289b20║實心體已如空華。用此思惟辯於佛境，猶如空華復
X10n0253_p0289b21║結空果，展轉妄想無有是處。
X10n0253_p0289b22║六塵者，色聲香味觸法也。緣氣者，虗妄色心，從緣
X10n0253_p0289b23║而現者也。此心已如空華，本不曾有。況以此心辨
X10n0253_p0289b24║別圓覺，何異望空華之結實也。
X10n0253_p0289c01║西蜀復庵暉禪師曰：有作思惟者，即再顯前始終
X10n0253_p0289c02║生滅，前後有無，聚散起止，種種取捨，思惟計度之
X10n0253_p0289c03║心。此心從第六意識上起。問：何故有此識心耶？答：
X10n0253_p0289c04║為因有色聲香味觸法六塵之法，遂牽引起中間
X10n0253_p0289c05║能攀緣分別之心。此心乃是真心上起一分緣慮
X10n0253_p0289c06║影像。妄心如水上之泡，如鏡中像，如空中之華。此
X10n0253_p0289c07║心常與真心氣分契合。所以楞嚴會上，慶喜執心
X10n0253_p0289c08║而無據，直得七處茫然。此並不是真實之心體，一
X10n0253_p0289c09║似空中之華。且空中華是實是虗耶？只此自是一
X10n0253_p0289c10║重妄想。而脩行之者，又不知覺悟，却用此思惟妄
X10n0253_p0289c11║心，要求辨別明了十方諸佛廣大圓覺不思議境
X10n0253_p0289c12║界，却是兩重妄想。如見空華，已是不是，又見結果，
X10n0253_p0289c13║又是一重妄想。如此展轉相依，一時錯了，有甚是
X10n0253_p0289c14║處？所以楞嚴經云：汝等皆是迷中倍人。又云：觀相
X10n0253_p0289c15║無妄，無可指陳，猶邀空華，復結空果。誠哉是言，得
X10n0253_p0289c16║不銘心者哉！
X10n0253_p0289c17║四明聰講師曰：法華云：是法非思量分別之所能
X10n0253_p0289c18║解。有思惟心，即是分別心也。分別心，即六塵緣影。
X10n0253_p0289c19║阿難認之為心，佛咄叱之：此非汝心，此是法塵分
X10n0253_p0289c20║別影事。如此心病，只在一有字。不合存有心，便落
X10n0253_p0289c21║思惟；若無心，即無思惟。行法云：觀心無心，法不住
X10n0253_p0289c22║法。又云：我心自空，罪福無主。起信云：離念相者，等
X10n0253_p0289c23║虗空界，無所不徧。法界一相，即是如來平等法身。
X10n0253_p0289c24║空得盡處，方曰離念。非如木石之無心，頑然之無
X10n0253_p0290a01║性。須知現前心識，更不須改變，別有新識心為離
X10n0253_p0290a02║念。但於日用中，無我、無人、無眾生、無壽者，四見既
X10n0253_p0290a03║無，五蘊消落，四大不拘，將誰緣六塵影？凡有一毫
X10n0253_p0290a04║之相，皆是虗妄。若見非相，即見如來。非相者，非凡
X10n0253_p0290a05║夫生死相，非聲聞涅槃相，非有非無相，是名實相。
X10n0253_p0290a06║到此魔界如、佛界如，一如無二如。如此空華空果，
X10n0253_p0290a07║皆歸佛果；有性無性，齊成佛道。古人云：
X10n0253_p0290a08║江谷春風吹不起，鷓鴣啼在深花裏。
X10n0253_p0290a09║三級浪高魚化龍，癡人猶戽野塘水。
X10n0253_p0290a10║善男子，虗妄浮心多諸巧見，不能成就圓覺方便。
X10n0253_p0290a11║妄心巧見，障圓覺故。
X10n0253_p0290a12║西蜀復庵暉禪師曰：此指金剛藏前三疑，皆是無
X10n0253_p0290a13║量劫來熏習顛倒，病想分別，虗浮不實，特地生出
X10n0253_p0290a14║巧偽之見，終不得斷障遣疑，證入成就十方諸佛
X10n0253_p0290a15║廣大圓覺方便之法門也。
X10n0253_p0290a16║如是分別，非為正問。
X10n0253_p0290a17║前之三問：佛始曰善哉者，美其起教；終曰非正者，
X10n0253_p0290a18║顯其實理。
X10n0253_p0290a19║西蜀復庵暉禪師曰：此結三疑，謂於佛法中不是
X10n0253_p0290a20║真正當理之問也。
X10n0253_p0290a21║四明聰講師曰：即今見前日用念起者，此是虗妄
X10n0253_p0290a22║浮心。此念不實，為之浮心；橫生是非，為之巧見。一
X10n0253_p0290a23║念嗔心起，百萬障門開；一念菩提心，佛道即可成。
X10n0253_p0290a24║十善菩薩發大心，長別三界苦輪海。龍女，一念善
X10n0253_p0290b01║心相應，心純是法，女便為男，凡即成聖，往南方成
X10n0253_p0290b02║佛善里；惡心謗佛見，生身陷地獄。古之所謂天堂
X10n0253_p0290b03║地獄門相對，只在人心一念中。若起顛倒心，生於
X10n0253_p0290b04║巧見，終不能成圓覺。盖圓覺如美玉，瑕不能染；圓
X10n0253_p0290b05║覺清淨，穢不能入；圓覺真實，虗妄不入。又須知圓
X10n0253_p0290b06║覺之性，即三千具德之生，亦包藏一切善惡。楞嚴
X10n0253_p0290b07║云：即如來藏，元明心妙。即心即空，即地即水，即風
X10n0253_p0290b08║即大；即眼即耳鼻舌身意，即色聲香味觸法，即眼
X10n0253_p0290b09║識界如是乃至即意識界，即明無明明無明盡，如
X10n0253_p0290b10║是乃至即老即死即老死盡，即苦即集即滅即道，
X10n0253_p0290b11║即智即得即檀那即尸羅，如是乃至即常即樂即
X10n0253_p0290b12║我即淨，以是俱即世出世間，即如來藏妙明心元，
X10n0253_p0290b13║離即離非是即非即，如何以所知心測度如來無
X10n0253_p0290b14║上菩提，用世間語言入佛知見？譬如琴瑟箜篌琵
X10n0253_p0290b15║琶，雖有妙音，若非妙指終不能發。汝與眾生亦復
X10n0253_p0290b16║如是，寶覺真心各各圓滿，如我按指海印發光。汝
X10n0253_p0290b17║暫舉心塵寂先起，不能成就圓覺方便者，說著圓
X10n0253_p0290b18║覺亦是方便。一大藏教皆方便門，所以法華經謂
X10n0253_p0290b19║之開方便門示真實相。且道如何是諸法實相？古
X10n0253_p0290b20║人誦法華偈，至諸法從本來，常自寂滅相，忽然發
X10n0253_p0290b21║悟，有云：春暖百花紅，鷓鴣啼柳上。非為正問，正是
X10n0253_p0290b22║結斥。
X10n0253_p0290b23║爾時，世尊欲重宣此義，而說偈言：
X10n0253_p0290b24║金剛藏當知，如來寂滅性，未曾有終始，
X10n0253_p0290c01║若以輪迴心，思惟即旋復，但至輪迴際。
X10n0253_p0290c02║不能入佛海。譬如銷金鑛，金非銷故有，
X10n0253_p0290c03║雖復本來金，終以銷成就。一成真金體。
X10n0253_p0290c04║不復重為鑛。生死與涅槃，凡夫及諸佛，
X10n0253_p0290c05║同為空華相。思惟猶幻化，何況詰虗妄。
X10n0253_p0290c06║若能了此心，然後求圓覺。
X10n0253_p0290c07║西蜀復庵暉禪師曰：偈云：譬如銷金鑛，金非銷故
X10n0253_p0290c08║有。此二句說本有之法，對治有脩執。雖復本來金，
X10n0253_p0290c09║終以銷成就。此二句對治無脩執。思惟猶幻化，此
X10n0253_p0290c10║頌長行中有作思惟，從有心起至已如空華。何況
X10n0253_p0290c11║詰虗妄，此頌用此思惟辨於佛境，謂前思惟之心
X10n0253_p0290c12║自是虗妄幻化，豈況又將此虗妄之心詰辨分別
X10n0253_p0290c13║圓覺境界，如是分別展轉不是者也。
X10n0253_p0290c14║四明聰講師曰：長行中已是窮理盡性，至重頌如
X10n0253_p0290c15║析竹，皆迎刃而解，不復雪上加霜。且夫金剛藏是
X10n0253_p0290c16║夢中人，釋迦老子又於夢中說夢，忽被無心道人
X10n0253_p0290c17║一時驚破其夢，元來總是如幻三昧夢中佛事。
X10n0253_p0290c18║唐圭峰定慧禪師宗密，頌金剛藏菩薩章曰：
X10n0253_p0290c19║金剛執難聖凡身，本悟緣何有妄因。
X10n0253_p0290c20║三問連環分別見，諸門開喻性元真。
X10n0253_p0290c21║空華起滅元由妄，金鑛銷融水絕塵。
X10n0253_p0290c22║若要測量圓覺海，入思惟地倍沉淪。
X10n0253_p0290c23║
X10n0253_p0290c24║金剛藏菩薩章終四