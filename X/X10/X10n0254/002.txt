X10n0254_p0388b08║
X10n0254_p0388b09║
X10n0254_p0388b10║
X10n0254_p0388b11║大方廣圓覺修多羅了義經心鏡卷第二
X10n0254_p0388b12║前住台州赤城山崇善教寺釋智聰述
X10n0254_p0388b13║○普眼菩薩章
X10n0254_p0388b14║蓋聞菩提之為極，神妙寂通，圓智湛照，道絕形識
X10n0254_p0388b15║之封，理畢生滅之境。眾生無始之病，起自四大、五
X10n0254_p0388b16║蘊、六根，喻如人之兩足，有足則能行，無足則不能
X10n0254_p0388b17║動。是以聖人有以見動足以喪志，舉足以失方，於
X10n0254_p0388b18║是止而觀之，靜而明之，使其動而能靜，靜而能明。
X10n0254_p0388b19║普明觀眾生動而未靜，欲息空花之病足，廣說如
X10n0254_p0388b20║幻之法門，故有此章之來意也。
X10n0254_p0388b21║於是普眼菩薩在大眾中（至）長跪叉手而白佛言：
X10n0254_p0388b22║請法式儀例如前釋（次正請）。
X10n0254_p0388b23║大悲世尊願為此會（至）演說菩薩修行漸次。
X10n0254_p0388b24║此位菩薩因聞幻化空花如幻三昧，雖聞未知如
X10n0254_p0388c01║何思惟，雖思未知如何修行，雖修未知如何取證，
X10n0254_p0388c02║故特啟問。如來思惟修證之法，依經本有六問，攝
X10n0254_p0388c03║六歸二，且存二問。經曰：云何思惟？云何住持？立二
X10n0254_p0388c04║云何見？止是二問。諸宗立說不同，唯慈室云：兩番
X10n0254_p0388c05║云何？顯是正請也。但思惟必藉方便，住持必攝開
X10n0254_p0388c06║悟，故今列二正問，以兼修行漸次，并假設方便開
X10n0254_p0388c07║悟也。
X10n0254_p0388c08║云何思惟？云何住持？
X10n0254_p0388c09║十六、觀經韋提希夫人請修淨業，亦有二問，與此
X10n0254_p0388c10║大同。彼云：教我思惟，教我正受。正受、住持，名異體
X10n0254_p0388c11║同。但觀經云正受，即三昧，非今住院之住持。此云
X10n0254_p0388c12║住持，即秘密藏住如幻三昧。經云：入理般若名為
X10n0254_p0388c13║住。今問思惟修習，亦是正心行處也。佛因韋提希
X10n0254_p0388c14║問，答以三種淨業，即孝養父母，行世仁慈，受持三
X10n0254_p0388c15║歸，具足眾戒。此經思惟修習，豈越於此三業？彼云
X10n0254_p0388c16║教我正受，佛答以十六妙觀，觀即住三昧也。經云：
X10n0254_p0388c17║諸佛如來以法界身入眾生心想中，是心作佛，是
X10n0254_p0388c18║心是佛，諸佛正徧知海從心想生。今之云住持，豈
X10n0254_p0388c19║離法界身？此經能證者，雖作止任滅，亦是觀經是
X10n0254_p0388c20║心作佛，是心是佛。心作心是，即與向下作止任滅
X10n0254_p0388c21║義意不迷。金剛亦云：應云何住？云何降伏其心？今
X10n0254_p0388c22║云住，即住理。二乘住真諦，菩薩住俗諦，佛住中道
X10n0254_p0388c23║第一義諦，亦與諸佛住處名常寂光。寂光即三德
X10n0254_p0388c24║也，豈非三德秘藏也？又經云：以大圓覺為伽藍，安
X10n0254_p0389a01║住平等性智。豈作世間伽藍解會也？
X10n0254_p0389a02║眾生未悟，作何方便普令開悟？
X10n0254_p0389a03║未悟，即是未聞思修人，未入三昧正心行處人，更
X10n0254_p0389a04║作方便，曲巧善權，此是再三勤懇之意。（次為迷真重難開悟
X10n0254_p0389a05║人再請。）
X10n0254_p0389a06║世尊！若彼眾生無正方便（至）如是三請終而復始。
X10n0254_p0389a07║正方便，法華謂之秘妙方便。十六觀經有異方便，
X10n0254_p0389a08║即是如來善權誘引之辭，通謂之方便。蓋佛本無
X10n0254_p0389a09║身無說，亦無眾生，亦無成佛不成佛。一真法界，實
X10n0254_p0389a10║相理地。祇為眾生迷真逐妄之久，不能覺悟，剛強
X10n0254_p0389a11║難化。諸佛慈悲心切，假說方便，立圓覺名。圓無自
X10n0254_p0389a12║性，人人本具。此圓覺即佛知佛見。法華謂開佛知
X10n0254_p0389a13║見，可謂一潮以通百浦也。（次誡其所聽。）
X10n0254_p0389a14║爾時，世尊告普眼菩薩言（至）默然而聽（下答起行方便）。
X10n0254_p0389a15║善男子！彼新學菩薩（至）應當正憶念遠離諸幻。
X10n0254_p0389a16║正念者，即正心行處三昧也。諸家解不同，多以無
X10n0254_p0389a17║念為正念。今謂未然。若論本來無念，何用正之？只
X10n0254_p0389a18║緣見今有念，其念虗妄不正，必須以正正之。如世
X10n0254_p0389a19║人屋，屋若不邪，何正之有？正之必為邪也。眾生無
X10n0254_p0389a20║始妄心，六塵緣影。此妄邪念，念念是病。聖人假設
X10n0254_p0389a21║法藥，以正關邪，其邪必正。如來淨圓覺心，本無邪
X10n0254_p0389a22║正。只為不守正性，為邪妄熏動。正隨妄轉，水逐波
X10n0254_p0389a23║流。假說方便為筏，以八正為船，度難度者。其念若
X10n0254_p0389a24║正，五蘊空花，六根重病，任運自離。故云遠離諸幻。
X10n0254_p0389b01║但知離幻，方未知幻藥實用。故後具出方藥。（初修習定）
X10n0254_p0389b02║先依如來奢摩他行。
X10n0254_p0389b03║圓覺體寂，因元靜乃稱止；本覺虗照，由常明故曰
X10n0254_p0389b04║觀。妄風俄動，假妙奢摩他而止之；心珠久昏，須毗
X10n0254_p0389b05║婆舍那而觀之。散即止，昏即朗。非此法藥，覺性何
X10n0254_p0389b06║由可顯？奢摩他，此云止。涅槃名為能滅，能滅一切
X10n0254_p0389b07║煩惱。又云能調，能調諸根惡不善故。又云寂靜，能
X10n0254_p0389b08║令三業成寂靜故。又云遠離，離眾生五欲故。又云
X10n0254_p0389b09║能淨，能清貪欲、嗔恚、愚癡三濁惡法故。以是義故，
X10n0254_p0389b10║名止為定。毗婆舍那，此云觀。涅槃名為正見，又名
X10n0254_p0389b11║了見，曰能見，曰徧見，曰次第見，曰別見，慧之總名
X10n0254_p0389b12║也。優畢叉，此云止觀平等。涅槃名為平等，又名不
X10n0254_p0389b13║諍。永嘉云：奢摩他曰寂而常照，毗婆舍那曰照而
X10n0254_p0389b14║常寂。優畢叉，非照非寂。奢摩他名出楞嚴、圓覺，如
X10n0254_p0389b15║前所引三名出涅槃也。天台出時，楞嚴、圓覺未至。
X10n0254_p0389b16║後智者自影傍三觀，立三止名：體真止（即奢摩佗），方便
X10n0254_p0389b17║隨緣止（即三摩鉢提），息二邊分別止（即禪那），亦曰定。此經
X10n0254_p0389b18║為之二十五定輪。今依如來因地法行，須明深觀。
X10n0254_p0389b19║又觀即是境。天台云：對觀名境，對止名諦。其實三
X10n0254_p0389b20║止三觀，名異體同。如水與氷，氷名為止，水名為觀。
X10n0254_p0389b21║水性雖流，觀也；結而為氷，止也。今先依奢摩他行，
X10n0254_p0389b22║此用三止，止其虗妄流動之心，息其攀緣。一念若
X10n0254_p0389b23║止已，即止即觀，照此幻心，自然消落。幻心離念，一
X10n0254_p0389b24║切精神，動靜不移，憶忘如一。因地修行，想見其為
X10n0254_p0389c01║人也（次令持戒）。
X10n0254_p0389c02║堅持禁戒。
X10n0254_p0389c03║夫持戒者，精潔如氷壺玉井，立志如節操嚴霜，秋
X10n0254_p0389c04║毫無犯，方曰堅持。戒品有三：一名毗尼（又名毗奈耶，此翻為
X10n0254_p0389c05║律，毗尼與律言不並立），二名尸羅（此翻為戒，即六度中一也），三名波羅提
X10n0254_p0389c06║木叉（此云處處解脫，亦云別別解脫）。天台戒疏云：戒乃運善之初
X10n0254_p0389c07║章，却惡之前陣，亦謂之善生符、不死藥。據理先受
X10n0254_p0389c08║三歸，次受五戒。此三歸、五戒，大小乘為發行之初，
X10n0254_p0389c09║修觀之始。龍樹云：念佛如醫王，念法如服藥，念僧
X10n0254_p0389c10║如看病人，念戒如藥禁忌。故三歸之後，方明諸戒
X10n0254_p0389c11║也。佛初出世，未轉法輪，先為白衣波離提謂二人
X10n0254_p0389c12║受三歸，次受五戒。若在家佛弟子破此五戒者，則
X10n0254_p0389c13║非清信士女。經云：五戒者，天下之大禁忌。若犯五
X10n0254_p0389c14║戒，在天則違五星，在地則違五嶽，在方則違五帝，
X10n0254_p0389c15║在身則違五臟，如是世間違犯無量。若約出世間
X10n0254_p0389c16║犯五戒者，則破五分法身、一切佛法。所以者何？五
X10n0254_p0389c17║戒，一切大小尸羅根本。若犯此五戒，則不得更受
X10n0254_p0389c18║大小乘戒也。此五通名戒者，以防止為義，能防惡
X10n0254_p0389c19║律儀無作之非，止三業所起之惡。此出天台法界
X10n0254_p0389c20║次第。今時道俗雖云持戒，豈知有大小乘律儀之
X10n0254_p0389c21║殊？今依大智律師資持事鈔，出小乘僧尼所受五
X10n0254_p0389c22║篇七聚名目。五篇者：一、波羅夷（義翻極惡，三意：一者退沒，由犯此戒，
X10n0254_p0389c23║道果無分故；二者不共住，不得二種僧中共住故；三者墮落，捨此身已，墮阿鼻故。四分云：譬如頭斷，不可
X10n0254_p0389c24║復起。若犯此法，非比丘），二、僧伽婆尸沙（善見律云：僧伽為僧，婆者為初，謂僧前與
X10n0254_p0390a01║覆藏羯摩也。尸沙者云殘，謂末後與出罪羯摩也。若犯此罪，僧作法除故。又毗尼母云：僧殘，如人為他所
X10n0254_p0390a02║斫殘，唯有咽喉，故名為殘，理宜速救故），三、偷蘭遮（善見云：偷蘭名大遮，障善道，後必墮
X10n0254_p0390a03║惡道。體是鄙穢，從不善體立名），四、波逸提（義翻為墮。十誦律云：墮在燒煑覆障地獄。八熟
X10n0254_p0390a04║為燒煑，八寒黑暗為覆障。貪慢心強，制捨入僧，故名尼薩耆。尼翻為盡，薩耆為捨。）五波羅
X10n0254_p0390a05║提提舍尼。（義翻向彼悔，從對治境。僧祇云：此罪應發露也。）如上五篇，更加
X10n0254_p0390a06║六突吉羅為六聚。（突者，惡也。吉羅者，作也。四分云：應當學胡僧，翻守戒。此罪微細，
X10n0254_p0390a07║持之極難，故隨學隨守以立名。）若云七聚者，分突吉羅為二聚：身
X10n0254_p0390a08║名惡作，口名惡說。分身口為二聚，故云五篇七聚。
X10n0254_p0390a09║智論云：禁戒為性，剃髮染衣為相，氷潔其心，玉潤
X10n0254_p0390a10║其德，如前戒品。僧尼所受之法，不通俗人。僧則二
X10n0254_p0390a11║百五十，尼則五百，並五篇七聚。持之無犯，證阿羅
X10n0254_p0390a12║漢，後出大乘。菩薩律儀，通道俗七眾人受。大乘三
X10n0254_p0390a13║聚戒者：一、攝律儀戒，二、攝善法戒，三、攝眾生戒。（亦云
X10n0254_p0390a14║饒益有情戒。）知則斷惡，修善度生。梵網云：戒如明日月，
X10n0254_p0390a15║亦如纓絡珠，微塵菩薩眾，由是成正覺。又云：誦我
X10n0254_p0390a16║本師戒，甘露門則開。當知修圓覺者，先依如來奢
X10n0254_p0390a17║摩他，定其志，攝其心。次依毗尼軌則身心，然後身
X10n0254_p0390a18║開遮，口容說默，意行止觀，遠離諸幻，到清凉池也。
X10n0254_p0390a19║（次資徒眾琢磨。）
X10n0254_p0390a20║安處徒眾。
X10n0254_p0390a21║道不孤運，弘之由人。聖人制法，假緣進道。如陶家
X10n0254_p0390a22║輪作瓶瓦等，先擇良處，水草豐便，始立作所。欲結
X10n0254_p0390a23║期限，建置壇場，必安處徒眾。選良朋勝友，互相䇿
X10n0254_p0390a24║發，為同行善知識。如法華、淨藏、淨眼與淨德夫人，
X10n0254_p0390b01║化妙莊嚴王，飜邪為正，同見宿王華智佛，此皆良
X10n0254_p0390b02║友也。所以云：蓬生麻中，不扶而直。安處徒眾，意在
X10n0254_p0390b03║於斯。（次攝念思惟）
X10n0254_p0390b04║宴坐靜室。
X10n0254_p0390b05║天台依大藏教，立四種三昧。皆先二十五方便，建
X10n0254_p0390b06║立壇場。如棱嚴圓覺，皆有期限，制之一處。今宴坐
X10n0254_p0390b07║者，安坐以攝身住。身住則心安，心閑則境寂。故攝
X10n0254_p0390b08║身心者，必須靜室。要知道雖無在，必假緣生。故古
X10n0254_p0390b09║之修道者，多於山林樹下，阿蘭若閴寂之處，薙草
X10n0254_p0390b10║結茅，木食澗飲。或依蕙嶂，或友猿鶴，或枯木身心，
X10n0254_p0390b11║或韜光晦跡，或飛錫泉涌，或翠峗晏寂。如此聖流，
X10n0254_p0390b12║道高龍虎，德重鬼神，豈比今時纓情好爵者。佛在
X10n0254_p0390b13║世時，有一沙門過失，遣出外居，絕無衣食。適遇四
X10n0254_p0390b14║王會下，一神鬼亦有過，遣下人間相會，共言衣食。
X10n0254_p0390b15║鬼云：吾雖有過，神力尚在。汝可上吾肩上，遊行世
X10n0254_p0390b16║間。人見之，謂是阿羅漢。每日得食，兩共歡喜。忽一
X10n0254_p0390b17║日，四王遣神將收錄此鬼。鬼急走，奔越肩上。沙門
X10n0254_p0390b18║墮地，苦惱自當。又如五扇提羅果報，曾不畏哉。思
X10n0254_p0390b19║之古人，或得志之後，雲房嵓屋，長養聖胎。或黃卷
X10n0254_p0390b20║青燈，亦不遺深志。因念此世浪死虗生之徒，偶言
X10n0254_p0390b21║及此。（次明生法二空境。初生空境。）
X10n0254_p0390b22║恒作是念我今此身（至）和合為相實同幻化。
X10n0254_p0390b23║此明生空境。生空者，常作此念，即以空慧觀見此
X10n0254_p0390b24║身從虗偽生，最初一性與本覺同體。忽為無明業
X10n0254_p0390c01║熏，不守自性，隨業受報為風火。持此識性入母胎
X10n0254_p0390c02║中，錯認遺弃如己舍宅，生愛樂心以為己身，生我
X10n0254_p0390c03║所相。攬此不淨聚成一塊，為之色身，是名色蘊。領
X10n0254_p0390c04║受此身生苦樂想，是名受蘊。思想苦樂，是名想蘊。
X10n0254_p0390c05║因此造作，名為行蘊。識居其中，是名識蘊。如五指
X10n0254_p0390c06║頭成一拳相，是名身見，又名人見，又名眾生。攬此
X10n0254_p0390c07║四大五蘊成此色身，故名生空境。推其根本，是無
X10n0254_p0390c08║明業識假四大生。風火二大摶識來入母胎，赤白
X10n0254_p0390c09║二滴，是名水大。如水生泡聚而為身，是名地大。此
X10n0254_p0390c10║四大並無實性，錯認為身，故名五陰實法。此四大
X10n0254_p0390c11║雖無實體，假緣而生，因緣和合而有，故曰緣生。緣
X10n0254_p0390c12║是因緣，於父母有少因緣來生我家。若識去時，息
X10n0254_p0390c13║風隨去，暖亦隨之。地水二大既無火風所養，是故
X10n0254_p0390c14║地水自然散滅。前世善業為因，故名為生。生者，成
X10n0254_p0390c15║也。因業若謝，則此色身為之果亡。四大分散，故名
X10n0254_p0390c16║為死。死者，盡也。魂識蕩散，主宰既去，因緣盡矣。髮
X10n0254_p0390c17║毛者，血之苗也。爪齒者，髓之苗也。皮肉髮毛所依
X10n0254_p0390c18║之地，次血潤之，則有增長。筋骨者，爪齒所依之地，
X10n0254_p0390c19║以髓潤之，則有增長。凡有三百六十骨節，九萬九
X10n0254_p0390c20║千毛孔，八萬四千戶蟲，如上總歸地大。唾涕膿血
X10n0254_p0390c21║便利，水大也。暖，火大也。動轉，風大也。父母合氣成
X10n0254_p0390c22║身，從生至長，及以老死，皆名垢色。地水火風，各自
X10n0254_p0390c23║還源，故曰各離。四大既散，妄身即滅。死了燒了，灰
X10n0254_p0390c24║飛煙滅。故云今者妄身，當在何處。結上文云，即知
X10n0254_p0391a01║此身，畢竟無體。和合為相，實同幻化。結生空境也。
X10n0254_p0391a02║佛在世時，有人夜宿空亭。至深夜間，見餓鬼持一
X10n0254_p0391a03║死屍來。續有一鬼，隨後而至。二鬼爭此死屍，互相
X10n0254_p0391a04║是非，競諍不已。遂問空亭人，是誰將來。是空亭人，
X10n0254_p0391a05║慮左右或不得者，必來加害，只得實說。大鬼持來，
X10n0254_p0391a06║小鬼於空亭人，拔去其手。大鬼將屍上手補之。如
X10n0254_p0391a07║是一身，都被換盡。二鬼喫了死屍，抹口而去。此人
X10n0254_p0391a08║了了分明，見如此事。至天明，默地沈吟，今我此身，
X10n0254_p0391a09║被鬼換盡。我自無其身，一向逢人問言，我今是有
X10n0254_p0391a10║身，是無身。直到祇桓寺，問諸羅漢，今我身者，是有
X10n0254_p0391a11║是無。聖者云，此人可度。於是答言，爾身從來是無。
X10n0254_p0391a12║因緣和合，假名為身。因此悟道，證阿羅漢。經之所
X10n0254_p0391a13║謂實同幻化者，類斯意歟。（次根塵，名法空境。）
X10n0254_p0391a14║四緣假合妄有六根（至）似有緣相假名為心。
X10n0254_p0391a15║四緣即四大。此四假和合，如水生泡，名之為身。此
X10n0254_p0391a16║身具眼、耳、鼻、舌、身、意為六根，如眼緣色塵之類。五
X10n0254_p0391a17║根亦名有所緣。空品云：各各自緣諸塵境界。中外
X10n0254_p0391a18║合成者，於中內六識積聚，似有緣相，假名為心。錯
X10n0254_p0391a19║認緣影為自心相。又云：虗妄浮心，多諸巧見。涅槃
X10n0254_p0391a20║德王品云：譬如有王，以四毒蛇盛之一篋，令人瞻
X10n0254_p0391a21║養。若令一蛇生嗔恚，我當準法戮之都市。其人怖
X10n0254_p0391a22║畏，捨篋逃逝。王遣五旃陀羅拔刀隨之。一人藏刀，
X10n0254_p0391a23║詐為親友。其人不信，投一聚落，欲自隱匿。既入聚
X10n0254_p0391a24║落中，不見人物，聞空中聲：今夜當有六大賊來。其
X10n0254_p0391b01║人恐怖，復捨而去。路值一河，其水漂急，即取竹木
X10n0254_p0391b02║為筏，截流而過。達彼岸已，安隱無患。菩薩亦爾，聞
X10n0254_p0391b03║涅槃經，觀身如篋，四大如蛇，五旃陀羅五陰。詐為
X10n0254_p0391b04║親友，即貪愛空聚落。六入六賊，即外六塵。河即煩
X10n0254_p0391b05║惱。以道品之筏，到於常樂涅槃彼岸。向下經文，結
X10n0254_p0391b06║上根塵。緣塵之心，亦是結上法空境。此與空品明
X10n0254_p0391b07║生、法二空境同。先賢未知，不作此釋。（次結法空境觀。）
X10n0254_p0391b08║善男子，此虗妄心若無六塵（至）畢竟無有緣心可見。
X10n0254_p0391b09║須知在母胎未生時，四大成身，為之生空境。出胎
X10n0254_p0391b10║之後，根攬外色，緣六塵影，名為六根、六塵，方名法
X10n0254_p0391b11║空境。以由六根、六塵、六識，總為十八界，謂之諸法，
X10n0254_p0391b12║故云法空境。今文正結法空境。根緣塵影，認之為
X10n0254_p0391b13║心，故云此虗妄心。若無六塵，則不能有。此結法空，
X10n0254_p0391b14║故云無有緣心可見。（次明生空觀。）
X10n0254_p0391b15║善男子！彼之眾生幻身滅故（至）幻滅滅故，非幻不滅。
X10n0254_p0391b16║此明生空觀也。觀必對境，故曰生空境。若四大和
X10n0254_p0391b17║合，成此色身，名境。復用幻觀，觀此四大色身，四大
X10n0254_p0391b18║有散有滅，故云幻身滅故。幻心本依四大色身而
X10n0254_p0391b19║住，既身滅已，無四大身，此心無依止處，故云幻心
X10n0254_p0391b20║亦滅。此幻心既滅已，無取塵者，故云幻塵亦滅。滅
X10n0254_p0391b21║塵之幻，此幻亦自無體，性本自空，故云幻滅亦滅。
X10n0254_p0391b22║滅幻之智，智還成障，此智亦滅，故云幻滅滅故。如
X10n0254_p0391b23║燃火杖，亦復自燃，以屑出屑，屑亦頓出，心身俱滅，
X10n0254_p0391b24║境觀雙亡，始本一合，無能合者，故曰非幻不滅，唯
X10n0254_p0391c01║真如之智獨存也。此智亦如鏡中像，有像則現，無
X10n0254_p0391c02║像則虗，全修是性，全性成修，性無所移，修常宛爾。
X10n0254_p0391c03║（下引喻）
X10n0254_p0391c04║譬如磨鏡，垢盡明現。
X10n0254_p0391c05║此譬生空觀，去四大色身之垢，須假圓照觀力，幻
X10n0254_p0391c06║身方滅。如鏡昏須藥磨之，垢去明現，圓覺之性，不
X10n0254_p0391c07║得磨也。更了垢即是明，明即是垢，無明法性，二無
X10n0254_p0391c08║二也。氷水之喻可知也。（次明法空觀。）
X10n0254_p0391c09║善男子！當知身心皆為幻垢，垢相永滅，十方清淨。
X10n0254_p0391c10║此明法空觀。當知身心者，身六根，心即緣塵之影。
X10n0254_p0391c11║一心三智，蕩一切相，不出六根六塵六識此十八
X10n0254_p0391c12║界。而此根識，與塵相偶。用攀緣心，以五愛根，取五
X10n0254_p0391c13║欲塵。此五欲境，如花上露，見陽則晞。非真如理觀，
X10n0254_p0391c14║垢相如何永滅。當知圓覺寂照，如紅爐一點雪，豈
X10n0254_p0391c15║容暫住。十方即十界，地獄轉即天堂，穢邦轉即淨
X10n0254_p0391c16║國。依正不相妨，色心無罣礙。（下引喻五欲根，取五欲境。）
X10n0254_p0391c17║善男子！譬如清淨摩尼寶珠（至）見彼摩尼實有五色。
X10n0254_p0391c18║此文正譬五根取五欲塵，珠喻圓覺一性也。圓覺
X10n0254_p0391c19║不守自性，隨五欲根，取五塵境，如珠映色，隨方顯
X10n0254_p0391c20║現。愚者見色，凡夫自味，二乘自離，如鬼虎龍蛇。菩
X10n0254_p0391c21║薩見色，皆是圓覺。色即法界，佛見色非如非異。永
X10n0254_p0391c22║嘉云：心是根，法是塵，兩種猶如鏡上痕。痕垢盡除
X10n0254_p0391c23║光始現，心法双亡性即真。聖人區區，假說方便，如
X10n0254_p0391c24║採花成蜜。（下結法空觀。）
X10n0254_p0392a01║善男子！圓覺淨性現於身心（至）身心自相亦復如是。
X10n0254_p0392a02║此結法空觀。圓覺隨緣作一切法，在身則全覺性
X10n0254_p0392a03║為四大，地水火風覺性；在心則眼結為色，耳結為
X10n0254_p0392a04║聲，鼻結為香，舌結為味，身結為觸，得非隨類各應
X10n0254_p0392a05║也。迷者為愚，謂淨圓覺性實有身心之相，認之為
X10n0254_p0392a06║我生四見心，執之為我妄見生滅，故云亦復如是
X10n0254_p0392a07║也（下總結生法二空境觀）。
X10n0254_p0392a08║由此不能遠於幻化（至）即無對垢及說名者。
X10n0254_p0392a09║此節經意，即是總結上生法二空，若境若觀。眾生
X10n0254_p0392a10║初中陰來受胎時，只為迷於無明。始無明緣行，終
X10n0254_p0392a11║至老死。十二緣中，初認無明錯用之始，四大五蘊
X10n0254_p0392a12║為生空，六塵緣影為法空。生法二空，是眾生妄執
X10n0254_p0392a13║之境。今用奢摩他圓覺寂照，名二空。觀空此四大
X10n0254_p0392a14║五蘊十二入十八界，並無根元。悟空花相，幻化相
X10n0254_p0392a15║塵，轉為覺明。此圓覺性，性亦本空。無明垢盡，即無
X10n0254_p0392a16║對垢。垢既盡已，六度行圓，強名菩薩。平等性中，亦
X10n0254_p0392a17║無生佛之名。故云及說名者，是諸法空相。不生不
X10n0254_p0392a18║滅，不垢不淨，亦無老死。無老死盡，無苦集滅道，無
X10n0254_p0392a19║四諦也。無智無得，方可名菩提薩埵。（次明所證法，方見圓覺有
X10n0254_p0392a20║力，破迷開悟。）
X10n0254_p0392a21║善男子！此菩薩及末世眾生（至）無邊虗空覺所顯發。
X10n0254_p0392a22║此明當機之眾，末世眾生，遠及如來滅後，後五百
X10n0254_p0392a23║歲中，如是修圓覺者，觀行功成，眾生在迷，如古鏡
X10n0254_p0392a24║未磨，覺性不顯。今用圓觀，照於覺相，境觀双運，如
X10n0254_p0392b01║垢去鏡明，百界三千，一時顯現。又須知心鑑本明，
X10n0254_p0392b02║性德三千本具，但圓覺未顯。盖三惑塵垢所覆，今
X10n0254_p0392b03║既去塵，影像俱滅，如幻三昧現前，全由性具。到此
X10n0254_p0392b04║一切諸法，法法清淨，有何方所？故曰無方清淨。佛
X10n0254_p0392b05║頂云：十方虗空，生我心內。故曰無邊虗空。境智双
X10n0254_p0392b06║融，故云覺所顯發。覺者觀也，所者境也，顯發即感
X10n0254_p0392b07║應道交。指要云：凡地三千無隔，隨一念以俱圓。佛
X10n0254_p0392b08║地三千既融，隨一塵而盡具。況生成心中之佛，佛
X10n0254_p0392b09║應心中之生，感應之體尚同，權實之益何別？故云：
X10n0254_p0392b10║但化菩薩，不為二乘。其有聞法者，無一不成佛。以
X10n0254_p0392b11║上觀成理顯，向下經文，復將所顯三千妙法，一一
X10n0254_p0392b12║歷於色心依正眾生。諸佛百千三昧，無量行門，一
X10n0254_p0392b13║一無非圓覺妙心。如是則一切眾生，皆毗盧體，一
X10n0254_p0392b14║切國土，悉常寂光，心佛眾生，三無差別。（如下中明，謂之觀成
X10n0254_p0392b15║歷法。）
X10n0254_p0392b16║覺圓明故顯心清淨（至）鼻、舌、身、意亦復如是。
X10n0254_p0392b17║始覺之智，謂之覺圓明。此之覺智，與本覺合。合起
X10n0254_p0392b18║本覺妙明，謂之圓覺。圓覺即佛也。既已成佛，毗盧
X10n0254_p0392b19║遮那遍一切處。將此毗盧，歷一切法。即攝一切諸
X10n0254_p0392b20║法，歸己識心。反觀諸法，唯心所造。今之歷法，要顯
X10n0254_p0392b21║心具。具無別具，盡是緣生。生無別生，盡是心具。心
X10n0254_p0392b22║生心具，法法清淨。故云顯心清淨。華嚴云：三界無
X10n0254_p0392b23║別法，唯是一心作。心清淨，見塵清淨。諸經多云心
X10n0254_p0392b24║見者，只謂心與眼，在先明之。棱嚴七處徵心，八還
X10n0254_p0392c01║辨見。此經亦云：虗妄浮心，多諸巧見。見塵屬色，色
X10n0254_p0392c02║即法界。塵清淨故，則眼根清淨。浮塵根，即眼是也。
X10n0254_p0392c03║行法云：眼漸漸見障外事，豈非淨乎？根既淨，識又
X10n0254_p0392c04║安得不淨？故云識清淨。此識乃七識，亦云傳送識，
X10n0254_p0392c05║如世傳言送語也。此則心見一雙，故先明也。聞塵
X10n0254_p0392c06║即耳根，根塵識三事清淨。覺塵即身根，亦塵識三
X10n0254_p0392c07║事清淨。鼻舌身意，亦皆清淨。故云亦如是。經中先
X10n0254_p0392c08║言心，後言意，心意一也。覺觸即身也。此二並出佛
X10n0254_p0392c09║慈，鄭重如上。歷六根竟（次歷六塵清淨）。
X10n0254_p0392c10║善男子！根清淨故色塵清淨，（至）香、味、觸、法亦復如是。
X10n0254_p0392c11║此六塵亦云六入，屬識所遊涉，故亦名六塵。塵以
X10n0254_p0392c12║染汙為義，以能染汙情識，故通名為塵也。在眼曰
X10n0254_p0392c13║色，在耳曰聲，在鼻曰香，在舌曰味，在身曰觸，在心
X10n0254_p0392c14║曰法。法即心緣想一切諸法也。此六塵境，大能引
X10n0254_p0392c15║人入於惡道。大修行人，道俗須用防謹。如家賊貪
X10n0254_p0392c16║欲熾盛者，且當恣其所向。如輪釣魚，魚強絲弱，不
X10n0254_p0392c17║可強牽。但釣餌入口，其近遠亦不久而獲於塵。修
X10n0254_p0392c18║觀亦復如是。如佛在世，在家之人，皆得道果。鴦崛
X10n0254_p0392c19║摩羅，彌殺彌慈。末利夫人，唯酒為戒。和須蜜多，婬
X10n0254_p0392c20║而梵行。提婆達多，邪見即正。當知惡不妨道，須用
X10n0254_p0392c21║之有方。祖師云：呵五欲者，為障道故。今經一一歷
X10n0254_p0392c22║此六塵境，皆是圓覺。婬坊酒肆，柳巷花街，皆是覺
X10n0254_p0392c23║性。色本不迷，但人自迷之。酒無醉人之心，人自醉
X10n0254_p0392c24║之。聖人見之如毒蛇，許由洗耳，巢父飲牛。先賢尚
X10n0254_p0393a01║畏聲色，吾何以獨不畏哉。所以金剛經云：不著色
X10n0254_p0393a02║聲香味觸法者，良哉其言矣。（次歷四大）
X10n0254_p0393a03║善男子！六塵清淨故（至）火大、風大亦復如是。
X10n0254_p0393a04║此則言一人四大，徧一切處。如棱嚴中，西竺人家，
X10n0254_p0393a05║午時無火種，將陽燧取火（陽燧，火鏡也）。先將鏡擎在手
X10n0254_p0393a06║中，以艾安鏡前，朝於太陽，須臾自然火出。今窮四
X10n0254_p0393a07║大之性，亦復如是。火從天降，為從艾生，為從鏡出？
X10n0254_p0393a08║若從天降，宮中須有一帶火路而來。若從艾生，艾
X10n0254_p0393a09║是野徑之物，在野不見生火。若從鏡出，未取火時，
X10n0254_p0393a10║鏡在臺上，不見火生。如是因緣和合，而有鏡、艾、日
X10n0254_p0393a11║三各居，不和合時，斷不生火。緣者是緣生，緣生中
X10n0254_p0393a12║具火性。鏡、艾、日三若差別時，雖三各有性，具緣不
X10n0254_p0393a13║合時，亦不生火。以此例之，若非圓覺觀力，塵終不
X10n0254_p0393a14║消。用圓覺照之，是為緣生。因緣和合，塵消覺圓，生
X10n0254_p0393a15║死情盡（次歷眾生法，依正約多人也）。
X10n0254_p0393a16║善男子！四大清淨故，十二處、十八界、二十五有清淨。
X10n0254_p0393a17║此歷眾生法，四大、五陰、十二處、十八界。二十五有
X10n0254_p0393a18║者，四洲、四惡處、六欲天、梵天、四禪天、四空處天、無
X10n0254_p0393a19║想天、那含天，各有界入根塵。一人妄識，入畫瓶中。
X10n0254_p0393a20║空品云：其心在在常處，諸根如鳥投網。如佛世一
X10n0254_p0393a21║比丘，樹下坐禪，經十二年，心緣六塵，不能覺悟。佛
X10n0254_p0393a22║化為一僧，至晚同宿樹下河中。忽一龜從河而出，
X10n0254_p0393a23║漸至路傍。有野狗搏此龜，其龜藏了六處，狗不得
X10n0254_p0393a24║便而去。龜下水，佛問比丘：汝見否？曰：見。見甚麼？見
X10n0254_p0393b01║龜藏六，得活性命。佛云：汝十二年貪香味觸，攀緣
X10n0254_p0393b02║塵境，不能入道，反不如龜能藏，達性反常。比丘聞
X10n0254_p0393b03║之，證阿羅漢果。（次明歷佛法依正清淨。）
X10n0254_p0393b04║彼清淨故十力、四無所畏（至）陀羅尼門一切清淨。
X10n0254_p0393b05║十力者，一處非處力、二業力、三定力、四根力、五欲
X10n0254_p0393b06║力、六性力、七至處道力、八宿命力、九天眼力、十漏
X10n0254_p0393b07║盡力。四無畏者，一智無所畏、二漏盡無所畏、三說
X10n0254_p0393b08║障道無所畏、四說盡苦道無所畏。四無礙智者，一
X10n0254_p0393b09║義無礙智、二法無礙智、三辭無礙智、四樂說無礙
X10n0254_p0393b10║智。十八不共法者，一身無失、二口無失、三念無失、
X10n0254_p0393b11║四無異想、五無不定心、六無不知已捨、七欲無減、
X10n0254_p0393b12║八精進無減、九念無減、十慧無減、十一解脫無減、
X10n0254_p0393b13║十二解脫知見無減、十三一切身業隨智慧行、十
X10n0254_p0393b14║四一切口業隨智慧行、十五一切意業隨智慧行、
X10n0254_p0393b15║十六智慧知過去世無礙、十七智慧知未來世無
X10n0254_p0393b16║礙、十八智慧知現在世無礙。三十七助品者，入道
X10n0254_p0393b17║淺深之氣類也。四念處（一身念處、二受念處、三心念處、四法念處）、四正
X10n0254_p0393b18║勤（一已生惡法為除斷勤精進、二未生惡法不令生勤精進、三未生善法為生勤精進、四已生善法為
X10n0254_p0393b19║增長勤精進）、四如意足（一欲如意足，二精進如意足，三心如意足，四思惟如意足），五
X10n0254_p0393b20║根（一信根，二精進根，三念根，四定根，五慧根），五力（即前五根增長，以能破邪信煩惱，破懈怠，
X10n0254_p0393b21║破邪念，破亂想，遮見思惑，故名為力），七覺支（一擇法覺支，二精進覺支，三喜覺支，四除覺支，
X10n0254_p0393b22║五捨覺支，六定覺支，七念覺支），八正道（一正見，二正思惟，三正語，四正業，五正命，六正精進，
X10n0254_p0393b23║七正念，八正定）。陀羅尼門，廣有八萬四千（圭峯云，塵勞既有八萬四千，一
X10n0254_p0393b24║一對翻，即皆淨法，故染與淨數，無增減故）。處中說有五百，略說有三種，
X10n0254_p0393c01║有旋陀羅尼，有百千萬億旋陀羅尼，有法音方便
X10n0254_p0393c02║旋陀羅尼，皆遮持義，遮惡持善，如完器盛水不漏，
X10n0254_p0393c03║如是法門，入圓覺中，一時清淨（次明證實相已，登圓初住菩薩，分身
X10n0254_p0393c04║百世界作佛，歷一切法，悉皆清淨，況十行十𢌞向十地等覺，如人入海，漸入漸深，唯妙覺道窮位極，分身
X10n0254_p0393c05║〔四千二百〕界作佛，歷無盡法，中間諸位次第，證後可知）。
X10n0254_p0393c06║善男子！一切實相性清淨故（至）十方眾生圓覺清淨。
X10n0254_p0393c07║初是登圓初住菩薩，破一品無明，證一分三德，三
X10n0254_p0393c08║德即實相也。此菩薩證實相已，分身百世界作佛，
X10n0254_p0393c09║豈止一身多身，乃至十方眾生，悉入圓覺，圓明清
X10n0254_p0393c10║淨，況四十二，直至妙覺分身。不可以心思，此是佛
X10n0254_p0393c11║正報，正報身是也，以身歷一切法也。（下明菩薩歷依報，即山河
X10n0254_p0393c12║大地草木萬象森羅一切法也。）
X10n0254_p0393c13║善男子！一世界清淨故（至）一切平等清淨不動。
X10n0254_p0393c14║初住菩薩，分身百世界作佛，何止圓裹三世。此聖
X10n0254_p0393c15║人力，用三千大千火起，一唾能滅三千大千。蕩為
X10n0254_p0393c16║虗空，則一吹便成。擲大千於方外，吞萬象於胸中。
X10n0254_p0393c17║將一毛吞大海水，不撓龍魚。以芥子藏須彌山，不
X10n0254_p0393c18║傷樹木。故曰清淨不動。（下再明中間行向地。等覺四十一位，無明未盡，位次
X10n0254_p0393c19║漸深，歷法轉廣，直至妙覺等法界遍歷，不可以心測度。）
X10n0254_p0393c20║善男子！虗空如是平等不動（至）當知覺性平等不動。
X10n0254_p0393c21║圓頓極致，本無位次，約所證淺深而立其階降。今
X10n0254_p0393c22║且從圓初住中間四十一位，觀成歷法，攝一切諸
X10n0254_p0393c23║法無遺，不從心外生也。虗空性與覺性平等不動
X10n0254_p0393c24║者，棱嚴云：十方虗空生汝心中，猶如片雲點太清
X10n0254_p0394a01║裏。十方佛國世界在虗空中，虗空尚在我心，佛國
X10n0254_p0394a02║世界又安得不在我心？我心不動，虗空性亦不動。
X10n0254_p0394a03║虗空不動，十方佛國亦不動。身不動，心不動，依正
X10n0254_p0394a04║二報俱不動。不動即常住，不迁不變，法法如如，謂
X10n0254_p0394a05║之諸法寂滅相，不可以言宣。此不動性，非造作令
X10n0254_p0394a06║不動，乃覺性天然不動。本性空中，自無動相。四大
X10n0254_p0394a07║不動，不出依報，常知覺性。只圓覺之性，非動非不
X10n0254_p0394a08║動，不動之動為之動。此不動性，攝八萬四千陀羅
X10n0254_p0394a09║尼門，皆歸不動性中，不寬不窄，常住湛然，性自清
X10n0254_p0394a10║淨，即空如來藏第一義諦也。（次明妙覺極證，歷一切法。）
X10n0254_p0394a11║善男子！覺性徧滿清淨不動（至）陀羅尼門徧滿法界。
X10n0254_p0394a12║此是妙覺究竟果覺歷法，故云徧滿。且中間四十
X10n0254_p0394a13║一位未圓，故不言滿。妙覺者，如十五夜月，輪郭既
X10n0254_p0394a14║滿，更無邪光。諸佛所證，證諸眾生根塵見聞覺知。
X10n0254_p0394a15║佛即是眾生，眾生即是佛，況陀羅尼門而不徧滿？
X10n0254_p0394a16║須知八萬四千塵勞，即八萬四千法藏，亦八萬四
X10n0254_p0394a17║千相好。依中現正，正中現依，一毫端上現寶王剎，
X10n0254_p0394a18║坐微塵裏轉大法輪，豈非是大聖歷一切法也？或
X10n0254_p0394a19║云不然者，下文云彼妙覺性，既指彼者，即前經文
X10n0254_p0394a20║妙覺歷也。過茶無字，金剛後心入妙覺位，所證既
X10n0254_p0394a21║極，一切清淨法界含容，本無色像，有何更存往來？
X10n0254_p0394a22║故下文顯言妙覺。（次再明妙覺。聖人極證，反窮自性相，即是世間性相不壞不雜
X10n0254_p0394a23║一法矣。）
X10n0254_p0394a24║善男子！由彼妙覺性徧滿故（至）陀羅尼門無壞無雜。
X10n0254_p0394b01║言妙覺，即本覺也。本覺，即見前眾生一念性德。此
X10n0254_p0394b02║性即本覺性，如氷水無二。此性圓融，徧在眾生根
X10n0254_p0394b03║塵內，無壞無雜。無壞者，豈可壞了一根，別取一根。
X10n0254_p0394b04║只為今人情生，智隔不融，見有生滅。十信菩薩，六
X10n0254_p0394b05║根清淨，不易生身，即是法身。如法華云：父母所生
X10n0254_p0394b06║眼，悉見三千界。父母所生耳，聞三千大千世界聲。
X10n0254_p0394b07║龍女，即此父母生身，便往成佛。智者大師，悟法華
X10n0254_p0394b08║經，見靈鷲山，儼然未散，皆是肉眼，可為不壞也。無
X10n0254_p0394b09║雜者，且如人眼與耳，不過一二寸，各守界分。眼只
X10n0254_p0394b10║能見，不能聞。耳能聞，不能見。鼻舌身意，各各皆然。
X10n0254_p0394b11║於內雖通，於外常隔，可謂不雜。松直𣗥曲，烏黑鵠
X10n0254_p0394b12║白，亦不相雜。雖不壞不雜，又須知亦壞亦雜。蓋佛
X10n0254_p0394b13║法中，以非相為相。所以凡所有相者，皆是虗妄也。
X10n0254_p0394b14║當知陀羅尼門，即遮惡持善。今論善惡，無壞無雜。
X10n0254_p0394b15║惡不壞，如性惡。性惡如水，性善如氷。若去性惡，則
X10n0254_p0394b16║諸佛普現色身，從何而立。若去其水，即無其氷。以
X10n0254_p0394b17║是知性惡不斷。陀羅尼雖云遮惡，惡即是善，何惡
X10n0254_p0394b18║之有。惡雖不斷，善惡自分明，亦無壞，亦無雜。春風
X10n0254_p0394b19║無高下，花枝自短長。世間幻術，尚能即無即有，何
X10n0254_p0394b20║況大聖所證真幻之術。幻有，則成一切法。幻無，則
X10n0254_p0394b21║空一切相。空而不空，謂之空。有而非有，謂之有。當
X10n0254_p0394b22║知心生法生，心滅法滅。呂公尚能撮土為香，況佛
X10n0254_p0394b23║能融五嶽，枯四海，窮無量劫事，豈可以凡心所測
X10n0254_p0394b24║也。（下引喻。）
X10n0254_p0394c01║如百千燈，光照一室，其光徧滿，無壞無雜。
X10n0254_p0394c02║楞嚴制壇場，以十鏡環繞，中燃一燈，燈體交參，莫
X10n0254_p0394c03║分向背。況百千燈光，照于一室。雖百千燈，其光歸
X10n0254_p0394c04║一。彼十鏡燈，光亦歸一。妙覺證性，遍入根塵。根性
X10n0254_p0394c05║塵性，皆是覺性。覺性滿故，根性塵性亦滿。陀羅尼
X10n0254_p0394c06║門，無壞無雜，故云亦復如是。古云：鏡灯灯鏡本無
X10n0254_p0394c07║差，大地山河眼裏花。黃葉飄飄滿庭際，不知砧杵
X10n0254_p0394c08║落誰家。人祇知佛性徧滿，殊不知自性徧滿。要知
X10n0254_p0394c09║自性徧滿麼，飢來喫飯困來眠，莫向人間辨是非。
X10n0254_p0394c10║（次明歷法既徧，諸法平等，無修無證，無生無佛，有法有譬。）
X10n0254_p0394c11║善男子！覺成就故（至）何以故？一切覺故。
X10n0254_p0394c12║覺成就，此指果人。妙覺所證，既極觀一切世間之
X10n0254_p0394c13║法，無能無所，無縛無脫，當知菩薩指因人。菩薩雖
X10n0254_p0394c14║居因地，亦解心虗通，亦見一切法本源，無染無淨，
X10n0254_p0394c15║無縛無脫，亦不厭生死，亦不愛涅拌。盖此菩薩，雖
X10n0254_p0394c16║未得度，先欲度人。佛頂云：自未得度，先欲度人，菩
X10n0254_p0394c17║薩發心也。生死涅拌，猶如昨夢。如昨夢故，持戒毀
X10n0254_p0394c18║禁，初學久習，不起憎愛。文殊般若云：清淨行者，不
X10n0254_p0394c19║入涅槃。犯重比丘，不入地獄。何以故？一切覺故。此
X10n0254_p0394c20║言因人果人，諸法平等，無修無證。（下引喻）
X10n0254_p0394c21║譬如眼光曉了前境（至）光體無二，無憎愛故。
X10n0254_p0394c22║此且取眼光照前境時，光但直視其物，未分憎愛。
X10n0254_p0394c23║蓋憎愛從人心生，今取光照物時，不分憎愛。若分
X10n0254_p0394c24║憎愛，於我愛者則照之，於我憎者則昧之。光既憎
X10n0254_p0395a01║愛，物亦二之。今將光喻菩薩心平等，於一切法上
X10n0254_p0395a02║圓滿，無欠無剩，不重不輕，不毀不讚。彌勒云：一鉢
X10n0254_p0395a03║千家飯，孤身萬里遊。人無青白眼，問路白雲頭。（次明
X10n0254_p0395a04║所證所成就法，離四句，絕百非。）
X10n0254_p0395a05║善男子！此菩薩及末世眾生（至）生死涅槃猶如昨夢。
X10n0254_p0395a06║此明菩薩功成道辨。所證之法，所成就法，離性絕
X10n0254_p0395a07║非，見性本元，達性法界，不從心生，不從外入。所以
X10n0254_p0395a08║非修非證，不即不離，不縛不脫。雖佛有出世出沒，
X10n0254_p0395a09║如石火電光。雖具有梵音語言，如金針玉線。諸佛
X10n0254_p0395a10║世界，亂起亂滅，如空中華。生死涅槃，並如昨夢。可
X10n0254_p0395a11║謂佛是眾生，眾生是佛，豈始知本來是佛。（下明證時雖是
X10n0254_p0395a12║夢，覺時畢竟無。雖夢事宛然，宛然無實跡。如下再舉。）
X10n0254_p0395a13║善男子如昨夢故（至）一切法性平等不壞。
X10n0254_p0395a14║瞿曇畢竟老婆心切，將自己所證之法，換眾生所
X10n0254_p0395a15║逆之心。大似在夢中與人交易，將黃金換彼頑鐵。
X10n0254_p0395a16║換時雖知貴賤，覺來物之與人，貴人與賤，皆是夢
X10n0254_p0395a17║事。當知生死涅槃，取亦得，不取亦得，為在夢中非
X10n0254_p0395a18║實。起滅去來，亦復如是。其所證者，亦如夢中得點
X10n0254_p0395a19║鐵成金之術。果向夢中，已成夢事。夢事非實，得失
X10n0254_p0395a20║取捨，皆不可得。雖不可得，夢事宛然。其能證者，即
X10n0254_p0395a21║是觀慧。非奢摩佗圓覺妙觀，安能證之。點金之術，
X10n0254_p0395a22║非易可得。及覺來還在夢中，全夢是空，其夢亦宛
X10n0254_p0395a23║然也。到此作亦得，不作亦得。止亦可，不止亦可。任
X10n0254_p0395a24║之與滅，亦復如是。復結云：於此證中，無能無所，必
X10n0254_p0395b01║竟無證。既無我人，亦無證者。今問證者是誰，誰是
X10n0254_p0395b02║證者。夢中說夢，非虗非實。圓覺如夢，夢即是覺，覺
X10n0254_p0395b03║即是夢。夢覺即空，空無空相。永嘉云：夢裏冥冥有
X10n0254_p0395b04║六趣，覺後空空無大千。斯之謂矣。（次結普眼所問之事。）
X10n0254_p0395b05║善男子！彼諸菩薩如是修行（至）求如是法亦不迷悶。
X10n0254_p0395b06║結上所問，思惟住持，皆是正修行路。修時不無圓
X10n0254_p0395b07║覺，覺後圓覺亦無。證時說有眾生，諸佛證了生佛
X10n0254_p0395b08║皆空。覺此空花，空花亦是於覺。如是修行，定不迷
X10n0254_p0395b09║悶也。（次重頌）。
X10n0254_p0395b10║爾時，世尊欲重宣此義，而說偈言：
X10n0254_p0395b11║普眼汝當知，一切諸眾生（至）應如是修習。
X10n0254_p0395b12║此偈實以無說示說。無和合中求和合故。有四大
X10n0254_p0395b13║六塵聖凡之合。雖然皆夢中幻事。
X10n0254_p0395b14║○金剛藏菩薩章
X10n0254_p0395b15║金剛藏菩薩因文殊問：如來本起因地覺心，要與
X10n0254_p0395b16║常住果位名目相應，謂菩提、涅槃、真如、佛性、庵麻
X10n0254_p0395b17║羅識、空如來藏、大圓鏡智等。因地之覺，果位藏性，
X10n0254_p0395b18║相容相通，無明法性，本來不二。故得金剛藏以迷
X10n0254_p0395b19║歎悟，以事難理，以因難果，以生難佛，是以來意若
X10n0254_p0395b20║此。
X10n0254_p0395b21║於是金剛藏菩薩在大眾中（至）幻翳朗然慧目清淨。
X10n0254_p0395b22║啟蒙之初，爭得不敘由來蹊逕。請法式儀例如前
X10n0254_p0395b23║釋。
X10n0254_p0395b24║世尊！若諸眾生本來成佛（至）何時復生一切煩惱。
X10n0254_p0395c01║此之三疑，乃因聞普眼章，始知眾生本來成佛。慈
X10n0254_p0395c02║室云：成佛者，佛即覺也。一切無明者，無明不覺也。
X10n0254_p0395c03║覺與不覺，不可並立。眾生既本是佛，佛即覺也，何
X10n0254_p0395c04║故云復成不覺？此第一疑。又無明若本來是有，無
X10n0254_p0395c05║明是不覺，又如何復云眾生本來成佛，佛即覺也？
X10n0254_p0395c06║又云本來是佛，又云本來無明，無明與佛，言不並
X10n0254_p0395c07║出？此第二疑。此且指一人，有覺有不覺。下疑十法
X10n0254_p0395c08║界眾生，十方即十界。若十法界異生，始自諸佛，下
X10n0254_p0395c09║至地獄，本來已成佛了，何故後來復起無明？一切
X10n0254_p0395c10║如來，何時復生一切煩惱？此第三疑。今別出楞嚴
X10n0254_p0395c11║經中，富樓那亦有此問，大同此意。彼經云：世尊！若
X10n0254_p0395c12║復世間一切根塵陰處界等，皆如來藏清淨本然，
X10n0254_p0395c13║云何忽生山河大地諸有為相，次第迁流，終而復
X10n0254_p0395c14║始？富樓那（亦云滿慈子）再問言：若此妙覺，本妙覺明，與
X10n0254_p0395c15║如來心，不增不減。難云：無狀忽生山河大地諸有
X10n0254_p0395c16║為相（無狀即無故也），如來今得妙空明覺，山河大地諸有
X10n0254_p0395c17║為相，何當復生？若此妙覺，本妙覺明，與如來藏，心
X10n0254_p0395c18║不增不減。金剛藏云：十方異生，本成佛道是同。金
X10n0254_p0395c19║剛藏云：復起無明。富樓那云：無狀忽生山河大地
X10n0254_p0395c20║等是同。會剛藏云：如來何時復生一切煩惱？富樓
X10n0254_p0395c21║那云：如來今得妙空明覺等是同。但金剛藏所問
X10n0254_p0395c22║唯屬因，富樓那所問兼因果，有此之異（次請通釋）。
X10n0254_p0395c23║唯願世尊不捨無遮大慈（至）終而復始（次世尊戒其所聽）。
X10n0254_p0395c24║爾時，世尊告金剛藏菩薩言（至）默然而聽（次正答三疑）。
X10n0254_p0396a01║善男子！一切世界始終生滅（至）若免輪迴，無有是處。
X10n0254_p0396a02║金剛藏問，因上文眾生本來成佛之語，遂出三疑。
X10n0254_p0396a03║佛今答之，且從近事，故云始終、生滅、前後、有無、聚
X10n0254_p0396a04║散、起止。此言器世界，下至風輪，風馳水，水馳火，火
X10n0254_p0396a05║馳金，遂立世界。若有情世界，即世人之色身，四大、
X10n0254_p0396a06║五蘊、六根、塵、入等，上至佛，下至地獄，皆是有情世
X10n0254_p0396a07║界。此二世界，有情無情，亦謂之依正二報，有始有
X10n0254_p0396a08║終，有生滅，有前後，有無聚散，有起止。如是六雙生
X10n0254_p0396a09║滅之境，念念相續，種種取捨。究理言之，總是眾生
X10n0254_p0396a10║無始無明業識。無明未破，順業輪迴，趣生趣死，無
X10n0254_p0396a11║有休息。若將此無休息之心，欲辨圓覺，則此圓覺，
X10n0254_p0396a12║隨眾生心轉，加不休息。（次以湛水轉火，月運岸移喻之。）
X10n0254_p0396a13║譬如動目能搖湛水（至）舟行岸移亦復如是。
X10n0254_p0396a14║動目定眼，雲駛舟行，此四譬妄動也。水火月岸，此
X10n0254_p0396a15║四喻真性也。真即圓覺，妄即無明。無明業識未斷，
X10n0254_p0396a16║圓覺隨妄轉為迷。作眾生者，破此無明識業為之
X10n0254_p0396a17║悟，則無明不覺轉為覺。皆是無明識業，次第相番，
X10n0254_p0396a18║入海筭沙。若非直截，何時得了。（次答法結二喻意。）
X10n0254_p0396a19║善男子！諸旋未息彼物先住（至）是故汝等便生三惑。
X10n0254_p0396a20║彼物先住者，諸家釋意不盡。此說小乘生死涅槃，
X10n0254_p0396a21║且二乘住真諦理，此真如鍮，非真金也。又是無明
X10n0254_p0396a22║未盡，菩薩直到等覺，隣真亞聖尚用入重玄之門，
X10n0254_p0396a23║倒修凡事。如布袋、豐干、寒山、拾得，皆是倒修凡事。
X10n0254_p0396a24║若以四十二品無明節節破之，彼物亦可節節先
X10n0254_p0396b01║住。真既未滿，故喻尚不可得，況凡夫眾生見思惑
X10n0254_p0396b02║未斷纖毫，常居迷悶無明業識，如大石壓草，要顯
X10n0254_p0396b03║圓覺。今之善知識者，脚未踏實地，得少知見，便生
X10n0254_p0396b04║上慢，訶佛罵祖，可謂自作孽也。似此輩如稻麻竹
X10n0254_p0396b05║葦，彼物先住者，又是解心虗通，未入品位，亦是菩
X10n0254_p0396b06║薩為解礙。如西竺有一羅漢，遊俗姓家，見教子不
X10n0254_p0396b07║利，打罵不已。尊者大笑，彼云：比丘慈悲為念，見我
X10n0254_p0396b08║打子，反貽笑耶？問曰：汝為何打子？曰：教讀聲明論
X10n0254_p0396b09║不利。曰：論是誰造？曰：古仙人造。仙人在否？曰：不在。
X10n0254_p0396b10║既不在，打之何益？尊者曰：即汝此子，便是仙人，是
X10n0254_p0396b11║他所造。曰：何以教之不利？曰：虗妄。心上發少聦明，
X10n0254_p0396b12║都屬虗妄。如人居暗室，未復燈光，滿室皆暗。忽獲
X10n0254_p0396b13║燈光，室內暫明。油盡灯滅，其暗復存。汝豈不聞，昔
X10n0254_p0396b14║南海邊有枯木，有五百蝙蝠穴居其中。忽五六人
X10n0254_p0396b15║夜宿樹下，時遇冬寒，拾柴向火。中有一人念阿毗
X10n0254_p0396b16║達磨（翻無比法），梵音深遠，五百蝙蝠諦聽樂聞。忽樹梢
X10n0254_p0396b17║烟焰發生，五百蝙蝠為火閉死。其神生一國土，為
X10n0254_p0396b18║五百男子出家，證阿羅漢。造大毗婆沙論者，即彼
X10n0254_p0396b19║五百蝙蝠，貧道預其一也。學不達性，不破無明，仍
X10n0254_p0396b20║落生死，入無明鄉。昔佛在世，女禪比丘得四禪定，
X10n0254_p0396b21║謂證四果。以自誑故，墮阿鼻獄。學圓覺者，須要深
X10n0254_p0396b22║細求善友決擇，不可自任。（前以水火月岸答三疑，後又以二喻答三疑。蓋
X10n0254_p0396b23║一一喻中皆答三疑，初以翳華答。）
X10n0254_p0396b24║善男子！譬如幻翳妄見空華（至）何時更起一切諸翳。
X10n0254_p0396c01║金剛藏以因難果，以迷難悟。眾生在因也，若本來
X10n0254_p0396c02║成佛，是果也。眾生在因，若便是佛，如花即是果，故
X10n0254_p0396c03║有苑果同時之疑。若本是佛，何故復有一切無明？
X10n0254_p0396c04║既成佛了，復作眾生，莫是顛倒。又難眾生：無明既
X10n0254_p0396c05║是本有，何因緣故，如來復說本來成佛，却是眾生
X10n0254_p0396c06║即佛？愈加其惑。本只二疑，為迷真重者，解黏去縛，
X10n0254_p0396c07║種種取喻。所疑只是幻翳與空華二物。楞嚴云：猶
X10n0254_p0396c08║如狂華，非從空來，非從日出。若空來者，既從空來，
X10n0254_p0396c09║還從空入。若有出入，即非虗空。空若非空，自不容
X10n0254_p0396c10║其華相起滅。若目出者，既從目出，還從目入。即此
X10n0254_p0396c11║華性，從目出故，當合有見。若有見者，去既華空，旋
X10n0254_p0396c12║合見眼。若無見者，出既翳空，旋當翳眼。究論相狀，
X10n0254_p0396c13║無物為空，無物為華。空華本無，亦非今有。為之空
X10n0254_p0396c14║華，乃眼病見有。欲除空華，須去眼翳。翳既去已，空
X10n0254_p0396c15║華自云喻意。見生佛者，都是眼病。眼翳若去，無佛
X10n0254_p0396c16║無生。（次明華翳不並出。）
X10n0254_p0396c17║何以故翳華二法非相待故（至）妙覺圓照離於華翳。
X10n0254_p0396c18║此明翳自眼生，華自空有，此二各爾相知。若二物
X10n0254_p0396c19║相對，謂二相待，此二非相待而有。何以故？華自空
X10n0254_p0396c20║生，翳在我眼，即非相待。又復空元本無華，亦非待
X10n0254_p0396c21║翳而生，只可於翳上尋花，不可於空中而取。蓋空
X10n0254_p0396c22║本來不曾生華，但愚者迷自翳之華，取空中華相，
X10n0254_p0396c23║如渴鹿見陽𦦨，謂是水奔之，終非水也。又只知華
X10n0254_p0396c24║滅，不識翳消，復更於華滅處云：此華滅後，何時更
X10n0254_p0397a01║生？向本是愚，今愚復甚，故云何時更起空華。此翳
X10n0254_p0397a02║在眼，但除眼翳，不須問華。但破無明業盡，佛道現
X10n0254_p0397a03║前，圓覺自顯，亦不須問今已成佛，何時再作眾生，
X10n0254_p0397a04║再起無明。華生華滅，自翳中有，不在虗空。虗空本
X10n0254_p0397a05║無華相，亦非起滅。當知凡夫生死，二乘涅槃，此二
X10n0254_p0397a06║同於華翳。若大乘菩薩修圓頓行，以性奪修，名無
X10n0254_p0397a07║作行，皆是性惡法門。直指華翳，生死涅拌，本如來
X10n0254_p0397a08║藏，即大圓覺。可謂熱𨫼不留蚊蚋足，紅鑪豈容片
X10n0254_p0397a09║雪存，斯之謂歟。（二、以金鑛答三疑。）
X10n0254_p0397a10║善男子，當知虗空非是暫有（至）而為虗空平等本性。
X10n0254_p0397a11║此言圓覺之性，無起滅，無去來，非新非故，非迷非
X10n0254_p0397a12║悟，非虗非實，亘古今而不迁不變。雖以虗空取虗
X10n0254_p0397a13║空，無邊際義，無窮盡義，即非覺性與虗空等。棱嚴
X10n0254_p0397a14║云：十方虗空生汝心中，猶如片雲點太清裏。我心
X10n0254_p0397a15║者，圓覺妙心也。含裹十方虗空，在圓覺妙心內，豈
X10n0254_p0397a16║可言暫有暫無耶？凡夫生死曰有，二乘涅槃曰無。
X10n0254_p0397a17║大圓覺性，非有非無，非虗非實，所以不入凡夫生
X10n0254_p0397a18║死，不居二乘涅槃。楞嚴云：淨極光通達，寂照含虗
X10n0254_p0397a19║空。與此大同。故云：況復如來圓覺，平等本性而為
X10n0254_p0397a20║虗空。要見圓覺之虗空，非今之虗空。今之虗空屬
X10n0254_p0397a21║顯色，非是真空也。（下引喻）
X10n0254_p0397a22║善男子！如銷金鑛，金非銷有（至）如來圓覺亦復如是。
X10n0254_p0397a23║鑛中之金，喻迷中有佛性也。銷成之金，喻悟中佛
X10n0254_p0397a24║體也。此二佛性，體雖二而不二，在迷此性不迷，在
X10n0254_p0397b01║悟此性亦非悟。蓋此性本來不曾迷悟，故在迷不
X10n0254_p0397b02║迷，在悟非悟，故云眾生本來成佛。眾生雖有佛性，
X10n0254_p0397b03║如鑛中金，待銷鑛了出鑪後，方復本來真佛性也。
X10n0254_p0397b04║眾生本佛，法喻甚齊，但眾生是理成，未是事成，欠
X10n0254_p0397b05║緣了二因，莊嚴修證。在諸佛已成，如入鑪煆成之
X10n0254_p0397b06║金，有修有證，稱法界成。始覺本覺一合，無後分張，
X10n0254_p0397b07║如出鑪金，故云不重為鑛也。眾生理雖具，如鑛中
X10n0254_p0397b08║金，尚在迷，謂之在纏如來藏。佛是離鑛之金，謂之
X10n0254_p0397b09║出纏如來藏。二如來藏，體性不殊，但分迷悟也。眾
X10n0254_p0397b10║生在鑛，佛已成金，又喻氷，如鑛中金。金喻氷中水，
X10n0254_p0397b11║如湯消氷，氷還成水。不應說言，本非成就，花能成
X10n0254_p0397b12║果。若不開花，何由生果？未有不花之果，不果之花。
X10n0254_p0397b13║今取果義莫究，花因既成，果不重花。如來圓覺，亦
X10n0254_p0397b14║復如是。（次明諸佛所證圓極，驗聲聞法界未圓。）
X10n0254_p0397b15║善男子！一切如來妙圓覺心（至）無妄輪迴及非輪迴。
X10n0254_p0397b16║楞嚴中，富樓那以生滅難如來藏云：清淨本然，云
X10n0254_p0397b17║何忽生山河大地？與此金剛藏疑：眾生本來成佛，
X10n0254_p0397b18║何故復有無明同如來？答云：一切世界始終生滅，
X10n0254_p0397b19║若常住真心，自所證法則無生無滅。故彼經云：我
X10n0254_p0397b20║以妙明不生不滅含如來藏，而如來藏唯妙覺明
X10n0254_p0397b21║圓照法界。是故於中一為無量、無量為一，小中現
X10n0254_p0397b22║大、大中現小，不動道場遍十方界，身含十方無盡
X10n0254_p0397b23║虗空，於一毫端現寶王剎，坐微塵裏轉大法輪，滅
X10n0254_p0397b24║塵合覺，故發真如妙覺明性。而如來藏本妙圓心
X10n0254_p0397c01║不生不滅，即斯之義。今云本無菩提及與涅槃，義
X10n0254_p0397c02║理一貫。岳師云：當知用雖萬變，體實無渝。是由天
X10n0254_p0397c03║動星迴，辰極鎖居其所；璇璣輪轉，衡軸常執其中。
X10n0254_p0397c04║能知此者，則知本無菩提涅槃、成與不成、輪迴及
X10n0254_p0397c05║非輪迴，皆歸如來大圓覺海。（次明聲聞不達性，終不能至彼之親證。）
X10n0254_p0397c06║善男子！但諸聲聞所圓境界（至）測度如來圓覺境界。
X10n0254_p0397c07║此一節經意，只緣金剛藏本論圓覺妙心、大圓鏡
X10n0254_p0397c08║智，本無生滅前後有無。因聞上文眾生本來成佛，
X10n0254_p0397c09║興起問端，以生滅心法難圓覺不生滅法。吾佛欲
X10n0254_p0397c10║打成片，生滅及不生滅。凡夫諸佛，生死涅槃，地獄
X10n0254_p0397c11║天堂，皆歸第一義諦。空如來藏，於非相上滿足菩
X10n0254_p0397c12║提。空澄雲暗，花笑鳥啼，盡是正法眼藏涅柈妙心。
X10n0254_p0397c13║如是則金剛藏之所疑，富樓那之所惑，亦並不離
X10n0254_p0397c14║見色聞聲。若以色見我，以音聲求我，則所邪道只
X10n0254_p0397c15║為聲色。乃口齒之間無非生滅，如何可極如來圓
X10n0254_p0397c16║覺境界？圓覺雖不屬見聞覺知，亦不離見聞覺知。
X10n0254_p0397c17║故云：不可以有思惟心而測度之，亦不可以無思
X10n0254_p0397c18║惟心而得之。故今文付聲聞緣覺所圓境界，只局
X10n0254_p0397c19║在身心。經言：不出斷滅之見。肇師云：小聖灰身滅
X10n0254_p0397c20║智，掃影絕慮。內無機照之勤，外息大患之本。超然
X10n0254_p0397c21║與羣有永別，渾爾與太虗同體。冥冥長往，莫知所
X10n0254_p0397c22║之。棱嚴云：三有眾生及聲聞緣覺，以所知心測度
X10n0254_p0397c23║如來無上菩提。用世語言，入佛知見。（次引喻）
X10n0254_p0397c24║如取螢火燒須彌山（至）先斷無始輪迴根本。
X10n0254_p0398a01║螢火，譬小聖之智。聲聞緣覺，約惑斷見思，初證真
X10n0254_p0398a02║諦理。小乘涅槃，所見佛只丈六之身，窮盡八萬大
X10n0254_p0398a03║劫。若望極聖之智，不啻螢火。況螢光非火，是光尚
X10n0254_p0398a04║不能照身，又安能燒物。須彌之大，螢光之小，難能
X10n0254_p0398a05║可知也。小聖雖斷分段生死，更有變易生死，亦是
X10n0254_p0398a06║輪迴心。以生滅輪迴心，終不能至如來寂滅海。等
X10n0254_p0398a07║覺後心，四十二品無明斷盡，入妙覺位。如十五夜
X10n0254_p0398a08║月，更無斜光。大覺之智，智極於斯。無始輪迴根本
X10n0254_p0398a09║者，始必對終。無明終者，終盡也。至此妙覺根本無
X10n0254_p0398a10║明盡矣，永無生死，遍法界，證一切清淨。故云，三賢
X10n0254_p0398a11║十聖住果報，唯佛一人居淨土。（次結三問非正。）
X10n0254_p0398a12║善男子！有作思惟從有心起（至）展轉妄想，無有是處。
X10n0254_p0398a13║法華云：是法非思量分別之所能解。有思惟心，即
X10n0254_p0398a14║是分別心也。分別心，即六塵緣影。阿難認之為心，
X10n0254_p0398a15║佛咄叱之：此非汝心，此是法塵分別影事。如此心
X10n0254_p0398a16║病，只在一有字。不合存有心，使落思惟。若無心，即
X10n0254_p0398a17║無思惟。行法云：觀心無心，法不住法。又云：我心自
X10n0254_p0398a18║空，罪福無主。起信云：離念相者，等虗空界，無所不
X10n0254_p0398a19║徧。法界一相，即是如來平等法身。空得盡處，方曰
X10n0254_p0398a20║離念。非如木石之無心，頑然之無性。須知現前心
X10n0254_p0398a21║識，更不頃改變，別有新識心為離念。但於日用中，
X10n0254_p0398a22║無我、無人、無眾生、無壽者。四見既無，五蘊消落，四
X10n0254_p0398a23║大不拘，將誰緣六塵影？凡有一毫之相，皆是虗妄。
X10n0254_p0398a24║若見非相，即見如來。非相者，非凡夫生死相，非聲
X10n0254_p0398b01║聞涅柈相，非有非無相，是名實相。到此魔界如、佛
X10n0254_p0398b02║界如，一如無二如。如此空花空果，皆歸佛果。有性
X10n0254_p0398b03║無性，齊成佛道。古人云：江谷春風吹不起，鷓鴣啼
X10n0254_p0398b04║在深花裡。三汲浪中魚化龍，痴人猶戽野塘水。（次斥
X10n0254_p0398b05║上滯情，分別過患之間。）
X10n0254_p0398b06║善男子！虗妄浮心多諸巧見（至）如是分別非為正問。
X10n0254_p0398b07║即今見前日用念起者，此是虗妄浮心。此念不實，
X10n0254_p0398b08║為之浮心；橫生是非，為之巧見。一念嗔心起，百萬
X10n0254_p0398b09║障門開；一念菩提心，佛道即可成。十善菩薩發大
X10n0254_p0398b10║心，長別三界苦輪海。龍女，一念善心相應，幻純是
X10n0254_p0398b11║法，女便為男，凡即成聖，往南方成佛。善星，惡心謗
X10n0254_p0398b12║佛，見生身陷地獄。古之所謂天堂地獄門相對，乃
X10n0254_p0398b13║在人心一念中。若起顛倒心，生於巧見，終不能成
X10n0254_p0398b14║圓覺。蓋圓覺如美玉，瑕不能染；圓覺清淨，穢不能
X10n0254_p0398b15║入；圓覺真實，虗妄不入。又須知圓覺之性，即三千
X10n0254_p0398b16║具德之性，亦包藏一切善惡。棱嚴云：即如來藏元
X10n0254_p0398b17║明心妙，即心即空，即地即水，即風即火，即耳即眼
X10n0254_p0398b18║鼻舌身意，即色即聲香味觸法，即眼識界，如是乃
X10n0254_p0398b19║至即意識界，即明無明、明無明盡，如是乃至即老
X10n0254_p0398b20║即死、即老死盡，即苦即集、即滅即道，即智即得、即
X10n0254_p0398b21║檀那即尸羅，如是乃至即常即樂、即我即淨，以是
X10n0254_p0398b22║俱即世出世間，即如來藏妙明心元，離即離非、是
X10n0254_p0398b23║即非即。如何以所知心測度如來無上菩提，用世
X10n0254_p0398b24║間語言入佛知見？譬如琴瑟箜篌琵琶，雖有妙音，
X10n0254_p0398c01║若非妙指終不能發。汝與眾生亦復如是，寶覺真
X10n0254_p0398c02║心各各圓滿，如我按指海印發光，汝暫舉心塵勞
X10n0254_p0398c03║先起，不能成就圓覺方便者，說著圓覺亦是方便。
X10n0254_p0398c04║一大藏教皆方便門，所以法華經謂之開方便門
X10n0254_p0398c05║示真實相。且道如何是諸法實相？古人誦法華偈
X10n0254_p0398c06║至諸法從本來，常自寂滅相，忽然發悟，有云：春暖
X10n0254_p0398c07║百花紅，鷓鴣啼柳上。非為正問，正是結斥（以上長行謂之
X10n0254_p0398c08║散花未盡之意重宣）。
X10n0254_p0398c09║爾時，世尊欲重宣此意，而說偈言：
X10n0254_p0398c10║金剛藏當知如來寂滅性（至）然後求圓覺。
X10n0254_p0398c11║長行中已是窮理盡性，至重頌如㭊竹，皆迎刃而
X10n0254_p0398c12║解，不復雪上加霜。且夫金剛藏是夢中人，釋迦老
X10n0254_p0398c13║子又於夢中說夢，忽被無心道人一時驚破其夢，
X10n0254_p0398c14║元來總是如幻三昧，夢中佛事。
X10n0254_p0398c15║
X10n0254_p0398c16║大方廣圓覺修多羅了義經心鏡卷第二