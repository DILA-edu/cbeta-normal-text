X10n0255_p0433a01║
X10n0255_p0433a02║No. 255
X10n0255_p0433a03║大方廣圓覺修多羅了義經註序
X10n0255_p0433a04║
X10n0255_p0433a05║龍沙章江禪院傳法沙門如山　註序
X10n0255_p0433a06║金紫光祿大夫守中書侍郎尚書門下平章事充集
X10n0255_p0433a07║賢殿大學　裴休　撰
X10n0255_p0433a08║裴公，河東濟懸人。登進士甲科，應賢良方正，官至
X10n0255_p0433a09║平章政事。先世名許玄度，建越州塔，未終而化。後
X10n0255_p0433a10║託梁武之孫，姓蕭名詧，因訪曇彥禪師，為入定觀，
X10n0255_p0433a11║明其宿因。師云：許玄度，來何暮？昔日浮屠今如故。
X10n0255_p0433a12║後眾請師修龍江大殿，師云：非吾所為，三百年後，
X10n0255_p0433a13║自有非衣功德主。遂銘之。至唐三生為裴休，果如
X10n0255_p0433a14║其言。
X10n0255_p0433a15║夫血氣之屬必有知，凡有知者必同體，所謂真淨明
X10n0255_p0433a16║妙，虗徹靈通，卓然而獨存者也。
X10n0255_p0433a17║血氣滋運，一切同體，故曰屬。血氣既同，必同有知，
X10n0255_p0433a18║所謂真淨明等，皆具足於同體中，有聖不增，有凡
X10n0255_p0433a19║不減，故曰獨存。
X10n0255_p0433a20║是眾生之本源，故曰心地。是諸佛之所得，故曰菩提。
X10n0255_p0433a21║二是字，皆指上文真淨明等，總是諸佛眾生心地
X10n0255_p0433a22║菩提本源同得。故經註云：諸佛光嚴住持，即眾生
X10n0255_p0433a23║淨覺妙明心地是也。
X10n0255_p0433a24║交徹融攝，故曰法界。
X10n0255_p0433b01║會上十法界身心，聖凡交徹，理事融攝，同歸寂滅，
X10n0255_p0433b02║平等本際。
X10n0255_p0433b03║寂靜常樂，故曰涅槃。不濁不漏，故曰清淨。不妄不變，
X10n0255_p0433b04║故曰真如。離過絕非，故曰佛性。護善遮惡，故曰總持。
X10n0255_p0433b05║護善有不失之功，內持萬德；遮惡有不入之義，外
X10n0255_p0433b06║遣百非。梵語陀羅尼，此云總持。
X10n0255_p0433b07║隱覆含攝，故曰如來藏。
X10n0255_p0433b08║真如隱覆在藏識之中，亦能含攝恒沙性功德。
X10n0255_p0433b09║超越玄悶，故曰密嚴國。
X10n0255_p0433b10║超越重玄之悶，證秘密妙莊嚴域。此上十義，収歸
X10n0255_p0433b11║別教之極談。
X10n0255_p0433b12║統眾德而大備，爍群昏而獨照，故曰圓覺。其實皆一
X10n0255_p0433b13║心也。
X10n0255_p0433b14║總結上文義，皆歸圓覺之妙心。
X10n0255_p0433b15║背之則凡，順之則聖。迷之則生死始，悟之則輪迴息。
X10n0255_p0433b16║親而求之，則止觀定慧。推而廣之，則六度萬行。
X10n0255_p0433b17║親近隨順止觀定慧，是本覺之內薰。推究止觀定
X10n0255_p0433b18║慧而開廣之，則成六度萬行，是圓覺之妙用。
X10n0255_p0433b19║引而為智，然後為正智；依而為因，然後為正因。其實
X10n0255_p0433b20║皆一法也。
X10n0255_p0433b21║引依六度萬行為正因。上來皆以任持自捨，成究
X10n0255_p0433b22║竟覺。從因至果，皆遵稟一法之規範也。
X10n0255_p0433b23║終日圓覺而未甞圓覺者，凡夫也。
X10n0255_p0433b24║下凡真隨妄轉，唯背無順，持珠作丐，所謂眾生日
X10n0255_p0433c01║用而不知也。
X10n0255_p0433c02║欲證圓覺而未極圓覺者，菩薩也。具足圓覺而住持
X10n0255_p0433c03║圓覺者，如來也。
X10n0255_p0433c04║欲證者，謂菩薩歷地位階梯，等覺已前，細念未斷，
X10n0255_p0433c05║故曰未極具足。而住持者，唯佛與佛，廼能究盡安
X10n0255_p0433c06║住任持也。
X10n0255_p0433c07║離圓覺無六道，捨圓覺無三乘。
X10n0255_p0433c08║反顯六道性中，皆具足圓覺。終日圓覺，而未甞圓
X10n0255_p0433c09║覺之義。六道受生，更無別法。謂迷此本覺妙心，派
X10n0255_p0433c10║成三界業果。故云離圓覺，別無六道可得。三乘聖
X10n0255_p0433c11║位，亦非別法。但悟此覺心，斷惑證真，成無上道。
X10n0255_p0433c12║非圓覺無如來，泯圓覺無真法，其實皆一道也。
X10n0255_p0433c13║裴公該而収之，不出一道。
X10n0255_p0433c14║三世諸佛之所證，盖證此也。如來為一大事出現，盖
X10n0255_p0433c15║為此也。三藏十二部一切修多羅，蓋詮此也。
X10n0255_p0433c16║三世諸佛同證圓覺，非別有法。如來為一大事因
X10n0255_p0433c17║緣故，出現於世，亦無別事。即此圓覺為一大事也。
X10n0255_p0433c18║三乘十二分教，一切契經，皆詮圓覺，更無別法。
X10n0255_p0433c19║然如來垂教，指法有顯密。
X10n0255_p0433c20║顯說修多羅，密示陀羅尼。
X10n0255_p0433c21║立義有廣略。
X10n0255_p0433c22║就辨音章，二十五輪為廣；就威德章，三觀行相為
X10n0255_p0433c23║略，粗可明矣。
X10n0255_p0433c24║乘時有先後。
X10n0255_p0434a01║華嚴頓開智眼，不歷諸漸，乘時先也。涅槃直指人
X10n0255_p0434a02║心，不務速說，乘時後也。
X10n0255_p0434a03║當機有深淺。
X10n0255_p0434a04║對文殊破無明，言簡而當，機深者也。對金剛藏破
X10n0255_p0434a05║無明，辭繁而備，機淺者也。圓覺一法，而該備八義。
X10n0255_p0434a06║非上根圓智，其孰能大通之。故如來於光明藏，與十
X10n0255_p0434a07║二大士，密說而顯演潛通，廣被以印定其法，為一切
X10n0255_p0434a08║經之宗也。
X10n0255_p0434a09║密說則非器不傳，潛通後進。顯演則觀機授法，廣
X10n0255_p0434a10║被當來。以圓覺一印，印定為諸經之宗。
X10n0255_p0434a11║圭峯禪師。
X10n0255_p0434a12║終南一峯，其形如圭，師遯其下，故以稱焉。
X10n0255_p0434a13║得法於荷澤嫡孫南印上足道圓和尚。
X10n0255_p0434a14║西京河南府有荷澤寺，因祈雨得驗，故名荷澤。神
X10n0255_p0434a15║會禪師居之，乃六祖高弟。先六祖曰：吾有一物，無
X10n0255_p0434a16║名無字。神會出云：是諸佛之本源，神會之佛性。祖
X10n0255_p0434a17║云：喚作一物即不中，汝喚作佛性，若此子有片瓦
X10n0255_p0434a18║遮頭，只是成這箇知解宗徒。會乃自立為七祖。此
X10n0255_p0434a19║下滋州法如禪師，如出為荊南惟忠禪師傳法。法
X10n0255_p0434a20║如之印，蓋出南能宗下，故曰南印。道圓和尚乃南
X10n0255_p0434a21║印之門人。圭峯於道圓得法，此明起教之因。
X10n0255_p0434a22║一日，從眾僧齋于州民任灌家，居下位，以次受經。
X10n0255_p0434a23║染削之後，隨眾赴供，以﨟小居下位。
X10n0255_p0434a24║遇圓覺了義，卷未終軸，感悟流涕，歸以所悟告其師。
X10n0255_p0434b01║師撫之曰：汝當大弘圓頓之教，此經諸佛授汝耳。禪
X10n0255_p0434b02║師既佩南宗密印，受圓覺懸記，於是閱大藏經律，通
X10n0255_p0434b03║唯識、起信等論。
X10n0255_p0434b04║經律論為三藏，唯識乃戒賢法師所傳，起信是馬
X10n0255_p0434b05║鳴菩薩所造。
X10n0255_p0434b06║然後頓轡於華嚴法界，宴坐圓覺妙場。究一兩之所
X10n0255_p0434b07║霑，窮五教之殊致。
X10n0255_p0434b08║後閱華嚴，如來良馬，頓䇿其轡，更不他適。詳其本
X10n0255_p0434b09║末，與圓覺無差，遂游心於法界，宴坐於妙場，究如
X10n0255_p0434b10║來一味之法雨。五教者，小乘教、始教、終教、頓教、圓
X10n0255_p0434b11║教，差別不同，故云殊致。
X10n0255_p0434b12║乃為之疏解。凡大疏三卷，大鈔十三卷，略疏兩卷，小
X10n0255_p0434b13║鈔六卷，道場修證儀一十八卷，並行於世。
X10n0255_p0434b14║在智炬寺，并退居草堂，造此疏鈔等。
X10n0255_p0434b15║其敘教也圓，其見法也徹，其釋義也端如折薪，其入
X10n0255_p0434b16║觀也明若秉燭。
X10n0255_p0434b17║剖釋其義，如折薪。折宗從斧，徑直分破，故曰端。毛
X10n0255_p0434b18║詩云：南山折薪，匪斧不克。今以疏喻於斧，經喻於
X10n0255_p0434b19║薪。入三觀之妙門，如秉炬火。
X10n0255_p0434b20║其辭也，極於理而已，不虗騁。其文也，扶於教而已，不
X10n0255_p0434b21║苟飾。
X10n0255_p0434b22║辭研性理，不是虗誕馳騁；文扶聖教，不是苟間花
X10n0255_p0434b23║飾。
X10n0255_p0434b24║不以其所長病人，故無排斥之說；不以其未至羞人，
X10n0255_p0434c01║故無胸臆之論。
X10n0255_p0434c02║不以己長而疾惡他人所短，故無毀斥之說；若以
X10n0255_p0434c03║己短而蓋覆彼人所能，是為臆度之論。圭峯皆離
X10n0255_p0434c04║此過。
X10n0255_p0434c05║蕩蕩然實十二部經（注見經中）之眼目，三十五祖之骨髓。
X10n0255_p0434c06║竺乾四七，唐土二三，兼之荷澤。
X10n0255_p0434c07║生靈之大本，三世之達道，後世雖有作者，不能過矣。
X10n0255_p0434c08║其四依之一乎？或淨土之親間乎？何盡其義味如此
X10n0255_p0434c09║也。
X10n0255_p0434c10║涅槃四依品云：依法不依人，依義不依語，依智不
X10n0255_p0434c11║依識，依了義不依不了義。又唐稱生肇融叡四法
X10n0255_p0434c12║師為四依，故裴休亦稱美圭峯為四依之一。或有
X10n0255_p0434c13║淨土與十二大士親聞如來所說乎？
X10n0255_p0434c14║或曰（設難）：道無形，視者莫能覩；道無方，行者莫能至。況
X10n0255_p0434c15║文字乎？在性之而已。
X10n0255_p0434c16║悟性之者，不立文字，直指人心。
X10n0255_p0434c17║豈區區數萬言而可詮之哉？對曰：噫！是不足以語道
X10n0255_p0434c18║也。前不云乎：統眾德而大備，爍群昏而獨照者，圓覺
X10n0255_p0434c19║也。蓋圓覺能出一切法，一切法未甞離圓覺。今夫經
X10n0255_p0434c20║律論三藏之文，傳于中國者五千餘卷，其所詮者何
X10n0255_p0434c21║也？戒定慧而已。修戒定慧而求者何也？圓覺而已。圓
X10n0255_p0434c22║覺一法也，張萬行而求之者，行眾生之根器異也。
X10n0255_p0434c23║上根之士，不待言詮，中下根劣，故廣張義相，引令
X10n0255_p0434c24║悟入。
X10n0255_p0435a01║然則大藏皆圓覺之經，此疏乃大藏之疏也。
X10n0255_p0435a02║大藏既是一大圓覺，今疏圓覺者，即是一大藏也。
X10n0255_p0435a03║羅五千軸之文，而以數卷之疏通之，豈不至簡哉？何
X10n0255_p0435a04║言其繁也？及其斷言語之道，息思想之心，忘能所，滅
X10n0255_p0435a05║影像，然後為得也，固不在詮表耳。
X10n0255_p0435a06║此結答前難者說。謂今以數卷之疏，該通一藏，可
X10n0255_p0435a07║謂省力。若能絕言思，忘能所，了無相狀，是即圓覺
X10n0255_p0435a08║清淨境界，何用詮表耳。
X10n0255_p0435a09║嗚呼！生靈之所以往來者，六道也。鬼神沈幽愁之苦，
X10n0255_p0435a10║鳥獸懷獝狘之悲，修羅方瞋，諸天正樂，可以慗心慮，
X10n0255_p0435a11║趣菩提，唯人道為能耳。人而不為，吾未如之何也已
X10n0255_p0435a12║矣。
X10n0255_p0435a13║鬼神者，此說地獄餓鬼二道，常沒於幽暗哀愁之
X10n0255_p0435a14║苦。獝者，鳥驚飛㒵。狘者，獸走㒵。畜生道中，唯知畏
X10n0255_p0435a15║死貪生，何由出離。修羅以瞋業好戰，何暇進修。諸
X10n0255_p0435a16║天躭樂，不了妙覺，明心福盡，還墮上五不可。惟人
X10n0255_p0435a17║界中，可修苦心勞慮，攝歸正念，趣向菩提。師教聞
X10n0255_p0435a18║薰，前言住行，悟入圓覺。雖六道皆為苦趣，然作佛
X10n0255_p0435a19║作祖，亦從人道。但盡凡心，別無聖解，人而不為，無
X10n0255_p0435a20║奈之何也已矣。
X10n0255_p0435a21║休常遊禪師之閫域，受禪師之顯訣，無以自斆，輙直
X10n0255_p0435a22║讚其法而普告大眾耳。其他備乎本序云。
X10n0255_p0435a23║公既入禪師之閫奧，受顯了妙訣，無以自効親傳
X10n0255_p0435a24║之報，直讚美圓覺之法，其佗備盡經中綸貫之旨。
X10n0255_p0435b01║請觀圭峯本序。