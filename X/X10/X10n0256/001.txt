X10n0256_p0435c01║
X10n0256_p0435c02║No. 256
X10n0256_p0435c03║大方廣圓覺脩多羅了義經略疏注序
X10n0256_p0435c04║
X10n0256_p0435c05║唐終南山草堂寺沙門　宗密　述
X10n0256_p0435c06║龍沙章江禪院沙門如山註序
X10n0256_p0435c07║（禪師諱宗密，西川果州人。業儒，登進士，嘗於遂州庠為學。時道圓和尚從成都來，因
X10n0256_p0435c08║緣會合，遂禮圓禪師出家落髮。）
X10n0256_p0435c09║元享利貞，乾之德也，始於一氣；常樂我淨，佛之德也，
X10n0256_p0435c10║本乎一心。（元者，始也。亨者，通也。利者，和也。貞者，正也。此乾之四德，始於一氣，即天地根本之元氣也。
X10n0256_p0435c11║先舉儒學，以顯至覺之理，故曰常樂我淨。常者，非變易。樂者，出苦道。我者，聖所依。淨者，離垢染。此佛之四德，本
X10n0256_p0435c12║乎一心，即諸佛本覺之妙心也。）專一氣而致柔，脩一心而成道。（精持一氣，
X10n0256_p0435c13║柔順應物，脩明一心，道無不備。）心也者，冲虗妙粹，炳煥靈明，無去無
X10n0256_p0435c14║來，冥通三際，非中非外，洞徹十方。（竪通橫通，唯是一心，豈去來中外之
X10n0256_p0435c15║有乎？）。不滅不生，豈四山之可害？離性離相，奚五色之能
X10n0256_p0435c16║盲？（四山，即生老病死也。生滅既盡，諸佛現前，有何物而可害乎。性相雙離，實無一法可當情，豈五色能盲正
X10n0256_p0435c17║見乎。）處生死流，驪珠獨耀於滄海。（此約菩薩悲願度生，曰真如不昧，善入生
X10n0256_p0435c18║死，故能展照，如驪龍頷下珠，而獨耀於滄溟耳。）踞涅槃岸，桂輪孤朗於碧天。
X10n0256_p0435c19║（此約常住四聖涅槃，自性清淨，如明月孤朗於碧天，高超彼岸。）大矣哉，萬法資始也。
X10n0256_p0435c20║萬法虗偽，緣會而生。（周易云：大哉乾元，萬物資始。此明萬法所啟始，相資取於一心。
X10n0256_p0435c21║法本不實，皆以外緣會合而生。故論中云：未有一法不從因緣生也。）生法本無，一切唯
X10n0256_p0435c22║識。識如幻夢，但是一心。心寂而知，目之圓覺。彌滿清
X10n0256_p0435c23║淨，中不容他。（此明法從識塵而生，所生不實，故曰幻夢。若能寂而常照，則照用無邊，故曰彌
X10n0256_p0435c24║滿。如楞嚴經云：無漏清淨，云何是中更容他物？）。故德用無邊，皆同一性。性起
X10n0256_p0436a01║為相，境智歷然。相得性融，身心廓爾。方之海印，越彼
X10n0256_p0436a02║太虗。恢恢焉，晃晃焉，逈出思議之表也。（德用滋彰，無邊妙應。以至
X10n0256_p0436a03║境相身心，俱時廓徹，如海澄停。用一法即之，故超出太虗思議之表。）我佛證此，憫物迷
X10n0256_p0436a04║之。再歎奇哉，三思大事。（華嚴？出現品云：佛子奇哉！無一眾生不具有如來智慧，但
X10n0256_p0436a05║以妄想執著而不證得。於是三七日思惟，以此大事因緣故，出現於世間耳。）既全十力，能
X10n0256_p0436a06║摧樹下魔軍。（佛初成道，於菩提樹下降魔軍）。爰起四心，欲示宅中寶
X10n0256_p0436a07║藏。（起此慈悲喜捨四心，指示各人自家寶藏。）然迷頭捨父，悟有易難。（楞嚴經云，
X10n0256_p0436a08║演若達多，以鏡照面，瞋責己頭，不見面目，而乃狂走。法華經云，窮子捨父逃逝。若夫達多，狂性自歇，歇即菩提，
X10n0256_p0436a09║是悟之易。窮子還家，劣心猶在，且令除糞，是悟之難。）故仙苑覺場，教興頓漸。（佛於
X10n0256_p0436a10║鹿野苑古仙住處，說四諦十二緣，名漸教。阿蘭若菩提場中，說華嚴，頓教。）漸設五時之異，
X10n0256_p0436a11║空有迭彰；頓無二諦之殊，幽靈絕待。今此經者，頓之
X10n0256_p0436a12║類歟？（初時佛成道後，說小乘阿含等經，名有部教。二時破徧計執，惟談般若，名空宗教。三時說境空心有
X10n0256_p0436a13║深密等經，名中道教。四時會權入實，說法華經，名同歸教。五時涅槃會上，直指眾生定當作佛，名常住教。漸異
X10n0256_p0436a14║者，於前空有中，已明真俗二諦更迭互彰，今當雙非。頓入禪那，觀幽邃靈妙之心，絕二邊對待之法，故佛判為
X10n0256_p0436a15║頓教大乘。）故如來入寂光土，凡聖一源，現受用身，主伴同
X10n0256_p0436a16║會。（佛入大光明藏，即眾生清淨覺地，現勝應身，與十二大士同住平等法會，故曰主伴。）曼殊大
X10n0256_p0436a17║士創問本起之因，薄伽至尊首提究竟之果。（此言極證之果，
X10n0256_p0436a18║即無上法王，有大陀羅尼門，名為圓覺也。曼殊室利是文殊，薄伽婆是世尊，皆梵語也。）照斯真體，
X10n0256_p0436a19║滅彼夢形，知無我人，誰受輪轉？（照此清淨覺相，悟彼無明非實，如夢中人，
X10n0256_p0436a20║及至於醒，了無所得，故云滅也。了知無我無人，更有誰受生死。）種種幻化，生於覺心，
X10n0256_p0436a21║幻盡覺圓，心通法徧。（離幻即覺，便得無方清淨，故曰心通。乃至陀羅尼門遍滿法界，
X10n0256_p0436a22║故曰法遍。）心本是佛，由念起而漂沉；岸實不移，因舟行而
X10n0256_p0436a23║騖驟。（注見本經）。頓除妄宰，空不生華；漸竭愛源，金無重鑛。
X10n0256_p0436a24║（妄幻為己主宰，若能頓除，則華從空滅，愛根當斷，其源自然漸淨，則如鑛成金，不復為鑛。）理絕修
X10n0256_p0436b01║證，智似階差。覺前前非，名後後位。況妄忘起滅，德等
X10n0256_p0436b02║圓明者焉。（至理不假修為，若起智斷惑求證，是未達平等自性，便顯差別。若覺悟前非，便彰未來果
X10n0256_p0436b03║位，何況了忘起滅之妄，是即圓明者焉。）然出廐良駒，已搖鞭影。（上根入覺，不假
X10n0256_p0436b04║方便，如良馬見鞭影而行。）薶塵大寶，須設治方。（背覺眾生，不知自己寶珠，埋在煩惱
X10n0256_p0436b05║塵中，必假修行治法。）故三觀澄明，真假俱入。（入圓覺者非一路，循性差別，當有三
X10n0256_p0436b06║種，謂真、假、俱也。真入，謂泯相澄神觀，即奢摩他也。假入，謂起幻銷塵觀，即三摩鉢提也。俱入，謂非真非假、亦真
X10n0256_p0436b07║亦假，即絕待靈心觀，即禪那也。此觀是疏中說。）諸輪綺互，單複圓修。（圓覺本無可修，
X10n0256_p0436b08║以眾生依於未覺，故假幻力修習二十五種淨輪，摧碾業惑，猶如錦綺五綵交互。單修前三觀，複修二十一觀，
X10n0256_p0436b09║交絡重疊。圓修後圓合一觀，故云單複圓修也。）四相潛神，非覺違拒。四病出
X10n0256_p0436b10║體，心華發明。（我、人、眾生、壽者，潛伏於藏識中，由此不能入覺非覺性，障拒諸能入者，四病即
X10n0256_p0436b11║作止任滅。）復令長中下期。（注見本經）。克念攝念而加行。（三期正念懺悔，
X10n0256_p0436b12║曰克念。過三七日後，更不懺悔，一向攝念，再修三觀，是為加行。）別徧互習，業障惑障
X10n0256_p0436b13║而銷亡。成就慧身，靜極覺徧，百千世界，佛境現前。（三期
X10n0256_p0436b14║後別習三觀，非彼所聞，終不可取。徧習，謂徧修三種互習。謂此觀未得，復習彼觀，以此銷滅諸障，漸次修證，成
X10n0256_p0436b15║就慧身，靜極覺徧，從於一身至百千世界耳。）是以聞五種名，超剎寶施福；
X10n0256_p0436b16║說半偈義，勝河沙小乘。實由無法不持，無機不被者
X10n0256_p0436b17║也。（是經名云方廣五種名字。若能聞持，勝以積寶布施，教百恒河沙眾生得羅漢果。不如宣說此經半偈陀
X10n0256_p0436b18║羅尼門，能總持頓漸修法，巧被三機，無不圓攝。）噫！巴歌和眾，似量騰於猿心；
X10n0256_p0436b19║雪曲應稀，了義匿於龍藏。（郢中歌曰：巴歌，下曲名也。和者甚眾，喻小乘易於隨
X10n0256_p0436b20║順。教中以悟性為真量，求悟者為比量，以比量所證之法，具似量心，一向名邈，如猿心騰躍，或上或下也。陽春
X10n0256_p0436b21║白雪，高曲名也。和者彌寡，喻大乘講演，應者稀少，遂致了義之教，隱匿於龍藏之間。）宗密髫專
X10n0256_p0436b22║魯誥，冠討竺墳，俱溺筌罤，唯味糟粕。（束髮時習魯國仲尼之誥，弱冠
X10n0256_p0436b23║後究竺土瞿曇之文。今雙迷魯竺之書，是不獲魚兔，徒溺筌罤。齊桓公讀書堂上，有斵輪者告曰：公所讀者，古
X10n0256_p0436b24║人糟粕也。謂不得真醇之味。）幸於涪上，針芥相投。（涪音浮，在遂州涪江西岸。時師
X10n0256_p0436c01║年二十五歲，因謁道圓問法契，心如芥子，投於針鋒。）禪遇南宗，教逢斯典。（注見前序）。
X10n0256_p0436c02║一言之下，心地開通；一軸之中，義天朗耀。（師初受經，讀至首卷
X10n0256_p0436c03║普眼章中深悟幻滅等文，可謂一軸之中，已明義諦。況復領本師一言印可之下，自此啟鑰開關，心通法遍，大
X10n0256_p0436c04║弘圓教無疑矣。）頃以道非常，道諸行無常，今知心是佛，心定
X10n0256_p0436c05║當作佛。（向以筌罤之學，非是真常不變之道，乃是無常起滅之行。今會妄顯真，即心是佛。）然
X10n0256_p0436c06║佛稱種智，修假多聞，故復行詣百城，坐探群籍。（佛稱一切
X10n0256_p0436c07║種智。修此智者，須假多聞，意在廣資聞見。如善財歷百餘城，徧參知識。因往謁荊南惟忠禪師，忠曰：傳教人也，
X10n0256_p0436c08║當宜導於帝都耳。復見洛陽照禪師，照曰：菩薩人也，益我為友。以至展轉參請，然後止終南山。智炬等誓不下
X10n0256_p0436c09║山，徧覽藏經三年，終日坐探群籍。）講雖濫泰，學且師安。（昔有蒲城泰法師，不聽而
X10n0256_p0436c10║講。圭峯襄陽，因得清涼國師華嚴疏鈔。自欣所遇，未嘗習聽，一覽而講。元和五年，就襄陽初講一遍。下至東都，
X10n0256_p0436c11║再啟法席。自愧賢愚有異，故云濫泰。襄陽道安法師，當代宗匠也。人皆曰：學不師安，義不中難。）叨沐猶
X10n0256_p0436c12║吾之納，謬當真子之印。（東都講次，有門人泰恭，斷臂慶法。留守具申，乞取問華嚴
X10n0256_p0436c13║門下，實有此講人否。時圭峯未見清涼疏主，恐失招承，遂遣人持書，遙敘門人之禮，講非孟浪，有所悟由云云。
X10n0256_p0436c14║清涼答書云：領入教旨趣，悽然心納。吾自講以來，或面言心受，展轉分照，盈乎異域。然伯牙絕絃，仲尼傾蓋，亦
X10n0256_p0436c15║籍形聲。矧乎不面而傳，意猶吾心未之有耶。非憑聖力，必假宿因，當自慰爾。輪王真子，可為喻也。倘或一面，印
X10n0256_p0436c16║所懸解，復何加焉。真子者，華嚴十地菩薩受位喻。輪王千子，取正后所生，方受灌頂也。）再逢親友，
X10n0256_p0436c17║彌感佛恩。久慨孤貧，將陳法施。（法華云：譬如有人至親友家，指示衣珠，常
X10n0256_p0436c18║得如意。親友即佛也。故圓師曰：此經諸佛授汝，與夫諸師傳授，皆喻親友。圭峯云：觀今之事，可驗宿因。定知前
X10n0256_p0436c19║生曾承慈誨，今日復聞，故云再耳。以此知恩報恩，常歎無道學益人，無法財濟用，得非孤貧乎？將陳資生之檀，
X10n0256_p0436c20║著述已下名教。）採集般若，綸貫華嚴，提挈毗尼，發明唯識。（元和
X10n0256_p0436c21║十四年於興福寺採集無著、天親二論，大雲肇公疏注，纂成金剛經一疏一鈔。長慶二年在豐德寺取華嚴經
X10n0256_p0436c22║大䟽中要切者，綸次貫穿一經，勒成五卷，題曰華嚴綸貫毗尼五部律乘。辭繁義廣，難資撿朿，遂挈出合用之
X10n0256_p0436c23║文，集成三卷。於上都得壽寺撰成唯識疏二卷，故曰發明。）然醫方萬品，宜選對治；
X10n0256_p0436c24║海寶千般，先求如意。（醫方雖有萬品，宜取對治其病，則眾方皆非。海寶雖有多般，但
X10n0256_p0437a01║取如意之珠，則眾寶皆備。）觀夫文富義博，誠讓雜華，指體投機，無
X10n0256_p0437a02║偕圓覺。（華嚴經上中下本，各有無數偈品，與涅槃等經，指為雜華。若直指妙窮之體，唯投最上之機，無
X10n0256_p0437a03║如圓覺，頓入佛境。）故參詳諸論，反復百家，以利其器，方為疏
X10n0256_p0437a04║解。（先明起信、唯識、智度、瑜伽等論，後覽報國寺惟慤法師疏一卷、先天寺悟實禪師疏二卷、薦福寺堅志法
X10n0256_p0437a05║師疏四卷、海藏寺道詮法師疏三卷，反復推窮，互明得失。工欲善其事，必先利其器，方可為之疏解。）冥心
X10n0256_p0437a06║聖旨，極思研精，義備性相，禪兼頓漸，勒成三卷。（大疏）。以
X10n0256_p0437a07║傳強學。（冥會真心，契合聖旨。復能極盡神思，研窮精要。合宜之義，備乎性相兩宗。禪那之門，兼於頓漸
X10n0256_p0437a08║二教。約成大疏法義，廣開傳付上根。強學流通，慧種無窮。）然上中下品，根欲性殊，
X10n0256_p0437a09║令將法彼曲成，從其易簡，更搜精要，直注本經。（上根欲其
X10n0256_p0437a10║廣而厭其略，中根在乎廣略之間，下根可知矣。以其本性差殊，亦只隨機圓攝。今將略疏，取法天地易簡之道，
X10n0256_p0437a11║委曲成就萬物之理。蓋乾以易知，坤以簡能，大造發育，皆從易簡，各得其宜。故圭峯復於廣疏中，搜其精要之
X10n0256_p0437a12║文，直箋注於本經之下，成略䟽二卷。以對廣得名，故云略也。）庶即事即心，日益日
X10n0256_p0437a13║損者矣。（有學而無道，即事者也。有道而無學，即心者也。即事之心，益日損而萬行交嘆。即心之事，損日
X10n0256_p0437a14║益而千聖同歸。庶幾為學為道，損益兼之。如山學業荒蕪，略明圭峯之意。苟能游泳乎損益之外，俯仰乎道學
X10n0256_p0437a15║之問，同於得者未嘗得之，同於失者未嘗失之。既能忘得失之所同，予亦如斯文未喪者也。）