X10n0257_p0437b01║
X10n0257_p0437b02║
X10n0257_p0437b03║No. 257-A
X10n0257_p0437b04║ 圓覺經集註序
X10n0257_p0437b05║
X10n0257_p0437b06║潼川沙門居簡　述
X10n0257_p0437b07║覺而不圓者有矣，夫未有圓而不覺者也。圓而不覺
X10n0257_p0437b08║者有矣，夫未有覺而不圓者也。昭昭日用之間而不
X10n0257_p0437b09║知也。一性圓具，不知故不覺也。性之所具曰圓。圓也
X10n0257_p0437b10║者，凡愚不虧，聖神不盈，自本自根，與生俱生。圓同太
X10n0257_p0437b11║虗而無欠無餘，太虗同受而與之俱化。良由習與性
X10n0257_p0437b12║離，情與智違。背大明處，即大闇室。悠悠長瞑，不了此
X10n0257_p0437b13║覺。縱復亦了，覺而不圓。惟其不圓，其證亦爾。遂有修
X10n0257_p0437b14║證之目為三種，行證之所以別也。所修者何？修此者
X10n0257_p0437b15║也。所證者何？證此者也。所修不同，所證則一也。所覺
X10n0257_p0437b16║不同，所圓則一也。故曰：一切眾生，皆證圓覺。非覺之
X10n0257_p0437b17║以妙覺，則止於其所覺。非圓之以至圓，則止於其所
X10n0257_p0437b18║圓。自四十一地以前，皆止於其所止，而不知其所由
X10n0257_p0437b19║止也。不修何以達其證？不證何以明其修？亡證而亡
X10n0257_p0437b20║修，而妄冀夫所謂圓覺者，是今日適越而昔至也。修
X10n0257_p0437b21║而後能證，證而後能忘，則十二大士未始有問也，十
X10n0257_p0437b22║萬大眾未始有聞也。六塵不濯而清淨，四病不藥而
X10n0257_p0437b23║瘳也。靜幻寂，非一而非三。單複圓，無前無後也。如是
X10n0257_p0437b24║乃至圓裹三世，清淨平等，皆光明藏也。圭峯發明此
X10n0257_p0437c01║經，造疏數萬言，反約於廣博浩繁之中，略為別本。由
X10n0257_p0437c02║唐至今，廣略並行。西南學徒，家有其書。於戲盛哉！江
X10n0257_p0437c03║淮荊蠻，稍若不競。天台再造於五季糺離之際，鼓行
X10n0257_p0437c04║吳越間，作者輩出，巉然見頭角。由是二家之言，肝膽
X10n0257_p0437c05║楚越，咫尺雲壤。彼所宗尚，我得排斥。我所宣演，彼得
X10n0257_p0437c06║指議。異己之卓識，與共𡑡堵，必羣而咻之，務其說之
X10n0257_p0437c07║不售。同己之固陋，遠在萬里，必引而嗾之，欲其喙之
X10n0257_p0437c08║必信。使二家之道，不淪於必爭之口者幾希。此吾古
X10n0257_p0437c09║雲粹師，所以憤悱慨慷，集註此經，而示其同也。以本
X10n0257_p0437c10║宗之義，發他示之言。以他宗之奧，揭本宗之玄。本諸
X10n0257_p0437c11║其理，不本諸其宗。參諸其心，不參諸其人。黨非其同，
X10n0257_p0437c12║伐非其異。平持其衡，婉立其言。俾滯於一曲者，知夫
X10n0257_p0437c13║師子手足一金也，江河淮濟一水也。毋求異於圭峰，
X10n0257_p0437c14║亦毋以求同也。異其所異，而同其所同也。後五百世，
X10n0257_p0437c15║有自圭峰而得古雲，或自古雲而得圭峰者，天也，非
X10n0257_p0437c16║一人之私所能也。
X10n0257_p0437c17║
X10n0257_p0437c18║
X10n0257_p0437c19║No. 257-B
X10n0257_p0437c20║ 大方廣圓覺修多羅了義經集註上（并序）
X10n0257_p0437c21║
X10n0257_p0437c22║苕水沙門元粹　述
X10n0257_p0437c23║大哉覺性，圓裹十方。魔佛同遊，色心交徹。有見皆成
X10n0257_p0437c24║妄想，無言猶在半途。一相不存，萬機齊赴。故我薄伽
X10n0257_p0438a01║梵住聖凡之本際，振行證之宏綱。文殊問本起之因，
X10n0257_p0438a02║徧吉咨如幻之行。克彰圓照，盡掃疑情。普眼章。三學
X10n0257_p0438a03║相資，觀雖圓而漸助；金剛藏眾生本佛，金混鑛而須
X10n0257_p0438a04║銷。彌勒窮流轉愛源，淨慧扣證修地位。此下方法，不
X10n0257_p0438a05║定圓攝，有三威德：聞、行、體、思、修。辯音啟定輪交互。證
X10n0257_p0438a06║悟了覺之執相，酬淨業以令除；作止任滅之病根，示
X10n0257_p0438a07║普覺而擇友。圓覺稟三期而垂軌，善首持五目以流
X10n0257_p0438a08║通。華貫環連，金聲玉振。將規法利，盍闡義門？準天台
X10n0257_p0438a09║一宗，探圭峰諸疏，萃乎精要，補以前聞。庶因言遣言，
X10n0257_p0438a10║得月忘指者矣。時宋嘉定七年歲在甲戌九月九日
X10n0257_p0438a11║序。
X10n0257_p0438a12║圭峰禪師宗密疏鈔。
X10n0257_p0438a13║鄣南法師神煥疏
X10n0257_p0438a14║東陽法師居式疏
X10n0257_p0438a15║竹菴法師可觀手鑒。
X10n0257_p0438a16║慈室法師妙雲直解
X10n0257_p0438a17║苕水沙門元粹集諸疏精微竊加私註
X10n0257_p0438a18║
X10n0257_p0438a19║
X10n0257_p0438a20║
X10n0257_p0438a21║
X10n0257_p0438a22║
X10n0257_p0438a23║
X10n0257_p0438a24║
X10n0257_p0438b01║
X10n0257_p0438b02║
X10n0257_p0438b03║
X10n0257_p0438b04║
X10n0257_p0438b05║
X10n0257_p0438b06║No. 257
X10n0257_p0438b07║大方廣圓覺修多羅了義經集註上
X10n0257_p0438b08║
X10n0257_p0438b09║夫經有總題，攬別文旨意而立。今法王自唱五名，
X10n0257_p0438b10║備見賢善。首章結集者，撮要舉五，前二又略陀羅
X10n0257_p0438b11║尼三字。此十一字，十是別名，異羣典故。經字通名，
X10n0257_p0438b12║聖教通稱，故以通從別，唯冠此部。竹菴釋曰：圓覺，
X10n0257_p0438b13║一性也。大方廣，一性之有體、有相、有用也。圓覺一
X10n0257_p0438b14║性，其體大故，絕諸分別，大小無外，竪通三世，橫徧
X10n0257_p0438b15║十方，無一法先此圓覺。圓覺即一切法，先天地而
X10n0257_p0438b16║生，包天地而大。雖太虗空，於此圓覺中亦細物爾。
X10n0257_p0438b17║其相方故，軌持該攝，任持自在。雖流浪生死，受種
X10n0257_p0438b18║種身，而此圓覺曾不失之。故本經云：一切眾生皆
X10n0257_p0438b19║證圓覺。雖依因善友真正信解，而此圓覺亦未甞
X10n0257_p0438b20║得。故本經云：圓覺流出一切菩提、涅槃及波羅蜜，
X10n0257_p0438b21║教授菩薩得失，皆圓覺相。其用廣故，此圓覺性潛
X10n0257_p0438b22║興密應，無有休息，無有邊際。故本經云：覺性徧滿，
X10n0257_p0438b23║圓無際故，六根徧滿，八萬四千陀羅尼門徧滿法
X10n0257_p0438b24║界。以此大方廣義，稱歎詮顯圓覺一性，具足如是
X10n0257_p0438c01║體、相、用也。更無一法在圓覺外，離一切相，等虗空
X10n0257_p0438c02║界，即是如來清淨法身。依此法身無所不攝，故此
X10n0257_p0438c03║圓覺亦名如來藏。此經詮顯如是之法，總號一經，
X10n0257_p0438c04║名修多羅，契理說也。此經直指諸法根源，高超一
X10n0257_p0438c05║切，故名了義，無過上也。經者，指此一經始末所說，
X10n0257_p0438c06║題目分明，故名大方廣圓覺修多羅了義經。（祖述圭峯）
X10n0257_p0438c07║今按：天台宗教，須列五章，謂釋名、辨體、明宗、論用、
X10n0257_p0438c08║判教也。蓋經之有名，名下必有所詮之法為體，約
X10n0257_p0438c09║何修行為宗，得何功力為用，然後區別何時之所
X10n0257_p0438c10║說，何教之所收，漸頓偏圓，乃為教相。故此五義，凡
X10n0257_p0438c11║釋題目，闕一不可。又約人、法、喻三單，複具足七種
X10n0257_p0438c12║立題。此經單法為名，覺性為體，圓照覺相為宗，斷
X10n0257_p0438c13║惑成佛為用，方等圓頓為教相。第一、單法為名者，
X10n0257_p0438c14║大方廣圓覺，召所詮之理；修多羅了義，標能詮之
X10n0257_p0438c15║教。理教俱法，簡非人喻。大者法身周徧，方謂般若
X10n0257_p0438c16║軌持，廣則解脫無礙。離念之覺，即三名圓，極聖不
X10n0257_p0438c17║增，下凡無減。毗盧身土，阿鼻色心，盡大方廣，無非
X10n0257_p0438c18║圓覺。言圓覺者，直指法體，以大方廣，彰其德量，即
X10n0257_p0438c19║具大方廣之圓覺耳。梵語修多羅，華言契經，契機
X10n0257_p0438c20║契理，義通諸教。此說圓極，特稱了義，即修多羅中
X10n0257_p0438c21║之了義也。經者，訓常訓法，常不可易，法乃同遵。廣
X10n0257_p0438c22║示翻譯有無，及教行理三經通別，如天台大部。問：
X10n0257_p0438c23║修多羅與經，華梵之異，雙置題目，豈非重繁？曰：上
X10n0257_p0438c24║則總指諸部，此則唯目當經，對總歎別，故非重也。
X10n0257_p0439a01║又修多羅等，是佛自唱經之一字，結集體式，理當
X10n0257_p0439a02║安爾。第二、覺性為體者，經云：無上法王，有大陀羅
X10n0257_p0439a03║尼門，名為圓覺。又曰：圓覺自性，亦曰淨圓覺性。斯
X10n0257_p0439a04║為主質，宗用所依，雖究竟於法王，亦本成於凡下。
X10n0257_p0439a05║亡名絕朕，橫亘竪窮，舉一即三，至三即一，萬行之
X10n0257_p0439a06║元首，一部之指歸，免蹈羣邪，當冥此體。第三、圓照
X10n0257_p0439a07║覺相為宗者，修行之要，是曰經宗。經云：一切如來
X10n0257_p0439a08║本起因地，皆依圓照清淨覺相。既識圓覺，當起圓
X10n0257_p0439a09║照。圓照，智也；覺相，境也。由境發智，以智照境，境智
X10n0257_p0439a10║冥契，覺體斯圓。幻翳無明，當處寂滅。一經眾行，莫
X10n0257_p0439a11║不皆然。雖不定漸修，未乖圓照。第四、斷惑成佛為
X10n0257_p0439a12║用者。宗成顯體，惑破果圓。經云：永斷無明，方成佛
X10n0257_p0439a13║道。因觀覺相，達妄本虗，不待轉除，名虗為斷。斷無
X10n0257_p0439a14║斷處，即佛道成。闡教度生，於茲備矣。第五、方等圓
X10n0257_p0439a15║頓為教相者。總判諸經，立以四教。三藏唯談生滅，
X10n0257_p0439a16║正為二乘；通教詮示無生衍門。初首別明破顯圓
X10n0257_p0439a17║彰，即具被機進否。復有五時：華嚴兼別說圓；鹿苑
X10n0257_p0439a18║但施三藏；方等彈訶徧逗，四教竝明；般若帶通、別
X10n0257_p0439a19║二，正說圓教。至若法華、涅槃，開權顯實，扶律談常，
X10n0257_p0439a20║結會化源，卒難備舉。伏讀此典，當方等部圓頓教
X10n0257_p0439a21║攝。經云：是經名為頓教大乘，頓機眾生從此開悟。
X10n0257_p0439a22║又云：是經唯顯如來境界。此圓教義。又云：願我今
X10n0257_p0439a23║者住佛圓覺，求善知識，莫值外道及與二乘。又云：
X10n0257_p0439a24║當求一切正知見人，心不住相，不著聲聞、緣覺境
X10n0257_p0439b01║界。文既鄙斥小乘，義歸方等。問：經文有云亦攝漸
X10n0257_p0439b02║修一切群品，得非此部兼偏小耶？曰：秪一圓教。云
X10n0257_p0439b03║漸修者，圓中之漸耳。正如天台圓頓、漸次、不定三
X10n0257_p0439b04║種止觀，俱緣實相，盡是大乘。約行乃用漸不定助。
X10n0257_p0439b05║至下釋經，此義當見。問：既唯圓頓，何異法華？曰：法
X10n0257_p0439b06║華開權，非所擬也。五章成列一經大義，可舉而行，
X10n0257_p0439b07║覽者悉之。
X10n0257_p0439b08║罽賓沙門佛陀多羅譯
X10n0257_p0439b09║罽賓，梵語，亦云羯濕彌羅，北印度邊鄙之名。此翻
X10n0257_p0439b10║賤種，本賤役人，自立君長故也。沙門，此翻勤息，勤
X10n0257_p0439b11║行眾善，止息諸惡，出家之都名。按大藏開元目錄：
X10n0257_p0439b12║沙門佛陀多羅，唐言覺救，北印度罽賓國人。於東
X10n0257_p0439b13║都白馬寺譯圓覺經一部，不載年月。續古今譯經
X10n0257_p0439b14║圖紀、貞元目錄亦同。又北都藏海寺道詮法師疏
X10n0257_p0439b15║云：羯濕彌羅三藏法師佛陀多羅，以長壽二年龍
X10n0257_p0439b16║集癸巳，持梵本至神都，於白馬寺譯成兩卷，總二
X10n0257_p0439b17║十八紙。其度語、筆授、證義、潤文諸德，具如別錄。譯
X10n0257_p0439b18║之言易也，易梵為華耳。周制：達四方之言，東方曰
X10n0257_p0439b19║寄，南方曰象，西方曰狄鞮，北方曰譯。今翻西語而
X10n0257_p0439b20║云譯者，由漢世多事北方，而譯官兼善西語，摩騰
X10n0257_p0439b21║始至，譯四十二章經，因以稱焉。又寄等四別也，譯
X10n0257_p0439b22║言通也，如東夷、西戎、南蠻、北狄，通謂四夷，故周禮
X10n0257_p0439b23║通稱象胥氏。
X10n0257_p0439b24║○經文大分三段，始如是我聞止平等法會為序分，
X10n0257_p0439c01║於是文殊師利下至圓覺章末為正宗分，於是賢
X10n0257_p0439c02║善首下訖經為流通分。△初、序分者。若例諸經，必
X10n0257_p0439c03║具通、別二序。東陽云：今但通序，雖無發起，可用入
X10n0257_p0439c04║定、集眾，兼之以眾。集不徒然，必有異聞。略疏云：序
X10n0257_p0439c05║中證信，便是發起。謂佛入大光明藏，與一切佛同
X10n0257_p0439c06║住眾生清淨覺地，現諸淨土。菩薩主伴，皆入三昧，
X10n0257_p0439c07║同一佛境。以表因果無異，凡聖同源。顯發此經，旨
X10n0257_p0439c08║趣如是。鄣南云：入定、同聞，俱屬別序。通序略於住
X10n0257_p0439c09║處及集眾，二事具足。應云：一時婆伽婆在某處，與
X10n0257_p0439c10║若干大眾俱。梵本或具，譯師略之。私謂：經文明婆
X10n0257_p0439c11║伽婆入定、現土、集眾、同住，語勢連屬。若就中間，節
X10n0257_p0439c12║為別序，巉絕不可。況佛出同居，其現淨土，必依舍
X10n0257_p0439c13║衛、耆山等處。經家不云者，表發意殊，至下更釋。今
X10n0257_p0439c14║且準圭峰、東陽初序，分為六初所聞法。
X10n0257_p0439c15║如是！
X10n0257_p0439c16║且兼我聞。合釋。即指法之辭也。如是之法，我從佛
X10n0257_p0439c17║聞。佛地論云：謂結集時，諸菩薩眾，咸共請言：如汝
X10n0257_p0439c18║所聞，當如是說。傳法菩薩，便許可言：如是當說，如
X10n0257_p0439c19║我所聞。離釋。如是者，信成就也。肇公云：信順之辭。
X10n0257_p0439c20║若就當經，凡聖因果不異。圓覺名如，唯此因果，方
X10n0257_p0439c21║離過非為是。（圭峯）文如而理是，如名不異，是曰無非。
X10n0257_p0439c22║通指一經，所傳所詮，皆所聞體。約四教簡，今獨在
X10n0257_p0439c23║圓。（私註）二、能聞人。
X10n0257_p0439c24║我聞：
X10n0257_p0440a01║即指阿難為能聞人。聖人無心，隨世稱我。我是耳
X10n0257_p0440a02║主，總攝眾緣。一根，二境，三空，四作意。故論云，耳識
X10n0257_p0440a03║四緣生，四緣和合，故稱聞也。（私註）若約此經旨趣，傳
X10n0257_p0440a04║法菩薩，以我無我不二之真我，根境非一異之妙
X10n0257_p0440a05║耳，聞真俗無礙之法門也。（圭峯）三、聞法時。
X10n0257_p0440a06║一時。
X10n0257_p0440a07║師資合會，說聽究竟，總言一時，異餘時也。又諸方
X10n0257_p0440a08║時分，延促不同，故但言一時。若約當宗，即心境泯，
X10n0257_p0440a09║理智融，凡聖如，本始會，此諸二法，皆一之時。（圭峯）
X10n0257_p0440a10║四，說法主。
X10n0257_p0440a11║婆伽婆！
X10n0257_p0440a12║佛地論云：薄伽梵聲，依六義轉：一、自在，二、熾盛，三、
X10n0257_p0440a13║端嚴，四、名稱，五、吉祥，六、尊貴，五、不翻。中即多含不
X10n0257_p0440a14║翻。（私註）涅槃云：能破煩惱名婆。伽婆，如來之異號也。
X10n0257_p0440a15║亦名薄伽梵，梵音楚夏耳。此經教主，四教三身，當
X10n0257_p0440a16║是何佛？圭峰云：法報不分，非應化矣。如此定身，有
X10n0257_p0440a17║何準的？今謂決是他受用報，法性尊特。但尊特有
X10n0257_p0440a18║二：一曰現起，華嚴所明藏塵相是。二曰示現，即應
X10n0257_p0440a19║娑婆三十二相。但約業識中道感應，一一稱性，相
X10n0257_p0440a20║相無邊，法華光明尊特身是。此經既現淨土，被圓
X10n0257_p0440a21║頓機，非示現尊特，孰為教主？（慈室）五、說法處。
X10n0257_p0440a22║入於神通大光明藏三昧正受。一切如來光嚴住持。
X10n0257_p0440a23║是諸眾生清淨覺地。身心寂滅平等本際。圓滿十方
X10n0257_p0440a24║不二隨順。於不二境現諸淨土。
X10n0257_p0440b01║藏，即寶性法界藏。起信心真如，是諸佛眾生之本
X10n0257_p0440b02║源，神通光明之性體，塵沙德用竝蘊其中，百千通
X10n0257_p0440b03║光皆從斯起，故云藏也。亦名法性土，亦名常寂光。
X10n0257_p0440b04║息諸分別，智與理冥，名為入矣。安住藏中，不受諸
X10n0257_p0440b05║受，名為正受。（圭峯）此經說處，即事而真，匪離娑婆。別
X10n0257_p0440b06║論常寂，為表正宗所談覺性平等，故入於大定，即
X10n0257_p0440b07║首楞嚴禪三德理藏。此藏圓具，凡聖同源，橫亘竪
X10n0257_p0440b08║窮，不思議一。然理不自顯，從理垂教，教主身土，全
X10n0257_p0440b09║體起用，故曰於不二境現諸淨土。所現淨土，即說
X10n0257_p0440b10║法處。通序兼別，意亦可了。古德皆謂大光明藏是
X10n0257_p0440b11║經說處。又文關西答舒王曰：頓乘所演，直示眾生
X10n0257_p0440b12║日用現前，不屬古今，非干時處。且楞嚴等亦明住
X10n0257_p0440b13║處，非頓乘乎？前云一時，豈無時他？又光明藏乃現
X10n0257_p0440b14║土之本，何得據本便為說處，昧所現土耶？二說不
X10n0257_p0440b15║可，今釋分二：初、入冥覺性；二、於不二下，即體現
X10n0257_p0440b16║土。初又三：初、標三德妙定；二、一切下，顯凡聖體
X10n0257_p0440b17║同；三、身心下，明稱體圓徧。神通、光明、定慧，用也。藏
X10n0257_p0440b18║即法身，體也。二用即體，三德具足，稱祕密藏。智冥
X10n0257_p0440b19║此境，故名為入。三昧正受，華梵雙彰，不墮邪思，故
X10n0257_p0440b20║名正受。一切如來光嚴住持者，同一圓明，交參互
X10n0257_p0440b21║照，安住不失也。是諸眾生清淨覺地者，真妄一際，
X10n0257_p0440b22║染體元空，始本同依也。平等本際，竪深也。圓滿十
X10n0257_p0440b23║方，橫徧也。不二隨順者，常一不移，以身心、依正、生
X10n0257_p0440b24║佛、自他俱寂滅故。現諸淨土者，即寂光體，隨類普
X10n0257_p0440c01║應，見三土也。此經對告，俱是法身，正當實報。經末
X10n0257_p0440c02║亦有八部雜眾，通餘二土。然此現土，豈離娑婆？義
X10n0257_p0440c03║同法華三變之淨。問：土既現淨，佛豈常身？曰：現起
X10n0257_p0440c04║無文，示現何爽？法華亦爾，於此勿疑。問：法華開權，
X10n0257_p0440c05║可云示現，昔經安得從劣辨勝？曰：二乘在昔，彈斥
X10n0257_p0440c06║淘汰，故須現起，方曰尊特。今對菩薩，現與不現，無
X10n0257_p0440c07║妨化意。圭山謂：不二隨順，譯者迴文不盡，應云隨
X10n0257_p0440c08║順不二。煥師謂：不二，體也；隨順，用也。直解謂：諸字
X10n0257_p0440c09║訓於，恐皆未允。讀者詳之。（私註）六，同聞眾。
X10n0257_p0440c10║與大菩薩摩訶薩十萬人俱，其名曰：文殊師利菩薩、
X10n0257_p0440c11║普賢菩薩、普眼菩薩、金剛藏菩薩、彌勒菩薩、清淨慧
X10n0257_p0440c12║菩薩、威德自在菩薩、辨音菩薩、淨諸業障菩薩、普覺
X10n0257_p0440c13║菩薩、圓覺菩薩、賢善首菩薩等而為上首，與諸眷屬
X10n0257_p0440c14║皆入三昧，同住如來平等法會。
X10n0257_p0440c15║初、標數列名；二、與諸下，同佛入定。菩薩等者，具云
X10n0257_p0440c16║菩提薩埵、摩訶薩埵。菩提翻覺，薩埵翻有情。摩訶，
X10n0257_p0440c17║大也。此有情信大法、解大義、發大心、趣大果、修大
X10n0257_p0440c18║行、證大道。故華嚴中地前云摩訶薩，今是地上。（圭峯）
X10n0257_p0440c19║列十二名者，敬依天台章疏，用三觀解，觀是菩薩
X10n0257_p0440c20║萬行之本故。文殊師利，此云妙德。大經云：了了見
X10n0257_p0440c21║佛性，猶如妙德等。觀合三德，祕密圓備，故名妙德。
X10n0257_p0440c22║又云妙吉祥。普賢，大論、觀經同名徧吉。今居伏道
X10n0257_p0440c23║之頂，其因周徧曰普；斷道之後，鄰於極聖曰賢。苟
X10n0257_p0440c24║非三觀一心，豈階眾伏之頂？普眼者，三觀研心，普
X10n0257_p0441a01║見諸法，生、佛無二，此含悲、智。謂普見諸法清淨，名
X10n0257_p0441a02║大智普眼；普見眾生成佛，名大悲普眼。金剛藏者，
X10n0257_p0441a03║金剛具三義：堅則物不能壞，利則能碎一切，明則
X10n0257_p0441a04║體上瑩徹。觀心三德具足，名藏。彌勒，此云慈氏。慈
X10n0257_p0441a05║有三種：生緣、法緣、無緣，以對三觀。又慈從姓名。阿
X10n0257_p0441a06║逸多，此云無勝。三觀能淨三惑，名清淨慧；三觀能
X10n0257_p0441a07║摧伏三障、四魔，名威德自在；由三觀故，獲三陀羅
X10n0257_p0441a08║尼、四無礙辯，名辯音；三觀對治三道，名淨諸業障；
X10n0257_p0441a09║三觀徧觀諸法，同歸實際，名普覺，亦即圓覺。賢善
X10n0257_p0441a10║首者，賢則亞聖，善則順理。三觀順理，為萬善首也。
X10n0257_p0441a11║（東陽）同住如來平等法會，孰為其主？孰為其伴？孰為
X10n0257_p0441a12║問者？孰為答者？無非遊戲大圓覺海。（竹菴）此經入定，
X10n0257_p0441a13║若比餘經，存沒三異：一者餘經出入，此但語入，會
X10n0257_p0441a14║末無出定之相。二者餘經但言定體，如法華云無
X10n0257_p0441a15║量義處，金光明云甚深法性。今經具言體用，入於
X10n0257_p0441a16║神通大光明藏，體也；於不二境現諸淨土，用也。三
X10n0257_p0441a17║者餘經教主自入，此經主伴同入。何故爾耶？此經
X10n0257_p0441a18║既談圓覺止觀之義，非禪不智，故首尾在定。況十
X10n0257_p0441a19║二菩薩發起此經，必先入定，鑒現未機，然後啟請。
X10n0257_p0441a20║又具二種莊嚴，故能問能答也。純被圓機，見那伽
X10n0257_p0441a21║常在定，何出之有？定慧體合，必有妙用。法華雖亦
X10n0257_p0441a22║純圓，既非專止觀，正欲開顯小乘，故須出定。不明
X10n0257_p0441a23║定用，小機未了，豈同入三昧耶？（鄣南）經末流通，既有
X10n0257_p0441a24║雜眾，豈應主伴盡入三昧？恐語菩薩同佛入耳。況
X10n0257_p0441b01║最後無起定之文，與光明異，未應說聽，始終在定。
X10n0257_p0441b02║問者既云起座禮佛，教主一一讚許發揚，但恐序
X10n0257_p0441b03║末譯人略起定文耳。佛境難思，後賢審之。又法華
X10n0257_p0441b04║光明但言定體者，且放光現瑞，出敘經王，亦何局
X10n0257_p0441b05║體耶？今雖非要，不可不知。（私註）
X10n0257_p0441b06║△二、正宗分有十一問答。圭峰判初一明信解，後十
X10n0257_p0441b07║明行證，復論上、中、下根。東陽分為七科。咸師以初
X10n0257_p0441b08║章同止觀開解，後十章擬對十乘略評，如鄣南疏。
X10n0257_p0441b09║鄣南自作廣、略二門，初五番略明圓覺，後六番廣
X10n0257_p0441b10║明圓覺，其分科生起甚詳。慈室以前二章開解，後
X10n0257_p0441b11║九章修行。今謂諸師各擅其美，不暇廣評。謹準北
X10n0257_p0441b12║峰例，天台三種止觀，俱是大乘同緣實相，約行收
X10n0257_p0441b13║機，以漸、不定助大。分三段：初二章明圓覺行證，次
X10n0257_p0441b14║四章明漸次行證，後五章明不定行證。初又二。○
X10n0257_p0441b15║初、文殊章正明圓頓行證二：初、請問。三：初進問
X10n0257_p0441b16║威儀。
X10n0257_p0441b17║於是文殊師利菩薩，在大眾中即從座起，頂禮佛足
X10n0257_p0441b18║右繞三匝，長跪叉手而白佛言：
X10n0257_p0441b19║此結集家敘也。於是二字，圭山謂之指法之辭，慈
X10n0257_p0441b20║室謂躡前之語。又以於是顯通序兼別求之，過矣。
X10n0257_p0441b21║下諸章初皆云於是，又如何解？即從座起者，曲禮
X10n0257_p0441b22║云：請業則起，請益則起。右繞，西竺禮也。長跪者，有
X10n0257_p0441b23║云：雙膝至地，與翹跪異。下請於上曰白。（私註）即從座
X10n0257_p0441b24║起等者，從法空之體，起悲濟之用。以己最勝之頂，
X10n0257_p0441c01║禮佛最卑之足，敬之至也。敬是意業，意業無狀，故
X10n0257_p0441c02║以身口表之。經標白言及下歎大悲，即口業矣。右
X10n0257_p0441c03║繞，隨順義也，表順覺性。三匝者，敬佛一體三寶，滅
X10n0257_p0441c04║我三道等惡。長跪者，安危不易。叉手者，信解合體，
X10n0257_p0441c05║心境交參。（圭峯）天台章疏多以叉手表權實合。（東陽）二、
X10n0257_p0441c06║正述請問。三。初問如來因行。二、問菩薩發心。
X10n0257_p0441c07║三、問末世離見。問：文殊位階等覺，云何問發心義
X10n0257_p0441c08║耶？答：若約順機發起，權設此問，則無往不可。若約
X10n0257_p0441c09║實行，竪深猶有後心，十乘十境橫論亦容不達，同
X10n0257_p0441c10║淺位發問。故諸佛要集經文殊不能起離意，女定
X10n0257_p0441c11║下去諸大士疑問，例此可通。（鄣南）
X10n0257_p0441c12║初問如來因行。
X10n0257_p0441c13║大悲世尊！願為此會諸來法眾，說於如來本起清淨
X10n0257_p0441c14║因地法行。
X10n0257_p0441c15║果具萬德偏舉大悲者，咨詢法要本為眾生，故具
X10n0257_p0441c16║足十號稱世間尊，求證圓覺故名法眾。佛昔初發
X10n0257_p0441c17║菩提之心，圓照本源染體悉淨，依此造入無上覺
X10n0257_p0441c18║城，故云本起清淨因地法行。夫求佛者必正其因，
X10n0257_p0441c19║因若非真果終不克，故下如來廣申此問，餘二略
X10n0257_p0441c20║結。（私註）過去菩薩乃現在如來之因地，現在菩薩實
X10n0257_p0441c21║未來如來之因地，以至永永若欲斷無明成佛果，
X10n0257_p0441c22║誰不由斯正道乎？故下曰能使末世眾生不墮邪
X10n0257_p0441c23║見。（慈室）
X10n0257_p0441c24║二問菩薩發心。
X10n0257_p0442a01║及說菩薩，於大乘中，發清淨心，遠離諸病。
X10n0257_p0442a02║大乘之體，是本始覺。於覺悟中，發菩提心。正念真
X10n0257_p0442a03║如，故清淨矣。偈中直云菩提心也。華嚴云，忘失菩
X10n0257_p0442a04║提心，而修諸善根，魔所攝持。既為所攝，即過患眾
X10n0257_p0442a05║多。故請發心因緣，令得永離。且中間忘失，猶被攝
X10n0257_p0442a06║持。況都未發心諸行，豈離彼業。一發之後，永無忘
X10n0257_p0442a07║失。無忘失故，魔惑不嬈。下佛答，有無俱離，覺照亦
X10n0257_p0442a08║泯。能所絕等，即離諸病。此乃不發一切心，名真發
X10n0257_p0442a09║清淨心也。（圭峰）夫大教發心，當信一切法，唯心體具，
X10n0257_p0442a10║全心發生。互徧互收，即遮即照。離性離相，皆真皆
X10n0257_p0442a11║如。心佛眾生，三無差別。是則塵勞妄想，即大圓覺。
X10n0257_p0442a12║苟不如是，非阿耨多羅三藐三菩提心矣。（私註）
X10n0257_p0442a13║三，問末世離見。
X10n0257_p0442a14║能使未來末世眾生求大乘者，不墮邪見。
X10n0257_p0442a15║佛滅度後，正法、像法各一千年，末法萬年。末法即
X10n0257_p0442a16║為末世，去聖遙遠，深可懸憂，故顯益中偏垂結指。
X10n0257_p0442a17║（圭峰）末世發心，多滯偏權及雜魔外，若無正解，寧免
X10n0257_p0442a18║著邪？（私註）三三、展虔誠。
X10n0257_p0442a19║作是語已，五體投地，如是三請，終而復始。
X10n0257_p0442a20║正語而禮，非儀也。五體四支及頭，若惟一度，未展
X10n0257_p0442a21║虔誠。若過於三，禮煩則亂。故三周終始，顯示真心。
X10n0257_p0442a22║佛雖已知，垂範應爾。（圭峯）請至三者，敬人重法之至
X10n0257_p0442a23║也。（東陽）二、佛答三：初讚許。
X10n0257_p0442a24║爾時，世尊告文殊師利菩薩言：善哉，善哉！善男子！汝
X10n0257_p0442b01║等乃能為諸菩薩諮詢如來因地法行，及為末世一
X10n0257_p0442b02║切眾生求大乘者，得住正持不墮邪見。汝今諦聽，當
X10n0257_p0442b03║為汝說。
X10n0257_p0442b04║先讚後許。再言善哉者，智論釋云：善之至也。善男
X10n0257_p0442b05║子者，順理曰善男子。剛斷汝等者，雖一人之言，言
X10n0257_p0442b06║眾人之意。得正住持者，安心覺海，任持萬行，誡令
X10n0257_p0442b07║審諦，勿雜餘緣。（圭峯）淨名曰：無以生滅心行，說實相
X10n0257_p0442b08║法。既不可以生滅心說，亦不可以生滅心聽。（東陽）
X10n0257_p0442b09║二、受旨。
X10n0257_p0442b10║時文殊師利菩薩奉教歡喜，及諸大眾默然而聽。
X10n0257_p0442b11║既蒙許說，願樂欲聞，潔己虗心，收視反聽而寂然
X10n0257_p0442b12║也。讚許佇聽之文，下十一段，皆同此釋。（圭峯）三、正答
X10n0257_p0442b13║二：初、長行二：初、廣答。初、問二：初、總示，二、別釋。總示
X10n0257_p0442b14║中三義：圓覺，經體也；圓照，經宗也；永斷無明，經用
X10n0257_p0442b15║也。此則依體修宗，宗成有用。至別釋中，先示無明，
X10n0257_p0442b16║次明覺智，後顯覺體，則是達妄成修，修必依體。總
X10n0257_p0442b17║別相映，覽者應知。初、標示，二。初、依體立教。
X10n0257_p0442b18║善男子！無上法王有大陀羅尼門，名為：圓覺，流出一
X10n0257_p0442b19║切清淨真如、菩提、涅槃及波羅蜜，教授菩薩。
X10n0257_p0442b20║如來於法自在，更無有上。陀羅尼翻總持，謂圓覺
X10n0257_p0442b21║體中有塵沙德用，從本以來持之不失，故大即當
X10n0257_p0442b22║體無邊。門者，出入義也。荷澤云：知之一字，眾妙之
X10n0257_p0442b23║門。名為圓覺者，上述義相，今指法體也。非別有法
X10n0257_p0442b24║從中流出於外，但依覺性顯示諸門，功德無有窮
X10n0257_p0442c01║盡，應用無有疲厭，名為流出。菩提翻覺，涅槃義翻，
X10n0257_p0442c02║稱為圓寂。謂覺性既圓，無法不寂。及波羅蜜者，此
X10n0257_p0442c03║云彼岸到，翻對六蔽，略有六種。總翻諸染，即八萬
X10n0257_p0442c04║四千。非但流出理果，亦及因也。依之修行，能生物
X10n0257_p0442c05║解，名為教授。（圭峯）囊中之寶，探以示人，故云流出。究
X10n0257_p0442c06║竟十界，故云一切。揀異在纏，故云清淨。真如，中也。
X10n0257_p0442c07║菩提，真也。涅槃，俗也。及波羅蜜者，依上三諦之境，
X10n0257_p0442c08║起八萬行門也。教授菩薩者，教所被機也。（鄣南）無上
X10n0257_p0442c09║法王，究竟果佛也。夫中道總持，復名圓覺。何人不
X10n0257_p0442c10║具？何法不然？剋論證知，故言佛有。即此圓覺，當體
X10n0257_p0442c11║為門，全性起修，依理設教，義言出耳。所謂從無住
X10n0257_p0442c12║本，立一切法。世教亦云：誰能出不由戶？何莫由斯
X10n0257_p0442c13║道也？慈室以圓覺為能通門，今所不韙。（私註）
X10n0257_p0442c14║二、照性斷惑。
X10n0257_p0442c15║一切如來本起因地，皆依圓照清淨覺相，永斷無明，
X10n0257_p0442c16║方成佛道。
X10n0257_p0442c17║覺相，性也。圓照，修也。全性發修，以修契性，性非染
X10n0257_p0442c18║汙，故云清淨。無明體空，修惡即性，畢竟寂滅，故云
X10n0257_p0442c19║永斷。成道者，覺智徧滿，一成一，切成諸法，同體而
X10n0257_p0442c20║成。一人發真，虗空銷殞，方是圓佛成道之義。一佛
X10n0257_p0442c21║既爾，十方三世諸佛咸然。（私註）二、所釋三：初、委明
X10n0257_p0442c22║惑相體虗，二。初、明惑相三。初徵。
X10n0257_p0442c23║云何無明？
X10n0257_p0442c24║不了一法界，故名曰無明。有通別枝本，正使習氣。
X10n0257_p0443a01║今約圓照，正斷根本別惑。通及二習，無不該攝。（私註）
X10n0257_p0443a02║二，釋二。初標定。
X10n0257_p0443a03║善男子！一切眾生從無始來，種種顛倒，猶如迷人，四
X10n0257_p0443a04║方易處。
X10n0257_p0443a05║三教九界，未能了性，盡屬一切中攝。起無初相，故
X10n0257_p0443a06║名無始。以悟為迷，故名顛倒。情竇一鑿，狂瀾肆流，
X10n0257_p0443a07║錯亂多途，計執非一，故云種種。（慈室）今且按定其非，
X10n0257_p0443a08║但云顛倒，未顯其相。倒有所執，顛則荒狂。如人乍
X10n0257_p0443a09║至川原，或入聚落，忽然心惑，以東為西。既一方迷，
X10n0257_p0443a10║餘三俱轉，故云易處。正迷之時，方亦不轉，忽然醒
X10n0257_p0443a11║悟，還是舊方。返推此迷，了無蹤跡，無本來處，無今
X10n0257_p0443a12║去處。（圭峯）二、釋相二：初法喻示相。
X10n0257_p0443a13║妄認四大為自身相，六塵緣影為自心相，譬彼病目
X10n0257_p0443a14║見空中華及第二月。
X10n0257_p0443a15║四大和合，假名為身。緣慮之心，因塵故有。如影逐
X10n0257_p0443a16║形生，故云緣影。眾生不知常住真心，性淨明體，亘
X10n0257_p0443a17║徹三際，周徧剎塵。妄執身心，起諸結惑。如棄百千
X10n0257_p0443a18║澄清大海，認一浮漚爾。上明顛倒，且喻迷方。今執
X10n0257_p0443a19║身心，故譬華月。翳目所喻，即上顛倒。顛倒故執，由
X10n0257_p0443a20║翳見華。文意法理，莫不如是。（私註）翳眼觀空裏，無華
X10n0257_p0443a21║妄見華。揑目望月輪，月邊別見月。空華幻月，皆喻
X10n0257_p0443a22║妄見。亦可別配二喻，謂華喻認身，月喻認心。（圭峯）
X10n0257_p0443a23║二、即喻顯迷。
X10n0257_p0443a24║善男子，空實無華，病者妄執；由妄執故，非唯惑此虗
X10n0257_p0443b01║空自性，亦復迷彼實華生處，由此妄有輪轉生死。
X10n0257_p0443b02║空本無華，而執謂有，故曰惑。此虗空自性，華從翳
X10n0257_p0443b03║生，而不自省，故曰迷。彼實華生處，從執為實，故名
X10n0257_p0443b04║實華。（慈室）月喻例華，亦應云月實無二。揑者妄執，經
X10n0257_p0443b05║文影略，故不具之。既執華從空生，不知從翳而起。
X10n0257_p0443b06║翳則實是華生之處，非真實華。但恠空裏有華，不
X10n0257_p0443b07║覺眼中有翳。外嫌身心苦惱，不知內畜迷情。（圭峯）由
X10n0257_p0443b08║惑造業，因業受報。往來六道，生死循環。不識妄源，
X10n0257_p0443b09║云何解脫。（私註）三，結。
X10n0257_p0443b10║故名無明。
X10n0257_p0443b11║二、顯體虗三：初標體虗。
X10n0257_p0443b12║善男子！此無明者非實有體。
X10n0257_p0443b13║修惡即性，障體元虗。（私註）二、約喻顯。
X10n0257_p0443b14║如夢中人夢時非無，及至於醒了無所得。如眾空華
X10n0257_p0443b15║滅於虗空，不可說言有定滅處。何以故？無生處故。
X10n0257_p0443b16║先約夢事，喻無明本空；次提空華，顯夢無生滅。無
X10n0257_p0443b17║生處故者，前據能見翳目，稱實華生處；今約所對
X10n0257_p0443b18║虗空，生滅叵得矣。圭峰約迷悟料揀，煥師不取。煥
X10n0257_p0443b19║却以妄華為實華，今亦未然。（私註）三，結流轉。
X10n0257_p0443b20║一切眾生於無生中妄見生滅，是故說名輪轉生死。
X10n0257_p0443b21║雖曰無生，由妄見故，說名輪轉。（私註）
X10n0257_p0443b22║二、釋成圓照覺智二。初達妄本空。
X10n0257_p0443b23║善男子，如來因地修圓覺者，知是空華即無輪轉，亦
X10n0257_p0443b24║無身心受彼生死，非作故無，本性無故。
X10n0257_p0443c01║修圓覺者，牒前所照。知者，照達之謂。（私註）即無輪轉，
X10n0257_p0443c02║無生死法也。亦無身心，無生死人也。既知空華，豈
X10n0257_p0443c03║有輪轉。還丹一粒，點鐵成金。真理一言，點凡成聖。
X10n0257_p0443c04║照五蘊空，度一切厄。外遺世界，內脫身心。不計身，
X10n0257_p0443c05║身同虗空。不計心，心同法界。（圭峯）無明本來，自性空
X10n0257_p0443c06║寂。非由今日，滅破方無。智者云：陰入皆如，無苦可
X10n0257_p0443c07║捨。塵勞本清淨，無集可斷。以性奪修，諸行無作。（鄣南）
X10n0257_p0443c08║三，結成妙觀。
X10n0257_p0443c09║彼知覺者猶如虗空，知虗空者即空華相，亦不可說
X10n0257_p0443c10║無知覺性有無俱遣，是則名為淨覺隨順。
X10n0257_p0443c11║知覺空者，泯彼能觀。知能觀空，亦空華相。如前火
X10n0257_p0443c12║之木，然諸薪已，亦復自然，此空觀也。亦不可說無
X10n0257_p0443c13║知覺性，假觀也。有無俱遣，中觀也。言雖前後，用在
X10n0257_p0443c14║一心。言慮頓忘，故云淨覺。覺智契理，故云隨順。又
X10n0257_p0443c15║稱淨覺之隨順，乃即境之照也。據此等文，是圓行
X10n0257_p0443c16║相。如何圭山，科為信解。（私註）三，徵顯所依覺體。
X10n0257_p0443c17║何以故？虗空性故，常不動故，如來藏中無起滅故，無
X10n0257_p0443c18║知見故，如法界性究竟圓滿徧十方故。
X10n0257_p0443c19║前明妙觀，必全境發。境若不顯，觀無所依。是故徵
X10n0257_p0443c20║顯，令諦觀一。又觀是圓照，境即覺相。觀若非覺，照
X10n0257_p0443c21║不名圓。境若不圓，此相非覺。虗空性故，常不動故
X10n0257_p0443c22║者，真諦也。真性如空，本來不動，如來藏中等俗諦
X10n0257_p0443c23║也。體具諸法，清淨本然。生滅既亡，知見寧及，如法
X10n0257_p0443c24║界性等中道也。究徹三際，圓徧十方。絕待難思，互
X10n0257_p0444a01║融互攝。是三即一，舉一即三。魔佛同途，依正何別。
X10n0257_p0444a02║前云有無俱遣，中觀雙遮。此曰究竟圓滿，中諦雙
X10n0257_p0444a03║照。觀諦互顯，佛言妙矣。圭山謂法界性與如來藏，
X10n0257_p0444a04║體同義別。在有情中，名如來藏。在非情中，名法界
X10n0257_p0444a05║性。此涉宗眼，學者悉之。（私註）二、結酬三意。
X10n0257_p0444a06║是則名為因地法行。菩薩因此於大乘中發清淨心，
X10n0257_p0444a07║末世眾生依此修行不墮邪見。
X10n0257_p0444a08║上問有三，廣答因行而牒酬之，無餘蘊矣。（私註）二、重
X10n0257_p0444a09║頌，非孤起偈也。或為鈍根重說，或為未來之徒，或
X10n0257_p0444a10║為增明前說。凡言長行偈頌相望，例有五對，謂有
X10n0257_p0444a11║無、廣略、離合、先後、隱顯。今經問目皆長有偈無，答
X10n0257_p0444a12║皆長廣偈略，餘隨相當，對文當指。（圭峰）長行備偈中，
X10n0257_p0444a13║略赴機宜樂耳。亦以略攝廣，令易憶持，故分二
X10n0257_p0444a14║初標舉。
X10n0257_p0444a15║爾時，世尊欲重宣此義，而說偈言：
X10n0257_p0444a16║二、正頌二：初、頌廣答三：初頌圓照覺智。
X10n0257_p0444a17║文殊汝當知，一切諸如來，從於本因地，
X10n0257_p0444a18║皆以智慧覺。
X10n0257_p0444a19║二、頌惑有體虗。
X10n0257_p0444a20║了達於無明，知彼如空華，即能免流轉。
X10n0257_p0444a21║又如夢中人，醒時不可得。
X10n0257_p0444a22║長行先釋無明，偈中先頌覺智，以智照惑，故言了
X10n0257_p0444a23║達。（私註）三頌所依覺體。
X10n0257_p0444a24║覺者如虗空，平等不動轉，覺徧十方界。
X10n0257_p0444b01║即得成佛道。眾幻滅無處，成道亦無得，
X10n0257_p0444b02║本性圓滿故。
X10n0257_p0444b03║即得下二句，長先偈後。成道亦無得，長無偈有。（圭峰）
X10n0257_p0444b04║又如夢中人下四句，頌空也。覺徧下二句，頌假也。
X10n0257_p0444b05║一佛成道，法界無非此佛之依正，故云徧十方。眾
X10n0257_p0444b06║幻下三句，頌中也。具乎遮照，眾幻滅無處，遮空也。
X10n0257_p0444b07║成道亦無得，遮假也。本性圓滿，故雙照二邊，無所
X10n0257_p0444b08║缺減也。問：下威德自在章方立三觀，如何此中便
X10n0257_p0444b09║具出之？答：下文為未了者特立顯名，名出下文，義
X10n0257_p0444b10║貫初後。（鄣南）二、頌結酬。
X10n0257_p0444b11║菩薩於此中，能發菩提心。末世諸眾生，
X10n0257_p0444b12║修此免邪見。
X10n0257_p0444b13║○二、普賢章決疑的示頓相。圓頓法行，已示宏綱。次
X10n0257_p0444b14║在斯章決疑令喜，分二：初、請問；三。初進問威儀。
X10n0257_p0444b15║於是，普賢菩薩在大眾中即從座起，頂禮佛足，右繞
X10n0257_p0444b16║三匝，長跪叉手而白佛言：
X10n0257_p0444b17║二、正述請問三：初、總問起。
X10n0257_p0444b18║大悲世尊！願為此會諸菩薩眾，及為末世一切眾生
X10n0257_p0444b19║修大乘者，聞此圓覺清淨境界。云何修行？
X10n0257_p0444b20║前明圓照覺相，永斷無明，諦觀體如，修證義足。今
X10n0257_p0444b21║復問云何修行者，但決餘疑，複疎前義耳。（私註）二、別
X10n0257_p0444b22║徵難三。初難以幻，還修於幻。
X10n0257_p0444b23║世尊！若彼眾生知如幻者，身心亦幻，云何以幻還修
X10n0257_p0444b24║於幻？
X10n0257_p0444c01║此問從前知是空華，即無輪轉等文。而來意云：身
X10n0257_p0444c02║心既如幻，能知亦是幻。將幻還除幻，幻幻何窮盡。
X10n0257_p0444c03║幻者，謂世有幻法，依草木等幻作人畜，宛似往來
X10n0257_p0444c04║動作之相。須臾法謝，還成草木。然諸經教，幻喻偏
X10n0257_p0444c05║多。良以五天此術頗眾，見聞既審，法理易明。及傳
X10n0257_p0444c06║此方，翻成難曉。今依古師解華嚴如幻之文，法喻
X10n0257_p0444c07║各開五法。喻中五者，如結一巾幻作一馬，一所依
X10n0257_p0444c08║巾，二幻師術法，三所幻馬，四馬有即無，五癡執為
X10n0257_p0444c09║馬。法中五者，一真性，二心識，三依他起，四我法即
X10n0257_p0444c10║空，五迷執我法。下諸幻喻，皆倣此知。（圭峯）
X10n0257_p0444c11║二難幻滅，無修幻人。
X10n0257_p0444c12║若諸幻性一切盡滅，則無有心，誰為修行？云何復說
X10n0257_p0444c13║修行如幻？
X10n0257_p0444c14║若以幻故，一切皆空，能所總無，遣誰修習？（圭峯）
X10n0257_p0444c15║三難不修，云何解脫？
X10n0257_p0444c16║若諸眾生本不修行，於生死中常居幻化，曾不了知
X10n0257_p0444c17║如幻境界，令妄想心云何解脫？
X10n0257_p0444c18║眾生正覺，理具情迷。若非全性起修，無從解脫。故
X10n0257_p0444c19║難雖有三，意歸修行。（私註）問：前具三觀三諦之義，如
X10n0257_p0444c20║何此中但問真空一義耶？答：三觀俱幻，何獨真空？
X10n0257_p0444c21║如二十五王三昧，皆具三諦。（鄣南）三、申問意。
X10n0257_p0444c22║願為末世一切眾生，作何方便漸次修習，令諸眾生
X10n0257_p0444c23║永離諸幻？
X10n0257_p0444c24║論云：若人唯念真如，不以方便種種熏修，終無得
X10n0257_p0445a01║淨。對於蹔離，故言永離。謂初觀一體，雖覺全真。後
X10n0257_p0445a02║遇八風，紛然起妄。行如窮子，解似電光。何法修治，
X10n0257_p0445a03║永離諸病？（圭峰）此雖問於方便漸次，然意且明圓頓
X10n0257_p0445a04║行證。故下世尊違問而答云：知幻即離，不作方便。
X10n0257_p0445a05║離幻即覺，亦無漸次。永離諸幻，修惡即性，極在妙
X10n0257_p0445a06║覺。（私註）三三展䖍誠。
X10n0257_p0445a07║作是語已，五體投地，如是三請，終而復始。
X10n0257_p0445a08║二、佛答三：初讚許。
X10n0257_p0445a09║爾時，世尊告普賢菩薩言：善哉，善哉！善男子！汝等乃
X10n0257_p0445a10║能為諸菩薩及末世眾生，修習菩薩如幻三昧，方便
X10n0257_p0445a11║漸次令諸眾生得離諸幻。汝今諦聽，當為汝說。
X10n0257_p0445a12║末世眾生下義，有問於如來之句。（私註）二、受旨。
X10n0257_p0445a13║時，普賢菩薩奉教歡喜，及諸大眾默然而聽。
X10n0257_p0445a14║三、正答二：初、長行三：初略示所依。
X10n0257_p0445a15║善男子！一切眾生種種幻化，皆生如來圓覺妙心。
X10n0257_p0445a16║法華云：知法常無性，佛種從緣起。淨名曰：從無住
X10n0257_p0445a17║本，立一切法。故知九界實造，佛界權施，皆圓覺性
X10n0257_p0445a18║之所發現。諸大乘教，詮旨咸然。是則以幻心觀幻
X10n0257_p0445a19║境，皆依覺性，稱性無作，名為幻行。此行具足諸法，
X10n0257_p0445a20║三諦圓融，幻盡覺圓，了無增減。故曰：竝由理具，力
X10n0257_p0445a21║有事用。若不先明覺性，為行所依，縱云修幻，乃偏
X10n0257_p0445a22║教中無體空耳。（私註）今文且約機應分對，故以眾生
X10n0257_p0445a23║為幻，如來為覺。種種幻化者，九界三道，依正假實
X10n0257_p0445a24║也。圓覺妙心者，佛界三百法門也。（煥相對云：三百圓具，即三千。）
X10n0257_p0445b01║二、廣釋前難二：初、明幻滅覺存。釋前二難三：
X10n0257_p0445b02║初喻顯。
X10n0257_p0445b03║猶如空華，從空而有，幻華雖滅，空性不壞。
X10n0257_p0445b04║上文云空本無華，病者妄執。今云華從空有者，欲
X10n0257_p0445b05║顯華滅空現，故略於眼翳，徑將華對空說。其實因
X10n0257_p0445b06║眼有翳，故見空中生華。應知病眼見空華時，其華
X10n0257_p0445b07║全體是空。翳除華滅，而虗空之體，本無增損。（慈室）幻
X10n0257_p0445b08║華雖滅者，闡提斷修善，諸佛斷修惡也。空性不壞
X10n0257_p0445b09║者，性之善惡，闡提與佛，莫斷纖毫。（鄣南）二，法說。
X10n0257_p0445b10║眾生幻心，還依幻滅，諸幻盡滅，覺心不動。
X10n0257_p0445b11║上說幻從覺生，染緣起也。此明幻盡覺滿，淨緣起
X10n0257_p0445b12║也。（圭峯）上二句，釋前初難，以幻修幻。下二句，釋前次
X10n0257_p0445b13║難，幻滅無心。既知幻從覺生，從真起妄。即識返迷
X10n0257_p0445b14║歸悟，全性起修。則以幻修幻，無可疑也。況覺性圓
X10n0257_p0445b15║常，俱體俱用。諸幻雖盡，不入斷滅。則幻滅無心，誰
X10n0257_p0445b16║為修行。難亦自釋。又諸幻盡滅者，復性名滅，非破
X10n0257_p0445b17║滅也。（私註）眾生幻心，還依幻滅者。創心修觀，莫不以
X10n0257_p0445b18║見思王數，為發觀之始。從真起妄，本無明心。返妄
X10n0257_p0445b19║歸真，亦無明心。如以聲止聲，以楔出楔也。覺心不
X10n0257_p0445b20║動者，雖三惑所熏之心，有生有滅。而能觀三種妙
X10n0257_p0445b21║觀，未始改張，故云不動。（鄣南）三、拂迹
X10n0257_p0445b22║依幻說覺亦名為幻，若說有覺猶未離幻，說無覺者
X10n0257_p0445b23║亦復如是，是故幻滅名為不動。
X10n0257_p0445b24║覺性平等，離諸言相，對幻說覺，或有或無，咸成語
X10n0257_p0445c01║見。幻覺頓忘，有無俱泯，則不動覺體，當處顯現。（私註）
X10n0257_p0445c02║初二句正示，次二句牒上對幻說覺，後二句示無
X10n0257_p0445c03║覺亦幻。此亦作下以幻修幻之張本。幻滅不動者，
X10n0257_p0445c04║再結覺體。（慈室）依幻說覺，亦名為幻者，對幻說覺，猶
X10n0257_p0445c05║屬順迷相待之義。既涉言思，覺成不覺。學者應知，
X10n0257_p0445c06║創心入道，對境立觀之日，須分幻覺。用觀照境之
X10n0257_p0445c07║時，真妄泯合。若說有覺，猶未離幻者，未離見思也。
X10n0257_p0445c08║說無覺者，亦復如是者，未離塵沙也。是故幻滅者，
X10n0257_p0445c09║二邊心滅，即斷無明，中道得立。三觀皆中，方名不
X10n0257_p0445c10║動。（鄣南）二、約勸修幻行，釋第三難。三。初法。
X10n0257_p0445c11║善男子！一切菩薩及末世眾生，應當遠離一切幻化
X10n0257_p0445c12║虗妄境界，由堅執持遠離心故。心如幻者亦復遠離，
X10n0257_p0445c13║遠離為幻亦復遠離，離遠離幻亦復遠離，得無所離
X10n0257_p0445c14║即除諸幻。
X10n0257_p0445c15║一切菩薩等，標指當機也。應當者，誡勸也。離幻有
X10n0257_p0445c16║四：一離諸幻之境，境為所離，智為能離。二離離幻
X10n0257_p0445c17║之心，由堅執有能離之智，此智亦幻，故曰心如幻
X10n0257_p0445c18║者，亦復遠離。三遣離幻之離，離前能離，此離亦幻，
X10n0257_p0445c19║故云遠離為幻，亦復遠離。四遣離離之離，離前第
X10n0257_p0445c20║三，此心亦幻，故云離遠離幻，亦復遠離。此之四番，
X10n0257_p0445c21║皆是以幻修幻。列雖次第，修在一心。所謂一念不
X10n0257_p0445c22║生，前後際斷。得無所離，即除諸幻者，結示得體除
X10n0257_p0445c23║幻。學者果能向幻覺未兆之前，如來未說示處，體
X10n0257_p0445c24║之照之，覺性本然，得無所離，則何德不顯，何幻不
X10n0257_p0446a01║除。天台謂之本自二空，圓離四性。下文云若得如
X10n0257_p0446a02║來寂滅，隨順本無寂寂及寂滅者是也。（慈室）先示陰
X10n0257_p0446a03║境。一切幻化虗妄境界者，一切雖多，不出九界三
X10n0257_p0446a04║科之陰。內境則心，外境則色。因此妄境生起，妄能
X10n0257_p0446a05║伐樹得根，諸幻息矣。次示妙境。由堅執持，遠離心
X10n0257_p0446a06║故。心如幻者，亦復遠離者，堅執是見思心遠，即達
X10n0257_p0446a07║真諦也。遠離為幻，亦復遠離者，達塵沙即俗諦也。
X10n0257_p0446a08║離遠離幻，亦復遠離者，達無明二邊，即中道雙遮
X10n0257_p0446a09║也。得無所離，即除諸幻者，結成妙境，損之又損，以
X10n0257_p0446a10║至於無為。（鄣南）大圓覺體，動念即乖，分別不生，方能
X10n0257_p0446a11║契合。故結云得無所離，即除諸幻。同上。是故幻滅
X10n0257_p0446a12║名為不動，變其辭耳。（東陽）二喻。
X10n0257_p0446a13║譬如鑽火，兩木相因，火出木盡，灰飛煙滅。
X10n0257_p0446a14║如有一段乾木，以一木燧鑽之，火出還將，却燒二
X10n0257_p0446a15║木。木火既盡，煙自然滅。既成灰燼，任運飛散。木段
X10n0257_p0446a16║喻所修幻妄，木燧喻能修幻智，煙喻離，火喻遣。經
X10n0257_p0446a17║文先云灰飛，譯之倒也。（圭峰）鑽火之喻，喻上觀境，兩
X10n0257_p0446a18║木即境觀。火出喻見理，木盡喻能所俱忘，灰飛喻
X10n0257_p0446a19║惑落，煙滅喻情亡。圭峰云：經文先云灰飛，譯之倒
X10n0257_p0446a20║也。合是煙先滅，餘灰飛散。式師云：灰猶有實，煙最
X10n0257_p0446a21║浮虗。亦不須責譯文之倒。但今謂約喻喻法，何須
X10n0257_p0446a22║難喻？（鄣南）三合
X10n0257_p0446a23║以幻修幻，亦復如是。諸幻雖盡，不入斷滅。
X10n0257_p0446a24║上二句正合今勸修幻行，釋第三難。舉初難之詞
X10n0257_p0446b01║為合法者，葢問雖有三，意歸修行故也。下二句重
X10n0257_p0446b02║結所依覺性常住，使修行者永無疑網。（私註）
X10n0257_p0446b03║三，頓相結酬。
X10n0257_p0446b04║善男子！知幻即離，不作方便；離幻即覺，亦無漸次。一
X10n0257_p0446b05║切菩薩及末世眾生依此修行，如是乃能永離諸幻。
X10n0257_p0446b06║修圓觀者，造境即中，不假事禪方便，三觀一心，亦
X10n0257_p0446b07║無漸次。知幻即離，結妙境也。離幻即覺，結妙觀也。
X10n0257_p0446b08║一切下，結酬所請。（鄣南）前云：作何方便，漸次修習？故
X10n0257_p0446b09║佛結答。不作方便，亦無漸次，會通問文也。能知是
X10n0257_p0446b10║幻，已名為離。但得離幻，即元是覺，更無階級，漸變
X10n0257_p0446b11║為覺。如人夢見身瘡，問醫求藥，窹來既知是夢，更
X10n0257_p0446b12║欲作何方便？若待方便修之，漸離即是實法，何名
X10n0257_p0446b13║幻化？若執實有，還是妄計，何名修行？（圭峯）二、重頌二：
X10n0257_p0446b14║初、標舉。
X10n0257_p0446b15║爾時，世尊欲重宣此義，而說偈言：
X10n0257_p0446b16║二、正頌四：初頌所依覺體。
X10n0257_p0446b17║普賢汝當知，一切諸眾生，無始幻無明，
X10n0257_p0446b18║皆從諸如來，圓覺心建立。
X10n0257_p0446b19║無明之言，長無偈有。（圭峰）二頌幻滅覺存。
X10n0257_p0446b20║猶如虗空華，依空而有相，空華若復滅，
X10n0257_p0446b21║虗空本不動，幻從諸覺生，幻滅覺圓滿。
X10n0257_p0446b22║覺心不動故。
X10n0257_p0446b23║展轉拂迹，長有偈無。（圭峯）三頌勸修幻行。
X10n0257_p0446b24║若彼諸菩薩，及末世眾生，常應遠離幻，
X10n0257_p0446c01║諸幻悉皆離，如木中生火，木盡火還滅。
X10n0257_p0446c02║合法之文，長有偈無？（圭峰）四、頌結頓修相。
X10n0257_p0446c03║覺即無漸次，方便亦如是。
X10n0257_p0446c04║亦如是者，不作方便也。頌略結酬。（私註）
X10n0257_p0446c05║○二、漸次行證者，天台止觀云：漸初亦知實相，實相
X10n0257_p0446c06║難解，漸次易行。先修歸戒，翻邪向正，止火血刀，達
X10n0257_p0446c07║三善道。次修禪定，止欲散網，達色無色定道。乃至
X10n0257_p0446c08║後修實相，止二邊偏，達常住道。是為初淺後深漸
X10n0257_p0446c09║次止觀相。（文）今普眼請云：演說菩薩修行漸次。答
X10n0257_p0446c10║中具明戒定觀慧。結酬又云：如是修行，如是漸次。
X10n0257_p0446c11║既與止觀大同，所謂解圓行次也。（私註）於此分四：初、
X10n0257_p0446c12║普眼章正明漸次行證二：初、請問，三。
X10n0257_p0446c13║初進問威儀。
X10n0257_p0446c14║於是，普眼菩薩在大眾中即從座起，頂禮佛足，右繞
X10n0257_p0446c15║三匝，長跪叉手而白佛言：
X10n0257_p0446c16║二、正述請問二。初正請。
X10n0257_p0446c17║大悲世尊！願為此會諸菩薩眾，及為末世一切眾生，
X10n0257_p0446c18║演說菩薩修行漸次。云何思惟？云何住持？眾生未悟，
X10n0257_p0446c19║作何方便普令開悟？
X10n0257_p0446c20║前聞頓行，不作方便，恐漸次機。謂知之即已，都不
X10n0257_p0446c21║假修，故復請漸行，修戒、定、慧，開悟圓覺。思惟者，繫
X10n0257_p0446c22║緣法界，達陰本空；住持者，安心實相，不起妄念。稟
X10n0257_p0446c23║戒習定，助成觀慧，故云方便。圭峰謂：思惟是思慧，
X10n0257_p0446c24║住持是修慧。下佇聽為聞。慧煥疏謂：思惟請慧，住
X10n0257_p0447a01║持請定，方便請戒。式師謂：思惟是觀，住持是止，方
X10n0257_p0447a02║便即正修之前二十五法。今謂下，結酬中牒六。如
X10n0257_p0447a03║是諸疏分對，未必全然，況二十五法？答中無文，義
X10n0257_p0447a04║說成曲，讀者詳之。（私註）思惟請，示所修也；住持請，示
X10n0257_p0447a05║所證也。但思惟必藉方便，住持必由開悟，故復請
X10n0257_p0447a06║之。其修行漸次，亦當攝歸所修。請雖有六，秪是修
X10n0257_p0447a07║證。（慈室）二、述意
X10n0257_p0447a08║世尊！若彼眾生無正方便及正思惟，聞佛如來說此
X10n0257_p0447a09║三昧，心生迷悶，即於圓覺不能悟入。願興慈悲，為我
X10n0257_p0447a10║等輩及末世眾生假說方便。
X10n0257_p0447a11║為迷悶者，重扣所修，故略開悟。住持只言方便與
X10n0257_p0447a12║思惟耳。又假說方便者，上請六事，無非出於善巧。
X10n0257_p0447a13║故今結請，只以方便兼之。於無修證中，強言修證，
X10n0257_p0447a14║故云假說。（慈室）三三展䖍誠。
X10n0257_p0447a15║作是語已，五體投地，如是三請，終而復始。
X10n0257_p0447a16║二、佛答三：初讚許。
X10n0257_p0447a17║爾時，世尊告普眼菩薩言：善哉，善哉！善男子！汝等乃
X10n0257_p0447a18║能為諸菩薩及末世眾生，問於如來修行漸次思惟
X10n0257_p0447a19║住持，乃至假說種種方便。汝今諦聽，當為汝說。
X10n0257_p0447a20║二、受旨。
X10n0257_p0447a21║時，普眼菩薩奉教歡喜，及諸大眾默然而聽。
X10n0257_p0447a22║三、正答二：初、長行三：初標意。
X10n0257_p0447a23║善男子！彼新學菩薩及末世眾生，欲求如來淨圓覺
X10n0257_p0447a24║心，應當正念遠離諸幻。
X10n0257_p0447b01║夫淨圓覺心，眾生本具，諸佛究顯。今返迷從悟，故
X10n0257_p0447b02║指如來。（私註）應當正念，遠離諸幻者。圭峰云：指前徵
X10n0257_p0447b03║釋，離幻用心，為起行本。若執定實，觀行不成，故須
X10n0257_p0447b04║躡前為方便矣。正念者，無念也。智論云：有念是魔
X10n0257_p0447b05║業，無念是法印。與下離幻，反覆相成。離幻故正念，
X10n0257_p0447b06║正念故離幻。式師云：正念即訶五欲，棄五蓋，行五
X10n0257_p0447b07║法，亦調攝五事。若不然者，非住正念。咸師云：二邊
X10n0257_p0447b08║皆中，故云正念。遠離諸幻者，指前標後也。今謂秪
X10n0257_p0447b09║是總標耳。正念即標戒定慧，諸幻即三學所離。汙
X10n0257_p0447b10║戒之瑕玷，障定之事性，迷理之惑也。（鄣南）二、廣釋二：
X10n0257_p0447b11║初、戒定
X10n0257_p0447b12║先依如來奢摩他行，堅持禁戒，安處徒眾，宴坐靜室。
X10n0257_p0447b13║奢摩他翻止，止定也。下文云至靜為行，如來行此
X10n0257_p0447b14║已顯圓覺，故令依之。又標如來簡非邪小，戒定兼
X10n0257_p0447b15║學堪入觀門，雖安處徒眾互相策勤，必屏息攀緣
X10n0257_p0447b16║宴居靜室。宴，默也，安也。夫欲修定慧必攝身心，則
X10n0257_p0447b17║宴坐之言成前止行、成後觀慧，故下即云恒作是
X10n0257_p0447b18║念等。若以天台二十五方便擬釋今文，則似初具
X10n0257_p0447b19║五緣，但缺衣食一緣耳。堅持禁戒，持戒清淨也。安
X10n0257_p0447b20║處徒眾，近善知識也。宴坐靜室，即閑居靜處及息
X10n0257_p0447b21║諸緣務也。文多止行者，欲明漸次行證，直云戒定
X10n0257_p0447b22║方便助成觀慧，三學相由即答漸次之問。然佛祖
X10n0257_p0447b23║垂軌廣略隨宜，未應一準。東陽慈室謂此文具二
X10n0257_p0447b24║十五法，強以義求，今所不用。（私註）入道之首故曰先
X10n0257_p0447c01║依，戒為能依，奢摩他為所依。圓教三學竝稱無作，
X10n0257_p0447c02║蓋依中理而行。特言如來者，性德三如來也。徒眾
X10n0257_p0447c03║者，同行同見人也。互相彫琢為長道緣。圭峰引淨
X10n0257_p0447c04║名云：不必是坐為宴坐也。今謂淨名以圓斥小，故
X10n0257_p0447c05║訶身子云：不起滅定現諸威儀是真宴坐。今文正
X10n0257_p0447c06║令宴坐靜室，豈得却以不坐而釋之？然此中但標
X10n0257_p0447c07║身儀不云定相，以能顯所應入根本四禪，如常坐
X10n0257_p0447c08║三昧。問：經何不言？答：根本四禪佛之常談，但舉身
X10n0257_p0447c09║儀即知此定。（鄣南）二觀慧，諸疏皆以生法二空科釋，
X10n0257_p0447c10║今考不爾，分二：初、託陰明觀二：初、約法推二：初、推
X10n0257_p0447c11║窮陰境，二。初約四大，觀身如幻。
X10n0257_p0447c12║恒作是念：我今此身四大和合，所謂髮毛爪齒、皮肉
X10n0257_p0447c13║筋骨、髓腦垢色，皆歸於地；唾涕膿血、津液涎沫、痰淚
X10n0257_p0447c14║精氣、大小便利，皆歸於水；暖氣歸火；動轉歸風。四大
X10n0257_p0447c15║各離，今者妄身當在何處？即知此身畢竟無體，和合
X10n0257_p0447c16║為相，實同幻化。
X10n0257_p0447c17║恒作是念者，意止觀中不得暫捨。言四大者，淨名
X10n0257_p0447c18║記云：四大為所造，四微為能造。以四微和合，造成
X10n0257_p0447c19║四大，名四大造色。問：微義可知，大義云何？答：地、水、
X10n0257_p0447c20║火、風徧處皆有，故名大也。大論云：如佛說四大無
X10n0257_p0447c21║處不有，故名為大。各離者，從昔妄想執四大為身，
X10n0257_p0447c22║約俗諦和合而言。今約真諦破之，故云各離。此中
X10n0257_p0447c23║應用不自、他等四句推之，畢竟無體，能執情盡也。
X10n0257_p0447c24║（鄣南）和合者，堅、濕、煖、動，假和合也。寶積經云：此身生
X10n0257_p0448a01║時，與其父母四大種性一類歌羅邏身。若唯地大，
X10n0257_p0448a02║無水界者，譬如有人握乾麨灰，終不和合。若唯水
X10n0257_p0448a03║界，無地界者，譬如油水，無有堅實，即便流散。若唯
X10n0257_p0448a04║地、水，無火界者，譬如夏月陰處肉團，無日光照，即
X10n0257_p0448a05║便爛壞。若唯地、水、火，無風界者，則不增長精氣。煖
X10n0257_p0448a06║氣者，氣是四大之本，不唯是風，故水、火中亦云氣
X10n0257_p0448a07║也。動轉歸風者，淨名曰：是身無作，風力所轉。皆云
X10n0257_p0448a08║歸者，既合大為身，今推身無主，故云歸也。各離者，
X10n0257_p0448a09║約觀名離，非謂命終。故知四大相違，未審我身屬
X10n0257_p0448a10║於何大？若總相屬，即是四我；若總不屬，離四無我。
X10n0257_p0448a11║見如實理，知四大假合，畢竟無體。（圭峰）經文約四大
X10n0257_p0448a12║推身，蓋破實法；略疏約四大亡我，我屬假名。然大
X10n0257_p0448a13║乘圓觀，身、心既空，我執亦盡。但說有闕具，不可不
X10n0257_p0448a14║分。（私註）二、約根、塵觀心寂滅。二。初根對心生。
X10n0257_p0448a15║四緣假合妄有六根，六根四大中外合成，妄有緣氣
X10n0257_p0448a16║於中積聚，似有緣相假名為心。
X10n0257_p0448a17║身本無身，緣四大有，故名四緣。六根依身而具，一
X10n0257_p0448a18║往名中。四大從外而攬，一往名外。中外圍空，而心
X10n0257_p0448a19║又在中間空處牢結，故云於中積聚。此緣即能緣
X10n0257_p0448a20║心也。不實如氣，同上緣影，皆顯體虗也。無體則無
X10n0257_p0448a21║相，又豈有名？今且以生滅見之，故言似。且以慮知
X10n0257_p0448a22║召之，故言假。諸文只云名色者，亦此意也。（慈室）中外
X10n0257_p0448a23║合成者，圭峰云：四大為中，六想為外。今謂意根亦
X10n0257_p0448a24║在於內，髮毛爪齒亦在於外，豈得例分之耶？妄有
X10n0257_p0448b01║緣氣者，圭峯云：此虗妄心，雖假緣生，不離真心氣
X10n0257_p0448b02║分，故云緣氣。今謂緣氣，即能執妄情。既云妄有，何
X10n0257_p0448b03║謂真心？於中積聚者，對法塵領納前境也。（鄣南）竊詳
X10n0257_p0448b04║中外之釋，且準慈室。緣氣者，即第六識能造心王。
X10n0257_p0448b05║謂妄身既成，根必對境，即有緣慮之氣分。此心於
X10n0257_p0448b06║中起受想行、善惡無記，念念不息，故云於中積聚。
X10n0257_p0448b07║此所起心相，俱非實有，故云似有緣相。王所俱心，
X10n0257_p0448b08║但有名字，故云假名為心。（私註）二、塵消心寂。
X10n0257_p0448b09║善男子，此虗妄心若無六塵，則不能有四大分解無
X10n0257_p0448b10║塵可得，於中緣塵各歸散滅，畢竟無有緣心可見。
X10n0257_p0448b11║若以從真起妄，無明生法為言，必先有不覺之心，
X10n0257_p0448b12║方有根塵世界。今就日用覈之，意顯因境有心，無
X10n0257_p0448b13║塵則無心也。四大分解者，不止謂四大各歸本性，
X10n0257_p0448b14║此文須以請觀音經地無堅性，水性無住，風性無
X10n0257_p0448b15║礙，火大不實釋之，方顯無體。（慈室）緣塵者，四緣六塵
X10n0257_p0448b16║也。心託六塵，塵依四大，四大無體，六塵即空，故云
X10n0257_p0448b17║散滅。緣塵既滅，心體即空，故決判云畢竟無有。言
X10n0257_p0448b18║緣心者，即前緣氣之心也。（圭峯）畢竟無有者，情盡垢
X10n0257_p0448b19║除，不復更起也。（鄣南）於中者，非對外言，指法之辭耳。
X10n0257_p0448b20║煥疏謂緣塵者，即能緣之心，所緣之塵，非經文意，
X10n0257_p0448b21║宜依略疏。（私註）二，結成觀相。
X10n0257_p0448b22║善男子！彼之眾生幻身滅故，幻心亦滅；幻心滅故，幻
X10n0257_p0448b23║塵亦滅；幻塵滅故，幻滅亦滅；幻滅滅故，非幻不滅。
X10n0257_p0448b24║彼之眾生，指前修觀人也。前破身心及六塵境，故
X10n0257_p0448c01║此結云幻身滅等。滅謂寂滅，即空觀也。幻塵滅故，
X10n0257_p0448c02║幻滅亦滅者，生死既空，涅槃亦寂，假觀也。後二句
X10n0257_p0448c03║中道常住，所謂諸幻雖盡，不入斷滅。然此觀相，三
X10n0257_p0448c04║智一心，無惑不破，如大圓鏡，明像宛然，常不離故。
X10n0257_p0448c05║（私註）二、約喻顯二：初、明幻滅觀成二：初喻。
X10n0257_p0448c06║譬如磨鏡，垢盡明現。
X10n0257_p0448c07║修觀如磨，智體如明。身心頓忘，則種智圓矣。（私註）夫
X10n0257_p0448c08║鏡性本明，非從外得。塵覆則隱，磨之則顯。隱顯雖
X10n0257_p0448c09║殊，明性不異。（圭峯）二合
X10n0257_p0448c10║善男子！當知身心皆為幻垢，垢相永滅，十方清淨。
X10n0257_p0448c11║既以身心合幻垢，則人執法執性之與相，皆屬幻
X10n0257_p0448c12║垢。十方，乃十界也。清淨，乃本具覺性顯現，合上非
X10n0257_p0448c13║幻不滅也。（慈室）二誡迷真執妄二。初喻。
X10n0257_p0448c14║善男子！譬如清淨摩尼寶珠，映於五色隨方各現，諸
X10n0257_p0448c15║愚癡者見彼摩尼實有五色。
X10n0257_p0448c16║摩尼體性，瑩淨絕瑕，都無色相。由性淨故，一切色
X10n0257_p0448c17║相，對則現中。青黃赤白黑五色，各各隨方而現。五
X10n0257_p0448c18║色喻五道，隨方喻隨業。愚人不了珠體，但見全是
X10n0257_p0448c19║青黃。故華嚴云，凡夫見諸法，但隨諸相轉，不了法
X10n0257_p0448c20║無性，以是不見佛。（圭峯）五色喻五道，喻法對。當一往
X10n0257_p0448c21║雖便，然九界眾生，皆背性成迷，俱是認色，未識珠
X10n0257_p0448c22║體。（東陽）摩尼，此翻離垢，即如意珠也。珠體本無五色，
X10n0257_p0448c23║因色而映珠體，圓覺一性也。五色，身心五陰也。（竹菴）
X10n0257_p0448c24║二合二初正合迷真。
X10n0257_p0449a01║善男子！圓覺淨性現於身心，隨類各應。彼愚癡者說
X10n0257_p0449a02║淨圓覺實有如是，身心自相亦復如是。
X10n0257_p0449a03║隨迷染之氣類，應現而有也。亦復如是，乃合上喻。
X10n0257_p0449a04║（慈室）幻從覺生，幻全是覺。昧覺執幻，非癡而何。其猶
X10n0257_p0449a05║結水為冰，詎可見冰而忘水也。（私註）
X10n0257_p0449a06║由此不能遠於幻化，是故我說身心幻垢對離幻垢
X10n0257_p0449a07║說名菩薩，垢盡對除即無對垢及說名者。
X10n0257_p0449a08║本以眾生妄執幻化，故佛說云幻垢。眾生依教離
X10n0257_p0449a09║垢，故復說名菩薩。所離之垢既無，對離之智何立。
X10n0257_p0449a10║者字貫通兩句，謂對垢者菩薩也，說名者佛也。既
X10n0257_p0449a11║無對治之智，何有起智之人。深淺之執本無，何有
X10n0257_p0449a12║說教之者。故俱無也。（圭峯）理絕假名，依幻說覺。覺圓
X10n0257_p0449a13║幻盡，則能所忘矣。（私註）二、觀成歷法二：
X10n0257_p0449a14║初、總明證理。
X10n0257_p0449a15║善男子！此菩薩及末世眾生，證得諸幻滅影像故，爾
X10n0257_p0449a16║時便得無方清淨無邊虗空覺所顯發。
X10n0257_p0449a17║幻身為主，外見東西。我相既無，更何方所？然虗空
X10n0257_p0449a18║離識，亦非實有。故首楞嚴云：若有一人，發真歸源，
X10n0257_p0449a19║十方虗空，一時消殞。謂迷情所覆，覺處見空。塵影
X10n0257_p0449a20║既消，空元是覺。顯謂空消覺現，發謂妄盡心開。翻
X10n0257_p0449a21║覆觀之，俱無邊際。（圭峰）頓了實法假名，性相等執，當
X10n0257_p0449a22║體如幻，故云證得。達緣影之心，見鏡像之身本無，
X10n0257_p0449a23║故名為滅。無方即無方所，橫徧也。無邊即無邊際，
X10n0257_p0449a24║豎深也。由清淨故如虗空，如虗空故得清淨。此乃
X10n0257_p0449b01║覺體顯發，正是開悟之相，所發之體也。（慈室）達諸法
X10n0257_p0449b02║虗幻，如影像不實，全是覺性，當處寂滅。得顯此性，
X10n0257_p0449b03║清淨如空，徧一切處，亦無所在。既曰證得，必入圓
X10n0257_p0449b04║位。位通淺深，觀行相似，及分真也。（私註）二、歷示三諦
X10n0257_p0449b05║三：初、真諦。世出世間，自他依正，一一徧達。葢三千
X10n0257_p0449b06║果成，咸稱常樂也。分二：初、別顯真淨四：初、世間諸
X10n0257_p0449b07║法。四。初根識。
X10n0257_p0449b08║覺圓明故顯心清淨，心清淨故見塵清淨，見清淨故
X10n0257_p0449b09║眼根清淨，根清淨故眼識清淨，識清淨故聞塵清淨，
X10n0257_p0449b10║聞清淨故耳根清淨，根清淨故耳識清淨，識清淨故
X10n0257_p0449b11║覺塵清淨；如是乃至鼻、舌、身、意亦復如是。
X10n0257_p0449b12║清淨，即空之異名。大論云：畢竟空，即畢竟清淨。以
X10n0257_p0449b13║人畏空，故言清淨。（鄣南）見塵者，不單說外色名塵，亦
X10n0257_p0449b14║不說根識名塵。根塵識三，自有文故。此見塵體，還
X10n0257_p0449b15║是我執之心，就取相生過，而別立名。下皆牒見字，
X10n0257_p0449b16║不言塵者，足顯即見是塵，非外塵也。聞等亦然。根
X10n0257_p0449b17║者，識所依故，能發識故。識者，隨事攀緣，分別六塵。
X10n0257_p0449b18║（圭峯）見塵者，此塵非外境，指勝義根。體是妄染，故名
X10n0257_p0449b19║為塵。眼根等者，正指浮塵根也。既云鼻舌身意，則
X10n0257_p0449b20║覺知己在其中。細詳識清淨故，覺塵清淨，二句似
X10n0257_p0449b21║多。（慈室）性覺圓明，即心而顯。歷觀諸法，莫不咸爾。既
X10n0257_p0449b22║云心淨，復言意者，先觀一念，例顯餘心。重舉意根，
X10n0257_p0449b23║非無謂也。天台止觀，破法徧後，例餘陰入，義亦同
X10n0257_p0449b24║此。覺塵清淨下，應更牒云：覺清淨故，身根清淨等。
X10n0257_p0449c01║略云乃至，舉覺塵後，次方及根，義勢當爾。直解謂
X10n0257_p0449c02║多二句者，不然。（私註）二六，塵。
X10n0257_p0449c03║善男子！根清淨故色塵清淨，色清淨故聲塵清淨，香、
X10n0257_p0449c04║味、觸、法亦復如是。
X10n0257_p0449c05║六皆名塵者，坌汙心識故。（圭峯）三四，大。
X10n0257_p0449c06║善男子！六塵清淨故地大清淨，地清淨故水大清淨，
X10n0257_p0449c07║火大、風大亦復如是。
X10n0257_p0449c08║四、總例
X10n0257_p0449c09║善男子！四大清淨故，十二處、十八界、二十五有清淨。
X10n0257_p0449c10║上明根、識及六塵淨，今復舉十二處、十八界者，以
X10n0257_p0449c11║陰、入、界三，隨根開合，欲徧融泯，故重總例。（私註）四洲、
X10n0257_p0449c12║四趣、四禪、四空、無想淨居、梵王、六欲，為二十五有。
X10n0257_p0449c13║然梵王在初禪，無想淨居在第四禪。四禪位中別
X10n0257_p0449c14║舉此者，梵王有見外道，無想淨居唯聖，異餘天故。
X10n0257_p0449c15║（圭峯）二，出世間法。
X10n0257_p0449c16║彼清淨故，十力、四無所畏、四無礙智、佛十八不共法、
X10n0257_p0449c17║三十七助道品清淨，如是乃至八萬四千陀羅尼門
X10n0257_p0449c18║一切清淨。
X10n0257_p0449c19║十力者，一知是處非處力，二業力，三定力，四根力，
X10n0257_p0449c20║五欲力，六性力，七至處道力，八宿命力，九天眼力，
X10n0257_p0449c21║十漏盡力。四無所畏者，一一切智，二漏盡，三說障
X10n0257_p0449c22║道，四說盡苦道。四無礙智者，一義，二法，三辭，四樂
X10n0257_p0449c23║說。十八不共法者，一身無失，二口無失，三念無失，
X10n0257_p0449c24║四無異想，五無不定心，六無不知已捨，七欲，八精
X10n0257_p0450a01║進，九念，十慧，十一解脫，十二解脫知見。上六皆云
X10n0257_p0450a02║無減。十三至十五，身口意業隨智慧行。十六至十
X10n0257_p0450a03║八，以智慧知過去未來現在。三十七品者，此有七
X10n0257_p0450a04║科：一四念處，二四正勤，三四如意足，四五根，五五
X10n0257_p0450a05║力，六七覺支，七八正道。謂三四二五單七隻八，總
X10n0257_p0450a06║三十七也。此十力等，具釋如天台法界次第。乃至
X10n0257_p0450a07║者，超越多法三身四智五眼六通等。八萬四千陀
X10n0257_p0450a08║羅尼門，總持一切法門，對治八萬四千塵勞。故天
X10n0257_p0450a09║台妙玄第一引賢劫經，具論法數。（私註）前該六凡，此
X10n0257_p0450a10║含四聖，則顯十界清淨具足。般若廣示八十一科
X10n0257_p0450a11║法門，始自色心，終至無上正等菩提。此中略說，故
X10n0257_p0450a12║云乃至。（慈室）從上覺圓明故，展轉躡前相由，以顯世
X10n0257_p0450a13║出世間諸法清淨。至此五段，歷法備周。餘六七兩
X10n0257_p0450a14║段，但是結通他身他界，更無別義。（圭峰）
X10n0257_p0450a15║三，自他正報。
X10n0257_p0450a16║善男子！一切實相性清淨故，一身清淨；一身清淨故，
X10n0257_p0450a17║多身清淨；多身清淨故，如是乃至十方眾生圓覺清
X10n0257_p0450a18║淨。
X10n0257_p0450a19║智論云：照色等空，即名實相。實相本來自性清淨。
X10n0257_p0450a20║諸段清淨，皆牒前文。唯此獨指實相，以為淨之所
X10n0257_p0450a21║以。既於自身證實相理，亦見一切眾生同一清淨
X10n0257_p0450a22║實相。以觀一切眾生不取於相，同圓覺性故。非謂
X10n0257_p0450a23║一人修道，多人成佛。（圭峯）一身多身，葢顯彼我一體
X10n0257_p0450a24║故。十方亦應以十界釋之，方與上凡聖清淨一致
X10n0257_p0450b01║也。（慈室）四一，多依報。
X10n0257_p0450b02║善男子！一世界清淨故，多世界清淨；多世界清淨故，
X10n0257_p0450b03║如是乃至盡於虗空圓裹，三世一切平等清淨不動。
X10n0257_p0450b04║國土淨穢，皆由自心。眾生劫燒，我土安隱。況乃心
X10n0257_p0450b05║冥覺性，識智無生。身土依真，染淨俱泯。亘通法界，
X10n0257_p0450b06║清淨湛然。圓謂圓徧虗空，裹謂含裹三世。三世者，
X10n0257_p0450b07║豎極。虗空者，橫周也。一切者，橫豎總該。平等者，本
X10n0257_p0450b08║末味同。清淨乃都結七段，不動者冥於一如。（圭峰）妙
X10n0257_p0450b09║圓覺心，本周法界。唯心唯色，非外非中。互具互收，
X10n0257_p0450b10║誰依誰正。迷情強隔，復本一如。故以自觀他，以依
X10n0257_p0450b11║例正。莫不稱性平等，清淨不動。（私註）二、例明不動。
X10n0257_p0450b12║善男子！虗空如是平等不動，當知覺性平等不動；四
X10n0257_p0450b13║大不動故，當知覺性平等不動；如是乃至八萬四千
X10n0257_p0450b14║陀羅尼門平等不動，當知覺性平等不動。
X10n0257_p0450b15║前即色空無礙，此當泯絕，無寄法界。觀云動念，即
X10n0257_p0450b16║乖法體，返顯法體本不動也。虗空者，躡前起後，由
X10n0257_p0450b17║前云盡於虗空等。（圭峯）前歷諸法，別顯清淨。今以不
X10n0257_p0450b18║動，例明諸法。四大總世間，陀羅尼總出世間。虗空
X10n0257_p0450b19║之言，總該依正及三世也。經文避繁，略云乃至。下
X10n0257_p0450b20║亦例此。十界因果，依正色空，一切諸法，既皆全性
X10n0257_p0450b21║而作。性本不動，法亦同如矣。淨與不動，總當真諦。
X10n0257_p0450b22║前文殊章，亦以平等不動轉是空。（私註）二、俗諦二：
X10n0257_p0450b23║初、體量徧滿。
X10n0257_p0450b24║善男子！覺性徧滿、清淨、不動、圓無際故，當知六根徧
X10n0257_p0450c01║滿法界；根徧滿故，當知六塵徧滿法界；塵徧滿故，當
X10n0257_p0450c02║知四大徧滿法界，如是乃至陀羅尼門徧滿法界。
X10n0257_p0450c03║此亦兼攝十界依正，徧滿即假也。文殊章亦以覺
X10n0257_p0450c04║徧十方界是假。（慈室）覺性無際故徧滿，性徧滿故諸
X10n0257_p0450c05║法徧也。（私註）二，體德無壞。
X10n0257_p0450c06║善男子！由彼妙覺性徧滿故，根性、塵性無壞、無雜；根、
X10n0257_p0450c07║塵無壞故，如是乃至陀羅尼門無壞、無雜。如百千燈
X10n0257_p0450c08║光照一室，其光徧滿，無壞、無雜。
X10n0257_p0450c09║根性塵性者，此指自性，非謂泯根攝塵，歸於一性。
X10n0257_p0450c10║如百千燈等者，如一燈光已滿一室，更有一燈光
X10n0257_p0450c11║亦全滿百千燈光，一一如是，各不相壞，亦不混雜。
X10n0257_p0450c12║室中之空，喻於法界。燈之光相，喻以根塵。謂一燈
X10n0257_p0450c13║光容多光相，即一光相徧多光中，一一皆然，重重
X10n0257_p0450c14║無盡。（圭峯）三、中諦三。初亡憎愛。
X10n0257_p0450c15║善男子！覺成就故，當知菩薩不與法縛、不求法脫、不
X10n0257_p0450c16║厭生死、不愛涅槃、不敬持戒、不憎毀禁、不重久習、不
X10n0257_p0450c17║輕初學。何以故？一切覺故。譬如眼光，曉了前境，其光
X10n0257_p0450c18║圓滿，得無憎愛。何以故？光體無二，無憎愛故。
X10n0257_p0450c19║覺者，圓覺也。成就者，牒上開悟也。縛脫約惑，生死
X10n0257_p0450c20║涅槃約報，持戒毀禁約業，久習初學約人，喻取能
X10n0257_p0450c21║照前境之眼光。（慈室）於四對法，無勝劣心，同佛於三
X10n0257_p0450c22║念之境。同之所由，經自徵釋，云一切覺故。眼光者，
X10n0257_p0450c23║光即眼識，現量所得，故無憎愛。首楞嚴云：其目周
X10n0257_p0450c24║視，但如鏡中，無別分析。汝識於中，次第標指。云其
X10n0257_p0451a01║目者，意取眼識。云汝識者，即是意識。亦可但隨凡
X10n0257_p0451a02║俗情見，以目瞳為是。（圭峯）宅心中道，造境皆如，憎愛
X10n0257_p0451a03║是非，更誰分別。眼光者，即勝義根也。楞嚴第四云：
X10n0257_p0451a04║見精映色，結色成根。根元目為清淨四大，因名眼
X10n0257_p0451a05║體，如蒲萄朵。彼以見精為勝義根，今之眼光，即彼
X10n0257_p0451a06║見精也。（私註）根塵既能復本清淨，楞嚴云：根塵同源，
X10n0257_p0451a07║縛脫無二。生死涅槃，持戒毀禁，久習初學，性平等
X10n0257_p0451a08║故，無非圓覺。（竹菴）二，亡修證。
X10n0257_p0451a09║善男子！此菩薩及末世眾生，修習此心得成就者，於
X10n0257_p0451a10║此無修亦無成就，圓覺普照寂滅無二，於中百千萬
X10n0257_p0451a11║億阿僧祇不可說恒河沙諸佛世界，猶如空華亂起
X10n0257_p0451a12║亂滅，不即不離無縛無脫，始知眾生本來成佛，生死
X10n0257_p0451a13║涅槃猶如昨夢。
X10n0257_p0451a14║圓覺普照，寂滅無二者，自心已空，但有覺照，寧有
X10n0257_p0451a15║凡聖差別之二？冥一如之無心，即萬動之恒寂，故
X10n0257_p0451a16║普照是用，寂滅是體。佛之所極，極於寂照。於中者，
X10n0257_p0451a17║寂照中也。阿僧祇，此云無數，是華嚴十大數之首。
X10n0257_p0451a18║十者，謂阿僧祇（一）、無量（二）、無邊（三）、無等（四）、不可數
X10n0257_p0451a19║（五）、不可稱（六）、不可思（七）、不可量（八）、不可說（九）、不可
X10n0257_p0451a20║說不可說（十）。不可說即當第九，經論多用，故此舉
X10n0257_p0451a21║之。恒河沙者，河中沙數也。此河於阿耨池東面流
X10n0257_p0451a22║出，初出象口，周四十里，金沙混流，沙細如麫。諸佛
X10n0257_p0451a23║世界者，百千萬億僧祇等數之河，一一河中，一沙
X10n0257_p0451a24║一界，顯世界多矣。然盡虗空，徧法界，所有世界，莫
X10n0257_p0451b01║筭其數，為欲引機，造無邊境，故假增積多數爾。又
X10n0257_p0451b02║淨穢等土，皆佛統之，故云佛界猶如空華。亂起亂
X10n0257_p0451b03║滅者，緣無自性，全體即真。一切世界，皆依妄念。念
X10n0257_p0451b04║既剎那不住，界亦起滅不停。又成住壞空，雖各二
X10n0257_p0451b05║十增減，而世界無量無數，故總觀起滅繽紛。問：法
X10n0257_p0451b06║華云：我此土安隱，天人常充滿。云何通？答：彼據理
X10n0257_p0451b07║即事門，此約理奪事門，二皆無礙。不即不離者，世
X10n0257_p0451b08║界不即圓覺，亦不離圓覺。如華與空，如金與器。由
X10n0257_p0451b09║不離故，覺性奪之成空華。由不即故，世界不妨有
X10n0257_p0451b10║起滅。無縛無脫者，文通上下。上則世界無淨穢故，
X10n0257_p0451b11║下則眾生本成佛故。始知等者，始知即始覺，本成
X10n0257_p0451b12║即本覺。始之與本，非二覺故。然說生本成佛，語驚
X10n0257_p0451b13║凡聽，理越常情。佛既罕言，愚夫多謗。唯是圓覺華
X10n0257_p0451b14║嚴，餘義含耳。（圭峰）修習成就者，全性起修。無修無成
X10n0257_p0451b15║者，全修成性。無二者，中道雙亡，寂照平等。於寂照
X10n0257_p0451b16║中，依正迷悟，無非一如。故喻空華及昨夢也。（私註）
X10n0257_p0451b17║三、亡能所
X10n0257_p0451b18║善男子！如昨夢故，當知生死及與涅槃無起、無滅，無
X10n0257_p0451b19║來、無去。其所證者，無得、無失，無取、無捨；其能證者，無
X10n0257_p0451b20║作、無止，無任、無滅。於此證中無能、無所，畢竟無證亦
X10n0257_p0451b21║無證者，一切法性平等不壞。
X10n0257_p0451b22║迷時生死無起，涅槃無滅。悟時非滅却生死，發起
X10n0257_p0451b23║涅槃。稱體而觀，都無起滅。聖法非新來，凡心非滅
X10n0257_p0451b24║去。又直言體無起滅來去。所證之境，非得真失妄，
X10n0257_p0451c01║捨麤取妙。能證之心，都無分別，離於四病。（圭峯）所證
X10n0257_p0451c02║者，全由性發，故無得失取捨。能證者，亦性德行，故
X10n0257_p0451c03║無作止任滅。此且於能所中，離相離病，尚存能所
X10n0257_p0451c04║故。又云：於此證中，無能無所。亡所，故云畢竟無證。
X10n0257_p0451c05║亡能，故云亦無證者。（私註）三、結酬。
X10n0257_p0451c06║善男子！彼諸菩薩如是修行、如是漸次、如是思惟、如
X10n0257_p0451c07║是住持、如是方便、如是開悟，求如是法亦不迷悶。
X10n0257_p0451c08║二、重頌二：初標舉。
X10n0257_p0451c09║爾時，世尊欲重宣此義，而說偈言：
X10n0257_p0451c10║二、正頌三：初頌觀陰。
X10n0257_p0451c11║普眼汝當知，一切諸眾生，身心皆如幻，
X10n0257_p0451c12║身相屬四大。心性歸六塵。四大體各離。
X10n0257_p0451c13║誰為和合者？
X10n0257_p0451c14║二頌歷法。
X10n0257_p0451c15║如是漸修行，一切悉清淨，不動徧法界。
X10n0257_p0451c16║無作止任滅，亦無能證者。一切佛世界，
X10n0257_p0451c17║猶如虗空華，三世悉平等，畢竟無來去。
X10n0257_p0451c18║三頌，結酬。
X10n0257_p0451c19║初發心菩薩，及末世眾生，欲求入佛道，
X10n0257_p0451c20║應如是修習。
X10n0257_p0451c21║○二、金剛藏章釋成本來成佛。由上普眼章末云：始
X10n0257_p0451c22║知眾生本來成佛，故此疑問。若本是佛，何須前說
X10n0257_p0451c23║發心修行斷無明耶？分二：初、請問。三。
X10n0257_p0451c24║初進問威儀。
X10n0257_p0452a01║於是金剛藏菩薩在大眾中，即從座起，頂禮佛足，右
X10n0257_p0452a02║繞三匝，長跪叉手而白佛言：
X10n0257_p0452a03║二陳詞請問三。初慶前所悟。
X10n0257_p0452a04║大悲世尊善為一切諸菩薩眾，宣揚如來圓覺清淨
X10n0257_p0452a05║大陀羅尼，因地法行漸次方便，與諸眾生開發蒙昧。
X10n0257_p0452a06║在會法眾承佛慈誨，幻翳朗然慧目清淨。
X10n0257_p0452a07║陀羅尼慧性，因地法行定性。（鄣南）此是一切行位根
X10n0257_p0452a08║本，後必躡前，故重指也。（圭峯）二、正述三疑。
X10n0257_p0452a09║世尊！若諸眾生本來成佛，何故復有一切無明？若諸
X10n0257_p0452a10║無明眾生本有，何因緣故如來復說本來成佛？十方
X10n0257_p0452a11║異生本成佛道後起無明，一切如來何時復生一切
X10n0257_p0452a12║煩惱？
X10n0257_p0452a13║初二句躡前文為疑本也。三疑者，初疑真能生妄，
X10n0257_p0452a14║次若諸下疑說妄為真，三十方下牒而縱之責無
X10n0257_p0452a15║窮過也。此三難意者，本來是佛煩惱何生？若無生
X10n0257_p0452a16║中妄生起者，如來成佛本同無生，無生之中還應
X10n0257_p0452a17║妄起，成佛義等生否應齊，齊生則果佛何尊？齊否
X10n0257_p0452a18║則因違現事，進退不可，故有斯云。（圭峰）楞嚴第四富
X10n0257_p0452a19║樓那亦有斯難云：若復世間一切根塵陰處界等，
X10n0257_p0452a20║皆如來藏清淨本然，云何忽生山河大地諸有為
X10n0257_p0452a21║相，次第遷流終而復始？（同今初難，但彼兼報，今唯約惑。）後復難云：
X10n0257_p0452a22║若此妙覺本妙覺明，（今云本成佛道。）與如來心不增不減，
X10n0257_p0452a23║無狀忽生山河大地諸有為相，（今云後起無明。）如來今得
X10n0257_p0452a24║妙空明覺，（今云一切如來。）山河大地有為習漏何當復生？
X10n0257_p0452b01║（今云何時復生一切煩惱。）考彼答文與今不遠，深求問意無越
X10n0257_p0452b02║修性。若謂一切眾生本來成佛，皆如來藏清淨本
X10n0257_p0452b03║然者，此約德性不變，凡聖平等，無迷無悟，無始無
X10n0257_p0452b04║終，擬作思惟，俱成妄見。法華所謂知法常無性，天
X10n0257_p0452b05║台所謂理具三千也。若曰本成佛道，後起無明，如
X10n0257_p0452b06║來今得妙空明覺者，此約二修隨緣，緣有染淨，佛
X10n0257_p0452b07║界順修，九界逆修，既立悟迷，強分終始。法華所謂
X10n0257_p0452b08║佛種從緣起，天台所謂事造三千也。今金剛藏據
X10n0257_p0452b09║性德不變，難逆順二修，（本來成佛，性德也；異生如來，二脩也。）發起世
X10n0257_p0452b10║尊之答，釋成前說。至佛釋中，以性泯修，約修顯性，
X10n0257_p0452b11║三疑俱遣，覺智斯圓，為諸菩薩最上教誨，信不誣
X10n0257_p0452b12║矣。煥疏謂問但有二：初、真妄互難，二、生佛互難。只
X10n0257_p0452b13║謂此章不問從真起妄，乃問真妄不合竝立。至下
X10n0257_p0452b14║淨業章，方問從真起妄耳。今謂不問從真起妄，此
X10n0257_p0452b15║說可爾。合三為二，其義不然。佛自結云：是故汝等
X10n0257_p0452b16║便生三惑。讀者宜審。（私註）三、結意請答。
X10n0257_p0452b17║惟願不捨無遮大慈，為諸菩薩開祕密藏，及為末世
X10n0257_p0452b18║一切眾生，得聞如是修多羅教了義法門，永斷疑悔。
X10n0257_p0452b19║通論疑者，猶豫為性，能障信心。別顯五蓋中，疑有
X10n0257_p0452b20║三：一疑自謂己不能入理，二疑師謂彼不能善教，
X10n0257_p0452b21║三疑法謂於所學為令出離、為不出離。如有病人，
X10n0257_p0452b22║疑自、疑醫、疑藥，病終不愈。今三疑中，即疑法也。悔
X10n0257_p0452b23║是不定之法，悔善則惡，悔惡則善。今請永斷，即屬
X10n0257_p0452b24║惡也。然入道人，若未通決生佛同異，則或用功多
X10n0257_p0452c01║時，反自疑悔。（圭峯）三三展虔誠。
X10n0257_p0452c02║作是語已，五體投地，如是三請，終而復始。
X10n0257_p0452c03║二、佛答三：初讚許。
X10n0257_p0452c04║爾時，世尊告金剛藏菩薩言：善哉，善哉！善男子！汝等
X10n0257_p0452c05║乃能為諸菩薩及末世眾生，問於如來甚深祕密究
X10n0257_p0452c06║竟方便，是諸菩薩最上教誨了義大乘，能使十方修
X10n0257_p0452c07║學菩薩及諸末世一切眾生，得決定信永斷疑悔。汝
X10n0257_p0452c08║今諦聽，當為汝說。
X10n0257_p0452c09║二、受旨。
X10n0257_p0452c10║時，金剛藏菩薩奉教歡喜，及諸大眾默然而聽。
X10n0257_p0452c11║三、正答二：初、長行四：初、反責起疑之本三：
X10n0257_p0452c12║初、總指輪迴。
X10n0257_p0452c13║善男子！一切世界，始終生滅，前後有無，聚散起止，念
X10n0257_p0452c14║念相續，循環往復，種種取捨，皆是輪迴。
X10n0257_p0452c15║一切世界，總指情器也。若不約情，何成輪迴。次下
X10n0257_p0452c16║六對，辨其輪迴。謂但住有為，即屬輪迴心也。始終
X10n0257_p0452c17║者，創變極證。（鈔云：世界最初，從心變起，直至成佛，方得終盡。即此計度，是輪𢌞見。）生
X10n0257_p0452c18║滅者，新新而起，念念落謝。前後者，過去未來。有無
X10n0257_p0452c19║者，住劫空劫。聚散者，成劫壞劫。起止者，現行調伏。
X10n0257_p0452c20║念念相續者，情界器界，皆依妄念。既所依不斷，故
X10n0257_p0452c21║能依亦然。循環往復者，器界空已復成，情界滅已
X10n0257_p0452c22║復生。惑業襲習，報應綸輪。塵沙劫波，莫之遏絕。取
X10n0257_p0452c23║謂取著，執我我所。捨謂捨離，厭苦所依。又於根身，
X10n0257_p0452c24║則厭苦麤障為捨，欣淨妙離為取。於器界，則厭此
X10n0257_p0453a01║娑婆為捨，欣彼極樂為取。若取若捨，種種不同。皆
X10n0257_p0453a02║是顛倒妄心，變現輪迴之相。（圭峰）凡夫捨空取有，二
X10n0257_p0453a03║乘捨有取空，菩薩離邊求中，皆輪迴也。（東陽）一切世
X10n0257_p0453a04║界，即三種世間，該乎九界。始終下六句，初三句明
X10n0257_p0453a05║輪迴心。初句約現在十二支，明始終生滅。二句約
X10n0257_p0453a06║過未十二支，過去約前，未來明後。有無，即上生滅
X10n0257_p0453a07║義也。三句約成住壞空，住劫名聚，壞劫名散，成劫
X10n0257_p0453a08║名起，空劫名止。四句約煩惱，故云念念相續。五句
X10n0257_p0453a09║約苦道，故云循環往復。六句約業道，故云種種取、
X10n0257_p0453a10║捨。如屈步蟲，取一捨一。圭峰何意約捨穢取淨消
X10n0257_p0453a11║經耶？（鄣南）始、終等相既是輪迴，舉世間法莫不皆然。
X10n0257_p0453a12║只如一人之身，始生終滅，或前有後無，或前無後
X10n0257_p0453a13║有，四大之聚散，心識之起止，煩惑相續，苦報循環，
X10n0257_p0453a14║種種境界，或取或捨。一身既爾，諸法例知。未必須
X10n0257_p0453a15║約創、變、極、證、成、住、壞、空、十二因緣等配對而解。又
X10n0257_p0453a16║煥式二疏通取三乘、九界釋輪迴相。今謂變易生
X10n0257_p0453a17║死，其義雖通，準下彌勒章，顯示輪迴根本，且齊五
X10n0257_p0453a18║道。問：法界唯心，本無淨、穢。倘存取、捨，由是妄情。判
X10n0257_p0453a19║屬輪迴，有何不可？曰：覈夫欣、厭、取、捨，雖謂迷真而
X10n0257_p0453a20║起過，亦能順教以成功。馬鳴立為始覺之基，智者
X10n0257_p0453a21║稱為淨土之漸。但達修即性，則欣、厭本空。況安養
X10n0257_p0453a22║一門，諸佛共讚；往來法界，彌顯唯心。託彼勝緣，速
X10n0257_p0453a23║登寶覺。實生物歸棲之正路，乃聖人汲引之妙權。
X10n0257_p0453a24║苟惑教宗，未之可也。（私註）二、真隨妄轉。三。初約法。
X10n0257_p0453b01║未出輪迴而辨圓覺，彼圓覺性即同流轉，若免輪迴
X10n0257_p0453b02║無有是處。
X10n0257_p0453b03║能觀是輪迴之心故。所觀圓覺亦爾，如夢見寶物，
X10n0257_p0453b04║物亦是夢故。（圭峯）二、舉喻。
X10n0257_p0453b05║譬如動目能搖湛水，又如定眼猶迴轉火，雲駛月運、
X10n0257_p0453b06║舟行岸移亦復如是。
X10n0257_p0453b07║由目數動，湛水如波搖。如人動轉眼睛，或手研揑
X10n0257_p0453b08║眼角，故所見物顛倒轉動也。次眼識遲鈍，旋火成
X10n0257_p0453b09║輪相。如人火燒杖頭，以手旋之，眼識不能迅速趂
X10n0257_p0453b10║及，即見赤輪之相。岸移月運，但是雲駛舟行。駛者，
X10n0257_p0453b11║奔流急走之相。（圭峯）四喻者，初二喻真妄同源，後二
X10n0257_p0453b12║喻未出輪迴。動目搖湛水，喻妄中真定。眼隨轉火，
X10n0257_p0453b13║喻真中妄。雲月舟岸，喻圓覺性，即同流轉也。（鄣南）直
X10n0257_p0453b14║解謂猶，乃似也。火只一塊，以眼瞪視之，見其迴旋，
X10n0257_p0453b15║似於圓相。略疏作由字更詳。（私註）三法合。
X10n0257_p0453b16║善男子！諸旋未息，彼物先住尚不可得，何況輪轉生
X10n0257_p0453b17║死垢心曾未清淨，觀佛圓覺而不旋復？
X10n0257_p0453b18║諸旋者，目眼雲舟，喻生死垢心。彼物者，水火月岸，
X10n0257_p0453b19║喻於圓覺。何況下，正合也。（圭峰）上亦復如是一句，義
X10n0257_p0453b20║似已合前文，此但提譬況結之耳。（私註）
X10n0257_p0453b21║三、結指前疑。
X10n0257_p0453b22║是故汝等便生三惑。
X10n0257_p0453b23║指前三疑為三惑，非見、思、塵沙、無明之惑。（私註）二、喻
X10n0257_p0453b24║釋現起之疑二：初、約性德離妄通釋三疑；三。
X10n0257_p0453c01║初譬喻。
X10n0257_p0453c02║善男子，譬如幻翳妄見空華，幻翳若除，不可說言：此
X10n0257_p0453c03║翳已滅，何時更起一切諸翳？何以故？翳、華二法非相
X10n0257_p0453c04║待故。亦如空華滅於空時，不可說言：虗空何時更起
X10n0257_p0453c05║空華？何以故？空本無華，非起滅故。
X10n0257_p0453c06║不知華因翳有，妄執從空而生。不知迷真故妄，橫
X10n0257_p0453c07║執真能生妄。既得翳差，都不見華。因除迷心，故得
X10n0257_p0453c08║清淨。又執早晚更迷，猶說何時更翳？故云不可。問：
X10n0257_p0453c09║翳差之者，或時更起，未必永無，如何為喻？答：夫喻
X10n0257_p0453c10║者，但取當日一席之事，不說終身。譬如夢覺，豈可
X10n0257_p0453c11║難云：何妨明夜更睡還夢？翳華二法非相待故者，
X10n0257_p0453c12║翳不與華期，華不隨翳生。但翳故妄見，非華實生
X10n0257_p0453c13║也。（圭峯）幻翳生華，翳除華滅。雖翳華起滅，而空非有
X10n0257_p0453c14║無。是知迷悟始終，俱成妄見。其妙圓覺性，生佛同
X10n0257_p0453c15║如。楞嚴亦曰：此迷無本，性畢竟空。亦如翳人，見空
X10n0257_p0453c16║中華。翳病若除，華於空滅。忽有愚人，於彼空華所
X10n0257_p0453c17║滅空地，待華更生。汝觀是人，為愚為慧？富樓那言：
X10n0257_p0453c18║空本無華，妄見生滅。見華滅空，已是顛倒。敕令再
X10n0257_p0453c19║出，斯實狂癡。經旨炳然，若合符節。何有三惑而不
X10n0257_p0453c20║破也？（私註）初翳華，喻能對六根妄除。次空華，喻所對
X10n0257_p0453c21║六塵妄滅。（鄣南）二法合。
X10n0257_p0453c22║生死涅槃，同於起滅。妙覺圓照，離於華翳。
X10n0257_p0453c23║迷見生死似華起，悟得涅槃似華滅。言圓覺離華
X10n0257_p0453c24║離翳，則雙拂生死無明。虗空非蹔有無，覺性何關
X10n0257_p0454a01║迷悟。眾生既知華起，約誰更難無明。無明生死既
X10n0257_p0454a02║空，何責本來成佛。空華終不再起，果位何得還迷。
X10n0257_p0454a03║由己計度不休，見他覺性流轉。若如是解，頓遣三
X10n0257_p0454a04║疑。三疑鉤鎻連環，不是三科別答。下金鑛喻，即唯
X10n0257_p0454a05║答佛不再迷。此疑過深，故重喻也。（圭峯）生死涅槃，隨
X10n0257_p0454a06║緣事也。妙覺圓照，不變理也。若知即事即理，則不
X10n0257_p0454a07║動一法，俱入實際。荊溪曰：離泯照故，全泯照是。（私註）
X10n0257_p0454a08║三，結況。
X10n0257_p0454a09║善男子，當知虗空非是暫有，亦非蹔無，況復如來圓
X10n0257_p0454a10║覺隨順而為虗空平等本性？
X10n0257_p0454a11║此以世空喻真空也。（鄣南）虗空世法，尚不同華起滅，
X10n0257_p0454a12║況如來隨順圓覺，湛然真常，是虗空之體性耶？覺
X10n0257_p0454a13║為空性者，佛頂云：空生大覺中。又云：寂照含虗空。
X10n0257_p0454a14║復言平等者，然圓覺雖是虗空之性，而冥合不分，
X10n0257_p0454a15║周徧法界，無分無限，無別能依所依，故云平等。此
X10n0257_p0454a16║意者，空在覺中，空尚常寂，況覺為空性，豈增減耶？
X10n0257_p0454a17║喻猶不及，故云況復。（圭峯）
X10n0257_p0454a18║二、約修德顯真，別申後難。
X10n0257_p0454a19║善男子！如銷金鑛，金非銷有，既已成金，不重為鑛，經
X10n0257_p0454a20║無窮時，金性不壞，不應說言本非成就。如來圓覺亦
X10n0257_p0454a21║復如是。
X10n0257_p0454a22║金在鑛中，銷鑛金現非銷始有。若因銷有，銷頑石
X10n0257_p0454a23║等亦應得金。故知雖假爐冶銷鎔，金性要須本有。
X10n0257_p0454a24║既已成金等者，此明在鑛則隱、出鑛則顯，隱顯雖
X10n0257_p0454b01║殊金性常一。不應說言本非成就者，釋成金性本
X10n0257_p0454b02║有也。如來圓覺亦復如是者，合也。前就圓悟之理，
X10n0257_p0454b03║生佛俱是本真，以成普眼段中眾生成佛之義，故
X10n0257_p0454b04║舉空華元來不起非後始滅法，合云生死涅槃同
X10n0257_p0454b05║於起滅，所以俱通三難。今就不壞因果之相，故說
X10n0257_p0454b06║銷鑛出金，華則始終本無，鑛乃因銷始盡。意云：圓
X10n0257_p0454b07║頓之理雖齊，迷悟不妨成異。既有多生習障，還須
X10n0257_p0454b08║背習顯真，真顯則究竟清淨。若但用前喻，即撥無
X10n0257_p0454b09║迷悟因果之相，便成邪見。若但用此喻，即成眾生
X10n0257_p0454b10║覺性本來不淨失真常理，亦成邪見。道理微妙一
X10n0257_p0454b11║喻難齊，故說兩事。故此喻唯答第三難也。（圭峯）此
X10n0257_p0454b12║一喻意雖正釋第三佛不再迷之難，然既云金非
X10n0257_p0454b13║銷有，不應說言本非成就，義亦兼通前之二難，俱
X10n0257_p0454b14║為釋成本來成佛。至下重頌略舉一喻，葢以此也。
X10n0257_p0454b15║雖兼釋前正意，還是別申後難。如首楞嚴釋富樓
X10n0257_p0454b16║那第二番疑，亦舉此喻云：又如金鑛，雜於精金。其
X10n0257_p0454b17║金一純，更不成雜。問：眾生本佛，背性成迷。今日聞
X10n0257_p0454b18║熏，返迷歸性。是則真妄宛有始末，經論何云無始
X10n0257_p0454b19║無明？曰：覺理圓澄，初非迷悟。教門指決，似有始終。
X10n0257_p0454b20║然生性雖真，奈從本不達。以本不達，故無明無始
X10n0257_p0454b21║也。荊溪染淨不二門取喻云：濁水清水，波濕無殊。
X10n0257_p0454b22║清濁雖即由緣，而濁成本有。濁雖本有，而全體是
X10n0257_p0454b23║清。指要解曰：濁水喻迷中染心，清水喻果後淨心。
X10n0257_p0454b24║波喻三千俱用，濕喻三千俱體。水之波濕，常無增
X10n0257_p0454c01║減。若其清濁，必各由緣。雖象入則濁，珠入則清。而
X10n0257_p0454c02║其濁緣，與水俱有。從來未悟，故濁在前。如山抱玉，
X10n0257_p0454c03║如沙有金，鑛朴本有。水雖本濁，濁非水性，故全體
X10n0257_p0454c04║是清。智者以譬喻得解，請勿再惑。（私註）此章徵釋迷
X10n0257_p0454c05║性始終。若了此問，答何必唐？復禮法師說真妄偈。
X10n0257_p0454c06║問：天下學者，清涼、圭峰皆有偈答。若了佛答，何必
X10n0257_p0454c07║有偈？若有始終，無非妄見。此之妄見，起必無因。故
X10n0257_p0454c08║云：有思惟心，測度如來圓覺境界。如取螢火燒須
X10n0257_p0454c09║彌山，終不能著。有所疑者，皆輪迴心。妄見盡處，唯
X10n0257_p0454c10║一圓覺。銷金之喻，未免涉修。須知金性本不假銷，
X10n0257_p0454c11║不可以喻喻真解脫。（竹菴）三、示性令息妄心三：
X10n0257_p0454c12║初、覺性元常。
X10n0257_p0454c13║善男子！一切如來妙圓覺心，本無菩提及與涅槃，亦
X10n0257_p0454c14║無成佛及不成佛，無妄輪迴及非輪迴。
X10n0257_p0454c15║妙圓覺性，平等常住。即一切法，離一切相。（私註）先標
X10n0257_p0454c16║覺心為宗。後方拂迹者，明非斷滅。拂有三節：菩提、
X10n0257_p0454c17║涅槃。拂，轉依之名也。由轉煩惱生死，故曰菩提、涅
X10n0257_p0454c18║槃。體雖即真，名因妄得。次二節，皆雙拂對待。圓覺
X10n0257_p0454c19║性中，都無此事。若有少見，則迷圓覺。（圭峯）
X10n0257_p0454c20║二、思惟罔測二。初舉況。
X10n0257_p0454c21║善男子，但諸聲聞所圓境界，身心語言皆悉斷滅，終
X10n0257_p0454c22║不能至彼之親證所現涅槃，何況能以有思惟心測
X10n0257_p0454c23║度如來圓覺境界？
X10n0257_p0454c24║此舉劣況勝也。無餘涅槃，身智俱寂，有思惟心，終
X10n0257_p0455a01║不能至，何況能測圓覺境界？（私註）舉勝彰劣，文有兩
X10n0257_p0455a02║對：初、小聖理智對，二、凡心真覺對。意云：小聖真智，
X10n0257_p0455a03║尚不能親到小聖之理，況凡心劣於前智，真覺又
X10n0257_p0455a04║超前理，轉轉懸隔，何能造耶？如百僚尚畏宰相，百
X10n0257_p0455a05║姓豈親天子？（圭峯）二、喻顯。
X10n0257_p0455a06║如取螢火燒須彌山，終不能著；以輪迴心生輪迴見，
X10n0257_p0455a07║入於如來大寂滅海，終不能至。
X10n0257_p0455a08║須彌翻妙高，此山四寶所成。輪迴心，即思惟也。（私註）
X10n0257_p0455a09║三、指前勸誡。
X10n0257_p0455a10║是故我說一切菩薩及末世眾生，先斷無始輪迴根本。
X10n0257_p0455a11║若遠指前文，即文殊章先斷無明，或指餘經皆如
X10n0257_p0455a12║是說。（圭峯）取捨皆是輪迴，意令先斷，今重舉以勸誡
X10n0257_p0455a13║也。（慈室）四、結斥疑情非。問三：初展轉妄想。
X10n0257_p0455a14║善男子！有作思惟：從有心起，皆是六塵妄想緣氣，非
X10n0257_p0455a15║實心體，已如空華。用此思惟，辨於佛境，猶如空華，復
X10n0257_p0455a16║結空果，展轉妄想，無有是處。
X10n0257_p0455a17║二、不成方便。
X10n0257_p0455a18║善男子，虗妄浮心多諸巧見，不能成就圓覺方便。
X10n0257_p0455a19║指前疑情為浮心巧見（私註）。三、結非正問。
X10n0257_p0455a20║如是分別，非為正問。
X10n0257_p0455a21║前讚善哉者，美其起教。此責非正者，顯其實理。此
X10n0257_p0455a22║一段疑，最障修證。若不徵起，末世長迷。剛藏所徵，
X10n0257_p0455a23║意在佛責。故知責此之過，始彰徵起有功。乍看似
X10n0257_p0455a24║前後乖違，細詳乃始終符合。可審翫味，妙在斯焉。
X10n0257_p0455b01║（圭峯）二、偈頌二。初標舉。
X10n0257_p0455b02║爾時，世尊欲重宣此義，而說偈言：
X10n0257_p0455b03║二、正頌四：初領反責，疑本。
X10n0257_p0455b04║金剛藏當知，如來寂滅性，未曾有終始，
X10n0257_p0455b05║若以輪迴心，思惟即旋復，但至輪迴際。
X10n0257_p0455b06║不能入佛海。
X10n0257_p0455b07║長行先舉妄想，偈文先舉實性。（圭峯）
X10n0257_p0455b08║二頌喻釋現疑。
X10n0257_p0455b09║譬如銷金鑛，金非銷故有，雖復本來金，
X10n0257_p0455b10║終以銷成就，一成真金體，不復重為鑛。
X10n0257_p0455b11║略不頌空華，影在後段故。（圭峯）三頌示性息妄。
X10n0257_p0455b12║生死與涅槃，凡夫及諸佛，同為空華相。
X10n0257_p0455b13║向明覺性元常，與喻中合文意同，故空華喻義通
X10n0257_p0455b14║前後。（私註）四頌結斥疑情。
X10n0257_p0455b15║思惟猶幻化，何況詰虗妄。若能了此心，
X10n0257_p0455b16║然後求圓覺。
X10n0257_p0455b17║初二句長行云：用此思惟，辨於佛境，猶如空華，復
X10n0257_p0455b18║結空果。詰者，辨也。次二句依解起行，與前結非正
X10n0257_p0455b19║問互顯。（私註）
X10n0257_p0455b20║○三、彌勒章顯示輪迴根本由。前章云：先斷無始輪
X10n0257_p0455b21║迴根本，今窮根本及能斷性。分二：初、請問。三。
X10n0257_p0455b22║初進問威儀。
X10n0257_p0455b23║於是彌勒菩薩在大眾中即從座起，頂禮佛足，右繞
X10n0257_p0455b24║三帀，長跪叉手而白佛言：
X10n0257_p0455c01║二陳詞正請三。初慶前聞。
X10n0257_p0455c02║大悲世尊廣為菩薩開祕密藏，令諸大眾深悟輪迴，
X10n0257_p0455c03║分別邪正，能施末世一切眾生無畏道眼，於大涅槃
X10n0257_p0455c04║生決定信，無復重隨輪轉境界起循環見。
X10n0257_p0455c05║輪迴者，前說始終生滅等，說妄名邪，圓覺名正。循
X10n0257_p0455c06║環見者，如前三惑。（私註）二、述今問。問意有四：先問輪
X10n0257_p0455c07║迴根本，次問輪迴種性，三問行門深淺，四問度生
X10n0257_p0455c08║方便。總而言之，不出所斷及能斷也。分二：
X10n0257_p0455c09║初問所斷輪迴。
X10n0257_p0455c10║世尊！若諸菩薩及末世眾生，欲遊如來大寂滅海，云
X10n0257_p0455c11║何當斷輪迴根本？於諸輪迴有幾種性？
X10n0257_p0455c12║云何當斷輪迴根本者，雖問當斷，意在根本。下文
X10n0257_p0455c13║即指恩愛貪欲，如伐樹求根，灸病須穴也。於諸輪
X10n0257_p0455c14║迴有幾種性者，上總云種種取捨，皆是輪迴。今究
X10n0257_p0455c15║種種之言，的有幾等墮輪迴數？答中即指四生六
X10n0257_p0455c16║趣是也。圭山於此章科判，偶乖起復，故準煥疏，先
X10n0257_p0455c17║此示之。（私註）二、問能斷行願。
X10n0257_p0455c18║修佛菩提幾等差別迴入塵勞？當設幾種教化方便
X10n0257_p0455c19║度諸眾生？
X10n0257_p0455c20║初二句問意者，道雖平等行有淺深，故下答以依
X10n0257_p0455c21║二種障五性差別。迴入塵勞等者，即請下大悲方
X10n0257_p0455c22║便化他願力也。（私註）三、結請意。
X10n0257_p0455c23║惟願不捨救世大悲，令諸修行一切菩薩及末世眾
X10n0257_p0455c24║生，慧目肅清，照曜心鏡，圓悟如來無上知見。
X10n0257_p0456a01║慧目如如，智也；心鏡如如，境也（慈室）。三三展䖍誠。
X10n0257_p0456a02║作是語已，五體投地，如是三請，終而復始。
X10n0257_p0456a03║二、佛答三：初讚許。
X10n0257_p0456a04║爾時，世尊告彌勒菩薩言：善哉，善哉！善男子！汝等乃
X10n0257_p0456a05║能為諸菩薩及末世眾生，請問如來深奧祕密微妙
X10n0257_p0456a06║之義，令諸菩薩潔清慧目，及令一切末世眾生永斷
X10n0257_p0456a07║輪迴，心悟實相具無生忍。汝今諦聽，當為汝說。
X10n0257_p0456a08║實相者，離虗妄也，生死涅槃俱寂滅故。無生忍者，
X10n0257_p0456a09║忍是印可決定之義，證得諸法常住，名無生忍。以
X10n0257_p0456a10║位對之，圓教初住。（私註）二、受旨。
X10n0257_p0456a11║時，彌勒菩薩奉教歡喜，及諸大眾默然而聽。
X10n0257_p0456a12║三、正答二：初、長行二：初、廣答二：初、答所斷輪迴三：
X10n0257_p0456a13║初、指根本。
X10n0257_p0456a14║善男子！一切眾生從無始際，由有種種恩愛、貪欲，故
X10n0257_p0456a15║有輪迴。
X10n0257_p0456a16║對五塵境，起貪欲心。三有沈迴，無時斷絕。法華云：
X10n0257_p0456a17║諸苦所因，貪欲為本。故須離愛，方免輪迴。（私註）恩愛
X10n0257_p0456a18║即惑也，貪欲即業也。實由煩惱潤業，業能潤生，故
X10n0257_p0456a19║有生死。是知輪迴，通以惑業為根本。（慈室）二、明種性
X10n0257_p0456a20║二：初、總示四生，三。初命因於欲。
X10n0257_p0456a21║若諸世界一切種性，卵生、胎生、濕生、化生，皆因淫欲
X10n0257_p0456a22║而正性命。
X10n0257_p0456a23║既標云一切種性，顯是答前於諸輪迴有幾種性
X10n0257_p0456a24║之問。諸疏失考，唯鄣南得之。四生性命者，果也。淫
X10n0257_p0456b01║欲，因也。故下結云：愛欲為因，愛命為果。（私註）以四生
X10n0257_p0456b02║配六道者，天及地獄化生，鬼通胎化，謂鬼子及地
X10n0257_p0456b03║行羅剎是胎，餘皆化生。人畜各四，人具四者，毗舍
X10n0257_p0456b04║佉母卵生三十子，胎則常人，濕則奈女（從枯老奈樹中濕處
X10n0257_p0456b05║而生），化則劫初。畜具四者，金翅及龍，餘獸皆胎，餘鳥
X10n0257_p0456b06║皆卵。然著地飛空，若水若陸，微細蠢動，或卵胎，或
X10n0257_p0456b07║濕化，不可具分品類。皆因淫欲而正性命者，淫謂
X10n0257_p0456b08║淫染，愛著但是情染，總名為淫。縱使化生，亦依業
X10n0257_p0456b09║染。且約欲界輕重者，六受欲交抱，執手笑視淫（居地
X10n0257_p0456b10║交夜摩，抱兜率，執手化樂，笑他化視）。四洲之人，同四王界。餘諸異類，
X10n0257_p0456b11║卵濕胎形，心染氣傳，難具分析。受性稟命，莫不由
X10n0257_p0456b12║之。（圭峰）二，欲滋於愛。
X10n0257_p0456b13║當知輪迴愛為根本，由有諸欲助發愛性，是故能令
X10n0257_p0456b14║生死相續。
X10n0257_p0456b15║雖四生性命以欲為因，然欲因愛生，以愛為本。復
X10n0257_p0456b16║由諸欲滋發愛性，故使苦報輪轉相續。（私註）
X10n0257_p0456b17║三，結成因果。
X10n0257_p0456b18║欲因愛生，命因欲有。眾生愛命，還依欲本。愛欲為因，
X10n0257_p0456b19║愛命為果。
X10n0257_p0456b20║眾生愛命還依欲本者，愛謂愛心，命謂身命。雖欲
X10n0257_p0456b21║從愛生、命從欲有，然由欲業滋助於愛受報無窮，
X10n0257_p0456b22║故曰還依欲本。（私註）二、別明六趣二：初、別示三：
X10n0257_p0456b23║初、惡趣。
X10n0257_p0456b24║由於欲境起諸違順，境背愛心而生憎嫉，造種種業，
X10n0257_p0456c01║是故復生地獄、餓鬼。
X10n0257_p0456c02║違順皆是造業之境。種種業者，莫非三品：貪、嗔、癡。
X10n0257_p0456c03║（慈室）由愛彼境，境不順心，便生熱惱憎嫉，憎嫉故起
X10n0257_p0456c04║嗔，嗔故殺害、逼惱、打罵、陵辱，種種惡業，從此便興。
X10n0257_p0456c05║亦可境稱愛心，而生耽著、淫盜、飲啖、侵奪、綺妄，種
X10n0257_p0456c06║種惡業，文無者略也。言種種者，十不善等。無畜生
X10n0257_p0456c07║者，取其文順成句。以二例知，亦可翻譯，傳寫脫漏，
X10n0257_p0456c08║義必合有。故華嚴云：十不善業道，上者地獄因，中
X10n0257_p0456c09║者畜生因，下者餓鬼因。（圭峯）二、天人
X10n0257_p0456c10║知欲可厭，愛厭業道，捨惡樂善，復現天人。
X10n0257_p0456c11║知欲可厭者，離惡道因。愛厭業道者，於捨惡法門，
X10n0257_p0456c12║深生愛樂。捨惡樂善者，捨十惡，樂十善也，天人樂
X10n0257_p0456c13║報也。華嚴云：十善業道，是人天受生因。判云：樂報
X10n0257_p0456c14║麤相言之，若論人間八苦，天上五衰，地居斫截，殘
X10n0257_p0456c15║害驅擯，豈能免苦？若於天鬼畜中，開出修羅，即成
X10n0257_p0456c16║六道。（圭峯）厭業之道，五戒十善也。（慈室）三、定地。
X10n0257_p0456c17║又知諸愛可厭惡故，棄愛樂捨，還滋愛本，便現有為
X10n0257_p0456c18║增上善果。
X10n0257_p0456c19║知其愛惡愛善，俱未免苦，棄彼愛心，樂修捨法，即
X10n0257_p0456c20║四禪八定。而不知樂捨之心，還同彼愛，故云還滋
X10n0257_p0456c21║愛本。增上善果者，上二界殊勝依正二報也。由於
X10n0257_p0456c22║欲界修得此定，各隨其地而生彼天（圭峯）。色無色界，
X10n0257_p0456c23║雖是有為，對下欲界，故名增上。樂捨者，趣舉四禪
X10n0257_p0456c24║八定之捨支，而此樂捨之心，本出於愛（慈室）。
X10n0257_p0457a01║二、總結。
X10n0257_p0457a02║皆輪迴故，不成聖道。
X10n0257_p0457a03║三、勸令斷三。初正勸。
X10n0257_p0457a04║是故眾生欲脫生死免諸輪迴，先斷貪欲及除愛渴。
X10n0257_p0457a05║貪欲愛渴，是業惑因。欲出輪迴，先除此二。因若不
X10n0257_p0457a06║斷，苦報無窮。愛渴者，愛心至切，如渴須飲。（私註）
X10n0257_p0457a07║二、釋疑。
X10n0257_p0457a08║善男子！菩薩變化示現世間，非愛為本，但以慈悲令
X10n0257_p0457a09║彼捨愛，假諸貪欲而入生死。
X10n0257_p0457a10║恐有疑云：既令捨愛，云何菩薩亦有貪愛故受生
X10n0257_p0457a11║耶？故此通云：示現受生非愛為本，但以大悲同事
X10n0257_p0457a12║利物。故淨名云：眾生病則菩薩病。（圭峯）三，顯益。
X10n0257_p0457a13║若諸末世一切眾生，能捨諸欲及除憎愛，永斷輪迴，
X10n0257_p0457a14║勤求如來圓覺境界，於清淨心便得開悟。
X10n0257_p0457a15║先能除捨方可勤求，如出鑛金始堪為器。前但云
X10n0257_p0457a16║貪愛，此云憎愛者，愛境違情故生憎也。是知憎亦
X10n0257_p0457a17║由愛，故雖兼憎意但說愛。（圭峯）前云境背愛心而生
X10n0257_p0457a18║憎嫉，故兼言耳。（鄣南）能斷三障即名勤求，三障斷處
X10n0257_p0457a19║心即清淨。（慈室）二答能斷行願二初、行性差別二：
X10n0257_p0457a20║初、總標。
X10n0257_p0457a21║善男子！一切眾生由本貪欲發揮無明，顯出五性差
X10n0257_p0457a22║別不等，依二種障而現深淺。
X10n0257_p0457a23║發揮無明者，發揚分布，令顯彰也。然根本無明，但
X10n0257_p0457a24║迷真而已，本無差別。由貪欲不同，故熏發之，令成
X10n0257_p0457b01║五別。（圭峯小鈔）一切眾生，枉受輪轉。只為一念無始貪
X10n0257_p0457b02║愛，發揮一切無明境界。佛名經云：有愛則生，無愛
X10n0257_p0457b03║則滅。故知生死，貪愛為本。一切大教，皆如是說。淺
X10n0257_p0457b04║深二障，差別五性。事障麤重為淺，理障微細為深。
X10n0257_p0457b05║淺故先斷，深故後除。此以障道近遠，名為事理。五
X10n0257_p0457b06║性者，若相宗執權教說：定性聲聞，定性緣覺，及一
X10n0257_p0457b07║闡提，三無佛性。菩薩及不定性，二有佛性。此取善
X10n0257_p0457b08║惡性分也。今取新熏聞教，有所差別：一聲聞，二緣
X10n0257_p0457b09║覺，三菩薩，四不定性，五外道性。（竹菴）此段顯示能斷
X10n0257_p0457b10║之行，正答前修佛菩提幾等差別之問。夫行有深
X10n0257_p0457b11║淺，由障有理事。依障論斷，故行顯五性。如病有輕
X10n0257_p0457b12║重，故治之不齊也。貪欲無明，即二障之體。五性差
X10n0257_p0457b13║別，乃淺深之行。又行約法，五性約人，寄人論法耳。
X10n0257_p0457b14║發揮者，由本貪欲，即發無始無明，遂成二障。蓋牒
X10n0257_p0457b15║前所斷，顯今能斷菩提行性。荊溪祖師曰：秪由忘
X10n0257_p0457b16║智親疎，致使迷成厚薄。迷厚薄故，強分二惑。義開
X10n0257_p0457b17║六即，名智淺深。亦此意焉。當知五性，非輪迴數，亦
X10n0257_p0457b18║非約障以論深淺。舊解似誤，宜究經文。（私註）
X10n0257_p0457b19║二、別釋二。初二障。
X10n0257_p0457b20║云何二障？一者、理障，礙正知見；二者、事障，續諸生死。
X10n0257_p0457b21║根本無明，親障中道，名理障。枝末無明，牽生三界，
X10n0257_p0457b22║名事障。約界內外，對論事理。小乘真理望大乘，還
X10n0257_p0457b23║屬變易生死。大乘變易生死對小乘，屬真理。下明
X10n0257_p0457b24║二乘，先斷事障，即知是見思也。（鄣南）界外非無生死，
X10n0257_p0457c01║以變易苦輕，但云礙正知見。見思亦障偏真，以分
X10n0257_p0457c02║段苦重，但云續諸生死。（東陽）二、五性，三。初徵。
X10n0257_p0457c03║云何五性？
X10n0257_p0457c04║一、凡夫性，二、二乘性，三、菩薩性，四、不定性，五、外道
X10n0257_p0457c05║性。圭峰乃開二乘共為五性。初、凡夫性一段，經文
X10n0257_p0457c06║科云：總明未熏，非五性數。今觀經意，豈以合四為
X10n0257_p0457c07║五耶？然亦未可會同相宗五性。今經但云未成，非
X10n0257_p0457c08║永無成佛之義。（鄣南）二、釋五。初，凡夫性。
X10n0257_p0457c09║善男子！若此二障未得斷滅，名未成佛。
X10n0257_p0457c10║因緣生法所觀之境，六道凡夫也。約此未斷未證
X10n0257_p0457c11║為一種，顯下趣向斷證為四種爾。（鄣南）聞教發心，觀
X10n0257_p0457c12║智猶弱，故事理障全未伏斷，莫階賢聖，且屬凡夫
X10n0257_p0457c13║也。簡異第五，邪師過謬，成外道性。（私註）二、二乘性。
X10n0257_p0457c14║若諸眾生永捨貪欲，先除事障，未斷理障，但能悟入
X10n0257_p0457c15║聲聞、緣覺，未能顯住菩薩境界。
X10n0257_p0457c16║同斷見思，同出三界。但教有諦緣，惑論正習，緣覺
X10n0257_p0457c17║侵習，小異耳。（私註）三，菩薩性。
X10n0257_p0457c18║善男子！若諸末世一切眾生，欲汎如來大圓覺海，先
X10n0257_p0457c19║當發願勤斷二障；二障已伏，即能悟入菩薩境界；若
X10n0257_p0457c20║事、理障已永斷滅，即入如來微妙圓覺，滿足菩提及
X10n0257_p0457c21║大涅槃。
X10n0257_p0457c22║發願斷障，義兼四弘。二障已伏，即當圓教觀行之
X10n0257_p0457c23║位。悟入者，此是解悟。二障永滅，方是證悟。事障若
X10n0257_p0457c24║盡，入圓十信。理障若斷，圓教初住，極至妙覺。（私註）
X10n0257_p0458a01║四，不定性。
X10n0257_p0458a02║善男子！一切眾生皆證圓覺，逢善知識，依彼所作因
X10n0257_p0458a03║地法行，爾時修習便有頓漸；若遇如來無上菩提正
X10n0257_p0458a04║修行路，根無大小皆成佛果。
X10n0257_p0458a05║一切眾生皆證圓覺。圭峰云：以己證知一切有情
X10n0257_p0458a06║無不是覺，譯經訛也。應云：證諸眾生皆有圓覺。噫！
X10n0257_p0458a07║圭峰疏序云：心本是佛，那得輙改？此中經文，亦有
X10n0257_p0458a08║引經一切眾生即寂滅相，以證不訛。然終未能了
X10n0257_p0458a09║一切如來所修所證皆本性德。若非性德，則名別
X10n0257_p0458a10║修別證，非圓頓也。皆證圓覺，與夫本來成佛，相去
X10n0257_p0458a11║幾何？圭峰自謂教逢斯典，心開於一言之下，不謂
X10n0257_p0458a12║此文偶乖經意。（竹菴）略疏此解，先德皆不取，具如煥
X10n0257_p0458a13║疏，蓋不明性具故爾。學者當依法不依人可也。言
X10n0257_p0458a14║不定性者，修習頓漸，或前或後也。性雖不定，但遇
X10n0257_p0458a15║佛圓覺，無不趣極。故曰：根無大小，皆成佛道。（私註）
X10n0257_p0458a16║五，外道性。
X10n0257_p0458a17║若諸眾生雖求善友，遇邪見者未得正悟，是則名為
X10n0257_p0458a18║外道種性，邪師過謬，非眾生咎。
X10n0257_p0458a19║本非外道，由不遇真正善知識，心行理外，故名外
X10n0257_p0458a20║道。（竹菴）三，結。
X10n0257_p0458a21║是名眾生五性差別。
X10n0257_p0458a22║圭峰云：若答菩提幾等之文，應云菩提五性差別。
X10n0257_p0458a23║今云眾生五性，即知義屬輪迴。今謂非也。且五性
X10n0257_p0458a24║中，菩薩性、不定性皆悟圓覺，豈得亦屬輪迴耶？須
X10n0257_p0458b01║知菩提乃所學之法，眾生是能學之人。但造之有
X10n0257_p0458b02║差，遂成五別。（鄣南）二、悲願度生。
X10n0257_p0458b03║善男子！菩薩唯以大悲方便，入諸世間開發未悟，乃
X10n0257_p0458b04║至示現種種形相逆順境界，與其同事化令成佛，皆
X10n0257_p0458b05║依無始清淨願力。
X10n0257_p0458b06║圓，乘真出假位也。（鄣南）大悲乃拔苦之本心，方便為
X10n0257_p0458b07║設化之通軌。形相逆順，四攝化物，無過於此。清淨
X10n0257_p0458b08║願力，必兼四弘。（慈室）形相者，如觀世音，隨類應身。逆
X10n0257_p0458b09║順者，或為親友以引之，或為怨家以怖之。同事者，
X10n0257_p0458b10║四攝之一，意該餘三，謂布施、愛語、利行。清淨願力，
X10n0257_p0458b11║非希望報恩，亦非愛見。此同體大悲，稱性大願，性
X10n0257_p0458b12║本具之，非別新得。（圭峯）二、結酬。
X10n0257_p0458b13║若諸末世一切眾生，於大圓覺起增上心，當發菩薩
X10n0257_p0458b14║清淨大願，應作是言：願我今者住佛圓覺求善知識，
X10n0257_p0458b15║莫值外道及與二乘，依願修行漸斷諸障，障盡願滿
X10n0257_p0458b16║便登解脫清淨法殿，證大圓覺妙莊嚴域。
X10n0257_p0458b17║以增上心，發廣大願，皆無作四弘。住佛圓覺，即成
X10n0257_p0458b18║佛道。依願修行，即學法門。漸斷諸障，即斷煩惱。發
X10n0257_p0458b19║是三願，全在度生，此是因行。障盡下，果證也。清淨
X10n0257_p0458b20║殿，莊嚴域，皆是所證圓覺境界。（慈室）圓信諸法，即大
X10n0257_p0458b21║圓覺，名增上心。普會自他，俱入實際，是菩薩願。一
X10n0257_p0458b22║切勝行，無願不克，如普賢十大願王，為無量智行
X10n0257_p0458b23║之本也。佛意深切，智者勉諸。（私註）二、偈頌二：
X10n0257_p0458b24║初、標舉。
X10n0257_p0458c01║爾時，世尊欲重宣此義，而說偈言：
X10n0257_p0458c02║二、正頌四：初頌根本。
X10n0257_p0458c03║彌勒汝當知，一切諸眾生，不得大解脫，
X10n0257_p0458c04║皆由貪欲故，隨落於生死。
X10n0257_p0458c05║二頌勸斷。
X10n0257_p0458c06║若能斷憎愛，及與貪嗔癡，不因差別性，
X10n0257_p0458c07║皆得成佛道。二障永消滅，求師得正悟。
X10n0257_p0458c08║隨順菩薩願，依止大涅槃。
X10n0257_p0458c09║初兩句，正頌勸斷中顯益之文。因斷必果亡，故略
X10n0257_p0458c10║不頌輪迴種性。又以斷妄即得會真，故連頌不定
X10n0257_p0458c11║性、菩薩性。餘三性，略得正修行，能斷貪欲，根無大
X10n0257_p0458c12║小，皆成佛果。故曰：不因差別性，皆得成佛道。因，依
X10n0257_p0458c13║也。（私註）三頌。悲願
X10n0257_p0458c14║十方諸菩薩，皆以大悲願，示現入生死。
X10n0257_p0458c15║四頌結酬。
X10n0257_p0458c16║現在修行者，及末世眾生，勤斷諸愛見，
X10n0257_p0458c17║便歸大圓覺。
X10n0257_p0458c18║
X10n0257_p0458c19║大方廣圓覺修多羅了義經集註上