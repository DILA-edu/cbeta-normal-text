X10n0257_p0459a01║
X10n0257_p0459a02║
X10n0257_p0459a03║
X10n0257_p0459a04║大方廣圓覺修多羅了義經集註下
X10n0257_p0459a05║
X10n0257_p0459a06║○四、清淨慧章判修證高下二：初、請問。三。
X10n0257_p0459a07║初進問威儀。
X10n0257_p0459a08║於是清淨慧菩薩，在大眾中即從座起，頂禮佛足右
X10n0257_p0459a09║繞三匝，長跪叉手而白佛言：
X10n0257_p0459a10║二、正陳詞句二。初慶前。
X10n0257_p0459a11║大悲世尊，為我等輩，廣說如是，不思議事，本所不見，
X10n0257_p0459a12║本所不聞。我等今者，蒙佛善誘，身心泰然，得大饒益。
X10n0257_p0459a13║二、請後二。初正問位次。
X10n0257_p0459a14║願為諸來一切法眾，重宣法王圓滿覺性。一切眾生，
X10n0257_p0459a15║及諸菩薩，如來世尊，所證所得，云何差別？
X10n0257_p0459a16║舉所證覺性，問能證位地。覺心一味，因果階差。二
X10n0257_p0459a17║義既乖，故須起問。（圭峯）二願益未來。
X10n0257_p0459a18║令末世眾生，聞此聖教，隨順開悟，漸次能入。
X10n0257_p0459a19║三三展䖍誠。
X10n0257_p0459a20║作是語已，五體投地，如是三請，終而復始。
X10n0257_p0459a21║二、佛答三：初讚許。
X10n0257_p0459a22║爾時，世尊告清淨慧菩薩言：善哉，善哉！善男子！汝等
X10n0257_p0459a23║乃能為末世眾生請問如來漸次差別。汝今諦聽，當
X10n0257_p0459a24║為汝說。
X10n0257_p0459b01║二、受旨。
X10n0257_p0459b02║時，清淨慧菩薩奉教歡喜，及諸大眾默然而聽。
X10n0257_p0459b03║三、正答二：初、長行二：初、明六即位。次有二，謂理同
X10n0257_p0459b04║故即，事異故六。若知理同，迷悟平等，免於退屈；若
X10n0257_p0459b05║知事異，因果不濫，免生上慢。又此六即收凡聖盡，
X10n0257_p0459b06║九界三道屬初理即，聞圓頓教屬名字即，五品觀
X10n0257_p0459b07║行即，十信相似即，十住、十行、十回向、十地、等覺四
X10n0257_p0459b08║十一位總為分真即，妙覺則名究竟即也。斯是天
X10n0257_p0459b09║台圓教判位，宛與經合。初、理同故即三：初、法；二。
X10n0257_p0459b10║初正示理同。
X10n0257_p0459b11║善男子！圓覺自性非性性有，循諸性起無取無證，於
X10n0257_p0459b12║實相中實無菩薩及與眾生。
X10n0257_p0459b13║圓滿覺性，三諦具足。自性，中也。非性，空也。性有，假
X10n0257_p0459b14║也。有是具義。以性具十界，循界性而緣起，法法即
X10n0257_p0459b15║性。是則菩薩眾生，本是實相，復何取證於其間哉。
X10n0257_p0459b16║平等真法界，佛不度眾生，亦此謂也。實相，即是覺
X10n0257_p0459b17║性異名。（私註）非性者，非前五性，及貪愛等輪迴差別
X10n0257_p0459b18║之性。性有者，前差別性，皆有圓覺。循，隨也。圓覺不
X10n0257_p0459b19║守自生，隨緣徧諸差別之性。諸性起時，全覺性起，
X10n0257_p0459b20║故法身不增不減。經云，法身流轉五道，名曰眾生。
X10n0257_p0459b21║無取無證者，非當情之境。（圭峯）二、徵釋所以。
X10n0257_p0459b22║何以故？菩薩、眾生皆是幻化，幻化滅故無取證者。
X10n0257_p0459b23║以性奪修故，菩薩眾生，二皆如幻。指幻即性，名幻
X10n0257_p0459b24║化滅，如荊溪謂本虗名滅也。既皆即性，同一圓覺，
X10n0257_p0459c01║故不復有能取證者。（慈室）二喻。
X10n0257_p0459c02║譬如眼根，不自見眼。
X10n0257_p0459c03║若不明隨緣不變，幻化即性，只作遣蕩釋上文者，
X10n0257_p0459c04║何當此喻？眼只是一，誰為能見？誰為所見？（慈室）
X10n0257_p0459c05║三合
X10n0257_p0459c06║性自平等，無平等者。
X10n0257_p0459c07║圓覺自性，性自平等，性不自謂無平等者。（竹菴）平等
X10n0257_p0459c08║一性，天然如是，是外無有能平等者。若更云有心
X10n0257_p0459c09║外見法，今學道人誰不談性？只為尚存能平等者，
X10n0257_p0459c10║所以未能絕念歸一。（慈室）二、事異故六二：初、總明大
X10n0257_p0459c11║意，二。初，迷悟差別。
X10n0257_p0459c12║眾生迷倒，未能除滅一切幻化，於滅未滅妄功用中，
X10n0257_p0459c13║便顯差別。
X10n0257_p0459c14║眾生迷倒，五住煩惱也。一切幻化，九界因果也。不
X10n0257_p0459c15║達三障，即是三德，故曰未能除滅。滅未滅者，達與
X10n0257_p0459c16║未達矣耳。五即名達，理即未達。復約五即，前後相
X10n0257_p0459c17║望，論滅未滅。（私註）迷即不覺，迷必對悟。悟即始覺，覺
X10n0257_p0459c18║有深淺。故名字解心，虗通觀行，伏而未斷。相似麤
X10n0257_p0459c19║惑，先落分真，斷而未圓。此四位中，以幻修幻，皆妄
X10n0257_p0459c20║功用。至究竟果，功用方息。對前理即，六位宛然，故
X10n0257_p0459c21║云便顯差別。（東陽）二，復性一如。
X10n0257_p0459c22║若得如來寂滅隨順，實無寂滅及寂滅者。
X10n0257_p0459c23║諸佛同證寂滅之理。隨順者，與本相應，無乖違也。
X10n0257_p0459c24║後二句亡能所，實無寂滅之法，亦無能寂滅者，滅
X10n0257_p0460a01║之令寂。（圭峯）已入無功用地，心行處滅，言語道斷，復
X10n0257_p0460a02║性平等，猶如虗空。（竹菴）二、別示六即六。初理即。
X10n0257_p0460a03║善男子！一切眾生從無始來，由妄想我及愛我者，曾
X10n0257_p0460a04║不自知念念生滅，故起憎愛，耽著五欲。
X10n0257_p0460a05║全體在迷，名為理即。縱稟權教，覺性未明。（東陽）不約
X10n0257_p0460a06║凡迷，即無地位。故先標此，翻之彰信。我體元空，妄
X10n0257_p0460a07║想為有。執為我故，便生愛著。我體所執，我見能執。
X10n0257_p0460a08║（圭峯）妄想我者，錯認四大。及愛我者，執我之見。既執
X10n0257_p0460a09║此我，保之為常。生住異滅，殊不自知。從此身心，遂
X10n0257_p0460a10║造諸業。憎愛造業，心也。五欲造業，境也。（慈室）
X10n0257_p0460a11║二、名字即：
X10n0257_p0460a12║若遇善友，教令開悟淨圓覺性，發明起滅，即知此生
X10n0257_p0460a13║性自勞慮。
X10n0257_p0460a14║善友，知識也。教令，稟教也。開悟，知解也。知我身心
X10n0257_p0460a15║是本覺性，起亦圓覺，滅亦圓覺，解妄為真，故云發
X10n0257_p0460a16║明。此生勞慮，雖未能忘，到此已知全性而起，故曰
X10n0257_p0460a17║性自。（慈室）發明起滅，慧照朗然，顯發心性，無始妄習，
X10n0257_p0460a18║一時悟現。以冥真之慧，照起滅之念，起之與滅，念
X10n0257_p0460a19║念皆知。翻前不知念念生滅即知等者，此生滅心
X10n0257_p0460a20║迷性之時，性即起滅，妄念還自勞役心慮。（圭峯）悟圓
X10n0257_p0460a21║覺性，不離起滅，故曰發明。即達日用現行煩惱，全
X10n0257_p0460a22║是如來根本大智。此舉果證以教初心，故曰教令
X10n0257_p0460a23║開悟。後二句直解為優。（私註）三、觀行。即：
X10n0257_p0460a24║若復有人勞慮永斷得法界淨，即彼淨解為自障礙，
X10n0257_p0460b01║故於圓覺而不自在，此名凡夫隨順覺性。
X10n0257_p0460b02║此位頓伏三惑，觀與理冥，故云勞慮永斷，得法界
X10n0257_p0460b03║淨。既伏必斷，名為永斷。然此觀解，尚存能所，故障
X10n0257_p0460b04║圓覺，不自在也。隨順，只是相應之義。結名凡夫者，
X10n0257_p0460b05║天台定為圓教外凡，亦名五品位，具出法華分別
X10n0257_p0460b06║功德品。（私註）四、相似，即：
X10n0257_p0460b07║善男子！一切菩薩見解為礙，雖斷解礙猶住見覺，覺
X10n0257_p0460b08║礙為礙而不自在，此名菩薩未入地者隨順覺性。
X10n0257_p0460b09║此能見前淨解為礙，故斷解礙。然能見智，名曰見
X10n0257_p0460b10║覺。先斷二惑（見、思、塵沙），得六根淨，似後真證，如鍮比金。
X10n0257_p0460b11║住此見覺，還名覺礙，礙於圓覺，不自在也。天台十
X10n0257_p0460b12║乘，有離法愛，離此見覺，入後分真。問：前位頓伏三
X10n0257_p0460b13║惑，此何二惑先斷？曰：初心用觀，事理頓忘，三觀一
X10n0257_p0460b14║心，故能圓伏。然智有微著，惑有麤細，約智明斷，不
X10n0257_p0460b15║無前後，故譬冶鐵，麤垢先去。（私註）五分真，即四十一
X10n0257_p0460b16║地。分證三德，分破無明，始從初住，終至金剛。分三：
X10n0257_p0460b17║初、證理；三。初法。
X10n0257_p0460b18║善男子！有照、有覺，俱名障礙。是故，菩薩常覺不住，照
X10n0257_p0460b19║與照者同時寂滅。
X10n0257_p0460b20║有照有覺，指前二位。照是淨解，覺是見覺。二皆有
X10n0257_p0460b21║住，故俱名礙。稱性之照，故云常覺。照而非照，故云
X10n0257_p0460b22║不住。又照是所，照者是能。能所俱泯，故云照與照
X10n0257_p0460b23║者同時寂滅。（私註）亦不可同凡夫，故云常覺。不同地
X10n0257_p0460b24║前，故云不住。（圭峯）二喻。
X10n0257_p0460c01║譬如有人自斷其首，首已斷故，無能斷者。
X10n0257_p0460c02║人喻能照，首喻所照。所照既寂，能照亦亡。（私註）
X10n0257_p0460c03║三合
X10n0257_p0460c04║則以礙心自滅諸礙，礙已斷滅，無滅礙者。
X10n0257_p0460c05║實相無念，有照即礙。若立能照，照達妄念，還成以
X10n0257_p0460c06║礙滅礙，如以聲止聲也。又能觀，觀即無明，是所觀，
X10n0257_p0460c07║即前有照有覺。故曰：礙心自滅諸礙，後二句泯能
X10n0257_p0460c08║所。（私註）二、忘教。
X10n0257_p0460c09║修多羅教如標月指，若復見月，了知所標畢竟非月；
X10n0257_p0460c10║一切如來種種言說開示菩薩亦復如是。
X10n0257_p0460c11║夫設言象，在於得意。無言象而倒惑，執言象而迷
X10n0257_p0460c12║真。故以標月之指，喻於言教。謂見月須藉指端，悟
X10n0257_p0460c13║心須假佛教。因指見月，見月忘指。因教詮心，悟心
X10n0257_p0460c14║忘教。存指則失真月，執教則失本心。意令證實忘
X10n0257_p0460c15║標，故云畢竟非月。一切如來等者，正明諸佛同以
X10n0257_p0460c16║言詮顯理。故文殊般若云：總持無文字，文字顯總
X10n0257_p0460c17║持。（圭峯）三、結位。
X10n0257_p0460c18║此名菩薩已入地者隨順覺性。
X10n0257_p0460c19║若云入地方破無明，是別教義。今是圓位，借別名
X10n0257_p0460c20║耳。又四十一位之所同依，故總云地。（私註）六、究竟即
X10n0257_p0460c21║三。初示境。
X10n0257_p0460c22║善男子！一切障礙即究竟覺，得念、失念無非解脫，成
X10n0257_p0460c23║法、破法皆名涅槃，智慧、愚癡通為般若，菩薩、外道所
X10n0257_p0460c24║成就法同是菩提，無明、真如無異境界，諸戒、定、慧及
X10n0257_p0461a01║婬、怒、癡俱是梵行，眾生、國土同一法性，地獄、天宮皆
X10n0257_p0461a02║為淨土，有性、無性齊成佛道，一切煩惱畢竟解脫。
X10n0257_p0461a03║初二句總標也。列十對法，皆同真實：一、識智對。無
X10n0257_p0461a04║念則得其正念，是智也。有念則為失念，是識也。念
X10n0257_p0461a05║本自空，元自無念，故皆解脫。二、成破對。眾緣相會
X10n0257_p0461a06║曰成，緣離曰破。又進修曰成，毀謗曰破。緣無自性，
X10n0257_p0461a07║成破一如，故皆涅槃。三、愚智對。四、邪正對。五、真妄
X10n0257_p0461a08║對。六、染淨對。無行經云：貪欲即是道，恚癡亦復然。
X10n0257_p0461a09║七、依正對。八、苦樂對。九、有性無性對。有性者，三乘
X10n0257_p0461a10║性也。無性者，闡提性也。非唯他日回心現己，齊成
X10n0257_p0461a11║佛道。十、縛解對。佛頂經云：根塵同源，縛脫無二。上
X10n0257_p0461a12║之十對，名相雖異，其意不殊。但緣佛證覺心，心無
X10n0257_p0461a13║取捨，故得諸法普同圓妙。（圭峯）一切障礙，即究竟覺
X10n0257_p0461a14║者，總標三障。即三德下，別約德障離成十對，當準
X10n0257_p0461a15║圭峰疏解。但此經明二乘作佛，不異楞伽密對菩
X10n0257_p0461a16║薩也。（鄣南）二、明照。
X10n0257_p0461a17║法界海慧，照了諸相，猶如虗空。
X10n0257_p0461a18║平等大慧，深廣如海，此慧離念，諸相皆空。（東陽）
X10n0257_p0461a19║三、結位。
X10n0257_p0461a20║此名如來隨順覺性。
X10n0257_p0461a21║結果位也。起信論云：如菩薩地盡，滿足方便，一念
X10n0257_p0461a22║相應，覺心初起，心無初相，以遠離微細心念故，得
X10n0257_p0461a23║見心性，心即常住，名究竟覺。（圭峯）二、顯入位法門三：
X10n0257_p0461a24║初、圓修行相，二。初、的示安心。
X10n0257_p0461b01║善男子！但諸菩薩及末世眾生，居一切時不起妄念，
X10n0257_p0461b02║於諸妄心亦不息滅，住妄想境不加了知，於無了知
X10n0257_p0461b03║不辨真實。
X10n0257_p0461b04║文有四節，每節二句。妄念攀緣，取著外法也。念則
X10n0257_p0461b05║違覺，故令不起。若求真捨妄，猶棄影勞形。若滅妄
X10n0257_p0461b06║存真，似揚聲止響。境從心現，元是自心。若加了知，
X10n0257_p0461b07║即迷現量。能知既寂，即真實知。真實即知，誰知真
X10n0257_p0461b08║實？如眼不自見等。（圭峯）此舉十二時中至要之術。金
X10n0257_p0461b09║剛般若云：離一切相，則名諸佛。（鄣南）行者當知，一切
X10n0257_p0461b10║時處，身心依正，俱是法界。常空假中，如珠走盤，無
X10n0257_p0461b11║可留影。性德妙行，無越是矣。（私註）二、依法悟入。
X10n0257_p0461b12║彼諸眾生聞是法門，信解受持不生驚畏，是則名為
X10n0257_p0461b13║隨順覺性。
X10n0257_p0461b14║彼當機眾，若聞此方便，心無疑惑，體達分明，領受
X10n0257_p0461b15║任持，則坦然合道，亦同金剛經中不驚、不怖、不畏，
X10n0257_p0461b16║甚為希有等。（圭峰）二宿植德本。
X10n0257_p0461b17║善男子！汝等當知，如是眾生已曾供養百千萬億恒
X10n0257_p0461b18║河沙諸佛及大菩薩，植眾德本。
X10n0257_p0461b19║驗今開悟，頓契佛心。方達宿因，曩承熏習。（圭峰）
X10n0257_p0461b20║三印成佛智。
X10n0257_p0461b21║佛說是人名為成就一切種智。
X10n0257_p0461b22║一切種智，由斯而得。因果相攝，決定無疑。是以如
X10n0257_p0461b23║來，印言成就。（圭峰）二、偈頌二：初標舉。
X10n0257_p0461b24║爾時，世尊欲重宣此義，而說偈言：
X10n0257_p0461c01║二、正頌三：初頌理同故即。
X10n0257_p0461c02║清淨慧當知，圓滿菩提性，無取亦無證，
X10n0257_p0461c03║無菩薩眾生。
X10n0257_p0461c04║二、頌事異故六。
X10n0257_p0461c05║覺與未覺時，漸次有差別。眾生為解礙，
X10n0257_p0461c06║菩薩未離覺，入地永寂滅，不住一切相。
X10n0257_p0461c07║大覺悉圓滿，名為徧隨順。
X10n0257_p0461c08║初二句頌總標，次一句觀行，次一句相似，二句分
X10n0257_p0461c09║證，二句究竟缺理。即名字，亦可以覺未覺兼之。（私註）
X10n0257_p0461c10║三頌入位法門
X10n0257_p0461c11║末世諸眾生，心不生虗妄，佛說如是人，
X10n0257_p0461c12║現世即菩薩，供養恒沙佛，功德已圓滿。
X10n0257_p0461c13║雖有多方便，皆名隨順智。
X10n0257_p0461c14║後二句，總頌位行雖差，皆隨順智。（私註）
X10n0257_p0461c15║○三、不定行證四。○初、威德章顯示行體二：
X10n0257_p0461c16║初、請問三：初進問威儀。
X10n0257_p0461c17║於是威德自在菩薩，在大眾中即從座起，頂禮佛足
X10n0257_p0461c18║右繞三匝，長跪叉手而白佛言：
X10n0257_p0461c19║二、正陳詞。句三：初慶前。
X10n0257_p0461c20║大悲世尊廣為我等分別如是隨順覺性，令諸菩薩
X10n0257_p0461c21║覺心光明承佛圓音，不因修習而得善利。
X10n0257_p0461c22║覺心煥發，故曰光明。一念頓忘，即登圓住。不藉劬
X10n0257_p0461c23║勞，肯綮修證也。（私註）二、請後二。初舉喻立理。
X10n0257_p0461c24║世尊！譬如大城外有四門，隨方來者非止一路，一切
X10n0257_p0462a01║菩薩莊嚴佛國及成菩提非一方便。
X10n0257_p0462a02║城喻圓覺，門喻行門。前說觀行，理趣分明。今復諮
X10n0257_p0462a03║詢，忽涉非分。故先立理，請更投機。（圭峯）
X10n0257_p0462a04║二、正請行法。
X10n0257_p0462a05║惟願世尊廣為我等宣說一切方便漸次，并修行人
X10n0257_p0462a06║總有幾種？
X10n0257_p0462a07║方便漸次問所修之行，總有幾種，問能修之人。（圭峯）
X10n0257_p0462a08║三，顯益。
X10n0257_p0462a09║令此會菩薩及末世眾生求大乘者，速得開悟，遊戲
X10n0257_p0462a10║如來大寂滅海。
X10n0257_p0462a11║三三展䖍誠。
X10n0257_p0462a12║作此語已，五體投地，如是三請，終而復始。
X10n0257_p0462a13║二、佛答三：初讚許。
X10n0257_p0462a14║爾時，世尊告威德自在菩薩言：善哉，善哉！善男子！汝
X10n0257_p0462a15║等乃能為諸菩薩及末世眾生，問於如來如是方便。
X10n0257_p0462a16║汝今諦聽，當為汝說。
X10n0257_p0462a17║二、受旨。
X10n0257_p0462a18║時，威德自在菩薩奉教歡喜，及諸大眾默然而聽。
X10n0257_p0462a19║三、正答二：初、長行四：初、指體標行二：
X10n0257_p0462a20║初、指體開解。
X10n0257_p0462a21║善男子！無上妙覺徧諸十方出生如來，與一切法同
X10n0257_p0462a22║體平等，於諸修行實無有二。
X10n0257_p0462a23║夫大圓覺體，最勝最妙，徧一切法，生佛一如。十方
X10n0257_p0462a24║如來，皆由證此，故云出生。以理融行，行無不同。（東陽）
X10n0257_p0462b01║無上妙覺者，性德之體，真妄同依，徧諸十方。出生
X10n0257_p0462b02║如來者，體量周含，諸佛同證。與一切法，同體平等
X10n0257_p0462b03║者，體德徧具，無非圓覺。（私註）二、標舉數。
X10n0257_p0462b04║方便隨順其數無量，圓攝所歸循性差別，當有三種：
X10n0257_p0462b05║隨其根性，設教多端。循謂循隨，性謂根性。眾生根
X10n0257_p0462b06║性，雖有萬差。而此三門，一切收盡。（圭峯）一即無差，三
X10n0257_p0462b07║即是差。此乃無差之差，無非是性。故云循性差別，
X10n0257_p0462b08║當有三種。（慈室）性德之行，隨根修入。根既不等，法亦
X10n0257_p0462b09║何窮。如病有千源，藥生多品。然覈論性德，三諦天
X10n0257_p0462b10║然。真諦者，泯一切法。俗諦者，立一切法。中道者，妙
X10n0257_p0462b11║一切法。至三即一，至一即三。處凡為三因，在聖為
X10n0257_p0462b12║三德。大論則曰一心三智，天台則謂即空假中，此
X10n0257_p0462b13║經則以靜幻寂為行相也。蓋依諦立觀，全性發修。
X10n0257_p0462b14║依真立空，破一切惑。依俗立假，建一切行。依中諦
X10n0257_p0462b15║立中觀，究竟一切性，法界絕待。然此三觀，既全性
X10n0257_p0462b16║發，實匪修成。故於一心，宛有三用。俱破俱立，俱絕
X10n0257_p0462b17║對待。非次第而入，非並別而觀。十方如來，依此成
X10n0257_p0462b18║佛。無邊行海，圓攝無遺。此經三種，並存梵音。一奢
X10n0257_p0462b19║摩他，華言翻止，以寂靜為相，義當空觀。二三摩鉢
X10n0257_p0462b20║提，此翻等至，亦云等持，以幻化為相，義當假觀。三
X10n0257_p0462b21║禪那，此翻靜慮，雙離靜幻，以寂滅為相，義當中觀。
X10n0257_p0462b22║說雖次第，用在一心。全三之一，一必具三。次章縱
X10n0257_p0462b23║有單複前後，實解圓而行不定耳。故此皆標悟淨
X10n0257_p0462b24║圓覺。下文亦曰：踞菩薩乘，修寂滅行，同入清淨，實
X10n0257_p0462c01║相住持。又云：是經名為頓教大乘，頓機眾生，從此
X10n0257_p0462c02║開悟，亦攝漸修一切羣品。識此意矣，不唐駕說。又
X10n0257_p0462c03║此三皆以觀為名者，圓覺章云：修此圓覺三種淨
X10n0257_p0462c04║觀，是名三觀。初首方便三種淨觀，隨學一事。三文
X10n0257_p0462c05║稱觀，敢不依憑。若奢摩他翻止，辨音章云：清淨定
X10n0257_p0462c06║輪者，須知寂而能照，照不離寂。譬如止水無波，然
X10n0257_p0462c07║後能鑒。雖定慧不二，從別名觀。又觀所依定，故稱
X10n0257_p0462c08║定輪。後偈云：無礙清淨慧，皆依禪定生。楞嚴三名，
X10n0257_p0462c09║與此不異。各從經意，三皆名止。涅槃中三，名義少
X10n0257_p0462c10║殊。一奢摩他翻止，二毗婆舍那翻觀，三優畢叉翻
X10n0257_p0462c11║止觀等。雖二名不同，體亦無別。禪那以雙遮為離，
X10n0257_p0462c12║優畢叉以雙照為等也。（私註）方便者，所修習法，皆以
X10n0257_p0462c13║此為門戶，故由之而已。治病以藥，病愈藥何用哉。
X10n0257_p0462c14║圭峯依經立三觀名，一泯相澄神觀，二起幻消塵
X10n0257_p0462c15║觀，三絕待靈心觀。同天台三觀，空假中也。他云異
X10n0257_p0462c16║者，此明用心方便，彼則推窮性相。此不立境，彼多
X10n0257_p0462c17║生解。今謂無有用觀而不立境，以觀依境立故。初
X10n0257_p0462c18║心解則俱解，後心行則俱行。無非方便，已如前說。
X10n0257_p0462c19║天台諸文推窮性相，此依龍樹遣蕩觀門，為破執
X10n0257_p0462c20║故。執若已破，何必推窮。為求當理，不敢分宗。（竹菴）若
X10n0257_p0462c21║不窮諸法性相，妙觀於何處用。若不對乎三諦，安
X10n0257_p0462c22║知全境為智。嗚呼，當宗尚昧，況他人乎。（慈室）
X10n0257_p0462c23║二、正明行相三：初、奢摩他三：初標解。
X10n0257_p0462c24║善男子！若諸菩薩悟淨圓覺。
X10n0257_p0463a01║發心修行，欲趣佛果，先須了悟身中淨圓覺性，以
X10n0257_p0463a02║為行本。本即解也。依解而修，方為妙行。膏明相賴，
X10n0257_p0463a03║目足更資。故下標本，皆同此矣。（圭峰）此圓覺體，萬行
X10n0257_p0463a04║根源。苟非先悟，則徒為苦行，非涅槃因。（東陽）此悟即
X10n0257_p0463a05║解悟也。（慈室）二、釋行二。初，修觀破障。
X10n0257_p0463a06║以淨覺心，取靜為行，由澄諸念，覺識煩動，靜慧發生，
X10n0257_p0463a07║身心客塵，從此永滅。
X10n0257_p0463a08║覺心初建，力尚尫微，理宜取靜安詳，方能展照。以
X10n0257_p0463a09║靜澄念見分別之識，煩勞動擾，因靜生慧，故名靜
X10n0257_p0463a10║慧。客非本性，塵汙自體，身心塵妄，不起名滅。（圭峯）身
X10n0257_p0463a11║心客塵者，煩惱在心，約取計說，如身見等，故云身
X10n0257_p0463a12║心。（鄣南）念，境也。覺，觀也。若以三觀對破三惑，此當空
X10n0257_p0463a13║觀，發一切智。則客塵煩惱，體是見思，假破塵沙，中
X10n0257_p0463a14║破無明。若準次章，單修靜行。有曰：永斷煩惱，究竟
X10n0257_p0463a15║成就，不起于座，使入涅槃。既云究竟涅槃，合是三
X10n0257_p0463a16║德祕藏。以證驗修必一觀，而三觀三惑，一體而破
X10n0257_p0463a17║也。楞嚴第一，陳如委答。客塵二字，意指見思，與今
X10n0257_p0463a18║少異。（私註）二，行成顯德。
X10n0257_p0463a19║便能內發寂靜輕安。由寂靜故。十方世界諸如來心。
X10n0257_p0463a20║於中顯現如鏡中像。
X10n0257_p0463a21║由離根境，內心自閑。寂靜清虗，輕安調暢。喧塵永
X10n0257_p0463a22║息，麤重長袪。十方佛心，於中顯現者，此明感應眾
X10n0257_p0463a23║生，圓明性體，與佛無殊。但以妄情，凡聖似隔。今身
X10n0257_p0463a24║心相盡，妄念不生。圓覺妙心，凡聖交徹。理實而言，
X10n0257_p0463b01║我之身心，亦能徧現十方佛中。今但約入觀者為
X10n0257_p0463b02║主，故云諸佛於中顯現。（圭峰）寂靜，即真諦之體。菩薩
X10n0257_p0463b03║證此，非小乘固執，故云輕安。世界，依報也。佛心，正
X10n0257_p0463b04║報也。見思麤垢既盡，則中忘而外融。任運與十界
X10n0257_p0463b05║凡聖依正，同一真空。故能眼見障外色，耳聞障外
X10n0257_p0463b06║聲。楞嚴明返流全一，六用不行。十方國土，皎然清
X10n0257_p0463b07║淨。譬如琉璃，內懸明月。乃至一切如來，密圓淨妙，
X10n0257_p0463b08║皆現其中，亦此位證相。鏡喻寂靜，像喻依正。（慈室）妙
X10n0257_p0463b09║圓覺體，德量徧融。心佛眾生，三無差別。智明體顯，
X10n0257_p0463b10║鑒淨像生。此亦三諦圓彰，不止真空而已。（私註）
X10n0257_p0463b11║三、結名。
X10n0257_p0463b12║此方便者，名奢摩他。
X10n0257_p0463b13║此翻云止、定之異名，寂靜義也。謂於染、淨等境，心
X10n0257_p0463b14║不妄緣故。寂靜是顯相，止是釋名。此既修止，三皆
X10n0257_p0463b15║名觀者，此宗必具理、事，定、慧皆無障礙，故約止、修、
X10n0257_p0463b16║觀也。（圭峰）定、慧不二，準文從別，如前已示。煥疏用三
X10n0257_p0463b17║止釋此行，三觀釋幻行，求之過矣，今所不用。（私註）二、
X10n0257_p0463b18║三摩鉢提，三。初標解。
X10n0257_p0463b19║善男子！若諸菩薩悟淨圓覺。
X10n0257_p0463b20║二、釋行三。初、正示修發。
X10n0257_p0463b21║以淨覺心，知覺心性及與根塵皆因幻化，即起諸幻
X10n0257_p0463b22║以除幻者，變化諸幻而開幻眾。由起幻故，便能內發
X10n0257_p0463b23║大悲輕安。
X10n0257_p0463b24║心性是識，識與根塵，各無自性，故名幻化。諸幻，即
X10n0257_p0463c01║幻智也。幻者，即根本無明，是能幻之者。除幻者，依
X10n0257_p0463c02║如幻始覺力分，覺根本不覺。變化等者，隨機應化，
X10n0257_p0463c03║說法開示如幻眾生也。根塵既消，自他無二，故能
X10n0257_p0463c04║內發同體大悲。悲從定起，非其愛見，故輕安暢適。
X10n0257_p0463c05║（圭峰）幻者，即心識根塵。大悲，乃俗諦之體。（慈室）覺知根
X10n0257_p0463c06║塵幻化不實，此定境也。即起諸幻下，正明修觀，起
X10n0257_p0463c07║幻除幻，自行斷惑。變化等者，化他出假，四教四門，
X10n0257_p0463c08║門門四諦，知病識藥，授藥方法，一一投機，故曰變
X10n0257_p0463c09║化諸幻而開幻眾。然此幻相，並須心觀，照知歷歷，
X10n0257_p0463c10║然後起用。天台止觀曰：如來在昔，以漸頓觀心，偏
X10n0257_p0463c11║圓具足，依此心觀，為眾生說。即其義也。由起幻故
X10n0257_p0463c12║下，觀成所發。次章，明單修幻行。既曰不失寂念及
X10n0257_p0463c13║諸靜慧，故不可單以俗諦定今所發。（私註）
X10n0257_p0463c14║二、重明離相。
X10n0257_p0463c15║一切菩薩從此起行漸次增進，彼觀幻者非同幻故，
X10n0257_p0463c16║非同幻觀皆是幻故，幻相永離。
X10n0257_p0463c17║一切菩薩等，復牒所修。彼觀下，正明離相。非同幻
X10n0257_p0463c18║故者，約智忘境。非同幻觀等，能照亦寂，謂非同幻
X10n0257_p0463c19║境之觀，亦皆是幻。能所俱遣，藥病兩忘，故云幻相
X10n0257_p0463c20║永離。（私註）三、總結舉喻。
X10n0257_p0463c21║是諸菩薩，所圓妙行，如土長苗。
X10n0257_p0463c22║土喻性德，苗喻觀行。觀行增進，如土長苗。圭峰云：
X10n0257_p0463c23║如種穀等，依土長苗。收子之時，苗土俱棄。種喻覺
X10n0257_p0463c24║心，土喻幻法，苗喻幻智。今謂經喻生長，何以滅義
X10n0257_p0464a01║消之耶？況偈云：如幻三摩提，如苗漸增長。（鄣南）
X10n0257_p0464a02║三、結名。
X10n0257_p0464a03║此方便者，名三摩鉢提。
X10n0257_p0464a04║亦名三摩鉢底，此云等至。等持之中，能至聖位故。
X10n0257_p0464a05║（圭峰）等至者，幻智於彼所化之境，平等普至也。今直
X10n0257_p0464a06║作假觀釋之。（慈室）既前標圓解，亦舉一即三，所謂一
X10n0257_p0464a07║假一切假也。圓覺章有云：三摩正憶持。（私註）
X10n0257_p0464a08║三禪那三。初標解。
X10n0257_p0464a09║善男子若菩，薩悟淨圓覺。
X10n0257_p0464a10║二、釋行二。初明修相。
X10n0257_p0464a11║以淨覺心不取幻化及諸靜相，了知身心皆為罣礙，
X10n0257_p0464a12║無知覺明不依諸礙，永得超過礙無礙境，受用世界
X10n0257_p0464a13║及與身心相在塵域，如器中鍠聲出于外，煩惱涅槃
X10n0257_p0464a14║不相留礙。
X10n0257_p0464a15║了知身心皆為罣礙者，無知覺之明為能離也。非
X10n0257_p0464a16║心慮知，非身覺觸明者，能離之體。礙無礙境者，能
X10n0257_p0464a17║所俱遣亦可。礙謂生死，無礙涅槃也。受用者，屬已
X10n0257_p0464a18║資緣。世界者，共居國土。相在塵域者，依正互相由
X10n0257_p0464a19║藉而住。自五品來，生身得忍，皆住分段。縱入變易，
X10n0257_p0464a20║亦未離陰。此皆屬礙，即無礙故，如器中鍠也。但法
X10n0257_p0464a21║文中未見即無礙義。須下，喻顯譯者之巧也。如器
X10n0257_p0464a22║下，喻。煩惱下，合。圭峰云：鍠字不定，恐譯人錯，遂為
X10n0257_p0464a23║三釋：一、依鍠字，音橫，訓和，訓樂，非器中聲。取其聲
X10n0257_p0464a24║勢擊罄之類，其聲鍠鍠然，譯人稍拙。二、作鑛，音同，
X10n0257_p0464b01║即大鐘也。或寫錯以鐄為鍠。三、作簧，音黃，即笙簧
X10n0257_p0464b02║之類。以有簧之器非一，故不局笙中簧，乃云器中
X10n0257_p0464b03║簧也。此則譯人不善此方音韻文字，故字與音俱
X10n0257_p0464b04║錯。他疏皆依此解。今謂圭峯之疏多罪譯師，蓋傷
X10n0257_p0464b05║於博達矣。且一代翻譯，文質相稱，無出覺救。所譯
X10n0257_p0464b06║此經，豈錯一字，遂受不善方言音韻之責？廣韻注
X10n0257_p0464b07║鍠字云：說文音皇。何得專以橫音為咎耶？世人鞔
X10n0257_p0464b08║鼓，內藏鐵鍠二條，取聲韻之遠。今經正取器微聲
X10n0257_p0464b09║大，以喻即礙處達無礙也。（鄣南）不取幻靜至永得超
X10n0257_p0464b10║過礙無礙境，顯雙遮二邊，正入中道。受用下，明中
X10n0257_p0464b11║道觀體，周圓無際。相在之相，宜去聲呼。秪是身心
X10n0257_p0464b12║等相，一一即中，雖局而徧。（私註）二、示觀成。
X10n0257_p0464b13║便能內發寂滅輕安。妙覺隨順寂滅境界。自他身心
X10n0257_p0464b14║所不能及。眾生壽命皆為浮想。
X10n0257_p0464b15║寂滅即中諦之體，菩薩住此而不著，故曰輕安。（慈室）
X10n0257_p0464b16║三諦俱中，故名寂滅。妙覺隨順寂滅境界者，妙圓
X10n0257_p0464b17║覺智，契中道也。自他等者，此寂滅境，雖徧一切法，
X10n0257_p0464b18║而離一切相。計五陰名眾生，執長齡為壽命。（私註）
X10n0257_p0464b19║三、結名。
X10n0257_p0464b20║此方便者，名為禪那。
X10n0257_p0464b21║此云靜慮，正是雙遮之體，此亦直作中觀釋之。（慈室）
X10n0257_p0464b22║三、總結彰圓。
X10n0257_p0464b23║善男子！此三法門皆是圓覺，親近隨順十方如來，因
X10n0257_p0464b24║此成佛。十方菩薩種種方便、一切同異，皆依如是三
X10n0257_p0464c01║種事業，若得圓證即成圓覺。
X10n0257_p0464c02║此三門，皆依悟淨圓覺而起觀行，觀行亦皆趣入
X10n0257_p0464c03║圓覺，始終不離，故云親近隨順。佛及菩薩，同證同
X10n0257_p0464c04║修，隨機隨事，行相各異。或多人同修一門，或一人
X10n0257_p0464c05║具修多行，然必皆依此三種業，或具修三，或單或
X10n0257_p0464c06║複，具如二十五輪所明。（圭峰）既三皆圓覺，又云圓證，
X10n0257_p0464c07║驗非單淺次第之行，隨機同異，行體唯三。（私註）
X10n0257_p0464c08║四，較量顯勝。
X10n0257_p0464c09║善男子！假使有人修於聖道，教化成就百千萬億阿
X10n0257_p0464c10║羅漢、辟支佛果，不如有人聞此圓覺無礙法行，一剎
X10n0257_p0464c11║那頃隨順修習。
X10n0257_p0464c12║偏小屬權，圓乘稱性。日月爝火，焉得與齊。（私註）
X10n0257_p0464c13║二，偈頌二。初標舉。
X10n0257_p0464c14║爾時，世尊欲重宣此義，而說偈言：
X10n0257_p0464c15║二、正頌三：初頌標解。
X10n0257_p0464c16║威德汝當知，無上大覺心，本際無二相，
X10n0257_p0464c17║隨順諸方便，其數即無量，如來總開示。
X10n0257_p0464c18║便有三種類。
X10n0257_p0464c19║二，頌行相。
X10n0257_p0464c20║寂靜奢摩他，如鏡照諸像，如幻三摩提，
X10n0257_p0464c21║如苗漸增長。禪那唯寂滅，如彼器中鍠。
X10n0257_p0464c22║三頌總結。
X10n0257_p0464c23║三種妙法門，皆是覺隨順，十方諸如來，
X10n0257_p0464c24║及諸大菩薩，因此得成道，三事圓證故。
X10n0257_p0465a01║名究竟涅槃
X10n0257_p0465a02║○二辯音章，明不定相。上三法門，約機偏好，次第漸
X10n0257_p0465a03║修。一念圓修，或單或複，前後更互，故曰不定。行雖
X10n0257_p0465a04║不定，解必依圓。（私註）分二：初、請問，三。初進問威儀。
X10n0257_p0465a05║於是辯音菩薩在大眾中，即從座起頂禮佛足，右繞
X10n0257_p0465a06║三匝長跪叉手，而白佛言：
X10n0257_p0465a07║二、正陳詞。句三：初，慶前所聞。
X10n0257_p0465a08║大悲世尊！如是法門甚為希有。
X10n0257_p0465a09║二、問：幾修習？
X10n0257_p0465a10║世尊！此諸方便，一切菩薩於圓覺門有幾修習？
X10n0257_p0465a11║前說三觀，雖行相分明，未審菩薩所修，為一人具
X10n0257_p0465a12║三？為三人各一？為前後？為同時？為依次？為超次？（圭峰）
X10n0257_p0465a13║三、申請問意。
X10n0257_p0465a14║願為大眾及末世眾生，方便開示，令悟實相。
X10n0257_p0465a15║三三展䖍誠。
X10n0257_p0465a16║作是語已，五體投地，如是三請，終而復始。
X10n0257_p0465a17║二、佛答三：初讚許。
X10n0257_p0465a18║爾時，世尊告辯音菩薩言：善哉，善哉！善男子！汝等乃
X10n0257_p0465a19║能為諸大眾及末世眾生，問於如來如是修習。汝今
X10n0257_p0465a20║諦聽，當為汝說。
X10n0257_p0465a21║二、受旨。
X10n0257_p0465a22║時，辯音菩薩奉教歡喜，及諸大眾默然而聽。
X10n0257_p0465a23║三、正答二：初、長行三：初、敘意標數。
X10n0257_p0465a24║善男子！一切如來圓覺清淨，本無修習及修習者。一
X10n0257_p0465b01║切菩薩及末世眾生，依於未覺幻力修習，爾時便有
X10n0257_p0465b02║二十五種清淨定輪。
X10n0257_p0465b03║圓覺無修，明所依本。依末覺等，明諸輪意。輪者，摧
X10n0257_p0465b04║輾義，能摧惑障，令正智轉。（圭峰）本無修習，所修之法
X10n0257_p0465b05║及修習者，能修之人性德無作也。依於未覺幻力
X10n0257_p0465b06║修習者，依於不覺而有始覺修德之行也。定輪者，
X10n0257_p0465b07║大經云：能觀心定，名為上定。（鄣南）二、列示修習三：
X10n0257_p0465b08║初、三輪單修，二、二十一輪互修，三、一輪圓修。慤疏
X10n0257_p0465b09║於此二十五輪，約喻各立一名。圭峰全用，今但準
X10n0257_p0465b10║經靜幻寂相科釋也。（私註）初、三輪單修三：
X10n0257_p0465b11║初、靜行。
X10n0257_p0465b12║若諸菩薩唯取極靜，由靜力故永斷煩惱究竟成就，
X10n0257_p0465b13║不起于座便入涅槃，此菩薩者名單修奢摩他。
X10n0257_p0465b14║二十五輪，皆有標列結。亦應一一標云，悟淨圓覺，
X10n0257_p0465b15║文繁故略。不起法空之座，便入寂滅涅槃。（圭峰）初門
X10n0257_p0465b16║觀行雖漸發心，教法皆圓流通。末章云，頓機眾生，
X10n0257_p0465b17║從此開悟，亦攝漸修一切羣品是矣。只為圓法自
X10n0257_p0465b18║在，所以隨機入門。不妨單複修習，從漸入頓也。（竹菴）
X10n0257_p0465b19║修時雖單，所入涅槃，既屬圓頓，豈不一即具三。下
X10n0257_p0465b20║二觀準此。（慈室）問，單修一種，捨餘二否。不捨非單，捨
X10n0257_p0465b21║則幻行。云何不失寂念，及諸靜慧。答，存三用一，非
X10n0257_p0465b22║捨二輪。（鄣南）二，幻行。
X10n0257_p0465b23║若諸菩薩唯觀如幻，以佛力故變化世界種種作用，
X10n0257_p0465b24║備行菩薩清淨妙行，於陀羅尼不失寂念及諸靜慧，
X10n0257_p0465c01║此菩薩者名單修三摩鉢提。
X10n0257_p0465c02║欲盡化度，須佛加被，故云以佛力等。寂念，中也。靜
X10n0257_p0465c03║慧，空也。（慈室）雖變化種種作用，既標結云修，合是觀
X10n0257_p0465c04║心所照妙假，亦可自己覺力名為佛力。陀羅尼者，
X10n0257_p0465c05║中道、總持、圓覺異名耳。前文云：有大陀羅尼門，名
X10n0257_p0465c06║為圓覺。（私註）三，寂行。
X10n0257_p0465c07║若諸菩薩唯滅諸幻，不取作用獨斷煩惱，煩惱斷盡
X10n0257_p0465c08║便證實相，此菩薩者名單修禪那。
X10n0257_p0465c09║滅者，絕念也。獨者，不假諸行，是絕待義。（圭峰）滅幻者，
X10n0257_p0465c10║遮假豈不遮空。既雙遮入中，又證實相。一即具三，
X10n0257_p0465c11║彌為可信。（私註）二、二十一輪互修三：初七輪靜觀為
X10n0257_p0465c12║首，幻寂兼修。次七輪幻觀為首，靜寂兼修。後七輪
X10n0257_p0465c13║寂觀為首，靜幻兼修。此三七中，各有三意：初二輪
X10n0257_p0465c14║複修，次二具足修，後三輪齊修。且初七輪，依文分
X10n0257_p0465c15║七：初先靜後幻。
X10n0257_p0465c16║若諸菩薩先取至靜，以靜慧心照諸幻者，便於是中
X10n0257_p0465c17║起菩薩行。此菩薩者，名先修奢摩他後修三摩鉢提。
X10n0257_p0465c18║二、先靜後寂。
X10n0257_p0465c19║若諸菩薩以靜慧故證至靜性，便斷煩惱永出生死。
X10n0257_p0465c20║此菩薩者，名先修奢摩他後修禪那。
X10n0257_p0465c21║以靜慧故，靜也。證至靜性，寂也。煩惱因亡，生死果
X10n0257_p0465c22║喪。（圭峰）三：先靜，次幻，後寂。
X10n0257_p0465c23║若諸菩薩以寂靜慧，復現幻力種種變化度諸眾生，
X10n0257_p0465c24║後斷煩惱而入寂滅。此菩薩者，名先修奢摩他，中修
X10n0257_p0466a01║三摩鉢提，後修禪那。
X10n0257_p0466a02║四、先靜，次寂，後幻。
X10n0257_p0466a03║若諸菩薩以至靜力斷煩惱已，後起菩薩清淨妙行
X10n0257_p0466a04║度諸眾生。此菩薩者，名先修奢摩他，中修禪那，後修
X10n0257_p0466a05║三摩鉢提。
X10n0257_p0466a06║五，先靜齊幻寂。
X10n0257_p0466a07║若諸菩薩以至靜力心斷煩惱，復度眾生建立世界，
X10n0257_p0466a08║此菩薩者，名先修奢摩他，齊修三摩鉢提、禪那。
X10n0257_p0466a09║六，齊靜幻後寂。
X10n0257_p0466a10║若諸菩薩以至靜力資發變化後斷煩惱，此菩薩者
X10n0257_p0466a11║名齊修奢摩他、三摩鉢提，後修禪那。
X10n0257_p0466a12║七，齊靜寂後幻。
X10n0257_p0466a13║若諸菩薩以至靜力用資寂滅，後起作用變化世界，
X10n0257_p0466a14║此菩薩者名齊修奢摩他、禪那，後修三摩鉢提。
X10n0257_p0466a15║二、七輪幻觀為首，靜寂兼修七。初先幻後靜。
X10n0257_p0466a16║若諸菩薩以變化力，種種隨順而取至靜，此菩薩者，
X10n0257_p0466a17║名先修三摩鉢提後修奢摩他。
X10n0257_p0466a18║二、先幻後寂。
X10n0257_p0466a19║若諸菩薩以變化力，種種境界而取寂滅，此菩薩者，
X10n0257_p0466a20║名先修三摩鉢提後修禪那。
X10n0257_p0466a21║三：先幻，次靜，後寂。
X10n0257_p0466a22║若諸菩薩以變化力而作佛事，安住寂靜而斷煩惱，
X10n0257_p0466a23║此菩薩者，名先修三摩鉢提，中修奢摩他，後修禪那。
X10n0257_p0466a24║四、先幻，次寂，後靜。
X10n0257_p0466b01║若諸菩薩以變化力無礙作用，斷煩惱故安住至靜，
X10n0257_p0466b02║此菩薩者，名先修三摩鉢提，中修禪那，後修奢摩他。
X10n0257_p0466b03║五，先幻齊靜寂。
X10n0257_p0466b04║若諸菩薩以變化力方便作用，至靜寂滅二俱隨順，
X10n0257_p0466b05║此菩薩者名先修三摩鉢提，齊修奢摩他、禪那。
X10n0257_p0466b06║六，齊幻靜後寂。
X10n0257_p0466b07║若諸菩薩以變化力種種起用，資於至靜後斷煩惱，
X10n0257_p0466b08║此菩薩者名齊修三摩鉢提、奢摩他，後修禪那。
X10n0257_p0466b09║七，齊幻寂後靜。
X10n0257_p0466b10║若諸菩薩以變化力資於寂然，後住清淨無作靜慮，
X10n0257_p0466b11║此菩薩者，名齊修三摩鉢提禪那，後修奢摩他。
X10n0257_p0466b12║三七輪寂觀為首，靜幻兼修七。初先寂後靜。
X10n0257_p0466b13║若諸菩薩以寂滅力而起至靜住於清淨，此菩薩者，
X10n0257_p0466b14║名先修禪那後修奢摩他。
X10n0257_p0466b15║二、先寂後幻。
X10n0257_p0466b16║若諸菩薩以寂滅力而起作用，於一切境寂用隨順，
X10n0257_p0466b17║此菩薩者，名先修禪那後修三摩鉢提。
X10n0257_p0466b18║三、先寂，次靜，後幻。
X10n0257_p0466b19║若諸菩薩以寂滅力種種自性，安於靜慮而起變化，
X10n0257_p0466b20║此菩薩者，名先修禪那，中修奢摩他，後修三摩鉢提。
X10n0257_p0466b21║四、先寂，次幻，後靜。
X10n0257_p0466b22║若諸菩薩以寂滅力無作自性起於作用，清淨境界
X10n0257_p0466b23║歸於靜慮，此菩薩者，名先修禪那，中修三摩鉢提，後
X10n0257_p0466b24║修奢摩他。
X10n0257_p0466c01║五，先寂齊靜幻。
X10n0257_p0466c02║若諸菩薩以寂滅力種種清淨，而住靜慮起於變化，
X10n0257_p0466c03║此菩薩者名先修禪那，齊修奢摩他、三摩鉢提。
X10n0257_p0466c04║六，齊寂靜後幻。
X10n0257_p0466c05║若諸菩薩以寂滅力，資於至靜而起變化，此菩薩者
X10n0257_p0466c06║名齊修禪那、奢摩他，後修三摩鉢提。
X10n0257_p0466c07║七，齊寂幻後靜。
X10n0257_p0466c08║若諸菩薩以寂滅力資於變化，而起至靜清明境慧，
X10n0257_p0466c09║此菩薩者名齊修那三摩鉢提，後修奢摩他。
X10n0257_p0466c10║三一，輪圓修。
X10n0257_p0466c11║若諸菩薩以圓覺慧圓合一切，於諸性相無離覺性，
X10n0257_p0466c12║此菩薩者名為圓修三種自性清淨隨順。
X10n0257_p0466c13║圓頓妙觀，造境即中，故云圓合。一切之言，該乎十
X10n0257_p0466c14║界依正因果。又十界性相，法法皆實，無非三諦，故
X10n0257_p0466c15║云於諸性相，無離覺性。絕念而觀三諦覺性，故云
X10n0257_p0466c16║圓修。三種自性，清淨隨順也。（私註）三、總結勸修。
X10n0257_p0466c17║善男子！是名菩薩二十五輪。一切菩薩修行如是，若
X10n0257_p0466c18║諸菩薩及末世眾生依此輪者，當持梵行寂靜思惟，
X10n0257_p0466c19║求哀懺悔經三七日，於二十五輪各安標記，至心求
X10n0257_p0466c20║哀隨手結取，依結開示便知頓漸，一念疑悔即不成
X10n0257_p0466c21║就。
X10n0257_p0466c22║此示修習法式。梵行，戒也。寂靜，定也。思惟，慧也。具
X10n0257_p0466c23║戒定慧，心在觀門。如是修行，必定成佛。懺悔等者，
X10n0257_p0466c24║多生業累，恐障淨心。懺悔求哀，發露先罪。日數若
X10n0257_p0467a01║少，慮不精誠。三七日中，已彰懇禱。書二十五輪名
X10n0257_p0467a02║字文句，置道場中。禮拜䖍誠，精祈一行。若自的樂
X10n0257_p0467a03║一門，隨便修習。若勝劣難分，不能自決，即憑聖力
X10n0257_p0467a04║以卜。應信手取之，不宜簡擇。依所檢結，開而視之。
X10n0257_p0467a05║頓漸自知，無貪餘觀。心懷疑阻，併失前功。縱使再
X10n0257_p0467a06║修，稍難成就。據根驗理，必在於茲。無乃等閑，輕於
X10n0257_p0467a07║事相。（圭峰）懺悔有三：作法取相，以無生為主。語淚俱
X10n0257_p0467a08║下，故曰求哀。（東陽）三七日非正修，且決擇所修耳。標
X10n0257_p0467a09║者，紙簽之類。記則二十五名，必束聚之。次則哀禱：
X10n0257_p0467a10║我於何觀？有種何觀？相宜信手於中，以一簽結之，
X10n0257_p0467a11║然後取視。或得二十四輪為漸，後一輪為頓。豈復
X10n0257_p0467a12║疑此觀不成，悔彼觀不得耶？（慈室）後圓覺章云：此觀
X10n0257_p0467a13║不得，復習彼觀。以驗諸輪，漸頓不定。（私註）二、偈頌二：
X10n0257_p0467a14║初、標舉。
X10n0257_p0467a15║爾時，世尊欲重宣此義，而說偈言：
X10n0257_p0467a16║二、正頌三：初頌敘意。
X10n0257_p0467a17║辯音汝當知，一切諸菩薩，無礙清淨慧，
X10n0257_p0467a18║皆依禪定生。
X10n0257_p0467a19║二頌修習。
X10n0257_p0467a20║所謂奢摩他、三摩提、禪那，三法頓漸修。
X10n0257_p0467a21║有二十五種。十方諸如來，三世修行者，
X10n0257_p0467a22║無不因此法，而得成菩提。唯除頓覺人，
X10n0257_p0467a23║并法不隨順。
X10n0257_p0467a24║如來者，長行不言，且據因行，今具舉因果耳。唯除
X10n0257_p0467b01║頓覺人。并法不隨順者，此二長行亦無，謂今明不
X10n0257_p0467b02║定行證，故約漸頓明二十五種。若圓頓行證之人，
X10n0257_p0467b03║并於此法不信順者，則不可言無不因此得成菩
X10n0257_p0467b04║提，故曰唯除等。圭山兩解，今用次義，須者往撿。（私註）
X10n0257_p0467b05║三頌，結勸。
X10n0257_p0467b06║一切諸菩薩，及末世眾生，常當持此輪。
X10n0257_p0467b07║隨順勤修習，依佛大悲力，不久證涅槃
X10n0257_p0467b08║○三淨業普覺二章示法病二。
X10n0257_p0467b09║初、淨業章示我等四病二：初、請問；三。
X10n0257_p0467b10║初進問威儀。
X10n0257_p0467b11║於是淨諸業障菩薩，在大眾中即從座起，頂禮佛足
X10n0257_p0467b12║右繞三匝，長跪叉手而白佛言：
X10n0257_p0467b13║二、正陳詞。句三：初慶前。
X10n0257_p0467b14║大悲世尊為我等輩，廣說如是不思議事，一切如來
X10n0257_p0467b15║因地行相，令諸大眾得未曾有，覩見調御歷恒沙劫
X10n0257_p0467b16║勤苦境界，一切功用猶如一念，我等菩薩深自慶慰。
X10n0257_p0467b17║廣說三種法門，諸輪綺互，乃於覺性無差別中而
X10n0257_p0467b18║辨其相，名不思議事。調御者，十號中一佛具萬德，
X10n0257_p0467b19║名亦無量，如華嚴名號品。（東陽）此悟因行也。夫果德
X10n0257_p0467b20║稱真，約理可照；因行治染，體解是難。今一念備知，
X10n0257_p0467b21║炳然齊現，如琉璃缾盛多芥子，故深慰矣。（圭峰）
X10n0257_p0467b22║二、今問：
X10n0257_p0467b23║世尊！若此覺心本性清淨，因何染污，使諸大眾迷悶
X10n0257_p0467b24║不入？
X10n0257_p0467c01║因聞上章圓覺清淨，本無修習，故今得以扣請。（慈室）
X10n0257_p0467c02║染污者，須約修德不覺而示。性德本覺，何染之有？
X10n0257_p0467c03║（鄣南）三請答。
X10n0257_p0467c04║唯願如來，廣為我等開悟法性，令此大眾及末世眾
X10n0257_p0467c05║生作將來眼。
X10n0257_p0467c06║三三展䖍誠。
X10n0257_p0467c07║說是語已，五體投地，如是三請，終而復始。
X10n0257_p0467c08║二、佛答三：
X10n0257_p0467c09║爾時，世尊告淨諸業障菩薩言：善哉，善哉！善男子！汝
X10n0257_p0467c10║等乃能為諸大眾及末世眾生，諮問如來如是方便。
X10n0257_p0467c11║汝今諦聽，當為汝說。
X10n0257_p0467c12║二、受旨。
X10n0257_p0467c13║時，淨諸業障菩薩奉教歡喜，及諸大眾默然而聽。
X10n0257_p0467c14║三、正答二：初、長行三：初、略示二：初、舉過正酬二：
X10n0257_p0467c15║初從妄生妄。
X10n0257_p0467c16║善男子！一切眾生從無始來，妄想執有我、人、眾生及
X10n0257_p0467c17║與壽命，認四顛倒為實我體，由此便生憎、愛二境，於
X10n0257_p0467c18║虗妄體重執虗妄，二妄相依生妄業道，有妄業故妄
X10n0257_p0467c19║見流轉，厭流轉者妄見涅槃。
X10n0257_p0467c20║無始者，未曾悟故，故下有生盲之喻。妄想者，無中
X10n0257_p0467c21║橫計。我人等者，統為我相。展轉約義，故有四名。四
X10n0257_p0467c22║名復有二相：一、迷識境，二、迷智境。初者，情識所計，
X10n0257_p0467c23║謂取自體為我，計我展轉趣於餘趣為人，計我盛
X10n0257_p0467c24║衰苦樂種種變異相續為眾生，計我一報命根不
X10n0257_p0468a01║斷而住為壽者，如金剛兩論所說（天親、無著）。迷智境者，
X10n0257_p0468a02║證悟覺性而帶能所，從麤至細展轉遣之，即此經
X10n0257_p0468a03║說至文當知。顛倒者，真我本有，迷之謂無；妄我本
X10n0257_p0468a04║空，執之謂有。由此下十句，初四句由迷起惑，次二
X10n0257_p0468a05║句由惑造業，次二句由業招報，後二句反於三道
X10n0257_p0468a06║墮於二乘。又總當二乘宗中生滅四諦，初六句集
X10n0257_p0468a07║諦，次二句苦諦，次一句道諦，後一句滅諦。由此便
X10n0257_p0468a08║生憎愛二境者，由執四相為實我體，所以於自生
X10n0257_p0468a09║愛、於他生憎，順我者愛、違我者憎。於虗妄體重執
X10n0257_p0468a10║虗妄者，四大五蘊迷性妄生，眾緣假合已是虗妄，
X10n0257_p0468a11║更於其上重執我人二妄生業，至苦樂果故名為
X10n0257_p0468a12║道，業成即受生死流轉。厭流轉者，息緣斷惑。見涅
X10n0257_p0468a13║槃者，趣寂沈空。（圭峰）三道流轉，此乃六凡。妄見涅槃，
X10n0257_p0468a14║乃二乘界。須知九界，背性成迷，盡成染污。（慈室）此經
X10n0257_p0468a15║四相，對彼金剛，謂迷智境。若望中道，究論能執，亦
X10n0257_p0468a16║是識情。以眾生無始未離念故，故云妄想執有等。
X10n0257_p0468a17║又此雖約證悟了覺以辨四相，似從麤至細，展轉
X10n0257_p0468a18║淺深。然詳經意，恐一一相，各有麤細，俱淺並深。竹
X10n0257_p0468a19║庵云：此章除四顛倒，我為根本。我執有麤有細，今
X10n0257_p0468a20║現行麤執也。至於地位中人，微細執我，自不知覺，
X10n0257_p0468a21║未能斷除。若尚在信解，我相浩然。況未真正麤執
X10n0257_p0468a22║我相，全同凡俗。其增長我慢，蓋學佛者之大病也。
X10n0257_p0468a23║宜乎熟讀此之一章，現行執我，如破家賊。（手鑒文）憎
X10n0257_p0468a24║愛二境者，雖憎愛屬心，由心逐境遷，以所顯能，故
X10n0257_p0468b01║云也。於虗妄體，重執虗妄者，認四顛倒為我體，從
X10n0257_p0468b02║我體起憎愛，故云重執。（私註）二、障覺成迷。
X10n0257_p0468b03║由此不能入清淨覺，非覺違拒諸能入者。有諸能入
X10n0257_p0468b04║非覺入故，是故動念及與息念皆歸迷悶。
X10n0257_p0468b05║以妄想故，障清淨覺。然本覺元如，迷情自隔。非覺
X10n0257_p0468b06║違拒，不容入也。其能入者，離念即覺。亦非覺性，挽
X10n0257_p0468b07║之令入。動念著有，息念沈空。是故動息，皆歸迷悶。
X10n0257_p0468b08║前明從妄生妄，正答因何染污。此段結酬迷悶不
X10n0257_p0468b09║入也。（私註）二、重覈妄本三。初徵牒。
X10n0257_p0468b10║何以故？由有無始，本起無明為己主宰。
X10n0257_p0468b11║動念既為背覺，息念即合契真。何故皆稱迷悶？由
X10n0257_p0468b12║有無始根本無明為我主故。動是我動，息是我息，
X10n0257_p0468b13║我相既在，動息俱迷。（圭峰）二，轉釋。
X10n0257_p0468b14║一切眾生生無慧目，身心等性皆是無明，譬如有人
X10n0257_p0468b15║不自斷命。
X10n0257_p0468b16║背覺已來，未逢師教，動乖佛慧，有若生盲。身心諸
X10n0257_p0468b17║法，無非圓覺，以不了故，全是無明。無明我執，如人
X10n0257_p0468b18║愛命，不自斷也。（私註）三，結過。
X10n0257_p0468b19║是故當知，有愛我者我與隨順，非隨順者便生憎怨，
X10n0257_p0468b20║為憎愛心養無明故，相續求道皆不成就。
X10n0257_p0468b21║人若愛我，則順；人若違我，則憎。以此之計，滋養無
X10n0257_p0468b22║明，從始至今，無由得斷。（慈室）相續者，本從無明而憎
X10n0257_p0468b23║愛，憎愛還熏無明，種子現行相續不斷，將此求道，
X10n0257_p0468b24║畢竟不成。（圭峰）二、廣釋二：初、列釋四相。略疏云：然此
X10n0257_p0468c01║我等行相殊常。常者，但約迷執，初果已除；此乃直
X10n0257_p0468c02║就修證，羅漢未曉。一、約事驗我，二、悟我成人，三、了
X10n0257_p0468c03║迹迹生，四、潛續如命。又云：雖約計執淺深說有四
X10n0257_p0468c04║相差別，然唯是我見。故經文除別列四名之外，節
X10n0257_p0468c05║節皆有我字。若除此執，便是圓覺。詳夫略疏釋此
X10n0257_p0468c06║四相，已非初心現行麤執。鈔：指界外塵沙無明。今
X10n0257_p0468c07║準前文，由執我等，妄見流轉；後文不了四相，經劫
X10n0257_p0468c08║修道，但名有為，不成聖果。經意正該見、思麤垢，則
X10n0257_p0468c09║知圭山取義太過。又約計淺深說四相者，且初一
X10n0257_p0468c10║相自有麤細、淺深之判，亦恐不爾。竊謂初心學者
X10n0257_p0468c11║偏乘暗證，未得謂得，展轉橫計，無越四執。是則證
X10n0257_p0468c12║非絕念，悟猶背性。證、悟既爾，了覺亦然。以皆存我，
X10n0257_p0468c13║俱妄想故。故曰：認四顛倒為實我體，乃至動息，皆
X10n0257_p0468c14║歸迷悶。竹庵指為現行麤執，似有眉目。若地位中
X10n0257_p0468c15║種智未滿，我執微在，以金剛前皆屬凡故。故曰：其
X10n0257_p0468c16║心乃至證於如來，畢竟了知清淨涅槃，皆是我相。
X10n0257_p0468c17║又曰：其心乃至圓悟涅槃。我、人既然，餘二例爾。經
X10n0257_p0468c18║文存略，讀者應知。俱淺並深，匪敢誣也。（私註）文為四：
X10n0257_p0468c19║初、我相二：初、標顯麤執，二。初約法標。
X10n0257_p0468c20║善男子！云何我相？謂諸眾生心所證者。
X10n0257_p0468c21║捨妄證真名我相，以執所證故。（竹菴）者之一字，正指
X10n0257_p0468c22║我體。（慈室）心所證者，圭峯云：心謂第七識，所證即第
X10n0257_p0468c23║八識。見分一切眾生，任運執為內我。今謂第七名
X10n0257_p0468c24║二乘識，沈空之心，其位已深。此文且約凡夫現行
X10n0257_p0469a01║見思之我，下文證於如來等，方竪論七八識耳。所
X10n0257_p0469a02║言證者，取著為義，故下云是故證取。（鄣南）
X10n0257_p0469a03║二、約喻顯。
X10n0257_p0469a04║善男子，譬如有人，百骸調適，忽忘我身，四肢弦緩，攝
X10n0257_p0469a05║養乖方，微加針艾，則知有我，是故證取，方現我體。
X10n0257_p0469a06║弦急緩慢，支體不調，手足失度之狀。（圭峰）安則忘身，
X10n0257_p0469a07║針艾疼楚則認我也。譬修行者，無證則已，有證則
X10n0257_p0469a08║著。故合云：是故證取方現我體。然金屑雖貴，落眼
X10n0257_p0469a09║成翳。如下文云：云何當知法不解脫？彼末世眾生
X10n0257_p0469a10║習菩提者，以己微證為自清淨，由不能盡我相根
X10n0257_p0469a11║本。此非凡鄙境界，學佛高流所當深誠也。（私註）
X10n0257_p0469a12║二，結指細相。
X10n0257_p0469a13║善男子！其心乃至證於如來畢竟了知清淨涅槃皆
X10n0257_p0469a14║是我相。
X10n0257_p0469a15║心證是能，如來下是所也。又所證中，了知是能，涅
X10n0257_p0469a16║槃是所。不忘能所，即是我相。（圭峰）乃至等者，非但凡
X10n0257_p0469a17║時取證屬我，等覺後心轉依之日，尚有此我也。（鄣南）
X10n0257_p0469a18║二人相二。初麤相。
X10n0257_p0469a19║善男子！云何人相？謂諸眾生心悟、證者。善男子！悟有
X10n0257_p0469a20║我者，不復認我所悟非我；悟亦如是，悟已超過一切
X10n0257_p0469a21║證者，悉為人相。
X10n0257_p0469a22║心悟證者，覺前非也。者字正名人相，不復認我，乃
X10n0257_p0469a23║不作證。心悟亦如是，同前非也。（圭峰）執能悟為人相。
X10n0257_p0469a24║（竹菴）二，細執。
X10n0257_p0469b01║善男子，其心乃至圓悟涅槃俱是我者，心存少悟，備
X10n0257_p0469b02║殫證理，皆名人相。
X10n0257_p0469b03║圓悟是能，涅槃是所。殫，盡也。既入地位，雖盡除證
X10n0257_p0469b04║理之執，尚少存能盡之悟，故成人相。（私註）
X10n0257_p0469b05║三、眾生相三。初標示。
X10n0257_p0469b06║善男子！云何眾生相？謂諸眾生心自證悟所不及者。
X10n0257_p0469b07║覺前能悟，悟是所覺。悟既成所，覺又名能。展轉無
X10n0257_p0469b08║窮，皆成能所。能所及處，皆是相待。了此無定，故離
X10n0257_p0469b09║前非。計所不及，謂免諸過。不覺此計，又是眾生。眾
X10n0257_p0469b10║生者，不定執一之謂也。亦是眾多生起不斷絕義。
X10n0257_p0469b11║（圭峰）對上我人，立此一名。我相執所，人相執能，各計
X10n0257_p0469b12║一邊，非眾生義。今眾生相，非我非人，雙義名眾也。
X10n0257_p0469b13║（鄣南）二、舉喻。
X10n0257_p0469b14║善男子！譬如有人作如是言：我是眾生。則知彼人說
X10n0257_p0469b15║眾生者非我、非彼。云何非我？我是眾生則非是我。云
X10n0257_p0469b16║何非彼？我是眾生非彼我故。
X10n0257_p0469b17║借世人語以為義勢，顯眾生相。非我非彼者，以是
X10n0257_p0469b18║眾生，故非我也。既云我是，復非彼也。非彼我故者，
X10n0257_p0469b19║非彼人之我。（圭峰）三、結指。
X10n0257_p0469b20║善男子！但諸眾生了證、了悟皆為我、人，而我、人相所
X10n0257_p0469b21║不及者，存有所了，名眾生相。
X10n0257_p0469b22║了證者空，則我不及。了悟者空，則人不及。存有所
X10n0257_p0469b23║了，名眾生相者，心不忘故，即上者字。（圭峰）
X10n0257_p0469b24║四，壽命相二。初正釋。
X10n0257_p0469c01║善男子！云何壽命相？謂諸眾生心照清淨，覺所了者，
X10n0257_p0469c02║一切業智所不自見，猶如命根。
X10n0257_p0469c03║即心之照，故云清淨。覺前三相，名覺所了。擬將此
X10n0257_p0469c04║智，修習一切無漏之業。又業是業用，一切作用之
X10n0257_p0469c05║智，名為業智。雖能除妄，而不自除，故不自見。不自
X10n0257_p0469c06║見故，猶如命根。如命根者，兼取相續之義。（圭峰）執無
X10n0257_p0469c07║漏智業，相續不斷，猶如命根，名壽者相，非世有壽。
X10n0257_p0469c08║此取如一期報，得煖息識，三事連持，命根不斷，以
X10n0257_p0469c09║喻執我不斷，故名壽者。（竹菴）忘前了見，且云清淨，存
X10n0257_p0469c10║能照覺。復若命根者字，正指能覺之見。一切業智，
X10n0257_p0469c11║所不自見者，恐是凡聖所修業智，不自見此能覺
X10n0257_p0469c12║微念。（私註）二、顯妄。
X10n0257_p0469c13║善男子！若心照見一切覺者皆為塵垢，覺所覺者不
X10n0257_p0469c14║離塵故。如湯消氷，無別有氷；知氷消者，存我、覺我亦
X10n0257_p0469c15║復如是。
X10n0257_p0469c16║若心照見前諸妄想，稱一切覺。此覺未妄，皆名塵
X10n0257_p0469c17║垢，以存能覺、覺所覺故。故云覺所覺者，不離塵故。
X10n0257_p0469c18║塵垢只是染污之義。經意正顯能覺是妄。略疏謂
X10n0257_p0469c19║一切覺者，是前三相，讀者詳之。湯喻能覺，冰喻所
X10n0257_p0469c20║覺。所覺既盡，能覺豈存？故云無別有氷，知氷消者。
X10n0257_p0469c21║若執有冰，能知冰消，則同存能覺我，覺前我相。故
X10n0257_p0469c22║云存我覺我，亦復如是。略疏謂以喻反顯，以法順
X10n0257_p0469c23║合也。問：初章云：圓照覺相，永斷無明。如何此中照、
X10n0257_p0469c24║覺俱蕩？曰：顯理須照，遣執須亡。天台止觀單複四
X10n0257_p0470a01║見，無言窮逐，皆此例也。又圓照者，不動一法，絕念
X10n0257_p0470a02║而遊，事、理頓忘，聖、凡平等。言之不易，行者方知。（私註）
X10n0257_p0470a03║二、迷成法障三：初、有我失道三：初標示。
X10n0257_p0470a04║善男子！末世眾生不了四相，雖經多劫勤苦修道，但
X10n0257_p0470a05║名有為，終不能成一切聖果，是故名為正法末世。
X10n0257_p0470a06║前三教，時長行遠，未生圓解，終不能成圓教聖果。
X10n0257_p0470a07║以深況淺，博地凡夫，故可知矣。（鄣南）正法末世者，正
X10n0257_p0470a08║宗佛法之末世也。夫正法之時，修則皆證。末世之
X10n0257_p0470a09║時，人多取相。今既取證相，則正法亦同末世。若遇
X10n0257_p0470a10║此教，了達病源，則雖末世，還同正法。（圭峰）釋迦法中，
X10n0257_p0470a11║正像各一千年。理教行果，四法俱備，名為正法。雖
X10n0257_p0470a12║有教行，證果者少，名為像法。但存理教，行證俱無，
X10n0257_p0470a13║名為末法。末法一萬年，非謂全無，約多分說。（東陽）
X10n0257_p0470a14║二、徵釋六。初、久修如何不證徵。
X10n0257_p0470a15║何以故？
X10n0257_p0470a16║劫數既多，行又勤苦，以何義故，不證聖果？（圭峯）
X10n0257_p0470a17║二，認我取證非真釋。
X10n0257_p0470a18║認一切我為涅槃故，有證有悟名成就故。譬如有人
X10n0257_p0470a19║認賊為子，其家財寶終不成就。
X10n0257_p0470a20║有何妄法？不從我生，故云一切。（慈室）賊若在外，猶可
X10n0257_p0470a21║隄防。養之為兒，如何撿護？又知賊是賊，賊無能為。
X10n0257_p0470a22║認之為兒，寧免破敗？（圭峯）三、取證如何妨道徵。
X10n0257_p0470a23║何以故？
X10n0257_p0470a24║縱使認我取證，何以便妨於道。（圭峯）
X10n0257_p0470b01║四，愛寂憎喧非脫釋。
X10n0257_p0470b02║有愛我者亦愛涅槃，伏我愛根為涅槃相。有憎我者
X10n0257_p0470b03║亦憎生死，不知愛者真生死故，別憎生死名不解脫。
X10n0257_p0470b04║夫生死輪迴，本由憎愛。欲求解脫，須盡二源。今愛
X10n0257_p0470b05║涅槃，還是本愛。今憎生死，亦是本憎。棄苦欣樂雖
X10n0257_p0470b06║殊，憎愛元是本習。帶之修道，佛果豈成？伏我愛根
X10n0257_p0470b07║為涅槃者，由伏不起似涅槃相，以似為真，故云爾
X10n0257_p0470b08║也。本愛涅槃，擬除生死。愛心既在真生死根，愛根
X10n0257_p0470b09║憎苗，豈名解脫？（圭峰）執我故起憎愛，故云我愛，及云
X10n0257_p0470b10║憎我。若以涅槃為二乘所證，則愛是法愛，即界外
X10n0257_p0470b11║別惑，真變易生死之根本也。煥雲：二疏皆用此意，
X10n0257_p0470b12║但與下讚喜謗嗔，義似有礙，以證空者無嗔喜故。
X10n0257_p0470b13║（私註）五，何知證法非脫徵？
X10n0257_p0470b14║云何當知法不解脫？
X10n0257_p0470b15║法者，涅槃。由前釋云：愛涅槃者，名不解脫。故此徵
X10n0257_p0470b16║云：若愛生死，許是繫縛。今悟涅槃是寂滅法，以何
X10n0257_p0470b17║相知云不解脫？（圭峰）六、讚喜謗嗔驗我釋。謂實證者
X10n0257_p0470b18║必無我，無我故即無嗔喜。今為法嗔喜，即知證法
X10n0257_p0470b19║非真，我未盡故。文二。初標我未盡。
X10n0257_p0470b20║善男子！彼末世眾生習菩提者，以己徵證為自清淨，
X10n0257_p0470b21║猶未能盡我相根本。
X10n0257_p0470b22║徵證清淨，正是我體。（慈室）二、以境驗知。
X10n0257_p0470b23║若復有人讚歎彼法，即生歡喜便欲濟度。若復誹謗
X10n0257_p0470b24║彼所得者，便生嗔恨則知我相，堅固執持潛伏藏識，
X10n0257_p0470c01║遊戲諸根曾不間斷。
X10n0257_p0470c02║世境違順，麤重易明，唯就法門，最難覺察。但言為
X10n0257_p0470c03║法，嗔彼度此，不知此心，元是我相。潛伏藏識者，種
X10n0257_p0470c04║子也。遊戲諸根者，現行也。因對外境，驗得內心，我
X10n0257_p0470c05║執猶堅，潛藏相續。（圭峰）含藏種子，正指第八識。若據
X10n0257_p0470c06║遊戲諸根，應是六識。今就圓論，通言黎耶。（慈室）
X10n0257_p0470c07║三、總結：
X10n0257_p0470c08║善男子！彼修道者不除我相，是故不能入清淨覺。
X10n0257_p0470c09║二、說病為法二。初有我說法。
X10n0257_p0470c10║善男子！若知我空，無毀我者，有我說法，我未斷故；眾
X10n0257_p0470c11║生、壽命亦復如是。
X10n0257_p0470c12║因聞嗔喜是我，妄計我空，亡彼讚毀，故云無毀我
X10n0257_p0470c13║者。亦應云無讚我者，但文略耳。然存我說法，我還
X10n0257_p0470c14║未斷，餘之三相，未盡亦然。文無人字，為成句故。（私註）
X10n0257_p0470c15║二說亦成病。
X10n0257_p0470c16║善男子！末世眾生說病為法，是故名為可憐愍者；雖
X10n0257_p0470c17║勤精進增益諸病，是故不能入清淨覺。
X10n0257_p0470c18║四相若存，總名為病。以病為法，誠可憐愍。帶病修
X10n0257_p0470c19║行，故增諸病。（圭峰）三、以凡濫聖二。初、抑聖同己。
X10n0257_p0470c20║善男子！末世眾生不了四相，以如來解及所行處為
X10n0257_p0470c21║自修行，終不成就。
X10n0257_p0470c22║如來解行，離句絕非。住相而修，豈能成就。如執醍
X10n0257_p0470c23║醐，同毒藥矣。（私註）二、起增上慢。
X10n0257_p0470c24║或有眾生未得謂得、未證謂證，見勝進者心生嫉妬，
X10n0257_p0471a01║由彼眾生未斷我愛，是故不能入清淨覺。
X10n0257_p0471a02║未得於理，未證於智，謂得謂證者，增上慢人。若自
X10n0257_p0471a03║知不證，而言證者，則根本戒中大妄語罪，非此文
X10n0257_p0471a04║意。見勝生嫉，驗出凡情。然諸聖人，形類不定。得與
X10n0257_p0471a05║不得，內證在心。何以辨他未得未證？故觀心行，以
X10n0257_p0471a06║驗真虗。夫聖人用心，己他無二。見他勝進，或法教
X10n0257_p0471a07║流行，念念歡喜，必能隨順。自驗內心如此，或即證
X10n0257_p0471a08║悟不虗。若自覺己衰他盛則嫉，己盛他衰則喜。縱
X10n0257_p0471a09║令深解妙境，但是心之所緣。勿錯認之，謂得謂證。
X10n0257_p0471a10║竝由我愛，故成障覺。（圭峰）未得三果，未證四果，謂言
X10n0257_p0471a11║證得，起增上慢，如四禪比丘等。（東陽）三、誡勸三：
X10n0257_p0471a12║初、誡勿求悟。
X10n0257_p0471a13║善男子，末世眾生希望成道，無令求悟，唯益多聞，增
X10n0257_p0471a14║長我見。
X10n0257_p0471a15║此誡以心待悟也。凡言悟者，初無實法，心路絕處，
X10n0257_p0471a16║強名悟耳。若將心求悟，則愈盛於迷，故誡云無令。
X10n0257_p0471a17║又緣以心求悟，遂於經論言句上解會，故云唯益
X10n0257_p0471a18║多聞。殊不知解會分明底，正是我人情識，故云增
X10n0257_p0471a19║長我見。（慈室）諸疏之意，必先求悟。今再考經，竊取慈
X10n0257_p0471a20║室。苟或不當，請馴舊轍。無令者，禁止之辭。（私註）
X10n0257_p0471a21║二、勸令加行。
X10n0257_p0471a22║但當精勤降伏煩惱，起大勇猛，未得令得，未斷令斷，
X10n0257_p0471a23║貪、嗔、愛、慢、諂曲、嫉妬，對境不生，彼我恩愛一切寂滅。
X10n0257_p0471a24║佛說是人漸次成就，求善知識，不墮邪見。
X10n0257_p0471b01║但當之言，與上無令相應。得未得者，決徹大法。斷
X10n0257_p0471b02║未斷者，直截知見。貪嗔等者，對境忘情也。如此操
X10n0257_p0471b03║履，豈可便認為道，如來方與其進。故云漸次成就。
X10n0257_p0471b04║（慈室）令斷者，即下所列貪嗔等也。求善知識者，商人
X10n0257_p0471b05║入海，須假導師。學者修行，必資善友。（圭峯）世有濫學
X10n0257_p0471b06║大乘，唯言即心即佛。既云心是佛心，應須行同佛
X10n0257_p0471b07║行。設或空談相即，貪嗔益盛，嫉妬彌隆。昔時行處，
X10n0257_p0471b08║寸步不移。將恐泥犂，未能迯避。希冀成佛，緣木求
X10n0257_p0471b09║魚。但恃天真，不觀力用，詎可得也。寄言後德，撫臆
X10n0257_p0471b10║論心。勿負如來，慈悲苦口。（東陽）三、約失重示。
X10n0257_p0471b11║若於所求別生憎愛，則不能入清淨覺海。
X10n0257_p0471b12║反顯不生憎愛，則入覺也。（圭峰）二偈頌二。初標舉。
X10n0257_p0471b13║爾時，世尊欲重宣此義，而說偈言：
X10n0257_p0471b14║二、正頌三：初頌略示。
X10n0257_p0471b15║淨業汝當知，一切諸眾生，皆由執我愛，
X10n0257_p0471b16║無始妄流轉。
X10n0257_p0471b17║二頌廣釋。
X10n0257_p0471b18║未除四種相，不得成菩提。愛憎生於心，
X10n0257_p0471b19║諂曲存諸念，是故多迷悶，不能入覺城。
X10n0257_p0471b20║城喻覺者，法喻各有三義：一、了心性空，眾惑不入，
X10n0257_p0471b21║如防外敵。二、見恒沙德，萬行圓增，如養人眾。三、道
X10n0257_p0471b22║無不通，如開門引攝。（圭峯）三頌勸誡。
X10n0257_p0471b23║若能歸悟剎，先去貪嗔癡。法愛不存心。
X10n0257_p0471b24║漸次可成就。我身本不有，憎愛何由生？
X10n0257_p0471c01║此人求善友，終不墮邪見，所求別生心。
X10n0257_p0471c02║究竟非成就。
X10n0257_p0471c03║剎是世界，如入唐國，率土屬唐，蕃境亦爾。若到悟
X10n0257_p0471c04║境，則法法屬悟，迷境亦爾。癡則長無偈有，慢則長
X10n0257_p0471c05║有偈無，文影略也。法愛者，愛涅槃也。我身者，憎愛
X10n0257_p0471c06║之本。所依既空，能依何有？悟剎我身，皆長無偈有。
X10n0257_p0471c07║（圭峯）
X10n0257_p0471c08║○二、普覺章示作等四病二：初、請問。三。
X10n0257_p0471c09║初進問威儀。
X10n0257_p0471c10║於是，普覺菩薩在大眾中即從座起，頂禮佛足，右繞
X10n0257_p0471c11║三匝，長跪叉手而白佛言：
X10n0257_p0471c12║二、正陳詞句二。初慶前。
X10n0257_p0471c13║大悲世尊快說禪病，令諸大眾得未曾有，心意蕩然
X10n0257_p0471c14║獲大安隱。
X10n0257_p0471c15║禪病者四相。（圭峰）禪豈有病？在參者用心差錯耳。（慈室）
X10n0257_p0471c16║二、請後。
X10n0257_p0471c17║世尊！末世眾生去佛漸遠，賢聖隱伏邪法增熾，使諸
X10n0257_p0471c18║眾生求何等人、依何等法、行何等行、除去何病、云何
X10n0257_p0471c19║發心，令彼羣盲不墮邪見？
X10n0257_p0471c20║如人有子，病者偏憂。菩薩大悲，先哀末世賢聖隱
X10n0257_p0471c21║伏，正法將沈，欲令廣益當來，是故懸興此問。又由
X10n0257_p0471c22║前云求善知識不墮邪見，今問何等是善知識，餘
X10n0257_p0471c23║文皆顯。令彼等者，明所為也。（圭峰）五問次第者，夫學
X10n0257_p0471c24║道必務師，師必有法，法貴修進，修必離病，病去行
X10n0257_p0472a01║成，利他有在。復審其始，如何發心？天台有曰：發心
X10n0257_p0472a02║僻越，萬行徒施。故以發心之問終焉。然五問意，求
X10n0257_p0472a03║師為主，餘四皆因初問而發。若不爾者，前已屢明
X10n0257_p0472a04║圓覺法門及三種行諸輪修相，又令勤斷貪嗔等
X10n0257_p0472a05║病，但發心義未廣明耳，何必至此重興諸問？詳後
X10n0257_p0472a06║答意，初唯廣上求善知識，以防末世邪師過謬。次
X10n0257_p0472a07║答秪是圓覺妙法，就法顯離作等四病。行乃依師
X10n0257_p0472a08║安心覺理，修法意歸前諸觀相。病亦即上自他憎
X10n0257_p0472a09║愛，於今但加能治之法及發心等，至文皆見。聖慈
X10n0257_p0472a10║愍物，曲盡於斯。又此諸意，法為至要，作止任滅，未
X10n0257_p0472a11║始發揮。苟得大綱，羣目皆正。故總科此章云示作
X10n0257_p0472a12║等四病也。（私註）三三展䖍誠。
X10n0257_p0472a13║作是語已，五體投地，如是三請，終而復始。
X10n0257_p0472a14║二、佛答三：初讚許。
X10n0257_p0472a15║爾時，世尊告普覺菩薩言：善哉，善哉！善男子！汝等乃
X10n0257_p0472a16║能諮問如來如是修行，能施末世一切眾生無畏道
X10n0257_p0472a17║眼，令彼眾生得成聖道。汝今諦聽，當為汝說。
X10n0257_p0472a18║二、受旨。
X10n0257_p0472a19║時，普覺菩薩奉教歡喜，及諸大眾默然而聽。
X10n0257_p0472a20║二、正答二：初、長行五：初、答求人二：初教擇師。
X10n0257_p0472a21║善男子！末世眾生將發大心求善知識，欲修行者當
X10n0257_p0472a22║求一切正知見人，心不住相，不著聲聞、緣覺境界，雖
X10n0257_p0472a23║現塵勞，心恒清淨，示有諸過，讚歎梵行，不令眾生入
X10n0257_p0472a24║不律儀，求如是人即得成就阿耨多羅三藐三菩提。
X10n0257_p0472b01║大心者，簡餘乘也。知識者，善能知真識妄，知病識
X10n0257_p0472b02║藥。欲修行者，為行求解。正知見者，法句經云：深解
X10n0257_p0472b03║法空、無相、無作、無生、無滅，了達諸法從本已來究
X10n0257_p0472b04║竟平等，性相如如，住於實際，於畢竟空中建立佛
X10n0257_p0472b05║法，是名真善知識。心不住相等者，離凡夫煩惱及
X10n0257_p0472b06║二乘滯寂。現塵勞者，即貪等也。心清淨者，現染而
X10n0257_p0472b07║不染也。示諸過者，以同事攝。如淨名云：入諸淫舍。
X10n0257_p0472b08║亦同華嚴婆須蜜等。讚歎梵行等者，或為利益，或
X10n0257_p0472b09║有別緣，所作非儀，蹔乖真教，秪得貶己承非，不得
X10n0257_p0472b10║飾非說理，以誤凡下。此乃不同邪人自造諸過，復
X10n0257_p0472b11║說非梵行事，為其真實，令無量人墮大險趣。但為
X10n0257_p0472b12║同事攝故，雖現諸過，常須讚歎真實梵行。故論云：
X10n0257_p0472b13║壞見之人雖不壞行，不堪與眾生為其道。眼雖壞
X10n0257_p0472b14║行而不破見者，是則人天真勝福田即得成就等，
X10n0257_p0472b15║結成大益。（圭峰）今有影附聖跡者，縱心所為，食噉非
X10n0257_p0472b16║法，自謂得無礙道，內實庸愚，此即壞見壞行無慚
X10n0257_p0472b17║之人。惜哉！然末世之中，四依罕值，但能心不住相，
X10n0257_p0472b18║不壞正見，善諳境觀者，亦堪依止。（東陽）正知見者，深
X10n0257_p0472b19║達實相，不著二邊也。阿者翻無，耨多羅翻上，三藐
X10n0257_p0472b20║翻正等，亦云正徧，三菩提翻正覺，合云無上正等
X10n0257_p0472b21║正覺，亦云無上正徧知。（私註）二、勸承事。
X10n0257_p0472b22║末世眾生見如是人，應當供養，不惜身命。彼善知識
X10n0257_p0472b23║四威儀中常現清淨，乃至示現種種過患，心無憍慢，
X10n0257_p0472b24║況復摶財、妻子、眷屬！若善男子於彼善友不起惡念，
X10n0257_p0472c01║即能究竟成就正覺，心華發明照十方剎。
X10n0257_p0472c02║不惜身命者，如雪山捨身（涅槃童子）、香城破骨（大品常啼）之
X10n0257_p0472c03║類。儒典尚有竭力事父，致身事君，何況為法常現
X10n0257_p0472c04║清淨？順行種種過患，逆行心無憍慢者。夫菩薩化
X10n0257_p0472c05║現，權道難測，但依法門，莫疑其迹。不以順行，即効
X10n0257_p0472c06║䖍誠；或覩逆行，便生憍慢。故智論云：於諸師尊，如
X10n0257_p0472c07║世尊想。若有能開釋深義，解散疑結，於我有益，則
X10n0257_p0472c08║盡心敬之，不念餘惡。如弊囊盛寶，不得以囊惡故，
X10n0257_p0472c09║不取其寶。又如夜行險道，弊人執炬，不得以人惡
X10n0257_p0472c10║故，不取其照。菩薩亦復如是，於師得智慧光明，不
X10n0257_p0472c11║計其惡。然為師之難，為徒不易，勿因此誡，誤敬麤
X10n0257_p0472c12║人。欲驗真虗，如前簡擇，已諳其道，如此遵承。又此
X10n0257_p0472c13║藥治徒，師勿錯服，服之增病，無藥可治。以縛解縛，
X10n0257_p0472c14║無有是處。摶財等者，前舉身命之難，此況身外之
X10n0257_p0472c15║易？摶者，食也。財謂錢帛，古譯訛略，應云段食。不起
X10n0257_p0472c16║惡念者，由前無慢故也。憍慢若起，惡念便生，障覆
X10n0257_p0472c17║自心，法何能入？心華等者，覺心既明，即慧光開發，
X10n0257_p0472c18║觸向無染，故曰心華。稱體無邊，照十方剎。（圭峰）摶財
X10n0257_p0472c19║者，圭峰鈔云：準經意的，說財食也。食有四種，此當
X10n0257_p0472c20║段食。食總段別，以段揀餘。古譯經論，訛云摶食。今
X10n0257_p0472c21║此三藏，承古作摶。又不分總別，謂摶即食，仍略食
X10n0257_p0472c22║字，故云摶財。咸師云：天竺不用匙筯，唯沈香水一
X10n0257_p0472c23║盂，飯一盂，百味一盂。香水潤手，而摶飯食。此非譯
X10n0257_p0472c24║誤。（鄣南）摶，聚也。聚財寶，畜妻子眷屬耳。此以常倫，況
X10n0257_p0473a01║前極劣。前云過患，乃貪嗔淫妄，靡所不為，尚不可
X10n0257_p0473a02║慢，況示同常道，而生惡念耶？（慈室）今恐摶秪是食，慈
X10n0257_p0473a03║室之解，未敢去取。又咸師義，尚須考據。（私註）四威儀
X10n0257_p0473a04║中，常現清淨者，不動日用三業四儀，不染諸法，自
X10n0257_p0473a05║然一切常現清淨。（竹菴）二答依法三初、標法離病。
X10n0257_p0473a06║善男子！彼善知識所證妙法，應離四病。
X10n0257_p0473a07║標以妙法，釋依圓覺。圓覺是所依法，故此法離於
X10n0257_p0473a08║四病，方可依故。除病之問，下自有答。法病無邊，要
X10n0257_p0473a09║唯此四。隨有其一，即不堪為師。（圭峯）雖曰知識所證，
X10n0257_p0473a10║實為弟子所依。故下結云：作是觀者，名為正觀。又
X10n0257_p0473a11║此妙法，須明離病。蓋出世醫王，慈悲深至，不令雜
X10n0257_p0473a12║毒而混醍醐。（私註）二、釋四病相。二。初徵。
X10n0257_p0473a13║云何四病？
X10n0257_p0473a14║二，釋四。初作病
X10n0257_p0473a15║一者、作病。若復有人作如是言：我於本心作種種行，
X10n0257_p0473a16║欲求圓覺。彼圓覺性非作得故，說名為病。
X10n0257_p0473a17║初句標名。若復下辯相。言者意言也。彼圓下指體
X10n0257_p0473a18║以破。後句結名。下三節同。（圭峰）作種種行者，興心運
X10n0257_p0473a19║為身口相助，八萬四千波羅蜜門既不能以性奪
X10n0257_p0473a20║修，並屬偏邪苦行，下任止滅意無別途。（鄣南）
X10n0257_p0473a21║二、任病
X10n0257_p0473a22║二者、任病。若復有人作如是言：我等今者不斷生死、
X10n0257_p0473a23║不求涅槃，涅槃、生死無起滅念，任彼一切隨諸法性
X10n0257_p0473a24║欲求圓覺。彼圓覺性非任有故，說名為病。
X10n0257_p0473b01║任彼一切隨諸法性者，如火熱水濕之類，各各差
X10n0257_p0473b02║別之性。又謂妄從他妄，真任他真，各稱其心，何必
X10n0257_p0473b03║改作。前則驅馳覓佛，此乃放縱身心。設令善惡不
X10n0257_p0473b04║拘，即名無記之性。（圭峰）三、止病
X10n0257_p0473b05║三者、止病。若復有人作如是言：我今自心永息諸念，
X10n0257_p0473b06║得一切性寂然平等，欲求圓覺。彼圓覺性非止合故，
X10n0257_p0473b07║說名為病。
X10n0257_p0473b08║得諸法無性之性，非即覺性，非止合故者，前云：於
X10n0257_p0473b09║諸妄心，亦不息滅。（圭峰）四、滅病。
X10n0257_p0473b10║四者、滅病。若復有人作如是言：我今永斷一切煩惱，
X10n0257_p0473b11║身心畢竟空無所有，何況根塵虗妄境界一切永寂！
X10n0257_p0473b12║欲求圓覺，彼圓覺性非寂相故，說名為病。
X10n0257_p0473b13║夫覺體靈明，不唯寂滅。今滅惑住寂，豈得相應。（圭峰）
X10n0257_p0473b14║作則三學六度，名種種行。任則生死涅槃，無起無
X10n0257_p0473b15║滅。止則息念達性，滅則斷惑歸寂，豈為之病。纔執
X10n0257_p0473b16║此念，欲求圓覺，故皆名病。作如是言，欲求圓覺二
X10n0257_p0473b17║句，正是病體。（慈室）三、結示正邪。
X10n0257_p0473b18║離四病者，則知清淨。作是觀者，名為正觀；若他觀者，
X10n0257_p0473b19║名為邪觀。
X10n0257_p0473b20║將前四行自驗其心，隨落一門則知是病，故言離
X10n0257_p0473b21║者則知清淨。然上四門皆是諸經勸讚，況前三觀
X10n0257_p0473b22║具有斯文。今此以為病者，有其二意：一者四中皆
X10n0257_p0473b23║無觀慧，二者但以率心偏住一行。若能四皆通達
X10n0257_p0473b24║不滯一門，即此四中竝皆入道。故淨名曰：但除其
X10n0257_p0473c01║病而不除法，病除法在即正觀也。雖不取四病而
X10n0257_p0473c02║慧解昭然，不得懼落四中，便不建志立節。復有聞
X10n0257_p0473c03║斯四過，離四又更生情，便任胸襟別為見解，故云
X10n0257_p0473c04║邪觀。又作是觀者離四也，他觀者取四也。（圭峰）若了
X10n0257_p0473c05║性具之旨，則諸行無作，何四病之有乎？是故情執
X10n0257_p0473c06║則一切皆魔，稱性則四皆是藥。但乘之有法、用之
X10n0257_p0473c07║在人，如賊為將此將須護，將若為賊此賊豈存？節
X10n0257_p0473c08║節檢之勿使生著，依是修觀則正，反此則邪。（私註）作
X10n0257_p0473c09║止任滅無非妙藥，執之成病耳。乃知得失其在誰
X10n0257_p0473c10║乎？正觀邪觀者，肇論云：見法實知故云正觀，若其
X10n0257_p0473c11║異者便為邪觀。十六觀經如此揀顯，以能詮文明
X10n0257_p0473c12║觀法故，故云觀也。在此經正如肇論，只取見法揀
X10n0257_p0473c13║顯邪正，通名為觀。（竹菴）三、答修行。
X10n0257_p0473c14║善男子！末世眾生欲修行者，應當盡命供養善友、事
X10n0257_p0473c15║善知識。彼善知識欲來親近，應斷憍慢；若復遠離，應
X10n0257_p0473c16║斷瞋恨。現逆順境猶如虗空，了知身心畢竟平等，與
X10n0257_p0473c17║諸眾生同體無異，如是修行方入圓覺。
X10n0257_p0473c18║憍慢翳心，即不入道。又一念瞋，百萬障起，非唯失
X10n0257_p0473c19║道，亦墮三塗，故皆令斷。遠離名逆，親近名順。又違
X10n0257_p0473c20║情曰逆，隨情曰順。如虗空者，心無改易。（圭峰）標云欲
X10n0257_p0473c21║修行者，結云方入圓覺。以所顯能，是圓覺行。若論
X10n0257_p0473c22║觀相，義備前章。故知求師請法，法是圓覺。依法起
X10n0257_p0473c23║行，豈有異途？初段重勸事師。了知下，示安心法。重
X10n0257_p0473c24║舉師者，樂道尊師。又初心修行，須求依止，有咨疑
X10n0257_p0474a01║地故。身心平等者，俱即法界。眾生同體者，彼己一
X10n0257_p0474a02║如。妙圓覺行，由斯進矣。（私註）四、答除病二：
X10n0257_p0474a03║初、指病源。
X10n0257_p0474a04║善男子！末世眾生不得成道，由有無始自他憎愛一
X10n0257_p0474a05║切種子，故未解脫。
X10n0257_p0474a06║自他憎愛，前已頻明。今復說者，是種子故，是入道
X10n0257_p0474a07║微細病故。由此種子，難契圓明。（圭峰）纔有憎愛，聖道
X10n0257_p0474a08║難成。深究根源，故云種子。（鄣南）二、示除法。
X10n0257_p0474a09║若復有人觀彼怨家如己父母，心無有二，即除諸病；
X10n0257_p0474a10║於諸法中，自他憎愛亦復如是。
X10n0257_p0474a11║怨、親等觀，故心無二；心無二故，即除憎、愛、自、他、依、
X10n0257_p0474a12║正、真、妄諸法。若能圓觀一切平等，則諸法上憎、愛
X10n0257_p0474a13║亦盡，故云亦復如是。諸疏皆引行慈為釋空煩法
X10n0257_p0474a14║相。（私註：）五、答發心。
X10n0257_p0474a15║善男子，末世眾生欲求圓覺，應當發心作如是言：盡
X10n0257_p0474a16║於虗空一切眾生，我皆令入究竟圓覺，於圓覺中無
X10n0257_p0474a17║取覺者，除彼我人一切諸相。如是發心不墮邪見。
X10n0257_p0474a18║此同金剛經中具四心也。彌勒頌云：廣大第一常，
X10n0257_p0474a19║其心不顛倒。盡於虗空一切眾生，廣大心也。彼云：
X10n0257_p0474a20║四生九類我，皆令入究竟圓覺。第一心也。彼云：入
X10n0257_p0474a21║無餘涅槃，於圓覺中無取覺者。常心也。彼云：實無
X10n0257_p0474a22║眾生得滅度者，除彼我人一切諸相。不顛倒心。彼
X10n0257_p0474a23║云：若有我人等相，即非菩薩。諸佛因地皆發此心，
X10n0257_p0474a24║依此願修方成正覺。（圭峯）二、偈頌二：初標舉。
X10n0257_p0474b01║爾時，世尊欲重宣此義，而說偈言：
X10n0257_p0474b02║二、正頌缺，頌除病。文四：初頌求師。
X10n0257_p0474b03║普覺汝當知，末世諸眾生，欲求善知識，
X10n0257_p0474b04║應當求正見，心遠二乘者。
X10n0257_p0474b05║二頌依法。
X10n0257_p0474b06║法中除四病，謂作止任滅。
X10n0257_p0474b07║三頌修行。
X10n0257_p0474b08║親近無憍慢，遠離無瞋恨，見種種境界，
X10n0257_p0474b09║心當生希有，還如佛出世，不犯非律儀。
X10n0257_p0474b10║戒根永清淨。
X10n0257_p0474b11║如佛出世長無偈，有不犯非律儀，戒根永清淨，乃
X10n0257_p0474b12║追頌求師中不令眾生入不律儀之文。又今於事
X10n0257_p0474b13║師起行中頌者，經意互顯，師弟相成故。（私註）
X10n0257_p0474b14║四頌發心。
X10n0257_p0474b15║度一切眾生，究竟入圓覺，無彼我人相。
X10n0257_p0474b16║當依正智慧，便得超邪見，證覺般涅槃。
X10n0257_p0474b17║末一句長無，此有梵語。般涅槃，此名滅度。肇師云：
X10n0257_p0474b18║大患永滅，超度四流，亦云圓寂。賢首云：德無不備
X10n0257_p0474b19║稱圓，障無不盡稱寂。亦云寂滅，生死永盡故。（私註）
X10n0257_p0474b20║○四、圓覺章顯示方軌二：初、請問。三。初進問威儀。
X10n0257_p0474b21║於是圓覺菩薩在大眾中，即從座起頂禮佛足，右繞
X10n0257_p0474b22║三匝長跪叉手，而白佛言：
X10n0257_p0474b23║二、正陳詞句二。初慶前。
X10n0257_p0474b24║大悲世尊為我等輩，廣說淨覺種種方便，令末世眾
X10n0257_p0474c01║生有大增益。
X10n0257_p0474c02║二、請後。
X10n0257_p0474c03║世尊！我等今者已得開悟，若佛滅後末世眾生未得
X10n0257_p0474c04║悟者，云何安居修此圓覺清淨境界？此圓覺中三種
X10n0257_p0474c05║淨觀以何為首？唯願大悲為諸大眾及末世眾生施
X10n0257_p0474c06║大饒益。
X10n0257_p0474c07║雖問滅後亦兼佛世，故下答云若佛現在當正思
X10n0257_p0474c08║惟。安居者，安置淨居即道場也。以何為首者，問觀
X10n0257_p0474c09║首之方便。（私註）三三展䖍誠。
X10n0257_p0474c10║作是語已，五體投地，如是三請，終而復始。
X10n0257_p0474c11║二、佛答三：初讚許。
X10n0257_p0474c12║爾時，世尊告圓覺菩薩言：善哉，善哉！善男子！汝等乃
X10n0257_p0474c13║能問於如來如是方便，以大饒益施諸眾生。汝今諦
X10n0257_p0474c14║聽，當為汝說。
X10n0257_p0474c15║二、受旨。
X10n0257_p0474c16║時，圓覺菩薩奉教歡喜，及諸大眾默然而聽。
X10n0257_p0474c17║三、正答二：初、長行二：初、安居期限二：初指前。
X10n0257_p0474c18║善男子！一切眾生，若佛住世、若佛滅後、若法末時，有
X10n0257_p0474c19║諸眾生具大乘性，信佛祕密大圓覺心欲修行者，若
X10n0257_p0474c20║在伽藍安處徒眾，有緣事故隨分思察，如我已說。
X10n0257_p0474c21║滅後兼正像性，謂種性，即了因也。伽藍，此翻眾園。
X10n0257_p0474c22║已說者，普眼章云：安處徒眾，宴坐靜室。（私註）
X10n0257_p0474c23║二、正說四。初要制三期。
X10n0257_p0474c24║若復無有他事因緣，即建道場，當立期限。若立長期
X10n0257_p0475a01║百二十日，中期百日，下期八十日，安置淨居。
X10n0257_p0475a02║菩薩逢益即為，遇緣且赴。若無勝利，須建道場，克
X10n0257_p0475a03║志加功，以期聖果。則三期皆是自行，為簡利他，故
X10n0257_p0475a04║名他事。亦可王賊命難，名為他事。定三期者，過則
X10n0257_p0475a05║情生疲厭，少則功行未圓。故重克三期，亦無別義。
X10n0257_p0475a06║然約三根配之，有其二意：一約障盡難易配，長期
X10n0257_p0475a07║下根，中期中根，下期上根。二約精進懈怠配者，即
X10n0257_p0475a08║反於此。根有利鈍，期有遠近。對病設藥，斯之謂歟。
X10n0257_p0475a09║安置淨居者，欲使內外清淨，身心潔白，事理稱可。
X10n0257_p0475a10║（圭峯）大聖制此三期，為令行者自量己力，能長能短，
X10n0257_p0475a11║何必須對三根耶。又此但制日限，不制身儀。四三
X10n0257_p0475a12║昧中，即屬諸經行法一科。（鄣南）建道場法，先當香泥
X10n0257_p0475a13║塗地等，故曰淨居。（慈室）二、道場修法。
X10n0257_p0475a14║若佛現在，當正思惟。若佛滅後，施設形像，心存目想，
X10n0257_p0475a15║生正憶念，還同如來常住之日，懸諸幡華。經三七日，
X10n0257_p0475a16║稽首十方諸佛名字，求哀懺悔，遇善境界，得心輕安。
X10n0257_p0475a17║過三七日，一向攝念。
X10n0257_p0475a18║佛若在世，無勞設像。佛既去世，須假形儀。大論引
X10n0257_p0475a19║經云：不於泥木生難思想，安能知像性等虗空。三
X10n0257_p0475a20║身宛然，四德無減。如斯運想，則與如來在日無異。
X10n0257_p0475a21║三七日者，正修之前，習方便也。（東陽）設形像者，或畫
X10n0257_p0475a22║或刻，託以存想，如佛不滅。又須達相非相，是心是
X10n0257_p0475a23║佛，方得名為生正憶念。莊嚴供具，要在盡誠。從略
X10n0257_p0475a24║只云懸旛與華。三七等者，三期攝念之前，方便禮
X10n0257_p0475b01║懺。禮佛乞求加被，露罪乞除夙障。當如諸經行法，
X10n0257_p0475b02║具有十科：見光覩華，聞聲感夢，或寶字印臂，或金
X10n0257_p0475b03║手摩頂。遇茲勝境，身心愈進，故曰輕安。然遇此境，
X10n0257_p0475b04║猶屬方便。楞嚴所謂暫得如是，非為聖證。不作聖
X10n0257_p0475b05║心，名善境界。若作聖解，則受羣邪是也。一向攝念
X10n0257_p0475b06║者，正修圓覺，應當正念，遠離諸幻。三期所修，如是
X10n0257_p0475b07║而已。（慈室）懺悔者，具云懺摩，此翻悔過。若別說者，懺
X10n0257_p0475b08║名陳露先罪，悔名改往修來。其所懺法，不出惑、業、
X10n0257_p0475b09║報等三障。攝念者，起信論云：若修止者，住於靜處，
X10n0257_p0475b10║端坐正意。乃至心若馳散，即當攝來，住於正念。正
X10n0257_p0475b11║念者，當知唯心，無外境界。（圭峯）若約文配三種懺法：
X10n0257_p0475b12║心存目想，取相懺也；稽首求哀，作法懺也；一向攝
X10n0257_p0475b13║念，無生懺也。然修圓覺者，先開妙解，然後起行，是
X10n0257_p0475b14║故前二不缺無生。又此三七，圭峰科為限內修行，
X10n0257_p0475b15║諸疏皆曰期外方便。今詳經意，一向攝念，秪是修
X10n0257_p0475b16║上三觀諸輪。故今重舉辯音章末三七方便，但加
X10n0257_p0475b17║施設形像等，廣於前耳。此中却缺二十五輪，標記
X10n0257_p0475b18║結取。蓋前後互顯，修者當以諸疏為準。稽首者，首
X10n0257_p0475b19║至地也。周禮太祝辨九拜，此當其一。一向攝念者，
X10n0257_p0475b20║三期之內，獨一禪床，單複圓修，無非攝念。（私註）三、遇
X10n0257_p0475b21║夏安居。或於期內遇夏安居，雖修大乘，未全廢小。
X10n0257_p0475b22║故安居日，對佛陳詞。然既不繫徒眾，終成依大。文
X10n0257_p0475b23║為二：初、教令依大，二。初標意。
X10n0257_p0475b24║若經夏首三月安居，當為清淨菩薩止住，心離聲聞
X10n0257_p0475c01║不假徒眾。
X10n0257_p0475c02║然建道場，或在伽藍或於餘處，期限未滿夏首已
X10n0257_p0475c03║臨，入眾安居則乖誓約，作念結夏又雜觀心。道場
X10n0257_p0475c04║中人由此疑惑如來遠念，故為辨明為俗乖律，即
X10n0257_p0475c05║非因大廢小無失。徒眾者，六和也。（圭峯）若同布薩則
X10n0257_p0475c06║妨攝念，若不入眾恐違律範，故此決云不假徒眾。
X10n0257_p0475c07║（鄣南）二、作法。律制安居二人，對首作法云：大德一
X10n0257_p0475c08║心念！我比丘某甲，今依某處僧伽藍大界內，前三
X10n0257_p0475c09║月夏安居。房舍破，修治故，今依大對佛。其詞異焉。
X10n0257_p0475c10║至安居日，即於佛前作如是言：我比丘、比丘尼、優婆
X10n0257_p0475c11║塞、優婆夷某甲，踞菩薩乘修寂滅行，同入清淨實相
X10n0257_p0475c12║住持，以大圓覺為我伽藍，身心安居平等性智，涅槃
X10n0257_p0475c13║自性無繫屬故。今我敬請不依聲聞，當與十方如來
X10n0257_p0475c14║及大菩薩三月安居，為修菩薩無上妙覺大因緣故
X10n0257_p0475c15║不繫徒眾。
X10n0257_p0475c16║比丘，梵語。此含三義：一、怖魔，二、乞士，三、淨戒。尼，女
X10n0257_p0475c17║也，謂女比丘。優婆塞，此云近事男。優婆夷，此云近
X10n0257_p0475c18║事女。謂親近比丘、比丘尼而承事故，即三歸五戒
X10n0257_p0475c19║之士女也。小乘局於二眾，大乘道俗俱霑。某甲者，
X10n0257_p0475c20║各稱其名。夫小大安居，略有八異：一、所依異，別界
X10n0257_p0475c21║圓覺。二、假實異，定實示現。三、住持異，事相實相。四、
X10n0257_p0475c22║結安異，對首作法，獨自稱名。五、成安異，身不出界，
X10n0257_p0475c23║心不起念。六、失安異，身出越界，念起背本。七、還界
X10n0257_p0475c24║異，身不逾時及界，念不間斷而覺。八、所期異，阿羅
X10n0257_p0476a01║漢果、無上菩提。有此八異，故云不依及為修等。大
X10n0257_p0476a02║因緣者，不拘小節之意。（圭峰）某甲者，通慧僧錄云：借
X10n0257_p0476a03║陰陽支干之數，以揀昆仲之次。物之始生曰甲，則
X10n0257_p0476a04║長稱某甲。物之初長，其形未直曰乙，故次稱某乙。
X10n0257_p0476a05║此下至無繫屬，故有三節：初二句標，次四句釋，後
X10n0257_p0476a06║四句結。實相圓覺、平等性智、涅槃自性，其體一也。
X10n0257_p0476a07║蓋以理為能表，伽藍等為所表，不同小乘結界繫
X10n0257_p0476a08║屬方所。（鄣南）寂滅者，佛行也。同入下，住持、伽藍、安居
X10n0257_p0476a09║等，悉以理性簡於事相，故不局方所，不繫徒眾。（東陽）
X10n0257_p0476a10║與佛菩薩三月安居，故云同入。平等性智者，唯識
X10n0257_p0476a11║論四智之一。圭山引彼大圓鏡智對今圓覺，成所
X10n0257_p0476a12║作智對身安，妙觀察智對心安，則四智具足。今謂
X10n0257_p0476a13║唯識教道一途，此是圓經，雖一名偶同，何煩曲會？
X10n0257_p0476a14║疏中此段，故略不集。（私註）二、結示休期。
X10n0257_p0476a15║善男子！此名菩薩示現安居過三期日隨往無礙。
X10n0257_p0476a16║示現者，謂安居日對佛陳詞，蓋不廢小權設如此。
X10n0257_p0476a17║（慈室）道場三期已滿，小乘夏限未終，以本非小乘安
X10n0257_p0476a18║居，故不妨隨往無礙。（圭峯）四、誡勿妄取。
X10n0257_p0476a19║善男子！若彼末世修行眾生，求菩薩道入三期者，非
X10n0257_p0476a20║彼所聞，一切境界終不可取。
X10n0257_p0476a21║三期所修，不出三觀。彼所聞者，前明內發寂靜、輕
X10n0257_p0476a22║安、大悲、寂滅等，其觀成相尚不可著，此外境界不
X10n0257_p0476a23║可妄取。（私註）二、觀首方便二：初、三觀方便二：初、列示
X10n0257_p0476a24║三：初、觀至靜二：初正釋。
X10n0257_p0476b01║善男子！若諸眾生修奢摩他，先取至靜，不起思念，靜
X10n0257_p0476b02║極便覺。如是，初靜從於一身至一世界，覺亦如是。善
X10n0257_p0476b03║男子！若覺徧滿一世界者，一世界中有一眾生起一
X10n0257_p0476b04║念者，皆悉能知；百千世界亦復如是。
X10n0257_p0476b05║覺亦如是，例於靜也。應云如是初覺，從於一身至
X10n0257_p0476b06║一世界。（圭峯）修奢摩他，靜為初首。靜極便覺等，方便
X10n0257_p0476b07║功成也。前文由寂靜故，十方世界諸如來心，於中
X10n0257_p0476b08║顯現，如鏡中像。今云眾生起念，皆悉能知。足顯生
X10n0257_p0476b09║佛唯心，二文一揆。（私註）二、誡妄。
X10n0257_p0476b10║非彼所聞，一切境界，終不可取。
X10n0257_p0476b11║二，三摩憶持二。初正釋。
X10n0257_p0476b12║善男子！若諸眾生修三摩鉢提，先當憶想十方如來、
X10n0257_p0476b13║十方世界一切菩薩，依種種門漸次修行勤苦三昧，
X10n0257_p0476b14║廣發大願，自熏成種。
X10n0257_p0476b15║憶想有二意：一、乞垂加被，二、欲效修行。發願亦二
X10n0257_p0476b16║意：一、設心廣大，二、所期不退。（慈室）三摩鉢提從憶想
X10n0257_p0476b17║入，次起弘誓自熏成種。若論功成，應如前云：便能
X10n0257_p0476b18║內發大悲輕安。文無者略。（私註）二、誡妄。
X10n0257_p0476b19║非彼所聞，一切境界，終不可取。
X10n0257_p0476b20║三禪那數息二。初正釋。
X10n0257_p0476b21║善男子！若諸眾生修於禪那，先取數門，心中了知生、
X10n0257_p0476b22║住、滅念分齊頭數，如是周徧四威儀中，分別念數無
X10n0257_p0476b23║不了知，漸次增進，乃至得知百千世界一滴之雨，猶
X10n0257_p0476b24║如目覩所受用物。
X10n0257_p0476c01║修禪那者，從數息門入心中，了知下功用也。生住
X10n0257_p0476c02║滅念，文略異相，一滴之雨，此舉最微，況諸法耳。凡
X10n0257_p0476c03║修此門，須調氣息，不澀不滑，或入或出，安庠徐數，
X10n0257_p0476c04║從一至十，攝心在數，不令馳散。天台六妙門暨禪
X10n0257_p0476c05║波羅蜜，具明修法及證相等，非此可備，行者住尋。
X10n0257_p0476c06║（私註）二、誡妄。
X10n0257_p0476c07║非彼所聞，一切境界，終不可取。
X10n0257_p0476c08║三、總結：
X10n0257_p0476c09║是名三觀初首方便。
X10n0257_p0476c10║前問：三種淨觀以何為首？故具答已，結云是名等
X10n0257_p0476c11║也。即知前段三觀諸輪雖具釋相，趣入方便是此
X10n0257_p0476c12║所期。（圭峯）方便有二，應以上文攝念之前三七禮懺
X10n0257_p0476c13║為遠方便，以今三觀初首為近方便。（慈室）
X10n0257_p0476c14║二，利鈍修習二。初，利根徧修。
X10n0257_p0476c15║若諸眾生徧修三種勤行精進，即名如來出現于世。
X10n0257_p0476c16║如來本所示生，秪緣勸物修習。今三觀既備，則萬
X10n0257_p0476c17║行已圓。故就此人，已名佛出。又即此人，本覺離念，
X10n0257_p0476c18║名為佛出。（圭峯）二，鈍根隨學。
X10n0257_p0476c19║若後末世鈍根眾生，心欲求道不得成就，由昔業障
X10n0257_p0476c20║當勤懺悔常起希望，先斷憎愛、嫉妬、諂曲，求勝上心
X10n0257_p0476c21║三種淨觀，隨學一事此觀不得，復習彼觀心不放捨
X10n0257_p0476c22║漸次求證。
X10n0257_p0476c23║根鈍障重，故加懺願而隨學之。若夙種不對，故此
X10n0257_p0476c24║觀不得復習彼觀。（私註）二、偈頌二。初標舉。
X10n0257_p0477a01║爾時，世尊欲重宣此義，而說偈言：
X10n0257_p0477a02║二、正頌六。初頌三期。
X10n0257_p0477a03║圓覺汝當知，一切諸眾生，欲求無上道，
X10n0257_p0477a04║先當結三期。
X10n0257_p0477a05║二頌修法。
X10n0257_p0477a06║懺悔無始業，經於三七日，然後正思惟。
X10n0257_p0477a07║此下缺頌遇夏安居。三頌誡妄。
X10n0257_p0477a08║非彼所聞境，畢竟不可取。
X10n0257_p0477a09║四頌方便。
X10n0257_p0477a10║奢摩他至靜，三摩正憶持，禪那明數門，
X10n0257_p0477a11║是名三淨觀。
X10n0257_p0477a12║五頌徧修。
X10n0257_p0477a13║若能勤修習，是名佛出世。
X10n0257_p0477a14║六頌隨學。
X10n0257_p0477a15║鈍根未成者，常當勤心懺，無始一切罪。
X10n0257_p0477a16║諸障若消滅，佛境便現前
X10n0257_p0477a17║△大科第三流通。正宗之分，法義已周。欲使廣益他
X10n0257_p0477a18║方，遠霑來世。流傳通泰，展轉無窮。流則不滯，通則
X10n0257_p0477a19║不壅。（圭峯）文四。初、善首請問三：初進問威儀。
X10n0257_p0477a20║於是賢善首菩薩，在大眾中即從座起，頂禮佛足右
X10n0257_p0477a21║繞三匝，長跪叉手而白佛言：
X10n0257_p0477a22║二、正陳詞句二。初慶前。
X10n0257_p0477a23║大悲世尊廣為我等及末世眾生，開悟如是不思議
X10n0257_p0477a24║事。
X10n0257_p0477b01║近慶道場遠該一部，（圭峯。）二，正請。
X10n0257_p0477b02║世尊！此大乘教名字何等？云何奉持？眾生修習得何
X10n0257_p0477b03║功德？云何使我護持經人流布此教至於何地？
X10n0257_p0477b04║流布此教，至於何地者，若人於此經教，供養寫施，
X10n0257_p0477b05║聽受讀誦，說釋思修，如是分布流傳，未審此人智
X10n0257_p0477b06║慧功德，畢竟至何位地。（圭峯）請名意在奉持，名既正，
X10n0257_p0477b07║則奉持有在矣。故下無別答。流布此教，似問至何
X10n0257_p0477b08║方所。考後答文，且依略疏。（私註）三三展䖍誠。
X10n0257_p0477b09║作是語已，五體投地，如是三請，終而復始。
X10n0257_p0477b10║二、如來垂答三：初讚許。
X10n0257_p0477b11║爾時，世尊告賢善首菩薩言：善哉，善哉！善男子！汝等
X10n0257_p0477b12║乃能為諸菩薩及末世眾生，問於如來如是經教功
X10n0257_p0477b13║德名字。汝今諦聽，當為汝說。
X10n0257_p0477b14║所問有五，略提其二。二、受旨。
X10n0257_p0477b15║時，賢善首菩薩奉教歡喜，及諸大眾默然而聽。
X10n0257_p0477b16║二、正答二。初總歎。
X10n0257_p0477b17║善男子！是經百千萬億恒河沙諸佛所說，三世如來
X10n0257_p0477b18║之所守護，十方菩薩之所歸依，十二部經清淨眼目。
X10n0257_p0477b19║此有四義：前三約人歎，謂諸佛說，如來護，菩薩歸；
X10n0257_p0477b20║後一約法歎，經之眼目也。（鄣南）推窮迷本，照徹覺源，
X10n0257_p0477b21║理貫羣經，義無不盡。於此若解，諸教煥然；若不了
X10n0257_p0477b22║之，焉知正道？故云眼目。（圭峯）十二部經者，發軫鈔頌
X10n0257_p0477b23║云：長行重頌并授記，孤起無問而自說，因緣譬喻
X10n0257_p0477b24║及本事，本生方廣未曾有，論議俱成十二名，廣如
X10n0257_p0477c01║大論三十七。（私註）二、別答四。初答名字奉持。
X10n0257_p0477c02║是經名大方廣圓覺陀羅尼，亦名修多羅了義，亦名
X10n0257_p0477c03║祕密王三昧，亦名如來決定境界，亦名如來藏自性
X10n0257_p0477c04║差別，汝當奉持。
X10n0257_p0477c05║是經五名，唯教、行、理。第二約教，第三顯行，餘皆名
X10n0257_p0477c06║理。前二如上總題，并文殊章已釋。祕謂真祕，密即
X10n0257_p0477c07║微密。中道三昧，統攝萬行，故名為王。決定境界，唯
X10n0257_p0477c08║佛極證。如來藏性，本具諸法，故云差別，無差之差
X10n0257_p0477c09║也。敕領斯旨，云當奉持。（私註）二、答至於何地。
X10n0257_p0477c10║善男子！是經唯顯如來境界，唯佛如來能盡宣說。若
X10n0257_p0477c11║諸菩薩及末世眾生依此修行，漸次增進至於佛地。
X10n0257_p0477c12║是經既顯如來境界，故修行者必至佛地。前問流
X10n0257_p0477c13║布，此答修行。蓋說者必行，前後互顯。若以此段總
X10n0257_p0477c14║答修習功德，其義亦通。但對問有缺，故作爾釋。（私註）
X10n0257_p0477c15║三、答：得何功德二？初舉教攝機。
X10n0257_p0477c16║善男子，是經名為頓教大乘，頓機眾生從此開悟，亦
X10n0257_p0477c17║攝漸修一切羣品。譬如大海不讓小流，乃至蚊蝱及
X10n0257_p0477c18║阿脩羅，飲其水者皆得充滿。
X10n0257_p0477c19║漸脩者，教既是頓，乃解圓而行漸也。如二十五輪，
X10n0257_p0477c20║最後圓修是頓，餘皆屬漸。不讓小流者，如百川會
X10n0257_p0477c21║海，咸失本名，喻教之獨圓，不兼偏小。蚊蝱修羅，喻
X10n0257_p0477c22║漸頓機。又淮南子云：海不讓水，積小成大。（文）此取
X10n0257_p0477c23║海能容受，讓即拒義（云云。私註）二、較量顯勝三：
X10n0257_p0477c24║初、舉施寶較聞名。
X10n0257_p0478a01║善男子！假使有人純以七寶積滿三千大千世界以
X10n0257_p0478a02║用布施，不如有人聞此經名及一句義。
X10n0257_p0478a03║世珍盈剎，能為漏果之資。妙法一言，必獲菩提之
X10n0257_p0478a04║報。（圭峯）七寶者，一金、二銀、三琉璃、四頗瓈、五硨磲、六
X10n0257_p0478a05║碼碯、七真珠。三千世界者，小千、中千、大千，廣如俱
X10n0257_p0478a06║舍。（私註）二、約證小較宣說。
X10n0257_p0478a07║善男子！假使有人教百千恒河沙眾生得阿羅漢果，
X10n0257_p0478a08║不如有人宣說此經分別半偈。
X10n0257_p0478a09║小乘極證，猶屬無明。圓覺法門，究竟實際。小大權
X10n0257_p0478a10║實，比較天殊。偈有四句，兩句為半。（私註）
X10n0257_p0478a11║三、明聞信顯宿種。
X10n0257_p0478a12║善男子！若復有人聞此經名信心不惑，當知是人非
X10n0257_p0478a13║於一佛、二佛種諸福慧，如是乃至盡恒河沙一切佛
X10n0257_p0478a14║所種諸善根聞此經教。
X10n0257_p0478a15║上但聞名，今信不惑。能信一切皆大圓覺，豈是小
X10n0257_p0478a16║緣。非宿植深厚，何以及此。前問修習得何功德，此
X10n0257_p0478a17║但約聞名說偈，信心為答。則知修者，其功尤勝。（私註）
X10n0257_p0478a18║四，答護持經人。
X10n0257_p0478a19║汝善男子，當護末世是修行者，無令惡魔及諸外道
X10n0257_p0478a20║惱其身心，令生退屈。
X10n0257_p0478a21║前問：云何護持？答意：但莫令魔外惱身心者，即是
X10n0257_p0478a22║護持。然惱身心俱通魔外，若以義配，外道以邪智
X10n0257_p0478a23║惑人令疑，是惱心也；魔以神力令種種不安乃至
X10n0257_p0478a24║病等，是惱身也。故經說：眾魔樂生死，外道著諸見。
X10n0257_p0478b01║二事皆令初心行人退屈，實藉護持。（圭峰）上請守護
X10n0257_p0478b02║持經之人，答云：修行。蓋持必行，問答相顯也。（私註）近
X10n0257_p0478b03║世於此續入偈文，且言得於南安軍兜率大藏。偈
X10n0257_p0478b04║云：賢首汝當知，是經諸佛說，如來善護持，十二部
X10n0257_p0478b05║眼目，名為大方廣，圓覺陀羅尼，顯如來境界。依此
X10n0257_p0478b06║修行者，增進至佛地，如百川海納，飲者皆充滿。假
X10n0257_p0478b07║使施七寶，積滿三千界，不如聞此經；若化？河沙眾，
X10n0257_p0478b08║皆得阿羅漢，不如聞半偈。汝等於來世，護是宣持
X10n0257_p0478b09║者，無令生退屈。或謂此偈後人擅作，須知佛經正
X10n0257_p0478b10║宗之中，為順機緣利鈍取解，故長行後復作偈頌，
X10n0257_p0478b11║天竺為散華、貫華。若入流通，任欲傳持正宗之說，
X10n0257_p0478b12║恐不須偈。今復詳偈文，與上不合。長行自云：譬如
X10n0257_p0478b13║大海，不讓小流。意顯今圓，不兼偏小，偈何得云如
X10n0257_p0478b14║海納百川？上自云：聞此經名及一句義。偈何槩云
X10n0257_p0478b15║聞經？上自云：宣說此經，分別半偈。偈何云聞半偈？
X10n0257_p0478b16║聞與分別，義豈泯齊？況下天神聞佛付囑，即便稟
X10n0257_p0478b17║命，故云爾時。文意連屬，中間豈容別有所說？故今
X10n0257_p0478b18║不敢書入正經，更俟明眼，一為決之。（慈室）
X10n0257_p0478b19║三天神稟命。三。初金剛眾。
X10n0257_p0478b20║爾時，會中有火首金剛、摧碎金剛、尼藍婆金剛等八
X10n0257_p0478b21║萬金剛并其眷屬，即從座起頂禮佛足，右繞三匝而
X10n0257_p0478b22║白佛言：世尊！若後末世一切眾生，有能持此決定大
X10n0257_p0478b23║乘，我當守護如護眼目，乃至道場所修行處，我等金
X10n0257_p0478b24║剛自領徒眾，晨夕守護令不退轉，其家乃至永無災
X10n0257_p0478c01║障疫病消滅，財寶豐足常不乏少。
X10n0257_p0478c02║火首者，頭有火𦦨故。尼藍婆，未詳翻譯。金剛者，執
X10n0257_p0478c03║此杵故。若取名者，云露肩神。此神初發心時，常起
X10n0257_p0478c04║大願，願為力士，護修行人。其家等者，在家眾也。凡
X10n0257_p0478c05║發大心，多有障難。障難多種，略舉灾病，故云乃至。
X10n0257_p0478c06║今由神護，一切皆除，財寶豐足，備道資緣也。不必
X10n0257_p0478c07║富奢，方云豐足，故次但云常不乏少。不乏少故，進
X10n0257_p0478c08║趣妙門，不退屈矣。（圭峯）二天王眾。
X10n0257_p0478c09║爾時，大梵王、二十八天王，并須彌山王、護國天王等，
X10n0257_p0478c10║即從座起頂禮佛足，右繞三匝而白佛言：世尊，我亦
X10n0257_p0478c11║守護是持經者，常令安穩心不退轉。
X10n0257_p0478c12║大梵王者，即指初禪王，娑婆世界主。二十八天王，
X10n0257_p0478c13║總指三界。須彌山王，別名帝釋。護國天王等，別顯
X10n0257_p0478c14║四王。所以標三類者，由梵與釋，諸佛轉法輪時，皆
X10n0257_p0478c15║為請主，護世持國，使灾害不生。故總列外，而更別
X10n0257_p0478c16║明。（圭峰）三鬼王眾。
X10n0257_p0478c17║爾時，有大力鬼王名吉槃荼，與十萬鬼王即從座起，
X10n0257_p0478c18║頂禮佛足，右繞三匝而白佛言：世尊，我亦守護是持
X10n0257_p0478c19║經人，朝夕侍衛令不退屈。其人所居一由旬內，若有
X10n0257_p0478c20║鬼神侵其境界，我當使其碎如微塵。
X10n0257_p0478c21║吉槃荼者，亦云鳩槃荼。食人精氣其疾如風，變化
X10n0257_p0478c22║稍多住於林野，管諸鬼眾故號為王。來至道場而
X10n0257_p0478c23║為上首，其數十萬一一若斯。依附深山或居巖穴，
X10n0257_p0478c24║其形可畏通變極多，不屬天人住居鬼趣。不退屈
X10n0257_p0479a01║者，無障難故。一由旬則四十里，一云十六里。碎鬼
X10n0257_p0479a02║神侵境界者，護佛菩提心故。（圭峯）金剛禳灾流通，天
X10n0257_p0479a03║王安隱流通，鬼王折流通也。（東陽）四、經家總結。
X10n0257_p0479a04║佛說此經已，一切菩薩、天、龍、鬼神、八部眷屬，及諸天
X10n0257_p0479a05║王、梵王等一切大眾，聞佛所說，皆大歡喜，信受奉行。
X10n0257_p0479a06║結會既云八部，驗上同聞不獨菩薩，又天龍等必
X10n0257_p0479a07║內證法性外現此形，亦是戒緩乘急皆預法會。大
X10n0257_p0479a08║歡喜者，結聞經益無越悉檀，復約四教簡示，今是
X10n0257_p0479a09║圓教之歡喜也。（慈室）
X10n0257_p0479a10║
X10n0257_p0479a11║大方廣圓覺修多羅了義經集註下（終）
X10n0257_p0479a12║
X10n0257_p0479a13║
X10n0257_p0479a14║
X10n0257_p0479a15║No. 257-C
X10n0257_p0479a16║ 大方廣圓覺經略疏序
X10n0257_p0479a17║
X10n0257_p0479a18║終南山草堂寺沙門宗密述
X10n0257_p0479a19║元亨利貞，乾之德也，始於一氣；常樂我淨，佛之德也，
X10n0257_p0479a20║本乎一心。專一氣以致柔，脩一心而成道。心也者，冲
X10n0257_p0479a21║虗妙粹，炳煥靈明。無去無來，冥通三際；非中非外，洞
X10n0257_p0479a22║徹十方。不滅不生，豈四山之可害？離性離相，奚五色
X10n0257_p0479a23║之能盲？處生死流，驪珠獨耀於滄海；踞涅槃岸，桂輪
X10n0257_p0479a24║孤朗於碧天。大矣哉！萬法資始也。萬法虗偽，緣會而
X10n0257_p0479b01║生。生法本無，一切唯識。識如幻夢，但是一心。心寂而
X10n0257_p0479b02║知，目之圓覺。彌滿清淨，中不容他。故德用無邊，皆同
X10n0257_p0479b03║一性。性起為相，境智歷然。相得性融，身心廓爾。方之
X10n0257_p0479b04║海印，越彼太虗。恢恢焉，晃晃焉，逈出思議之表也。我
X10n0257_p0479b05║佛證此，愍物迷之。再歎奇哉，三思大事。既全十力，能
X10n0257_p0479b06║摧樹下魔軍；爰起四心，欲示宅中寶藏。然迷頭捨父，
X10n0257_p0479b07║悟有易難。故仙苑覺場，教興頓漸。漸設五時之異，空
X10n0257_p0479b08║有迭彰；頓無二諦之殊，幽靈絕待。今此經者，頓之類
X10n0257_p0479b09║歟！故如來入寂光土，凡聖一源；現受用身，主伴同會。
X10n0257_p0479b10║曼殊大士，創問本起之因；薄伽至尊，首提究竟之果。
X10n0257_p0479b11║照斯真體，滅彼夢形。知無我人，誰受輪轉？種種幻化，
X10n0257_p0479b12║生於覺心。幻盡覺圓，心通法徧。心本是佛，由念起而
X10n0257_p0479b13║漂沈；岸實不移，因舟行而騖驟。頓除妄宰，空不生華；
X10n0257_p0479b14║漸竭愛源，金無重鑛。理絕脩證，智似階差。覺前前非，
X10n0257_p0479b15║名後後位。況妄妄起滅，德等圓明者焉。然出廐良駒，
X10n0257_p0479b16║已搖鞭影；埋塵大寶，須設治方。故三觀澄明，真假俱
X10n0257_p0479b17║入；諸輪綺互，單複圓脩。四相潛神，非覺違拒；四病出
X10n0257_p0479b18║體，心華發明。復令長中下期，克念攝念而加行；別徧
X10n0257_p0479b19║互習，業障惑障而銷亡。成就慧身，靜極覺徧，百千世
X10n0257_p0479b20║界，佛境現前。是以聞五種名，超剎寶施福；說半偈義，
X10n0257_p0479b21║勝河沙小乘。寔由無法不持，無機不被者也。噫！巴歌
X10n0257_p0479b22║和眾，似量騰於猿心；雪曲應稀，了義匿於龍藏。宗密
X10n0257_p0479b23║髫專魯誥，冠討竺墳，俱溺筌罤，唯味糟粕。幸於涪上，
X10n0257_p0479b24║針芥相投，禪遇南宗，教逢斯典。一言之下，心地開通；
X10n0257_p0479c01║一軸之中，義天朗耀。頃以道非常道，諸行無常；今知
X10n0257_p0479c02║心是佛心，定當作佛。然佛稱種智，脩假多聞，故復行
X10n0257_p0479c03║詣百城，坐探羣籍。講雖濫泰，學且師安，叨沐猶吾之
X10n0257_p0479c04║納，謬當真子之印。再逢親友，彌感佛恩，久慨孤貧，將
X10n0257_p0479c05║陳法施。採集般若，綸貫華嚴，提挈毗尼，發明唯識。然
X10n0257_p0479c06║醫方萬品，宜選對治；海寶千般，先求如意。觀夫文富
X10n0257_p0479c07║義博，誠讓雜華，指體投機，無偕圓覺。故參詳諸論，反
X10n0257_p0479c08║復百家，以利其器，方為疏解。冥心聖旨，極思研精，義
X10n0257_p0479c09║備性相，禪兼頓漸，勒成三卷，以傳強學。然上中下品，
X10n0257_p0479c10║根欲性殊，今將法彼曲成，從其易簡，更搜精要，直注
X10n0257_p0479c11║本經，庶即事即心，日益日損者矣。