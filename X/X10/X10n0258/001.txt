X10n0258_p0480a01║
X10n0258_p0480a02║No. 258
X10n0258_p0480a03║大方廣圓覺脩多羅了義經直解卷上
X10n0258_p0480a04║
X10n0258_p0480a05║唐罽賓國沙門佛陀多羅譯
X10n0258_p0480a06║明匡山逸臾憨山釋德清解
X10n0258_p0480a07║明新安　程夢暘覺我較閱
X10n0258_p0480a08║此經，以單法為名，一真法界如來藏心為體，以圓
X10n0258_p0480a09║照覺相為宗，以離妄證真為用，以一乘圓頓為教
X10n0258_p0480a10║相。以單法為名者，論云：所言法者，謂眾生心。圓覺
X10n0258_p0480a11║二字，直指一心，以為法體。此有多稱，亦名大圓滿
X10n0258_p0480a12║覺，亦名妙覺明心，亦名一真法界，亦云如來藏清
X10n0258_p0480a13║淨真心。楞伽云：寂滅一心，即起信所言一法界大
X10n0258_p0480a14║總相法門。體稱謂雖多，總是圓覺妙心。唯此一心，
X10n0258_p0480a15║乃十法界凡聖迷悟依正因果之本，為諸佛之本
X10n0258_p0480a16║源，號為法身，為眾生之心地，故名佛性。一切諸法，
X10n0258_p0480a17║皆依此心建立，故單以法為名。其大方廣，乃此心
X10n0258_p0480a18║法所具體相用三大之義。然大即體大，謂此一心，
X10n0258_p0480a19║包法界而有餘，擴太虗而無外，橫該竪遍，大而無
X10n0258_p0480a20║外，故名大也。方即相大，又方訓法也，謂此一心，為
X10n0258_p0480a21║眾生之佛性，以有此性軌則，一聞佛性，便能生解，
X10n0258_p0480a22║長劫輪迴，持而不失，故曰軌物生解，任持自性。以
X10n0258_p0480a23║無相真心，而為有相之法則，故方為相大也。廣即
X10n0258_p0480a24║用大，以稱此心體，周遍無遺，無剎不現，無物不周，
X10n0258_p0480b01║故為用大也。以此法義，圓備一心，以此經中，直指
X10n0258_p0480b02║此心，為生佛迷悟脩證之本，故云單法為名也。脩
X10n0258_p0480b03║多羅是梵語，此云契經，以凡是佛所說之經通名
X10n0258_p0480b04║契經，謂是契理契機之教，但應機有大小，為小乘
X10n0258_p0480b05║人說者名不了義經，為大乘人說者名了義經，謂
X10n0258_p0480b06║顯了究竟之極談，以題中通指此經乃經藏中了
X10n0258_p0480b07║義之經，非不了義經也。上十字乃一經所詮之法
X10n0258_p0480b08║義，下一經字乃別指當經能詮之文字也。一真法
X10n0258_p0480b09║界如來藏心為體者，經云入於神通大光明藏，即
X10n0258_p0480b10║如來藏清淨心體平等不二，故曰一真。又云如法
X10n0258_p0480b11║界性究竟圓滿，是則名為因地法行，首稱大陀羅
X10n0258_p0480b12║尼門，即一法界大總相法門，體為諸佛之因地，菩
X10n0258_p0480b13║薩之行本，故以此為一經之體也。以圓照覺相為
X10n0258_p0480b14║宗者，經云一切如來本起因地，皆依圓照清淨覺
X10n0258_p0480b15║相，永斷無明方成佛道，故以為一經之宗也。離妄
X10n0258_p0480b16║證真為用者，經云知是空華即無輪轉，又云知幻
X10n0258_p0480b17║即離離幻即覺，故以此為用也。一乘圓頓為教相
X10n0258_p0480b18║者，以此經純談覺性，圓脩三觀頓證一心，雖列二
X10n0258_p0480b19║十五輪，但是一心轉換，並無階級次第，故以圓頓
X10n0258_p0480b20║為教相也。然此五重乃天台釋經之軌則，攝盡全
X10n0258_p0480b21║經之旨趣，故學者開卷了此則恩過半矣。
X10n0258_p0480b22║唐罽賓國沙門佛陀多羅譯
X10n0258_p0480b23║此翻譯名氏也。罽賓乃西域之國號，此云賤種，以
X10n0258_p0480b24║此國開土，乃賤人自立為君長，故相傳為名。佛陀
X10n0258_p0480c01║此云覺，多羅此云救，乃譯師之名也。傳譯年代，具
X10n0258_p0480c02║載別傳。
X10n0258_p0480c03║匡山逸臾憨山釋德清直解
X10n0258_p0480c04║初序分。
X10n0258_p0480c05║如是我聞：一時。
X10n0258_p0480c06║此下至平等法會，總名證信序。以諸經之首，皆有
X10n0258_p0480c07║此序，名為通序。以阿難請問佛遺命，立言證法，有
X10n0258_p0480c08║所授也。如是我聞者，謂阿難結集法藏時，口宣佛
X10n0258_p0480c09║言，謂如是之法，我阿難從佛所聞，非臆說也。一時
X10n0258_p0480c10║之言，本無定指，但是佛與弟子機感會集之時，故
X10n0258_p0480c11║凡說經，皆曰一時。
X10n0258_p0480c12║婆伽婆！
X10n0258_p0480c13║亦云薄伽梵，乃梵音楚夏耳，是佛之果號。此號從
X10n0258_p0480c14║來不翻，以含多義故不翻。謂此一語具有六義：一、
X10n0258_p0480c15║自在，二、熾盛，三、端嚴，四、名稱，五、吉祥，六、尊貴，皆稱
X10n0258_p0480c16║佛德。若翻一名，則攝義不盡，故但存梵語耳。此五
X10n0258_p0480c17║不翻之一例也。此為說法主。
X10n0258_p0480c18║入於神通大光明藏三昧正受，一切如來光嚴住持。
X10n0258_p0480c19║此說經處也。佛有三身，謂法、報、化。所依土亦有三，
X10n0258_p0480c20║謂寂光、實報、莊嚴，及方便有餘。法身佛依寂光土，
X10n0258_p0480c21║報身佛依實報土，即盧舍那佛住華藏土，與地上
X10n0258_p0480c22║菩薩說華嚴經。化身乃釋迦佛，依人間靈山、舍衛、
X10n0258_p0480c23║精舍等處，為人天等說三乘法。今說經處，言大神
X10n0258_p0480c24║通光明藏者，乃常寂光土，是法身所依。言三昧，此
X10n0258_p0481a01║云正定正受者，乃正定中受用，意顯此經乃法報
X10n0258_p0481a02║同體之佛所說，正定正受乃自受法樂之處也。一
X10n0258_p0481a03║切如來光嚴住持者，言法性土乃諸佛所證，常寂
X10n0258_p0481a04║光土以光為嚴，非餘寶物莊嚴也。以此寂光乃法
X10n0258_p0481a05║身之安宅，故云住持。即此說處依真，便非他佛餘
X10n0258_p0481a06║處可比，顯法最殊勝也。
X10n0258_p0481a07║是諸眾生，清淨覺地。
X10n0258_p0481a08║此言寂光，乃生佛平等之實際。謂諸佛之安宅，即
X10n0258_p0481a09║是眾生本有不迷之覺地。此顯真妄不二之真境
X10n0258_p0481a10║也。
X10n0258_p0481a11║身心寂滅，平等本際，圓滿十方，不二隨順。
X10n0258_p0481a12║此言寂光真境，乃諸佛眾生若身若心皆同寂滅
X10n0258_p0481a13║平等之實際，此體深也。圓滿十方謂用廣，言其用
X10n0258_p0481a14║圓滿，含褁十方，廣大無外也。不二隨順文倒，應云
X10n0258_p0481a15║隨順不二，謂一切聖凡皆歸此中平等一際，故云
X10n0258_p0481a16║隨順不二。
X10n0258_p0481a17║於不二境，現諸淨土。
X10n0258_p0481a18║上不二境，乃諸佛自受法樂之地也。以無身心之
X10n0258_p0481a19║相，何有主伴之分？若無主伴，無說無示，則無說法
X10n0258_p0481a20║之事矣。今言從不二境現諸淨土者，正顯從自受
X10n0258_p0481a21║用現他受用土，乃為地上菩薩說自性法之報土，
X10n0258_p0481a22║此中乃有說聽。然此土中雖有說聽，而如來尚在
X10n0258_p0481a23║三昧，未曾出定，何以有說？意顯此經乃法身如來
X10n0258_p0481a24║所說之法，顯示離心意意識境界相，此正如來最
X10n0258_p0481b01║勝清淨禪，殊非他經可比也。楞伽經中法身說法，
X10n0258_p0481b02║乃以法證佛，此經以處證佛，二經合觀，良有深旨，
X10n0258_p0481b03║此從來所未達者，請深觀之。
X10n0258_p0481b04║與大菩薩摩訶薩十萬人俱，其名曰：文殊師利菩薩、
X10n0258_p0481b05║普賢菩薩、普眼菩薩、金剛藏菩薩、彌勒菩薩、清淨慧
X10n0258_p0481b06║菩薩、威德自在菩薩、辨音菩薩、淨諸業障菩薩、普覺
X10n0258_p0481b07║菩薩、圓覺菩薩、賢善首菩薩等而為上首，與諸眷屬
X10n0258_p0481b08║皆入三昧，同住如來平等法會。
X10n0258_p0481b09║此標伴眾，列上首之名也。十二大士，舊解皆以三
X10n0258_p0481b10║觀釋其名，然各具其德，似不必拘。言皆入三昧者，
X10n0258_p0481b11║以佛乃即法身之報相，土乃即寂光之報土，況佛
X10n0258_p0481b12║自入三昧，說自性法，豈有聽眾散心而可入耶？故
X10n0258_p0481b13║必入三昧，然後可同住此平等法會也。問曰：主伴
X10n0258_p0481b14║皆在三昧，則無聽矣，將何以顯法耶？答曰：此不思
X10n0258_p0481b15║議之妙法也。昔空生巖中宴坐，天帝散華，讚為善
X10n0258_p0481b16║說般若。空生曰：我實無說。天帝曰：尊者以不說說，
X10n0258_p0481b17║我以絕聽聽，如此說聽，是真般若。了此，可信三昧
X10n0258_p0481b18║中善說善聽也。舊說菩薩既有啟請威儀，必有出
X10n0258_p0481b19║入之文，或譯人略之，此說太拘。豈不聞那伽常在
X10n0258_p0481b20║定，無有不定時，豈獨佛常在定，而菩薩便不定耶？
X10n0258_p0481b21║八地菩薩現三昧，樂意生身而度生，豈出定耶？若
X10n0258_p0481b22║執必出定而有聽受啟請，則不起滅定而現諸威
X10n0258_p0481b23║儀，豈非菩薩之事耶？因便及此，學者識之。
X10n0258_p0481b24║於是，文殊師利菩薩在大眾中即從座起，頂禮佛足，
X10n0258_p0481c01║右繞三帀，長跪叉手而白佛言：
X10n0258_p0481c02║此經家敘置問法之威儀也。
X10n0258_p0481c03║大悲世尊！願為此會諸來法眾，說於如來本起清淨
X10n0258_p0481c04║因地法行，及諸菩薩於大乘中發清淨心遠離諸病，
X10n0258_p0481c05║能使未來末世眾生求大乘者不墮邪見。
X10n0258_p0481c06║此正陳請辭也。問有二意，一問如來因地發心，依
X10n0258_p0481c07║何等法，脩何等行，而得成佛。二問現在菩薩，於大
X10n0258_p0481c08║乘中，已發清淨願，成佛度生之心，但不知如何用
X10n0258_p0481c09║心脩行，得正知見，不墮偏邪之病。若蒙開示，則使
X10n0258_p0481c10║未來末世眾生，有發大乘心者，即依今日所說而
X10n0258_p0481c11║脩，則不墮於邪見矣。此雖為現在而問，其實多為
X10n0258_p0481c12║未來之機，此悲願之心也。
X10n0258_p0481c13║作是語已，五體投地，如是三請，終而復始。
X10n0258_p0481c14║此敘置求法之懇誠也。
X10n0258_p0481c15║爾時，世尊告文殊師利菩薩言：善哉，善哉！善男子！汝
X10n0258_p0481c16║等乃能為諸菩薩諮詢如來因地法行，及為末世一
X10n0258_p0481c17║切眾生求大乘者，得正住持不墮邪見。汝今諦聽，當
X10n0258_p0481c18║為汝說。
X10n0258_p0481c19║此讚善問誡聽許說也。下倣此。
X10n0258_p0481c20║時文殊師利菩薩奉教歡喜，及諸大眾默然而聽。
X10n0258_p0481c21║此欣承法音，冥心佇聽也。下倣此。以敘十二大士
X10n0258_p0481c22║請法之儀，一一皆同。其文最整，故不重釋。
X10n0258_p0481c23║善男子！無上法王有大陀羅尼門，名為：圓覺，流出一
X10n0258_p0481c24║切清淨真如、菩提、涅槃及波羅蜜，教授菩薩。一切如
X10n0258_p0482a01║來本起因地，皆依圓照清淨覺相，永斷無明，方成佛
X10n0258_p0482a02║道。
X10n0258_p0482a03║此直示本起因地也。如來因地，獨標圓覺一法而
X10n0258_p0482a04║為行本。然稱此圓覺為陀羅尼門者，梵語陀羅尼，
X10n0258_p0482a05║此云總持，謂總一切法，持無量義。以此圓覺為十
X10n0258_p0482a06║法界大總相法門體，一切聖凡、依正、迷悟、因果，皆
X10n0258_p0482a07║依此圓覺一心而為建立。以無一法而不具，故曰
X10n0258_p0482a08║總。因果纖毫不失不壞，故曰持。一切聖凡無不由
X10n0258_p0482a09║之，故稱為門。流出者，即由此建立之義。然此覺體，
X10n0258_p0482a10║為諸佛之法身，為眾生本覺之心地。雖染而不染，
X10n0258_p0482a11║故曰清淨。從來不妄不變，故稱真如。但以無明障
X10n0258_p0482a12║蔽而不現，諸佛如來於因地，依此本覺真心，發始
X10n0258_p0482a13║覺之智，斷盡無明，始本合一，名究竟覺，為得菩提
X10n0258_p0482a14║之果。還歸寂滅一心，名為圓寂，是稱涅槃。是知諸
X10n0258_p0482a15║佛果德，皆依此圓覺一心建立，故云流出。然不獨
X10n0258_p0482a16║佛果，即菩薩因地諸波羅蜜，亦從此出，故云及也。
X10n0258_p0482a17║以諸佛之因地，為菩薩之行本，故云教授。是故一
X10n0258_p0482a18║切如來成佛本起之因地，更無別法，皆依此圓覺
X10n0258_p0482a19║自性之光明，還照寂滅清淨之覺體。相即性體也。
X10n0258_p0482a20║以此圓滿照徹無遺，則無明永斷，圓證法身，唯此
X10n0258_p0482a21║一法而已。故曰皆依圓照清淨覺相，永斷無明，方
X10n0258_p0482a22║成佛道也。然圓照即一心三觀之智，清淨覺相即
X10n0258_p0482a23║一心三諦之體，全經但發明此一句而已。問曰：
X10n0258_p0482a24║此云有大陀羅尼門名為圓覺流出一切云云等，
X10n0258_p0482b01║與首楞嚴云有三摩提名大佛頂首楞嚴王等，語
X10n0258_p0482b02║勢似同，義有何別？答曰：語雖似同，義有小別。以此
X10n0258_p0482b03║經直指覺體為因地心，彼經以首楞嚴大定為成
X10n0258_p0482b04║佛初心之方便，此體彼用為不同耳。然所同者，彼
X10n0258_p0482b05║經先以不生滅心為本脩因，依之建立首楞嚴大
X10n0258_p0482b06║定。然不生滅心即此覺體，彼首嚴定即此圓照清
X10n0258_p0482b07║淨覺相，以此圓照即彼大定，此中覺相即彼不生
X10n0258_p0482b08║滅心，攝用歸體究竟無二，故皆為成佛之本。問
X10n0258_p0482b09║曰：佛言圓覺陀羅尼門為如來本起之因地，又曰
X10n0258_p0482b10║清淨真如則為眾生不迷之佛性，又曰皆依圓照
X10n0258_p0482b11║清淨覺相，則本無無明可斷也。忽曰永斷無明方
X10n0258_p0482b12║成佛道，則義不相蒙，敢問其旨。答曰：此義幽深，
X10n0258_p0482b13║非麤心可擬，請試言之。然圓覺妙心，乃諸佛眾生
X10n0258_p0482b14║平等無二之法身也。以法身流轉五道，名曰眾生。
X10n0258_p0482b15║然清淨真如，乃諸佛之法身，眾生之佛性。良由最
X10n0258_p0482b16║初一念，無明不覺，迷此法身，而成五蘊幻妄之身
X10n0258_p0482b17║心，則本有圓覺，而為不迷之佛性。以煩惱不能染，
X10n0258_p0482b18║故曰清淨。本來不妄不變，故曰真如。故清淨真如
X10n0258_p0482b19║一語，直指眾生迷中之佛性也。以諸佛因地，同是
X10n0258_p0482b20║眾生，但能依本覺之佛性，發起始覺之智，斷盡無
X10n0258_p0482b21║明，始本合一，名得菩提。還證寂滅一心，故曰涅槃。
X10n0258_p0482b22║是則諸佛菩提涅槃之果德，皆從迷返悟，脩而後
X10n0258_p0482b23║得。故曰永斷無明，方成佛道。然脩斷之方，皆依圓
X10n0258_p0482b24║覺自性之智光，還照寂滅清淨之心體，故曰圓照。
X10n0258_p0482c01║清淨覺相，以自性光明一照，則無明頓破，故曰永
X10n0258_p0482c02║斷。此實成佛之祕訣，頓悟頓證之妙門，為如來因
X10n0258_p0482c03║地之法行。此經直指一心圓頓之旨，故首揭於此，
X10n0258_p0482c04║為一經之宗趣。語義幽深，非淺識可了，故特發之。
X10n0258_p0482c05║云何無明？
X10n0258_p0482c06║此徵釋無明之體，將顯圓照之功也。此徵下釋。
X10n0258_p0482c07║善男子！一切眾生從無始來種種顛倒，猶如迷人四
X10n0258_p0482c08║方易處，妄認四大為自身相、六塵緣影為自心相，譬
X10n0258_p0482c09║彼病目見空中華及第二月。
X10n0258_p0482c10║此釋無明之元也。謂眾生本有法身，元無生死，今
X10n0258_p0482c11║因最初一念不覺之無明，迷本來之佛性，起貪嗔
X10n0258_p0482c12║痴，造種種業，妄取六趣之生死，故云種種顛倒。雖
X10n0258_p0482c13║在往來生死之中，而法身湛然不動，故如人迷方，
X10n0258_p0482c14║而方實不轉也。所以迷者，以背法身，但認四大假
X10n0258_p0482c15║合之幻身為己身，妄認攀緣六塵影子，妄想緣慮
X10n0258_p0482c16║之心為真心，譬如病目見空中華及第二月。病目
X10n0258_p0482c17║喻無明，空華喻妄身，二月喻妄心，認妄失真，故云
X10n0258_p0482c18║顛倒。
X10n0258_p0482c19║善男子，空實無華，病者妄執。由妄執故，非唯惑此虗
X10n0258_p0482c20║空自性，亦復迷彼實華生處。由此妄有輪轉生死，故
X10n0258_p0482c21║名無明。
X10n0258_p0482c22║此喻示無明之體也。謂法身本無身心之相，如空
X10n0258_p0482c23║本無華。今妄認四大為身，如執空華為實有。由妄
X10n0258_p0482c24║執故，不唯迷本法身，故云惑此虗空自性。亦復不
X10n0258_p0483a01║知妄身從無明有，故云迷彼實華生處。由此顛倒，
X10n0258_p0483a02║故有輪轉生死。此乃無明之體也。
X10n0258_p0483a03║善男子！此無明者非實有體，如夢中人夢時非無，及
X10n0258_p0483a04║至於醒了無所得。如眾空華滅於虗空，不可說言有
X10n0258_p0483a05║定滅處。何以故？無生處故。一切眾生於無生中妄見
X10n0258_p0483a06║生滅，是故說名輪轉生死。
X10n0258_p0483a07║此釋無明體空，以明生死本來不有也。以生死乃
X10n0258_p0483a08║迷中之顛倒，如夢中事，覺後即空。以生本無生故，
X10n0258_p0483a09║滅亦無滅故，如空華無定滅處。
X10n0258_p0483a10║善男子！如來因地脩圓覺者，知是空華即無輪轉，亦
X10n0258_p0483a11║無身心受彼生死，非作故無，本性無故。
X10n0258_p0483a12║此的示頓悟妙門，以顯圓照之功。唯一，知字也。謂
X10n0258_p0483a13║諸佛因地脩行，唯以圓覺自性光明，圓照自心寂
X10n0258_p0483a14║滅之體。一念了知身心世界，如空中華，本來不有，
X10n0258_p0483a15║則生死當下頓斷。以身心本空，故無可受生死者。
X10n0258_p0483a16║此非造作而後無，特以本來自性元無故也。
X10n0258_p0483a17║彼知覺者猶如虗空，知虗空者即空華相，亦不可說
X10n0258_p0483a18║無知覺性有無俱遣，是則名為淨覺隨順。
X10n0258_p0483a19║此拂能所對待之跡，以顯圓照平等寂滅究竟一
X10n0258_p0483a20║心淨覺之智也。云彼知覺者，乃指上知是空華之
X10n0258_p0483a21║知，即所謂圓照，乃自性本有之智光。為能照之智
X10n0258_p0483a22║者字，指所照之境，即清淨之覺相。如虗空，乃喻所
X10n0258_p0483a23║照之覺體。所謂清淨法身猶若虗空，謂此覺體雖
X10n0258_p0483a24║是本有，向被無明障蔽，從來不覺。今仗智光一照，
X10n0258_p0483b01║則無明頓破，本體當下現前，則歷劫生死一時頓
X10n0258_p0483b02║斷。是所謂知是空華，即無輪轉。此特顯智照有功
X10n0258_p0483b03║也。知虗空者，此者字，乃指上能照之智。意謂初以
X10n0258_p0483b04║智照惑，惑滅則智亦不存。然所照既寂，若存能照
X10n0258_p0483b05║之知，猶是無明，故須遣之。故云知虗空者，即空華
X10n0258_p0483b06║相。此則能所雙忘，寂照不二。到此唯有如智照體
X10n0258_p0483b07║獨立，故云亦不可說無知覺性。直至心境兩忘，能
X10n0258_p0483b08║所俱泯，故云有無俱遣。如此乃合寂滅一心，故云
X10n0258_p0483b09║是則名為淨覺隨順。此文倒，應云隨順淨覺，即前
X10n0258_p0483b10║云隨順不二也。
X10n0258_p0483b11║何以故？虗空性故，常不動故，如來藏中無起滅故，無
X10n0258_p0483b12║知見故，如法界性究竟圓滿遍十方故，是則名為因
X10n0258_p0483b13║地法行。
X10n0258_p0483b14║此徵釋所照寂滅心體，重顯絕待真心，以示清淨
X10n0258_p0483b15║覺相也。何故要重重遣拂能所耶？以寂滅心體，本
X10n0258_p0483b16║來如虗空性，常住不動，此顯空也。謂今雖有身心
X10n0258_p0483b17║生死，本來如空中華，以如來藏中無起滅故，不容
X10n0258_p0483b18║有知見故，此顯假也。如者，稱也，謂稱法界性，究竟
X10n0258_p0483b19║圓滿，周遍十方故，此顯中也。此實妙覺，明心之實
X10n0258_p0483b20║際，如來因地，唯此而已。
X10n0258_p0483b21║菩薩因此於大乘中發清淨心，末世眾生依此脩行
X10n0258_p0483b22║不墮邪見。
X10n0258_p0483b23║菩薩發心，當因此而發，則為真因；眾生依此而脩，
X10n0258_p0483b24║則為正行，故不墮邪見。此結問答意也。
X10n0258_p0483c01║爾時，世尊欲重宣此義，而說偈言：
X10n0258_p0483c02║文殊汝當知，一切諸如來，從於本因地，
X10n0258_p0483c03║皆以智慧覺，了達於無明。知彼如空華，
X10n0258_p0483c04║即能免流轉。又如夢中人，醒時不可得。
X10n0258_p0483c05║覺者如虗空，平等不動轉，覺徧十方界。
X10n0258_p0483c06║即得成佛道。眾幻滅無處，成道亦無得，
X10n0258_p0483c07║本性圓滿故，菩薩於此中，能發菩提心。
X10n0258_p0483c08║末世諸眾生，脩此免邪見。
X10n0258_p0483c09║偈頌對之，則有無廣略可知。
X10n0258_p0483c10║於是普賢菩薩在大眾中即從座起，頂禮佛足，右繞
X10n0258_p0483c11║三帀，長跪叉手而白佛言：
X10n0258_p0483c12║請法威儀
X10n0258_p0483c13║大悲世尊！願為此會諸菩薩眾，及為末世一切眾生
X10n0258_p0483c14║脩大乘者，聞此圓覺清淨境界，云何脩行？世尊！若彼
X10n0258_p0483c15║眾生知如幻者，身心亦幻，云何以幻還脩於幻？若諸
X10n0258_p0483c16║幻性一切盡滅，則無有心，誰為脩行？云何復說脩行
X10n0258_p0483c17║如幻？若諸眾生本不脩行，於生死中常居幻化，曾不
X10n0258_p0483c18║了知如幻境界，令妄想心云何解脫？願為末世一切
X10n0258_p0483c19║眾生，作何方便漸次脩習，令諸眾生永離諸幻？
X10n0258_p0483c20║此普賢大士聞前開示，躡跡起疑，故特啟請脩行
X10n0258_p0483c21║方便也。由前佛說知是空華即無輪轉，亦無身心
X10n0258_p0483c22║受彼生死，此乃一念頓悟，當下頓了生死，則不假
X10n0258_p0483c23║脩行，更無方便，此則太有徑庭，非上上根人不能
X10n0258_p0483c24║領悟。奈何末世眾生，上上根者少，若不假脩行，必
X10n0258_p0484a01║難悟入，若不假方便，不能造脩，故此首問脩行以
X10n0258_p0484a02║求方便漸次之法也。若謂知是空華即無輪轉，然
X10n0258_p0484a03║空華即幻妄也，若縱有眾生能知身心如幻者，若
X10n0258_p0484a04║所知是幻，則此能知之身心亦是幻矣，云何以幻
X10n0258_p0484a05║還脩於幻耶？此一疑也。若所知之幻既滅，則能知
X10n0258_p0484a06║之幻亦滅矣，如此能所皆滅，則無有心矣，又誰為
X10n0258_p0484a07║脩行之人耶？云何復說脩行如幻？此二疑也。若諸
X10n0258_p0484a08║眾生本不假脩行，如此則於生死中常居幻化，曾
X10n0258_p0484a09║不了知如幻境界，是則令妄想心云何解脫耶？此
X10n0258_p0484a10║三疑也。因此請問如來，願說脩行之方便，當令眾
X10n0258_p0484a11║生永離諸幻也。故向下世尊答以眾生幻心還依
X10n0258_p0484a12║幻滅，不妨以幻脩幻為一答；諸幻滅盡，覺心不動，
X10n0258_p0484a13║不入斷滅為二答；知幻即離，亦無方便，離幻即覺，
X10n0258_p0484a14║亦無漸次為三答。然通釋成前章頓悟頓脩之意。
X10n0258_p0484a15║作是語已，五體投地，如是三請，終而復始。
X10n0258_p0484a16║此敘求法之懇誠也。
X10n0258_p0484a17║爾時，世尊告普賢菩薩言：善哉，善哉！善男子！汝等乃
X10n0258_p0484a18║能為諸菩薩及末世眾生，脩習菩薩如幻三昧，方便
X10n0258_p0484a19║漸次令諸眾生得離諸幻。汝今諦聽，當為汝說。
X10n0258_p0484a20║此讚善問誡，聽許說也。
X10n0258_p0484a21║時，普賢菩薩奉教歡喜，及諸大眾默然而聽。
X10n0258_p0484a22║此欣承法音，冥心佇聽也。
X10n0258_p0484a23║善男子！一切眾生種種幻化，皆生如來圓覺妙心。猶
X10n0258_p0484a24║如空華從空而有，幻華雖滅，空性不壞。眾生幻心還
X10n0258_p0484b01║依幻滅，諸幻盡滅，覺心不動。
X10n0258_p0484b02║此答諸幻滅盡，不入斷滅。
X10n0258_p0484b03║依幻說覺亦名為幻，若說有覺猶未離幻，說無覺者
X10n0258_p0484b04║亦復如是，是故幻滅名為不動。
X10n0258_p0484b05║此答以幻脩幻，以釋成不入斷滅之意也。謂以覺
X10n0258_p0484b06║覺幻，覺亦是幻，故云依幻說覺，亦名為幻。若說幻
X10n0258_p0484b07║滅而覺存者，此亦是幻，故云若說有覺，猶未離幻。
X10n0258_p0484b08║若更起一見，說幻滅而覺亦無者，亦復是幻。何也？
X10n0258_p0484b09║以未達究竟實際故也。直須有無俱遣，照體獨立，
X10n0258_p0484b10║故云幻滅名為不動。以種種幻化，皆生圓覺妙心，
X10n0258_p0484b11║故諸幻滅盡，覺心不動也。
X10n0258_p0484b12║善男子！一切菩薩及末世眾生，應當遠離一切幻化
X10n0258_p0484b13║虗妄境界。由堅執持遠離心故，心如幻者亦復遠離。
X10n0258_p0484b14║此示離幻方便，以答永離諸幻之請，以遣離幻之
X10n0258_p0484b15║心也。謂知是幻，方起能離之心。諸幻既滅，若堅執
X10n0258_p0484b16║有能離之心，此心亦如幻者，故應亦復遠離。此遣
X10n0258_p0484b17║第一重能離之心也。
X10n0258_p0484b18║遠離為幻，亦復遠離。
X10n0258_p0484b19║此遣第二重離心之離也。謂初以知離幻，幻滅則
X10n0258_p0484b20║遣能知之心，若能知已泯，則此離亦如幻，故云遠
X10n0258_p0484b21║離為幻，亦復遠離。
X10n0258_p0484b22║離遠離幻，亦復遠離。
X10n0258_p0484b23║此遣第三重離上遠離之離，所謂遣遣也。
X10n0258_p0484b24║得無所離，即除諸幻。譬如鑽火，兩木相因，火出木盡，
X10n0258_p0484c01║灰飛烟滅。以幻脩幻，亦復如是，諸幻滅盡，不入斷滅。
X10n0258_p0484c02║此言遣之又遣，以至無遣，故云得無所離，即除諸
X10n0258_p0484c03║幻也。鑽火，喻諸幻智。灰飛烟滅，以喻遣遣。唯有地
X10n0258_p0484c04║存，故喻不入斷滅。此總結答問意也。
X10n0258_p0484c05║善男子！知幻即離，不作方便；離幻即覺，亦無漸次。
X10n0258_p0484c06║此結示頓悟頓證，以顯究竟一心之旨也。
X10n0258_p0484c07║問曰：上答以幻脩幻、遣之又遣，皆是方便漸次之
X10n0258_p0484c08║意。今結示云不作方便亦無漸次，豈佛自語相違
X10n0258_p0484c09║耶？答曰：此義幽玄，誠難體會。上云種種幻化，皆
X10n0258_p0484c10║生如來圓覺妙心。雖云重重遣拂，所遣拂者，總是
X10n0258_p0484c11║一幻。謂此妙覺心中，凡有起心動念，絲毫見處未
X10n0258_p0484c12║忘，通皆是幻。若知到底是幻，則一切諸幻自離。但
X10n0258_p0484c13║知而已，又何別作方便？若但存執著之心，即是知
X10n0258_p0484c14║見未忘，便名微細法執。了達一切皆幻，則當下消
X10n0258_p0484c15║亡，全體自現。故云知幻即離，離幻即覺。正如香象
X10n0258_p0484c16║渡河，一踏到底。所謂不作方便，亦無漸次也。
X10n0258_p0484c17║一切菩薩及末世眾生依此脩行，如是乃能永離諸
X10n0258_p0484c18║幻。
X10n0258_p0484c19║此結酬問意也。謂必要如是重重遣拂，乃能永離
X10n0258_p0484c20║諸幻也。
X10n0258_p0484c21║爾時，世尊欲重宣此義，而說偈言：
X10n0258_p0484c22║普賢汝當知，一切諸眾生，無始幻無明，
X10n0258_p0484c23║皆從諸如來，圓覺心建立，猶如虗空華。
X10n0258_p0484c24║依空而有相，空華若復滅，虗空本不動。
X10n0258_p0485a01║幻從諸覺生，幻滅覺圓滿，覺心不動故。
X10n0258_p0485a02║若彼諸菩薩，及末世眾生，常應遠離幻，
X10n0258_p0485a03║諸幻悉皆離，如木中生火，木盡火還滅。
X10n0258_p0485a04║覺則無漸次，方便亦如是。
X10n0258_p0485a05║長行但云種種幻化生於覺心，不知何者是幻化？
X10n0258_p0485a06║故頌中補無明二字，謂種種幻化皆無明也。
X10n0258_p0485a07║於是普眼菩薩在大眾中即從座起，頂禮佛足，右繞
X10n0258_p0485a08║三帀，長跪叉手而白佛言：
X10n0258_p0485a09║請法威儀
X10n0258_p0485a10║大悲世尊！願為此會諸菩薩眾，及為末世一切眾生，
X10n0258_p0485a11║演說菩薩脩行漸次。云何思惟？云何住持？眾生未悟，
X10n0258_p0485a12║作何方便普令開悟？
X10n0258_p0485a13║此普眼請開漸次之行，以釋圓照清淨覺相之義
X10n0258_p0485a14║也。由前文殊章直云：知是空華，即無輪轉，亦無身
X10n0258_p0485a15║心，受彼生死。普賢章云：知幻即離，不作方便，離幻
X10n0258_p0485a16║即覺，亦無漸次。此乃頓悟一心，當下頓證，不涉途
X10n0258_p0485a17║程，不假脩行，但一知字而已。此是上上根人，方能
X10n0258_p0485a18║了悟。奈末世眾生，上上根少，中下者多，若不脩行，
X10n0258_p0485a19║則長在生死。若脩行無正方便，則無門可入，若無
X10n0258_p0485a20║漸次，亦難頓悟。故問思惟，乃初心止觀下手工夫，
X10n0258_p0485a21║住持乃安心之法則，總是開悟之方便也。
X10n0258_p0485a22║世尊！若彼眾生無正方便及正思惟，聞佛如來說此
X10n0258_p0485a23║三昧，心生迷悶，即於圓覺不能悟入。願興慈悲，為我
X10n0258_p0485a24║等輩及末世眾生假說方便。
X10n0258_p0485b01║此重請必要方便思惟者，以初心必假正方便入
X10n0258_p0485b02║門，然後乃可得正思惟，且以方便為急，故結請方
X10n0258_p0485b03║便也。假說者，於無方便中設方便，故為假說耳。按
X10n0258_p0485b04║後答文，初依奢摩他持戒宴坐乃正方便，恒作是
X10n0258_p0485b05║念止觀雙運乃正思惟，非幻不滅乃安住，垢相永
X10n0258_p0485b06║滅十方清淨乃開悟也。
X10n0258_p0485b07║作是語已，五體投地，如是三請，終而復始。
X10n0258_p0485b08║三展䖍誠。
X10n0258_p0485b09║爾時，世尊告普眼菩薩言：善哉，善哉！善男子！汝等乃
X10n0258_p0485b10║能為諸菩薩及末世眾生，問於如來脩行漸次思惟
X10n0258_p0485b11║住持，乃至假說種種方便。汝今諦聽，當為汝說。
X10n0258_p0485b12║讚許誡聽。
X10n0258_p0485b13║時，普眼菩薩奉教歡喜，及諸大眾默然而聽。
X10n0258_p0485b14║當機默佇。
X10n0258_p0485b15║善男子！彼新學菩薩及末世眾生，欲求如來淨圓覺
X10n0258_p0485b16║心，應當正念遠離諸幻。
X10n0258_p0485b17║此總答問意也。普眼雖問脩行漸次，思惟住持等，
X10n0258_p0485b18║然主意單問離幻初心方便，故佛答以脩行捷要，
X10n0258_p0485b19║只是以正念為最初下手工夫，故云應當正念。然
X10n0258_p0485b20║正念者，無念也。故凡起心動念，在圓覺體中，皆為
X10n0258_p0485b21║幻化。意在一念不生，則諸妄自滅，故云遠離諸幻。
X10n0258_p0485b22║以前云種種幻化，皆生如來圓覺妙心，故須離念，
X10n0258_p0485b23║乃得相應。論云：離念境界，唯證相應。故此以為最
X10n0258_p0485b24║初方便也。
X10n0258_p0485c01║先依如來奢摩他行，堅持禁戒，安處徒眾，宴坐靜室。
X10n0258_p0485c02║此示離念之方便也。梵語奢摩他，此云止也。然脩
X10n0258_p0485c03║行必以止為首者，以眾生向認妄想攀緣之心，念
X10n0258_p0485c04║念生滅，無暫停時。今欲一但離念，豈可得耶？故先
X10n0258_p0485c05║脩止行，以為最初工夫，為入禪之方便也。所言止
X10n0258_p0485c06║者，按天台止有三止，謂體真止、方便隨緣止、息二
X10n0258_p0485c07║邊分別止。以此三止為前導，然後可入空假中之
X10n0258_p0485c08║三觀。今經之止，但是體真止也。若脩此止，先將身
X10n0258_p0485c09║心內外一齊放下，放下又放下，放到無可放處，則
X10n0258_p0485c10║諸想歇滅，內外一空。即此空處，便能體合真心，妄
X10n0258_p0485c11║想不生，則念自離也。故以止為正念。若正念現前，
X10n0258_p0485c12║則諸妄頓滅，故云遠離諸幻。此為入禪之切要，學
X10n0258_p0485c13║者應知。堅持禁戒者，此正楞嚴三漸次先持四重，
X10n0258_p0485c14║皎如氷霜，故曰堅持。宴坐靜室者，以行人向在動
X10n0258_p0485c15║亂境中，非宴坐不能攝心。以此證之，既不動作，則
X10n0258_p0485c16║單脩體真止耳。然必安處徒眾者，非要多人，但取
X10n0258_p0485c17║同見同行為依止決擇，使行易成耳。
X10n0258_p0485c18║恒作是念：我今此身四大和合，所謂髮毛爪齒、皮肉
X10n0258_p0485c19║筋骨、髓腦垢色，皆歸於地；唾涕膿血、津液涎沫、痰淚
X10n0258_p0485c20║精氣、大小便利，皆歸於水；暖氣歸火；動轉歸風。四大
X10n0258_p0485c21║各離，今者妄身當在何處？即知此身畢竟無體，和合
X10n0258_p0485c22║為相，實同幻化，四緣假合，妄有六根。
X10n0258_p0485c23║此示入觀之方，以答漸次思惟之問，先示假觀也。
X10n0258_p0485c24║今普眼漸次方便思惟之問，蓋因文殊章云：妄認
X10n0258_p0486a01║四大為自身相，六塵緣影為自心相。且云：知是空
X10n0258_p0486a02║華，即無輪轉。又云：知幻即離，不作方便。是乃頓悟
X10n0258_p0486a03║頓證，第恐中下根人不能頓入，故有此請。世尊先
X10n0258_p0486a04║示脩止，為前方便，今示入觀，正答思惟之問。先示
X10n0258_p0486a05║假觀之方，初教觀身，次第分析，然後觀心，此示漸
X10n0258_p0486a06║次之方也。然觀亦有三，謂空、假、中。今依楞嚴如幻
X10n0258_p0486a07║三摩提，乃示先從假入空，次從空假入中，正顯脩
X10n0258_p0486a08║心之漸次。此先觀身如幻，故為假觀。三觀圓具一
X10n0258_p0486a09║心，總釋前知幻即離一知字。
X10n0258_p0486a10║六根四大，中外合成，妄有緣氣，於中積聚，似有緣相，
X10n0258_p0486a11║假名為心。
X10n0258_p0486a12║此示觀心之方便也。六根為內，四大為外，即所造
X10n0258_p0486a13║六塵，以根塵和合，識生其中，故云合成。妄有下，示
X10n0258_p0486a14║心假也。謂現前之心，乃妄想耳，非真心也。何以知
X10n0258_p0486a15║之？以是六識攀緣前五塵，落謝影子，以緣氣聚積，
X10n0258_p0486a16║似有假相，乃是妄想影子，假名為心。以眾生日用，
X10n0258_p0486a17║但認此假影為心耳。今觀此心，離塵無體，苟不認
X10n0258_p0486a18║假為真，則妄想自消，即妄想消處，不求真而真自
X10n0258_p0486a19║復，故為假觀之方便也。
X10n0258_p0486a20║善男子，此虗妄心若無六塵，則不能有四大分解無
X10n0258_p0486a21║塵可得，於中緣塵各歸散滅，畢竟無有緣心可見。
X10n0258_p0486a22║此示假觀之成功也。前云妄認六塵緣影為自心
X10n0258_p0486a23║相，若但知幻即離，不能頓離，故教先觀此身四大
X10n0258_p0486a24║是假，各歸散滅，內根既無，則外亦無塵可對，根塵
X10n0258_p0486b01║既消，則緣心亦滅，此心亦假也。
X10n0258_p0486b02║善男子！彼之眾生幻身滅故，幻心亦滅；幻心滅故，幻
X10n0258_p0486b03║塵亦滅；幻塵滅故，幻滅亦滅；幻滅滅故，非幻不滅。譬
X10n0258_p0486b04║如磨鏡，垢盡明現。
X10n0258_p0486b05║此示從假入空觀也。謂以觀照根塵識三，俱已消
X10n0258_p0486b06║滅。然所觀既空，則能觀亦泯，故云幻滅亦滅。以前
X10n0258_p0486b07║云知虗空者，即空華相，故觀照亦不立。此則能所
X10n0258_p0486b08║兩忘，對待斯絕，唯一圓明清淨真心，故云非幻不
X10n0258_p0486b09║滅，覺心不動。清淨乃空之異名，故云空觀。鏡喻可
X10n0258_p0486b10║知。
X10n0258_p0486b11║善男子！當知身心皆為幻垢，垢相永滅，十方清淨。
X10n0258_p0486b12║此從空假以入中道也。初云皆依圓照清淨覺相，
X10n0258_p0486b13║但是一心，故名中道。
X10n0258_p0486b14║善男子，譬如清淨摩尼寶珠，映於五色隨方各現，諸
X10n0258_p0486b15║愚痴者見彼摩尼實有五色。善男子，圓覺淨性現於
X10n0258_p0486b16║身心隨類各應，彼愚癡者說淨圓覺實有如是；身心
X10n0258_p0486b17║自相亦復如是，由此不能遠於幻化。是故我說身心
X10n0258_p0486b18║幻垢，對離幻垢說名菩薩；垢盡對除，即無對垢及說
X10n0258_p0486b19║名者。
X10n0258_p0486b20║此顯絕待真心，以示圓照清淨覺相之體也。摩尼
X10n0258_p0486b21║珠，喻圓照淨心。隨現五色，喻五蘊身心。舊註云：喻
X10n0258_p0486b22║五道。此指太寬。以經云身心自相，乃的指五蘊，而
X10n0258_p0486b23║隨類之言，意該五道。然正義的指五道眾生，總一
X10n0258_p0486b24║五蘊身心耳。謂妙圓覺心，本無五蘊，良由無明業
X10n0258_p0486c01║幻所作，全從妙心所現，故如摩尼隨現五色。眾生
X10n0258_p0486c02║不了真心，但認五蘊幻相，故如痴人執珠體實有
X10n0258_p0486c03║五色也。以錯認五蘊為我，以覆蔽真體，故為幻垢。
X10n0258_p0486c04║今以觀智照破五蘊皆空，故名菩薩。以對待未忘，
X10n0258_p0486c05║猶是無明，故真體未顯。若對待一忘，能所雙絕，乃
X10n0258_p0486c06║顯絕待真心耳。
X10n0258_p0486c07║善男子！此菩薩及末世眾生，證得諸幻滅影像故，爾
X10n0258_p0486c08║時便得無方清淨無邊虗空，覺所顯發覺圓明故，顯
X10n0258_p0486c09║心清淨。
X10n0258_p0486c10║此正顯圓照之相也。謂此妙圓心體，本自靈明廓
X10n0258_p0486c11║徹，廣大虗寂，名為真空。初因一念無明，障蔽妙明，
X10n0258_p0486c12║遂變真空之體，而為十方頑空。今無明既破，則十
X10n0258_p0486c13║方虗空，悉皆消殞。故觀十方虗空，從覺心顯發。然
X10n0258_p0486c14║虗空既消，則妙明體露，故云顯心清淨。此心一淨，
X10n0258_p0486c15║則十法界無不清淨矣。故下文歷明聖凡身心境
X10n0258_p0486c16║界，一一皆清淨，即前云清淨覺相。然清淨乃空之
X10n0258_p0486c17║異名。從此已下，至平等不動，總示空觀義也。
X10n0258_p0486c18║心清淨故見塵清淨，見清淨故眼根清淨，根清淨故
X10n0258_p0486c19║眼識清淨，識清淨故聞塵清淨，聞清淨故耳根清淨，
X10n0258_p0486c20║根清淨故耳識清淨，識清淨故覺塵清淨；如是乃至
X10n0258_p0486c21║鼻、舌、身、意亦復如是。
X10n0258_p0486c22║此顯妙覺心體圓照之相，以示空體也。此見塵，特
X10n0258_p0486c23║指無明妄見，乃八識之見分，圓映六門。此見即是
X10n0258_p0486c24║塵，非色塵也。謂十法界迷悟心境，皆依妄見而有。
X10n0258_p0487a01║今無明一破，妙覺圓明，心境雙亡，能所斯絕，此見
X10n0258_p0487a02║亦泯，故十法界蕩然清淨。由清淨故，則一一周遍。
X10n0258_p0487a03║唯一妙明圓照法界，故下文一一歷言六凡四聖
X10n0258_p0487a04║心境，一一清淨周遍也。據理，即一心圓照，聖凡影
X10n0258_p0487a05║絕，但問示未悟，故下文次第一一歷言，以顯圓明
X10n0258_p0487a06║周遍之妙耳。且先示六凡清淨。
X10n0258_p0487a07║善男子！根清淨故色塵清淨，色清淨故聲塵清淨，香、
X10n0258_p0487a08║味、觸、法亦復如是。
X10n0258_p0487a09║此正言六塵清淨也。以此言六塵，故知前見塵非
X10n0258_p0487a10║是六塵，蓋指妄見即是塵耳。
X10n0258_p0487a11║善男子！六塵清淨故地大清淨，地清淨故水大清淨，
X10n0258_p0487a12║火大、風大亦復如是。
X10n0258_p0487a13║此言四大清淨也。
X10n0258_p0487a14║善男子！四大清淨故，十二處、十八界、二十五有清淨。
X10n0258_p0487a15║此言通示六凡心境，一切清淨也。根塵識界，乃凡
X10n0258_p0487a16║夫根境。二十五有，乃三界為眾生依報之地。總而
X10n0258_p0487a17║言之，則身心世界，一切悉皆清淨。此正與法華所
X10n0258_p0487a18║言六根清淨義同。彼經但言持經法師，乃觀行位
X10n0258_p0487a19║人，即得六根清淨。此言頓悟唯心，則凡聖俱泯。故
X10n0258_p0487a20║歷出世四聖，一切清淨耳。上言六凡，下言四聖。
X10n0258_p0487a21║彼清淨故，十力、四無所畏、四無礙智、佛十八不共法、
X10n0258_p0487a22║三十七助道品清淨，如是乃至八萬四千陀羅尼門
X10n0258_p0487a23║一切清淨。
X10n0258_p0487a24║此歷言出世四聖境界，悉皆清淨也。
X10n0258_p0487b01║善男子！一切實相性清淨故，一身清淨；一身清淨故，
X10n0258_p0487b02║多身清淨；多身清淨故，如是乃至十方眾生圓覺清
X10n0258_p0487b03║淨。
X10n0258_p0487b04║將顯根身世界圓滿清淨，此先舉正報一身以及
X10n0258_p0487b05║多身，凡是眾生無不清淨。然十方眾生圓覺清淨，
X10n0258_p0487b06║則眾生如也。
X10n0258_p0487b07║善男子！一世界清淨故，多世界清淨；多世界清淨故，
X10n0258_p0487b08║如是乃至盡於虗空，圓褁三世，一切平等，清淨不動。
X10n0258_p0487b09║此例觀依報世界清淨，如是則眾生界空，聖凡齊
X10n0258_p0487b10║泯，唯一清淨圓明寶覺矣。楞嚴云：我以不生不滅
X10n0258_p0487b11║合如來藏，而如來藏非世間法，非出世間法，而一
X10n0258_p0487b12║切法皆如來藏矣。故下一一皆云不動。
X10n0258_p0487b13║善男子！虗空如是平等不動，當知覺性平等不動；四
X10n0258_p0487b14║大不動故，當知覺性平等不動；如是乃至八萬四千
X10n0258_p0487b15║陀羅尼門平等不動，當知覺性平等不動。
X10n0258_p0487b16║以虗空世界眾生因迷覺性而有，今一切法合乎
X10n0258_p0487b17║圓覺則平等，平等寂滅無二，故云不動。此但顯泯
X10n0258_p0487b18║一切法當空觀義也。由攝事歸理，理徧則事亦徧，
X10n0258_p0487b19║故下文云一一周徧。
X10n0258_p0487b20║善男子！覺性遍滿、清淨、不動、圓無際故，當知六根遍
X10n0258_p0487b21║滿法界；根遍滿故，當知六塵遍滿法界；塵遍滿故，當
X10n0258_p0487b22║知四大遍滿法界，如是乃至陀羅尼門遍滿法界。
X10n0258_p0487b23║此歷十法界，以顯事隨理徧，當法界理事無礙門，
X10n0258_p0487b24║示假觀義也。
X10n0258_p0487c01║善男子，由彼妙覺性遍滿故，根性、塵性無壞無雜；根、
X10n0258_p0487c02║塵無壞故，如是乃至陀羅尼門無壞無雜。如百千燈
X10n0258_p0487c03║光照一室，其光遍滿無壞無雜。
X10n0258_p0487c04║此歷十法界，以顯事事無礙，法界周遍含容，觀當
X10n0258_p0487c05║一心中道義也。此明法界一心，相在無雜，各不壞
X10n0258_p0487c06║相，故成圓覺普照義也。
X10n0258_p0487c07║善男子！覺成就故，當知菩薩不與法縛、不求法脫，不
X10n0258_p0487c08║厭生死、不愛涅槃，不敬持戒、不憎毀戒，不重久習、不
X10n0258_p0487c09║輕初學。何以故？一切覺故。譬如眼光曉了前境，其光
X10n0258_p0487c10║圓滿，得無憎、愛。何以故？光體無二，無憎、愛故。
X10n0258_p0487c11║此示寂滅一心，平等不二，正顯清淨覺相也。以縛
X10n0258_p0487c12║脫憎愛等，皆二相也。由無明妄見，故有二相。今以
X10n0258_p0487c13║圓照，則一切皆覺，故無二也。眼光乃八識現量，圓
X10n0258_p0487c14║照諸根，在眼最顯，故取喻圓覺普照無二之體。
X10n0258_p0487c15║善男子！此菩薩及末世眾生，脩習此心得成就者，於
X10n0258_p0487c16║此無脩亦無成就，圓覺普照寂滅無二，於中百千萬
X10n0258_p0487c17║億阿僧祇不可說恒河沙諸佛世界，猶如空華亂起
X10n0258_p0487c18║亂滅，不即不離無縛無脫，始知眾生本來成佛，生死
X10n0258_p0487c19║涅槃猶如昨夢。
X10n0258_p0487c20║此重釋上圓覺普照寂滅無二之相，以顯究竟一
X10n0258_p0487c21║心之極證也。以如來藏中，本無迷悟生死去來之
X10n0258_p0487c22║相。然生死涅槃，皆無明夢中之事。今無明夢破，迴
X10n0258_p0487c23║視往事，如昨夢耳。
X10n0258_p0487c24║善男子！如昨夢故，當知生死及與涅槃無起、無滅，無
X10n0258_p0488a01║來、無去。其所證者，無得、無失，無取、無捨；其能證者，無
X10n0258_p0488a02║作、無止，無任、無滅。於此證中無能、無所，畢竟無證亦
X10n0258_p0488a03║無證者，一切法性平等不壞。
X10n0258_p0488a04║此重示寂滅一心，究竟無二之體也。前云圓覺性
X10n0258_p0488a05║中，流出一切清淨真如，菩提涅槃，諸波羅蜜。謂迷
X10n0258_p0488a06║清淨真如，而為五蘊之眾生生死法也。菩提涅槃，
X10n0258_p0488a07║乃所證之果。諸波羅蜜，為能證之行。以如來藏中，
X10n0258_p0488a08║本無去來迷悟生死。故生死涅槃，皆如昨夢。既如
X10n0258_p0488a09║昨夢，則豈有脩證得失取捨之事耶。既無脩證，則
X10n0258_p0488a10║無能所。一切影像，畢竟寂滅。如此法法皆真，常住
X10n0258_p0488a11║不壞。此圓照法界清淨覺相之極則。通釋首章，皆
X10n0258_p0488a12║以圓照清淨覺相之義也。
X10n0258_p0488a13║善男子！彼諸菩薩如是脩行、如是漸次、如是思惟、如
X10n0258_p0488a14║是住持、如是方便、如是開悟，求如是法亦不迷悶。
X10n0258_p0488a15║此結酬請辭，指歸正行，故皆云如是。
X10n0258_p0488a16║爾時，世尊欲重宣此義，而說偈言：
X10n0258_p0488a17║普眼汝當知，一切諸眾生，身心皆如幻，
X10n0258_p0488a18║身相屬四大。心性歸六塵。四大體各離。
X10n0258_p0488a19║誰為和合者？如是漸修行，一切悉清淨。
X10n0258_p0488a20║不動遍法界，無作止任滅，亦無能證者。
X10n0258_p0488a21║一切佛世界，猶如虗空華，三世悉平等，
X10n0258_p0488a22║畢竟無來去。初發心菩薩，及末世眾生，
X10n0258_p0488a23║欲求入佛道，應如是脩習。
X10n0258_p0488a24║頌義如文可知。
X10n0258_p0488b01║於是金剛藏菩薩在大眾中，即從座起，頂禮佛足，右
X10n0258_p0488b02║繞三帀，長跪叉手而白佛言：
X10n0258_p0488b03║請法威儀
X10n0258_p0488b04║大悲世尊善為一切諸菩薩眾，宣揚如來圓覺清淨
X10n0258_p0488b05║大陀羅尼，因地法行漸次方便，與諸眾生開發蒙昧。
X10n0258_p0488b06║在會法眾承佛慈誨，幻瞖朗然慧目清淨。
X10n0258_p0488b07║讚謝也。因前佛云猶如瞖目見空中華，以上開示
X10n0258_p0488b08║根身世界一切清淨如空華影落，故此謝云幻瞖
X10n0258_p0488b09║朗然慧目清淨也。
X10n0258_p0488b10║世尊！若諸眾生本來成佛，何故復有一切無明？若諸
X10n0258_p0488b11║無明眾生本有，何因緣故如來復說本來成佛？十方
X10n0258_p0488b12║異生本成佛道後起無明，一切如來何時復生一切
X10n0258_p0488b13║煩惱？惟願不捨無遮大慈，為諸菩薩開祕密藏，及為
X10n0258_p0488b14║末世一切眾生，得聞如是脩多羅教了義法門，永斷
X10n0258_p0488b15║疑悔。
X10n0258_p0488b16║此金剛藏啟請，因聞佛說眾生本來成佛一語，頓
X10n0258_p0488b17║起三疑，故興此問。意謂佛初說眾生因無始無明，
X10n0258_p0488b18║妄認身心，故有生死。且云永斷無明，方成佛道，此
X10n0258_p0488b19║則無明乃眾生本有也，云何復說眾生本來成佛？
X10n0258_p0488b20║若眾生本來成佛，何故復有無明耶？若眾生本來
X10n0258_p0488b21║成佛，後起無明，則一切如來是已成之佛，何時復
X10n0258_p0488b22║生一切煩惱耶？因聞眾生本來成佛，與永斷無明，
X10n0258_p0488b23║方成佛道之語相違，故展轉三疑，以致此問。
X10n0258_p0488b24║作是語已，五體投地，如是三請，終而復始。
X10n0258_p0488c01║三展䖍誠。
X10n0258_p0488c02║爾時，世尊告金剛藏菩薩言：善哉，善哉！善男子！汝等
X10n0258_p0488c03║乃能為諸菩薩及末世眾生，問於如來甚深祕密究
X10n0258_p0488c04║竟方便，是諸菩薩最上教誨了義大乘，能使十方脩
X10n0258_p0488c05║學菩薩及諸末世一切眾生，得決定信永斷疑悔。汝
X10n0258_p0488c06║今諦聽，當為汝說。
X10n0258_p0488c07║讚許誡聽。
X10n0258_p0488c08║時，金剛藏菩薩奉教歡喜，及諸大眾默然而聽。
X10n0258_p0488c09║當機默佇。
X10n0258_p0488c10║善男子！一切世界始終生滅、前後有無、聚散起止、念
X10n0258_p0488c11║念相續、循環往復、種種取捨，皆是輪迴。未出輪迴而
X10n0258_p0488c12║辯圓覺，彼圓覺性即同流轉，若免輪迴無有是處。
X10n0258_p0488c13║此意責問者不應以生滅心妄辯圓覺之體也。以
X10n0258_p0488c14║十法界迷悟因果，皆生死邊事，從妄見有，圓覺性
X10n0258_p0488c15║中本無此事。若以妄見而辯圓覺，則此覺性亦同
X10n0258_p0488c16║生死法矣。世界有三種，謂眾生正報世間、依報世
X10n0258_p0488c17║間、諸佛為智正覺世間，此總該十法界依正因果
X10n0258_p0488c18║也。始謂迷本之因，終謂涅槃之果。生滅乃眾生之
X10n0258_p0488c19║身心，該住異之四相。前後乃三際，前後乃過未，以
X10n0258_p0488c20║該現在。有無聚散，乃世界成住壞空。有無乃住空，
X10n0258_p0488c21║聚散乃成壞。起謂三界生死，止謂二乘涅槃。如上
X10n0258_p0488c22║之事，乃妄見妄想，念念相續，從來生滅不停，循環
X10n0258_p0488c23║往復，種種取捨，如此皆是輪迴生死之妄見也。若
X10n0258_p0488c24║以此妄見而辯圓覺，而圓覺性亦同生死之法矣。
X10n0258_p0489a01║故云即同流轉。若以妄見而免生死，無有是處。此
X10n0258_p0489a02║總責顛倒，下以喻詳示。
X10n0258_p0489a03║譬如動目能搖湛水，又如定眼由迴轉火，雲駛月運、
X10n0258_p0489a04║舟行岸移亦復如是。
X10n0258_p0489a05║此以四法喻妄見也。湛水無波，因動目而有波；定
X10n0258_p0489a06║眼無輪，由旋火而有輪；月岸不移，因雲舟而運動。
X10n0258_p0489a07║湛水、定眼、月岸，通喻覺性；水波、火輪、雲駛、舟行，通
X10n0258_p0489a08║喻妄見。
X10n0258_p0489a09║善男子，諸旋未息，彼物先住，尚不可得。
X10n0258_p0489a10║此先合喻。諸旋，乃水波、火輪、雲駛、舟行。彼物，指湛
X10n0258_p0489a11║水、定眼、月岸。謂旋若未息，而彼諸物必難先住也。
X10n0258_p0489a12║何況輪轉生死垢心曾未清淨，觀佛圓覺而不旋復？
X10n0258_p0489a13║是故汝等便生三惑。
X10n0258_p0489a14║此以淺況深，通責迷倒也。意謂世間淺近之事，若
X10n0258_p0489a15║旋不止，而彼物必難先住，何況以生死妄見，而辨
X10n0258_p0489a16║淨妙常住之覺性，豈不墮彼流轉耶？此三惑之興，
X10n0258_p0489a17║實由妄見分別耳。此總責三疑。下正答問義。
X10n0258_p0489a18║善男子，譬如幻翳妄見空華，幻翳若除，不可說言：此
X10n0258_p0489a19║翳已滅，何時更起一切諸翳？何以故？翳、華二法非相
X10n0258_p0489a20║待故。亦如空華滅於空時，不可說言：虗空何時更起
X10n0258_p0489a21║空華？何以故？空本無華，非起滅故。生死涅槃同於起
X10n0258_p0489a22║滅，妙覺圓照離於華翳。
X10n0258_p0489a23║此以空華一喻，總答所問，以決三疑也。幻翳喻無
X10n0258_p0489a24║明妄見，空華喻生死涅槃，虗空喻妙覺真心。此通
X10n0258_p0489b01║顯生死涅槃，皆即狂勞顛倒華相。妙圓心中，本無
X10n0258_p0489b02║此事。今剛藏之疑，因聞首章佛說無明，乃眾生妄
X10n0258_p0489b03║認幻妄身心為本有者，此則眾生的因無明而有
X10n0258_p0489b04║也。如此何以又說眾生本來成佛？若眾生本來是
X10n0258_p0489b05║佛，後作眾生，則是無明從佛心中而有矣。如此則
X10n0258_p0489b06║諸佛心中，何時更起煩惱而作眾生耶？此展轉三
X10n0258_p0489b07║疑，皆從妄見分別而有，特未悟妙圓真心耳。故先
X10n0258_p0489b08║總責輪迴顛倒之見，而以幻翳空華之喻，以總答
X10n0258_p0489b09║之也。若悟空本無華，何疑眾生本來成佛？若了華
X10n0258_p0489b10║從翳生，又何疑成佛後起煩惱？此如來善巧開示，
X10n0258_p0489b11║了此一喻，則三疑頓釋矣。
X10n0258_p0489b12║善男子，當知虗空非是暫有，亦非暫無，況復如來圓
X10n0258_p0489b13║覺隨順而為虗空平等本性？善男子，如銷金鑛，金非
X10n0258_p0489b14║銷有，既已成金，不重為鑛，經無窮時，金性不壞，不應
X10n0258_p0489b15║說言本非成就；如來圓覺亦復如是。
X10n0258_p0489b16║此特示妙圓常住真心，不屬生死涅槃，以重釋佛
X10n0258_p0489b17║起煩惱之疑也。意謂虗空尚不隨於幻華起滅，何
X10n0258_p0489b18║況妙覺明心，而為虗空本性，又豈隨於生死涅槃
X10n0258_p0489b19║起滅耶？苟悟覺性平等，常住不動，諸佛證此，豈復
X10n0258_p0489b20║生迷？故以銷金之喻，以結示之。若了此喻，則眾生
X10n0258_p0489b21║雖本是佛，現在無明，不妨脩而後成。如金雖本有，
X10n0258_p0489b22║現在鑛中，終以銷而後見。所謂佛本是而勤脩，惑
X10n0258_p0489b23║元無而須斷。若知金性不壞，又何疑佛更生迷？此
X10n0258_p0489b24║喻約而義妙，故剛藏之疑，不俟一一而氷釋矣。下
X10n0258_p0489c01║的示了義。
X10n0258_p0489c02║善男子！一切如來妙圓覺心，本無菩提及與涅槃，亦
X10n0258_p0489c03║無成佛及不成佛，無妄輪迴及非輪迴。
X10n0258_p0489c04║此的示圓覺性中，本無生死涅槃之相，以決剛藏
X10n0258_p0489c05║之疑也。若悟此性，自無起滅顛倒之見矣。
X10n0258_p0489c06║善男子！但諸聲聞所圓境界，身、心、語言皆悉斷滅，終
X10n0258_p0489c07║不能至彼之親證所現涅槃，何況能以有思惟心測
X10n0258_p0489c08║度如來圓覺境界！如取螢火燒須彌山，終不能著；以
X10n0258_p0489c09║輪迴心生輪迴見，入於如來大寂滅海，終不能至。是
X10n0258_p0489c10║故，我說一切菩薩及末世眾生先斷無始輪迴根本。
X10n0258_p0489c11║此示圓覺妙性，非心思可及也。且二乘身心已滅，
X10n0258_p0489c12║尚不能至自證涅槃，何況眾生以生滅心，欲入妙
X10n0258_p0489c13║圓不生滅性，決不能矣。故喻如螢火燒須彌山，終
X10n0258_p0489c14║不能也。二乘身心語言皆滅者，以斷六識分別之
X10n0258_p0489c15║心，七識已伏不行，故無覺觀語言。但所證涅槃，乃
X10n0258_p0489c16║第八識全體無明，認為涅槃。以二乘人無明名字
X10n0258_p0489c17║不知，故不能至親證所現涅槃。意謂二乘心行已
X10n0258_p0489c18║滅，尚不能知自證無明境界，何況以生滅心，欲入
X10n0258_p0489c19║如來妙圓覺心，此必不能也。故以螢火喻之，乃結
X10n0258_p0489c20║示當斷輪迴根本，正指無明妄見也。
X10n0258_p0489c21║善男子，有作思惟從有心起，皆是六塵妄想緣氣，非
X10n0258_p0489c22║實心體已如空華。用此思惟辨於佛境，猶如空華復
X10n0258_p0489c23║結空果，展轉妄想無有是處。善男子，虗妄浮心多諸
X10n0258_p0489c24║巧見，不能成就圓覺方便，如是分別非為正問。
X10n0258_p0490a01║此直示妄元，結責當機也。意謂但凡夫起心動念，
X10n0258_p0490a02║皆是妄想，非真心也。以此妄想思惟，辨於佛境，遠
X10n0258_p0490a03║之遠矣。故如邀空華，復結空果，所以展轉但增妄
X10n0258_p0490a04║想耳。如是虗妄浮心，豈能成就圓覺方便耶？故非
X10n0258_p0490a05║正問也。
X10n0258_p0490a06║爾時，世尊欲重宣此義，而說偈言：
X10n0258_p0490a07║金剛藏當知，如來寂滅性，未曾有終始，
X10n0258_p0490a08║若以輪迴心，思惟即旋復，但至輪迴際。
X10n0258_p0490a09║不能入佛海。譬如銷金鑛，金非銷故有，
X10n0258_p0490a10║雖復本來金，終以銷成就。一成真金體。
X10n0258_p0490a11║不復重為鑛。生死與涅槃，凡夫及諸佛，
X10n0258_p0490a12║同為空華相。思惟猶幻化，何況詰虗妄。
X10n0258_p0490a13║若能了此心，然後求圓覺
X10n0258_p0490a14║於是彌勒菩薩在大眾中即從座起，頂禮佛足，右繞
X10n0258_p0490a15║三帀，長跪叉手而白佛言：
X10n0258_p0490a16║請法威儀
X10n0258_p0490a17║大悲世尊廣為菩薩開祕密藏，令諸大眾深悟輪迴，
X10n0258_p0490a18║分別邪正，能施末世一切眾生無畏道眼，於大涅槃
X10n0258_p0490a19║生決定信，無復重隨輪轉境界起循環見。
X10n0258_p0490a20║讚謝下正陳請辭。
X10n0258_p0490a21║世尊！若諸菩薩及末世眾生，欲遊如來大寂滅海，云
X10n0258_p0490a22║何當斷輪迴根本？於諸輪迴有幾種性？脩佛菩提幾
X10n0258_p0490a23║等差別迴入塵勞？當設幾種教化方便度諸眾生？惟
X10n0258_p0490a24║願不捨救世大悲，令諸脩行一切菩薩及末世眾生，
X10n0258_p0490b01║慧目肅清照曜心鏡，圓悟如來無上知見。
X10n0258_p0490b02║此正陳問義有四，由上佛說菩薩脩行先斷輪迴
X10n0258_p0490b03║根本，故此首問云何當斷者，意謂何等是輪迴根
X10n0258_p0490b04║本也。故佛下答以恩愛貪欲是輪迴根本。二問輪
X10n0258_p0490b05║迴有幾種性，佛答以因二種障有五性差別。三問
X10n0258_p0490b06║脩行有幾種性，佛答即以五性而顯差別。四問菩
X10n0258_p0490b07║薩度生有幾方便，佛答唯以大悲同事願力。然所
X10n0258_p0490b08║問正為脩行乃及利生者，以菩薩脩行本為度生，
X10n0258_p0490b09║而脩行亦不捨眾生界，以度生即脩行也。
X10n0258_p0490b10║作是語已，五體投地，如是三請，終而復始。
X10n0258_p0490b11║當機默佇。
X10n0258_p0490b12║爾時，世尊告彌勒菩薩言：善哉，善哉！善男子！汝等乃
X10n0258_p0490b13║能為諸菩薩及末世眾生，請問如來深奧祕密微妙
X10n0258_p0490b14║之義，令諸菩薩潔清慧目，及令一切末世眾生永斷
X10n0258_p0490b15║輪迴，心悟實相具無生忍。汝今諦聽，當為汝說。
X10n0258_p0490b16║讚許。
X10n0258_p0490b17║時，彌勒菩薩奉教歡喜，及諸大眾默然而聽。
X10n0258_p0490b18║佇聽。
X10n0258_p0490b19║善男子！一切眾生從無始際，由有種種恩愛、貪欲，故
X10n0258_p0490b20║有輪迴。若諸世界一切種性，卵生、胎生、濕生、化生，皆
X10n0258_p0490b21║因婬欲而正性命，當知輪迴，愛為根本。
X10n0258_p0490b22║此直答輪迴根本也。無明有二：一發業無明，二潤
X10n0258_p0490b23║生無明。發業者，乃無始最初一念妄動，迷本圓
X10n0258_p0490b24║明，故號無明。惟此但迷本有之法身，妄認五蘊幻
X10n0258_p0490c01║妄身心為我者，乃前文殊章中所說無始本起無
X10n0258_p0490c02║明也。此雖迷真認妄，尚未續諸生死，但能發業而
X10n0258_p0490c03║已。二潤生無明，正是生死相續輪迴之報本也。由
X10n0258_p0490c04║前迷理無明，妄認五蘊身心為我，即於此幻身，復
X10n0258_p0490c05║起男女好醜憎愛之見，而貪愛婬欲之想，因愛見
X10n0258_p0490c06║而發，所謂汝愛我心，我憐汝色，以是因緣，百千萬
X10n0258_p0490c07║劫，長在纏縛。故眾生迷法身慧命之真性，但以婬
X10n0258_p0490c08║欲一事，而為受生稟命之正矣。故曰皆因婬欲而
X10n0258_p0490c09║正性命。當知輪迴，愛為根本，故今脩行，欲超生死，
X10n0258_p0490c10║得免輪迴，當以斷婬為第一義也。此正與楞嚴所
X10n0258_p0490c11║說世出世間，生與無生，盡在婬心，斷與不斷，故今
X10n0258_p0490c12║經的指先斷婬欲為脩行之要。
X10n0258_p0490c13║由有諸欲助發愛性，是故能令生死相續。
X10n0258_p0490c14║此正示愛欲為生死根本也。以眾生五蘊身心，元
X10n0258_p0490c15║因愛欲而有，但以愛欲為性命之正，故貪欲之境
X10n0258_p0490c16║雖多，即種種諸欲，皆是助發愛性之本，又不止酒
X10n0258_p0490c17║肉五辛為助因也。以愛根既深，而助發愛性者日
X10n0258_p0490c18║厚，心心著欲，念念潤生，是故能令生死相續也。下
X10n0258_p0490c19║示輪迴之本。
X10n0258_p0490c20║欲因愛生，命因欲有。眾生愛命，還依欲本。愛欲為因，
X10n0258_p0490c21║愛命為果。
X10n0258_p0490c22║此申明愛欲為生死根本也。欲因愛生者，上云由
X10n0258_p0490c23║有諸欲，助發愛性，蓋言諸欲亦從愛而生也，以愛
X10n0258_p0490c24║為根本，欲為助因故。然欲者貪也，愛者淫根也，以
X10n0258_p0491a01║眾生婬心所愛者，男女之美色，因愛其色，故貪種
X10n0258_p0491a02║種飲食厚味以養之，鉛華錦繡以飾之，薦褥溫軟
X10n0258_p0491a03║以適之，乃至聲色以悅之，一切諸欲皆從婬心而
X10n0258_p0491a04║發也，故曰欲因愛生也。命因欲有者，以眾生一生
X10n0258_p0491a05║所欲染者，男女之色也，及死後捨命，未受後報，尚
X10n0258_p0491a06║有中陰身，此身別無所見，但求欲境，故千萬里遙
X10n0258_p0491a07║見男女交媾之處，若曾有宿染愛緣者，即速疾至
X10n0258_p0491a08║前，則以男女之想為己有，渴愛心極，則乘愛涎流
X10n0258_p0491a09║入母腹，守此精血，納想不捨，遂結為胎，此受命之
X10n0258_p0491a10║元，故曰命因欲有也。故資其生者，乃愛欲為因，及
X10n0258_p0491a11║受後報之身，乃以愛命為果，此其所以生死相續
X10n0258_p0491a12║而不休也。楞嚴眾生相續，發明此義，下示輪迴之
X10n0258_p0491a13║狀。
X10n0258_p0491a14║由於欲境起諸違順，境背愛心而生憎嫉，造種種業，
X10n0258_p0491a15║是故復生地獄、餓鬼。
X10n0258_p0491a16║此明三途惡報苦果，皆因婬欲而有也。以愛心熾
X10n0258_p0491a17║盛，奔趣欲境，然境有違順，若境順其心，則愛益滋
X10n0258_p0491a18║甚，若境違心，便生憎嫉，乃至嗔怒打罵，甚至殺害，
X10n0258_p0491a19║則無惡而不造，所以復招三途地獄之劇苦，皆因
X10n0258_p0491a20║愛而致也。
X10n0258_p0491a21║捨惡樂善，復現人天。
X10n0258_p0491a22║此明由愛而感人天之果也。上言造種種業，總之
X10n0258_p0491a23║不出十惡業。謂身三，殺、盜、婬。口四，妄言、綺語、兩舌、
X10n0258_p0491a24║惡口。意三，貪、嗔、痴。此十惡業，皆由愛欲而發。若備
X10n0258_p0491b01║造，則感三途之報。若平平不造，則感生人道。若增
X10n0258_p0491b02║脩善品，則感生天上。蓋人天由愛厭業，道亦從愛
X10n0258_p0491b03║而致也。
X10n0258_p0491b04║又知諸愛可厭惡故，棄愛樂捨還滋愛本，便現有為
X10n0258_p0491b05║增上善果，皆輪迴故不成聖道。
X10n0258_p0491b06║上言人天，且指六欲天。報言：六天全未斷欲，但不
X10n0258_p0491b07║作惡，故為十善所感。此明色界已上諸天，愛染不
X10n0258_p0491b08║生，精脩梵行。然所脩者，但知愛欲是染是麤障，故
X10n0258_p0491b09║深厭離，故云棄愛樂捨。且欣上是淨是妙是離，故
X10n0258_p0491b10║欣樂取證。然欣亦愛也，故云還滋愛本。由此但名
X10n0258_p0491b11║有為增上善果，未超生死，故云皆是輪迴，不成聖
X10n0258_p0491b12║道。良由以愛捨愛，故生死不斷，所謂饒君脩到非
X10n0258_p0491b13║非想也。落禪家第二籌，以生死情根未斷故也。
X10n0258_p0491b14║是故眾生欲脫生死免諸輪迴，先斷貪欲及除愛渴。
X10n0258_p0491b15║此總結輪迴根本，皆貪欲渴愛之過患也。
X10n0258_p0491b16║善男子！菩薩變化示現世間，非愛為本，但以慈悲令
X10n0258_p0491b17║彼捨愛，假諸貪欲而入生死。若諸末世一切眾生，能
X10n0258_p0491b18║捨諸欲及除憎愛，永斷輪迴，勤求如來圓覺境界，於
X10n0258_p0491b19║清淨心便得開悟。
X10n0258_p0491b20║此釋疑顯權也。恐有疑云：菩薩入諸生死，豈非貪
X10n0258_p0491b21║欲之過耶？故此釋云：菩薩但示貪欲而入生死，以
X10n0258_p0491b22║同事攝令彼捨貪，乃是權現非實事也。然脩行者
X10n0258_p0491b23║必斷貪欲，於清淨心方得開悟耳。上答輪迴根
X10n0258_p0491b24║本，下答種性。
X10n0258_p0491c01║善男子！一切眾生由本貪欲發揮無明，顯出五性差
X10n0258_p0491c02║別不等，依二種障而現深淺。云何二障？一者、理障，礙
X10n0258_p0491c03║正知見；二者、事障，續諸生死。
X10n0258_p0491c04║此下答輪迴問。有幾種性也？謂理事二障為輪迴
X10n0258_p0491c05║性。性，體也。以理障乃發業無明，事障乃潤生無明。
X10n0258_p0491c06║輪迴生死以二障為體，即脩行差別，亦因無明厚
X10n0258_p0491c07║薄、二障淺深而顯也。
X10n0258_p0491c08║云何五性？善男子，若此二障未得斷滅，名未成佛。
X10n0258_p0491c09║此下，正答脩行有幾種性，先徵後釋也。五性者：一、
X10n0258_p0491c10║凡夫種性；二、二乘種性；三、菩薩種性；四、不定種性；
X10n0258_p0491c11║五、外道種性。此初，凡夫種性也。
X10n0258_p0491c12║若諸眾生永捨貪欲，先除事障，未斷理障，但能悟入
X10n0258_p0491c13║聲聞、緣覺，未能顯住菩薩境界。
X10n0258_p0491c14║此二乘種性也。以二乘人但斷六識三毒，離分段
X10n0258_p0491c15║生死，故云永捨貪欲。經云：但盡生死謂為滅度，其
X10n0258_p0491c16║實未得一切滅度。
X10n0258_p0491c17║善男子！若諸末世一切眾生，欲泛如來大圓覺海，先
X10n0258_p0491c18║當發願勤斷二障；二障已伏，即能悟入菩薩境界；若
X10n0258_p0491c19║事、理障已永斷滅，即入如來微妙圓覺，滿足菩提及
X10n0258_p0491c20║大涅槃。
X10n0258_p0491c21║此菩薩種性也。三賢伏二障，地上斷二障。論云：分
X10n0258_p0491c22║別二障極喜無，六七俱生地地除。若金剛道後異
X10n0258_p0491c23║熟已空，則二障永斷，即入如來大涅槃海。
X10n0258_p0491c24║善男子！一切眾生皆證圓覺，逢善知識，依彼所作因
X10n0258_p0492a01║地法行，爾時脩習便有頓漸；若遇如來無上菩提正
X10n0258_p0492a02║脩行路，根無大小皆成佛果。
X10n0258_p0492a03║此不定種性也。若言一切眾生皆證圓覺，則各各
X10n0258_p0492a04║皆是如來種性矣，何有不定之差耶？但彼各人所
X10n0258_p0492a05║遇善知識，依各自脩因地法行而開示之，因此脩
X10n0258_p0492a06║習則有頓漸不同。此不定性在師不在根，所謂聞
X10n0258_p0492a07║熏成種也。若遇大善知識，以如來正脩行路開導
X10n0258_p0492a08║脩行，則根無大小皆成佛果。此顯佛性是一，因師
X10n0258_p0492a09║不定，故楞伽要親最勝知識也。此則三乘皆不定
X10n0258_p0492a10║攝。
X10n0258_p0492a11║若諸眾生雖求善友，遇邪見者未得正悟，是則名為
X10n0258_p0492a12║外道種性，邪師過謬，非眾生咎。是名眾生五性差別。
X10n0258_p0492a13║此外道種性也。既云一切眾生皆證圓覺，無有不
X10n0258_p0492a14║成佛者，何得有邪？良由所遇邪師邪教，故成邪耳。
X10n0258_p0492a15║此但邪師之過，非眾生佛性之過也。此經圓教大
X10n0258_p0492a16║乘，無機不攝，以因師邪而邪。若捨邪歸正，無一不
X10n0258_p0492a17║成佛者。闡提作佛，義見於此。上答脩習差別，下
X10n0258_p0492a18║答化生差別。
X10n0258_p0492a19║善男子！菩薩唯以大悲方便，入諸世間開發未悟，乃
X10n0258_p0492a20║至示現種種形相逆順境界，與其同事化令成佛，皆
X10n0258_p0492a21║依無始清淨願力。
X10n0258_p0492a22║此答菩薩迴入塵勞有幾方便之問也。謂菩薩利
X10n0258_p0492a23║生方便雖多，唯以大悲為首，大願持之，以同事攝
X10n0258_p0492a24║之，是為妙行。然菩薩度生以四攝法，所謂布施、愛
X10n0258_p0492b01║語、利行、同事，此經重在斷欲為首，故獨稱同事為
X10n0258_p0492b02║斷愛之妙行也。苟非願力所持，冐然同事，無不墮
X10n0258_p0492b03║者，故要依無始清淨願力也。
X10n0258_p0492b04║若諸末世一切眾生，於大圓覺起增上心，當發菩薩
X10n0258_p0492b05║清淨大願，應作是言：願我今者住佛圓覺求善知識，
X10n0258_p0492b06║莫值外道及與二乘，依願脩行漸斷諸障，障盡願滿
X10n0258_p0492b07║便登解脫清淨法殿，證大圓覺妙莊嚴域。
X10n0258_p0492b08║此言不但菩薩利生依大願力，即末世脩行之人，
X10n0258_p0492b09║亦當以大願持心，故不墮邪見也。謂菩薩脩行，於
X10n0258_p0492b10║大圓覺起增上心者，此乃決志成佛之人也。故先
X10n0258_p0492b11║發願言：我今住佛圓覺，志願成佛，故所求知識，莫
X10n0258_p0492b12║值外道邪師及二乘劣解，壞我善根。願得菩薩最
X10n0258_p0492b13║勝知識，依教脩行，漸斷諸障。若得障盡願滿，則成
X10n0258_p0492b14║就佛果矣。妙莊嚴域，乃佛之果海也。
X10n0258_p0492b15║爾時，世尊欲重宣此義，而說偈言：
X10n0258_p0492b16║彌勒汝當知，一切諸眾生，不得大解脫，
X10n0258_p0492b17║皆由貪欲故，墮落於生死。若能斷增愛，
X10n0258_p0492b18║及與貪嗔痴，不因差別性，皆得成佛道。
X10n0258_p0492b19║長行言：五性因二障而有差別。偈言：但能頓斷煩
X10n0258_p0492b20║惱，不拘五性差別，則當一時頓成佛果也。
X10n0258_p0492b21║二障永消滅，求師得正悟，隨順菩薩願。
X10n0258_p0492b22║依止大涅槃。十方諸菩薩，皆以大悲願，
X10n0258_p0492b23║示現入生死。現在脩行者，及末世眾生，
X10n0258_p0492b24║勤斷諸愛見，便歸大圓覺
X10n0258_p0492c01║於是清淨慧菩薩在大眾中，即從座起，頂禮佛足，右
X10n0258_p0492c02║繞三帀，長跪叉手而白佛言：
X10n0258_p0492c03║進問威儀。
X10n0258_p0492c04║大悲世尊，為我等輩，廣說如是，不思議事，本所不見，
X10n0258_p0492c05║本所不聞。我等今者，蒙佛善誘，身心泰然，得大饒益。
X10n0258_p0492c06║讚謝
X10n0258_p0492c07║願為諸來一切法眾，重宣法王圓滿覺性。一切眾生
X10n0258_p0492c08║及諸菩薩、如來世尊，所證所得云何差別，令末世眾
X10n0258_p0492c09║生聞此聖教，隨順開悟漸次能入？
X10n0258_p0492c10║此問圓覺妙性聖凡平等，因何而有脩證差別也？
X10n0258_p0492c11║因前云知是空華即無輪轉，此則一超頓登佛地
X10n0258_p0492c12║不涉漸次矣。又云一切眾生皆證圓覺，此則本無
X10n0258_p0492c13║差別之性矣。上問差別，佛答以因二障淺深而有。
X10n0258_p0492c14║今問脩證差別，意謂覺性既是平等，則二障亦不
X10n0258_p0492c15║能為差別，故今問從凡至聖脩證云何而有差別也。
X10n0258_p0492c16║作是語已，五體投地，如是三請，終而復始。
X10n0258_p0492c17║當機默佇。
X10n0258_p0492c18║爾時，世尊告清淨慧菩薩言：善哉，善哉！善男子！汝等
X10n0258_p0492c19║乃能為末世眾生請問如來漸次差別。汝今諦聽，當
X10n0258_p0492c20║為汝說。
X10n0258_p0492c21║讚許。
X10n0258_p0492c22║時，清淨慧菩薩奉教歡喜，及諸大眾默然而聽。
X10n0258_p0492c23║佇聽。
X10n0258_p0492c24║善男子！圓覺自性非性性有，循諸性起無取無證，於
X10n0258_p0493a01║實相中實無菩薩及諸眾生。何以故？菩薩眾生皆是
X10n0258_p0493a02║幻化，幻化滅故無取證者。譬如眼根不自見眼，性自
X10n0258_p0493a03║平等無平等者。
X10n0258_p0493a04║因問：覺性是一，云何聖凡脩證差別不同？故佛先
X10n0258_p0493a05║示以覺性本來平等無二，菩薩眾生亦無取證次
X10n0258_p0493a06║第。自性無性，故云非性。凡聖皆具，故云性有。隨緣
X10n0258_p0493a07║而現，故云循諸性起，本無脩證次第。然後示以妄
X10n0258_p0493a08║功用中，便顯差別也。眼不見眼，喻覺性本無能所
X10n0258_p0493a09║對待。
X10n0258_p0493a10║眾生迷倒未能除滅一切幻化，於滅未滅妄功用中
X10n0258_p0493a11║便顯差別。若得如來寂滅隨順，實無寂滅及寂滅者。
X10n0258_p0493a12║此示因眾生迷倒，妄有差別，其實了無能所取證
X10n0258_p0493a13║也。下示無差別之差別。舊解約天台六即以釋之，
X10n0258_p0493a14║謂性自平等，凡聖不二，故云理即。上云覺性平等，
X10n0258_p0493a15║理本一味也。今因眾生迷倒，幻化未滅，妄功用中，
X10n0258_p0493a16║便顯差別。此顯六即差別，因迷而有也。若究竟窮
X10n0258_p0493a17║源，寂滅無二。若委明六字，則不生上慢。若悟即字，
X10n0258_p0493a18║則不生退屈。此天台之圓旨也。上總示圓理，下示
X10n0258_p0493a19║六即，經義相符，故以釋之。
X10n0258_p0493a20║善男子，一切眾生從無始來，由妄想我及我愛者，曾
X10n0258_p0493a21║不自知念念生滅，故起憎愛，躭著五欲。
X10n0258_p0493a22║此示理即也。以眾生全體在迷，約佛性在迷，故云
X10n0258_p0493a23║理。眾生即佛，故云理即。以迷覺性而為妄想，背法
X10n0258_p0493a24║身而認五蘊，故云由妄想我。執妄身為我，我見堅
X10n0258_p0493b01║固不捨，故云及愛我者，曾不自知，念念生滅，造諸
X10n0258_p0493b02║惡業。然造業者，乃佛性也，故云理即。
X10n0258_p0493b03║若遇善友，教令開悟淨圓覺性，發明起滅，即知此生
X10n0258_p0493b04║性自勞慮。
X10n0258_p0493b05║此名字即也。以眾生迷己，不知本有佛性，若遇善
X10n0258_p0493b06║知識開導，了悟自性生即無生，知本是佛，以知名
X10n0258_p0493b07║識字，即知之一字即佛性也，故云名字即。
X10n0258_p0493b08║若復有人勞慮永斷得法界淨，即彼淨解為自障礙，
X10n0258_p0493b09║故於圓覺而不自在，此名凡夫隨順覺性。
X10n0258_p0493b10║此觀行即也。此天台圓教五品觀行位人，圓伏五
X10n0258_p0493b11║住，先斷見思，故云勞慮永斷。三毒不行，故云得法
X10n0258_p0493b12║界淨。躭著淨境，故云淨解為礙。無明全在，故於圓
X10n0258_p0493b13║覺而不自在。天台判圓觀行位與別信位同斷見
X10n0258_p0493b14║思，名為外凡，故結名凡夫。
X10n0258_p0493b15║善男子！一切菩薩見解為礙，雖斷解礙猶住見覺，覺
X10n0258_p0493b16║礙為礙而不自在，此名菩薩未入地者隨順覺性。
X10n0258_p0493b17║此相似即也。三賢位人，觀智增明，已見前。淨解為
X10n0258_p0493b18║礙，今已斷之。所斷雖亡，能斷觀智，名為見覺。此能
X10n0258_p0493b19║見之見覺為礙，能所未亡，故於圓覺而不自在。結
X10n0258_p0493b20║名未入地者，正指三賢也。
X10n0258_p0493b21║善男子！有照、有覺，俱名障礙。是故，菩薩常覺不住，照
X10n0258_p0493b22║與照者同時寂滅。
X10n0258_p0493b23║此分真即也。照是所照之境，乃淨解。覺是能觀之
X10n0258_p0493b24║智，乃見覺。即前二位，以對待未亡，故俱名障礙。今
X10n0258_p0493c01║地上菩薩，已證平等真如，以即體之智，還照寂滅
X10n0258_p0493c02║之體，故照而非照，不住照功，故云常覺不住。以理
X10n0258_p0493c03║智一如，故同時寂滅。
X10n0258_p0493c04║譬如有人自斷其首，首已斷故無能斷者，則以礙心
X10n0258_p0493c05║自滅諸礙，礙已斷滅無滅礙者。
X10n0258_p0493c06║此以喻明觀智俱泯，能所兩忘也。人喻能照，首喻
X10n0258_p0493c07║所照，所照既亡，能照亦泯，故喻無能斷者。然以照
X10n0258_p0493c08║為礙者，楞嚴云：圓明照生。所以圓明體中本無能
X10n0258_p0493c09║所，但起一照心，則形所相，故以照為礙也。以諸無
X10n0258_p0493c10║明通名諸礙，非照不滅，故以礙滅礙也。若諸礙已
X10n0258_p0493c11║斷，則照亦不立，故無滅礙者。
X10n0258_p0493c12║脩多羅教如標月指，若復見月，了知所標畢竟非月；
X10n0258_p0493c13║一切如來種種言說開示菩薩亦復如是。
X10n0258_p0493c14║此顯地上菩薩之實證也。謂菩薩脩行未悟自性，
X10n0258_p0493c15║故佛假種種言教開示為悟心之方，故如指指月。
X10n0258_p0493c16║今既了悟自心，則一切言說皆剩法矣，故如見月
X10n0258_p0493c17║知指非月也。以凡有脩斷觀智能所之說，皆標月
X10n0258_p0493c18║之指耳。今既證一心，則能所雙忘，觀照俱泯，同時
X10n0258_p0493c19║寂滅矣。
X10n0258_p0493c20║此名菩薩已入地者隨順覺性。
X10n0258_p0493c21║此結位也。此經單以圓照覺相為宗，故位次不說
X10n0258_p0493c22║所斷，但約觀行淺深，以明位之高下。若對普賢章
X10n0258_p0493c23║中云：應當遠離一切幻化虗妄境界，由堅執持遠
X10n0258_p0493c24║離心故，即淨解未忘，當觀行位。心如幻者，亦復遠
X10n0258_p0494a01║離，即見覺為礙，當相似位。有覺有照，同時寂滅，即
X10n0258_p0494a02║遠離為幻，亦復遠離，當分真位。下言一切障礙，即
X10n0258_p0494a03║究竟覺，即離遠離幻；亦復遠離，得無所離，名究竟
X10n0258_p0494a04║覺，當究竟即。經旨了然，幸深觀之。
X10n0258_p0494a05║善男子！一切障礙即究竟覺，得念、失念無非解脫，成
X10n0258_p0494a06║法、破法皆名涅槃，智慧、愚痴通為般若，菩薩、外道所
X10n0258_p0494a07║成就法同是菩提，無明、真如無異境界，諸戒、定、慧及
X10n0258_p0494a08║婬、怒、痴俱是梵行，眾生、國土同一法性，地獄、天宮皆
X10n0258_p0494a09║為淨土，有性、無性齊成佛道，一切煩惱畢竟解脫，法
X10n0258_p0494a10║界海慧照了諸相猶如虗空，此名如來隨順覺性。
X10n0258_p0494a11║此究竟，即以示平等佛慧也。其得念失念等十對
X10n0258_p0494a12║等法，皆迷悟邊事。良以圓覺妙性，不屬迷悟對待
X10n0258_p0494a13║因果，故一切寂滅，平等一如。以妄見而觀，則有二
X10n0258_p0494a14║相。若以法界海慧照之，則猶如虗空，一切諸相，了
X10n0258_p0494a15║不可得矣。
X10n0258_p0494a16║善男子！但諸菩薩及末世眾生，居一切時不起妄念，
X10n0258_p0494a17║於諸妄心亦不息滅，住妄想境不加了知，於無了知
X10n0258_p0494a18║不辨真實。
X10n0258_p0494a19║此的示平等安心之妙也。上言位有高下，證有次
X10n0258_p0494a20║第者，皆為不了寂滅心體，妄有脩證，不忘能所對
X10n0258_p0494a21║待，故悟有淺深。今示平等一心，任運合道，乃圓悟
X10n0258_p0494a22║頓證之妙旨也。以眾生日用現證，全是如來平等
X10n0258_p0494a23║法身。若一念不生，全體自現。故云：居一切時不得，
X10n0258_p0494a24║故起妄念。以纔起一念，即迷現量故也。謂眾生妄
X10n0258_p0494b01║想，本自無性，元是真心。若息妄求真，似斬頭覓活。
X10n0258_p0494b02║故云：於諸妄心，亦不息滅。以妄想境界，本是一真，
X10n0258_p0494b03║不容擬議。若更加了知之心，即是揚聲止響。故云：
X10n0258_p0494b04║住妄想境界，不加了知。不加了知處，即是真知。若
X10n0258_p0494b05║起心更辨，別求真實，則頭上安頭，彌增顛倒。故云：
X10n0258_p0494b06║於無了知，不辨真實。此道人日用安心的訣。苟能
X10n0258_p0494b07║任運如斯，則心心合道，念念證真，不起滅定，而現
X10n0258_p0494b08║度生事業矣。從上諸祖，未有不入此法門者。此參
X10n0258_p0494b09║禪向上一路，所謂衲僧巴鼻也。
X10n0258_p0494b10║彼諸眾生聞是法門，信解受持不生驚畏，是則名為
X10n0258_p0494b11║隨順覺性。
X10n0258_p0494b12║此直指頓悟安心，乃脩行之要也。此法門即上居
X10n0258_p0494b13║一切時等，以此法難信難解難持，若聞而不生驚
X10n0258_p0494b14║怖者，可謂善能隨順覺性也。
X10n0258_p0494b15║善男子！汝等當知，如是眾生已曾供養百千萬億恒
X10n0258_p0494b16║河沙諸佛及大菩薩，植眾德本，佛說是人名為成就
X10n0258_p0494b17║一切種智。
X10n0258_p0494b18║此結上頓悟任運合道之機，皆夙因深厚者，方能
X10n0258_p0494b19║信受不疑也。此等之人，雖居因位，決定成佛無疑矣。
X10n0258_p0494b20║爾時，世尊欲重宣此義，而說偈言：
X10n0258_p0494b21║清淨慧當知，圓滿菩提性，無取亦無證，
X10n0258_p0494b22║無菩薩眾生，此頌覺性平等本無差別。
X10n0258_p0494b23║覺與未覺時，漸次有差別。眾生為解礙，
X10n0258_p0494b24║菩薩未離覺，入地永寂滅，不住一切相。
X10n0258_p0494c01║大覺悉圓滿，名為徧隨順。
X10n0258_p0494c02║初二句總頌差別，所以眾生一句觀行即，菩薩一
X10n0258_p0494c03║句相似即，入地二句頌分真即，大覺二句頌究竟
X10n0258_p0494c04║即。然初句覺與未覺，亦該攝理即、名字即也。
X10n0258_p0494c05║末世諸眾生，心不生虗妄，佛說如是人，
X10n0258_p0494c06║現世即菩薩，供養恒沙佛，功德已圓滿。
X10n0258_p0494c07║雖有多方便，皆名隨順智。
X10n0258_p0494c08║末二句總頌位行雖差，皆隨順覺性。
X10n0258_p0494c09║圓覺經直解卷上