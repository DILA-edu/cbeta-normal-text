X10n0259_p0510a01║
X10n0259_p0510a02║No. 259
X10n0259_p0510a03║大方廣圓覺脩多羅了義經近釋卷一
X10n0259_p0510a04║
X10n0259_p0510a05║明二楞庵釋通潤　述
X10n0259_p0510a06║體無不徧曰大，法無不備曰方，用無不具曰廣。故
X10n0259_p0510a07║清涼云：大以曠兼無際，方以正法自持，用則稱體
X10n0259_p0510a08║而周。具此三義，故名圓覺。脩多羅，此云契經，謂契
X10n0259_p0510a09║理契機。故契經中有了義不了義。如來為人天二
X10n0259_p0510a10║乘說不了義教，以器小不能擔荷大法，故說唯佛
X10n0259_p0510a11║一人獨得覺性。為菩薩乘說了義教，以根大能擔
X10n0259_p0510a12║荷大法，故說一切眾生皆得作佛。然對機說教，雖
X10n0259_p0510a13║各不同，而契理契機，實無有二。此經直顯一切眾
X10n0259_p0510a14║生本來成佛，名為圓覺。直截分明，毫無隱覆。此則
X10n0259_p0510a15║契經中了義契經，非不了義契經也。然圓覺二字，
X10n0259_p0510a16║義匪一途。故下文約十二義以發明，而義始備。如
X10n0259_p0510a17║文殊章云：有大陀羅尼，名曰圓覺。又云：彼知覺者，
X10n0259_p0510a18║猶如虗空。此則直指眾生心體如如不動，了了常
X10n0259_p0510a19║知者，為圓覺也。普賢章云：一切眾生種種幻化，皆
X10n0259_p0510a20║生如來圓覺妙心。此指根身器界，及界內界外二
X10n0259_p0510a21║種無明，併種種幻智，皆從圓覺妙心流出。此約出
X10n0259_p0510a22║生凡聖染淨二法，名圓覺也。普眼章中，顯四大六
X10n0259_p0510a23║根六塵六識，乃至十力四無所畏，悉皆清淨，徧滿
X10n0259_p0510a24║不動，始知眾生本來成佛者。此約凡聖染淨悉皆
X10n0259_p0510b01║具足，如來平等圓滿覺性，根根塵塵周徧法界，名
X10n0259_p0510b02║圓覺也。金剛藏章，一切如來，妙圓覺性，本無菩提，
X10n0259_p0510b03║及與涅槃，亦無成佛，及不成佛，無妄輪迴，及非輪
X10n0259_p0510b04║迴者，此約染淨聖凡，纖塵不立，名圓覺也。彌勒章
X10n0259_p0510b05║中，由本貪欲，發揮無明，顯出五性，差別不等，依二
X10n0259_p0510b06║種障，而現深淺者，此約眾生，皆證圓覺，本無差別，
X10n0259_p0510b07║由隨染緣，而有二障，故有六凡，由隨淨緣，而證二
X10n0259_p0510b08║空，故有四聖，於無差別處，而現差別，以顯不變隨
X10n0259_p0510b09║緣，如摩尼之現五色，為圓覺也。清淨慧章，若遇善
X10n0259_p0510b10║友，教令開悟，淨圓覺性，發明起滅，即知此生，性自
X10n0259_p0510b11║勞慮，勞慮永斷，得法界淨，此名凡夫，隨順覺性等
X10n0259_p0510b12║者，此約五性，差別不等，實無差別，以顯隨緣不變，
X10n0259_p0510b13║名圓覺也。威德章，若諸菩薩，悟淨圓覺，以淨覺心，
X10n0259_p0510b14║取靜為行，名奢摩他，起變化行，名三摩提，隨順寂
X10n0259_p0510b15║滅，名為禪那，乃至辯音章中，單複圓修等者，此約
X10n0259_p0510b16║一心三觀，即空即假即中，名圓覺也。淨諸業障章，
X10n0259_p0510b17║直顯眾生，覺性本淨，皆由耽著我人眾生壽者四
X10n0259_p0510b18║相，生愛生憎，為障為礙，不能入清淨覺，必須斷盡
X10n0259_p0510b19║四相，一切寂滅，覺性始圓，名圓覺也。普覺章，所問
X10n0259_p0510b20║求何等人，依何等法，行何等行，除去何病，云發
X10n0259_p0510b21║心者，要須事事明了，毫無錯謬，名圓覺也。圓覺章，
X10n0259_p0510b22║以大圓覺為我伽藍，身心安居平等性智者，謂具
X10n0259_p0510b23║如上種種深義，方得渾身安住圓覺伽藍，故名圓
X10n0259_p0510b24║覺。賢善首章，具上眾義，證此五名，方稱無上法王
X10n0259_p0510c01║為賢善首，故名圓覺。故知十二菩薩，綸貫一經，圓
X10n0259_p0510c02║覺二字，通該眾義，豈可以一知一見，便謂盡圓覺
X10n0259_p0510c03║哉。故題中既標圓覺，又稱了義，正顯性相雙陳，理
X10n0259_p0510c04║惑並闡，圓融行布，兩不相妨，始是如來稱性至極
X10n0259_p0510c05║之深談耳。
X10n0259_p0510c06║唐罽賓沙門佛陀多羅譯
X10n0259_p0510c07║開元釋教目錄云：佛陀多羅，唐言覺救，北印土罽
X10n0259_p0510c08║賓國人也。於東都白馬寺譯。道詮法師疏云：三藏
X10n0259_p0510c09║法師佛陀多羅，於長壽二年龍集癸巳，持梵本至
X10n0259_p0510c10║神都，於白馬寺譯。譯者，翻梵語而成華言也。其度
X10n0259_p0510c11║語、筆授、證義、潤文諸德，具如別錄。
X10n0259_p0510c12║如是我聞：一時，婆伽婆入於神通大光明藏三昧，正
X10n0259_p0510c13║受一切如來光嚴，住持是諸眾生清淨覺地，身心寂
X10n0259_p0510c14║滅平等本際，圓滿十方不二隨順，於不二境現諸淨
X10n0259_p0510c15║土，與大菩薩摩訶薩十萬人俱。
X10n0259_p0510c16║智論云：婆伽婆有四義：婆伽云德，婆言有，合名有
X10n0259_p0510c17║德；又婆伽云分別，婆名巧，巧分別諸法總相別相
X10n0259_p0510c18║故；又婆伽云聲，婆云有，以名聲普聞故；又婆伽云
X10n0259_p0510c19║破，婆云能，以能破淫怒癡故。入者，謂性相俱泯，體
X10n0259_p0510c20║同法界，入無入相故。神通大光明藏者，即如來藏
X10n0259_p0510c21║之異名，是凡聖均稟同賦之體也。破業識之牆垣，
X10n0259_p0510c22║名曰神通；撤無明之封蔀，名曰大光明藏。由不定
X10n0259_p0510c23║而定，故曰正定；不受而受，故曰正受也。又大即是
X10n0259_p0510c24║體，光明是相，藏即是用。又大即法身，光時是般若，
X10n0259_p0511a01║藏是解脫。問：大光明藏人人滿足，若如來稱入，而
X10n0259_p0511a02║眾生豈出此光明藏乎？答：眾生未嘗出此大光明
X10n0259_p0511a03║藏，但為四大所局，二障所纏，而神不通，光明不大，
X10n0259_p0511a04║故不言入，非不入也。故下經云：非覺違拒諸能入
X10n0259_p0511a05║者，有諸能入，非覺入故。宗鏡問云：博地凡夫位齊
X10n0259_p0511a06║諸佛，云何不具諸佛神通？答：非是不具，但是眾生
X10n0259_p0511a07║不知。如有學人問大安禪師云：如何是諸佛神通？
X10n0259_p0511a08║師曰：汝從何來？答曰：江西來。師曰：莫不謾語否？答
X10n0259_p0511a09║曰：終不謬言。學人再問：如何是諸佛神通？師曰：果
X10n0259_p0511a10║然。斯皆可驗，並是現前日用不知。故龐居士云：心
X10n0259_p0511a11║通法亦通，十八斷行蹤。但自心無礙，何愁神不通？
X10n0259_p0511a12║故知神之不通，是自生障礙耳。一切如來皆以此
X10n0259_p0511a13║大光明藏莊嚴此身、住持此土，非若眾生以藏識
X10n0259_p0511a14║莊嚴此身、住持此土也。然此大光明藏元非他物，
X10n0259_p0511a15║即是眾生所具無垢無染清淨覺地，諸佛證之名
X10n0259_p0511a16║法性身。以不見有身心二相故寂滅，無高無下故
X10n0259_p0511a17║平等，無崖無岸故曰本際，不違不逆故曰隨順，無
X10n0259_p0511a18║彼無此故曰不二。由如來證眾生之體，用眾生之
X10n0259_p0511a19║用，故能於清淨覺地現清淨土，與大菩薩同住一
X10n0259_p0511a20║處，所謂以大圓覺為我伽藍，身心安居平等性智
X10n0259_p0511a21║也。問：法身無相，真土如空，皆是一心，無別依正，云
X10n0259_p0511a22║何即談身土？答：只於自心性相分身土名，謂以自
X10n0259_p0511a23║身相義名身，即以自心性義名土。又心則諸佛證
X10n0259_p0511a24║之為法身，境則諸佛證之為淨土，則法身淨土皆
X10n0259_p0511b01║為所證，而智為能證也。諸大乘經在淨土說者，如
X10n0259_p0511b02║深密經、法集經、稱讚大乘經、密嚴經、心印經、興顯
X10n0259_p0511b03║經、大毗盧經、入印法門經、虗空藏經、佛地經等。佛
X10n0259_p0511b04║地經云：是薄伽梵住最勝光曜，放大光明，普照無
X10n0259_p0511b05║邊世界，周圓無際等。論釋云：此土，受用土攝。說此
X10n0259_p0511b06║經，佛是受用身，此淨土量無邊際故。若爾，此地上
X10n0259_p0511b07║菩薩所應見聞，何故於此化土中結集流布？論自
X10n0259_p0511b08║答云：佛為地上諸菩薩說，令傳法者結集流通。又
X10n0259_p0511b09║云：說此經時，地前大眾見變化身居此穢土，為其
X10n0259_p0511b10║說法；地上大眾見受用身居佛淨土，為其說法。所
X10n0259_p0511b11║聞雖同，所見各別。而傳法者為令眾生聞勝希願，
X10n0259_p0511b12║證佛功德，故就勝者所見結集也。然土雖多種，不
X10n0259_p0511b13║出於三：一、法性，二、受用，三、變化。若開受用為自他，
X10n0259_p0511b14║即成四土，統唯二種，謂淨及穢，或性及相。故肇公
X10n0259_p0511b15║云：淨土、穢土，蓋隨眾生心之所宜。淨者，示之以寶
X10n0259_p0511b16║玉；穢者，示之以瓦礫。美惡自彼，於土無定。無定之
X10n0259_p0511b17║土，乃名淨土。隨類普應，故曰諸也。
X10n0259_p0511b18║其名曰：文殊師利菩薩、普賢菩薩、普眼菩薩、金剛藏
X10n0259_p0511b19║菩薩、彌勒菩薩、清淨慧菩薩、威德自在菩薩、辯音菩
X10n0259_p0511b20║薩、淨諸業障菩薩、普覺菩薩、圓覺菩薩、賢善首菩薩
X10n0259_p0511b21║等而為上首，與諸眷屬皆入三昧，同住如來平等法
X10n0259_p0511b22║會。
X10n0259_p0511b23║夫聖人立名，多依行德，故各有所表。梵語文殊師
X10n0259_p0511b24║利，此云妙首，亦云妙德，表根本智。六波羅蜜中，智
X10n0259_p0511c01║為首德，故此章直示因地法行。用根本智，頓斷無
X10n0259_p0511c02║明，以顯清淨覺地，如如不動，故為問首。普賢表行，
X10n0259_p0511c03║由行以成德，故次普賢。知行並進，方便大開，則法
X10n0259_p0511c04║眼洞照，故次普眼。法眼既明，惑根已斷，而金剛不
X10n0259_p0511c05║壞之體，迴然獨露，故次金剛藏。圓頓之根，已解唯
X10n0259_p0511c06║心，若權教菩薩，不知惑斷，則顢頇佛性，必須詳明
X10n0259_p0511c07║唯識，廣辯階差，故次彌勒。惑相雖明，階差已辨，若
X10n0259_p0511c08║不知所證各別，則儱侗真如，故次清淨慧。惑相已
X10n0259_p0511c09║明，真如已解，若不知觀法，猶未能斷惑證真，不能
X10n0259_p0511c10║隨順得入，其於威德，未得自在，故次威德。雖三觀
X10n0259_p0511c11║詳明，威德已具，若不詳辯三觀法輪，法輪無盡，亦
X10n0259_p0511c12║未得圓通無礙，故次辯音。觀法雖明，若四相不除，
X10n0259_p0511c13║業根不淨，不能入清淨覺，故次淨業障。四相已知，
X10n0259_p0511c14║業根已淨，若五行不明，覺心不普，猶隔一塵，故次
X10n0259_p0511c15║普覺。五行既明，則中根可入，若不詳明道場儀式，
X10n0259_p0511c16║建立三期，剋心三觀，則下根人猶在門外，而覺性
X10n0259_p0511c17║不圓，故次圓覺。覺既圓滿，必立名以彰其實，故次
X10n0259_p0511c18║賢善首。是知一經之義，自始至終，雖條分縷析，若
X10n0259_p0511c19║統會一宗，則以大圓覺為我伽藍。一言已蔽，故十
X10n0259_p0511c20║二菩薩為諸菩薩之綱領，而為上首。其所入三昧，
X10n0259_p0511c21║即大光明藏。所住法會，即不二境所現淨土。以凡
X10n0259_p0511c22║聖一源，主伴同會，故曰同住如來平等法會也。不
X10n0259_p0511c23║思議佛境界經云，爾時世尊語文殊言，汝能了知
X10n0259_p0511c24║如來所住平等法否。文殊言，我已了知。佛言，何者
X10n0259_p0512a01║是如來所住平等法。文殊云，一切凡夫起貪瞋癡
X10n0259_p0512a02║處，是如來所住平等法。佛言，云何一切凡夫起貪
X10n0259_p0512a03║瞋癡處，是如來所住平等法。文殊言，一切凡夫於
X10n0259_p0512a04║空無相無願法中，起貪瞋癡。是故一切凡夫起貪
X10n0259_p0512a05║瞋癡處，即是如來所住平等法。佛言，空豈有法，而
X10n0259_p0512a06║言於中有貪瞋癡。文殊言，空是有，貪瞋癡亦是有。
X10n0259_p0512a07║佛言，空云何有，貪瞋癡亦云何有。文殊言，空以言
X10n0259_p0512a08║說故有，貪瞋癡亦以言說故有。所謂平等法者，是
X10n0259_p0512a09║指眾生清淨覺地也。近有解此經大光明藏三昧
X10n0259_p0512a10║之相狀何似，生滅心是，顛倒心是，一切貪瞋癡煩
X10n0259_p0512a11║惱皆是。堂堂釋子，乃甘心與魔外同流，而反極毀
X10n0259_p0512a12║先賢，譏訶老宿。噫，佛海漬穢，至此極矣。有志者讀
X10n0259_p0512a13║此，寧不痛心疾首乎。
X10n0259_p0512a14║於是，文殊師利菩薩在大眾中即從座起，頂禮佛足，
X10n0259_p0512a15║右繞三帀，長跪叉手而白佛言：大悲世尊！願為此會
X10n0259_p0512a16║諸來法眾，說於如來本起清淨因地法行，及說菩薩
X10n0259_p0512a17║於大乘中發清淨心遠離諸病，能使未來末世眾生
X10n0259_p0512a18║求大乘者不墮邪見。作是語已，五體投地，如是三請，
X10n0259_p0512a19║終而復始。
X10n0259_p0512a20║先敘問法威儀。次正請，有二：一問如來因地發心，
X10n0259_p0512a21║謂如來未成佛時，最初因地發何等心，修何等行，
X10n0259_p0512a22║得生淨土，成佛果。二問菩薩發心欲求菩提，於大
X10n0259_p0512a23║乘中發清淨心，云何始得遠離諸病。病即後文四
X10n0259_p0512a24║病也。若末世眾生欲修行者，既知如來因行，又知
X10n0259_p0512b01║菩薩發心，依之而行，則遠離諸病，不墮邪見矣。
X10n0259_p0512b02║爾時，世尊告文殊師利菩薩言：善哉，善哉！善男子！汝
X10n0259_p0512b03║等乃能為諸菩薩諮詢如來因地法行，及為末世一
X10n0259_p0512b04║切眾生求大乘者，得正住持不墮邪見。汝今諦聽，當
X10n0259_p0512b05║為汝說。時，文殊師利菩薩奉教歡喜，及諸大眾默然
X10n0259_p0512b06║而聽。
X10n0259_p0512b07║此讚問許說及佇聽也。諦聽者，謂諦審而聽，勿雜
X10n0259_p0512b08║亂也。智論云：聽者端視如渴飲，一心入於語義中，
X10n0259_p0512b09║踊躍聞法生歡喜，如是之人乃可說。默然而聽者，
X10n0259_p0512b10║謂泯慮忘緣，一心靜聽也。
X10n0259_p0512b11║善男子！無上法王有大陀羅尼門，名為：圓覺，流出一
X10n0259_p0512b12║切清淨真如、菩提、涅槃及波羅蜜，教授菩薩。一切如
X10n0259_p0512b13║來本起因地，皆依圓照清淨覺相，永斷無明，方成佛
X10n0259_p0512b14║道。
X10n0259_p0512b15║此標宗立體也。無上法王，佛也。於法自在，更無有
X10n0259_p0512b16║上故。陀羅尼云：總持謂圓覺，體中具足恒沙稱性
X10n0259_p0512b17║功德故。門者，出入義。出者，一切染淨諸法皆從此
X10n0259_p0512b18║中流出故。入者，一切染淨諸法皆從此中反復故。
X10n0259_p0512b19║以不染不汙，故曰清淨。不妄不變，故曰真如。在無
X10n0259_p0512b20║明而常覺，故曰菩提。在生死而常察，故曰涅槃。波
X10n0259_p0512b21║羅蜜云：到彼岸有六種，謂布施、持戒、忍辱、精進、禪
X10n0259_p0512b22║定、智慧。由此六種，翻無明生死而為菩提涅槃。教
X10n0259_p0512b23║謂教導，授謂傳授。圓照清淨覺相，即圓覺也。無明
X10n0259_p0512b24║有四，謂生、住、異、滅。畢竟不生，名為永斷。方成佛道
X10n0259_p0512c01║者，塵沙諸佛皆以此為因地，進而至於極果故。○
X10n0259_p0512c02║由文殊請問因地法行，世尊即將自己所證大光
X10n0259_p0512c03║明藏，重安名字以諭之。故曰有大陀羅尼門，名為
X10n0259_p0512c04║圓覺。又自釋所以稱圓覺者，以能從中流出清淨
X10n0259_p0512c05║真如，（即因地心。）菩提涅槃，（即果地覺。）及波羅蜜。（即因行也。）是則依
X10n0259_p0512c06║之而發心，藉之而證果，賴之而起行。無不從此法
X10n0259_p0512c07║界流，無不還歸於法界。故名圓覺。不獨爾也，即佛
X10n0259_p0512c08║佛授手，祖祖相傳，亦不出此。故曰教授菩薩。或清
X10n0259_p0512c09║淨真如菩提涅槃是體大，波羅蜜是相大，教授菩
X10n0259_p0512c10║薩是用大。具此三義，名圓覺也。然此圓覺，生佛皆
X10n0259_p0512c11║具。但眾生為無明所覆，業識所局，故圓而不覺。小
X10n0259_p0512c12║乘則心量褊淺，雖覺而不圓。菩薩則非圓非覺。唯
X10n0259_p0512c13║如來亦圓亦覺。故稱圓覺。如來最初因地所修法
X10n0259_p0512c14║行，別無他法。皆依此圓照清淨覺相，起幻智而永
X10n0259_p0512c15║斷無明，方成佛道。所謂十方薄伽梵，一路涅槃門
X10n0259_p0512c16║也。故華嚴偈云：有一大經卷，量等三千界。在於一
X10n0259_p0512c17║塵中，一切塵亦然。有一智慧人，淨眼悉明見。破塵
X10n0259_p0512c18║出經卷，廣饒益眾生。故知圓滿覺性，生佛等有。但
X10n0259_p0512c19║塵經未剖，寶藏猶埋。既不自知，枉受貧苦。唯佛一
X10n0259_p0512c20║人，獨得其用。名為圓覺，不亦宜乎。
X10n0259_p0512c21║云何無明？善男子！一切眾生從無始來種種顛倒，猶
X10n0259_p0512c22║如迷人四方易處，妄認四大為自身相、六塵緣影為
X10n0259_p0512c23║自心相，譬彼病目見空中華及第二月。善男子！空實
X10n0259_p0512c24║無華，病者妄執。由妄執故，非唯惑此虗空自性，亦復
X10n0259_p0513a01║迷彼實華生處。由此妄有輪轉生死，故名無明。
X10n0259_p0513a02║此徵無明所起處，而自釋之也。徵云：大光明藏，既
X10n0259_p0513a03║是眾生本具清淨覺地，云何眾生遺此光明，而轉
X10n0259_p0513a04║為無明？故釋之曰：一切眾生，從無始來，種種顛倒，
X10n0259_p0513a05║故轉此大光明藏，而成無明不覺。喻如迷人，認東
X10n0259_p0513a06║為西，惑南為北，其實迷者自迷，方實不轉。所謂顛
X10n0259_p0513a07║倒者，謂遺失清淨平等法身，妄認地水火風四緣
X10n0259_p0513a08║假合而成者以為身，遺失本妙圓妙清淨覺心，妄
X10n0259_p0513a09║認緣塵分別影事以為心，而計我計法。此由隨順
X10n0259_p0513a10║無明不覺，而起相見二分，復迷相見，而徧生我法
X10n0259_p0513a11║二執。所謂既棄海認漚，復認漚為海，故名顛倒。喻
X10n0259_p0513a12║如目有赤眚，遂見空中有華，及見真月邊有第二
X10n0259_p0513a13║月也。空喻真理，目喻正智，狂華喻身，二月喻心。應
X10n0259_p0513a14║立量云：身心是有，法本無是。宗因云：無明業識所
X10n0259_p0513a15║現，故同喻如空華二月。既知病目見空華二月是
X10n0259_p0513a16║妄，則知淨眼見虗空一月是真。下復以二喻合法，
X10n0259_p0513a17║故云：空實無華，由病目人妄執為有。由妄執故，不
X10n0259_p0513a18║唯惑此虗空自性本無華相，亦復迷彼實華所生
X10n0259_p0513a19║之處。亦應合云：月實無二，捏者妄執。由妄執故，非
X10n0259_p0513a20║唯惑此真月自性，亦復迷彼二月生處。二喻既明，
X10n0259_p0513a21║則知覺性本無身心，迷者妄認。由妄認故，非唯惑
X10n0259_p0513a22║此圓覺自性，亦復迷彼身心生處矣。今既不知圓
X10n0259_p0513a23║覺自性之本無，又不知身心自性所自出，於是計
X10n0259_p0513a24║無作有，認幻為真，隨順無明，起惑造業，由此妄有，
X10n0259_p0513b01║輪轉生死。此惑業苦三，皆由迷此大光明藏而起。
X10n0259_p0513b02║此大光明藏轉而為無明業識者，如此
X10n0259_p0513b03║善男子！此無明者非實有體，如夢中人夢時非無，及
X10n0259_p0513b04║至於醒了無所得。如眾空華滅於虗空，不可說言有
X10n0259_p0513b05║定滅處。何以故？無生處故。一切眾生於無生中妄見
X10n0259_p0513b06║生滅，是故說名輪轉生死。
X10n0259_p0513b07║此因上實華二字發起。無明本無實體，故有智慧
X10n0259_p0513b08║者照之即滅也。若使無明果有實體，則是有根，必
X10n0259_p0513b09║不可滅。以是依他起性，故可迷可覺，而覺體本無
X10n0259_p0513b10║生滅也。正如患夢之人，夢時非無，及至於醒，了不
X10n0259_p0513b11║可得。人喻本覺，夢喻不覺，醒喻始覺。因睡而夢，睡
X10n0259_p0513b12║熟而醒，總與本人無干。則知因迷而不覺，因悟而
X10n0259_p0513b13║始覺，總與本覺無預。又如眾華滅空，不可說言眾
X10n0259_p0513b14║華在空，實有可滅之處。以空中實無生華處故，則
X10n0259_p0513b15║知華起華滅，總屬目中翳之有無，亦與虗空無預。
X10n0259_p0513b16║一切眾生因有無明，於無生中妄見有生有滅，是
X10n0259_p0513b17║故說名輪轉生死，然非覺性實有生死輪轉也。
X10n0259_p0513b18║善男子，如來因地修圓覺者，知是空華即無輪轉，亦
X10n0259_p0513b19║無身心受彼生死，非作故無，本性無故。
X10n0259_p0513b20║此牒答永斷無明，方成佛道也。言汝所問如來本
X10n0259_p0513b21║起因地修圓覺者，而圓覺性實無可修，由眾生病
X10n0259_p0513b22║目，妄執空華以為實有，故隨華相輪轉，妄見身心
X10n0259_p0513b23║實有生死。如來以智慧覺照，彼無明本無，華相即
X10n0259_p0513b24║滅，則不隨華相輪轉，亦不隨身心受彼生死，所謂
X10n0259_p0513c01║照見五蘊皆空，度一切苦厄也。然言無生死者，非
X10n0259_p0513c02║若聲聞析之使無，非若緣覺推之使無，非若三賢
X10n0259_p0513c03║菩薩作種種幻行而滅之使無，直是照見清淨覺
X10n0259_p0513c04║心，身心寂滅，本來自無，故不隨生死流轉，而曰無
X10n0259_p0513c05║明永斷，覺道方成耳。
X10n0259_p0513c06║彼知覺者猶如虗空，知虗空者即空華相，亦不可說
X10n0259_p0513c07║無知覺性，有無俱遣，是則名為淨覺隨順。何以故？虗
X10n0259_p0513c08║空性故，常不動故，如來藏中無起滅故，無知見故，如
X10n0259_p0513c09║法界性究竟圓滿徧十方故，是則名為因地法行。菩
X10n0259_p0513c10║薩因此於大乘中發清淨心，末世眾生依此修行不
X10n0259_p0513c11║墮邪見。
X10n0259_p0513c12║復恐認賊為子，特顯覺體，了了常知，不落有無，方
X10n0259_p0513c13║是大徹大悟之真知也。故詳示之曰：雖說知是空
X10n0259_p0513c14║華，即無輪轉。必須不存知相，方是真知。若存知相，
X10n0259_p0513c15║猶是幻知，非真知也。以彼真知之體，猶如虗空，不
X10n0259_p0513c16║可以有知論，不可以無知論。故起信云：離念相者，
X10n0259_p0513c17║等虗空界。若存知，知此如空覺性為有知，即是頭
X10n0259_p0513c18║上安頭，同於凡夫之知，固是空華相矣。若存知，知
X10n0259_p0513c19║此如空覺性為無知，即是斬頭覓活，同於土木瓦
X10n0259_p0513c20║石之無知，亦是空華相也。故趙州云：知是妄覺，不
X10n0259_p0513c21║知是無記。以此知體，性自神解，不同妄識仗境托
X10n0259_p0513c22║緣作意之知，不同太虗空廓斷滅之無知。以聖心
X10n0259_p0513c23║無知，而無所不知，此即靈知之體性也。永嘉云：若
X10n0259_p0513c24║以有知無知為知體，即是隨順無明，不名隨順淨
X10n0259_p0514a01║覺。必須坐斷兩頭，有無俱遣，方是隨順清淨覺性。
X10n0259_p0514a02║所以者何？以清淨覺性，了了常知，不但不曾迷，亦
X10n0259_p0514a03║且不曾覺。以是常寂滅相，如虗空性，常自不動故
X10n0259_p0514a04║也。所以不動者，以虗空自性，不受生死，不墮有無。
X10n0259_p0514a05║在如來藏中，無起無滅，無知無見。以虗空不動，徧
X10n0259_p0514a06║至一切色非色處。亦如法性不動，究竟徧滿一切
X10n0259_p0514a07║處故。應立量云：覺性是有法，不動為宗因。云：非所
X10n0259_p0514a08║作故，無知見故，無起滅故，喻如虗空。所證如此，是
X10n0259_p0514a09║名初心成等正覺，是名如來因地法行。楞嚴謂之
X10n0259_p0514a10║發覺初心，起信謂之真如三昧。若菩薩依此圓照
X10n0259_p0514a11║清淨覺相為因，方是正因，否則皆墮邪因矣。若末
X10n0259_p0514a12║世眾生，依此清淨覺相而起行，得正住持，否則皆
X10n0259_p0514a13║墮邪見矣。
X10n0259_p0514a14║爾時，世尊欲重宣此義，而說偈言：文殊汝當知，一切
X10n0259_p0514a15║諸如來，從於本因地，皆以智慧覺，了達於無明，知彼
X10n0259_p0514a16║如空華，即能免流轉。又如夢中人，醒時不可得，覺者
X10n0259_p0514a17║如虗空，平等不動轉，覺徧十方界，即得成佛道。眾幻
X10n0259_p0514a18║滅無處，成道亦無得，本性圓滿故，菩薩於此中，能發
X10n0259_p0514a19║菩提心。末世諸眾生，修此免邪見。
X10n0259_p0514a20║謂如來本起因地，莫不皆以智慧覺性，了達無明
X10n0259_p0514a21║本無實體，猶如空華，為發菩提心之始。果能知彼
X10n0259_p0514a22║無明是空華相，則不為華相眩目，即免生死流轉。
X10n0259_p0514a23║亦如患夢之人，忽然醒覺，則夢中所現之相，皆不
X10n0259_p0514a24║可得。是知眾生在迷，未免流轉。若既迷而忽覺，唯
X10n0259_p0514b01║一真如，迴無所有，渾身住於平等性智，豈有流轉
X10n0259_p0514b02║哉？既無流轉，則此覺性，究竟圓滿，徧十方界。是則
X10n0259_p0514b03║名為初發心時，便成正覺也。然對夢說醒，對迷說
X10n0259_p0514b04║覺，對眾生說佛，皆是未覺已前對待之法。若無明
X10n0259_p0514b05║滅盡，眾幻銷滅，則成佛作祖，亦是鉢盂安柄，虗空
X10n0259_p0514b06║釘橛。以本性圓滿，本來成佛，不待更成。故說圓滿
X10n0259_p0514b07║菩提，歸無所得。龐居士云：十方同聚會，箇箇學無
X10n0259_p0514b08║為。此是選佛場，心空及第歸。如是則自然應念登
X10n0259_p0514b09║科，隨處及第，何須授記安名乎？菩薩向此著眼，則
X10n0259_p0514b10║能發菩提心。眾生向此進修，永不墮於邪見。若不
X10n0259_p0514b11║入此門，總是旁蹊曲徑，非直截路。故宗鏡問云：初
X10n0259_p0514b12║發心時，便成正覺，云何復說後心成佛？答：非初非
X10n0259_p0514b13║後，不離初後。智論云：不但以初心得，亦不離後心
X10n0259_p0514b14║得。所以者何？若但以初心得，不以後心者，菩薩初
X10n0259_p0514b15║發心時，便應是佛。若無初心，云何有第二第三心？
X10n0259_p0514b16║以初心為根本因緣故。不但以後心得，亦不離初
X10n0259_p0514b17║心者，以後心不離初心故。若無初心，即無後心。以
X10n0259_p0514b18║初心集種種無量功德，後心方得具足。故能斷煩
X10n0259_p0514b19║惱習氣，成無上道。此即頓悟漸修也。○此章言不
X10n0259_p0514b20║滿四百，該攝性相二宗之旨。若約性宗，清淨覺相，
X10n0259_p0514b21║屬真如門。無明妄認妄執，是不覺義。知是空華，即
X10n0259_p0514b22║無輪轉，是覺義。因本覺而有不覺，因不覺而有始
X10n0259_p0514b23║覺，此二屬生滅門。今欲令行人頓悟真如為因地
X10n0259_p0514b24║心，故曰眾幻滅無處，成道亦無得也。○若約相宗，
X10n0259_p0514c01║五法，三性，四大，是色蘊，是相。六塵，緣影，是無色四
X10n0259_p0514c02║蘊，是名。妄認妄執，是妄想。知是空華，是正智。覺心
X10n0259_p0514c03║不動，是如如身心，是依他起性。妄認妄執，是二種
X10n0259_p0514c04║徧計執性。生死，是分段變易二種生死。知是空華
X10n0259_p0514c05║等，是斷二執，除二死，證二空，得二果，是圓成實性
X10n0259_p0514c06║也。○此章要旨，直指眾生日用知體為圓覺性。若
X10n0259_p0514c07║有分別，有妄認妄執，即生死因。若無分別，無妄認
X10n0259_p0514c08║妄執，即菩提因。故曰：知之一字，眾禍之門。知之一
X10n0259_p0514c09║字，眾妙之門。
X10n0259_p0514c10║於是普賢菩薩在大眾中，即從座起，頂禮佛足，右遶
X10n0259_p0514c11║三帀，長跪叉手而白佛言：大悲世尊！願為此會諸菩
X10n0259_p0514c12║薩眾，及為末世一切眾生修大乘者，聞此圓覺清淨
X10n0259_p0514c13║境界，云何修因？世尊！若彼眾生知如幻者，身心亦幻，
X10n0259_p0514c14║云何以幻還修於幻？若諸幻性一切盡滅，則無有心，
X10n0259_p0514c15║誰為修行？云何復說修行如幻？若諸眾生本不修行，
X10n0259_p0514c16║於生死中常居幻化，曾不了知如幻境界，令妄想心
X10n0259_p0514c17║云何解脫？願為末世一切眾生，作何方便漸次修習，
X10n0259_p0514c18║令諸眾生永離諸幻？作是語已，五體投地，如是三請，
X10n0259_p0514c19║終而復始。
X10n0259_p0514c20║前章已顯頓悟法門，正恐行人以為知幻便了，不
X10n0259_p0514c21║必更離，不知前所言遣者即離也。故普賢躡前知
X10n0259_p0514c22║虗空者即空華相，及偈中眾幻滅無處，成道亦無
X10n0259_p0514c23║得，以發三問，以明既知而必欲遠離也。初問：言修
X10n0259_p0514c24║行者，本為斷無明得菩提也。若曰知是空華，即無
X10n0259_p0515a01║輪轉，又云眾幻滅無處，成道亦無得，則此圓覺清
X10n0259_p0515a02║淨境界，纖塵不立，則無事修行斷證矣，云何而說
X10n0259_p0515a03║修圓覺乎？故曰若彼眾生等，意謂既能了知無明
X10n0259_p0515a04║是幻，則身心亦皆是幻矣。既曰是幻，固宜任之，不
X10n0259_p0515a05║必起幻智而銷幻無明，成幻佛可也。云何更欲依
X10n0259_p0515a06║圓照清淨覺相，起種種如幻之智，銷種種如幻之
X10n0259_p0515a07║無明，而成如幻之佛果耶？次問：不唯不當修，即欲
X10n0259_p0515a08║修行，亦無可修。以幻智既滅，身心亦滅，則無有心，
X10n0259_p0515a09║其誰修行十波羅蜜，而曰修諸幻以除幻？既知無
X10n0259_p0515a10║可修而復修，無可證而求證，何異望石女生兒，邀
X10n0259_p0515a11║空華結果，豈非枉用功乎？三問：若諸眾生，但恃天
X10n0259_p0515a12║真，常居幻化而不離，又不能了知是幻而求離，此
X10n0259_p0515a13║則既不能知幻，又不能離幻，云何而得解脫？此三
X10n0259_p0515a14║等者，一是不必修，二是無可修，三是恃天真而不
X10n0259_p0515a15║用修。願為此三等人，作何方便，漸次修習，方能永
X10n0259_p0515a16║離諸幻？
X10n0259_p0515a17║爾時，世尊告普賢菩薩言：善哉，善哉！善男子！汝等乃
X10n0259_p0515a18║能為諸菩薩及末世眾生，修習菩薩如幻三昧，方便
X10n0259_p0515a19║漸次令諸眾生得離諸幻。汝今諦聽，當為汝說。時，普
X10n0259_p0515a20║賢菩薩奉教歡喜，及諸大眾默然而聽。
X10n0259_p0515a21║善男子！一切眾生種種幻化，皆生如來圓覺妙心。猶
X10n0259_p0515a22║如空華從空而有，幻華雖滅，空性不壞。眾生幻心還
X10n0259_p0515a23║依幻滅，諸幻盡滅，覺心不動，依幻說覺亦名為幻。若
X10n0259_p0515a24║說有覺猶未離幻，說無覺者亦復如是，是故幻滅名
X10n0259_p0515b01║為不動。
X10n0259_p0515b02║種種幻化，總指五陰、四大，及十力、四無畏等。生者，
X10n0259_p0515b03║謂本覺心體，隨無明染緣，而生三科、七大等；隨真
X10n0259_p0515b04║如淨緣，而生十力、四無所畏等。故諸染淨諸法，皆
X10n0259_p0515b05║無自體，總是依他。喻如空華，瞖生華生，瞖滅華滅，
X10n0259_p0515b06║而空未嘗有生滅。眾生幻心，隨無明染緣生，還隨
X10n0259_p0515b07║真如淨緣滅，而覺心未嘗動。誰謂幻性盡滅，則無
X10n0259_p0515b08║有心耶？喻如金翅鳥王，命終之後，骨肉都盡，唯有
X10n0259_p0515b09║心在也。然所謂依幻說覺者，即是口口談空，心心
X10n0259_p0515b10║著有，此即任運而不修者。謂之依幻說覺，謂之依
X10n0259_p0515b11║通妄知，是名為幻，不名為覺。此依字，與皆依圓照
X10n0259_p0515b12║清淨覺相之依相應。謂不依圓照清淨覺相，永斷
X10n0259_p0515b13║無明，成佛道，乃依幻而自說為覺，故名幻而不名
X10n0259_p0515b14║覺也。故先德云：說得一丈，不如行取一尺；說得一
X10n0259_p0515b15║尺，不如行取一寸。若說固有覺性，本來是佛，恃天
X10n0259_p0515b16║真而不勞修者，此亦是幻，亦非是覺；若說無佛可
X10n0259_p0515b17║成，枉功用而不必修，此亦是幻，亦非是覺。三、說字
X10n0259_p0515b18║須著眼看。先德云：此事不是說了便休，必須大死
X10n0259_p0515b19║一番，離盡諸幻，親見本來，則千聖喚不迴頭，方是
X10n0259_p0515b20║覺心不動。若未曾離幻，未出輪迴，而辨圓覺，彼圓
X10n0259_p0515b21║覺性，未有不隨流轉者。豈可謂知幻而不當修，計
X10n0259_p0515b22║斷滅而枉修，恃天真而不用修哉？
X10n0259_p0515b23║善男子！一切菩薩及末世眾生，應當遠離一切幻化
X10n0259_p0515b24║虗妄境界，由堅執持遠離心故。心如幻者亦復遠離，
X10n0259_p0515c01║遠離為幻亦復遠離，離遠離幻亦復遠離，得無所離
X10n0259_p0515c02║即除諸幻。譬如鑽火，兩木相因，火出木盡，灰飛煙滅。
X10n0259_p0515c03║以幻修幻亦復如是，諸幻雖盡，不入斷滅。善男子！知
X10n0259_p0515c04║幻即離，不作方便；離幻即覺，亦無漸次。一切菩薩及
X10n0259_p0515c05║末世眾生依此修行，如是乃能永離諸幻。
X10n0259_p0515c06║應當二字，是極勵之語。謂既知是幻，應當遠離，勿
X10n0259_p0515c07║謂知而不必遠離也。遠離有四重：遠離一切幻化
X10n0259_p0515c08║境界者，即亡塵也。楞嚴所謂動靜二相，了然不生
X10n0259_p0515c09║也。心如幻者，亦復遠離者，即盡根也。所謂聞，所聞
X10n0259_p0515c10║盡也。遠離為幻，亦復遠離者，即空智也。所謂覺，所
X10n0259_p0515c11║覺空也。離遠離幻，亦復遠離者，即滅空也。所謂空，
X10n0259_p0515c12║所空滅也。得無所離，即除諸幻者，所謂生滅既滅，
X10n0259_p0515c13║寂滅現前也。故先德云：洞山門下無佛法，與人只
X10n0259_p0515c14║有一口劒。凡是來者，一斬便斷。故伊性命不存，見
X10n0259_p0515c15║聞都泯，直向父母未生前，要與相見。喻如鑽火之
X10n0259_p0515c16║人，兩木相因，必火出木盡，灰飛煙滅，方得了當。木
X10n0259_p0515c17║喻發智之心境，火比了心境之妙智。由智發而心
X10n0259_p0515c18║境皆空，如火發而兩木俱盡也。若木雖空而灰在，
X10n0259_p0515c19║猶未了當，故欲其盡灰也。如心境空而智在，即智
X10n0259_p0515c20║是病，故欲其空智也。灰雖盡而煙氣猶在，有些氣
X10n0259_p0515c21║息亦是病，猶未了當，故欲其滅煙氣。喻如智雖空
X10n0259_p0515c22║而空在，空亦是病，故欲其滅空也。故學道者如鑽
X10n0259_p0515c23║火，必至火出木盡，灰飛煙滅，方知火性不壞。所謂
X10n0259_p0515c24║火傳也，而不知其盡也。必須幻境、幻心、幻智、幻空，
X10n0259_p0516a01║悉皆滅盡，方知覺性常存，不入斷滅。故宗鏡云：此
X10n0259_p0516a02║清淨覺，是出世間常住心寶。豈世間無常敗壞之
X10n0259_p0516a03║法所能壞耶？如貧女室中金藏，雖未掘而匪移；若
X10n0259_p0516a04║力士額中寶珠，任鬬沒而常在；如雪山筩中萬味，
X10n0259_p0516a05║暫流出而恒存；若大地底下金剛，縱穿斵而不壞。
X10n0259_p0516a06║誰謂無心不勞修證哉？故復勉之曰：既知是幻，即
X10n0259_p0516a07║當遠離。即此遠離，便是方便。此外更無方便矣。若
X10n0259_p0516a08║能離幻，即是覺性。即此離幻，便是漸次。此外更無
X10n0259_p0516a09║漸次矣。蓋知幻是對不知幻而認為實有者開方
X10n0259_p0516a10║便，遠離是對取著而不捨者開漸次。故前云：假說
X10n0259_p0516a11║方便也。首楞云：狂心自歇，歇即菩提。歇即是離，誰
X10n0259_p0516a12║謂知而不必離哉？末世眾生，依此圓覺而修，方能
X10n0259_p0516a13║永離諸幻。若知無明窟中有覺性而不離，終不成
X10n0259_p0516a14║佛道。喻如知鑛中有金而不銷，終不成真金也。○
X10n0259_p0516a15║前章重在知字，此章重在離字。二章總為上根說
X10n0259_p0516a16║頓悟、頓斷、頓修、頓證法，非中下根可能企及。故曰：
X10n0259_p0516a17║心聞洞十方，生於大因力。非初心可入也。
X10n0259_p0516a18║爾時，世尊欲重宣此義，而說偈言：普賢汝當知，一切
X10n0259_p0516a19║諸眾生，無始幻無明，皆從諸如來，圓覺心建立。猶如
X10n0259_p0516a20║虗空華，依空而有相，空華若復滅，虗空本不動。幻從
X10n0259_p0516a21║諸覺生，幻滅覺圓滿，覺心不動故。若彼諸菩薩，及末
X10n0259_p0516a22║世眾生，常應遠離幻，諸幻悉皆離。如木中生火，木盡
X10n0259_p0516a23║火還滅，覺即無漸次，方便亦如是。
X10n0259_p0516a24║生佛二界，皆從清淨覺心，隨緣建立。故祖師云：山
X10n0259_p0516b01║河大地，由此建立。三昧六通，因茲發現。喻如空華，
X10n0259_p0516b02║因病目而妄見空中華生，而空體未曾生。因瞖消
X10n0259_p0516b03║而妄見空中華滅，而空體未甞滅。因無明染緣，熏
X10n0259_p0516b04║習覺性，而生根身器界。故說幻從諸覺生，而覺性
X10n0259_p0516b05║未嘗生。因真如淨緣，熏習無明，修六度而滅幻化。
X10n0259_p0516b06║故說幻滅覺圓滿，而覺性未嘗滅。以覺性無我，隨
X10n0259_p0516b07║染處染，隨淨處淨，而實未嘗動。故修行者，應當遠
X10n0259_p0516b08║離種種幻化。諸幻悉離，而覺性不動。正如木中生
X10n0259_p0516b09║火，火出木盡，木盡火滅，而火性不動。故說離幻即
X10n0259_p0516b10║覺。若至於覺，則實無漸次。以漸次在人，不在法故。
X10n0259_p0516b11║故曰：菩提無漸次，漸次取菩提。
X10n0259_p0516b12║
X10n0259_p0516b13║大方廣圓覺脩多羅了義經近釋卷一