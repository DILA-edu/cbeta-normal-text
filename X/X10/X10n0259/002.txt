X10n0259_p0516b14║
X10n0259_p0516b15║
X10n0259_p0516b16║
X10n0259_p0516b17║大方廣圓覺脩多羅了義經近釋卷二
X10n0259_p0516b18║明二楞庵釋通潤　述
X10n0259_p0516b19║於是，普眼菩薩在大眾中即從座起，頂禮佛足，右遶
X10n0259_p0516b20║三帀，長跪叉手而白佛言：大悲世尊！願為此會諸菩
X10n0259_p0516b21║薩眾及為末世一切眾生，演說菩薩修行漸次。云何
X10n0259_p0516b22║思惟？云何住持？眾生未悟，作何方便普令開悟？世尊！
X10n0259_p0516b23║若彼眾生無正方便及正思惟，聞佛如來說此三昧，
X10n0259_p0516b24║心生迷悶，即於圓覺不能悟入。願興慈悲，為我等輩
X10n0259_p0516c01║及末世眾生假說方便。作是語已，五體投地，如是三
X10n0259_p0516c02║請，終而復始。
X10n0259_p0516c03║此為頓教菩薩開漸門也。由前二章雖各出手眼，
X10n0259_p0516c04║悉談頓法，若是上上根人，階梯不立，聖諦不為者，
X10n0259_p0516c05║尚嫌多口，但根器稍劣者，若無階級，不能悟入普
X10n0259_p0516c06║眼法門，此普眼所以乘機發問也。先德云：盡大地
X10n0259_p0516c07║是沙門一隻眼，以眼外無法故。今此菩薩請問修
X10n0259_p0516c08║行漸次，使盡大地眾生發明此眼，此華嚴亦名普
X10n0259_p0516c09║眼法門也。云何思惟者，謂如何用心，方知身心是
X10n0259_p0516c10║幻。云何住持者，謂如何遠離，方得覺心不動。其未
X10n0259_p0516c11║悟者，作何方便，方得入此普眼門也。若眾生無正
X10n0259_p0516c12║方便及正思惟，雖聞如來說此神通大光明三昧，
X10n0259_p0516c13║反生迷悶，不能悟入，以法大機小，不能一肩擔荷，
X10n0259_p0516c14║固當於無階梯處強立階梯，無漸次中安立漸次，
X10n0259_p0516c15║方得悟入耳。
X10n0259_p0516c16║爾時，世尊告普眼菩薩言：善哉，善哉！善男子！汝等乃
X10n0259_p0516c17║能為諸菩薩及末世眾生，問於如來修行漸次思惟
X10n0259_p0516c18║住持，乃至假說種種方便。汝今諦聽，當為汝說。時，普
X10n0259_p0516c19║眼菩薩奉教歡喜，及諸大眾默然而聽。
X10n0259_p0516c20║善男子！彼新學菩薩及末世眾生，欲求如來淨圓覺
X10n0259_p0516c21║心，應當正念遠離諸幻。
X10n0259_p0516c22║此為新學菩薩略通一線假說方便，以明知幻即
X10n0259_p0516c23║離，離幻即覺也。先總標正念為方便之始。欲求者，
X10n0259_p0516c24║謂生樂欲尋求此覺心也。以此身心皆是覺心所
X10n0259_p0517a01║現影像，即今現在有形色者是身，有分別者是心，
X10n0259_p0517a02║誰是本來清淨覺性。如是推求尋覓，必欲親見本
X10n0259_p0517a03║來面目，故曰欲求淨圓覺心也。若欲如是推求，應
X10n0259_p0517a04║當正念遠離諸幻。言正念者，謂不念一切諸法，唯
X10n0259_p0517a05║是一心觀察，必欲知此身心是幻，又必欲遠離諸
X10n0259_p0517a06║幻。若知而不離，是有目無足。若離而不知，是有足
X10n0259_p0517a07║無目。必須知幻而又離幻，如目足更資，方能得入。
X10n0259_p0517a08║先依如來奢摩他行，堅持禁戒，安處徒眾，宴坐靜室，
X10n0259_p0517a09║恒作是念：我今此身四大和合，所謂髮毛爪齒、皮肉
X10n0259_p0517a10║筋骨、髓腦垢色，皆歸於地；唾涕膿血、津液涎沫、痰淚
X10n0259_p0517a11║精氣、大小便利，皆歸於水；暖氣歸火；動轉歸風。四大
X10n0259_p0517a12║各離，今者妄身當在何處？即知此身畢竟無體，和合
X10n0259_p0517a13║為相，實同幻化。
X10n0259_p0517a14║此下正陳方便也。奢摩他，定學也。起信云：若修止
X10n0259_p0517a15║者，住於靜處，端坐思惟，不依氣息，不依形色，不依
X10n0259_p0517a16║地水火風，乃至不依見聞覺知，名依奢摩他。堅持
X10n0259_p0517a17║禁戒者，謂一向絕緣，防護根門，不令向外奔馳也。
X10n0259_p0517a18║安處徒眾者，必得同心同行之人為伴侶，互相砥
X10n0259_p0517a19║礪也。宴坐靜室者，坐以攝身，身住而心得安故。必
X10n0259_p0517a20║靜室者，以離喧囂，功夫易就也。四緣既具，則一心
X10n0259_p0517a21║一境，方堪入觀。先當正念觀察此身假合無我。寶
X10n0259_p0517a22║積經云：此身生時，與其父母四大種性，一類歌羅
X10n0259_p0517a23║邏身。若唯地界，無水界者，譬如有人握乾麨灰，終
X10n0259_p0517a24║不和合。若唯水界，無地界者，譬如油水，無有堅實，
X10n0259_p0517b01║即便流散。若唯地水，無火界者，譬如夏月陰處肉
X10n0259_p0517b02║團，無日光時，即便流轉。若唯地水火，無風界者，則
X10n0259_p0517b03║不增長。故一大不成，二大三大不成，必四大和合，
X10n0259_p0517b04║方得成就。故先觀察堅礙者為地，潤濕者為水，暖
X10n0259_p0517b05║者為火，動者為風。現今此身，雖見四大和合，而各
X10n0259_p0517b06║有所歸，則此妄身，畢竟屬於何大。則知四大畢竟
X10n0259_p0517b07║無體，但是和合，假名為身，實同幻化。如是推求，即
X10n0259_p0517b08║知此身實無我相。而向之認四大為自身相，妄矣。
X10n0259_p0517b09║故庵提女了義經云：若能明知地水火風四緣，畢
X10n0259_p0517b10║竟未曾自得，有所和合，是為生義。若知地水火風，
X10n0259_p0517b11║畢竟不自得，有所離散，是為死義。
X10n0259_p0517b12║四緣假合妄有六根，六根四大中外合成，妄有緣氣
X10n0259_p0517b13║於中積聚，似有緣相假名為心。善男子，此虗妄心若
X10n0259_p0517b14║無六塵則不能有，四大分解無塵可得，於中緣塵各
X10n0259_p0517b15║歸散滅，畢竟無有緣心可見。
X10n0259_p0517b16║次復正念觀察此心假合無我也。正由四緣假合
X10n0259_p0517b17║而妄有身，復因此身而妄立六根。若離四大，必無
X10n0259_p0517b18║六根；若離六根，亦無四大。故外有四大，內有六根，
X10n0259_p0517b19║和合而成有根之身，名曰根身。首楞嚴經云：由明
X10n0259_p0517b20║暗等二種相形，於妙圓中粘湛發見，見精映色，攬
X10n0259_p0517b21║色成根，根元目為清淨四大，因名眼體如葡萄朵，
X10n0259_p0517b22║淨根四塵流逸奔色等，豈非中外合成而有根身
X10n0259_p0517b23║乎？既有六根，仍復引生五識，攀緣五塵，而意識總
X10n0259_p0517b24║採五塵落謝影子，積聚八識田中為種子，名為法
X10n0259_p0517c01║塵，而為意識所緣之境。以意識緣法塵，似有能緣
X10n0259_p0517c02║之相，遂假名能緣者以為心也。下復逆推緣心無
X10n0259_p0517c03║體，故曰即此能緣妄心，是因六塵而有，離塵則無，
X10n0259_p0517c04║是因境而有心也。若使四大分解，無塵可得，於中
X10n0259_p0517c05║四大六塵各歸散滅，畢竟無有能緣之心可見，是
X10n0259_p0517c06║無境亦無心也。如是推求，即知此心亦無有我，而
X10n0259_p0517c07║向之妄認六塵緣影為自心相者，妄矣。已上發明
X10n0259_p0517c08║知幻二字竟。
X10n0259_p0517c09║善男子！彼之眾生幻身滅故，幻心亦滅；幻心滅故，幻
X10n0259_p0517c10║塵亦滅；幻塵滅故，幻滅亦滅；幻滅滅故，非幻不滅。譬
X10n0259_p0517c11║如磨鏡，垢盡明現。善男子！當知身心皆為幻垢，垢相
X10n0259_p0517c12║永滅，十方清淨。
X10n0259_p0517c13║下復發明即離二字。此中滅字，即遠離也。只是以
X10n0259_p0517c14║智觀察是幻，故不妄認妄執，脫粘內伏，違其現業，
X10n0259_p0517c15║銷其種習，名為滅耳，不是銷滅也。若是銷滅，即墮
X10n0259_p0517c16║無色四空所修。意謂既知身心是幻，即當以如幻
X10n0259_p0517c17║金剛十種深喻而遠離之，不令粘著。固當先離幻
X10n0259_p0517c18║身，次離幻心，次離幻境，此即遠離垢邊垢也。次離
X10n0259_p0517c19║滅幻之智，此即遠離淨邊垢也。染淨諸幻既盡，而
X10n0259_p0517c20║非幻不滅者，所謂離幻即覺也。良由眾生內為意
X10n0259_p0517c21║識所使，身見所持，故頭頭妄認，生徧計執。必須去
X10n0259_p0517c22║盡識情，而清淨覺體光明始露。喻如磨鏡，必去盡
X10n0259_p0517c23║鏡面之垢，而鏡體光明始得發露。故知眾生皆有
X10n0259_p0517c24║光明淨覺而不現者，若有古鏡而不磨也。永嘉云：
X10n0259_p0518a01║比來塵鏡未曾磨，今日分明須剖折。然則光明覺
X10n0259_p0518a02║體之幻垢，元非他物，即是妄認四大為身，六塵緣
X10n0259_p0518a03║影為心，而成垢耳。若了四大本空，緣影不實，清淨
X10n0259_p0518a04║覺體不為身見染汙，則垢相滅而十方清淨矣。此
X10n0259_p0518a05║即奢摩他已成之相也。
X10n0259_p0518a06║善男子！譬如清淨摩尼寶珠，映於五色隨方各現，諸
X10n0259_p0518a07║愚癡者見彼摩尼實有五色。善男子！圓覺淨性現於
X10n0259_p0518a08║身心隨類各應，彼愚癡者說淨圓覺實有如是。身心
X10n0259_p0518a09║自相亦復如是，由此不能遠於幻化，是故我說身心
X10n0259_p0518a10║幻垢對離幻垢說名菩薩，垢盡對除即無對垢及說
X10n0259_p0518a11║名者。善男子！此菩薩及末世眾生，證得諸幻滅影像
X10n0259_p0518a12║故，爾時便得無方清淨無邊虗空覺所顯發。
X10n0259_p0518a13║此以喻明種種幻化皆生如來圓覺妙心，故離幻
X10n0259_p0518a14║即覺也。清淨摩尼寶珠喻清淨覺性，五色喻五蘊
X10n0259_p0518a15║身心。隨方各現者，若五方天王之見珠色各各不
X10n0259_p0518a16║同，喻五蘊是依他起。癡人見彼摩尼實有五色者，
X10n0259_p0518a17║喻從依他起性而起徧計執性也。圓覺淨性隨五
X10n0259_p0518a18║業道而各現五蘊身心，正如摩尼隨方而現五色。
X10n0259_p0518a19║愚夫不達五蘊身心元是淨圓覺心，循業發現本
X10n0259_p0518a20║無實體，乃妄認淨圓覺性實有四大為自身相，實
X10n0259_p0518a21║有六塵緣影為自心相，正如愚人妄認摩尼實有
X10n0259_p0518a22║五色。故先德云：五蘊山頭一段空，同門出入不相
X10n0259_p0518a23║逢。無量劫來賃屋住，到頭不識主人公。由彼愚癡
X10n0259_p0518a24║不了身心是幻是依他起，妄執為實，貪著生愛，不
X10n0259_p0518b01║能遠離諸幻化相，妄有流轉。是故我說身心皆是
X10n0259_p0518b02║淨圓覺心所現幻垢，由對妄認身心未離幻垢者
X10n0259_p0518b03║名眾生，故對離幻垢者名菩薩。若眾生幻垢既盡，
X10n0259_p0518b04║則對離幻垢之菩薩亦除。既無幻垢之眾生，亦無
X10n0259_p0518b05║離幻垢之菩薩矣。是知眾生菩薩皆是假名，生死
X10n0259_p0518b06║涅槃悉成偽號。故說眾幻滅無處，成道亦無得，而
X10n0259_p0518b07║又說種種幻化皆生如來圓覺妙心也。若此菩薩
X10n0259_p0518b08║幻觀已成，則依如來圓覺妙心所現種種幻化影
X10n0259_p0518b09║像依他之法悉皆除滅，則不妄執隨方所現之色
X10n0259_p0518b10║以為實有，爾時即證圓覺妙心，便得無方清淨。至
X10n0259_p0518b11║此則知無邊虗空皆從大覺心中顯發，亦如海中
X10n0259_p0518b12║一漚，況他物乎？此即三摩鉢提已成之相也。
X10n0259_p0518b13║覺圓明故顯心清淨，心清淨故見塵清淨，見清淨故
X10n0259_p0518b14║眼根清淨，根清淨故眼識清淨，識清淨故聞塵清淨，
X10n0259_p0518b15║聞清淨故耳根清淨，根清淨故耳識清淨，識清淨故
X10n0259_p0518b16║覺塵清淨，如是乃至鼻舌身意亦復如是。善男子！根
X10n0259_p0518b17║清淨故色塵清淨，色清淨故聲塵清淨，香味觸法亦
X10n0259_p0518b18║復如是。善男子！六塵清淨故地大清淨，地清淨故水
X10n0259_p0518b19║大清淨，火大風大亦復如是。善男子！四大清淨故十
X10n0259_p0518b20║二處、十八界、二十五有清淨，彼清淨故十力、四無所
X10n0259_p0518b21║畏、四無礙智、佛十八不共法、三十七助道品清淨，如
X10n0259_p0518b22║是乃至八萬四千陀羅尼門一切清淨。善男子！一切
X10n0259_p0518b23║實相性清淨故一身清淨，一身清淨故多身清淨，多
X10n0259_p0518b24║身清淨故如是乃至十方眾生圓覺清淨。善男子！一
X10n0259_p0518c01║世界清淨故多世界清淨，多世界清淨故如是乃至
X10n0259_p0518c02║盡於虗空圓裹三世一切平等清淨不動。
X10n0259_p0518c03║此下廣明覺性清淨不動徧滿，以顯體大相大用
X10n0259_p0518c04║大也。法既解脫，則意識尋伺覺觀不起法執，轉成
X10n0259_p0518c05║妙觀察智，徧照一切諸法，所謂觀察圓明照大千，
X10n0259_p0518c06║故曰覺圓明故顯心清淨也。覺既圓明，方顯意識
X10n0259_p0518c07║分別之心一時清淨，而一切清淨但言不頓彰，故
X10n0259_p0518c08║一一漸次以顯清淨耳。心清淨下，先明十八界清
X10n0259_p0518c09║淨也。見塵清淨者，言心既清淨，則所見之色不染
X10n0259_p0518c10║汙也。眼根清淨者，則能見之根亦不流逸也。眼識
X10n0259_p0518c11║清淨者，則所發之識不起分別也。此明初三界清
X10n0259_p0518c12║淨也。識清淨下，謂初三界既清淨已，則後四三界
X10n0259_p0518c13║亦清淨也。覺塵該鼻舌身三界，故根清淨下，顯根
X10n0259_p0518c14║淨而六塵亦淨也。六塵清淨下，顯塵淨而四大亦
X10n0259_p0518c15║淨也。四大清淨下，顯四大淨而三界亦淨也。言二
X10n0259_p0518c16║十五有者，四洲四惡趣，六欲并梵天，無想五那含，
X10n0259_p0518c17║四空四禪定。已上總明世間法清淨也。○彼清淨
X10n0259_p0518c18║下，復明出世法清淨也。十力者，一知處非處力，謂
X10n0259_p0518c19║總知一切諸法因緣果報，降無因邪因，知人可度
X10n0259_p0518c20║不可度等。二知三世業報力，謂知三世業，及順現
X10n0259_p0518c21║受等三報，知所度有障無障等。三知諸禪解脫三
X10n0259_p0518c22║昧垢淨力，及知依此所得諸果。四知信等五根上
X10n0259_p0518c23║中下力。五知種種欲樂，令捨不淨增淨。六知一乘
X10n0259_p0518c24║三乘五乘貪瞋癡種種性欲，知即時異時，誰可度
X10n0259_p0519a01║不可度等。七知一切道至處。八知宿命。九知死此
X10n0259_p0519a02║生彼，即天眼智。十知自解脫無疑。總一智而有十
X10n0259_p0519a03║種用，故分為十。總名力者，以能摧怨敵，不可屈伏
X10n0259_p0519a04║故。○四無所畏者，一、正知一切法無畏，謂佛誠言
X10n0259_p0519a05║我是一切正智人等。二、盡諸漏及習無畏，言我無
X10n0259_p0519a06║漏等。三、說一切障道法無畏。四、說一切出苦道無
X10n0259_p0519a07║畏。○四無礙智者，一法無礙，如說地水風火等。二
X10n0259_p0519a08║義無礙，如說堅濕暖動等。三詞無礙，謂得彼方言
X10n0259_p0519a09║以說地等。四樂說無礙，於三種智中樂說也。○十
X10n0259_p0519a10║八不共法者，以力等二乘有分，此無分故。一身無
X10n0259_p0519a11║失。二口無失。三意無失。四無異想。五無不定心。六
X10n0259_p0519a12║無不知已捨。七欲無減。八精進無減。九念無減。十
X10n0259_p0519a13║慧無減。十一解脫無減。十二解脫知見無減。十三
X10n0259_p0519a14║一切身隨智慧行。十四一切口隨智慧行。十五一
X10n0259_p0519a15║切意隨智慧行。十六以智慧知過去通達無礙。十
X10n0259_p0519a16║七以智慧知現在通達無礙。十八以智慧知未來
X10n0259_p0519a17║通達無礙。○三十七、助道品者，助謂資助，助正道
X10n0259_p0519a18║故。道即是止觀，品即是類，正因類故。亦云菩提分，
X10n0259_p0519a19║分亦因義。三十七者，謂四念處、四正勤、四神足、五
X10n0259_p0519a20║根、五力、七菩提分、八聖道分。然但以十法為體，謂
X10n0259_p0519a21║精進、定、慧各八，念四、戒三、信二、輕安、捨、思惟各一
X10n0259_p0519a22║也。○四念者，一觀身五種不淨，謂種子、住處、自相、
X10n0259_p0519a23║自性、究竟。二觀受是苦。三觀心無常。四觀法無我。
X10n0259_p0519a24║此對治凡夫四倒也。又觀身畢竟空。觀受內外空。
X10n0259_p0519b01║觀心無所有。觀法但有名。此對治二乘四倒也。○
X10n0259_p0519b02║四、正勤者，四念處火，若得勤風，則無所不燒，故次
X10n0259_p0519b03║辨之。以精進為體，故總名勤。異外道勤，故名正勤。
X10n0259_p0519b04║雖是一勤，隨義分四：一、未生之惡，遏令不生。二、已
X10n0259_p0519b05║生之惡，斷令不續。三、未生善令生。四、已生善令長。
X10n0259_p0519b06║○四神足者，謂欲、勤、心、觀。欲謂樂，勤謂無間。心即
X10n0259_p0519b07║是定，專一境性。觀即是慧，內自揀擇。以勤過散亂，
X10n0259_p0519b08║智火微弱，故須定制，即所欲自在。神即神通，足即
X10n0259_p0519b09║是定，由出世法最勝自在。欲等四法能證此故，名
X10n0259_p0519b10║為神足，亦名如意足，以欲如心故。○五根者，信、進、
X10n0259_p0519b11║念、定、慧，此五通生出世間法。前三至此，總得名根。
X10n0259_p0519b12║○五力者，即前五根增長，魔梵等不能屈伏，故名
X10n0259_p0519b13║為力。○七覺者，謂念是所依支，由繫念故，令諸善
X10n0259_p0519b14║法皆不忘失。擇法是自體支，覺自相故。精進是出
X10n0259_p0519b15║離支，由此勢力能到所到故。喜是利益支，由心勇
X10n0259_p0519b16║悅身調適故。輕安定捨皆不染汙支，能除麤重依
X10n0259_p0519b17║定轉依故。行捨平等永捨貪憂故。故七皆云覺支
X10n0259_p0519b18║也。雖一剎那七法俱起，而隨行相各說功能，故有
X10n0259_p0519b19║七也。○八正道者，謂正見是分別支，依前所證，真
X10n0259_p0519b20║實簡擇，故皆云正。思惟是誨示他支，如其所證，方
X10n0259_p0519b21║便安立思惟名義，發言語故。下三皆是令他信支。
X10n0259_p0519b22║語者，謂依所證，問答決擇，令他信有，見清淨故。業
X10n0259_p0519b23║是身業，進止正行具足，令他信有，戒清淨故。命者，
X10n0259_p0519b24║如法乞求，依聖種住，離五邪命。精進是淨煩惱障
X10n0259_p0519c01║支，由此永離一切結故。念是淨隨煩惱障支，由不
X10n0259_p0519c02║忘失正止舉相，永不容受沈掉等故。定是能淨最
X10n0259_p0519c03║勝功德障支，由此引發神通等無量勝功德故。○
X10n0259_p0519c04║上之七類次第者，謂聞法已，先當念持，次即勤修。
X10n0259_p0519c05║勤故攝心調柔，調柔故信等成根，根增為力，七覺
X10n0259_p0519c06║分別，八正正行。總八喻，顯法性如地，念處如種子，
X10n0259_p0519c07║正勤為種植，神足如抽芽，五根如生根，五力如莖
X10n0259_p0519c08║葉增長，開七覺華，結八正果。○八萬四千陀羅尼
X10n0259_p0519c09║清淨者，塵勞既有八萬四千，一一對翻，皆成淨法。
X10n0259_p0519c10║故論云：不覺念起，見諸境界，故說無明。乃至具有
X10n0259_p0519c11║過恆河沙妄染之義。對此義故，心性無動，即有過
X10n0259_p0519c12║恆沙等諸淨功德相義示現。問：世出世法，二相有
X10n0259_p0519c13║殊，如何此經皆云清淨？答：若約聖凡對治，則勝劣
X10n0259_p0519c14║懸殊。若約法性，觀一種總是幻化，皆從緣起，無自
X10n0259_p0519c15║性故。所謂一切法不可得也。謂既見得一切世出
X10n0259_p0519c16║世法，皆是非相，方見實相。亦不見有實相可得，名
X10n0259_p0519c17║實相清淨。實相清淨者，此人即證平等法，方名一
X10n0259_p0519c18║身清淨。由一身清淨，則見十方眾生圓覺，悉皆清
X10n0259_p0519c19║淨。若十方眾生清淨，名一佛剎清淨。一剎清淨，乃
X10n0259_p0519c20║至塵塵剎剎，一切時，一切處，悉皆平等，清淨不動。
X10n0259_p0519c21║此即禪那觀已成之相，以顯清淨覺地本來不染，
X10n0259_p0519c22║為三世十方根身器界之體，以顯體大也。此入初
X10n0259_p0519c23║地，覺通如來，盡佛境界時也。
X10n0259_p0519c24║善男子！虗空如是平等不動，當知覺性平等不動；四
X10n0259_p0520a01║大不動故，當知覺性平等不動；如是乃至八萬四千
X10n0259_p0520a02║陀羅尼門平等不動，當知覺性平等不動。
X10n0259_p0520a03║此明初地以至八地所證境界也。由轉意識為妙
X10n0259_p0520a04║觀察智，得入初地已，次又轉七識為平等性智，得
X10n0259_p0520a05║入第八不動地，故曰平等不動。以萬法即覺性，即
X10n0259_p0520a06║萬法之不動，知覺性之不動故。虗空平等不動，則
X10n0259_p0520a07║知覺性亦爾，彼知覺者如虗空故。四大平等不動
X10n0259_p0520a08║故，則知覺性平等亦爾，以是法住法位大，人性自
X10n0259_p0520a09║常故。此顯淨覺相大，本來不動也。然必至八地斷
X10n0259_p0520a10║七識俱生我執，則生死涅槃二心永不復起，方名
X10n0259_p0520a11║真不動地。
X10n0259_p0520a12║善男子！覺性徧滿，清淨不動，圓無際故，當知六根徧
X10n0259_p0520a13║滿法界；根徧滿故，當知六塵徧滿法界；塵徧滿故，當
X10n0259_p0520a14║知四大徧滿法界；如是，乃至陀羅尼門徧滿法界。善
X10n0259_p0520a15║男子！由彼妙覺性徧滿故，根性、塵性無壞、無雜；根、塵
X10n0259_p0520a16║無壞故，如是，乃至陀羅尼門無壞、無雜。如百千燈，光
X10n0259_p0520a17║照一室，其光徧滿，無壞、無雜。
X10n0259_p0520a18║此明九地以至等覺所證境界也。以覺性即萬法，
X10n0259_p0520a19║即覺性徧滿，無有邊際，則根塵四大，乃至陀羅尼
X10n0259_p0520a20║門，亦復徧滿，無有邊際也。首楞嚴云：如一見根，徧
X10n0259_p0520a21║周法界。耳鼻舌身，覺觸覺知，妙德瑩然，徧周法界。
X10n0259_p0520a22║由無明業識，動則有分別，不動即等周法界。如是
X10n0259_p0520a23║則五現量識等根，一一皆徧法界。如眼見色時，色
X10n0259_p0520a24║不可得，元來等法界。如是則塵含剎土，芥納須彌，
X10n0259_p0520b01║一攝一切，一切攝一，一入一切，一切入一，周徧法
X10n0259_p0520b02║界，事事無礙。由彼妙覺性徧滿故，根性塵性，大小
X10n0259_p0520b03║不壞，彼此無雜。如一室中，千燈並照，燈隨盞異，盞
X10n0259_p0520b04║盞不同，光隨燈通，光光涉入，故常別常入。經云：一
X10n0259_p0520b05║中解無量，無量中解一。所謂一多無礙，以顯淨覺
X10n0259_p0520b06║用大，本來周徧也。此中清淨不動，周徧法界，與楞
X10n0259_p0520b07║嚴清淨本然，周徧法界之義同。
X10n0259_p0520b08║善男子！覺成就故，當知菩薩不與法縛、不求法脫、不
X10n0259_p0520b09║厭生死、不愛涅槃、不敬持戒、不憎毀禁、不重久習、不
X10n0259_p0520b10║輕初學。何以故？一切覺故。譬如眼光，曉了前境，其光
X10n0259_p0520b11║圓滿，得無憎愛。何以故？光體無二，無憎愛故。
X10n0259_p0520b12║此從等覺入妙覺境界也。謂始由習此三觀，證此
X10n0259_p0520b13║三大，方得於一切法成等正覺，遂轉此第八業識
X10n0259_p0520b14║為大圓鏡智，則前五識亦轉為成所作智，名為圓
X10n0259_p0520b15║覺，成就名究竟覺。覺既究竟，方見一切世出世法
X10n0259_p0520b16║悉皆平等，故不見有染法可縛，亦不見有淨法可
X10n0259_p0520b17║脫，不見有生死可厭，亦不見有涅槃可愛，不以持
X10n0259_p0520b18║戒而生敬，不以毀禁而生憎，不以久習而生尊重
X10n0259_p0520b19║心，不以初學而生輕慢想，以證平等故，觸目所見
X10n0259_p0520b20║者皆是菩提。至此方可說天地同根，萬法一體，生
X10n0259_p0520b21║死即涅槃，無明即佛性，以覺性究竟圓滿徧十方
X10n0259_p0520b22║界故，觸處皆是自己光明，其體無二，不生分別，譬
X10n0259_p0520b23║如眼光緣現量境，其光徧滿，得無憎愛，以平等一
X10n0259_p0520b24║相故，此即如來所證妙覺境界也。所謂身心寂滅，
X10n0259_p0520c01║平等本際，圓滿十方，不二隨順，蓋如此。
X10n0259_p0520c02║善男子！此菩薩及末世眾生，修習此心得成就者，於
X10n0259_p0520c03║此無修亦無成就，圓覺普照，寂滅無二。於中百千萬
X10n0259_p0520c04║億阿僧祇不可說恆河沙諸佛世界，猶如空華，亂起、
X10n0259_p0520c05║亂滅，不即、不離，無縛、無脫，始知眾生本來成佛，生死、
X10n0259_p0520c06║涅槃猶如昨夢。善男子！如昨夢故，當知生死及與涅
X10n0259_p0520c07║槃，無起、無滅，無來、無去；其所證者，無得、無失，無取、無
X10n0259_p0520c08║捨；其能證者，無作、無止，無任、無滅；於此證中，無能、無
X10n0259_p0520c09║所，畢竟無證亦無證者，一切法性平等不壞。善男子！
X10n0259_p0520c10║彼諸菩薩如是修行、如是漸次、如是思惟、如是住持、
X10n0259_p0520c11║如是方便、如是開悟，求如是法亦不迷悶。
X10n0259_p0520c12║菩薩修習此心，已得究竟圓滿徧十方界者，則身
X10n0259_p0520c13║心寂滅，物我兩融，得正住持。方可說不見我為能
X10n0259_p0520c14║成就之人，覺為所成就之法。由彼轉此業識，成大
X10n0259_p0520c15║圓鏡智。以此鏡智，照見一切根身器界，皆悉寂滅，
X10n0259_p0520c16║平等無二。所謂大圓無垢同時發，普照十方塵剎
X10n0259_p0520c17║中。故見恆沙國土，在妙覺心中，亂起亂滅。猶如狂
X10n0259_p0520c18║華之在空中，亂起亂滅也。復能照見一切眾生，不
X10n0259_p0520c19║即圓覺，不離圓覺。無生死法可縛，亦無涅槃法可
X10n0259_p0520c20║脫。至此始知眾生本來是佛，不假修證。故世尊初
X10n0259_p0520c21║成正覺，歎曰，奇哉，一切眾生，具有如來智慧德相。
X10n0259_p0520c22║但以妄想執著，而不證得。回視向來欲斷生死，證
X10n0259_p0520c23║涅槃，作種種勤勞肯綮之事，皆是夢中所現境界。
X10n0259_p0520c24║既醒之後，則知生死涅槃，了不可得。既知是夢，則
X10n0259_p0521a01║知涅槃不曾起，生死不曾滅。涅槃本無來，生死本
X10n0259_p0521a02║無去。其所證之法，悟時不曾得，迷時不曾失。悟時
X10n0259_p0521a03║不曾取，迷時不曾捨。其能證之人，亦遠離四病。不
X10n0259_p0521a04║以作諸幻行，而執為能證。不以取靜為行，而執為
X10n0259_p0521a05║能證。不以一切任運，而執為能證。不以一切寂滅，
X10n0259_p0521a06║而執為能證。以此所證圓覺體中，纖毫不立。擬心
X10n0259_p0521a07║即差，動念即隔。故無所證之法，亦無能證之佛。故
X10n0259_p0521a08║楞伽偈云，一切無涅槃，無有涅槃佛。亦無佛涅槃，
X10n0259_p0521a09║遠離覺所覺。而前文亦云，眾幻滅無處，成道亦無
X10n0259_p0521a10║得。以一切法性，本來平等不壞故。所以云，真如凡
X10n0259_p0521a11║聖，悉是夢言。佛及眾生，並為增語。故結示云，若此
X10n0259_p0521a12║菩薩，依此清淨覺心為本，修行一心，觀察根身器
X10n0259_p0521a13║界如幻，為修行之具。最後遠離諸幻，入清淨覺，為
X10n0259_p0521a14║住持之境。此即無漸次中強立漸次，無方便中強
X10n0259_p0521a15║立方便也。若能如是漸次開示，漸次修習，漸次取
X10n0259_p0521a16║證，必不迷悶而不能入矣。至此則初章皆依圓覺
X10n0259_p0521a17║清淨覺相，永斷無明，方成佛道，始得明了。起信所
X10n0259_p0521a18║謂依本覺故，而有不覺。依不覺故，而有始覺也。如
X10n0259_p0521a19║此
X10n0259_p0521a20║爾時，世尊欲重宣此義，而說偈言：普眼汝當知，一切
X10n0259_p0521a21║諸眾生，身心皆如幻。身相屬四大，心性歸六塵，四大
X10n0259_p0521a22║體各離，誰為和合者？如是漸修行，一切悉清淨，不動
X10n0259_p0521a23║徧法界，無作止任滅，亦無能證者。一切佛世界，猶如
X10n0259_p0521a24║虗空華，三世悉平等，畢竟無來去。初發心菩薩，及末
X10n0259_p0521b01║世眾生，欲求入佛道，應如是修習。
X10n0259_p0521b02║一切眾生妄認四大及六塵緣影為身心相，不知
X10n0259_p0521b03║身心皆由迷圓覺妙心而成，業識幻出五蘊，身心
X10n0259_p0521b04║本無實體。若一一觀察，則知身相屬四大而身本
X10n0259_p0521b05║無身，心相歸六塵而心本無心，既四大各離，則誰
X10n0259_p0521b06║為和合而有我耶？如是我執既空，則分別法執亦
X10n0259_p0521b07║盡，分別法執既盡，則根身器界悉皆清淨，得入初
X10n0259_p0521b08║地，復從初地漸斷俱生法執，入不動地，復從不動
X10n0259_p0521b09║而漸入等妙，則覺性圓滿，周徧法界。至此則所證
X10n0259_p0521b10║之法四病俱離，既不見有所證之法，亦不見有能
X10n0259_p0521b11║證之人，反觀一切佛土猶如空華，一切三世無去
X10n0259_p0521b12║來今，此即菩薩漸次所證以至極果也。若初發心
X10n0259_p0521b13║求入佛道者，當如是修習，則永斷無明而得入矣。
X10n0259_p0521b14║
X10n0259_p0521b15║大方廣圓覺脩多羅了義經近釋卷二