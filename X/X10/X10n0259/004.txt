X10n0259_p0527a17║
X10n0259_p0527a18║
X10n0259_p0527a19║
X10n0259_p0527a20║大方廣圓覺脩多羅了義經近釋卷四
X10n0259_p0527a21║明二楞庵釋通潤　述
X10n0259_p0527a22║於是，清淨慧菩薩在大眾中即從座起，頂禮佛足，右
X10n0259_p0527a23║繞三帀，長跪叉手而白佛言：大悲世尊！為我等輩廣
X10n0259_p0527a24║說如是不思議事，本所不見、本所不聞。我等今者蒙
X10n0259_p0527b01║佛善誘，身心泰然，得大饒益。願為一切諸來法眾重
X10n0259_p0527b02║宣法王圓滿覺性，一切眾生及諸菩薩、如來世尊所
X10n0259_p0527b03║證所得云何差別，令末世眾生聞此聖教，隨順開悟，
X10n0259_p0527b04║漸次能入？作是語已，五體投地，如是三請，終而復始。
X10n0259_p0527b05║五性雖明，階差已辨。若認五性以為實，則儱侗真
X10n0259_p0527b06║如，慧不清淨。故乘機發問，以明五性皆循一性而
X10n0259_p0527b07║起。由彼伏斷修證，各各不同，故有差別。先領前。不
X10n0259_p0527b08║思議事等者。謂染淨因果，皆由不思議業力熏變，
X10n0259_p0527b09║故不可得而見。即世尊尋常，亦不易開演，故亦不
X10n0259_p0527b10║易聞。今蒙世尊循循善誘，得聞此法，故身心皆安
X10n0259_p0527b11║泰矣。下正請。言我雖知五性差別，皆由二障深淺
X10n0259_p0527b12║而立。然覺性圓滿，眾生共證，本無有二。則凡夫外
X10n0259_p0527b13║道，二乘菩薩，及諸如來，所證所得，不應有二。云何
X10n0259_p0527b14║而有五性差別？若了此義，便能隨順覺性，漸次得
X10n0259_p0527b15║入矣。
X10n0259_p0527b16║爾時，世尊告清淨慧菩薩言：善哉，善哉！善男子！汝等
X10n0259_p0527b17║乃能為末世眾生請問如來漸次差別。汝今諦聽，當
X10n0259_p0527b18║為汝說。時，清淨慧菩薩奉教歡喜，及諸大眾默然而
X10n0259_p0527b19║聽。
X10n0259_p0527b20║漸次差別者，謂斷十種惑，證十種如，各各差別。故
X10n0259_p0527b21║見五性有差別，而所證亦有差別也。前章約斷惑，
X10n0259_p0527b22║此章約證真。
X10n0259_p0527b23║善男子！圓覺自性非性性有，循諸性起無取無證，於
X10n0259_p0527b24║實相中實無菩薩及諸眾生。何以故？菩薩眾生皆是
X10n0259_p0527c01║幻化，幻化滅故無取證者。譬如眼根不自見眼，性自
X10n0259_p0527c02║平等無平等者。眾生迷倒未能除滅一切幻化，於滅
X10n0259_p0527c03║未滅妄功用中便顯差別。若得如來寂滅隨順，實無
X10n0259_p0527c04║寂滅及寂滅者。
X10n0259_p0527c05║謂圓覺自性，非有五性，故曰非性性有。由圓覺不
X10n0259_p0527c06║守自性，循諸性起，諸性起時，即隨順圓覺自性而
X10n0259_p0527c07║起，實無自性，故無眾生所取幻化法，亦無菩薩所
X10n0259_p0527c08║證寂滅法。若在第二門頭世諦論，則能取所取，能
X10n0259_p0527c09║證所證，容有差別。若在第一義諦實相論，實無眾
X10n0259_p0527c10║生為能取，菩薩為能證。何以故？以菩薩眾生，是對
X10n0259_p0527c11║待法，皆是幻垢，幻垢既除，則一切皆覺，云何復見
X10n0259_p0527c12║彼為能取之眾生，彼為能證之菩薩乎？喻如眼根，
X10n0259_p0527c13║不見己眼，以彼所證覺性，本來平等，故不見有能
X10n0259_p0527c14║平等之人也。是知本有覺性，生佛圓滿，實無差別。
X10n0259_p0527c15║然而見有差別者，以眾生住於昏迷顛倒法中，未
X10n0259_p0527c16║能頓滅一切幻化，隨其智力淺深，漸斷漸證，於此
X10n0259_p0527c17║妄功用中，便顯五性差別之名。若證如來身心寂
X10n0259_p0527c18║滅，平等本際，隨順不二之地，尚不見有所寂滅之
X10n0259_p0527c19║法，亦不見有能寂滅之人，又何五性差別之有？
X10n0259_p0527c20║善男子！一切眾生從無始來，由妄想我及愛我者，曾
X10n0259_p0527c21║不自知念念生滅，故起憎愛，耽著五欲。若遇善友，教
X10n0259_p0527c22║令開悟淨圓覺性，發明起滅，即知此生性自勞慮。
X10n0259_p0527c23║所謂妄功用中便顯差別者，謂一切眾生，皆由意
X10n0259_p0527c24║識妄想所執之我，及七識所執之我。由此二識，執
X10n0259_p0528a01║我執法，妄認四大為自身相，六塵緣影為自心相，
X10n0259_p0528a02║曾不自知念念生滅，故起憎愛。於五塵境，耽著不
X10n0259_p0528a03║捨，而起五欲，故有三界生死輪迴。若遇善友，教令
X10n0259_p0528a04║開悟不生不滅淨圓覺性，是寂滅法。復為發明念
X10n0259_p0528a05║念生滅者，是徧計性。由彼一聞此教，悟知此生塵
X10n0259_p0528a06║勞思慮，皆是自己狂癡亂想。然未能伏斷二執，未
X10n0259_p0528a07║能隨順覺性，雖復名覺，即是不覺，故名未成佛，亦
X10n0259_p0528a08║名異生性。
X10n0259_p0528a09║若復有人勞慮永斷得法界淨，即彼淨解為自障礙，
X10n0259_p0528a10║故於圓覺而不自在，此名凡夫隨順覺性。
X10n0259_p0528a11║若修奢摩他，斷見思二惑，永除事障，便能內發寂
X10n0259_p0528a12║靜輕安，爾時便得無方清淨。故曰：勞慮永斷，得法
X10n0259_p0528a13║界淨。勞慮者，即塵勞思慮也。由彼斷勞慮得淨法
X10n0259_p0528a14║已，即守此淨解，復為自己作障作礙，故於圓滿覺
X10n0259_p0528a15║性不得自在。故先德云：神光不昧，萬古徽猷。入此
X10n0259_p0528a16║門來，莫存知解。以存知解，是名二乘隨順覺性。以
X10n0259_p0528a17║但斷我執，名相似覺。不曰二乘而曰凡夫者，以法
X10n0259_p0528a18║執未除，同凡夫故。先德云：得到法身，為法執未忘，
X10n0259_p0528a19║己見猶存，墮在法身邊亦是病。又云：騎驢不見鱸
X10n0259_p0528a20║是病，騎驢不肯下亦是病。前病是異生所患，後病
X10n0259_p0528a21║是二乘所患也。
X10n0259_p0528a22║善男子！一切菩薩見解為礙，雖斷解礙猶住見覺，覺
X10n0259_p0528a23║礙為礙而不自在，此名菩薩未入地者隨順覺性。
X10n0259_p0528a24║此明菩薩見得守淨解者，是障礙修習種種殊勝
X10n0259_p0528b01║資糧，為有情故勤求解脫。以斷解礙不住淨境，而
X10n0259_p0528b02║未能了能所取空，多住外門修菩薩行，故於二取
X10n0259_p0528b03║所引隨眠，未能伏滅令彼不起。二取現行，猶見有
X10n0259_p0528b04║能覺者在，故住見覺。即此見覺依然是障，所謂蟭
X10n0259_p0528b05║蟟雖脫殻，猶自抱寒枝，故於圓覺不得自在。唯識
X10n0259_p0528b06║論云：現前立少物，謂是唯識性，以有所得故，非真
X10n0259_p0528b07║住唯識。此是資糧位中菩薩隨順覺性，由未斷法
X10n0259_p0528b08║執，亦名相似覺。
X10n0259_p0528b09║善男子！有照、有覺，俱名障礙。是故，菩薩常覺不住，照
X10n0259_p0528b10║與照者同時寂滅。譬如有人自斷其首，首已斷故，無
X10n0259_p0528b11║能斷者，則以礙心自滅諸礙；礙已斷滅，無滅礙者。脩
X10n0259_p0528b12║多羅教如標月指，若復見月，了知所標畢竟非月。一
X10n0259_p0528b13║切如來種種言教開示菩薩亦復如是，此名菩薩已
X10n0259_p0528b14║入地者隨順覺性。
X10n0259_p0528b15║謂三賢位中菩薩雖修三摩提，尚有能照之智及
X10n0259_p0528b16║所覺之理，猶存能所，未能忘相，所以俱名障礙。故
X10n0259_p0528b17║修禪那以斷照覺，照覺俱斷，能所兩忘，得入法性，
X10n0259_p0528b18║覺通如來，盡佛境界，分證平等法身，始登初地，故
X10n0259_p0528b19║得常覺不住，能照所照同時寂滅。故唯識頌云：若
X10n0259_p0528b20║時於所緣，智都無所得，爾時住唯識，離二取相故。
X10n0259_p0528b21║以初地用金剛智斷分別法執，證徧行真如，不取
X10n0259_p0528b22║種種戲論相，智與真如平等平等。譬如有人自斷
X10n0259_p0528b23║其首，以法執已斷，不見有能斷之智，如首已斷，不
X10n0259_p0528b24║見有能斷之人。反顯地前皆以礙心滅礙，有所伏
X10n0259_p0528c01║之惑，有能伏之人，故有照與照者同時寂滅。初地
X10n0259_p0528c02║已上斷分別法執，證平等性智，非斷而斷，非證而
X10n0259_p0528c03║證，非若地前以礙心滅礙，故不見有所滅之礙及
X10n0259_p0528c04║滅礙之智，故曰礙已斷滅，無滅礙者。何以故？以地
X10n0259_p0528c05║前菩薩皆是認化佛所說事，六度而修行，未達圓
X10n0259_p0528c06║覺體中具足萬行，如不見真月，但執指為月。至加
X10n0259_p0528c07║行位，觀察名義自性差別，至初地而名義始空，斷
X10n0259_p0528c08║言語，息思想，純以智慧修六度行，不生取著。故起
X10n0259_p0528c09║信云：以知法性體無慳貪，隨順修行檀波羅蜜等，
X10n0259_p0528c10║如見月而不認標指。從是菩薩得真見道，入通達
X10n0259_p0528c11║位，此名已入地者隨順覺性。由分斷法執，分證真
X10n0259_p0528c12║理，名隨分覺。
X10n0259_p0528c13║善男子！一切障礙即究竟覺，得念、失念無非解脫，成
X10n0259_p0528c14║法、破法皆名涅槃，智慧、愚癡通為般若，菩薩、外道所
X10n0259_p0528c15║成就法同是菩提，無明、真如無異境界，諸戒、定、慧及
X10n0259_p0528c16║淫、怒、癡俱是梵行，眾生、國土同一法性，地獄、天宮皆
X10n0259_p0528c17║為淨土，有性、無性齊成佛道，一切煩惱畢竟解脫，法
X10n0259_p0528c18║界海慧照了諸相猶如虗空，此名如來隨順覺性。
X10n0259_p0528c19║論云：如菩薩地盡，滿足方便，一念相應，覺心初起，
X10n0259_p0528c20║心無初相，以遠離微細念故，得見心性，心即常住，
X10n0259_p0528c21║故見一切煩惱無明諸障礙法，同一圓融清淨寶
X10n0259_p0528c22║覺。由未見本覺時，故有得有失；既見本覺，則本自
X10n0259_p0528c23║無失，今亦無得，故法法皆真，無非解脫。未覺之時，
X10n0259_p0528c24║謂有為之法有成有壞，無為之法無成無壞；既覺
X10n0259_p0529a01║之後，即有為是無為，即無為是有為，故成法破法
X10n0259_p0529a02║皆是涅槃。未覺之先，無明智慧定是兩法；既覺之
X10n0259_p0529a03║後，無明實性即是佛性，故智慧愚癡皆名般若。未
X10n0259_p0529a04║覺之前，邪法正法逈然各異；既覺之後，平等本際，
X10n0259_p0529a05║故菩薩外道同是菩提。未覺之先，無明真如元是
X10n0259_p0529a06║兩法；既覺之後，無明邊際即是真如邊際，故無異
X10n0259_p0529a07║境。未覺之先，三學三毒是對待法；既覺之後，三毒
X10n0259_p0529a08║即是三學，故俱是梵行。未覺之前，則有情無情，成
X10n0259_p0529a09║敵兩立；既覺之後，則天地同根，萬物一體，故眾生
X10n0259_p0529a10║國土，同一法性。未覺之先，則苦樂二境，宛然差別；
X10n0259_p0529a11║既覺之後，則苦樂本空，故地獄天宮，皆為淨土。未
X10n0259_p0529a12║覺之先，五性差別；既覺之後，五性元同一性，三乘
X10n0259_p0529a13║即是一乘，故有性三乘，與無性闡提，皆成佛道。未
X10n0259_p0529a14║覺之前，縛脫有二；既覺之後，則知縛處即解，解處
X10n0259_p0529a15║即縛，故煩惱即是解脫。未覺之前，對境生情；既覺
X10n0259_p0529a16║之後，則分別一切法，不起分別想，故以法界海慧，
X10n0259_p0529a17║照了諸法，猶如虗空，故曰離念相者，等虗空界。法
X10n0259_p0529a18║界一相，即是如來平等法身，此名如來隨順淨覺，
X10n0259_p0529a19║以斷生相無明，名究竟覺也。已上顯示凡夫，以至
X10n0259_p0529a20║佛果，漸斷漸證竟。
X10n0259_p0529a21║善男子！但諸菩薩及末世眾生，居一切時不起妄念，
X10n0259_p0529a22║於諸妄念亦不息滅，住妄想境不加了知，於無了知
X10n0259_p0529a23║不辨真實。彼諸眾生聞是法門，信解受持不生驚畏，
X10n0259_p0529a24║是則名為隨順覺性。善男子！汝等當知，如是眾生已
X10n0259_p0529b01║曾供養百千萬億恆河沙諸佛及大菩薩，植眾德本，
X10n0259_p0529b02║佛說是人名為成就一切種智。
X10n0259_p0529b03║此特舉頓悟法門，以示行人當修也。居一切時起
X10n0259_p0529b04║妄念者，起即是病，是狂心，是異生。若一切時不起
X10n0259_p0529b05║妄念，便超異生，入覺性矣。故古德云，莫妄想，厭勞
X10n0259_p0529b06║慮，而息妄心者，息即是病，是狂心，是釘樁搖櫓漢，
X10n0259_p0529b07║是二乘。於諸妄心亦不息滅，便超二乘，入覺性矣。
X10n0259_p0529b08║住妄想境，加了知，而住見覺者，加即是病，是狂心，
X10n0259_p0529b09║是頭上安頭，是三賢。菩薩住妄想而不加了知，超
X10n0259_p0529b10║三賢而入覺性矣。於無了知辨真實者，辨即是病，
X10n0259_p0529b11║是狂心，是開口成雙橛，地上菩薩也。於無了知不
X10n0259_p0529b12║辨真實，便超十地而入覺性矣。若一心不生，萬法
X10n0259_p0529b13║無咎，四病頓除，四狂頓歇，歇即菩提，此圓頓根所
X10n0259_p0529b14║修法門也。故先德云，纔擬心，塵勞滿眼。若不擬心，
X10n0259_p0529b15║一一天真，一一明妙。彼諸眾生，若聞此法，而深生
X10n0259_p0529b16║信解，決定受持，永無忘失，而且不生驚恐，直下承
X10n0259_p0529b17║當者，此即名為隨順覺性。若善財龍女，廣額屠兒，
X10n0259_p0529b18║一生圓曠劫之果者，是其倫也。故讚之曰，此等眾
X10n0259_p0529b19║生，不於一佛二佛三四佛所種諸善根，曾向？河沙
X10n0259_p0529b20║諸佛所種善根者，方能荷擔此事。佛說是人初發
X10n0259_p0529b21║心時，便成正覺，知一切法即心自性，成就慧身，不
X10n0259_p0529b22║由他悟，名為成就一切種智。
X10n0259_p0529b23║爾時，世尊欲重宣此義，而說偈言：清淨慧當知，圓滿
X10n0259_p0529b24║菩提性，無取亦無證，無菩薩眾生。覺與未覺時，漸次
X10n0259_p0529c01║有差別，眾生為解礙，菩薩未離覺。入地永寂滅，不住
X10n0259_p0529c02║一切相，大覺悉圓滿，名為徧隨順。末世諸眾生，心不
X10n0259_p0529c03║生虗妄，佛說如是人，現世即菩薩。供養恆沙佛，功德
X10n0259_p0529c04║已圓滿，雖有多方便，皆名隨順智。
X10n0259_p0529c05║言圓滿覺性，本無所證之差別，亦無能證之漸次，
X10n0259_p0529c06║但在覺與未覺之間，而有漸次差別耳。故得法界
X10n0259_p0529c07║淨而為淨，解障礙者為二乘，去解礙而存見覺者
X10n0259_p0529c08║為三賢，去照覺而證寂滅者為登地，至於覺性圓
X10n0259_p0529c09║滿，無不隨順者為大覺。若於一切處不生心動念
X10n0259_p0529c10║者，即名功德圓滿，現世即為第二導師。已上雖分
X10n0259_p0529c11║頓漸二門，至於隨順淨覺，實無二致，所謂方便多
X10n0259_p0529c12║門，隨順之智則一也。
X10n0259_p0529c13║於是威德自在菩薩在大眾中即從座起，頂禮佛足，
X10n0259_p0529c14║右繞三帀，長跪叉手而白佛言：大悲世尊！廣為我等
X10n0259_p0529c15║分別如是隨順覺性，令諸菩薩覺心光明承佛圓音，
X10n0259_p0529c16║不因修習而得善利。世尊！譬如大城外有四門，隨方
X10n0259_p0529c17║來者非止一路，一切菩薩莊嚴佛國及成菩提非一
X10n0259_p0529c18║方便。唯願世尊！廣為我等宣說一切方便漸次，并修
X10n0259_p0529c19║行人總有幾種，令此會菩薩及末世眾生求大乘者
X10n0259_p0529c20║速得開悟，遊戲如來大寂滅海？作是語已，五體投地。
X10n0259_p0529c21║如是三請，終而復始。
X10n0259_p0529c22║彌勒章，明所斷惑。清淨慧章，明所證理。若不明所
X10n0259_p0529c23║修觀行，無從斷惑證真，而威德不得自在。故次明
X10n0259_p0529c24║所修觀智，而威德乘機發問也。覺心光明者，謂障
X10n0259_p0530a01║盡而覺心明淨也。承佛圓音等者，領前忘心頓證
X10n0259_p0530a02║之旨。證心不生虗妄，即名成就一切種智。是不因
X10n0259_p0530a03║修習而得善利，況復勤修習者乎。世尊下，正請。大
X10n0259_p0530a04║城，喻圓覺。大城有四門，門門可入。喻圓覺有三觀，
X10n0259_p0530a05║觀觀可通。故一切方便漸次者，問所修之行也。并
X10n0259_p0530a06║修行人者，問修觀之人也。若知此二種，則速得開
X10n0259_p0530a07║悟，便得遊戲大寂滅海矣。
X10n0259_p0530a08║爾時，世尊告威德自在菩薩言：善哉，善哉！善男子！汝
X10n0259_p0530a09║等乃能為諸菩薩及末世眾生，問於如來如是方便。
X10n0259_p0530a10║汝今諦聽，當為汝說。時，威德自在菩薩奉教歡喜，及
X10n0259_p0530a11║諸大眾默然而聽。
X10n0259_p0530a12║善男子！無上妙覺徧諸十方出生如來，與一切法同
X10n0259_p0530a13║體平等，於諸修行實無有二，方便隨順其數無量，圓
X10n0259_p0530a14║攝所歸循性差別當有三種。
X10n0259_p0530a15║無上妙覺流出十方一切如來，故與諸佛同體平
X10n0259_p0530a16║等；復流出一切染淨諸法，故又與諸法同體平等。
X10n0259_p0530a17║諸修行人雖張萬行，而求之無非一道。若以方便
X10n0259_p0530a18║隨順眾生根器利鈍、煩惱厚薄、沈掉不等，則隨機
X10n0259_p0530a19║設教，其數無量。若統攝所歸，皆能隨順覺性而差
X10n0259_p0530a20║別。方便略有三種，觀行則攝盡無餘。
X10n0259_p0530a21║善男子！若諸菩薩悟淨圓覺，以淨覺心取靜為行，由
X10n0259_p0530a22║澄諸念，覺識煩動，靜慧發生，身心客塵從此永滅，便
X10n0259_p0530a23║能內發寂靜輕安。由寂靜故，十方世界諸如來心，於
X10n0259_p0530a24║中顯現如鏡中像，此方便者名奢摩他。
X10n0259_p0530b01║悟，謂解悟。以，用也。取，謂先知得身中有不生滅淨
X10n0259_p0530b02║圓覺性。因有散亂之習，曾不自知念念生滅，故用
X10n0259_p0530b03║此淨覺，取靜為行，銷落諸念。故見分別意識煩亂
X10n0259_p0530b04║擾動，猶如沸鼎，而靜慧漸漸發生，則向之妄認色
X10n0259_p0530b05║身不住之客，及緣影搖動之塵，皆悉不起，便能內
X10n0259_p0530b06║發寂靜輕安。以去昏沈故身輕，去掉舉故心安。由
X10n0259_p0530b07║寂靜故，一切如來密圓淨妙，皆現其中，如淨鏡之
X10n0259_p0530b08║現影像，是人即獲無生法忍。如此方便，名奢摩他。
X10n0259_p0530b09║奢摩他，此云止，能止一切勞慮故。此觀若成，即能
X10n0259_p0530b10║斷煩惱障，證生空理，入信心住。
X10n0259_p0530b11║善男子！若諸菩薩悟淨圓覺，以淨覺心知覺心性及
X10n0259_p0530b12║與根塵皆因幻化，即起諸幻以除幻者，變化諸幻而
X10n0259_p0530b13║開幻眾，由起幻故便能內發大悲輕安一切，菩薩從
X10n0259_p0530b14║此起行漸次增進。彼觀幻者非同幻故，非同幻觀皆
X10n0259_p0530b15║是幻故，幻相永離，是諸菩薩所圓妙行如土長苗，此
X10n0259_p0530b16║方便者名三摩鉢提。
X10n0259_p0530b17║心性根塵，即十八界也。皆因無始無明，迷真而起，
X10n0259_p0530b18║本無自性，悉因幻人化出，良以根本無明，背真而
X10n0259_p0530b19║起，而十八界，復因無明而起，故根塵識三，為幻所
X10n0259_p0530b20║化，而根本無明業識，為幻者故，即起幻智，以除幻
X10n0259_p0530b21║者，復變化種種緣生如幻之法，開導如幻之眾生，
X10n0259_p0530b22║由起幻行，故能內發大悲輕安，由度生情切，大悲
X10n0259_p0530b23║心勝，勇猛精進，若無其身，故身心亦輕安也。一切
X10n0259_p0530b24║菩薩，從此起行者，謂凡修菩薩行者，莫不皆從靜
X10n0259_p0530c01║覺心中，起諸幻行，漸次增進，如三資糧，四加行是
X10n0259_p0530c02║也。彼觀幻者，非同幻故者，言幻者雖是無明，而彼
X10n0259_p0530c03║觀察其為幻者，是智非識，故不同幻，以智識不同
X10n0259_p0530c04║故也。非同幻觀，皆是幻故者，若究而言之，不但幻
X10n0259_p0530c05║者是幻，即觀察幻者之智，猶然是幻，以真如體上，
X10n0259_p0530c06║不但不容立幻者，亦且不容立幻智，故始而知幻
X10n0259_p0530c07║者生幻化，次以幻智除幻者，終以覺心拂幻智，直
X10n0259_p0530c08║至智識俱忘，能所滅盡，方得幻相永離，得入初地，
X10n0259_p0530c09║是名菩薩所修妙圓加行也。如土長苗者，土喻因
X10n0259_p0530c10║地覺心，苗喻幻智，謂依淨覺而起幻智，從幻智而
X10n0259_p0530c11║入覺心，是名稱真之行。此方便者，名三摩鉢提，三
X10n0259_p0530c12║摩鉢提，此云等至，以等持之中，能至聖位故。此觀
X10n0259_p0530c13║若成，即伏我法二執，證相似覺，入三賢四加行位。
X10n0259_p0530c14║善男子！若諸菩薩悟淨圓覺，以淨覺心不取幻化及
X10n0259_p0530c15║諸靜相，了知身心皆為罣礙，無知覺明不依諸礙，永
X10n0259_p0530c16║得超過礙無礙境，受用世界及與身心相在塵域，如
X10n0259_p0530c17║器中鍠聲出於外，煩惱涅槃不相留礙，便能內發寂
X10n0259_p0530c18║滅輕安，妙覺隨順寂滅境界，自他身心所不能及，眾
X10n0259_p0530c19║生壽命皆為浮想，此方便者名為禪那。
X10n0259_p0530c20║不取幻化及靜相者，言前止觀二法皆不取，直下
X10n0259_p0530c21║觀察，覺心不動，了了常知，不起分別，如文殊章中
X10n0259_p0530c22║所云者是也。由了知身心皆為罣礙，故不取幻化。
X10n0259_p0530c23║又了知無知覺明不依諸礙，故不取靜相。終日覺
X10n0259_p0530c24║而未嘗覺，終日明而未嘗明，為無知覺明。以身心
X10n0259_p0531a01║是依他起性，無知覺明是圓成實性，故直觀覺性
X10n0259_p0531a02║者，永得超過礙無礙境，所謂坐斷兩頭，中間迥出
X10n0259_p0531a03║者也。百丈云：靈光獨耀，迥脫根塵，體露真常，不拘
X10n0259_p0531a04║文字，心性無染，本自圓成，但離妄緣，即如如佛。此
X10n0259_p0531a05║即如來禪、祖師禪也。受用世界及與身心相在塵
X10n0259_p0531a06║域者，言既入此門，尋常日用無所用心，但是飢來
X10n0259_p0531a07║喫飯，困來打眠，水邊林下，長養聖胎，形雖寓於塵
X10n0259_p0531a08║域，而無一毫世情，所謂神雖世表，終日域中。喻如
X10n0259_p0531a09║器中之鍠，聲出於外也。鍠作鐄，大鐘也。俗諺云：鐘
X10n0259_p0531a10║在寺裏，聲在外邊。取無拘礙意。由彼不取二相，迥
X10n0259_p0531a11║然獨出，了知生死涅槃，猶如昨夢，故不相留礙，便
X10n0259_p0531a12║能內發寂滅輕安。言寂滅者，不取靜故寂，不取幻
X10n0259_p0531a13║故滅。由纖塵不立，故身心輕安。所謂生滅既滅，寂
X10n0259_p0531a14║滅現前也。此寂滅境，惟是妙覺真心，方能隨順。若
X10n0259_p0531a15║存四相，則不能隨順矣。故隨順妙覺者，自他身心
X10n0259_p0531a16║所不能及也。自謂我相，他謂人相。言此寂滅境界，
X10n0259_p0531a17║非有我相人相者所能及，亦非有眾生壽命相者
X10n0259_p0531a18║所能至也。以地上菩薩，斷分別我法二執，故我人
X10n0259_p0531a19║證悟所不能及。斷俱生我法二執，故眾生壽命皆
X10n0259_p0531a20║為浮想。此方便者，名為禪那。禪那，此云靜慮。謂即
X10n0259_p0531a21║靜而慮，即慮而靜，定慧平等之通稱。此觀若成，即
X10n0259_p0531a22║斷無明，證隨分覺。始從初地，以至等覺所修者是
X10n0259_p0531a23║也。
X10n0259_p0531a24║善男子！此三法門皆是圓覺，親近隨順十方如來，因
X10n0259_p0531b01║此成佛。十方菩薩種種方便一切同異，皆依如是三
X10n0259_p0531b02║種事業，若得圓證即成圓覺。善男子！假使有人修於
X10n0259_p0531b03║聖道，教化成就百千萬億阿羅漢、辟支佛果，不如有
X10n0259_p0531b04║人聞此圓覺無礙法門，一剎那頃隨順修習。
X10n0259_p0531b05║此上三種觀行，皆是親近隨順之方便，所謂因地
X10n0259_p0531b06║法行也。十方如來依此為因，而成正覺。三賢十聖
X10n0259_p0531b07║所修一切同異方便，亦皆依此三種而修。同方便
X10n0259_p0531b08║者，謂入地菩薩初得聖性，證平等法故。異方便者，
X10n0259_p0531b09║謂地前菩薩未證聖性，在異生性故。若約單修初
X10n0259_p0531b10║觀者，斷我執，證相似覺，是二乘隨順覺性之方便。
X10n0259_p0531b11║修次觀者，雙伏我法二執，證相似覺，是三賢菩薩
X10n0259_p0531b12║隨順覺性之方便。修第三觀者，雙斷我法二執，證
X10n0259_p0531b13║隨分覺，是入地菩薩隨順覺性。若此三觀由漸而
X10n0259_p0531b14║進，至於等覺後心，以金剛慧頓斷生相無明，入究
X10n0259_p0531b15║竟覺，故曰若得圓證，即成圓覺也。善男子下，舉劣
X10n0259_p0531b16║以顯勝也。據教中勸一人二人持五戒十戒者，得
X10n0259_p0531b17║福甚多，況令爾許人成就羅漢辟支，具足六通八
X10n0259_p0531b18║解，永超三界十纏，而乃不如有人暫修圓覺，唯一
X10n0259_p0531b19║剎那者，豈況長時圓修妙觀者哉。故圭峰云：聞五
X10n0259_p0531b20║種名，勝剎寶布施；說半偈義，勝河沙小乘。實由無
X10n0259_p0531b21║法不持，無機不被者也。
X10n0259_p0531b22║爾時，世尊欲重宣此義，而說偈言：威德汝當知，無上
X10n0259_p0531b23║大覺心，本際無二相，隨順諸方便，其數即無量。如來
X10n0259_p0531b24║總開示，便有三種類：寂靜奢摩他，如鏡照諸像；如幻
X10n0259_p0531c01║三摩提，如苗漸增長；禪那惟寂滅，如彼器中鍠。三種
X10n0259_p0531c02║妙法門，皆是覺隨順，十方諸如來，及諸大菩薩，因此
X10n0259_p0531c03║得成道。三事圓證故，名究竟涅槃。
X10n0259_p0531c04║此三種觀，從次而入為漸修，超次而入為頓修，禪
X10n0259_p0531c05║那即頓修法門也。
X10n0259_p0531c06║
X10n0259_p0531c07║大方廣圓覺脩多羅了義經近釋卷四