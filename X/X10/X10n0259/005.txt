X10n0259_p0531c08║
X10n0259_p0531c09║
X10n0259_p0531c10║
X10n0259_p0531c11║大方廣圓覺脩多羅了義經近釋卷五
X10n0259_p0531c12║明二楞庵釋通潤　述
X10n0259_p0531c13║於是辨音菩薩在大眾中即從座起，頂禮佛足，右繞
X10n0259_p0531c14║三帀，長跪叉手而白佛言：大悲世尊！如是法門甚為
X10n0259_p0531c15║希有。世尊！此諸方便，一切菩薩於圓覺門有幾修習？
X10n0259_p0531c16║願為大眾及末世眾生方便開示，令悟實相。作是語
X10n0259_p0531c17║已，五體投地，如是三請，終而復始。
X10n0259_p0531c18║前說三觀行相分明，未審諸位菩薩所修，為復一
X10n0259_p0531c19║人具三？為復三人各一？為前後？為同時？為依次？為
X10n0259_p0531c20║超次？故辨音菩薩乘機發問，有幾修習也。楞嚴明
X10n0259_p0531c21║二十五圓通，此明二十五種輪，雖方便不同，同歸
X10n0259_p0531c22║圓覺，故曰方便開示，令悟實相。
X10n0259_p0531c23║爾時，世尊告辨音菩薩言：善哉，善哉！善男子！汝等乃
X10n0259_p0531c24║能為諸大眾及末世眾生，問於如來如是修習。汝今
X10n0259_p0532a01║諦聽，當為汝說。時，辨音菩薩奉教歡喜，及諸大眾默
X10n0259_p0532a02║然而聽。
X10n0259_p0532a03║善男子！一切如來圓覺清淨，本無修習及修習者。一
X10n0259_p0532a04║切菩薩及末世眾生，依於未覺幻力修習，爾時便有
X10n0259_p0532a05║二十五種清淨定輪。
X10n0259_p0532a06║輪者，運轉義，一切菩薩皆運此輪到如來地故；輪
X10n0259_p0532a07║者，摧碾義，一切菩薩皆運此輪摧惑障，碾無明故。
X10n0259_p0532a08║初有三輪單修三觀，次有二十一輪互修三觀，最
X10n0259_p0532a09║後一輪圓修三觀，合為二十五輪。此二十五輪亦
X10n0259_p0532a10║在覺與未覺妄功用中漸次修證，故有差別。下文
X10n0259_p0532a11║二十五輪觀名，悉依圭峰略疏。
X10n0259_p0532a12║若諸菩薩惟取極靜，由靜力故永斷煩惱究竟成就，
X10n0259_p0532a13║不起於座便入涅槃，此菩薩者名單修奢摩他。
X10n0259_p0532a14║若諸菩薩惟觀如幻，以佛力故變化世界種種作用，
X10n0259_p0532a15║備行菩薩清淨妙行，於陀羅尼不失寂念及諸靜慧，
X10n0259_p0532a16║此菩薩者名單修三摩鉢提。
X10n0259_p0532a17║若諸菩薩唯滅諸幻，不取作用獨斷煩惱，煩惱斷盡
X10n0259_p0532a18║便證實相，此菩薩者名單修禪那。
X10n0259_p0532a19║先明單修三觀。一澄渾息用觀，以靜力斷煩惱證
X10n0259_p0532a20║涅槃，雖是菩薩，其行與二乘無異，名單修奢摩他。
X10n0259_p0532a21║二庖丁恣刃觀，由達諸法如幻，能以佛力變化種
X10n0259_p0532a22║種作用，備行清淨妙行，如華嚴十行品所說，雖行
X10n0259_p0532a23║萬行，而又不失寂滅及靜慧相者，名單修三摩鉢
X10n0259_p0532a24║提。三呈音出礙觀，不取作用，獨斷煩惱，猶是二乘
X10n0259_p0532b01║作用。煩惱斷盡，便證實相，此是入地菩薩作用。煩
X10n0259_p0532b02║惱有二，謂界內、界外。單斷界外者，是二乘作用，并
X10n0259_p0532b03║斷界內者，是菩薩作用矣。
X10n0259_p0532b04║若諸菩薩先取至靜，以靜慧心照諸幻者，便於是中
X10n0259_p0532b05║起菩薩行；此菩薩者，名先修奢摩他後修三摩鉢提。
X10n0259_p0532b06║若諸菩薩以靜慧故證至靜性，便斷煩惱永出生死；
X10n0259_p0532b07║此菩薩者，名先修奢摩他後修禪那。
X10n0259_p0532b08║若諸菩薩以寂靜慧，復現幻力種種變化度諸眾生，
X10n0259_p0532b09║後斷煩惱而入寂滅。此菩薩者，名先修奢摩他，中修
X10n0259_p0532b10║三摩鉢提，後修禪那。
X10n0259_p0532b11║若諸菩薩以至靜力斷煩惱已，後起菩薩清淨妙行
X10n0259_p0532b12║度諸眾生。此菩薩者，名先修奢摩他，中修禪那，後修
X10n0259_p0532b13║三摩鉢提。
X10n0259_p0532b14║若諸菩薩以至靜力心斷煩惱，復度眾生建立世界，
X10n0259_p0532b15║此菩薩者，名先修奢摩他，齊修三摩鉢提、禪那。
X10n0259_p0532b16║若諸菩薩以至靜力資發變化後斷煩惱，此菩薩者
X10n0259_p0532b17║名齊修奢摩他、三摩鉢提，後修禪那。
X10n0259_p0532b18║若諸菩薩以至靜力用資寂滅，後起作用變化世界，
X10n0259_p0532b19║此菩薩者名齊修奢摩他、禪那，後修三摩鉢提。
X10n0259_p0532b20║初七輪以取靜為首功，而兼幻寂，交互成七，以明
X10n0259_p0532b21║無假無中無不空也。一、運舟兼濟觀，修定出塵是
X10n0259_p0532b22║運舟，發慧化物是兼濟。二、湛海澄空觀，海湛則波
X10n0259_p0532b23║濤不動，空澄則水性清明。三、首羅三目觀，三觀俱
X10n0259_p0532b24║修，猶如三目。四、三點齊修觀，三點梵書伊字，一人
X10n0259_p0532c01║具修三種，名齊，非謂同時。五、品字單雙觀，先單修，
X10n0259_p0532c02║次雙修，猶品字，故曰單雙。六、獨足雙頭觀，白澤圖
X10n0259_p0532c03║中有山精，頭如鼓，有兩面，前後俱見而獨足。雙修
X10n0259_p0532c04║二觀如雙頭，單修一觀如獨足。七、果落華敷觀，謂
X10n0259_p0532c05║以靜定樹結寂滅果，如果落。復以幻觀度眾生，如
X10n0259_p0532c06║華敷。
X10n0259_p0532c07║若諸菩薩以變化力，種種隨順而取至靜，此菩薩者，
X10n0259_p0532c08║名先修三摩鉢提後修奢摩他。
X10n0259_p0532c09║若諸菩薩以變化力，種種境界而取寂滅，此菩薩者，
X10n0259_p0532c10║名先修三摩鉢提後修禪那。
X10n0259_p0532c11║若諸菩薩以變化力而作佛事，安住寂靜而斷煩惱，
X10n0259_p0532c12║此菩薩者，名先修三摩鉢提，中修奢摩他，後修禪那。
X10n0259_p0532c13║若諸菩薩以變化力無礙作用，斷煩惱故安住至靜，
X10n0259_p0532c14║此菩薩者，名先修三摩鉢提，中修禪那，後修奢摩他。
X10n0259_p0532c15║若諸菩薩以變化力方便作用，至靜寂滅二俱隨順，
X10n0259_p0532c16║此菩薩者名先修三摩鉢提，齊修奢摩他、禪那。
X10n0259_p0532c17║若諸菩薩以變化力種種起用，資於至靜後斷煩惱，
X10n0259_p0532c18║此菩薩者名齊修三摩鉢提、奢摩他，後修禪那。
X10n0259_p0532c19║若諸菩薩以變化力資於寂滅，後住清淨無作靜慮，
X10n0259_p0532c20║此菩薩者，名齊修三摩鉢提禪那，後修奢摩他。
X10n0259_p0532c21║次七輪以幻為首，而兼靜寂，交互成七，以明無空
X10n0259_p0532c22║無中無不假也。一先武後文觀，如武王伐紂，後鑄
X10n0259_p0532c23║甲兵為農器。二功成退職觀，發慧利物名功成，習
X10n0259_p0532c24║寂內修名退職。三幻師解術觀，先起變化作術法，
X10n0259_p0533a01║後歸靜體，是解術。四神龍隱海觀，起幻度生，如神
X10n0259_p0533a02║龍散雨，歸體入寂，如隱海。五龍樹通真觀，先起幻，
X10n0259_p0533a03║後歸靜寂，如龍樹初行幻術，廣化邪途，後修真乘，
X10n0259_p0533a04║自階聖果。六商那示相觀，商那和修，即優波麴多
X10n0259_p0533a05║之師，先以神力示相，降伏麴多弟子慢心，後乃入
X10n0259_p0533a06║定歸寂。七大通宴默觀，大通如來，先化物，後歸寂。
X10n0259_p0533a07║若諸菩薩以寂滅力而起至靜住於清淨，此菩薩者，
X10n0259_p0533a08║名先修禪那後修奢摩他。
X10n0259_p0533a09║若諸菩薩以寂滅力而起作用，於一切境寂用隨順，
X10n0259_p0533a10║此菩薩者，名先修禪那後修三摩鉢提。
X10n0259_p0533a11║若諸菩薩以寂滅力種種自性，安於靜慮而起變化，
X10n0259_p0533a12║此菩薩者，名先修禪那，中修奢摩他，後修三摩鉢提。
X10n0259_p0533a13║若諸菩薩以寂滅力無作自性起於作用，清淨境界
X10n0259_p0533a14║歸於靜慮，此菩薩者，名先修禪那，中修三摩鉢提，後
X10n0259_p0533a15║修奢摩他。
X10n0259_p0533a16║若諸菩薩以寂滅力種種清淨，而住靜慮起於變化，
X10n0259_p0533a17║此菩薩者名先修禪那，齊修奢摩他、三摩鉢提。
X10n0259_p0533a18║若諸菩薩以寂滅力，資於至靜而起變化，此菩薩者
X10n0259_p0533a19║名齊修禪那、奢摩他，後修三摩鉢提。
X10n0259_p0533a20║若諸菩薩以寂滅力資於變化，而起至靜清明境慧，
X10n0259_p0533a21║此菩薩者，名齊修禪那三摩鉢提，後修奢摩他。
X10n0259_p0533a22║此七輪以寂為首，次兼靜幻，交互成七，以明無空
X10n0259_p0533a23║無假無不中也。初寶明空海，觀寂如寶，明靜如空
X10n0259_p0533a24║海。二虗空妙用，觀寂體如空，幻化如用。三舜若呈
X10n0259_p0533b01║神，觀舜若空，神遇佛光，映之暫現，如此先寂次靜
X10n0259_p0533b02║後幻。四飲光歸定，觀先證體，次起神通，後入定。五
X10n0259_p0533b03║多寶呈通，觀多寶佛，先成佛證體，後於塔中發大
X10n0259_p0533b04║音聲，如靜幻無礙。六下方騰化，觀即地涌，眾從下
X10n0259_p0533b05║方現。七帝青含變，觀此寶含諸物像，對即變應，應
X10n0259_p0533b06║而還空，如寂體含用，應緣起幻，而復安靜。此二十
X10n0259_p0533b07║一輪，極顯理事無礙。
X10n0259_p0533b08║若諸菩薩以圓覺慧圓合一切，於諸性相無離覺性，
X10n0259_p0533b09║此菩薩者名為圓修三種自性清淨隨順。
X10n0259_p0533b10║善男子！是名菩薩二十五輪，一切菩薩修行如是。
X10n0259_p0533b11║以圓覺慧圓合一切者，是顯事事無礙也。若性若
X10n0259_p0533b12║相，若靜若幻，乃至折旋俯仰，唾罵戲笑，皆不離無
X10n0259_p0533b13║上妙覺者，所謂一切障礙，即究竟覺。是名圓修三
X10n0259_p0533b14║觀，無非隨順圓覺清淨自性也。善男子下，總結正
X10n0259_p0533b15║因。
X10n0259_p0533b16║若諸菩薩及末世眾生依此輪者，當持梵行寂靜思
X10n0259_p0533b17║惟，求哀懺悔經三七日，於二十五輪各安標記，至心
X10n0259_p0533b18║求哀隨手結取，依結開示便知頓漸，一念疑悔即不
X10n0259_p0533b19║成就。
X10n0259_p0533b20║此結示修觀威儀法式，及用心方便也。梵行是戒，
X10n0259_p0533b21║寂靜是定，思惟即正念，觀察是慧。懺悔者，發露先
X10n0259_p0533b22║業也。各安標記者，精祈一行也。若自信一門，則不
X10n0259_p0533b23║須祈卜。若狐疑不決，即憑聖力以卜。應修隨手取
X10n0259_p0533b24║之，不宜揀擇。故隨手取結，依所取結，開而示之，便
X10n0259_p0533c01║知頓漸，莫貪餘觀。若存一念疑悔，則心不專而志
X10n0259_p0533c02║不一，即不成就矣。
X10n0259_p0533c03║爾時，世尊欲重宣此義，而說偈言：辯音汝當知，一切
X10n0259_p0533c04║諸菩薩，無礙清淨慧，皆依禪定生。所謂奢摩他，三摩
X10n0259_p0533c05║提禪那，三法頓漸修，有二十五種。十方諸如來，三世
X10n0259_p0533c06║修行者，無不因此法，而得成菩提，唯除頓覺人，并法
X10n0259_p0533c07║不隨順。一切諸菩薩，及末世眾生，常當持此輪，隨順
X10n0259_p0533c08║勤修習，依佛大悲力，不久證涅槃。
X10n0259_p0533c09║頓漸修者，頓修即末後一輪，漸修即二十四輪也。
X10n0259_p0533c10║唯除頓覺人者，謂不立階級，及文字法相。如前所
X10n0259_p0533c11║云，居一切時，不起妄念者，則一斷永斷，一證永證。
X10n0259_p0533c12║是上上根截法而過，或不藉此而修。或信根不具，
X10n0259_p0533c13║不肯隨順者，亦不依此修。其餘三賢十聖，一切修
X10n0259_p0533c14║菩薩行者，皆當依此法輪，隨順勤修也。修而復加
X10n0259_p0533c15║勤者，勵之也。
X10n0259_p0533c16║於是淨諸業障菩薩在大眾中即從座起，頂禮佛足，
X10n0259_p0533c17║右繞三帀，長跪叉手而白佛言：大悲世尊！為我等輩
X10n0259_p0533c18║廣說如是不思議事，一切如來因地行相，令諸大眾
X10n0259_p0533c19║得未曾有，覩見調御歷恆沙劫勤苦境界，一切功用
X10n0259_p0533c20║猶如一念，我等菩薩深自慶慰。世尊！若此覺心本性
X10n0259_p0533c21║清淨，因何染汙，使諸眾生迷悶不入？唯願如來廣為
X10n0259_p0533c22║我等開悟法性，令此大眾及末世眾生作將來眼。說
X10n0259_p0533c23║是語已，五體投地，如是三請，終而復始。
X10n0259_p0533c24║斷惑已明，證真已解，觀行已了，則圓融、行布二門
X10n0259_p0534a01║畢具。然作業之根，根於四相，若四相不除，業根不
X10n0259_p0534a02║淨，則陀羅尼門不能得入，故淨諸業障菩薩乘機
X10n0259_p0534a03║發問也。先領悟不思議事者，初以一法演三，次以
X10n0259_p0534a04║三法演為二十一，末以二十一法束為一。然非思
X10n0259_p0534a05║量分別所能解，唯證契者方得明了，此即一切菩
X10n0259_p0534a06║薩所修因地法行也。今聞此法，親見如來歷劫所
X10n0259_p0534a07║修勤苦功用不離，當念我等，所以深自慶慰。世尊
X10n0259_p0534a08║下，正請。若此覺心本來清淨，則現在諸修行人不
X10n0259_p0534a09║勞功用皆可得入，是因何物染汙為障為礙，令彼
X10n0259_p0534a10║行人昏迷悶絕不能得入？唯願如來廣為我等開
X10n0259_p0534a11║悟法性，說其所以不能得入之故，而為末世眾生
X10n0259_p0534a12║作正法眼，指明入路，不令中道遲迴迷悶不入也。
X10n0259_p0534a13║爾時，世尊告淨諸業障菩薩言：善哉，善哉！善男子！汝
X10n0259_p0534a14║等乃能為諸大眾及末世眾生，諮問如來如是方便。
X10n0259_p0534a15║汝今諦聽，當為汝說。時，淨諸業障菩薩奉教歡喜，及
X10n0259_p0534a16║諸大眾默然而聽。
X10n0259_p0534a17║善男子，一切眾生從無始來，妄想執有我、人、眾生及
X10n0259_p0534a18║與壽命，認四顛倒為實我體，由此便生憎愛二境，於
X10n0259_p0534a19║虗妄體重執虗妄，二妄相依生妄業道。有妄業故妄
X10n0259_p0534a20║見流轉，厭流轉者妄見涅槃，由此不能入清淨覺，非
X10n0259_p0534a21║覺違拒諸能入者。有諸能入非覺入故，是故動念及
X10n0259_p0534a22║與息念皆歸迷悶。何以故？由有無始本起無明為己
X10n0259_p0534a23║主宰。一切眾生生無慧目，身心等性皆是無明，譬如
X10n0259_p0534a24║有人不自斷命。是故當知，有愛我者我與隨順，非隨
X10n0259_p0534b01║順者便生憎怨。為憎愛心養無明故，相續求道皆不
X10n0259_p0534b02║成就。
X10n0259_p0534b03║先總明四相。妄想即指六七二識，於無中橫計為
X10n0259_p0534b04║有，故曰執有。四相有二解：一迷世法執，二迷出世
X10n0259_p0534b05║法執。初執世法。我者，謂取自體為我，計我展轉趣
X10n0259_p0534b06║於餘趣為人，計我盛衰苦樂種種變易相續為眾
X10n0259_p0534b07║生，計我一報命根不斷而住為壽者，此即迷世間
X10n0259_p0534b08║法而執我也。由諸眾生認此四種顛倒我相以為
X10n0259_p0534b09║實體，由執我故，便於己生愛，於他生憎，順我者愛，
X10n0259_p0534b10║逆我者憎。且四大五蘊本無有我，今執為我，已是
X10n0259_p0534b11║虗妄。今於虗妄我體復起愛憎，則是妄上加妄，惑
X10n0259_p0534b12║中添惑。由此二妄相依，遂興妄業。既造妄業，妄有
X10n0259_p0534b13║果報，輪轉生死。至於厭生死而欣滅道者，則妄見
X10n0259_p0534b14║涅槃。由此我相不除，欣厭未盡，所以不能入清淨
X10n0259_p0534b15║覺。非是清淨覺心拒人而不容入也，但是求入之
X10n0259_p0534b16║人不由覺路而入，故不能入耳。是故動念者墮於
X10n0259_p0534b17║生死故不入，息念者守乎涅槃故不入。且動念者
X10n0259_p0534b18║不入固矣，何故息念者亦不得入？良以無明有二：
X10n0259_p0534b19║一根本，二枝葉。二乘但斷枝葉無明，尚有根本無
X10n0259_p0534b20║明為己主宰故也。一切眾生出母胎時，即與無明
X10n0259_p0534b21║俱生，故初生時即無慧目，不知四大身心有圓覺
X10n0259_p0534b22║性，如生盲人不識乳色，豈知此無明者即是眾生
X10n0259_p0534b23║生死根本？但修行人不肯命根下手，譬如有人不
X10n0259_p0534b24║肯自斷其命，處處護惜。是故當知有愛我者，我與
X10n0259_p0534c01║隨順而愛之；有逆我者，便相違拂以憎之。由此憎
X10n0259_p0534c02║愛二心長養根本無明，不覺不知。故二乘者雖名
X10n0259_p0534c03║息念，而無明未斷，暗長潛滋，以生滅心求不生不
X10n0259_p0534c04║滅之果，是掘地覓天，烏可得哉？下復詳明迷出世
X10n0259_p0534c05║法執我也。言不但凡夫小乘在四相中，即三賢十
X10n0259_p0534c06║聖未斷生相無明已前，皆四相中攝，除佛一人，四
X10n0259_p0534c07║相方盡。故下文以證悟了覺分四相始終，唯以一
X10n0259_p0534c08║我字貫之。若仲尼意必固我雖分為四，亦總一我
X10n0259_p0534c09║之意，但彼約世間我，此約出世我，故不同耳。
X10n0259_p0534c10║善男子！云何我相？謂諸眾生心所證者。善男子！譬如
X10n0259_p0534c11║有人百骸調適忽忘我身，四肢絃緩攝養乖方，微加
X10n0259_p0534c12║針艾即知有我，是故證取方現我體。善男子！其心乃
X10n0259_p0534c13║至證於如來，畢竟了知清淨涅槃皆是我相。
X10n0259_p0534c14║人我相易知，法我相難知，故約證悟了覺以顯。所
X10n0259_p0534c15║謂我相者，謂諸眾生心所證者。即此證者，便是我
X10n0259_p0534c16║相。喻如有人，百骸調適，不知有我。若四肢或絃或
X10n0259_p0534c17║緩，或攝養乖方，略加針砭艾火，則我相便露。現見
X10n0259_p0534c18║世人，跛跛挈挈，一無所能者，胸中夷坦，即無我相。
X10n0259_p0534c19║一有抱負，或文學，或智巧，或經濟，或技藝，或辨論，
X10n0259_p0534c20║則磊磈不平，我相立現。是故纔有證取，而見我為
X10n0259_p0534c21║能證，涅槃為所證。此即四果聖人，斷人我而現法
X10n0259_p0534c22║我相。所謂即彼淨解，為自障礙是也。無論纔證小
X10n0259_p0534c23║果，存有所證，是我相。即證如來究竟圓覺，及清淨
X10n0259_p0534c24║涅槃，而證相不忘，亦是我相。以圓滿菩提，歸無所
X10n0259_p0535a01║得故。問：金剛經云：四果聖人，皆不作念：我得須陀
X10n0259_p0535a02║洹果等。何故此中說有我？答：二果三果，斷欲界我，
X10n0259_p0535a03║四果斷三界我，故曰無我。而有涅槃可證，法我未
X10n0259_p0535a04║忘，故說有我。
X10n0259_p0535a05║善男子！云何人相？謂諸眾生心悟、證者。善男子！悟有
X10n0259_p0535a06║我者，不復認我所悟非我；悟亦如是，悟已超過一切
X10n0259_p0535a07║證者，悉為人相。善男子！其心乃至圓悟涅槃俱是我
X10n0259_p0535a08║者，心存少悟，備殫證理，皆名人相。
X10n0259_p0535a09║所謂人相者，謂諸眾生心悟證者為非，而自謂我
X10n0259_p0535a10║能悟證者之非，此即人相也。蓋菩薩發心，自未得
X10n0259_p0535a11║度，而急於度人，故見有人，不知有我。故釋之曰：由
X10n0259_p0535a12║前取所證者為我，悟其為非，故不作證心，不復認
X10n0259_p0535a13║我，不知所悟非我，即是人相。此人相者，亦即是我，
X10n0259_p0535a14║以悟得自己能超過一切證者故也。此即三賢位
X10n0259_p0535a15║中，行六度行，變化諸幻，而開幻眾者，所現我相，所
X10n0259_p0535a16║謂雖斷解礙，猶住見覺是也。不但悟得自己能超
X10n0259_p0535a17║行度生，超過一切證者為人相，其心乃至圓悟，能
X10n0259_p0535a18║證如來清淨涅槃，俱是我相已。若使存有一念悟
X10n0259_p0535a19║心，自謂我能備盡證理，毫無取證，是去證心而存
X10n0259_p0535a20║悟，皆名人相。故先德云：縱有妙悟，也須吐却。
X10n0259_p0535a21║善男子！云何眾生相？謂諸眾生心自證悟所不及者。
X10n0259_p0535a22║善男子！譬如有人作如是言：我是眾生。則知彼人說
X10n0259_p0535a23║眾生者非我、非彼。云何非我？我是眾生，則非是我。云
X10n0259_p0535a24║何非彼？我是眾生，非彼我故。善男子！但諸眾生了證、
X10n0259_p0535b01║了悟皆為我、人，而我、人相所不及者存有所了，名眾
X10n0259_p0535b02║生相。
X10n0259_p0535b03║所言眾生相者，謂諸眾生了知自己超過前之證
X10n0259_p0535b04║悟，而證悟之所不及者，即眾生相也。喻如有人作
X10n0259_p0535b05║如是言：我是眾生。則知彼人說眾生者，決非是我，
X10n0259_p0535b06║亦非是彼。所以決非是我者，以我是眾生，則知非
X10n0259_p0535b07║我。所以說非彼者，以我是眾生，又非彼之我故。此
X10n0259_p0535b08║即地上菩薩證寂滅時所現我相也。非若小乘之
X10n0259_p0535b09║獨斷我執而有證心，故曰非我。非若三賢雙伏二
X10n0259_p0535b10║執而有悟心，故曰非彼我。由彼雙斷分別我法二
X10n0259_p0535b11║執，故能了前證者為我相，復了悟者為人相。故能
X10n0259_p0535b12║屏其證心，蕩其悟跡，不向證悟處垛根，自謂我人
X10n0259_p0535b13║不及。但其常覺不住，存有所了，即此了心，名眾生
X10n0259_p0535b14║相。
X10n0259_p0535b15║善男子！云何壽命相？謂諸眾生心照清淨，覺所了者，
X10n0259_p0535b16║一切業智所不自見，猶如命根。善男子！若心照見一
X10n0259_p0535b17║切覺者皆為塵垢，覺所覺者不離塵故。如湯消冰，無
X10n0259_p0535b18║別有冰；知冰消者，存我、覺我亦復如是。
X10n0259_p0535b19║所謂壽者相者，謂此菩薩覺心圓照，已得清淨覺
X10n0259_p0535b20║相，但存一念，覺前所了者為非，未至無得無覺。即
X10n0259_p0535b21║此覺者，名壽命相。此相最極微細，自人天以至等
X10n0259_p0535b22║覺，業相未空，業識不轉者，皆不能見。唯是離念如
X10n0259_p0535b23║空，心無初相者，方能得見。此即根本生相無明也。
X10n0259_p0535b24║正如人之命根，雖不自見，而使色身連持不斷。應
X10n0259_p0535c01║立量云：壽命相是有法，覺所了是宗因。云：一切業
X10n0259_p0535c02║智所不見故，同喻如命根。由地上菩薩，覺前前非，
X10n0259_p0535c03║故常覺不住。至於等覺，能以清淨覺心，照見十地
X10n0259_p0535c04║常覺不住者，皆是塵垢。但存覺所了之覺相，即此
X10n0259_p0535c05║覺相，亦未離塵。喻如湯之消冰，冰雖消而無別有
X10n0259_p0535c06║冰。然而要知冰之所以消者，畢竟是湯。以冰與湯，
X10n0259_p0535c07║是對待法，非本然之水體故也。今以後覺而覺前，
X10n0259_p0535c08║非是存我而覺我。上我是能覺，下我是所了之覺，
X10n0259_p0535c09║亦是對待覺。以未忘覺相，亦非本來清淨覺體故。
X10n0259_p0535c10║但併除覺相，方是圓滿菩提清淨覺相矣。故文殊
X10n0259_p0535c11║章云：知虗空者，即空華也。
X10n0259_p0535c12║善男子！末世眾生不了四相，雖經多劫勤苦修道，但
X10n0259_p0535c13║名有為，終不能成一切聖果，是故名為正法末世。何
X10n0259_p0535c14║以故？認一切我為涅槃故，有證有悟名成就故。譬如
X10n0259_p0535c15║有人認賊為子，其家財寶終不成就。何以故？有我愛
X10n0259_p0535c16║者亦愛涅槃，伏我愛根為涅槃相；有憎我者亦憎生
X10n0259_p0535c17║死，不知愛者真生死故；別憎生死名不解脫。云何當
X10n0259_p0535c18║知法不解脫？善男子！彼末世眾生習菩提者，以己微
X10n0259_p0535c19║證為自清淨，猶末能盡我相根本。若復有人讚歎彼
X10n0259_p0535c20║法，即生歡喜便欲濟度；若復誹謗彼所得者，便生瞋
X10n0259_p0535c21║恨則知我相，堅固執持潛伏藏識，遊戲諸根曾不間
X10n0259_p0535c22║斷。善男子！彼修道者不除我相，是故不能入清淨覺。
X10n0259_p0535c23║此明四相若存，不成聖果也。聖果二存，若槩論，單
X10n0259_p0535c24║斷人我執，不斷法我執，證二乘果。雙伏我法二執，
X10n0259_p0536a01║證三賢果。雙斷分別我法二執，名斷人相，而證初
X10n0259_p0536a02║地果。雙斷俱生我法二執，名斷眾生相，而證八地
X10n0259_p0536a03║果。若斷生相無明，名斷壽命相，證菩提果。若不了
X10n0259_p0536a04║四相，雖多劫勤修，即有所得，但名有為增上善果，
X10n0259_p0536a05║未出三界，不成一切聖果。是故雖在如來正法，即
X10n0259_p0536a06║名末世。良以正法之時，有教理行證。像法之時，有
X10n0259_p0536a07║教理行，而無證。末世則有教理，而無行證。以彼認
X10n0259_p0536a08║一我而為涅槃，無實修實證故也。若剋定論，唯是
X10n0259_p0536a09║十地已上菩薩為聖果，二乘三賢，皆是有為法中
X10n0259_p0536a10║所收。以有證悟，即名成就。正如認賊為子，家寶日
X10n0259_p0536a11║銷，豈有成就之理乎。何故有證悟者，終不成就一
X10n0259_p0536a12║切聖果。以地前菩薩，及二乘小果，皆未斷法我，皆
X10n0259_p0536a13║有我愛。既有我愛，亦愛涅槃。由彼但伏我愛之根，
X10n0259_p0536a14║為涅槃相，實未曾斷法愛根故。但列三賢，不入聖
X10n0259_p0536a15║位，非真涅槃。既有我愛，必有我憎；既有我憎，必憎
X10n0259_p0536a16║生死。不知即此法愛真生死本，乃不斷法愛而別
X10n0259_p0536a17║憎生死，是處溷而憎穢，所以不得成就法解脫而
X10n0259_p0536a18║名為我也。云何當知有法愛者，不得成就法解脫
X10n0259_p0536a19║而名我耶？謂彼習菩提者，但覺略有所證，自謂已
X10n0259_p0536a20║得清淨，不知愛根潛伏在內，法愛不除，生死未出，
X10n0259_p0536a21║故知不得法解脫也。然則以何為驗，知其有我相
X10n0259_p0536a22║而不得法解脫乎？若復有人讚歎彼所得法，彼即
X10n0259_p0536a23║生愛心，便欲濟度；若復誹謗彼所得法，彼即生憎
X10n0259_p0536a24║心，則知我相堅固執持。彼之種子，則潛伏藏識；彼
X10n0259_p0536b01║之現行，則遊戲諸根。此則種現相生，曾無間斷，豈
X10n0259_p0536b02║非認一切我為涅槃乎？故略疏云：因對外境，驗得
X10n0259_p0536b03║內心，我執猶堅，潛藏相續。雖慧軍數舉，魔眾頻摧，
X10n0259_p0536b04║由阿賴城堅，難攻主宰；末那常侍，防護牢強；意識
X10n0259_p0536b05║謀臣，經營內外；旁監五識之將，以鎮六根之門。由
X10n0259_p0536b06║是賊主頻通遊戲，時時偷號，惑我法王；往往侵疆，
X10n0259_p0536b07║擾我觀境。雖外怯般若，晝行夜伏；而內挾無明，晝
X10n0259_p0536b08║夜不斷。然則彼修道者，不除我相，故不能入清淨
X10n0259_p0536b09║覺，非覺違拒也。
X10n0259_p0536b10║善男子！若知我空無毀我者，有我說法我未斷故，眾
X10n0259_p0536b11║生、壽命亦復如是。善男子！末世眾生說病為法，是故
X10n0259_p0536b12║名為可憐愍者。雖勤精進增益諸病，是故不能入清
X10n0259_p0536b13║淨覺。
X10n0259_p0536b14║不獨不成聖果，抑且認病為法，難可救療。是知我
X10n0259_p0536b15║相若空，則毀譽不動，不見有毀我法者。今聞毀我
X10n0259_p0536b16║法者則瞋，讚我法者則喜，此則彼所說者，是有我
X10n0259_p0536b17║之法，非無我法也，以我相未斷故。然則我相之麤
X10n0259_p0536b18║者，尚未能斷，況眾生之細，及壽命之至細者乎？則
X10n0259_p0536b19║知一我在，而四相皆存。且此四相，是眾生病根，今
X10n0259_p0536b20║以病為法，不亦可憐愍哉？是故不除四相，即醍醐
X10n0259_p0536b21║上味，皆成毒藥。縱使勤劬精進，無非增益諸病，是
X10n0259_p0536b22║故不能入清淨覺，非覺違拒也。
X10n0259_p0536b23║善男子！末世眾生不了四相，以如來解及所行處為
X10n0259_p0536b24║自修行，終不成就。或有眾生未得謂得、未證謂證，見
X10n0259_p0536c01║勝進者心生嫉妬。由彼眾生未斷我愛，是故不能入
X10n0259_p0536c02║清淨覺。
X10n0259_p0536c03║又不特以病為法已也，抑且依幻說覺，將他作己，
X10n0259_p0536c04║由彼不了四相，乃以如來所解者為己解，以如來
X10n0259_p0536c05║所行者為己行，所謂依經解義，三世佛冤。故華嚴
X10n0259_p0536c06║云：如人數他寶，自無半錢分，於法不修行，多聞亦
X10n0259_p0536c07║如是。豈知從門入者，不是家珍，終不成就哉？或有
X10n0259_p0536c08║眾生，未得菩提，自謂已得，未證涅槃，而曰已證，見
X10n0259_p0536c09║勝進者，反生嫉妬，此豈真證真得之人乎？此皆不
X10n0259_p0536c10║斷我愛，自生障礙，是故不能入清淨覺，非覺違拒
X10n0259_p0536c11║也。
X10n0259_p0536c12║善男子！末世眾生希望成道，無令求悟，唯益多聞，增
X10n0259_p0536c13║長我見。但當精勤降伏煩惱，起大勇猛，未得令得，未
X10n0259_p0536c14║斷令斷，貪、瞋、愛、慢、諂曲、嫉妬，對境不生，彼我恩愛一
X10n0259_p0536c15║切寂滅。佛說是人漸次成就，求善知識，不墮邪見。若
X10n0259_p0536c16║於所求別生憎愛，則不能入清淨覺海。
X10n0259_p0536c17║此示以入覺之方也。末世眾生，希望成佛作祖，不
X10n0259_p0536c18║令肯心求悟，唯是記持語言，以資談柄，增長我見
X10n0259_p0536c19║者，喻如說食不自飽也。應當聞法之後，以精進心，
X10n0259_p0536c20║加功用行，降伏煩惱，起大勇猛，單刀直入，未得之
X10n0259_p0536c21║果決令得，未斷之惑決令斷。貪瞋愛慢，是根本煩
X10n0259_p0536c22║惱之三。諂曲嫉妬，是小隨煩惱之二。若此根隨煩
X10n0259_p0536c23║惱，對境不生，則此愛根，於一切處，自然寂滅，是人
X10n0259_p0536c24║漸次得成聖果，有何迷悶，而不能入乎。然雖如是
X10n0259_p0537a01║精勤修習，已具正因，又必資藉外緣之力，內外夾
X10n0259_p0537a02║持，方得成就。故須親近明眼知識，蕩其證悟，去其
X10n0259_p0537a03║執情，令其胷中秕穅塵垢，纖悉不留，豁虗空洞，則
X10n0259_p0537a04║不墮於旁門小徑，直入如來正徧知海。若於所求
X10n0259_p0537a05║善知識處，不能盡心奉事，而別起愛憎，揀過揀非，
X10n0259_p0537a06║猶是我根不淨，亦不能入清淨覺。是故欲入淨覺，
X10n0259_p0537a07║必除四相也。
X10n0259_p0537a08║爾時，世尊欲重宣此義，而說偈言：淨業汝當知，一切
X10n0259_p0537a09║諸眾生，皆由執我愛，無始妄流轉，未除四種相，不得
X10n0259_p0537a10║成菩提。愛憎生於心，諂曲存諸念，是故多迷悶，不能
X10n0259_p0537a11║入覺城。若能歸悟剎，先去貪瞋癡，法愛不存心，漸次
X10n0259_p0537a12║可成就。我身本不有，憎愛何由生？此人求善友，終不
X10n0259_p0537a13║墮邪見，所求別生心，究竟非成就。
X10n0259_p0537a14║覺城、悟剎，皆喻法性土。言法愛者，對我愛言。我愛
X10n0259_p0537a15║是煩惱障，二乘所斷；法愛是所知障，是入地菩薩
X10n0259_p0537a16║斷。斷我愛者成小果，斷法愛者成菩提也。且此愛
X10n0259_p0537a17║心由我而起，若知我且不有，憎愛何由而生乎？若
X10n0259_p0537a18║修行人不存法愛，已具正因，更求善友而為外緣，
X10n0259_p0537a19║指歸正道，終不墮於邪見中矣。若於所求善知識
X10n0259_p0537a20║邊別起憎愛，則亦不能入清淨覺，以下人不真，不
X10n0259_p0537a21║得其精故也。
X10n0259_p0537a22║
X10n0259_p0537a23║大方廣圓覺脩多羅了義經近釋第五