X10n0260_p0543a01║
X10n0260_p0543a02║No. 260-A
X10n0260_p0543a03║ 大方廣圓覺修多羅了義經要解序。
X10n0260_p0543a04║
X10n0260_p0543a05║昔婆伽婆入于神通大光明藏三昧正受時，上至諸
X10n0260_p0543a06║佛菩薩，下及十二類生，乃至有無情等，同時俱入。自
X10n0260_p0543a07║昔至今，不起于座。就中無主無伴，離聖離凡，身心混
X10n0260_p0543a08║融，性相平等。良由十二大士瞥興問端，如來據大圓
X10n0260_p0543a09║覺，縱其所問，廣說修證。爾時文殊菩薩首問如來本
X10n0260_p0543a10║起因地法行，及為菩薩遠離諸病。世尊為答：皆依圓
X10n0260_p0543a11║照清淨覺相，永斷無明，方成佛道。且使末世不墮邪
X10n0260_p0543a12║見者，一經之要，不出此三。是故大義所以先之也。普
X10n0260_p0543a13║賢菩薩致問：若彼眾生知如幻者，身心亦幻，云何以
X10n0260_p0543a14║幻還修於幻等？如來為答：應當遠離一切幻化虗妄
X10n0260_p0543a15║境界。幻雖以離，其未離者，復如何修而得開悟？故普
X10n0260_p0543a16║眼菩薩請問菩薩修行漸次。世尊為答：先依玅奢摩
X10n0260_p0543a17║他，堅持禁戒，安處徒眾，宴坐靜室，徧觀四大，及與身
X10n0260_p0543a18║心，皆同幻化，便能顯發無方清淨。依而決了，則幻滅
X10n0260_p0543a19║覺圓，了知眾生本來成佛。當時雖得開悟，後世未免
X10n0260_p0543a20║疑情。故金剛藏菩薩請問：承上本來成佛示之，何故
X10n0260_p0543a21║後有一切無明？若諸無明，眾生本有，何因緣故，如來
X10n0260_p0543a22║開示本來成佛？扣此三疑，於是請決。如來以示先斷
X10n0260_p0543a23║輪迴根本，如是分別，多諸巧見，非為正問。故次彌勒
X10n0260_p0543a24║菩薩復問所以當斷輪迴之說，佛乃示之欲脫生死，
X10n0260_p0543b01║免諸輪迴，及除愛渴，由本貪欲，顯出五性差別不等。故
X10n0260_p0543b02║清淨慧菩薩復疑：請問圓滿覺性一切眾生，及諸菩
X10n0260_p0543b03║薩如來，所證所得，云何差別？世尊答之：未能除滅一
X10n0260_p0543b04║切幻化，於滅未滅妄功用中，便顯差別。若得如來寂
X10n0260_p0543b05║滅隨順，實無寂滅及寂滅者。威德自在菩薩請問：一
X10n0260_p0543b06║切方便漸次，總有幾種？世尊答之：玅奢摩他，三摩波
X10n0260_p0543b07║提，寂滅禪那，如是進修。然而觀門雖三，其修不定。故
X10n0260_p0543b08║次辯音菩薩致問：於圓覺門，有幾修者？如來為答：二
X10n0260_p0543b09║十五輪，隨機修入，必得成就。或修而未入，則染污之
X10n0260_p0543b10║所蔽也。以故淨諸業障菩薩請問：躡上本性清淨，因
X10n0260_p0543b11║何染污，使之不入？佛答：認四顛倒為實我體，由此便
X10n0260_p0543b12║生憎愛二境。汝等但當精勤降伏煩惱，起大勇猛，未
X10n0260_p0543b13║得令得，未斷令斷。佛說是人漸次成就，求善知識，不
X10n0260_p0543b14║墮邪見。故普覺菩薩致問，求何等人，依何等法，行何
X10n0260_p0543b15║等行，除去何病，云何發心，不墮邪見。世尊將收，玄唱
X10n0260_p0543b16║開示，作止任滅，均名是病，即病一言，取舍俱奪，苟知
X10n0260_p0543b17║縱而不知奪，混圓覺於問答之場，或知奪而不知縱，
X10n0260_p0543b18║墮圓覺於泯默之地，當知縱亦藥也，奪亦藥也，即其
X10n0260_p0543b19║縱之之藥，治三毒四倒之正病，以其奪之之藥，治作
X10n0260_p0543b20║止任滅之助病，當知作止任滅之藥病，非如來洞鑑，
X10n0260_p0543b21║則孰能指也。圓覺菩薩，猶恐末世眾生，根鈍障重，必
X10n0260_p0543b22║須克念，加其䇿修，重復請問，如來為說三期進修，求
X10n0260_p0543b23║哀懺悔，復以三觀加行，隨學一事，勤修習之，只佛事
X10n0260_p0543b24║已週，行解之要，至此備矣。於是賢善首菩薩，欲使廣
X10n0260_p0543c01║益他方，遠霑來世，復於最後四問，為資末世，普皆饒
X10n0260_p0543c02║益，因行之中，無不成佛，行解問明，至此畢矣。如上世
X10n0260_p0543c03║尊菩薩問答之本懷，為新發意及末世等，破其妄執，
X10n0260_p0543c04║使其了解，別無他說，于經文中，或翻譯之失，或傳寫
X10n0260_p0543c05║之訛，或義解不通，當以理遣，不必滯於微瑕，而乖大
X10n0260_p0543c06║義，蓋悲願弘深，痛心之切也。
X10n0260_p0543c07║
X10n0260_p0543c08║大明萬曆丁巳佛成道日武林釋寂正書
X10n0260_p0543c09║
X10n0260_p0543c10║
X10n0260_p0543c11║
X10n0260_p0543c12║No. 260
X10n0260_p0543c13║大方廣圓覺修多羅了義經要解上
X10n0260_p0543c14║
X10n0260_p0543c15║罽賓國沙門佛陀多羅譯
X10n0260_p0543c16║陸通律寺勤息寂正要解
X10n0260_p0543c17║上五字所詮，謂圓覺是法，大方廣是義。故文中標
X10n0260_p0543c18║結指陳，只言圓覺。下六字屬能詮修多羅了義，是
X10n0260_p0543c19║歎教勝能。良以宗本體用，是法義之宏綱。詮旨功
X10n0260_p0543c20║能，了言象之皎鏡。事周義盡，須建五名。簡要標題，
X10n0260_p0543c21║且存兩號。大方廣是體相用，各有二異。大者當體
X10n0260_p0543c22║得名，常徧為義。常則竪通三世，徧則橫該十方。謂
X10n0260_p0543c23║圓覺體無有邊涯，絕諸分量，強名大也。意言此覺
X10n0260_p0543c24║有廣大義，有方圓義。謂體大而用廣，理方而用圓。
X10n0260_p0544a01║方是正直不偏，圓乃無虧無缺。亦可大方是體，廣
X10n0260_p0544a02║圓為用。謂體大而正直不偏，用廣而圓滿無缺。上
X10n0260_p0544a03║三字是別，圓字是總。明此圓覺，即是總別之德，具
X10n0260_p0544a04║彰法義之門，故名大方廣圓覺。後能詮修多羅三
X10n0260_p0544a05║字，總指諸經了義二字。歎此一經，是決擇究竟顯
X10n0260_p0544a06║了之義，無過上也，故名修多羅了義經。
X10n0260_p0544a07║罽賓，梵語，亦云羯濕彌羅，北印度邊鄙之名。此翻
X10n0260_p0544a08║賤種，本賤役人，自立君長故也。沙門，梵語，此翻勤
X10n0260_p0544a09║息。勤者，勤修戒定慧；息者，息滅貪嗔痴。佛陀多羅，
X10n0260_p0544a10║梵語，唐言覺救。以長壽二年龍集癸巳，持梵本經
X10n0260_p0544a11║至神都東京白馬寺，譯成兩卷。其度語、筆授、證義、
X10n0260_p0544a12║潤文、諸德、廣評、大義、別錄，總成一卷。同緣實相，約
X10n0260_p0544a13║行收機，大分三段，共十二章。初二章明圓頓行，中
X10n0260_p0544a14║四章明漸次行，後六章明不定行也。譯之言易也，
X10n0260_p0544a15║通也，梵為華耳。周制達四方，東方曰寄，西方曰狄
X10n0260_p0544a16║鞮，南方曰象，北方曰譯。今翻西語曰譯，由漢世多
X10n0260_p0544a17║事也。經文大分三段：始如是我聞至平等法會為
X10n0260_p0544a18║序分；於是文殊師利下至圓覺章為正宗分；於是
X10n0260_p0544a19║賢善首下訖經為流通分。△初、序分者。若例諸經，
X10n0260_p0544a20║必具通、別二序。今但通序，雖無發起可用，入定集
X10n0260_p0544a21║眾兼之。以眾集不徒然，必有異聞。故疏云：序中證
X10n0260_p0544a22║信，便是發起。謂佛入大光明藏正受時，上與一切
X10n0260_p0544a23║諸佛，下及菩薩眾生，同住清淨覺地，現諸淨土，皆
X10n0260_p0544a24║入三昧，同一佛境。以表因果無異，凡聖同源。發此
X10n0260_p0544b01║經旨，趣如是耶？△初、序分為四：初、指信聞法。
X10n0260_p0544b02║如是我聞：
X10n0260_p0544b03║如是，指法之辭也。前此無說，而言如是者，逆指向
X10n0260_p0544b04║下所說之法言也。我者，結集者自稱也。聖人已知
X10n0260_p0544b05║無我，而為傳法利生，故隨世假稱耳。恐疑者曰：此
X10n0260_p0544b06║所說法，為有所聞而說耶？為自撰其說耶？故結集
X10n0260_p0544b07║者曰：如是之法，我從佛聞，非自撰也。既從佛聞，則
X10n0260_p0544b08║羣疑自銷，諍端亦息矣。二、時化主所在。
X10n0260_p0544b09║一時，婆伽婆！
X10n0260_p0544b10║疑者曰：既從佛聞，佛昔說法必有方所，何處聞耶？
X10n0260_p0544b11║故此示之。一時者，機孰應會之時也。婆伽婆，主也，
X10n0260_p0544b12║如來之異號也。故涅槃云：能破煩惱名婆伽婆。
X10n0260_p0544b13║三，平等法會處。
X10n0260_p0544b14║入於神通大光明藏三昧正受。一切如來光嚴住持。
X10n0260_p0544b15║是諸眾生清淨覺地。身心寂滅平等本際。圓滿十方
X10n0260_p0544b16║不二隨順。於不二境現諸淨土。
X10n0260_p0544b17║藏即寶性法界藏，起信心真如，是諸佛眾生之本
X10n0260_p0544b18║源，神通光明之性體，塵沙德用並蘊其中，百千通
X10n0260_p0544b19║光皆從斯起，故曰藏也。亦名法性土，亦名常寂光。
X10n0260_p0544b20║智與理冥，名為入矣。是以安住藏中，不受諸受，名
X10n0260_p0544b21║為正受。此經說處，即事而真，匪離娑婆，別論常寂。
X10n0260_p0544b22║為表正宗所談，覺性平等，凡聖同源，橫亘竪窮，不
X10n0260_p0544b23║思議一。然理不自顯，從理垂教，教主身土，全境即
X10n0260_p0544b24║心，全心即境，故曰於不二境現諸淨土。所現淨土，
X10n0260_p0544c01║即說法處之通序也。四，同聞眾。
X10n0260_p0544c02║與大菩薩摩訶薩十萬人俱，其名曰：文殊師利菩薩、
X10n0260_p0544c03║普賢菩薩、普眼菩薩、金剛藏菩薩、彌勒菩薩、清淨慧
X10n0260_p0544c04║菩薩、威德自在菩薩、辯音菩薩、淨諸業障菩薩、普覺
X10n0260_p0544c05║菩薩、圓覺菩薩、賢善首菩薩等而為上首，與諸眷屬
X10n0260_p0544c06║皆入三昧，同住如來平等法會。
X10n0260_p0544c07║初、標數列名；二、與諸下，同。佛入定菩薩等者，梵云
X10n0260_p0544c08║菩提，薩埵云。菩提翻覺，薩埵翻有情。摩訶，大也。此
X10n0260_p0544c09║有情信大法、解大義、發大心、趣大果、修大行、證大
X10n0260_p0544c10║道故也。文殊師利，此云玅首，亦云玅吉祥，表信解
X10n0260_p0544c11║之智故；亦云玅德，表證智故。文中本起因地，究竟
X10n0260_p0544c12║真妄，以成正解，成就信根故。普賢，略有三釋：一、約
X10n0260_p0544c13║自體，體性周徧曰普，隨緣成德曰賢；二、約諸位，曲
X10n0260_p0544c14║濟無遺曰普，隣極亞聖曰賢；三、約當位，德無不周
X10n0260_p0544c15║曰普，調柔善順曰賢。依此圓覺玅心，徵幻法而明
X10n0260_p0544c16║正行故。普眼，由此法門，觀身心無體、根塵識境、世
X10n0260_p0544c17║出世間、自他二身，一切清淨，周徧法界故。金剛藏，
X10n0260_p0544c18║從喻得名。金剛堅而復利，堅則無物可壞，利則能
X10n0260_p0544c19║壞一切，所以諸魔不能侵，煩惱不能動。又能破諸
X10n0260_p0544c20║障，斷人疑惑，即具無盡藏功德也。彌勒，此云慈氏。
X10n0260_p0544c21║慈有三種：生緣、法緣、無緣，以對三觀。又從姓慈，名
X10n0260_p0544c22║阿逸多，此是無勝。三觀能淨三惑，名清淨慧。以三
X10n0260_p0544c23║觀能摧伏三障四魔，名威德自在。由三觀獲三陀
X10n0260_p0544c24║羅尼、四無礙辯，名辯音。三觀對治三道，名淨諸業
X10n0260_p0545a01║障。三觀徧觀諸法，同歸實際，名普覺。圓覺之名有
X10n0260_p0545a02║二意：一、前雖病盡，仍恐下根難入，又問三期道場，
X10n0260_p0545a03║加行上中下三根，普入圓覺。二、最初標指，從本起
X10n0260_p0545a04║至末，顯義已周，還歸圓覺。賢善首者，賢則亞聖，善
X10n0260_p0545a05║則順理，首是頭首，欲使萬善齊興，俱順真理，教法
X10n0260_p0545a06║流通，是賢善首也。等有二義：一、所例，二、所餘。上首
X10n0260_p0545a07║為十萬，標領同住平等法會，孰為其主，孰為其伴，
X10n0260_p0545a08║孰為問者，孰為答者，無非遊戲大圓覺海也。今會
X10n0260_p0545a09║諸師，廣評三種，俱是大乘同緣實相，約行收機，以
X10n0260_p0545a10║漸不定。大分三段：初二章明圓頓行證，次四章明
X10n0260_p0545a11║漸次行證，後五章明不定行證。賢善首章，乃流通
X10n0260_p0545a12║分。初又二。△初、文殊章正明圓頓行證二：初、請問
X10n0260_p0545a13║三：初、進問威儀。
X10n0260_p0545a14║於是文殊師利菩薩，在大眾中即從座起，頂禮佛足
X10n0260_p0545a15║右繞三匝，長跪叉手而白佛言：
X10n0260_p0545a16║於是二字者，躡前之語顯通序兼別求之，故下諸
X10n0260_p0545a17║章之初皆云於是也。即從座起等者，從法空之體
X10n0260_p0545a18║起悲濟之用，以己最勝之頂禮佛最卑之足，敬之
X10n0260_p0545a19║至也。右繞者，隨順之義，表順覺性三匝敬佛一體
X10n0260_p0545a20║三寶也。長跪者，安危不易。叉手者，信解合體，心境
X10n0260_p0545a21║交參權實合也。正述請問三：初、問如來因行；二、
X10n0260_p0545a22║問菩薩發心；三、問末世離見。初問如來因行。
X10n0260_p0545a23║大悲世尊！願為此會諸來法眾，說於如來本起清淨
X10n0260_p0545a24║因地法行。
X10n0260_p0545b01║果具萬德，偏舉大悲，諮詢法要，本為法眾，故具足
X10n0260_p0545b02║十號，稱世間尊，求證圓覺，故名法眾。佛昔初發菩
X10n0260_p0545b03║提之心，圓照本源，染體悉淨，依此造入無上覺城，
X10n0260_p0545b04║故云本起清淨因地法行也。二問菩薩發心。
X10n0260_p0545b05║及說菩薩，於大乘中，發清淨心，遠離諸病。
X10n0260_p0545b06║大乘之體即是本覺，於覺悟中發菩提心，正念真
X10n0260_p0545b07║如，故云於圓覺中無取覺者。除彼我人一切諸相，
X10n0260_p0545b08║若有我人等相，即非菩薩。三世諸佛皆從本覺因
X10n0260_p0545b09║地法行，遠離諸病，病由何生？瞥爾取證，病體隨生，
X10n0260_p0545b10║都不發心，豈離諸病？一發心後，永不退轉，不退轉
X10n0260_p0545b11║故，諸魔不嬈。夫大教發心，當信一切法唯心體具，
X10n0260_p0545b12║全心發生，心、佛、眾生三無差別，是則世事紛紜，即
X10n0260_p0545b13║大圓覺也。三，問末世離見。
X10n0260_p0545b14║能使未來末世眾生求大乘者，不墮邪見。
X10n0260_p0545b15║佛滅度後，正法千年，像法千年，末法萬年，即為末
X10n0260_p0545b16║世。去聖遙遠，深可懸憂。故顯益中，偏垂結指。夫求
X10n0260_p0545b17║道者，必正其因。因若非真，果終不克。故若欲斷無
X10n0260_p0545b18║明，成佛果，誰不由期正道乎？故使末世不墮邪見
X10n0260_p0545b19║也。三三展虔誠。
X10n0260_p0545b20║作是語已，五體投地，如是三請，終而復始。
X10n0260_p0545b21║正語而禮，威儀也。五體四肢及首，若惟一度，未展
X10n0260_p0545b22║䖍誠。若過於三，禮煩則亂。故三周終始，顯示真心。
X10n0260_p0545b23║佛雖以知，垂範應爾。二、佛答三：初、讚許。
X10n0260_p0545b24║爾時，世尊告文殊師利菩薩言：善哉，善哉！善男子！汝
X10n0260_p0545c01║等乃能為諸菩薩諮詢如來因地法行，及為末世一
X10n0260_p0545c02║切眾生求大乘者，得正住持不墮邪見。汝今諦聽，當
X10n0260_p0545c03║為汝說。
X10n0260_p0545c04║先讚後許，再言善哉者，善之至也。善男子者，順理
X10n0260_p0545c05║曰：善男子！剛斷汝等者，雖一人之言，言眾人之意。
X10n0260_p0545c06║得正住持者，安心覺海，任持萬行，誡令審諦，勿雜
X10n0260_p0545c07║於緣。二、受旨。
X10n0260_p0545c08║時文殊師利菩薩奉教歡喜，及諸大眾默然而聽。
X10n0260_p0545c09║既蒙許說，願樂欲聞，潔己虗心，收視反聽而寂然
X10n0260_p0545c10║也。讚許佇聽之文。下十一段皆同此釋。三、正答
X10n0260_p0545c11║二：初、長行二：初、廣答。初問二：初、總示，二、別釋。總示
X10n0260_p0545c12║中三義：初、標示二：初、依體立教。
X10n0260_p0545c13║善男子！無上法王有大陀羅尼門，名為：圓覺，流出一
X10n0260_p0545c14║切清淨真如、菩提、涅槃及波羅蜜，教授菩薩。
X10n0260_p0545c15║如來於法自在更無有上。陀羅尼翻總持，謂圓覺
X10n0260_p0545c16║體中有塵沙德用，從本以來持之不失，故大即當
X10n0260_p0545c17║體。無邊門者，出入義也。非別有法從中流出於外，
X10n0260_p0545c18║但依圓覺玅性能通顯示諸功德門無有窮盡，名
X10n0260_p0545c19║為流出一切清淨真如涅槃及波羅蜜，依之六度
X10n0260_p0545c20║萬行能生物解，名為教授菩薩也。二、照性斷惑。
X10n0260_p0545c21║一切如來本起因地，皆依圓照清淨覺相，永斷無明，
X10n0260_p0545c22║方成佛道。
X10n0260_p0545c23║覺相，性也。圓照，修也。全性發修，以修契性，性非染
X10n0260_p0545c24║污，故云清淨。無明體空，畢竟寂滅，故云永斷。無明
X10n0260_p0546a01║成道者，覺智徧滿，一成一，切成一。佛既爾，十方諸
X10n0260_p0546a02║佛咸皆然也。二、別釋三：初、委明惑相體虗二：初、
X10n0260_p0546a03║明惑相三：初、徵。
X10n0260_p0546a04║云何無明？
X10n0260_p0546a05║不了一法界，故名曰無明。有通別枝本，正使習氣。
X10n0260_p0546a06║今約圓照，正斷根本別惑。通別及二習，無不該攝
X10n0260_p0546a07║也。二、釋二：初、標定。
X10n0260_p0546a08║善男子！一切眾生從無始來，種種顛倒，猶如迷人，四
X10n0260_p0546a09║方易處。
X10n0260_p0546a10║法界眾生未能契性，盡屬一切，起無初相，故名無
X10n0260_p0546a11║始。以悟為迷，故名顛倒。情竇一鑿，狂瀾肆流，錯亂
X10n0260_p0546a12║多途，計執非一，故云種種。今且按定其非，但云顛
X10n0260_p0546a13║倒，未顯其相。倒有所執，顛則荒狂。如人乍至川原，
X10n0260_p0546a14║或入聚落，忽然心惑，以東為西，既一方迷，餘方俱
X10n0260_p0546a15║轉，忽然醒悟，還是舊方。返推此迷，了無始跡，無本
X10n0260_p0546a16║來處，無今去處，故云易處也。二、釋相二：初、法喻
X10n0260_p0546a17║示相。
X10n0260_p0546a18║妄認四大為自身相，六塵緣影為自心相，譬彼病目
X10n0260_p0546a19║見空中華及第二月。
X10n0260_p0546a20║四大和合，假名為身。緣慮之心，因塵故有，如影逐
X10n0260_p0546a21║形，故云緣影。眾生不知圓覺妙心亘徹三際，周徧
X10n0260_p0546a22║剎塵，妄執身心，起諸結惑，如棄大海，認一浮漚。前
X10n0260_p0546a23║喻迷方，今譬華月。翳目所喻，即上顛倒。顛倒故執，
X10n0260_p0546a24║由翳見華。文意法理，莫不如然。二、即喻顯迷。
X10n0260_p0546b01║善男子，空實無華，病者妄執。由妄執故，非唯惑此虗
X10n0260_p0546b02║空自性，亦復迷彼實華生處。由此妄有輪轉生死，故
X10n0260_p0546b03║名無明。
X10n0260_p0546b04║月喻例華，亦應云月實無二。揑者妄執經文影略，
X10n0260_p0546b05║故不具之。既執華從空生，不知從翳而起。翳則實
X10n0260_p0546b06║是華生之處，非真實華。但恠空裏有華，不覺眼中
X10n0260_p0546b07║有翳。外嫌身心苦惱，不知內蓄迷情，故名無明。
X10n0260_p0546b08║二、顯體虗三：初、標體虗。
X10n0260_p0546b09║善男子！此無明者非實有體。
X10n0260_p0546b10║善惡之性，本體元虗。二、約喻顯。
X10n0260_p0546b11║如夢中人夢時非無，及至於醒了無所得。如眾空華
X10n0260_p0546b12║滅於虗空，不可說言有定滅處。何以故？無生處故。
X10n0260_p0546b13║先約夢事，喻無明本空；次提空華，顯夢無生滅，故
X10n0260_p0546b14║不可說言有定滅處。前據能見翳目，稱實華生處；
X10n0260_p0546b15║今約所對虗空，生滅叵得矣。何以故？無生虗故。
X10n0260_p0546b16║三，結流轉。
X10n0260_p0546b17║一切眾生於無生中妄見生滅，是故說名輪轉生
X10n0260_p0546b18║死。
X10n0260_p0546b19║雖曰無生，由妄見故，說名輪轉。二、釋圓照覺智
X10n0260_p0546b20║三：初、達妄本空。
X10n0260_p0546b21║善男子，如來因地修圓覺者，知是空華即無輪轉，亦
X10n0260_p0546b22║無身心受彼生死，非作故無，本性無故。
X10n0260_p0546b23║修圓覺者，牒前如來本起因地，皆依圓照清淨覺
X10n0260_p0546b24║相，即無輪轉、無生死法也，亦無身心、無生死人也。
X10n0260_p0546c01║既知空華，豈有輪轉？還丹一粒，點鐵成金；真理一
X10n0260_p0546c02║言，超凡成聖。外遺世界，內脫身心。不計身，身同虗
X10n0260_p0546c03║空；不計心，心同法界。非作故無，本性無故也。二，
X10n0260_p0546c04║結成玅觀。
X10n0260_p0546c05║彼知覺者猶如虗空，知虗空者即空華相，亦不可說
X10n0260_p0546c06║無知覺性有無俱遣，是則名為淨覺隨順。
X10n0260_p0546c07║知覺空者，泯彼能觀，知能觀空，亦空華相，如火之
X10n0260_p0546c08║木，然諸薪已，亦復自然，此空觀也。亦不可說無知
X10n0260_p0546c09║覺性，假觀也。有無俱遣，中觀也。言雖前後，用在一
X10n0260_p0546c10║心，言慮頓忘，故云淨覺。覺智契理，故云隨順也。
X10n0260_p0546c11║三，徵顯所依覺體。
X10n0260_p0546c12║何以故？虗空性故，常不動故，如來藏中無起滅故，無
X10n0260_p0546c13║知見故，如法界性究竟圓滿徧十方故。
X10n0260_p0546c14║前明玅觀，必全境發。境若不顯，觀故無所依。是以
X10n0260_p0546c15║徵顯，令諦觀一。又觀是圓照，境即覺相。觀若非覺，
X10n0260_p0546c16║照不名圓。境若不圓，此相非覺。虗空性故，常不動
X10n0260_p0546c17║故，真諦也。真性如空，本來不動，如來藏中等，俗諦
X10n0260_p0546c18║也。體具諸法，清淨本然。生滅既忘，知見寧及？如法
X10n0260_p0546c19║界性等，中道也。究徹三際，圓徧十方。絕待難思，互
X10n0260_p0546c20║融互攝。是三即一，舉一即三。魔佛同途，依正何別？
X10n0260_p0546c21║前云有無俱遣，中觀雙遮。此曰究竟圓滿，中諦雙
X10n0260_p0546c22║照。觀諦互顯，徧十方故。二、結酬三意。
X10n0260_p0546c23║是則名為因地法行。菩薩因此於大乘中發清淨心，
X10n0260_p0546c24║末世眾生依此修行不墮邪見。
X10n0260_p0547a01║上問有三，廣答因行而牒酬之，無餘蘊矣。二、重頌，
X10n0260_p0547a02║非孤起偈也。或為鈍根重說，或為未來，或為增明
X10n0260_p0547a03║前說。凡言長行，偈頌相望，例有五對，謂有無、廣略、
X10n0260_p0547a04║離合、先後、隱顯。今經問目皆長有偈無，答皆長廣
X10n0260_p0547a05║偈略，餘隨相當，對文當指。初標舉。
X10n0260_p0547a06║爾時，世尊欲重宣此義，而說偈言：
X10n0260_p0547a07║二、正頌二：初、頌廣答三：初、頌圓照覺智。
X10n0260_p0547a08║文殊汝當知，一切諸如來，從於本因地，
X10n0260_p0547a09║皆以智慧覺。
X10n0260_p0547a10║二頌惑相體虗。
X10n0260_p0547a11║了達於無明，知彼是空華，即能免流轉。
X10n0260_p0547a12║又如夢中人，醒時不可得。
X10n0260_p0547a13║長行先釋無明，偈中先頌覺智，以智照惑，故言了
X10n0260_p0547a14║達。三頌所依覺體。
X10n0260_p0547a15║覺者如虗空，平等不動轉，覺徧十方界。
X10n0260_p0547a16║即得成佛道。眾幻滅無處，成佛亦無得，
X10n0260_p0547a17║本性圓滿故。
X10n0260_p0547a18║即得下二句，長先偈。後成道亦無得，長先偈。又如
X10n0260_p0547a19║夢中下四句，頌空也。覺徧下二句，頌假也。一佛成
X10n0260_p0547a20║道，法界無非此佛之依正，故云徧十方。眾幻下三
X10n0260_p0547a21║句，頌中也。具乎遮照，眾幻滅無處，遮空也。成道亦
X10n0260_p0547a22║無得，遮假也。本性圓滿，故雙照二邊，無所缺減也。
X10n0260_p0547a23║問：下威德自在章方立三觀，如何此中便具出之？
X10n0260_p0547a24║答：名出下文，義貫初後。二、頌結酬。
X10n0260_p0547b01║菩薩於此中，能發菩提心。末世諸眾生，
X10n0260_p0547b02║修此免邪見
X10n0260_p0547b03║△二普賢章。決疑的示頓相。圓頓法行，已示宏綱。次
X10n0260_p0547b04║在斯章決疑令喜，分二：初、請問三：初、進問威儀。
X10n0260_p0547b05║於是，普賢菩薩在大眾中即從座起，頂禮佛足，右繞
X10n0260_p0547b06║三匝，長跪叉手而白佛言：
X10n0260_p0547b07║二、正述請問三：初、總問起。
X10n0260_p0547b08║大悲世尊！願為此會諸菩薩眾，及為末世一切眾生
X10n0260_p0547b09║修大乘者，聞此圓覺清淨境界。云何修行？
X10n0260_p0547b10║前明圓照覺相，永斷無明，諦觀體如，修證義足。今
X10n0260_p0547b11║復問云何修行者，但決餘疑，複疎初義耳。二、別
X10n0260_p0547b12║徵三難：初、難以幻還修於幻。
X10n0260_p0547b13║世尊！若彼眾生知如幻者，身心亦幻，云何以幻還修
X10n0260_p0547b14║於幻？
X10n0260_p0547b15║此問從前知是空華，即無輪轉等文而來。意云：身
X10n0260_p0547b16║心既如幻，能知亦是幻，將幻還除幻，幻幻何窮盡？
X10n0260_p0547b17║幻者，如世間幻法，依草木等幻作人畜，宛似往來
X10n0260_p0547b18║動作之相，須臾法謝，還成草木。然教中五者：一、真
X10n0260_p0547b19║性；二、心識；三、依他起；四、我法即空；五、迷執我法。下
X10n0260_p0547b20║諸幻喻，皆倣此知。二難幻滅，無修幻人。
X10n0260_p0547b21║若諸幻性一切盡滅，則無有心，誰為修行？云何復說
X10n0260_p0547b22║修行如幻？
X10n0260_p0547b23║若以幻故一切皆空，能所總無，遣誰修習？三難
X10n0260_p0547b24║不修，云何解脫？
X10n0260_p0547c01║若諸眾生本不修行，於生死中常居幻化，曾不了知
X10n0260_p0547c02║如幻境界，令妄想心云何解脫？
X10n0260_p0547c03║眾生正覺，理具情迷，若非全性起修，無從解脫。故
X10n0260_p0547c04║難雖三，意歸修行而即一耶？三、申問意。
X10n0260_p0547c05║願為末世一切眾生，作何方便漸次修習，令諸眾生
X10n0260_p0547c06║永離諸幻？
X10n0260_p0547c07║論云：若人唯念真如，不以方便，種種熏修，終無得
X10n0260_p0547c08║淨。對於蹔離，故言永離。謂初觀一體，雖覺全真，後
X10n0260_p0547c09║遇八風，紛然起妄。行如窮子，解似電光，何法修之，
X10n0260_p0547c10║永離諸病？三三展䖍誠。
X10n0260_p0547c11║作是語已，五體投地，如是三請，終而復始。
X10n0260_p0547c12║二、佛答三：初、讚許。
X10n0260_p0547c13║爾時，世尊告普賢菩薩言：善哉，善哉！善男子！汝等乃
X10n0260_p0547c14║能為諸菩薩及末世眾生，修習菩薩如幻三昧，方便
X10n0260_p0547c15║漸次令諸眾生得離諸幻。汝今諦聽，當為汝說。
X10n0260_p0547c16║末世眾生下，義有問於如來之句。二、受旨。
X10n0260_p0547c17║時，普賢菩薩奉教歡喜，及諸大眾默然而聽。
X10n0260_p0547c18║三、正答二：初、長行三：初、略示所依。
X10n0260_p0547c19║善男子！一切眾生種種幻化，皆生如來圓覺玅心。
X10n0260_p0547c20║故經云：知法常無性，佛種從緣起。故知九界實造，
X10n0260_p0547c21║佛界權施，皆圓覺性之所發現。諸大乘教，詮旨咸
X10n0260_p0547c22║然。故云：諸佛心內眾生，心心作佛；眾生心內諸佛，
X10n0260_p0547c23║念念證真。一字法門，海墨書之不盡，並由理具，方
X10n0260_p0547c24║可云為。二、廣釋前難二：初、明幻滅覺存。釋前二
X10n0260_p0548a01║難三：初、喻顯。
X10n0260_p0548a02║猶如空華，從空而有，幻華雖滅，空性不壞。
X10n0260_p0548a03║上文云空本無華，病者妄執。今云華從空有者，欲
X10n0260_p0548a04║顯華滅空存，故略於眼翳，徑將華對空說。其實因
X10n0260_p0548a05║眼有翳，故見空中生華。應知病眼見空華時，其華
X10n0260_p0548a06║全體是空。翳除華滅，而虗空之體本無增減。性之
X10n0260_p0548a07║善惡，闡提與佛莫斷纖毫。故云空性不壞。二，說
X10n0260_p0548a08║法。
X10n0260_p0548a09║眾生幻心，還依幻滅，諸幻盡滅，覺心不動。
X10n0260_p0548a10║上二句，釋前初難。以幻修幻下二句，釋前次難。幻
X10n0260_p0548a11║滅無心，既知幻從覺生，從真起妄，即識返迷歸悟，
X10n0260_p0548a12║全性起修，則以幻修幻，無可疑也。況覺性圓常，俱
X10n0260_p0548a13║體俱用，諸幻雖盡，不入斷滅，則幻滅無心，誰為修
X10n0260_p0548a14║行？故難易自釋，覺心不動也。三、拂迹
X10n0260_p0548a15║依幻說覺亦名為幻，若說有覺猶未離幻，說無覺者
X10n0260_p0548a16║亦復如是，是故幻滅名為不動。
X10n0260_p0548a17║依幻說覺，亦名為幻者，對幻說覺，猶屬順迷相待
X10n0260_p0548a18║之義。既涉言思，覺成不覺。學者應知，創心入道，對
X10n0260_p0548a19║境立觀之日，須分幻覺。用觀照境之時，真妄泯合。
X10n0260_p0548a20║若說有覺，猶未離幻者，未離見思也。說無覺者，亦
X10n0260_p0548a21║復如是者，未離塵沙也。是故幻滅者，二邊心滅，即
X10n0260_p0548a22║斷無明，中道得立。三觀皆中，名為不動也。二、約
X10n0260_p0548a23║勸修幻行釋第三難三：初、法。
X10n0260_p0548a24║善男子！一切菩薩及末世眾生，應當遠離一切幻化
X10n0260_p0548b01║虗妄境界，由堅執持遠離心故。心如幻者亦復遠離，
X10n0260_p0548b02║遠離為幻亦復遠離，離遠離幻亦復遠離，得無所離
X10n0260_p0548b03║即除諸幻。
X10n0260_p0548b04║離幻有四：一離諸幻之境，境為所離，智為能離。二
X10n0260_p0548b05║離離幻之心，由堅執有能離之智，此智亦幻，故曰
X10n0260_p0548b06║心如幻者，亦復遠離。三遣離幻之離，離前能離，此
X10n0260_p0548b07║離亦幻，故云遠離為幻，亦復遠離。四遣離離之離，
X10n0260_p0548b08║離前第三，此心亦幻，故曰離遠離幻，亦復遠離。此
X10n0260_p0548b09║之四番，皆是以幻修幻。列雖次第，修在一心，所謂
X10n0260_p0548b10║一念不生，前後際斷。得無所離，即除諸幻者，結示
X10n0260_p0548b11║得體除幻。學者果能向幻覺未兆之前，如來未說
X10n0260_p0548b12║示處，體之照之，覺性本然，得無所離，則何德不顯，
X10n0260_p0548b13║何幻不除也。二喻。
X10n0260_p0548b14║譬如鑽火，兩木相因，火出木盡，灰飛煙滅。
X10n0260_p0548b15║如有一段乾木，以一木燧鑽之，火出還將，却燒二
X10n0260_p0548b16║木。木火既盡，煙自然滅。既成灰燼，任運飛散。木段
X10n0260_p0548b17║喻所修幻妄，木燧喻能修幻智，煙喻離，火喻遣。經
X10n0260_p0548b18║文圭峰云：先云灰飛，譯者倒也。合是煙先滅，餘灰
X10n0260_p0548b19║飛散。式師云：灰猶有實，煙最浮虗。亦不須責譯文
X10n0260_p0548b20║之倒。但今謂約喻喻法，何須難喻也。三合
X10n0260_p0548b21║以幻修幻，亦復如是。諸幻雖盡，不入斷滅。
X10n0260_p0548b22║上二句正合今勸修幻行，釋第三難。舉初難之詞
X10n0260_p0548b23║為合法者，蓋問雖有三，意歸修在一也。下二句重
X10n0260_p0548b24║結所依覺性常住，使修行永無疑綱。三，頓相結
X10n0260_p0548c01║酬。
X10n0260_p0548c02║善男子！知幻即離，不作方便；離幻即覺，亦無漸次。一
X10n0260_p0548c03║切菩薩及末世眾生依此修行，如是乃能永離諸幻。
X10n0260_p0548c04║修圓觀者，造境即中不段事禪方便，三觀一心亦
X10n0260_p0548c05║無漸次。知幻即離，結妙境也；離幻即覺，結妙觀也。
X10n0260_p0548c06║一切下，結酬前文所請作何方便漸次修習，故佛
X10n0260_p0548c07║結答。不作方便亦無漸次，會通問文也。能知是幻
X10n0260_p0548c08║已名為離，但得離幻即元是覺，更無階級漸轉為
X10n0260_p0548c09║覺。如人夢見身瘡，問醫求藥，窹來既知是夢，更欲
X10n0260_p0548c10║作何方便？若待方便之漸離，即是實法，何名幻化？
X10n0260_p0548c11║若執實有，還是妄也。二、重頌二：初、標舉。
X10n0260_p0548c12║爾時，世尊欲重宣此義，而說偈言：
X10n0260_p0548c13║二、頌四：初、頌所依覺體。
X10n0260_p0548c14║普賢汝當知，一切諸眾生，無始幻無明，
X10n0260_p0548c15║皆從諸如來，圓覺心建立。
X10n0260_p0548c16║無明之言，長無偈有。二頌幻滅覺存。
X10n0260_p0548c17║猶如虗空華，依空而有相，空華若復滅，
X10n0260_p0548c18║虗空不動轉，幻從諸覺生，幻滅覺圓滿，
X10n0260_p0548c19║覺心不動故。
X10n0260_p0548c20║展轉拂迹，長有偈無。三頌勸修幻行。
X10n0260_p0548c21║若彼諸菩薩，及末世眾生，長應遠離幻，
X10n0260_p0548c22║諸幻悉皆離，如木中生火，木盡火還滅。
X10n0260_p0548c23║合法之文，長有偈無？四、頌結頓修相。
X10n0260_p0548c24║覺即無漸次，方便亦如是。
X10n0260_p0549a01║亦如是者，不作方便也。頌略結酬。
X10n0260_p0549a02║△今普眼請云：演說菩薩修行漸次。答中具明戒、定、
X10n0260_p0549a03║觀、慧。結酬又云：如是修行，如是漸次，所謂解圓行
X10n0260_p0549a04║次也。於此分四：初、普眼章正明漸次行證二：初、
X10n0260_p0549a05║請問三：初、進威儀。
X10n0260_p0549a06║於是，普眼菩薩在大眾中即從座起，頂禮佛足，右繞
X10n0260_p0549a07║三匝，長跪叉手而白佛言：
X10n0260_p0549a08║二、正述請問二：初、正請。
X10n0260_p0549a09║大悲世尊！願為此會諸菩薩眾，及為末世一切眾生，
X10n0260_p0549a10║演說菩薩修行漸次。云何思惟？云何住持？眾生未悟，
X10n0260_p0549a11║作何方便普令開悟？
X10n0260_p0549a12║前聞頓行不依方便，恐漸次機，謂知即已，都不假
X10n0260_p0549a13║修，故復請漸行，修戒、定、慧，開悟圓覺。云思惟者，繫
X10n0260_p0549a14║緣法界，達陰本空。云住持者，安心實相，不起妄念，
X10n0260_p0549a15║稟戒習定，助成觀慧，故云方便。二、述意
X10n0260_p0549a16║世尊！若彼眾生無正方便及正思惟，聞佛如來說此
X10n0260_p0549a17║三昧，心生迷悶，即於圓覺不能悟入。願興慈悲，為我
X10n0260_p0549a18║等輩及末世眾生假說方便。
X10n0260_p0549a19║為迷悶者重扣所修，故略開悟住持，只言方便與
X10n0260_p0549a20║思惟耳。又假說方便者，上請六事無非出於善巧，
X10n0260_p0549a21║故今結請只以方便兼之，於無修證中強言修證，
X10n0260_p0549a22║故云假說方便也。三三展䖍誠。
X10n0260_p0549a23║作是語已，五體投地，如是三請，終而復始。
X10n0260_p0549a24║二、佛答三：初、讚許。
X10n0260_p0549b01║爾時，世尊告普眼菩薩言：善哉，善哉！善男子！汝等乃
X10n0260_p0549b02║能為諸菩薩及末世眾生，問於如來修行漸次思惟
X10n0260_p0549b03║住持，乃至假說種種方便。汝今諦聽，當為汝說。
X10n0260_p0549b04║二、受旨。
X10n0260_p0549b05║時，普眼菩薩奉教歡喜，及諸大眾默然而聽。
X10n0260_p0549b06║三、正答二：初、長行三：初、標意。
X10n0260_p0549b07║善男子！彼新學菩薩及末世眾生，欲求如來淨圓覺
X10n0260_p0549b08║心，應當正念遠離諸幻。
X10n0260_p0549b09║夫淨圓覺心，諸佛眾生各各本具，今欲求者二邊
X10n0260_p0549b10║皆中，故云正念。遠離諸幻者，指前標後也。今謂秪
X10n0260_p0549b11║是總標耳。正念即標戒定慧，諸幻即三學所離，污
X10n0260_p0549b12║戒之瑕玷，障定之事性，迷理之惑也。二、廣釋二：
X10n0260_p0549b13║初、戒定。
X10n0260_p0549b14║先依如來奢摩他行，堅持禁戒，安處徒眾，宴坐靜室。
X10n0260_p0549b15║奢摩他，翻止。止，定也。堅持禁戒，戒也。安處徒眾，近
X10n0260_p0549b16║善友知識而生慧也。宴坐靜室，即止息世緣。閑居
X10n0260_p0549b17║靜處，諸緣世利而自然息已。而欲明漸次行證，直
X10n0260_p0549b18║云戒定方便，助成觀慧，三學相由，即答漸次之問
X10n0260_p0549b19║也。初約四大，觀身如幻。
X10n0260_p0549b20║恒作是念：我今此身四大和合，所謂髮毛爪齒、皮肉
X10n0260_p0549b21║筋骨、髓腦垢色，皆歸於地；唾涕膿血、津液涎沫、痰淚
X10n0260_p0549b22║精氣、大小便利，皆歸於水；暖氣歸火；動轉歸風。四大
X10n0260_p0549b23║各離，今者妄身當在何處？即知此身畢竟無體，和合
X10n0260_p0549b24║為相，實同幻化。
X10n0260_p0549c01║恒作是念者，意止觀中不得暫捨。大論云：昔如來
X10n0260_p0549c02║說四大無處不有，故名為大。各離者，從昔妄執四
X10n0260_p0549c03║大為身，約俗諦和合而言，今約真諦破之，故云各
X10n0260_p0549c04║離。此中應用不自他等四句推之，畢竟無體，故能
X10n0260_p0549c05║執情盡也。二、約根塵觀心寂滅二：初、根對心生。
X10n0260_p0549c06║四緣假合妄有六根，六根四大中外合成，妄有緣氣
X10n0260_p0549c07║於中積聚，似有緣相假名為心。
X10n0260_p0549c08║身本無形，緣四大有，故名四緣。六根依身而具，一
X10n0260_p0549c09║往名中。四大從外而攬，一往名外。中外圍空，而心
X10n0260_p0549c10║又在中間空處牢結，故云於中積聚。此緣即能緣
X10n0260_p0549c11║心也。不實如氣，同上緣影，皆顯體虗也。無體則無
X10n0260_p0549c12║相，又豈有名？故云假名為心也。二、塵消心寂。
X10n0260_p0549c13║善男子，此虗妄心若無六塵，則不能有四大分解無
X10n0260_p0549c14║塵可得，於中緣塵各歸散滅，畢竟無有緣心可見。
X10n0260_p0549c15║若以從真起妄，無明生法為言，必先有不覺之心，
X10n0260_p0549c16║方有根塵世界。今就日用覈之，意顯因境有心，無
X10n0260_p0549c17║塵則無心也。四大分解者，地性無堅，水性隨流，風
X10n0260_p0549c18║性無礙，火性元虗。謂四大各歸本性，畢竟無有緣
X10n0260_p0549c19║心可見也。二，結成觀相。
X10n0260_p0549c20║善男子！彼之眾生幻身滅故，幻心亦滅；幻心滅故，幻
X10n0260_p0549c21║塵亦滅；幻塵滅故，幻滅亦滅；幻滅滅故，非幻不滅。
X10n0260_p0549c22║彼之眾生，指前修觀人也。前破身心及六塵境，故
X10n0260_p0549c23║此結云幻身滅等。滅謂寂滅，即空觀也。幻塵滅故，
X10n0260_p0549c24║幻滅亦滅者，生死既空，涅槃亦滅，假觀也。後二句
X10n0260_p0550a01║中道常住，所謂諸幻雖盡，不入斷滅。然此觀相，三
X10n0260_p0550a02║智一心，無惑不破，如大圓鏡，明像宛然，常不雖故
X10n0260_p0550a03║也。二、約喻顯二：初、明幻滅觀成二：初、喻。
X10n0260_p0550a04║譬如磨鏡，垢盡明現。
X10n0260_p0550a05║夫鏡性本明，非從外得，塵覆則隱，磨之則顯，隱顯
X10n0260_p0550a06║雖殊，明性不異。是以修觀如磨智鏡，身心頓忘，則
X10n0260_p0550a07║種智圓矣。二合
X10n0260_p0550a08║善男子！當知身心皆為幻垢，垢相永滅，十方清淨。
X10n0260_p0550a09║既以身心合幻垢，則人法二執，性之與相，皆屬幻
X10n0260_p0550a10║垢。十方，乃十界也。清淨，乃本具覺性顯現，合上非
X10n0260_p0550a11║幻不滅也。二、誡迷真執妄二：初、喻。
X10n0260_p0550a12║善男子！譬如清淨摩尼寶珠，映於五色隨方各現，諸
X10n0260_p0550a13║愚癡者見彼摩尼實有五色。
X10n0260_p0550a14║摩尼體性，本無五色，瑩淨絕瑕，都無色相。由性淨
X10n0260_p0550a15║故，一切色相，對則現中，青黃赤等五色，各各隨方
X10n0260_p0550a16║而現。五色喻五道也，隨方喻隨業。愚人不了珠體，
X10n0260_p0550a17║但見全是青黃等。故華嚴云：凡夫見諸法，但隨諸
X10n0260_p0550a18║相轉，不了法無我，以是不見佛。二、合二：初、正合
X10n0260_p0550a19║迷真。
X10n0260_p0550a20║善男子！圓覺淨性現於身心，隨類各應。彼愚癡者說
X10n0260_p0550a21║淨圓覺實有如是，身心自相亦復如是。
X10n0260_p0550a22║隨迷染之氣類，應現而有也。亦復如是，乃合上喻
X10n0260_p0550a23║也。其猶結水為氷，詎可見氷而忘水也。二、破迷
X10n0260_p0550a24║入理。
X10n0260_p0550b01║由此不能遠於幻化，是故我說身心幻垢對離幻垢
X10n0260_p0550b02║說名菩薩，垢盡對除即無對垢及說名者。
X10n0260_p0550b03║本以眾生妄執幻化，故佛說云幻垢。眾生依教離
X10n0260_p0550b04║垢，故復說名菩薩。所離之垢既無，對離之智何立
X10n0260_p0550b05║者字，貫通兩句，謂對垢者菩薩也，說名者如來也。
X10n0260_p0550b06║既無對治之智，何有起智之人？深淺之執本無，何
X10n0260_p0550b07║有說教之者？故俱無也。二、觀成歷法二：初、明證
X10n0260_p0550b08║理。
X10n0260_p0550b09║善男子！此菩薩及末世眾生，證得諸幻滅影像故，爾
X10n0260_p0550b10║時便得無方清淨無邊虗空覺所顯發。
X10n0260_p0550b11║頓了實法假名性相等執，當體如幻，故云證得。達
X10n0260_p0550b12║緣影之心，見鏡像之身本無，故名為滅。無方即無
X10n0260_p0550b13║方所，橫徧也。無邊即無邊際，堅深也。由清淨故如
X10n0260_p0550b14║虗空，如虗空故得清淨。此乃覺體顯發，正是開悟
X10n0260_p0550b15║之相所發之體也。分二：初、別顯真淨四：初、世間
X10n0260_p0550b16║諸法四：初、根識。
X10n0260_p0550b17║覺圓明故顯心清淨，心清淨故見塵清淨，見清淨故
X10n0260_p0550b18║眼根清淨，根清淨故眼識清淨，識清淨故聞塵清淨，
X10n0260_p0550b19║聞清淨故耳根清淨，根清淨故耳識清淨，識清淨故
X10n0260_p0550b20║覺塵清淨；如是乃至鼻、舌、身、意亦復如是。
X10n0260_p0550b21║清淨即空之異名，故大論云：畢竟空即畢竟清淨，
X10n0260_p0550b22║以人謂空故言清淨。見塵者，不單說外色名塵，亦
X10n0260_p0550b23║不說根識名塵，根塵識三自有文故。此見塵體還
X10n0260_p0550b24║是我執之心，就取相生過而別立名。下皆牒見字，
X10n0260_p0550c01║不言塵者，足顯即見是塵非外塵也。聞等亦然。
X10n0260_p0550c02║二六，塵。
X10n0260_p0550c03║善男子！根清淨故色塵清淨，色清淨故聲塵清淨，香、
X10n0260_p0550c04║味、觸、法亦復如是。
X10n0260_p0550c05║六皆名塵者，坌污心識故。三四，大。
X10n0260_p0550c06║善男子！六塵清淨故地大清淨，地清淨故水大清淨，
X10n0260_p0550c07║火大、風大亦復如是。
X10n0260_p0550c08║四、總例
X10n0260_p0550c09║善男子！四大清淨故，十二處、十八界、二十五有清淨。
X10n0260_p0550c10║上明根識及六塵淨，今復舉十二處十八界者，以
X10n0260_p0550c11║陰入界隨根開合，故重總例。二，出世間法。
X10n0260_p0550c12║彼清淨故，十力、四無所畏、四無礙智、佛十八不共法、
X10n0260_p0550c13║三十七助道品清淨，如是乃至八萬四千陀羅尼門
X10n0260_p0550c14║一切清淨。
X10n0260_p0550c15║十力者，一知是處非處力、二業力、三定力、四根力、
X10n0260_p0550c16║五欲力、六性力、七至處道力、八宿命力、九天眼力、
X10n0260_p0550c17║十漏盡力。四無所畏者，一一切智、二漏盡、三說障
X10n0260_p0550c18║道、四說盡苦道。四無礙智者，一義、二法、三辭、四樂
X10n0260_p0550c19║說。十八不共法者，一身無失、二口無失、三念無失、
X10n0260_p0550c20║四無異想、五不定心、六無不知已捨、七欲、八精進、
X10n0260_p0550c21║九念、十慧、十一解脫、十二解脫知見，上六皆云無
X10n0260_p0550c22║滅。十三至十五，身口意業隨智慧行。十六至十八，
X10n0260_p0550c23║以智慧知過去未來現在。三十七品者，此有七科：
X10n0260_p0550c24║一四念處、二四正勤、三四如意足、四五根、五五力、
X10n0260_p0551a01║六七覺支、七八正道。謂三四、二五、單七、隻八，總三
X10n0260_p0551a02║十七品也。如是乃至者，超越之辭。三身、四智、五眼、
X10n0260_p0551a03║六通等八萬四千陀羅尼門，悉皆清淨也。三，自
X10n0260_p0551a04║他正報。
X10n0260_p0551a05║善男子！一切實相性清淨故，一身清淨；一身清淨故，
X10n0260_p0551a06║多身清淨；多身清淨故，如是乃至十方眾生圓覺清
X10n0260_p0551a07║淨。
X10n0260_p0551a08║論云：照色等空即名實相，實相本來自性清淨。諸
X10n0260_p0551a09║段清淨皆牒前文，唯此獨指實相以為淨之所以。
X10n0260_p0551a10║既於自身證實相理，亦見一切眾生同一清淨實
X10n0260_p0551a11║相，以觀一切眾生不取於相同圓覺性耶？蓋顯彼
X10n0260_p0551a12║我一體，故十方亦應以十界釋之，方與上聖下凡
X10n0260_p0551a13║清淨一致也。四一，多依報。
X10n0260_p0551a14║善男子！一世界清淨故，多世界清淨；多世界清淨故，
X10n0260_p0551a15║如是乃至盡於虗空，圓褁三世，一切平等，清淨不動。
X10n0260_p0551a16║國土淨穢，皆由自心。眾生劫燒，我土安隱。況乃心
X10n0260_p0551a17║宜覺性，識智無生，身土依真，染淨俱泯，亘通法界，
X10n0260_p0551a18║清淨湛然。圓謂圓徧虗空，褁謂含褁三世。三世者
X10n0260_p0551a19║豎極，虗空者橫周，一切者橫豎總該，平等者本末
X10n0260_p0551a20║味同。清淨乃都結七段，不動者宜於一如耶。二、
X10n0260_p0551a21║例明不動。
X10n0260_p0551a22║善男子！虗空如是平等不動，當知覺性平等不動；四
X10n0260_p0551a23║大不動故，當知覺性平等不動；如是乃至八萬四千
X10n0260_p0551a24║陀羅尼門平等不動，當知覺性平等不動。
X10n0260_p0551b01║前歷諸法別顯清淨，今以不動例明諸法。四大總
X10n0260_p0551b02║世間，陀羅尼總出世間，虗空之言總該依正及三
X10n0260_p0551b03║世也。經文避繁，略云乃至。下亦例此。十界因果，依
X10n0260_p0551b04║正色空，一切諸法，既皆全性而作，性本不動，法亦
X10n0260_p0551b05║同如矣。二、俗諦二：初、體量徧滿。
X10n0260_p0551b06║善男子！覺性徧滿、清淨、不動、圓無際故，當知六根徧
X10n0260_p0551b07║滿法界；根徧滿故，當知六塵徧滿法界；塵徧滿故，當
X10n0260_p0551b08║知四大徧滿法界，如是乃至陀羅尼門徧滿法界。
X10n0260_p0551b09║覺性無際故徧滿，性徧滿故諸法徧也。二，體德
X10n0260_p0551b10║無壞。
X10n0260_p0551b11║善男子！由彼玅覺性徧滿故，根性、塵性無壞、無雜；根、
X10n0260_p0551b12║塵無壞故，如是乃至陀羅尼門無壞、無雜。如百千燈
X10n0260_p0551b13║光照一室，其光徧滿，無壞、無雜。
X10n0260_p0551b14║根性塵性者，此指自性，非謂泯根攝塵，歸於一性。
X10n0260_p0551b15║如百千燈等者，如一燈光已滿一室，更有一燈光
X10n0260_p0551b16║亦全滿百千燈光，一一如是，各不相壞，亦不混雜。
X10n0260_p0551b17║室中之空，喻於法界。燈之光相，喻如根塵。謂一燈
X10n0260_p0551b18║光容多光相，即一光相徧多光中，故一一皆然，重
X10n0260_p0551b19║重無盡也。三中諦三：初、亡憎愛。
X10n0260_p0551b20║善男子！覺成就故，當知菩薩不與法縛、不求法脫、不
X10n0260_p0551b21║厭生死、不愛涅槃、不敬持戒、不憎毀禁、不重久習、不
X10n0260_p0551b22║輕初學。何以故？一切覺故。譬如眼光，曉了前境，其光
X10n0260_p0551b23║圓滿，得無憎愛。何以故？光體無二，無憎愛故。
X10n0260_p0551b24║覺者，圓覺也。成就者，牒上開悟也。縛脫約惑，生死
X10n0260_p0551c01║涅槃約報，持戒毀禁約業，久習切學約人，喻取能
X10n0260_p0551c02║照前境之眼光也。於四對法無勝劣心，同佛於三
X10n0260_p0551c03║念之境，同之所由，經自徵釋，云一切覺故。眼光者，
X10n0260_p0551c04║光即眼識，現量所得，故無憎愛，所以光體無二故
X10n0260_p0551c05║也。二，亡修證。
X10n0260_p0551c06║善男子！此菩薩及末世眾生，修習此心得成就者，於
X10n0260_p0551c07║此無修亦無成就，圓覺普照寂滅無二，於中百千萬
X10n0260_p0551c08║億阿僧祇不可說恒河沙諸佛世界，猶如空華亂起
X10n0260_p0551c09║亂滅，不即不離無縛無脫，始知眾生本來成佛，生死
X10n0260_p0551c10║涅槃猶如昨夢。
X10n0260_p0551c11║圓覺普照寂滅無二者，自心已空，但有覺照，寧有
X10n0260_p0551c12║凡聖差別之二？冥一如之無心，即萬動之恒寂，故
X10n0260_p0551c13║普照是用，寂滅是體，佛之所極，極於寂照也。諸佛
X10n0260_p0551c14║世界者，百千萬億僧祇等數之河，一一河中一沙
X10n0260_p0551c15║一世界者，顯世界之多矣。然盡虗空徧法界，所有
X10n0260_p0551c16║世界莫算其數，為欲引機造無邊境，故假增積多
X10n0260_p0551c17║數爾。又淨穢等土皆佛統之，故云佛世界。猶如空
X10n0260_p0551c18║華亂起亂滅者，緣無自性全體即真，一切世界皆
X10n0260_p0551c19║依妄念，念既剎那不住，界亦起滅不停。又成住壞
X10n0260_p0551c20║空雖各二十，增減世界無量無數，故觀起滅繽紛。
X10n0260_p0551c21║不即不離無縛無脫者，文通上下，上則世界無淨
X10n0260_p0551c22║穢故，下則眾生本成佛故。始知等者，始知即始覺，
X10n0260_p0551c23║本成即本覺，始之與本非二覺故，依正迷悟無非
X10n0260_p0551c24║一如，故喻空華及昨夢也。三、亡能所
X10n0260_p0552a01║善男子！如昨夢故，當知生死及與涅槃無起、無滅，無
X10n0260_p0552a02║來、無去。其所證者，無得、無失，無取、無捨；其能證者，無
X10n0260_p0552a03║作、無止，無任、無滅。於此證中無能、無所，畢竟無證亦
X10n0260_p0552a04║無證者，一切法性平等不壞。
X10n0260_p0552a05║迷時生死無起，涅槃無滅。悟時非滅却生死，發起
X10n0260_p0552a06║涅槃。稱體而觀，都無起滅。聖心無來，凡心無去。又
X10n0260_p0552a07║直而言，體無來去。所證之境，非得真失妄，捨麤取
X10n0260_p0552a08║玅。能證之心，都無分別，離於四病。故云畢竟無證，
X10n0260_p0552a09║亦無證者。三、結酬。
X10n0260_p0552a10║善男子！彼諸菩薩如是修行、如是漸次、如是思惟、如
X10n0260_p0552a11║是住持、如是方便、如是開悟，求如是法亦不迷悶。
X10n0260_p0552a12║二、重頌二：初、標舉。
X10n0260_p0552a13║爾時，世尊欲重宣此義，而說偈言：
X10n0260_p0552a14║二、正重三：初、頌觀陰。
X10n0260_p0552a15║普眼汝當知，一切諸眾生，身心皆如幻，
X10n0260_p0552a16║身相屬四大。心性歸六塵。四大體各離。
X10n0260_p0552a17║誰為和合者？
X10n0260_p0552a18║二頌歷法。
X10n0260_p0552a19║如是漸修行，一切悉清淨，不動徧法界。
X10n0260_p0552a20║無作止任滅，亦無能證者。一切佛世界，
X10n0260_p0552a21║猶如虗空華，三世悉平等，畢竟無去來。
X10n0260_p0552a22║三頌，結酬。
X10n0260_p0552a23║初發心菩薩，及末世眾生，欲求入佛道，
X10n0260_p0552a24║應如是修習
X10n0260_p0552b01║△二、金剛藏章。釋成本來成佛。由上普眼章末云：始
X10n0260_p0552b02║知眾生本來成佛。故此疑。問：若本是佛，何須前說
X10n0260_p0552b03║發心修行斷無明耶？分二：初、請問三：初、進問威
X10n0260_p0552b04║儀。
X10n0260_p0552b05║於是金剛藏菩薩在大眾中，即從座起，頂禮佛足，右
X10n0260_p0552b06║繞三匝，長跪叉手而白佛言：
X10n0260_p0552b07║二、陳詞請問三：初、慶前所悟。
X10n0260_p0552b08║大悲世尊善為一切諸菩薩眾，宣揚如來圓覺清淨
X10n0260_p0552b09║大陀羅尼，因地法行漸次方便，與諸眾生開發蒙昧。
X10n0260_p0552b10║在會法眾承佛慈誨，幻翳朗然慧目清淨。
X10n0260_p0552b11║陀羅尼慧性，因地法行定性，此是一切行位根本，
X10n0260_p0552b12║後必躡前，故重指也。二、述三疑。
X10n0260_p0552b13║世尊！若諸眾生本來成佛，何故復有一切無明？若諸
X10n0260_p0552b14║無明眾生本有，何因緣故如來復說本來成佛？十方
X10n0260_p0552b15║眾生本成佛道後起無明，一切如來何時復生一切
X10n0260_p0552b16║煩惱？
X10n0260_p0552b17║初二句躡前文為疑本也。三疑者，初疑真能生妄，
X10n0260_p0552b18║次若諸下疑說妄為真，三十方下牒而縱之責無
X10n0260_p0552b19║窮過也。此三難意者，本來是佛煩惱何生？若無生
X10n0260_p0552b20║中妄生起者，如來成佛本同無生，無生之中還應
X10n0260_p0552b21║妄起，成佛義等生否應齊，齊生則果佛何尊？齊否
X10n0260_p0552b22║則因違現事，進退不可，故有斯云。三、結意請答。
X10n0260_p0552b23║惟願不捨無遮大慈，為諸菩薩開祕密藏，及為末世
X10n0260_p0552b24║一切眾生，得聞如是修多羅教了義法門，永斷疑悔。
X10n0260_p0552c01║通論疑者，猶豫為性，能障信心。別顯五蓋中，疑有
X10n0260_p0552c02║三：一、疑自謂己不能入理；二、疑師謂彼不能善教；
X10n0260_p0552c03║三、疑法謂於所學為令出離？為不出離？如有病人，
X10n0260_p0552c04║疑自、疑醫、疑藥，病終不能愈。今三疑中，即疑法也。
X10n0260_p0552c05║悔是不定之法，悔正則偏，悔偏則正。今請永斷，又
X10n0260_p0552c06║屬偏邪。然入道人若未通決生佛同異，則或用功
X10n0260_p0552c07║多而反增疑悔也。三三展䖍誠。
X10n0260_p0552c08║作是語已，五體投地，如是三請，終而復始。
X10n0260_p0552c09║二、佛答三：初、讚許。
X10n0260_p0552c10║爾時，世尊告金剛藏菩薩言：善哉，善哉！善男子！汝等
X10n0260_p0552c11║乃能為諸菩薩及末世眾生，問於如來甚深祕密究
X10n0260_p0552c12║竟方便，是諸菩薩最上教誨了義大乘，能使十方修
X10n0260_p0552c13║學菩薩及諸末世一切眾生，得決定信永斷疑悔。汝
X10n0260_p0552c14║今諦聽，當為汝說。
X10n0260_p0552c15║二、受旨。
X10n0260_p0552c16║時，金剛藏菩薩奉教歡喜，及諸大眾默然而聽。
X10n0260_p0552c17║三、正答二：初、長行四：初、反責起疑之本三：初、總指
X10n0260_p0552c18║輪迴。
X10n0260_p0552c19║善男子！一切世界，始終生滅，前後有無，聚散起止，念
X10n0260_p0552c20║念相續，循環往復，種種取捨，皆是輪迴。
X10n0260_p0552c21║一切世界，總指情器也。若不約情，何成輪迴？次下
X10n0260_p0552c22║六對，辯其輪迴。謂但住有為，即屬輪迴心也。始終
X10n0260_p0552c23║者，創變極證。生滅者，新新續起，而念念落謝。前後
X10n0260_p0552c24║者，過去未來。有無者，住劫空劫。聚散者，成劫壞劫。
X10n0260_p0553a01║起止者，現行調伏。念念相續者，情界器界，皆依妄
X10n0260_p0553a02║念。既所依不斷，故能依亦然。循環往復者，器界空
X10n0260_p0553a03║已復成，情界滅已復生。惑業襲習，報應綸輪，塵沙
X10n0260_p0553a04║劫波，莫之遏絕。取謂取著，執我我所。捨謂捨雖，厭
X10n0260_p0553a05║苦所依。若取若捨，種種不同，皆是顛倒妄心，變現
X10n0260_p0553a06║輪迴之相也。二、真隨妄轉三：初、約法。
X10n0260_p0553a07║未出輪迴而辨圓覺，彼圓覺性即同流輪，若免輪迴
X10n0260_p0553a08║無有是處。
X10n0260_p0553a09║能是輪迴之心，故所觀圓覺亦爾。如夢見寶物，物
X10n0260_p0553a10║亦是夢。二、舉喻。
X10n0260_p0553a11║譬如動目能搖湛水，又如定眼猶迴轉火，雲駛月運、
X10n0260_p0553a12║舟行岸移亦復如是。
X10n0260_p0553a13║由目數動，湛水如波搖。如人動轉眼睛，或手研揑
X10n0260_p0553a14║眼角，故所見物顛倒動轉也。次眼識遲鈍，旋火成
X10n0260_p0553a15║輪相。如人燒杖頭，以手旋之，眼識不能迅速，趂及
X10n0260_p0553a16║即見，亦輪之相。岸移月運，但是雲駛舟行。駛者，奔
X10n0260_p0553a17║流急走之相。故動目能搖湛水，喻妄中真；定眼隨
X10n0260_p0553a18║轉火，喻真中妄；雲月舟岸，喻圓覺性，即同流轉也。
X10n0260_p0553a19║三法合。
X10n0260_p0553a20║善男子！諸旋未息，彼物先住尚不可得，何況輪轉生
X10n0260_p0553a21║死垢心曾未清淨，觀佛圓覺而不旋復？
X10n0260_p0553a22║諸旋者，目眼雲舟，喻生死垢心。彼物者，水火月岸，
X10n0260_p0553a23║喻於圓覺玅性。何況下。正合也。三、結指前疑。
X10n0260_p0553a24║是故汝等便生三惑。
X10n0260_p0553b01║指前三疑為三惑，非見、思、塵沙、無明之惑。二、喻
X10n0260_p0553b02║釋現起之疑二：初、約性德離妄通釋三疑三：初、譬
X10n0260_p0553b03║喻。
X10n0260_p0553b04║善男子，譬如幻翳妄見空華，幻翳若除，不可說言：此
X10n0260_p0553b05║翳已滅，何時更起一切諸翳？何以故？翳、華二法非相
X10n0260_p0553b06║待故。亦如空華滅於空時，不可說言：虗空何時更起
X10n0260_p0553b07║空華？何以故？空本無華，非起滅故。
X10n0260_p0553b08║不知華因翳有，妄執從空而生，豈覺迷真？故著橫
X10n0260_p0553b09║執，真能生妄，既了翳差，都不見華，因除迷心，故清
X10n0260_p0553b10║淨矣。又執早晚更迷，猶說何時更翳？故云不可。請
X10n0260_p0553b11║問：翳差之者，或時更起，未必永無，如何為喻？答曰：
X10n0260_p0553b12║夫喻者，但當日一席之事，不可說終身，譬如夢覺，
X10n0260_p0553b13║豈可難哉？云何妨明夜更睡還夢？翳華二法，非相
X10n0260_p0553b14║待故，但翳故妄，非華生也。二法合。
X10n0260_p0553b15║生死涅槃，同於起滅。妙覺圓照，離於華翳。
X10n0260_p0553b16║迷見生死似華起，悟得涅槃似華滅。言圓覺離華
X10n0260_p0553b17║離翳，則雙拂生死無明。虗空非蹔有無，覺性何關
X10n0260_p0553b18║迷悟？眾生既知華起，約誰更難無明？無明生死既
X10n0260_p0553b19║空，何責本來成佛？空華終不再起，果位何得還迷？
X10n0260_p0553b20║由己計度不休，見他覺性流轉。若如是解，頓遣三
X10n0260_p0553b21║疑。三疑鉤鎻連環，不是三科別答。下金鑛喻，即答
X10n0260_p0553b22║佛不再迷。此疑理深，故重喻也。三，結況復。
X10n0260_p0553b23║善男子，當知虗空非是蹔有，亦非蹔無，況復如來圓
X10n0260_p0553b24║覺隨順而為虗空平等本性？
X10n0260_p0553c01║此以世空喻真空也。而虗空世法，尚不同華起滅，
X10n0260_p0553c02║況如來隨順圓覺，湛然真常，是虗空之體性耶？
X10n0260_p0553c03║二、約修德顯真，別申後難。
X10n0260_p0553c04║善男子！如銷金鑛，金非銷有，既已成金，不重為鑛，經
X10n0260_p0553c05║無窮時，金性不壞，不應說言本非成就。如來圓覺亦
X10n0260_p0553c06║復如是。
X10n0260_p0553c07║金在鑛中，銷鑛金現非銷始有，若因銷有，銷頑石
X10n0260_p0553c08║等亦應有金，故知雖假爐冶銷鎔，金性要須本有。
X10n0260_p0553c09║既已成金等者，此明在鑛則隱、出鑛則顯，隱顯雖
X10n0260_p0553c10║殊金性常一。不應說言本非成就者，釋成金性本
X10n0260_p0553c11║有也。如來圓覺亦復如是者，合也。前就圓悟之理，
X10n0260_p0553c12║生佛俱是本真，以成普眼章中眾生成佛之義，故
X10n0260_p0553c13║舉空華元來不起非後始滅法，合云生死涅槃同
X10n0260_p0553c14║於起滅，所以俱通三難。今就不壞因果之相，故說
X10n0260_p0553c15║銷鑛出金，華則始終本無，鑛乃因銷始盡也。三、
X10n0260_p0553c16║示性令息妄心三：初、覺性圓常。
X10n0260_p0553c17║善男子！一切如來妙圓覺心，本無菩提及與涅槃，亦
X10n0260_p0553c18║無成佛及不成佛，無妄輪迴及非輪迴。
X10n0260_p0553c19║玅圓覺性，平等常住，即一切法，離一切相。若有少
X10n0260_p0553c20║見，即非圓覺。二、思惟罔測二：初、舉況。
X10n0260_p0553c21║善男子，但諸聲聞所圓境界，身心語言皆悉斷滅，終
X10n0260_p0553c22║不能至彼之親證所現涅槃，何況能以有思惟心測
X10n0260_p0553c23║度如來圓覺境界？
X10n0260_p0553c24║此舉劣況勝也。無餘涅槃，身智俱寂，有思惟心，終
X10n0260_p0554a01║不能至，何況測度如來圓覺境界？初、小聖理智對，
X10n0260_p0554a02║二、凡心真覺對。意云：小聖尚不能親到真智之理，
X10n0260_p0554a03║何況凡心劣於前智真覺者哉？二、喻顯。
X10n0260_p0554a04║如取螢火燒須彌山，終不能著；以輪迴心生輪迴見，
X10n0260_p0554a05║入於如來大寂滅海，終不能至。
X10n0260_p0554a06║須彌，梵語也，翻云妙高峰，此山四寶所成故。輪迴
X10n0260_p0554a07║心，即思惟心也。三、指前勸誡。
X10n0260_p0554a08║是故我說一切菩薩及末世眾生，先斷無始輪迴根
X10n0260_p0554a09║本。
X10n0260_p0554a10║若遠指前文，即文殊章先斷無明，或指餘經皆如
X10n0260_p0554a11║是說，取捨輪迴意令先斷，今重舉以勸誡也。四、
X10n0260_p0554a12║結疑情非問三：初、展轉妄想。
X10n0260_p0554a13║善男子！有作思惟：從有心起，皆是六塵妄想緣氣，非
X10n0260_p0554a14║實心體，已如空華。用此思惟，辨於佛境，猶如空華，復
X10n0260_p0554a15║結空果，展轉妄想，無有是處。
X10n0260_p0554a16║二、巧見不成方便。
X10n0260_p0554a17║善男子，虗妄浮心多諸巧見，不能成就圓覺方便。
X10n0260_p0554a18║指前疑情者，為浮心巧見也，故不成方便。三、結
X10n0260_p0554a19║非正問。
X10n0260_p0554a20║如是分別，非為正問。
X10n0260_p0554a21║前讚善哉者，美其起教；此責非正者，顯其實理。此
X10n0260_p0554a22║一段疑，最障修證，若不徵起，末世長迷。剛藏所徵，
X10n0260_p0554a23║意在佛責，故知責此之過，始彰徵有功。乍看似前
X10n0260_p0554a24║後乖違，細詳乃始終符合，可審翫味，玅在斯焉。
X10n0260_p0554b01║二、偈頌二：初、標舉。
X10n0260_p0554b02║爾時，世尊欲重宣此義，而設偈言：
X10n0260_p0554b03║二、正頌四：初、頌反責疑本。
X10n0260_p0554b04║金剛藏當知，如來寂滅性，未曾有終始，
X10n0260_p0554b05║若以輪迴心，思惟即旋復，但至輪迴際。
X10n0260_p0554b06║不能入佛海。
X10n0260_p0554b07║長行先舉妄想，偈文先舉實性。二頌喻釋現疑。
X10n0260_p0554b08║譬如銷金鑛，金非銷故有，雖復本來金，
X10n0260_p0554b09║終以銷成就，一成真金體，不復重為鑛。
X10n0260_p0554b10║三頌示性息妄。
X10n0260_p0554b11║生死與涅槃，凡夫及諸佛，同為空華相。
X10n0260_p0554b12║向明覺性元常，與喻中合，文意同故。空華喻義通
X10n0260_p0554b13║前後。四頌結斥疑情。
X10n0260_p0554b14║思惟猶幻化，何況詰虗妄。若能了此心，
X10n0260_p0554b15║然後求圓覺。
X10n0260_p0554b16║初二句長行云：用此思惟，辨於佛境，猶如空華，復
X10n0260_p0554b17║結空果。詰者，辨也。次二句依解起行，與前結非正
X10n0260_p0554b18║問互顯。
X10n0260_p0554b19║△三、彌勒章。顯示輪迴根本由。前章云：先斷無始輪
X10n0260_p0554b20║迴根本，今窮根本及能斷性。分二：初、請問三：初、
X10n0260_p0554b21║進問威儀。
X10n0260_p0554b22║於是彌勒菩薩在大眾中，即從座起頂禮佛足，右繞
X10n0260_p0554b23║三匝長跪叉手，而白佛言：
X10n0260_p0554b24║二、陳詞正請三：初、慶前聞。
X10n0260_p0554c01║大悲世尊廣為菩薩開祕密藏，令諸大眾深悟輪迴，
X10n0260_p0554c02║分別邪正，能施末世一切眾生無畏道眼，於大涅槃
X10n0260_p0554c03║生決定信，無復重隨輪轉境界起循環見。
X10n0260_p0554c04║述問有四：先問輪迴根本，次問輪迴種性，三問行
X10n0260_p0554c05║門深淺，四問度生方便。總而不出所斷及能斷者。
X10n0260_p0554c06║前輪迴始終生滅等，說妄名邪，圓覺了義是正。起
X10n0260_p0554c07║循環見者，如前三惑也。初問所斷輪迴。
X10n0260_p0554c08║世尊！若諸菩薩及末世眾生，欲遊如來大寂滅海，云
X10n0260_p0554c09║何當斷輪迴根本？於諸輪迴有幾種性？
X10n0260_p0554c10║云何當斷輪迴根本者，雖問當斷意在根本，下文
X10n0260_p0554c11║即指恩愛貪欲，如伐木尋根灸病求穴也。於諸輪
X10n0260_p0554c12║迴有幾種性者，上總云種種取捨皆是輪迴，今究
X10n0260_p0554c13║種種之的有幾等輪迴之數？答中指出四生九類
X10n0260_p0554c14║六道輪迴。二、問能斷行願。
X10n0260_p0554c15║修佛菩提幾等差別迴入塵勞？當設幾種教化方便
X10n0260_p0554c16║度諸眾生？
X10n0260_p0554c17║初二句問意者，道雖平等行有淺深，故下答以依
X10n0260_p0554c18║二種障五性差別。迴入塵勞等者，即請下大悲方
X10n0260_p0554c19║便化他願力也。三，結請知見。
X10n0260_p0554c20║惟願不捨救世大悲，令諸修行一切菩薩及未世眾
X10n0260_p0554c21║生，慧目肅清，照曜心鏡，圓悟如來無上知見。
X10n0260_p0554c22║慧目如如，智也。心鏡如如，境也。境智冥合，無上知
X10n0260_p0554c23║見，隨機也。三三展䖍誠。
X10n0260_p0554c24║作是語已，五體投地，如是三請，終而復始。
X10n0260_p0555a01║二、佛答三：初、讚許。
X10n0260_p0555a02║爾時，世尊告彌勒菩薩言：善哉，善哉！善男子！汝等乃
X10n0260_p0555a03║能為諸菩薩及末世眾生，請問如來深奧祕密微妙
X10n0260_p0555a04║之義，令諸菩薩潔清慧目，及令一切末世眾生永斷
X10n0260_p0555a05║輪迴，心悟實相具無生忍。汝今諦聽，當為汝說。
X10n0260_p0555a06║實相者，離虗妄也，生死涅槃俱寂滅故。無生忍者，
X10n0260_p0555a07║是決定之義也。證得諸常實相，名無生忍。以位對
X10n0260_p0555a08║之，名初住也。二、受旨。
X10n0260_p0555a09║時，彌勒菩薩奉教歡喜，及諸大眾默然而聽。
X10n0260_p0555a10║三、正答二：初、長行二：初、廣答二：初、答所斷輪迴三：
X10n0260_p0555a11║初、指根本。
X10n0260_p0555a12║善男子！一切眾生從無始際，由有種種恩愛、貪欲，故
X10n0260_p0555a13║有輪迴。
X10n0260_p0555a14║對五塵境，起於貪欲，種種相續，三有輪迴，往來流
X10n0260_p0555a15║轉，無時斷絕。或屬天地之恩，如父母等。或因事之
X10n0260_p0555a16║恩，如得惠賚等。或任運生愛，即自身六親及名利
X10n0260_p0555a17║等。或因敬成愛，或因愛結恩，或因愛生情，或因情
X10n0260_p0555a18║成愛。應成四句，謂恩非愛等。故能貪之愛種多，所
X10n0260_p0555a19║貪之境不一。若對治簡境，則有順有乖。若約法簡
X10n0260_p0555a20║心，則皆為過患。二、明種性二：初、總示四生三：初、
X10n0260_p0555a21║命因欲有。
X10n0260_p0555a22║若諸世界一切種性，卵生、胎生、濕生、化生，皆因淫欲
X10n0260_p0555a23║而正性命。
X10n0260_p0555a24║卵、胎、濕、化，果也。淫欲而正性命，因也。顯是前文於
X10n0260_p0555b01║輪迴有幾種性之問，故下文云：欲因愛生，命因欲
X10n0260_p0555b02║有，眾生愛命，還依欲本。而以四生配六道者，天及
X10n0260_p0555b03║地獄化生，鬼通胎化，謂鬼子及地行羅剎是胎，餘
X10n0260_p0555b04║皆化生，人畜各四。生具四者，毗舍佉母卵生三十
X10n0260_p0555b05║子，胎則當人，濕則奈女，化則劫初。畜具四者，金翅
X10n0260_p0555b06║及龍，餘獸皆胎，餘鳥皆卵。然著地飛空，若水若陸，
X10n0260_p0555b07║微細蠢動，或胎或卵或化，不可具分品類。皆因淫
X10n0260_p0555b08║欲而正性命者，淫謂淫染，愛著但是情染，總名為
X10n0260_p0555b09║淫，縱使化生，亦依業染。且約欲界輕重者，六受交
X10n0260_p0555b10║抱，執手笑視，淫既性命由淫，淫復由愛，故云愛為
X10n0260_p0555b11║根本也。二，欲滋於愛。
X10n0260_p0555b12║當知輪迴愛為根本，由有諸欲助發愛性，是故能令
X10n0260_p0555b13║生死相續。
X10n0260_p0555b14║雖四生性命以欲為因，然而欲因愛生，以愛為本，
X10n0260_p0555b15║復由諸欲滋發愛性，故使果報無窮，輪迴相續也。
X10n0260_p0555b16║三，結成因果。
X10n0260_p0555b17║欲因愛生，命因欲有。眾生愛命，還依欲本。愛欲為因，
X10n0260_p0555b18║愛命為果。
X10n0260_p0555b19║眾生受命還依欲本者，愛謂貪愛，命謂身命，雖欲
X10n0260_p0555b20║因愛生、命因欲有，由欲滋助於愛果報無窮，故曰
X10n0260_p0555b21║還依欲本。二、別明六趣二：初、別示二：初、惡趣生。
X10n0260_p0555b22║由於欲境起諸違順，境背愛心而生憎嫉，造種種業，
X10n0260_p0555b23║是故復生地獄、餓鬼。
X10n0260_p0555b24║違順皆是造業之境，由愛彼境，境不順心，便生熱
X10n0260_p0555c01║惱憎嫉，憎嫉故起生嗔，嗔故殺害、逼惱、打罵、凌辱，
X10n0260_p0555c02║種種惡業從此便興。亦可境稱愛心，而生耽著、侵
X10n0260_p0555c03║奪、飲啖、綺妄、淫盜種種善惡等業。無畜生者，取其
X10n0260_p0555c04║順文，成句略也，義必合有。故華嚴云：十不善業道，
X10n0260_p0555c05║上者地獄因，中者畜生因，下者餓鬼因。二、天人
X10n0260_p0555c06║知欲可厭，愛厭業道，捨惡樂善，復現天人。
X10n0260_p0555c07║知欲可厭者，離惡道因，深生愛樂，捨惡樂善，復感
X10n0260_p0555c08║善道，人天樂報之因也。三、定地。
X10n0260_p0555c09║又知諸愛可厭惡故，棄愛樂捨，還滋愛本，便現有為
X10n0260_p0555c10║增上善果。
X10n0260_p0555c11║知其愛惡愛善，俱未免離，棄彼愛心，樂修捨法，即
X10n0260_p0555c12║四禪八定，而不知樂捨之心，還同彼愛，故云還滋
X10n0260_p0555c13║愛本。增上善果者，上二界殊勝依正二報也。二、
X10n0260_p0555c14║總結。
X10n0260_p0555c15║皆輪迴故，不成聖道。
X10n0260_p0555c16║三、勸令斷三。初正勸。
X10n0260_p0555c17║是故眾生欲脫生死免諸輪迴，先斷貪欲及除愛渴。
X10n0260_p0555c18║貪欲愛渴，是業惑因，欲出輪迴，先除此二。愛渴者，
X10n0260_p0555c19║愛心至切，如渴湏飲也。二、釋疑。
X10n0260_p0555c20║善男子！菩薩變化示現世間，非愛為本，但以慈悲令
X10n0260_p0555c21║彼捨愛，假諸貪欲而入生死。
X10n0260_p0555c22║恐疑者云：既令捨愛，何故菩薩亦有愛生耶？故此
X10n0260_p0555c23║通云：示現受生非愛為本，但以大悲同事利物。故
X10n0260_p0555c24║淨名云：眾病即菩薩病也。三，顯益。
X10n0260_p0556a01║若諸末世一切眾生，能捨諸欲及除憎愛，永斷輪迴，
X10n0260_p0556a02║勤求如來圓覺境界，於清淨心便得開悟。
X10n0260_p0556a03║先能除捨，方可勤求。如出鑛金，始堪為器。前但云
X10n0260_p0556a04║貪愛，此云憎愛。境不順心，違情故憎。是知憎亦由
X10n0260_p0556a05║愛，故雖兼憎，意但說愛。永斷三障，即名勤求。三障
X10n0260_p0556a06║斷處，心清淨矣。二、答能斷行願二：初、行性差別
X10n0260_p0556a07║二：初、總標。
X10n0260_p0556a08║善男子！一切眾生由本貪欲發揮無明，顯出五性差
X10n0260_p0556a09║別不等，依二種障而現深淺。
X10n0260_p0556a10║一切眾生枉受輪轉，只為忽生一念，發揮一切無
X10n0260_p0556a11║明境界。淺深二障，差別五性。事障麤重為淺，理障
X10n0260_p0556a12║微細為深。淺故先除，深故後斷。此以障道近遠，名
X10n0260_p0556a13║為事理淺深、五性差別不等故也。二、別釋二：初、
X10n0260_p0556a14║二障。
X10n0260_p0556a15║云何二障？一者、理障，礙正知見；二者、事障，續諸生死。
X10n0260_p0556a16║根本無明親障中道名理障，枝末無明牽生三界
X10n0260_p0556a17║名事障。約界內外對論事理，小乘真理望大乘還
X10n0260_p0556a18║屬變易生死，大乘變易生死對小乘屬真理。下明
X10n0260_p0556a19║二乘先斷事障，即知是見思也。二、五性二：初、徵。
X10n0260_p0556a20║云何五性？
X10n0260_p0556a21║一、凡夫性，二、二乘性，三、菩薩性，四、不定性，五、外道
X10n0260_p0556a22║性。此皆新熏不同法相宗說，然亦未可會同相宗
X10n0260_p0556a23║五性。今經但云未成，非永無成佛之義也。二、釋
X10n0260_p0556a24║五：初、凡夫性。
X10n0260_p0556b01║善男子！若此二障未得斷滅，名未成佛。
X10n0260_p0556b02║因緣生法所觀之境，六道凡夫也。約此未斷未證
X10n0260_p0556b03║為一種，顯下趣向斷證為四種爾。二、二乘性。
X10n0260_p0556b04║若諸眾生永捨貪欲，先除事障，未斷理障，但能悟入
X10n0260_p0556b05║聲聞、緣覺，未能顯住菩薩境界。
X10n0260_p0556b06║同斷見思，同出三界，但教有諦緣惑論，正習緣覺，
X10n0260_p0556b07║乃是侵習小異耳。三，菩薩性。
X10n0260_p0556b08║善男子！若諸末世一切眾生，欲泛如來大圓覺海，先
X10n0260_p0556b09║當發願勤斷二障；二障已伏，即能悟入菩薩境界；若
X10n0260_p0556b10║事、理障已永斷滅，即入如來微妙圓覺，滿足菩提及
X10n0260_p0556b11║大涅槃。
X10n0260_p0556b12║發願斷障，義兼四弘。二障已伏，即當圓教觀行之
X10n0260_p0556b13║位。悟入者，解二障永滅，方是證悟。事障若盡，入圓
X10n0260_p0556b14║十信。理障若盡，圓教初住，極至妙覺，圓滿菩提，歸
X10n0260_p0556b15║無所得。四，不定性。
X10n0260_p0556b16║善男子！一切眾生皆證圓覺，逢善知識，依彼所作因
X10n0260_p0556b17║地法行，爾時修習便有頓漸；若遇如來無上菩提正
X10n0260_p0556b18║修行路，根無大小皆成佛果。
X10n0260_p0556b19║一切眾生皆證圓覺者，蓋圓覺體性離一切法，具
X10n0260_p0556b20║一切相故爾。學者當依了義，莫依他人可也。若遇
X10n0260_p0556b21║如來無上菩提，圓覺修證無不取極，根無大小皆
X10n0260_p0556b22║成佛道。若依彼人所作之法，故有淺深差別，未及
X10n0260_p0556b23║圓覺了義者也。五，外道性。
X10n0260_p0556b24║若諸眾生雖求善友，遇邪見者未得正悟，是則名為
X10n0260_p0556c01║外道種性，邪師過謬，非眾生咎。
X10n0260_p0556c02║本非外道，由不遇真正知識善友，心行理外，故名
X10n0260_p0556c03║外道。三，結。
X10n0260_p0556c04║是名眾生五性差別。
X10n0260_p0556c05║今云五性中菩薩性、不定性皆悟圓覺，豈得屬輪
X10n0260_p0556c06║迴耶？須知菩提乃所學之法，眾生是能學之人，但
X10n0260_p0556c07║造之有差，遂成五別也。二、悲願度生。
X10n0260_p0556c08║善男子！菩薩唯以大悲方便，入諸世間開發未悟，乃
X10n0260_p0556c09║至示現種種形相逆順境界，與其同事化令成佛，皆
X10n0260_p0556c10║依無始清淨願力。
X10n0260_p0556c11║大悲乃拔苦之本心，方便為設化之通軌，示現形
X10n0260_p0556c12║相，如觀世音隨類應身。逆順者，或為親友以引之，
X10n0260_p0556c13║或為怨家以怖之。同事者，四攝之一，意該餘三，謂
X10n0260_p0556c14║布施、愛語、利行。清淨願力，非希望報恩，亦非愛見。
X10n0260_p0556c15║同體大悲，清淨大願，性本具之，非別新得。二、結
X10n0260_p0556c16║酬。
X10n0260_p0556c17║若諸末世一切眾生，於大圓覺起增上心，當發菩薩
X10n0260_p0556c18║清淨大願，應作是言：願我今者住佛圓覺求善知識，
X10n0260_p0556c19║莫值外道及與二乘，取願修行漸斷諸障，障盡願滿
X10n0260_p0556c20║便登解脫清淨法殿，證大圓覺玅莊嚴域。
X10n0260_p0556c21║圓信諸法，即大圓覺，名增上心。普會自他，具入實
X10n0260_p0556c22║際，是菩薩願。一切勝行，無願不克，如普賢十大願
X10n0260_p0556c23║王，為無量勝行之本。清淨法殿，妙莊嚴域，皆是所
X10n0260_p0556c24║證圓覺之境也。二、偈頌二：初、標舉。
X10n0260_p0557a01║爾時，世尊欲重宣此義，而說偈言：
X10n0260_p0557a02║二、正頌四：初、頌根本。
X10n0260_p0557a03║彌勒汝當知，一切諸眾生，不得大解脫，
X10n0260_p0557a04║皆由貪欲故，墮落於生死。
X10n0260_p0557a05║二頌勸斷。
X10n0260_p0557a06║若能斷憎愛，及與貪嗔癡，不因差別性，
X10n0260_p0557a07║皆得成佛道。二障永消滅，求師得正悟。
X10n0260_p0557a08║隨順菩薩願，依止大涅槃。
X10n0260_p0557a09║初兩句正頌勸斷中顯益之文，因斷必果亡，故略
X10n0260_p0557a10║不頌輪迴種性。又以斷妄即得會真，故連頌不定
X10n0260_p0557a11║性、菩薩性。餘三性略得正修行，能斷貪欲根無本
X10n0260_p0557a12║小皆成佛道，故曰不因差別性皆得成佛故。三
X10n0260_p0557a13║頌。悲願
X10n0260_p0557a14║十方諸菩薩，皆以大悲願，示現入生死。
X10n0260_p0557a15║四頌結酬。
X10n0260_p0557a16║現在修行者，及末世眾生，勤斷諸愛見，
X10n0260_p0557a17║便歸大圓覺
X10n0260_p0557a18║△四、清淨慧章。判修證高下二。初、請問三：初、進問
X10n0260_p0557a19║威儀。
X10n0260_p0557a20║於是清淨慧菩薩，在大眾中即從座起，頂禮佛足右
X10n0260_p0557a21║繞三匝，長跪叉手而白佛言：
X10n0260_p0557a22║二、正陳詞。句二：初、慶前。
X10n0260_p0557a23║大悲世尊，為我等輩，廣說如是，不思議事，本所不見，
X10n0260_p0557a24║本所不聞。我等今者，蒙佛善誘，身心泰然，得大饒益。
X10n0260_p0557b01║二、請後二：初、正問位次。
X10n0260_p0557b02║願為一切諸來法眾，重宣法王圓滿覺性。一切眾生
X10n0260_p0557b03║及諸菩薩、如來世尊，所證所得云何差別？
X10n0260_p0557b04║舉所證覺性，問能證位地。覺心一味，因果階差，二
X10n0260_p0557b05║義既乖，故須起問。二願益未來。
X10n0260_p0557b06║令末世眾生，聞此聖教，隨順開悟，漸次能入。
X10n0260_p0557b07║三三展䖍誠。
X10n0260_p0557b08║作是語已，五體投地，如是三請，終而復始。
X10n0260_p0557b09║二、佛答三：初、讚許。
X10n0260_p0557b10║爾時，世尊告清淨慧菩薩言：善哉，善哉！善男子！汝等
X10n0260_p0557b11║乃能為末世眾生請問如來漸次差別。汝今諦聽，當
X10n0260_p0557b12║為汝說。
X10n0260_p0557b13║二、受旨。
X10n0260_p0557b14║時，清淨慧菩薩奉教歡喜，及諸大眾默然而聽。
X10n0260_p0557b15║三、正答二：初、長行二：初、明六即位。次有二，謂理同
X10n0260_p0557b16║故即，事異故六。若知理同，迷悟平等，免於退屈；若
X10n0260_p0557b17║知事異，因果不濫，免憎上慢。屬初理，即聞圓頓教；
X10n0260_p0557b18║屬名字，即五品；觀行，即十信；相似，即十住、十行、十
X10n0260_p0557b19║迴向、十地、等覺。四十一位，總為分真，即玅覺，即名
X10n0260_p0557b20║究竟也。初法二：初、正示理同。
X10n0260_p0557b21║善男子！圓覺自性非性性有，循諸性起無取無證，於
X10n0260_p0557b22║實相中實無菩薩及與眾生。
X10n0260_p0557b23║圓滿覺性，三諦具足，自性中也，非性空也，性有假
X10n0260_p0557b24║也。有是具義，以性具十界，循界性而緣起，法法即
X10n0260_p0557c01║生，是則菩薩眾生本是實相，復何取證於其間哉？
X10n0260_p0557c02║二、徵釋所以。
X10n0260_p0557c03║何以故？菩薩、眾生皆是幻化，幻化滅故無取證者。
X10n0260_p0557c04║以性奪修故。菩薩、眾生二皆如幻，指幻即性，同一
X10n0260_p0557c05║圓覺，故不復有能取證者。二喻。
X10n0260_p0557c06║譬如眼根，不自見眼。
X10n0260_p0557c07║若是不明隨緣不變，幻化即性，只作遣蕩釋上者，
X10n0260_p0557c08║何當此喻？眼只是一，誰為能見？誰為所見？三合
X10n0260_p0557c09║性自平等，無平等者。
X10n0260_p0557c10║圓覺自性，性自平等，性不自謂無平等者。初、總
X10n0260_p0557c11║明大義二：初、迷悟差別。
X10n0260_p0557c12║眾生迷倒，未能除滅一切幻化，於滅未滅妄功用中，
X10n0260_p0557c13║便顯差別。
X10n0260_p0557c14║眾生迷倒，五住煩惱也。一切幻化，十界因果也。未
X10n0260_p0557c15║能除滅，滅未滅者，達未達也。二，復性一如。
X10n0260_p0557c16║若得如來寂滅隨順，實無寂滅及寂滅者。
X10n0260_p0557c17║諸佛同證寂滅之理，若得隨順，與本相應，無乖違
X10n0260_p0557c18║也。後二句亡能所，實無寂滅之法，亦無能寂滅者。
X10n0260_p0557c19║二、別示，即六：初、理即。
X10n0260_p0557c20║善男子！一切眾生從無始來，由妄想我及愛我者，曾
X10n0260_p0557c21║不自知念念生滅，故起憎愛，耽著五欲。
X10n0260_p0557c22║一切眾生，從無始來，本體元無，因妄故有，四生六
X10n0260_p0557c23║道，八難三途，無不皆然，曾不自知。心既念念無常，
X10n0260_p0557c24║我亦念念生滅，故生憎愛，耽著五欲也。二、名字
X10n0260_p0558a01║即：
X10n0260_p0558a02║若遇善友，教令開悟淨圓覺性，發明起滅，即知此生
X10n0260_p0558a03║性自勞慮。
X10n0260_p0558a04║善友，知識也。教令，稟教也。開悟，知解也。知我身心
X10n0260_p0558a05║是本覺性，起亦圓覺，滅亦圓覺，解妄為真，故二發
X10n0260_p0558a06║明。此生勞慮雖未能忘，到此已知全體而起，故曰
X10n0260_p0558a07║性自也。三、觀行。即：
X10n0260_p0558a08║若復有人勞慮永斷得法界淨，即彼淨解為自障礙，
X10n0260_p0558a09║故於圓覺而不自在，此名凡夫隨順覺性。
X10n0260_p0558a10║此位頓伏三惑，觀與理冥，故云勞慮永斷，得法界
X10n0260_p0558a11║淨。既伏必斷，名為永斷。然此觀解尚存能所，故障
X10n0260_p0558a12║圓覺而不自在隨順，只是凡夫相應之義也。四、
X10n0260_p0558a13║相似，即：
X10n0260_p0558a14║善男子！一切菩薩見解為礙，雖斷解礙猶住見覺，覺
X10n0260_p0558a15║礙為礙而不自在，此名菩薩未入地者隨順覺性。
X10n0260_p0558a16║見前淨解為礙，故斷解礙，然能見智，名曰見覺。先
X10n0260_p0558a17║斷見思塵沙二惑，得六根淨，若住此見，還名覺礙，
X10n0260_p0558a18║礙於圓覺，不自在也。天台十乘，有離法愛，離此見
X10n0260_p0558a19║覺，入後分真。請問前位頓伏三惑，此何二惑先斷？
X10n0260_p0558a20║答曰：初心用觀，事理頓忘，三觀一心，故能圓伏。然
X10n0260_p0558a21║智有微著，惑有麤細，約智明斷，不無前後。初、證
X10n0260_p0558a22║理三：初、法。
X10n0260_p0558a23║善男子！有照、有覺，俱名障礙。是故，菩薩常覺不住，照
X10n0260_p0558a24║與照者同時寂滅。
X10n0260_p0558b01║有照有覺，指前二位。照是淨解，覺是見覺，二皆有
X10n0260_p0558b02║住，故俱名礙。稱性之照，故云常覺。照而非照，故云
X10n0260_p0558b03║不住。又照是所，照者是能，能所俱泯，故云照與照
X10n0260_p0558b04║者同時寂滅。二喻。
X10n0260_p0558b05║譬如有人自斷其首，首已斷故，無能斷者。
X10n0260_p0558b06║人喻能照，首喻所照。所照既寂，能照亦亡。三合
X10n0260_p0558b07║則以礙心自滅諸礙，礙已斷滅，無滅礙者。
X10n0260_p0558b08║實相無念，有照即礙。若立能照，照達妄念，還成礙
X10n0260_p0558b09║也。初忘教。
X10n0260_p0558b10║修多羅教如標月指，若復見月，了知所標畢竟非月；
X10n0260_p0558b11║一切如來種種言說開示菩薩亦復如是。
X10n0260_p0558b12║夫設言象，在於得意。無言象而倒惑，執言象而迷
X10n0260_p0558b13║真。故以標月之指，喻於言教。謂見須藉指端，悟心
X10n0260_p0558b14║須假佛教。因指見月，見月忘指；因教詮心，悟心忘
X10n0260_p0558b15║教。是以觀指則失真月，執教乃未達本心。意令證
X10n0260_p0558b16║實忘標，故云畢竟非月也。二、結位。
X10n0260_p0558b17║此名菩薩已入地者隨順覺性。
X10n0260_p0558b18║若云入地方破無明，是別教義。今是圓位，借別名
X10n0260_p0558b19║耳。四十一位之所同依，故總云地。六、究竟，即三：
X10n0260_p0558b20║初、標境。
X10n0260_p0558b21║善男子！一切障礙即究竟覺，得念、失念無非解脫，成
X10n0260_p0558b22║法、破法皆名涅槃，智慧、愚癡通為般若，菩薩、外道所
X10n0260_p0558b23║成就法同是菩提，無明、真如無異境界，諸戒、定、慧及
X10n0260_p0558b24║淫、怒、癡俱是梵行，眾生、國土同一法性，地獄、天宮皆
X10n0260_p0558c01║為淨土，有性、無性齊成佛道，一切煩惱畢竟解脫。
X10n0260_p0558c02║初標，二句總也。列十對法，皆同真實：一、識智對。無
X10n0260_p0558c03║念則得其正念，是智；有念則為失念，是識也。念本
X10n0260_p0558c04║自空，元是無念，故皆解脫。二、成破對。眾緣相會曰
X10n0260_p0558c05║成，緣離曰破。緣無自性，成破一如。三、愚智對。癡從
X10n0260_p0558c06║分別生，分別亦非有，智慧與愚癡，平等無差別。四、
X10n0260_p0558c07║邪正對。若在道者，無分邪正。五、真妄對。迷時真如
X10n0260_p0558c08║是妄想，悟則妄想是真如。六、染淨對。夫戒定慧，翻
X10n0260_p0558c09║於三毒。三毒本空，元是梵行。七、依正對。涅槃云：我
X10n0260_p0558c10║以佛眼，徧觀三界，有情無情，一切人法，悉皆究竟。
X10n0260_p0558c11║八、苦樂對。極惡業成，天宮即見地獄；極善業熟，地
X10n0260_p0558c12║獄即是天宮。二業之念由心，地獄天宮豈定？九、有
X10n0260_p0558c13║性無性對。有性者，三乘性；無性者，闡提性。非惟他
X10n0260_p0558c14║日迴心，現已齊成佛道。十、縛解對。根塵同源，縛脫
X10n0260_p0558c15║無二。識性虗妄，猶如空華。然煩惱依識，識性既空，
X10n0260_p0558c16║煩惱何縛？故云：一切障礙，即究竟覺。如上十對，其
X10n0260_p0558c17║意不殊。佛證覺心，心無取捨，故得諸法普同圓玅
X10n0260_p0558c18║也。二、明照。
X10n0260_p0558c19║法界海慧，照了諸有，猶如虗空。
X10n0260_p0558c20║慧深如海，照了一切，諸法皆空。三、結位。
X10n0260_p0558c21║此名如來隨順覺性。
X10n0260_p0558c22║結果位也。論云：菩薩地盡，滿足方便，一念相應，覺
X10n0260_p0558c23║心初起，心無初相，以遠離微細心念故，得見心性，
X10n0260_p0558c24║心即常住，名究竟覺。初、圓修行相二：初、的示安心。
X10n0260_p0559a01║善男子！但諸菩薩及末世眾生，居一切時不起妄念，
X10n0260_p0559a02║於諸妄心亦不息滅，住妄想境不加了知，於無了知
X10n0260_p0559a03║不辨真實。
X10n0260_p0559a04║文有四節，每節二句。妄念攀緣，取著外法也。念則
X10n0260_p0559a05║違覺，故令不起。若求真捨妄，如棄影勞形；若滅妄
X10n0260_p0559a06║存真，似揚聲止嚮。境從心現，元是自心；若加了知，
X10n0260_p0559a07║即迷現量。能知既寂，即真實知。真實即知，誰知真
X10n0260_p0559a08║實？如眼不自見等。行者當知，一切時處，身心依正，
X10n0260_p0559a09║俱是法界常空，如珠走盤，無可留影，性德玅行，無
X10n0260_p0559a10║越是矣。二，依法決悟入。
X10n0260_p0559a11║彼諸眾生聞是法門，信解、受持，不生驚畏，是則名為
X10n0260_p0559a12║隨順覺性。善男子！汝等當知，如是眾生已曾供養百
X10n0260_p0559a13║千萬億恒河沙諸佛及大菩薩，植眾德本。
X10n0260_p0559a14║彼當機眾中，聞此大方廣圓覺了義修多羅經，領
X10n0260_p0559a15║受任持，坦然合道。驗今開悟，頓契佛心，方達宿因
X10n0260_p0559a16║曩承熏習而來也。三印成佛智。
X10n0260_p0559a17║佛說是人名為成就一切種智。
X10n0260_p0559a18║一切種智由斯而得，因果相攝決無疑已，是以如
X10n0260_p0559a19║來印言成就一大事故。二、偈頌二：初、標舉。
X10n0260_p0559a20║爾時，世尊欲重宣此義，而說偈言：
X10n0260_p0559a21║二、正頌三：初、頌理同故即。
X10n0260_p0559a22║清淨慧當知，圓滿菩提性，無取亦無證，
X10n0260_p0559a23║無菩薩眾生。
X10n0260_p0559a24║二、頌事異故六。
X10n0260_p0559b01║覺與未覺時，漸次有差別。眾生為解礙，
X10n0260_p0559b02║菩薩未離覺，八地永寂滅，不住一切相，
X10n0260_p0559b03║大覺悉圓滿，名為徧隨順。
X10n0260_p0559b04║初頌二句總標，次一句觀行，次一句相似，二句分
X10n0260_p0559b05║證，二句究竟缺理，即名字亦可以覺而未覺兼之
X10n0260_p0559b06║也。三頌入位法門
X10n0260_p0559b07║末世諸眾生，心不生虗妄，佛說如是人，
X10n0260_p0559b08║現世即菩薩，供養恒沙佛，功德已圓滿。
X10n0260_p0559b09║雖有多方便，皆名隨順智。
X10n0260_p0559b10║後二句總頌位行，雖然各別，皆隨順也。以上圓
X10n0260_p0559b11║頓漸次已週，向下顯示不定行證。
X10n0260_p0559b12║
X10n0260_p0559b13║大方廣圓覺修多羅了義經要解上