X10n0260_p0559b14║
X10n0260_p0559b15║
X10n0260_p0559b16║
X10n0260_p0559b17║大方廣圓覺修多羅了義經要解下
X10n0260_p0559b18║△威德章顯示不定行證體用二：初、請問三：初、進問
X10n0260_p0559b19║威儀。
X10n0260_p0559b20║於是威德自在菩薩，在大眾中即從座起，頂禮佛足
X10n0260_p0559b21║右繞三匝，長跪叉手而白佛言：
X10n0260_p0559b22║於是二字，躡前之語，故諸章初皆云於是。即從座
X10n0260_p0559b23║起者，從法空之體，起悲濟之用，以己最勝之頂，禮
X10n0260_p0559b24║佛最尊之足，右繞三匝，隨順之義，一體三寶也。長
X10n0260_p0559c01║跪者，安危不易。叉手者，信解合體。心境交參，權實
X10n0260_p0559c02║合也。二、正詞。句三：初、慶前。
X10n0260_p0559c03║大悲世尊廣為我等分別如是隨順覺性，令諸菩薩
X10n0260_p0559c04║覺心光明承佛圓音，不因修習而得善利。
X10n0260_p0559c05║覺心煥發，故曰光明。一念頓悟，即是圓覺。何藉劬
X10n0260_p0559c06║勞，肯綮修證也。二、請後二：初、舉喻立理。
X10n0260_p0559c07║世尊！譬如大城外有四門，隨方來者非止一路，一切
X10n0260_p0559c08║菩薩莊嚴佛國及成菩提非一方便。
X10n0260_p0559c09║城喻圓覺，門喻行門。前說觀行，理趣分明。今復諮
X10n0260_p0559c10║詢，忽涉異分。故先立理，請更投機。二、正請行法。
X10n0260_p0559c11║惟願世尊廣為我等宣說一切方便漸次，并修行人
X10n0260_p0559c12║總有幾種？
X10n0260_p0559c13║方便漸次問：所修之行總有幾種？能修行人有幾
X10n0260_p0559c14║等？惟願慈悲為說方便。三，顯益。
X10n0260_p0559c15║令此會菩薩及末世眾生求大乘者，速得開悟，遊戲
X10n0260_p0559c16║如來大寂滅海。
X10n0260_p0559c17║三三展䖍誠。
X10n0260_p0559c18║作是語已，五體投地，如是三請，終而復始。
X10n0260_p0559c19║二、佛答三：初、讚許。
X10n0260_p0559c20║爾時，世尊告威德自在菩薩言：善哉，善哉！善男子！汝
X10n0260_p0559c21║等乃能為諸菩薩及末世眾生，問於如來如是方便。
X10n0260_p0559c22║汝今諦聽，當為汝說。
X10n0260_p0559c23║二、受旨。
X10n0260_p0559c24║時，威德自在菩薩奉教歡喜，及諸大眾默然而聽。
X10n0260_p0560a01║三、正答二：初、長行四：初、指體標行二：初、指體開解。
X10n0260_p0560a02║善男子！無上玅覺徧諸十方出生如來，與一切法同
X10n0260_p0560a03║體平等，於諸修行實無有二。
X10n0260_p0560a04║無上玅覺，性德之體，真妄同依，徧諸十方，出生如
X10n0260_p0560a05║來，體量周含，諸佛同證，與一切法，同體平等，以理
X10n0260_p0560a06║融行，行無不周，體德徧具，無非圓覺。二、標行舉
X10n0260_p0560a07║數。
X10n0260_p0560a08║方便隨順其數無量，圓攝所歸脩性差別，當有三種：
X10n0260_p0560a09║性德之行，隨根修入。根既多種，法亦無窮。病有千
X10n0260_p0560a10║源，藥生多品。然覈論性德，三諦天然。真諦者，泯一
X10n0260_p0560a11║切法。俗諦者，立一切法。中諦者，玅一切法。至三即
X10n0260_p0560a12║一，至一即三。處凡為三因，在聖為三德。天台謂之
X10n0260_p0560a13║即空假中，此經則以靜幻寂而為行相也。二、正
X10n0260_p0560a14║明行相三：初、奢摩他三：初、標解。
X10n0260_p0560a15║善男子！若諸菩薩悟淨圓覺。
X10n0260_p0560a16║發心修行，欲趣佛果，先須了悟淨圓覺心，以為行
X10n0260_p0560a17║本。依本而修，方為玅行。膏明相賴，目足更資。故下
X10n0260_p0560a18║標本，皆同此矣。二、釋行二：初、修觀破障。
X10n0260_p0560a19║以淨覺心，取靜為行，由澄諸念，覺識煩動，靜慧發生，
X10n0260_p0560a20║身心客塵，從此永滅。
X10n0260_p0560a21║念，境也。覺，觀也。若以三觀對破三惑，此當空觀發
X10n0260_p0560a22║一切智，則客塵煩惱體是見思，假破塵沙，中破無
X10n0260_p0560a23║明。若凖次章，單修靜行，故曰永斷煩惱，究竟成就，
X10n0260_p0560a24║不起于座，便入涅槃。既云究竟涅槃，合是三德祕
X10n0260_p0560b01║藏，以證驗修必一觀而三觀，三惑一體而破之也。
X10n0260_p0560b02║二，行成顯德。
X10n0260_p0560b03║便能內發寂靜輕安。由寂靜故。十方世界諸如來心。
X10n0260_p0560b04║於中顯現如鏡中像。
X10n0260_p0560b05║由離根境，內心自閑，寂靜清虗，輕安調暢，喧塵永
X10n0260_p0560b06║息，麤重長袪。十方諸如來心，於中顯現者，此明感
X10n0260_p0560b07║應眾生，圓明性體，與佛無殊。但以妄情，凡聖似隔。
X10n0260_p0560b08║今身心相盡，妄念不生，圓覺玅心，凡聖交徹。理實
X10n0260_p0560b09║而言，我之身心，亦能徧觀十方佛中。今但約入觀
X10n0260_p0560b10║者為主，故云諸佛於中顯現。三、結名。
X10n0260_p0560b11║此方便者，名奢摩他。
X10n0260_p0560b12║此翻云止定之異名，寂靜義也。謂於染淨等境心
X10n0260_p0560b13║不妄緣，故寂靜是顯相，止是釋名。此既修止三皆
X10n0260_p0560b14║名觀者，此宗必具理事，定慧皆無障礙，故約止而
X10n0260_p0560b15║修觀也。三摩鉢提三：初、標解。
X10n0260_p0560b16║善男子！若諸菩薩悟淨圓覺。
X10n0260_p0560b17║二、釋行三。初、正示修發。
X10n0260_p0560b18║以淨覺心，知覺心性及與根塵皆因幻化，即起諸幻
X10n0260_p0560b19║以除幻者，變化諸幻而開幻眾。由起幻故，便能內發
X10n0260_p0560b20║大悲輕安。
X10n0260_p0560b21║覺知根塵幻化不實，識與根塵各無自性，故名幻
X10n0260_p0560b22║化。諸幻即幻智也。幻者即根本無明，是能幻之者。
X10n0260_p0560b23║及除幻者，依如幻始覺力分，覺根本不覺。變化等
X10n0260_p0560b24║者，隨機應化，說法開示如幻眾生，根塵即消，自他
X10n0260_p0560c01║無二，故能內發同體大悲。悲從定起，非其愛見，故
X10n0260_p0560c02║輕安暢適也。二、重明離相。
X10n0260_p0560c03║一切菩薩從此起行漸次增進，彼觀幻者非同幻故，
X10n0260_p0560c04║非同幻觀皆是幻故，幻相永離。
X10n0260_p0560c05║一切菩薩等，復牒所。彼觀下，正明離相。非同幻故
X10n0260_p0560c06║者，約智忘境。非同幻觀等能照亦寂，謂非同幻境
X10n0260_p0560c07║之觀亦皆是幻，能所俱遣藥病兩忘，故云幻相永
X10n0260_p0560c08║滅矣。三、總結舉喻。
X10n0260_p0560c09║是諸菩薩，所圓玅行，如土長苗。
X10n0260_p0560c10║土喻性德，苗喻觀行增進。如土長苗成熟，收子之
X10n0260_p0560c11║時，苗土一齊俱棄。心土喻幻法，苗喻幻智。今謂經
X10n0260_p0560c12║喻生長，何以滅義消之耶？三、結名。
X10n0260_p0560c13║此方便者，名三摩鉢提。
X10n0260_p0560c14║亦名三摩鉢底，此云等至。等持之中能至聖位，故
X10n0260_p0560c15║圓覺章云三摩正憶持也。三、禪那三：初、標。
X10n0260_p0560c16║善男子！若諸菩薩悟淨圓覺。
X10n0260_p0560c17║二、釋行二。初明不相礙。
X10n0260_p0560c18║以淨覺心不取幻化及諸靜相，了知身心皆為罣礙，
X10n0260_p0560c19║無知覺明不依諸礙，永得超過礙無礙境，受用世界
X10n0260_p0560c20║及與身心相在塵域，如器中鍠聲出于外，煩惱涅槃
X10n0260_p0560c21║不相留礙。
X10n0260_p0560c22║禪觀之初，覺明諸礙，身心能所，畢竟常然，不取幻
X10n0260_p0560c23║寂，逈超絕待，相在塵域，如器中鍠，音韻出外，無知
X10n0260_p0560c24║覺明，至永得超礙無礙境，如彼擊鐘，其聲鍠然，周
X10n0260_p0561a01║徧法界，受用世界，了之身心，生死涅槃，不相留礙，
X10n0260_p0561a02║正顯雙遮二邊，中道了義之玅觀也。是以如器中
X10n0260_p0561a03║鍠，統攝萬行，不取幻化，及諸靜相，隨順世界，了然
X10n0260_p0561a04║無礙，唯佛極證本具之法，故云如器中鍠等。二、
X10n0260_p0561a05║重明離相。
X10n0260_p0561a06║便能內發寂滅輕安玅覺，隨順寂滅境界，自他身心
X10n0260_p0561a07║所不能及，眾生壽命皆為浮想。
X10n0260_p0561a08║寂滅即中諦之體，菩薩住此，故曰輕安。妙覺隨順，
X10n0260_p0561a09║此非息動之寂，生已而滅，正是雙遮之體，禪那之
X10n0260_p0561a10║玅觀也。三、結名。
X10n0260_p0561a11║此方便者，名為禪那。
X10n0260_p0561a12║此云靜慮，正是中諦之本，直作中觀釋之。三、總
X10n0260_p0561a13║結彰圓。
X10n0260_p0561a14║善男子！此三法門皆是圓覺，親近隨順十方如來，因
X10n0260_p0561a15║此成佛。十方菩薩種種方便、一切同異，皆依如是三
X10n0260_p0561a16║種事業，若得圓證即成圓覺。
X10n0260_p0561a17║此三法門，皆依悟淨圓覺而起觀行，觀行亦皆趣
X10n0260_p0561a18║入圓覺，始終不離，故云親近隨順。佛及菩薩，同證
X10n0260_p0561a19║同修，隨機隨事，往相各異，或多人同修一門，或一
X10n0260_p0561a20║人具修多行，然必皆依此三種事業，或具修三，或
X10n0260_p0561a21║單或複，具如二十五輪之所明也。四，較量顯勝。
X10n0260_p0561a22║善男子！假使有人修於聖道，教化成就百千萬億阿
X10n0260_p0561a23║羅漢、辟支佛果，不如有人聞此圓覺無礙法門，一剎
X10n0260_p0561a24║那頃隨順修習。
X10n0260_p0561b01║偏小屬權，圓乘稱性，日月爝火，焉得與齊也？二、
X10n0260_p0561b02║偈頌二：初、標舉。
X10n0260_p0561b03║爾時，世尊欲重宣此義，而說偈言：
X10n0260_p0561b04║二、正頌三：初、頌標指。
X10n0260_p0561b05║威德汝當知，無上大覺心，本際無二相，
X10n0260_p0561b06║隨順諸方便，其數即無量，如來總開示。
X10n0260_p0561b07║便有三種類。
X10n0260_p0561b08║二，頌行相。
X10n0260_p0561b09║寂靜奢摩他，如鏡照諸相，如幻三摩提，
X10n0260_p0561b10║如苗漸增長。禪那唯寂滅，如彼器中鍠。
X10n0260_p0561b11║三頌總結。
X10n0260_p0561b12║三種玅法門，皆是覺隨順，十方諸如來，
X10n0260_p0561b13║及諸大菩薩，因此得成佛，三事圓證故。
X10n0260_p0561b14║名究竟涅槃
X10n0260_p0561b15║△辯音章明不定相。上三法門，約機偏好，次第漸修。
X10n0260_p0561b16║一念圓修，或單或複，前後更互，故曰不定行。雖然
X10n0260_p0561b17║不定解，必依圓分二。初、請問三：初、進問威儀。
X10n0260_p0561b18║於是辯音菩薩在大眾中，即從座起頂禮佛足，右繞
X10n0260_p0561b19║三匝長跪叉手，而白佛言：
X10n0260_p0561b20║二、正陳詞句三：初、慶前所聞。
X10n0260_p0561b21║大悲世尊！如是法門甚為希有。
X10n0260_p0561b22║二，問機修習。
X10n0260_p0561b23║世尊！此諸方便，一切菩薩於圓覺門有幾修習？
X10n0260_p0561b24║前說三觀，然雖行相分明，未審菩薩所修，為一人
X10n0260_p0561c01║具三？為三人各一？為前後？為次第？三申請問三。
X10n0260_p0561c02║願為大眾及末世眾生，方便開示，令悟實相。
X10n0260_p0561c03║三三展䖍誠。
X10n0260_p0561c04║作是語已，五體投地，如是三請，終而復始。
X10n0260_p0561c05║二、佛答三：初、讚許。
X10n0260_p0561c06║爾時，世尊告辯音菩薩言：善哉，善哉！善男子！汝等乃
X10n0260_p0561c07║能為諸大眾及末世眾生，問於如來如是修習。汝今
X10n0260_p0561c08║諦聽，當為汝說。
X10n0260_p0561c09║二、受旨。
X10n0260_p0561c10║時，辯音菩薩奉教歡喜，及諸大眾默然而聽。
X10n0260_p0561c11║三、正答二：初、長行三：初、敘意標數。
X10n0260_p0561c12║善男子！一切如來圓覺清淨，本無修習及修習者。一
X10n0260_p0561c13║切菩薩及末世眾生，依於未覺幻力修習，爾時便有
X10n0260_p0561c14║二十五種清淨定輪。
X10n0260_p0561c15║圓覺無修，明所依本。依未覺者，明諸輪意。輪者摧
X10n0260_p0561c16║輾之義，能摧惑障令正智轉，是以依於未覺幻力
X10n0260_p0561c17║修習者，故有悟淨圓覺智德之行也。初三輪，單
X10n0260_p0561c18║修初靜行。
X10n0260_p0561c19║若諸菩薩唯取極靜，由靜力故永斷煩惱究竟成就，
X10n0260_p0561c20║不起于座便入涅槃，此菩薩者名單修奢摩他。
X10n0260_p0561c21║二十五輪，皆有標列。然由靜心之力，覺身心空，瞥
X10n0260_p0561c22║念尚無，煩惱何縛。故生死無據，涅槃究竟矣。二，
X10n0260_p0561c23║幻行。
X10n0260_p0561c24║若諸菩薩唯觀如幻，以佛力故，變化世界種種作用，
X10n0260_p0562a01║備行菩薩清淨玅行，於陀羅尼不失寂念及諸靜慧。
X10n0260_p0562a02║此菩薩者，名單修三摩鉢提。
X10n0260_p0562a03║雖變化種種作用，修合觀心所照玅假，亦可以自
X10n0260_p0562a04║慈力名為佛力。陀羅尼者，中道總持，圓覺了義之
X10n0260_p0562a05║異名耳。故前文云：有大陀羅尼門，名為圓覺。三，
X10n0260_p0562a06║寂行。
X10n0260_p0562a07║若諸菩薩唯滅諸幻，不取作用獨斷煩惱，煩惱斷盡
X10n0260_p0562a08║便證實相，此菩薩者名單修禪那。
X10n0260_p0562a09║滅者，絕待也。獨者，不假諸行而絕對待，但與心相
X10n0260_p0562a10║應，煩惱是無，便證實相也。今每觀之中，長科七段，
X10n0260_p0562a11║每輪辨其先後，牒其觀名。今恐文繁，各舉一號。前
X10n0260_p0562a12║初云靜觀，次云幻觀，後云寂觀。寂與靜殊，前以具
X10n0260_p0562a13║辨。文三：初七輪，靜觀為首，兼於幻寂；中七輪，幻觀
X10n0260_p0562a14║為首，兼於靜寂；後七輪，寂觀為首，兼於靜幻。初、中、
X10n0260_p0562a15║後輪共二十一觀，依文分列于後。一、運舟兼齊
X10n0260_p0562a16║觀。
X10n0260_p0562a17║若諸菩薩先取至靜，以靜慧心照諸幻者，便於是中
X10n0260_p0562a18║起菩薩行。此菩薩者，名先修奢摩他後修三摩鉢提。
X10n0260_p0562a19║菩薩離塵修定，而運慧舟以化物，兼之先取至靜
X10n0260_p0562a20║而為標首，以運慧舟兼修靜幻也。二，湛海澄空
X10n0260_p0562a21║觀。
X10n0260_p0562a22║若諸菩薩以靜慧故證至靜性，便斷煩惱永出生死。
X10n0260_p0562a23║此菩薩者，名先修奢摩他後修禪那。
X10n0260_p0562a24║湛海則波瀾不動，澄空而水性清明。先以靜慧為
X10n0260_p0562b01║標，次後而修至寂，見思二惑止也。三，摩醯三目
X10n0260_p0562b02║觀。
X10n0260_p0562b03║若諸菩薩以寂靜慧，復現幻力種種變化度諸眾生，
X10n0260_p0562b04║後斷煩惱而入寂滅。此菩薩者，名先修奢摩他，中修
X10n0260_p0562b05║三摩鉢提，後修禪那。
X10n0260_p0562b06║三觀次第，如摩醯首羅三目應之，以靜幻寂為標，
X10n0260_p0562b07║故先靜次幻後寂也。四三點，齊修觀。
X10n0260_p0562b08║若諸菩薩以至靜力斷煩惱已，後起菩薩清淨妙行
X10n0260_p0562b09║度諸眾生。此菩薩者，名先修奢摩他，中修禪那，後修
X10n0260_p0562b10║三摩鉢提。
X10n0260_p0562b11║三點是梵書伊字，意修靜行，禪力所加，煩惱斷盡，
X10n0260_p0562b12║後起幻力，度諸眾生，含二利也。五品字雙明觀。
X10n0260_p0562b13║若諸菩薩以至靜力心斷煩惱，復度眾生建立世界，
X10n0260_p0562b14║此菩薩者，名先修奢摩他，齊修三摩鉢提、禪那。
X10n0260_p0562b15║上單一口，以至靜力，先斷煩惱，後起雙明，幻寂齊
X10n0260_p0562b16║修。如下二口，建立世界，度諸眾生。六，獨足雙頭
X10n0260_p0562b17║觀。
X10n0260_p0562b18║若諸菩薩以至靜力資發變化後斷煩惱，此菩薩者
X10n0260_p0562b19║名齊修奢摩他、三摩鉢提，後修禪那。
X10n0260_p0562b20║白澤圖中，山精頭如鼓，生二面目，前後俱見。此喻
X10n0260_p0562b21║靜幻雙照，二利齊運，獨足如單禪。七果落華敷
X10n0260_p0562b22║觀。
X10n0260_p0562b23║若諸菩薩以至靜力用資寂滅，後起作用變化世界，
X10n0260_p0562b24║此菩薩者名齊修奢摩他、禪那，後修三摩鉢提。
X10n0260_p0562c01║以寂靜之樹，結涅槃之玅果。復以幻觀，入有情界，
X10n0260_p0562c02║度生無量，同得玅果，普皆饒益也。
X10n0260_p0562c03║一、先文後武觀。
X10n0260_p0562c04║若諸菩薩以變化力，種種隨順而取至靜，此菩薩者，
X10n0260_p0562c05║名先修三摩鉢提後修奢摩他。
X10n0260_p0562c06║武王伐紂後，鑄戈戟為農器，喻此菩薩以先變化
X10n0260_p0562c07║用功之後，復入靜觀，故先幻後靜。二，成功退職
X10n0260_p0562c08║觀。
X10n0260_p0562c09║若諸菩薩以變化力，種種境界而取寂滅，此菩薩者，
X10n0260_p0562c10║名先修三摩鉢提後修禪那。
X10n0260_p0562c11║發心利生接物，即是成功。契世修寂滅行，名為退
X10n0260_p0562c12║職。是以初幻而後修寂滅也。三，幻師解術觀。
X10n0260_p0562c13║若諸菩薩以變化力而作佛事，安住寂靜而斷煩惱，
X10n0260_p0562c14║此菩薩者，名先修三摩鉢提，中修奢摩他，後修禪那。
X10n0260_p0562c15║先起變化術法，後歸本體空寂，故云解術。四、神
X10n0260_p0562c16║龍隱海觀。
X10n0260_p0562c17║若諸菩薩以變化無礙作用，斷煩惱故安住至靜，此
X10n0260_p0562c18║菩薩者，名先修三摩鉢提，中修禪那，後修奢摩他。
X10n0260_p0562c19║起幻術如神龍，布雲雨歸本體，入靜隱海故。五，
X10n0260_p0562c20║龍樹通真觀。
X10n0260_p0562c21║若諸菩薩以變化力方便作用，至靜寂滅二俱隨順，
X10n0260_p0562c22║此菩薩者名先修三摩鉢提，齊修奢摩他、禪那。
X10n0260_p0562c23║先起假幻，後歸空寂。如龍樹初行幻術，廣化邪徒，
X10n0260_p0562c24║後習真乘，自他皆成聖果。六，商那示相觀。
X10n0260_p0563a01║若諸菩薩以變化力種種起用，資於至靜後斷煩惱，
X10n0260_p0563a02║此菩薩者名齊修三摩鉢提、奢摩他，後修禪那。
X10n0260_p0563a03║商那和修即優波毱多之師，先以神力示相，降伏
X10n0260_p0563a04║毱多，多乃慢心，後即入定歸寂也。是以雖化眾生，
X10n0260_p0563a05║不生於化，其化大焉。七，大通宴默觀。
X10n0260_p0563a06║若諸菩薩以變化力資於寂滅，後住清淨無作靜慮，
X10n0260_p0563a07║此菩薩者齊修三摩鉢提、禪那，後修奢摩他。
X10n0260_p0563a08║大通如來，先以化用利物，後歸宴默寂靜。
X10n0260_p0563a09║一，寶明空海觀。
X10n0260_p0563a10║若諸菩薩以寂滅力而起至靜住於清淨，此菩薩者，
X10n0260_p0563a11║名先修禪那後修奢摩他。
X10n0260_p0563a12║寶明是智慧，空海即大定。今靈心觀即本覺，明如
X10n0260_p0563a13║寶明也。二，虗空玅用觀。
X10n0260_p0563a14║若諸菩薩以寂滅力而起作用，於一切境寂用隨順，
X10n0260_p0563a15║此菩薩者，名先修禪那後修三摩鉢提。
X10n0260_p0563a16║圓覺體性，猶如虗空，而起玅用，應化無窮。三、舜
X10n0260_p0563a17║若呈神觀。
X10n0260_p0563a18║若諸菩薩以寂滅力種種自性，安於靜慮而起變化，
X10n0260_p0563a19║此菩薩者，名先修禪那，中修奢摩他，後修三摩鉢提。
X10n0260_p0563a20║舜若多神，即虗空性，忽遇日光，暎之蹔現。四，飲
X10n0260_p0563a21║光歸定觀。
X10n0260_p0563a22║若諸菩薩以寂滅力無作自性起於作用，清淨境界
X10n0260_p0563a23║歸於靜慮，此菩薩者，名先修禪那，中修三摩鉢提，後
X10n0260_p0563a24║修奢摩他。
X10n0260_p0563b01║大迦葉先證本體，次起神通，後入定故。五，多寶
X10n0260_p0563b02║呈通觀。
X10n0260_p0563b03║若諸菩薩以寂滅力種種清淨，而住靜慮起於變化，
X10n0260_p0563b04║此菩薩者名先修禪那，齊修奢摩他、三摩鉢提。
X10n0260_p0563b05║多寶佛成道之後，於寶塔中發起法華，如靜幻無
X10n0260_p0563b06║礙故。六、下方騰化觀
X10n0260_p0563b07║若諸菩薩以寂滅力，資於至靜而起變化，此菩薩者
X10n0260_p0563b08║名齊修禪那、奢摩他，後修三摩鉢提。
X10n0260_p0563b09║法華會上六萬恒沙菩薩，從下方而現故。七帝
X10n0260_p0563b10║青含變觀
X10n0260_p0563b11║若諸菩薩以寂滅力資於變化，而起至靜清明境慧，
X10n0260_p0563b12║此菩薩者，名齊修禪那三摩鉢提，後修奢摩他。
X10n0260_p0563b13║帝青之寶，含融物像，對則隨應，應而還空。如靈心
X10n0260_p0563b14║觀，成含德用，應緣起幻，而復安靜。後有一輪如
X10n0260_p0563b15║意，圓修三觀。
X10n0260_p0563b16║若諸菩薩以圓覺慧圓合一切，於諸性相無離覺性，
X10n0260_p0563b17║此菩薩者名為圓修三種自性清淨隨順。
X10n0260_p0563b18║圓修玅觀，造境即中，故云圓合一切，於諸性相，無
X10n0260_p0563b19║離覺性者。夫以三軌三，一往而然也，實則一可以
X10n0260_p0563b20║軌三也，三可以軌一也，離一無三也，離三無一也，
X10n0260_p0563b21║三一俱忘，奢摩他也，一三圓融，三摩鉢提也，遮照
X10n0260_p0563b22║一心，即禪那也，是則全心即境也，全境即心也，即
X10n0260_p0563b23║心入無際之境，即境入難思之心，心境雙銷，圓明
X10n0260_p0563b24║一塊，此乃如來開示了義之旨，圓修三種之楷模
X10n0260_p0563c01║也。三、總結勸修。
X10n0260_p0563c02║善男子！是名菩薩二十五輪。一切菩薩修行如是，若
X10n0260_p0563c03║諸菩薩及末世眾生依此輪者，當持梵行寂靜思惟，
X10n0260_p0563c04║求哀懺悔經三七日，於二十五輪各安標記，至心求
X10n0260_p0563c05║哀隨手結取，依結開示便知頓漸，一念疑悔即不成
X10n0260_p0563c06║就。
X10n0260_p0563c07║開示修習法式。梵行戒也，寂靜定也，思性慧也。具
X10n0260_p0563c08║戒定慧，心在一門，如是修行，必定成佛。內心寂靜，
X10n0260_p0563c09║外境俱捐，懺悔求哀，三七日中，已彰懇禱。書二十
X10n0260_p0563c10║五輪名，置道場中，禮拜䖍誠，精祈一行。若自的樂
X10n0260_p0563c11║一門，隨便修習，據根驗理，必在於茲。無力等閑，輕
X10n0260_p0563c12║於事相，勝劣難分，不能自決也。二、偈頌二：初、標
X10n0260_p0563c13║舉。
X10n0260_p0563c14║爾時，世尊欲重宣此義，而說偈言：
X10n0260_p0563c15║二、正頌三：初、頌敘意。
X10n0260_p0563c16║辯音汝當知，一切諸菩薩，無礙清淨慧，
X10n0260_p0563c17║皆依禪定生。
X10n0260_p0563c18║二頌修習。
X10n0260_p0563c19║所謂奢摩他、三摩提、禪那，三法頓漸修。
X10n0260_p0563c20║有二十五種。十方諸如來，三世修行者，
X10n0260_p0563c21║無不因此法，而得成菩提。唯除頓覺人，
X10n0260_p0563c22║并法不隨順。
X10n0260_p0563c23║如來者，長行不言，且據因行，今具舉因果耳。唯除
X10n0260_p0563c24║頓覺人并法不隨順者，此二長行亦無，謂今明不
X10n0260_p0564a01║定行證，故約漸頓明二十五種。若圓頓行證之人
X10n0260_p0564a02║并於此法不信順者，則不可言無不因此得成菩
X10n0260_p0564a03║提，故曰唯除等。三頌，結勸。
X10n0260_p0564a04║一切諸菩薩，及末世眾生，常當持此輪。
X10n0260_p0564a05║隨順勤修習，依佛大悲力，不久證涅槃
X10n0260_p0564a06║△淨業章示我等四病二：初、請問三：初、進問威儀。
X10n0260_p0564a07║於是淨諸業障菩薩，在大眾中即從座起，頂禮佛足
X10n0260_p0564a08║右繞三匝，長跪叉手而白佛言：
X10n0260_p0564a09║二、正陳詞。句三：初、慶前。
X10n0260_p0564a10║大悲世尊為我等輩，廣說如是不思議事，一切如來
X10n0260_p0564a11║因地行相，令諸大眾得未曾有，覩見調御歷恒沙劫
X10n0260_p0564a12║勤苦境界，一切功用猶如一念，我等菩薩深自慶慰。
X10n0260_p0564a13║廣說諸輪綺互，於是覺性無差。不思議事者，如來
X10n0260_p0564a14║因行也。夫果德稱真，約理可照；因行治染，體解是
X10n0260_p0564a15║難。今一念備知，炳然齊現，如琉璃缾盛多芥子，故
X10n0260_p0564a16║深慰矣。二、合問。
X10n0260_p0564a17║世尊！若此覺心本性清淨，因何染污使諸眾生迷悶
X10n0260_p0564a18║不入？
X10n0260_p0564a19║因聞上章圓覺清淨，本無修習，故今請扣。除染污
X10n0260_p0564a20║者，須約修德，故性德本覺，何染污之有也？三請
X10n0260_p0564a21║答。
X10n0260_p0564a22║唯願如來，廣為我等開悟法性，令此大眾及末世眾
X10n0260_p0564a23║生作將來眼。
X10n0260_p0564a24║三三展䖍誠。
X10n0260_p0564b01║說是語已，五體投地，如是三請，終而復始。
X10n0260_p0564b02║二、佛答三：初、讚許。
X10n0260_p0564b03║爾時，世尊告淨諸業障菩薩言：善哉，善哉！善男子！汝
X10n0260_p0564b04║等乃能為諸大眾及末世眾生，諮問如來如是方便。
X10n0260_p0564b05║汝今諦聽，當為汝說。
X10n0260_p0564b06║二、受旨。
X10n0260_p0564b07║時，淨諸業障菩薩奉教歡喜，及諸大眾默然而聽。
X10n0260_p0564b08║三、正答二：初、長行三：初、略示二：初、舉過正酧二：初、
X10n0260_p0564b09║從妄生妄。
X10n0260_p0564b10║善男子！一切眾生從無始來，妄想執有我、人、眾生及
X10n0260_p0564b11║與壽命，認四顛倒為實我體，由此便生憎、愛二境，於
X10n0260_p0564b12║虗妄體重執虗妄，二妄相依生妄業道，有妄業故妄
X10n0260_p0564b13║見流轉，厭流轉者妄見涅槃。
X10n0260_p0564b14║無始妄想者，無中橫計，妄執我人，故有眾生可憎，
X10n0260_p0564b15║而有壽命可慈。當知真我本有，迷之謂無；妄我本
X10n0260_p0564b16║無，執之謂有。由此故下十句，初四句由迷起惑，次
X10n0260_p0564b17║二句由惑造業，次二句由業招報，後二句反於三
X10n0260_p0564b18║道，墮於二乘。又始教中所說生滅四諦，初六句集
X10n0260_p0564b19║諦，次二句苦諦，次一句道諦，後一句滅諦。由此便
X10n0260_p0564b20║生憎愛二境，為實我體。順我者愛，違我者憎。於虗
X10n0260_p0564b21║妄體重執虗妄，二妄生因，感苦樂果，故名道業成，
X10n0260_p0564b22║即受生來死去流轉。厭流轉者，息緣斷惑；住涅槃
X10n0260_p0564b23║者，趣寂沉空。背性成迷，故有染污，是以迷悶不入
X10n0260_p0564b24║也。二、障覺成迷。
X10n0260_p0564c01║由此不能入清淨覺，非覺違拒諸能入者。有諸能入
X10n0260_p0564c02║非覺入故，是故動念及與息念皆歸迷悶。
X10n0260_p0564c03║正是前問云何使諸眾生迷悶不入，故此答云非
X10n0260_p0564c04║覺違拒。然本覺元如，迷情自隔，故非覺違，不容入
X10n0260_p0564c05║也。其能入者，離念即覺，亦非覺性挽之，何故動念
X10n0260_p0564c06║著有，息念沉空也？二、重覈妄本三：初、徵牒。
X10n0260_p0564c07║何以故？由有無始，本超無明，為己主宰。
X10n0260_p0564c08║動念既為背覺，息念即合契真，何以皆稱迷悶？由
X10n0260_p0564c09║有根本無明以為主宰，故動是我動，息是我息，我
X10n0260_p0564c10║人為主，動息俱迷。二，轉釋。
X10n0260_p0564c11║一切眾生生無慧目，身心等性皆是無明，譬如有人
X10n0260_p0564c12║不自斷命。
X10n0260_p0564c13║出世而來，未逢明師指教開明，猶如生盲動乖佛
X10n0260_p0564c14║慧，身心皆是無明，如人愛命不自斷也。三，結過。
X10n0260_p0564c15║是故當知，有愛我者我與隨順，非隨順者便生憎怨，
X10n0260_p0564c16║為憎愛心養無明故，相續求道皆不成就。
X10n0260_p0564c17║人若愛我，歡喜則順；人若違我，煩惱則憎。以此計
X10n0260_p0564c18║度，滋養無明，從始至今，無由休息，相續不斷，將此
X10n0260_p0564c19║求道，畢竟不成。文為四：初、我相二：初、標顯麤執
X10n0260_p0564c20║二：初、約法標。
X10n0260_p0564c21║善男子！云何我相？謂諸眾生心所證者。
X10n0260_p0564c22║於所學習，忽悟自心我所證者。者之一字，正指現
X10n0260_p0564c23║行見思之我體也。二、約喻顯。
X10n0260_p0564c24║善男子，譬如有人，百骸調適，忽忘我身，四肢弦緩，攝
X10n0260_p0565a01║養乖方，微加針艾，即知有我，是故證取，方現我體。
X10n0260_p0565a02║弦急緩慢，支體不調，手足失度之狀，安則忘身，針
X10n0260_p0565a03║艾疼楚，則認我也。譬修行者，無證則已，有證則著，
X10n0260_p0565a04║故合云：以是證取，方現我體。所以金屑雖貴，落眼
X10n0260_p0565a05║成塵。是以下文云：云何當知法不解脫？二，結指
X10n0260_p0565a06║細相。
X10n0260_p0565a07║善男子！其心乃至證於如來畢竟了知清淨涅槃皆
X10n0260_p0565a08║是我相。
X10n0260_p0565a09║心證是如來下，是所非。但凡夫修時取證屬我，乃
X10n0260_p0565a10║至等覺後心二轉依號尚有我也。二、人相二：初、
X10n0260_p0565a11║麤相。
X10n0260_p0565a12║善男子！云何人相？謂諸眾生心悟、證者。善男子！悟有
X10n0260_p0565a13║我者，不復認我所悟非我；悟亦如是，悟已超過一切
X10n0260_p0565a14║證者，悉為人相。
X10n0260_p0565a15║學習既遣，證理猶存，故前者字，正名人相，不復認
X10n0260_p0565a16║我，豈作證心？若存了悟，同前非也。二，細執。
X10n0260_p0565a17║善男子，其心乃至圓悟涅槃俱是我者，心存少悟，備
X10n0260_p0565a18║殫證理，皆名人相。
X10n0260_p0565a19║圓悟是能，涅槃是所。殫，盡也。既入地位，除盡證理
X10n0260_p0565a20║之執，少存能盡之悟，故成人相。三、眾生相三：初、
X10n0260_p0565a21║標示。
X10n0260_p0565a22║善男子！云何眾生相？謂諸眾生心自證悟所不及
X10n0260_p0565a23║者。
X10n0260_p0565a24║覺前能悟，悟是所覺。悟既成所，覺亦名能。展轉無
X10n0260_p0565b01║窮，皆成能所。能所及處，皆是相待。了此無定，故離
X10n0260_p0565b02║前非。計所不及，謂免諸過。不覺此計，是眾生相。
X10n0260_p0565b03║二、舉喻。
X10n0260_p0565b04║善男子！譬如有人作如是言：我是眾生。則知彼人說
X10n0260_p0565b05║眾生者非我、非彼。云何非我？我是眾生則非是我。云
X10n0260_p0565b06║何非彼？我是眾生非彼我故。
X10n0260_p0565b07║借世人語以為義勢，顯眾生相。非我非彼者，以是
X10n0260_p0565b08║眾生，故非我也。既云我是，復非彼也。非彼我故者，
X10n0260_p0565b09║非彼人之我。三、結指。
X10n0260_p0565b10║善男子！但諸眾生了證、了悟皆為我、人，而我、人相所
X10n0260_p0565b11║不及者，存有所了，名眾生相。
X10n0260_p0565b12║了證者空，則我不及。了悟者空，則人不及。存有所
X10n0260_p0565b13║了，名眾生相者。若不存有所了，即無者字也。四、
X10n0260_p0565b14║壽命相二：初、正釋。
X10n0260_p0565b15║善男子！云何壽命相？謂諸眾生心照清淨，覺所了者，
X10n0260_p0565b16║一切業智所不自見，猶如命根。
X10n0260_p0565b17║覺前了見，知覺未忘，且云清淨，存能照覺。復若命
X10n0260_p0565b18║根者字，正指能覺之見。一切業智所不自見者，恐
X10n0260_p0565b19║是凡聖所修業智，不自見此能覺微念。二、顯妄。
X10n0260_p0565b20║善男子！若心照見一切覺者皆為塵垢，覺所覺者不
X10n0260_p0565b21║離塵故。如湯消氷，無別有氷；知氷消者，存我、覺我亦
X10n0260_p0565b22║復如是。
X10n0260_p0565b23║若心照見前諸妄想，稱一切覺。此覺未忘，皆名塵
X10n0260_p0565b24║垢，以存能覺覺所覺故。不離塵垢者，只是染污之
X10n0260_p0565c01║義，正顯能覺是妄也。湯喻能覺，氷喻所覺，所覺既
X10n0260_p0565c02║盡，能覺豈存？故云無別有氷。知氷消者，若執有氷，
X10n0260_p0565c03║能知氷消；若執有氷，則同存我覺我，覺前我相。故
X10n0260_p0565c04║云存我覺我，亦復如是。二、迷成法障三：初、存我
X10n0260_p0565c05║失道三：初、標云。
X10n0260_p0565c06║善男子！末世眾生不了四相，雖經多劫勤苦修道，但
X10n0260_p0565c07║名有為，終不能成一切聖果，是故名為正法末世。
X10n0260_p0565c08║前法未生圓解，終不能成圓教聖果，博地凡夫，故
X10n0260_p0565c09║可知也。正法末世者，正宗佛法之末世也。夫正法
X10n0260_p0565c10║之時，修則皆證。末世之時，人多取相。今取證相，則
X10n0260_p0565c11║正法亦同末世。若遇此法，了達四病，雖則末世，還
X10n0260_p0565c12║同正法也。二、徵釋五：初、久修如何不證徵。
X10n0260_p0565c13║何以故？
X10n0260_p0565c14║劫數既多，行又勤苦，以何義故，不證聖果？二，認
X10n0260_p0565c15║我取證非真釋。
X10n0260_p0565c16║認一切我為涅槃故，有證有悟名成就故。譬如有人
X10n0260_p0565c17║認賊為子，其家財寶終不成就。
X10n0260_p0565c18║世出世間，無有一法不從我生，故云一切。賊若在
X10n0260_p0565c19║外，猶可隄防，養之為兒，如何檢護？又知賊是賊，賊
X10n0260_p0565c20║無能為，認之為兒，寧免破敗？三、取證如何妨道
X10n0260_p0565c21║徵。
X10n0260_p0565c22║何以故？
X10n0260_p0565c23║外境猶可制禦，藏識難以辨明。故如來藏中功德
X10n0260_p0565c24║之寶，念念耗散，認賊為子，以此貧窮。縱使認我取
X10n0260_p0566a01║證，何以便妨於道？四，愛寂憎喧非解釋。
X10n0260_p0566a02║有我愛者亦愛涅槃，伏我愛根為涅槃相。有憎我者
X10n0260_p0566a03║亦憎生死，不知愛者真生死故，別憎生死名不解脫。
X10n0260_p0566a04║夫生死輪迴，本由憎愛，欲求解脫，須盡二源。起憎
X10n0260_p0566a05║生死，亦是我憎；今愛涅槃，還是法愛。棄苦欣樂，憎
X10n0260_p0566a06║愛雖殊，元是本習，滯著修道，佛果豈圓？調伏心源，
X10n0260_p0566a07║即生死根，因由著處，似涅槃相。此乃愛寂憎喧，名
X10n0260_p0566a08║不解脫。五，何知證法非脫徵？
X10n0260_p0566a09║云何當知法不解脫？
X10n0260_p0566a10║法者，寂滅法也。二乘之人所證界外別惑，故此徵
X10n0260_p0566a11║云：若愛生死許是繫縛，今悟涅槃寂滅之法，以何
X10n0260_p0566a12║相知非解脫也？文二。初標我未盡。
X10n0260_p0566a13║善男子！彼末世眾生習菩提者，以己微證為自清淨，
X10n0260_p0566a14║猶未能盡我相根本。
X10n0260_p0566a15║讚喜謗嗔，驗我如實，證必無我。以無我故，即無嗔
X10n0260_p0566a16║喜。如若非真，我未盡也。二、驗境。
X10n0260_p0566a17║若復有人讚嘆彼法，即生歡喜便欲濟度。若復誹謗
X10n0260_p0566a18║彼所得者，便生嗔恨則知我相，堅固執持潛伏藏識，
X10n0260_p0566a19║遊戲諸根曾不間斷。
X10n0260_p0566a20║世界違順，麤重易明，唯就法門，最難覺察。但是所
X10n0260_p0566a21║為，違嗔恨彼，順濟度此。不知此心，元是我執，潛伏
X10n0260_p0566a22║藏識，種子現行，遊戲諸根。因對外境，驗得內心，我
X10n0260_p0566a23║執猶堅，潛藏相續。三、總結：
X10n0260_p0566a24║善男子！彼修道者不除我相，是故不能入清淨覺。
X10n0260_p0566b01║二、說病為法二：初、有說法。
X10n0260_p0566b02║善男子！若知我空，無毀我者，有我說法，我未斷故；眾
X10n0260_p0566b03║生、壽命亦復如是。
X10n0260_p0566b04║因聞嗔喜是我，妄計我空，忘彼讚毀，故云無毀我
X10n0260_p0566b05║者。然存我說法，我猶未斷，餘之三相，未盡亦然。文
X10n0260_p0566b06║無人字，為順句故。二說亦成病。
X10n0260_p0566b07║善男子！末世眾生說病為法，是故名為可憐愍者；雖
X10n0260_p0566b08║勤精進增益諸病，是故不能入清淨覺。
X10n0260_p0566b09║未盡四相，總名為病。以病為法，誠可憐愍。帶病修
X10n0260_p0566b10║行，反益諸病。三、以凡濫聖二：初、抑聖同己。
X10n0260_p0566b11║善男子！末世眾生不了四相，以如來解及所行處為
X10n0260_p0566b12║自修行，終不成就。
X10n0260_p0566b13║如來解行，離四句，絕百非，住相而修，豈得成就？如
X10n0260_p0566b14║執醍醐同毒矣。二，增上慢。
X10n0260_p0566b15║或有眾生未得謂得、未證謂證，見勝進者心生嫉妬，
X10n0260_p0566b16║由彼眾生未斷我愛，是故不能入清淨覺。
X10n0260_p0566b17║未得於理，未證於智，謂得謂證。增上慢人，若自知
X10n0260_p0566b18║不證，而言證者，則根本戒中，成妄語罪。夫聖人用
X10n0260_p0566b19║心，自他無二，見他勝進，法教流行，念念歡喜，必能
X10n0260_p0566b20║隨順騐心，如此即證悟不虗矣。若自覺己衰他盛
X10n0260_p0566b21║則嫉，己盛他衰則喜，縱令深解妙境，但是心之所
X10n0260_p0566b22║緣，勿錯認之，謂得謂證，並由我愛，故成障覺。三、
X10n0260_p0566b23║誡勸三：初、誡勿求悟。
X10n0260_p0566b24║善男子，末世眾生希望成道，無令求悟，唯益多聞，增
X10n0260_p0566c01║長我見。
X10n0260_p0566c02║此誡以心待悟也。凡言悟者，初無實法，心言路絕，
X10n0260_p0566c03║強名悟耳。若將心求悟，則愈盛於迷，故誡云無令。
X10n0260_p0566c04║又緣以心求悟，遂於經論言句上解會，故云唯益
X10n0260_p0566c05║多聞。殊不知解會分明底，正是我人情識妄想，故
X10n0260_p0566c06║增長我見。二、勸令加行。
X10n0260_p0566c07║但當精勤降伏煩惱，起大勇猛，未得令得，未斷令斷，
X10n0260_p0566c08║貪、嗔、愛、慢、諂曲、嫉妬，對境不生，彼我恩愛一切寂滅。
X10n0260_p0566c09║佛說是人漸次成就，求善知識，不墮邪見。
X10n0260_p0566c10║但當之言，與上無令相應。得未得者，決徹大法。斷
X10n0260_p0566c11║未斷者，直截知見。貪嗔等，對境忘情也。如此操履，
X10n0260_p0566c12║豈可便認為道。如來說云，漸次成就，求善知識者。
X10n0260_p0566c13║商人航海，須假導師。學者修行，必資善友。三、約
X10n0260_p0566c14║失重示。
X10n0260_p0566c15║若於所求別生憎愛，則不能入清淨覺海。
X10n0260_p0566c16║反顯不生憎愛，即是如來大圓覺海故也。二、偈
X10n0260_p0566c17║頌二：初、標舉。
X10n0260_p0566c18║爾時，世尊欲重宣此義，而說偈言：
X10n0260_p0566c19║二、正頌三：初、頌略示。
X10n0260_p0566c20║淨業汝當知，一切諸眾生，皆由執我愛，
X10n0260_p0566c21║無始妄流轉。
X10n0260_p0566c22║二頌廣釋。
X10n0260_p0566c23║未除四種相，不得成菩提。愛憎生於心，
X10n0260_p0566c24║諂曲存諸念，是故多迷悶，不能入覺城。
X10n0260_p0567a01║法喻各有三義：一、了心性空，眾惑不入，如防外敵；
X10n0260_p0567a02║二、見恒沙德，萬行圓增，如養人眾；三、道無不通，如
X10n0260_p0567a03║開門引攝。四頌勸誡。
X10n0260_p0567a04║若能歸悟剎，先去貪嗔癡。法愛不存心。
X10n0260_p0567a05║漸次可成就。我身本不有，憎愛何由生？
X10n0260_p0567a06║此人求善友，終不墮邪見，所求別生心。
X10n0260_p0567a07║究竟非成就。
X10n0260_p0567a08║剎是世界，如入中國，率土屬中，蕃境亦爾。若到悟
X10n0260_p0567a09║境，則法法屬悟，迷境亦爾。癡則長無偈有，慢則長
X10n0260_p0567a10║有偈無，文影略也。法愛者，愛涅槃也。我身憎愛之
X10n0260_p0567a11║本，所依既空，能依何有？悟剎、我身皆長無偈有故
X10n0260_p0567a12║也。
X10n0260_p0567a13║△普覺章示作等四病二：初、請問三：初、進問威儀。
X10n0260_p0567a14║於是，普覺菩薩在大眾中即從座起，頂禮佛足，右繞
X10n0260_p0567a15║三匝，長跪叉手而白佛言：
X10n0260_p0567a16║二、正陳詞。句二：初、慶前。
X10n0260_p0567a17║大悲世尊快說禪病，令諸大眾得未曾有，心意蕩然
X10n0260_p0567a18║獲大安隱。
X10n0260_p0567a19║二、請後。
X10n0260_p0567a20║世尊！末世眾生去佛漸遠，賢聖隱伏邪法增熾，使諸
X10n0260_p0567a21║眾生求何等人、依何等法、行何等行、除去何病、云何
X10n0260_p0567a22║發心，令彼羣盲不墮邪見？
X10n0260_p0567a23║如人有子病者偏憂，菩薩大悲先哀末世，賢聖隱
X10n0260_p0567a24║伏正法將沉，欲令廣益當來，是故懸興此問。又由
X10n0260_p0567b01║前云求善知識不墮邪見，今問求何人，餘文皆顯，
X10n0260_p0567b02║令彼等明所為也。三三展䖍誠。
X10n0260_p0567b03║作是語已，五體投地，如是三請，終而復始。
X10n0260_p0567b04║二、佛答三：初、讚許。
X10n0260_p0567b05║爾時，世尊告普覺菩薩：善，善哉，善哉！善男子！汝等乃
X10n0260_p0567b06║能諮問如來，如是修行，能施末世一切眾生無畏道
X10n0260_p0567b07║眼，令彼眾生得成聖道。汝今諦聽，當為汝說。
X10n0260_p0567b08║二、受旨。
X10n0260_p0567b09║時，普覺菩薩奉教歡喜，及諸大眾默然而聽。
X10n0260_p0567b10║二、正答二：初、長行五：初、答求人二：初、教擇師。
X10n0260_p0567b11║善男子！末世眾生將發大心求善知識，欲修行者當
X10n0260_p0567b12║求一切正知見人，心不住相，不著聲聞、緣覺境界，雖
X10n0260_p0567b13║現塵勞，心恒清淨，示有諸過，讚歎梵行，不令眾生入
X10n0260_p0567b14║不律儀，求如是人即得成就阿耨多羅三藐三菩提。
X10n0260_p0567b15║大心者，簡餘乘也。知識者，善能知真識妄，如病識
X10n0260_p0567b16║藥。欲修行者，當求解正知見人，深解法空、無相、無
X10n0260_p0567b17║作、無生、無滅，了達諸法從本已來，究竟平等，性相
X10n0260_p0567b18║如如，住於實際，是名真善知識。心不住相者，離凡
X10n0260_p0567b19║夫煩惱，及二乘滯寂。雖現塵勞，心清淨者，染而無
X10n0260_p0567b20║染也。示諸過者，以同事攝論云：壞見之人，雖不壞
X10n0260_p0567b21║行，不堪與眾生為其道。眼雖壞行，而不破見者，是
X10n0260_p0567b22║則人天真勝福田，即得成就正等菩提。二、勸成
X10n0260_p0567b23║事。
X10n0260_p0567b24║末世眾生見如是人，應當供養，不惜身命。彼善知識
X10n0260_p0567c01║四威儀中常現清淨，乃至示現種種過患，心無憍慢，
X10n0260_p0567c02║況復摶財、妻子、眷屬！若善男子於彼善友不起惡念，
X10n0260_p0567c03║即能究竟成就正覺，心華發明照十方剎。
X10n0260_p0567c04║不惜身命者，如雪山捨身，世尊尚然竭力精進，何
X10n0260_p0567c05║況為法？四威儀中現清淨梵行，乃至種種過患亦
X10n0260_p0567c06║無憍慢。夫菩薩應現權機難測，但依法門莫疑其
X10n0260_p0567c07║迹。若復有師開示深義，解破疑情于我有益，可以
X10n0260_p0567c08║盡心奉之。摶財等者，前舉身命之難，此況身外之
X10n0260_p0567c09║易。摶者食也，財謂錢帛，譯者略也，應云段食。不起
X10n0260_p0567c10║惡念，由前無慢故也。所以憍慢者，起惡念隨生，障
X10n0260_p0567c11║覆自心法何得入？心華等者，覺心既明慧光開發，
X10n0260_p0567c12║觸向無染故曰心華，稱體無邊照十方剎。二、答
X10n0260_p0567c13║依法三：初、標法離病。
X10n0260_p0567c14║善男子！彼善知識所證玅法，應離四病。
X10n0260_p0567c15║標以玅法釋依圓覺，圓覺是所依法，故此圓覺離
X10n0260_p0567c16║于四病，方可依也。除病之義，下自有答，法病無要，
X10n0260_p0567c17║唯此四隨有其一，不堪為教授師也。蓋出醫王慈
X10n0260_p0567c18║悲深至，不令雜毒而混醍醐故也。二、釋四病相
X10n0260_p0567c19║二：初、徵。
X10n0260_p0567c20║云何四病？
X10n0260_p0567c21║指圓覺體，性非造作。如造作者，可以契之。若了覺
X10n0260_p0567c22║性本圓，不用興心求益。不興益處，即合覺心。合覺
X10n0260_p0567c23║心時，即無諸妄。無諸妄已，所用相應。但得妄盡，即
X10n0260_p0567c24║除諸病。積土聚沙，皆成佛道。二、釋四：初、作病。
X10n0260_p0568a01║一者、作病。若復有人作如是言：我於本心作種種行，
X10n0260_p0568a02║欲求圓覺。彼圓覺性非作得故，說名為病。
X10n0260_p0568a03║初句標名。若復下，辨相。言者，意言也。彼圓覺下，指
X10n0260_p0568a04║體以破。後句結明。下三節同。二、任病
X10n0260_p0568a05║二者、任病。若復有人作如是言：我等今者不斷生死、
X10n0260_p0568a06║不求涅槃，涅槃、生死無起滅念，任彼一切隨諸法性
X10n0260_p0568a07║欲求圓覺。彼圓覺性非任有故，說名為病。
X10n0260_p0568a08║意云：生死是空，何更所斷？涅槃本寂，何假修求？不
X10n0260_p0568a09║厭不欣，無起滅念。又謂：妄從他妄，真任他真，各稱
X10n0260_p0568a10║其心，何必改作？前則驅馳覓佛，此乃故縱身心。設
X10n0260_p0568a11║令善惡不拘，即名無記之性。行人至此，溺水沉舟，
X10n0260_p0568a12║宜自驚懷，勿霑斯病。三、止病
X10n0260_p0568a13║三者、止病。若復有人作如是言：我今自心永息諸念，
X10n0260_p0568a14║得一切性寂然平等，欲求圓覺。彼圓覺性非止合故，
X10n0260_p0568a15║說名為病。
X10n0260_p0568a16║止息世緣，厭喧求靜者，不能以性奪修，並屬偏邪。
X10n0260_p0568a17║若行或得諸法無性之性，非即覺性，非止合故者，
X10n0260_p0568a18║前云於諸妄心亦不息滅。四、滅病。
X10n0260_p0568a19║四者、滅病。若復有人作如是言：我今永斷一切煩惱，
X10n0260_p0568a20║身心畢竟空無所有，何況根塵虗妄境界一切永寂！
X10n0260_p0568a21║欲求圓覺，彼圓覺性非寂相故，說名為病。
X10n0260_p0568a22║夫覺體靈明不唯寂滅，今滅惑住寂豈得相應？是
X10n0260_p0568a23║以作則三學六度名種種行，任則生死涅槃本來
X10n0260_p0568a24║空寂而無起滅，止則息念亡懷，滅則斷惑歸正，豈
X10n0260_p0568b01║為是病？纔執此念欲求圓覺，故皆為病作如是言。
X10n0260_p0568b02║欲求圓覺二句，正是病之體也。三、結示正邪。
X10n0260_p0568b03║離四病者，則知清淨。作是觀者，名為正觀；若他觀者，
X10n0260_p0568b04║名為邪觀。
X10n0260_p0568b05║將前四行自驗其心，隨落一門則知是病，故言離
X10n0260_p0568b06║者則知清淨。然上四門皆是勸讚流通之說，況前
X10n0260_p0568b07║三觀具有斯文，今為病論有其二意：一者四中皆
X10n0260_p0568b08║無觀慧，二者但以率心偏住一行。若能四皆通達
X10n0260_p0568b09║不滯一門，即此四中並皆入道，故云但除其病不
X10n0260_p0568b10║除其法，病除法在即正觀也，何四病之有哉？三、
X10n0260_p0568b11║答修行。
X10n0260_p0568b12║善男子！末世眾生欲修行者，應當盡命供養善友、事
X10n0260_p0568b13║善知識。彼善知識欲來親近，應斷憍慢；若復遠離，應
X10n0260_p0568b14║斷嗔恨；現逆順境猶如虗空，了知身心畢竟平等，與
X10n0260_p0568b15║諸眾生同體無異。如是修行，方入圓覺。
X10n0260_p0568b16║夫善知識度人，作種種方便。師徒心契，法義方傳。
X10n0260_p0568b17║俯就物機，相親相近。愚者無智，憍慢便生。若復遠
X10n0260_p0568b18║離，應斷嗔恨。初心修行，須求依止。身心平等，彼我
X10n0260_p0568b19║一如。妙圓覺行，由所進矣。四、答除病二：初、指病
X10n0260_p0568b20║源。
X10n0260_p0568b21║善男子！末世眾生不得成道，由有無始自他憎愛一
X10n0260_p0568b22║切種子，故未解脫。
X10n0260_p0568b23║故知諸病秪由憎愛見自見他，故不能久侍師宗。
X10n0260_p0568b24║但自生嗔，憎愛隨有，須斷種子，則諸病自除。二、
X10n0260_p0568c01║示除法。
X10n0260_p0568c02║若復有人觀彼怨家如己父母，心無有二，即除諸病；
X10n0260_p0568c03║於諸法中，自他憎愛亦復如是。
X10n0260_p0568c04║怨親平等故心無二，心無二故即除增愛自他依
X10n0260_p0568c05║正真妄諸法。若圓觀者一切平等，則諸法上憎愛
X10n0260_p0568c06║皆盡亦復如是。五、答發心。
X10n0260_p0568c07║善男子，末世眾生欲求圓覺，應當發心作如是言：盡
X10n0260_p0568c08║於虗空一切眾生，我皆令入究竟圓覺，於圓覺中無
X10n0260_p0568c09║取覺者，除彼我人一切諸相。如是發心不墮邪見。
X10n0260_p0568c10║彌勒佛言：廣大第一常，其心不顛倒者，盡於虗空
X10n0260_p0568c11║一切眾生，廣大心也；四生九類我皆令入究竟圓
X10n0260_p0568c12║覺，第一心也；入無餘涅槃，於圓覺中無取覺者，常
X10n0260_p0568c13║心也；實無眾生得滅度者，除彼我人一切諸相，不
X10n0260_p0568c14║顛倒心也。若有我人等相即非菩薩，諸佛因地皆
X10n0260_p0568c15║發此心，依此願修方成正覺。二、偈頌二：初、標舉。
X10n0260_p0568c16║爾時，世尊欲重宣此義，而說偈言：
X10n0260_p0568c17║二、正頌缺。頌除病文。初、頌求師。
X10n0260_p0568c18║普覺汝當知，末世諸眾生，欲求善知識，
X10n0260_p0568c19║應當求正見，心遠二乘者。
X10n0260_p0568c20║二頌依法。
X10n0260_p0568c21║法中除四病，謂作止任滅。
X10n0260_p0568c22║三頌修行。
X10n0260_p0568c23║親近無憍慢，遠離無嗔恨，見種種境界，
X10n0260_p0568c24║心當生希有，還如佛出世，不犯非律儀。
X10n0260_p0569a01║戒根永清淨。
X10n0260_p0569a02║如佛出世長無偈，有不犯非律儀，戒根永清淨，乃
X10n0260_p0569a03║追頌求師中不令眾生入不律儀之文。今於事師
X10n0260_p0569a04║起行中頌者，經意互顯故。四頌發心。
X10n0260_p0569a05║度一切眾生，究竟入圓覺，無彼我人相。
X10n0260_p0569a06║當依正智慧，便得超邪見，證覺般涅槃
X10n0260_p0569a07║△圓覺章顯示方軌二：初、請問三：初、進問威儀。
X10n0260_p0569a08║於是圓覺菩薩在大眾中，即從座起頂禮佛足，右繞
X10n0260_p0569a09║三匝長跪叉手，而白佛言：
X10n0260_p0569a10║二、正陳詞句二。初慶前。
X10n0260_p0569a11║大悲世尊為我等輩，廣說淨覺種種方便，令末世眾
X10n0260_p0569a12║生有大增益。
X10n0260_p0569a13║二、請後。
X10n0260_p0569a14║世尊！我等今者已得開悟，若佛滅後末世眾生未得
X10n0260_p0569a15║悟者，云何安居修此圓覺清淨境界？此圓覺中三種
X10n0260_p0569a16║淨觀以何為首？唯願大悲為諸大眾及末世眾生施
X10n0260_p0569a17║大饒益。
X10n0260_p0569a18║雖問滅後亦兼佛世，故下答云若佛現在當正思
X10n0260_p0569a19║惟。安居者，安置淨居，即道場中加行也。以何為首
X10n0260_p0569a20║者，問觀首之方便也。三三展䖍誠。
X10n0260_p0569a21║作是語已，五體投地，如是三請，終而復始。
X10n0260_p0569a22║二、佛答三：初、讚許。
X10n0260_p0569a23║爾時，世尊告圓覺菩薩言：善哉，善哉！善男子！汝等乃
X10n0260_p0569a24║能問於如來如是方便，以大饒益施諸眾生。汝今諦
X10n0260_p0569b01║聽，當為汝說。
X10n0260_p0569b02║二、受旨。
X10n0260_p0569b03║時，圓覺菩薩奉教歡喜，及諸大眾默然而聽。
X10n0260_p0569b04║三、正答二：初、長行二：初、安居期限二：初、指前。
X10n0260_p0569b05║善男子！一切眾生，若佛住世、若佛滅後、若法末時，有
X10n0260_p0569b06║諸眾生具大乘性，信佛祕密大圓覺心欲修行者，若
X10n0260_p0569b07║在伽藍安處徒眾，有緣事故隨分思察，如我已說。
X10n0260_p0569b08║滅後兼正像。性謂種性，即了因也。伽藍翻眾園，法
X10n0260_p0569b09║會處也。圓機菩薩不滯空閑，種種施為作諸利益，
X10n0260_p0569b10║廣度羣品修學法事，隨其閑暇分中則便思察三
X10n0260_p0569b11║觀，故云隨分思察。二、正說四：初、要制三期。
X10n0260_p0569b12║若復無有他事因緣，即建道場，當立期限。若立長期
X10n0260_p0569b13║百二十日，中期百日，下期八十日，安置淨居。
X10n0260_p0569b14║菩薩逢益，即為遇緣，且赴勝利道場，克志加功，以
X10n0260_p0569b15║期聖果，則三期皆是自行，為簡利他，故名他事。定
X10n0260_p0569b16║三期者，過則情生疲厭，少則功行未圓，故以量克
X10n0260_p0569b17║三期，亦無別義。然約三根配之，有其二義：一、約障
X10n0260_p0569b18║盡難易配。長期下根，中期中根，下期上根，安置淨
X10n0260_p0569b19║期，身心潔白，事理稱可，內外清淨，對病設藥，斯之
X10n0260_p0569b20║謂歟。二、道場修法。
X10n0260_p0569b21║若佛現在，當正思惟。若佛滅後，施設形像，心存目想，
X10n0260_p0569b22║生正憶念，還同如來常住之日，懸諸幡華。經三七日，
X10n0260_p0569b23║稽首十方諸佛名號，求哀懺悔，遇善境界，得心輕安。
X10n0260_p0569b24║過三七日，一向攝念。
X10n0260_p0569c01║佛若在世，無勞設像；佛去世時，設立形像，託以存
X10n0260_p0569c02║想。如佛在日，須達相非相，是心是佛，方得名為正
X10n0260_p0569c03║憶持念。莊嚴供具，懸旛與華，三七等者，三期攝念，
X10n0260_p0569c04║夙障損除，善根增長，住於正念，修攝其心，對佛陳
X10n0260_p0569c05║詞，求哀懺悔。初、教令依。文二：初、標意。
X10n0260_p0569c06║若經夏首三月安居，當為清淨菩薩止住，心離聲聞
X10n0260_p0569c07║不假徒眾。
X10n0260_p0569c08║遇善境界者，感應也。即與信相應，名善境界。身心
X10n0260_p0569c09║調暢，輕利安和，神清氣爽。若修止者，住於靜處，端
X10n0260_p0569c10║坐正念，修攝其心。當知唯心無外，境界必定。毗尼
X10n0260_p0569c11║經云：持聲聞戒，破菩薩戒；持菩薩戒，破聲聞戒。故
X10n0260_p0569c12║不假徒眾。二、作法律制安居二。
X10n0260_p0569c13║至安居日，即於佛前作如是言：我比丘、比丘尼、優婆
X10n0260_p0569c14║塞、優婆夷某甲，踞菩薩乘修寂滅行，同入清淨實相
X10n0260_p0569c15║住持，以大圓覺為我伽藍，身心安居平等性智，涅槃
X10n0260_p0569c16║自性無繫屬故。今我敬請不依聲聞，當與十方如來
X10n0260_p0569c17║及大菩薩三月安居，為修菩薩無上妙覺大因緣故
X10n0260_p0569c18║不繫徒眾。
X10n0260_p0569c19║比丘，梵語。此含三義：一、怖魔；二、乞士；三、淨戒。謂比
X10n0260_p0569c20║丘尼、尼女也。優婆塞，此云近事男；優婆夷，此云近
X10n0260_p0569c21║事女，謂親近三寶而承事故。踞菩薩乘，簡羊鹿車。
X10n0260_p0569c22║修寂滅行，簡四諦行。同入實相，簡事相住持。以大
X10n0260_p0569c23║圓覺為我，伽藍是會眾之處，故圓覺則萬德之所
X10n0260_p0569c24║依。以八識海澄清流注，體徧十方，故名大圓鏡智。
X10n0260_p0570a01║身心安居者，身即五識，依色根得名，心所緣故。心
X10n0260_p0570a02║即意識，以五識取塵，意識分別，熏動心海，波浪從
X10n0260_p0570a03║生。今六無分別，前五不妄緣，即二識永寂，故名安
X10n0260_p0570a04║居。身安故，即成所作智；心安故，即玅觀察智。平等
X10n0260_p0570a05║性智者，此以惑八大相應而起，妄計賴耶為自內
X10n0260_p0570a06║我，於平等理中起不平等見。今既所緣性寂，能緣
X10n0260_p0570a07║亦如，如性皆同，故平等矣。三、休期
X10n0260_p0570a08║善男子！此名菩薩示現安居過三七日隨往無礙。
X10n0260_p0570a09║道場三期已滿，小乘夏限未終，以本非小，權設方
X10n0260_p0570a10║便，隨往無礙。四、誡勿妄取。
X10n0260_p0570a11║善男子！若彼末世修行眾生，求菩薩道入三期者，非
X10n0260_p0570a12║彼所聞，一切境界終不可取。
X10n0260_p0570a13║三期所修，不出三觀。彼所聞者，前明內發寂靜輕
X10n0260_p0570a14║安大悲。初、三觀方便二：初、列示二：初、觀至靜二：
X10n0260_p0570a15║初、正釋。
X10n0260_p0570a16║善男子！若諸眾生修奢摩他，先取至靜，不起思念，靜
X10n0260_p0570a17║極便覺。如是，初靜從於一身至一世界，覺亦如是。善
X10n0260_p0570a18║男子！若覺徧滿一世界者，一世界中有一眾生起一
X10n0260_p0570a19║念者，皆悉能知；百千世界亦復如是。
X10n0260_p0570a20║奢摩他至靜超動靜二相。圓覺顯現亦復如是，列
X10n0260_p0570a21║于靜也。先靜即是體是定，次覺即是慧是用。初觀
X10n0260_p0570a22║成，不見自身之相，名一身。以身靜故，當體是覺，名
X10n0260_p0570a23║一身覺。世界亦然。今知眾生念者，世界既全成覺，
X10n0260_p0570a24║眾生全在覺中，故所起念無不了達，如大圓鏡隨
X10n0260_p0570b01║機應現亦復然也。二、誡妄。
X10n0260_p0570b02║非彼所聞，一切境界，終不可取。
X10n0260_p0570b03║由靜心力，覺身心空，生滅無據，涅槃究竟矣。二、
X10n0260_p0570b04║三摩憶持二：初、正釋。
X10n0260_p0570b05║善男子！若諸眾生修三摩鉢提，先當憶想十方如來、
X10n0260_p0570b06║十方世一切菩薩，依種種門漸次修行勤苦三昧，廣
X10n0260_p0570b07║發大願，自熏成種。
X10n0260_p0570b08║憶想有二意：一、乞垂加被；二、欲效修行三摩鉢提。
X10n0260_p0570b09║從憶想入，發四弘誓，自熏成種，故以云：如幻三摩
X10n0260_p0570b10║提，如苗漸增長。二、誡妄。
X10n0260_p0570b11║非彼所聞，一切境界，終不可取。
X10n0260_p0570b12║此觀如幻尚不可著，況外境界有何取向哉？三、
X10n0260_p0570b13║禪那數息二：初、正釋。
X10n0260_p0570b14║善男子！若諸眾生修於禪那，先取數門，心中了知生、
X10n0260_p0570b15║住、滅念分劑頭數，如是周徧四威儀中，分別念數無
X10n0260_p0570b16║不了知，漸次增進，乃至得知百千世界一滴之雨，猶
X10n0260_p0570b17║如目覩所受用物。
X10n0260_p0570b18║修禪那者，從數息門入心中下，功用也。此有二意：
X10n0260_p0570b19║一者、先用數息觀門，對治諸覺，直至玅觀。然修有
X10n0260_p0570b20║六：一、數；二、息；三、止；四、觀；五、還；六、靜。次第隨便，了知
X10n0260_p0570b21║生、住、異、滅等相。經無異字，順文句也，義必合有。何
X10n0260_p0570b22║也？十、信覺滅相；三、賢覺異相；十、地覺住相；位、滿覺
X10n0260_p0570b23║生相。故云：動念具息，心無初相。言初相者，即無念。
X10n0260_p0570b24║無念者，了知生、住、異、滅，乃至皆無自性，本來平等，
X10n0260_p0570c01║同一覺故，正當雙遮之妙觀也。二、誡妄。
X10n0260_p0570c02║非彼所聞，一切境界，終不可取。
X10n0260_p0570c03║滅幻者遮假，豈不遮空？既雙遮入中，一即具三，彌
X10n0260_p0570c04║為可信矣。三、總結：
X10n0260_p0570c05║是名三觀初首方便。
X10n0260_p0570c06║前問三種淨觀以何為首，故具答已，結云是名等
X10n0260_p0570c07║也。即知前段三觀，論雖具釋相，趣入方便是此所
X10n0260_p0570c08║期。方便有二，應以上文攝念之前禮懺為遠方便，
X10n0260_p0570c09║以今三觀初首為近方便。二、利鈍修習二：初、利
X10n0260_p0570c10║根徧修。
X10n0260_p0570c11║若諸眾生徧修三種勤行精進，即名如來出現于世。
X10n0260_p0570c12║如來本所示現度生，勸物修習，今三觀既備，則萬
X10n0260_p0570c13║行已圓，故就此人本覺離念，名佛出世。二，鈍根
X10n0260_p0570c14║隨學。
X10n0260_p0570c15║若後末世鈍根眾生，心欲求道不得成就，由昔業障
X10n0260_p0570c16║當勤懺悔常起希望，先斷憎愛、嫉妬、諂曲，求勝上心
X10n0260_p0570c17║三種淨觀，隨學一事此觀不得，復習彼觀心不放捨
X10n0260_p0570c18║漸次求證。
X10n0260_p0570c19║根鈍障重，故加懺悔發願而隨學之。若夙世無有
X10n0260_p0570c20║善根，惟願諸佛加被我等。二、偈頌二：初、標舉。
X10n0260_p0570c21║爾時，世尊欲重宣此義，而說偈言：
X10n0260_p0570c22║二、正頌六：初、頌三期。
X10n0260_p0570c23║圓覺汝當知，一切諸眾生，欲求無上道，
X10n0260_p0570c24║先當結三期。
X10n0260_p0571a01║二頌修法。
X10n0260_p0571a02║懺悔無始業，經於三七日，然後正思惟。
X10n0260_p0571a03║此下缺頌遇夏安期三頌誡妄。
X10n0260_p0571a04║非彼所聞境，畢竟不可取。
X10n0260_p0571a05║四頌方便。
X10n0260_p0571a06║奢摩他至靜，三摩正憶持，禪那明數門，
X10n0260_p0571a07║是名三淨觀。
X10n0260_p0571a08║五頌徧修。
X10n0260_p0571a09║若能勤修習，是名佛出世。
X10n0260_p0571a10║六頌隨學。
X10n0260_p0571a11║鈍根未成者，常當勤心懺，無始一切罪。
X10n0260_p0571a12║諸障若消滅，佛境便現前
X10n0260_p0571a13║△大科法義也。周欲使廣益他方，遠霑末世，流傳通
X10n0260_p0571a14║泰，展轉無窮。賢善首請問三：初、進問威儀。
X10n0260_p0571a15║於是賢善首菩薩，在大眾中即從座起，頂禮佛足右
X10n0260_p0571a16║繞三匝，長跪叉手而白佛言：
X10n0260_p0571a17║二、正陳詞。句二：初、慶前。
X10n0260_p0571a18║大悲世尊廣為我等及末世眾生，開悟如是不思議
X10n0260_p0571a19║事。
X10n0260_p0571a20║近慶道場，遠該一部。二，正請。
X10n0260_p0571a21║世尊！此大乘教名字何等？云何奉持？眾生修習得何
X10n0260_p0571a22║功德？云何使我護持經人流布此教至於何地？
X10n0260_p0571a23║流布此教，至於何地者，若人於此經教，供養書寫，
X10n0260_p0571a24║受持讀誦，解說思修，如是分布，流傳此教，似問至
X10n0260_p0571b01║何方所。考後答文，意在奉持。三三展䖍誠。
X10n0260_p0571b02║作是語已，五體投地，如是三請，終而復始。
X10n0260_p0571b03║二、如來垂答三：初、讚許。
X10n0260_p0571b04║爾時，世尊告賢善首菩薩言：善哉，善哉！善男子！汝等
X10n0260_p0571b05║乃能為諸菩薩及末世眾生，問於如來如是經教功
X10n0260_p0571b06║德名字。汝今諦聽，當為汝說。
X10n0260_p0571b07║所問略提其二。二、受旨。
X10n0260_p0571b08║時，賢善首菩薩奉教歡喜，及諸大眾默然而聽。
X10n0260_p0571b09║三、正答二：初、總歎。
X10n0260_p0571b10║善男子！是經百千萬億恒河沙諸佛所說，三世如來
X10n0260_p0571b11║之所守護，十方菩薩之所歸依，十二部經清淨眼目。
X10n0260_p0571b12║此有四義：前三約人歎，謂諸佛說，如來守護，菩薩
X10n0260_p0571b13║歸依。而約法歎經之眼目者，以窮推迷本，照徹覺
X10n0260_p0571b14║源，理貫羣經，義無不盡。于此若解，諸教煥然；若不
X10n0260_p0571b15║了之，焉知正道？十二部經者，長行、重頌，并受記、孤
X10n0260_p0571b16║起、無問，而自說因緣、譬喻，及本事、本生、方廣、未曾
X10n0260_p0571b17║有論議，俱成十二部名。廣如大論三十七。二、別
X10n0260_p0571b18║答五：初、答名字奉持。
X10n0260_p0571b19║是經名大方廣圓覺陀羅尼，亦名修多羅了義，亦名
X10n0260_p0571b20║祕密王三昧，亦名如來決定境界，亦名如來藏自性
X10n0260_p0571b21║差別，汝當奉持。
X10n0260_p0571b22║是經五名，唯教、行、理。第二約教，第三顯行，餘皆名
X10n0260_p0571b23║理。前二如上總題，并文殊章已釋。祕密中道三昧，
X10n0260_p0571b24║統攝萬行，故名為王。決定境界，唯佛極證。如來藏
X10n0260_p0571c01║自性，本具諸法，故云差別，無差之差也。佛敕斯旨，
X10n0260_p0571c02║汝當奉持。二、答至於何地。
X10n0260_p0571c03║善男子！是經唯顯如來境界，唯佛如來能盡宣說。若
X10n0260_p0571c04║諸菩薩及末世眾生依此修行，漸次增進至於佛地。
X10n0260_p0571c05║顯示如來境界者，蓋進道最初，要信自心即佛，惟
X10n0260_p0571c06║佛即心，曠大劫來，本來成就，更不再成。前輩達士，
X10n0260_p0571c07║皆於一念未萌，一音未吐已前，兩肩荷負，直前一
X10n0260_p0571c08║往，故云能盡宣說。若菩薩眾生，修行漸次，必須正
X10n0260_p0571c09║信，決定了悟，至於佛地。是以心非玅悟而莫圓，玅
X10n0260_p0571c10║悟非情盡而不了，情非決定而莫忘，決定非正信
X10n0260_p0571c11║而不立，故前後互顯，總答圓覺了義。三、答得何
X10n0260_p0571c12║功德二：初、舉教攝機。
X10n0260_p0571c13║善男子，是經名為頓教大乘，頓機眾生從此開悟，亦
X10n0260_p0571c14║攝漸修一切羣品。譬如大海不讓小流，乃至蚊蝱及
X10n0260_p0571c15║阿修羅，飲其水者皆得充滿。
X10n0260_p0571c16║漸修者，教既是頓，乃解圓而行漸也。如二十五輪，
X10n0260_p0571c17║最後圓修即頓，餘皆屬漸。不讓小流者，如百川會
X10n0260_p0571c18║海，咸失本名，喻教之獨圓，不兼偏小蚊蝱，故海不
X10n0260_p0571c19║讓水，積小成大也。二、較量顯勝三：初、舉施寶聞
X10n0260_p0571c20║名。
X10n0260_p0571c21║善男子！假使有人純以七寶積滿三千大千世界以
X10n0260_p0571c22║用布施，不如有人聞此經名及一句義。
X10n0260_p0571c23║世珍盈滿，皆是有漏之資；玅法無窮，必證菩提之
X10n0260_p0571c24║果。三千世界者，小千、中千、大千也。二、約證小較
X10n0260_p0572a01║宣說。
X10n0260_p0572a02║善男子！假使有人教百恒河沙眾生得阿羅漢果，不
X10n0260_p0572a03║如有人宣說此經分別半偈。
X10n0260_p0572a04║圓覺法門，究竟了義，小大權實，此較天殊。偈有四
X10n0260_p0572a05║句、二句、文句、義句。若約文句，則兩句為半偈；若約
X10n0260_p0572a06║義句，即一切法本來空寂，是為半偈；顯空不空，方
X10n0260_p0572a07║為全偈。三，明聞信宿因。
X10n0260_p0572a08║善男子！若復有人聞此經名信心不惑，當知是人非
X10n0260_p0572a09║於一佛、二佛種諸福慧，如是乃至盡恒河沙一切佛
X10n0260_p0572a10║所種諸善根聞此經教。
X10n0260_p0572a11║上但聞名，今信不惑，能信一切法即大圓覺，豈小
X10n0260_p0572a12║緣哉？若非無量劫深種善根，聞此教法，永不退轉，
X10n0260_p0572a13║直至菩提。四，答護持經人。
X10n0260_p0572a14║汝善男子，當護末世是修行者，無令惡魔及諸外道
X10n0260_p0572a15║惱其身心，令生退屈。
X10n0260_p0572a16║前文請問云何護持經人流布等，今答護持末世
X10n0260_p0572a17║修行人者，使其捨惡以從善，忘善以合道，捨邪以
X10n0260_p0572a18║歸正，忘正以會心，未越念而三有空，不勤塵而魔
X10n0260_p0572a19║界盡，復歸本際，洞徹根源，方便之權，無不了義。至
X10n0260_p0572a20║於善惡邪正，會歸一體，觀根設教，普利羣機，信手
X10n0260_p0572a21║拈來，無非玅用，隨眾生願，報佛祖恩，手眼通身，一
X10n0260_p0572a22║機不露，熾然作用，一物不為，撤手去來，了無拘束，
X10n0260_p0572a23║是謂護持流布圓覺修多羅了義經之本旨也。重
X10n0260_p0572a24║頌此義，而宣偈曰：
X10n0260_p0572b01║是經諸佛說，如來守護持，十二部眼目，
X10n0260_p0572b02║名為大方廣圓覺陀羅尼顯如來境界。
X10n0260_p0572b03║歸依增進者，必至於佛地。如百川海納，
X10n0260_p0572b04║飲者皆充滿。假使積七寶，滿大千布施，
X10n0260_p0572b05║不如聞此經，若化河沙眾，皆得阿羅漢。
X10n0260_p0572b06║不如聞半偈，汝等末世眾，護持盡宣說。
X10n0260_p0572b07║一圓一切圓，一覺一切覺。
X10n0260_p0572b08║五、答大神稟命三：初、金剛眾。
X10n0260_p0572b09║爾時，會中有火首金剛、摧碎金剛、尼藍婆金剛等八
X10n0260_p0572b10║萬金剛并其眷屬，即從座起頂禮佛足，右繞三匝而
X10n0260_p0572b11║白佛言：世尊！若後末世一切眾生，有能持此決定大
X10n0260_p0572b12║乘，我當守護如護眼目，乃至道場所修行處，我等金
X10n0260_p0572b13║剛自領徒眾，晨夕守護令不退轉，其家乃至永無災
X10n0260_p0572b14║障疫病消滅，財寶豐足常不乏少。
X10n0260_p0572b15║火首者，頭有火𦦨故。尼藍婆未祥金剛者，執持杵
X10n0260_p0572b16║故。露肩神初發心時，常起大願，常為力士，護修行
X10n0260_p0572b17║人。其家者，在家眾也。凡發道心，若有障難，乃至多
X10n0260_p0572b18║種災病，今由神護，一切皆除，財寶豐足，備道資緣，
X10n0260_p0572b19║常不乏少。不乏少故，進趣玅門，不退屈矣。二天
X10n0260_p0572b20║王眾。
X10n0260_p0572b21║爾時，大梵王、二十八天王，并須彌山王、護國天王等，
X10n0260_p0572b22║即從座起頂禮佛足，右繞三匝而白佛言：世尊，我亦
X10n0260_p0572b23║守護是持經者，常令安隱心不退轉。
X10n0260_p0572b24║大梵王者，即指初禪王，娑婆世界主。二十八天王，
X10n0260_p0572c01║總指三界。須彌山王，名帝釋。護國天王等，別顯四
X10n0260_p0572c02║王，所以標三種。由梵與釋，諸佛轉法輪時，皆為主
X10n0260_p0572c03║護世持國，使災害不生，故總列外而更明。三鬼
X10n0260_p0572c04║王眾等。
X10n0260_p0572c05║爾時，有大力鬼王名吉槃茶，與十萬鬼王即從座起，
X10n0260_p0572c06║頂禮佛足，右繞三匝而白佛言：世尊，我亦守護是持
X10n0260_p0572c07║經人，朝夕侍衛令不退屈。其人所居一由旬內，若有
X10n0260_p0572c08║鬼神侵其境界，我當使其碎如微塵。
X10n0260_p0572c09║吉槃茶者，亦云鳩槃茶。食人精氣其疾如風，變化
X10n0260_p0572c10║稍多住於林野，管諸鬼眾故號為王，來至道場而
X10n0260_p0572c11║為上首，眷屬十萬一一若斯。依附深山或居巖穴，
X10n0260_p0572c12║其形可畏通變極多，不屬天人住居鬼趣不退屈
X10n0260_p0572c13║者。五、總結：
X10n0260_p0572c14║佛說此經已，一切菩薩、天、龍、鬼神、八部眷屬，及諸天
X10n0260_p0572c15║王、梵王等一切大眾，聞佛所說，皆大歡喜，信受奉行。
X10n0260_p0572c16║結會既云八部，驗上同聞不獨菩薩，又天龍等必
X10n0260_p0572c17║內證法性外現此形，亦是戒緩乘急皆大歡喜。信
X10n0260_p0572c18║受者，結聞有三義奉行：一清淨，不染世出世法故；
X10n0260_p0572c19║二所說清淨，以如實體故；三得果清淨，即說益也。
X10n0260_p0572c20║令末世等一切眾生皆悉得聞，因行之中無不成
X10n0260_p0572c21║佛。
X10n0260_p0572c22║
X10n0260_p0572c23║大方廣圓覺修多羅了義經要解下（終）
X10n0260_p0572c24║
X10n0260_p0573a01║
X10n0260_p0573a02║
X10n0260_p0573a03║
X10n0260_p0573a04║No. 260-B
X10n0260_p0573a05║ 刻圓覺經要解後序
X10n0260_p0573a06║
X10n0260_p0573a07║古德云：所起之因既的，所期之果必親，所操之志惟
X10n0260_p0573a08║真，則其所詣之地不期寔而寔矣。昔世尊諦觀三界
X10n0260_p0573a09║諸微塵剎眾生，無一剎那而不受生，無一剎那而不
X10n0260_p0573a10║變滅，浩浩乎不可以數計也，而況妄情起滅，剎那不
X10n0260_p0573a11║住生死之理？由是如來哀憫末世，於大寂定中隨十
X10n0260_p0573a12║二大士問答之本懷，為轉法輪，故立題名曰大方廣
X10n0260_p0573a13║圓覺修多羅了義經。夫圓非色像，不可得而見，有見
X10n0260_p0573a14║非圓；覺非境緣，不可得而及，可及非覺。圓乎，不可見
X10n0260_p0573a15║而見之；覺乎，不可及而及矣。其不可見之圓，廓爾無
X10n0260_p0573a16║像；不可及之覺，洞然絕踪。無像之圓，體之莫非神悟；
X10n0260_p0573a17║罔及之覺，混之必欲心開。然謂雖妄之謂圓，圓之所
X10n0260_p0573a18║詣之謂覺。謂妄者何？以迷自心故，見聞覺知皆妄也；
X10n0260_p0573a19║謂真者何？以悟自心故，明暗色空皆真也。真無定體，
X10n0260_p0573a20║悟之即圓；妄絕正形，迷之則著。全波即水，了之妄外
X10n0260_p0573a21║無真；全水即波，畢竟真中絕妄。是以羣波共水，眾器
X10n0260_p0573a22║同金，理體元齊，事相非一，似與本來具足少林直指
X10n0260_p0573a23║之道覿體相反。不然，爾徒見其言下知歸，機芥領止
X10n0260_p0573a24║之易，而不知其銷鎔金鑛之難，歷於夙昔之因，以致
X10n0260_p0573b01║今生之易。苟不知難而欲知易，猶認鑛為金，無以異
X10n0260_p0573b02║也。當知妄依真而起妄，真由妄而顯真，真非妄而真
X10n0260_p0573b03║不自居，妄非真而妄無所倚，妄因不立，真理何存？則
X10n0260_p0573b04║如來所說圓覺者，即非圓覺，是名圓覺。是以圓不立
X10n0260_p0573b05║而圓存，覺無形而覺徧，故云大圓滿覺。
X10n0260_p0573b06║寂正述。
X10n0260_p0573b07║刻圓覺經要解後序終