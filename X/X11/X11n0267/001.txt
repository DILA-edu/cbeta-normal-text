X11n0267_p0079a01║
X11n0267_p0079a02║
X11n0267_p0079a03║
X11n0267_p0079a04║No. 267
X11n0267_p0079a05║首楞嚴經義疏釋要鈔卷第一并序
X11n0267_p0079a06║
X11n0267_p0079a07║長水沙門　懷遠　錄
X11n0267_p0079a08║長水大師釋楞嚴經曰：義疏者，蓋直以一家要義而
X11n0267_p0079a09║消經也。流通雖久，而鈔闕焉。一日，門弟子稽首於余，
X11n0267_p0079a10║請製鈔以輔疏。余告之曰：先師所作，若文若義，煥猶
X11n0267_p0079a11║日月，何俟于記？二三子曰：於師雖明，於某猶昧。乃不
X11n0267_p0079a12║得已，集成鈔文六卷。既釋疏之要義，故以釋要命題
X11n0267_p0079a13║云耳。
X11n0267_p0079a14║時鉅宋四葉嘉祐辛丑十月望日序
X11n0267_p0079a15║
X11n0267_p0079a16║將釋此經，依長水義疏消釋疏文二節：初、題目二：初、
X11n0267_p0079a17║經疏通題，二、述作人號。今初。首楞嚴義疏註經，此題
X11n0267_p0079a18║七字，能、所、通、別，略有三重：一、首楞嚴經四字是所解
X11n0267_p0079a19║法題，義疏註三字是能解疏目。二、首楞嚴是能詮法
X11n0267_p0079a20║題之別號，經之一字是能詮之通號。以通從別，則非
X11n0267_p0079a21║餘經。或云首楞嚴為所詮，經之一字為能詮者，蓋取
X11n0267_p0079a22║綺互相收之義也。意以所詮法界妙定攝理、行二經，
X11n0267_p0079a23║以能詮經字攝首楞嚴三字，如世織綺，互現其紋也。
X11n0267_p0079a24║三、首楞嚴唯局當部是能揀，義疏註經通餘疏，餘經
X11n0267_p0079b01║為所揀，故標首楞嚴為經疏之別目也。
X11n0267_p0079b02║首楞嚴者，竺方之語，宋云一切事究竟堅固。未修此
X11n0267_p0079b03║定，一切事法宛爾差殊，為法所縛。得此定時，山河大
X11n0267_p0079b04║地、色空明暗，一切事法當處寂滅，即是常住心性，故
X11n0267_p0079b05║云究竟堅固。法華云：世間相常住。古人云：心外無法，
X11n0267_p0079b06║滿目青山。然今經一題凡二十字，但標三字者，以此
X11n0267_p0079b07║三字正示中道妙行，顯乎法界正體，眾生諸佛同此
X11n0267_p0079b08║一源。故天台云：法界寂然名止，寂而常照名觀。既為
X11n0267_p0079b09║一經之宗要，三世如來之所修。疏取簡要，故以標題。
X11n0267_p0079b10║問：大佛頂三字正詮三德妙理，是一經所顯，何不以
X11n0267_p0079b11║此標題耶？答：約言詮邊，在迷屬事；首楞嚴是行，取理
X11n0267_p0079b12║為親故。然師云：本雖久遠，圓頓雖實，第一義雖理，望
X11n0267_p0079b13║觀屬事。故知首楞嚴為最要也。然經之一字，若取文
X11n0267_p0079b14║便，令居首楞嚴三字之下；今取義便，故在于末，謂以
X11n0267_p0079b15║義疏箋釋經文故也。亦是以下經字之通，彰於上別；
X11n0267_p0079b16║以上首楞嚴之別，彰於下通（云云）。△義者，釋名曰：宜
X11n0267_p0079b17║也，謂裁制事物使合宜。故疏主意云：我今直以圓實
X11n0267_p0079b18║之義而解經文，不更廣約五時諸教而消釋也。△疏
X11n0267_p0079b19║者，條也，條理經文之義趣也。又文心雕龍云：疏者，布
X11n0267_p0079b20║也，謂布置物端，撮題近意也。△註者，或從水作，或從
X11n0267_p0079b21║言作。若從言，則以言義註釋經文故也。若從水，則如
X11n0267_p0079b22║一源之水，若不流註，則無以潤物，疏不流註，何由益
X11n0267_p0079b23║生？故今流註以利群情也。又註者，連環屬著之義，謂
X11n0267_p0079b24║以義箋于經下，俾經下有義，義上存科，免致亢行，令
X11n0267_p0079c01║人易曉，揀異他疏，與經別行。△經者訓法訓常。法乃
X11n0267_p0079c02║群機所軌，常則萬聖同宣，故曰經也。又經者，徑也。此
X11n0267_p0079c03║經是三世如來趣實之通徑也。△卷者，可捲舒也。△
X11n0267_p0079c04║第者，居也。△一則建數之首。
X11n0267_p0079c05║二、述作人名△長水者，秀州之水名也。△沙門。具云沙
X11n0267_p0079c06║門那，此云乏道。由為良福田故，能斷眾生饉乏。因修
X11n0267_p0079c07║八正道故，能斷一切邪道。故大經云：斷一切乏，斷一
X11n0267_p0079c08║切邪道。是故修八正道者，名沙門那。亦飜勤息（云云）。
X11n0267_p0079c09║合有釋字。今不著者，以此方無外道故。西國外道亦
X11n0267_p0079c10║稱沙門，故著釋以揀之。亦有釋種不出家者，著沙門
X11n0267_p0079c11║以揀之。有此二患，故曰沙門釋也。△子璿者，即疏主
X11n0267_p0079c12║之高諱也。本名子玄，字仲微，梓里在錢塘，俗姓鄭氏。
X11n0267_p0079c13║投師落髮於南山普門寺，因受學于嘉興僧判官洪
X11n0267_p0079c14║敏法師，故以長水標號。天禧中，天台僧正崇教大師
X11n0267_p0079c15║慧恩奏請入山講演此經，敕賜紫衣。天聖年中，錢塘
X11n0267_p0079c16║府主胡侍郎請於祥符寺開講，道俗聽眾近一千人，
X11n0267_p0079c17║薦賜徽號曰楞嚴大師。然疏主天與其性，妙悟茲經，
X11n0267_p0079c18║早因諸方禪德虔命消經，制單消經科一本，現行于
X11n0267_p0079c19║世，凡講茲經迄三十遍。後遇海監保壽院慶南大師
X11n0267_p0079c20║敦請制疏，遂往彼院，九旬秉筆，一疏告成。宇內僧英，
X11n0267_p0079c21║朝中卿彥，靡不欽奉而躭閱者也。△集者，聚也。劉熈
X11n0267_p0079c22║云：會集眾綵以成錦繡，會集眾字以成詞義。今疏主
X11n0267_p0079c23║會集眾義以成此疏也，亦謙也。
X11n0267_p0079c24║二、偈文歸請二：初、歸命三寶。然此一偈，全是資中沆
X11n0267_p0080a01║法師語，疏主本宗。資中疏文，意不忘本，故特存焉。然
X11n0267_p0080a02║歸三寶，有其具闕不同，有但歸佛者，有但歸人者，有
X11n0267_p0080a03║總不歸者，此乃各隨作者之意。今疏即具歸也。然由
X11n0267_p0080a04║六種義故，所以歸依三寶：一、是荷恩德。謂佛大慈，垂
X11n0267_p0080a05║教與僧，令我於苦不至，於樂有得，即三寶於我有大
X11n0267_p0080a06║恩德，為感荷故，而歸命之。二、請加護故。謂將欲制疏，
X11n0267_p0080a07║恐多魔嬈，有成難事，故歸命之。三、為生信故。謂疏主
X11n0267_p0080a08║種智未圓，所述疏文，恐鮮有信。今承佛力而作，必信
X11n0267_p0080a09║無疑。四、作儀式故。夫臣子之道，欲有所作，必先告於
X11n0267_p0080a10║君父。今遺法子，將有撰集，必歸三寶，為後式故。五、表
X11n0267_p0080a11║尊勝故。三寶尊崇，首出庶物，為世良田，疏首歸之，表
X11n0267_p0080a12║殊勝故。六、為益物故。三寶之能廣益群品，凡愚不覺，
X11n0267_p0080a13║鮮有知者，故特歸之，以顯於物有大利也。△稽首者，
X11n0267_p0080a14║即能歸志誠也。稽者，稽（雞音）也，以頭至地，稽留少時也，
X11n0267_p0080a15║即九拜之最重也。九拜者：一曰稽首；二曰頓首，以頭
X11n0267_p0080a16║扣地也；三曰空首，以頭至手，即拜首也；四曰振動，即
X11n0267_p0080a17║變其顏色，有似哀悔；五曰吉拜，即先拜而後稽顙，謂
X11n0267_p0080a18║齊衰不杖已下者；六曰凶拜，即先稽顙而後拜三年
X11n0267_p0080a19║服者；七曰奇（基音）拜，先屈一膝也；八曰褒拜，即再拜也；
X11n0267_p0080a20║九曰肅拜，但俯下手，即介冑者不拜，但揖而已。今云
X11n0267_p0080a21║稽首，即至重之拜也。然能歸之人，必具三業：以身業
X11n0267_p0080a22║歸顯佛，有天眼見；以口業歸顯佛，有天耳聞；以意業
X11n0267_p0080a23║歸顯佛，有他心知。未歸已前，三業悉皆不善；歸依之
X11n0267_p0080a24║後，三業皆善也。又因中以身業歸果上，獲神通輪；以
X11n0267_p0080b01║口業歸果上，獲正教輪；以意業歸果上，獲記心輪。輪
X11n0267_p0080b02║能摧碾業煩惱，故稽首通下法僧而轉。△我大師下
X11n0267_p0080b03║六句，即所歸三寶。然有三種，謂住持、別相、同體。住持
X11n0267_p0080b04║者，雕、鑄、塑、畫名佛，經、律、論、教名法，剃髮、染衣為僧。別
X11n0267_p0080b05║相者，佛即三身、十身，法即教、理、行、果，僧即三賢、十聖。
X11n0267_p0080b06║然亦五教淺深之異，以三身等各別故，故名別相耳。
X11n0267_p0080b07║同體者，即就一法之上，有覺照義故名佛，可軌持故
X11n0267_p0080b08║名法，理、智眾德和合名僧。今於三中，此經是開權後
X11n0267_p0080b09║說，即正歸一體，旁及餘二。我字通于能所。若屬能歸，
X11n0267_p0080b10║即稽首我之大師。若屬所歸，即稱佛為我也。然佛法
X11n0267_p0080b11║無我，何以稱我？謂揀彼此故。即四我中能，是世流布
X11n0267_p0080b12║所通真假。△大師即十號中一也。然茲一句，唯屬釋
X11n0267_p0080b13║迦一佛，以是此界化主故。△十方調御尊。即徧一切，
X11n0267_p0080b14║以表諸佛同證，故謂一心一智慧。力、無畏亦然也。又
X11n0267_p0080b15║揀二乘不信有他方佛也，唯許釋迦一人。△調御者。
X11n0267_p0080b16║涅槃云：如來有四善法，調御眾生。△尊者，天人所尊
X11n0267_p0080b17║重，故具上九號，故受尊稱。△佛頂下二句，歎法寶。法
X11n0267_p0080b18║有四種，謂教、理、行、果。佛頂即教法。下云：雖蒙如來佛
X11n0267_p0080b19║頂神呪。△首楞嚴是行法。下云：有大佛頂，名首楞嚴，
X11n0267_p0080b20║具足萬行。△大覺是果法，即究竟覺也。揀異相似分
X11n0267_p0080b21║真，故云大覺。△如來藏即理法。又佛頂，果也。首楞嚴，
X11n0267_p0080b22║行也。大覺如來藏是理法。下云：空生大覺中，詮此三
X11n0267_p0080b23║故，名為教法。藏者，含藏為義，體具眾德故。△圓明下
X11n0267_p0080b24║二句，嘆僧寶圓明，即二十五聖盡證圓明之人也。或
X11n0267_p0080c01║唯嘆觀音（云云）。△諸聖眾。即普該聽眾也。或可一切
X11n0267_p0080c02║諸聖，皆圓明大士也。△上首龍尊王，即獨讚文殊也。
X11n0267_p0080c03║菩薩成道先，劫號龍尊王。今迹居因位，弼輔能仁，智
X11n0267_p0080c04║德超群，為眾綱領，故云上首。下云文殊師利而為上
X11n0267_p0080c05║首。△常闢下。總嘆大慈。闢，開也。謂常開大慈門，度脫
X11n0267_p0080c06║苦惱眾也。門有能通無壅為義，然有教門、行門、理門
X11n0267_p0080c07║之異。慈能與樂，悲能拔苦。既云與樂拔苦，必然或可。
X11n0267_p0080c08║救即是悲，謂佛以四攝法救拔苦眾生也。△者即指
X11n0267_p0080c09║三寶，是救攝眾生之者。△願垂下。結願利生。願即睎
X11n0267_p0080c10║欲義。疏主將欲製疏，恐多魔嬈，故乞威加也。又此妙
X11n0267_p0080c11║難思法，深而且隱，謂教理行果，俱不思議。若匪三寶
X11n0267_p0080c12║助增智慧，則無以解通幽旨。故法華云：假使滿世間，
X11n0267_p0080c13║皆如舍利弗，盡思共度量，不能測佛智。聖智尚難圖
X11n0267_p0080c14║度，凡豈不祈加護？一言加護，有冥有顯。冥即但求潛
X11n0267_p0080c15║應，密助智力；顯即現身摩頂，說法慰安。今但祈冥加
X11n0267_p0080c16║耳。然廣論冥顯，有四句、三十六句等（云云）。△我即疏主
X11n0267_p0080c17║自稱也。△顯說即疏主智也。△妙難思。即此教也。謂
X11n0267_p0080c18║我欲以疏彰顯宣說此妙難思之教也。能詮所詮，皆
X11n0267_p0080c19║不思議，故稱曰妙。又將入末葉，鬪爭堅牢，恐異執者
X11n0267_p0080c20║多毀，仰祈三寶護持，必無所嬈。△普共下。迴向群靈。
X11n0267_p0080c21║釋經之意，只為利生。△含靈。即眾生之異目也。又揀
X11n0267_p0080c22║相宗三無二有，有不成佛者，故特結云諸含靈也。△
X11n0267_p0080c23║速證真如海者。意云非謂令生證得人、天、聲聞等宗，
X11n0267_p0080c24║蓋欲令眾生同證真如究竟果海故也。△言真如海
X11n0267_p0081a01║者，法、喻雙舉也。真者，離諸偽妄。如者，無去無來。法性
X11n0267_p0081a02║周徧，如海廣大。離虗妄故，如海清淨。無法不備，如海
X11n0267_p0081a03║珍寶。由此義故，以海喻之。
X11n0267_p0081a04║將釋下。二、分文解釋二：初、分章。△將者欲也且也。△初、
X11n0267_p0081a05║教起因緣者。夫聖人設教，必不徒然。今經發興，有何
X11n0267_p0081a06║所以？故授之以教起緣由。茲經由十因緣故，而得發
X11n0267_p0081a07║起。名教既興，未知約法約人攝屬何藏，故次辯藏乘
X11n0267_p0081a08║分攝。藏通于大小，菩薩有權實，不以義求，罔知旨趣。
X11n0267_p0081a09║既知此經菩薩藏攝，經藏所收，未審詮法分齊極至
X11n0267_p0081a10║於何，故有第三教義分齊？教所詮義已知至極，未委
X11n0267_p0081a11║何等機宜於此悟入，故有第四所被機宜。所詮所被
X11n0267_p0081a12║既已冷然，未審能詮之教以何為體，故有第五能詮
X11n0267_p0081a13║教體。教體既明，其如教下所詮宗於何事，宗之畢竟
X11n0267_p0081a14║為趣於何，故有第六所詮宗趣？既知此經以如來藏
X11n0267_p0081a15║為宗，首楞嚴定為趣，弗審此經是何時說，故第七明
X11n0267_p0081a16║教迹先後。雖知是法華後、涅槃前說，未審傳來東土
X11n0267_p0081a17║是何年代，飜譯為是何人，故第八明傳譯時年。既知
X11n0267_p0081a18║傳飜時代，建立此經首題何目，以題是一部綱總，不
X11n0267_p0081a19║得不預知悉，故第九通釋名題。然科云通釋名題者，
X11n0267_p0081a20║釋通名題也（云云）。大綱雖識別中之義，戶牖千端，若
X11n0267_p0081a21║不廣解，銷義難知，故有第十別解文義。△別解文義
X11n0267_p0081a22║者。解別文義也（云云）。然十中，前八是懸談，後二釋經。
X11n0267_p0081a23║此法賢首建此十門，若約天台五重玄義，即人法名
X11n0267_p0081a24║如來藏心體，首楞嚴妙定宗，破疑生信，用醍醐為教
X11n0267_p0081b01║相（云云）。
X11n0267_p0081b02║二隨釋十，初因緣中分文。△總別者，總總一代，別別
X11n0267_p0081b03║此經。
X11n0267_p0081b04║二、正釋二：初、總中，正示因緣。△酬者酬報。△因，即因
X11n0267_p0081b05║地。佛因地時，欲析無上菩提，遂啟四弘誓願：煩惱誓
X11n0267_p0081b06║斷，法門誓學，眾生誓度，佛道誓成。然此四願，只是悲、
X11n0267_p0081b07║智二門。智則已圓，悲心未滿。眾生誓度，生且宛然。今
X11n0267_p0081b08║雖證果，不捨因門。故現身說教，濟度含靈，以答先願
X11n0267_p0081b09║也。故妙經云：我本立誓願，欲令一切眾，如我等無異。
X11n0267_p0081b10║如我昔所願，今者已滿足。化一切眾生，普令入佛道。
X11n0267_p0081b11║△酬請者。佛初成道，梵釋諸天請轉法輪也。經云：爾
X11n0267_p0081b12║時諸梵王，及諸天帝釋，護世四天王，及大自在天，并
X11n0267_p0081b13║餘諸天眾，眷屬百千萬，恭敬合掌禮，請我轉法輪。如
X11n0267_p0081b14║來默然受請。故始自鹿苑，終于鶴樹，說諸經法，教化
X11n0267_p0081b15║眾生也。經云：即於波羅奈，轉四諦法輪等。故曰酬請。
X11n0267_p0081b16║△顯理度生者。說教顯理，良為度生。然顯理之言，具
X11n0267_p0081b17║含總別。若以一音說法，隨類各解，即總。若說四諦、十
X11n0267_p0081b18║二因緣，顯生空理，度凡夫、外道。說六波羅蜜法，顯二
X11n0267_p0081b19║空理，度不定性二乘及利根眾生，令入大乘道。說一
X11n0267_p0081b20║乘究竟法，顯實相理，度定性、不定性及圓菩薩并上
X11n0267_p0081b21║上根凡夫，令入究竟佛道。然此一期竪配，若細論四
X11n0267_p0081b22║諦、十二因緣、六波羅蜜等，各通大小、權實，顯理亦異。
X11n0267_p0081b23║且如四諦，有生滅、無生、無量、無作等（云云）。天台說藏、
X11n0267_p0081b24║通二教，顯真空理。別、圓二教，顯中道理。真有即不即，
X11n0267_p0081c01║中有但不但。若約今經，開權之後，普收大小，咸會藏
X11n0267_p0081c02║心，即是唯一實理。▲二、克論佛意。△原者，掬窮也。若
X11n0267_p0081c03║窮佛本懷，唯為一大事因緣故，出現於世也。故妙經
X11n0267_p0081c04║云：諸佛唯為一大事因緣故，出現於世。欲令眾生開
X11n0267_p0081c05║佛知見，所得清淨故，出現於世。乃至入佛知見故，出
X11n0267_p0081c06║現於世。天長疏主解云：佛之知見，非三非五，故云一。
X11n0267_p0081c07║廣博包含，故云大。諸佛儀式，說此化生，故云事。機感
X11n0267_p0081c08║曰因，佛應為緣故，即所以也。由此大事因緣，所以出
X11n0267_p0081c09║現於世。△開、示、悟、入者，法華論云：開即雙開菩提、涅
X11n0267_p0081c10║槃二無上果。示即別示法身，顯三身同體。悟即別指
X11n0267_p0081c11║報身，二乘不知，說令知故。八即因義，修因契入也。天
X11n0267_p0081c12║台作四位、四智、四門觀心釋之。四位者，開即十住，初
X11n0267_p0081c13║破無明，開如來藏，見實相理。謂性德之理，為惑所染，
X11n0267_p0081c14║難可了知。初心雖能圓信，圓伏未斷，不名為開。必內
X11n0267_p0081c15║資觀力，外假法雨，破除通別兩惑，性德知見，朗然開
X11n0267_p0081c16║發也。示即十行也。惑障既除，知見體顯，法界眾德，顯
X11n0267_p0081c17║示分明也。悟者，十迴向也。障除體顯，法界理明，故曰
X11n0267_p0081c18║悟也。入者，十地也。事理既融，自在無礙，從阿及荼，自
X11n0267_p0081c19║然流入也。一位即一切位，故不異而異，作此釋也。餘
X11n0267_p0081c20║義詳彼。取要為言，能知能見，即圓頓妙智。所知所見，
X11n0267_p0081c21║即實相妙理。令物修此智，契此理，是佛本懷。△雖三
X11n0267_p0081c22║車通許等者，三車即三乘也。聲聞、緣覺、菩薩，此妙經
X11n0267_p0081c23║文。彼云：譬如長者，有一大宅，為火所燒。其諸子等，樂
X11n0267_p0081c24║著嬉戲，不肯信受。乃至云：我今當設方便，令免斯害。
X11n0267_p0082a01║而告之言：汝等所可玩好，希有難得。汝若不取，後必
X11n0267_p0082a02║憂悔。如是種種羊車、鹿車、牛車，今在門外，可以遊戲。
X11n0267_p0082a03║汝等出來，皆當與汝。斯即通許。（此喻法華前三乘權法也。）△唯賜
X11n0267_p0082a04║白牛者，喻一佛乘也。文云：爾時諸子聞父所說，心各
X11n0267_p0082a05║勇銳，爭出火宅。乃至云：各賜諸子等一大車。（此喻開權無權，
X11n0267_p0082a06║唯一究竟佛乘。）△無三及二者，亦彼文也。彼云：唯有一乘法，
X11n0267_p0082a07║無二亦無三。天台解云：無般若之二（通、別二教），無方等之
X11n0267_p0082a08║三（藏、通、別之三也）。意顯法華已前三乘權法，但是名字引導
X11n0267_p0082a09║眾生也。
X11n0267_p0082a10║二別。三列釋中十：初示真定。△克示真三昧者。克，的
X11n0267_p0082a11║顯示也。三昧云正受，即首楞嚴定也。然亦隨處為名，
X11n0267_p0082a12║有云一行三昧，金剛如幻真如等。△遭難者。佛赴王
X11n0267_p0082a13║宮齋請，阿難僧次不遑，遂往城中平等行乞。逢旃陀
X11n0267_p0082a14║羅女，名摩登伽，從彼求水。女生染心，因遭邪呪攝持，
X11n0267_p0082a15║不覺入彼婬室。如來天眼遙知，遂乃歸園說呪，即遣
X11n0267_p0082a16║文殊持之往救，方免茲難。此則由無真定，故受邪欺
X11n0267_p0082a17║也。△故請諸佛等者。阿難承佛呪力，得歸祇林。見佛
X11n0267_p0082a18║之後，頂禮悲泣，恨無始來一向多聞，不全道力，殷勤
X11n0267_p0082a19║啟請十方如來，得成菩提。妙奢摩他、三摩、禪那、最初
X11n0267_p0082a20║方便。奢摩他云止，三摩云觀，禪那云靜慮，又云思惟
X11n0267_p0082a21║修等，即止觀雙運也。△言諸佛成菩提方便者，舉果
X11n0267_p0082a22║請因也。意顯非祈權淺之行也。亦深證此經，法華後
X11n0267_p0082a23║說也。以聲聞明請佛行，故涅槃云：復有一行，名如來
X11n0267_p0082a24║行。△一門超出妙莊嚴路者，定為因行所履，故名為
X11n0267_p0082b01║路。
X11n0267_p0082b02║二、廣引。△再請者，徵心之後，重請行也。故下文云：爾
X11n0267_p0082b03║時阿難在大眾中，即從座起，合掌恭敬而白佛言：我
X11n0267_p0082b04║是如來最小之弟，雖今出家，猶恃嬌憐，所以多聞，未
X11n0267_p0082b05║得無漏。不能折伏娑毗羅呪，當由不知真際所指。唯
X11n0267_p0082b06║願世尊開示我等。△責己者。恨無始來，一向多聞，不
X11n0267_p0082b07║全道力。又云：將謂如來惠我三昧，不知身心本不相
X11n0267_p0082b08║代。又云：已悉多聞，不逮修習等。皆責己也。△偈讚希
X11n0267_p0082b09║有者。由佛約心約見，脩歷諸門，一一廣破，從茲悟解
X11n0267_p0082b10║疑消。於第三末經，說偈讚曰：妙湛總持不動尊，首楞
X11n0267_p0082b11║嚴王世希有。銷我億劫顛倒想，不歷僧祇獲法身。△
X11n0267_p0082b12║如來等者。下云是名妙蓮華，金剛王寶覺，如幻三摩
X11n0267_p0082b13║地，彈指超無學，此阿毗達磨，十方薄伽梵，一路涅槃
X11n0267_p0082b14║門等。△敕說圓通者。由阿難請云：我今猶如旅泊之
X11n0267_p0082b15║人，忽蒙天王賜與華屋，雖獲大宅，要因門入等。如來
X11n0267_p0082b16║欲示行門，理宜選擇圓實要門，令其悟入，故詢諸聖
X11n0267_p0082b17║入道觀門。故下經云：若圓通根與不圓根，日劫相倍，
X11n0267_p0082b18║遂令二十五聖各說本初成道妙門。後敕文殊揀顯，
X11n0267_p0082b19║唯取觀音為要，偏宜阿難及此界機也。△指三世佛
X11n0267_p0082b20║同此一門者。文殊云：此是微塵佛，一路涅槃門。過去
X11n0267_p0082b21║諸如來，此門已成就。現在諸菩薩，今各入圓明。未來
X11n0267_p0082b22║修學人，當依如是法。△道場加行者他力離魔障。即
X11n0267_p0082b23║令修行者建立道場，圍壇誦呪，防禦魔障也。△成就
X11n0267_p0082b24║聖位者。即下所說地位，皆由修此真定而成就也。下
X11n0267_p0082c01║文於第三漸次，始自乾慧，終于妙覺，不別而別，成就
X11n0267_p0082c02║五十七位故。△立此經名者，即文殊請問經名，如來
X11n0267_p0082c03║廣答五種名目。文云：佛告文殊師利：是經名大佛頂
X11n0267_p0082c04║悉怛多般怛羅無上寶印十方如來清淨海眼，亦名
X11n0267_p0082c05║救護親因，亦名如來密印，亦名大方廣妙蓮華王，亦
X11n0267_p0082c06║名萬行首楞嚴，汝當奉持。△破滅七趣者。妄念未蠲，
X11n0267_p0082c07║升沈罔息，真定一發，七趣元空。故下文云：若得妙發
X11n0267_p0082c08║真，三摩提則妙，常寂有無二，無無二亦滅等。△辯識
X11n0267_p0082c09║諸魔者。即第九、第十。如來無問自說五十境界，此等
X11n0267_p0082c10║皆為顯定勝功，故曰皆為此也。▲二、破妄執。執心七
X11n0267_p0082c11║處，妄起三疑。因緣自然，其執非一，故曰諸也。執則確
X11n0267_p0082c12║然不捨，迷則於理不明。斯之二義，決定相須。若執妄
X11n0267_p0082c13║法，必迷性明也。△執常為斷者。匿王計身死後斷滅
X11n0267_p0082c14║也。文云：波斯匿王起立白佛：我昔未承諸佛誨敕，見
X11n0267_p0082c15║迦旃延、毗羅胝子，咸言此身死後斷滅，名為涅槃。佛
X11n0267_p0082c16║即為約觀河之見，次顯性常也。△七、處徵心者。如來
X11n0267_p0082c17║欲破阿難，心是虗妄，先詰心在何處。譬如國王為賊
X11n0267_p0082c18║所侵，發兵討除，是兵要當知賊所在。阿難遂計心在
X11n0267_p0082c19║身內、身外，潛根、隨合等，悉被如來破無所在。如下詳
X11n0267_p0082c20║辯。△三、凝拒爭者。發心修行疑，謗法退善疑，無心土
X11n0267_p0082c21║木疑。因佛斥咄，此非汝心，遂起三疑，向佛拒爭也。△
X11n0267_p0082c22║佛再語云等者。下云：若汝執悋分別覺觀所了知性
X11n0267_p0082c23║必為心者，此心則應離諸一切色、香、味、觸諸塵事業，
X11n0267_p0082c24║別有全性。如汝今者承聽我法，此則因聲而有分別。
X11n0267_p0083a01║乃至若離前塵有分別性，即真汝心離塵無體。斯則
X11n0267_p0083a02║前塵分別影事，此心則同龜毛兔角。則汝法身同於
X11n0267_p0083a03║斷滅，其誰修證無生法忍？△約心、見二門者，以心為
X11n0267_p0083a04║群妄之源，見為我執之本。諸妄雖多，不離此起。然心
X11n0267_p0083a05║即是見，為門不同，故分別破。初破妄心，顯真心。即從
X11n0267_p0083a06║如來舉臂為光明拳，乃至云一切世間諸修學人，不
X11n0267_p0083a07║得漏盡成阿羅漢，皆由執此生死妄想，悞為真實等。
X11n0267_p0083a08║然亦非離現前一念，別有真心。但能妙體一念，即空、
X11n0267_p0083a09║假、中三千具足，即是真心。但為情牢執重者，徹底破
X11n0267_p0083a10║之。須知破無所破，無明即明。真無別真，一念即是。如
X11n0267_p0083a11║斯方稱今經圓旨。故下會通，只於一念而示，意在此
X11n0267_p0083a12║矣。次從佛告阿難：汝先答我見光明拳，云何成拳？汝
X11n0267_p0083a13║將誰見？直至第三卷末，即破妄見，明真見也。△人法
X11n0267_p0083a14║者。妄執雖多，不過人法。人法性相之執，若忘二空，妙
X11n0267_p0083a15║理圓顯。然亦須辯人法之執淺深，方甄教之大小。
X11n0267_p0083a16║三、顯妙心四：初、約迷顯。△開顯妙明心者。蓋為眾生處
X11n0267_p0083a17║迷不悟本常心性，故佛現身說教而點示之。開示顯
X11n0267_p0083a18║發一切眾生不思議心性，故曰開顯妙明心也。又心
X11n0267_p0083a19║性寂而常照曰明，照而常寂曰妙。寂照不二，名妙明
X11n0267_p0083a20║心。△審問發心者。阿難悚己隨邪，由無定力，故歸見
X11n0267_p0083a21║佛，即請行門。如來未即為說，却約心見徵解。意云：解
X11n0267_p0083a22║若真正，行可無邪。故圓覺中文殊一章，先明信解真
X11n0267_p0083a23║正為本起因，正同此也。故下經云：汝我同氣，情均天
X11n0267_p0083a24║倫。當初發心，於我法中見何勝相，頓捨世間深重恩
X11n0267_p0083b01║愛？阿難答云：我見如來三十二相，勝妙殊絕，形體映
X11n0267_p0083b02║徹，猶如瑠璃。常自思惟：此相非是欲愛所生。何以故？
X11n0267_p0083b03║欲氣麤濁，不能發生勝淨妙明紫金光聚。是以渴仰，
X11n0267_p0083b04║從佛剃落。阿難既申茲意，即知以愛出家。夫出家者，
X11n0267_p0083b05║是無為法，無利無功德，是真出家。既因愛見出家，難
X11n0267_p0083b06║逃生死根本。解既未逃生死，真實之體安明？故云全
X11n0267_p0083b07║迷真實。下云：自心取自心，非幻成幻法。△無始相續
X11n0267_p0083b08║者。下云：一切眾生生死相續，皆由不知常住真心性
X11n0267_p0083b09║淨明體。△即是菩提等者，下云二者，無始菩提、涅槃
X11n0267_p0083b10║元清淨體，則汝今者識精元明，能生諸緣，緣所遺者
X11n0267_p0083b11║者，即指此真心也。△自責等者。下云：將謂如來惠我
X11n0267_p0083b12║三昧，不知身心本不相代。我等今者二障所纏，良由
X11n0267_p0083b13║不知寂常心性等。△許可等者。妙明性，即許說如來
X11n0267_p0083b14║藏心也。故下經云：吾今為汝建大法幢，亦令十方一
X11n0267_p0083b15║切眾生獲妙微密性淨明心等。▲二、約破顯。△乍者，
X11n0267_p0083b16║漸也，或也。△徵則七處徵心。△顯則八還顯見。然徵
X11n0267_p0083b17║顯之義，經中甚繁，下文自見。△三科七大者，會諸妄
X11n0267_p0083b18║法，當處絕待，即是性常。故文云：汝猶未明一切浮塵
X11n0267_p0083b19║諸幻化相，當處出生，隨處滅盡。幻妄稱相，其性真為
X11n0267_p0083b20║妙覺明體。如是五陰、六入，從十二處至十八界，生滅
X11n0267_p0083b21║去來，本如來藏。至第三經末，盡是顯會之文。由前廣
X11n0267_p0083b22║破不是真心，恐愚法者不達破意，離法求真，故示法
X11n0267_p0083b23║法咸是真常，各各周徧，各各含攝，此彼相容，一多自
X11n0267_p0083b24║在。斯乃微塵現土，芥子納須彌。性本若斯，難曾留礙。
X11n0267_p0083c01║故龍樹云：因緣所生法，我說即空、即假、即中。正同此
X11n0267_p0083c02║也。▲三、約悟顯。△眾皆領悟者。由佛約心見，廣破後
X11n0267_p0083c03║會，法法全真，大眾悟解疑消，自述悟心之相也。△自
X11n0267_p0083c04║知心徧十方。即下悟心廣大益。故下經云：阿難！大眾
X11n0267_p0083c05║身心蕩然，得無罣礙，各各自知心徧十方等。諸所有
X11n0267_p0083c06║物至含褁十虗。即了物咸真益。下云：一切世間諸所
X11n0267_p0083c07║有物，皆即菩提妙明元心，心精徧圓，含褁十方等。△
X11n0267_p0083c08║身土等者。即反顧遺身。益下云：反觀父母所生之身，
X11n0267_p0083c09║猶彼虗空之中，吹一微塵，若存若亡等。△唯一本妙
X11n0267_p0083c10║等者。即妙獲元心益。下云了然自知，獲本妙心，常住
X11n0267_p0083c11║不滅等。△四、約疑顯。△洎滿慈等者。滿慈因聞佛說
X11n0267_p0083c12║諸所有物皆即菩提，遂疑云：既即菩提，自前何故復
X11n0267_p0083c13║有山河大地諸有物象次第遷流，流終而復始等？如
X11n0267_p0083c14║來乃舉性覺妙明、本覺明妙以斷彼疑也。△再責因
X11n0267_p0083c15║緣者。由佛結答滿慈云：汝但不隨分別世間、業果、眾
X11n0267_p0083c16║生三種相續，三緣斷故，三因不生等。遂即難云：如來
X11n0267_p0083c17║現說三緣斷故，三因不生，此則因緣皎然明白。云何
X11n0267_p0083c18║如來頓棄因緣？我從因緣心得開悟等。前已曾破因
X11n0267_p0083c19║緣，今復重疑，故云再責。
X11n0267_p0083c20║四、斷疑網。△決即決了。△斷即斷除。疑事不一曰眾，
X11n0267_p0083c21║於理猶豫不明曰疑。疑覆真理，如網之罩蔽也。△示
X11n0267_p0083c22║見者，由佛顯見本來常住，遂請問云：我雖識此見性
X11n0267_p0083c23║無，還云何知是我真性？佛借通力，俾見初禪。意顯真
X11n0267_p0083c24║見周圓，本來若此。功過在人，故見彰遠邇。由是佛則
X11n0267_p0084a01║窮盡法界，菩薩見百千界，乃至眾生，洞視不過分寸
X11n0267_p0084a02║等。△縮斷者。由阿難旋歸講堂，但見一室之事，既適
X11n0267_p0084a03║見遠，而今見狹，遂疑莫是縮大見，為其小見，為是牆
X11n0267_p0084a04║宇夾之令斷，故云縮斷。佛即以器空之喻喻之，令知
X11n0267_p0084a05║空無規矩，器自方圓，以並見無舒縮也。△離身者，由
X11n0267_p0084a06║佛示云：一切眾生，從無始來，迷己為物。若能轉物，即
X11n0267_p0084a07║同如來身心圓明不動道場，遍能含受十方國土。阿
X11n0267_p0084a08║難不了真見周圓，絕於彼此，却欲轉前物象，成我真
X11n0267_p0084a09║見，在彼目前。故疑云：若此見精，必我妙性現在我前，
X11n0267_p0084a10║我今身心復是何物等。意謂見性在前物上，如來遂
X11n0267_p0084a11║於物象，以即見非見而廣破之。△因緣自爾者。由阿
X11n0267_p0084a12║難於物象上推求，是見非見俱不可得。如來皆印云：
X11n0267_p0084a13║如是，如是。以此大眾茫然失守。於是文殊為眾咨詢
X11n0267_p0084a14║見性元是何物，故無是非之相。如來示云：諸佛菩薩
X11n0267_p0084a15║於其自性三摩地中，見與見緣如虗空華，元是菩提
X11n0267_p0084a16║妙淨明體，云何於中有是非是？又疑見性是因緣自
X11n0267_p0084a17║然之法，故下云誠如法王所說，覺緣徧十方界，與彼
X11n0267_p0084a18║外道所譚神我徧十方界，有何差別等。既非自然，必
X11n0267_p0084a19║是因緣，是義云何合因緣性等？△和合非合者。由佛
X11n0267_p0084a20║示云：見見之時，見非是見。不了此旨，遂請問云：和合
X11n0267_p0084a21║非合，心由未明，而今更聞見見非見，重增迷悶。故佛
X11n0267_p0084a22║一一隨為破之。△執相疑性者。即富樓那聞如來說
X11n0267_p0084a23║性火真空，性空真火，清淨本然，周遍法界等。由執緣
X11n0267_p0084a24║生之相差別，遂疑性中不合相融。故文云：世尊，若地
X11n0267_p0084b01║性遍，云何容水？水性周遍，火則不生。復云何明水火
X11n0267_p0084b02║二性俱徧法界，不相凌滅耶？佛即破云：觀相元妄，無
X11n0267_p0084b03║可指陳，猶邀空華，結為空果。觀性元真，唯妙覺明，妙
X11n0267_p0084b04║覺明心，先非水火，云何復問相凌滅義？△滅妄生妄
X11n0267_p0084b05║者。滿慈疑云：一切眾生與佛覺性，本來清淨無狀，忽
X11n0267_p0084b06║生山河大地。如來今得妙空明覺，何當復生如是諸
X11n0267_p0084b07║妄？意云：眾生既本清淨，今忽妄生。如來今雖滅妄，何
X11n0267_p0084b08║時又生於妄耶？如來舉迷方、空華、金鑛、灰木四喻破
X11n0267_p0084b09║之。△成真不真者。下云：一切諸法，咸是成佛真體。阿
X11n0267_p0084b10║難疑云：佛已成道，今何得有地獄等七趣差別？斯則
X11n0267_p0084b11║妄法融真之後，再有不真也。或可二句一意。△修無
X11n0267_p0084b12║常因等者。下經佛令行者因地發心，須與果心相應。
X11n0267_p0084b13║若不相應，則無上菩提終不成就。如種苦求甘，烝沙
X11n0267_p0084b14║作飯。阿難云：如佛說言，因地覺心，要與果位名目相
X11n0267_p0084b15║應。如果位中，菩提、涅槃、真如、佛性、菴摩羅識、空如來
X11n0267_p0084b16║藏、大圓鏡智，是七種名，體性堅凝，如金剛王。若此見
X11n0267_p0084b17║聽離於明暗，畢竟無體，云何將此畢竟斷滅以為修
X11n0267_p0084b18║因，欲獲如來七常住果？如來令羅睺撞鐘，以顯心性
X11n0267_p0084b19║不滅，用釋彼疑也。
X11n0267_p0084b20║五，辯修行。△辯別分折也。俾權實不濫，邪正甄分也。
X11n0267_p0084b21║△門者，行也，以能通至果理故。△深解現前者，藏體
X11n0267_p0084b22║難知，由佛善巧，已獲明審。若不修行，空解何益？雖有
X11n0267_p0084b23║多聞，與不聞等。遂請修行之方，次作詣真之路。故下
X11n0267_p0084b24║請云：忽蒙天王賜與華屋，雖獲大宅，要因門入。天王
X11n0267_p0084c01║喻佛，屋喻藏性。欲入藏性安住，必須行門而入。故佛
X11n0267_p0084c02║為說止觀兩門為修行要，三世如來因此而證菩提
X11n0267_p0084c03║也。△逮，及也。△疇，語詞也。無始時之迷妄，故曰疇昔
X11n0267_p0084c04║攀緣。△決定者。三世諸佛，決定須假也。△湛即止也。
X11n0267_p0084c05║△旋即伏也。以定伏其虗妄之心，不起成，不生滅，即
X11n0267_p0084c06║止觀也。△審詳。即觀也。謂審諦觀察無始妄想頭數
X11n0267_p0084c07║分劑，一一明知也。如人識賊，方可捉獲。△一根等者。
X11n0267_p0084c08║下云：一根既反源，六根成解脫。諸既泯，覺性圓彰。氷
X11n0267_p0084c09║泮水顯，天理斯然。故曰：諸妄消亡，不真何待？
X11n0267_p0084c10║六、分別邪正者，行人起行，行有正邪，若不廣辯，無以
X11n0267_p0084c11║得知，故須辯識，方免邪歧。△已悟修行者。由佛廣示
X11n0267_p0084c12║行門，已審修行之理。故下經云我今已悟成佛法門，
X11n0267_p0084c13║是中修行，得無疑惑等。末代行人，匪示令知，如何甄
X11n0267_p0084c14║辨？洗心非正，往往隨邪。於是慶喜愍眾，故申茲請。△
X11n0267_p0084c15║漏巵。無底之盃器也。△四種明誨者，根本戒也。欲趣
X11n0267_p0084c16║菩提，須於四事無犯。故下經云：汝修三昧，本出塵勞。
X11n0267_p0084c17║婬心不除，塵不可脫。縱有多智禪定現前，如不斷婬，
X11n0267_p0084c18║必落魔道。是名如來第一決定清淨明誨。乃至盜、殺、
X11n0267_p0084c19║妄語，皆作此說。三世如來，皆須決定持斯四戒。戒器
X11n0267_p0084c20║若完，定水可貯。△切即謹切也。△洪，大也。△逭逃也。
X11n0267_p0084c21║書云：天作孽，猶可違；自作孽，不可逭。△祈，求也。△却，
X11n0267_p0084c22║退也。欲求速屆前所，退步豈可及乎？欲得速至菩提
X11n0267_p0084c23║果所而却，戒步其可及乎？進步，喻持戒也。
X11n0267_p0084c24║七、顯呪功。正呪纔宣，婬難即脫，詎非呪之功乎？△承
X11n0267_p0085a01║力雖至等者。獲益雖為至極，但令文殊暗誦，阿難未
X11n0267_p0085a02║得親聞呪詞，故曰密言闕聞。至第七卷中，始來重請
X11n0267_p0085a03║說呪，下云雖蒙如來佛頂神呪，冥獲其力，尚未親聞，
X11n0267_p0085a04║唯願大悲，重為宣說等。阿難再請，意欲傳通。△況能
X11n0267_p0085a05║等者。意云：何須重請流通，以有大利益故。以此神呪
X11n0267_p0085a06║妙力，密護六根之門，六塵惡賊，莫之能入，無明業惑，
X11n0267_p0085a07║可庶消亡矣。△防隄也△閑，禦也。無始習漏種子，為
X11n0267_p0085a08║定擊發，難為制止，故假呪力，隄防閑禦，無隳正行，俾
X11n0267_p0085a09║現行之惑消伏，未起之種不起。△齋戒不稟而自備
X11n0267_p0085a10║者。由持呪力不曾稟持齋戒之人，自然稟持齋戒。故
X11n0267_p0085a11║下云能令破戒之人戒根清淨，未得戒者令其得戒，
X11n0267_p0085a12║乃至云不持齋者自持齋等。△果證不遠而可得者。
X11n0267_p0085a13║下云：誦持我呪三七日後，端坐安居，經一百日，有利
X11n0267_p0085a14║根者，不起于座，得須陀洹。又云：決定自知成佛不謬。
X11n0267_p0085a15║△消難獲利者。當知如是誦持眾生，火不能燒，水不
X11n0267_p0085a16║能溺，大毒小毒所不能害。乃至設有眾生非三摩地，
X11n0267_p0085a17║心憶口持，金剛藏王精心陰速，發彼神誠，是人應時
X11n0267_p0085a18║心能記憶，八萬四千恒河沙劫周徧了知，得無疑惑。
X11n0267_p0085a19║又云：十方如來所得功德，悉與是人。△自行者下。云
X11n0267_p0085a20║十方如來因此呪心得成無上正徧知覺，降伏諸魔，
X11n0267_p0085a21║制諸外道等。△化他者。經云十方如來含此呪心，於
X11n0267_p0085a22║微塵國轉大法輪，能於十方摩頂授記等。△事者，自
X11n0267_p0085a23║行化他，修證菩提之事。
X11n0267_p0085a24║八、明行位理絕修證者，寂滅真如有何位次？豈有行
X11n0267_p0085b01║之可修、位之可證？菩提涅槃同空華故。故經云：若有
X11n0267_p0085b02║一法勝過涅槃，我亦說為如夢如化。淨名云：眾生如、
X11n0267_p0085b03║諸佛如、草木如。等圓覺云：始知眾生本來成佛。起信
X11n0267_p0085b04║云：從本已來，離言說相，畢竟平等。斯約真如泯相顯
X11n0267_p0085b05║實門說。△事存階漸者。此約生滅覽理成事門說。即
X11n0267_p0085b06║有觀可修，有菩提涅槃可證，有煩惱生死可斷，位次
X11n0267_p0085b07║階漸可歷。反妄旋真，法爾涉于階位。如人習文取仕，
X11n0267_p0085b08║及第之後，須有升陟之次也。△偏一則病。空有者，若
X11n0267_p0085b09║一向執無地位修證，則墮空病。龍樹云：寧起有見如
X11n0267_p0085b10║須彌山，不起空見如芥子許。若一向執有，則墮有見。
X11n0267_p0085b11║執斷則撥無因果，絕化群生，成惡取空。執常則不了
X11n0267_p0085b12║法空，利成愛見。因果相遼，難容進趣也。△圓通則融
X11n0267_p0085b13║者，不生二邊之執，即契中道妙理。由即真而俗，故凡
X11n0267_p0085b14║聖不濫，慈濟群品。即俗而真，故自他平等，無生可度。
X11n0267_p0085b15║△不損等者。寂照平等也。照體即寂，故不損滅定。寂
X11n0267_p0085b16║體即照，故建立諸位也。淨名云：不起滅定，現諸威儀。
X11n0267_p0085b17║下經云：當處出生，隨處滅盡等。楞伽云：初生即有滅。
X11n0267_p0085b18║△知機為請者。下云如是修證佛三摩地，未到涅槃，
X11n0267_p0085b19║云何名為乾慧之地？四十四心至何漸次得修行目？
X11n0267_p0085b20║詣何方所名入地中等。△就行開示者。經云：爾時世
X11n0267_p0085b21║尊讚阿難言：善哉！善哉！汝等乃能普為大眾及諸末
X11n0267_p0085b22║世求大乘者，懸示無上正修行路等。即於無生忍中
X11n0267_p0085b23║不別，而別明五十七位，以為行履之階漸也。△不斷
X11n0267_p0085b24║等者，雖斷惑而無惑可斷，方為真斷，以無明即明故。
X11n0267_p0085c01║雖證位而無位可證，方為真證，以本成佛故。△金剛
X11n0267_p0085c02║觀察者。即首楞嚴定也。此定能觀察一切諸法，皆不
X11n0267_p0085c03║可得。能破一切無明，如金剛壞物也。令於一一位中，
X11n0267_p0085c04║斷無斷，證無證也。△十喻者，如影響陽炎水月鏡，像
X11n0267_p0085c05║虗空化乾城幻。△奢摩他中用。毗婆舍那者，止中用
X11n0267_p0085c06║觀也。既云漸次深入，故知位地不無也。雖非作意，任
X11n0267_p0085c07║運自彰，譬猶浣衣，垢落先後，天理斯然。
X11n0267_p0085c08║九、示魔境。△靡，無也。△鮮少也。△克，能也。此詩語也。
X11n0267_p0085c09║此是如來無問自說。蓋為深矜末葉行人不了一實相，
X11n0267_p0085c10║相外餘皆魔事。恐彼悞生取著，失正墮邪。故不待請，
X11n0267_p0085c11║迴坐自宣。故下經云：即時如來將罷法座，迴紫金山。
X11n0267_p0085c12║再來凭几，普告大眾：今日迴心，趣大菩提。吾今已說
X11n0267_p0085c13║真實修行，汝猶未明修奢摩他微細魔事等。俾令行
X11n0267_p0085c14║人一一明辯，使內外魔不得便也。然其辨魔，有其三
X11n0267_p0085c15║法：一、以定研磨。二、以智慧觀察。三、依本修治（云云）。
X11n0267_p0085c16║十折。妄源△源者，本也。經經皆說五陰虗妄，而不說
X11n0267_p0085c17║是五種妄想所成，獨有今經示之最顯也。破色陰出
X11n0267_p0085c18║堅固妄想，受出虗明妄想，想出融通妄想，行出幽隱
X11n0267_p0085c19║妄想，識出罔象虗無顛倒妄想。梵語塞健陀，此云陰。
X11n0267_p0085c20║陰即陰覆真性，蘊即蘊積有為煩惱故也。起則始迷
X11n0267_p0085c21║成識，終結為色，故云從細至麤。破則反之。然則起亦
X11n0267_p0085c22║頓起，非有先後，義說始終。斷亦圓斷，法爾麤垢先除。
X11n0267_p0085c23║若其不然，恐乖圓旨。但是欲明行相，須以次第顯不
X11n0267_p0085c24║次第也。△識陰無體者。不了一真，成茲妄識。若究其
X11n0267_p0086a01║源，畢竟無體，全是一心。故圭山云：識如幻夢，但是一
X11n0267_p0086a02║心。△湛入合。湛者，上湛是識，下湛是真，謂以定伏於
X11n0267_p0086a03║湛識，合歸真如，寂湛之理也。斯乃真如，是識邊際也。
X11n0267_p0086a04║△何所不該者，以五陰攝於百法，但除六無為，餘皆
X11n0267_p0086a05║攝盡。故頌云：色攝十一全，受想各當一，八王識蘊收，
X11n0267_p0086a06║七十三行攝，無為非積聚，不在蘊門攝。故知五陰攝
X11n0267_p0086a07║有為盡。△論即起信論也，文意可見。
X11n0267_p0086a08║二藏乘分攝。初藏攝。上來已知說此經之大意，未悉
X11n0267_p0086a09║茲經三二藏中當何藏攝，故次辨也。梵云俱舍，此云
X11n0267_p0086a10║藏，謂能含藏，故稱曰藏。△三藏者，經、律、論也。梵言修
X11n0267_p0086a11║多羅，宋云契經。即契當法義，契合機心也。經即貫穿
X11n0267_p0086a12║所說義理，令不散失。攝持所化物機，令無墜故。又雜
X11n0267_p0086a13║心論有五義，謂出生、徵發、繩墨、結鬘、涌泉等。梵云毗
X11n0267_p0086a14║奈耶，此云律。謂明持犯法，則大似斯方條法。或飜云
X11n0267_p0086a15║調伏，謂調練三業，制伏過非。調則通於止作，伏則唯
X11n0267_p0086a16║明止惡。或飜云清涼，或云滅等。梵云阿毗達磨，此言
X11n0267_p0086a17║對法。法即所對，對即能對。然有對向、對觀之異。若以
X11n0267_p0086a18║實智對理，名對向。若以後得對事，名對觀。今於三中，
X11n0267_p0086a19║即經藏攝。然經必備詮三字，但就勝得名。△二、藏者，
X11n0267_p0086a20║菩薩、聲聞，約人立名也。但於前三藏，詮示大乘理、行、
X11n0267_p0086a21║果，故名菩薩藏。詮示小乘理、行、果，故名聲聞藏。莊嚴
X11n0267_p0086a22║論云：人有三乘，則合有三藏。以緣覺人、理、果同，故但
X11n0267_p0086a23║立二也。若據教、行有別，亦可為三（云云）。△若此攝彼
X11n0267_p0086a24║者，即今經為能攝，二三為所攝也。△持戒證果。有小
X11n0267_p0086b01║乘者，登伽證第三果，阿難證二果等，即攝聲聞。四種
X11n0267_p0086b02║明誨，即律藏。阿難被徵，匿王設難，互相辯折，即論藏。
X11n0267_p0086b03║問：此有彼義，故攝彼。彼亦有此義，何不攝此耶？答：以
X11n0267_p0086b04║此能全攝彼，彼但能分攝斯故，故疏不論也。▲一乘
X11n0267_p0086b05║攝諸乘者，三、五、九、一等乘也。斯經所談諸法實相，聲
X11n0267_p0086b06║聞、緣覺皆獲一乘寂滅場地，故唯一乘攝得此經也。
X11n0267_p0086b07║△亦該諸乘者下，明五戒、十善因果報應，即人天登
X11n0267_p0086b08║伽、阿難證果及諸聖觀門，即攝小乘及權菩薩也。斯
X11n0267_p0086b09║則逐器方圓，無機不被，蚊虻、脩羅飲其水者，皆獲充
X11n0267_p0086b10║足，故總攝也。三、分攝。△十二分者，因緣、本生、本事、未
X11n0267_p0086b11║曾有、譬喻、祇夜、伽陀、授記、無問、自說、論議、方廣、契經。
X11n0267_p0086b12║△方廣攝此經者，方者，徧也。廣者，大也。今經唯顯法
X11n0267_p0086b13║性廣大，周徧平等，故得攝也。又下五名中，一名大方
X11n0267_p0086b14║廣妙蓮華經，契經可知。若以彼為所攝，此經為能攝，
X11n0267_p0086b15║則總攝十二分也。一、以阿難示遭婬難為因，如來說
X11n0267_p0086b16║教為緣，即因緣分。又下廣明因緣之義。二、下五名亦
X11n0267_p0086b17║名大方廣經，即方廣分。又一經備明法性方廣之義。
X11n0267_p0086b18║三、下云令汝會中定性聲聞，皆獲一乘寂滅場地，雖
X11n0267_p0086b19║無劫國記號，其奈授記作佛，即授記分。四、下云如來
X11n0267_p0086b20║將罷法座，再來凭几，普告大眾：汝猶未識奢摩他中
X11n0267_p0086b21║微細魔事等，即無問自說分。五、下云我今猶如旅泊
X11n0267_p0086b22║之人，忽蒙天王賜與華屋，要因門入。一經之內，備有
X11n0267_p0086b23║譬喻，不能具書，即譬喻分。六、下文匿王設難，慶喜再
X11n0267_p0086b24║責因緣，七處徵心，三疑拒諍，即論義分。七、下云妙湛
X11n0267_p0086c01║總持不動尊，首楞嚴王世希有，又云我等平常未聞
X11n0267_p0086c02║五陰、五妄相成等，即未曾有分。八、明摩登伽歷劫愛
X11n0267_p0086c03║纏，又述二十五聖本昔之事，又云如我馬麥，等無有
X11n0267_p0086c04║異，即本事分。九、下云自憶受生，如恒河沙等，即本生
X11n0267_p0086c05║分。說佛及弟子往昔之事，名本事。說佛及弟子往昔
X11n0267_p0086c06║受身，名本生。十、下云譬如人靜居，十方俱擊鼓，十處
X11n0267_p0086c07║一時聞等，即伽陀分。十一、下云良哉觀世音，入微塵
X11n0267_p0086c08║佛國，得大自在力等，即祇夜分。十二、契經如常，故云
X11n0267_p0086c09║攝彼如前。
X11n0267_p0086c10║三、教義分齊二：初、標章。教為能詮，義為所詮，今以所
X11n0267_p0086c11║詮義之淺深，判能詮教之優劣也。△賢首者，即華嚴
X11n0267_p0086c12║宗主藏法師，滅後敕諡賢首大師。▲二、正辨中，初、約
X11n0267_p0086c13║教詮法，通局顯分齊三：初、標。△通局者。通即終、頓、圓
X11n0267_p0086c14║三教，以能廣博包含故，以被機廣故，詮義深故，顯理
X11n0267_p0086c15║實故，破惑妙故，鮮圓頓故，初後等故。局即小乘及始
X11n0267_p0086c16║教也，詮義淺故，被機狹故，解不圓融故。又深必該淺
X11n0267_p0086c17║故通，淺不該深故局。亦可後四教為通，愚法小乘為
X11n0267_p0086c18║局。△教者教也。聖人被下之言，教凡成聖，教愚成智，
X11n0267_p0086c19║故。
X11n0267_p0086c20║初小乘教。△小乘者，運小機，至小果，故曰小乘。何意
X11n0267_p0086c21║須說小耶？以聖人演教，為度物機。若不逗機，說教何
X11n0267_p0086c22║益？若但說深，謗之墮惡。是故如來不動寂場而遊鹿
X11n0267_p0086c23║苑，十二年間，說小乘法而教導之。此是愚法之人，但
X11n0267_p0086c24║得無我，猶不知五蘊之法，當體即空。如亡拳相，五指
X11n0267_p0087a01║猶存。然准經論，亦破界內法執（云云）。△但說我空者，一
X11n0267_p0087a02║切凡夫執有我相，執一切法為我所有，故此教中破
X11n0267_p0087a03║有我故。若謂有我，五蘊所成，應有多我。如一色蘊，自
X11n0267_p0087a04║有一十種色，應有十一種我。作此推撿，故知無我。△
X11n0267_p0087a05║小說法空者。阿含云：無是老死，無誰老死？既云無是
X11n0267_p0087a06║老死，即法空義，更不廣明所以，故曰小也。△六識三
X11n0267_p0087a07║毒者，前六識也。貪、瞋、癡三，能損法身慧命，故貶之云
X11n0267_p0087a08║毒。若以三毒為能熏，現在色心為所熏，即造業受生，
X11n0267_p0087a09║輪轉六道，名染根本。若以不貪、瞋、癡為能熏，色法為
X11n0267_p0087a10║所熏，即斷煩惱，出三界，名淨根本。染之與淨，因三有
X11n0267_p0087a11║無，除此別無根本，故云但也。△未盡法源者，未極二
X11n0267_p0087a12║無住本也。△故多諍論者，詮識不至七八，詮理不及
X11n0267_p0087a13║中道實相，故諸宗師各執一見，分成二十餘部，互相
X11n0267_p0087a14║諍論，如群盲摸象，紛然是非，由不極源故也。
X11n0267_p0087a15║二、大乘始教。始者，即法空教也。分教，法相教也。始即
X11n0267_p0087a16║初也，入大之初門也。分即支分也。分得佛故，談未終
X11n0267_p0087a17║極，故得始分之名也。△大乘者，運大機，至大果。故雖
X11n0267_p0087a18║四教權實有殊，對前愚法，通受大名。法空者，始自色
X11n0267_p0087a19║心，終于種智，皆如幻化空華也。故般若云：無色，無受、
X11n0267_p0087a20║想、行、識，乃至無智亦無得等。又云：若有一法勝過涅
X11n0267_p0087a21║槃，我亦說為如夢如化。△未盡法理者。大乘法理，不
X11n0267_p0087a22║空不有，而空而有，中實圓妙。今但說空，將知未盡也。
X11n0267_p0087a23║法鼓經云：一切空經，是有餘說。中論云：空是大乘初
X11n0267_p0087a24║門。又云：以有空義故，一切法得成。然般若備談三教，
X11n0267_p0087b01║正意在圓，如色不異空，空不異色等。今偏約不得意
X11n0267_p0087b02║邊斥也。△一切法相者。法相雖多，不過五位。一白法
X11n0267_p0087b03║縱說真如、無為是諸法性，亦墮法相之數，故云但說
X11n0267_p0087b04║法相。△有不成佛者。彼說五性之人，三分半人不得
X11n0267_p0087b05║成佛，唯一分半人得成佛也。既有不成，故說名分。終
X11n0267_p0087b06║等三教則不然。下云：定性聲聞、無性闡提，皆獲一乘
X11n0267_p0087b07║寂滅場地。又云：若有一人發真歸元，諸器世間應念
X11n0267_p0087b08║化成無上智覺。無情尚咸成覺，詎有不成有情者哉？
X11n0267_p0087b09║問：此始教與愚法、小乘，優劣如何？答：前是正說我空，
X11n0267_p0087b10║今此正說法空。但未能見空實相，故受始名。既能體
X11n0267_p0087b11║法即空，不為法縛，可從此門通達實相，故是大乘初
X11n0267_p0087b12║門。故大論云：為小乘鈍根弟子說我空，為大乘利根
X11n0267_p0087b13║弟子說法空。然但捨旁取正，而說有執法者，皆由著
X11n0267_p0087b14║我。我執若亡，我所自遣，故正說我空。始教既是衍門，
X11n0267_p0087b15║故正說法空也。此正同天台通教，體法見空，空含不
X11n0267_p0087b16║空，號含中真。前通三藏，後入別、圓，故曰通教。但深觀
X11n0267_p0087b17║此空，能見不空，受別、圓接，故知此教是入實之初門
X11n0267_p0087b18║也。問：始教斷證分劑，與小何別？答：二教惑理是一，觀
X11n0267_p0087b19║智全殊。惑理一者，愚法斷執取計，名二麤之惑，是我
X11n0267_p0087b20║執、分別我執俱生，即見思惑也。若其始教，今家則無
X11n0267_p0087b21║明文。若以義求，亦只斷我執、分別俱生之惑，但空六
X11n0267_p0087b22║凡法界之法，證真諦理，與小不殊，故云惑理一也。觀
X11n0267_p0087b23║智殊者，以其所修觀智，體折有異，故云觀智全殊。問：
X11n0267_p0087b24║起信論中斷智相、相續相，名斷法執，還與今始教斷
X11n0267_p0087c01║法執同否？答：不同。彼是界外根本無明法執也。彼論
X11n0267_p0087c02║六染文云：二者、不斷相應染（即相續相），依信相應地修學
X11n0267_p0087c03║方便，漸漸能捨，得淨心地究竟離故。三者、分別相應
X11n0267_p0087c04║染（即智相也），依具戒地漸離，乃至無相方便地究竟離故。
X11n0267_p0087c05║藏師判相續相是法執分別，初地究盡；智相是法執
X11n0267_p0087c06║俱生，二地至七地究盡。豈非此二麤是破無明位，正
X11n0267_p0087c07║屬界外法執耶？始教但斷界內法執，若破無明，即非
X11n0267_p0087c08║當分，與後三教不殊。若已破無明，即入祕藏，即不可
X11n0267_p0087c09║言始教是大乘初門，但見空理。故知始教不斷無明
X11n0267_p0087c10║法執，須善分別，不可雷同。問：下疏云法相極於三細，
X11n0267_p0087c11║豈非始教斷界外無明耶？答：此明分教了諸法生起，
X11n0267_p0087c12║以賴耶為本。縱說次第破十品無明證妙覺者，皆是
X11n0267_p0087c13║教道之說，為引機入證故也。若實破證，則與後三教
X11n0267_p0087c14║同，分教之義即泯。故天台明別教破無明是教道說，
X11n0267_p0087c15║若實破無明，則無歷別。故彼文云：入地自證，權門自
X11n0267_p0087c16║開。豈有親證而存隔歷？又云：初地即初住故，當恁之
X11n0267_p0087c17║時，無權可存。或說有妄外真如，不受熏變，如雲外月。
X11n0267_p0087c18║破盡三細，究竟證得此理，教道明矣。
X11n0267_p0087c19║三、大乘終教、終實二名，但唯一體，對前始分義立兩
X11n0267_p0087c20║名耳。△隨緣者，即真如。不守自性，成妄法也。起信云：
X11n0267_p0087c21║心生滅者，依如來藏故，有生滅心。所謂心性不生不
X11n0267_p0087c22║滅，與生滅和合，非一非異，名阿梨耶識等。緣起之法，
X11n0267_p0087c23║全有而成，無性可得，即是真如。如水成波，波即水故。
X11n0267_p0087c24║從真起妄，故曰隨緣。妄即全真，故云無性。如金成器，
X11n0267_p0088a01║器即是金。△定性等者。三聚五性，一切眾生悉成佛
X11n0267_p0088a02║也。涅槃云：凡有心者，皆得作佛。圓覺云：有性無性，齊
X11n0267_p0088a03║成佛道。△方盡等者。對前辨果也。詮法窮源，故云至
X11n0267_p0088a04║極。非同於權，故云實理也。
X11n0267_p0088a05║四、大乘頓教，不談委曲，直示心源，故曰頓也。然有約
X11n0267_p0088a06║部論頓，即華嚴也。逐機明頓，即不定也。如圓覺觀、無
X11n0267_p0088a07║量壽等。△不說法相者。不說偏計依他色心等法也。
X11n0267_p0088a08║此約真如門泯相說也。△唯辯。真性者，獨顯圓成實
X11n0267_p0088a09║性也。一實性外，更無別法，照體獨立，物我皆如。△八、
X11n0267_p0088a10║識者是法相之源。今此教中亦且不立，菩提涅槃尚
X11n0267_p0088a11║不可立，況妄諳乎？△呵教者，斥其無實也。肇公云：名
X11n0267_p0088a12║無得物之功。圓覺云：修多羅教，如標月指。起信云：一
X11n0267_p0088a13║切言說，假名無實，但隨妄念，不可得故。此皆破眾生
X11n0267_p0088a14║執言滯教，成生死本。△勸離者。起信云：從本已來，離
X11n0267_p0088a15║言說相，離名字相等。淨名云：無有名字語言，是真入
X11n0267_p0088a16║不二法門。又云：文字性離，即是解脫。達磨云：我法以
X11n0267_p0088a17║心傳心等。△毀相者。金剛云：凡所有相，皆是虗妄。下
X11n0267_p0088a18║云：當處出生，隨處滅盡。△泯心者。楞伽云：心生則種種
X11n0267_p0088a19║法生，心滅則種種法滅。般若云：無智亦無得。起信云：
X11n0267_p0088a20║非色、非心、非智、非識等。故知有念即凡夫，無念即諸
X11n0267_p0088a21║佛。下云：歇即菩提，何藉劬勞，肯綮修證？是知剎那登
X11n0267_p0088a22║妙覺，等佛於一朝。如斯之論，詎非頓乎？△不依地位
X11n0267_p0088a23║者。真如寂理，何位次可及？圓覺云：知幻即離，不作方
X11n0267_p0088a24║便。離幻即覺，亦無漸次。思益云：不從一地至一地等。
X11n0267_p0088b01║五、一乘圓教。此之一教，該收前四，性相俱融，含攝無
X11n0267_p0088b02║礙，乃至草葉皆即真如，即華嚴宗也。△所說唯是法
X11n0267_p0088b03║界者，謂心、境、理、事、染、淨等法，皆是實相，故云唯是法
X11n0267_p0088b04║界。或可此句總標性海圓融等是，別列四種法界。△
X11n0267_p0088b05║性界圓融。理，法界。理性深廣，常住無遷，故曰性海。理
X11n0267_p0088b06║體周徧，無法不容，故曰圓融。△緣起即事法界，謂眾
X11n0267_p0088b07║緣所造心境染淨等法，各不同故。△無礙即理事無
X11n0267_p0088b08║礙。法界緣起，事法皆理所成。緣起無性，不礙於理。理
X11n0267_p0088b09║能隨緣，不礙於事。故知理事二無障礙也。△相即、相
X11n0267_p0088b10║入等，即事事無礙法界。謂一入一切，一切入一，互為
X11n0267_p0088b11║主伴。如天網珠，光影互入，無礙無盡，不可思議，自在
X11n0267_p0088b12║若此。以一事法全理所成，理既本性周徧，事亦稱理
X11n0267_p0088b13║周徧，故得一事法能徧入一切事中，故云一入一切。
X11n0267_p0088b14║又一切事法既同一理所成，周徧之理既全在一事
X11n0267_p0088b15║法中，故得一切事法亦隨理同入一事法中，故云一
X11n0267_p0088b16║切入一，以一一事稱理成故。如百千燈，光照一室，其
X11n0267_p0088b17║光各徧一室，其光互互相入也。界者，性也，分也。事言
X11n0267_p0088b18║界者，即三科五蘊，一一事法分限別故。理言界者，以
X11n0267_p0088b19║一切法當處寂滅，唯一性故。理事無礙，事事無礙，具
X11n0267_p0088b20║性、分兩義（云云）。然此四種法界，舉一即具四言，四體
X11n0267_p0088b21║即一，一四無礙，方曰圓融。問：楞嚴大師甞於筆削記
X11n0267_p0088b22║中，將此五教對天台化法四教。但開合之異，彼則開
X11n0267_p0088b23║前合後，此乃開後合前。未審約但明開，以何論合？矧
X11n0267_p0088b24║彼雙遮雙照，遮照相須，三義一時，方稱圓教。詎容支
X11n0267_p0088c01║開，被三根器乎？答：約義對論，不無其理。但由彼斯學
X11n0267_p0088c02║人，專守一邊，互成諍詰。其中更有綿歷年紀，聽此五
X11n0267_p0088c03║教，都不明五教義者，臆說云云。今略以彼此文意，粗
X11n0267_p0088c04║試通之。且此云愚法小乘，同彼三藏，於理不疑也。二、
X11n0267_p0088c05║此云大乘始教，屬諸法空經，同彼通教，修體法觀，破
X11n0267_p0088c06║六凡法界，證即空真，其義頗齊。若始教中分義，屬法
X11n0267_p0088c07║相宗，備說八識差別之修，次第修證，歷位淺深，因果
X11n0267_p0088c08║殊隔，同彼別教歷別漸修，備學法門，經無量劫修習
X11n0267_p0088c09║取證，破盡十二品無明，方顯佛界但中之理。理非具
X11n0267_p0088c10║法，絕待之中但有教道權談，非是究竟實說。天台云：
X11n0267_p0088c11║有教無人。既說佛界，但理在九界外，正同相宗說真
X11n0267_p0088c12║如在諸法外，堅如玉石，不受熏變，其義一揆。問：彼何
X11n0267_p0088c13║以開為通別？此何以合為一始？答：彼約理真中故開，
X11n0267_p0088c14║此以俱衍權故合也。三、此云終教，談真如隨緣成一
X11n0267_p0088c15║切法，諸法無性，當處即真，同彼天台雙照空有之義
X11n0267_p0088c16║也。四、此云頓教，明呵教泯相，不著二邊，直契圓成，同
X11n0267_p0088c17║彼天台雙遮空有。五、此云圓教者，包融性相，該括始
X11n0267_p0088c18║終，雖泯空有，空有炳然，雖示色空，色空都寂，法界圓
X11n0267_p0088c19║融，無礙自在，同彼天台非寂非照而寂而照義也。斯
X11n0267_p0088c20║上終等三教，即是不思議照、不思議遮、不思議遮照
X11n0267_p0088c21║一時也。若達觀之士聞不思議言，義自照著，不俟更
X11n0267_p0088c22║陳，其未了者，直更細明。然要先知斯終、頓、圓三教，但
X11n0267_p0088c23║為門有異，圓實無殊，對彼之義方可冷然。應知斯三
X11n0267_p0088c24║皆以不思議中道實相為體，所詮之體既實，詮體之
X11n0267_p0089a01║教無不圓妙，所被之機同是圓頓，所起之行皆悉無
X11n0267_p0089a02║作。但由宜聞真如不守自性成一切法，緣起無性一
X11n0267_p0089a03║切皆如之義而得入者，即以終教接之。其實於終教
X11n0267_p0089a04║雙照入者，即達頓教雙遮、圓教非遮非照而遮而照
X11n0267_p0089a05║義也。以是不思議照故，宜聞頓教雙遮、圓教遮照，同
X11n0267_p0089a06║時亦然。入一達三，了三即一，如一王都入門異爾。以
X11n0267_p0089a07║此而知，入門異故須三，修證同故只一，一三相資，方
X11n0267_p0089a08║被圓機足矣。名偏意圓，宜善知悉，與彼天台三義一
X11n0267_p0089a09║時無相違也。亦如天台於一圓教機宜異故，橫開四
X11n0267_p0089a10║門，四門之機雖異，皆是圓機。或宜空門入者，餘三悉
X11n0267_p0089a11║趣空門，入一達四，王都不殊。故知彼從圓有門入者，
X11n0267_p0089a12║同此終教得入；從圓空門入者，同此頓教得入；從圓
X11n0267_p0089a13║雙亦雙非門入者，同此圓教得入。應知此乃只一圓
X11n0267_p0089a14║實，義開三教之殊；彼亦唯一圓教，義設四門之異。此
X11n0267_p0089a15║由不開四門，義開三教接物。設既備設四門，但受一
X11n0267_p0089a16║圓之目。大抵而論，三教四門只為便宜故設，故今三
X11n0267_p0089a17║教即彼四門，更無異也。不可謂終教入，故失於頓圓
X11n0267_p0089a18║之旨；不可謂彼從有門入，故失於空等門意。苟執終
X11n0267_p0089a19║教定雙照者，非獨實教上乘成可思議，抑亦但得俗
X11n0267_p0089a20║諦之義，尚不如分教。分教雖理在事外，不談相即無
X11n0267_p0089a21║礙，而且二諦具明。又但得用而闕於體。何者？照有照
X11n0267_p0089a22║空是用，非有非空是體。又雙照雙遮俱是用，非遮非
X11n0267_p0089a23║照方為體。若堅執不融，飜成但俗但用麤淺之法。如
X11n0267_p0089a24║斯弘教，誠為他宗取笑。自謂稟賢首宗，講長水疏，焉
X11n0267_p0089b01║知宗師妙旨頓被沈廢？痛哉！痛哉！又若三教不皆圓
X11n0267_p0089b02║實者，何以行願鈔明漸頓義云：若法相宗行位，地前
X11n0267_p0089b03║伏惑，登地斷惑，乃至金剛喻定解脫道中方成妙覺，
X11n0267_p0089b04║名漸。無相宗一向不說地位為頓，然此並非稱性圓
X11n0267_p0089b05║證圓修。今就此宗直談真界，非漸非頓，隨緣修證，則
X11n0267_p0089b06║具漸具頓。若終頓二教不同是圓融者，何不指終頓
X11n0267_p0089b07║二教為非圓修圓證，而秪將始教對揀權實耶？又圓
X11n0267_p0089b08║覺疏將圓覺頓教與華嚴對辨齊平義已，即云終教
X11n0267_p0089b09║與此正同。若然，豈不三教義等耶？問：終等三教有優
X11n0267_p0089b10║劣否？答：雖俱圓實，不異而異，義分三品：從雙照入者
X11n0267_p0089b11║為下，雙遮入者為中，遮照俱時入者為上。若得此意，
X11n0267_p0089b12║研覈教旨，眾滯自消。問：華嚴疏說此經明事事無閡，
X11n0267_p0089b13║指事全理，名別教一乘；終頓融事歸理，至於法華，會
X11n0267_p0089b14║三歸一，名同教一乘。如何謂言三教義一耶？答：且如
X11n0267_p0089b15║終教為揀異始教，唯空教理俱權分教，教權理實，皆
X11n0267_p0089b16║是權淺，特立終極稱實之教，名為終教。既實且極，豈
X11n0267_p0089b17║得未究竟耶？況終教既談理事無礙，豈不達事全理
X11n0267_p0089b18║耶？法華世間相常，楞嚴世間諸所有物皆即菩提，非
X11n0267_p0089b19║事全理耶？譬猶波水無礙，豈得不曉全波是水耶？又
X11n0267_p0089b20║華嚴頓為菩薩說圓頓法，名別教一乘；法華為前三
X11n0267_p0089b21║時已調熟者會歸一乘，名同教一乘。同別雖殊，一乘
X11n0267_p0089b22║豈異？若言異者，更為可笑。具教眼者，如指諸掌，蓋為
X11n0267_p0089b23║淺學執固之者，須至備括一家教旨，委而示之也。問：
X11n0267_p0089b24║人師立教，各是一途，何須強會？答：通論判教，悉准一
X11n0267_p0089c01║代之經，經既不殊，詎可天隔？又此和會，蓋為表明所
X11n0267_p0089c02║稟起信鈔中之說，非無由也。
X11n0267_p0089c03║三教攝。△正唯終教者。既三教圓實不殊，故但約詮
X11n0267_p0089c04║義多小，以判兼正。今經多說迷真逐妄，諸法生起，本
X11n0267_p0089c05║末次第，返妄旋真，皆圓實故。如下經云：一切世界，因
X11n0267_p0089c06║果微塵，因心成體。又云：無同異中，熾然成異，所既妄
X11n0267_p0089c07║立，生汝妄能等。又云：當處出生，隨處滅盡，其性真為，
X11n0267_p0089c08║妙覺明體等。一經始終，多談斯義，故云正是終教也。
X11n0267_p0089c09║△兼頓、圓者。如云金剛王寶覺如幻，三摩提彈指超
X11n0267_p0089c10║無學，又云歇即菩提，性淨明心等，即頓教也。若云地、
X11n0267_p0089c11║水、火、風皆徧法界，性火真空，性空真火，不相妨礙，又
X11n0267_p0089c12║云離一切相，即一切法，又云於一毛端現寶王剎，坐
X11n0267_p0089c13║微塵裏轉大法轉等，又云一為無量，無量為一等，皆
X11n0267_p0089c14║圓義也。此文既少，故判為兼。若約一往詮言，圓融勝
X11n0267_p0089c15║妙，以立一經尊極，應判云正唯圓教，兼於頓、終。今既
X11n0267_p0089c16║三教齊致，故但約文多少以判正、旁，則無咎也。若約
X11n0267_p0089c17║五判，應云此經分齊，正唯終、頓、圓三，兼於愚、始二教。
X11n0267_p0089c18║以下明五比丘所悟法及根境，如空華等。
X11n0267_p0089c19║二、約法生起本末顯分齊中，初一心為本源。△一心
X11n0267_p0089c20║源者，謂此一心是染淨諸法之根本。故論云：摩訶衍
X11n0267_p0089c21║者，一法二義。所言法者，謂眾生心。是心則攝一切世
X11n0267_p0089c22║間、出世間法。依於此心，顯示摩訶衍義等。故知一心
X11n0267_p0089c23║是諸法本，其猶水源為萬流之本。此約因法顯，故云
X11n0267_p0089c24║眾生心。若圓覺經中約果法顯，即云無上法王有大
X11n0267_p0090a01║陀羅尼門，名為圓覺，流出一切清淨真如、菩提、涅槃
X11n0267_p0090a02║及波羅蜜等。
X11n0267_p0090a03║二、依一心開二門。△二門者。論云：依一心法，有二種
X11n0267_p0090a04║門。然真如門中有離言真如、依言真如，依言中有空、
X11n0267_p0090a05║不空真如等。
X11n0267_p0090a06║云依後門明二義，科云：後門即生滅門也。△二、義者。
X11n0267_p0090a07║彼論云：此識有二種義，能生一切法，攝一切法。云何
X11n0267_p0090a08║為二？一者、覺義，二者、不覺義等。△心體離念等者。論
X11n0267_p0090a09║云：所言覺者，謂心體離念。離念相者，等虗空界，即是
X11n0267_p0090a10║如來平等法身。依此法身，說名本覺等。一、言其覺有
X11n0267_p0090a11║始覺、本覺。本覺復有隨染本覺、性淨本覺之異。不覺
X11n0267_p0090a12║中有根、本、枝、末之別。四、依後義生三細。謂依不覺故，
X11n0267_p0090a13║起業等三相也。一、是業相。業者，為因義、動作義。論云：
X11n0267_p0090a14║一者，無明業相。以依不覺故心動，說名為業。覺則不
X11n0267_p0090a15║動，動則有苦，果不離因。二者，轉相。即轉前業相為能
X11n0267_p0090a16║見故。論云：二者，能見相。以依動故能見，不動則無見。
X11n0267_p0090a17║三、是現相。由能緣心，帶所緣境故。論云：三者，境界相。
X11n0267_p0090a18║以依能見故，境界妄現，離見則無境界等。此三屬本
X11n0267_p0090a19║識，對後事識麤位，通稱曰細。故論云：復次，依不覺故，
X11n0267_p0090a20║生三種相，與後不覺相應不離等。△五、依最後生六
X11n0267_p0090a21║麤。最後，即現相也。論云：以有境界緣故，復生六種動
X11n0267_p0090a22║相等。斯六屬事識位，涉于外境，其相顯著，故稱曰麤。
X11n0267_p0090a23║△智相者，執境外生起智，分別愛與不愛等。△相續
X11n0267_p0090a24║相者，依前分別，遂起苦樂覺心，念念相應不斷等。▲
X11n0267_p0090b01║二、正顯分齊。初、通指諸教。△通詮本末者，一心為本，
X11n0267_p0090b02║九相為未。▲二、別顯今經。則此經常住真心等者，上
X11n0267_p0090b03║來通約諸教明生起義，未知此經對彼其義云何，謂
X11n0267_p0090b04║今經即以常住真心為一心源也。下云一切眾生從
X11n0267_p0090b05║無始來，皆由不知常住真心性淨明體等，一切世界
X11n0267_p0090b06║因果等法，皆以此心為本而生起也。△二、根本者。一
X11n0267_p0090b07║者無始生死根本，即汝今者用攀緣心為自性者。二
X11n0267_p0090b08║者無始菩提涅槃元清淨體，即汝今者識精元明，能
X11n0267_p0090b09║生諸緣，緣所遺者等。△咸言妙真如性者。下云如是
X11n0267_p0090b10║五陰六入等，皆如來藏妙真如性等，斯乃法法當處
X11n0267_p0090b11║絕待，全是真實，即真如門也。△瞪目者，喻真妄和合
X11n0267_p0090b12║故，則有法生。如清淨眼觀睛明空，由目勞動，見空有
X11n0267_p0090b13║華，華實不曾生起。△合手者。文云：其人無故以二手
X11n0267_p0090b14║掌於空相摩等。又云：如人以一冷手觸於熱手，若熱
X11n0267_p0090b15║勢多，冷者從熱等。皆喻妄生也。△眚見等者。文云：如
X11n0267_p0090b16║世間人目有赤眚，夜見燈光，別有圓影，五色重疊等。
X11n0267_p0090b17║此約不了一真，忽然妄起，成生滅門也。△性明圓等
X11n0267_p0090b18║者。一真之性，本自明圓。因不了元明，故有妄法發於
X11n0267_p0090b19║性上，故曰因明發性。然實全性成妄，非如樹發於華。
X11n0267_p0090b20║△識精元明者。約體指妄也。斯識無體，本是元常，故
X11n0267_p0090b21║曰元明。△性。一切心者，謂一切法以心為體性也。△滿
X11n0267_p0090b22║慈致疑者。因聞佛說清淨本然，遂疑云何得有世界
X11n0267_p0090b23║山河也。經文備如前引。△本覺不覺者。性覺必明，即
X11n0267_p0090b24║本覺也。妄為明覺，即不覺也。△了然自知者始覺也。
X11n0267_p0090c01║△三相。即異、同、非同非異之三相也。下云所既妄立，
X11n0267_p0090c02║生汝妄能，無同異中，熾然成異等。△四、輪。即經云：覺
X11n0267_p0090c03║明空昧，相待成搖，故有風輪執持世界。因空生搖，堅
X11n0267_p0090c04║明立礙，故有金輪保持國土。堅覺寶成，搖明風出，風
X11n0267_p0090c05║金相磨，故有火光為變化性。寶明生潤，火光上蒸，故
X11n0267_p0090c06║有水輪含十方界等。△晦昧即業相，亦即賴耶四分
X11n0267_p0090c07║中自證分、證自證分也。△為空即轉相，四分中見分
X11n0267_p0090c08║也。△結暗為色，即現相，四分中相分也。故晦、昧等，即
X11n0267_p0090c09║三相也。△引起等者。下云：如是擾惱，相待成勞。勞久
X11n0267_p0090c10║發塵，自相渾濁。由是引起塵勞煩惱，起為世界，靜成
X11n0267_p0090c11║虗空。虗空為同，世界成異等。△聚緣。內搖者，集聚外
X11n0267_p0090c12║境，於內分別也。由有境界緣故，起心分別，念念不斷
X11n0267_p0090c13║也。△趣外奔逸者，由念不斷故，遂成分離，取六塵境。
X11n0267_p0090c14║下云：色雜妄想，想相為身，聚緣內搖。趣外奔逸，昏擾
X11n0267_p0090c15║擾相，以為心性。一迷為心，決定惑為色身之內，不知
X11n0267_p0090c16║外洎山河大地，咸是妙明真心中物等。△業果眾生
X11n0267_p0090c17║等者。六麤中造業、受報二相也。合云三種，今但約正
X11n0267_p0090c18║報為言也。下云汝但不隨分別世間業果眾生三種
X11n0267_p0090c19║相續等。▲由是下。二、總歎學人披閱此經，始自一性，
X11n0267_p0090c20║終至九界，無不備談，無不當處。真實不是隱覆真相
X11n0267_p0090c21║而說，足顯此經終實圓妙故也。
X11n0267_p0090c22║四、所被機宜中，初標章。上來已悉此經深妙，且大聖
X11n0267_p0090c23║設化，或說或默，無不為機，未審何機於此得入，故須
X11n0267_p0090c24║辨之。▲二、隨辯中，初、料揀。△樂著名相者。有一類機，
X11n0267_p0091a01║但樂名言法相者也。且此經非相故不可思，非名故
X11n0267_p0091a02║不可議。是故著名相者，不堪受此經也。下文云：見與
X11n0267_p0091a03║見緣，如虗空華等。△以文為解。即文字法師，不能忘
X11n0267_p0091a04║情合理者也。△滯行位者。計佛居果上，我處凡夫，行
X11n0267_p0091a05║位遙遠，如何得臻上果？心著有為，遂生勞怠。△情尚
X11n0267_p0091a06║等者。爾雅云：賓者，服也。凡有所皆言，服在空也。賓者，
X11n0267_p0091a07║客也。主既立無，故客有所言，皆向主故。△自恃等者。
X11n0267_p0091a08║天真即自然義也。本來自然是佛，何用更求於佛？煩
X11n0267_p0091a09║惱本無，更何所斷？凡見進修之人，即輕厭之也。圓覺
X11n0267_p0091a10║云：不斷生死，不求涅槃，任彼一切，隨諸法性，欲求圓
X11n0267_p0091a11║覺。彼圓覺性，非任有故，說名為病等。△固執者。斯人
X11n0267_p0091a12║先聞小教，便執在心，堅守不捨。後聞說大，不肯信受。
X11n0267_p0091a13║如人元擔於麻，後遇金藏，不能總擔。又惜前功，不肯
X11n0267_p0091a14║棄麻，遂捨金去。經云：所未聞法，聞之不疑，是為希有。
X11n0267_p0091a15║△皆非器者。如上諸過中，隨落一過，即非是堪受此
X11n0267_p0091a16║經之根器也。△反上者，謂雖尋文而文字性離，雖覩
X11n0267_p0091a17║相而常照自心，反上著名相也。因該果海，果徹因源，
X11n0267_p0091a18║即反滯行位者也。雖空不斷，而中道了然，反情尚於
X11n0267_p0091a19║空也。理頓悟而事漸修，反輕厭進習也。精勤求法，無
X11n0267_p0091a20║暫懈怠，反棄金也。▲二△普收。凡有心者，皆得作佛。
X11n0267_p0091a21║有性無性，齊成佛道。又云：飲其水者，皆獲充足等。此
X11n0267_p0091a22║約結緣下種，故普收一切也。▲二△益者，淺深。悟入
X11n0267_p0091a23║者，證悟契入也。俱無，則因此熏成遠種也。△金剛喻
X11n0267_p0091a24║者，彼云：譬如丈夫，食少金剛，要穿其身，出在於外。何
X11n0267_p0091b01║以故？金剛不與肉身雜穢而同止故。於如來所，種少
X11n0267_p0091b02║善根，亦復如是。要穿有為煩惱身過，到於無為智處
X11n0267_p0091b03║等。縱謗墮惡，由歷耳故，終須醒悟。如人因地而倒，因
X11n0267_p0091b04║地而起也。悟入等，即種熟脫也。△兼為餘性等者。定
X11n0267_p0091b05║性聲聞，定性緣覺，及無種性人也。二乘之人，實不定
X11n0267_p0091b06║性。但聞斯教，決定回心。且無性之人，但無善性。儻聞
X11n0267_p0091b07║今教，善種自成。遇緣發起，必當成佛。楞伽說二種闡
X11n0267_p0091b08║提，一大悲菩薩，二斷善根眾生。佛說永不入者，雖大
X11n0267_p0091b09║悲菩薩，應知無信之。但得聞教，後必悟入也。△三、聚
X11n0267_p0091b10║者。聚猶眾也。每類非一，故稱眾也。然有三乘不同。若
X11n0267_p0091b11║以五無間業眾生為邪定，學、無學人為正定，餘漏、無
X11n0267_p0091b12║漏人為不定，即小乘說。若以無種性人為邪定，菩薩
X11n0267_p0091b13║性人為正定，不定性人為不定，即權教說。若以一切
X11n0267_p0091b14║異生為邪定，三賢已去為正定，十信為不定，即實教
X11n0267_p0091b15║說。今經即唯實也。
X11n0267_p0091b16║五、能詮體性中，初標章。上雖已明教所被機，未委一
X11n0267_p0091b17║代教法以何為體，而能詮辯無量事理耶？故以四門
X11n0267_p0091b18║辨之。然今辯體，不同天台五重玄義辨體。彼明所詮
X11n0267_p0091b19║之體，如今經以如來藏心為體，維摩不思議為體，法
X11n0267_p0091b20║華實相為體等。今此是顯能詮之體，即當體體。然據
X11n0267_p0091b21║歸性門，亦攝所詮之體，則此通彼局也。▲初、隨相門。
X11n0267_p0091b22║△聲、名、句、文者。聲是教主言音，名、句、文是聲上屈曲
X11n0267_p0091b23║詮表。然有三義：一、唯以聲為教體，二、唯以名、句、文為
X11n0267_p0091b24║體，三、通四法為體。若但取聲，唯是徑捷之聲，且無詮
X11n0267_p0091c01║表。若唯名、句、文，又文等無所依故，以名、句、文但是聲
X11n0267_p0091c02║上用故。若無所依之聲，則名等何有？故須通取。△體
X11n0267_p0091c03║用假實者。聲是實，即不可見有對色。名、句、文是假，屬
X11n0267_p0091c04║不相應行法，非色非心，但約分位假立。論云：名詮自
X11n0267_p0091c05║性，句詮差別（云云）。亦可通取一切法為教體，但能生
X11n0267_p0091c06║物解，即為教體。如靈雲見桃華得道等。淨名云：有以
X11n0267_p0091c07║光明作佛事，有以菩提樹作佛事。乃至云：八萬四千
X11n0267_p0091c08║塵勞，眾生為之疲勞，諸佛即以此法而作佛事。楞伽
X11n0267_p0091c09║云：有佛國土，直視不瞬，口無言說。有佛國土，動身名
X11n0267_p0091c10║為說法。且香積世界，餐香飯而三昧成。極樂國土，聽
X11n0267_p0091c11║風歌而正念圓。絲竹可以傳心，目擊以之存道。只如
X11n0267_p0091c12║今經二十五聖，於十八界、七大性，皆獲悟入，此詎唯
X11n0267_p0091c13║名、句、文耶？天台師云：手不執卷，常讀是經。口無言聲，
X11n0267_p0091c14║徧讀眾典。佛不說法，常聞梵音。心不思惟，徧照法界。
X11n0267_p0091c15║△若不等者，如世功韻，玉篇不屬詩、書、禮、樂，故不可
X11n0267_p0091c16║以教化下民，移風易俗。是故挾所詮義，俱為教體。天
X11n0267_p0091c17║台明教、行、理三種經旨于此。▲二、唯識門。前二等者，
X11n0267_p0091c18║能詮、所詮也。此二教體下，離識所變也。經云：三界唯
X11n0267_p0091c19║心，萬法唯識。故知能、所詮法，皆從識變。△本質影像
X11n0267_p0091c20║之異者。謂以眾生為緣，故於妙觀察智淨識，演出八
X11n0267_p0091c21║音四辨之聲教，名本質教。眾生由佛聲教為緣，故於
X11n0267_p0091c22║自心變起影像而緣，名影像教。斯乃眾生諸佛互為
X11n0267_p0091c23║增上緣也。唯識云：展轉增上力，二識成決定。若對五
X11n0267_p0091c24║教，通以四句揀之。謂唯本非影，愚法小乘。唯影非本，
X11n0267_p0092a01║終教。亦本亦影，始教。非本非影，頓教。具足四句，圓教
X11n0267_p0092a02║（云云）。▲三、歸性門。前收差別之教，但唯一識。今明此
X11n0267_p0092a03║識，但是一心。一心即真如也。如水成波，波全歸水。故
X11n0267_p0092a04║圭山云：識如幻夢，但是一心。▲四無礙門。即事事無
X11n0267_p0092a05║礙，法法相融，生死真如，夷齊一貫，方為極唱。△心境
X11n0267_p0092a06║下。正顯無礙之相也。心即唯識門，境即隨相門，理即
X11n0267_p0092a07║歸性門，事即重指隨相唯識。二門要成句，故重言之
X11n0267_p0092a08║也。此之三門，即一論三，即三而一。互相依倚，互相無
X11n0267_p0092a09║礙。應知言色時一切皆色，一切是經。舉識時一切皆
X11n0267_p0092a10║識，全識是經。故得動止縱橫，無非教體也。△以一心
X11n0267_p0092a11║法有二門。故者，出所以也。故者，所以義。如上心境理
X11n0267_p0092a12║事無礙者，由一切法不離真如生滅二門故。又此二
X11n0267_p0092a13║門全即一心，故歸性即真如門，隨相唯識即生滅門。
X11n0267_p0092a14║二門不二，即是一心。故得交徹無礙也。
X11n0267_p0092a15║六、所詮宗趣。初、標章。一部所崇曰宗，宗之所歸曰趣。
X11n0267_p0092a16║然今家明宗，若望天台五重玄義，即含體、宗、用三科。
X11n0267_p0092a17║如來藏是體；非因非果，修首楞嚴妙定，能取於體，通
X11n0267_p0092a18║因通果，是宗；惑業消滅，起大神用，是用。若欲會者，圓
X11n0267_p0092a19║融之教，開合頗齊。彼以即一而三，故體、宗、用分，以彰
X11n0267_p0092a20║修性之殊。此以即三而一，故三法合說，乍似相反，其
X11n0267_p0092a21║實相成。▲初、統論諸教。△統論等者。吾教自淺之深，
X11n0267_p0092a22║皆以因緣為宗。儒即宗於五常，道則宗於自然，佛則
X11n0267_p0092a23║宗於因緣。一言因緣有內有外。外即如以種子為因，
X11n0267_p0092a24║水、土、人、時為緣，而芽得生。又如泥團為因，輪、繩、陶、師
X11n0267_p0092b01║為緣，而器得成。內因緣者，然有世間因緣、出世間因
X11n0267_p0092b02║緣。世間者，十二因緣也。無明為因，行支為緣，名色等
X11n0267_p0092b03║方得生起。若出世因緣者，即自性、本覺內熏為因，師
X11n0267_p0092b04║教、善友外熏為緣，則能成就佛果。是知吾教淺深雖
X11n0267_p0092b05║異，因緣是同。如佛以願力為因，須假度生為緣。若無
X11n0267_p0092b06║眾生，佛不說法。然有四種不同：一、因緣故生死成壞。
X11n0267_p0092b07║涅槃云：我觀諸行生滅無常，云何得知？以因緣故知。
X11n0267_p0092b08║二、因緣故即空。故龍樹云：諸法不自生，亦不從他生，
X11n0267_p0092b09║不共不無因，是故知無生。三、因緣故即假。如鏡像、水
X11n0267_p0092b10║月等，緣會不得不現。四、因緣故即中。若言不從因緣，
X11n0267_p0092b11║即是定有定無，則墮斷常之過。故中論云：因緣所生
X11n0267_p0092b12║法，即空、即假、即中。然因緣是一，由四人觀之有異。下
X11n0267_p0092b13║智觀故，得聲聞菩提。中智觀故，得緣覺菩提。上智觀
X11n0267_p0092b14║故，得菩薩菩提。上上智觀故，得佛菩提。故知佛教因
X11n0267_p0092b15║緣收盡。△宗途五者：一、隨相法執宗，即小乘諸師依
X11n0267_p0092b16║阿含等經，以造婆沙、俱舍等論。二、真空無相宗，即龍
X11n0267_p0092b17║樹、提婆依般若等經，以造中觀等論。三、唯識法相宗，
X11n0267_p0092b18║即天親、無著依深密等經，以造唯識等論。四、如來藏
X11n0267_p0092b19║緣起宗，即馬鳴、堅慧依楞伽等經，以造起信等論。五、
X11n0267_p0092b20║圓融具德宗，即華嚴宗，天親菩薩造論解釋。今經約
X11n0267_p0092b21║文，廣略當四。約義，尊勝應五。
X11n0267_p0092b22║二、別顯今經中，初擬他解，初總。△注：偏計等者，如夜
X11n0267_p0092b23║見繩，迷謂為蛇，蛇豈有實？但是情有。夜見杌木，謂之
X11n0267_p0092b24║為鬼，亦復如是。偏計妄法亦爾，情中則有，理上元無。
X11n0267_p0092c01║如病目見華，華實無故。故唯識云：由彼彼徧計，偏計
X11n0267_p0092c02║種種物，此偏計所執，自性無所有。金剛云：凡所有相，
X11n0267_p0092c03║皆是虗妄。起信云：一切諸法，唯依妄念而有差別。若
X11n0267_p0092c04║離心念，則無一切境界之相等。未審今經之中，還有
X11n0267_p0092c05║此文否？故注云：如虗空等。下云：見與見緣，如虗空華，
X11n0267_p0092c06║本無所有等。△妄為色空等者。下云：本是妙明無上
X11n0267_p0092c07║菩提，妄為色空及以聞見。如第二月，誰為是月？又誰
X11n0267_p0092c08║非月？注依他等者。前約脫體，無故云空。今乃假有，本
X11n0267_p0092c09║自寂然。如日中見影，影本自寂。雖依身有，身實不甞
X11n0267_p0092c10║現影。如鏡中像，非從內出，非從外入。見時不是新生，
X11n0267_p0092c11║不見亦非滅去，故寂。如依麻有繩，繩全假立。麻雖做
X11n0267_p0092c12║繩，麻性不變。依他之性亦爾，不待破除，本自寂也。唯
X11n0267_p0092c13║識云：依他起自性，分別緣所生。妙經云：諸法從本來，
X11n0267_p0092c14║常自寂滅相。又云：世間相常住等。△注當處等者，下
X11n0267_p0092c15║云汝猶未明一切浮塵諸幻化相，當處出生，隨處滅
X11n0267_p0092c16║等。△藏性圓滿者。計蛇之繩，謂鬼之木，做繩之麻，此
X11n0267_p0092c17║三俱喻藏性也。既知心境元寂，則顯藏性本圓。一切
X11n0267_p0092c18║眾生不能空寂心境，故藏性弗及顯現。若能空寂，則
X11n0267_p0092c19║得藏性圓彰也。△注此見等者。下云：此見及緣，元是
X11n0267_p0092c20║菩提妙淨明體，云何於中有是非是？又云：見與見緣，
X11n0267_p0092c21║似現前境，元我覺明。△凡聖平等者。由圓滿故平等
X11n0267_p0092c22║也。圓覺云：始知眾生本來成佛。淨名云：眾生如，彌勒
X11n0267_p0092c23║如，草木如。△迷悟等者。下經云：殊不能知生滅去來，
X11n0267_p0092c24║本如來藏，妙真如性。性真常中，求於去來、迷悟、死生，
X11n0267_p0093a01║了不可得。△聖凡無二路者。中間無實性，是故若交
X11n0267_p0093a02║蘆。結解同所因，聖凡無二路。迷晦即無明，發明便解
X11n0267_p0093a03║脫。△生死涅槃等者。下云：一切世間山河大地生死
X11n0267_p0093a04║涅槃，皆即狂勞虗妄華相等。△忘情者。行人由達心
X11n0267_p0093a05║境空寂，故自然喪己妄情，一念不生，即同於佛也。△
X11n0267_p0093a06║則汝心中者。下云則汝心中，演若達多，狂性自歇，歇
X11n0267_p0093a07║即菩提，勝淨明心，本周法界，不從人得等。△旋流無
X11n0267_p0093a08║妄者。下文揀圓通文也。彼云：今此娑婆界，聲論得宣
X11n0267_p0093a09║明，眾生迷本聞，循聲故流轉，旋流獲無妄等。△等佛
X11n0267_p0093a10║者，只為情生智隔，想變體殊。若乃忘情，與佛平等。△
X11n0267_p0093a11║即同如來者。下云：若能轉物，即同如來。身心圓明，不
X11n0267_p0093a12║動道場。於一毛端，現寶王利。坐微塵裏，轉大法輪。△
X11n0267_p0093a13║方便易成就者。下云：頂禮如來藏，無漏不思議，方便
X11n0267_p0093a14║易成就，堪與教阿難，及末劫沈淪等。△三緣等者。下
X11n0267_p0093a15║云汝但不隨分別世間業、果、眾生三種相續，三緣斷
X11n0267_p0093a16║故，三因不生等。△永絕輪迴等者。業惑纔消，輪迴自
X11n0267_p0093a17║絕。故圓覺云：知彼如空華，即能免流轉。△若得妙發
X11n0267_p0093a18║等者。下云：若得妙發三摩提者，則妙常寂，尚無不殺、
X11n0267_p0093a19║不盜、不婬，云何更隨殺、盜、婬事？△有無二。無者，即有
X11n0267_p0093a20║殺、盜、婬，無殺、盜、婬俱無也。下云有名鬼倫，無名天趣，
X11n0267_p0093a21║有無二無，無二亦滅等。△起大神用者。三惑二死既亡，
X11n0267_p0093a22║三智五眼圓發，性德妙用，自此而彰也。△不須天眼
X11n0267_p0093a23║等者。三、漸次文。文云：是修行人先持聲聞四棄、八棄，
X11n0267_p0093a24║執身不動。後行菩薩清淨律儀，執心不起，禁戒成就。
X11n0267_p0093b01║乃至云：是清淨人修三摩提，父母肉身不須天眼，自
X11n0267_p0093b02║然觀見十方世界，覩佛聞法，得大神通。△安樂者，得
X11n0267_p0093b03║禪定樂也，又得涅槃常樂我淨之樂。△身心快然等
X11n0267_p0093b04║者。下云阿難與諸大眾蒙佛開示，慧覺圓通，得無疑
X11n0267_p0093b05║惑，俱白佛言：我等今日身心皎然，快得無礙等。△自
X11n0267_p0093b06║在者，不著涅槃生死也。△一、為等者。下云：我以不生
X11n0267_p0093b07║不滅合如來藏，而如來藏唯妙覺明圓照法界，是故
X11n0267_p0093b08║於中一為無量，無量為一等。▲二△別五對者。一、以
X11n0267_p0093b09║說教為宗，義意為趣。二、事法為宗，顯理為趣。事即義
X11n0267_p0093b10║中所詮三科五蘊，破妄顯真等事也。詮此事者，為顯
X11n0267_p0093b11║理故。三、理境為宗，修行為趣。境即所觀真理為對。能
X11n0267_p0093b12║觀智故，稱之曰境。四、以修行為宗，藏體寂滅為趣。五、
X11n0267_p0093b13║以藏性寂滅為宗，起大神用為趣。△相由者，由教故
X11n0267_p0093b14║有義，由義故顯理，顯理故修行，修行故趣寂，趣寂故
X11n0267_p0093b15║起用，起用故出假利生。其猶於鏡，垢盡明彰，物對像
X11n0267_p0093b16║現爾。
X11n0267_p0093b17║二、隨要釋中，初、約解行。△許示者，經云有三摩提，名
X11n0267_p0093b18║大佛頂，具足萬行等。△徵解者。却反徵問出家本懷
X11n0267_p0093b19║也。經云：汝我同氣，情均天倫。當初發心，於我法中見
X11n0267_p0093b20║何勝相，頓捨世間深重恩愛。直至第三卷經終，盡是
X11n0267_p0093b21║開示阿難圓解。一、約修證。△雖獲等者。即下請行之
X11n0267_p0093b22║文。下云我今猶如旅泊之人，雖獲大宅，要因門入等。
X11n0267_p0093b23║然據今文，總有三重，謂解、行、證。今示下經但引解、行
X11n0267_p0093b24║之文，而不引趣、證文者，意云行成必證，事可知也。又
X11n0267_p0093c01║入通能、所，行、證雙該也。△若欲具明者，應云解如來
X11n0267_p0093c02║藏為宗。謂佛許示真修，却約心見徵解，行首楞嚴定
X11n0267_p0093c03║為趣。故下請云：雖獲大宅，要因門入等。次修此真定
X11n0267_p0093c04║為宗，證彼藏體為趣。下云：我以不生不滅，合如來藏等。
X11n0267_p0093c05║七、教迹前後。△集者，即結集此經之人也。△約類總
X11n0267_p0093c06║為一部者，雖非一含所談，而其所詮，法義相同，故合
X11n0267_p0093c07║為一也。如人說事，聞者有疑，遇他事故，不遑咨問。及
X11n0267_p0093c08║後再面，方獲咨詢，以決前疑也。今亦如是，時雖不同，
X11n0267_p0093c09║只是一經之事。如華嚴七處九會，但一經耳。△匿王
X11n0267_p0093c10║致疑者。敘外道之說，疑身死後斷滅也。下云我聞迦
X11n0267_p0093c11║旃延、毗羅胝子咸言，此身死後斷滅，名為涅槃等。△
X11n0267_p0093c12║阿難疑問者，下經佛云：一人成道，依正咸真。今佛成
X11n0267_p0093c13║道，何故復有地獄、餓鬼、畜生等道？乃至舉瑠璃王、善
X11n0267_p0093c14║星比丘生身陷獄，為有定處，為無定處等？△誅釋種
X11n0267_p0093c15║者。瑠璃幼歲，於釋摩南家學射。其家新建一堂，欲請
X11n0267_p0093c16║佛。琉璃幼孩入中作劇，由是釋種以言罵之曰：汝是
X11n0267_p0093c17║何人，輙汙我堂！琉璃大怒，告左右曰：待我為王，必須
X11n0267_p0093c18║語我，我得報之。後為王，果誅釋種。忖為此惡，必招禍
X11n0267_p0093c19║報，遂乘舶入海。至中流間，業火四焚，直入地獄。今此
X11n0267_p0093c20║大意云：第二卷中，匿王在座請問，及匿王崩，琉璃為
X11n0267_p0093c21║王，方誅釋種。今既舉琉璃陷獄為問，驗知隔矌時遙，
X11n0267_p0093c22║非一會一時說也。▲二定文之部屬△耶輸受記者。
X11n0267_p0093c23║引文證是法華後也。下云或得出纏，或蒙授記，出纏
X11n0267_p0093c24║即登伽證第三離欲果，授記即耶輸已曾於法華會
X11n0267_p0094a01║中授記作佛也。△持地等者。下云我聞如來宣妙蓮
X11n0267_p0094a02║華佛知見地，我先證明等，即妙經普門品終云：爾時
X11n0267_p0094a03║持地菩薩即從座起，前白佛言：世尊！若有眾生聞是
X11n0267_p0094a04║觀世音菩薩品時，眾中八萬四千眾生皆發無等等
X11n0267_p0094a05║阿耨多羅三藐三菩提心。△應身無量者。既云應身
X11n0267_p0094a06║無量，斯即是入無記化化禪，能普現色身也。經云：以
X11n0267_p0094a07║佛道聲，令一切聞也。△顯露入實者。下云了然自知
X11n0267_p0094a08║獲本妙心，常住不滅等，又云不歷僧祇獲法身，又請
X11n0267_p0094a09║十方如來得成菩提妙奢摩他等。既請佛行，開權後
X11n0267_p0094a10║經，理無惑也。△盡證圓妙者。如最初陳如云：妙音密
X11n0267_p0094a11║圓，得阿羅漢。優波尼沙陀云：塵色既盡，妙色密圓等。
X11n0267_p0094a12║此皆住持如來三德祕藏，圓妙可知也。△俱醍醐者。
X11n0267_p0094a13║今經既在法華後說，故知以醍醐為教相也。若時、若
X11n0267_p0094a14║部、若教、若人，悉圓極也。若不明終、頓、圓三俱是圓極，
X11n0267_p0094a15║並無優劣，而作淺深解者，即疏主判云正唯終教，大
X11n0267_p0094a16║乖經旨及法華後意也。明教者悉之。
X11n0267_p0094a17║八、傳譯時中，初明飜譯。△制止道場者。道場即寺也，
X11n0267_p0094a18║漢世名寺，隋朝敕改天下寺字為道場，改道觀為玄
X11n0267_p0094a19║壇。△邊境者，邊方戍遏之人也。△中宗者，廬陵太子
X11n0267_p0094a20║也。高宗之子，則天親毓一十八上，登大寶之位。後被
X11n0267_p0094a21║則天毀位，貶於房州廬陵郡。後得狄相犯諫，遂陵却
X11n0267_p0094a22║詔迴，荐升寶位。恰當長安三年，中宗即改為神龍元
X11n0267_p0094a23║年也。正月升位，二月即貶房融於嶺南。知銓同五月
X11n0267_p0094a24║遇此三藏，對譯茲經。▲二、敘流傳。△大通即北神秀
X11n0267_p0094b01║和尚也△灌濤即縣名也。▲二、敘異同。然據譯場中
X11n0267_p0094b02║有證梵義、證梵文，讀梵本有傳語、證譯、證義。今般剌
X11n0267_p0094b03║密帝是傳語之人，雲峯是飜梵為華之人，房相與迪
X11n0267_p0094b04║公即受其語以書之也，必潤其辭也。▲二、會通可見。
X11n0267_p0094b05║
X11n0267_p0094b06║首楞嚴經義疏釋要鈔卷第一