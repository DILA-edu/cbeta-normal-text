X11n0267_p0094b07║
X11n0267_p0094b08║
X11n0267_p0094b09║
X11n0267_p0094b10║首楞嚴經義疏釋要鈔卷第二
X11n0267_p0094b11║長水沙門　懷遠　錄
X11n0267_p0094b12║九、通釋名題中，初正題。然此一題凡二十字，有唐、梵，
X11n0267_p0094b13║具通、別。梵言摩訶，此云大；佛陀，云覺；烏瑟尼沙，云頂。
X11n0267_p0094b14║此之三字，即總指性淨明心為一經正體也。心性雖
X11n0267_p0094b15║離名相，為益物故，須立強名。夫名能召法，尋名可以
X11n0267_p0094b16║識體，譬如因指可以見月。又經云：俗諦有名無實義，
X11n0267_p0094b17║第一義諦有名有實義。今談實諦，立乎妙名，其宜者
X11n0267_p0094b18║哉！法性常住，周徧含容，曰大。下云：空生大覺中，如海
X11n0267_p0094b19║一漚。發本有靈知，曰佛。下云：性覺妙明，本覺明妙等。
X11n0267_p0094b20║本具出生妙用，曰頂。下云：不動道場，徧能含受十方
X11n0267_p0094b21║國土。此直指一心法體，本具三德妙常，是心、佛、眾生
X11n0267_p0094b22║之本性，一切諸法之親依，是妙定之所顯，是現化之
X11n0267_p0094b23║元基。湛寂明圓，常住平等，包萬有以無餘，吐十方而
X11n0267_p0094b24║發現。眾生迷故，目前不辨，日用罔知。華嚴云：法性徧
X11n0267_p0094c01║在一切處，一切眾生及國土，三世悉在無有餘，亦無
X11n0267_p0094c02║形相而可得。下經云：常住真心，性淨明體。又云：無始
X11n0267_p0094c03║菩提、涅槃，元清淨體。由是迷之，即為生死，為煩惱，為
X11n0267_p0094c04║結縛；悟之，即為菩提，為涅槃，為安樂。解脫名祕密藏，
X11n0267_p0094c05║大即法身，佛即般若，頂即解脫。能超絕二死，故以頂
X11n0267_p0094c06║對解脫。然此三字，須約修性離合釋之。若約性者，即
X11n0267_p0094c07║離義，謂本有三種：三理元徧，為性三也；從如來下，即
X11n0267_p0094c08║全性起修；如來密因修證，即妙三觀，為三般若；菩薩
X11n0267_p0094c09║萬行首楞嚴，即妙三止，為三解脫，即修六也。故不二
X11n0267_p0094c10║門云：離謂修性各三。然此九法，三三相冥，秪是三法。
X11n0267_p0094c11║三無別三，體即是一。九一難思，方彰祕妙。故我如來
X11n0267_p0094c12║四十九年說教，蓋為開示眾生此之心性。故下斥云：
X11n0267_p0094c13║一切眾生皆由不知常住真心，性淨明體，用諸妄想，
X11n0267_p0094c14║故受輪轉。故知一經首題，只是總明三法。如是我聞
X11n0267_p0094c15║已下，即是別明三法。若得此意，一經之旨，思過半矣。
X11n0267_p0094c16║若以大佛頂三字自論修性者，即是合義。大即性德
X11n0267_p0094c17║法身，佛即修德般若，頂即修德解脫。修性融通，不思
X11n0267_p0094c18║議一，名大佛頂。不二門云：合謂修二性一。如來已下，
X11n0267_p0094c19║即是別顯圓頓修證之相。以此二義釋之，理無不盡。
X11n0267_p0094c20║問：長水何得不作此釋？答：文異義同，尋疏可解（云云）。
X11n0267_p0094c21║梵云多陀阿伽度，此云如來，即乘如實道，來成正覺。
X11n0267_p0094c22║上冥下顯，三身備矣。梵語散脂醯都，斯云密因。約教，
X11n0267_p0094c23║則祕密首楞嚴但處心誦持，自然成德。約行，則圓修
X11n0267_p0094c24║定惠，非五乘七方便所知，故曰果因。又密是三德，果
X11n0267_p0095a01║因即圓定惠。修圓定惠，趣三德果，故曰密因。然初心
X11n0267_p0095a02║能了森羅萬像即空、假、中，皆是自己心性，故曰密因。
X11n0267_p0095a03║然則見有自己，早隔十山，豈況更存心外之法？如斯
X11n0267_p0095a04║體達，至近至妙。一經宗旨，無出斯也。涅槃云：復有一
X11n0267_p0095a05║行，名如來行。△修證者。修圓因，證圓果也。△了義者
X11n0267_p0095a06║稱實究竟之談非是有餘覆相之說。△菩薩者，具云
X11n0267_p0095a07║菩提薩埵，此云大道心眾生。上求大道，下化眾生。△
X11n0267_p0095a08║萬行。首楞嚴者，由修妙定，萬行自圓，達事實相，名事
X11n0267_p0095a09║究竟。法華云：唯佛與佛，乃能究盡諸法實相。經即通
X11n0267_p0095a10║號，通一切故。然具教、行、人、理（云云）七種立題，此從人、
X11n0267_p0095a11║法得名。孤山以頂字為喻，即具三為目。
X11n0267_p0095a12║疏：二、初、總顯意；經有下，假設難；意云下，問。名中備顯
X11n0267_p0095a13║五名：一、名大佛頂悉怛多般怛羅無上寶印，二、名救
X11n0267_p0095a14║護親因度脫阿難入徧知海，三、名密因修證了義，四、
X11n0267_p0095a15║名大方廣妙蓮華王，五、名諸菩薩萬行首楞嚴。何故
X11n0267_p0095a16║題中不說大方廣妙蓮華王及救護親因入徧知海
X11n0267_p0095a17║之二名耶？謂該下，釋通也。所以但合三為題者，謂該
X11n0267_p0095a18║教等諸法足故。了義，教也；密因修證萬行首楞嚴，行
X11n0267_p0095a19║也；如來、菩薩，人也。大佛頂，理也；萬行等，因也；如來、佛
X11n0267_p0095a20║頂，果也。了義為顯首題，嚴為密。又呪辭名密。今經是
X11n0267_p0095a21║法華後說，所談教等圓妙，與法華不殊。教即惟有一
X11n0267_p0095a22║乘法，無三及二；行乃即觀之止，解脫難思；人則分證
X11n0267_p0095a23║極果，如實徧知；理則法界中道，性、德含容，因之與果，
X11n0267_p0095a24║諸法實相；顯即無覆無遍；密乃惟圓無外。如斯八法
X11n0267_p0095b01║玄妙，覽者足見幽深。
X11n0267_p0095b02║二、別釋中。△義含者，經中雖無理果為大佛頂文，而
X11n0267_p0095b03║有理果為大佛頂義。△明指者，既云三摩名大佛頂，
X11n0267_p0095b04║豈非稱行為佛頂耶？既云佛頂神呪，豈非以教為佛
X11n0267_p0095b05║頂耶？△悟修無妄者。由分明宣示，令所行如所說也。
X11n0267_p0095b06║又不歷僧祇獲法身，即悟修也。銷我億劫顛倒想，無
X11n0267_p0095b07║妄也。△寂照含空者。藏體寂而常照，含育太虗，豈非
X11n0267_p0095b08║理有大義？性覺妙明，豈非理有佛頂義耶？周徧法界，
X11n0267_p0095b09║即果有大義。△明極即如來，即果有佛頂義也。△至
X11n0267_p0095b10║極無上者。如上教、理、行、果四法，皆至極無上也。▲二、
X11n0267_p0095b11║若以下，全約理、法配體。大即常住心體也。起信云：摩
X11n0267_p0095b12║訶衍者，一、法，二、義。所言法者，謂眾生心。是心則攝一
X11n0267_p0095b13║切世間、出世間法。依於此心，顯示摩訶衍義。△靈照
X11n0267_p0095b14║等者。心體本來靈明鑒照，無有九界染礙之法，故曰
X11n0267_p0095b15║絕諸妄想。△自性顯照者，當體鑒覺。故起信云：所言
X11n0267_p0095b16║相大者，謂如來藏具足無漏性功德故。所謂自體有
X11n0267_p0095b17║大智慧光明義、徧照法界義、真實識知義、清涼不變
X11n0267_p0095b18║義、常樂我淨義等。△隨緣現益者。即體具性德無方
X11n0267_p0095b19║妙用也。隨彼根熟眾生，現真應二身，作冥顯兩益。故
X11n0267_p0095b20║起信云：三者用大，能生一切世間出世間善因果故。
X11n0267_p0095b21║△諸佛所師之法者。無一佛而不依此證菩提也。經
X11n0267_p0095b22║云：諸佛所師，所謂法也。以法常故，諸佛亦常。▲二△
X11n0267_p0095b23║如來下配下諸字。△顯了宣說者。無覆相故。△究竟
X11n0267_p0095b24║利他者，揀三無二有故，又不令得權小之樂故。然此
X11n0267_p0095c01║八字，即顯圓人、圓行、圓理、圓教，即天台四一之義也
X11n0267_p0095c02║（云云）。△諸菩薩下。約因修配後八字。此定為諸三昧
X11n0267_p0095c03║總領，能攝一切行故，故曰萬行。首楞嚴疏引下經，雙
X11n0267_p0095c04║證上義也。下云：過去諸如來斯門已成就現在諸菩
X11n0267_p0095c05║薩今各入圓明。
X11n0267_p0095c06║次廣釋中，初標。△當體者，非是形對小法而受大稱。
X11n0267_p0095c07║涅槃云：譬如虗空名為大空，不因小空名為大空。涅
X11n0267_p0095c08║槃亦爾，不因小相名大涅槃。此是絕待之大，故曰當
X11n0267_p0095c09║體受稱。佛出無增，佛滅無減曰常，十方無外曰徧。
X11n0267_p0095c10║二、釋中，初、釋名。△揀小名大者。彼欲揀異小乘，故曰
X11n0267_p0095c11║大乘百法論。今言大者，體性周徧，無不含容，非生非
X11n0267_p0095c12║滅，無去無來，不掛脣齒，不涉有無，但以別無名目，強
X11n0267_p0095c13║受大名。故起信云：從本以來，離言說相，離心緣相，畢
X11n0267_p0095c14║竟平等，不可破壞，惟是一心，故名真如。▲二、顯義。△
X11n0267_p0095c15║竪窮三世者，世是遷流造作為義，但是有為皆被三
X11n0267_p0095c16║世所遷。今此常心窮徹三世，而三世莫之能易。△惟
X11n0267_p0095c17║此先於諸法者，依此建立諸法也。下云：一切因果，世
X11n0267_p0095c18║界微塵，因心成體。△今經常徧者，下云：常住真心，性
X11n0267_p0095c19║淨明體。又云：了然自知，獲本妙心，常住不滅。又云：失
X11n0267_p0095c20║汝元常，故受輪轉。又云：無始菩提涅槃，元清淨體。又
X11n0267_p0095c21║云：無為起滅等，即常義也。又云：妙性圓明。又云：清淨
X11n0267_p0095c22║本然，周遍法界。又云：十方虗空，生汝心內，猶如片雲，
X11n0267_p0095c23║點太清裏。又云：空生大覺中，如海一漚發。此皆徧義
X11n0267_p0095c24║也。△仍具三義者，體、相、用也。性即體，淨即相，明即用。
X11n0267_p0096a01║又無始菩提即相，涅槃即用，元清淨體即體。諸可例
X11n0267_p0096a02║知（云云）。
X11n0267_p0096a03║釋佛頂，初標。△佛即覺也。△頂即究竟也，故曰佛頂
X11n0267_p0096a04║究竟覺也。▲初△本覺絕妄想者。體既本來靈鑒，即
X11n0267_p0096a05║無無明暗昧。無暗昧故，絕諸妄想之法也。此則本來
X11n0267_p0096a06║清淨，非適今也。故起信云：從本以來，不與妄染相應，
X11n0267_p0096a07║即空如來藏，亦名自性清淨心等。△具足無量功德
X11n0267_p0096a08║者，本具性德三千之法也。即起信自體有大智慧光
X11n0267_p0096a09║明義等，名不空如來藏也。寂故空藏，照故不空藏，寂
X11n0267_p0096a10║照不二，二藏體一，名為本覺。▲二△始覺依本覺。有
X11n0267_p0096a11║不覺者，覺性本明，由不如實知故，忽然念起，即成無
X11n0267_p0096a12║明，無明不覺也。△依不覺有始覺者。若無不覺，無明
X11n0267_p0096a13║何有始覺可得？良由不覺流浪生死，內假本覺資熏，
X11n0267_p0096a14║外由知識教道，從此悛迷成悟，乃彰始覺之名。論云：
X11n0267_p0096a15║覺知前念起，惡能止後念？令其不起，即始覺初起也。
X11n0267_p0096a16║▲三△究竟覺。始本不二者，謂極果之時，惑障都盡，
X11n0267_p0096a17║智照無用，遂合歸體，名究竟覺。△藏性顯現時者。即
X11n0267_p0096a18║前本覺藏性，由始覺而究竟顯也。▲三、結。▲二、約現
X11n0267_p0096a19║事釋。既因佛頂放光而說教行，故以現事目教行也。
X11n0267_p0096a20║三、釋如來。△如者常也△來者，合也。即始覺智，合本
X11n0267_p0096a21║覺理，故曰如來。此報身如來，然有三身：若云無所從
X11n0267_p0096a22║來，亦無所去，故名如來，即法身如來；若云乘如實道，
X11n0267_p0096a23║來成正覺，即報身如來；若云從真如海中流出，即應
X11n0267_p0096a24║身如來。三身相即，方是圓談。今雖約報，上冥下應，三
X11n0267_p0096b01║身足矣。△下說教、行俱約諸佛者，下云：即時如來從
X11n0267_p0096b02║胸萬字涌出寶光，徧灌十方所有寶剎諸如來頂。又
X11n0267_p0096b03║云：十方如來同一道故，出離生死。又云：十方普佛世
X11n0267_p0096b04║界微塵如來，異口同音告阿難言：汝欲識知無上菩
X11n0267_p0096b05║提寂靜妙常，亦汝六根，更非他物等。又云：十方薄伽
X11n0267_p0096b06║梵，一路涅槃門。斯顯一心一智，佛佛道同也。
X11n0267_p0096b07║四、釋密因約行中。△具空、假、中者。以此定是不思議
X11n0267_p0096b08║妙三止：一、體真止，是即空；二、方便緣止，是即假；三、息
X11n0267_p0096b09║二邊分別止，是即中。即一而三，即三而一，非一二三，
X11n0267_p0096b10║而一二三，不可思議。止即是觀，名偏意圓故也。斯圓
X11n0267_p0096b11║三止，圓照二諦。空即三諦俱空，一空一切空。假即三
X11n0267_p0096b12║諦俱假，一假一切假。中即三諦俱中，一中一切中。非
X11n0267_p0096b13║謂先空、次假、後中，故曰即是一心。此定成時，五眼三
X11n0267_p0096b14║智，一念開發。故龍樹云：三智一心中，得△非縱者不
X11n0267_p0096b15║同點水之縱。△非橫者不同烈火之橫。△不並者非
X11n0267_p0096b16║合也。△不別者非散也。△諸佛同此法門者，過去諸
X11n0267_p0096b17║如來，斯門已成就。現在諸菩薩，今各入圓明等。
X11n0267_p0096b18║五，釋修證。△緣即緣教作理，比度生解，未能親證三
X11n0267_p0096b19║德密藏，即是地前菩薩。唯識云：現前立少物，謂是唯
X11n0267_p0096b20║識性，以有所得故，非實住唯識。真即分破無明，親證
X11n0267_p0096b21║密藏，依真如實理而修，名為真修，即地上已去菩薩
X11n0267_p0096b22║也。唯識云：若時於所緣，智都無所得，爾時住唯識，離
X11n0267_p0096b23║二取相故。然今疏中且約一代佛經總說，故以地上、
X11n0267_p0096b24║地前對一修也。若的就今經所論，即前二漸次為緣
X11n0267_p0096c01║修，從第三漸次證法忍去為真修也。天台圓教，住前
X11n0267_p0096c02║為緣，登住為真。地住至等覺，皆名分果。惟妙覺名滿，
X11n0267_p0096c03║以遠離微細無明故。△所修所證俱大佛頂者，因果
X11n0267_p0096c04║俱法界也。普賢觀云：大乘因者，諸法實相。大乘果者，
X11n0267_p0096c05║亦諸法實相。△如觀音圓通者，下云：初於聞中，入流
X11n0267_p0096c06║亡所，乃至空所。空滅即緣修，寂滅現前即真修。
X11n0267_p0096c07║六，釋了義。△了義者，顯了宣說也。又了者，究竟也，即
X11n0267_p0096c08║究竟稱實說也。△覆相者，隱覆真實之相，而不顯談
X11n0267_p0096c09║也。如般若經，始自色心，終于種智，一向遣蕩。若今經，
X11n0267_p0096c10║則節節明示真實。如云：此見及緣，元是菩提妙淨明
X11n0267_p0096c11║體。又云：生滅去來，本如來藏。又云：其性真為妙覺明
X11n0267_p0096c12║體。又云：菩提涅槃，元清淨體等。盡理極談，更無隱覆
X11n0267_p0096c13║也。△勝義中。真勝義性者，勝即空義也，於空而見空
X11n0267_p0096c14║實性，故曰真勝義性也。
X11n0267_p0096c15║七，釋菩薩。△具多義者。以此妙定具一切定，是故修
X11n0267_p0096c16║之則無行不備。
X11n0267_p0096c17║八、釋首楞嚴中，初飜名。△究竟堅固者。修此定時，五
X11n0267_p0096c18║蘊三科，一切事法，咸即實相，故曰究竟。不為煩惱動
X11n0267_p0096c19║亂，能盡微細無明，故云堅固。▲二、釋義。△觀法如幻者。
X11n0267_p0096c20║得如幻三昧也，了九界法絕待如幻故。△於法自在
X11n0267_p0096c21║者，即王三昧。為諸三昧總領曰王，不為六塵煩惱染
X11n0267_p0096c22║縛曰自在。一切眾生為法所縛，故於法不得自在。下
X11n0267_p0096c23║云：從無始來，迷己為物，為物所轉。若能了物，則於法
X11n0267_p0096c24║自在。下云：若能轉物，即同如來。△二、殊勝者，於同體
X11n0267_p0097a01║法性，起慈悲二德也。下云：一者、上合十方諸佛本妙
X11n0267_p0097a02║覺心，與諸如來同一慈力。二者、下合六道一切眾生，
X11n0267_p0097a03║與諸眾生同一悲仰。△佛母者。諸佛皆依此修也。△
X11n0267_p0097a04║蓮華者，離染清淨，然並妙定之異名也。▲初、正出體。
X11n0267_p0097a05║△此三昧偏就妙止得名，是解脫故以寂用為體。既
X11n0267_p0097a06║是圓妙三止，必須寂照常俱，豈不即是妙三觀耶？觀
X11n0267_p0097a07║即般若，德即照用為體。故知慧非定則無以窮其照，
X11n0267_p0097a08║定非慧則無以深其寂。寂照相資，方盡其妙。△染淨
X11n0267_p0097a09║都盡者。染即六道凡夫，淨即三乘賢聖。今融九界，咸
X11n0267_p0097a10║會實際，故曰都盡。又九界為染，佛界為淨。形對染法，
X11n0267_p0097a11║故說為淨。今九界之染既亡，佛界之淨亦遣。△淨用。
X11n0267_p0097a12║顯者，成圓明淨妙也。▲解能詮初。△就事釋法者。任
X11n0267_p0097a13║持自性，軌生物解也。苟非能詮住持，所詮義理莫顯。
X11n0267_p0097a14║△詮顯性相者。詮辨理事分明，令眾生亡其相而會
X11n0267_p0097a15║其理也。又相即性故，諸法絕待。性即相故，法法摐然。
X11n0267_p0097a16║舉一全收，自在無礙。經能持義，令不散失。似線貫華，
X11n0267_p0097a17║無飄散也。△不顛墜者。由經說故，知惡墮苦，知善受
X11n0267_p0097a18║樂，故無顛墜三塗二死之患也。▲二、約理釋。初、惟就
X11n0267_p0097a19║藏體釋心性。在纏出障，無增無減，曰常。凡聖通為體
X11n0267_p0097a20║性，曰貫。含容具足色心染淨之法，名攝。論云：是心即
X11n0267_p0097a21║攝一切世、出世間法。二、徧一切法。但於一切物上起
X11n0267_p0097a22║解悟心，即為經也。如古人見桃華而悟道，因擔柴以
X11n0267_p0097a23║達性，但取得意入解，便名經也。△亦具四義者。良由
X11n0267_p0097a24║理具，方有事用。理既具四，事亦必然。如水具德，波亦
X11n0267_p0097b01║具也。若以義點示者，但能於一切物上，生於解心，名
X11n0267_p0097b02║法。世間相常，本無去來，曰常。於事達理，見法實際，曰
X11n0267_p0097b03║貫。一色一香，三千具足，曰攝。是知法法法爾具四，故
X11n0267_p0097b04║得手不執卷，常讀是經矣。▲二、別號。初、釋印度。△月
X11n0267_p0097b05║邦者，又彼國賢聖繼興，如月照世也。△中印者，彼國
X11n0267_p0097b06║北背雪山畫野，分邪七十餘國，統論其要，惟五印土，
X11n0267_p0097b07║今揀餘四，故曰中也。△或飜為不至者，此國兵馬強
X11n0267_p0097b08║壯，所有怨歒，皆不能至。或翻為善勝，亦云無害。▲二、
X11n0267_p0097b09║釋道場。△施無厭者。此龍能興禍福，凡有祈求雨水，
X11n0267_p0097b10║皆蒙殊應。人感其恩，施多寶物於池，以報龍也。△緝
X11n0267_p0097b11║興者。自佛滅後，六朝帝王相繼興建也。△六帝者：一、
X11n0267_p0097b12║帝日王為戀佛故造伽藍，二、覺護王又造南伽藍，三、
X11n0267_p0097b13║三如來王建東伽藍，四、幻日王又於北造寺，五、金剛
X11n0267_p0097b14║王造南伽藍，六、中印度王又造伽藍。▲三、釋灌頂。△
X11n0267_p0097b15║五部者，以彼土密言，凢有五部：一、東方金剛部，阿閦
X11n0267_p0097b16║佛為部主。二、西方蓮華部，無量壽佛為主。三、南方羯
X11n0267_p0097b17║磨部，不空成就佛為主。四、北方寶部，寶生佛為主。五、
X11n0267_p0097b18║中央灌頂部，毗盧佛為主。
X11n0267_p0097b19║三，譯人。△中宗者。隋封高祖為唐公，因號大唐。自高
X11n0267_p0097b20║祖至景宗，凡二十二主，總合二百八十九年。中宗即
X11n0267_p0097b21║第五主，名顯，即高宗第七子也。△乙巳歲者，是載歲
X11n0267_p0097b22║星次于乙巳也。△般剌密帝亦翻為極量。△四方各
X11n0267_p0097b23║有名者。南曰象，東曰紀，西曰歒，低北曰譯。今言通四
X11n0267_p0097b24║方語曰象胥者，善四方語者別受象胥之號也。△正
X11n0267_p0097c01║諫者，以正道諫君也。漢時名諫議，龍朔改為正諫，至
X11n0267_p0097c02║中宗時復名諫議也。△二省者，中書省、門下省也。△
X11n0267_p0097c03║潤色者，以其才力潤飾，使語言流美，理味煥然也。△
X11n0267_p0097c04║烏長國者，具云烏長那，此云苑，昔輪王之苑囿也。△
X11n0267_p0097c05║彌伽。釋迦，正云彌伽爍佉，或飜為雲峯。
X11n0267_p0097c06║十、別解文義疏二：初、分科。△準常。三分者，始自道安
X11n0267_p0097c07║法師，判一代佛經，總為三分，即初、中、後三善也。初善
X11n0267_p0097c08║生人信心，即序分，彰說法之由致。中善生人慧心，即
X11n0267_p0097c09║正宗分，暢本意之玄門。後善生人傳心，即流通分，繼
X11n0267_p0097c10║遐方於萬古。此之三分，冥符西域，今古同遵也。從如
X11n0267_p0097c11║是我聞至歸來佛所，即序分。從阿難見佛，頂禮悲泣
X11n0267_p0097c12║至不戀三界，是正宗分。從阿難若復有人至作禮而
X11n0267_p0097c13║去，是流通分。
X11n0267_p0097c14║二、隨釋經，分三段：初、序分，疏二：初、分文。二、隨釋二：初、
X11n0267_p0097c15║證信序，二、發起序。△證信者。六、成就也。顯說聽時處，
X11n0267_p0097c16║一一分明，以證非謬，令物生信故。亦謂之通序，經經
X11n0267_p0097c17║皆有此言故。或云經後序，以佛說時未有，至結集時
X11n0267_p0097c18║方安立故。然亦可謂之別序，以經經如是等言茂深
X11n0267_p0097c19║異故。△發起者。則以事相表示發起正宗法義也。或
X11n0267_p0097c20║曰別序，謂經、經發起別故。如法華放光、金剛乞食、涅
X11n0267_p0097c21║槃勸人令問等。或云經前序，謂佛先自發起，後方說
X11n0267_p0097c22║故。或曰通序，以經、經皆有發起故。
X11n0267_p0097c23║證信疏初立由。△由阿難問者，謂佛將欲涅槃，倚臥
X11n0267_p0097c24║雙林，告阿難言：吾今背痛。阿難聞語，知佛涅槃，悶絕
X11n0267_p0098a01║愁惱。有尊者阿泥樓豆（即阿那律，阿難堂兄）告阿難言：汝是持
X11n0267_p0098a02║佛法人，且須裁抑。如來今日即有，明日即無，汝當往
X11n0267_p0098a03║問後事。阿難言：何謂後事？阿泥樓豆教問四事，阿難
X11n0267_p0098a04║如教往問。一問：世尊在日，以佛為師。世尊滅後，以誰
X11n0267_p0098a05║為師？佛令以戒為師。二問：如來在日，依如來住。如來
X11n0267_p0098a06║滅後，依何而住？佛令依四念處住。三問：惡性比丘，佛
X11n0267_p0098a07║自調伏。佛滅度後，如何調伏？佛令梵壇治之。四問：遐
X11n0267_p0098a08║益後來，理宜結集。一切經首，當置何言？佛令安如是
X11n0267_p0098a09║我聞等言。故云由阿難問，佛令置之。▲二、立意△斷
X11n0267_p0098a10║疑者。謂佛滅後，諸阿羅漢各欲涅槃。諸天王等心自
X11n0267_p0098a11║念言：眾生有病，誰當治者？即禮大迦葉足，白言：大德
X11n0267_p0098a12║知否？法海欲竭，法船欲破，法城欲頺，法幢欲倒。當以
X11n0267_p0098a13║大悲，建立佛法。於是迦葉受請，諸聖弟子得神通者，
X11n0267_p0098a14║皆來集會，共一千人。唯除阿難，餘皆羅漢。迦葉牽出，
X11n0267_p0098a15║阿難苦言：清淨眾中，結集法藏。汝結未盡，不應住此。
X11n0267_p0098a16║仍備舉阿難六種吉羅之罪。阿難慚耻，一一懺悔，求
X11n0267_p0098a17║斷結使。靡不精誠，朗然大悟。三明六通，作大羅漢。却
X11n0267_p0098a18║至窟中，禮僧足已，大眾乃請阿難升座結集。纔升座
X11n0267_p0098a19║已，未發言間，感得自身相好如佛。於是大眾遂起三
X11n0267_p0098a20║疑：一疑他方佛來，二疑如來重起說法，三疑阿難成
X11n0267_p0098a21║佛。纔唱如是我聞等言，三疑頓息。△息諍者。同是羅
X11n0267_p0098a22║漢，德業頗齊。若云自言，理宜喧諍。纔言我從佛聞，即
X11n0267_p0098a23║息諍也。▲異邪者。外道經首皆云阿憂，阿憂表告，今
X11n0267_p0098a24║云如是等言，即異邪也。
X11n0267_p0098b01║二科定經文，初說經時處。△經。如是者，所傳之法也。
X11n0267_p0098b02║△我聞者，能傳之人也。△一時者，機理契會之時也。
X11n0267_p0098b03║△佛者說教之主也。△在室羅伐城者，說法地也。向
X11n0267_p0098b04║下與大比丘眾等，即同聞伴也。然此六事，亦隨五教
X11n0267_p0098b05║不同，且就今經。△如是者，眾生一念即佛為如，三科
X11n0267_p0098b06║七大無非中道為是。如此，如是，是信圓融一實如是
X11n0267_p0098b07║也。△我聞者，我有四種，謂我我、我無我、無我我、非我
X11n0267_p0098b08║非無我。聞亦四，謂聞聞、聞不聞、不聞聞、不聞不不聞。
X11n0267_p0098b09║今經即以非我非無我、不聞不不聞為我聞也。圓人
X11n0267_p0098b10║了我即空，故云非我。即空而假，性具宛然，故曰非無
X11n0267_p0098b11║我。即中道妙義也。不聞不不聞者，謂不聞不不聞，即
X11n0267_p0098b12║中道妙聞也。又我即是聞，以能聞所聞俱法界故，故
X11n0267_p0098b13║使我外更無能聞耳根也。所以但云我聞。△一時者，
X11n0267_p0098b14║亦五教異。今取不思議一時也，所謂非一非一切，而
X11n0267_p0098b15║一而一切，即中道雙，非雙照也。△佛者，即應之法身
X11n0267_p0098b16║佛也。涅槃云：吾今此身，即是常身。以應即法故，說即
X11n0267_p0098b17║無說。法即應故，無說即說。得則非說非不說，事則而
X11n0267_p0098b18║說而不說。若得斯意，即於應身能了三身圓妙。△在
X11n0267_p0098b19║者內住首楞嚴妙定，迹住伐城精舍。
X11n0267_p0098b20║疏：初、釋如是二：初、合釋。佛地論即阿難海，與文殊結
X11n0267_p0098b21║集諸大乘經也，故云傳法菩薩。然有四種阿難：一、賢，
X11n0267_p0098b22║二、持，三、典藏，四、海。賢即結集小乘，持與典藏對始，教
X11n0267_p0098b23║海即終、頓、圓也。然人秪是一，隨教而立四名也。▲初、
X11n0267_p0098b24║約人釋。△肇即肇法師也。△順則師資者，信則師承，
X11n0267_p0098c01║資取其道，不信則不師稟也。▲二、約法釋。如者，䐇合
X11n0267_p0098c02║之辭。是者，無非之稱。故云永離過非曰是。▲二、就此
X11n0267_p0098c03║經克性說。△不動曰如等者。若有生滅，不可名如。良
X11n0267_p0098c04║以藏性無動，故得名如。若有虗偽，則不名是。唯真實
X11n0267_p0098c05║故，方稱曰是。▲二、會妄說。△一切諸法本空無生滅
X11n0267_p0098c06║等者。下云：汝猶未明一切浮塵諸幻化相，當處出生，
X11n0267_p0098c07║隨處滅盡。乃至云：生滅去來，本如來藏，妙真如性。淨
X11n0267_p0098c08║名云：彌勒如，草木如等。△離一切等者。約遮、照、解是
X11n0267_p0098c09║也。遮故離相，照故即是。遮、照同時，中道方顯。▲更有
X11n0267_p0098c10║餘義者，注法華云：如是者，感應之瑞也。如以順機受
X11n0267_p0098c11║名，是以無非立稱。眾生以無非為感，如來以順機為
X11n0267_p0098c12║應，故言如是長耳。三藏云：如是有三：一、約佛明，三世
X11n0267_p0098c13║諸佛共說不異名如，以同說故稱是；二、約法明，諸法
X11n0267_p0098c14║實相古今不易名如，如如而說稱是；三、約僧釋，阿難
X11n0267_p0098c15║所傳望佛本教不異名如，永離過非曰是等。
X11n0267_p0098c16║釋我聞。初釋我。△假者，謂於五蘊身上，假立我稱，要
X11n0267_p0098c17║別自他。△徧計者，凡夫計身為我，計諸法為我所有。
X11n0267_p0098c18║△外道宗計者，各宗邪見為我也。即十八種、九十六
X11n0267_p0098c19║種等，備在止觀、淨名。△非邪慢者。異外道故非邪，異
X11n0267_p0098c20║凡夫故非慢。▲二、釋聞。△聽受者。根、境、識三和合聲，
X11n0267_p0098c21║在可聞處，方為聞也。若約瑜伽，須具八緣，方得成聞，
X11n0267_p0098c22║謂根、境、識、空、種子、染淨、分別、作意。△廢別者耳是身
X11n0267_p0098c23║之別。廢耳之別，從身之總，故曰我聞。▲二、約空宗釋。
X11n0267_p0098c24║△不壞假名者。緣生之俗存，故有假名也。△不聞。聞
X11n0267_p0099a01║者達無聞，故曰不聞。不壞俗，故而聞也。▲三、就法性
X11n0267_p0099a02║釋。△非一異者。非一故根境歷然，非異故能所泯絕。
X11n0267_p0099a03║即以中道妙耳，聞第一義諦法，故曰真俗無礙也。
X11n0267_p0099a04║三、釋一時。總言一時，蓋不約四、六、十二等時，亦不局
X11n0267_p0099a05║成道以來若干年月等時，但取根熟眾生能感於佛，
X11n0267_p0099a06║佛即應之為說，說畢聽終，為一時也。肇公云：法王啟
X11n0267_p0099a07║運，嘉會之時。▲二、出體。△一言略周者。但舉一時之
X11n0267_p0099a08║言，略可周足。▲三、通妨。△時分延促者。此土四時，西
X11n0267_p0099a09║但三時，又此十二，彼六時等。天與人間，延促可知。▲
X11n0267_p0099a10║二、據實釋。△心境泯者。泯，亡也。能所都亡，翛然無滯
X11n0267_p0099a11║也。淨名云：其說法者，無說無示。其聽法者，無聞無得。
X11n0267_p0099a12║△理知融者，聞法之際亡情，與法性妙理相應。若以
X11n0267_p0099a13║緣心聽法，非得法性。△凡聖如者。心冥平等之性，故
X11n0267_p0099a14║得凡聖皆如。淨名云：眾生如，諸佛如等。△本始會者。
X11n0267_p0099a15║始覺合本覺時，攝用歸體，名究竟覺，故曰會。
X11n0267_p0099a16║四、釋佛。初、正飜名。△覺了真妄性相者。了真本有，達
X11n0267_p0099a17║妄本空。諸法皆空，性也。諸法緣生，相也。真心雖體無
X11n0267_p0099a18║一物，而體不空，即了性也。雖隨緣成色等相，而體非
X11n0267_p0099a19║色，即了相也。真俗兩亡，中道究顯，故名究竟覺也。▲
X11n0267_p0099a20║二、廣辯相。初、約三義釋。△自覺者，覺知徧計依他，如
X11n0267_p0099a21║夢幻，如空華，獨顯圓成實性也。△覺他者，悟知十界
X11n0267_p0099a22║依正與己無異。△覺滿者，自他俱究竟也。▲二、佛地
X11n0267_p0099a23║下，引十義。十義中有自、他、法、喻等。△具一切智即根
X11n0267_p0099a24║本智△具一切種智即後得智△出所知、煩惱二障，
X11n0267_p0099b01║即二智所亡惑也。然三智配對又別，即一切智為空
X11n0267_p0099b02║智，斷煩惱障；道種智為假智，斷塵沙煩惱；一切種智
X11n0267_p0099b03║為中道智，斷無明。隨經論配釋（云云）。△諸法性相者，
X11n0267_p0099b04║義如上釋。又諸法性相，即性相二執也。計一切法從
X11n0267_p0099b05║自生，從他生，自他共生，無因生，此四名為性執。推撿
X11n0267_p0099b06║四處，皆無生故，名為性空。若計有此空可得，名為相
X11n0267_p0099b07║執。推撿此空亦空，名為相空。△如夢覺即自行果圓。
X11n0267_p0099b08║△如華開即化他功着。
X11n0267_p0099b09║五、釋處所。初、總指。△祇桓者，梵語也。若作方言釋者，
X11n0267_p0099b10║應法師曰：桓即林也，即祇陀太子林也。以古桓字與
X11n0267_p0099b11║園字同用也。▲二、別解。初、釋伐城。△舉城者，揀南憍
X11n0267_p0099b12║薩羅國也。△豐。解脫者，多五通仙人得道，故名解脫
X11n0267_p0099b13║也。△就勝易彰者。城有勝迹，易彰明也。▲二、釋祇桓。
X11n0267_p0099b14║△戰勝者。即生太子時，王與外國戰勝也。▲三、釋精
X11n0267_p0099b15║舍。△精舍者，非麤暴者所居，故曰精舍。△須達買園
X11n0267_p0099b16║等者。須達即波斯匿王臣。其家巨富，為兒娉婦。至王
X11n0267_p0099b17║舍城，寄止珊檀那宅。其家中夜而起，辨諸餚膳。須達
X11n0267_p0099b18║問云：大士欲請誰耶？答云：請佛。須達聞已，身毛皆竪。
X11n0267_p0099b19║問云：何等名佛？答云：汝豈不聞釋種太子號悉達多，
X11n0267_p0099b20║捨父出家，無師自覺，貪恚癡盡，得大菩提，號之為佛。
X11n0267_p0099b21║須達云：善哉大士！所言佛者，今在何許？答云：在伽藍
X11n0267_p0099b22║陀竹林精舍。時須達多一心念佛，天忽大明，猶同白
X11n0267_p0099b23║日尋光。遂至佛所，頭面禮足。世尊即為如應說法，得
X11n0267_p0099b24║須陀洹。乃請佛云：惟願臨顧，至舍衛城，受我微供。佛
X11n0267_p0099c01║云：頗有精舍容受我否？須達云：若見垂顧，便當營辦。
X11n0267_p0099c02║世尊默然受請。時須達徧觀何處堪起精舍，唯祇陀
X11n0267_p0099c03║林最好安立。告祇陀言：我欲建立僧坊，惟仁者園堪
X11n0267_p0099c04║任造立。祇陀戲言：應以真金徧布其地，園即可買。須
X11n0267_p0099c05║達便欲取金。祇陀云：我園不賣，云何取金？時首陀天
X11n0267_p0099c06║化作斷事人云：王既許賣，決須與也。於是取金。唯五
X11n0267_p0099c07║百步，金未周徧。祇陀云：無上法王，真實無上，致使斯
X11n0267_p0099c08║人輕寶如是。語云：金未徧者，請於此處造立門樓，使
X11n0267_p0099c09║佛經遊。園中林樹，是我施之。興功七日，一時周備。即
X11n0267_p0099c10║執香爐請云：唯願受我此處。佛與大眾如展臂頃，至
X11n0267_p0099c11║祇陀園。今於此處說佛頂經也。
X11n0267_p0099c12║二、引眾同聞，疏三：初、總敘天、龍八部，即說呪處明也。
X11n0267_p0099c13║△八部者：一、龍，二、神，三、夜叉，四、乾闥婆，五、修羅，六、迦
X11n0267_p0099c14║樓那，七、緊那羅，八、摩睺羅伽。△王臣菩薩發起中說，
X11n0267_p0099c15║蓋譯人巧互其文也。
X11n0267_p0099c16║二、科分。▲三、隨釋經文二節：初、聲聞眾。初、標類舉數
X11n0267_p0099c17║二：初、釋標顯四：初、釋疏與字。然大釋論以七一釋與
X11n0267_p0099c18║字。與者，共也。共一處、時、戒、心、見、道、解脫比丘及佛，共
X11n0267_p0099c19║此七一，故言與也。然今七一亦不與法華前經同。以
X11n0267_p0099c20║是開顯之後，唯共祇洹精舍處，共最後無範時，共大
X11n0267_p0099c21║乘中道戒，共常住真淨心，共圓融無漏見，共三德涅
X11n0267_p0099c22║槃道，共一不思議解脫，故曰與也。▲二、釋大。△內外
X11n0267_p0099c23║者。內即三藏教文，外即四韋陀典。△九十五種者。外
X11n0267_p0099c24║道有六師，每一人有十六法，以十五法教十五弟子。
X11n0267_p0100a01║師資合論有九十六，內一道實，故云勝出九十五。若
X11n0267_p0100a02║以小衍相對，以衍為正，以小為邪。今經圓實，亦可云
X11n0267_p0100a03║勝出九十六種。又七方便人恭敬，故云大。通達權實
X11n0267_p0100a04║性門，故言多。於圓實眾而為上首，故云勝。▲三、釋比
X11n0267_p0100a05║丘。△離邪正命者。邪即四邪、五邪。四邪者，如淨目女
X11n0267_p0100a06║問舍利弗云：汝食淨否？答云：淨。淨目云：下口食耶？答
X11n0267_p0100a07║云：否。乃至問仰維方食，皆答云：否。舍利弗言：姊！我不
X11n0267_p0100a08║墮是四種不淨食中，我用清淨乞食活命。淨目因聞
X11n0267_p0100a09║清淨法食，歡喜信解，得須陀洹。五邪者：一、作現異相，
X11n0267_p0100a10║二、自說功德，三、占相吉凶，四、高聲現威，五、說所得供
X11n0267_p0100a11║養以動人身。△正命者，不問淨穢。於食等者，於法亦
X11n0267_p0100a12║等也。如是乞食，名乞士眾。△又。怖魔者，發真歸無，能
X11n0267_p0100a13║隳裂魔宮，故曰怖魔。△七支者，身殺、盜、婬，口妄言、綺
X11n0267_p0100a14║語、兩舌、惡罵也。△九十八使者，即見思煩惱也。約三界
X11n0267_p0100a15║四諦，見惑有八十八。頌曰：苦下具一切（即貪、瞋、癡、慢、疑、身見、邊見、
X11n0267_p0100a16║見取、邪見、戒禁取也），集滅離三見（即身見、邊見及戒禁取也），道除於二見（只除
X11n0267_p0100a17║身、邊二見，四諦共有三十二使），上界不行恚（上色、無色二界，各除四使瞋惑，每界但有二十
X11n0267_p0100a18║八使）。由是三界共有八十八使見惑。此在見道門中頓
X11n0267_p0100a19║斷，即證初果。又三界共有十使思惑，欲界具四（貪、瞋、癡、慢），
X11n0267_p0100a20║色、無色各三（貪、癡、慢也），故見、思合九十八也。又若就今經，
X11n0267_p0100a21║應以九界煩惱，即是菩提妙用元心，無惡可破，故名
X11n0267_p0100a22║破惡。▲四、釋眾。△說恣者。說戒自恣也。▲二、釋舉數。
X11n0267_p0100a23║△五人者，陳如、頞鞞䟦提、十力迦葉、拘利太子。△三
X11n0267_p0100a24║迦葉者。優樓頻螺在火龍窟，有徒五百。那提在象頭
X11n0267_p0100b01║山，有徒三百。伽耶在希連河，有徒二百。
X11n0267_p0100b02║二、總歎行德。疏：總指。△三、漏者，欲漏、有漏、無明漏也。
X11n0267_p0100b03║謂欲界四諦下，各具貪、瞋等十使。煩惱合四十使，除
X11n0267_p0100b04║四使癡，但三十六。修惑於六根本中，亦除一使癡，但
X11n0267_p0100b05║有五（六根本即貪、瞋、癡、慢、疑、邪見也）。見、修合論，有四十一，名為欲漏。
X11n0267_p0100b06║又色、無色界，於前四十一使，名除五使瞋（見惑四使，修惑一使），
X11n0267_p0100b07║每界但有三十六。二界合有七十二使，名為有漏。三
X11n0267_p0100b08║界共有十五使癡，名無明漏，共有一百二十八使見、
X11n0267_p0100b09║思。此約大乘說。小則如上九十八使，由茲造業，漏落
X11n0267_p0100b10║三界。然疏解羅漢三義，且約小說。若稱今經，應云：害
X11n0267_p0100b11║無明賊，不受變易生，應受十界供。△此皆無疑者。
X11n0267_p0100b12║然羅漢有三：一、時解脫，即信行鈍根，待時及眾緣具，
X11n0267_p0100b13║方解脫故。然有二種：一、慧解脫，是人因中偏修性念
X11n0267_p0100b14║處觀，不得滅盡定。二、俱解脫，是人因中修性念及共
X11n0267_p0100b15║念處觀，得滅盡定。二、不時解脫，即法行利根，此人不
X11n0267_p0100b16║待眾具，隨欲進修，即得解脫。（亦如上二種人，得定、不得定異。）三、無礙
X11n0267_p0100b17║解脫，即聞佛說三藏教法，修緣念處觀，發四辯才，能
X11n0267_p0100b18║具一切羅漢功德。然若稱經實談，應徧解權實教文，
X11n0267_p0100b19║決定無疑，名大羅漢。▲二、別歎疏。△從佛口生者。從
X11n0267_p0100b20║言教生也。△從法生者。從理作意之所生也。△得法
X11n0267_p0100b21║分者，受用無漏法財也。△二十五有。此出涅槃經。超
X11n0267_p0100b22║地獄有，得無垢三昧。超餓鬼有，得心樂三昧等。總即
X11n0267_p0100b23║欲等三有。然有界內分段三有，界外變易三有。如華
X11n0267_p0100b24║嚴說阿僧祇香雲，即變易欲有。百千禪定，無量心塵，
X11n0267_p0100c01║即變易色無色有。細開即二十五有，所謂四洲四惡
X11n0267_p0100c02║趣，無想及那含，六欲并梵天，四禪四空處。須超變易
X11n0267_p0100c03║二十五有，方稱善超。△不為界繫者。不被三界業惑
X11n0267_p0100c04║縛也。▲二、歎利他，五。△無利不現者。即竪入實報，方
X11n0267_p0100c05║便同居，橫徧十方諸剎，隨彼彼根，一一現益也。此經
X11n0267_p0100c06║諸大聲聞已證三德，故能應物現形也。照而常寂，故
X11n0267_p0100c07║不損滅定。寂而常照，故現諸威儀。▲二、智堪遺付。△
X11n0267_p0100c08║隨從者。常從如來轉大小權實法門，廣大利物，故於
X11n0267_p0100c09║今經堪可遺付也。▲三戒可遵依。△斷割重輕者。十
X11n0267_p0100c10║方僧物，招提之物，或犯罪心境，一一皆能決斷，判割
X11n0267_p0100c11║體用輕重，使織毫不濫。或此開彼遮等，無不明白也。
X11n0267_p0100c12║▲四、定能現化。△化復作。化者，入無記化化禪，於化
X11n0267_p0100c13║體上復化，種種形類，皆如幻也。△令彼度苦即除報
X11n0267_p0100c14║障，業即業障，惑即煩惱障。△內祕外現者，即內祕菩
X11n0267_p0100c15║薩行，外現是聲聞。其實以佛道聲令一切聞，方為至
X11n0267_p0100c16║說。▲五、結悲濟無盡，令脫分段、變易二生死苦，令證
X11n0267_p0100c17║菩提、涅槃二無上樂，故云脫苦得樂。
X11n0267_p0100c18║三、列眾上首疏。△六菽即豆也△胡豆即菉豆也△
X11n0267_p0100c19║大膝者，膝蓋大也。△佛令立論者。汝若論勝，甥可還
X11n0267_p0100c20║汝。遂立云：一切論可破，一切法不忍。忍，安也。佛問：汝
X11n0267_p0100c21║見忍否？思惟良久，不得一法入心，乃云：沙門著我於
X11n0267_p0100c22║二負中，從茲負愧低頭，得阿羅漢。意云：我答忍，即違
X11n0267_p0100c23║自宗，以我立云一切不忍故。若云不忍，如何破他？於
X11n0267_p0100c24║是心調柔輭，得法眼淨。
X11n0267_p0101a01║二、緣覺眾，然有獨覺、緣覺。獨覺生無佛世，然有大小，
X11n0267_p0101a02║不說法名小，說法名大。緣覺亦然，以利根故，不須制
X11n0267_p0101a03║果，能斷正使，兼除習氣也。△不歎德者，皆為機設。自
X11n0267_p0101a04║有希高慕遠，沾迹揚名，即以多知識引之。自有藏名
X11n0267_p0101a05║隱德，退讓為懷，即以少知識引之也。
X11n0267_p0101a06║二、發起序，疏二：初、指諸經。△放光。如法華、般若。法華
X11n0267_p0101a07║云：放眉間光，照于東方萬八千土。般若云：爾時世尊
X11n0267_p0101a08║放六百八十萬億那庾多光等。△微笑者。報恩經：爾
X11n0267_p0101a09║時如來熙怡微笑。△乞食。金剛經：爾時，如來食時，著
X11n0267_p0101a10║衣持鉢，入舍衛大城乞食等。△入禪。如光明經，是時
X11n0267_p0101a11║如來遊於無量甚深法性等。△自唱位號。如梵網經
X11n0267_p0101a12║我今廬舍那，方坐蓮華臺等。△勸人令問。即涅槃云
X11n0267_p0101a13║普告大眾，大覺世尊將入涅槃，若有所疑，今悉可問
X11n0267_p0101a14║等。▲經四：初、夏制圓成眾求密義。△自述等者。違犯
X11n0267_p0101a15║禁戒，述不自知，恣任眾僧，舉其過失。此則內表無私
X11n0267_p0101a16║隱，外顯有瑕疵，身口托於他人，故曰自恣。又自陳三
X11n0267_p0101a17║法之詞，恣舉七聚之罪，欲令知過必改，省己增修，皎
X11n0267_p0101a18║潔尸羅，凝清律海故也。自恣凡有二種五德：一、舉罪
X11n0267_p0101a19║五德，謂知時不以非時，如實不以虗妄，利益不以損
X11n0267_p0101a20║減，柔輭不以麤獷，慈心不以瞋恚。二、自恣五德，謂不
X11n0267_p0101a21║愛、不瞋、不怖、不癡，如自恣、不自恣然。自恣通三日，七
X11n0267_p0101a22║月十四、十五、十六。又修道安樂，亦通延日。自恣可延
X11n0267_p0101a23║至八月十五日（云云）。菩薩三釋：初全約所求覺果、所
X11n0267_p0101a24║度眾生以得名，即全取他名有財釋。次則分取他名
X11n0267_p0101b01║有財釋。第三△覺悟智者分證真故。△情慮識者，惑
X11n0267_p0101b02║未盡故，即依主釋。△限內者，九旬中也。△將求密義
X11n0267_p0101b03║者。文通兩勢：一則恣決心中所疑，故曰密義；二眾來
X11n0267_p0101b04║咨求法義，意在欲聞楞嚴了義法也。▲二、教演真乘。
X11n0267_p0101b05║△非禪不慧者。夫欲說法，先須入定，從定起說，言無
X11n0267_p0101b06║謬也。△為後軌者。釋難也。或曰：佛常在定，何用入禪？
X11n0267_p0101b07║答云：要作後人軌則也。佛有所為，皆傚効故。金剛併
X11n0267_p0101b08║緣，入對面等。△無量義為一乘本者。欲顯一乘，先說
X11n0267_p0101b09║無量義法。謂從一法生二道（頓、漸），三法（三乘），四果（四位），故一
X11n0267_p0101b10║無別。一即無量而為一，故以無量為一乘本。如淨名
X11n0267_p0101b11║先說普集經等。△必有經目者。但云深奧，略，故不言
X11n0267_p0101b12║也。△迦陵者，具云迦陵頻伽，此云好聲。△仙者，褒之
X11n0267_p0101b13║也。如云佛仙神妙等。△卵殻者（苦觀切），初出在𭮥時也，
X11n0267_p0101b14║或苦角切（云云）。△最勝者。苑法師經音金匱中云：如
X11n0267_p0101b15║來聲有八勝相：一、極好，二、柔輭，三、和適，四、尊慧，五、不女，
X11n0267_p0101b16║六、不悞，七、深遠，八、不竭。△妙吉祥者。一切天人親近
X11n0267_p0101b17║供養，即獲一切微妙慶瑞之事。此菩薩是南天竺憍
X11n0267_p0101b18║薩羅國梵德婆羅門子尼拘樹下左脇而生。生即能
X11n0267_p0101b19║言，相好如佛。有七寶蓋，行住隨身。又西域記云：此菩
X11n0267_p0101b20║薩生時，有十種吉祥之相：一、光明滿宅，二、甘露垂庭，
X11n0267_p0101b21║三、地涌七珍，四、地開伏藏，五、雞生鳳子，六、猪產龍㹠，
X11n0267_p0101b22║七、馬產騏驎，八、牛生白驛，九、倉變金粟，十、象具六牙。
X11n0267_p0101b23║或飜濡首，以河沙功德濡潤法身之首也。此菩薩在
X11n0267_p0101b24║此方歡喜世界作摩尼寶積佛，又是七佛祖師。△無
X11n0267_p0101c01║私不伏者。此顯眾咸心伏也。若言伏而心不伏者，非
X11n0267_p0101c02║真伏也。禮云：畏而愛之。鄭玄云：心伏也。▲三、王臣請
X11n0267_p0101c03║供。△齋者。吾教以不過中食為齊。齊者，齊也，齊其身口
X11n0267_p0101c04║故。△羞者，熟食也。波斯匿亦飜和悅。△忌舉吉事者
X11n0267_p0101c05║於是之日不樂歌也。禮云：哭日不歌。△諱避其名者。
X11n0267_p0101c06║體以卒哭後諱名也。△宮掖者。漢書曰：朱虗侯章從
X11n0267_p0101c07║勃請，卒千人入未央宮掖門。注云：非正門，在兩旁，若
X11n0267_p0101c08║人之臂掖。法苑珠林音義云：掖者，庭也。△策。掖者，扶
X11n0267_p0101c09║助之人也，即宮娥、內官之類也。△十德。一姓尊，謂三
X11n0267_p0101c10║皇五帝之裔，左貂右蟬之家。二位高，輔弼丞相，監梅
X11n0267_p0101c11║阿衡。三大富，銅陵金谷，豐饒侈靡。四威德，嚴霜隆重，
X11n0267_p0101c12║不肅而威。五智深，即𮌚如武庫，權奇超拔。六年耆，蒼
X11n0267_p0101c13║蒼稜稜，物儀所伏。七行淨，即白圭無玷，所行如所言。
X11n0267_p0101c14║八禮備，節度庠序，世所式瞻。九上欽，一人所敬。十下
X11n0267_p0101c15║敬，四海所歸。韓子云：重厚自居，謂之長者。△三品居
X11n0267_p0101c16║財者。居財：百億上，十億中，一億下。又守道下，別約慈
X11n0267_p0101c17║恩解居士也。玉藻云：居士錦帶。鄭氏注云：道藝之處
X11n0267_p0101c18║士也。▲四、慶喜，無齋。循乞二：初、歸園，無請。△不隨佛
X11n0267_p0101c19║受別請者。佛召阿難為待者，先從佛求三願：一、佛以
X11n0267_p0101c20║故衣施我，聽我不受。二、佛受別請，聽我不隨。三、聽我
X11n0267_p0101c21║出入無有時節。佛讚阿難：善哉！具足智慧。預見譏謙，
X11n0267_p0101c22║恐人云：為衣食故，給奉如來。出入若有時節，即不能
X11n0267_p0101c23║廣利四眾也。又具八不思議：一、不受別請。二、不受故
X11n0267_p0101c24║衣。三、未斷諸漏，入王宮見諸女人而無欲心。四、侍佛
X11n0267_p0102a01║左右，不甞失時。五、佛說三藏教法，一歷耳根，曾無遺
X11n0267_p0102a02║忘。六、未得他心智，知佛入禪、出禪。七、未得願智，而能
X11n0267_p0102a03║了知他人現得四果、後得四果。八、能請說所未聞法。
X11n0267_p0102a04║▲初、正行平等以乞食。△日初分者。涅槃明四分：初、
X11n0267_p0102a05║諸天食時，即丑、寅、卯時；二、人法食時，即辰、巳、午時；三、
X11n0267_p0102a06║畜生食時，即未、申、酉時；四、鬼神食時，即戌、亥、子時。今
X11n0267_p0102a07║取初分人家正炊爨時，故易得也。△色與體量應法
X11n0267_p0102a08║度者。色即薰作紺青之色，或赤黑色。體即瓦銕也。量
X11n0267_p0102a09║即上三斗，下一斗半，中可知也。南山云：此姬周之量。
X11n0267_p0102a10║若唐，則上者斗半，下者五升。△乞食十利者，一為攝
X11n0267_p0102a11║受諸有情故，二為次第故，三為不疲厭，四知足，五為
X11n0267_p0102a12║分布，六為不耽嗜，七為知量，八為善品現前，九為善
X11n0267_p0102a13║根圓滿，十為離我執故。△剎利旃陀者，略舉初後，以
X11n0267_p0102a14║攝中間二姓。西國凡有四姓：一、是婆羅門，此云淨行，
X11n0267_p0102a15║即守道自居。二、剎帝利，此云田主，即君臨奕世。三、毗
X11n0267_p0102a16║舍，此云商賈，即貨遷有無也。四、首陀，此云農人，辛勤
X11n0267_p0102a17║稼穡者。△田主者，即賢劫初成，天降人種，因食地餅、
X11n0267_p0102a18║粳米。男女既形，各估田土，學耨耕稼，姦盜繁興，無決
X11n0267_p0102a19║斷者。遂推一人世欽信者，以為民主，各輸稅財，以歸
X11n0267_p0102a20║此人，因號田主。旃陀，正云旃荼羅，此云嚴熾。惡業自
X11n0267_p0102a21║嚴，行則搖鈴持竹，為自標故。△魁鱠者，魁，帥也，膾切，
X11n0267_p0102a22║割也，為屠割之主帥也。仰効無遮。△印可者。因佛命
X11n0267_p0102a23║問維摩疾，自述被訶，故不堪任。因佛印可，故云佛訶
X11n0267_p0102a24║也。又淨名訶，蓋承佛意，故淨名訶即是佛訶也。△猜
X11n0267_p0102b01║嫌者。猜疑，嫌惡佛有揀擇也，又疑佛嫌我也。△隍者，
X11n0267_p0102b02║枯濠也。有水曰池，無水曰隍。▲二、示遇惡緣。△幻術
X11n0267_p0102b03║者妖法也。△先梵天呪者。指祖承也。謂娑毗迦羅先
X11n0267_p0102b04║師梵天說此呪也。如云：某人先稟說。△義翻本性者，
X11n0267_p0102b05║謂過去有婆羅門，名蓮華實。蓮華實有女，名為本性。
X11n0267_p0102b06║今經又名性比丘尼，約此義翻也。然有三本摩登伽
X11n0267_p0102b07║經：一、是漢世高譯，為一卷；二、吳支嫌譯，為三卷；三、東
X11n0267_p0102b08║晉失譯。然三本文節大同。其吳本云：佛在給孤獨園，
X11n0267_p0102b09║晨朝食時，阿難持鉢乞食，分衛還祇陀林。於其路次，
X11n0267_p0102b10║有一大池，聚落人眾，游集其上。池側有女旃陀羅種，
X11n0267_p0102b11║執持瓶器，來池取水。長老阿難，往到其所，語言：姉妹！
X11n0267_p0102b12║今我渴乏，甚須見飲，可惠少許。女言：大德！我無所悋，
X11n0267_p0102b13║但吾身是旃陀羅女，若將施者，恐非所宜。阿難言：但
X11n0267_p0102b14║時見施，不宜久留。即以淨水，授與阿難。阿難飲訖，還
X11n0267_p0102b15║其所止。其去已後，此女即取阿難容貌等相，深生染
X11n0267_p0102b16║心，乃至告母。母即於舍，以生糞塗地，布以白帶，於此
X11n0267_p0102b17║場中，燃大猛火，用一百八莖妙遏迦華，誦呪一周，即
X11n0267_p0102b18║以一莖，投於火中（其呪如經）。乃至云：若天若魔等，聞我此
X11n0267_p0102b19║呪，急令阿難至此。如此呪已，阿難心則迷亂，不覺詣
X11n0267_p0102b20║旃陀舍等。△別解脫戒者。梵云波羅提木叉，此云別
X11n0267_p0102b21║解脫。身口七支別，別防非得解脫故。△白四。所發者，
X11n0267_p0102b22║一白三羯磨也。△形願業體者。形願業是能發，通作
X11n0267_p0102b23║無作。體即所發，惟是無作。形即身形，屈申俯仰也。願
X11n0267_p0102b24║即立誓，要期於此一形，至三法竟時，發生於身，能為
X11n0267_p0102c01║善種。業通二義：一、發動身口，營為造作，名之為業。二、
X11n0267_p0102c02║業即思業，即運意也。此總名作戒。於正作時，若淳重
X11n0267_p0102c03║心作，即有一類無作，與作戒齊生，即作俱無作。假此
X11n0267_p0102c04║二戒為因，引生向後無作戒體也。即三番羯磨謝後，
X11n0267_p0102c05║無作戒體隨生也。納在身中，盡形受持，此即形俱無
X11n0267_p0102c06║作，謂形滅戒失也。亦名作已無作，一成之後，更無施
X11n0267_p0102c07║作也。此之戒體，能清身心，革凡成聖，不與色心相應，
X11n0267_p0102c08║故曰非色非心。非麤浮可見塵大之色，亦非四蘊緣
X11n0267_p0102c09║慮之心。但是要誓造心領受之功，熏納在身中，以為
X11n0267_p0102c10║生善息惡之基，全依色心假建立也。問：畢竟體是何
X11n0267_p0102c11║法耶？答：既云非色非心，依色心假立，故不可以形相
X11n0267_p0102c12║求也。譬如火燒坯器，令堅實可用。若求堅實體，畢竟
X11n0267_p0102c13║離器外，別無堅實體相，但有堅實功能爾。或依有部
X11n0267_p0102c14║屬，不可見無表色為體。若據結界之地，地行羅剎，過
X11n0267_p0102c15║之不得，義亦無爽。戒者，警䇿三業，止過防非也。是故
X11n0267_p0102c16║持則善法恒流曰肥，犯則善法不流曰羸也。△應知
X11n0267_p0102c17║不毀吉羅者。沈疏：結吉羅也。既本無心，呪力所攝，縱
X11n0267_p0102c18║然犯戒，猶不為罪。涅槃云：藥狂、呪狂、貪狂、本業狂，因
X11n0267_p0102c19║此四狂而破戒者，我終不說是人犯戒。況經明云尚
X11n0267_p0102c20║未淪溺，豈初果人而有犯耶？
X11n0267_p0102c21║三、佛垂哀救三：初、齋畢歸園。如來齋了，忩忩迴園，意
X11n0267_p0102c22║在說呪，解救慶喜婬逼之難。問：何不即就王宮說呪
X11n0267_p0102c23║耶？答：王宮說呪，眾有闕聞。藉緣得道，詎在一人？由是
X11n0267_p0102c24║迴宣，舉眾咸益。又上首文殊領眾他適，緣在斯人，須
X11n0267_p0103a01║至敕遣。疏釋文。△生死。智明者，三明中一也。謂得此
X11n0267_p0103a02║智明，能知他人死此生彼。△不二。天眼即天眼通，見
X11n0267_p0103a03║法不異，故云不二。又見涅槃，生死一也。△啐啄者。如
X11n0267_p0103a04║雞抱子，內啐外啄，如鏡鑒物，形對象生，皆法爾也。▲
X11n0267_p0103a05║一、放光說呪。△百寶者，表具眾德也。能破暗障，故曰
X11n0267_p0103a06║無畏光明。△千葉寶蓮者，華表權，蓮表實，即千如權
X11n0267_p0103a07║實法也。△佛頂無見，故表體寂也。△光明，眾也，表相
X11n0267_p0103a08║德也，所謂自體有大智慧光明等。△蓮華是因，故表
X11n0267_p0103a09║用也。修行發智會理，意在成就妙果故也。△表大定。
X11n0267_p0103a10║智悲者，頂定也，光智也，華悲也。蓮華出水開敷，見者
X11n0267_p0103a11║咸悅，以表無緣大悲，拔苦與樂也。▲三、遣呪往救。△
X11n0267_p0103a12║見佛離欲者，纔蹄佛所，便獲三果。說圓通已，增道損
X11n0267_p0103a13║生，成無學也。
X11n0267_p0103a14║二、正宗分疏二：初、總敘意。△正請等者。由茲正請正
X11n0267_p0103a15║說，解行圓彰，故節此去為正宗矣。▲經：阿難悲恨請
X11n0267_p0103a16║修。△慇懃等者，已悟多聞是失，故歸見佛，率先請行。
X11n0267_p0103a17║其所請行，惟是圓頓止觀，一實大行。欲令九界眾生，
X11n0267_p0103a18║咸會如來藏體，故示邪緣，以為發起。△奢摩他者，即
X11n0267_p0103a19║體真止。既是不思議止，止即是觀，名即空觀。圭峯謂
X11n0267_p0103a20║之泯相澄神觀。起信云：止者，止一切境界相，隨順奢
X11n0267_p0103a21║摩他觀義故。△三摩云：觀即方便隨緣止，名即假觀。
X11n0267_p0103a22║圭峯謂之起幻消塵觀。起信云：觀者，所謂分別生滅
X11n0267_p0103a23║因緣相，隨順毗鉢舍那觀義故。△禪那云：靜慮即息，
X11n0267_p0103a24║二邊分別。止名即中觀，圭峯謂之絕待靈心觀。起信
X11n0267_p0103b01║云：以此二義，漸漸修習，不相捨離，雙現前故。以即一
X11n0267_p0103b02║而三，即三而一，故得止即是觀。亦觀即平等，故稱曰
X11n0267_p0103b03║妙。然奢摩他顯止體之靜，三摩顯觀體之明，禪那即
X11n0267_p0103b04║彰明靜之不二。故此三法，為一經之宏要，是趣理之
X11n0267_p0103b05║樞機。阿難遭難，良以闕是。六道輪迴，祇由迷此。二乘
X11n0267_p0103b06║纏空，蓋緣偏是。菩薩著中，實由異此。圓人直至道場，
X11n0267_p0103b07║即同如來，秪由得此。▲疏釋敘偏失。△入流，小乘初
X11n0267_p0103b08║果也。△極證人者，始覺究竟合本覺之人也。△極證
X11n0267_p0103b09║法者，所證究竟果也。
X11n0267_p0103b10║二、辯觀行相中，初、飜名總指。△如圓覺經者，彼經云：
X11n0267_p0103b11║由澄諸念，覺識煩動，靜慧發生，身心客塵從此永滅，
X11n0267_p0103b12║便能內發寂靜經安。由寂靜故，十方世界如來、諸如
X11n0267_p0103b13║來心於中顯現，如鏡中像。此方便者，名奢摩他。覺知
X11n0267_p0103b14║心性及與根塵皆同幻化，即起諸幻以除幻者，變化
X11n0267_p0103b15║諸幻而開幻眾。由起幻故，便能內發大悲輕安。此方
X11n0267_p0103b16║便者，名三摩鉢提。了知身心皆為罣礙，無知覺明不
X11n0267_p0103b17║依諸礙，永得超過礙無礙境，受用世界及與身心相
X11n0267_p0103b18║在塵域，如器中鍠，聲出于外。此方便者，名為禪那。▲
X11n0267_p0103b19║二、通示微妙。△三義秪在一心者。秪是一心三義圓
X11n0267_p0103b20║足，實無前後，亦一時。體唯一法，義立三名。寂故奢摩
X11n0267_p0103b21║他，照故三摩，非寂非照故禪那。舉一即具三，言三體
X11n0267_p0103b22║即一。如是妙修，方曰楞嚴大定。故龍樹云：三智實在
X11n0267_p0103b23║一心中得。天台云：即空、即假、即中。然天台凡有三種
X11n0267_p0103b24║三觀，今揀異別相、通相二種觀法，故云即天台一心
X11n0267_p0103c01║三觀也。△證涅槃三德者。由修三止三觀，即證法身，
X11n0267_p0103c02║般若，解脫三德。然則五眼，三智，無量百千三法，無不
X11n0267_p0103c03║證得也。▲二、別解方便二：初、淺深總示。△淺深雖異
X11n0267_p0103c04║俱方便者。約解約行，或圓通，或所歸，即皆稱方便也。
X11n0267_p0103c05║三摩地云等持，亦云正定。方便為能入，正定為所入
X11n0267_p0103c06║也。▲二、別解中，初、約解釋。△了悟發菩提心者。下云：
X11n0267_p0103c07║了然自知，獲本妙心，常住不滅。又云：願我早登無上
X11n0267_p0103c08║覺，於十方界坐道場，如一眾生未成佛，終不於此取
X11n0267_p0103c09║泥洹。△示三觀者，即威德自在章中明奢摩他等三
X11n0267_p0103c10║觀。顯諸輪，即辯音章中以止為首有七：一、前修止後
X11n0267_p0103c11║修觀，二、前止後禪，三、前止次觀後禪，四、前止次禪後
X11n0267_p0103c12║觀，五、前止後齊修觀禪，六、前齊修止觀後修禪，七、前
X11n0267_p0103c13║齊修止禪後修觀。觀為首亦七，禪為首亦七。又有單
X11n0267_p0103c14║止、單觀、單禪及圓修三法，即二十五也。既皆先須悟
X11n0267_p0103c15║淨圓覺，即是以解為方便。▲二、約行釋。△從聞思修
X11n0267_p0103c16║為方便者，但取耳根順機易入，為得最初方便。從者，
X11n0267_p0103c17║隨順也。若初心隨順聞思修而修，即是方便。若違而
X11n0267_p0103c18║背之，即非方便也。二、同時大眾俱欲欽聞。聞所成慧，
X11n0267_p0103c19║如渴飲水。思所成慧，如飢啖食。修所成慧，如服藥病
X11n0267_p0103c20║除。三慧成就，即生滅既滅，寂滅現前。於是住持祕藏，
X11n0267_p0103c21║受用法財。如蜂採百華成蜜，依蜜而活。人集萬行證
X11n0267_p0103c22║真，依真而住。△願聞甘露法者。喻所聞也。甘露服之
X11n0267_p0103c23║不死，妙法聞而常住。△收視者合掌低頭，更無他矚
X11n0267_p0103c24║也。△反聽者，耳不隨外聲也。△渴。飲者無心睥睨，聽
X11n0267_p0104a01║者誰暇別觀。△入語義中者。意中現義，方發於言。今
X11n0267_p0104a02║令採義而忘言，得意而捨義，一覽無遺，可謂至妙者
X11n0267_p0104a03║也。△踊躍者，歡荷之貌。悲喜者，傷慶之深也。
X11n0267_p0104a04║三、如來乘機廣為開演，疏四：初、指古判，二、明今判。△
X11n0267_p0104a05║前五科開合之異者。今疏妙解一科，即振公顯如來
X11n0267_p0104a06║藏心；妙行，即振公修行方便；妙位，即振師辯地位階
X11n0267_p0104a07║差；妙名，即出聖教名殊。今不明辯魔者，以魔業即是
X11n0267_p0104a08║行所雜，故攝在妙行科中也。△後三段者，今趣生差
X11n0267_p0104a09║別，即振公趣生因果。示禪境，即振師陳禪那現境，并
X11n0267_p0104a10║頓漸科也。頓漸即禪中所問事也。
X11n0267_p0104a11║三、明去取。今疏不從己判者，遏己揚人，推功歸他也。
X11n0267_p0104a12║△沒第八者，存則頓漸之外，更有餘文，收不盡也。初
X11n0267_p0104a13║顯如來藏心是開圓解。失真心本妙，迷不覺知，於平
X11n0267_p0104a14║等中，枉受輪迴。輪迴無體，即是元常。故下文云：生滅
X11n0267_p0104a15║去來，本如來藏妙真如性。如斯之理，佛若不說，眾生
X11n0267_p0104a16║莫知。故托阿難為請，以開一切群迷之圓解。次明修
X11n0267_p0104a17║行方便已去，即依解發行也。有解不修，如貧數寶。解
X11n0267_p0104a18║行相資，涼池可到。▲初中二：初、破阿難認妄迷真。顯
X11n0267_p0104a19║如來藏中五：初、審其初心二：一、問發心之始。△同氣
X11n0267_p0104a20║者。書曰：孔懷兄弟，同氣連枝。孔者，甚也；懷者，親也。謂
X11n0267_p0104a21║甚親兄弟，同氣相連也。△天倫即兄弟也。詩云：兄弟天
X11n0267_p0104a22║倫。即情愛均等，天然成其兄弟之倫序也。又均者，同
X11n0267_p0104a23║也，雖是堂從兄弟，情愛恰似同父兄弟一般也。△疏
X11n0267_p0104a24║祖父相傳亦名同氣者，雖是堂弟，以淨飯與斛飯同
X11n0267_p0104b01║祖，亦名同氣也。△修行見愛者，本雖正修，見愛忽生，
X11n0267_p0104b02║尚為魔業。又在似位，見愛未亡，是為頂墮（云云）。▲二、
X11n0267_p0104b03║答捨愛之緣經。梵言吠琉璃，此云不遠山寶。去楞伽
X11n0267_p0104b04║山不遠，其山有此寶故。一云遠山寶者，出須彌山頂，
X11n0267_p0104b05║惟鬼神得之也。△疏：暗昧不明者，雖有大相，不分明
X11n0267_p0104b06║顯著。凡有七義，不如佛相：一、佛相明好；二、分明了了；
X11n0267_p0104b07║三、不失處；四、具足；五、深入；六、隨智慧行，不隨世俗；七、
X11n0267_p0104b08║隨遠離行。△純是不淨者。有漏色身，具五種不淨：一、
X11n0267_p0104b09║種子不淨，謂乘過去業識種子，攬現在父母精血成
X11n0267_p0104b10║故。二、住處不淨，謂母胎中，在生藏之下，熟藏之上，常
X11n0267_p0104b11║熏穢故。三、自體不淨，合三十六物成故。所謂外十二，
X11n0267_p0104b12║即髮、毛、爪、齒、眵、淚、涕、唾、垢、穢、便利。次次有十二，即十
X11n0267_p0104b13║二：皮、膚、血、肉、筋、脉、骨、髓、肪、膏、腦、膜。內有十二：脾、腎、心、
X11n0267_p0104b14║肺、肝、膽、膓、胃、赤痰、白痰、生藏、熟藏。四、自相不淨，九孔
X11n0267_p0104b15║常流不淨物故。五、究竟不淨，一旦命終，膖脹爛壞，臭
X11n0267_p0104b16║惡狼藉，不堪見聞。△純不淨者，誠不虗也。△互生愛
X11n0267_p0104b17║欲者。若男胎於母起愛，作妻婦想。女胎於父起愛，作
X11n0267_p0104b18║夫壻想。故俱舍云：九處命終心，皆須生愛想。△歌羅
X11n0267_p0104b19║邏者，梵語也。或云羯邏藍，此翻雜穢，狀似凝酥，此胎
X11n0267_p0104b20║中一七之稱也。二七名遏部曇，此云疱。三七名閇尸，
X11n0267_p0104b21║此云凝結，狀似熟血。四七名犍男，此云凝厚，漸堅硬
X11n0267_p0104b22║故。五七名鉢羅奢佉，此云形位，具諸根故。六七名髮
X11n0267_p0104b23║毛位，有毛髮爪齒生故。七七名具根位，五根圓滿故。
X11n0267_p0104b24║△五糓者，黍、稷、麻、麥、豆也。△革者，生皮也。△展轉比
X11n0267_p0104c01║者。以閻浮金比四天王金，閻浮金猶如聚墨。展轉比
X11n0267_p0104c02║至夜摩天金，夜摩金比迦葉身金，夜摩金猶如聚墨。
X11n0267_p0104c03║又以迦葉身金比如來身金，迦葉身金猶如聚墨也。
X11n0267_p0104c04║△以愛捨愛者。捨愛麤身，反愛淨質。所愛之境雖殊，
X11n0267_p0104c05║能愛之心匪別。故圓覺云：種種取捨，皆是輪迴等。蓋
X11n0267_p0104c06║是見相實有，而發其心，則生滅宛爾。金剛云：不可以
X11n0267_p0104c07║三十二相見如來。又云：若以色見我，是人行邪道。淨
X11n0267_p0104c08║名云：夫出家是無為法，無利無功德，是真出家。出二
X11n0267_p0104c09║死家，棲三德舍。般若云：無有如來為如來者。苟能如
X11n0267_p0104c10║是無見而見，無發而發，始為真正發出家心也。今以
X11n0267_p0104c11║愛心出家，故未盡善也。
X11n0267_p0104c12║初總彰淪溺。△佛言善哉者。略讚阿難所述也。雖離
X11n0267_p0104c13║麤重，亦甚為難，故讚善哉。未為真正發心，故不重言
X11n0267_p0104c14║善也。△當知一切眾生者，總而言之，十界無□眾生。
X11n0267_p0104c15║欲破阿難是妄，先責一切眾生。意顯一人既爾，眾多
X11n0267_p0104c16║亦然。佛慈無緣，廣大若此。▲初△迷真不知者，無明
X11n0267_p0104c17║不了也。以不了故，全迷三德，成三道故，所以枉受轉
X11n0267_p0104c18║迴也。△性淨明體者，性即法身，淨即解脫，明即般若。
X11n0267_p0104c19║意云：若識性淨明心，即無生死相續也。▲二、認妄△
X11n0267_p0104c20║認他虗想者。認者，執著也。攀緣之心，剎那生滅，非本
X11n0267_p0104c21║心源，故稱曰他。從緣暫有，當處即無，全由想象而生，
X11n0267_p0104c22║故曰虗想。由迷不了，但見隨塵想象之心，認為自己
X11n0267_p0104c23║心性。此心緣會即有，緣散即無。如此不常，安得保為
X11n0267_p0104c24║真實？下云：若汝執悋分別覺觀為自心者，此心即應
X11n0267_p0105a01║離諸一切色香味觸諸塵事業，別有全性等。大似不
X11n0267_p0105a02║識鏡體，認象為鏡，失之甚也。若知象全是鏡，象亦無
X11n0267_p0105a03║遺。然此所明，約破妄顯為病重者，真須打破執情，拂
X11n0267_p0105a04║除群妄，的指性常，令是非明白，然後始可會妄全真。
X11n0267_p0105a05║若根利惑薄，可指一念即是元常，如世良醫，隨病與
X11n0267_p0105a06║藥故也。
X11n0267_p0105a07║三、勸直語。△真發明。性者，發明真性也。山根曰礭也。
X11n0267_p0105a08║▲引證。△同一道者，無一佛而不以直心得出生死
X11n0267_p0105a09║也。事直則理直也。△脫苦得樂者。脫二死苦，得二真
X11n0267_p0105a10║樂也。△向理之心無別岐路者。理既惟一，能向詎差？
X11n0267_p0105a11║謂修無作正定，離二邊邪曲，故曰直也。△三心者，起
X11n0267_p0105a12║信云：一者、直心，正念真如法故；二者、深心，樂集一切
X11n0267_p0105a13║諸善行故；三者、大悲心，欲拔眾生苦故。正念真如，即
X11n0267_p0105a14║向理也。△二行根者，深心大悲心，即是自利利他也。
X11n0267_p0105a15║▲三、結益。
X11n0267_p0105a16║四、問其見愛二：初、問。△誰為愛樂者。此正徵詰愛、見
X11n0267_p0105a17║兩門也。前云我見如來三十二相等，即是見也。又云
X11n0267_p0105a18║常自思惟，此相非是欲愛所生，是以渴仰從佛剃落，
X11n0267_p0105a19║是愛也。△指見。謬稱者，云將眼見也。△三空者人法
X11n0267_p0105a20║及俱空▲二答△單牒者，秪言如是愛樂，不言其見。
X11n0267_p0105a21║△雙指者而云用我心目△豈惟等者，不了根識本
X11n0267_p0105a22║空，執為實有，即迷法空也。於此計有主宰，即是人我
X11n0267_p0105a23║見愛也。△皆由根識更非他物者。秪由根識妄生取
X11n0267_p0105a24║著，起惑繫縛，不得解脫。下文云汝欲識知俱生無明，
X11n0267_p0105b01║使汝流轉生死結根，更非他物等。
X11n0267_p0105b02║五、辯真妄二：初、推妄所在七：一、破內中。初、牒前。以語
X11n0267_p0105b03║意云：若知心目所在，二障塵勞，此可伏矣。或可塵勞
X11n0267_p0105b04║便是心目，以染汙勞累故。初、引他為例中。△異生識
X11n0267_p0105b05║心居在身內，意例佛心亦在身內。佛眼在面，例眾生
X11n0267_p0105b06║眼亦復在面。生佛既爾，我之心眼豈不然耶？▲二、指
X11n0267_p0105b07║已結答。△故指浮根者，根有二種：一、勝義根，即清淨
X11n0267_p0105b08║四大所造，屬不可見有對色。二、浮塵根，是外四大所
X11n0267_p0105b09║造，屬可見有對色，為勝義所依。△四、塵者，色、香、味、觸
X11n0267_p0105b10║也。然二種根，皆二具八法（云云）。△面與身中心眼定
X11n0267_p0105b11║處者。面是眼所處，身是心所處。
X11n0267_p0105b12║二、破。初、問境內外。△計宗危者。喻既見堂內外，法亦
X11n0267_p0105b13║須然。向下法合，但見外而不見內，法喻不齊，所以計
X11n0267_p0105b14║宗危墮。▲二、示益安懷。△妙莊嚴路者。妙莊嚴是果，
X11n0267_p0105b15║路是因。由修首楞嚴因路，能遠趣莊嚴果海也。莊嚴
X11n0267_p0105b16║之路，爾標宗歎德。有三摩提名大佛頂，首楞嚴王具
X11n0267_p0105b17║足萬行，標宗也。十方如來下，是歎德。初引例正問。△
X11n0267_p0105b18║亦有眾生者。亦者，別上之義也。還更有人但見堂外，
X11n0267_p0105b19║不見堂內以否？
X11n0267_p0105b20║三、合喻奪破三：初、正奪。△心能靈鑒。內外俱緣者，堂
X11n0267_p0105b21║內堂外，皆能緣也。或可內是緣比量，外是緣現量。又
X11n0267_p0105b22║心靈者，汝心甚靈利，於一切事，靡不了知。還有眾生
X11n0267_p0105b23║先不見身，中後方見外否。△腑藏者，五藏六腑也，白
X11n0267_p0105b24║虎通云，五藏即肝心肺腎脾，六腑者，為五藏之官府
X11n0267_p0105c01║也，即胃為脾之府，膀胱為肺之府，三焦為腎之府，膽
X11n0267_p0105c02║為肝之府，大腸小腸為心之府也。▲二、縱破。△爪生
X11n0267_p0105c03║等者。意云：心肝在內，暗密難知，容許不見。秪如爪生
X11n0267_p0105c04║髮長等，連內及外，麤浮轉動，何以不見？▲三、反責。△
X11n0267_p0105c05║必不內知者，意云：汝心定不能見內五藏六腑，將知
X11n0267_p0105c06║心不在內也。畢竟居存甚處，又却見外？△昵者近也
X11n0267_p0105c07║▲二、結破。△境風外動者。楞伽云藏識海常住，境界
X11n0267_p0105c08║風所動，種種諸識浪，騰躍而轉生等。此明由境牽生
X11n0267_p0105c09║第六識也。即由法生故，種種心生也。然茲結破，未指
X11n0267_p0105c10║此心全是虗妄者，要引阿難種種推劃，令情盡理窮，
X11n0267_p0105c11║不生倒執故也。由是直至下文七處徵心之後，方始
X11n0267_p0105c12║指云此非汝心等。
X11n0267_p0105c13║二、破在外，初正立。△謝非立是者。謝執在內之非，立
X11n0267_p0105c14║今在外之是也。▲初、引喻領悟前非。△所以者何者。
X11n0267_p0105c15║意云：所以此心不在內者，何謂也？此可立比量，領前
X11n0267_p0105c16║在內之非。云心有法，定不在內，故為宗因，云不見五
X11n0267_p0105c17║藏故。同喻如室外燭，燭不在室，故不能照室；心不在
X11n0267_p0105c18║內，故不見五藏。▲二、躡喻成立。今義亦可立量，成今
X11n0267_p0105c19║在外之是。云心有法定在外，故為宗。因云見外不見
X11n0267_p0105c20║內，故同喻。如室外燈，室外燈照外不照內，身外心見
X11n0267_p0105c21║外不見內。△是義必明者。此在外之義，必定明白。請，
X11n0267_p0105c22║無惑也。將，請也。此義決定如佛所談了義教也。
X11n0267_p0105c23║正破初引例，一多同飽問。△摶食者可摶握，故新云
X11n0267_p0105c24║段食。但有形段，皆可攝也。△宿訓預者。論語云：子路
X11n0267_p0106a01║無宿諾。孔安國注云：宿，預也。孤山云：凡齊，經宿方食，
X11n0267_p0106a02║待明相也。故以宿名齊也。如漢書名麥為宿麥。顏師
X11n0267_p0106a03║古云：秋冬種之，經歲方熟，故云宿麥。例如守狗、路馬
X11n0267_p0106a04║等。盖犬能守禦，因是名狗為守狗也。▲二、自他殊體
X11n0267_p0106a05║答。△軀命不同者。雖皆羅漢，其奈各有父母，所生形
X11n0267_p0106a06║軀壽命不同也。然一多之喻，配合法上，應隨經文而
X11n0267_p0106a07║轉。若以一人喻心，眾人喻身，配下則心所知，身不能
X11n0267_p0106a08║覺二句。意云：若許一人食，眾人同飽，即容汝身在身
X11n0267_p0106a09║外知時，身亦能知。又將一人喻身，眾人喻心，將配覺在
X11n0267_p0106a10║身際，心不能知二句。意云：若一人食時，眾人亦飽，則許
X11n0267_p0106a11║汝身處有知之時，在外之心亦知也。▲二、約見驗其
X11n0267_p0106a12║相知。△云何在外者。心既在外，如人自食不及他飽，
X11n0267_p0106a13║應須眼見不及心知。今既相知，云何說言在心外耶？
X11n0267_p0106a14║三、破潛根中。初、舉喻合法。△彼根隨見，隨即分別者。
X11n0267_p0106a15║上隨者，任也。下隨者，逐也。意云：隨任眼根照一境時，
X11n0267_p0106a16║此心隨逐根後，便起分別也。△同喻不成者。法喻不
X11n0267_p0106a17║齊也。此是因明家闕量也。△比量者，須三支無過，方
X11n0267_p0106a18║能成立於法。今既同喻不成，即不能成立於法。既無
X11n0267_p0106a19║同喻，即三支闕也。或有宗因無喻，或有宗喻無因，或
X11n0267_p0106a20║有因喻無宗等，皆名闕量。今既喻則遠近俱見，法則
X11n0267_p0106a21║但見山河，不見其眼，故不可以琉璃為同喻也。△不
X11n0267_p0106a22║覺隨語過生者。法喻不齊過也。▲二、破中，初、躡喻定
X11n0267_p0106a23║其俱見。△略牒者。合云：如汝所言，潛根內故，猶如有
X11n0267_p0106a24║人取琉璃椀合其兩眼者。△問答。極成者，謂道理分
X11n0267_p0106b01║明，兩家共許，故曰極成。今立琉璃籠眼之時，瑠璃與
X11n0267_p0106b02║境俱見，彼此分明許可也。▲三、縱見不見咸失。△若
X11n0267_p0106b03║見眼者。者，牒計詞也。意云：我見境時，亦見其眼，有何
X11n0267_p0106b04║過耶？汝既云根取境時，心便隨根分別，今却敵對，顯
X11n0267_p0106b05║是所分別境也。△二過者，不齊與相違過也。
X11n0267_p0106b06║四、破見內，初、約見暗以成立。△七竅者，眼、耳、鼻三雙
X11n0267_p0106b07║及口也。初對眼，不屬內。△云何成內者，責破也。既在
X11n0267_p0106b08║眼前，云何却稱為內？應立量破云：汝眼見暗是有法，
X11n0267_p0106b09║定非內，故為宗。因云：與眼作對故，諸有對境皆在前
X11n0267_p0106b10║故，同喻如色空等境。凡所取境，不離色空明暗。色空
X11n0267_p0106b11║明三，既在眼前，暗亦須在前也。二、外臺成焦腑：汝處
X11n0267_p0106b12║幽室是有法（此名前陳，謂之宗依），應汝焦腑為宗（此名後陳，亦曰宗體。須以
X11n0267_p0106b13║二句合，方成體。合云：幽室即焦腑，焦腑即幽室。將前掛後，將后掛前，方曰諂宗）。因云：以同是
X11n0267_p0106b14║暗故，同喻如汝所見暗。▲二、破不對。▲初、牒計奪破。
X11n0267_p0106b15║△若離外見內對所成者。阿難云：我所見暗是閇眼
X11n0267_p0106b16║所見，暗室之暗是開眼所見。今如來將開眼之暗難
X11n0267_p0106b17║我閇眼之暗，有甚交涉？故牒云：若離開眼外見之暗，
X11n0267_p0106b18║唯取閇眼見暗為內對所成者。△無執麻者勗人。理
X11n0267_p0106b19║長即就也，莫如愚人擔麻，遇金不取也。△何不見面
X11n0267_p0106b20║者。夫眼取境，秪是向前，今却反見身中之暗。既能反
X11n0267_p0106b21║見身中，亦合反見自面。若不反見於面，亦不反見身
X11n0267_p0106b22║中。故云成則俱成，破則俱破也。▲二、展轉縱破四：初、
X11n0267_p0106b23║在空非內同他破。△自非汝體者。謂此心眼既離汝
X11n0267_p0106b24║身，處于虗空，自然不是汝心眼體也。又亦可作身體
X11n0267_p0106c01║之體，謂心眼既在空中，即汝現前身體，即非是汝身
X11n0267_p0106c02║體也。以是所見境故，以無心眼故。疏云：二過即不在
X11n0267_p0106c03║內及非汝體之二過也。△同喻如他者。他人能見汝
X11n0267_p0106c04║面，非是內故。汝之心眼能見面故，亦應非內也。▲二、
X11n0267_p0106c05║他見還同己體破。△佛亦見汝，應是汝身者。汝之心
X11n0267_p0106c06║眼，處在別處，能見汝面，故定汝身。我亦處在別處，能
X11n0267_p0106c07║見汝面，合是汝身。▲疏：△設或不許等者，反顯也。理
X11n0267_p0106c08║合有之，但是文略也。應立量云：汝之心眼是有法，非
X11n0267_p0106c09║汝身故。為宗因云：在別處見汝面故，同喻如如來。如
X11n0267_p0106c10║來能見汝面，不是汝身。應知心眼能見汝面，亦非汝
X11n0267_p0106c11║身。▲三、根身互闕能知破。△身若有覺，眼必無知者。
X11n0267_p0106c12║處空之眼處，必無知覺也。
X11n0267_p0106c13║五、破隨合。初、引經成立。前之四處皆以自己成立道
X11n0267_p0106c14║理盡被除，自此已去並是引聖言量而建立也。△由
X11n0267_p0106c15║心生等是楞伽經。△三境者，由不如實知成阿賴耶，
X11n0267_p0106c16║變起根身種子器世間也。故起信云：以有能見心故，
X11n0267_p0106c17║境界妄現。△境界風動，能起識浪者。由心生境，不了
X11n0267_p0106c18║虗妄，全是自心執境外來，起心分別，故云能起識浪，
X11n0267_p0106c19║即起事識分別也。論云以有境界緣故，復生六種相
X11n0267_p0106c20║等。△即思惟體者，今我現起推度心之處所，即於能
X11n0267_p0106c21║推體，便是我心。但有境處，心即隨生也。初破無體。△
X11n0267_p0106c22║是心無體者，既隨境有，畢竟自無體性。若實有體，境
X11n0267_p0106c23║不對時，終不可滅。△一、法云何合者。論云：染法、染者
X11n0267_p0106c24║一，一法云何合？染法、染者異，異法云何合？△是義不
X11n0267_p0107a01║然者，世間秪有六塵與十八界合，今執無體有合，大
X11n0267_p0107a02║似執有第七塵與十九界合，必無其理也。應立量云：
X11n0267_p0107a03║隨境生心，畢竟無宗。因云：無體合故，如十九界與七
X11n0267_p0107a04║塵合。▲二、破有體。初、正奪破。△汝所知。心者，有所了
X11n0267_p0107a05║知也。△難同前破者。內則同前，在內理須先見五藏；
X11n0267_p0107a06║外則同前，何不見面？▲二、破轉救。△心知非眼者。意
X11n0267_p0107a07║云：心自是知，非是眼見。▲二破△門但能通無礙。△
X11n0267_p0107a08║見須假人。亦似浮塵眼根，但是見緣照了，分別須籍
X11n0267_p0107a09║于心，故以死者破之。▲別破中。△桎有所者。如本觸
X11n0267_p0107a10║左臂，亦了了知是觸左臂也。△何體為汝者，心既多
X11n0267_p0107a11║種，即成多人。以一心成一人故，於多人中，何體是阿
X11n0267_p0107a12║難正當體耶？
X11n0267_p0107a13║六破中間二：初引經成立。△談實相等者。既談實相，
X11n0267_p0107a14║即顯常住真心也。非根識故不在內，非塵境故不
X11n0267_p0107a15║在外。今阿難妄立心在根塵中間也。△相知者。意
X11n0267_p0107a16║云：心若在外，合不相知，但以合字助亦可也。▲推破
X11n0267_p0107a17║二初，定其中位。△中必不迷者。立此中間，道理必定
X11n0267_p0107a18║明了，更無所惑也。此先按定，後破之也。△身處者，處
X11n0267_p0107a19║即依報也。▲初、在身無中破。△若在身者。牒計也。阿
X11n0267_p0107a20║難意云：我以正報身上立中，故牒破之。△在邊非中
X11n0267_p0107a21║者，在邊二字牒，非中二字破，下句亦然。若言在邊，非
X11n0267_p0107a22║可謂之中也，故云非中。▲二、在處不定破。△表體既
X11n0267_p0107a23║混者，如以一標表，此是中。若在西望此表，表則在東。
X11n0267_p0107a24║若東觀此表，表則在西。故知此表名（去聲）為東亦得，西
X11n0267_p0107b01║亦得也。故疏云：東西南北，皆可道故。▲二、托根境立
X11n0267_p0107b02║中，初立。△如世尊言者，指佛於權小教中說云：眼色
X11n0267_p0107b03║為緣，生眼識也。▲二、破。初、若兼，成雜破。△物體雜亂
X11n0267_p0107b04║者。既兼根境，根境須雜。物本是無知，今須有知，以雜
X11n0267_p0107b05║著有知根故。根體本是有知，今須無知，以雜著無知
X11n0267_p0107b06║物故。如水雜塵，混然無別也。或可中間心有知與不
X11n0267_p0107b07║知之雜，故云物體雜亂。▲二、不雜非中破。△物非體
X11n0267_p0107b08║知者。阿難意云：雖兼根、境，其實不雜，不妨物自無知，
X11n0267_p0107b09║根自有知，故云物非體知。故破云：若然，即中義不成
X11n0267_p0107b10║也。若二物相應，可說有中。今根、境各立，則二體全別，
X11n0267_p0107b11║如何立中？中論云：異法云何合？以不合故，中不成也。
X11n0267_p0107b12║如教云：二和生識。今既根、境不雜，則失和合義也。和
X11n0267_p0107b13║義既無，無生識理，故云成、敵兩立，云何為中？▲二、破
X11n0267_p0107b14║不兼。△兼二不成者。不兼根、境二法而成也。△即無
X11n0267_p0107b15║體性等者，若存根境，可生中間之識。根境既無，教誰
X11n0267_p0107b16║生得識之體性？體性既無，名（去聲）何為中？故云中何為
X11n0267_p0107b17║相。又即無體性者，若汝之識不兼根境，則根境都無
X11n0267_p0107b18║體性。根境體性既無，則無以生中間之識。故云中何
X11n0267_p0107b19║為相。
X11n0267_p0107b20║七、破無著，初引經成立。△不知佛意，破妄無體者，佛
X11n0267_p0107b21║為遣彼妄執，令知諸法無性，全是一真，則了法法皆
X11n0267_p0107b22║無所得，故云無著。不執令知諸法無性，全是一真，則
X11n0267_p0107b23║了法法皆無所得，故云無著。不了此旨，便執不著是
X11n0267_p0107b24║我真心。△三際求心者。此竪約三世破也。△不在內
X11n0267_p0107c01║外等。約橫破也。△執此無著，亦是妄想者。若謂有無
X11n0267_p0107c02║著心，正是倒執。捨一取一，藥還成病也。恰同楞伽云：
X11n0267_p0107c03║若執無體為心量，即正是其心量也。故云我說為心
X11n0267_p0107c04║量。▲二、推破二：初、牒計雙徵。△為在為無者。意問：此
X11n0267_p0107c05║無著心，為著一切法中，為不著一切法中？▲初、不在
X11n0267_p0107c06║同無破。△無則同於龜毛兔角者。兔角者，阿難計云：
X11n0267_p0107c07║一切法中，無不著心。故牒破也。無則兩字是牒，同於
X11n0267_p0107c08║下是破，亦可立比量。破云：汝不著心是有法，定畢竟
X11n0267_p0107c09║無故為宗。因云：一切法中無故，同喻如兔角、龜毛。兔
X11n0267_p0107c10║角、龜毛無故，故不着一切法也。今汝不著心，亦畢竟
X11n0267_p0107c11║無故，所以不著一切法也。更名何為無著之心？故云
X11n0267_p0107c12║云何不著也。▲二、有體成著破。△有不著者。牒計也。
X11n0267_p0107c13║阿難計云：不著之心，實有體性，何謂無耶？遂即破云：
X11n0267_p0107c14║不可名無。既云實有體性，即不可言不在一切法中
X11n0267_p0107c15║也。▲三、雙指二過，結責前非。△無相。則無者，半牒半
X11n0267_p0107c16║破，下句亦然。△非無者有也。△即相者，即在一切相
X11n0267_p0107c17║也。△相有即在者。在，猶著也。一切法中，既有不著之
X11n0267_p0107c18║心，則顯是有著，何謂無著？故責云：云何無著？上來七
X11n0267_p0107c19║處，廣其道理，破妄所依。若是利根，即達妄想本空，無
X11n0267_p0107c20║常體徧，纖塵不礙，等佛斯須也。其如情牢執固者，理
X11n0267_p0107c21║須更盡破除，方無所惑也。
X11n0267_p0107c22║疏：初、敘意。△欲推妄體者即能依心也。▲二、定處。△
X11n0267_p0107c23║似破。能依者，似破心也，然但挾能破所也。
X11n0267_p0107c24║首楞嚴經義疏釋要鈔卷第二