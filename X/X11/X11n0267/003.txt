X11n0267_p0108a01║
X11n0267_p0108a02║
X11n0267_p0108a03║
X11n0267_p0108a04║首楞嚴經義疏釋要鈔卷第三
X11n0267_p0108a05║長水沙門　懷遠　錄
X11n0267_p0108a06║二、破妄顯真二：初、責躬遭難。△請益則起者，彼文云：
X11n0267_p0108a07║侍坐於先生，先生問焉，終則對。請業則起，請益則起。
X11n0267_p0108a08║注云：益謂受說未了，欲師更明也。△更端則起者，彼
X11n0267_p0108a09║云：侍坐於君子，君子問更端，則起而對。注云：謂異問
X11n0267_p0108a10║之端倪，故敬而起對也。△儒有居與汝言者。論語、孝
X11n0267_p0108a11║經皆有斯語。△從法空體者，表法說也。即不動真際，
X11n0267_p0108a12║示十界身，普益眾生也。△肉袒者即西國以卑見尊
X11n0267_p0108a13║之禮也。△覆左露右者。表覆權顯實也。△荷大法等
X11n0267_p0108a14║者。荷，即擔荷也。自證非權非實之理，即是自荷也。能
X11n0267_p0108a15║起而權而實之化，即荷他也。今阿難自荷荷他，同入
X11n0267_p0108a16║祕密藏中，非重擔耶？△胡跪者，効胡人而跪也。△地
X11n0267_p0108a17║能生養萬物，故表理也。△合掌。表權實相即也。△冥
X11n0267_p0108a18║符契合也。△俾悟入者，智度大海，信為能入。△斛飯
X11n0267_p0108a19║子者。斛飯即淨飯次弟也。然有經中又云：阿難是白
X11n0267_p0108a20║飯王子。故彼文云：尼休王有四子：一名淨飯王，有二
X11n0267_p0108a21║子：一名悉達，二名難陀。二名白飯王，亦二子：一名阿
X11n0267_p0108a22║難，二名調達。三名斛飯王，亦二子：一名摩訶男，二名
X11n0267_p0108a23║阿那律。四名耳露飯王，亦二子：一名䟦提，二名婆敷。
X11n0267_p0108a24║各隨經論出也。△見惑除者。已斷八十八使見惑，得
X11n0267_p0108b01║初果也。此惑能障見道，故云見惑，即真見道所斷之
X11n0267_p0108b02║惑也。又見即是惑，因邪起見故。△俱生在者，猶有十
X11n0267_p0108b03║使。思三界分為八十一品斷之。此惑障於修道，以難
X11n0267_p0108b04║斷故，分為九地。欲界一地，自分九品，謂上上品能閏
X11n0267_p0108b05║兩反生死，上中、上下、中上各閏一反生死，中中、中下
X11n0267_p0108b06║共閏一反生死，下上、下中、下下共閏一反生死。此九
X11n0267_p0108b07║品共閏七反生死，即七往天上，七來人間。若斷前六
X11n0267_p0108b08║品盡，證斯陀含果。斷下三品盡，證那含果。餘有色界
X11n0267_p0108b09║四地，謂初禪、二禪、三禪、四禪。無色界四地，空處、識處、
X11n0267_p0108b10║無處、有處、非非想處。地地各分九品，八地共有七十
X11n0267_p0108b11║二品。若斷盡，即證羅漢也。△大教所指示處者，即一
X11n0267_p0108b12║實相印也，即今經所顯如來藏理也。有本作詣字者，
X11n0267_p0108b13║詣，至也，即不知真際至極處也。▲二、請示修行。△奢
X11n0267_p0108b14║摩他路者，教能詮定，即教為定之路也。定能顯理，即
X11n0267_p0108b15║定為理之路也。今請說妙定，即因教為路。而得發定，
X11n0267_p0108b16║即奢摩他之路。若即指定為路，是奢摩他即路。單言
X11n0267_p0108b17║止者，圓融之定，即一具三也。△阿闡提。此云無信根，
X11n0267_p0108b18║亦飜無欲，謂不樂欲涅槃也。由無信故，不能成就善
X11n0267_p0108b19║法，故曰焚燒善根。故知萬善以信為首，是入法之根
X11n0267_p0108b20║本，眾行之先容。華嚴云：信為道源功德母，長養一切
X11n0267_p0108b21║諸善法。左傳云：信不由喪，質（智音）無益也。苟有明信，㵎
X11n0267_p0108b22║溪沼沚之芼，蘋繁薀藻之菜，潢汗行潦之水，可以薦
X11n0267_p0108b23║於神明，可以羞於王公。今此人撥棄世出世間因果，
X11n0267_p0108b24║永滅善根，故曰闡提。亦飜多貪，謂貪樂生死，不求出
X11n0267_p0108c01║離也。△五體表五蘊。△地表實理。即表以智照五蘊
X11n0267_p0108c02║空，證圓常理也。△翹佇者。翹，懸也；佇，待也。懸懸待望
X11n0267_p0108c03║如來，如來慈音開示誨教也。
X11n0267_p0108c04║二，如來現瑞。△法利者。將示如來藏心無上法利也。
X11n0267_p0108c05║△聲色用中無非智體者。聲色之用，皆從無漏智性
X11n0267_p0108c06║顯發。故得若聲若色，當處絕待，全是本智。即一色一
X11n0267_p0108c07║香，無非中道。古師云：用則波騰鼎沸，全真體以運行。
X11n0267_p0108c08║△種。種者，青黃等色，表眾德也。△三、世間者，眾生世
X11n0267_p0108c09║間、五陰世間、器世間。佛為總化之主，故曰佛世間也。
X11n0267_p0108c10║△不離本覺者，迷本覺故，為三世間。世間無性，即是
X11n0267_p0108c11║本覺也。△無明堅厚，土石成形者。無明堅厚，似土石
X11n0267_p0108c12║之堅確也。又內由堅執，外感土石之形，智定鎔時，無
X11n0267_p0108c13║不亡泯，百年之暗，一燈盡除。△拔除也△六種如華
X11n0267_p0108c14║嚴者，謂吼、擊、震、起、動、踊，一一各三吼，徧吼、等徧吼。餘
X11n0267_p0108c15║皆倣此。即十八變也。△六情妄隔等者。由眾生六情
X11n0267_p0108c16║妄隔，故外感國土差別。本智或融，詎能隔別，故曰開
X11n0267_p0108c17║現。或可六根取境，各各分限，所謂聽不出聲，見不超
X11n0267_p0108c18║色等，似國土之殊形也。一相若反，六用通同，似國土
X11n0267_p0108c19║開現也。△誰為自他者？智起則物物咸真，理顯乃高
X11n0267_p0108c20║下無別。△因果不二者。九界即佛界也。△無明即明
X11n0267_p0108c21║者。迷之生死無窮，悟即廓爾解脫。迷則三道流轉，悟
X11n0267_p0108c22║則果中勝用。又三千在理，同名無明。三千果成，咸稱
X11n0267_p0108c23║常樂。故云皆住本國。然今現土，土是寂光，以表大眾
X11n0267_p0108c24║將取三德真土，以此經正顯如來藏體三德妙常故
X11n0267_p0109a01║也。七既如是，身亦非低，尊特說經，無所惑也。△第三、
X11n0267_p0109a02║末經是此所表者，下云一切世間諸所有物，皆即菩
X11n0267_p0109a03║提妙明元心。心精徧圓，含累十方。寧有方所，了然自
X11n0267_p0109a04║知。獲本妙心，常住不滅等。
X11n0267_p0109a05║三、正為開示三：初、總斥不了。△常等四倒者。此無常
X11n0267_p0109a06║計常，不樂計樂，不淨計淨，無我計我，此凡夫眾生著
X11n0267_p0109a07║榮，四倒。二乘不知本具常樂我淨，而但著無常無樂
X11n0267_p0109a08║無我無淨之枯，四倒也。△無始無明等者。從無住本，
X11n0267_p0109a09║立一切法。由法牽生分別事識，起惑造業，網以為種。△
X11n0267_p0109a10║種必有果者，由貪愛煩惱為能熏，本識為所熏，故得
X11n0267_p0109a11║業惑種子，起成現行。蓋是過去造業為因，招感現今
X11n0267_p0109a12║苦報為果。於苦果身中，又造種種業因，招引當來苦
X11n0267_p0109a13║果。故云子子相生等。斯則過去二支因，現在五支果。
X11n0267_p0109a14║現在三支因，未來二支果。三世輪迴，無有斷絕，如線
X11n0267_p0109a15║貫珠也。△經云：即涅槃經也。本識為法因，諸法即為
X11n0267_p0109a16║果。此諸法必依藏本識中，故曰諸法於識藏。由諸法
X11n0267_p0109a17║作本識因，本識得生即為果。此本識必依藏諸法中，
X11n0267_p0109a18║故曰藏於法亦然。此則本識能為諸法因，亦為諸法
X11n0267_p0109a19║果。諸法能作本識因，亦為本識果。故云更互為果性，
X11n0267_p0109a20║亦常為因性也。一蔀生三子，喻惑、業、苦不相離也。起
X11n0267_p0109a21║惑必造業，業必招苦，理如然也。起信云：動則有苦，果
X11n0267_p0109a22║不離因。△五道即三途人天△心行理外者，背中道
X11n0267_p0109a23║故。迦葉云：我等自此已前，皆名邪見人。△殺者能殺
X11n0267_p0109a24║法身慧命故。△通途。即大達也，即失妙奢摩他路也。
X11n0267_p0109b01║二乘教理迂僻，故云幽徑。▲初示妄源。△無始者，無
X11n0267_p0109b02║初始也。從來未曾悟，故說妄無始。斯七種生死中，名
X11n0267_p0109b03║流來生死，此不可窮詰初際。△攀緣者，攀外六塵於
X11n0267_p0109b04║內分別也。下云聚緣內搖，趣外奔逸，造業受報，塵沙
X11n0267_p0109b05║劫波莫能遏絕者，無不由此攀緣妄想以為其本。保
X11n0267_p0109b06║愛此法為自性者，深為誤也。經云：若有一法勝過涅
X11n0267_p0109b07║槃，我亦說為如夢如幻，何況執此虗妄相想為身心
X11n0267_p0109b08║也。△吁，歎聲也。然則法無彼此，得失在人。如人覽鏡，
X11n0267_p0109b09║不觀鏡體團圓，內外明潔，却取像之去來以為鏡者，
X11n0267_p0109b10║誤之甚矣。今所斥者，有斯人也。苟能體像是全鏡之
X11n0267_p0109b11║像，則無像而不是於鏡。鏡是全像之鏡，則無鏡而不
X11n0267_p0109b12║具於像。此則法界圓融，本來俱現，即是無始菩提，元
X11n0267_p0109b13║清淨體。若得此意，方見佛之本懷，方免偏指之失，方
X11n0267_p0109b14║於行者不遠而得矣。▲二、示真源，初、正示。△無始、菩
X11n0267_p0109b15║提、涅槃、元清淨體者，性、德三因也。無始者，本具也。本
X11n0267_p0109b16║有性了因，故云菩提。本具性緣因，故云涅槃。本具性
X11n0267_p0109b17║正因，故云元清淨體。如斯三德，性本具足，非新非故，
X11n0267_p0109b18║無去無來。但迷時全修在性，故即三道流轉。悟則全
X11n0267_p0109b19║性成修，故則果中勝用。豈同權宗說菩提心是無常
X11n0267_p0109b20║耶？△識精者。精者，揀麤為義，即梨耶也。然此識體，即
X11n0267_p0109b21║是無常，故曰元明。又識精者，心性也。△能生者，由斯
X11n0267_p0109b22║理性三德，不守自性，隨其染緣，成九界法。事法既起，
X11n0267_p0109b23║真性即隱而不彰。故曰緣所遺者，如迷東為西，東即
X11n0267_p0109b24║為西所覆也。△對法經。即阿毗達磨經也。△界者性
X11n0267_p0109c01║也△一切法等者。十界所依故。故起信云：所言法者，
X11n0267_p0109c02║謂眾生心。是心則攝一切世間、出世間法。此心若隨
X11n0267_p0109c03║染緣，即有六道依正之法。隨淨緣，即有涅槃三德之
X11n0267_p0109c04║法。▲二、斥迷△含褁無餘者。寂照含空故也。華嚴云：
X11n0267_p0109c05║一切眾生及國土，三世悉在無有餘。△日用罔知者。
X11n0267_p0109c06║易曰：百姓日用而不知。△持珠乞丐者。妙經云：譬如
X11n0267_p0109c07║有人至親友家，是時親友官事當行，以無價寶珠繫
X11n0267_p0109c08║其衣裏。是人醉臥，都不覺知，往至貧里，求乞衣食等。
X11n0267_p0109c09║彼明結緣下種之後，為無明酒醉，脫著二乘，馳流五
X11n0267_p0109c10║道，自亡法財，不能取用。此明本有當心，不能認得，抂
X11n0267_p0109c11║入諸趣也。△懷寶迷邦者論語中文：陽貨謂孔子曰：
X11n0267_p0109c12║來，予與爾言。曰：懷其寶而迷其邦，可謂仁乎？曰：不可。
X11n0267_p0109c13║好從事而亟失時，可謂知乎？曰：不可。日月逝矣，歲不
X11n0267_p0109c14║我與。孔子曰：諾，吾將仕矣。意謂孔子有才知而不仕，
X11n0267_p0109c15║是懷其寶也；善於治國之道，不執政事，是迷其邦也。
X11n0267_p0109c16║意欲夫子仕我，故答曰：諾，吾將仕矣。今借彼語以況
X11n0267_p0109c17║本有圓常之性而不認取，却自流迸五道，栖栖不及，
X11n0267_p0109c18║誰之過歟！△躓，困也。
X11n0267_p0109c19║二、正權真妄中，四、別推心見。△汝目可見者，疏二解：
X11n0267_p0109c20║一、以目為所見，意云：汝目在汝面上，顯然令我可見。
X11n0267_p0109c21║二、以目為能見，故云：目實可見我奉相。△固執既深
X11n0267_p0109c22║者，自無始來，確執此心為己心性，沙數算之不及，故
X11n0267_p0109c23║曰河沙叵算。△相想者，相即六塵，想即分別妄心第
X11n0267_p0109c24║六識也。此是虗妄相家之想也。△惑者，迷也。相起性
X11n0267_p0110a01║隱，故云惑汝真性。然全所覆，為能迷也。△嫡生者，正
X11n0267_p0110a02║后所生也。又嫡，親也，非螟蛉也。
X11n0267_p0110a03║二、顯示真心，疏二：初、示心體。△真心之體。本周法界
X11n0267_p0110a04║者，體，量也。△非妄非真。絕言離相者，離，過也。△能攝
X11n0267_p0110a05║一切等體德也。△非妄非真者。是非雙絕也。中論云：
X11n0267_p0110a06║若法為待成，是法還成待等。下云：言妄顯諸真，妄真
X11n0267_p0110a07║同二妄等。△絕言等者。論云：從本以來，離言說相，離
X11n0267_p0110a08║心緣相。下云：非風、非火、非六根、非十八界、非智、非識
X11n0267_p0110a09║等。斯則口談辭喪，心緣慮亡也。能攝一切等，起信論
X11n0267_p0110a10║也。△世間即六凡。△出世即四聖。此則十界依正不
X11n0267_p0110a11║離自心也。下云：一切世界因果微塵，因心成體。又云：
X11n0267_p0110a12║諸法所生，唯心所現。▲初、舉義標門。△三大者，體相
X11n0267_p0110a13║用也。△二門者，即真如生滅也。此二門，即寂照二法。
X11n0267_p0110a14║照故，三千俱假，無一法而不立。寂故，法爾空中，是法
X11n0267_p0110a15║咸泯。寂照平等，即是一心。初真如門，即一心之體，照
X11n0267_p0110a16║而常寂也。即泯相顯實門，唯就理說，即頓教義。一切
X11n0267_p0110a17║事法，到此門中，無不真實。如眾器到於𦦨爐，咸成一
X11n0267_p0110a18║體。然一言真如有二種：一、依言真如，即以言說，詮辨
X11n0267_p0110a19║真如之相，令人生信。二、離言真如，唯與觀智相應。△
X11n0267_p0110a20║唯體大者。論云：是心真如相，即示摩訶衍自體義故。
X11n0267_p0110a21║二、生滅門。△彰染淨者。九界染，佛界淨。△明體用者。
X11n0267_p0110a22║非寂非照為體，而寂而照為用。△顯真妄者。諸幻滅
X11n0267_p0110a23║盡，覺心不動，名真。幻相虗假，名妄。△論因果者。餘塵
X11n0267_p0110a24║尚諸學，明極即如來。△有修證者，空所空滅，故名修。
X11n0267_p0110b01║寂滅現前，故名證。△或破會者。斯是前塵虗妄相想，
X11n0267_p0110b02║故名破。生滅去來本如來藏，故會。▲二會二相。△治
X11n0267_p0110b03║生等者。治生產業，是差別事法。如斯之法，全真所成，
X11n0267_p0110b04║法法皆妙，故與實相不相違背。△己界者，即自己一
X11n0267_p0110b05║念也。△眾生者，九界眾生也。△佛者，究竟覺也。意顯
X11n0267_p0110b06║己之一念，及彼彼眾生心，與諸佛究竟果理，實無高
X11n0267_p0110b07║下，不思議一也。故華嚴云：心佛及眾生，是三無差別。
X11n0267_p0110b08║二、別示經意二：初、略指。二、廣釋三：初、通示諸教。然根
X11n0267_p0110b09║利鈍，執輕重，約人皆通橫竪（云云）。乘頓漸，即約行、約
X11n0267_p0110b10║理。教權實，即約教。此四，在今經則皆圓實。△理須破
X11n0267_p0110b11║斥者，為執重者破令情盡，方辯真妄。如何難正認妄
X11n0267_p0110b12║為真？若便與指為真時，即助彼倒執，益其上慢。以但
X11n0267_p0110b13║見像，猶未識鏡故。△苦藥等是尚書語。△瞑眩。即冥
X11n0267_p0110b14║昧發動之貌。△厥，其也。猶良之馬，舉搖鞭影，即歸正
X11n0267_p0110b15║路；若駑駘之馬，徹骨方調。▲二、廣釋相中，初、破妄顯
X11n0267_p0110b16║真。諸法所生，唯心所現性，一切心實有體性，是顯真。
X11n0267_p0110b17║△不同前塵分別影事即揀妄。▲三、總結申歎。△維
X11n0267_p0110b18║摩、法華皆有此意者。然法華破三顯一，似破汝等所
X11n0267_p0110b19║行是菩薩道，決了聲聞法是諸經之王，是會也。淨名
X11n0267_p0110b20║以三破小，以圓斥三，即破貪、恚、癡性，即是解脫罪性，
X11n0267_p0110b21║不在內、外、中間，亦不常自有。如其心然，罪垢亦然。及
X11n0267_p0110b22║文殊與諸菩薩說不二法門等，並是會也。
X11n0267_p0110b23║阿難申疑中，初發心修行疑。△寵弟者，寵愛之弟也。
X11n0267_p0110b24║△恒沙國土承事諸佛等。即弟子顯本義。今經法華
X11n0267_p0110c01║後說，可誠證也。△難行法。事者，自利利他，捐身折骨，
X11n0267_p0110c02║拔苦與樂之事也。▲疏初、引涅槃。△發菩提心者，菩
X11n0267_p0110c03║提智果。發心希求此果，即菩提之心也。△不是佛性
X11n0267_p0110c04║者，不是正因佛性也。△先有佛性者，本具正因性也。
X11n0267_p0110c05║△何故復有初發菩提心者？以權教修緣了難也。△
X11n0267_p0110c06║佛言下。是佛順師子吼問，為赴末代機宜，說緣了性
X11n0267_p0110c07║是無常也。此心雖念念滅謝，若能運運修之不已，亦
X11n0267_p0110c08║能至於菩提智果，涅槃斷果。故云亦能破暗等。若實
X11n0267_p0110c09║教說本有三種，三理元徧。如前文云：無始菩提涅槃
X11n0267_p0110c10║元清淨體，達性成修，修三亦徧。欲示眾生本有正性，
X11n0267_p0110c11║且示正因體徧。為赴末代一類眾生，宜聞帶權之說。
X11n0267_p0110c12║故佛覆實緣了，述權緣了也。▲二、合今教。今阿難執
X11n0267_p0110c13║能造善惡之心念念生起，正同涅槃，似無常修，得緣
X11n0267_p0110c14║了佛，性難常住，正因佛性也。△不辨三因常無常者。
X11n0267_p0110c15║阿難不知發心修行是緣了，而却以斯難正因常徧
X11n0267_p0110c16║也。蓋不辨緣了無常，正因常也。尚未識正因常住，豈
X11n0267_p0110c17║況更識三因俱常。然在今經，必須三俱常住。如來善
X11n0267_p0110c18║巧，漸次示之爾。疏語甚略，細研記消，可以意得。▲三、
X11n0267_p0110c19║無心土木疑中。△發明者，分別也。意云：若此分別之
X11n0267_p0110c20║心，不是我心者，我乃無心，全同土木也。又發門，即開
X11n0267_p0110c21║發明顯也。若如來開發明示，云不是我心者，我乃無
X11n0267_p0110c22║心也。▲二、總結請。△離此覺知者。覺知，即分別也。離
X11n0267_p0110c23║此現前覺了，能知心外別無有心也。然此眾生在迷，
X11n0267_p0110c24║理須破折。洎乎認得其實相，即方知一念即具三千，
X11n0267_p0111a01║無欠無餘。故金錍云：阿鼻依正，全處極聖之自心。毗
X11n0267_p0111a02║盧身土，不逾凡下之一念。△不早辯者。繫辭云（坤卦文也）：
X11n0267_p0111a03║由辨之不早辯也。
X11n0267_p0111a04║二、如來正顯二：初、約現法隨緣以顯心。△欲令心入
X11n0267_p0111a05║者。即圓融定慧之心也。△入者，契入也。△無生法是
X11n0267_p0111a06║理。△忍是智。得此智時，了一切法無不是如，印可決
X11n0267_p0111a07║定，名無生法忍。今經第三，漸次得此忍也。△以手摩
X11n0267_p0111a08║頂者。手，智也。頂，理也。將發圓智，契入無相寂理，故摩
X11n0267_p0111a09║頂也。△通達一切法門者。初破無明顯法性時，所有
X11n0267_p0111a10║百法明門一時開現也。明門者，明者慧也，門者通達
X11n0267_p0111a11║也。得此忍時，於多百法門而得自在，於剎那頃證百
X11n0267_p0111a12║三摩地，應百界化生等。然斯即是三德開發也。謂發
X11n0267_p0111a13║一切功德，發一切智慧，發一切境界，故名通達。△總
X11n0267_p0111a14║標色心者。諸法雖多，色心包盡，是凡聖、因果、染淨等
X11n0267_p0111a15║法也。△不守自性為因等者。由心本具隨緣之義，能
X11n0267_p0111a16║造十界依正。故所造法，全能造心，故云唯心。十界依
X11n0267_p0111a17║正既唯一心，一心豈存能所？方知心外無法，唯是一
X11n0267_p0111a18║心。然造有二種：一者理造，即性本具，故名造。二者約
X11n0267_p0111a19║事名造，良由理具，方有事用也。△無始妄想者，根本
X11n0267_p0111a20║無明也。△凡聖總該者。世間因果即六凡，出世因果
X11n0267_p0111a21║即四聖。△別指依報者，竪則四土相望論淨穢，橫即
X11n0267_p0111a22║土土論淨穢（云云）。△亦通轉者，一切因果，一切世界
X11n0267_p0111a23║微塵也。
X11n0267_p0111a24║二，正顯妙淨明心。△三、德具足者。淨即解脫，明即般
X11n0267_p0111b01║若，心即法身。即一而三，故稱妙。亦可妙對法身。△不
X11n0267_p0111b02║能變動者，以隨緣即不變故。若隨染緣時，全體為染
X11n0267_p0111b03║者，則不能隨淨緣成淨法也。良以正隨緣時，體不變
X11n0267_p0111b04║故，能為一切法所依也。
X11n0267_p0111b05║初就執定其有性。△覺觀者，語之加行也。初心在緣
X11n0267_p0111b06║名覺，細心分別名觀，即覺麤觀細也。△思惟尋伺者，
X11n0267_p0111b07║思惟即分別也，尋伺謂尋求伺察也，即覺觀也。又分
X11n0267_p0111b08║別即心王，覺觀即心所。▲初、例對五塵顯。△因聲分
X11n0267_p0111b09║別者。由聲境牽故，方起分別。此明了意識取現量也。
X11n0267_p0111b10║▲二、單就法塵顯。△見聞覺知者，見即眼，聞即耳鼻，
X11n0267_p0111b11║覺即身，知即舌意。意云五塵不對之時，有此分別性
X11n0267_p0111b12║者，亦非自立，蓋因法塵影象而起。△明了不行者。不
X11n0267_p0111b13║對五塵，故明了意識不起也。△在獨散位者。獨散，意
X11n0267_p0111b14║識比度生解取落謝塵也。△同五所取者。即明了隨
X11n0267_p0111b15║前五識，取現量境也。初、塵亡體在，容是真常。△何必
X11n0267_p0111b16║求人者。勉其取捨，以智自裁也。故南岳云：但向己求，
X11n0267_p0111b17║莫從他覓。覓亦不得，得亦不真。終是他心，不知自性。
X11n0267_p0111b18║自性清淨，即是法身。猿猴念念，躭著紛紜。害馬念念，
X11n0267_p0111b19║狠戾不調也。疏引楞伽及下文，並是第八識。今證意
X11n0267_p0111b20║識者，以細況麤也。▲二、釋成。△皮之不存者。皮喻六
X11n0267_p0111b21║塵，毛喻心也。文出左傳。△法身斷滅者，真性即是法
X11n0267_p0111b22║身。汝若執隨境之心為真性者，塵滅心滅，非斷如何？
X11n0267_p0111b23║四、彰其自失。△默然自失者。無語申通，故默然也。知
X11n0267_p0111b24║執妄非，故自失。又失前所執緣心，故云自失。
X11n0267_p0111c01║初、正顯失；疏二：一、釋名相。△滅受想者。滅其領受想
X11n0267_p0111c02║念心所法也，即滅盡定也。△能從一禪至一禪者。從
X11n0267_p0111c03║初禪修念念無間已至二禪，二禪念念無間至三禪
X11n0267_p0111c04║等，故云次第。△能成無漏者。修此定時，善能調伏，漏
X11n0267_p0111c05║心不起。隨所修禪，悉知虗假，不起著心。發真空慧，斷
X11n0267_p0111c06║諸煩惱。隨所對境，不生見著。如此修心，三漏永盡，名
X11n0267_p0111c07║為無漏。初唯簡凡夫釋。△未到定者，未到初禪也，亦
X11n0267_p0111c08║名中間禪，位位皆有此名。△隨禪感果者，本是有漏
X11n0267_p0111c09║有著心修。隨於禪中發支林功德時，忽生愛著，即隨
X11n0267_p0111c10║定功力，感生諸界。如修初禪方便時，有二種心：一、麤
X11n0267_p0111c11║心住，謂方便修習，漸漸虗凝，不復緣慮。二、細心住，其
X11n0267_p0111c12║心泯泯，轉加微細也。或正得此麤細住時，或將得時，
X11n0267_p0111c13║皆有持身法起。此法起時，身心自然正直，坐久不疲
X11n0267_p0111c14║等。於是若生味著心，即感生未到地中。諸禪亦然也。
X11n0267_p0111c15║△滅盡定者，滅六全分，盡七染分也。▲二、通簡三乘
X11n0267_p0111c16║釋。△亦可別斥。前之九定者，即滅受想等小乘無漏
X11n0267_p0111c17║定也。△俱是不了者。未得大乘，中道無漏也。△過三
X11n0267_p0111c18║有者。過界外三有也。然修心有異，感果遂差。若凡夫
X11n0267_p0111c19║修，則不能厭患世間，但求禪定中樂，及以果報生見
X11n0267_p0111c20║著心等，即名有漏心修也。二乘即無漏心修，菩薩亦
X11n0267_p0111c21║有漏亦無漏心修，佛以非有漏非無漏心修等，廣如
X11n0267_p0111c22║禪波羅蜜說。▲二、出所以△若了真妄者。知真本有，
X11n0267_p0111c23║達妄元空也。又了達真妄平等，但有二名也。
X11n0267_p0111c24║二、破妄見，明真見中，疏：初、明次第。△見有正邪者。依
X11n0267_p0112a01║理起見，名為正見。依妄起見，名為邪見。▲二會二文
X11n0267_p0112a02║△明心則約見而辨者，即用以明體也（云云）。▲初、正
X11n0267_p0112a03║敘。△身心不相代者。身不能代心也。△未染大乘法
X11n0267_p0112a04║服者，即以一心三觀為衣，能蔽三諦，上感能莊嚴三
X11n0267_p0112a05║身，即是著如來衣也。△法食者，即法喜禪悅食也。於食
X11n0267_p0112a06║等者，於法亦等。於法等者，於食亦等。即以煩惱為薪，
X11n0267_p0112a07║智慧為火。以是因緣，成涅槃食。▲二、喻顯。△雖有多
X11n0267_p0112a08║聞等者。雖聞大法，不修理定，終無所證，故云與不聞
X11n0267_p0112a09║等。△如人有目等，即般若經日喻觀，目喻止，止觀並
X11n0267_p0112a10║修，達種種事即實相故。故云見種種色，即真善妙色
X11n0267_p0112a11║也。△大論以多聞對慧。此以多聞對定者，以圓融之
X11n0267_p0112a12║行，定慧體一，但以多聞助止觀行也。△是所說應受
X11n0267_p0112a13║者，如說如行也。
X11n0267_p0112a14║二、述迷求解。△煩惱者。煩者，擾也。惱者，亂也。擾亂有
X11n0267_p0112a15║情，常處生死也。煩惱當處是障，即持業釋。若對所知
X11n0267_p0112a16║竪論，即四住煩惱，名為通惑。見思亦名我執，分別我
X11n0267_p0112a17║執俱生。此惑親迷，且迷第六識心也。若如疏云發妙
X11n0267_p0112a18║明心，是除煩惱障者，即該五住煩惱，與所知障齊。但
X11n0267_p0112a19║約迷理，名煩惱障。迷中道智，名所知障也。△所知障
X11n0267_p0112a20║者，竪論即由無明覆根本智，於所知理不了，名之為
X11n0267_p0112a21║障，即所知之障。依主釋慈恩云：所知不是障，障所知
X11n0267_p0112a22║名為別惑見思也。△擾惱不生無煩惱障。△業性不
X11n0267_p0112a23║結，是無業障。誰為生死，是無報障。△誰為涅槃？是無
X11n0267_p0112a24║三德。此則德障一體，相名都泯，法界獨朗，是曰寂常
X11n0267_p0112b01║心性。△無上覆者，孤幼也。△權實。父母者，權智幹事
X11n0267_p0112b02║即父也，實智長養曰母。▲初放光灌頂。△萬字者，表
X11n0267_p0112b03║平等理，為萬法之本。光表從體，發於見用。△必受安
X11n0267_p0112b04║樂者。三德具足，究竟真樂也。下云安樂解脫。△天樞
X11n0267_p0112b05║者，即則天時於端門外立一所，以銅鑄，廣一丈二尺，
X11n0267_p0112b06║高九十尺，狀似今之幢也。上列日月星象，并有字標
X11n0267_p0112b07║額，上以銀為蓋，下以銕為山，義似璇璣玉衡之類，以
X11n0267_p0112b08║紀德也。△無漏淨眼普見十方者。眼即智也，謂圓照
X11n0267_p0112b09║十界機也。△智果同者佛，佛道齊也。△乘因不二者。
X11n0267_p0112b10║同乘一實，到如來地也。微塵如來一門，超出妙莊嚴
X11n0267_p0112b11║路，則諸佛已乘，菩薩今乘，未來當乘，故曰不二。
X11n0267_p0112b12║二，許為宣說。△建大法幢者。圓頓大法，超出偏小，故
X11n0267_p0112b13║名曰幢。幢者，高顯之貌。△建大義者。無上妙教，盡未
X11n0267_p0112b14║來際，自利利他，脫苦得樂故也。△十、地隔羅縠者，有
X11n0267_p0112b15║一分微細無明也。
X11n0267_p0112b16║二、答由。△染部捺陀。此云上勝金。△觀經疏。即遠法
X11n0267_p0112b17║師疏也。△赩者，盛貌。文選云：瑤草正翕赩。注云：翕赩，
X11n0267_p0112b18║盛鬱貌。
X11n0267_p0112b19║初告語。△實言告汝者，先按定令諦信也。佛具五語，
X11n0267_p0112b20║不誑眾生。▲二、正例△例我拳理者，理，道理也。△均，
X11n0267_p0112b21║同也。今以汝眼類例我拳，義理均否？△唯然者。唯即
X11n0267_p0112b22║應諾之辭。老子云：唯之與阿，相去幾何？注云：禮對曰：
X11n0267_p0112b23║唯然者，如是也。順許之辭也。▲二驗△所以者何者。
X11n0267_p0112b24║所以非見全無者何也。五、通見黑無別。應立量云：盲
X11n0267_p0112c01║者眼根是有，法是見故。為宗因云：能見暗故，喻如有
X11n0267_p0112c02║眼見暗。有眼見暗既是見，無眼見暗亦是見。初、牒向
X11n0267_p0112c03║執情。△忽得眼光者。或得金錍決膜，重發勝義，照了
X11n0267_p0112c04║前塵，故曰眼光。常情所見，咸謂是眼見也。△燈之與
X11n0267_p0112c05║眼，但是見緣者，此二秪是瑜伽九緣二緣也。眼即根
X11n0267_p0112c06║緣，燈即明緣也。▲三、結歸心見。△餘是助因者。燈眼
X11n0267_p0112c07║是發識助緣也。△令知其根本者。已知見之根本，須
X11n0267_p0112c08║是心也。△未辨真妄者。猶未辯折此見是真是妄也。
X11n0267_p0112c09║二、廣約諸相辯釋中，初、阿難佇佛慈音。△羝羊者。語
X11n0267_p0112c10║出周易，如羝羊觸於藩籬，進為身礙，退被角違，即進
X11n0267_p0112c11║退不得之象。類似阿難，取捨難明也。故茲默請，覬佛
X11n0267_p0112c12║開示也。▲初、如來問悟因由。△鹿苑者，梵云波羅奈，此
X11n0267_p0112c13║云鹿苑，亦云鹿林，即先王養鹿之苑囿也（云云）。△五
X11n0267_p0112c14║人者，即世尊修道時，遣內族三人、外族二人給侍太
X11n0267_p0112c15║子。後疑世尊所修不真，遂皆捨去，入此苑中，修外道
X11n0267_p0112c16║法，故佛先度也。憍陳如，是姓，此云火氣。阿若多，斯云
X11n0267_p0112c17║解，是名也。△相次捨去者。內族三人，執樂為道，即摩
X11n0267_p0112c18║訶男婆、提婆敷，見修若行，謂為非道，忍苦不禁，捨之
X11n0267_p0112c19║而去。外族二人，執苦為道，即憍陳頞鞞，見食乳麋，乃
X11n0267_p0112c20║云太子敗道喪志，遂捨而去。△三轉者，一、示相轉，謂
X11n0267_p0112c21║此是苦，此是集等。二、勸修轉，謂此是苦，汝應知。此是
X11n0267_p0112c22║集，汝應斷。斯是道，汝應修。斯是滅，汝應證。三、作證轉，
X11n0267_p0112c23║謂此是苦，我已知，汝應知等（云云）。△說生滅四諦者，
X11n0267_p0112c24║所謂若則三相遷移，集則四心流動，道則對治易脫，
X11n0267_p0113a01║滅則滅有還無。此最麤淺，屬小乘也。然凡有四種四
X11n0267_p0113a02║諦：一、生滅，如上。二、無生，謂苦無逼迫相，一切皆空故；
X11n0267_p0113a03║集無和合相，因、果俱空故；道不二相，無能治、所治故；
X11n0267_p0113a04║滅無滅相，法本不生，今則無滅故。三、無量，謂苦有無
X11n0267_p0113a05║量相，一界尚有無量，況十界邪？集有無量相者，貪、瞋、
X11n0267_p0113a06║癡、種種心、種種身口集業等。道有無量相者，謂折體
X11n0267_p0113a07║巧拙、方便曲直等。滅有無量相者，如是方便滅見、滅
X11n0267_p0113a08║思惟、滅塵沙、滅無明等。四、無作，謂皆是實相，不可思
X11n0267_p0113a09║議。非但第一義諦無若干，一切皆無若干。迷為苦、集，
X11n0267_p0113a10║悟為道、滅。今疏且約權小說，故屬生滅。若以開權，後
X11n0267_p0113a11║經及下，敘悟須在無作。△別指集諦者，集即見思煩
X11n0267_p0113a12║惱、分別煩惱。八十八使，見惑俱生，即思惑。
X11n0267_p0113a13║初標所悟。△我今長老者，此人最有年齒也。凡諸經
X11n0267_p0113a14║列眾，若約年齒，即列陳知為首；若約慧解，即列身子
X11n0267_p0113a15║為首。又但有德行，皆稱長老，如經中稱阿難為長老。
X11n0267_p0113a16║△獨得解名者最先解，故感諸天在空證云：陳如先
X11n0267_p0113a17║解。△生空者。由不執五蘊，得眾生空也。▲二、述解二：
X11n0267_p0113a18║一、述客義。△俶裝者，文選云：簡元辰而俶裝。注云：俶，始
X11n0267_p0113a19║裝而行也。△攸往者，所往也。易曰：利有攸往。然據圓
X11n0267_p0113a20║人不斷五欲而淨諸根，三道即三德，無明即明，豈同客
X11n0267_p0113a21║之去來，塵之搖動？但以無動而動，無去而去，即不礙
X11n0267_p0113a22║圓意也。▲二、述塵義。△清陽目也。△發明者，照現也，喻
X11n0267_p0113a23║觀智也。△塵惑微細觀智斷之。△主空喻真性者，近
X11n0267_p0113a24║言即偏真法性據經，遠言即中道真如佛性也。須敕
X11n0267_p0113b01║陳如說客塵義者，欲令深達即體之見，本來常住，無
X11n0267_p0113b02║去無來，故佛善巧，適時御物。蓋知陳如所悟法門，最
X11n0267_p0113b03║堪引接，故令部折，以為阿難所悟之筌也，又緣在此
X11n0267_p0113b04║人也。
X11n0267_p0113b05║初引手問答。△屈五、轉指等者。欲示見性不動，故舉
X11n0267_p0113b06║手以示也。然前問悟因由科中云：舒兜羅綿網相光
X11n0267_p0113b07║手。二句經文，合在斯出（云云）。▲一、就見推窮。已下經
X11n0267_p0113b08║疏並可見。眄，斜視也。總責意者，蓋責阿難汝今既能
X11n0267_p0113b09║認得見體動靜雙絕，顯手自有傾搖，云何前來却認
X11n0267_p0113b10║攀緣擾壞之心以為真性？認像失鏡，過莫大焉。不但
X11n0267_p0113b11║汝之一人如此，一切眾生無始至今認生滅妄想，於
X11n0267_p0113b12║是執身執境輪替罔休。有將此文是責阿難不合見
X11n0267_p0113b13║手開、合見頭搖動者，甚不便也。佛意且令阿難明識
X11n0267_p0113b14║真妄，一則經文大緊，二則第二卷中如來示匿王身
X11n0267_p0113b15║自遷改、見性無動，又示阿難諸境自有還滅、見性無
X11n0267_p0113b16║遷，並是孤起，但作如來許今認見之見，責彼前文認
X11n0267_p0113b17║妄之非也。請細詳。（此下入第二經）
X11n0267_p0113b18║初述阿難願辨真妄，以此段經無阿難問辭，但是集
X11n0267_p0113b19║經之家敘述阿難所懷之事也。△泰。然者，安然暢泰
X11n0267_p0113b20║也。△真妄虗實者。真實，虗妄也。△二、發明性者。希覬
X11n0267_p0113b21║如來為我開發明示，何者是真實不生滅性，何者是
X11n0267_p0113b22║虗妄生滅之性也。以阿難因聞阿若多說客塵之義，
X11n0267_p0113b23║解知見性無動，遂疑現前見性為便是真，為別有耶？
X11n0267_p0113b24║而不發問者，但以屢扣佛慈，深蒙指誨，內慚暗短，未
X11n0267_p0113c01║體大猷。況以師嚴道尊，莫敢容易發言。賴得匿王發
X11n0267_p0113c02║與斯旨。
X11n0267_p0113c03║初、引外敘疑。△自然見者。此人計道不須修，但八萬
X11n0267_p0113c04║劫若盡，自然解脫。如擲縷丸於高山，線盡自止。迦旃
X11n0267_p0113c05║延、毗羅胝子，即六師中二人也。△發揮者，發趣揮揚
X11n0267_p0113c06║也，語出孝經序。△諸有漏者，通該未發圓解，未證圓
X11n0267_p0113c07║理，皆名有漏。△狐者，妖獸也。玄中記云：千歲之狐為
X11n0267_p0113c08║婬婦，百歲之狐為美女。述征記云：風勁河氷始合，要
X11n0267_p0113c09║須狐行。
X11n0267_p0113c10║二，問答未滅知滅。△新新。不住者，滅而復生，生已復
X11n0267_p0113c11║滅，故曰新新。▲三、問答先幼何貌。△已從衰老者漸
X11n0267_p0113c12║漸改易。已至衰年，五十已去，並曰衰年。△未巾冠者。
X11n0267_p0113c13║十五曰童，即未束髮加冠也。山無草，牛無角，皆曰童。
X11n0267_p0113c14║近於衰耄，即惛忘也。八十曰老，九十曰耄，今近於耄
X11n0267_p0113c15║年也。△觀五十時宛然強壯者，反觀年五十時，雖曰
X11n0267_p0113c16║衰年，比今六十已高，其五十上宛似強壯，意顯衰弱，
X11n0267_p0113c17║今又甚也。△微細。四相者，即一剎那心，具生、住、異、滅
X11n0267_p0113c18║也。不同一期四相，故曰微細。此一晝夜，凡有六百三
X11n0267_p0113c19║十八萬剎那。
X11n0267_p0113c20║疏正述中。△秖於生滅了不生滅者，不離秪今之見，
X11n0267_p0113c21║即是性淨明心也，如波即水。故圭山云：識如幻夢，但
X11n0267_p0113c22║是一心。秪為根機未堪，故須漸破漸會，方於物物咸
X11n0267_p0113c23║見真常。方便多門，秪為逗機故也。△相雖麤近者，一
X11n0267_p0113c24║往說云：身變而見不動意，則令了此見即是真常，故
X11n0267_p0114a01║云旨甚深微。下云：此見元是菩提妙淨明體。肇師云：
X11n0267_p0114a02║聖遠乎哉，體之則神。道遠乎哉，觸事皆真。既知萬法
X11n0267_p0114a03║本無去來，故知見性元無生滅。▲二、引證。△如自觀
X11n0267_p0114a04║身實相者，謂諸佛解脫，當於眾生心行中求。一切眾
X11n0267_p0114a05║生相，即菩提相。以眾生與佛，一如無二如故。▲二、問
X11n0267_p0114a06║答見河同異。△無異之語。甚好思量者，既言無異，合
X11n0267_p0114a07║知真妄體一，是顯性常。然亦非但見性無異，直謂法
X11n0267_p0114a08║法圓常。故經云：世間相常住。又云：治生產業，皆與實
X11n0267_p0114a09║相不相違背。▲三、斥彼置疑。△皺者為變者，有為則
X11n0267_p0114a10║被行法遷變也。△不皺。非變者，不是有為，則不被行
X11n0267_p0114a11║變。△趣爾舉者。意云俱是斷見外道，隨便舉也。
X11n0267_p0114a12║初，阿難乘違發問。△若此見聞必不生滅者。若此波
X11n0267_p0114a13║斯匿王見聞之性必定常住，何以世尊斥云自是前
X11n0267_p0114a14║塵虗妄相想耶？▲二、竪臂以示此出倒見。△首尾相
X11n0267_p0114a15║換者。上下相飜也。肩處為首，手處為尾。今若以竪為
X11n0267_p0114a16║正，即手却為上，肩却為下，即是尾却為首，首却為尾
X11n0267_p0114a17║也。故云相換也。△一倍瞻視者，垂手是正，謂之為倒，
X11n0267_p0114a18║是一迷。堅手是倒，却言是正，是倍迷也。△以此驗之
X11n0267_p0114a19║者。以此見手正倒驗之也。△正徧知者，二乘非正非
X11n0267_p0114a20║偏權，菩薩離邊顯中。正而非偏，即邊顯中，名正徧知。
X11n0267_p0114a21║初徵倒所在。△古人作泯相解者，意云：名字尚無，更
X11n0267_p0114a22║將什麼號為顛倒？正真抄云：有正有倒，是凡夫見。無
X11n0267_p0114a23║正無倒，是諸佛見。不約竪手垂手，隨身不隨身以明。
X11n0267_p0114a24║但約子體，不曾遷移。竪則全手竪，垂則全手垂。但執
X11n0267_p0114b01║相迷體，故見正倒也。△血脉不貫者既泯却正倒向
X11n0267_p0114b02║下正辨。正倒，經文孤起，義不連貫也。
X11n0267_p0114b03║三、廣示倒相二：初、與悲敘其常說。△佛興慈悲者。悲
X11n0267_p0114b04║能拔苦，慈能與樂，即拔阿難大眾無明之苦，與常住
X11n0267_p0114b05║真心之樂。△天鼓者，天帝宮中有鼓，修羅若來，則鼓
X11n0267_p0114b06║中預自發聲，云賊軍來也。海潮無念，而潮至不失其
X11n0267_p0114b07║期。△無緣者，不是先謀後動，但隨眾生根緣，法爾自
X11n0267_p0114b08║應也。如鏡現像，豈先念而方現耶？然佛有三緣慈：一、
X11n0267_p0114b09║眾生緣慈，無心攀緣一切眾生，而於眾生自然現益。
X11n0267_p0114b10║二、法緣慈，無心觀法，而於法自然普照。三、無緣慈，無
X11n0267_p0114b11║心觀理，而於平等第一義中自然安住。△不待請者。
X11n0267_p0114b12║佛為法界眾生不請之友，但隨根熟眾生自然而應，
X11n0267_p0114b13║如箭筈相當，如鏡物相對。△十一色者，五根六塵。△
X11n0267_p0114b14║八識者，前六末那賴耶。△不相應二十四者，謂：一、得，
X11n0267_p0114b15║二、命根，三、眾同分，四、異生性，五、無想定，六、滅盡定，七、
X11n0267_p0114b16║無想事，八、名身，九、句身，十、文身，十一、生，十二、老，十三、
X11n0267_p0114b17║住，十四、無常，十五、流轉，十六、定異，十七、相應，十八、執
X11n0267_p0114b18║速，十九、次第，二十、方，二十一、時，二十二、數，二十三、和
X11n0267_p0114b19║合性，二十四、不和合性。△五十一、心所者，徧行有五：
X11n0267_p0114b20║作意、觸、受、想、思。別境有五：欲、勝解、三摩地、念、慧。善有
X11n0267_p0114b21║十一：信、精進、慚、愧、無貪、無嗔、無癡、輕安、不放逸、捨、不
X11n0267_p0114b22║害。煩惱有六：貪、瞋、慢、無明、疑、不正見。隨煩惱二十：忿、
X11n0267_p0114b23║恨、惱、覆、誑、諂、憍、害、嫉、慳、無慚、無愧、不信、懈怠、放逸、惛
X11n0267_p0114b24║沈、心亂、掉舉、失念、不正知。不定有四：睡眠、惡作、尋、伺。
X11n0267_p0114c01║△六無為者：一、虗空，二、擇滅，三、非擇滅，四、不動，五、想
X11n0267_p0114c02║受滅，六、真如。△五位者，如上百法，總成五位：一、是心，
X11n0267_p0114c03║二、色，三、心所，四、不相應，五、無為。既是唯心所現，此之
X11n0267_p0114c04║百法，皆性本具，無有一法在心性外。照故百法宛然，
X11n0267_p0114c05║寂故一法不立。寂照不二，唯是一心。故得生滅去來，
X11n0267_p0114c06║皆如來藏。△無體可得者。如波無自性，唯一水故。
X11n0267_p0114c07║二、通妨言。△對妄立者。以對妄法義，立真如之名也。
X11n0267_p0114c08║以真如體即一心故，離一心外，無別真如體也。斯則
X11n0267_p0114c09║不但名假，體亦全無也。以為一心之所奪故，如云水
X11n0267_p0114c10║之濕性，別無波之性也。權宗不說一心，故云體實。今
X11n0267_p0114c11║云一心所現，豈一心外別有體耶？▲初、標指。△心現
X11n0267_p0114c12║身。心者，上是妙淨明心，下是幻身妄心。▲二、責失或
X11n0267_p0114c13║可遺失。妙等三句，經文對中真俗三諦可解。△認悟
X11n0267_p0114c14║中迷者，動寂故為，皆在大覺中也。理本悟而生自迷
X11n0267_p0114c15║也。△正指倒處者，妄身心也。▲三、敘妄。△晦昧者，迷
X11n0267_p0114c16║暗也。最初一念，無明不了，故曰晦昧。論云：由不如實
X11n0267_p0114c17║知真如法一，不覺心起，說名為業。內有無明妄想故，
X11n0267_p0114c18║外感頑空先現，故曰為空。由無明妄見，與頑空互相
X11n0267_p0114c19║摩觸，互相交織故，結成形色。即有國土山河，正報有
X11n0267_p0114c20║情。故曰色雜妄想，想相為身也。由是虗妄境界，引起
X11n0267_p0114c21║分別妄心。覽取前境，於內念念分別。分別不息，遂成
X11n0267_p0114c22║分離，取六塵境。故曰聚緣內搖，趣外奔逸。▲疏二：初、
X11n0267_p0114c23║對，三、細。△汝見虗空徧十方界者。妄見頑空，稱法界
X11n0267_p0114c24║迷也。妄想澄凝，則為國土堅確。妄想知覺，則成有情
X11n0267_p0115a01║紛擾。△空見。不分者，示其微細也。見未派為六根八
X11n0267_p0115a02║識，空未凝相形狀體質，故曰不分。△業轉二相者，晦
X11n0267_p0115a03║昧是業相，業者為因義。最初一念，為九界染礙之因
X11n0267_p0115a04║也。為空，即第二念起也。由內有妄見，外感頑空也。見
X11n0267_p0115a05║即轉相，轉前動心，起成能見。△互相待者。妄見頑空，
X11n0267_p0115a06║一動一靜，相形對待，結成形色也。境界畢具，故曰現
X11n0267_p0115a07║相。▲二、對六麤。△前二麤者，論云：以有境界緣故，復
X11n0267_p0115a08║生六種相等。前二即智相、相續相，義如玄談釋。△遂
X11n0267_p0115a09║成分離者。即分離事識，取六塵境，各奔本境，故曰分
X11n0267_p0115a10║離。所謂眼根取色，耳分別聲，鼻齅諸香等。後二麤，即
X11n0267_p0115a11║執取計名也。執則執著前境。由堅執故，但計善惡名
X11n0267_p0115a12║字，即起煩惱。△煩惱道畢於此者。此四麤是三道中
X11n0267_p0115a13║煩惱道也，後二麤即業、苦二道也。▲五、結迷。△緣而
X11n0267_p0115a14║執受者。根身種子屬正報，故云內。第六緣而復執受，
X11n0267_p0115a15║故有情有知覺。山河大地屬依報，是外境，故第六但
X11n0267_p0115a16║緣不執受，故無知覺也。
X11n0267_p0115a17║二、約喻結指倒相。△目為全潮者。但見一漚，却目為
X11n0267_p0115a18║全潮大海，便謂已能窮盡大瀛渤澥也。譬認妄為真
X11n0267_p0115a19║也。△百非者，凡百有為、無為，事、理、染、淨，一切名相都
X11n0267_p0115a20║泯也。又百非者，起信疏中約一、異、有、無四句，一一句
X11n0267_p0115a21║各四，謂：一、非一、亦一亦非一、非一非非一、異、非異、亦
X11n0267_p0115a22║異亦非異、非異非非異。餘二句傚此。四四成十六句，
X11n0267_p0115a23║約三世成四十八。又約已起、未起各四十八，成九十
X11n0267_p0115a24║六。更加根本四句，即一百也。△中間以法進退相例
X11n0267_p0115b01║者，認妄棄真是法。進則汝認手既以倒為正，驗知汝
X11n0267_p0115b02║認妄為真也。退則汝認妄為真，恰似認漚為海，疏示
X11n0267_p0115b03║今意。△緣塵事境也。△名相。則名言法相也。謂三科、
X11n0267_p0115b04║五蘊、七大、八還、四見、因緣、自然、和合、非合等。今此經
X11n0267_p0115b05║中，一時遣蕩也。隨落一法，即成戲論也。
X11n0267_p0115b06║二、正釋經文中，初、述悟。△悲救深誨者。從如來輪手
X11n0267_p0115b07║下指，問阿難言：汝今見我母陀羅手。至此經文，皆是
X11n0267_p0115b08║如來深誨也。又從放光宣呪，提獎阿難歸來佛所，是
X11n0267_p0115b09║悲救。從佛問發心至此，為深誨也。▲二、彰疑。△𠃔所
X11n0267_p0115b10║瞻仰者。允，信也。現以緣心信佛所說妙心，仰瞻佛之
X11n0267_p0115b11║相好。而我徒得信仰之心，未敢認為真常妙性，恐不
X11n0267_p0115b12║稱佛所誨旨。故欲望如來指示，令我除疑。故云拔我
X11n0267_p0115b13║疑根也。△歸無上道者。道，理也。疑根若除，可以旋歸
X11n0267_p0115b14║無上妙理也。
X11n0267_p0115b15║疏：二、解名相。△徧窮生界者。佛以一音說法，起十界
X11n0267_p0115b16║機緣。隨一一機，各得開解。故起信云：圓音一演，異類
X11n0267_p0115b17║等解。此顯如來一音中具一切音，一切音即一音，故
X11n0267_p0115b18║曰圓音。音而非圓，如世間絲竹之類。圓而非音，如世
X11n0267_p0115b19║鐘鼓之類。唯佛如來，圓而且音。▲初、指定其非。△汝
X11n0267_p0115b20║等尚以等者，汝等尚以緣塵生滅之心，緣佛言音，便
X11n0267_p0115b21║認此心為自性者，累我所說之法，亦成所緣塵境，則
X11n0267_p0115b22║不能與所詮法性相應。故曰非得法性。須達文字性
X11n0267_p0115b23║離，方與法性冥合也。△離能所相者。淨名云：其說法
X11n0267_p0115b24║者，無說無示。其聽法者，無聞無得。圓覺云：未出輪迴，
X11n0267_p0115c01║而辯圓覺。彼圓覺性，即同流轉。等輪迴，即分別也。▲
X11n0267_p0115c02║初指月雙迷。△指月俱迷者，認指為月，亦迷指也。認
X11n0267_p0115c03║能詮言為所詮旨，亦失能詮之教，故曰詮旨兩失也。
X11n0267_p0115c04║▲二、明暗俱失，能喻可知。月，指也。月體明瑩有光曜
X11n0267_p0115c05║故，指體皮骨暗昧法故。▲二、合。以法合喻者，汝若捨
X11n0267_p0115c06║詮緣旨，大似因指識月。汝若執詮失旨，恰如背月認
X11n0267_p0115c07║指也。▲三、合中云：△若真汝心，則無所去者，有二意：
X11n0267_p0115c08║一則若斯分別法音之心是真實者，應無所去，今且
X11n0267_p0115c09║不然。二則分別法音之心，自有往來，若汝真性，則不
X11n0267_p0115c10║曾往來生滅，故曰則無所去。初例成無性。△云何離
X11n0267_p0115c11║聲無分別性二句，經文亦可節在前科，為責結之詞
X11n0267_p0115c12║（云云）。△豈唯聲分別心者。意云：不但分別聲心離聲
X11n0267_p0115c13║無性，乃至分別色心離色相外，亦無自性可得。
X11n0267_p0115c14║二、指同外宗。△非色非空者。塵滅則無，故非色；塵對
X11n0267_p0115c15║則有，故非空。△二十五諦者，是加毗羅外道立。有十
X11n0267_p0115c16║萬偈，即僧佉論，此云數術。明因中有果，計二為宗：一
X11n0267_p0115c17║是從冥初生覺，過八萬劫前，冥然不知。亦云世性，世
X11n0267_p0115c18║間眾生以斯為本性，得生起故。以斯生覺諦，亦名大
X11n0267_p0115c19║諦。次從覺生我心，從我心生五惟量，即色、聲、香、味、觸。
X11n0267_p0115c20║從五塵生五大，地、水、火、風、空。從五大生五知根，眼、耳、
X11n0267_p0115c21║鼻、舌、身，有覺知故。從五知生五作業根，手、足、口、大小
X11n0267_p0115c22║便道，能有用故云業。更有心平等根，能徧緣故。即二
X11n0267_p0115c23║十四諦，即是我所，皆依神我。神我名為主諦，能、所合
X11n0267_p0115c24║論故。二十五諦冥性是總名，別名三德。梵云薩埵剌
X11n0267_p0116a01║闍荼摩，此云勇塵暗。由此三德為生因，我思勝境三
X11n0267_p0116a02║德，即變起中間二十三諦，為我受用。餘如疏。俱舍梨
X11n0267_p0116a03║是斷見外道。
X11n0267_p0116a04║初、阿難，承前敘難。△若我心性等者。意云：我之緣心，
X11n0267_p0116a05║既隨六塵還滅，未審如來以何為無還心耶？△阿難
X11n0267_p0116a06║執者是妄者。然法無彼此，功過在人。譬猶金為師子，
X11n0267_p0116a07║會者便知全是真金。惑者但見師子，不識真金。大似
X11n0267_p0116a08║阿難因佛開示，已能知真識妄，而猶未達全妄是真。
X11n0267_p0116a09║但執其相，不達其性。故云執者是妄。
X11n0267_p0116a10║初、約權標指許說。△權指事為明。元者，迷理而起體，
X11n0267_p0116a11║即元明也。△雖非妙精明心者，非是理性真見也。然
X11n0267_p0116a12║則如來向下，亦非離此見而是真見。今此且要阿難
X11n0267_p0116a13║明識事理，真妄昭彰。洎乎揀辨分明，還秪指相即性，
X11n0267_p0116a14║達事即理，無二別也。▲初列八境。西國堂舍皆面東，
X11n0267_p0116a15║故曰洞開東方。△戶牖者。書云：一扇曰戶，兩扇曰門。
X11n0267_p0116a16║說文云：牖者，穿壁以木，以交窻也。爾雅曰：在牆曰牖，
X11n0267_p0116a17║在門曰窓。△觀壅者，障隔不通也。△分別處者，所分
X11n0267_p0116a18║別境也。或分別即差別，謂前塵差別之處，即見之所
X11n0267_p0116a19║緣。△鬱。𡋯者，鬱盛𡋯𡋯然起也。△斂氛者，即霧氣收
X11n0267_p0116a20║藏也。氛即秋氣也。▲二、明各還。一一合例明境，經家
X11n0267_p0116a21║避繁也。具云：暗還黑月。何以故？無黑不暗，暗因屬黑，
X11n0267_p0116a22║是故還黑。通還戶牖。何以故？無牖不通，通因屬牖，是
X11n0267_p0116a23║故還牖。壅還牆宇。何以故？無牆不壅，壅因屬牆，是故
X11n0267_p0116a24║還牆。緣還分別。何以故？無境無緣，緣因屬境，是故還
X11n0267_p0116b01║境。鬱𡋯還塵。何以故？無塵不𡋯，𡋯因屬塵，是故還塵。
X11n0267_p0116b02║清明還霽。何以故？無霽不清，清因屬霽，是故還霽。▲
X11n0267_p0116b03║二、釋。△若還於明等者。意云：見性若隨明境而滅，則
X11n0267_p0116b04║暗相現時，無復見暗，以其見性隨明滅故。餘例知。▲
X11n0267_p0116b05║三、結。△汝不還者非汝而誰者。汝不滅之見性，若非
X11n0267_p0116b06║汝之真見而是，何耶？▲三、就本彰迷以結責。△永不
X11n0267_p0116b07║離本者。事即理故。用即體故。從心發見。見即真心之
X11n0267_p0116b08║用也。今指事即理。如波即水也。又修即性故。
X11n0267_p0116b09║三、約體用重明中，初申問。△用約人者。但由人有優
X11n0267_p0116b10║劣，故發見用有淺深也。△體對物論者。物境自有差
X11n0267_p0116b11║殊，見體實無移改。△分二科者，用優劣體無差也。▲
X11n0267_p0116b12║初、用優劣中。△未得無漏者。以初果人方能斷見，未
X11n0267_p0116b13║斷事惑，未發神通，故借力見。△菴摩羅果者，奈也，亦
X11n0267_p0116b14║飜無垢。△不寢者。因佛座下不見那律，佛問：何在？答
X11n0267_p0116b15║云：睡未起。因被訶云：咄咄胡為寢？螄螺蚌蛤類，一睡
X11n0267_p0116b16║一千年，不聞佛名字。於是勤意修行，七日不睡，遂失
X11n0267_p0116b17║雙目。△作意數者。作意，偏修天眼觀智也。數者，謂百
X11n0267_p0116b18║法中有作意一數也。不同餘人，果後任運發得，故但
X11n0267_p0116b19║見小千界也。△五眼。三智者，肉、天、慧、法、佛五眼也。佛
X11n0267_p0116b20║肉眼見大千麤色，盡理言之，能見法界麤色。佛天眼
X11n0267_p0116b21║見十方世界死斯生彼，及善惡等。佛慧眼見法界假
X11n0267_p0116b22║中俱空。佛法眼盡法界任運真化，分別藥病，一一方
X11n0267_p0116b23║便，皆令得入。佛眼唯見實相。三智者，一切智（空）、道種
X11n0267_p0116b24║知（假）、一切種智（中）。然斯三智體一，隨其照用，義立三
X11n0267_p0116c01║名。
X11n0267_p0116c02║二、敕揀中。△汝應於斯分別自他者。由阿難前云：我
X11n0267_p0116c03║雖識此見性無，還不知如何別得是我真性。佛即為
X11n0267_p0116c04║阿難示其見秪是一，隨功發用，乃成勝劣。故知物自
X11n0267_p0116c05║有異，見體無差。阿難遂疑見體隨塵，亦有差異。此則
X11n0267_p0116c06║阿難執見有相。佛意云：真見之體，離相絕名，無有此
X11n0267_p0116c07║彼，如何同物有差殊耶？於是縱而責云：見若同物有
X11n0267_p0116c08║差，你應為我指出見體同物無疑。故云汝應於此分
X11n0267_p0116c09║別自他等。▲初、明非見之物是前塵。△是物非汝者。
X11n0267_p0116c10║自是物象，且非是汝見性。△七金山者，七重金山圍
X11n0267_p0116c11║繞須彌也。
X11n0267_p0116c12║初正破中。△若見是物者。或可直作阿難計云：雖言
X11n0267_p0116c13║見性同物差殊，而物象見性混而無別，如何令我辨
X11n0267_p0116c14║得自他？故此牒而破之。則汝下，破意云：汝既見即是
X11n0267_p0116c15║物，我見亦即是物。我見若是物，應被汝見也。▲二、轉
X11n0267_p0116c16║破，疏云：△省略者合云：名為見吾之見，自然非彼不
X11n0267_p0116c17║見之相者。既云不見，須見之不得。今既可見，則反是
X11n0267_p0116c18║見，非不見也。恰同前云：相有則在，云何無著？▲三、結
X11n0267_p0116c19║破。△五重者：若不見吾不見之處，一也；亦不見吾見
X11n0267_p0116c20║處，二也；吾見自然非物，三也；汝見亦非是物，四也；云
X11n0267_p0116c21║何非汝真見，五也。
X11n0267_p0116c22║初正破。△又則者，重復之義也。無別計詞，但是重破
X11n0267_p0116c23║若見是物之執也。經文語簡，合云又則。若見是物，汝
X11n0267_p0116c24║今見物之時，汝既見物，物亦見汝。汝意云：若見即是
X11n0267_p0117a01║物，應知物中有見。物既有見，即能見汝也。既能見汝，
X11n0267_p0117a02║汝應反是所見物也。物有見故，物應反是能見性也。
X11n0267_p0117a03║故云體性紛雜。△不成安立者，世諦也。一一各自安
X11n0267_p0117a04║立，不可混也。▲二、顯是。△若汝見時，是汝非我者，或
X11n0267_p0117a05║可云：汝見物時，自是汝見，且非佛見，故云非我。▲三、
X11n0267_p0117a06║斥疑。△性汝不真者。能性之心不是真耶？却來問我
X11n0267_p0117a07║求心，豈非錯耶？△明真見離緣者，不逐緣生，不由境
X11n0267_p0117a08║起。終日塵染，未甞不潔。終日靈照，未甞不昏。非昏非
X11n0267_p0117a09║照，非染非潔，物我皆如，方曰真見離緣。
X11n0267_p0117a10║四、廣釋中，初申疑。須彌出海八萬由旬，四王處半腹
X11n0267_p0117a11║與日月齊，故曰四萬由旬。正云俞善那，斯云合應，計
X11n0267_p0117a12║應合爾許度量也。大論有三品：上八十里，次六十里，
X11n0267_p0117a13║小四十里。△堪忍者。悲華云：是諸眾生堪任忍受三
X11n0267_p0117a14║毒諸煩惱故。△廡者，漢書云：全陳廊廡下。注云：廊，周
X11n0267_p0117a15║屋；廡，門屋。△猶預者疑惑也。禮云：決嫌疑，定猶預。猶
X11n0267_p0117a16║預皆獸也，此二物皆進退多疑也。或云猶犬也，此物
X11n0267_p0117a17║隨人或前或後不定也。▲舉喻釋中二，雙破。△在方
X11n0267_p0117a18║器中應無方空者。意云：空若不定，則見空在方器中
X11n0267_p0117a19║時，應知非是空方，自是器方也。在圓器時，非是空圓，
X11n0267_p0117a20║自是器圓。意云：空體周徧，無彼無此，無方無圓，器自
X11n0267_p0117a21║或方或圓，故見空有方圓也。以喻境自有寬有狹，見
X11n0267_p0117a22║性實無舒卷，去來新故，常自安然也。▲三、合顯。△云
X11n0267_p0117a23║何為在者。見性之義恰似虗空，云何說有舒縮而可
X11n0267_p0117a24║在耶？又見性之義秪如是，此云何却謂不知所在耶？
X11n0267_p0117b01║在，歸著也。▲三、會通二：初、迷心執境。△為物所轉者。
X11n0267_p0117b02║既見塵境實有，故為物境所轉。由是境大則觀大，境
X11n0267_p0117b03║小則觀小。是故見不超色，聽不出聲，齅不越香，甞不
X11n0267_p0117b04║逾味，覺不離觸，思不出法。詎能忘緣，自在無礙。△境
X11n0267_p0117b05║從心變者。心生則種種法生也。△心隨境轉者。以法
X11n0267_p0117b06║生故，種種心生也。▲二、悟物咸真△若能轉物者，轉
X11n0267_p0117b07║者，體達也。即以圓融妙智，體達色心諸法，當處即空，
X11n0267_p0117b08║全是真實。無妄可除，無真可得。法法塵塵，盡如來藏
X11n0267_p0117b09║妙真如性。故曰即同如來。下云：歇即菩提。又云：知見
X11n0267_p0117b10║無見，斯則涅槃。此即虗空大地，應念化成無上知覺
X11n0267_p0117b11║也。然則如來是究竟果號，義通五即，解行兼含。始則
X11n0267_p0117b12║依言解理，是名字轉物。乃至妙覺如來，究竟轉物（云
X11n0267_p0117b13║云）。由即故，始終俱是。由六故，凡聖不濫。△身心圓明
X11n0267_p0117b14║者。色心不二，不二之體，周徧法界故也。△不動道場
X11n0267_p0117b15║者，理、智一如，法界獨朗，能起妙用，故云於一毛端等。
X11n0267_p0117b16║由轉物故，即三德圓顯也。則同如來是智，即般若德；
X11n0267_p0117b17║身、心圓明是理，法身德；於一毛等即解脫德。此之三
X11n0267_p0117b18║法，不可思議，名如來藏。疏文節釋，可見。
X11n0267_p0117b19║二、破見性離身疑中，初疑。△現在我前，見必我真者，
X11n0267_p0117b20║阿難不了會通萬法唯心，却執如來令轉目前山河
X11n0267_p0117b21║成我真見，故云現在我前。此現前見必定是我真見
X11n0267_p0117b22║者，故云見必我真。現前物象既是我見，我今身心還
X11n0267_p0117b23║是何耶？故云復是何物。▲二難。△若實我心，令我今
X11n0267_p0117b24║見者，意云：彼現在我前之見，實我心性，令我得見，故
X11n0267_p0117c01║云令我今見。現前見性，既實我真，而今之身，應合非
X11n0267_p0117c02║我，故云而身非我。
X11n0267_p0117c03║二、牒疑立理。意云：若的可見者，應在處所，汝可分明
X11n0267_p0117c04║指陳示我，故云非無指示。△疏云：豈成真見離緣者，
X11n0267_p0117c05║意云：本來竪窮橫徧，無所不在，不可聲色求，不可名
X11n0267_p0117c06║相取。若有方所相狀，豈是離緣耶？▲三、以理推徵△
X11n0267_p0117c07║若空是汝見性，斯則空已成見，復以何者為空？意云：
X11n0267_p0117c08║須是空見兩存，不相傾奪，方名離空有見。物亦例知。
X11n0267_p0117c09║▲三、答釋不知。△若樹非見，云何見樹者，意謂若樹
X11n0267_p0117c10║即是非見，云何復見於樹？既稱非見，須見不及。如前
X11n0267_p0117c11║云若見不見，自然非彼不見之相也。△若樹即見，復
X11n0267_p0117c12║云何樹者，若所見樹即是見者，既喚做見，不可更詺
X11n0267_p0117c13║為樹，故云復云何樹。
X11n0267_p0117c14║二、大眾失其守。守即保守，是見非見，二義之中，還守
X11n0267_p0117c15║何得？故云失守。△非無學者。指學人也。意以無學果
X11n0267_p0117c16║人，經法華後，按位尚入相似，已達法界，故不惑也。或
X11n0267_p0117c17║可橫來此會之機，及法華起去之徒，未入祕藏，俱名
X11n0267_p0117c18║有學。▲三、法王安其意。△如所如說者。上如稱義，下
X11n0267_p0117c19║如即真如。謂稱所證真如以說，故云如所如說。如來
X11n0267_p0117c20║見阿難，推是見不得，印云如是如是。推非見不得，亦
X11n0267_p0117c21║印云如是如是。恐阿難大眾將謂佛同反印，順外道，
X11n0267_p0117c22║故安而慰之，令其諦思。△四、矯亂者，一、於一切時皆
X11n0267_p0117c23║亂其語，二、但言其無，三、但言其是，四、無容窮詰。△不
X11n0267_p0117c24║死者計不亂。答：生不死天。
X11n0267_p0118a01║三、會通中，初、敘其不悟。△發明二種者。不解如來於
X11n0267_p0118a02║色空境上，開發明顯是與非是二種義也。▲二、出其
X11n0267_p0118a03║因由。△應無所矚者。矚，見也。既云非見，應不可見。△
X11n0267_p0118a04║疇昔等者。非謂大眾宿昔以來，善根鮮少，故生驚怖。
X11n0267_p0118a05║蓋是是非之義，深固幽遠，非淺識之所知也。自非文
X11n0267_p0118a06║殊大智，啟發根元，餘人但抱驚惶而已。疇，語辭也。
X11n0267_p0118a07║二、如來會通二：初、顯諸法唯心，是非雙絕。△自住三
X11n0267_p0118a08║摩地中，舉其自證法也。由修一心三止，首楞嚴定證
X11n0267_p0118a09║一心三諦之理也。然此妙定，修通觀行相似，證唯分
X11n0267_p0118a10║真究竟。下云：從聞、思、修入三摩地。又云：生滅既滅，寂
X11n0267_p0118a11║滅現前。此皆語證也。位當地住，今經即第三漸次。△
X11n0267_p0118a12║見與見緣等者。修此定時，了根、境、識即是性常，即俗
X11n0267_p0118a13║而真，無法可得，如同空華，全華是空，故曰本無所有。
X11n0267_p0118a14║即真而俗，諸法宛然，如全空是華，故曰此見及緣。中
X11n0267_p0118a15║道雙非，即是法界，故曰元是菩提妙淨明體。斯則三
X11n0267_p0118a16║諦互融，無法可得，平等平等，離言絕相，豈有是非而
X11n0267_p0118a17║可在耶？故曰云何於中有是非，是△疏：已離業識者，
X11n0267_p0118a18║即諸如來究竟證得三摩地故，無有彼此色相迭相
X11n0267_p0118a19║見故。如何更說是非之相耶？△增上緣者，增上勝力
X11n0267_p0118a20║助生識也。△所緣緣者，由所緣境為緣，能牽生識也。
X11n0267_p0118a21║心如羸人，非杖不行，故假杖境為助緣也。△不覺即
X11n0267_p0118a22║覺者。知見無見，斯則涅槃也。△念無自相者。念即無
X11n0267_p0118a23║明，無明無體，全是真如也。△離性離相者。即亡性相
X11n0267_p0118a24║二執也。又即真而俗故離性，即俗而真故離相，性相
X11n0267_p0118b01║雙亡，事理無礙，故於法法咸會性常也。
X11n0267_p0118b02║初問：△更有文殊等者。意云：如汝文殊，還可名汝為
X11n0267_p0118b03║是文殊得否？又可名為無文殊得否？▲二答△有是
X11n0267_p0118b04║者則二文殊者。疏外更一解意云：於真文殊上更添
X11n0267_p0118b05║一是文殊，即二文殊也。▲二、合顯。△此見妙明者。見
X11n0267_p0118b06║能照了前塵，故曰妙明。又此見從妙明性發，故曰妙
X11n0267_p0118b07║明。△本是妙明等。顯真也。本具性德真明，故曰妙明。
X11n0267_p0118b08║△無上菩提，即大覺也。本無九界垢染曰淨，體性周
X11n0267_p0118b09║徧曰圓，即本明大覺清淨圓滿常住真心也。
X11n0267_p0118b10║疏：三、斥非顯是。△二月。空華皆脫體全無，更論什麼
X11n0267_p0118b11║大小妍媸者哉？△攻異端者。論語云：攻乎異端，斯害
X11n0267_p0118b12║也矣。注云：善道有統，故殊途而同歸，異端不同歸也。
X11n0267_p0118b13║異瑞，喻執權小也。△居一切時等是圓覺經語。居一
X11n0267_p0118b14║切時不起妄念者，謂四儀中不起貪、嗔、愛、惡諸雜念
X11n0267_p0118b15║慮也。古人云：有念即眾生，無念即諸佛。下云：歇即菩
X11n0267_p0118b16║提等。△於諸妄心亦不息滅者，若了諸念元空，有何
X11n0267_p0118b17║可息？如知蛇是繩，無蛇可滅。古人云：森羅萬象，古佛
X11n0267_p0118b18║家風。碧落青𫕟，道人活計。△住妄想境不加了知者。
X11n0267_p0118b19║諸法無心，本自知覺，更起了知，故曰加也。古人所謂
X11n0267_p0118b20║舉足下足，鳥道無別，坐臥經行，是非懸絕。△於無了
X11n0267_p0118b21║知不辨真實者，忘分別處，不得認為真實。法愛若生，
X11n0267_p0118b22║藥還成病。古人云：澄元湛水，尚掉孤舟。圓覺云：種種
X11n0267_p0118b23║取捨，皆是輪迴。斯則終日居晦，未甞不照。終日昭彰，
X11n0267_p0118b24║未甞知覺。方能語默作做，咸與藏性相應。豈有是非
X11n0267_p0118c01║而可在耶？
X11n0267_p0118c02║三、破因緣自然中，初外計同真難。△覺緣者，真覺緣
X11n0267_p0118c03║由行相也。△躶形拔髮等。此尼乾外道，此云離繫，即
X11n0267_p0118c04║拔髮露形，無所貯畜。△五、熱者，四邊火炎，頭上日曝
X11n0267_p0118c05║也。△投灰者。梵云幡輪鉢多，此云塗灰，即徧身塗灰
X11n0267_p0118c06║也。並苦行也。△界趣生本者。即三界五趣受生之本，
X11n0267_p0118c07║即賴耶為總報主也。△神我者，即數論外道立二十
X11n0267_p0118c08║五諦也。▲二、自語相違。△楞伽，城名。彼有山名摩羅，
X11n0267_p0118c09║此山出種種寶物，故云能種種現。斯乃城因所出之
X11n0267_p0118c10║寶以彰名也。或云不可往，唯得通者可詣，故阿難不
X11n0267_p0118c11║體。佛依俗諦，隨他意說，權引機也。▲三、雙結。△似非
X11n0267_p0118c12║因緣者。今說覺緣，似不同楞伽之談。若將此比自然
X11n0267_p0118c13║外道，似不相違。未審如何分辯，使正邪不濫耶？△感
X11n0267_p0118c14║外增上者。山河大地諸有物象，皆是眾生增上共業
X11n0267_p0118c15║所感。▲初、牒疑審定。△約理即云：皆由不知常住真
X11n0267_p0118c16║心，性淨明體。又云：無始菩提涅槃，元清淨體。又云：因
X11n0267_p0118c17║果微塵，因心成體。△約事即阿難匿王之見。又云：且
X11n0267_p0118c18║汝見我見，精明元等。△喻即空器、海漚、空華、二月等。
X11n0267_p0118c19║△境即明暗等八境。手開合，頭搖動等。△甄明者，甄
X11n0267_p0118c20║別明辨也。▲二破△若明為自，應不見暗者，若以明
X11n0267_p0118c21║為自然見體者，暗相現前，自然之體，已隨明滅，則不
X11n0267_p0118c22║見暗。
X11n0267_p0118c23║二、破因緣中，初、申難。△防問。善道曰談，諮問親戚為
X11n0267_p0118c24║詢，故曰諮詢。△是義云何合因緣性者。既非自然，必
X11n0267_p0119a01║是因緣。雖欲謂之因緣，觀其行相道理，與昔因緣之
X11n0267_p0119a02║義，似不相符。故云云何合因緣性。▲會通中，初亡相
X11n0267_p0119a03║顯法。△不因緣在自然中者。纔云自然，便即不是因
X11n0267_p0119a04║緣也，名異義同也。由是非却自然，便是非却不因緣
X11n0267_p0119a05║也。亦可既非自然，必須是不因緣也。如既可是有，必
X11n0267_p0119a06║須是無，故可以有影攝於無也。故知名相咸泯，藥病
X11n0267_p0119a07║兩亡。由是見元，煥然此顯。△離一切相。即一切法者，
X11n0267_p0119a08║照而常寂，故離一切法，則三諦俱泯，理事咸亡也。寂
X11n0267_p0119a09║而常照，故即一切法，則三諦宛然，含容萬法，寂照不
X11n0267_p0119a10║二，中道了然，不落戲論。△又即一切法者，表非離法
X11n0267_p0119a11║顯真，故云即一切法。此句即覆疎上句也。恐聞離一
X11n0267_p0119a12║切相，便謂離法求真，故再遮云即一切法。俾其即法
X11n0267_p0119a13║會真，無可滅也。但除情執，法無所移，方為圓妙。△此
X11n0267_p0119a14║諸法勝等者，意以即於諸法空處，全是真如也。勝者，
X11n0267_p0119a15║空也。△常如其性者，如亦空也，恒空自性，即是真實
X11n0267_p0119a16║也。△圓成實於彼者。謂圓成實性，不離彼一切法而
X11n0267_p0119a17║顯也。但於依他之法，不起徧計虗妄倒執，即是圓成
X11n0267_p0119a18║實也。△下廣辯者。三科七大，即法見性，義甚著也。▲
X11n0267_p0119a19║二、結責滯情。△措，猶舉也。於圓融三諦中，舉心顛倒
X11n0267_p0119a20║分別也。△手掌，喻自然等名相也。撮摩，喻舉心分別
X11n0267_p0119a21║也。△空喻三諦妙理也。△秪益自勞者，轉增生死迷
X11n0267_p0119a22║倒也。
X11n0267_p0119a23║初申難。△九緣如前說。△減五者，欠根本染淨種子，
X11n0267_p0119a24║作意及境也。▲二、反難△疏：若立見明為見等，是暗
X11n0267_p0119b01║立一比量也。應云：暗時見性是有法，定是見為宗，因
X11n0267_p0119b02║云能見暗故。諸有見者，皆名見故。同喻如所見明。意
X11n0267_p0119b03║云：見明既稱見，見暗亦稱見，以能見暗故。次量云：明
X11n0267_p0119b04║時見性是有法，定不是見為宗，因云不見暗故。諸不
X11n0267_p0119b05║見者，皆非見故。同喻如所見暗。意云：見暗之時不見
X11n0267_p0119b06║明，故名不見。見明之時不見暗，故亦合名不見。成則
X11n0267_p0119b07║俱成，破則俱破。▲三、結成俱見。△自相奪者。明時明
X11n0267_p0119b08║奪暗，暗時暗奪明。
X11n0267_p0119b09║會通中，初、會前見性非他所成；疏：二、斥他解。△見明
X11n0267_p0119b10║之時見非是明者。舊解，見明之時，此見豈非是明境
X11n0267_p0119b11║成就得也。餘三例知。△文無連貫者。以不貫通前破
X11n0267_p0119b12║意也。△旨非起盡者。始則由阿難執此見性，因於空
X11n0267_p0119b13║等四緣而成。今若云緣四成就見性，即是符彼妄計。
X11n0267_p0119b14║終則令了見性本常，不藉前塵而得。都不體斯意，故
X11n0267_p0119b15║無起盡。▲二、克示見體離自見相。△見。見之時者，無
X11n0267_p0119b16║分別智契理之時也。上見是能見之智，下見是所見
X11n0267_p0119b17║之理。今明能見所見，當體俱不可得，故曰見非是見。
X11n0267_p0119b18║若存真見可得，還是未了。此則若人見般若，亦被般
X11n0267_p0119b19║若縛。疏中三釋甚委。△見猶離見，見不能及者。即覆
X11n0267_p0119b20║疎上義也。意云：所見之理不可得，能見之智豈得在
X11n0267_p0119b21║乎？故云見不能及。云何更以俗諦虗妄因緣以為難
X11n0267_p0119b22║耶？故云云何復說因緣自然等耶。疏釋：初解前二句，
X11n0267_p0119b23║初約位辨異。△信解行位者。未證真前，觀行相似位
X11n0267_p0119b24║中也。今經即前二漸次，起圓信，發圓解，修圓行也。通
X11n0267_p0119c01║論即住前地前，但信教仰理，而未證密藏也。唯識云：
X11n0267_p0119c02║現前立少物，謂是唯識性，以有所得故，非實住唯識。
X11n0267_p0119c03║△若以上見為用等者，用是無分別智，體即實相妙
X11n0267_p0119c04║理。智契理時，能所一體，故曰理智㳷然。㳷，合也。當爾
X11n0267_p0119c05║之時，所見之體，能見之用，俱不可得，故曰見非是見。
X11n0267_p0119c06║般若云：以無所得故，得阿耨等。△次照體者。全體起
X11n0267_p0119c07║智，照三諦時，三諦俱中，竟無一法可照，故曰見非是
X11n0267_p0119c08║見。△次、上真下妄者。真即始覺智，妄即九界無明。無
X11n0267_p0119c09║明即明，全是佛界，故無妄法可得。論云：念無自相，不
X11n0267_p0119c10║離本覺。△唯一法界者。既云唯一，豈存能所待對耶？
X11n0267_p0119c11║三諦圓融，故曰法界。△無相境者。實相無相，故名實
X11n0267_p0119c12║相。△無緣者，亡分別也。智無別智，全理是智。理無別
X11n0267_p0119c13║理，全智是理。故得理智㳷合，如水不分也。▲二、解中
X11n0267_p0119c14║二句，疏並可見。然此二句，若作躡上破下釋之，文甚
X11n0267_p0119c15║便也。又或可見非是見，是無能照智。能照尚猶離自
X11n0267_p0119c16║見相，故曰見猶離見，豈存所照之理？故曰見不能及。
X11n0267_p0119c17║餘二義例知（云云）。然於疏外更一解：上見即能觀見
X11n0267_p0119c18║性，下見即所見森羅。今了能見、所見自性本無，全是
X11n0267_p0119c19║自己如來藏性，故曰見非是見。能見、所見尚自本空，
X11n0267_p0119c20║見不能及，更說甚因緣自然法耶？▲三、責小中。△狹
X11n0267_p0119c21║劣者，無圓解怠大，行住偏小，但自利，故被斥也。△菩
X11n0267_p0119c22║提路者，勸修楞嚴定路，達到菩提上界，即菩提之路
X11n0267_p0119c23║也。
X11n0267_p0119c24║二、酬請中，初舉前置請。△施大慧目者，說圓頓法，名
X11n0267_p0120a01║為大慧。能破眾生迷暗，如日之照，故名為日。又因聞
X11n0267_p0120a02║教，獲開大智，故曰施大慧目。▲二、總告許宣。△總持
X11n0267_p0120a03║者，或云遮持。謂遮惡不起，持善不失。若約能詮，即多
X11n0267_p0120a04║字。約所詮，即如來藏理，名無字陀羅尼。謂如來藏心，
X11n0267_p0120a05║總持世、出世間一切諸法，無不具足，故曰總持。圓覺
X11n0267_p0120a06║云：無上法王有大陀羅尼門，名為圓覺。流出一切清
X11n0267_p0120a07║淨真如、菩提、涅槃及波羅蜜、教授菩薩等，即妙修行
X11n0267_p0120a08║之路。又一心三觀，相即互融，故曰總持。諸三摩提，即
X11n0267_p0120a09║一心三止。止觀不二，中道難思，名修行路。此妙修行
X11n0267_p0120a10║即路也。△若不通達等者。若不先了一法界性，不離
X11n0267_p0120a11║一念，圓具諸法，無欠無餘，以為妙修之本，即所起之
X11n0267_p0120a12║行，皆邪僻也。△奢摩他即止，微密觀照即觀。以此妙
X11n0267_p0120a13║止觀法，冥契一心三諦之境，境觀一如，唯一法界，方
X11n0267_p0120a14║稱微密觀照現量所得。
X11n0267_p0120a15║初、雙標，二、見。△當處發生者。一念不了，故全迷法性，
X11n0267_p0120a16║以成無明。故云當處發生，如全水為波也。起信云：由
X11n0267_p0120a17║不如實知真如法一，故不覺心動，而有於念。念無自
X11n0267_p0120a18║相，不離本覺，全迷三德，以成三道。故云當業輪轉，當
X11n0267_p0120a19║處發生。即根木無明，為煩惱道。當業即業道，輪轉即
X11n0267_p0120a20║苦道。△分別者，無明初動也，即三細中業相也。△妄
X11n0267_p0120a21║見即轉相也。△當業輪轉，即現相及六麤也。
X11n0267_p0120a22║疏：初、正釋同、別。△眾生望佛，見、無見殊者。眾生迷故，
X11n0267_p0120a23║心外見法，即無見而見。諸佛悟故，心外無法，即見而
X11n0267_p0120a24║無見也。故名別業。△若離業識，則無見相者。若破業
X11n0267_p0120b01║識，則離妄見，如無翳病，則無空華也。引下經及起信，
X11n0267_p0120b02║俱證見無見別也。此之下去，是明同分義。▲二、揀異
X11n0267_p0120b03║常論。△常途二業者，即總報業、別報業也。業力強盛，
X11n0267_p0120b04║能牽生諸趣，名總報業，亦名引業，引生諸道故。雖同
X11n0267_p0120b05║一界，受苦樂異，名別報業，亦名滿業，圓滿諸報故。今
X11n0267_p0120b06║此所論，由迷一真，名為妄見。此之妄業，體即是一，約
X11n0267_p0120b07║人異故，立二種名也。▲二、重出所疑。△應不名為見
X11n0267_p0120b08║精明元者，意云：既名（去聲）真見為見精明元，何以却得
X11n0267_p0120b09║無見耶？▲初破，即燈即見。△見圓影者，名為何等者，
X11n0267_p0120b10║意云：見既成影，現今見圓影之見，為是何耶？故曰名
X11n0267_p0120b11║為何等。▲二、總結。△色實在燈者。斯指清明燈，色喻
X11n0267_p0120b12║法性也。△影見俱眚者，所見影，能見見，俱為眚病也。
X11n0267_p0120b13║亦似迷者，所見法，能見見，俱無明也。△見眚非病者。
X11n0267_p0120b14║見非眚，病也。非，無也。眼若無病，終不見影。△終不應
X11n0267_p0120b15║言是燈是見者。終不應言此影是燈上出，是見上出
X11n0267_p0120b16║也。▲初喻。△揑，猶㮈也。是形是非形，離見離非見也。
X11n0267_p0120b17║或改離字作是字，恐傳寫誤也（云云）。▲二合△此亦
X11n0267_p0120b18║如是者。此圓影恰似第二月也。
X11n0267_p0120b19║二、同，分二：初、通列外報。△五天即五印度也△括結
X11n0267_p0120b20║也。易云：括囊無咎。▲二、別示業緣。△穢土者，即同居
X11n0267_p0120b21║穢也。△淨土者，疏云：無漏智為體，即實報無障礙土，
X11n0267_p0120b22║亦寂光土。△暈適（音的，又音式）皆曰旁氣也。漢書云：之將
X11n0267_p0120b23║食，先有黑氣之變也。又音讁。禮云：婦順不修，陰事不
X11n0267_p0120b24║得。讁見於天，月為之蝕。讁者，責也。△玦者似環而缺。
X11n0267_p0120c01║△人之所佩等者。禮，臣佩玉以表德，隨功錫之。準漢
X11n0267_p0120c02║書應作背，彼云：向日為抱，向外為背。△彗。即惡星，亦
X11n0267_p0120c03║曰毛頭，亦名劒星、掃星等。此星若現，流血千里。△珥
X11n0267_p0120c04║者，玉珠也。今氣負之，如耳之帶珥也。五行志云：抱珥。
X11n0267_p0120c05║孟康曰：抱，氣向日也。珥，形黑點也。黑點似珠在珥也。
X11n0267_p0120c06║△虹蜺者。陰陽和則為雨露，怒則為風雷。妖氣擊作，
X11n0267_p0120c07║散為虹蜺。鮮盛者為虹，暗昧者為蜺。詩曰：螮蝀，國將
X11n0267_p0120c08║不祥。故現此相也。
X11n0267_p0120c09║三、雙例所喻二：初、總標。△進退合明者，前但標舉二
X11n0267_p0120c10║喻，未曾合法。今以二事互相合顯，以明眾生有見，諸
X11n0267_p0120c11║佛無見之義也。進例法者，進圓影、災祥二事有見、無
X11n0267_p0120c12║見之喻，以例法上眾生妄故有見，諸佛真故無見也。
X11n0267_p0120c13║例法之文，凡有二段。於中先進影喻，例合別業。△退
X11n0267_p0120c14║例喻者。以喻例喻也。前將影喻己，自合歸法上訖，又
X11n0267_p0120c15║却退圓影喻，與同分喻合之，令二喻理一，然後俱例
X11n0267_p0120c16║歸法上，以顯見無見殊。如此方見進退義也。經云如
X11n0267_p0120c17║彼同分妄見，例彼妄見別業一人等，即是退喻例喻
X11n0267_p0120c18║也。初示妄。圓影全空，眚故似有。△眚即見。勞者由眚，
X11n0267_p0120c19║故有圓影也。△非色所造者。非清明燈色所造也。疏
X11n0267_p0120c20║中四句，法、喻相參。若全約法，應云無明所生，非法性
X11n0267_p0120c21║造。若全約喻，應云因眚故起，似有圓影。▲二、所喻心
X11n0267_p0120c22║境二：初、示妄；例汝下，例法也。應知眾生無明不了諸
X11n0267_p0120c23║法熾然，諸佛達解法法元空，故無見也。▲二、顯真。△
X11n0267_p0120c24║見與見緣，似現前境者。正顯諸佛無見也。妄法本無，
X11n0267_p0121a01║迷故似有，故曰似境。▲初、寄喻重釋。△見所緣眚，覺
X11n0267_p0121a02║見即眚。疏：二解：初全約妄釋，上見字是執著義。次約
X11n0267_p0121a03║覺妄釋，能覺之智，形妄而立，亦即眚病。故龍樹云：若
X11n0267_p0121a04║法為待成，是法還成待。起信云：以有妄心，能知名義，
X11n0267_p0121a05║為說真覺等。初解於下句能緣見中，必含識心。次解
X11n0267_p0121a06║上見含識心，下見含能見、所見。△本覺等二句，顯體
X11n0267_p0121a07║離過也。△覺所覺眚者。上覺是智，下覺是惑，能所既
X11n0267_p0121a08║立，非眚病耶？△無知覺。明者三字，離過明之一字，是
X11n0267_p0121a09║顯體德。▲二、寄喻結酬。△非見眚者無無明。眚，病也。
X11n0267_p0121a10║△性非眚者者，正結真也。以是而知見性本無（或作非字），
X11n0267_p0121a11║無明眚者，不名有見也。
X11n0267_p0121a12║例合同分中，初能喻一多理齊，此一段正是退喻例
X11n0267_p0121a13║喻也。△俱是無始妄見者。或可全約喻說，謂無始者，
X11n0267_p0121a14║無因也，無因忽然見圓影及不祥相也。▲二、所喻心
X11n0267_p0121a15║境俱妄。△娑婆者，舉一界也。△并洎十方諸有漏國
X11n0267_p0121a16║及諸眾生者。九界，依正也。△無漏覺心等者。於無漏
X11n0267_p0121a17║妙心不如實知，忽然念起，成見聞覺知虗妄病也。前
X11n0267_p0121a18║云認悟中迷。△和合者。下云與諸無明俱滅俱生是
X11n0267_p0121a19║也。▲二、息妄歸真。△三、相應染者，智相應染、分別相
X11n0267_p0121a20║應染、執取相應染，此三與心王、心所相應，屬六麤位。
X11n0267_p0121a21║△三、不相應染者。根本業不相應染，能見心不相應
X11n0267_p0121a22║染，所見色不相應染。此不與心王、心所相應，屬三細
X11n0267_p0121a23║也。△微細念者，根本業不相應也。
X11n0267_p0121a24║四、破和合非合疑二：初、牒前未曉。△世間人等者。權
X11n0267_p0121b01║宗說菩提是四智心品所成，唯生因所生，如種生芽。
X11n0267_p0121b02║所謂轉八識成四智，是有為也。唯說理是清淨法界，
X11n0267_p0121b03║是無為也。故彼說有三常之義：一、相續常，是報身。二、
X11n0267_p0121b04║不斷常，是應身。此二屬有為。三、凝然常，是法身，屬無
X11n0267_p0121b05║為。由是有為無為二性全別，不同性宗所說理智相
X11n0267_p0121b06║即，三因俱常故也。△假因仗緣者。言菩提是假清淨，
X11n0267_p0121b07║因緣和合而成也。△但了因所了者，意以理是本有，
X11n0267_p0121b08║唯藉智之照發。如暗室中元自有物，唯藉燈光照現，
X11n0267_p0121b09║不是漸新造成也。△二諦者，俗諦是權小法，隨他意
X11n0267_p0121b10║語也。真諦談實相法，隨自意語也。然二諦之語，通大
X11n0267_p0121b11║小權實。天台有七二諦、三二諦。七二諦者，一、實有為
X11n0267_p0121b12║俗，實有空為真。二、幻有為俗，幻有即空為真。三、幻有
X11n0267_p0121b13║為俗，幻有即空不空為真。四、幻有為俗，幻有即空不
X11n0267_p0121b14║空一切法趣空不空為真。五、幻有，幻有即空為俗，不
X11n0267_p0121b15║有不空為真。六、幻有，幻有即空為俗，不有不空一切
X11n0267_p0121b16║趣不有不空為真。七、幻有，幻有即空為俗，一切法趣
X11n0267_p0121b17║有趣空趣不有不空為真。然此七中，單俗單真並屬
X11n0267_p0121b18║小，複俗複真等皆屬大。大中有權有實（云云）。三種二
X11n0267_p0121b19║諦者，如上七二諦中，一一皆有隨情二諦，有隨情智
X11n0267_p0121b20║二諦，有隨智二諦。若凡夫人，情性不同，隨情異說，即
X11n0267_p0121b21║隨情二諦。若迷二諦皆俗，若悟諦理，方乃名真。故經
X11n0267_p0121b22║云：凡夫心所見為俗，聖人心所見為真。此隨情智二
X11n0267_p0121b23║諦也。若聖人悟理，非但見真，亦能達俗，斯名隨智二
X11n0267_p0121b24║諦。又愚法小乘，一向隨他意語，即隨情二諦。始教隨
X11n0267_p0121c01║自他意語，即隨情智二諦。終頓圓三教，一向隨自意
X11n0267_p0121c02║語，即隨智二諦。斯乃略點大端，令學人知也。
X11n0267_p0121c03║初指出疑情。△生住異滅是無常性者。權教既判，屬
X11n0267_p0121c04║有為故。被四相所遷，是無常故。▲初、明見相雜何形。
X11n0267_p0121c05║△見相可辨者。能見之見，所見之相，現今可辨。未審見
X11n0267_p0121c06║與明相雜之後，還作何狀？故曰雜何形像。▲二、若見
X11n0267_p0121c07║不見非理。阿難云：明見雜和之相，決不可見者。既不
X11n0267_p0121c08║可見，云何見明？以明是雜相中一分故。若云可見此
X11n0267_p0121c09║雜相者，即破云：云何見見？以見是雜相中一分。今若
X11n0267_p0121c10║可見，即是見又自見也，如眼終不自觀。▲三、互偏失
X11n0267_p0121c11║其和義。△必見圓滿，何處和明者。若一切處盡是於
X11n0267_p0121c12║見，則更不容於明相。相，雜也。如一器中盛物已滿，豈
X11n0267_p0121c13║可更容他物雜耶？▲四、俱亡立理不成。△見必異明
X11n0267_p0121c14║者。見與明相，二法各別。今若雜之，明不成明，見不成
X11n0267_p0121c15║見，體性既無，名字俱失，故云雜則失彼性明名字。性
X11n0267_p0121c16║即見性，明即明境，名字尚不及存，豈有和合義耶？故
X11n0267_p0121c17║云和明非義。▲二、略例餘塵。△及諸群塞亦復如是
X11n0267_p0121c18║者。若欲例暗，即以暗字替却經中明字，通塞亦然。
X11n0267_p0121c19║初正推破。△如鼻聞香者。斯喻見性，縱不隨明滅謝，
X11n0267_p0121c20║亦不見暗。猶如鼻根，對香則聞，對聲則不聞。▲二、破
X11n0267_p0121c21║轉救。△云何明合了明非暗者。既不與暗合，不妨見
X11n0267_p0121c22║暗，反須與明合時，却不見明。今又何故與明合時，了
X11n0267_p0121c23║知是明非是暗耶？
X11n0267_p0121c24║二、破非和合疑中，初述所解。因破菩提心非和合有，
X11n0267_p0122a01║便謂離根境緣別有體性。如云：若離依他起，無別有
X11n0267_p0122a02║圓成。又焉可離法求真耶？△緣塵即境。△念慮即分
X11n0267_p0122a03║別心。△分別菩提見者，計有計無，皆墮戲論。初非和，
X11n0267_p0122a04║宛成其畔。△在見在明自何為畔者。齊至何處，是明
X11n0267_p0122a05║邊畔；齊至何許，是見邊畔。如水火之性，須各有劑，限
X11n0267_p0122a06║二不及，畔義全乖。△若明際中必無見者。意云：若各
X11n0267_p0122a07║有邊際，則見不到明處，明不及見性，如是焉知明相
X11n0267_p0122a08║所在？處尚不知，說何邊畔？故云何成？▲二、別破。△見
X11n0267_p0122a09║且不知明相所在者。既角歒相違，則無以得知明相
X11n0267_p0122a10║所在。如耳，焉知明相所在？既不及知，豈更能辨合與
X11n0267_p0122a11║非合義耶？如人未曾同事，焉知心性善惡耶？
X11n0267_p0122a12║二、總約諸法以會通中。△疏：止就一門而顯者，秪就
X11n0267_p0122a13║見之一門顯也。如云：見與見緣，元是菩提。又云：見見
X11n0267_p0122a14║之時，見非是見等。但且會一見塵，猶未盡歷諸法，徧
X11n0267_p0122a15║破徧會。自今已去，廣會諸法當處常住，乃至三科、七
X11n0267_p0122a16║大，皆如來藏。然今經正為末代鈍根備歷諸法，破會
X11n0267_p0122a17║方能悟入，正同摩訶止觀觀不思議境。不悟，即發菩
X11n0267_p0122a18║提心；發心不入，即巧安止觀；止觀不入，即破法徧等。
X11n0267_p0122a19║▲初、指物咸真。△幻者，托物假成，全無真實，如結巾
X11n0267_p0122a20║為馬，結草為兔等。△當處出生者，全理成事也。全
X11n0267_p0122a21║法性為無明，故曰當處出生。出生之言，包乎九相。九
X11n0267_p0122a22║相無體，全是一真，故云隨處滅盡。譬猶圓影，本自寂
X11n0267_p0122a23║滅，不須更滅，故云隨處滅盡。▲疏文初正消經文。△
X11n0267_p0122a24║一切法不生，我說剎那義者。凡夫權小，正以剎那為
X11n0267_p0122b01║生滅。圓實教中，能了剎那念體本自寂滅，是剎那義
X11n0267_p0122b02║也。△愚者不了法本不生，故不可為之說也。既本不
X11n0267_p0122b03║生，故當處即寂也。良以一切法當處即空即有，亦空
X11n0267_p0122b04║亦有，非空非有，四義即一，一即四義，言思寂絕，名真
X11n0267_p0122b05║法界。是故諸法森然之處，不妨即無生，即寂滅也。△
X11n0267_p0122b06║中論即中觀論，是龍樹造。不自即，不從自因生。△不
X11n0267_p0122b07║他即不從他緣生。△不共即不從因緣共生。△不無
X11n0267_p0122b08║因即不自然生。下云本非因緣，非自然性四句，推撿
X11n0267_p0122b09║性相本空，即見無生也。▲二、答中云：△空為所依體
X11n0267_p0122b10║者。空華所起，全以空為體。性如像，全以鏡為體故。二、
X11n0267_p0122b11║答意云：法雖一體，約迷悟異，故立二名。若克性為言，
X11n0267_p0122b12║則真妄咸泯，以生死涅槃如昨夢故。▲三、結示經旨。
X11n0267_p0122b13║△執喪空明者。二執若亡，中空自顯，如了是繩，蛇相
X11n0267_p0122b14║自泯。
X11n0267_p0122b15║二、別列諸妄。三科之設蓋為機宜，故頌云：愚根樂有
X11n0267_p0122b16║三，故說蘊處界。愚三者，愚，迷也。有類眾生不迷色心
X11n0267_p0122b17║但迷心所，則為說五蘊法，即開心所為三，謂受、想、行
X11n0267_p0122b18║也。有眾生但迷色法，即為說十二處。有眾生不迷心
X11n0267_p0122b19║所而迷色心，即為說十八界。根三者，上五蘊、中十二
X11n0267_p0122b20║處、下十八界。樂三者，樂略五蘊、樂中十二處、樂廣十
X11n0267_p0122b21║八界。▲三、斥迷圓實。△異能知者。不能稱所知真如
X11n0267_p0122b22║實理而知也。不達一法界，故能知異所知也。若生若
X11n0267_p0122b23║滅，或去或來，妄情故見。一真性中，未甞遷動。故曰：生
X11n0267_p0122b24║滅去來，本如來藏。肇公云：日月歷天而不周，野馬飄
X11n0267_p0122c01║鼓而不動，江河競注而不流，毗嵐偃岳而常靜。如來
X11n0267_p0122c02║是極果之名，理本具足，故名曰藏。
X11n0267_p0122c03║初、破五陰二：初、總徵。△攝有為盡者。色攝十一全，受
X11n0267_p0122c04║想各當一，七十三行法，八王識蘊收。無為非積聚，不
X11n0267_p0122c05║在蘊門攝。一百法中，但除六無為，不是積聚法，故蘊
X11n0267_p0122c06║不攝也。▲一、色陰中，初寄喻總標。△以空目二法喻
X11n0267_p0122c07║真性者。目有照用，空體寂靜，寂照相成，同喻一性，義
X11n0267_p0122c08║方足也。理如於智，智如於理，故重言也。△故同（疏無同字）
X11n0267_p0122c09║事者，書云：非大故不行。▲二、破生處。△即非虗空者，
X11n0267_p0122c10║虗空本無體性，如何出入？△空若非空者。汝若執云
X11n0267_p0122c11║虗空不無體性，故云空若非空也。即破云：自不容其
X11n0267_p0122c12║華相起滅。意道若是實色，亦不容有華相起滅。如阿
X11n0267_p0122c13║難體是實色，豈可容有出入耶？△從目出故當合有
X11n0267_p0122c14║見者。母有見，故子亦有也。△云何晴空號清明眼者。
X11n0267_p0122c15║合云：云何見晴明空號清明眼？意云：既若見華是好
X11n0267_p0122c16║眼，應見晴空却是病眼，又何以世人觀晴空時號清
X11n0267_p0122c17║明眼那？▲三、結成虗妄。△本非因緣等，即是四性觀
X11n0267_p0122c18║推撿，令見無生也。因即白性計，緣即他性計，因緣合
X11n0267_p0122c19║即共性計，自然即共性計，自然即無因性計。今推一
X11n0267_p0122c20║切法，若自性生，苟無其緣，何能生法？如水無風，豈自
X11n0267_p0122c21║成浪？若云他緣生者，他又焉能自生法耶？如風無水，
X11n0267_p0122c22║焉能起波？若云共生，未合各無，共時安有？又共涉二
X11n0267_p0122c23║邊，體屬誰耶？共生尚非，無因豈有？此四既空，名字亦
X11n0267_p0122c24║絕，性相執除，三空自顯也。▲二、受陰三：初、寄喻總標。
X11n0267_p0123a01║△手足。宴安者，四肢暢適安然也。△無形一般者。此
X11n0267_p0123a02║喻一真性中，無法可得。△李陵者，前漢人也。漢武帝
X11n0267_p0123a03║時，領步卒五千出征夷狄，無備數敗，期兵不至，遂權
X11n0267_p0123a04║降匈奴，以免其難。漢帝不察，謂其悖逆，乃誅三族。後
X11n0267_p0123a05║有書與蘇武云：功大罪小，不蒙明察，辜負陵心，區區
X11n0267_p0123a06║之意，每一念至，忽然忘生。選注云：每念國家不明察
X11n0267_p0123a07║陵心，忽然不知生之有生也。△變起世間者，梨耶生
X11n0267_p0123a08║三境也。△觸是受因者。約觸以顯受陰也。三和生觸，
X11n0267_p0123a09║由根、境、識三觸，對前境起心領受，故四和生受也。△
X11n0267_p0123a10║假托而生者。無明不了，四法假合，故名受也。▲二、破
X11n0267_p0123a11║生處。△觸從空生二義。一、能生空體周徧，所生之觸
X11n0267_p0123a12║亦合周徧。二、空無選擇故。△一物往來者。冷煖等常
X11n0267_p0123a13║在身中往來，不須待合方覺也。▲三、破想中，初寄喻
X11n0267_p0123a14║總標，此下三陰更不標真，直約起妄說也。△想者，取
X11n0267_p0123a15║像也。即想像虗無不實之法，故曰想也。猶如想崖說
X11n0267_p0123a16║梅，便有水酸，豈有實耶？初標無生。△如是酢說者。如
X11n0267_p0123a17║此說酢也。但破能說能聞無生處故，即所有之水自
X11n0267_p0123a18║不可得，故牒云如是酢說也。△非從口入者。說酢之
X11n0267_p0123a19║聲且不從汝口入，自從汝耳聞也。▲四、破行陰。初、寄
X11n0267_p0123a20║喻總標。△瀑流即急流也△不逾越者，前波纔滅，后
X11n0267_p0123a21║波續生，次第相續，無有過逾越次也。初標無生。△亦
X11n0267_p0123a22║非水性者。流非即是水性也。▲二、破生處。△性應非
X11n0267_p0123a23║水者流之性。且非水之性也，須能生所生，各有體性。
X11n0267_p0123a24║如樹與果，二性全別。今流與水，且不如是。△有所有
X11n0267_p0123b01║相者。能有水，所有流，相狀若異，即許從水生也。△澄
X11n0267_p0123b02║時非體者。若此動流，即是水體。至澄清時，却須不是
X11n0267_p0123b03║水體，以動自是水體故。▲五、破識陰中，初寄喻總標。
X11n0267_p0123b04║△缾喻有情身者，識被業牽，趣他蘊時，身實不去，但
X11n0267_p0123b05║取捨身義說為去。以身能包識，似瓶之含空也。將缾
X11n0267_p0123b06║入，喻業也。或可以缾喻業，業能繫識受生，似缾能含
X11n0267_p0123b07║空。以將缾人，喻貪愛煩惱潤業受生。▲二、破生處。△
X11n0267_p0123b08║先合見空從缾出者。意云：若此方空入汝缾中，須先
X11n0267_p0123b09║開孔，見彼方空從缾而出，后始可入得此方空也。△
X11n0267_p0123b10║入此方者。若道缾能將空來此方者，應須見空從缾
X11n0267_p0123b11║內出，入於此方。（此下入第三經。）
X11n0267_p0123b12║
X11n0267_p0123b13║首楞嚴經義疏釋要鈔卷第三