X11n0267_p0123b14║
X11n0267_p0123b15║
X11n0267_p0123b16║
X11n0267_p0123b17║首楞嚴經義疏釋要鈔卷第四
X11n0267_p0123b18║長水沙門　懷遠　錄
X11n0267_p0123b19║破六入二：初、飜名釋義。△境入處者。六根不能亡緣
X11n0267_p0123b20║返照，為境所入。從此引心起惑造業，輪迴罔極。涅槃
X11n0267_p0123b21║云：六入空聚，夜間當有六大惡賊來也。金光明云：六
X11n0267_p0123b22║入村落，結賊所止。故知六根是過患本。然若了達，亦
X11n0267_p0123b23║是解脫之元。故下云：知見無見，此則涅槃。▲初、總徵。
X11n0267_p0123b24║△復次者，次前五陰以別徵也。△本如來藏等者。本，
X11n0267_p0123c01║即揀非始有。如來，即性德理智，前云無始菩提涅槃
X11n0267_p0123c02║是也。藏者，含藏極果理智及一切法，故曰藏也。△妙
X11n0267_p0123c03║即三德難思，真即揀非偽妄。△如以不動為功。△性
X11n0267_p0123c04║乃無改，彰德也。
X11n0267_p0123c05║初、舉喻顯妄。△即彼目睛者。即借前瞪目見華喻也。
X11n0267_p0123c06║經文欲具，合云即彼目睛瞪發勞者，見空中華。△能
X11n0267_p0123c07║結所結者，能即無明妄見，所即根境諸法。△約喻指
X11n0267_p0123c08║法者，兼目與勞是喻，同是菩提即指法。△瞪發勞相
X11n0267_p0123c09║者，約喻結歸也。雖結能喻，意在所喻心境也。▲二、約
X11n0267_p0123c10║塵辨無。△發見居中者。發生見性，居于根中也。△明
X11n0267_p0123c11║暗尚如影像者能發。尚同身之影，鏡之像，全不可得，
X11n0267_p0123c12║況所發耶？▲初、標無生。△非明暗即非他生△非根
X11n0267_p0123c13║出即非自生亦即非自他共生△不於空生即非無
X11n0267_p0123c14║因生也下皆做此。▲二、破生處。△如是見精本無自
X11n0267_p0123c15║性者。下云：由塵發知。今若心無明暗，見性豈存？以自
X11n0267_p0123c16║望自者，根自當處有見也。△世俗即浮塵也，浮塵能
X11n0267_p0123c17║生勝義也。
X11n0267_p0123c18║二、破耳中，初、舉喻顯妄。△同彼直視者。此由塞耳，故
X11n0267_p0123c19║頭中作聲，恰似彼直視，故見空中華也。餘皆例知。▲
X11n0267_p0123c20║二、破生處。△有聞成性者。空中若能有聞，已自成聽
X11n0267_p0123c21║聞性，不合名空也。▲三、破鼻△前則。聞境者空生，聞性
X11n0267_p0123c22║在浮塵中。前進齅香，迴合齅鼻。△或可迴齅汝鼻者。
X11n0267_p0123c23║迴，猶反也。意云：從空出來，反須齅鼻，以鼻已是所聞
X11n0267_p0123c24║境故。▲四、破舌。初、約塵辨無。△因甜苦淡者。甜苦即
X11n0267_p0124a01║動境，淡即靜境，故云二種也。▲五、破身。初、舉喻顯妄。
X11n0267_p0124a02║△劣者喻真者，以在迷時，無明力強，能熏真性，真即
X11n0267_p0124a03║隨緣成諸染法，故真隱妄顯也。▲二、破生處。△廣其
X11n0267_p0124a04║道理者。違順秪是合境，今開為二境破之，是廣歷而
X11n0267_p0124a05║破，盡洗疑情也。▲六、破意。初、舉喻顯妄。△意根是第
X11n0267_p0124a06║七識。梵云訖梨瑟吒耶末那，此云染汙意。意者，恒審
X11n0267_p0124a07║思量，名之曰意。相宗所說，但能緣內，計第八見分為
X11n0267_p0124a08║內我。若小乘，但說一切諸法皆從六識建立，不說七、
X11n0267_p0124a09║八二識。然心亦多種，相宗說七識為心根，是不可見
X11n0267_p0124a10║法，非同色法可見，即勝義也。若肉摶心，即形如蓮華，
X11n0267_p0124a11║上有七葉，即浮塵也。然今經不論色與不色，盡是菩
X11n0267_p0124a12║提性中無明勞相，皆同空華，無體可得，即是藏性故
X11n0267_p0124a13║也。△覽塵斯憶者。緣覽夢中所見之塵，憶想不忘名
X11n0267_p0124a14║憶，喻生塵；忘記名失憶，喻滅塵。疏云睡故成夢等，意
X11n0267_p0124a15║顯睡中必有心境，經文巧略也。▲二、約塵辯無。△內
X11n0267_p0124a16║緣者，意根名傳送識，第六緣外取境，七識傳歸賴耶，
X11n0267_p0124a17║故不緣外。▲二、破生處。△將何為寐者。將何為心知
X11n0267_p0124a18║寐塵耶？合更破寐文略也。△滅即同無者。滅境現時，
X11n0267_p0124a19║此心已同生塵謝也。△令誰受滅者。教誰受知此滅
X11n0267_p0124a20║塵耶？▲三、結虗妄。然斯且是偏破眾生著有之病也。
X11n0267_p0124a21║須知即破即立，雖或偏破而未甞不立，雖或偏立而
X11n0267_p0124a22║未甞不破。文有出沒，義必常備。破即是空，立即是假，
X11n0267_p0124a23║立破相即是中。三諦三觀，舉一即具，不可暫亡。說者
X11n0267_p0124a24║讀者，不可不了。一經首末，皆不離此也。
X11n0267_p0124b01║三、破十二處。初、總徵。梵云阿野怛那，此云處，謂識生
X11n0267_p0124b02║族。即蘊以積聚為義，處以生門為義，界以種族為義。
X11n0267_p0124b03║▲二、隨計牒破。△一切都無者。能生色根既消，即所
X11n0267_p0124b04║生一切色相皆泯也。△行相如色者，但以空字替却
X11n0267_p0124b05║經中色空。△觀空非色者，見空時無色也。能生色既
X11n0267_p0124b06║滅，所生見即亡，故曰見即消亡。△亡即都無者。色見
X11n0267_p0124b07║俱無也。△誰明空色者。合且云：誰明空質？▲二、破聲
X11n0267_p0124b08║處。二、隨計牒破。△在祇陀林則無有我者。在祇陀林
X11n0267_p0124b09║之人，則不見世尊也。若聲往耳處，彼鐘鼓處應即無
X11n0267_p0124b10║聲。如佛入城，祇陀林中即無世尊也。▲三、破鼻處。△
X11n0267_p0124b11║銖者，二十四銖為一兩。△不從外入與鼻合者。鼻舌
X11n0267_p0124b12║身三並合中知境，若離外則不知也。△麤顯而破者。
X11n0267_p0124b13║意云：煙雖未遠，氣可遠徹，今約煙破，義麤淺也。然但
X11n0267_p0124b14║騰阿難計辭，自然破得有力。此由阿難計其香氣生
X11n0267_p0124b15║於木中，即破云：則此香質，因爇成煙。意云：木自燒爇
X11n0267_p0124b16║成煙，因何得有香氣？阿難云：此煙便是香氣，豈更離
X11n0267_p0124b17║煙別有香耶？於是破云：若鼻得聞，合蒙煙氣也。煙若
X11n0267_p0124b18║便是香氣，則鼻聞時，其煙應須蒙合汝鼻。煙且擊旋，
X11n0267_p0124b19║未至遙遠，四十里內，何故已聞？▲四、破舌處，初舉事
X11n0267_p0124b20║處故。▲一、破色處。▲初舉事以徵。△於意云何者。於
X11n0267_p0124b21║汝意中還如何也？為復色塵為緣，生得眼見？為復眼
X11n0267_p0124b22║根為緣，生得色相耶？△生門為義者。頌曰：聚生門，種
X11n0267_p0124b23║以徵。△酥酪者。烹乳成酪，烹酪成酥，煉酥為醍醐。醍
X11n0267_p0124b24║醐，味之美者也。▲二、隨計牒破。△黑石蜜者。黑板糖，
X11n0267_p0124c01║其堅如石，含則消也。△何成知味者。凡云知味，須一
X11n0267_p0124c02║一了知是甜是酸等。今若混而為一，豈名知味？預，猶
X11n0267_p0124c03║關也。△必無所知者。必無所了知也。△云何名味者。
X11n0267_p0124c04║云何名為知味也？▲五、破身處初，舉事以徵。△此摩
X11n0267_p0124c05║所知，誰為能觸者，意問以手摩頭之時，則有所了知，
X11n0267_p0124c06║或澁或滑，名之為觸。為復以頭為能觸，以手為能觸？
X11n0267_p0124c07║故云誰為能觸。△按摩之法，常式皆然者。遺教經中，
X11n0267_p0124c08║佛令比丘晨朝常式摩頭，劣覺內身，俾令進道也。劣
X11n0267_p0124c09║內則削除鬚髮，省外則瓦鉢壞衣，令除貪以速證也。
X11n0267_p0124c10║▲二、隨計牒破。△若在於手等者。能觸若在於手，斯
X11n0267_p0124c11║則手自有觸，頭則無觸。手若無頭，以顯觸自不成。故
X11n0267_p0124c12║曰云何成觸也。能觸在頭亦然。大抵一法不能成觸，
X11n0267_p0124c13║兩法能觸難明。推令無迹，以顯性常也。△一觸。所生
X11n0267_p0124c14║者，頭手共生一觸也。所生既一，能生必合，若合為一，
X11n0267_p0124c15║一豈成觸？▲六、破意處，初舉事以徵。△無記者非善
X11n0267_p0124c16║惡也。△意中所緣，匪離善、惡、無記也，此名小三性。若
X11n0267_p0124c17║徧計、依他等，名大三性。▲二、隨計牒破。△法則非塵
X11n0267_p0124c18║者。若則是心，斯法則不是所緣塵境也。△非心所緣
X11n0267_p0124c19║者。既不是法塵，則非是心家所緣境也。△為知非知
X11n0267_p0124c20║者意。問：此離心在外之法塵，為有知，為無知？△異汝
X11n0267_p0124c21║非塵等者。意問離心有知之法，為異汝心，為即汝心？
X11n0267_p0124c22║若異汝心，又能有知，即非是法塵全同他人心量也。
X11n0267_p0124c23║以他人異汝，兼有知故。若云離心有知之法，即是汝
X11n0267_p0124c24║心，此乃心外更有心也。故云云何汝心更二於汝。
X11n0267_p0125a01║破十八界。初總徵。△各一種族者，眼等六根是一種
X11n0267_p0125a02║族，色等六塵是一種族，眼等六識是一種族。又種族
X11n0267_p0125a03║別者，眼根、眼境、眼識是一種族，耳根、耳聲、耳識是一
X11n0267_p0125a04║等（云云）。▲初、牒計雙徵。△如所言等者。前徵心處，阿
X11n0267_p0125a05║難曾引為難，故今云如汝所明也。又阿難小乘，唯明
X11n0267_p0125a06║此義故。△眼、色為緣者。眼為增上緣，能發識故。色為
X11n0267_p0125a07║所緣，能牽識故。▲二、隨計牒破。△識將何用者。識本
X11n0267_p0125a08║別了諸物，今無色空，有識何用？△汝見又非等者。意
X11n0267_p0125a09║云：不唯無境，秪此能生識根，自無相狀。雖屬色攝，且
X11n0267_p0125a10║非青黃等可見之色，是不可見色，故云無所表示。能
X11n0267_p0125a11║生既無，依何以立所生識界？或可汝見若無青黃等
X11n0267_p0125a12║色，即同龜毛兔角，畢竟無體，以由塵發知故。意云：不
X11n0267_p0125a13║但無色空故，識無其用，抑亦無色空故，根自不可得，
X11n0267_p0125a14║故云無所表示也。△汝亦識其色相遷變者。今色滅
X11n0267_p0125a15║而識不遷，又却能了色相遷變，故知識性不從色生
X11n0267_p0125a16║也，以不隨能生滅故。△質。破者，難破也。又質者，責問
X11n0267_p0125a17║之辭。△從變則變者。色變，識變也。若隨色變，則無識
X11n0267_p0125a18║界也。識雖不變，本非空生，故不能了空，猶眼與聲也。
X11n0267_p0125a19║△合則中離者。離，別也。若言根境共生此識，斯中間
X11n0267_p0125a20║藏須有知不知別也。若許兩別，則知自合根，不知合
X11n0267_p0125a21║境，故云離則兩合。又離則兩合者，若實別者，即知與
X11n0267_p0125a22║不知二法合成一識，故云離則兩合。△開義者，知與
X11n0267_p0125a23║不知合，中間須有離開之縫也。△無者，二物合則混
X11n0267_p0125a24║為一體，更無中間識位可得也。▲二、破耳聲界，二、隨
X11n0267_p0125b01║計牒破。△必無所知者。若定無所故之境，能知之根
X11n0267_p0125b02║尚自不成，況依根生識，豈及有耶？△雜色觸塵者。色
X11n0267_p0125b03║香味觸，雜成浮塵相也。△雙質。二根者，勝義浮塵也。
X11n0267_p0125b04║△無聞則亡聲相所在者。若無聞，根如何顯境？下云：
X11n0267_p0125b05║因根有相故。△又許因根有相者。謂斯聲境，心藉聞
X11n0267_p0125b06║成。既許因聞以成聲相，聲相復能生識。此則聞聲之
X11n0267_p0125b07║時，即是聞識也。△不聞非界者。若聞聲時不聞識者，
X11n0267_p0125b08║即不可云識從聲生也。又若不聞識，亦不聞聲；若不
X11n0267_p0125b09║聞聲，即無生識之界。故云不聞非界。△誰知聞識者，
X11n0267_p0125b10║識既已為所聞，將何為能了知知是聞識耶？△則內
X11n0267_p0125b11║外相復從何成者。若有中間之識，則可分有內根外
X11n0267_p0125b12║境，中既不存，內外安立？他皆傚斯。▲三、破鼻根界，二、
X11n0267_p0125b13║隨計牒破。△名身非鼻者但名身根非是鼻根△名
X11n0267_p0125b14║觸即塵者。但名觸塵，即非是香塵。△元觸非鼻者。本
X11n0267_p0125b15║自屬身覺觸，非鼻聞香也。△伊蘭即臭樹。△栴檀即
X11n0267_p0125b16║香木△質不生香者。此二物體不生香臭也。△香不
X11n0267_p0125b17║因根。無有香界者，須藉根緣，方有香塵也。下云：因根
X11n0267_p0125b18║有相，識不知香。△因界則非從香建立者。縱許香能
X11n0267_p0125b19║生識，文且不能自知香境，以此而知依因識界不從
X11n0267_p0125b20║香有，故云則非從香建立。▲四、破舌識界。二、隨計牒
X11n0267_p0125b21║破。△誰知根者者。舌既已成味境，將何了知根是味
X11n0267_p0125b22║耶？△味自不生者。既舌非苦等眾味，則知味自不生
X11n0267_p0125b23║於舌也。獨有汝根，安能生識？心如羸人，非杖不行。或
X11n0267_p0125b24║可舌性無苦等境，甞味之根，尚自不生，況所生識？故
X11n0267_p0125c01║云味自不生等。舌性，即舌根也。味自不生者，甞味之
X11n0267_p0125c02║根，尚自不生也。味自生識，應不自識。故云同於舌根，
X11n0267_p0125c03║應不自甞也。俱生，即如物有始終，俱苦俱甜等。△變
X11n0267_p0125c04║異者，始生苦而後甜，始生淡而後酸等。△元無自性
X11n0267_p0125c05║者。既屬兩勢，自性本無也。▲五、破身識界。二、隨計牒
X11n0267_p0125c06║破。△必無離合等者。意云：身若自能生識，必不假離
X11n0267_p0125c07║合二境為對待緣也。△物不觸知。身知有觸者，此二
X11n0267_p0125c08║句先定有知無知異也。△知身即觸者。若許觸能有
X11n0267_p0125c09║知，則應身即是觸也。以身有知，故知觸即身亦然。△
X11n0267_p0125c10║即觸非身等者。既有知之身，即是於觸，故無身也。有
X11n0267_p0125c11║知之觸，即是於身，故無觸也。故云身觸二相，元無處
X11n0267_p0125c12║所。將汝一因者。觸上有知，為一因也。上約有知，奪破
X11n0267_p0125c13║觸位，體不可得，無生識義。今更約離合，破無觸塵，無
X11n0267_p0125c14║生識理。若觸合身之時，即全是身之體性，將何為觸
X11n0267_p0125c15║能生識耶？空無質故，不能成觸。今若離身，亦復然也。
X11n0267_p0125c16║△內無。外無者，根無故觸無也。▲六、破意識界，二、隨
X11n0267_p0125c17║計牒破。△所思者，所思惟境也。△發明者。由所思境，
X11n0267_p0125c18║引發顯明意根故也。以由塵發知，故今正破第六識，
X11n0267_p0125c19║兼七、八破也。△七、八二識俱第六根者。唯識云：五四
X11n0267_p0125c20║六有二，七八一俱依。即第六識以七、八二識為所依
X11n0267_p0125c21║根，故云六有二也。△亦同名意者。起信有五意識，故
X11n0267_p0125c22║七、八二識俱得名意也。△同意。即意者，能同是第六，
X11n0267_p0125c23║所同是七、八也。△云何意生者。云何可言意根生第
X11n0267_p0125c24║六耶？△云何識意者。若云所生之識同能生意，有了
X11n0267_p0126a01║別者，又如何分那箇是識，那箇是意耶？法通六塵，故
X11n0267_p0126a02║須料簡離合等。離合即身境，動靜即耳舌之境，生滅
X11n0267_p0126a03║即通指諸塵俱是生滅之法，或生滅是甜淡字筆之
X11n0267_p0126a04║誤也。
X11n0267_p0126a05║二、重約七大會相者，前已廣約三科會相即性，今更
X11n0267_p0126a06║約七大會之，故曰重也。又此七大即前三科也，地等
X11n0267_p0126a07║五大即前十二處，根大即六入，識大即十八界，但以
X11n0267_p0126a08║為門不同、宜樂有別，故重說也。△小乘法相者，或可
X11n0267_p0126a09║法相是指權宗。△內外者。內謂正報色身，髮、毛、爪、齒、
X11n0267_p0126a10║皮、肉、筋、骨名地，煖氣名火，動轉為風，痰、淚、精、血、大小
X11n0267_p0126a11║便利為水。外即依報所有地、水、火、風也。△諸法自相
X11n0267_p0126a12║者。如火處不容水等，各自立故。△寂而不圓者。不雜
X11n0267_p0126a13║故寂，有水處無火，故不能圓徧。△共相者。生、住、異、滅，
X11n0267_p0126a14║徧一切處皆有故。此則圓而不寂。唯有涅槃，圓而且
X11n0267_p0126a15║寂。雙揀共相、自相也。
X11n0267_p0126a16║二、顯實教。△體無不在者，竪窮橫徧故。△物無不是
X11n0267_p0126a17║者。一切浮塵幻相皆藏性故，大外更無一法可為形
X11n0267_p0126a18║待，故云當處得名。▲初、正顯七大。△攝空有等者。空
X11n0267_p0126a19║大即空法，地水火風即有法。色法塵法，根大根法，識
X11n0267_p0126a20║大心法，性色真空。性空真色等，性也。隨眾生等，相也。
X11n0267_p0126a21║然以七大共攝諸法，且是一往配對，直須大大各具
X11n0267_p0126a22║諸義，方為今經大義含攝。如地當體是有，有即色塵，
X11n0267_p0126a23║亦即根也，以浮塵、勝義同是色故。又色空等無不以
X11n0267_p0126a24║識為體，即是心法。諸法當處滅盡，即是空法。隨緣即
X11n0267_p0126b01║相，不變即性。一大既爾，餘悉例然。然此猶是約事相
X11n0267_p0126b02║道理以攝，末是不思議理。舉一全收，圓融頓攝。須知
X11n0267_p0126b03║大大皆是不思議理，圓具諸法，性色真空。性空真色，
X11n0267_p0126b04║即是圓融三諦。三諦攝法，更無所少。約性理造，隨緣
X11n0267_p0126b05║事造，雖論二造，不思議一，如此方為絕待妙大。下云：
X11n0267_p0126b06║性真圓融，皆如來藏。不得此意，難會深經。▲二、引證。
X11n0267_p0126b07║▲三、結判。然此七大，性徧相徧。性既具德，相亦具德。
X11n0267_p0126b08║如水八德，隨風起波，波亦具八。良由理具，方有事用。
X11n0267_p0126b09║故此七大，雖各周徧，而不混雜，故云均名七大。其猶
X11n0267_p0126b10║一室千燈，其光各徧一室，互互相在，而不雜亂。一經
X11n0267_p0126b11║文心，唯在茲也。
X11n0267_p0126b12║初申難。△中道了義者，約體明教也。不思議理，即邊
X11n0267_p0126b13║而中。中理本來具一切法，是故法法皆不思議。一色
X11n0267_p0126b14║一香，莫非中道故也。了義者，究竟之教。又文字性離，
X11n0267_p0126b15║即是中道，故曰中道了義。▲初、指意標示。△汝先厭
X11n0267_p0126b16║離等者。已經法華開會，即捨小向大故。又前云恨無
X11n0267_p0126b17║始來一向多聞等，是厭小。慇勤啟請十方如來等，是
X11n0267_p0126b18║求大。
X11n0267_p0126b19║初、立理總非。△若彼大性等者。若地性之體非是和
X11n0267_p0126b20║合，即不能與本等三大和也。若不可和，又何得言四
X11n0267_p0126b21║大和合能成諸法？若四大體是可和之法，即同所成
X11n0267_p0126b22║之法有變異也。則生滅連連，不能止也。然須知大性
X11n0267_p0126b23║非和合非不和合，而和合而不和合。非和非不和是
X11n0267_p0126b24║雙遮，而和而不和是雙照。遮照圓融，三諦一體，名如
X11n0267_p0126c01║來藏，方是妙大，方是今經正旨耳。
X11n0267_p0126c02║初、破地大。初、舉事標。△常說極微色邊際俱是隣虗
X11n0267_p0126c03║異名。今經以極微色邊際俱為有方分微者，隨經所
X11n0267_p0126c04║出也。▲二、立理廣破。△合色非空者。意云：若合色時，
X11n0267_p0126c05║自見合色，非是合空也。△教觀俱有者。立言名教，修
X11n0267_p0126c06║之會理名觀。△內外無憑者。域中方外，俱無此說也。
X11n0267_p0126c07║或可內教及外道教，俱無斯說也。▲三、會通實理。△
X11n0267_p0126c08║汝元不知等者。謂三諦之理，無始本具。阿難與一切
X11n0267_p0126c09║眾生，無始本迷，故云汝元不知。前云一切眾生，從無
X11n0267_p0126c10║始來，生死相續，皆由不知等。△性色者，不是虗妄緣
X11n0267_p0126c11║起之色，此是性中本具妙有之色，故曰性也。真空性
X11n0267_p0126c12║色，但有二名，體是一也。△清淨本然等者。這故本無
X11n0267_p0126c13║九界妄染，故曰清淨。表則理具十界，故曰本然。此是
X11n0267_p0126c14║理具，非論事造，故皆云性。然理必融事，事理不二，方
X11n0267_p0126c15║為一真法界。△隨眾生心應所知量等者。即隨緣事
X11n0267_p0126c16║造十界依正也。然理如水具波性，事如水起滅成波。
X11n0267_p0126c17║眾生有業，能感藏性，隨而應之也。△疏：第一義諦者，
X11n0267_p0126c18║中道實理也。△即真而俗等者。俗故十界俱假，故云
X11n0267_p0126c19║性空真色。真故生佛寂然，故曰性色真空。寂照一體，
X11n0267_p0126c20║名為一心。△顯即中之真俗者，非是單真單俗，是不
X11n0267_p0126c21║思議即中道之真俗也。舉真時即俗中之真，言俗時
X11n0267_p0126c22║即真中之俗，言中時是即真俗之中，故云舉一即具
X11n0267_p0126c23║三也。△無所不在者，時處悉有也。△種性者，三障即
X11n0267_p0126c24║是三德也。障為德種，如波為水種，水為波性。△體德
X11n0267_p0127a01║者，謂此心性具諸佛之身土。身土互融，相即無礙。如
X11n0267_p0127a02║指水性，本具眾波。故曰清淨本然。△體量者，心性非
X11n0267_p0127a03║內外，徧虗空，同諸佛，等法界，如一波之水，體徧百川，
X11n0267_p0127a04║故曰周遍。△成妙三觀者。若能體達依正之法，性色
X11n0267_p0127a05║真空，是即空觀。所謂一空一切空，無假中而不空。體
X11n0267_p0127a06║達性空真色，是即假觀。所謂一假一切假，無空中而
X11n0267_p0127a07║不假。色空不二，是即中觀。所謂一中一切中，無空假
X11n0267_p0127a08║而不中。斯則三觀一心，非縱橫並別，名為妙觀。以此
X11n0267_p0127a09║觀冥三諦之理，諦觀一體，無二無別。故天台云：諦
X11n0267_p0127a10║觀名別體復同，是故能所二非二。△十界漏無漏異
X11n0267_p0127a11║者。如前九次第定中說。△色法。淨穢者，依正之色也。
X11n0267_p0127a12║正則十界五陰不同，依則四土淨穢有異也。▲結責
X11n0267_p0127a13║中。△無知者。九道眾生，無佛知見，故曰無知。
X11n0267_p0127a14║二、破火大：初、總標無性。△寄於諸緣者。艾鏡日：合方
X11n0267_p0127a15║有火，故又鑽動；本堅方有火，故舉事標徵。△出火鏡
X11n0267_p0127a16║者。崔豹古今註云：以銅為之，形如鏡，照物則影倒，向
X11n0267_p0127a17║日則火生，以艾炷之也。淮南子云：陽燧者，出火方諸
X11n0267_p0127a18║也。論衡曰：於五月丙午日午時，鍊五方石，圓如鏡，中
X11n0267_p0127a19║尖窪，天晴向日出火。△地最勝者。除天之外，地類之
X11n0267_p0127a20║中最為勝也。△日種者，甘蔗王不從胎藏中生，但日
X11n0267_p0127a21║炙甘蔗，開割而生。南山云：星名，從星立姓也。▲二、依
X11n0267_p0127a22║理推破。△自能者猶云獨能也。△紆猶於也。△非緣
X11n0267_p0127a23║豈有者，從空無因生也。
X11n0267_p0127a24║三、破水大。初、標無性。△流息不定者。決之則流，堰之
X11n0267_p0127b01║則息，攪之則濁，澄之則清。舉事標徵。△出水珠者。淮
X11n0267_p0127b02║南子云：方諸見月而津為水。十一月壬子日夜半子
X11n0267_p0127b03║時，於北方鍊五方石，形如盃盂，向月得津。有云：方諸
X11n0267_p0127b04║是承靈盤也。▲二、依理推破。△不流明水者。所經之
X11n0267_p0127b05║處若不流水，明知此水非月降也，或明潔之水也。
X11n0267_p0127b06║四、破風大。初、標無性。△無體者。或可作體性義解，謂
X11n0267_p0127b07║無常性也。或無，則瞥爾無跡也。▲初舉事徵。△大衣
X11n0267_p0127b08║無正。翻義云：雜碎衣，亦云合成衣。然有三品九種：自
X11n0267_p0127b09║九條、十一條、十三條名下品，兩長一短（同七條，以七條亦兩長一
X11n0267_p0127b10║短故）；十五條、十七、十九條名中品衣，皆三長一短；二十
X11n0267_p0127b11║一、二十三、二十五條名上品衣，四長一短。△壞色。不
X11n0267_p0127b12║正色也。或云離染等。▲二、依理推破。△其衣飛搖者。
X11n0267_p0127b13║風能飛舉搖動，衣若有風，必須離體。△云何倒拂者。
X11n0267_p0127b14║既被拂之人而自出風，又自受拂，即應風却倒轉自
X11n0267_p0127b15║拂面也。
X11n0267_p0127b16║五、破空大。初、標無性空。若無色顯發，即無形狀。然空
X11n0267_p0127b17║亦是色名所礙。色有六種，謂光、影、明、暗、極、迥，及空一
X11n0267_p0127b18║顯色。下見空，名逈色。上見空，名空一顯色。▲初、舉事
X11n0267_p0127b19║標徵。△田主者，即王種也。弈世君臨，仁恕為志。弈世，猶
X11n0267_p0127b20║繼世也。仁恕，即以心度物也。△淨志者，守道居正，潔
X11n0267_p0127b21║白其橾也。謂居守正道而無邪也。△坐估者，即商賈
X11n0267_p0127b22║也。貿遷有無，逐利遠近也。行賣曰商，坐賣曰賈。貿者
X11n0267_p0127b23║交博，遷謂遷易也。以有博無，販賤賣貴，唯利所從，故
X11n0267_p0127b24║無遠近也。△農者，農人也。肆力疇壟，勤身稼穡也。肆，
X11n0267_p0127c01║陳也。疇壟，田畝。稼穡者，種曰稼，斂曰穡。凡茲四姓，清
X11n0267_p0127c02║濁殊流，婚嫁不通，飛伏異路。剎利、淨行是貴姓，如淨
X11n0267_p0127c03║流。毗舍、首陀即賤姓，如濁流。耕種墾植，畋獵漁捕，名
X11n0267_p0127c04║毗舍。劫盜販賣，無悲恩心，名首陀。捷疾，即婆羅門十
X11n0267_p0127c05║八姓中之一姓也。△旃陀羅即第四姓攝也。▲二、依
X11n0267_p0127c06║理推破。△應見虗空出土入井者。土從井出時，應見
X11n0267_p0127c07║空從土中出而入井也。△土因空果者。因除土得空，
X11n0267_p0127c08║故云空果。△空何不出者。既云空土一體，應土出時，
X11n0267_p0127c09║方合見空同出也。△毉空虗實者。毉，實空虗也。▲三、
X11n0267_p0127c10║類通前義。△若此虗空性圓周遍等者。意云：空既徧
X11n0267_p0127c11║而非生滅，地等四大亦周徧而本非生滅也。若斯之
X11n0267_p0127c12║言，宜約觀慧說之（云云）。△無方大用者。無緣慈悲，隨
X11n0267_p0127c13║十界緣作冥顯兩益，乃至春生、夏長、冬寒、秋落等，皆
X11n0267_p0127c14║大用也。亦可立量類通云：地、水、火、風是有法，定皆是
X11n0267_p0127c15║大，故為宗因。云性周徧故，同喻如空大性。空大既周
X11n0267_p0127c16║徧，即如來藏。當知四大亦周徧圓融，即如來藏。下根
X11n0267_p0127c17║識傚此。▲三、正會通今理。△性覺。真空者，即俗之真
X11n0267_p0127c18║也。以對真空，故改性空為性覺也。以覺為俗，覺有照
X11n0267_p0127c19║義故也。
X11n0267_p0127c20║六、破根大，疏二：初、辯異立名。△大教始有空名者。大
X11n0267_p0127c21║乘中說五輪，即地、水、火、風、空也。空性周徧，時處悉有，
X11n0267_p0127c22║故名大。△根、境、識有周徧義者，圓覺云：覺性徧滿，圓
X11n0267_p0127c23║無際故，當知六根徧滿法界。根徧滿故，當知六塵遍
X11n0267_p0127c24║滿法界等。又光明亦有六大，皆不彰灼，唯此七大最
X11n0267_p0128a01║顯明也。初標無性。△見覺無知者。略，牒也，合云見聞
X11n0267_p0128a02║覺知。無見聞覺知，由色空境而顯發也。或可單牒見
X11n0267_p0128a03║之一根，意云見性，本無見性可得也，覺知皆性也。△
X11n0267_p0128a04║或同非同者。與下句互出也。▲二、依理推破。△必一
X11n0267_p0128a05║明者，定與明境一體也。△本無邊畔者。若空與見各
X11n0267_p0128a06║自分限，則可云不一。今既不可以分，故非不一也。△
X11n0267_p0128a07║見覺空頑者。略舉空境也。見自覺知，空自頑鈍，非和
X11n0267_p0128a08║合法也。斥勸研詳。△生滅同異者。若隨境有生有滅
X11n0267_p0128a09║則同，若不同境之生滅則異也。
X11n0267_p0128a10║七、破識大。初、標無性。△六種根塵妄出者。意云：識無
X11n0267_p0128a11║根源，由根境假和合，故有識生也。若無根塵，即無有
X11n0267_p0128a12║識。前文云：因緣和合，虗妄有生。▲二、依理推破。△相
X11n0267_p0128a13║見相待者。根境互相形待而有也。下云由塵發知等。
X11n0267_p0128a14║△非相非見者，不藉根境也。△非相滅緣者，無四境，
X11n0267_p0128a15║即滅所緣境也。△欲何分別者能生。空既頑暗，所生
X11n0267_p0128a16║之識，必無了知或可。既無根境，縱發得識，了別何耶？
X11n0267_p0128a17║△有非同物者。或可，若有，豈非同物象耶？△可狀成
X11n0267_p0128a18║有等者空。若可相狀者，顯有形狀也。若言其無，又成
X11n0267_p0128a19║類滅。△了別見聞等者。或可即指此見聞覺知有照
X11n0267_p0128a20║了之義，故曰了別見聞等也。
X11n0267_p0128a21║三、承前開示獲悟。初、略敘除疑。△微妙開示者，蓋
X11n0267_p0128a22║蒙如來約心見二門，廣破疑情。又以三科七大，會相
X11n0267_p0128a23║即性。於是豁然頓悟常心，獲破無明，入初住位。或在
X11n0267_p0128a24║信解行位等，身心蕩然，疑情畢遣。無明若除，即獲色
X11n0267_p0128b01║心無礙，故曰蕩然。▲初、悟心廣大。△各各自知者。始
X11n0267_p0128b02║覺智起，故曰自知。△心徧十方。即所覺之理，常住真
X11n0267_p0128b03║心也。十方者，通該十界，自他一體也。▲二、了物咸真
X11n0267_p0128b04║△一切世間諸所有物者，總該三種世間，無不咸是
X11n0267_p0128b05║真覺，故云皆即菩提。此了青青翠竹，盡是真如。鬱鬱
X11n0267_p0128b06║黃華，無非般若。一色一香，無非中道。故經云：破一微
X11n0267_p0128b07║塵出大千。經卷舉一心時，亦三千具足。舉一色時，亦
X11n0267_p0128b08║三千具足。依正平等，彼此互收。三千界成，咸稱常樂。
X11n0267_p0128b09║豈更分乎情器之異哉？▲三、反顧遺身。△若存若亡，
X11n0267_p0128b10║似有還無也。觀身即假，如塵若漚。觀身即空，似塵亡
X11n0267_p0128b11║漚滅。非空非假，中道一心，如空如海。斯則以三觀觀
X11n0267_p0128b12║身實相，觀佛亦然。▲四、妙獲元心，可見偈文。
X11n0267_p0128b13║疏：初、釋歎佛。△諸度所顯者。六度萬行所顯故，即報
X11n0267_p0128b14║身是智也。法身是理，理智相冥，能起無方大用，名曰
X11n0267_p0128b15║應身。即不動道場應十方剎，故以不動配應身也。△
X11n0267_p0128b16║厭求者，厭離煩惱，忻樂菩提也。若厭求心勝，即覩勝
X11n0267_p0128b17║應。厭求心劣，即見劣應。若以中道感應，所見無非尊
X11n0267_p0128b18║特。△通上下者，謂妙湛尊，妙總持尊，妙不動尊也。▲
X11n0267_p0128b19║二、釋歎法。△言歎行者，揀教理也。首楞嚴妙定，正是
X11n0267_p0128b20║行也。義如釋題中說。▲三、重結示。△理果者。三身顯
X11n0267_p0128b21║出，並是果法。別取法身，對理法也。能詮此三，即教法
X11n0267_p0128b22║也。然下句亦含教理。何者？以行從理以立名，教從理
X11n0267_p0128b23║而受稱。斯三具足，能克上句三身之果也。△世希有
X11n0267_p0128b24║者。教、行、理三，皆希有也。教圓、理實、行頓故。▲二、述益。
X11n0267_p0128c01║上句破惑，下句顯理。無始無明，初獲破斷。下云：一切
X11n0267_p0128c02║妄想滅盡無餘。然無明即明，無別有斷。達九界事即
X11n0267_p0128c03║佛界理，故無僧祇可歷也。疏：三、初解初句。△妄認四
X11n0267_p0128c04║大等。圓覺云：妄認四大為自身相，六塵緣影為自心
X11n0267_p0128c05║相。▲三、商較悟道。△兩教二乘等者。天台四教中義
X11n0267_p0128c06║也。兩教即藏、通兩教，聲聞、緣覺也。稟權菩薩即別教
X11n0267_p0128c07║獨菩薩法，或兼藏、通菩薩。△圓教未發信者，即五品
X11n0267_p0128c08║初名字位，未入十信之人也。然兩教二乘，已斷通惑
X11n0267_p0128c09║鈍根，按位入者，猶居相似。若稍利者，得聞今教，昇進
X11n0267_p0128c10║入者，必破無明。
X11n0267_p0128c11║初陳願。△三、法周備者，悲、智、願也。菩提心以此為體
X11n0267_p0128c12║也。△先陳已發者。善財歷諸善知識所，皆云：我已發
X11n0267_p0128c13║阿耨多羅三藐三菩提心，未知云何修菩薩行等。▲
X11n0267_p0128c14║二、述意△深心者。二利俱運，悲智等修，故曰深心。又
X11n0267_p0128c15║全性成修，曰深心也。△奉塵剎者。遵奉承事塵剎如
X11n0267_p0128c16║來，說法利生也。▲二、重請證明。五濁之界，煩惱煎熬，
X11n0267_p0128c17║眾苦逼迫。菩薩洪慈，誓欲度脫。今出披閱，見菩薩心
X11n0267_p0128c18║為我如此。若無慚荷，不能策己增修，誠過頑石。經云：
X11n0267_p0128c19║諸大菩薩見眾生作惡業時，身毛孔中悉皆流血。當
X11n0267_p0128c20║知聖恩誠為難報，乞除惑速成。△審除者，即觀智覺
X11n0267_p0128c21║察也。希佛加被，令我增明觀智，斷餘細惑也。△十義
X11n0267_p0128c22║者：一、是處非處力，二、業，三、定，四、根，五、欲，六、性，七、至處
X11n0267_p0128c23║道力，八、宿命，九、天眼力，十、漏盡力。△自乘修惑者。小
X11n0267_p0128c24║乘八十一品俱生惑也，所知即無明也。或可阿難今
X11n0267_p0129a01║經開悟，已破一品無明，今更願速除餘品細惑也。△
X11n0267_p0129a02║八相者：一、入胎，二、出胎，三、住王宮，四、踰城，五、成道，六、
X11n0267_p0129a03║降魔，七、轉法輪，八、入涅槃。然有大小，大即一相，具八
X11n0267_p0129a04║相也。輪者，七寶之一也。能鎮已伏，能摧未伏也。（此下入第
X11n0267_p0129a05║四經。）
X11n0267_p0129a06║科執相難性者，滿慈因如來為阿難廣說三科五蘊
X11n0267_p0129a07║七大諸法，皆即菩提生滅去來，元如來藏，清淨本然，
X11n0267_p0129a08║周徧法界，於是遂執世間染礙之相，以難性中無礙
X11n0267_p0129a09║融通義也。然此疑起，由不能了妄元空，見法實有，故
X11n0267_p0129a10║生疑也。若了性具，隨緣有起，起處全真，故得事理無
X11n0267_p0129a11║礙，寂照常俱，豈被相之為礙耶？疑有二種，如下明之。
X11n0267_p0129a12║▲初展禮申歎。△善為眾生等者。佛具三智五眼，普
X11n0267_p0129a13║鑒十界根機，一一開導，令得佛慧者，蓋由善巧也。△
X11n0267_p0129a14║不空不有等者。謂非寂非照，而寂而照，是中道第一
X11n0267_p0129a15║義諦。諦即諦理也。▲二、引喻述迷。△微妙音者所詮
X11n0267_p0129a16║第一義。微妙難思，音即教也。又音聲性空，即是解脫，
X11n0267_p0129a17║非離音聲別有第一義也。△百步聆蚊蚋者。斯反用
X11n0267_p0129a18║莊子義也。彼說黃帝時有三臣，一名離婁，一名𧩶詬，
X11n0267_p0129a19║一曰罔象。離婁能百里見秋毫，目明也；𧩶詬能百步
X11n0267_p0129a20║聆蚊蚋，耳聰也；罔象耳聵目盲。及帝遊赤水之北，登
X11n0267_p0129a21║崑崙之丘，南望還鄉，失玄珠，使離婁視之不見，𧩶詬
X11n0267_p0129a22║聆之不聞，唯罔象得之爾。帝曰：異哉！罔象乃可以得
X11n0267_p0129a23║之乎？彼明得自然真道，非用心也。今意云：小蟲逾在
X11n0267_p0129a24║百步之外，有眼見猶不及，無耳聽豈可聞？以況於佛
X11n0267_p0129b01║所證第一義法，非色聲思議可及也。▲三、比論得失。
X11n0267_p0129b02║阿難解悟是得，未除習漏是失。滿慈盡漏是得，尚在
X11n0267_p0129b03║疑悔是失。△紆者繫滯也疏二。△約小乘煩惱障者。
X11n0267_p0129b04║若望大乘，無明全在，未為無漏矣。阿難法執輕，人執
X11n0267_p0129b05║重，滿慈反之，故聞法不了也。△正理論即小乘論也。
X11n0267_p0129b06║△境智者。了境之智也。羅漢却問凡夫：何名赤鹽？凡
X11n0267_p0129b07║夫云：赤是色，鹽是醎味。方乃得知也。△障法界理者。
X11n0267_p0129b08║然有事理之惑，若於事境不了，即障事法界，界內外
X11n0267_p0129b09║塵沙是也。於理境不了，即障理法界。今但言理者，深
X11n0267_p0129b10║必該淺也。
X11n0267_p0129b11║初、藏性生相疑△陰處界等者。陰即五陰，處即十二
X11n0267_p0129b12║處，界即十八界，等即等七大也。滿慈見說陰等諸法，
X11n0267_p0129b13║皆如來藏清淨本然。從此遂疑既是清淨本然，不合
X11n0267_p0129b14║現有山河諸法，次第遷流，生滅不已。▲疏對消經文。
X11n0267_p0129b15║△即同剛藏等者。剛藏菩薩見普賢章中云：圓覺普
X11n0267_p0129b16║照，寂滅無二。乃至云：諸佛世界，猶如空華，亂起亂滅，
X11n0267_p0129b17║不即不離，無縛無脫，始知眾生本來成佛。疑云：既是
X11n0267_p0129b18║本來成佛，何故復有一切無明？彼約妄體，故曰無明。
X11n0267_p0129b19║此約妄相，故指山河也。今經若欲反難，應云：若山河
X11n0267_p0129b20║諸相本來自有，何因緣故，如來復說清淨本然耶？△
X11n0267_p0129b21║責無窮者。十方眾生本成佛道，後起無明，一切如來
X11n0267_p0129b22║何時復生一切煩惱等？今經即云：若此妙覺與如來
X11n0267_p0129b23║心不增不減，無狀忽生山河大地，如來今得妙空明
X11n0267_p0129b24║覺，山河大地何當復生？此則悟已復迷，迷已復悟，故
X11n0267_p0129c01║無窮也。△廣略者，彼經文略也。▲初、釋圓覺。取捨之
X11n0267_p0129c02║心，正是輪迴也。若以此心辯圓覺性，累彼圓覺亦成
X11n0267_p0129c03║輪轉。如雲自駛，見月有運動；舟自行，見岸有遷移。若
X11n0267_p0129c04║欲見岸、月之無動，須寂舟、雲以觀之；欲見覺性之本
X11n0267_p0129c05║然，須亡情、見以體之。▲二、釋今經。△如空華相者，喻
X11n0267_p0129c06║不實也。空華似有，而體實無，由眼病見。山河似有，而
X11n0267_p0129c07║體元盡，因無明有。空實無華起，性實無法生。▲三、結
X11n0267_p0129c08║示。△疑難大節者。若不先了，妨障修行。若言本淨，何
X11n0267_p0129c09║用起修？若云諸法本有，如何可除？又若成佛後，再起
X11n0267_p0129c10║煩惱，空勞修進，終始何益？由是遲迴，難為取捨。若知
X11n0267_p0129c11║眾生但是理淨，諸佛事理俱淨，如是則不妨策修，令
X11n0267_p0129c12║事淨也。▲三、雙結求誨。△攸往者所歸也。易曰：利有
X11n0267_p0129c13║收往。△迷雲者，大眾心疑，猶雲翳空也。
X11n0267_p0129c14║初敘詮。△勝義中真。勝義性者，即勝義勝義諦也。上
X11n0267_p0129c15║勝勝於俗，下勝勝於真，真俗俱勝，即中道第一義諦。
X11n0267_p0129c16║▲二、顯益。△定性者其性決不可改也。△未得二空
X11n0267_p0129c17║者。雖得界內小空，未得十界假名空，未得十界實法
X11n0267_p0129c18║空，即不得界外二空也。△迴向。上乘迴心向大也。此
X11n0267_p0129c19║約現座迴心也。若現不迴，生方便土，經八六四二萬
X11n0267_p0129c20║十千劫，方迴心向大。此亦敦逼之意（云云）。△無性。闡
X11n0267_p0129c21║提者，無緣因性也。△五性者，聲聞、緣覺、不定性人、無
X11n0267_p0129c22║種性人及定性大乘也。方便教中，唯許定性大乘及
X11n0267_p0129c23║不定性中半分得成佛耳。常論阿練若，取絕人煙，遠
X11n0267_p0129c24║放牛聲處。今約法解，不離方便權小之定，故曰無喧
X11n0267_p0130a01║雜。又楞嚴大定，體性寂然，無二邊喧雜。初唯一真心，
X11n0267_p0130a02║汝常或作甞字。△性覺妙明。本覺明妙，疏釋甚詳。然
X11n0267_p0130a03║此二句，作真俗無礙，事理相即義解。亦要性覺妙明，
X11n0267_p0130a04║即真之俗，斯理不礙事也。本覺明妙，即俗之真，此事
X11n0267_p0130a05║不礙理。意令滿慈了知性不礙相，故山河炳然。相不
X11n0267_p0130a06║礙性，故法法全真。雖說二諦，不思議一。前云離一切
X11n0267_p0130a07║相，即一切法。若能如此體達，則山河大地，未甞礙於
X11n0267_p0130a08║清淨本然。清淨本然，未甞妨於山河大地。此約不思
X11n0267_p0130a09║議一真法界，非真非俗，而真而俗以答之也。如是則
X11n0267_p0130a10║不被法縛，方於山河自在無礙。斯即答盡所疑也。猶
X11n0267_p0130a11║恐鈍根未了滿慈故疑，故佛約妄生起以說也。△唯
X11n0267_p0130a12║然者。對尊順從之辭。禮曰：尊者問唯而起無諾。初顯
X11n0267_p0130a13║經意。△法界者，即勝法因義也。△實相者，離諸相故。
X11n0267_p0130a14║△如來藏者，含藏眾功德故。△淨明。心者，靈鑒無染
X11n0267_p0130a15║故。△絕相。答者，泯真俗，絕性相也。▲初、釋性本。△相
X11n0267_p0130a16║非生起者。實相無相也。起信云：覺心初起，心無初相
X11n0267_p0130a17║故。▲二、釋妙明。△左右言者。意云：言異體一也。譬如
X11n0267_p0130a18║一物，由人在左，謂物在右；人或在右，謂物在左。物實
X11n0267_p0130a19║不動，故普照即寂滅，故云不二。△古人即諸家疏解
X11n0267_p0130a20║也。或有約一真一妄釋，或約在纏釋（云云），在彼不能
X11n0267_p0130a21║具引。
X11n0267_p0130a22║科，二、起諸妄法合。先開科云：疏二：初、舉義標門，二、依
X11n0267_p0130a23║門釋義（云云）。△生滅門者，即覽理成事門。乃立一切
X11n0267_p0130a24║諸法有染有淨，一一示其妄法生起元由，令知虗妄
X11n0267_p0130b01║也。▲初、總問覺明意。問：為復本自有明，故名覺明耶？
X11n0267_p0130b02║故云為復性明，稱名為覺。又問：為復覺體不明，須假
X11n0267_p0130b03║所明來合，方得為覺明耶？故云為覺不明，稱為明覺。
X11n0267_p0130b04║▲二、答由所覺。△若此不明等者。此則指覺體也。滿
X11n0267_p0130b05║慈意云：若此覺體不得所覺之明，名為覺者者，即牒
X11n0267_p0130b06║則無所明一句執也。意云：既無所明，安可名為覺明？
X11n0267_p0130b07║但可名為覺也。所明，即所覺之境也。△疏：覺妙，明妙
X11n0267_p0130b08║者，覺即體，明即用。意云：體即全用之體，故曰覺妙；用
X11n0267_p0130b09║即全體之用，故曰明妙。體既圓徧，用亦周圓，如明與
X11n0267_p0130b10║珠，實非異也。▲初、破真覺墮能所。△有所非覺者。若
X11n0267_p0130b11║執有所覺之明，則非真覺也。以真覺不墮能所，故所
X11n0267_p0130b12║緣即境也，智即能緣也。△都無者，理智雙亡也。△二、
X11n0267_p0130b13║取即能取、所取。若存能、所，即非真覺。唯識云：以有所
X11n0267_p0130b14║得故，非實住唯識。△經云即楞伽經。△二、妄即能所
X11n0267_p0130b15║也▲二、破妙性無湛明。△無明又非覺湛明性者。如
X11n0267_p0130b16║來意云：覺體若無性明，即不合號曰覺湛明性也。此
X11n0267_p0130b17║則不唯真覺墮能所，抑亦如來成妄語。以我常云覺
X11n0267_p0130b18║湛明性，應誑眾生也。▲三、結示真妄二覺。△妄為明
X11n0267_p0130b19║覺者。意云：性覺本自具足真明，而汝妄計明與覺異，
X11n0267_p0130b20║故云妄為明覺。能所纔立，妄想紛紜，大地山河，自茲
X11n0267_p0130b21║翳目。
X11n0267_p0130b22║初通明妄覺托真之相。△覺非所明者。真覺本無所
X11n0267_p0130b23║明也。△因明立所者。因本性自明，故妄情不了，計作
X11n0267_p0130b24║所明，斯則全迷性明為影明也。如眼翳故全清明，燈
X11n0267_p0130c01║光作圓影也。△四惑者，我癡、我見、我愛、我慢也。△本
X11n0267_p0130c02║識初相者。由不了覺本自明，故成賴耶識也。此識含
X11n0267_p0130c03║業，轉現三相。最初一念不了是業相，故曰初相。△四
X11n0267_p0130c04║住，即見一切住地。欲愛、色愛、無色愛住地，皆言住
X11n0267_p0130c05║地者，由此惑故，住著欲等界地也。此四住惑前，唯有
X11n0267_p0130c06║無明，更無有法。先於無明，故曰無法起也。▲初、異相。
X11n0267_p0130c07║△無同異中。熾然成異者，全法性為無明也。如澄湛
X11n0267_p0130c08║之水，全起成波也。動望不動，是相望論異。能所不同，
X11n0267_p0130c09║生滅有異等，即當體論異也。▲二同相。△彼所異即
X11n0267_p0130c10║異相也。△因異立同者。因異，異相乃成。同相，立即成
X11n0267_p0130c11║也。頑空妄見，冥昧不分，故曰同相。下云空見不分是
X11n0267_p0130c12║也。又同者，空也。由動真故，成頑空也。下云虗空為同
X11n0267_p0130c13║等，此當體論同。△疏中前異於真，即指異相。△今異
X11n0267_p0130c14║於異，即指同相；欲異異相，乃立同名。斯則全迷性明，
X11n0267_p0130c15║為影明也，即相望論也。△絕待無同異者。中道實相，
X11n0267_p0130c16║絕諸待對故也。△本識分齊者，起信名三細，亦名三
X11n0267_p0130c17║不相應染。彼明八地菩薩力斷現相，九地斷見，十地
X11n0267_p0130c18║斷業。▲二、總指釋成。△如是擾亂，相待成勞，即同異
X11n0267_p0130c19║二相。前云同異發明。△勞久發塵，自相渾濁，即無同
X11n0267_p0130c20║異相也。△泪即濁亂貌，初由細引麤。
X11n0267_p0130c21║此四是二障體者，智相相續是所知體，執取計名為
X11n0267_p0130c22║煩惱體。然一念迷真，二障頓興，三道具足，未必定取
X11n0267_p0130c23║六麤為二障也。前之三細，根本無明正障中理，今且
X11n0267_p0130c24║就六麤略配攝也。△妄想內熏者，根本無明也。△由
X11n0267_p0131a01║是方生者，生起六麤也。楞伽云：境界風所動，種種諸
X11n0267_p0131a02║識浪，騰躍而轉生。業果相續，即造業相。眾生相續，即
X11n0267_p0131a03║受報相。▲二、因內感外。△前後改轉釋世也。△隔別
X11n0267_p0131a04║不同。釋界也。△結由二相者，虗空以同相為能感，世
X11n0267_p0131a05║界以異相為能感。二、釋後二句。△真有為法者。此特
X11n0267_p0131a06║揀真也。此是有為之無同異，非無為之無同異也。△
X11n0267_p0131a07║現識者，起信五意識中，名為現識。六染中，名所現色
X11n0267_p0131a08║不相應染。△能事即能所也△一念頓現者。一念纔
X11n0267_p0131a09║興，全法界以成諸法，故無先後。但以言難頓陳，說成
X11n0267_p0131a10║前後也。如云：起為世界，靜成虗空。起是動相，靜是同
X11n0267_p0131a11║相。若執法起，定有先後者，應先有世界，後有虗空也。
X11n0267_p0131a12║初風輪。△全是無明者。強覺影明，迷真起故，全是無
X11n0267_p0131a13║明，斯一念初起時也。起信名為不覺，亦名癡。佛名經
X11n0267_p0131a14║云：獨頭無明，為煩惱種。△空見不分。妄見頑空，混然
X11n0267_p0131a15║一體，徧迷法界也。△一明一動，即妄見影明。△一昧。一、
X11n0267_p0131a16║靜即頑空。內由相搖不息，外感風相不停，故世界初
X11n0267_p0131a17║興，風輪居首。俱舍云：安立器世間，風輪最居下，其量
X11n0267_p0131a18║廣無邊，厚十六洛叉等。洛叉，此翻為億。▲二、金輪。△
X11n0267_p0131a19║堅明立礙者，由內堅執所明，外感質礙之相。△彼金
X11n0267_p0131a20║寶等者。由堅執故，寶乃堅剛也。△因空生搖者。躡上
X11n0267_p0131a21║風輪為因也。餘悉傚此。▲三火輪。△堅覺寶成等者。
X11n0267_p0131a22║由妄覺堅執影明，故外感金寶之相，故曰堅覺寶成。
X11n0267_p0131a23║由妄覺搖動分別，故外起風輪，故曰搖明風出。生滅
X11n0267_p0131a24║不停，即為風本。堅執不捨，即為金本。火能鎔物壞散，
X11n0267_p0131b01║故曰鎔散。▲四水輪△寶明生潤等者。寶有光明，兼
X11n0267_p0131b02║能流潤。然此但明外相相生，若約內心，則由愛心故
X11n0267_p0131b03║也。愛心沈下，故成水輪。下文云：心發愛涎，舉體光潤。
X11n0267_p0131b04║內有懆心，故感火起。內心生滅，故有風輪。內心堅執，
X11n0267_p0131b05║故感金輪。故知四輪皆因內發，即是如來藏體循業
X11n0267_p0131b06║發現也。故山河世界，亦是眾生增上業感，亦是諸佛
X11n0267_p0131b07║妙用。故迷則為礙，悟則自在也。▲疏初消當文。△非
X11n0267_p0131b08║愛不生。無始種子，蘊在藏識，若無愛心沃潤，終不生
X11n0267_p0131b09║起。如世穀麥種子，若無水潤，終不萌芽。▲二、通辨虗
X11n0267_p0131b10║妄。△同一妄心者。起信云：一切諸法，唯依妄心而有
X11n0267_p0131b11║差別。若離心念，則無一切境界之相。能結所結，不離
X11n0267_p0131b12║一妄。譬猶空華，能見所見，不離一翳。△愚人即無法
X11n0267_p0131b13║空，智人也揀異小乘。△然小乘等者。此設妨也。意云：
X11n0267_p0131b14║俱舍說有三輪，下說水輪。故頌云：安立器世間，風輪
X11n0267_p0131b15║最居下，其量廣無數，厚十六洛叉。次上水輪深，十一
X11n0267_p0131b16║億二萬，下八洛叉水，餘凝結成金。（即三億二萬是金輪也。）若然，
X11n0267_p0131b17║則風在初，次是水，後乃金也。今經何故水在後，金在
X11n0267_p0131b18║前耶？而△不知下。釋通也。風既堅礙，諾健那神以金
X11n0267_p0131b19║剛杵懸擊，金剛有碎，風輪不動。能既持水，即是堅礙。
X11n0267_p0131b20║故以風之堅性為金輪也。以金以堅為性故。此約性
X11n0267_p0131b21║故金先水後，彼約相故水前金後。慇師云：論妄始則
X11n0267_p0131b22║金乃居先，說安布則水居其下。安立論其理勢，了妄
X11n0267_p0131b23║推本為先。兩義既成，寧勞貯妨。△不知是何因種者。
X11n0267_p0131b24║不知從賴耶變生也。然說自棃耶，猶為隱密。其實性
X11n0267_p0131c01║中本具，良由理具，方有事用也。鏡之像性，水之波性，
X11n0267_p0131c02║可方之也。▲明諸相發生者。此總中論別。上雖總明
X11n0267_p0131c03║四輪為世界體，界中之相相類萬差，故一一相偕，明
X11n0267_p0131c04║發起之因由也。△火騰等者。易云：火就燥，水流濕，雲
X11n0267_p0131c05║從龍，風從虎。皆物性之法爾也。一騰一降，四輪之性，
X11n0267_p0131c06║交加互雜也。△彼大海下。引現事以驗也。世間海有
X11n0267_p0131c07║火起，洲潬含水，蓋本由水火結成也。△瞋增愛微者。
X11n0267_p0131c08║凡情瞋則憎而不愛，故外感水劣之相。△滋蔓者。藤
X11n0267_p0131c09║滋長曰蔓。又草長也。瞋愛慢三廣布，相續生長不已，
X11n0267_p0131c10║若草之滋蔓也。▲二、結相續。△皆由內心者。由內妄
X11n0267_p0131c11║心，遞互相由，以為因種，故感世界相續也。經從火騰
X11n0267_p0131c12║水降已去，不約內心，俱論外相。相生者，前已總明也。
X11n0267_p0131c13║初指因相。△明理不踰者。妄雲既翳，理月難彰也。▲
X11n0267_p0131c14║二、結成根塵。△色香味觸合云香味觸法△根、境、識
X11n0267_p0131c15║三為業性者。由根取境，識起分別，造貪瞋業，纏縛生
X11n0267_p0131c16║死也。依此造業，是業之性。△不行他緣者。金皷經云
X11n0267_p0131c17║云：眼根受色，耳分別聲，鼻齅諸香，舌䑛於味，所有身
X11n0267_p0131c18║根貪受諸觸，意根分別一切諸法，六情諸根各各自
X11n0267_p0131c19║緣諸塵境界，不行他緣等。▲初、舉類標。△同業相感
X11n0267_p0131c20║者。父母及子，皆起想愛，方受生也。又同業者，同人業，
X11n0267_p0131c21║同畜業等，業異則不生也。△合離者。俱舍云：濕化染香
X11n0267_p0131c22║處。謂濕即染香生，化即染處生也。△化即生之總名
X11n0267_p0131c23║者。上云合離，即濕化也。此即通指四生，俱名變化也。
X11n0267_p0131c24║初情想所因。△見明色發者，妄心見妄境也，即是中
X11n0267_p0132a01║陰見父母也。△明見想成者，因妄境起妄惑也。想即
X11n0267_p0132a02║惑著，此正顯托識時也。△異見者，男胎於父則為異
X11n0267_p0132a03║見也，見即想也，於母為同想也。女胎反上說。△色同
X11n0267_p0132a04║於心者。同即稱合也，色境稱合己心也。△二、結成種
X11n0267_p0132a05║類。△異本之種者，此不同藏識中，未受潤散，名言種
X11n0267_p0132a06║子。此是泡苞異本，已受愛潤之種也。即有支，如世間
X11n0267_p0132a07║穀麥，已苞漫者也。胎約現生起，種約未生起，或二句
X11n0267_p0132a08║俱約托胎時。種即愛父母遺體，為己所有。想即福德
X11n0267_p0132a09║想，如華林宮殿。薄福想，如棘林圊廁（云云）。△三處情
X11n0267_p0132a10║想者。子亦於父母起愛想也。俱舍云：九處命終心，皆
X11n0267_p0132a11║須生愛想。△界趣。同業者，同其界類也。若異界別類，
X11n0267_p0132a12║則無受生理。△胎卵分者。若胎即自成輭肉，卵即生
X11n0267_p0132a13║穀也。▲二分為四生。△情想合離，四生皆具者。一一
X11n0267_p0132a14║類生，皆有四義。胎、卵二種，男則於母起愛為合，於父
X11n0267_p0132a15║起憎為離。前云同想為胎，異見成憎。濕生則先想其
X11n0267_p0132a16║濕處，或香或臭，想已即愛著，愛著即情也。或染可
X11n0267_p0132a17║意香處受生為合，皆不可意香處為離。又濕生、受生
X11n0267_p0132a18║時，先遙想可情觸而生，即具四義也。化亦遙想勝處，
X11n0267_p0132a19║情合彼生。胎、卵亦然，遙想則是想是離，愛著是情，趣
X11n0267_p0132a20║彼受生是合。此乃任運，四義各具。然俱舍說人、畜各
X11n0267_p0132a21║具四生，鬼通胎、化二生，地獄及諸天中有，唯化生也。
X11n0267_p0132a22║人具四者，卵生即毗舍佉母，卵生三十二子。又般遮
X11n0267_p0132a23║羅王妃生五百卵，生已羞恥，恐為災變，以小函盛，棄
X11n0267_p0132a24║殑伽河，隨波而去。下鄰國，因觀水次，遣人接得。經數
X11n0267_p0132b01║日間，各出一子，養大驍勇，所往戰征，無不從伏。時彼
X11n0267_p0132b02║鄰國，久為冤讎，欲遣征討。般遮羅王，極大憂怖。王妃
X11n0267_p0132b03║聞之，慰諭王言：不須愁惱，此五百子，皆我兒也。夫子
X11n0267_p0132b04║見母，惡心必息。妃即登城，告五百子，說上因緣。若不
X11n0267_p0132b05║信者，各張其口。妃按兩乳，成五百道，各注一口，從斯
X11n0267_p0132b06║和好。濕即布殺陀王頂疱中生，又髀生王是髀疱中
X11n0267_p0132b07║生，又菴羅衛女從長者庭樹中生，即韋提希夫人是
X11n0267_p0132b08║也。化生即劫初下為人種也。胎即可知。旁生四者，俱
X11n0267_p0132b09║舍云：化生金翅鳥，能食四生龍。濕生金翅鳥，能食三
X11n0267_p0132b10║生龍。胎生金翅鳥，能食二生龍。卵生金翅鳥，能食一
X11n0267_p0132b11║生龍。鬼有胎生，如目連見一鬼母曰：我晝夜生五百
X11n0267_p0132b12║子，隨生隨食，竟不能飽。四生以卵居初者，無明最初，
X11n0267_p0132b13║徧迷性覺，如卵被穀之周覆也。
X11n0267_p0132b14║三、業果相續者，業即業因，果即果報，報續於因，終不
X11n0267_p0132b15║可易。初、欲本。△想愛同結者。指前想念情愛不離之
X11n0267_p0132b16║故，結之成業也。▲二、殺本。△貪愛同滋者。由貪愛不
X11n0267_p0132b17║斷，故枉取他身，滋養我命。同滋，即同有取也，滋己之
X11n0267_p0132b18║業也。▲三盜本西國，羊類最繁，故舉為首也。俱生，即
X11n0267_p0132b19║同處生也。
X11n0267_p0132b20║二，釋成。△我還債。汝者，我還汝債也。經文語窄，合云：
X11n0267_p0132b21║汝還我命，我負汝債，我還汝債。既冤債相詶，故百千
X11n0267_p0132b22║劫常在生死。下云：除佛出世及奢摩他，終不停𥨊。▲
X11n0267_p0132b23║二、結續。△皆由貪愛者。貪即煩惱，由煩惱為緣，故造
X11n0267_p0132b24║業也。▲三、結答。△如是三種者，即世界、眾生、業果也。
X11n0267_p0132c01║△因了發相者。因由性中本有直明，了知迷故，認為
X11n0267_p0132c02║所相。下云：圓明照生所，所立照性亡。
X11n0267_p0132c03║初滿慈申難。△有為習漏，何當復生等者。並云：眾生
X11n0267_p0132c04║妙明不增減，同佛妙明不增減。眾生無狀生山河，佛
X11n0267_p0132c05║心亦合生山河。以佛與眾生，覺無二故。
X11n0267_p0132c06║二、如來喻釋疏敘意。△正方、虗空，俱喻真性也。△妄
X11n0267_p0132c07║心妄境似有生滅者，實無法可起滅。如繩為蛇，蛇無
X11n0267_p0132c08║起滅，情中似有爾。▲初、問答迷本無因。△迷無根者。
X11n0267_p0132c09║迷若有根，可以生迷。迷既本無，說何因迷？根者，因也。
X11n0267_p0132c10║既云是悟，豈却生迷耶？是知迷倐起，非由迷悟合顯。
X11n0267_p0132c11║△似有迷覺者。迷即能迷，無明也。覺即所迷，本覺也。
X11n0267_p0132c12║妄謂似有無明，迷於覺性也。此即迷新而覺舊也。或
X11n0267_p0132c13║可覺是始覺，即悟也。由迷故起，起始覺智，覺於迷妄。
X11n0267_p0132c14║迷之與悟，俱不可得。似有覺，似有迷也。此則覺新而
X11n0267_p0132c15║迷舊也。然理則非新非故，迷悟俱亡。事則在迷時，真
X11n0267_p0132c16║性為舊，無明為新。約悟則無明為舊，始覺為新。△覺
X11n0267_p0132c17║迷迷滅者。起始覺智，覺迷令滅，悟已更不起迷，故曰
X11n0267_p0132c18║覺不生迷。迷癡、不覺、無知等，皆無明也。△疏云：覺即
X11n0267_p0132c19║所迷，本覺即初解。△亦即始覺是次解。
X11n0267_p0132c20║二、顛倒狂癡。答：△此實狂癡者。空實不甞起華，妄見
X11n0267_p0132c21║有生有滅。謂從空滅，早是顛倒，況待更生，狂之甚矣。
X11n0267_p0132c22║縱愚終不如此。山河不生，謂有可滅，已是顛倒，況待
X11n0267_p0132c23║更生，非狂如何？▲二、反質結酬。△如夢勤加等者。斯
X11n0267_p0132c24║荊谿大師語。謂雖勤修行，但如夢有勤加。雖則斷惑，
X11n0267_p0133a01║全若虗空無實。空但有名，而無實體。惑亦如是，但有
X11n0267_p0133a02║斷惑之名，實無惑障可斷。所修因行，如幻本空。所證
X11n0267_p0133a03║之果，如像無得。蓋顯修無修，證無證也。清涼大師云：
X11n0267_p0133a04║修習空華萬行，安坐水月道場。降伏鏡像天魔，證取
X11n0267_p0133a05║夢中佛果。生滅門
X11n0267_p0133a06║初喻果成。△因果雖殊，覺性平等者。金雖在鑛出鑛
X11n0267_p0133a07║有殊，金體實無有異。人雖有迷有悟，覺性曾無有別。
X11n0267_p0133a08║此則約事為語，有惑可除也。▲二合△雙合二喻者。
X11n0267_p0133a09║金能斷割，喻智能斷惑。燒木成灰，故喻涅槃斷果。龍
X11n0267_p0133a10║樹云：智德實斷斷，斷德不斷斷。鑛木俱喻惑也。▲二、
X11n0267_p0133a11║顯後二喻。△迷悟成異者。約事則有迷有悟，下云理
X11n0267_p0133a12║則頓悟，事非頓除，二義相資，方成圓妙。▲三、顯相資。
X11n0267_p0133a13║△撥者，去也。便謂等佛，更不起修。此墮惡取空見，故
X11n0267_p0133a14║曰便成邪見。龍樹云：寧起有見如須彌山，不起空見
X11n0267_p0133a15║如芥子許。若執後二喻，則推功上人，自甘底滯，還成
X11n0267_p0133a16║邪見。
X11n0267_p0133a17║二、答大性俱徧疑中，初標。△拒，違拒也。▲二、釋。△隨
X11n0267_p0133a18║義對法者。以明對識，大能了別，故暗空大，動風大，清
X11n0267_p0133a19║根大。根能照境而體清淨，故濁氣火大。熱氣上蒸，故
X11n0267_p0133a20║映水大，霾地大。霾即黃沙也。詩云：終風且霾，初徵△
X11n0267_p0133a21║諸有為相者，明暗等七相也。▲三、結。△隨緣似有者，
X11n0267_p0133a22║空喻真性，日喻無明，或可空、日俱喻真性。
X11n0267_p0133a23║初相無所指。△元妄者。妄者，虗偽不實之稱。本來自
X11n0267_p0133a24║無，故曰元妄。△云何詰其相凌。滅義者，反質也。既知
X11n0267_p0133b01║七大之相元妄，云何更問相凌耶？問：七相既無，何不
X11n0267_p0133b02║云觀相元無耶？答：迷者見有，故指云妄。又非脫體全
X11n0267_p0133b03║無，故特云妄。▲二性元不容△唯妙覺明者。約理而
X11n0267_p0133b04║言，獨妙覺明更以何法論不相容耶？以性中本無染
X11n0267_p0133b05║礙地、水、火、風等差別之相故。
X11n0267_p0133b06║一、正合前文。△汝以空明，則有空現者。汝心計有空
X11n0267_p0133b07║相藏性，即隨業感，乃現空相。如以醜形對鏡，則現醜
X11n0267_p0133b08║像。△各各互發者，或發地則現地，發水現水等。△又。
X11n0267_p0133b09║隨人各發者，約多人論也。△俱現一相者，盡法界眾
X11n0267_p0133b10║生同發空相，則徧法界現空相，餘亦然也。△因熏習
X11n0267_p0133b11║鏡者，鏡喻真如，為染淨所熏，現一切法。▲初、正喻。△
X11n0267_p0133b12║天上日喻妙明△影喻所明△人喻強覺。△水喻無
X11n0267_p0133b13║明。△日影各去，喻七大隨分別現。
X11n0267_p0133b14║初迷成世間相。△相傾奪者。汝心執色空，有相傾奪，
X11n0267_p0133b15║解藏性即傾奪也。△非性。性者，圓覺性中無種種性。
X11n0267_p0133b16║由覺性不守自性，能隨種種性而發現，故云循諸性
X11n0267_p0133b17║起。▲二、悟成出世用。△一為無量等者。以一法即無
X11n0267_p0133b18║量法故，故能一為無量。無量法即一法故，故能無量
X11n0267_p0133b19║為一也。以一切法體性本來融通，不即不離，自在無
X11n0267_p0133b20║礙。及至了達親證之時，獲斯神用也。△標二。自在者，
X11n0267_p0133b21║一、多、大、小也。△正中現依者。身正空依也。△正現。依
X11n0267_p0133b22║正者，毛端正也。所現寶王與剎，即依正也。然毛約不
X11n0267_p0133b23║執受邊，亦通依報攝，故曰亦是依中現依正也。△依
X11n0267_p0133b24║中現正者。微塵為依，坐轉法輪為正。△餘句含在其
X11n0267_p0133c01║中者，合具六句，謂：正中正，正中依，正中依正，依中依，
X11n0267_p0133c02║依中正，依中依正。疏配對闕正正、依依。若欲具者，即
X11n0267_p0133c03║經云：毛端現剎，即依中現依。毛端現寶王，即正中現
X11n0267_p0133c04║正。△十自在者：一、命，二、心，三、財，四、業，五、生，六、願，七、解，
X11n0267_p0133c05║八、如意，九、智，十、法。了達塵勞生死，即是菩提涅槃，故
X11n0267_p0133c06║曰滅塵合覺。
X11n0267_p0133c07║初真諦。△本妙圓心者，謂此心性本來不可思議，圓
X11n0267_p0133c08║滿周徧，靈明鑒覺故也。總標此為三諦體也。前云：汝
X11n0267_p0133c09║無不知如來藏中，性色真空即真諦，性空真色即俗
X11n0267_p0133c10║諦。皆言性者，顯即中也。三義一體，即如來藏。今欲廣
X11n0267_p0133c11║其義意，令行人修證，使行相分明，故重明也。云即云
X11n0267_p0133c12║而，皆顯不離之義也。此是一經之正體，萬行之宗元，
X11n0267_p0133c13║妙用之宏要。故達此者，成三妙觀。境觀體一，修性融
X11n0267_p0133c14║通，等佛此須，詎煩肯綮？非七大不言根者，在地等色
X11n0267_p0133c15║法中攝也，亦影在下文也。△亦即五蘊者，非心即四
X11n0267_p0133c16║蘊心，餘皆是色。△非明無明者。明即能觀觀智，無明
X11n0267_p0133c17║即所觀境也。此亡流轉觀。△流轉者，所謂無明緣行，
X11n0267_p0133c18║行緣識，乃至生緣老死憂悲苦惱。亦有四十四智，逆
X11n0267_p0133c19║觀老死等十一支。△明無明盡者，即非還滅觀也。△
X11n0267_p0133c20║還滅者，無明滅即行滅，行滅即識滅等。亦用七十七
X11n0267_p0133c21║智，逆觀老死等十一支。△非智非得者。智即能證，得
X11n0267_p0133c22║即所證，擇滅之理也。△檀那云施△尸羅云戒△毗
X11n0267_p0133c23║離耶云忍。△羼提云精進△禪那云靜慮。△般剌若
X11n0267_p0133c24║云智慧△波羅蜜多云：到彼岸，由修六度，能到涅槃
X11n0267_p0134a01║彼岸。此一句總結也。△疏：三十七品者，三、四、二、五、單
X11n0267_p0134a02║七、隻八也。即四念處、四正勤、四如意、五根、五力、七覺
X11n0267_p0134a03║支、八正道。△十力。如第三經末記說：△四無畏者。一、
X11n0267_p0134a04║一切智無所畏。二、漏盡。三、說障道。四、說苦盡道。△十
X11n0267_p0134a05║八、不共者，一、身無失，二、口無失，三、念無失，四、無異想，
X11n0267_p0134a06║五、無不定心，六、無不知已捨，七、欲無減，八、精進無減，
X11n0267_p0134a07║九、念無減，十、慧無減，十一、解脫無減，十二、解脫知見
X11n0267_p0134a08║無減，十三、一切身業隨智行，十四、一切口業隨慧行，
X11n0267_p0134a09║十五、一切意業隨智慧行，十六、智慧知過去世無礙，
X11n0267_p0134a10║十七、知未來，十八、知現在。此是極地之法，不與凡、外、
X11n0267_p0134a11║二乘、菩薩共有，故云不共。△怛闥阿竭。或云多陀阿
X11n0267_p0134a12║伽度，此云如來。△阿羅訶云：應。△三耶三菩云正徧
X11n0267_p0134a13║正覺。△非涅槃四德者。涅槃即法身、般若、解脫，一一
X11n0267_p0134a14║德中皆具常、樂、我、淨之四德也。▲疏初解經文。△諦
X11n0267_p0134a15║緣觀智者。即四諦十二因緣之觀智也。▲二、釋經意。
X11n0267_p0134a16║△但有名字等者。約泯相說，一切不立。般若云：若有
X11n0267_p0134a17║一法勝過涅槃，我亦說為如夢如化。但有對待，皆無
X11n0267_p0134a18║實義。以要為言，十界俱空。▲三、釋次第。起則從細至
X11n0267_p0134a19║麤，復即從麤入細。
X11n0267_p0134a20║二、俗諦即者，即寂而照也。斯十界俱假也，所謂真空
X11n0267_p0134a21║當處即妙有也。龍樹云：亦名為假名。△疏：染幻差別
X11n0267_p0134a22║者，真如不守自性，隨染淨緣，是差別法也。
X11n0267_p0134a23║三中，諦疏：初、釋經文。△雙遮等者。離即遮也，是即照
X11n0267_p0134a24║也。△是即非即者，是即、是非即也。皆云即如來藏者，
X11n0267_p0134b01║即真、即俗、即中也。三義體一，非三而三，非一而一，三
X11n0267_p0134b02║一平等，名不思議。圓融三諦，言即言非，猶帶名言。今
X11n0267_p0134b03║顯即非與非，即非俱泯，方為絕待妙體圓彰也。▲二、
X11n0267_p0134b04║通經意。△離即非即無非不非者。所謂離即離，非即
X11n0267_p0134b05║無，非無不非也。即遮照俱泯，唯一妙乘也。▲初、引淨
X11n0267_p0134b06║名。△以言遣相者。以有言之教，遣蕩一切名相也。然
X11n0267_p0134b07║天台說諸菩薩以言遣言，文殊以言遺無言，淨名以
X11n0267_p0134b08║無言遣無言。三說雖殊，理實無異。▲二引天台△是
X11n0267_p0134b09║相如者，指一切相本無差別，無差故名如，如即空也。
X11n0267_p0134b10║△如是相者。謂此如即相也。△點空性相者。點示此
X11n0267_p0134b11║空，即是性相體力等差別法也。△相如是者。謂相如
X11n0267_p0134b12║皆是也，是即中道實相也，故云如於中道實相之是也。
X11n0267_p0134b13║初總責。△以所知心者，有所限量之心也。平等法界，
X11n0267_p0134b14║詎得以有量心求？又所知心者，未忘分別心也。此則
X11n0267_p0134b15║分別心未忘，云何出生死？問：金剛云：是人能作是念：
X11n0267_p0134b16║我得須陀洹果不？不也，世尊。若作是念：我得須陀洹
X11n0267_p0134b17║果，則為著我、人、眾生、壽者。此正是忘分別，何謂有念？
X11n0267_p0134b18║答：雖能忘念取自界，而於法界妙理，不免橫計邪推。
X11n0267_p0134b19║迦葉云：我等自此已前，皆名邪見人。直至始教，皆所
X11n0267_p0134b20║知心也。△疏不能至彼之親證所現涅槃者。意云：身、
X11n0267_p0134b21║心、語、言皆滅，則得果。若不忘分別，尚不能至自乘小
X11n0267_p0134b22║果，況究竟佛性耶？△輪迴心者，分別心也。▲二、舉喻。
X11n0267_p0134b23║△琴者，禁也，禁止於邪，以正人心也。琴橾云：伏犧氏
X11n0267_p0134b24║作。說文又云：神農氏作。風俗通云：琴者，樂之統也，君
X11n0267_p0134c01║子常御，不離於身，適足以和人意氣，感發善心。郭璞
X11n0267_p0134c02║云：琴長三尺六寸六分，五絃表五行，大者為君，小者
X11n0267_p0134c03║為臣，文武加二絃，以合君臣之恩。琴者，伏犧氏作，二
X11n0267_p0134c04║十五絃，本有三十六絃，長八尺二寸，廣一尺八寸，因
X11n0267_p0134c05║黃帝命素女鼓瑟，帝悲，故破之為二十五絃。△箜篌
X11n0267_p0134c06║者，風俗通云：一曰坎篌。武帝祠大一后土，樂人篌調
X11n0267_p0134c07║依琴所作，言其坎坎應節也。篌者以姓冠章，空者取
X11n0267_p0134c08║其中空也。釋名云：師延所作靡靡之樂。蓋空國之篌
X11n0267_p0134c09║所好，故云箜篌也。△琵琶者，風俗通云：近代樂人所
X11n0267_p0134c10║作，不知所起。長三尺五寸，法天、地、人與五行也。四絃
X11n0267_p0134c11║象四時。釋名云：琵琶者，本胡中馬上所鼓，推于前曰
X11n0267_p0134c12║琵，引却後曰琶，因是為名也。皆喻一切眾生藏性，雖
X11n0267_p0134c13║各各圓具，若不以圓智照之，終不能顯。△疏：發起用
X11n0267_p0134c14║者，三諦俱顯也。全性發修，故云起用也。▲三、合顯。以
X11n0267_p0134c15║智合理，大似按指於器，妙音自發也。△海印即大海，
X11n0267_p0134c16║有文喻，三諦顯也。海印三昧，即楞嚴定之異名也。▲
X11n0267_p0134c17║四、結。△斥化城者，偏空涅槃也，但三百由旬。
X11n0267_p0134c18║初申疑。△猶未究竟者。斷障既淺，未證實相也。雖知
X11n0267_p0134c19║山河皆妄，又疑妄有初因。我未究竟，妄因莫測。如來
X11n0267_p0134c20║證極，必了元由。故敘為問。初舉事。△頭鏡喻覺性者。
X11n0267_p0134c21║頭喻覺體本寂，鏡喻體具性明。因有性明，故執所明。
X11n0267_p0134c22║如因照鏡，忽生狂怖也。證真記主鏡喻強覺，忽生彺
X11n0267_p0134c23║怖，喻諸法生起也。△魑魅者。山神為魑魅，水神為魍
X11n0267_p0134c24║魎。西京賦云：山神虎形為魑，它神猪頭為魅。▲二、問
X11n0267_p0135a01║答。△更無他故者，秪由照鏡見影，妄起顛狂，愛鏡中
X11n0267_p0135a02║像，豈更別有因由？所以耶，了知是影，狂心自息矣。
X11n0267_p0135a03║初責因。△云何有因者。妄即虗偽不實之名。若執有因，
X11n0267_p0135a04║應具根種。若有根種，斷應不可。但由不了覺體本明，
X11n0267_p0135a05║強分能所諸法。此起如天忽雲，如鏡忽塵。古人云：莫
X11n0267_p0135a06║妄想。故知妄想不生，諸法自妙。△自諸妄想展轉相
X11n0267_p0135a07║因者。就妄自論，可說相因也。如因無明故成三細，因
X11n0267_p0135a08║三細故生六麤等。又由過去二支因，故有現在五支
X11n0267_p0135a09║果等（云云）。自無法起者。若體是妄，脫體全空，本不曾
X11n0267_p0135a10║起。如繩為蛇，蛇實不起。▲二、引悟釋相。△佛猶不能
X11n0267_p0135a11║返者。為，為因也。▲疏貼喻況顯。△覺心初起者。覺即
X11n0267_p0135a12║始覺也。心即妄識，亦可真如心提喻合顯。△縱未歇
X11n0267_p0135a13║狂，亦何遺失者，以喻眾生雖處迷中，性未甞失也。如
X11n0267_p0135a14║見蛇時繩，實無失也。圓覺云：眾生本成佛道，即此謂也。
X11n0267_p0135a15║初勸息妄緣。△三緣者，即分別世間業果眾生也。由
X11n0267_p0135a16║所分別三，故能分別亦三也。此三分別，即為造業緣
X11n0267_p0135a17║也，持業釋也。△三因，即殺、盜、婬。若無三種分別，煩惱
X11n0267_p0135a18║為緣，即無殺、盜、婬業也。分別三種，是煩惱道。由分別
X11n0267_p0135a19║故，於違順境造一切業也。△三之助緣者。三即殺、盜、
X11n0267_p0135a20║婬也。緣即分別煩惱，能助造殺等業故，故曰三之助
X11n0267_p0135a21║緣。即依主釋也。▲二、顯自真體。△不從人得者。法本
X11n0267_p0135a22║自然，豈從他得？鏡本自明，豈從磨者邊得邪？△肯綮
X11n0267_p0135a23║者，喻不達妄，故著事修行也。△秪為顯覺者，劬劬修
X11n0267_p0135a24║行，欲忘分別。忘分別者，秪為顯覺。今忘分別，覺性煥
X11n0267_p0135b01║彰，何藉劬勞？然此蓋示修而無修，修不滯相；得而無
X11n0267_p0135b02║得，得非外得。故云歇即菩提。歇之一字，正顯絕待妙
X11n0267_p0135b03║修也。故疏云：非全不修行也，恐迷者兀然坐守，非菩
X11n0267_p0135b04║提因也。意在策修，令知無相，成圓意也。△大軱即大
X11n0267_p0135b05║骨，喻著空也。△肯綮，細肉，喻著有也。△大窾。即骨肉
X11n0267_p0135b06║之空處，喻絕待中道也。不達諸法本空而起修者，似
X11n0267_p0135b07║解牛傷於骨肉也。得理而修，似游刃於大窾也。△不
X11n0267_p0135b08║亡見全牛者，喻其不能修而無修也（云云）。然是譯者
X11n0267_p0135b09║借彼語以潤文，以況不假多劫聚集而修行也。彼莊
X11n0267_p0135b10║子全文云：庖丁為文慧君（本作王字）解牛，手之所觸，肩之
X11n0267_p0135b11║所倚，足之所履，膝之所踦（角彼切一），砉然（呼鵙切，皮骨相離聲）響然，
X11n0267_p0135b12║奏刀騞然（呼獲切。庖丁即掌厨丁役之人，供𦠆者也。或云：丁，名也。文惠王即梁惠王也。解即宰
X11n0267_p0135b13║割也。踦，刺也。言善能宰牛，見其間理，故以手搏觸，以肩倚著，用脚踏履，用膝刺築，遂使皮肉離折，砉然響應，進
X11n0267_p0135b14║奏鸞刀，[石*砉]然而解。蓋寄庖丁明養生之術也），莫不中音，合於桑林之舞，乃
X11n0267_p0135b15║中經首之會（桑林，殷湯樂名也。經首，咸池樂章之名，即堯樂也。庖丁妙盡牛理，既解割聲響，
X11n0267_p0135b16║雅合宮商，所以音中桑林經首也）。文慧君曰：譆（音希，歎聲也），善哉！伎蓋至此
X11n0267_p0135b17║乎？庖丁釋刀對曰：臣之所好者道也，進乎伎矣（釋，捨也。所
X11n0267_p0135b18║好養生之道，故寄伎以獻君也。又進者，過也。艱生之道，過於解牛之伎也）。始臣解牛之時，
X11n0267_p0135b19║所見無非牛者（始學未達，所見皆牛，亦猶養生始學，未照理境，觸途之礙故也）。三年
X11n0267_p0135b20║之後，未甞見全牛也（才覩於牛，便知空郄，亦猶服道日久，智照漸明，所見無非虗幻
X11n0267_p0135b21║故也）。方今之時，臣以神遇，不以目覩（經十九年，合陰陽之妙數，牽神以會
X11n0267_p0135b22║理，亦猶學道妙契玄極，靈心虗照，豈用目取邪）。官知止而神欲行（官，主司之謂也，即日
X11n0267_p0135b23║主色等類也。既以神照，不用目視，故眼等主司悉廢止也。從心欲順理，行道亦爾也），依乎天理
X11n0267_p0135b24║（依天然之腠理，終不枉截傷牛。養生自然性心，必不貪生以夭折也），批大郗（間郗交際，用刀而批
X11n0267_p0135c01║戾之，令各離異。學道至生死窮際，用心觀照，令其解脫也），導大窾（苦管切，骨節空處，足導令殊。學
X11n0267_p0135c02║道之人，以有資空，以空導有也），因其固然（因其空郗，所以運刀，眼見耳聞，必不妄有分別）。伎
X11n0267_p0135c03║經肯綮之未甞（伎之妙也，常游刃於空，未甞經槩於徵礙），而況大軱（古胡切，大
X11n0267_p0135c04║骨也。又盤骨註云：軱，戾大骨，衂刀刃者也。衂，女六切，鼻出血。俗作衂，又挫也）乎（養生用智，妙體真空，
X11n0267_p0135c05║細惑尚不染心，麤塵豈容累德）。良庖歲更刀，割也（不中其理間也），疏（良善之庖，猶未
X11n0267_p0135c06║中理，經乎一歲，更易其刀。況小學之人，未體真道，證空捨有，易奪之心者矣）。族庖月更刀，
X11n0267_p0135c07║折也（中骨而折刀也），疏（況凡鄙之夫，心靈闇塞，觸境皆礙，必損智傷神）。今臣之刀十
X11n0267_p0135c08║九年矣，所解數千牛矣，而刀刃若新發於硎（硎，砥礪石也。十，
X11n0267_p0135c09║陰數。九，陽數。雖解牛多鋒，如新磨養生，妙盡陰陽，雖千變萬化，而常湛然）。文慧君曰：善哉！
X11n0267_p0135c10║吾聞丁之言，得養生焉（第四下）。
X11n0267_p0135c11║慶喜！難緣起者，再責因緣也。意云：前文廣破本非因
X11n0267_p0135c12║緣非自然性。又云：世間無知惑為因緣及自然性等。
X11n0267_p0135c13║既破我說因緣，何故如來自說三緣斷故三因不生？
X11n0267_p0135c14║此乃因緣之義顯然。△心中達多等者，約喻顯法也。
X11n0267_p0135c15║心即真心，達多即無明妄法也。▲三、引他例。△從老
X11n0267_p0135c16║梵志者。老即諸尊者，梵志即所師外道也。並年老從
X11n0267_p0135c17║外道處來，纔到佛所，便得上果。或可諸尊者先並事
X11n0267_p0135c18║老梵志也。▲四、結同邪。△所說自然成第一義者，前
X11n0267_p0135c19║云歇即菩提，不從人得，即覺性自然而得。此則與俱
X11n0267_p0135c20║舍梨說有神我是自然性，與今佛說覺性自然有何
X11n0267_p0135c21║異耶？
X11n0267_p0135c22║初、標質所疑。△即如城中等者。即如，猶云汝執也。汝
X11n0267_p0135c23║執由因緣故狂，狂息則不狂，性自然而出也。△理窮
X11n0267_p0135c24║於是者。道理極至此也。▲初、因緣破自然。△本自其
X11n0267_p0136a01║然者。從本已來，自如是也。無有之頭，不是自有也。△
X11n0267_p0136a02║何因緣故怖頭狂走者。既頭從本自然而有，應始終
X11n0267_p0136a03║不可改易，以何因故而得狂走耶？既可狂怖，故知非
X11n0267_p0136a04║自然也。▲二、自然破因緣。△若自然頭，因緣知失者。
X11n0267_p0136a05║牒計也。意者頭雖自然，由因緣故狂走者。破云：在自
X11n0267_p0136a06║然時，頭既無失，何不由因緣故，失却頭耶？若無所失，
X11n0267_p0136a07║則非因緣也。△了不相觸者頭自安然狂自妄生。狂
X11n0267_p0136a08║之與頭，畢竟不相于涉。▲二、破轉計自然。△狂何所
X11n0267_p0136a09║潛者。既本有狂，須常怖走，何以照鏡方始狂走，未覽
X11n0267_p0136a10║照前何所潛匿耶？△何為狂走者。為，猶因也。既云本
X11n0267_p0136a11║自不狂，今何因狂耶？故知狂與不狂，俱非自然，皆妄
X11n0267_p0136a12║計也。
X11n0267_p0136a13║二、顯無功用。有生有滅，顛倒難亡，無菩提生，無生滅
X11n0267_p0136a14║滅，方名絕待。下云生滅既滅，寂滅現前是也。照即能
X11n0267_p0136a15║照智。△照者即所照理也△無功用者，證真後任運
X11n0267_p0136a16║進，進向於上位，即自然流入也。▲一、縱立正顯。△若
X11n0267_p0136a17║有自然者。縱使我教，若有說自然者，都絕生滅，方稱
X11n0267_p0136a18║自然。▲二、舉況重明。世間虗空不可和合，可名自然。
X11n0267_p0136a19║△疏：二、成外道教者，意云外道立自然，今我教若立
X11n0267_p0136a20║自然，即符外道教也。▲三、正示亡情。△本然非然者。
X11n0267_p0136a21║自然，無自然也。下句亦爾。△合然俱離者。復，疎也。此
X11n0267_p0136a22║則和合與自然俱泯也。△離合俱非者。遣藥也，能離
X11n0267_p0136a23║和合，自然之離亦亡也。△遠離為幻，亦復遠離。遣能
X11n0267_p0136a24║亡智也。即此能離智之離亦不可得，故曰離遠離幻，
X11n0267_p0136b01║亦復遠離也。然此俱證離合俱非也。一、斥成戲論。
X11n0267_p0136b02║菩提涅槃尚在遙遠者，意云：若以自然因緣之心求
X11n0267_p0136b03║二果者，甚遙遠也。△無心亡照者。亡心於境，但照自
X11n0267_p0136b04║性也。▲二、引事驗。△阿那含。此云不來，亦云離欲。三
X11n0267_p0136b05║果之人離欲染故，故欲愛已斷，故曰愛河枯竭。△令
X11n0267_p0136b06║汝解脫者。彼離故汝脫也。△疏：二、示多聞無功者。
X11n0267_p0136b07║策，行也。△霄壤異者，小乘三果，方斷九品欲思。若圓
X11n0267_p0136b08║人七信，斷思惑盡。八信已去，伏斷界內外塵沙。初住
X11n0267_p0136b09║破無明，普現色身。十界界作佛，故知天地懸隔也。三
X11n0267_p0136b10║藏教佛，尚不如圓十信也。故永嘉云：同除四住，此處
X11n0267_p0136b11║為齊。若伏無明，三藏即劣。天台云：佛尚猶劣，豈況二
X11n0267_p0136b12║乘？▲三、結真修。△祕密妙嚴者。空自憶持三世如來
X11n0267_p0136b13║果上祕妙莊嚴之法門，於行何益？△無漏業者，首楞
X11n0267_p0136b14║嚴定也。△憎愛苦者。不恐分別於境違順，則生憎愛
X11n0267_p0136b15║之苦。又有妄可斷，有真可得，皆憎愛也。若了如幻，自
X11n0267_p0136b16║然憎愛不生也。▲四、舉佗為證。△同悟宿因者，皆如
X11n0267_p0136b17║貪欲為生死本。△名本性者。經云：過去婆羅門名蓮
X11n0267_p0136b18║華實，蓮華實有女，名為本性。即今登伽也。已離欲縛，
X11n0267_p0136b19║故云出纏。授記即蓮華色。尼妙經記云：當作千萬光
X11n0267_p0136b20║相如來。▲五、責隨塵境。△自欺者，本真自性，不能認
X11n0267_p0136b21║取，妄取六塵，枉受淪溺，故曰尚留觀聽。
X11n0267_p0136b22║首楞嚴經義疏釋要鈔卷第四