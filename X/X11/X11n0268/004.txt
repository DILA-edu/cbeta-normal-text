X11n0268_p0342a01║大佛頂如來密因修證了義諸菩薩萬行首楞嚴經卷第四
X11n0268_p0342a02║一名中印度那蘭陀大道場經，於灌頂部錄出別行。
X11n0268_p0342a03║大唐神龍元年歲次乙巳五月二十三日
X11n0268_p0342a04║天竺沙門般剌密帝於廣州制止道場譯
X11n0268_p0342a05║烏萇國沙門彌伽釋迦譯語
X11n0268_p0342a06║菩薩戒弟子前正議大夫同中書門下平章事清河房融筆受
X11n0268_p0342a07║趙宋桐洲沙門思坦集註
X11n0268_p0342a08║明石盂後學比丘慧基重校訂
X11n0268_p0342a09║明巡視漕河監察御史長安霍達參閱鋟
X11n0268_p0342a10║爾時，富樓那彌多羅尼子，在大眾中即從座起，偏袒右肩右膝著地，合掌恭敬而
X11n0268_p0342a11║白佛言：
X11n0268_p0342a12║大威德世尊，善為眾生敷演如來第一義諦。
X11n0268_p0342a13║補遺云：世尊指釋迦，如來指十方諸佛同證之諦。真際云：如來藏心，於諸說中，
X11n0268_p0342a14║更無有上，名第一義諦。
X11n0268_p0342a15║世尊常推說法人中我為第一，今聞如來微妙法音，猶如聾人逾百步外聆於蚊
X11n0268_p0342a16║蚋，本所不見，何況得聞？佛雖宣明令我除惑，今猶未詳斯義究竟無疑惑地。
X11n0268_p0342a17║苕溪云：譬小乘根性，遠第一義諦，雖承如來微妙法音，本不似見，何況真聞地
X11n0268_p0342a18║謂智之所踐？
X11n0268_p0343a01║世尊，如阿難輩，雖則開悟，習漏未除。我等會中登無漏者，雖盡諸漏，今聞如來所
X11n0268_p0343a02║說法音，尚紆疑悔。
X11n0268_p0343a03║補遺云：熏習之習，指俱生思為有漏。長水云：小乘有學方斷分別，俱生全在，
X11n0268_p0343a04║名習漏未除。滿慈無學斷盡俱生，此約小乘煩惱障說。問：何故無學尚紆疑悔，
X11n0268_p0343a05║初果解悟不疑耶？答：正理論云：或有於境，智不及愚。所論凡夫善通三藏，羅漢
X11n0268_p0343a06║不識赤鹽，以所知障障法界理。羅漢雖得無漏，煩惱輕故；尚紆疑悔，所知重故。
X11n0268_p0343a07║阿難開悟，所知則輕；習漏未除，煩惱則重。熏聞云：問：若據迹論，阿難初果，滿
X11n0268_p0343a08║慈、無學阿難尚已開悟，何故滿慈等猶紆疑悔耶？答：遞相起教，叩佛宣揚。若乃
X11n0268_p0343a09║一期觀此二人迷理之心，不無輕重。何者？阿難從初據人、法二執，迷空如來藏，
X11n0268_p0343a10║其迷則重；滿慈於此懷性、相兩疑，迷不空如來藏，其迷則輕。又則空如來藏，理
X11n0268_p0343a11║猶易明；不空如來藏，義復難解。是故阿難初果發起於前，滿慈、無學對揚於後。
X11n0268_p0343a12║阿難希除微細惑，意在茲矣。若於此經欲分三根，從阿難請行已前，雖通被三
X11n0268_p0343a13║根，其得悟者，皆上根也；請行已後，方被中、下。然於行中有正、有助，亦可以正為
X11n0268_p0343a14║中，以助為下。
X11n0268_p0343a15║世尊！若復世間一切根、塵、陰、處、界等，皆如來藏清淨本然，云何忽生山河大地諸
X11n0268_p0343a16║有為相，次第遷流終而復始？
X11n0268_p0343a17║資中云：前破人法二執顯空如來藏，今顯不空如來藏，故生此疑。熏聞云：前
X11n0268_p0343a18║文但總略而說，且未委明諸法生起之由，故今疑問廣說世間性相等義。山何
X11n0268_p0344a01║大地，依報也。諸有為相，正報也。依正各有生住異滅，故云次第遷流等。
X11n0268_p0344a02║又如來說：地水火風，本性圓融，周徧法界，湛然常住。世尊，若地性徧，云何容水？水
X11n0268_p0344a03║性周徧，火則不生，復云何明水火二性俱徧虗空，不相陵滅？世尊，地性障礙，空性
X11n0268_p0344a04║虗通，云何二俱周徧法界？
X11n0268_p0344a05║而我不知是義攸往，唯願如來宣流大慈，開我迷雲。及諸大眾作是語已，五體投
X11n0268_p0344a06║地，欽渴如來無上慈誨。
X11n0268_p0344a07║爾時，世尊告富樓那及諸會中漏盡無學諸阿羅漢：如來今日普為此會宣勝義
X11n0268_p0344a08║中真勝義性。
X11n0268_p0344a09║資中云：如來常依二諦說法，謂世俗諦及勝義諦。今說勝義異乎常說，故云真
X11n0268_p0344a10║勝義性。
X11n0268_p0344a11║令汝會中定性聲聞，及諸一切未得二空迴向上乘阿羅漢等，皆獲一乘寂滅場
X11n0268_p0344a12║地真阿練若正修行處。
X11n0268_p0344a13║補遺云：定性不到方等法華者，迴向上乘，指到法華而未悟者，二類俱到此會，
X11n0268_p0344a14║有以知今楞嚴開權之教矣。所以楞嚴得開定性，在座蒙益者，功歸法華。彼云：
X11n0268_p0344a15║其不在此會，汝當為宣說。定性已蒙法華得記之人，豈與已前定性為比？但今
X11n0268_p0344a16║從本受，稱云定性耳。是則楞嚴座中定性，不蒙法華開顯，豈得廁於其間哉？然
X11n0268_p0344a17║此特言練若，蓋有謂而發。定性聲聞，久晦迹山間，辟世蘭若，今來法會，辭以闢
X11n0268_p0344a18║之耳。孤山云：未得二空者，未得大乘生法二空，亦未得大乘性相二空。山家
X11n0268_p0345a01║所談，大小乘各有生法二空。阿含云：無是老死名法空。蓋指五陰是老死之法，
X11n0268_p0345a02║無誰老死名生空。如問誰老死，必答是我老死，此則妄執五陰以為我也。以小
X11n0268_p0345a03║乘人能達六道假實皆空故，而未達四聖假實皆空故，故云未得二空耳。此約
X11n0268_p0345a04║全奪而論，若全與者，則已得小乘二空；若半與半奪，則云小乘已得人空而未
X11n0268_p0345a05║得法空。或言菩薩得法空者，但從勝變名，其實圓人達十界假名空名人空，達
X11n0268_p0345a06║十界實法空名法空。此文明指定性皆獲一乘，遂知五性之宗乃方便之說明
X11n0268_p0345a07║矣。五性者，三無二有，袒於彌勒，宗於天親，折薪於玄奘，克荷於慈恩，立言垂範，
X11n0268_p0345a08║自為極唱。今準此經，顯知權說熏聞云。楞伽經云：一、聲聞性；二、辟支佛性；三、如
X11n0268_p0345a09║來乘性；四、不定乘性；五、無性，謂一闡提。佛地論、莊嚴論、瑜伽論皆說五性，大同
X11n0268_p0345a10║楞伽。寂滅場地者，無中邊相，故名寂滅。地有二義：能持、能生。既持諸法，復生妙
X11n0268_p0345a11║智也。阿練若，此云閑靜處，或云阿蘭若，此云無事處，謂中道之理，離二邊喧動，
X11n0268_p0345a12║無二邊諍事也。即以此處為正修行處。正修行處者，非三教之偏邪，曰正三觀。
X11n0268_p0345a13║圓觀名修行，所觀三諦名處，即此處名阿練若也。豈在遠人煙、絕放牧，然後為
X11n0268_p0345a14║阿練若哉？苟心觀不明，任居絕谷，喧諍滋甚。苕溪云：寂滅指得果之地，練若
X11n0268_p0345a15║指修因之處，因果所依，皆是實相，故曰寂曰真也。熏聞云：問：意欲令未得空
X11n0268_p0345a16║者而得於空，而此與不空如來藏義云何銷會？答：如說空華，元由醫目，縱有所
X11n0268_p0345a17║見，知華本空，談不空義，亦為顯空耳。荊公云：得人空者，知眾生無性；得法空者，
X11n0268_p0345a18║知法無性。
X11n0268_p0346a01║汝今諦聽，當為汝說。
X11n0268_p0346a02║富樓那等欽佛法音，默然承聽。
X11n0268_p0346a03║佛言：富樓那！如汝所言，清淨本然，云何忽生山河大地？
X11n0268_p0346a04║汝常不聞如來宣說性覺妙明、本覺明妙？
X11n0268_p0346a05║孤山云：本亦性也，變其文耳。以本元自性，既能所雙絕，而寂照互融。即寂而照，
X11n0268_p0346a06║故曰妙明；即照而寂，故曰明妙。寂即三諦俱寂，照則三諦俱照，秪是本性之覺，
X11n0268_p0346a07║妙明互融，故作兩句說耳。蓋性覺、本覺，中道之體也；妙明、明妙，空假之用也。體
X11n0268_p0346a08║用不二，空假相即，如來藏性，髣髴在茲。然此句義，與性色真空、性空真色，辭異
X11n0268_p0346a09║意同。上云忽生山河大地，下云無同異中熾然成異，即循業發現之謂。由當機
X11n0268_p0346a10║未悟，故滿慈發起，如來重示。又前文正明破妄顯真，此下多說從真起妄，故資
X11n0268_p0346a11║中以空不空二藏收之，頗得其旨。長水云：顯不由他，故云性覺。性自覺故，性
X11n0268_p0346a12║自明故，豈由於他？顯非有始，故名本覺。本來覺故，豈因始有？又體無改易，故名
X11n0268_p0346a13║性覺。相非生起，故名本覺。體相寂滅，心言不能及，故稱妙。靈鑑不昧，昏惑不能
X11n0268_p0346a14║暗，故名明。妙明明妙，左右言耳。
X11n0268_p0346a15║富樓那言：唯然，世尊！我常聞佛宣說斯義。
X11n0268_p0346a16║佛言：汝稱覺明，為復性明稱名為覺？為覺不明稱為明覺？
X11n0268_p0346a17║苕溪云：原佛所舉二覺之義，皆真覺也。今牒前為問，良恐滿慈謬解。此覺性雖
X11n0268_p0346a18║本爾，而現是無明，必須藉智起修，照了此性，方名為覺。故佛二問，乃是約性約
X11n0268_p0347a01║修而說也。初問為復性體本明，絕能絕所，稱名為覺。次問云為覺不明，稱為明
X11n0268_p0347a02║覺者，不明猶云無明也。為是覺了無明，顯於明性，方稱明覺耶？
X11n0268_p0347a03║富樓那言：若此不明名為覺者，則無所明。
X11n0268_p0347a04║答意正順次問之義，方稱為覺。若謂無明即名覺者，是則覺體無所照明。
X11n0268_p0347a05║佛言：若無所明則無明覺，有所非覺、無所非明，無明又非覺湛明性。
X11n0268_p0347a06║上二句牒前答意。滿慈所謂覺者，必假能覺之智，方顯所覺之性，故今亦曰：有
X11n0268_p0347a07║所非覺。蓋言若有所覺，則非真覺。又恐疑云：若無所覺，應無能明耶？故復示曰：
X11n0268_p0347a08║無所非明。蓋言無所覺中，亦復非有能明之智也。此以性斥修，顯修為妄。由無
X11n0268_p0347a09║明尚混，能所未亡，究竟覺明，始同本性。故前云：見所緣眚，覺見即眚；本覺明心，
X11n0268_p0347a10║覺緣非眚。下二句釋上無所非明也。無明即非明，變其文耳。意云：上謂非明，但
X11n0268_p0347a11║是無於妄明，非謂無於覺湛明性。
X11n0268_p0347a12║性覺必明，妄為明覺。
X11n0268_p0347a13║本性之覺，必具湛明之性，以不了故，妄為能明之明，所覺之覺。
X11n0268_p0347a14║覺非所明，因明立所。
X11n0268_p0347a15║所既妄立，生汝妄能。
X11n0268_p0347a16║問：滿慈初疑藏性清淨，云何忽生山河大地？至佛問覺義，滿慈乃謂由覺不明，
X11n0268_p0347a17║稱為明覺。據斯答意，佛應但示覺理之智為妄，何故復說迷理之惑為妄，廣明
X11n0268_p0347a18║立法之相乎？答：秪緣前問山河，後答明覺，涉於五法立修二義。不空如來藏正
X11n0268_p0348a01║取立法，旁通立修，以修有智行，因果亦屬不空，至因果泯亡，方顯本性空如來
X11n0268_p0348a02║藏，是故如來作此兼顯。先據答意，破能覺之非真；次順問情，示所生之唯妄。微
X11n0268_p0348a03║言奧旨，固不徒然。
X11n0268_p0348a04║無同異中熾然成異，異彼所異，因異立同，同異發明，因此復立無同無異。
X11n0268_p0348a05║此明所立境界。下云虗空為同，世界為異，彼無同異真有為法，即顯示其相也。
X11n0268_p0348a06║此經所說迷真起妄，多是先說無情世界，次說有情因果。如前云晦昧為空，空
X11n0268_p0348a07║晦昧中結暗為色，色雜妄想，想相為身，聚緣內搖，趣外奔逸等。又下明三種相
X11n0268_p0348a08║續，先世界，次眾生，後業果耳。
X11n0268_p0348a09║如是擾亂相待生勞，勞久發塵自相渾濁，由是引起塵勞煩惱。
X11n0268_p0348a10║上言勞者，且屬無明，下云塵勞，正謂見思煩惱。補遺云：今研味經文，斟酌起
X11n0268_p0348a11║信，配六麤三細。性覺必明，妄為明覺業相也。覺非所明至生汝妄能轉相也。無
X11n0268_p0348a12║同異中至因異立同現相也。同異發明至塵勞煩惱六麤也。起為世界，廣明依
X11n0268_p0348a13║正之法。准起信論，業相初動，與真差異，不分能所，即此經妄為明覺也。藏法師
X11n0268_p0348a14║疏云：如是轉相，雖有能緣，以境界微細故，猶未辨之。准此，則轉相亦有所緣，以
X11n0268_p0348a15║微細故不說。即此經覺非所明，因明立所，所既妄立，生汝妄能也。以本性為所，
X11n0268_p0348a16║豈非微細乎？起信云：三境界相，以依能見故，境界妄現。即此經云無同異中，熾
X11n0268_p0348a17║然成異等也。前業轉微細，能所不分，故無同異，生起依報色空，故曰熾然成異。
X11n0268_p0348a18║對上業轉，得熾然名；對下六麤，還成三細耳。異彼所異者，前業與真，已自成異；
X11n0268_p0349a01║今境界之異，與前不同。因異立同，同謂虗空。同異發明，謂依前境界，生起六麤。
X11n0268_p0349a02║相待生勞，謂色空之境，與正報有情，能所相待，生於勞想也。勞久發塵，塵謂塵
X11n0268_p0349a03║染，即智相中分別愛增等也。起為世界下，廣明依正之法，即前現相生起六麤
X11n0268_p0349a04║者也。前但略言，此下委示，答滿慈忽生之問也。
X11n0268_p0349a05║起為世界，靜成虗空。虗空為同？世界為異？彼無同異，真有為法。
X11n0268_p0349a06║苕溪云：由煩惱故，變起依正。空界屬依，有為屬正。界是器世，色相差別，故云起
X11n0268_p0349a07║云異也。空是頑虗，不動常一，故云靜云同也。彼指上辭，真猶實也。上云無同無
X11n0268_p0349a08║異，名濫於理。今指其體，實有為法耳。何者？眾生正報，兼乎色心，造作善惡，靡不
X11n0268_p0349a09║由此。以有心性故，非如世界之異；以有色相故，非如虗空之同。相待立之，故云
X11n0268_p0349a10║無同無異也。然有為之法，實通依正。既以世界為異，則知別就眾生得名。如滿
X11n0268_p0349a11║慈所問：云何忽生山河大地諸有為相？豈獨問依而不問正？故華嚴云：何等名
X11n0268_p0349a12║有為法？所謂三界眾生。況下文云：精研七趣，皆是昏沉諸有為相。豈非顯以正
X11n0268_p0349a13║報名有為耶？又文殊云：迷妄有虗空，依空立世果。想澄成國土，知覺乃眾生。此
X11n0268_p0349a14║與今文三義符合，但空界有前後之異耳。
X11n0268_p0349a15║覺明空昧，相待成搖，故有風輪，執持世界。因空生搖，堅明立礙，彼金寶者，明覺立
X11n0268_p0349a16║堅，故有金輪，保持國土。堅覺寶成，搖明風出，風金相摩，故有火光，為變化性。寶明
X11n0268_p0349a17║生潤，火光上蒸，故有水輪，含十方界。
X11n0268_p0349a18║孤山云：四輪持世，其實土輪、金輪、水輪、風輪。此不言土輪者，土與金同是堅性，
X11n0268_p0350a01║俱屬地大，故此但言四大，則已攝四輪矣。谷響云：彼說四大，此談五行。五行
X11n0268_p0350a02║數廣而義狹，以不言風故；四大數狹而義廣，地攝土木故。苕溪云：覺明空昧
X11n0268_p0350a03║者，真覺起於妄明，見於虗空，晦昧之相也。亦可覺明二字，皆屬於妄。以下云明
X11n0268_p0350a04║覺立堅，故相待成搖者，夫風以動為性，元由心動之所感也。是以空昧形於外，
X11n0268_p0350a05║覺明搖於內，從微至著，故有風輪矣。俱舍論云：謂諸有情，業增上力，先於最下，
X11n0268_p0350a06║依止虗空，有風輪生。因空生搖，牒上文也。堅明立礙，謂堅凝妄明，成立質礙也。
X11n0268_p0350a07║夫金以堅為性，亦由情堅之所感也。輔行以地大為事堅，執心為情堅，應知七
X11n0268_p0350a08║識六識，俱有執義。故第七識，亦名染汙意，與癡、愛、見、慢四煩惱相應，常時審諦
X11n0268_p0350a09║思量，執取第八為我。若第六識，即人法二執。是以空既妄立，搖於妄明，執堅凝
X11n0268_p0350a10║故，有金輪矣。彼俱舍論，風輪之上，次有水輪，水輪之上，方有金論。謂諸有情，業
X11n0268_p0350a11║增上力，起大雲雨，澍風輪上，滴如車軸，積水成輪。復有別風，搏激此水，上結成
X11n0268_p0350a12║金。此與彼異者，彼約安立世界，自下升上，以成其次。此約生起世界，由內感外，
X11n0268_p0350a13║以成其次。然大小義別，不須通會。堅覺下二句，牒前二文。風金下三句，正明火
X11n0268_p0350a14║大。孤山云：變化性者，火能變生為熟，化有成無也。寶明生潤等，既風金起火，
X11n0268_p0350a15║而火復蒸金，故金潤下流，遂成水大。谷響云：若以五行論之，金生水，金是水
X11n0268_p0350a16║之母，水是金之子，故生潤即金之含有也。火尅金，火是金之賊，既母被尅，故子
X11n0268_p0350a17║下流成水輪也。如釜中含水，下以火蒸，則其水騰氣流汗而下也。然此四大，風
X11n0268_p0350a18║金則由妄心而起，火水復由風金而起。下文結云遞相為種，義見此矣。長水
X11n0268_p0351a01║云：由前所既妄立，生汝妄能。所即影明，能即妄覺。此之覺明，全是無明。無明昏
X11n0268_p0351a02║鈍，徧迷法界，即成空昧。一明一昧，一動一靜，剎那生滅，相待不息。於內生滅，即
X11n0268_p0351a03║名為搖；於外即成風輪初起。是故世界之初，風輪為始，虗空即為世界所依。故
X11n0268_p0351a04║下文云：迷妄有虗空，依空立世界。無明生滅，形待不息，故云因空生搖。執認所
X11n0268_p0351a05║明，堅持不捨，故云堅明。立礙於內，即是覺明；堅執於外，即成金輪次起。故云彼
X11n0268_p0351a06║金寶者，明覺立堅。故知寶性因覺明有，是故眾寶皆體堅而用明也。堅覺等二
X11n0268_p0351a07║句，指前二性為生火之由。於內則生滅不停，堅執不捨；於外則動搖不息，堅剛
X11n0268_p0351a08║難壞。互相摩觸，而有火生。如取火法，鑽鐩與木，一堅一動，火能鎔散，成熟萬物，
X11n0268_p0351a09║故云為變化性。寶明生潤等，於內則愛明堅執，燥心熾盛；於外則寶潤火蒸，遂
X11n0268_p0351a10║成流水也，如世蒸物之有汗流。故一切業種，非愛不生；一切草木，非水不長。
X11n0268_p0351a11║補遺云：夫外之四大，莫非從內心發現，如熏聞所引。下文云：因諸愛染，發起妄
X11n0268_p0351a12║情，情積不休，能生愛水。就此一節經文，則知因於內愛，發於外潤矣。又曰：是故
X11n0268_p0351a13║眾生，心憶珍羞，口中水出。此引現喻，驗前外感。如小乘諸論，明三灾分齊，初禪
X11n0268_p0351a14║內有覺觀躁動，外感火灾；二禪內有喜心，外感水灾。此乃因愛感水之明據矣。
X11n0268_p0351a15║據此，則前火大，亦因內瞋感於外火也。經云：遞相為種者，此從四大相生而說
X11n0268_p0351a16║故也。例如五味，若相生義，則乳從牛出之後，次第轉變，而五味其實皆從牛出
X11n0268_p0351a17║也。吳興謂貪婬者，愛烈火銅柱之報者，應知。如云：因內喜故，外感水灾，此等流
X11n0268_p0351a18║果也。若受烈火之報，此乃異熟增上之果耳。又據第八經文，婬心中若貪愛義，
X11n0268_p0352a01║則外感水耳。二根研磨生煖，則受火報；二根相觸，則受銅柱。然小乘宗，水輪在
X11n0268_p0352a02║前，金輪在後，與此不同者，而不知風輪持水，即是堅礙，約相在後，舉性在初，故
X11n0268_p0352a03║風輪後，即說金輪。手鑑云：意云：秪此風輪，其性堅礙，便是金之本性。又地以
X11n0268_p0352a04║堅持為性，即是金之相也。以小乘淺近，唯據相說，大乘了義，兼於性相，故云在
X11n0268_p0352a05║後在初也。釋要云：然此但明外相相生。若約內心，則由愛心故也。愛心沉下，
X11n0268_p0352a06║故感水輪。下文云：心發愛涎，舉體光潤。內有燥心，故感火起。內心生滅，故招風
X11n0268_p0352a07║輪。內心堅執，故感金輪。故知四輪皆由圓發，即是如來藏體循業發現也。故迷
X11n0268_p0352a08║為礙，悟則自在也。此約性故，金先水後；彼約相故，水前金後。殻師云：論妄則金
X11n0268_p0352a09║乃居先，說常則水居其下。安立論其現勢，了妄推本為先。兩義既成，寧勞貯妨？
X11n0268_p0352a10║又彼但知增上業感，而不知是何因種，以教非了義麤相說也。手鑑云：此結
X11n0268_p0352a11║判也。內身外器，皆謂增上業之所感，而不知一念妄心，變茲三境。釋要云：不
X11n0268_p0352a12║知何因種者，不知賴耶變生也。然說自梨耶，猶為隱密，其實性中本具，良由理
X11n0268_p0352a13║具，方有事用也。鏡之像性，水之波性，可方之也。熏聞云：問：風金水輪既云持
X11n0268_p0352a14║世，顯有次第，何故下文復云火騰水降，交發立堅，乃至水勢劣火，結為高山等？
X11n0268_p0352a15║答：經有兩節：初明四大因起，則次第不雜；後明諸相發揮，則交參而說。是故輪
X11n0268_p0352a16║名局前，大義通後，其體無別，皆藏性發生，不應以次不次為妨也。
X11n0268_p0352a17║火騰水降，交發立堅，溼為巨海，乾為洲潬。以是義故，彼大海中火光常起，彼洲潬
X11n0268_p0352a18║中江河常注。水勢劣火，結為高山，是故山石擊則成𦦨，融則成水。土勢劣水，抽為
X11n0268_p0353a01║草木，是故林藪遇燒成土，因絞成水。
X11n0268_p0353a02║孤山云：水交於火，火交於水，其勢相敵，而立於物，故曰交發立堅。濕為巨海，水
X11n0268_p0353a03║降之所立也。乾為洲潬，火騰之所立也。觀海中火起，則知火交於水也。視洲中
X11n0268_p0353a04║河注，則知水交於火也。爾雅云：水中可居曰洲。又曰：潬，沙出。郭璞云：水中沙堆
X11n0268_p0353a05║曰潬。水勢劣火，謂水大少，火大多，以此相合，則結為高山。是故下舉融擊，以驗
X11n0268_p0353a06║其二大所成也。土勢劣水，比說可知。手鑑云：物類志云：海西郡有崦岫石，其
X11n0268_p0353a07║色赤白，如以兩石相打，則水潤之不已，潤盡火出，山石皆然，炎起數丈，經日不
X11n0268_p0353a08║滅，黑風撲滅，其石如故。又夷陵難留城有石穴，把火入，行百餘步，有二大石，相
X11n0268_p0353a09║去可一丈許，名為陰陽石，陰石常潤，陽石常燥，若歲月旱，鞭陰石則雨，若水潦，
X11n0268_p0353a10║鞭陽石即晴。又西域有水火村，村有阿耆波沴水，旱潦湛然，不流常沸，以火投
X11n0268_p0353a11║之，徧池火起，煙𦦨數尺，以水洒火，火更增熾，竹木投之，並成灰盡。
X11n0268_p0353a12║交妄發生，遞相為種。
X11n0268_p0353a13║孤山云：交妄發生，謂兩妄交合而生諸事也。始則明昧相待成風輪，終則水土
X11n0268_p0353a14║相合成草木，中間諸事盡由二大而起也。遞相為種者，如覺明空昧相待成搖
X11n0268_p0353a15║為風輪種，因搖立礙為金輪種，風金相摩為火大種，金火復為水大種，水火又
X11n0268_p0353a16║為海洲種，水土復為草木種。應了此諸妄法，於一真性如空中華，華處空處本
X11n0268_p0353a17║無有異。纂註云：華處即空處，華滅則空存，故觀妄具，唯見真具。熏聞云：為
X11n0268_p0353a18║種發生，即是妄具。妄體無實，唯是覺明，故云真具。具無具相，彼此誰名？谷響
X11n0268_p0354a01║云：如珠具寶，全體瑩徹，實無寶相。彼謂具也，此謂無也，一體互融，彼此何在？故
X11n0268_p0354a02║無定名世界相續。既然下，二、相續，其旨亦爾。長水云：外相雖爾，皆由內心。內
X11n0268_p0354a03║心無變，外豈差別？經且約外，故云遞相為種。
X11n0268_p0354a04║以是因緣，世界相續。
X11n0268_p0354a05║復次，富樓那！明妄非他，覺明為咎。所妄既立，明理不踰。以是因緣，聽不出聲、見不
X11n0268_p0354a06║超色，色、香、味、觸六妄成就，由是分開見、覺、聞、知。
X11n0268_p0354a07║苕溪云：明妄即妄明也。非也者，言此妄明之體，更非他法所成。金是真覺，起於
X11n0268_p0354a08║妄明，而為過咎。覺明為咎，已是妄能，故今但言所妄。既立由妄明之性，非局而
X11n0268_p0354a09║局，故曰明理不踰。以是下，示不踰相。下云：元依一精明，分成六和合。
X11n0268_p0354a10║同業相纏，合離成化。
X11n0268_p0354a11║資中云：胎卵有情，要因父母同業相感。熏聞云：由於過云，曾與父母愛習相
X11n0268_p0354a12║纏，故於中陰入胎之際，復與父母欲想交感，然後託生濕化有情，不因父母，各
X11n0268_p0354a13║隨情想離合，合處濕生，離處化生。擕李云：合離成化者，四生之總名也。下文
X11n0268_p0354a14║云情想合離，更相變易是也。孤山云：同業相纏者，與父母同業，更相纏縛也。
X11n0268_p0354a15║合離成化者，於愛境則合，於憎境則離，由此愛憎成其變化而托胎也。釋要
X11n0268_p0354a16║云：同業者，父母及子皆起想愛，方受生也。又同業者，同人業、同畜生業等，業異
X11n0268_p0354a17║則不生也。
X11n0268_p0354a18║見明色發，明見想成。異見成憎，同想成愛。
X11n0268_p0355a01║孤山云：妄心見妄境。故曰：見明色發，即於中陰見其父母。明見想成者，依妄境
X11n0268_p0355a02║起妄惑也。異見謂父是所憎境，同想謂母是所愛境。女子托胎反此。荊公云：
X11n0268_p0355a03║從性見起，名為見明，見明然後色發。如盲眼前，唯見黑暗，則不能發色。從見明
X11n0268_p0355a04║起，見為明見，明見然後想成。如明眼人，無分別見，則不能成想。
X11n0268_p0355a05║流愛為種，納想為胎，交遘發生，吸引同業，故有因緣生羯羅藍、遏蒲曇等。
X11n0268_p0355a06║流注也。流愛於母，見父遺精時，謂是己有，從此識托其中。故涅槃明十二因緣
X11n0268_p0355a07║無明有二：一、潤業無明，謂過去煩惱也；二、潤生無明，即托胎時，於父母起憎愛
X11n0268_p0355a08║也。納想為胎者，有福之人，想其母胎，如華林殿堂；薄福之人，唯棘樹圊廁。交遘
X11n0268_p0355a09║發生，謂男女會合，染心成就。吸引同業，謂吸引過去同業入胎也。俱舍明胎中，
X11n0268_p0355a10║凡有五位：一、七名羯賴藍，此云凝滑；二、七名頞部曇，此云皰，狀如瘡皰；三、七名
X11n0268_p0355a11║閉尸，此云輭肉；四、七名健南，此云堅肉；五、七名鉢羅奢佉，此云形位。今略舉前
X11n0268_p0355a12║二，等取餘三。熏聞云：流愛為種，納想為胎者，愛之與想，十二因緣中識也。若
X11n0268_p0355a13║想已入胎，則屬於名。下羯羅藍等，即是色也。長水云：種謂已受愛取所潤，即
X11n0268_p0355a14║異本之種，故云流愛為種。胎即正約現行一念識心生起之時。然種即想愛俱
X11n0268_p0355a15║為種，胎即想愛俱為胎，經文存略，故各舉一也。釋要云：異本之種者，此不同藏
X11n0268_p0355a16║識中未受潤散名言種子，此是泡疱異本已受愛潤之種也，即有支，如世間穀
X11n0268_p0355a17║麥已苞浸者也。胎約未生起，或二句俱約託胎時。種即愛父母遺體為己所有，
X11n0268_p0355a18║想即福德想如林殿，薄福想如棘廁等。手鑑云：異本種者，愛取未潤時，名未
X11n0268_p0356a01║起種。由愛取潤已，即泡貌異本，名現起種。故涅槃云云。今即流注想愛於母，謂
X11n0268_p0356a02║父遺精是己有，識託其中，一處和合，故曰流愛為種等。初即分別之愛，次即俱
X11n0268_p0356a03║生之愛。父母與子，三處情想，互相遘遇，引發吸取界趣同業，令歸一處，結成胎
X11n0268_p0356a04║藏，故云結交遘。發生吸引同業，自業為因，三處情想為緣。父母與子等者，先由
X11n0268_p0356a05║愛染相牽，如磁石吸針，男女遘精，自爾發生胎中之事。釋要云：三處情想者，
X11n0268_p0356a06║子亦於父母起愛想也。俱舍云：九處命終心，皆須生愛想。界趣同業者，同其界
X11n0268_p0356a07║類也。若異界別類，則無受生理。
X11n0268_p0356a08║胎卵濕化，隨其所應。卵唯想生，胎因情有。濕以合感，化以離應。情想合離，更相變
X11n0268_p0356a09║易。所有受業，逐其飛沈。
X11n0268_p0356a10║四生起時，業與情想相應之處，即便受生。故云隨其所應，情想合離，四生皆具。
X11n0268_p0356a11║今各舉一，據多分說。然俱舍說人畜各具四生，鬼通胎化二生，地獄諸天中有，
X11n0268_p0356a12║唯化生也。人具四生者，卵生如毗舍佉母卵生三十二子，又般遮羅王妃生五
X11n0268_p0356a13║百卵，生已羞耻，恐為灾變，以小函盛，棄殑伽河，隨波而去。下鄰國因觀水次，遣
X11n0268_p0356a14║人接得。經數日間，各出一子，養大驍勇，所往戰征，無不從伏。時彼鄰國久為冤
X11n0268_p0356a15║讐，欲遣征討，般遮羅王極大憂怖。王妃聞之，慰諭王言：不須愁惱，此五百子皆
X11n0268_p0356a16║我兒也。夫子見母，惡心必息。妃即登城，告五百子，說上因緣。若不信者，各張其
X11n0268_p0356a17║口。妃按兩乳，成五百道，各注一口，從此和好。濕生有布穀陀王頂疱中生，又髀
X11n0268_p0356a18║生王是髀疱中生，又□羅衛女從長者庭樹中生，即韋提希夫人是也。化生即
X11n0268_p0357a01║劫初下為人種也。胎生可知。旁生四者，俱舍云：化生金翅鳥，能食四生龍；濕生
X11n0268_p0357a02║金翅鳥，能食三生龍；胎生金翅鳥，能食二生龍；卵生金翅鳥，能食一生龍。鬼有
X11n0268_p0357a03║胎生，如目連見一鬼母曰：我晝夜生五百子，隨生隨食，竟不能飽。補遺云：此
X11n0268_p0357a04║之四生，義通三界，蓮華化生，不同四數。法華文句釋經蓮華化生引胎經云：蓮
X11n0268_p0357a05║華化生者，非胎卵濕化之化生也，非化而言化耳，實不如四生中之化生也。又
X11n0268_p0357a06║顯性論四生：一觸生，二齅生，三沙生，四聲生。荊溪云：此四但攝胎卵二生，濕化
X11n0268_p0357a07║但染香處，不須此相。熏聞云：俱舍論曰：若濕生者，染香故生。謂遠齅知生處
X11n0268_p0357a08║香氣，便生愛染，往彼受生，隨業所應，香有淨穢。若化生者，染處故生。謂遠觀知
X11n0268_p0357a09║當所生處，便生愛染，往彼受生，隨業所應，處有穢淨。豈於地獄亦生愛染？由心
X11n0268_p0357a10║倒故，起染無失云云。孤山云：濕以合感者，必須與物相合，方受生故。化以離
X11n0268_p0357a11║應者，以無而欻有，不假物相合，自能受生故。補遺云：情想者，乃群生之通病，
X11n0268_p0357a12║故四生無不有之。今經中一往以想在卵生，情在胎生，此二據內心以分也。濕
X11n0268_p0357a13║合化離，據孤山云此釋，則此二約外形以分也。應知卵存出殻之思，故名曰想；
X11n0268_p0357a14║胎鐘俱生之愛，故名曰情。濕以物合受生，化乃形離自變，皆一往分屬，不可盡
X11n0268_p0357a15║理而求也。熏聞云：飛沈者，猶升降也，應以三善三惡分之。資中云：情想不
X11n0268_p0357a16║常，剎那變易，或先胎而後卵，或先濕而後化，離合無定，故云更相變易等。如下
X11n0268_p0357a17║十二類生中，一一皆有八萬四千飛沈亂想，唯佛與佛乃能知之。故俱舍云：於
X11n0268_p0357a18║一孔雀倫，具一切種因，非餘智境界，唯一切智知。證真云：有情無始熏造一切
X11n0268_p0358a01║界趣種子，在本識中，唯佛能了。且舉孔雀一類尚難知，況餘類耶？
X11n0268_p0358a02║以是因緣，眾生相續。
X11n0268_p0358a03║富樓那！想愛同結，愛不能離，則諸世間父母子孫相生不斷，是等則以欲貪為本。
X11n0268_p0358a04║苕溪云：欲貪通乎四生，今正約胎生言之。又胎生復通，今多就人倫辨之，以其
X11n0268_p0358a05║易見故也。
X11n0268_p0358a06║貪愛同滋，貪不能止，則諸世間卵化濕胎，隨力強弱遞相吞食，是等則以殺貪為
X11n0268_p0358a07║本。
X11n0268_p0358a08║以強殺弱，因食成貪，不滋口腹，則屬瞋恚。
X11n0268_p0358a09║以人食羊，羊死為人，人死為羊，如是乃至十生之類，死死生生，互來相噉，惡業俱
X11n0268_p0358a10║生，窮未來際，是等則以盜貪為本。
X11n0268_p0358a11║問：此與殺貪何異？答：殺貪未論酬償先債，今約過去於身命財非理而取，故互
X11n0268_p0358a12║來相噉以責其盜也。如下云：從是畜生酬償先債，若彼酬者分越所酬，此等眾
X11n0268_p0358a13║生還復為人反徵其剩，乃至若用錢物、或役其力償足自停，如於中間殺彼身
X11n0268_p0358a14║命、或食其肉，如是乃至經微塵劫相食相銖，猶如轉輪互為高下。若無後文顯
X11n0268_p0358a15║之，此文難見。熏聞云：惡業俱生者，謂人與羊，惡業所牽，生生相值。
X11n0268_p0358a16║汝負我命，我還汝債，以是因緣，經百千劫，常在生死。汝愛我心，我憐汝色，以是因
X11n0268_p0358a17║緣，經百千劫，常在纏縛。唯殺、盜、婬三為根本。
X11n0268_p0358a18║先示盛貪業果相續，兼於殺貪。汝愛下，次示欲貪業果相續。
X11n0268_p0359a01║以是因緣，業果相續。
X11n0268_p0359a02║富樓那，如是三種顛倒相續，皆是覺明明了知性，因了發相從妄見生，山河大地
X11n0268_p0359a03║諸有為相次第遷流，因此虗妄終而復始。
X11n0268_p0359a04║孤山云：三種顛倒，秪是依正。而此依正，悉從理變。明了知性，即性覺妙相，寂而
X11n0268_p0359a05║常照也。因了發相，即因明立所，迷真起妄也。從妄見生，即所既妄立，生汝妄能。
X11n0268_p0359a06║由茲能所，故有依正。山河大地，是依前結世界相續也。諸有為相，是正結前眾
X11n0268_p0359a07║生業果二種相續也。前說虗空，無業果名目。此談業果，不云虗空者，前論妄相，
X11n0268_p0359a08║須示虗空，以迷妄有空，依空立界故。既言有為，則已攝業果。今明相續，空無斷
X11n0268_p0359a09║絕，何俟復云？又三種相續，攝六法界。如殺、盜、婬三種顛倒，皆是重濁之相，尚無
X11n0268_p0359a10║諸天清升之業，況有三乘變易之果？業果既爾，驗眾生中化生之義，雖通天界，
X11n0268_p0359a11║亦應多是人等五趣耳。
X11n0268_p0359a12║富樓那言：若此妙覺本妙覺相，與如來心不增不減，無狀忽生山河大地諸有為
X11n0268_p0359a13║相。如來今得妙空明覺，山河大地有為習漏何當復生？
X11n0268_p0359a14║本妙覺，明眾生本具之理也。如來心，佛界空顯之理也。究佛理與生同，故佛果
X11n0268_p0359a15║非增；生理與佛同，故生界非減，無狀猶二無故也。生理本與同，而寂然無相，既
X11n0268_p0359a16║因起妄，忽生山河；佛既與生同，今雖證悟，何時起妄，亦生山河？生理同佛既妄
X11n0268_p0359a17║佛，理同生亦應起妄，生佛彼此理俱同，云何有起有不起？
X11n0268_p0359a18║佛告富樓那：譬如迷人於一聚落惑南為北，此迷為復因迷而有？因悟所出？富樓
X11n0268_p0360a01║那言：如是迷人亦不因迷又不因悟。何以故？迷本無根，云何因迷？悟非生迷，云何
X11n0268_p0360a02║因悟？
X11n0268_p0360a03║谷響云：民之聚居，故名聚落。
X11n0268_p0360a04║佛言：彼之迷人正在迷時，倐有悟人指示令悟。富樓那！於意云何？此人縱迷，於此
X11n0268_p0360a05║聚落更生迷不？不也，世尊！
X11n0268_p0360a06║孤山云：此喻妄因本空，破前習漏復生疑。
X11n0268_p0360a07║富樓那，十方如來亦復如是，此迷無本性畢竟空，昔本無迷，似有迷覺，覺迷迷滅，
X11n0268_p0360a08║覺不生迷。
X11n0268_p0360a09║先合初諭，次合次諭。熏聞云：謂因中所迷，雖無而有，亦有能覺之智；果上所
X11n0268_p0360a10║悟，妄心既盡，唯真智獨存。
X11n0268_p0360a11║亦如翳人見空中華，翳病若除華於空滅，忽有愚人於彼空華所滅空地待華更
X11n0268_p0360a12║生，汝觀是人為愚為慧？富樓那言：空元無華妄見生滅，見華滅空已是顛倒，敕令
X11n0268_p0360a13║更出斯實狂癡，云何更名如是狂人為愚為慧？
X11n0268_p0360a14║孤山云：此喻妄果非有，破前山河復生疑。
X11n0268_p0360a15║佛言：如汝所解，云何問言：諸佛如來妙覺明空，何當更出山河大地？
X11n0268_p0360a16║如汝所解印其領諭，云何問言責其昧法？
X11n0268_p0360a17║又如金鑛雜於精金，其金一純更不成雜，如木成灰不重為木。
X11n0268_p0360a18║苕溪云：金喻菩提，鑛喻習漏。山河如木，涅槃如灰。熏聞云：金鑛者，金璞也。
X11n0268_p0361a01║谷響云：古文作𥐫。字書礦，周禮：丱人掌金玉之地。注云：丱之言礦，金玉未成器
X11n0268_p0361a02║曰丱。丱字呼猛切。圓覺云：如銷金鑛，金非銷有，既已成金，不重為鑛，經無窮時，
X11n0268_p0361a03║金性不壞，不應說言本非成就。
X11n0268_p0361a04║諸佛如來菩提涅槃亦復如是。
X11n0268_p0361a05║孤山云：菩提，智德也；涅槃，斷德也。妄因妄果體元真，無妄唯真稱妙覺。是以照
X11n0268_p0361a06║真不變，則菩提之用彰；達妄本無，則涅槃之功著。能照所照，能斷所斷，混而唯
X11n0268_p0361a07║一，寂無所寄，而不妨法身智斷，體用昭然。蓋因中全菩提為習漏，即涅槃為山
X11n0268_p0361a08║河，猶鑛之與木也；果上全習漏為菩提，即山河為涅槃，猶金之與灰也。鑛本不
X11n0268_p0361a09║再，顯妄法之永亡；金灰不渝，示真證之常住。四諭交映，妙旨存焉。補遺云：自
X11n0268_p0361a10║滿慈再問如來悟已，何時復生山河等，顯悟中法門也。所以前苕溪云：涉於立
X11n0268_p0361a11║法、立修二義。熏聞又曰：正取立法，旁通立修。正指今文從本覺性立果中法門。
X11n0268_p0361a12║但滿慈正明迷真起妄，故立九界染法之後，略明果證也。長水云：如來喻釋
X11n0268_p0361a13║二：一、約真如門釋；二、約生滅門釋。初門泯相顯實，故約迷方空華，以喻無明及
X11n0268_p0361a14║山河等元來不起，體不可得。迷心翳眼雖有起滅，正方虗空了不移動；妄心妄
X11n0268_p0361a15║境似有生滅，真妙覺明何曾改變？次門即覽理成事，故約金鑛灰木可鍊可燒，
X11n0268_p0361a16║以喻果成惑滅。一門四諭，皆顯悟後灰不再迷。然四諭中，二三同意。前就圓悟
X11n0268_p0361a17║之理，生佛俱是本真，故舉迷方空華元來不起，非後始滅，故責滿慈見妄有滅，
X11n0268_p0361a18║尚是顛倒，豈況復待習漏再生？後約不壞修證因果之相，故說銷鑛出金，燒木
X11n0268_p0362a01║成灰。迷方空華則始總元無，金之與灰燒鍊方現。意云：圓頓之理雖無迷悟，不
X11n0268_p0362a02║妨成異。既有多生習障，還須背習顯真。真顯則究竟清淨，更無再迷。若但用前
X11n0268_p0362a03║二諭，則撥無迷悟因果之相，便成邪見。但用後二喻，即成眾生覺性本來不淨，
X11n0268_p0362a04║失真常理，亦成邪見。故說四事各諭一法，方盡其理。
X11n0268_p0362a05║富樓那，又汝問言，地水火風本性圓融，周徧法界，疑水火性不相陵滅。又徵虗空
X11n0268_p0362a06║及諸大地俱徧法界，不合相容。
X11n0268_p0362a07║富樓那，譬如虗空體非群相，而不拒彼諸相發揮。
X11n0268_p0362a08║所以者何？富樓那，彼太虗空，日照則明，雲屯則暗，風搖則動，霽澄則清，氣凝則濁，
X11n0268_p0362a09║土積成霾，水澄成映。
X11n0268_p0362a10║應以日雲等七通喻七大。爾雅云：風而雨土成霾。釋要云：隨義對法，當以明
X11n0268_p0362a11║對。識大能了別，故暗空大，動風大，清根大。根能照境，而體消淨，故濁氣火大。熱
X11n0268_p0362a12║氣上蒸，故映水大，霾地大。霾即黃沙也。詩云：終風且霾。
X11n0268_p0362a13║於意云何？如是殊方諸有為相，為因彼生？為復空有？
X11n0268_p0362a14║熏聞云：殊方者，方所也，以諸相發揮非同一方故。
X11n0268_p0362a15║若彼所生，富樓那！且日照時既是日明，十方世界同為日色，云何空中更見圓日？
X11n0268_p0362a16║若是空明，空應自照，云何中宵雲霧之之時不生光耀？
X11n0268_p0362a17║當知是明非日非空，不異空日。
X11n0268_p0362a18║觀相元妄，無可指陳，猶邀空華，結為空果，云何詰其相陵滅義？觀性元真，唯妙覺
X11n0268_p0363a01║明，妙覺明心，先非水火，云何復問不相容者？
X11n0268_p0363a02║長水云：妙覺明心，與佛同體，本來無妄，由乎強覺，忽認所相，便有妄生。佛今已
X11n0268_p0363a03║得妙空明心，何時忽然復起諸妄？此即牒而縱之，責無窮過也。熏聞云：妙覺
X11n0268_p0363a04║明心，先非水火者，譬珠非水火，水火從緣。若人以緣而難於性者，非其智也。
X11n0268_p0363a05║真妙覺明亦復如是，汝以空明則有空現，地、水、火、風各各發明則各各現，若俱發
X11n0268_p0363a06║明則有俱現。
X11n0268_p0363a07║苕溪云：以真不守自性，隨緣所現，有種種相。釋要云：汝心既有空相藏性，即隨
X11n0268_p0363a08║業感，乃現空相。如以醜形對鏡，則現醜像，或發地則現地，發水則現水，或盡法
X11n0268_p0363a09║界眾生同發空相，則徧法界現空相，餘亦然也。
X11n0268_p0363a10║云何俱現？富樓那，如一水中現於日影，兩人同觀水中之日，東西各行則各有日。
X11n0268_p0363a11║隨二人去，一東一西先無準的，不應難言：此日是一，云何各行？各日既雙，云何現
X11n0268_p0363a12║一？宛轉虗妄，無可憑據。
X11n0268_p0363a13║孤山云：各行則循業俱發，隨去則妄境俱現。同觀是一，知二是虗。各行既二，騐
X11n0268_p0363a14║一是妄。釋要云：日喻妙明，影喻所明，人喻強覺，水喻無明。熏聞云：匠人之法，
X11n0268_p0363a15║平物以水。的謂射的，丹面白的是也。並取定則之義。
X11n0268_p0363a16║富樓那！汝以色空相傾相奪於如來藏，而如來藏隨為色空周徧法界，是故於中
X11n0268_p0363a17║風動空澄、日明雲暗，眾生迷悶背覺合塵，故發塵勞有世間相。
X11n0268_p0363a18║苕溪云：色攝四大，對空成五。前問地水火風本性，疑水火性不相陵滅即相傾，
X11n0268_p0364a01║虗空大地不合相容即相奪。孤山云：真理隨緣，變成妄境。如全水成波，其水
X11n0268_p0364a02║既徧，故其波亦徧。以此彼即水，故眾生迷悶。謂九界眾生，不了即理而變，而以
X11n0268_p0364a03║無明妄心，執之為實。
X11n0268_p0364a04║我以妙明不滅不生合如來藏，而如來藏唯妙覺明圓照法界，是故於中一為無
X11n0268_p0364a05║量、無量為一，小中現大、大中現小，不動道場徧十方界，身含十方無盡虗空，於一
X11n0268_p0364a06║毛端現寶王剎，坐微塵裏轉大法輪，滅塵合覺，故發真如妙覺明性。
X11n0268_p0364a07║我以妙明不生不滅合如來藏者，此略明也。妙明謂一心三智，以此一心不生
X11n0268_p0364a08║滅智契合生滅，故云合如來藏。此即究竟契合也。而此究竟乃由名字等契合
X11n0268_p0364a09║而至，是故圓中互即，咸合藏理，而凡聖自殊。而如來藏下，廣示契合之相也。先
X11n0268_p0364a10║明契合之體。如來藏即中也，唯妙覺明即真也，圓照法界即俗也。是故下，次明
X11n0268_p0364a11║契合之用。即是由境智契合能起大用，所以一多自在，大小相容。滅塵下，總結
X11n0268_p0364a12║也。滅塵即息妄，合覺即歸真。苕溪云：妙明謂寂滅之智，不生不滅謂智體真常，
X11n0268_p0364a13║此皆能合也。如來藏即所合也。此約自行以修泯性，次對化他全體起用。而如
X11n0268_p0364a14║來藏牒所合之理，唯妙覺明牒能合之智。圓然法界示鑑物之用，欲令易解。取
X11n0268_p0364a15║譬言之，如來藏如鏡之體，妙覺明如鏡之光，圓照法界如鑒現像，雖三而一，雖
X11n0268_p0364a16║一而三。是故下，一為無量等，總列四句，皆顯此義。不動下，別示其相。初二句，一
X11n0268_p0364a17║為無量也。道場指寂滅之地，依此起應，應徧十方，亦猶華嚴中不動不離，而升
X11n0268_p0364a18║而遊。次二句，無量為一也。身謂法體，故能含受十方虗空，虗空必攝世界，則一
X11n0268_p0365a01║切法趣一也。於一下四句，小中現大也。毛端現剎即正中現依，塵裏轉輪即依
X11n0268_p0365a02║中現正。大中現小，是義易信，所以略之。滅塵下三句，總結前義。不思議用非修
X11n0268_p0365a03║所成，是故云發。今不言用而言性者，並由理具，方有事用。長水云：前五句，標
X11n0268_p0365a04║二種自在。不動下二句，釋一多自在也。身含下六句，釋大小自在。前二句，正中
X11n0268_p0365a05║現依。於一下二句，正中現依正，亦是依中現依正。坐微塵下二句，依中現正。餘
X11n0268_p0365a06║句含在其中，可以意得。手鑑云：餘句者，謂依正，凡有六句：一、依內現依，如塵
X11n0268_p0365a07║中剎海；二、正內現正，如毛孔現佛；三、正內現依；四、依內現正；五、依內現依正；六、
X11n0268_p0365a08║正內現依正。釋要云：疏配對闕正正、依依。若欲具者，即經毛端現剎，即依中
X11n0268_p0365a09║現依；毛端現寶王，即正中現正。華嚴十種自在亦不離此。手鑑云：經云：佛剎
X11n0268_p0365a10║微塵數，如是諸剎土，能於一念中，一一塵中現。第一句也。又云：如來一一毛孔
X11n0268_p0365a11║中，一切剎塵諸佛坐，菩薩眾會共圍繞，演說普賢之勝行。第二句也。又云：於一
X11n0268_p0365a12║微細毛孔中，不可說剎次第入，毛孔能受彼諸剎，諸剎不能徧毛孔。第三句也。
X11n0268_p0365a13║又云：如於此會見佛坐，一切塵中亦復然，佛身無去亦無來，所有國土皆明
X11n0268_p0365a14║見。第四句也。又云：一一塵中無礙身，復見種種莊嚴剎，一念攝生普令見，獲無
X11n0268_p0365a15║礙意莊嚴者。第五句也。又云：一毛孔內難思剎，等微塵數種種住，一一皆有徧
X11n0268_p0365a16║照尊，前眾會中而說法。第六句也。又成四句：一、或唯依佛即剎故，二、或唯正剎
X11n0268_p0365a17║即佛故，三、俱，四、泯。此約體也。相即互亡，故無有六：一、佛即剎者，佛身即是法性
X11n0268_p0365a18║土故，廢己從他，佛體虗故，土外無法，性無二故。二、剎即佛身者，剎體即是法性
X11n0268_p0366a01║身故，廢己從他，剎體虗故，佛外無法，性無二故。由性無二，以性融相，故身土相
X11n0268_p0366a02║即。三、俱者，謂有身有土，不相壞故，若無身土，無可相即故。四、泯者，謂佛即剎故
X11n0268_p0366a03║非佛，剎即佛故非剎，以互奪故也。
X11n0268_p0366a04║而如來藏，本妙圓心。
X11n0268_p0366a05║非心，非空，非地，非水，非風，非火；非眼，非耳、鼻、舌、身、意；非色，非聲、香、味、觸、法；非眼識
X11n0268_p0366a06║界，如是乃至非意識界；非明無明、明無明盡，如是乃至非老非死、非老死盡；非苦，
X11n0268_p0366a07║非集，非滅，非道；非智，非得；非檀那，非尸羅，非毗梨耶，非羼提，非禪那，非般剌若，非
X11n0268_p0366a08║波羅蜜多，如是乃至非怛闥阿竭、非阿羅訶、三耶三菩；非大涅槃；非常，非樂，非我，
X11n0268_p0366a09║非淨。
X11n0268_p0366a10║孤山云：此約真諦示如來藏。非心含四陰，地、水、火、風是色陰。次非入界，總非六
X11n0268_p0366a11║凡界。次非緣覺界。次非聲聞界，總非二乘理，智得即理也。次非菩薩界，先非能
X11n0268_p0366a12║趣行，次總非所趣理。次非佛界，先非能證人，三號是也。次非所證法，涅槃四德
X11n0268_p0366a13║是也。怛闥阿竭名如來，阿羅訶云應供，三耶三菩云正徧知。涅槃是總，四德是
X11n0268_p0366a14║別。
X11n0268_p0366a15║以是俱非世、出世故。
X11n0268_p0366a16║世結六凡，出世結四聖。藏理即空，無有十界，故並非之。初由無明，故有妄識；妄
X11n0268_p0366a17║識所變，即有空界；空界現故，結成四大；四大起故，即有根、塵；根、塵合故，遂有諸
X11n0268_p0366a18║識。根、境、識三，為業性故，乃成十二因緣，流轉生死。為對治故，即有出世觀智。諸
X11n0268_p0367a01║法出世，利鈍不同，遂分三乘次第。會三歸一，即有佛果。果有能證、所證，即分菩
X11n0268_p0367a02║提、涅槃。涅槃具德，即有常、樂、我、淨。是故展轉相由，以立名字，各無自性，一切皆
X11n0268_p0367a03║空。
X11n0268_p0367a04║即如來藏，元明心妙。
X11n0268_p0367a05║即心、即空、即地、即水、即風、即火，即眼、即耳鼻舌身意，即色、即聲香味觸法，即眼識
X11n0268_p0367a06║界如是乃至即意識界，即明無明、明無明盡如是乃至即老、即死、即老死盡，即苦、
X11n0268_p0367a07║即集、即滅、即道，即智、即得、即檀那、即尸羅、即毗梨耶、即羼提、即禪那、即般剌若、即
X11n0268_p0367a08║波羅蜜多如是乃至即怛闥阿竭、即阿羅訶、三耶三菩、即大涅槃，即常、即樂、即我、
X11n0268_p0367a09║即淨。
X11n0268_p0367a10║以是俱即世、出世故。
X11n0268_p0367a11║孤山云：此約俗諦，示如來藏理即無而有，十界宛然故也。
X11n0268_p0367a12║即如來藏，妙明心元。
X11n0268_p0367a13║離即離非，是即非即。
X11n0268_p0367a14║孤山云：此約中諦，離即離非，雙遮之體也；是即非即，雙照之用也。夫如來藏，體
X11n0268_p0367a15║唯三諦，譬若總名摩尼體，即瑩、寶、圓三耳。是故三一相即，不縱不橫，新伊天目，
X11n0268_p0367a16║況意可識？熏聞云：涅槃云：祕密之藏，猶如伊字，三點若並，則不成伊。縱亦不
X11n0268_p0367a17║成，如摩醯首羅天主面上三目，乃得成伊云云。谷響云：彼方字有新舊，亦猶
X11n0268_p0367a18║此土之篆隸也。以篆為舊，以隸為新，是故西土舊則縱橫，新則不爾。狀若此方
X11n0268_p0368a01║草書，下字一點居上，二點在下。
X11n0268_p0368a02║如何世間三有眾生及出世間聲聞、緣覺，以所知心測度如來無上菩提，用世語
X11n0268_p0368a03║言入佛知見？
X11n0268_p0368a04║但斥凡小，正對滿慈是二乘故，其實偏教菩薩亦不能測。
X11n0268_p0368a05║譬如琴、瑟、箜篌、琵琶，雖有妙音，若無妙指，終不能發。
X11n0268_p0368a06║長水云：琴等，喻眾生。妙音，喻藏性。妙指，喻實智。發，喻起用。
X11n0268_p0368a07║汝與眾生，亦復如是。寶覺真心，各各圓滿，如我按指，海印發光。汝暫舉心，塵勞先
X11n0268_p0368a08║起，由不勤求無上覺道，愛念小乘，得少為足。
X11n0268_p0368a09║長水云：汝與眾生合前琴等，寶覺真心合前妙音。按指即智契於理，發光即大
X11n0268_p0368a10║用現前。汝暫舉心等，合前無妙旨也。孤山云：按指，謂如來昔於因地，以三觀
X11n0268_p0368a11║智觀己妄心，即妄成真，方登正覺。如得妙指，妙音克諧。更舉海印發光，助成音
X11n0268_p0368a12║發之義。資中云：大集經云：閻浮所有色象大海，皆有印文。此諭如來法身性
X11n0268_p0368a13║海，普現一切世間之相也。此為釋伏難。難云：若一切即真，我等云何與如來身
X11n0268_p0368a14║不同妙用？故今釋云：汝雖具有寶覺真心，未得妙用，以塵勞妄念未清淨故。
X11n0268_p0368a15║富樓那言：我與如來，寶覺圓明，真妙淨心，無二圓滿。而我昔遭無始妄想，久在輪
X11n0268_p0368a16║迴，今得聖乘，猶未究竟。世尊，諸妄一切圓滅，獨妙真常。敢問如來，一切眾生，何因
X11n0268_p0368a17║有妄，自蔽妙明，受此淪溺？
X11n0268_p0368a18║究竟有二意，若就外現，則無學小聖，無明全在，故未究竟。若就內祕，則分真大
X11n0268_p0369a01║士，有上地惑，故未究竟。諸妄圓滅，即極果斷德。獨妙真常，即究竟智德。長水
X11n0268_p0369a02║云：由滿慈初疑云何忽生山河大地，乃至佛說性覺必明，妄為明覺，所既妄立，
X11n0268_p0369a03║生汝妄能，由是展轉皆從妄立。雖知能所俱妄，又疑妄從何生？蓋前問云何忽
X11n0268_p0369a04║生山河大地，佛答因迷而有，此中復問因何有迷？
X11n0268_p0369a05║佛告富樓那：汝雖除疑，餘惑未盡。吾以世間現前諸事，今復問汝。
X11n0268_p0369a06║汝豈不聞室羅城中演若達多，忽於晨朝以鏡照面，愛鏡中頭眉目可見，嗔責己
X11n0268_p0369a07║頭不見面目，以為魑魅無狀狂走。於意云何？此人何因無故狂走？富樓那言：是人
X11n0268_p0369a08║心狂，更無他故。
X11n0268_p0369a09║興福云：演若達多，此言祠授。孤山晨朝，是喧動之初，喻起妄心之始。照鏡，喻
X11n0268_p0369a10║妄心推畫分別。愛鏡中頭，喻取著妄境。妄事易著，如眉目可見。真理難知，如瞋
X11n0268_p0369a11║責己頭等。背悟向迷，如無狀狂走也。四趣則背善向惡，人天則背苦向樂，二乘
X11n0268_p0369a12║則背有向空，菩薩則背邊向中，悉名狂走。手鑑云：此有理有事，而理實事虗。
X11n0268_p0369a13║理實故不變，即頭與鏡也。事虗故隨緣，即照愛瞋走也。斯則由照故愛，愛故瞋，
X11n0268_p0369a14║瞋故走，返此即不走矣。故下文云：汝但不隨分別世間。乃至云：演若達多，狂性
X11n0268_p0369a15║自歇。望下走歇，可為四句：一走六凡也，二歇菩薩也，三亦走亦歇權小也，四非
X11n0268_p0369a16║走非歇如來也。俱諭性覺，走歇二途，兩俱存故。熏聞云：魑魅，山澤之怪，老物
X11n0268_p0369a17║精也。
X11n0268_p0369a18║佛言：妙覺明圓，本圓明妙，既稱為妄，云何有因？若有所因，云何名妄？
X11n0268_p0370a01║資中云：心境不實，故名為妄。若實有因，豈立斯稱耶？
X11n0268_p0370a02║自諸妄想，展轉相因。從迷積迷，以歷塵劫。雖佛發明，猶不能返。如是迷因，因迷自
X11n0268_p0370a03║有。
X11n0268_p0370a04║初如一人，忽然妄說，遞遞相承，乃至多人。及推其本，了無所實。迷真既久，雖佛
X11n0268_p0370a05║與汝發明是義，猶未能返還其本。此寄滿慈，以責群妄。如是迷因，因迷自有，謂
X11n0268_p0370a06║無狀忽生，非從他有。熏聞云：既稱為妄，云何有因？即無住則無本。自諸妄想
X11n0268_p0370a07║展轉相因，即見、愛四住之本。若論通、別二惑，同在一念，念體無始，猶如空華，則
X11n0268_p0370a08║見、愛亦無因耳。
X11n0268_p0370a09║識迷無因，妄無所依，尚無有生，欲何為滅？得菩提者，如寤時人說夢中事，心縱精
X11n0268_p0370a10║明，欲何因緣取夢中物？
X11n0268_p0370a11║資中云：若了迷性無因自有，亦無別法而為所依，是則妄體猶如空華，元無生
X11n0268_p0370a12║滅。因指自體，依謂依他，二俱叵得，故無生滅。得菩提者，義通解悟。
X11n0268_p0370a13║況復無因，本無所有。如彼城中演若達多，豈有因緣自怖頭走，忽然狂歇？頭非外
X11n0268_p0370a14║得，縱未歇狂，亦何遺失？
X11n0268_p0370a15║資中云：迷者自失，理無失也。
X11n0268_p0370a16║富樓那！妄性如是，因何為在？
X11n0268_p0370a17║汝但不隨分別世間業果眾生三種相續，三緣斷故，三因不生，則汝心中演若達
X11n0268_p0370a18║多，狂性自歇。
X11n0268_p0371a01║苕溪云：三緣即業果相續中殺盜婬，三因即三種貪，親生為因，疎助為緣。以殺
X11n0268_p0371a02║盜婬是身根所造之業，三種貪是意根能造之惑，惑親業疎，因緣之義彰矣。意
X11n0268_p0371a03║云：汝但不隨妄想分別世間等相，則殺盜婬緣自然而斷，以緣斷故，欲貪等因
X11n0268_p0371a04║亦復不生。即指此因，名為狂性。
X11n0268_p0371a05║歇即菩提，勝淨明心。本周法界，不從人得。何藉劬勞，肯綮修證。
X11n0268_p0371a06║補遺云：劬勞，言時長行遠，經三僧祇之謂。肯綮，即是筋骨盤結之處，以諭諸教。
X11n0268_p0371a07║地位委曲之相，言妄心歇處，真性直顯，不須歷劫勤求地位委曲也。前云如是
X11n0268_p0371a08║乃至始終地位，中間永無諸委曲相，今文顯云修證，知就地位言也。肯綮出
X11n0268_p0371a09║莊子養生篇，云：技經肯綮之未甞，而況大觚乎？肯綮者，是牛兩骨中之微細肉
X11n0268_p0371a10║也。云：刀到骨處，遊刃於交際之間，未甞有微礙。房相潤文用庖丁解牛，理與神
X11n0268_p0371a11║遇，不以目視，類證妙旨，不假漸修，一超直入。
X11n0268_p0371a12║譬如有人，於自衣中，繫如意珠，不自覺知，窮露他方，乞食馳走，雖實貧窮，珠不曾
X11n0268_p0371a13║失。忽有智者，指示其珠，所願從心，致大饒富，方悟神珠，非從外得。
X11n0268_p0371a14║苕溪云：衣喻五陰，珠喻藏性。由無明故不覺，乏妙用故窮露。佛界如本國，九界
X11n0268_p0371a15║如他方。求人天樂，取偏小益，猶乞食。馳走妄情，蹔失真性本圓，猶雖貧珠。在佛
X11n0268_p0371a16║如智者，教如示珠，證理起用，則致大饒富也。
X11n0268_p0371a17║即時阿難，在大眾中，頂禮佛足，起立白佛：世尊現說，殺盜婬業，三緣斷故，三因不
X11n0268_p0371a18║生。心中達多，狂性自歇，歇即菩提，不從人得。斯則因緣，皎然明白，云何如來，頓棄
X11n0268_p0372a01║因緣？
X11n0268_p0372a02║此阿難以現說教理而證菩提，從因緣得也。故云：世尊現說殺、盜、婬三緣斷故，
X11n0268_p0372a03║三種貪因不生；緣三貪不生故，心中狂性自歇；緣狂性歇故，因菩提成。斯則因
X11n0268_p0372a04║緣皎然明白。云何如來歷破因緣，而今又云狂性自歇，歇即菩提？勝淨明心，本
X11n0268_p0372a05║周法界，不從人得，何籍劬勞肯綮修證，而頓棄此破彰證真之大因緣耶？
X11n0268_p0372a06║我從因緣心得開悟。世尊，此義何獨我等年少有學聲聞？今此會中大目揵連及
X11n0268_p0372a07║舍利弗、須菩提等，從老梵志聞佛因緣，發心開悟得成無漏。
X11n0268_p0372a08║此以現在破結證真，以從因緣得菩提也。身子路逢馬聖，見其威儀異常，問云：
X11n0268_p0372a09║汝師為誰？所說何法？馬云：諸法因緣生，諸法因緣滅，我師大沙門，常作如是說。
X11n0268_p0372a10║身子聞，即得法眼淨。歸告目連，亦得法眼淨。今云聞佛因緣，乃推其本也。
X11n0268_p0372a11║今說菩提不從因緣，則王舍城、拘舍梨等所說自然成第一義。
X11n0268_p0372a12║言呈若非因緣，返成外道自然。意謂不許自然，是必還成因緣。
X11n0268_p0372a13║惟垂大悲，開發迷悶。
X11n0268_p0372a14║佛告阿難：即如城中演若達多，狂性因緣若得滅除，則不狂性自然而出，因緣自
X11n0268_p0372a15║然理窮於是。
X11n0268_p0372a16║佛體阿難之意，以本覺妙明為自然，以斷惑所顯修所得性為因緣，故云因緣
X11n0268_p0372a17║自然，理窮於是。先案定而後破之。
X11n0268_p0372a18║阿難！演若達多頭本自然，本自其然，無然非自，何因緣故怖頭狂走？若自然頭因
X11n0268_p0373a01║緣故狂，何不自然因緣故失？本頭不失，狂怖妄出，曾無變易，何藉因緣？
X11n0268_p0373a02║先以自然破因緣。頭本自然，不可轉變也。本自其然，不藉因緣也。無然非自其
X11n0268_p0373a03║頭，始終無失無變，無一時而非自然也，何因緣而狂走耶？若自然頭可因緣故
X11n0268_p0373a04║狂，何不自然頭亦以因緣而失之？今本頭不失，無因狂怖，則顯其妄出，曾無變
X11n0268_p0373a05║易，何藉因緣？
X11n0268_p0373a06║本狂自然，本有狂怖，未狂之際，狂何所潛？不狂自然，頭本無妄，何為狂走？
X11n0268_p0373a07║此以因緣破自然。若謂狂與不狂，元不假因緣，皆自然有，是則狂性向所本有，
X11n0268_p0373a08║未狂之際，狂何所潛藏，而了無狂相耶？如不狂自然，則頭本無妄，因何為狂走
X11n0268_p0373a09║之？如頭本真靜，妄而狂走，因緣自然，亦妄計耳。
X11n0268_p0373a10║若悟本頭，識知狂走因緣，自然俱為戲論。
X11n0268_p0373a11║真頭本來無妄，亦顯妄本無因，是則因緣自然，俱無安立。
X11n0268_p0373a12║是故我言：三緣斷故，即菩提心。
X11n0268_p0373a13║補遺云：阿難正落因緣，疑如來以菩提不從人得，頓棄因緣。佛引達多失頭，以
X11n0268_p0373a14║顯因緣為妄，不關真體。此有二意：一據體性，二據行相。若據菩提體性，非彼因
X11n0268_p0373a15║緣。如頭本自然，狂與不狂，何關真體？業惑存亡，不關真性。我言三緣斷故者，但
X11n0268_p0373a16║識彼殺盜婬業，本為虗妄，菩提自然顯現。究論體性，何關因緣？
X11n0268_p0373a17║菩提心生，生滅心滅，此但生滅，滅生俱盡，無功用道。
X11n0268_p0373a18║次據行相者，斷惑顯理必涉行位，則菩提心似屬因緣生滅之法，故以住前智
X11n0268_p0374a01║生惑滅為因緣，登住理惑一體為自然。又以分證理惑為因緣，極證無理無惑
X11n0268_p0374a02║為自然。非因緣義近在初住，遠在妙覺也。長水云：此結示三一俱盡生滅，顯
X11n0268_p0374a03║無功用。若有執言真心可得，分別可亡，斯則菩提心生，生滅心滅，但是生滅，無
X11n0268_p0374a04║生滅滅，方無功用。如圓覺云：有照有覺，俱名障礙，是故菩薩常覺不住，照與照
X11n0268_p0374a05║者，同時寂滅。此顯地上證無生理，得無功用也。
X11n0268_p0374a06║若有自然，如是則明自然心生，生滅心滅，此亦生滅。
X11n0268_p0374a07║若有二字，是牒阿難前計本有覺性為自然。世尊謂滅生俱盡，無功用道。如又
X11n0268_p0374a08║立自然，是則自然心生，生滅心滅，此亦宛然成生滅。是則對待法，曷有自然之
X11n0268_p0374a09║義哉？
X11n0268_p0374a10║無生滅者，名為自然。
X11n0268_p0374a11║絕待無生滅之跡，可假名自然。長水云：三、縱立自然，寄顯生滅二：一、縱立正
X11n0268_p0374a12║顯。若於此有自然者，豈有生滅名為自然，無生滅者名為自然？
X11n0268_p0374a13║猶如世間諸相雜和成一體者，名和合性。
X11n0268_p0374a14║非和合者，稱本然性。
X11n0268_p0374a15║孤山云：諸相雜和，喻自然心生，生滅心滅。非和合者，喻本無生滅，元是菩提。
X11n0268_p0374a16║長水云：二、舉況重明，舉淺況深也。世間人說生滅和合名和合性，非和合者則
X11n0268_p0374a17║無生滅，方名自然。就彼縱況本來理體，却名自然。
X11n0268_p0374a18║本然非然，和合非合，合然俱離，離合俱非，此句方名無戲論法。
X11n0268_p0375a01║孤山云：對破和合，說本自然。和合既非，本然焉是？苟執為實，還成戲論。如對短
X11n0268_p0375a02║說長，既無其短，長名豈在？非然非合，猶云非長非短也。絕待之理，於茲復顯矣。
X11n0268_p0375a03║合然俱離，牒其境絕；離合俱非，顯智亦絕。離則能亡智，合謂所亡境。言合以彰
X11n0268_p0375a04║其然，其境既亡，其智亦泯。如前火木，薪既燒矣，火亦自燒。此則對待既絕，能所
X11n0268_p0375a05║亦亡，恍如托空，唯覺無得。如是解者，方無戲論。釋論云：佛坐道場時，不得一
X11n0268_p0375a06║法實，空拳誑小兒，誘度於一切。長水云：三、雙非二離，正示忘情本然。示忘情
X11n0268_p0375a07║本然，自然也；和合，因緣也。二皆不立，故云俱離。此離亦離，故云俱非。具足應云
X11n0268_p0375a08║離合離然之離，亦後俱非也。藥病齊遣，空病亦空。圓覺亦云：遠離為幻，亦復遠
X11n0268_p0375a09║離；離遠離幻，亦復遠離。斯則言語道斷，心行處滅，方無戲輪耳。
X11n0268_p0375a10║菩提涅槃尚在遙遠，非汝歷劫辛勤修證。
X11n0268_p0375a11║釋要云：若以自然因緣之心求二果者，甚遙遠也。長水云：雖經劫數，勤苦修
X11n0268_p0375a12║習，終莫能及。
X11n0268_p0375a13║雖復憶持，十方如來，十二部經，清淨妙理，如恒河沙，秪益戲論。
X11n0268_p0375a14║熏聞云：長行重頌并授記，孤起無問而自說，因緣譬喻及本事，本生方廣未曾
X11n0268_p0375a15║有，論議都成十二名，廣如大論三十七。
X11n0268_p0375a16║汝雖談說因緣，自然決定明了，人間稱汝多聞第一。以此積劫多聞熏習，不能免
X11n0268_p0375a17║離摩登伽難。
X11n0268_p0375a18║何須待我佛頂神呪摩登伽心，婬火頓歇得阿那含，於我法中成精進林，愛河乾
X11n0268_p0376a01║枯令汝解脫。
X11n0268_p0376a02║阿那含，此云不來，不來欲界生故。已斷欲界九品俱生，名為出欲淤泥，以接引
X11n0268_p0376a03║小乘，故重施小而皆解圓。今云那含，即圓教似位。孤山云：令汝解脫，得離婬
X11n0268_p0376a04║室也。長水云：問：阿難尚在初果，登伽却證第三者，一約權實，阿難示迹現多
X11n0268_p0376a05║聞無功故在初果，登伽實人顯呪力功大速證第三。二約根行，阿難圓頓根發
X11n0268_p0376a06║前文悟解或入信住，登伽小機雖得第三，若望圓信霄壤有異。
X11n0268_p0376a07║是故，阿難！汝雖歷劫憶持如來祕密妙嚴，不如一日修無漏業，遠離世間憎、愛二
X11n0268_p0376a08║苦。
X11n0268_p0376a09║孤山云：圓修止觀，則不漏落二種生死，亦不失三諦義理。無漏既深，憎愛非淺。
X11n0268_p0376a10║捨妄取真，去事就理，悉名愛憎。
X11n0268_p0376a11║如摩登伽宿為婬女，由神呪力銷其愛欲，法中今名性比丘尼，與羅睺母耶輸陀
X11n0268_p0376a12║羅同悟宿因，知歷世因貪愛為苦，一念熏修無漏善故，或得出纏，或蒙授記。
X11n0268_p0376a13║長水云：登伽過去為婆羅門女，名為本性，今從昔號，故曰性比丘尼。
X11n0268_p0376a14║如何自欺，尚留觀聽？
X11n0268_p0376a15║苕溪云：略舉見聞以攝覺知，即六妄也。
X11n0268_p0376a16║阿難及諸大眾聞佛示誨，疑惑銷除心悟實相，身意輕安得未曾有，重復悲淚頂
X11n0268_p0376a17║禮佛足，長跪合掌而白佛言：
X11n0268_p0376a18║熏聞云：釋論云：何等是實相？謂菩薩入一相知無量相，知無量相又入一相。智
X11n0268_p0377a01║者曰：即空故入一相，即假故知無量相，即中故又入一相。此與前文約三諦示
X11n0268_p0377a02║如來藏義趣符合。補遺云：實相亦云實想，若從境為名，應言實相，若從智為
X11n0268_p0377a03║名，即云實想。補遺云：惑除，捨生死重擔，息肩於藏性，輕安之義。
X11n0268_p0377a04║無上大悲清淨寶王善開我心，能以如是種種因緣方便提獎，引諸沈冥出於苦海。
X11n0268_p0377a05║熏聞云：五住迷暗如沈冥，二死漂流如苦海。
X11n0268_p0377a06║世尊，我今雖承如是法音，知如來藏妙覺明心徧十方界，含育如來十方國土清
X11n0268_p0377a07║淨寶嚴妙覺王剎。如來復責多聞無功，不逮修習。
X11n0268_p0377a08║補遺云：心具如含，心生如育。熏聞云：國土皆是佛之化境，故云如來。
X11n0268_p0377a09║我今猶如旅泊之人，忽蒙天王賜與華屋，雖獲大宅，要因門入。
X11n0268_p0377a10║孤山云：天王，天子也。心遊理外，喻以旅泊。佛有法界，喻以天王。華屋如真心，受
X11n0268_p0377a11║賜如開解。宅因門而入，譬理由行而證也。
X11n0268_p0377a12║唯願如來不捨大悲，示我在會諸蒙暗者，捐捨小乘，畢獲如來無餘涅槃本發心
X11n0268_p0377a13║路，令有學者從何攝伏疇昔攀緣，得陀羅尼，入佛知見。作是語已，五體投地，在會
X11n0268_p0377a14║一心，佇佛慈旨。
X11n0268_p0377a15║孤山云：涅槃，圓果也；心路，圓因也。舉果以請因耳。補遺云：小乘煩惱子縛斷，
X11n0268_p0377a16║名為有餘；生死果縛斷，名為無餘。今此大乘，五住二死，究盡常住，真心究顯，故
X11n0268_p0377a17║云必獲如來無餘涅槃。補遺云：自等覺已還，皆名有學。孤山云：陀羅尼，此
X11n0268_p0377a18║云總待。法華明三陀羅尼，即空、假、中三義也。三陀羅尼者：旋陀羅尼，旋假入真
X11n0268_p0378a01║也；二、百千萬億旋陀羅尼，旋真出俗也；三、法音方便陀羅尼，中道法音能為初
X11n0268_p0378a02║住方便也。今請一心三觀攝伏妄想行門，欲入初住，三智五眼一時開發，故云
X11n0268_p0378a03║入佛知見。熏聞云：今請一心三觀者，此是通途行門。若據別意，再請最初方
X11n0268_p0378a04║便也。
X11n0268_p0378a05║爾時，世尊哀愍會中緣覺、聲聞於菩提心未自在者，及為當來佛滅度後末法眾
X11n0268_p0378a06║生發菩提心，開無上乘妙修行路，宣示阿難及諸大眾：
X11n0268_p0378a07║汝等決定發菩提心，於佛如來妙三摩提不生疲倦，應當先明發覺初心二決定
X11n0268_p0378a08║義。
X11n0268_p0378a09║云何初心二義決定？
X11n0268_p0378a10║阿難！第一義者，汝等若欲捐捨聲聞、修菩薩乘、入佛知見，應當審觀因地發心與
X11n0268_p0378a11║界地覺為同、為異？
X11n0268_p0378a12║補遺云：初決定義，審三止觀，當與極果三德體同，方是圓修，因果不二。如來勸
X11n0268_p0378a13║詳審此心，與佛相應，乃是入華屋之行也。
X11n0268_p0378a14║阿難！若於因地以生滅心為本修因，而求佛乘不生不滅，無有是處。
X11n0268_p0378a15║苕溪云：空假離中，皆名生滅。中即空假，是謂佛乘。法華明聲聞、緣覺、不退菩薩
X11n0268_p0378a16║不測佛智，良由於此。次科：初、以是下，喻妄體無常；二、阿難下，喻真性常住。
X11n0268_p0378a17║以是義故，汝當照明諸器世間可作之法皆從變滅。阿難，汝觀世間可作之法，誰
X11n0268_p0378a18║為不壞？然終不聞爛壞虗空。何以故？空非可作，由是始終無壞滅故。
X11n0268_p0379a01║則汝身中，堅相為地，潤濕為水，煖觸為火，動搖為風。由此四纏，分汝湛圓，妙覺明
X11n0268_p0379a02║心，為視為聽，為覺為察，從始入終，五疊渾濁。
X11n0268_p0379a03║若順現文，色陰為始，識陰為終，即同五濁次第。以義言之，始則有識，終乃成色。
X11n0268_p0379a04║準法疏云：心王了其總相，心所了其別相。以識創起，但緣青等總相。次取境像，
X11n0268_p0379a05║即是想心。次領納前境，即是受心。次起貪等造作，即是行心。前三無記，未能成
X11n0268_p0379a06║業。疏文云：由業招報，即是色陰。故云：始則有識，終乃成色。補遺云：然以五
X11n0268_p0379a07║陰倫次，自有色心王數不同。論師多云：識在三心之前，諸大乘經識居最後。今
X11n0268_p0379a08║謂以譬言之，如世君臣尊卑，則前王而後數，此可如諸論師所云也。若臣為君
X11n0268_p0379a09║之所使，今受想行三為識所使，義當如臣在君前以聽命也。此則數前而王後
X11n0268_p0379a10║可矣。若乃五陰列色法在心法前者，昔白樂天興濟師書，以五陰十二因緣倫
X11n0268_p0379a11║次不類為問。洪老追云：夫色等五陰，乃三苦已成之軀；十二有支，乃三世生因
X11n0268_p0379a12║之法。此亦可以盡其大略。既以陰法別為五位說之，通言陰，則正指現前報陰
X11n0268_p0379a13║法耳。此報陰法，原始由乎歌羅邏時，心識無此，以何為投托之所？故五陰前列
X11n0268_p0379a14║色法，而後列心法也。欲於五陰推以因果劫，如記引百法疏文，亦如此經。下文
X11n0268_p0379a15║云：生因識有，若滅從色除者，正從陰起之始而除之也。熏聞云：五疊者，疊，重
X11n0268_p0379a16║也。此以五陰為五重。何則？四纏是色陰，視、聽、覺、察既是六根，根必發識及受、想、
X11n0268_p0379a17║行，即五陰具矣。補遺云：此中因明與佛同體，則證常樂我淨；與佛異體，則入
X11n0268_p0379a18║九界。生滅渾濁，本明其同，因言其異也。生滅渾濁，則有四大五濁。經中以四大
X11n0268_p0380a01║六根明渾濁體，五濁明渾濁相。自從始入終下，明濁相也。此經以五陰對五濁，
X11n0268_p0380a02║以示其相，不同諸經。
X11n0268_p0380a03║云何為濁？阿難！譬如清水清潔本然，即彼塵土灰沙之倫本質留礙，二體法爾性
X11n0268_p0380a04║不相循。有世間人取彼土塵投於淨水，土失留礙、水亡清潔，容貌汩然名之為濁。
X11n0268_p0380a05║汝濁五重亦復如是。
X11n0268_p0380a06║苕溪云：合文從略，應以妙明之心合於清水，纏疊之體合於土塵。九界妄想，攀
X11n0268_p0380a07║緣翳理，如世間人取土投水。下別顯五濁，即水土汩然之貌也。孤山云：餘經明
X11n0268_p0380a08║五濁，以五利為見，五鈍為煩惱。眾生但攬見慢果報，立此假名。命以連持一期
X11n0268_p0380a09║色心為體，摧年促壽，故云命濁。劫無別體，但以四濁聚在其時，故名劫濁。熏
X11n0268_p0380a10║聞云：准悲華經，人壽八萬至三萬歲未有濁名，至二萬時為五濁之始也。今文
X11n0268_p0380a11║盖約五陰妄想為五濁，故辨魔中色陰有堅固妄想，受陰有虗明妄想，想陰有
X11n0268_p0380a12║融通妄想，行陰有幽隱妄想，識陰有罔象虗無顛倒妄想。是故色陰盡則超劫
X11n0268_p0380a13║濁，受陰盡則超見濁，想陰盡則超煩惱濁，行陰盡則超眾生濁，識陰盡則超命
X11n0268_p0380a14║濁。以後驗前，知是五陰。
X11n0268_p0380a15║阿難，汝見虗空徧十方界，空見不分，有空無體，有見無覺，相織妄成，是第一重，名
X11n0268_p0380a16║為劫濁。
X11n0268_p0380a17║此依色陰。夫四大、五根、五塵同名色陰，今約眼根見空塵而說者，以渾濁義顯
X11n0268_p0380a18║故，以成、住、壞、空四皆名劫故。此蓋如來方便巧示，即指阿難目所對空名為劫
X11n0268_p0381a01║濁。補遺云：見與虗空俱徧十方，有一不徧，則有邊畔可分矣。孤山云：有空
X11n0268_p0381a02║無體質，故有見無覺者，見空之時，無好醜違順可覺，故以無體之空，織無覺之
X11n0268_p0381a03║見，而兩無其實，此即土失留礙渾濁真性，過在茲乎？熏聞云：應知五濁皆就阿
X11n0268_p0381a04║難現前而示，是故五節文初，並云汝見汝身等。
X11n0268_p0381a05║汝身現搏四大為體，見聞覺知壅令留礙，水火風土旋令覺知相織妄成，是第二
X11n0268_p0381a06║重名為見濁。
X11n0268_p0381a07║孤山云：此依受陰領納所緣之境名為受，而有六種。謂六觸因緣生於六受，但
X11n0268_p0381a08║境有違、順、非違非順之別，故六受亦有苦受、樂受、不苦不樂之異。補遺云：見
X11n0268_p0381a09║聞覺知，本非留礙，為四大所織，見不超色耳，唯聽聲而已。水火風土，本非覺知，
X11n0268_p0381a10║為六識所轉，亦能發知，如四大淨色，能見能覺也。旋猶轉也，識心依之轉，無知
X11n0268_p0381a11║為知，此為受陰者，旋令覺知，即受納前境之謂也。既有前境，則有分別，屬見濁。
X11n0268_p0381a12║又汝心中憶識誦習，性發知見，容現六塵，離塵無相，離覺無性，相織妄成，是第三
X11n0268_p0381a13║重，名煩惱濁。
X11n0268_p0381a14║孤山云：此依想陰能取所領之緣相名為想，而有六種，謂取所領六塵之相為
X11n0268_p0381a15║六想性，發知見即能取六想，容現六塵即所領六相，以此交織，妄成想陰，渾濁
X11n0268_p0381a16║真性，名煩惱濁。長水云：六識分別，三世徧緣。釋要云：意識能緣三世依正
X11n0268_p0381a17║之境，復能執受憶過去境，即獨散意識緣落謝塵。識現在塵，即明了意識。隨前
X11n0268_p0381a18║五所取，緣現量境。誦習未來諸有境界，即未形兆事預思念也，即獨散意緣比
X11n0268_p0382a01║量境。能分別體，從前見濁覺知所起。所分別相，即是六塵所現影像，故云性發
X11n0268_p0382a02║容現。離塵離覺，無相無性，互相交織，擾亂相熏，名為煩惱想像。所取之境，亦有
X11n0268_p0382a03║六想擾亂真性，名煩惱濁。釋要云：憶識誦習者，意識緣三世境也。能分別識
X11n0268_p0382a04║性從見聞覺知所發，故云性發知見。所分別相從六塵現，故曰容現六塵。離六
X11n0268_p0382a05║塵無所憶識誦習之相，故曰離塵無相。離見聞覺知無能憶識誦習之性，故曰
X11n0268_p0382a06║離覺無性。興福云：憶念過去，識對現在。補遺云：長水云：誦習未來諸有境
X11n0268_p0382a07║界。今謂誦習雖通興福，既以憶識別對過現，則誦習之義且對未來矣。憶識等
X11n0268_p0382a08║皆想陰之義，利鈍二使亦由此生煩惱濁也。補遺云：六識妄性，附於根塵，生
X11n0268_p0382a09║起知見，於六塵境，分別六相，故容現六塵。容謂容貌，即相也。
X11n0268_p0382a10║又汝朝夕生滅不停，知見每欲留於世間，業運每常遷於國土，相織妄成，是第四
X11n0268_p0382a11║重，名眾生濁。
X11n0268_p0382a12║孤山云：此依行陰造作之心，能趣於果，名為行。行有六種，大品、般若說為六思，
X11n0268_p0382a13║思即是業。熏聞云：釋論以意業為思。業因四種法生，謂見、聞、覺、知，即六思也。謂
X11n0268_p0382a14║於六想之後，各起不善業，善業、無動業也。知見即六思，業運即隨善惡遷移。國
X11n0268_p0382a15║土亦世間也，如私心雖戀鄉井，以官事須往他邦。例六道往還，義亦可見。相織
X11n0268_p0382a16║者，即知見欲留，業運常去，妄成行陰，而去留假合，渾濁真心，名眾生濁。知見欲
X11n0268_p0382a17║留，業運遷去，即六道往來之事，彼此必有假名生焉，眾生濁矣。
X11n0268_p0382a18║汝等見聞，元無異性，眾塵隔越，無狀異生，性中相知，用中相背，同異失準，相識妄
X11n0268_p0383a01║成，是第五重，名為命濁。
X11n0268_p0383a02║此依識陰了別所緣之境，名為識。識有六種，即六識也。元無異性者，了別之心
X11n0268_p0383a03║唯一故。眾塵隔越者，六塵不同故，牽生六識，故云無狀異生。眼不別聲，耳不別
X11n0268_p0383a04║色，是相背也。適言其同，而用相背；適言其異，而性是同，故無准定。以此交織，妄
X11n0268_p0383a05║稱識陰，識住命在，識去命謝，渾濁真性，故名命濁。補遺云：今此命濁，正屬識
X11n0268_p0383a06║陰。以此識陰，合論六識。性中相智，唯一識陰而已。用中相背，自有六識不同。此
X11n0268_p0383a07║之兩句，妙盡五陰識、五陰法相。所言性者，識陰之性，此非心性也。所言用者，六
X11n0268_p0383a08║識不同，各有發用也。長水云：命是報法，依業所引第八識種，連持色心，不斷
X11n0268_p0383a09║功德，名之為命。釋要云：命是報法者，由前世業法之所感故，遂有修短之殊。
X11n0268_p0383a10║夫受身者，命煖識三不相離也。命即氣息報風，連持不斷色心可久，命不連持
X11n0268_p0383a11║色心則變。煖即遺體之色，識即心主。前六見聞元本一識，由六根異遂成分離，
X11n0268_p0383a12║識用雖分體唯一種，斯則同中立異、異處見同，同異失准互相交識，於總報體
X11n0268_p0383a13║便立命根，名為命濁。釋要云：總報之主，唯一本識，故云無異。六塵隔別，見聽
X11n0268_p0383a14║爰分，根塵異故，識乃分離，取六塵境。性中相知者，唯一本識為體故。用中相背
X11n0268_p0383a15║者，眼惟了色，不別聲等。
X11n0268_p0383a16║阿難，汝今欲令見聞覺知遠契如來常樂我淨，應當先擇死生根本，依不生滅圓
X11n0268_p0383a17║湛性成。
X11n0268_p0383a18║苕溪云：前云若於因地以生滅心為本，修因而求佛乘不生不滅，無有是處。今
X11n0268_p0384a01║云見聞覺知，生滅心也；常樂我淨，不生滅性也。因果事異故遠，心性理同故契。
X11n0268_p0384a02║死生根本，即六根也。依不生滅，謂了生滅即無生滅，是則因地發心與果地覺
X11n0268_p0384a03║無異，故云圓湛性成。補遺云：不遠而遠，六位乍分，故言遠。遠而不遠，六而復
X11n0268_p0384a04║即，故云契。擇謂簡也。止觀去丈就尺，去尺就寸，居正觀之前，故言先擇。又云：灸
X11n0268_p0384a05║病得穴，伐樹得根。今云生死根本也。依不生滅圓湛性，成正觀不思議境也。今
X11n0268_p0384a06║人言智者若見楞嚴，不說止觀，信矣夫。彌顯前文五濁為五陰，揀四取一為根
X11n0268_p0384a07║本也。此初義中教修止觀，以識心為根本。若第二義根本煩惱，通明六根為煩
X11n0268_p0384a08║惱根本，與此似異。然經中既以見聞覺知遠契四德，則六根中六識為所揀之
X11n0268_p0384a09║境，與下不異也。
X11n0268_p0384a10║以湛旋其虗妄滅生，伏還元覺，得元明覺，無生滅性，為因地心。
X11n0268_p0384a11║孤山云：既知清水濁水濕性不殊，妄心真心諦理不二，當須達妄無妄，了濁元
X11n0268_p0384a12║清。故云以湛旋其虗妄滅生也。伏還元覺者，初心達了，惑實未破，故云伏也。即
X11n0268_p0384a13║是伏無明還法性耳。得元下，唯觀常住法性，即是圓因，故云為因地心。此即住
X11n0268_p0384a14║前名字觀行相似位也。問：此約修行名字虗解，豈是圓因？答：起行必在名字位
X11n0268_p0384a15║中故，行成方名觀行故。苕溪云：以圓湛之性，旋虗妄之心，斯蓋修三止，觀照
X11n0268_p0384a16║立諦境。熏聞云：當以虗妄滅生為因緣所生法，以止寂之，以觀照之，成三諦
X11n0268_p0384a17║境，伏斷生滅，證無生滅也。伏還下，因該十信。釋要云：湛即定，旋即伏。以定旋
X11n0268_p0384a18║伏虗妄亂動之法，成本真性，故曰伏還元覺。長水云：修之次第，如天台圓頓，
X11n0268_p0385a01║止觀廣明。
X11n0268_p0385a02║然後圓成果地修證。
X11n0268_p0385a03║苕溪云：果通分滿。孤山云：初住分證常果，妙覺究竟常果，並由住前觀無生
X11n0268_p0385a04║滅心而成。
X11n0268_p0385a05║如澄濁水貯於靜器，靜深不動，沙土自沈，清水現前，名為初伏客塵煩惱。去泥純
X11n0268_p0385a06║水，名為永斷根本無明。明相精純，一切變現，不為煩惱，皆合涅槃清淨妙德。
X11n0268_p0385a07║既知濁即清必澄濁令清，既了妄即真故能息妄歸真，非保其濁守其妄也。故
X11n0268_p0385a08║今以澄濁況之，澄喻修觀，濁水喻妄心，即前云容貌汩然名之為濁，此中牒前
X11n0268_p0385a09║喻耳。欲顯前五濁以成五清，靜器喻圓人身器也，不為境動喻以靜器。靜深不
X11n0268_p0385a10║動者，深猶久也，即觀行雖成而能忍，六根雖淨而無法愛，故登初住無明頓破
X11n0268_p0385a11║如沙土自沈，中理分顯如清水現前。法華明穿鑿高源，大師亦以見水為初也。
X11n0268_p0385a12║初住所斷無明名為客塵，以初住法性如主如空故。而言伏者，望於妙覺悉名
X11n0268_p0385a13║伏道，唯佛名斷，伏猶斷也。仁王云：三賢十聖忍中行，唯佛一人到其源。去泥下，
X11n0268_p0385a14║喻極果也，泥喻上地惑也，元品已盡故云永斷。涅槃云：無上士者名無所斷，明
X11n0268_p0385a15║相精純究竟理顯也。一切下，明隨機所感十界現形皆名淨用，故云不為煩惱
X11n0268_p0385a16║而用顯體，故去皆合涅槃等也。然德必具四，略舉一淨耳。熏開云：若唯識等
X11n0268_p0385a17║論，初地頓斷見惑，二地已上漸斷思惑，此別教義也。若圓說者，從初住去皆見
X11n0268_p0385a18║思雙破，以違理由見、感報由思，乃至妙覺方盡其惑。
X11n0268_p0386a01║第二義者，汝等必欲發菩提心，於菩薩乘生大勇猛，決定棄捐諸有為相。應當審
X11n0268_p0386a02║詳煩惱根本，此無始來發業潤生，誰作誰受？
X11n0268_p0386a03║苕溪云：應知初義明因地發心，即止觀當體，與果地覺，即止觀所依也。次義明
X11n0268_p0386a04║煩惱根本，即止觀所破也。說有前後，行無異門，合而言之，秪是以無緣智，緣無
X11n0268_p0386a05║相境，破無明惑耳。雖境、智、惑三相帶而說，既分二義，旁正之意，自可甄明。前義
X11n0268_p0386a06║以觀境為正，煩惱為旁，後義反是。言發業潤生者，此指煩惱也。誰作誰受者，此
X11n0268_p0386a07║推根本也，意顯六根自作自受。
X11n0268_p0386a08║阿難，汝修菩提，若不審觀煩惱根本，則不能知虗妄根塵何處顛倒。處尚不知，云
X11n0268_p0386a09║何降伏取如來位？
X11n0268_p0386a10║阿難！汝觀世間解結之人，不見所結，云何知解？不聞虗空被汝隳裂。何以故？空無
X11n0268_p0386a11║形相，無結解故。
X11n0268_p0386a12║則汝現前眼耳鼻舌及與身心，六為賊媒自劫家寶，由此無始眾生世界生纏縛
X11n0268_p0386a13║故，於器世間不能超越。
X11n0268_p0386a14║六根引外賊則六塵起，內賊即煩惱。內外惡賊，能劫真性，若知根本，賊無能為。
X11n0268_p0386a15║苕溪云：外之六塵，內之六識，皆由眼等引發和合所起煩惱，害如來藏。由此
X11n0268_p0386a16║等，謂由六根所起煩惱故，發業潤生，乃有無始眾生世界等。
X11n0268_p0386a17║阿難！云何名為眾生世界？世為遷流？界為方位？
X11n0268_p0386a18║汝今當知，東、南、西、北、東南、西南、東北、西北、上、下為界，過去、未來、現在為世，方位有
X11n0268_p0387a01║十，流數有三。
X11n0268_p0387a02║孤山云：上示兩種世界：一、眾生世界，是正報；二、器世界，是依報。以由正報纏縛，
X11n0268_p0387a03║故於依報不能超越，故今但約正報而明。補遺云：尋常正報明世界義，世謂
X11n0268_p0387a04║差別，異謂五陰界分，今以三世十方為正報之世界也。此中正明眾生六根正
X11n0268_p0387a05║報，而經文約三世十方者，為示六根所有功德，本與依報世界相涉而成故也。
X11n0268_p0387a06║一切眾生，織妄相成，身中貿遷，世界相涉。
X11n0268_p0387a07║貿遷者，交易遷移也。世界相涉，是貿遷相。謂以世涉界，以界涉世也。補遺云：
X11n0268_p0387a08║指十類正報與根塵十法交相遷動，故曰身中等。又亦可身中二字的指十類，
X11n0268_p0387a09║貿遷二字的指根塵，世界二字即三四、四三也。此文總示變疊之體也。
X11n0268_p0387a10║而此界性，設雖十方定位可明，世間秪目東西南北，上下無位，中無定方，四數必
X11n0268_p0387a11║明，與世相涉，三四四三，宛轉十二。
X11n0268_p0387a12║熏聞云：此於十界簡六取四中，謂四維在四方中間故。言無定方者，且如東南
X11n0268_p0387a13║維既屬兩向，是無定方。補遺云：上下二方，無的指其方位自何為上，自何為下。
X11n0268_p0387a14║流變三疊，一十百千。
X11n0268_p0387a15║纂註云：疊，重也。以少增多，凡有三重，謂一十、一百、一千。纔言一十，便該十二矣。
X11n0268_p0387a16║以過去、現在、未來，涉東西南北，既成三四十二；以東西南北，涉過去、現在、未來，
X11n0268_p0387a17║亦成四三十二。蓋方三疊，初則為十惡所依之處，次則正論十惡所起，俱徧十
X11n0268_p0387a18║二，故成百二十。眼等三根，只成八十，蓋所依方世，元缺一分故耳。若約性中相
X11n0268_p0388a01║知為言，則亦成百二十矣。故總結云：六根功德，各千二百。三則明乎十惡互嚴，
X11n0268_p0388a02║謂一惡為所嚴，九惡為能嚴，故成千二百。
X11n0268_p0388a03║總括始終六根之中，各各功德有千二百。
X11n0268_p0388a04║長水云：此約眾生身中云六根取境十分功德作用名為功德，非同法華持經
X11n0268_p0388a05║所熏令成淨用。然染淨雖別，皆從本有熏力而成，故彼此文數量無異。纂註
X11n0268_p0388a06║云：若准法華疏釋六根功德，初約持經方軌，乃論三業十善；次約理境，則明十
X11n0268_p0388a07║界十如。今經既明煩惱色心，為圓通觀境，故約十惡以釋其數。然經又云我今
X11n0268_p0388a08║備顯六湛，圓明本所功德數量如是者，蓋由此十惡體全是性惡法門，故如來
X11n0268_p0388a09║欲令機緣當處解脫，全體緣通，言中有響，故以功德明之耳。孤山云：此明性
X11n0268_p0388a10║中相知，下明用中相背。苕溪云：此據六根了別之性是同，故云各各功德有
X11n0268_p0388a11║千二百。下對六塵了別之用有異，所以功德全闕不等。
X11n0268_p0388a12║阿難，汝復於中克定優劣。
X11n0268_p0388a13║如眼觀見，後暗前明，前方全明，後方全暗，左右傍觀，三分之二，統論所作，功德不
X11n0268_p0388a14║全，三分言功，一分無德，當知眼唯八百功德。如耳周聽，十方無遺，動若邇遙，靜無
X11n0268_p0388a15║邊際，當知耳根圓滿一千二百功德。如鼻齅聞，通出入息，有出有入，而闕中交，驗
X11n0268_p0388a16║於鼻根，三分闕一，當知鼻唯八百功德。如舌宣揚，盡諸世間、出世間智，言有方分，
X11n0268_p0388a17║理無窮盡，當知舌根圓滿一千二百功德。如身覺觸，識於違順，合時能覺，離中不
X11n0268_p0388a18║知，離一合雙，驗於身根，三分闕一，當知身唯八百功德。如意默容，十方三世、一切
X11n0268_p0389a01║世間、出世間法，唯聖與凡，無不包容，盡其涯際，當知意根圓滿一千二百功德。
X11n0268_p0389a02║資中云：眼者，一方三百，旁觀二百，又得二分之餘，共成五百，并前三百，總成八
X11n0268_p0389a03║百。長水云：耳者，十方俱擊鼓，十處一時聞，動有分限故說邇遙，靜非涯量云
X11n0268_p0389a04║無邊際，俱耳根之境故此雙顯。鼻者，出入中交共成三分，一分四百，闕於中交
X11n0268_p0389a05║故唯八百。苕溪云：鼻中通息，出入前後，兩不相交。孤山云：舌取能言說，不
X11n0268_p0389a06║論甞味。若取甞味，其德則劣，以合中知故。身言離一合雙者，離中不知，是闕一
X11n0268_p0389a07║分；合時能覺，有違有順，故具二分。補遺云：准眼根八百功德，以方涉世，須以
X11n0268_p0389a08║四方定其數目。今鼻身二根八百，既屬以世涉方明之，豈亦不以三世定之耶？
X11n0268_p0389a09║須知此不可定局也。且如入息若屬過去，中交屬現在，出息屬未來也。但出入
X11n0268_p0389a10║中交，必落其時，則前後自分。身覺違順亦然，如先覺違境屬過去，正覺順境屬
X11n0268_p0389a11║現在，離一屬未來也。或前或後，不可定局，為其不可定，故經疏不言也。離則根
X11n0268_p0389a12║境單一，故闕其知；合則根境雙觸，故知違順。真際云：意識獨生，徧緣諸法，故
X11n0268_p0389a13║云默容。孤山云：此經明六根功德，與法華不同。今示發覺初心，令知顛例處
X11n0268_p0389a14║所，故辨六根優劣之用。意在阿難擇於耳根，以為修證之本。彼明依經修行，已
X11n0268_p0389a15║發相似之解。而六根清淨，互用無方。雖眼八百，亦具餘五根功德。乃至意根，亦
X11n0268_p0389a16║復如是。熏聞云：法華疏云：按三業安樂行，即有十善。一善有十，即百善。一善
X11n0268_p0389a17║中有十如，即千善。就化他為二千。約如來室、衣、座三，即成六千。五種法師悉具
X11n0268_p0389a18║六根清淨，一一根有一千功德也。復次一心中具十法界，一一界皆有十如，即
X11n0268_p0390a01║成一百。一根通取六塵，即有六百。約定、慧二莊嚴，即成一千二百。根根皆爾。若
X11n0268_p0390a02║論六根清淨，則不言其功德多少。若言莊嚴，則能盈、能縮、能等。等莊嚴者，根根
X11n0268_p0390a03║六千。若言千二百，顯其能盈。若言八百，顯其能縮。若言清淨，無盈、無縮、無等云
X11n0268_p0390a04║云，即同今文。一根既反元，六根成解脫。
X11n0268_p0390a05║阿難！汝今欲逆生死欲流，返窮流根至不生滅，當驗此等六受用根，誰合誰離？誰
X11n0268_p0390a06║深誰淺？誰為圓通？誰不圓滿？
X11n0268_p0390a07║熏聞云：此於六根，且令詳簡，任其去取，故皆云誰，乃審定之辭。據理言之，眼、耳
X11n0268_p0390a08║則離，鼻、舌、身合，意深五淺，耳圓餘非。
X11n0268_p0390a09║若能於此悟圓通根，逆彼無始織妄業流，得循圓通，與不圓根日劫相倍。
X11n0268_p0390a10║孤山云：佛意令依耳根修證，一日之功，倍餘根一劫。
X11n0268_p0390a11║我今備顯六湛圓明，本所功德數量如是，隨汝詳擇其可入者，吾當發明令汝增
X11n0268_p0390a12║進。
X11n0268_p0390a13║苕溪云：此指六根妄明功德，全是真明本性所具，由真具故，所以妄具。佛勸詳
X11n0268_p0390a14║擇，雖意在耳根，而阿難示迷，未即領悟。下文且隨疑問，以破執情，後敕諸聖，各
X11n0268_p0390a15║說圓通，文殊所辨，辨觀音所證，發明之旨，方遂於茲。
X11n0268_p0390a16║十方如來於十八界一一修行，皆得圓滿無上菩提，於其中間亦無優劣；但汝下
X11n0268_p0390a17║劣，未能於中圓自在慧。故我宣揚，令汝但於一門深入，入一無妄，彼六知根一時
X11n0268_p0390a18║清淨。
X11n0268_p0391a01║資中云：根無優劣，即同去掘。經云：所謂彼眼根，於諸如來常，具足無減修，了了
X11n0268_p0391a02║分明見。智者於止觀中釋云：彼是九界。於諸如來常者，九界自謂各各非真，如
X11n0268_p0391a03║來觀之，即佛法界。具足無減修者，觀諸眼即佛眼，一心三諦，圓因具足，無有缺
X11n0268_p0391a04║減。了了分明見者，照實為了了，照權為分明。修論圓因，見論圓證，乃至六根，皆
X11n0268_p0391a05║作是說。今就初門，且辨優劣。
X11n0268_p0391a06║阿難白佛言：世尊！云何逆流深入一門，能令六根一時清淨？
X11n0268_p0391a07║佛告阿難：汝今已得須陀洹果，已滅三界眾生世間見所斷惑，然猶未知根中積
X11n0268_p0391a08║生無始虗習。彼習要因修所斷得，何況此中生住異滅分齊頭數？
X11n0268_p0391a09║孤山云：見諦所斷之惑，即八十八使；修道所斷之惑，即八十一思。真際云：此
X11n0268_p0391a10║修所斷惑，無始而來，與身俱生，眠伏藏識，故曰根中積生等。熏聞云：虗習，虗
X11n0268_p0391a11║妄結習。孤山云：生住異滅，即同體無明分齊頭數，謂初住已上至於妙覺四
X11n0268_p0391a12║十二品。釋要云：見道修道所斷之惑，即我執分別俱生也。今以我執麤而法
X11n0268_p0391a13║執細，麤中尚未全除，豈況於細？以非彼所知之境界故，故云何況等。生住等者，
X11n0268_p0391a14║此一期四相，是麤細妄念，故有本末、分齊、頭緒、數量，謂生滅各一，住四異二。據
X11n0268_p0391a15║論所說，十信凡夫覺滅相，三賢覺異相，十地覺住相，位滿覺生相。覺生相者，動
X11n0268_p0391a16║念都盡，唯一心在。故論云：心無初相，而言知初，即謂無念。若得無念者，即知心
X11n0268_p0391a17║相生、住、異、滅，乃至皆無自立，本來平等，同一覺故。既云動念都盡，本來一覺，正
X11n0268_p0391a18║當圓根修證也。故上云：若能於此悟圓通根，逆彼無始織妄業流，得循圓通，與
X11n0268_p0392a01║不圓根日劫相倍。是知絕念之慧，方能了知生、住、異、滅分齊頭數。既無此慧，不
X11n0268_p0392a02║了何疑？
X11n0268_p0392a03║今汝且觀現前六根，為一為六？
X11n0268_p0392a04║長水云：一六之情正是法執，執根是實有一六故。阿難初果雖破我執，尚有所
X11n0268_p0392a05║餘煩惱俱生猶未斷故，況此法執是所知障無明住地？此障最細名為根生，生
X11n0268_p0392a06║住異滅分齊頭數。熏聞云：不了一六即是無明。故約此推破，用顯藏性非一
X11n0268_p0392a07║非六也。問：據阿難迹論，修惑尚在，那忽於此便破無明？答：既已開顯，須明圓行，
X11n0268_p0392a08║豈復作意先破俱生？故但破無明，而俱生自落。冶鐵之譬，不亦然乎？補遺云：
X11n0268_p0392a09║四念處云：如火燒鐵，鐵雖未鎔，垢在前去。正觀記云：猶如冶鐵，麤垢先除。
X11n0268_p0392a10║阿難！若言一者，耳何不見？目何不聞？頭奚不履？足奚無語？
X11n0268_p0392a11║若此六根，決定成六。如我今會，與汝宣揚微妙法門，汝之六根，誰來領受？阿難言：
X11n0268_p0392a12║我用耳聞。佛言：汝耳自聞，何關身口？口來問義，身起欽承。
X11n0268_p0392a13║是故應知，非一終六，非六終一，終不汝根元一元六。
X11n0268_p0392a14║孤山云：非一終六，用中相背故；非六終一，性中相知故。而此六一，同異失準，並
X11n0268_p0392a15║是虗妄。終不下，正顯真性無六一相。
X11n0268_p0392a16║阿難，當知是根非一非六，由無始來顛倒淪潛，故於圓湛一六義生。
X11n0268_p0392a17║汝須陀洹，雖得六銷，猶未亡一。
X11n0268_p0392a18║金剛般若云：須陀洹名為入流而無所入，不入色聲香味觸法故。此即六銷也。
X11n0268_p0393a01║猶未亡一者，執有涅槃也，以小乘所證全是無明故。熏聞云：止觀釋智障云：
X11n0268_p0393a02║當彼破惑，名之為智。若望中道，智還成惑。又輔行云：二智之體，是無明故。補
X11n0268_p0393a03║遺云：銷六之義，且就初果破見分齊一番銷六塵義言之，如破無明有分破之
X11n0268_p0393a04║義，今分破六塵亦名銷六，以執涅槃為未亡其一。
X11n0268_p0393a05║如太虗空，參合群器。由器形異，名之異空。除器觀空，說空為一。
X11n0268_p0393a06║苕溪云：太虗喻如來藏，群器喻六根，異空如見精等。
X11n0268_p0393a07║彼太虗空，云何為汝成同不同？何況更名是一非一？
X11n0268_p0393a08║則汝了知，六受用根，亦復如是。
X11n0268_p0393a09║由明暗等二種相形，於妙圓中黏湛發見，見精映色結色成根，根元目為清淨四
X11n0268_p0393a10║大，因名眼體如蒲萄朵，浮根四塵流逸奔色。
X11n0268_p0393a11║孤山云：二種相形者，所既妄立也。黏湛發見者，生汝妄能也。流逸奔色，即熾然
X11n0268_p0393a12║成異也。苕溪云：黏湛發見者，由明暗等塵染起淨性也。他皆倣此。長水云：
X11n0268_p0393a13║本一圓常，妙湛明性，所相妄現，分明暗殊。明暗相形，動覺湛性，性相和合，執成
X11n0268_p0393a14║妄覺，故云黏湛發見。斯則所既妄立，生汝妄能也。見精即妄覺也。能所相熏，互
X11n0268_p0393a15║相交織，根結便成，故云結色成根。既覺明相雜，則強覺影明，具惑之性，黏湛合
X11n0268_p0393a16║成，由是名為清淨四大，即勝義根也。清淨四大者，染中說淨也。能照境發識，有
X11n0268_p0393a17║增上勝力，非同染礙麤相，故曰清淨勝義根。色屬不可見，而有對礙，故寄世俗
X11n0268_p0393a18║根所依處蒲萄之相，表顯勝義，奔取本境明暗之相，故云流逸奔色。下之五根，
X11n0268_p0394a01║大意皆然。釋要云：由明暗等二種相形者，妄見初起，明暗未形，此約惑性冥
X11n0268_p0394a02║具說也。見精映色，方彰明暗之相也。黏者，和合執著之義也。由妄執故，動覺湛
X11n0268_p0394a03║性，發成妄見也。見精即第八見分，最細故曰精。色即第八相分，由能見故，境界
X11n0268_p0394a04║妄現；由相織故，結成六根。眼體者，眼謂勝義，體即浮塵，即勝義所依之體也。浮
X11n0268_p0394a05║根奔色者，即勝義在浮塵中，流趣奔色也。擕李云：見精下勝義根，雖用能造
X11n0268_p0394a06║所造八法為體。熏聞云：能造即地、水、火、風，所造即色、香、味、觸。擕李云：是不
X11n0268_p0394a07║可見有對色，能照境發識，乃聖人所知之境，其義深遠，非同塵境麤淺，故名清
X11n0268_p0394a08║淨，此是染中說淨，非無漏妙明之淨也。因名下。即浮塵根，亦名世俗根，以麤淺
X11n0268_p0394a09║易知，故翻前立名，亦用能所八法為體，今言四塵者，但舉所造也。問：浮塵但以
X11n0268_p0394a10║勝義為依處，不能照境發識，何以言流逸奔色？答：理實勝義，然浮塵是所依處，
X11n0268_p0394a11║舉所依顯能依也。又連上清淨四大為言，義亦無失。熏聞云：如蒲萄朵，喻浮
X11n0268_p0394a12║根之相也。餘經所說，或與此異。有云：眼如秋泉池，耳如卷樺皮，鼻如盛計筒，舌
X11n0268_p0394a13║如偃月刀，身如立戟槊，唯意根未見別目。補遺云：如蒲萄朵等，皆狀勝義清
X11n0268_p0394a14║淨四大，為非凡夫所見，故假以明之。若是浮塵，自可目擊，何假引喻？只如次經
X11n0268_p0394a15║云因名眼體等，乃指上清淨四大之形狀耳。下句云浮根四塵，顯是勝義之所
X11n0268_p0394a16║依，非指蒲萄如浮塵根也。顯宗論曰：眼根極微，居眼星上，體清徹故，如秋泉池。
X11n0268_p0394a17║耳根極微，居耳穴內，旋還而住，如卷樺皮。又舊婆沙論云：舌根鄰虗如半月。彼
X11n0268_p0394a18║說於舌中央如毛端量，非舌根鄰虗所覆。又新婆沙論曰：云何眼等諸根極微
X11n0268_p0395a01║安布而住，如香荾華，清徹映覆，令無分散？有說重累如圓而住，體清徹故，如頗
X11n0268_p0395a02║𦙁迦，不相障礙。鼻根極微，居鼻頞內，背上面下，如雙爪甲。舌根極微，布在舌上，
X11n0268_p0395a03║形如半月。繫說舌中如毛端量，非為舌根極微所徧。據此等文，豈屬浮塵根耶？
X11n0268_p0395a04║言流逸奔色等，此明勝義有照境發識之功耳。
X11n0268_p0395a05║由動靜等二種相擊，於妙圓中黏湛發聽，聽精映聲，卷聲成根，根元目為清淨四
X11n0268_p0395a06║大，因名耳體如新卷葉，浮根四塵流逸奔聲。
X11n0268_p0395a07║長水云：聽精，妄覺也。既動靜互相擊發，鼓真成妄，失其真性，遂發聽精，卷彼聲
X11n0268_p0395a08║形，結影成根。聲性虗散，故須卷攝以成聽義。既卷成根，還如卷葉。
X11n0268_p0395a09║由通塞等，二種相發。於妙圓中，黏湛發齅。齅精映香，納香成根。根元目為，清淨四
X11n0268_p0395a10║大。因名鼻體，如雙垂爪。浮根四塵，流逸奔香。
X11n0268_p0395a11║通塞相發，覺明映香，於妙圓湛，結成鼻處，香氣上騰，根垂下取，如雙垂爪。
X11n0268_p0395a12║由恬變等二種相參，於妙圓中黏湛發甞，甞精映味絞味成根，根元目為清淨四
X11n0268_p0395a13║大，因名舌體知初偃月，浮根四塵流逸奔味。
X11n0268_p0395a14║恬變交參，真妄黏合。心境相結，攬以成根。約所依相，如初偃月。熏聞云：有味
X11n0268_p0395a15║為變，無味為恬。恬，靜也。觀次文云：甞精映味，絞味成根。當知正取變義，為舌根
X11n0268_p0395a16║所對之境。然由恬變二種，皆能發於覺了之性，是故對根相等而示。前鼻之通
X11n0268_p0395a17║塞，下身之離合等，例此可知。
X11n0268_p0395a18║由離合等二種相摩，於妙圓中黏湛發覺，覺精映觸搏觸成根，根元目為清淨四
X11n0268_p0396a01║大，因名身體如腰鼓顙，浮根四塵流逸奔觸。
X11n0268_p0396a02║長水云：離合觸摩，湛圓隨妄，覺觸相待，搏取成根，能造前造，二俱八法，是不可
X11n0268_p0396a03║見，寄所依處，如腰鼓顙。熏聞云：腰鼓顙，或作𣞙。埤蒼云：皷，𣐎也。補遺云：顙，
X11n0268_p0396a04║息朗切，額也。若作此𣞙，桑朗切，鼓匡也。字書云：鼓材也。今取杖鼓顙，故云腰鼓
X11n0268_p0396a05║顙也。𣐎，龍龕手鑑：音瓦。腰，若今杖鼓繫著腰中者也。顙，則鼓之匡也。然腰鼓之
X11n0268_p0396a06║顙，兩頭濶，中央狹。今之人身，何以似之邪？按婆沙論，此明女根，非通明人之身
X11n0268_p0396a07║根也。如舊婆沙論云：女根鄰虗如大指。新婆沙曰：身根極微，徧住身分。女根極
X11n0268_p0396a08║微，形如鼓顙。男根極微，形如指韒。准此，則知女根之形，中狹兩濶，似腰鼓𣞙。以
X11n0268_p0396a09║男根似指顯之，可以意曉。所以此經明女根為身根者，正為除眾生慾想之別
X11n0268_p0396a10║意耳。登伽起發別意可知。
X11n0268_p0396a11║由生滅等二種相續，於妙圓中黏湛發知，知精映法，覽法成根，根元目為清淨，四
X11n0268_p0396a12║大因名意思，如幽室見浮根，四塵流逸奔法。
X11n0268_p0396a13║長水云：妙圓無動，生滅妄陳，黏湛成知，知還攬法。根境既結，奔取無休，以六根
X11n0268_p0396a14║中隨一攝故。如前五根，亦名四大，居在身中，不彰外相，如幽室見。手鑑云：謂
X11n0268_p0396a15║此意根，大小乘中，各不同故。正法念經：形如蓮華，上有七葉，朝開暮合，色法所
X11n0268_p0396a16║攝。光明經云：意根分別一切諸法。大乘意根，即第七識。法相宗亦云是心。然云
X11n0268_p0396a17║色云心，皆是虗妄。既迷一真，心亦質閡。如前文云：起為世界。故此妄心，亦同色
X11n0268_p0396a18║法。而破修實教中，顯圓回之義，非權小堅執為實。應立量云：意根是有法，定色
X11n0268_p0397a01║法故。為宗因云：以六根中，隨一攝故，同喻如前。五、由是意根，亦名四大。然此意
X11n0268_p0397a02║根，本由生滅妄塵所結，妄塵不離妄覺影明。若以有色無色為諍論者，猶邀空
X11n0268_p0397a03║華，結為空果，正顯虗妄也。是知權小說心，但得其末，末盡本元，故互相靜論。其
X11n0268_p0397a04║過如是，故云猶邀空華等。故此所明，六皆四大，無相違也。此結歸經旨也。孤
X11n0268_p0397a05║山云：根元下。此取肉團心根，為慮知之所託也。故勝義根，還是清淨四大，如幽
X11n0268_p0397a06║室見。即浮塵根，為意思託附，如處幽室。谷響云：即慮知託在肉團之內也。今
X11n0268_p0397a07║人肉團有病，則慮知憙忘，所為失常，故醫藥所治在肉團耳。熏聞云：列子曰：
X11n0268_p0397a08║魯公扈、趙齊嬰二人有病，同詣扁鵲，謂公扈曰：汝志強而氣弱，故足於謀而寡
X11n0268_p0397a09║於斷；齊嬰志弱而氣強，故少於慮而傷於專。若換汝之心，則均於善矣。遂飲二
X11n0268_p0397a10║人毒酒，迷死三目，剖胸探心，易而置之，投於神藥，既寤如初。二人辭歸，於是公
X11n0268_p0397a11║扈返齊嬰之室而有妻子，妻子不識；齊嬰亦返公扈之室有其妻子，妻子亦不
X11n0268_p0397a12║識。二室自相訟，求辨於扁鵲，辨其所由，訟乃已。是故今經以意處肉團而外緣
X11n0268_p0397a13║法塵，如在幽室而闚於外，故云浮根四塵，流逸奔法。補遺云：舊婆沙云：意既
X11n0268_p0397a14║無體，不可說形量。今經就慮知所託肉團，則如幽室之相也。圓、岳二師並以意
X11n0268_p0397a15║託肉團為幽室見，非也。此文上下並明清淨四大勝義根相。意之勝義者，清淨
X11n0268_p0397a16║四大託於肉團之肉，引發意思而外緣法塵，如處幽室而見於外。六根之中，眼
X11n0268_p0397a17║之勝義發在於外，唯此意之勝義在肉團內，故有室之喻耳。又前五根皆有竅
X11n0268_p0397a18║穴通外，唯意所託包在肉團，亦能引思，故譬幽室。又應如幽室，如意之浮塵根
X11n0268_p0398a01║也。以勝義根附託其內，故云見耳。為顯意之浮塵猶如幽室，非意所託，何名幽
X11n0268_p0398a02║室？正法念經云如蓮華開合者是也。熏聞云：睡眼則合，覺寐則開也。
X11n0268_p0398a03║阿難！如是六根，由彼覺明，有明明覺，失彼精了，黏妄發光。
X11n0268_p0398a04║由彼覺明，真明也。有明明覺，妄明也。迷彼真明，故云失彼精了。成此妄明，故云
X11n0268_p0398a05║黏妄發光。謂染著妄境，發生妄明。長水云：性覺之體，本有真明。由彼妄覺影
X11n0268_p0398a06║明忽起，遂令真元隱於精了，失其明性。妄覺影明，自相黏執，相熏擊發，結成六
X11n0268_p0398a07║種知見之光。故此六根，由迷發見。
X11n0268_p0398a08║是以汝今離暗離明，無有見體；離動離靜，元無聽質；無通無塞，齅性不生；非變非
X11n0268_p0398a09║恬，甞無所出；不離不合，覺觸本無；無滅無生，了知安寄？
X11n0268_p0398a10║汝但不循動靜、合離、恬變、通塞、生滅、明暗，如是十二諸有為相。
X11n0268_p0398a11║隨拔一根，脫黏內伏，伏歸元真，發本明耀，耀性發明。諸餘五黏，應拔圓脫。
X11n0268_p0398a12║苕溪云：阿難所疑，一入六淨，正釋在此。熏聞云：如於耳根不脩動靜，即是脫
X11n0268_p0398a13║黏。智契於理，名為內伏。餘皆例此。長水云：執境成根，因根有礙。執心不起，諸
X11n0268_p0398a14║境自亡。既不相纏，自然圓脫。下文云：見聞如幻化，三界若空華。聞復翳根除，塵
X11n0268_p0398a15║消覺圓淨，淨極光通達。故云：復歸元真，發本明耀。楞伽云：不了心及緣，則生二
X11n0268_p0398a16║妄想。了心及境界，妄想則不生。妄既不生，即發明耀。皆斯義也。補遺云：一根
X11n0268_p0398a17║脫黏，其餘五根應時亦拔。應言其疾，圓言其俱也。
X11n0268_p0398a18║不由前塵所起知見，明不循根，寄根明發，由是六根互相為用。
X11n0268_p0399a01║苕溪云：寄二種根，覺明開發，故千二百功德，根根互用也。寄根明發，如智論云：
X11n0268_p0399a02║報生天眼，在肉眼中。此乃寄於肉眼而發天眼。今亦如是，覺明知見，寄諸浮塵
X11n0268_p0399a03║勝義而發也。孤山云：用有真似，似如法華。法華經法師功德品：受持法華經，
X11n0268_p0399a04║當得八百眼功德，乃至千二百意功德。以是功德，莊嚴六根，皆令清淨，真用如
X11n0268_p0399a05║華嚴具。問：谷響云：晉本華嚴三十五云：菩薩有十種眼，所謂肉眼、天眼、慧眼、
X11n0268_p0399a06║法眼、佛眼、智眼、明眼、出生死眼、無礙眼、普眼，餘五根皆有十種。手鑑云：此顯
X11n0268_p0399a07║證真起用，約位明之，即相似分滿也。前云：從何折伏，疇昔攀緣，得陀羅尼，入佛
X11n0268_p0399a08║知見。斯由隨拔一根，脫黏內伏，故得不由前塵所起五眼三智開明，而互用自
X11n0268_p0399a09║在也。無漏意識，引五識生，一一皆能通緣一切境故。然六根既自在，六識六境
X11n0268_p0399a10║亦自在，由是根境識三，皆自在故，方曰互用。若細分別，有十二重，謂各有四句。
X11n0268_p0399a11║一根自在四句：一根發六識，六根發一識，一根照六境，六根照一境。二識自在
X11n0268_p0399a12║四句：一識依六根，六識依一根，一識緣六境，六識緣一境。三境自在四句：一境
X11n0268_p0399a13║應六根，六境應一根，一境牽六識，六境牽一識。前云：十方如來，及大菩薩，於其
X11n0268_p0399a14║自住三摩地中，見與見緣，并所想相，如虗空華，本無所有。此見及緣，元是菩提
X11n0268_p0399a15║妙淨明體。下文諸根，若圓拔已，內瑩發光。如是浮塵，及器世間，諸變化相應念，
X11n0268_p0399a16║化成無上知覺，皆如此境界耳。
X11n0268_p0399a17║阿難！汝豈不知今此會中，阿那律陀無目而見，䟦難陀龍無耳而聽，殑伽神女非
X11n0268_p0399a18║鼻聞香，驕梵鉢提異舌知味，舜若多神無身覺觸，如來光中映令暫現，既為風質
X11n0268_p0400a01║其體元無，諸滅盡定得寂聲聞。如此會中，摩訶迦葉久滅意根，圓明了知不因心
X11n0268_p0400a02║念。
X11n0268_p0400a03║孤山云何？那律陀云：無滅。釋要云：大論云：得天眼人中最為第一者，阿尼盧
X11n0268_p0400a04║頭色界四大造色半頭清淨，佛眼四大造色徧頭清淨，䟦陀羅云賢善，殑伽河
X11n0268_p0400a05║名云天堂，來驕梵鉢提云牛相。熏聞云：下云於過去劫輕弄沙門，世世生生
X11n0268_p0400a06║有牛呞病，今取其舌似牛，故云異舌知味也。舜若多云虗空，然此六人或是凡
X11n0268_p0400a07║夫業報，或是小聖修得，斯皆妄力，尚不依根。小聖神通由修根本事禪而得，既
X11n0268_p0400a08║不能知發本明耀，故皆屬妄。實而言之，即如來少分之用，豈唯小聖，凡夫亦然，
X11n0268_p0400a09║何況圓脫，豈無互用？長水云：既為風質者，此約體不可見，故云元無。以佛力
X11n0268_p0400a10║故，故能暫現，亦顯有定自在色、無業色也。無色界天淚下如雨，正是此事。得滅
X11n0268_p0400a11║盡定，大小俱有。然修意不同，謂滅六全分，盡七染分。釋要云：留淨分不斷，要
X11n0268_p0400a12║持種摩訶迦葉入鷄足山待彌勒佛。俱舍即云：已入涅槃。餘說入定，聖說誰爾？
X11n0268_p0400a13║若例今經付囑阿難，故知入定、涅槃俱不可測。然上所說欲顯真覺不假根塵，
X11n0268_p0400a14║且引六人略以為比，於中有業報者、有修得者、有發真者。修得、發真正是真用，
X11n0268_p0400a15║業報所感以淺況深，俱是不由於根而覺知無失耳。手鑑云：如亢倉子視聽
X11n0268_p0400a16║不用耳目，陀無足而行，魚無耳而聽，蟬無口而鳴，不食而味，吸風飲露而資，蚯
X11n0268_p0400a17║蚓無舌而歌。熏聞云：諸滅盡定，即九次第定中滅受想定。久滅意根，謂先曾
X11n0268_p0400a18║得定故，圓明了知。此約出定時說，不因心念，還指曾滅意根。
X11n0268_p0401a01║阿難！今汝諸根若圓拔已內瑩發光，如是浮塵及器世間諸變化相如湯銷氷，應
X11n0268_p0401a02║念化成無上知覺。
X11n0268_p0401a03║苕溪云：真智如湯，妄境如氷，了妄即真，化成知覺。
X11n0268_p0401a04║阿難，如彼世人聚見於眼，若令急合暗相現前，六根黯然頭足相類，彼人以手循
X11n0268_p0401a05║體外繞，彼雖不見頭足一辯，知覺是同。
X11n0268_p0401a06║前明真覺不由於根，故舉那律無目能見等。今示真覺不假於緣，故指世人暗
X11n0268_p0401a07║中有辨。彼人，即合眼之人。循體，謂繞他人之體。知覺是同，言暗中知覺，與明中
X11n0268_p0401a08║所見不殊。凡夫尚有不假緣而能有辨，況聖人真覺，何藉緣發乎？
X11n0268_p0401a09║緣見因明，暗成無見，不明自發，則諸暗相永不能昏。根塵既消，云何覺明不成圓
X11n0268_p0401a10║妙？
X11n0268_p0401a11║先指妄，次顯真，略示明暗，諸緣例爾。
X11n0268_p0401a12║阿難白佛言：世尊！如佛說言：因地覺心欲求常住，要與果位名目相應。
X11n0268_p0401a13║世尊！如來位中，菩提、涅槃、真如、佛性、菴摩羅識、空如來藏、大圓鏡智，是七種名稱
X11n0268_p0401a14║謂雖別，清淨圓滿體性堅凝，如金剛王常住不壞。
X11n0268_p0401a15║資中云：菴摩羅識、白淨無垢識。熏聞云：天台依攝大眾，說菴摩羅識，名無分
X11n0268_p0401a16║別智光，即第九淨識也。離倒圓成，鑒周萬有，名大圓鏡智。地論云：大圓鏡智，離
X11n0268_p0401a17║一切我我所執，乃至能現能生一切境界諸智影像，及一切身土影像。又云：此
X11n0268_p0401a18║智是諸如來第八淨識也。問：今七種名，同在果位，體必無別，何故攝論以菴摩
X11n0268_p0402a01║羅為第九，地論以大圓鏡為第八耶？答：第八有染淨二分，總含一切有漏無漏、
X11n0268_p0402a02║有為無為等法，是故攝論開淨分為第九，地論不開，即指淨分明為鏡智。問：開
X11n0268_p0402a03║與不開，何者為善？答：兩論被物，各隨所宜，不可定計，互相排斥。然據諸論所說，
X11n0268_p0402a04║第八識若至我見永不起位，即捨梨耶之名，別受清淨之稱，是則果位名菴摩
X11n0268_p0402a05║羅。天台所依攝大乘義，取第九識者，非無深致。補遺云：光明玄文云：若依攝
X11n0268_p0402a06║論，如上染金之文，即是圓意。土即阿陀那，染即阿梨耶，金即菴摩羅，即圓說也。
X11n0268_p0402a07║地、攝二論，立識互諍。天台雖欲息諍，列十種三法，依攝論立菴摩羅為第九識：
X11n0268_p0402a08║一者、圓融文會，二者、類通義便。孤山云：七名雖異，其體元同。要其所歸，秪是
X11n0268_p0402a09║究竟所顯一心三諦耳。無染無闕，故清淨圓滿；不遷不變，故體性堅凝。金剛王
X11n0268_p0402a10║喻於堅義。
X11n0268_p0402a11║若此見聽離於明暗、動靜、通塞，畢竟無體，猶如念心離於前塵，本無所有。
X11n0268_p0402a12║云何將此畢竟斷滅以為修因，欲獲如來七常住果？
X11n0268_p0402a13║世尊，若離明暗見畢竟空，如無前塵念自性滅，進退循環微細推求，本無我心及
X11n0268_p0402a14║我心所，將誰立因求無上覺？
X11n0268_p0402a15║苕溪云：進思常果，退惟修因，及進思修因，退惟斷滅，疑情宛轉，如循環然。補
X11n0268_p0402a16║遺云：然阿難已聞根塵皆如來藏，何緣復疑是斷滅法？又聞鍾顯聞性常與，寶
X11n0268_p0402a17║手開合等顯見性不動，其義大同，何重示此？今恐大眾宜聞再演，又席間後集
X11n0268_p0402a18║不聞前義，故使大權重結問勢，如來慈力再有指陳。
X11n0268_p0403a01║如來先說湛精圓常，違越誠言終成戲論。云何如來真實語者？
X11n0268_p0403a02║惟垂大慈，開我蒙恡。
X11n0268_p0403a03║佛告阿難：汝學多聞未盡諸漏，心中徒知顛倒所因，真倒現前實未能識，恐汝誠
X11n0268_p0403a04║心猶未信伏。吾今試將塵俗諸事，當除汝疑。
X11n0268_p0403a05║即時如來敕羅睺羅擊鐘一聲，問阿難言：汝今聞不？阿難大眾俱言：我聞。鐘歇無
X11n0268_p0403a06║聲，佛又問言：汝今聞不？阿難大眾俱言：不聞。時羅睺羅又擊一聲，佛又問言：汝今
X11n0268_p0403a07║聞不？阿難大眾又言：俱聞。
X11n0268_p0403a08║佛問阿難：汝云何聞？云何不聞？阿難大眾俱白佛言：鐘聲若擊，則我得聞；擊久聲
X11n0268_p0403a09║銷，音響雙絕，則名無聞。
X11n0268_p0403a10║補遺云：鐘聲為音，震物曰響。生法師曰：敲空作響，擊木無聲。
X11n0268_p0403a11║如來又敕羅睺擊鐘，問阿難言：汝今聲不？阿難大眾俱言：有聲。少選聲銷，佛又問
X11n0268_p0403a12║言：爾今聲不？阿難大眾答言：無聲。有頃，羅睺更來撞鐘，佛又問言：爾今聲不？阿難
X11n0268_p0403a13║大眾俱言：有聲。
X11n0268_p0403a14║少選有頃，皆須臾也。
X11n0268_p0403a15║佛問阿難：汝云何聲？云何無聲？阿難大眾俱白佛言：鐘聲若繫，則名有聲；擊久聲
X11n0268_p0403a16║銷，音響雙絕，則名無聲。
X11n0268_p0403a17║佛語阿難及諸大眾：汝今云何自語矯亂？大眾阿難俱時問佛：我今云何名為矯
X11n0268_p0403a18║亂？佛言：我問汝聞，汝則言聞；又問汝聲，汝則言聲。唯聞與聲，報答無定，如是云何
X11n0268_p0404a01║不名矯亂？
X11n0268_p0404a02║夫聞性離聲，無生無滅，何因擊鐘而言其聞？既言其聞，何故再擊又言其聲？是
X11n0268_p0404a03║知言聞不合謂聲，言聲不合謂聞，自語矯亂，信不誣矣。熏聞云：阿難！報答無
X11n0268_p0404a04║定，義同於詐，而復錯亂，實為大權之妙。
X11n0268_p0404a05║阿難，聲銷無響，汝說無聞。若實無聞，聞性已滅，同於枯木鐘聲更擊，汝云何知？
X11n0268_p0404a06║知有知無，自是聲塵或無或有，豈彼聞性為汝有無？聞實云無，誰知無者？
X11n0268_p0404a07║此以聞對聲，正簡妄聞以顯真聞。知，聞也。
X11n0268_p0404a08║是故，阿難！聲於聞中自有生滅，非為汝聞聲生聲滅，令汝聞性為有為無？
X11n0268_p0404a09║此以聲對聞，正簡聲塵，以顯聞性。汝聞，妄聞也。
X11n0268_p0404a10║汝尚顛倒惑聲為聞，何怪昏迷以常為斷？終不應言離諸動靜、閉塞、開通，說聞無
X11n0268_p0404a11║性。
X11n0268_p0404a12║阿難通疑六根離塵無體，如來別顯聞性常者，誠欲發耳根圓通之機也。
X11n0268_p0404a13║如重睡人眠熟床枕，其家有人於彼睡時擣練舂來，其人夢中聞舂擣聲別為他
X11n0268_p0404a14║物，或為擊鼓或為撞鐘，即於夢時自怪其鐘為木石響。於時忽寤遄知杵音，自告
X11n0268_p0404a15║家人：我正夢時惑此舂音將為鼓響。阿難！是人夢中豈憶靜搖開閉通塞？其形雖
X11n0268_p0404a16║寐聞性不昏。
X11n0268_p0404a17║長水云：睡人六識歸種，思覺不行，但任運聞，即真聞性。若唯約喻，睡人應無聞
X11n0268_p0404a18║性。但約不隨根起，非由作意，故是真聞。苕溪云：所舉寐事，驗妄識至昏，而真
X11n0268_p0405a01║性不昧。補遺云：惑砧杵聲為鐘鼓響，睡中昏想也；怪鐘聲是木石音，聞性不
X11n0268_p0405a02║昧也。聞性不昏，即見精不動，去真猶一間耳。若脫聞見，即真如體，不即不離，意
X11n0268_p0405a03║亦可見矣。谷響云：遄，速也。
X11n0268_p0405a04║縱汝形銷命光遷謝，此性云何為汝銷滅？
X11n0268_p0405a05║復恐惑者謂寐雖不昧，死豈不滅耶？故重示爾。
X11n0268_p0405a06║以諸眾生從無始來，循諸色聲逐念流轉，曾不開悟性淨妙常，不循所常逐諸生
X11n0268_p0405a07║滅，由是生生雜染流轉。
X11n0268_p0405a08║若棄生滅，守於真常，常光現前，根塵識心應時銷落，想相為塵，識情為垢，二俱遠
X11n0268_p0405a09║離，則汝法眼應時清明，云何不成無上知覺？
X11n0268_p0405a10║苕溪云：通別二惑，俱名塵垢，真以所證，皆號法眼。此眼具五，方曰清明。
X11n0268_p0405a11║
X11n0268_p0405a12║大佛頂如來密因修證了義諸菩薩萬行首楞嚴經卷第四