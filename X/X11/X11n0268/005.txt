X11n0268_p0406a01║大佛頂如來密因修證了義諸菩薩萬行首楞嚴經卷第五
X11n0268_p0406a02║一名中印土那蘭陀大道場經，於灌頂部錄出別行。
X11n0268_p0406a03║大唐神龍元年歲次乙巳五月二十三日
X11n0268_p0406a04║天竺沙門般剌密帝於廣州制止道場譯
X11n0268_p0406a05║烏萇國沙門彌迦釋迦譯語
X11n0268_p0406a06║菩薩戒弟子前正議大夫同中書門下平章事清河房融筆受
X11n0268_p0406a07║趙宋桐洲沙門思坦集註
X11n0268_p0406a08║明石盂後學比丘慧基重校訂
X11n0268_p0406a09║明巡視漕河監察御史長安霍達參閱鋟
X11n0268_p0406a10║阿難白佛言：世尊！如來雖說第二義門，今觀世間解結之人，若不知其所結之元，
X11n0268_p0406a11║我信是人終不能解。世尊！我及會中有學聲聞亦復如是，從無始際與諸無明俱
X11n0268_p0406a12║滅俱生，雖得如是多聞善根，名為出家，猶隔日瘧。
X11n0268_p0406a13║孤山云：牒前二決定義。審詳煩惱根本同體，無明品數至多。又迷境不一故曰
X11n0268_p0406a14║諸，生滅去來常在妄中故曰俱。瘧病隔日而發，通惑除如安日，別惑在如發日。
X11n0268_p0406a15║涅槃哀歎品中二乘白佛亦舉此喻。熏聞云：前云：則汝現前眼、耳、鼻、舌及與
X11n0268_p0406a16║身、心六為賊媒，自劫家寶。斯則已明六根是結。而下文請云：今日身、心云何是
X11n0268_p0406a17║結？從何名解？此有二義：一、為鈍根者重發起故；二、雖疑所結，意在於解。應作二
X11n0268_p0406a18║義消此：一、約阿難權證初果，俱生尚在，則與果內無明俱滅、俱生；二、約阿難實
X11n0268_p0407a01║證初住，別惑未盡，則與界外無明俱滅、俱生。若作阿難昔居初果，今入初住，通
X11n0268_p0407a02║敘二義者，見惑已斷，如安日；俱生未破，如發日。又通惑先落，如安日；別惑猶在，
X11n0268_p0407a03║如發日。隔日之喻，不亦明乎？
X11n0268_p0407a04║唯願大慈哀愍淪溺，今日身心云何是結？從何名解？亦令未來苦難眾生得免輪
X11n0268_p0407a05║迴，不落三有。作是語已，普及大眾五體投地，雨淚翹誠，佇佛如來無上開示。
X11n0268_p0407a06║爾時，世尊憐愍阿難及諸會中諸有學者，亦為未來一切眾生，為出世因作將來
X11n0268_p0407a07║眼，以閻浮檀紫金光手摩訶難頂。即時，十方普佛世界六種震動，微塵如來住世
X11n0268_p0407a08║界者，各有寶光從其頂出。其光同時於彼世界，來祇陀林灌如來頂，是諸大眾得
X11n0268_p0407a09║未曾有。
X11n0268_p0407a10║孤山云：六種震動，表破六根惑也。微塵如來光灌此佛，表同依此法得成正覺。
X11n0268_p0407a11║由談解結法門是修證的要，雖未即示耳根入處，以因此說生起後文，故茲現
X11n0268_p0407a12║瑞而為表發。長水云：從前至此四度放光，今文諸佛同放仍又同說，蓋初為
X11n0268_p0407a13║說教破邪，次為揀妄顯理，次為定見生智，今為入觀成行。前三依教發解未能
X11n0268_p0407a14║除障，今文觀成破惑正動無明入法界理，故諸佛放光同示解結體無二源，故
X11n0268_p0407a15║知說教破耶、顯真揀妄、立信成解，皆為今日成行取證，故與前文異耳。補遺云：
X11n0268_p0407a16║前第三番釋迦放光照十方，灌諸如來頂已旋至大眾，此唯彼佛放光却灌今
X11n0268_p0407a17║佛之頂。仍又同說者，前放心光則表佛佛證理是同，此事在彼故放光唯彼，仍
X11n0268_p0407a18║同顯說六根結解，所以䇿進破同體惑也。
X11n0268_p0408a01║於是阿難及諸大眾，俱聞十方微塵如來，異口同音告阿難言：善哉阿難！汝欲識
X11n0268_p0408a02║知俱生無明，使汝輪轉生死結根，唯汝六根更無他物。汝復欲知無上菩提，令汝
X11n0268_p0408a03║速證安樂解脫寂靜妙常，亦汝六根更非他物。
X11n0268_p0408a04║長水云：覺明初起，能所妄生，湛性既分，六根成異，根塵偶對，業性即生，輪轉無
X11n0268_p0408a05║窮，生死長縛，斯六根為生死結縛之源也。一念無念，能所都亡，根塵識心，應時
X11n0268_p0408a06║消落，無真可得，無妄可除，覺性圓明，法眼清淨，斯六根為自在解脫安樂妙常
X11n0268_p0408a07║之源也。其猶氷水，由氣動移，雖有變異，濕性常一，結解同貫，亦復爾也。
X11n0268_p0408a08║阿難雖聞如是法音，心猶未明，稽首白佛：云何令我生死輪迴，安樂妙常，同是六
X11n0268_p0408a09║根，更非他物？
X11n0268_p0408a10║佛告阿難：根塵同源，縛脫無二。
X11n0268_p0408a11║苕溪云：根塵識三，攝十八界，本如來藏，妙真如性，故曰同源。凡夫迷真故縛，聖
X11n0268_p0408a12║人悟真故脫，迷悟雖殊，始終理一，故曰無二。
X11n0268_p0408a13║識性虗妄，猶如空華。
X11n0268_p0408a14║苕溪云：同源必兼識性，虗妄必具根塵，猶織綺之法，互現其文也。
X11n0268_p0408a15║阿難，由塵發知，因根有相，相見無性，同於交蘆。
X11n0268_p0408a16║塵相通指六境，知見略示二根，根境對論攝十二處，斯皆兩法相涉，內無實性
X11n0268_p0408a17║故。喻若交蘆，經語巧妙，從寬至狹，上攝果義故三，此攝處義故二。下文又略其
X11n0268_p0408a18║境，單言其根，故云知見立知等。谷響云至若三數已上言交者，並須如數明
X11n0268_p0409a01║之，謂三交、四交等。法華云有八交道是也。
X11n0268_p0409a02║是故汝今知見立知即無明本，知見無見斯即涅槃無漏真淨，云何是中更容他
X11n0268_p0409a03║物？
X11n0268_p0409a04║孤山云：立知略見，無見略知，經文互影也。執知見實有，名立知見，此即妄心，是
X11n0268_p0409a05║生死輪迴之本。達知見無性，名無知見，此即真心，安樂妙常。是則唯一真心，更
X11n0268_p0409a06║無別法。熏聞云：阿難請云：今日身心云何是結？從何名解？如來開示。阿難！現
X11n0268_p0409a07║前知見若立知者，即名為結；現前知見若無見者，即名為解。無明涅槃乃結解
X11n0268_p0409a08║之法。
X11n0268_p0409a09║爾時，世尊欲重宣此義，而說偈言：
X11n0268_p0409a10║真性有為空，緣生故如幻，無為無起滅，不實如空華。
X11n0268_p0409a11║熏聞云：證真云：初半頌立有為是空，即真性有為空，緣生故如幻，具足三支比
X11n0268_p0409a12║量。量云：真性有為是有法，定空為宗因，云從緣生故，同喻如幻事。次半頌立無
X11n0268_p0409a13║為無起滅，不實若空華，亦具三支比量。若取義，便須移不實兩字歸上句，移無
X11n0268_p0409a14║起滅三字歸下句。以不實是宗中空義，故應立量云：真性無為是有法，定空為
X11n0268_p0409a15║宗因，云無起滅故，同喻如空華。問：下半頌無真性言，今何強添？答：上真性言，須
X11n0268_p0409a16║通下轉云云。論標四句，與此小異。真性有為空，如幻緣生故，無為無有實，不起
X11n0268_p0409a17║似空華。上卷廣明前二句，下卷廣明後二句。補遺云：三支即宗、因、喻也。現量
X11n0268_p0409a18║緣境親證，比量度義無謬。又宗鏡曰：三支校量，理貫互明，以破立為宗，所以教
X11n0268_p0410a01║無智而不圓，木非繩而靡直。比之可以生誠信，伏邪倒之疑心；量之可以定真
X11n0268_p0410a02║詮，杜狂愚之妄說。故得正法之輪永轉，唯識之旨廣行，事有顯理之功，言有定
X11n0268_p0410a03║邦之力。長水云：汎論偈頌，總有四種：一、阿耨窣覩婆頌，不問長行并偈，但數
X11n0268_p0410a04║字滿三十二，即為一偈。手鑑云：慈恩云：室盧迦，三十二字處中頌也。西方五
X11n0268_p0410a05║種句：一、短句，上五字，下三字，四句為偈；二、前句，唯六、七字，還四句為偈；三、中句，
X11n0268_p0410a06║八字成句；四、後句，成九字，乃至二十六字；五、長句，從二十七字已上，不限之也。
X11n0268_p0410a07║諸論指諸大乘經，皆云若干偈，即是此也。如云華嚴十萬偈等，其中結偈處極
X11n0268_p0410a08║少，餘悉是長行。故知十萬之數，即三十二字之頌也。二、名伽陀，此云諷頌。諷即
X11n0268_p0410a09║是頌，謂孤起偈，即下六解一亡等。或名直頌，謂以偈說法，非頌長行。三、名祇夜，
X11n0268_p0410a10║此云應頌。一、與長行相應之頌，由於長行說未盡故。雜集云：不了義經，應更頌
X11n0268_p0410a11║釋。二、為後來應更頌故。涅槃云：佛昔為諸比丘說契經竟，爾時復有利根眾生，
X11n0268_p0410a12║為聽法故，後至佛所，即便問人：如來向者，為說何事？佛時知已，即用本經，以偈
X11n0268_p0410a13║頌曰：我昔與汝等，不識四真諦，是故久輪轉，生死大苦海。四、名蘊陀南，此云集
X11n0268_p0410a14║施頌。謂以少言攝集多義，施他誦持故。如云一切有為法等四句，即攝大般若
X11n0268_p0410a15║八十餘科二十萬偈。為何意故經多立頌？略有八義：一少字攝多義故，二讚嘆
X11n0268_p0410a16║者多以偈頌故，三為鈍根者重說故，四為後來之徒故，五隨意樂故，六易受持
X11n0268_p0410a17║故，七增明前說故，八長行未說故。今此經內於前四中二三所攝，八意之內正
X11n0268_p0410a18║唯三七兼二五八。然又長行偈頌相望有五對立例，謂有無、廣略、雜合、先後、隱
X11n0268_p0411a01║顯。又慈恩說偈頌有十，謂利鈍、前後、曲直、難易、真俗、取捨、標釋、智辨、解持、說行。
X11n0268_p0411a02║此十義十對，每對皆上字是長行，下字是偈頌。一為利鈍二根，二為前後二眾
X11n0268_p0411a03║生，三為曲（屈曲顯示）直（直言其事）兩樂，四為難易兩解（難解者長行委曲而說，易解者偈頌撮略而說），五為真俗
X11n0268_p0411a04║兩隨（真謂就理直言，俗謂隨俗文飾），六為取舍兩分（取善也，舍惡也），七為標釋二別（標列事理，說釋義味），八為智
X11n0268_p0411a05║辨二殊，九為解持二界，十為說行二別。長水云：此文正破無明法執為無為
X11n0268_p0411a06║有實體者，皆迷真性，一真法界本非對待，故此對破即是解結之因也。應立量
X11n0268_p0411a07║云：真性有為，元空不有，從緣生故，猶如幻事；真性無為，本來不實，無起滅故，猶
X11n0268_p0411a08║如空華。第二量中，先因後宗，譯人語便，亦無所失。
X11n0268_p0411a09║言妄顯諸真，妄真同二妄，猶非真非真，云何見所見？中間無實性，是故若交蘆。
X11n0268_p0411a10║苕溪云：長行但破於妄，今恐捨妄取真，故重遣之。孤山云：諸，之也，語助耳。言
X11n0268_p0411a11║根塵虗妄，則顯涅槃真實。對妄說真，待對不絕，真亦成妄，故言二妄。龍樹云：若
X11n0268_p0411a12║法為待成，是法還成待。對妄說真，猶皆遣蕩，云何更有妄中根境乎？猶非能遣
X11n0268_p0411a13║也，真非真所遣也。非真即妄，見即是根，所見即境。中間下，頌相見無性，同於交
X11n0268_p0411a14║蘆中間，謂根境二法體中無性。
X11n0268_p0411a15║結解同所因，聖凡無二路。
X11n0268_p0411a16║苕溪云：欲明解結，汎舉所因。所因者，六根也。
X11n0268_p0411a17║汝觀交中性，空有二俱非。迷晦即無明，發明便解脫。
X11n0268_p0411a18║孤山云：初二句重牒前喻令審觀，言空則蘆有外相，言有則蘆中本空，以喻根
X11n0268_p0412a01║境妄執似有，其體元空。次二句頌知見立知，及知見無見等。
X11n0268_p0412a02║解結因次第，六解一亦亡，根選擇圓通，入流成正覺。
X11n0268_p0412a03║二句為華巾結解張本。二句為諸聖圓通張本。
X11n0268_p0412a04║陀那微細識，習氣成暴流，真非真恐迷，我常不開演。
X11n0268_p0412a05║擕李云：梵云阿陀那，義翻執持，即第八異名。以能執持種子根身等，令不散壞
X11n0268_p0412a06║故。且阿陀那識，真諦謂之第七者，蓋別取第八染分立名。唯識百法謂之第八
X11n0268_p0412a07║者，則通取染淨和合為目。解深密經謂之第九者，乃別取第八淨分言之。故攝
X11n0268_p0412a08║論云：世尊說法，凡有三種：一染汙分，二清淨分，三染汙清淨分。譬如金藏，土中
X11n0268_p0412a09║有三：一地界，二金，三土輪。以地譬依他性，具染淨二分（八識）。以土譬分別性，為生
X11n0268_p0412a10║死染分（七識）。以金譬真實性，為涅槃淨分（九識）。問：陀那之名，既通三識，何故擕李釋
X11n0268_p0412a11║此頌文，須云第八異名耶？答：以順現文，名義便故。既云習氣成暴流，又曰真非
X11n0268_p0412a12║真恐迷，是則顯有染淨二分。雖解深密名為第九，不如唯識第八義親。補遺
X11n0268_p0412a13║云：吳興以第八中具有三分，譯人隨取一義以立其名。果如此言，則使第七末
X11n0268_p0412a14║那亦第八之異名耶？今黎耶外自有陀那，如何便指八中染分耶？以第七陀那
X11n0268_p0412a15║本非異名，何須言及？但以今經陀那與深密陀那在第九論異名可也。今補遺
X11n0268_p0412a16║云：斟酌陀那名義，有異乎吳興之說也。擕李曰：阿陀那義番執持，只就此名可
X11n0268_p0412a17║以會通諸異也。若七識云執持者，蓋執六識為外我，八識為內我，故名陀那。今
X11n0268_p0412a18║經云陀那執持義，蓋執持種子根身等，令不散壞耳。若深密陀那執持者，蓋取
X11n0268_p0413a01║第九為諸識所依，故言執持。執持名通，故使經論立名有異。是則今楞嚴執持
X11n0268_p0413a02║種子名陀那，乃第八異名，深密執持為諸識所依，乃第九異名，豈與夫執我之
X11n0268_p0413a03║陀那為同年耶？由是言之，深密經中陀那自指第九為暴流種子依持之處，與
X11n0268_p0413a04║今楞嚴不同，乃用唯識百法第八異名，政由經中真非真之言，通乎真妄第八
X11n0268_p0413a05║之義也。長水云：阿陀那云：執持即第八識，能執持種子起現行故。第八多名，
X11n0268_p0413a06║此名最通，三位之中相續執持位也。手鑑云：多名者，或名為心，或名阿陀那，
X11n0268_p0413a07║或名所知依，或名種子識，此等四名通一切位。次局名者，或名阿賴耶，此名唯
X11n0268_p0413a08║在異生有學非無學位；或名異熟識，此名唯在異生二乘諸菩薩位；或名無垢
X11n0268_p0413a09║識，此唯佛地。然通名中唯阿陀那名義最寬，通因及果，所以不標餘名也。三位
X11n0268_p0413a10║者，一我愛執藏位，即一切異生及七地已前菩薩小乘，前三果皆起我執，執第
X11n0268_p0413a11║八見分為我故，第八識名阿賴耶，此言執藏。二善惡業果位，即通一切異生至
X11n0268_p0413a12║十地滿心二乘無學等位，由善惡因感無記果，果異於因名異熟識。三相續執
X11n0268_p0413a13║持位，即通因果一切位，以第八執持諸法種子等令不散失，故名阿陀那也。
X11n0268_p0413a14║擕李云：習氣者，謂薰習氣，乃種子異名也。以第八識中無始習氣，微細生滅流
X11n0268_p0413a15║住不息，故如暴流。解深密經云：如暴流水生多波浪，諸波浪等以水為依，五六
X11n0268_p0413a16║七八皆依此識。然彼經中別顯染中淨相，故離八外別說九識，理實陀那更無
X11n0268_p0413a17║別體。佛於小乘經并大乘權教不說此識，若說即真則生怖難信，若說為妄又
X11n0268_p0413a18║撥同斷滅，故云恐迷不開演也。深密偈云：阿陀那識甚微細，一切種子如暴流，
X11n0268_p0414a01║我於凡愚不開演，恐彼分別執為我。補遺云：此與深密偈云：我於凡愚不開
X11n0268_p0414a02║演，意則𠃔同。節疏曰：凡謂凡夫，愚即二乘。蓋由如來於小乘經部不詮八九，故
X11n0268_p0414a03║有是言。約教則通，當教中亦不說也。而孤山、吳興並通、別、圓，恐有失意初心，聞
X11n0268_p0414a04║之起計，失之遠矣。豈有圓人初心不如八識業用，何以為圓人乎？豈獨圓人哉？
X11n0268_p0414a05║別教初心通伏三惑不八九，如何可論能造是佛性耶？補遺云：此下頌文，重
X11n0268_p0414a06║示前結解法體耳。前云知見立知，未知法體是何？此中明為指無始八識妄執
X11n0268_p0414a07║也。自心下二句，即結相也。不取下三句，解相也。是名下四句，示解結之體，乃三
X11n0268_p0414a08║止也。
X11n0268_p0414a09║自心取自心，非幻成幻法，不取無非幻，非幻尚不生，幻法云何立？
X11n0268_p0414a10║約能解亦如幻，故下文云如幻三摩。補遺云：上自心指陀那妄心，下自心指
X11n0268_p0414a11║如來藏心。眾生妄心，乃於如來藏中少分起計，蓋指能取之根。非幻成幻法，則
X11n0268_p0414a12║指所取。六塵，指六塵也。本是妙明心體，故曰非幻。由妄取故，成諸幻境，即上知
X11n0268_p0414a13║見立知也。意言由取知見，生出境界，不取無非幻者。若不取著，皆如來藏性，亦
X11n0268_p0414a14║非幻之名尚無，況有幻境可得？此示知見無見也。
X11n0268_p0414a15║是名妙蓮華，金剛王寶覺，如幻三摩提，彈指超無學。
X11n0268_p0414a16║孤山云：中道妙法，不染二邊。如世蓮華，不著泥水。真空蕩相，若金剛寶。所擬皆
X11n0268_p0414a17║碎，妙有禮虗。況幻術事，其象無實。初阿難以三止為請，今如來還以三義為歎。
X11n0268_p0414a18║彈指超無學，顯三止之功也。若入地住，則超小乘阿羅漢位。縱入相似，亦超無
X11n0268_p0415a01║學。以同除四住，此處為齊。若伏無明，三藏則劣。又縱有觀行，亦超無學。如太子
X11n0268_p0415a02║處胎，貴壓羣臣。頻伽在鷇，聲逾眾鳥。補遺云：若作超入之超，則應以地住佛
X11n0268_p0415a03║果為無學。無學舉登地住，此顯速疾能至大覺。然至覺時，亦無自果可為所得，
X11n0268_p0415a04║故云超無學耳。准天台意，超入無學，有分滿也。
X11n0268_p0415a05║此阿毗達磨，十方薄伽梵，一路涅槃門。
X11n0268_p0415a06║孤山云：阿毗達磨，此云無比法，即指前法無以比喻。十方如來，皆依此法入證
X11n0268_p0415a07║涅槃。涅槃是果，三止是因，因能入果，喻之以門。資中云：薄伽梵具足六義，所
X11n0268_p0415a08║謂自在、熾盛、端嚴、名稱、吉祥、尊貴。
X11n0268_p0415a09║於是阿難及諸大眾，聞佛如來無上慈誨，祇夜伽陀雜糅精瑩，妙理清徹心目開
X11n0268_p0415a10║明，歎未曾有。阿難合掌頂禮白佛：
X11n0268_p0415a11║苕溪云：祇夜云應頌，又云重頌，即頌上長行。伽陀云諷頌，亦略云偈，不因長行，
X11n0268_p0415a12║但訓美而頌之。二頌合明，故曰雜糅精瑩，此指能詮也。熏聞云：孤山云：前四
X11n0268_p0415a13║偈是重頌，後五偈是孤起（從解結因次第已下）。今謂前四偈中言妄顯諸真等四句亦是
X11n0268_p0415a14║孤起，後五偈中自心等五句亦是重頌。若然，則雜糅精瑩，於義惟明，妙理清徹，
X11n0268_p0415a15║此為所詮也。
X11n0268_p0415a16║我今聞佛無遮大悲性淨妙常真實法句，心猶未達六解一亡舒結倫次，唯垂大
X11n0268_p0415a17║慈再愍斯會及與將來，施以法音洗滌沈垢。
X11n0268_p0415a18║長水云由，偈云解結，因次第六，解一亦亡，故此疑之。熏聞云：性淨等二句，當
X11n0268_p0416a01║以所詮能詮分之。
X11n0268_p0416a02║即時如來，於師子座，整涅槃僧，斂僧伽梨，攬七寶几，引手於几，取劫波羅天所奉
X11n0268_p0416a03║華巾，於大眾前，綰成一結，示阿難言：此名何等？阿難大眾，俱白佛言：此名為結。於
X11n0268_p0416a04║是如來，綰疊華巾，又成一結，重問阿難：此名何等？阿難大眾，又白佛言：此亦名結。
X11n0268_p0416a05║如是倫次，綰疊華巾，總成六結，一一結成，皆取手中所成之結，持問阿難：此名何
X11n0268_p0416a06║等？阿難大眾，亦復如是，次第酬佛：此名為結。
X11n0268_p0416a07║真際云：涅槃僧，此方裙號僧伽梨大衣也。興福云：劫波羅天即髑髏天，四天
X11n0268_p0416a08║王太子奉如來巾。長水云：劫波云：時分巾是彼天所奉。谷響云：疊即布名字，
X11n0268_p0416a09║或作㲲。
X11n0268_p0416a10║佛告阿難：我初綰巾，汝名為結，此疊華巾先實一條，第二、第三云何汝曹復名為
X11n0268_p0416a11║結？阿難白佛言：世尊！此寶疊華緝績成巾，雖本一體，如我思惟，如來一綰得一結
X11n0268_p0416a12║名，若百綰成，終名百結，何況此巾秪為六結，終不至七，亦不停五，云何如來秪許
X11n0268_p0416a13║初時，第二、第三不名為結？
X11n0268_p0416a14║佛告阿難：此寶華巾，汝知此巾元止一條，我六綰時名有六結。汝審觀察，巾體是
X11n0268_p0416a15║同，因結有異。於意云何？初綰結成名為第一，如是乃至第六結生，吾今欲將第六
X11n0268_p0416a16║結名成第一不？不也。世尊！六結若存，斯第六名終非第一。縱我歷生盡其明辨，如
X11n0268_p0416a17║何令是六結亂名？
X11n0268_p0416a18║佛言：如是六結不同，循顧本因一巾所造，令其雜亂終不得成，則汝六根亦復如
X11n0268_p0417a01║是，畢竟同中生畢竟異。
X11n0268_p0417a02║苕溪云：同謂一真之性，理本無差，譬巾之體也。異謂六根之精，事用有別，如巾
X11n0268_p0417a03║之結也。次第所結之巾，本是一巾，造作六結耳。真如之理，常住不變，畢竟同也。
X11n0268_p0417a04║眾生妄想，確乎不拔，畢竟異也。以真顯妄，言妄難除也。異兼一六，故吳興以六
X11n0268_p0417a05║根之精，同為巾結也。
X11n0268_p0417a06║佛告阿難：汝必嫌此六結不成，願樂一成，復云何得？阿難言：此結若存，是非鋒起，
X11n0268_p0417a07║於中自生，此結非彼，彼結非此。如來今日若總解除，結若不生，則無彼此，尚不名
X11n0268_p0417a08║一，六云何成？
X11n0268_p0417a09║谷響云：酒德頌曰：陳說禮法鋒起，如劒戟之鋒刃，相競逐而起。長水云：此中
X11n0268_p0417a10║應云欲得不成，願樂一成，復云何得？佛意云：汝意嫌此六根妄隔，樂成一體，有
X11n0268_p0417a11║何方便而得成一？答意：若解此六亦不成一，以一對六而立，六若不生則無所
X11n0268_p0417a12║對，故無一義。補遺云：曉喻意。華巾之體，本無六一之名，真性也。結綰成六，六
X11n0268_p0417a13║根也。望巾本一，涅槃也。若解結已，六名既廢，一名亦無，對彼六結，得一巾名耳。
X11n0268_p0417a14║佛言：六解一亡，亦復如是。由汝無始心性狂亂，知見妄發，發妄不息，勞見發塵。如
X11n0268_p0417a15║勞目睛則有狂華，於湛精明無因亂起。一切世間山河大地、生死涅槃，皆即狂勞
X11n0268_p0417a16║顛倒華相。
X11n0268_p0417a17║苕溪云：六根之精，元是一真之性，以隨緣故。在眼曰見精，在耳曰聲精等，此皆
X11n0268_p0417a18║如第二月揑所成故。若能隨根脫黏內伏，六既融一，一亦斯亡。如解結已，巾亦
X11n0268_p0418a01║無用。次取不用巾為一亡也。良由如來藏心，本非六一，二乘空之，強名為一，故
X11n0268_p0418a02║曰六解一亡。知見發妄，此屬能見之相。勞見發塵，即對所見之境。唯妄與勞，五
X11n0268_p0418a03║住備矣。次雙喻其義。次示塵勞之相。
X11n0268_p0418a04║阿難言：此勞同結，云何解除？如來以手將所結巾偏掣其左，問阿難言：如是解不？
X11n0268_p0418a05║不也，世尊。旋復以手偏牽右邊，又問阿難：如是解不？不也，世尊。佛告阿難：吾今以
X11n0268_p0418a06║手左右各牽，竟不能解，汝設方便，云何解成？阿難白佛言：世尊，當於結心解即分
X11n0268_p0418a07║散。佛告阿難：如是，如是。若欲除結，當於結心
X11n0268_p0418a08║補遺云：若按二決定義，五濁六根無非剎那，故知今言結者，須指現前生滅妄
X11n0268_p0418a09║心為六根要，結心也偏掣，況不得解結之要也。
X11n0268_p0418a10║阿難！我說佛法從因緣生，非取世間和合麤相。如來發明世出世法，知其本因隨
X11n0268_p0418a11║所緣出，如是乃至恒沙界外一滴之雨亦知頭數，現前種種松直棘曲、鵠白烏玄
X11n0268_p0418a12║皆了元由。
X11n0268_p0418a13║苕溪云：既令解結，當於結心，欲使選根而修圓行，故示佛法從因緣王，反顯若
X11n0268_p0418a14║無因緣，佛法無由而生也。如前文云：譬如琴瑟，雖有妙音，若無妙指，終不能發。
X11n0268_p0418a15║是則圓修定慧，是今因緣。若三藏中事六度等，皆是世間麤和合相。長水云：
X11n0268_p0418a16║中道正觀如幻三昧，能解無始無明根結，能於彈指超證無學，能起無方不思
X11n0268_p0418a17║議用，此名佛法從因緣生，豈同世間所說麤相？以佛無明永盡，得一切種智，故
X11n0268_p0418a18║能知此結解因由，非餘境界。孤山云：世謂六凡，出世謂四聖。知此十界，皆因
X11n0268_p0419a01║於心。隨無明之染緣，則出九界；隨教行之淨緣，則出佛界。故法華云：佛種隨緣
X11n0268_p0419a02║起。准法華疏，以中道正因為佛種。今知其本因，皆因於心，心即佛種也。然而法
X11n0268_p0419a03║華正指真心，此中正指妄心。雖真、妄體同，理須甄別。涅槃云：亦有因緣，因滅
X11n0268_p0419a04║無明，則得熾然三菩提燈。苕溪云：如是下，謂佛有權實二智。實智冥理，權智
X11n0268_p0419a05║鑒物。權實一念，佛理同時。理則照窮正性，物則察其本末。肇論云：聖心無知，無
X11n0268_p0419a06║所不知。上云發明世出世法，乃至知其現前種種元由者，昔權知所鑒也。既於
X11n0268_p0419a07║情無情等，照了不昧，顯今所謂解結之法，及選根之義，悉是鑒物宜然，固無差
X11n0268_p0419a08║謬矣。
X11n0268_p0419a09║是故，阿難，隨汝心中選擇六根，根結若除，塵相自滅，諸妄銷亡，不真何待？
X11n0268_p0419a10║長水云：前云若能於此悟圓通根與不圓根日劫相倍，故令選擇。
X11n0268_p0419a11║阿難，吾今問汝，此劫波羅巾六結現前，同時解縈，得同除不？不也，世尊。是結本以
X11n0268_p0419a12║次第綰生，今日當須次第而解。六結同體，結不同時，則結解時云何同除？
X11n0268_p0419a13║苕溪云：綰巾成結，雖有次第，黏湛成根，必無倫緒，不可以喻而難乎法。蓋言見
X11n0268_p0419a14║聞覺知，六用差別，如次第綰生耳。選擇六根，隨於一根發觀，如次第解也。慤師
X11n0268_p0419a15║云：意明六根不可齊觀，但依一根入證，自然消六，斯會經意。補遺云：就法言
X11n0268_p0419a16║之，觀一根，此根脫黏，餘五圓㧞，據一根居先，故云次第，終非約喻必次第解也。
X11n0268_p0419a17║此正同天台止觀去尺就寸之義。
X11n0268_p0419a18║佛言：六根解除亦復如是。此根初解先得人空，空性圓明成法解脫，解脫法已俱
X11n0268_p0420a01║空不生，是名菩薩從三摩地得無生忍。
X11n0268_p0420a02║苕溪云：小乘析觀，乃是作意，先破人執，次破法執，然後會入空平等理。熏聞
X11n0268_p0420a03║云：毗曇人空法不空，成實人法俱空，會入空平等理，謂偏真涅槃也。此涅槃亦
X11n0268_p0420a04║空，名平等空。大乘體觀，人法無殊，空非前後。衍門三教，皆名體觀。通教但破界
X11n0268_p0420a05║內二執，不破界外二執；別教先內次外；圓教內外頓融。今言此根初解，先得人
X11n0268_p0420a06║空，亦猶前文如澄濁水，沙土自沉，盖任運而然也。應知人空是破五陰假名，即
X11n0268_p0420a07║見惑也；法空是破五陰實法，即思惑也；乃至破涅槃淨法，即無明也。俱空不生，
X11n0268_p0420a08║即平等空。所空既盡，能空亦滅，如前火木，然諸薪已，亦復自然。如是三空，皆以
X11n0268_p0420a09║中道而為觀體。從所空言之，則有人法平等之異，故分三空；就能空言之，秪一
X11n0268_p0420a10║真如空耳。空前知見立知，故特先言人空也。一空一切空，其法執等，任運自空，
X11n0268_p0420a11║故曰空性圓明等。
X11n0268_p0420a12║阿難及諸大眾，蒙佛開示慧覺圓通，得無疑惑，一時合掌，頂禮雙足，而白佛言：我
X11n0268_p0420a13║等今日，身心皎然，快得無礙，雖復悟知一六亡義，然猶未達圓通本根。
X11n0268_p0420a14║世尊，我輩飄零積劫孤露，何心何慮預佛天倫，如失乳兒忽遇慈母。若復因此際
X11n0268_p0420a15║會道成，所得密言還同本悟，則與未聞無有差別。惟垂大悲惠我祕嚴，成就如來
X11n0268_p0420a16║最後開示。作是語已五體投地，退藏密機冀佛冥授。
X11n0268_p0420a17║孤山云：迷真常性如失家鄉，飄流生死喻以旅泊；無真常智如失父母，獨守迷
X11n0268_p0420a18║妄喻以孤露。我本無心思慮希望，而不期為佛兄弟也，故以失乳等為況。稟言
X11n0268_p0421a01║達理了迷非迷，故云還同本悟。既昔本無迷，故今亦無悟，迷悟性一本自常然，
X11n0268_p0421a02║則聞後之性與未聞性無有差別，圓通本根佛若不說餘莫能解，故稱祕嚴。五
X11n0268_p0421a03║時教極示滅非久，故此宣說名為最後。作是下。口說身禮顯請既畢，而唯以內
X11n0268_p0421a04║心默念為機，故云退藏密機冀佛冥授，謂望佛冥鑒密機而授其要道也。補
X11n0268_p0421a05║遺云：身口請已，更以虗心密扣，故曰密機。
X11n0268_p0421a06║爾時，世尊普告眾中諸大菩薩及諸漏盡大阿羅漢：汝等菩薩及阿羅漢，生我法
X11n0268_p0421a07║中得成無學。吾今問汝，最初發心悟十八界，誰為圓通？從何方便入三摩地？
X11n0268_p0421a08║孤山云：從佛口生，從法化生。此下二十五聖觀十八界及以七大，乃是開合之
X11n0268_p0421a09║殊耳。識大合於六識，根大則合於六根，餘之五大則總收六境，以六境之體不
X11n0268_p0421a10║出地、水、火、風及空故也。但言十八，則已攝七。文云：十方如來於十八界一一修
X11n0268_p0421a11║行，皆得圓滿無上菩提。又此十八秪是六根，以各開根、境、識三故。是則言其六
X11n0268_p0421a12║根，其義亦周。此亦是證佛所說三科七大皆如來藏心義也。補遺云：楞嚴行法
X11n0268_p0421a13║中所論正行，祇是初心二決定義，因地發心、止觀二法也。詳審根本，煩惱所破
X11n0268_p0421a14║惑相也。秪以六根是煩惱之本，根根內伏，則法法圓通。故佛問大眾圓通之門，
X11n0268_p0421a15║於是二十五聖各從一根一塵，則證前根塵結解，同體無謬矣。至下文殊唯取
X11n0268_p0421a16║耳根者，乃別順此土機宜，非謂圓通獨在耳根也。佛問大眾，具有二途：一謂證
X11n0268_p0421a17║前六解一亡，徧通根塵，隨一而入，此通意也；二為生起順土，當機唯在耳根，此
X11n0268_p0421a18║意別也。應知通處常別，如他土以音聲為利，則陳那為所取之別矣。別處常通
X11n0268_p0422a01║觀音之耳根，若望他土，亦在所陳之例，非別而通也。由是言之，佛欲顯十八界
X11n0268_p0422a02║雖俱圓通，順土則別，須顯門門是別順土義也，門門皆圓通義也。宗極豈識此
X11n0268_p0422a03║意乎？孤山云：初觀六塵悟道云云。此由無始用諸妄想，此想不真，故有六塵
X11n0268_p0422a04║流轉。今知常住真心，一體無二，故隨觀一塵，悉得悟道。
X11n0268_p0422a05║憍陳那五比丘即從座起，頂禮佛足而白佛言：我在鹿苑及於鷄園，觀見如來最
X11n0268_p0422a06║初成道，於佛音聲悟明四諦。佛問比丘：我初稱解，如來印我名阿若多。
X11n0268_p0422a07║苕溪云：憍陳那，姓也，此翻火器，其先事火故。阿若多，名也，此云無知，謂知無生
X11n0268_p0422a08║之理故。又翻為解，故曰我初稱解等。大哀經具云解本際。擕李云：初，太子踰
X11n0268_p0422a09║城，棲隱山谷。父王淨飯，乃命家族三人：一、阿濕婆，二、䟦提，三、摩訶男拘利。舅氏
X11n0268_p0422a10║二人：一、憍陳那，二、十力迦葉。往彼營衛，彼時捨去。及太子成道，先為五人三轉
X11n0268_p0422a11║四諦法輪。佛問：解耶？憍陳那最初答解，淨居諸天亦言其解，故以為名。熏聞云：
X11n0268_p0422a12║中阿含云：佛滅度後，諸上德比丘皆住鷄園。竦疏引智論云：昔有野火燒林，林
X11n0268_p0422a13║中有雉，入水漬羽，以救其焚。纂要云：即鷄頭摩寺。二說未審。
X11n0268_p0422a14║妙音密圓，我於音聲得阿羅漢。佛問圓通，如我所證，音聲為上。
X11n0268_p0422a15║孤山云：妙音密圓者，密悟圓理也。或曰：涅槃說身因而皆小聖，淨名入不二則
X11n0268_p0422a16║俱大士，唯此二十五聖大小相參，而云方便多門歸元無二。且陳那身子近悟
X11n0268_p0422a17║偏空，普賢彌勒久證圓理，久近兩異偏圓二殊，安得圓通其歸一撥？對曰：涅槃
X11n0268_p0422a18║敘昔則小無大分，淨名方等則大隔小乘，其談所證豈得相混？至若今經二乘
X11n0268_p0423a01║作佛與法華同塗，闡提有性將涅槃共轍，教以開顯偏即圓融，故使鹿苑之所
X11n0268_p0423a02║證同成一乘之頓理，切乎普賢諒無慚德，此約實行聲聞也。若乃內祕大道外
X11n0268_p0423a03║現小乘，則鹿苑以來何甞非大？既經發迹一揆何疑？此約權行聲聞也。悟理既
X11n0268_p0423a04║同誰拘遠近？以此觀之，則小大相參之說怡然理順，遠近偏圓之惑渙然氷釋。
X11n0268_p0423a05║補遺云：此下敘二十五聖圓通大小難判，如陳那等試云在小，今問圓通試
X11n0268_p0423a06║云在大，敘昔之義豈得已大？二說互有不同，觀孤山之說所得多矣，但以妙音
X11n0268_p0423a07║密圓以為悟，而吳興立義多有違戾。一者此經明十八界皆圓通門，引諸聖所
X11n0268_p0423a08║入為證，若所入大小真中有別，何以明圓通義齊耶？前解結之法左右偏掣乃
X11n0268_p0423a09║非解法，豈有圓通仍存小解？況圓通之名實從大立，固不可用偏真以定斯目。
X11n0268_p0423a10║二此經已聞法華開顯，故諸聖不問大小並入圓通開權非一，如云汝諸聲聞
X11n0268_p0423a11║乘入菩薩乘，又曰定性聲聞皆獲一乘寂滅場地，故謂諸聖。吳興反責孤山以
X11n0268_p0423a12║菩薩二乘檀自開權，是何言與？三法華已聞師弟之本迹，故此經大小不妨並
X11n0268_p0423a13║從本地明圓通意，如身子等直敘本地，並云從曠劫來等，而吳興猶欲從迹曲
X11n0268_p0423a14║說。今補遺曰：二十五聖章章必有多段，初敘昔所證或大或小也，次敘圓通從
X11n0268_p0423a15║開顯故一槩從大，如陳那章初敘昔證在小也，妙音密圓去敘圓通也。昔雖在
X11n0268_p0423a16║小今已開顯，乃悟昔日音聲實圓通門也，故曰妙音密圓也。我於音聲得阿羅
X11n0268_p0423a17║漢者，若作小果則于密圓取其少分，故昔證小果，此中敘圓通猶帶言昔證，彰
X11n0268_p0423a18║密圓中含容小果耳。此從小說，若作大消則從今日悟圓通後入地住之無學
X11n0268_p0424a01║也。已上並從實行而論，若從本地久悟圓通，所得無學殆非今日之比。身子、空
X11n0268_p0424a02║生、富樓那三章直敘曠劫，不可猶將區區塵苑之小以為商搉也。釋要云：了
X11n0268_p0424a03║唯聲法門，離聲更無一法，一切法趣聲也。餘皆倣此。
X11n0268_p0424a04║優波尼沙陀即從座起，頂禮佛足而白佛言：我亦觀佛最初成道，觀不淨相生大
X11n0268_p0424a05║厭離，悟諸色性以從不淨白骨微塵歸於虗空，空色二無成無學道，如來印我名
X11n0268_p0424a06║尼沙陀。
X11n0268_p0424a07║既云觀佛最初成道，故知觀不淨相，正是小乘無漏行法。言悟諸色性者，斯乃
X11n0268_p0424a08║聲聞悟性念處。南嶽師云：觀五陰理性念處。熏聞云：謂觀色不淨，觀受是苦，
X11n0268_p0424a09║觀識無常，觀想行無我。故雜心論偈云：是身不淨相，真實性常定，諸受及心法，
X11n0268_p0424a10║亦復如是說。以從不淨白骨微塵歸於虗空者，由多貪故，修對治法，成就九想：
X11n0268_p0424a11║一、脹想，二、青瘀想，三、壞想，四、血塗漫想，五、膿爛想，六、噉想，七、散想，八、骨想，九、燒
X11n0268_p0424a12║想。發真破惑，即壞法羅漢也。備如次第禪門。
X11n0268_p0424a13║塵色既盡，妙色密圓，我從色相得阿羅漢。佛問圓通：如我所證，色因為上。
X11n0268_p0424a14║補遺云：此章先敘昔證成無學道在小也。從色塵既盡去，敘圓通。又曰得阿羅
X11n0268_p0424a15║漢者，知與前成無學道有異途矣。今敘圓通，以妙色密圓，我於昔日少分取證，
X11n0268_p0424a16║顯圓通中含容大小耳。下香嚴中得阿羅漢，既為妙香密圓，亦是大含小義，所
X11n0268_p0424a17║指先小後大，其義然。
X11n0268_p0424a18║香嚴童子即從座起，頂禮佛足而白佛言：我聞如來教我諦觀諸有為相。我時辭
X11n0268_p0425a01║佛宴晦清齋，見諸比丘燒沉水香，香氣寂然來入鼻中。我觀此氣，非木、非空、非煙、
X11n0268_p0425a02║非火，去無所著、來無所從，由是意銷發明無漏，如來印我得香嚴號。
X11n0268_p0425a03║擕李云：宴，安息也。晦，宴寂也。清靜之室，謂之清齋。資中云：非木等者，觀性空
X11n0268_p0425a04║也。凡言性空，必推四性。今當以木為自，煙火為他，和合為共，空為無因。此似衍
X11n0268_p0425a05║門觀幻有即空之相。下諸聲聞亦多是小乘觀實有滅空之義。
X11n0268_p0425a06║塵氣倐滅，妙香密圓，我從香嚴得阿羅漢。佛問圓通：如我所證，香嚴為上。
X11n0268_p0425a07║苕溪云：前云香嚴童子，則從菩薩受稱；今云得阿羅漢，蓋敘昔日所證。如下文：
X11n0268_p0425a08║月光童子初得小果，後於佛所得童真名，預菩薩會。
X11n0268_p0425a09║藥王、藥上二法王子并在會中。五百梵天即從座起，頂禮佛足而白佛言：我無始
X11n0268_p0425a10║劫為世良醫，口中甞此娑婆世界草木金石名數凡有十萬八千，如是悉知苦、酢、
X11n0268_p0425a11║鹹、淡、甘、辛等味，并諸和合俱生變異，是冷、是熱、有毒、無毒，悉能徧知承事如來，了
X11n0268_p0425a12║知味性非空、非有、非即身心、非離身心，分別味因從是開悟。蒙佛如來印我昆季
X11n0268_p0425a13║藥王、藥上二菩薩名，今於會中為法王子。
X11n0268_p0425a14║孤山云：苦酢等，是六味也。眾味共成，名和合味。直爾采用，名俱生味。循鍊炮炙，
X11n0268_p0425a15║名變異味。苕溪云：由事佛故，必聞正法，即於味性，了生無生。空有謂味塵也，
X11n0268_p0425a16║身心謂舌識也，以味從合中知故。相對言之，味非空故，非離身心；味非有故，非
X11n0268_p0425a17║即身心。中道之性，於是乎顯。補遺云：金五色皆金石，白瑛、紫瑛、石膏、鍾乳、石
X11n0268_p0425a18║脂五石鍛鍊藥，皆金石也。
X11n0268_p0426a01║因味覺明，位登菩薩。佛問圓通：如我所證，味因為上。
X11n0268_p0426a02║䟦陀婆羅并其同伴十六開士，即從座起，頂禮佛足，而白佛言：我等先於威音王
X11n0268_p0426a03║佛聞法出家，於浴僧時，隨例入室，忽悟水因，既不洗塵，亦不洗體，中間安然，得無
X11n0268_p0426a04║所有，宿習無忘，乃至今時從佛出家，今得無學，彼佛名我䟦陀婆羅。
X11n0268_p0426a05║孤山云：䟦陀婆羅，此云賢守，自守護賢德，復護眾生。或云賢首，以位居等覺，為
X11n0268_p0426a06║眾賢之首。熏聞云：古翻菩薩為開士。開士，始士也。開謂心初開故，始謂始發
X11n0268_p0426a07║心故。資中云：准法華經，有二萬億威音王佛前後出世，最初佛像法中，此䟦
X11n0268_p0426a08║陀等為增上慢，毀常不輕，故千劫墮阿鼻獄，罪畢值佛後出家。苕溪云：水因
X11n0268_p0426a09║謂所觸之因也，塵體即能觸之緣也。塵本無染，體亦常淨，能所如幻，二邊皆空，
X11n0268_p0426a10║故中間覺觸之心，安然契性矣。孤山云：得等覺分果也。
X11n0268_p0426a11║妙觸宣明，成佛子住。佛問圓通：如我所證，觸因為上。
X11n0268_p0426a12║摩訶迦葉及紫金光比丘尼等，即從座起，頂禮佛足，而白佛言：我於往劫，於此界
X11n0268_p0426a13║中，有佛出世，名日月燈，我得親近，聞法脩學。佛滅度後，供養舍利，然燈續明，以紫
X11n0268_p0426a14║光金塗佛形像。自爾已來，世世生生，身常圓滿紫金光聚。此紫金光比丘尼等，即
X11n0268_p0426a15║我眷屬，同時發心。我觀世間六塵變壞，唯以空寂修於滅盡，身心乃能度百千劫，
X11n0268_p0426a16║猶如彈指。我以空法成阿羅漢，世尊說我頭陀為最。
X11n0268_p0426a17║長水云：摩訶迦葉翻大飲。光氏，紫金光尼在家時婦。孤山云：即九次第定中
X11n0268_p0426a18║第九滅受想定也。今迦葉於鷄足山尚能入定，以待彌勒。頭陀，新云杜多，此翻
X11n0268_p0427a01║抖擻。熏聞云：九次第定，謂四禪、四空、滅、受、想也。
X11n0268_p0427a02║妙法開明，銷滅諸漏。佛問圓通：如我所證，法因為上。
X11n0268_p0427a03║補遺云：此敘圓通，准前應云妙法密圓，我於法塵得成羅漢，今只云妙法開明，
X11n0268_p0427a04║語略意周也。
X11n0268_p0427a05║阿那律陀即從座起，頂禮佛足而白佛言：我初出家常樂睡眠，如來呵我為畜生
X11n0268_p0427a06║類。我聞佛訶啼泣自責，七日不眠失其雙目。世尊示我樂見照明金剛三昧，我不
X11n0268_p0427a07║因眼觀見十方，精真洞然如觀掌果，如來印我成阿羅漢。
X11n0268_p0427a08║孤山云：二、觀五根悟道云云。此由無始用諸妄想，此想不真，故有六根流轉。今
X11n0268_p0427a09║知常住真心，一體無二，故隨觀一根，悉得悟道。孤山云：阿那律，此云如意，或
X11n0268_p0427a10║曰無貪。此人過去以一食施辟支佛，天上人間如意受樂，故名如意。爾來無所
X11n0268_p0427a11║乏短，故名無貧。訶我為畜生。增一阿含云：佛在給孤園為眾說法，阿那律於中
X11n0268_p0427a12║眠睡。佛說偈訶曰：咄咄何為睡？螺螄蚌蛤類。那律於是達曉不眠，眼根便失。因
X11n0268_p0427a13║是修禪得四大淨色，半頭而見，觀三千界猶如掌果。今云金剛三昧見十方精
X11n0268_p0427a14║真而與昔異者，此經開顯故約內祕以談，昔引物機乃約現小而說。苕溪云：
X11n0268_p0427a15║阿含云修禪，蓋總略而示。今云金剛三昧，則別顯其名，非謂金剛唯喻大定（地論
X11n0268_p0427a16║云：二乘得金剛喻定）。如阿難入電火三昧，此喻小乘無漏之智耳。智論云：那律天眼，四大
X11n0268_p0427a17║造色，半頭清淨。佛天眼，四大造色，徧頭清淨。天台智者云：三藏佛全頭天眼，徹
X11n0268_p0427a18║見無礙。故知全半之名，但約分滿相望，不以大小為異也。下文善現天尚云精
X11n0268_p0428a01║見現前，陶鑄無礙，況今羅漢發真無漏，豈不得云真精洞然耶？長水云：多樂
X11n0268_p0428a02║睡眠。如來訶云：咄！咄！何為睡？螺螄蚌蛤類，一睡一千年，不聞佛名字。故訶云：畜
X11n0268_p0428a03║生類。
X11n0268_p0428a04║佛問圓通，如我所證，旋見循元，斯為第一。
X11n0268_p0428a05║旋其妄見，脩彼真元，塵見既消，精真洞發，一切無礙，豈止障外細色而已。補
X11n0268_p0428a06║遺云：旋根本之妄見，循藏性之真元，圓通之要也。若前敘昔雖有精真之言，只
X11n0268_p0428a07║是鹿苑事耳。
X11n0268_p0428a08║周利槃特迦即從座起，頂禮佛足而白佛言：我闕誦持無多聞性，最初值佛聞法
X11n0268_p0428a09║出家，憶持如來一句伽陀，於一百日得前遺後、得後遺前。佛愍我愚，教我安居調
X11n0268_p0428a10║出入息。我時觀息微細窮盡，生住異滅諸行剎那，其心豁然得大無礙，乃至漏盡
X11n0268_p0428a11║成阿羅漢，住佛座下印成無學。
X11n0268_p0428a12║長水云：周利槃特迦，此翻蛇奴，於路所生，或曰繼道。資中云：槃特過去為大
X11n0268_p0428a13║法師，善解經論，有五百弟子，祕吝佛法，不肯教人，後生暗鈍。手鑑云：成論曰：
X11n0268_p0428a14║慳有五種：一、住處；二、護他物；三、稱贊；四、財；五、法。法慳七報：一、生生盲；二、生生愚
X11n0268_p0428a15║痴；三、生惡家；四、受胎或死；五、為諸佛惡；六、善人遠離；七、無惡不造，後生暗鈍。即
X11n0268_p0428a16║法慳之餘報也。宿習善故，遇佛出家，有五百比丘同教一偈。經九十曰：得前忘
X11n0268_p0428a17║後，佛知其根，教以數息，因茲得道。熏聞云：我時觀息等，此似於數息中修六
X11n0268_p0428a18║妙門觀。所言六者，謂數、隨、止、觀、還、淨云云。前三是定，後三是慧，定愛慧䇿，能發
X11n0268_p0429a01║真明，故得漏盡，成阿羅漢。釋要云：百日一句者，兄見其弟誦之不得，乃謂弟
X11n0268_p0429a02║曰：若不能誦，何不還作白衣？槃時聞已，詣祇洹門泣。佛問，具答上事。佛云：成菩
X11n0268_p0429a03║提由汝兄。佛即以手牽詣靜室令誦，守口攝意身莫犯，如是行者得度世。誦得
X11n0268_p0429a04║上口，佛曰：汝今年老，唯誦一偈，不足為奇，須解其義。所謂身口意十，觀其所起，
X11n0268_p0429a05║察其所滅，由之生天，由之入淵，申之得道，菩提自然。因此心開，得羅漢果。
X11n0268_p0429a06║佛問圓通，如我所證，返息循空，斯為第一。
X11n0268_p0429a07║憍梵鉢提即從座起，頂禮佛足而白佛言：我有口業，於過去劫輕弄沙門，世世生
X11n0268_p0429a08║生有牛呞病。如來示我一味清淨心地法門，我得滅心入三摩地，觀味之知非體
X11n0268_p0429a09║非物，應念得超世間諸漏，內脫身心外遺世界，遠離三有如鳥出籠，離垢銷塵法
X11n0268_p0429a10║眼清淨成阿羅漢，如來親印登無學道。
X11n0268_p0429a11║擕，李云：憍梵鉢提，此云牛王，智論翻為牛呞，緣起與今經異。熏聞云：有牛呞
X11n0268_p0429a12║病，食之已久，復出嚼之。法華疏云：牛若食後，常事虗哨，其病似之。孤山云：了
X11n0268_p0429a13║味無味，名為一味。雖舉味塵，蓋顯於舌。故下即云：觀味之知，能知乃舌耳。法門
X11n0268_p0429a14║為味，如何顯是舌？須知既云如來示我一味清淨，乃是佛為說所食之味。了無
X11n0268_p0429a15║味相，亦必須依事中味，令體之成法門也。非體，舌也；非物，味也。內脫身心，即正
X11n0268_p0429a16║報解脫；外遺世界，即依報解脫。
X11n0268_p0429a17║佛問圓通：如我所證，還味旋知，斯為第一。
X11n0268_p0429a18║補遺云：還味是塵，旋知是根，以舌乃合中知，不約味塵，無以顯舌，是故經文兼
X11n0268_p0430a01║味而說。今敘圓通，亦言其二。既言還旋，以味舌反歸藏性，非體非物。
X11n0268_p0430a02║畢陵伽婆蹉即從座起，頂禮佛足，而白佛言：我初發心，從佛入道，數聞如來說諸
X11n0268_p0430a03║世間不可樂事。乞食城中，心思法門，不覺路中毒刺傷足，舉身疼痛。我念有知，知
X11n0268_p0430a04║此深痛，雖覺覺痛，覺清淨心，無痛痛覺。我又思惟：如是一身，寧有雙覺？攝念未久，
X11n0268_p0430a05║身心忽空。三七日中，諸漏虗盡，成阿羅漢，得親印記，發明無學。
X11n0268_p0430a06║孤山云：畢陵伽婆蹉，此云餘習，昔為婆羅門故。餘習多慢，如罵河神為婢，非彼
X11n0268_p0430a07║實心，蓋習氣也。谷響云：過恒河水，咄！小婢駐流。河神為之兩派。神往訴佛，佛
X11n0268_p0430a08║令懺謝，即合掌云：小婢莫瞋。大眾笑之，懺而更罵。佛言：本習如是，實無高心。
X11n0268_p0430a09║釋要云：雖覺覺痛者，雖覺即能觀也，雖觀能覺知所覺痛也。覺清淨心者，覺亦
X11n0268_p0430a10║觀也。無痛痛覺者，無所覺痛及能覺痛之覺也。雙覺者，兩觀也，即能觀觀慧也。
X11n0268_p0430a11║補遺云：然此敘昔在小之文，縱遣二覺，妄去真存，真空而已。若下，敘圓通中
X11n0268_p0430a12║純覺遺身者，應以如來藏性即妄是真，故曰純覺；達陰即法，故曰遺身。故純覺
X11n0268_p0430a13║遺身之言，猶附敘小有云也。
X11n0268_p0430a14║佛問圓通：如我所證，純覺遺身，斯為第一。
X11n0268_p0430a15║長水云：能觀所觀，能痛所痛，寂無一法，故云純覺遺身。
X11n0268_p0430a16║須菩提即從座起，頂禮佛足而白佛言：我曠劫來心得無礙，自憶受生如恒河沙，
X11n0268_p0430a17║初在母胎即知空寂，如是乃至十方成空，亦令眾生證得空性，蒙如來發性覺真
X11n0268_p0430a18║空，空性圓明得阿羅漢，頓入如來寶明空海，同佛知見即成無學，解脫性空我為
X11n0268_p0431a01║無上。
X11n0268_p0431a02║補遺云：此下空生、身子、滿慈皆敘本地者，蓋由此三人如來向已發其本迹之
X11n0268_p0431a03║事，其義既著四眾知聞，故於楞嚴本地直述心得無礙久證空也，亦令眾生證
X11n0268_p0431a04║得空性顯菩薩根也，頓入如來寶明空海同佛知見，本地何疑？然此三尊者章
X11n0268_p0431a05║既同述本地，其敘昔之小乃是垂迹之小，雖小而大同體權也，不同前陳如等
X11n0268_p0431a06║敘昔直且在小也。若陳如等章敘圓通中，含容之小與垂迹之小雖似不同，同
X11n0268_p0431a07║為同體權也。又復應知陳如等非無本地垂迹之小，空生等亦合同有含容小
X11n0268_p0431a08║乘，文寄兩端互現其旨耳。又如小般若云：我得無諍三昧也，非空法不能無
X11n0268_p0431a09║礙。
X11n0268_p0431a10║佛問圓通：如我所證，諸相入非，非所非盡，旋法歸無，斯為第一。
X11n0268_p0431a11║資中云：初以單空空於諸相，次以重空空其空相。
X11n0268_p0431a12║舍利弗即從座起，頂禮佛足而白佛言：我曠劫來心見清淨，如是受生如恒河沙
X11n0268_p0431a13║世、出世間種種變化，一見則通，獲無障礙。我於中路逢迦葉波兄弟相逐，宣說因
X11n0268_p0431a14║緣，悟心無際，從佛所家見覺明圓，得大無畏，成阿羅漢，為佛長子，從佛口生，從法
X11n0268_p0431a15║化生。
X11n0268_p0431a16║苕溪云：世出世間，四諦之境也。種種變化，生滅之相也。由眼識明利，故云一見
X11n0268_p0431a17║則通等。此且約解言之。長水云：心見清淨，謂眼識發智，見世出世間一切諸
X11n0268_p0431a18║法，無不通達根本元，由斯則得世俗智，分別諸法，名為法眼。孤山云：三觀六
X11n0268_p0432a01║識悟道云云。此由無始用諸妄想，此想不真，故有六識流轉。今知常住真心，一
X11n0268_p0432a02║體無二，故隨觀一識，悉得悟道。迦葉波兄弟，即三迦葉也。餘經皆言身子路逢
X11n0268_p0432a03║馬勝，聞諸法從緣生，而得悟道。今云逢迦葉波等者，彼對小機，止聞小法；此對
X11n0268_p0432a04║大機，乃聞大道。所問既異，從人亦殊。苕溪云：觀身子在家屬十二年前，故不
X11n0268_p0432a05║可以人而異於法。況今文云聞說因緣，義同馬勝緣生之語，當知悟心無際，即
X11n0268_p0432a06║初果見道也。故阿含明初聞馬勝說法，得須陀洹果，後至佛所七日，徧達佛法。
X11n0268_p0432a07║又云：經十五日，得阿羅漢。以是言之，見覺明圓，亦從小說。設作大解，則前之悟
X11n0268_p0432a08║心，須該四果，後云羅漢，方受真名。長水云：見覺明圓，即真覺妙明圓滿成就，
X11n0268_p0432a09║從眼識顯。斯由如來開示妙法，令我獲證，故云口從法。
X11n0268_p0432a10║佛問圓通：如我所證，心見發光，光極知見，斯為第一。
X11n0268_p0432a11║從於眼識發顯智光，智光極處即佛知見，即三智、五眼一時具足，故名為極。
X11n0268_p0432a12║普賢菩薩即從座起，頂禮佛足而白佛言：我已曾與恒沙如來為法王子，十方如
X11n0268_p0432a13║來教其子弟菩薩根者脩普賢行，從我立名。世尊！我用心聞，分別眾生所有知見。
X11n0268_p0432a14║若於他方恒沙界外，有一眾生心中發明普賢行者，我於爾時乘六牙象，分身百
X11n0268_p0432a15║千皆至其處。縱彼障深未得見我，我與其人暗中摩頂，擁獲安慰令其成就。
X11n0268_p0432a16║擕李云：行彌法界曰普，位鄰極聖曰賢。此非地前之賢，乃是金剛，喻定居眾位
X11n0268_p0432a17║之頂，名之為賢。長水云：心聞即耳識發明也。從於耳識得真圓通，入法界理，
X11n0268_p0432a18║生滅識滅，寂滅現前，境智相冥，一體無二，還於心聞起用分別，眾生知見可發
X11n0268_p0433a01║明者，即現其身。手鑑云：謂不假耳根，而於意根便發耳識，故曰心聞。此即一
X11n0268_p0433a02║根發六識，名互用自在也。然不同餘聖具談初因者，則與觀音無異也。若然，何
X11n0268_p0433a03║得不是此界之當機耶？謂塵非根則不了別，識非根則不發生。若不依根，如何
X11n0268_p0433a04║發識？根親識疎，是故文殊約此以揀。又心聞之義即是真因，初心絕分，故揀之
X11n0268_p0433a05║矣。即以心聞合法界體，境智無二，故法界中所有眾生心中發明，普賢行者無
X11n0268_p0433a06║不了知、無不起應，冥顯二機皆獲其益。若於下即顯機顯應，縱彼下即冥機冥
X11n0268_p0433a07║應。又機召於應、應赴於機，乃有四句，謂冥機冥應、冥機顯應、顯機顯應、顯機冥
X11n0268_p0433a08║應。此四為根本，一句有四句，展轉多句，如別所明。補遺云：按此手摩其頂，為
X11n0268_p0433a09║安慰䇿進故。
X11n0268_p0433a10║佛問圓通：我說本因，心聞發明，分別自在，斯為第一。
X11n0268_p0433a11║孤山云：心聞發明，內證也；分別自在，外用也。
X11n0268_p0433a12║孫陀羅難陀即從座起，頂禮佛足而白佛言：我初出家從佛入道，雖具戒律，於三
X11n0268_p0433a13║摩地心常散動，未獲無漏。世尊教我及俱絺羅觀鼻端白，我初諦觀經三七日，見
X11n0268_p0433a14║鼻中氣出入如煙，身心內明圓洞世界，徧成虗淨猶如琉璃，煙相漸銷鼻息成白，
X11n0268_p0433a15║心開漏盡，諸出入息化為光明，照十方界得阿羅漢，世尊記我當得菩提。
X11n0268_p0433a16║孫陀羅云：好愛，妻名也。難陀云：歡憙，己號也。慈、恩兩名，共翻艶、憙，為簡放牛難
X11n0268_p0433a17║陀，故標其妻。如來親弟教觀鼻端白者，以多散亂，且以事相止心，為入道方便
X11n0268_p0433a18║也。按禪波羅蜜云：五處繼心，名繫緣止：一、頂上，二、髮際，三、鼻柱，四、臍間，五、地輪。
X11n0268_p0434a01║外國金齒三藏說此五禪門。擕李云：前周利槃特觀出入息，即約鼻根，今約
X11n0268_p0434a02║觀識，條然有別。長水云：前作數息，即約根說。今約觀識，緣鼻端白，以駐其心，
X11n0268_p0434a03║令不散動。初觀白相，經三七日，後見息氣，猶如煙相。此觀成時，身心內發，若身
X11n0268_p0434a04║若器，一時空淨，內外映徹，猶如琉璃。此即因觀生滅息相，觀心融明，將發空慧，
X11n0268_p0434a05║遂洞身界。猶在方便，未能忘緣，故見其煙，變成白相。無生空慧，既見現前，諸息
X11n0268_p0434a06║不生，純是智慧。慧光明照，一切皆如，世界眾生，無非圓妙。由斯漏盡，當得菩提。
X11n0268_p0434a07║苕溪云：由觀鼻識，似發十六，特勝禪也。熏聞云：十六特勝者，此禪興六妙
X11n0268_p0434a08║門，橫竪淺深之異耳。此禪始從知息出入，乃至觀於棄捨，攝四念處，能見三界
X11n0268_p0434a09║九地所證境界，故云圓洞世界等。又能於地地中，以觀照了，破四顛倒，發真無
X11n0268_p0434a10║漏，故云心開漏盡等。亦可是通明之相，禪門備焉。通明謂三事通觀，若觀息時，
X11n0268_p0434a11║即照色心，觀色及心，亦復如是，故曰通明。又修此禪，能發六通三明故。補遺
X11n0268_p0434a12║云：世尊記我等者，前敘昔在小，今欲敘圓通，指法華授記已悟圓通也。
X11n0268_p0434a13║佛問圓通：我以銷息，息久發明，明圓滅漏，斯為第一。
X11n0268_p0434a14║富樓那彌多羅尼子即從座起，頂禮佛足而白佛言：我曠劫來辯才無礙，宣說苦
X11n0268_p0434a15║空深達實相，如是乃至恒沙如來祕密法門，我於眾中微妙開示得無所畏。世尊
X11n0268_p0434a16║知我有大辯才，以音聲輪教我發揚，我於佛前助佛轉輪，因師子吼成阿羅漢，世
X11n0268_p0434a17║尊印我說法無上。
X11n0268_p0434a18║苕溪云：宣說下，指小乘法。如是下，示大乘義。始阿含，終般若，故云乃至。長水
X11n0268_p0435a01║云：師子吼者，無畏說也。內以禪定智慧伏斷見愛，外以神通說法降制魔外，則
X11n0268_p0435a02║涅槃城存，三寶不絕也。熏聞云：以音聲輪者，謂身輪現通，口輪說法，意輪鑒
X11n0268_p0435a03║機，此口輪也。助佛輪轉者，此法輪也。口論是能轉，法輪是所轉。
X11n0268_p0435a04║佛問圓通：我以法音降伏魔怨，銷滅諸漏，斯為第一。
X11n0268_p0435a05║補遺云：滿慈舌識，故以法音言之。中道法音，降無明魔怨也。說法可以制外，故
X11n0268_p0435a06║以魔怨言之。
X11n0268_p0435a07║優波離即從座起，頂禮佛足而白佛言：我親隨佛踰城出家，親觀如來六年勤苦，
X11n0268_p0435a08║親見如來降伏諸魔制諸外道，解脫世間貪欲諸漏，承佛教戒，如是乃至三千威
X11n0268_p0435a09║儀、八萬微細性業遮業悉皆清淨，身心寂滅成阿羅漢。我是如來眾中綱紀，親印
X11n0268_p0435a10║我心，持戒脩身眾推無上。
X11n0268_p0435a11║孤山云：優波離，此云上首，以其持律為眾紀綱故。補遺云：綱紀猶言總攝，或
X11n0268_p0435a12║翻近執，以佛為太子時，彼為親近執事之臣故。資中云：此言隨佛出家。律
X11n0268_p0435a13║云：度諸釋種，先度波離。稍似有異。蓋初雖踰城，後方入道耳。約二百五十戒，各
X11n0268_p0435a14║有四威儀，合為一千。循三世轉為三千。將三千威儀，分配身口七支，為二萬一
X11n0268_p0435a15║千。復約對治三毒及等，分成八萬四千。今舉全數爾也。孤山云：性業不由佛
X11n0268_p0435a16║制，持之性自是善，犯之性自是罪，如殺盜等。遮業由佛遮制，犯之得罪，如懇土
X11n0268_p0435a17║等。手鑑云：且如一部律中，僧尼二部，戒本對境。制戒雖多，不離性遮二種。凡對
X11n0268_p0435a18║有情境制者名性，對非情境制者名遮。以一性字收一切性，以一遮字收一切
X11n0268_p0436a01║遮。性自是等者，如佛未制戒前，輪王以十善戒化人。至佛出世，比丘有犯而重
X11n0268_p0436a02║制故。故南山云：性惡通於化制。又佛出世，方有餘戒，如墾壞生。外道譏言：無有
X11n0268_p0436a03║慈心，損彼命等。故佛隨制，遮彼之謗。故南山云：遮戒因過便起。應知性遮是所
X11n0268_p0436a04║犯之戒，業是所招之報。又犯性戒，得兩重罪：一業道，二違制。苦犯遮罪，但有違
X11n0268_p0436a05║制。故南山引經云：受戒者罪重，不受者罪輕。斯之謂也。
X11n0268_p0436a06║佛問圓通：我以執身身得自在，次第執心心得通達，然後身心一切通利，斯為第
X11n0268_p0436a07║一。
X11n0268_p0436a08║孤山云：次第執心者，由戒清淨，故發定慧也。定持心則止其散，慧持心則照其
X11n0268_p0436a09║昏，故云心得通達。苕溪云：按下文云：先持聲聞四棄八棄，執身不動；後行菩
X11n0268_p0436a10║薩清淨律儀，執心不起。是則執心非約定慧明矣。然以身心配於大小，此據麤
X11n0268_p0436a11║細一往分之。菩薩非不檢身，聲聞亦防意地。如諸篇聚，制遠方便，豈非意地乎？
X11n0268_p0436a12║今所敘者，正言其小，故執身及心，從麤至細，以防身識之微也。身識既滅，真智
X11n0268_p0436a13║現前，斯所謂戒淨有智慧，便得第一道。補遺云：此上首章敘圓通文也。按下
X11n0268_p0436a14║文先持聲聞四棄，後行菩薩清淨律儀，執心不起。今云次第執心，指大乘戒直
X11n0268_p0436a15║制心地以為圓通也。只以此章為規模，乃驗前後敘昔在小，敘圓通在大，為可
X11n0268_p0436a16║信矣。
X11n0268_p0436a17║大目犍連即從座起，頂禮佛足而白佛言：我初於路乞食，逢遇優樓頻螺、伽耶那
X11n0268_p0436a18║提、三迦葉波，宣說如來因緣深義，我頓發心得大通達，如來惠我袈裟著身鬚髮
X11n0268_p0437a01║自落，我遊十方得無罣礙神通發明，推為無上成阿羅漢。寧唯世尊，十方如來歎
X11n0268_p0437a02║我神力圓明清淨自在無畏。
X11n0268_p0437a03║孤山云優樓頻螺，此云木瓜癃，胷前癃如木瓜故。伽耶，山名，即象頭山也，亦云
X11n0268_p0437a04║城，城近此山故。那提，河名，一兄二弟，故身子云逢迦葉波兄弟，即其人也。苕
X11n0268_p0437a05║溪云：神名天心，通名慧性，而此心性，即意識發明也。大乘發如來藏，小乘發根
X11n0268_p0437a06║本禪。熏聞云：四禪、四等、四空，總名十二門禪，然其神通多依四禪而發。孤
X11n0268_p0437a07║山云：六神通中，唯漏盡通是其內證，餘之五神通皆屬外用。問：身子、采菽，俱逢
X11n0268_p0437a08║迦葉，同聞因緣，何以身子從眼識證真，采菽由意識成道？答：人之根性，宿植不
X11n0268_p0437a09║同，故使聞法，得益有異。譬如藥草，種類若干，一雨所潤，而各滋茂。補遺云：文
X11n0268_p0437a10║從初至成阿羅漢，敘昔證；從寧唯世尊去，敘圓通也。袈裟，此云不正色，非五方
X11n0268_p0437a11║正色也。翻梵書本單作，後人各添衣字。
X11n0268_p0437a12║佛問圓通，我以旋湛，心光發宣，如澄濁流，久成清瑩，斯為第一。
X11n0268_p0437a13║旋無明，歸湛性，意根法門。
X11n0268_p0437a14║烏芻瑟摩於如來前，合掌頂禮佛之雙足，而白佛言：我常先憶久遠劫前性多貪
X11n0268_p0437a15║欲，有佛出世名曰空王，說多婬人成猛火聚。
X11n0268_p0437a16║資中云：烏芻瑟摩，此云火頭，觀火性得道，故以名焉。孤山云：四觀七大，悟道
X11n0268_p0437a17║分七云云。此由無始用諸妄相，此想不真，故有七大流轉。今知常住真心，一體
X11n0268_p0437a18║無二，故隨觀一法，悉得悟道。長水云：貪欲盛者，見鬼獄因，因為欲火所熾，果
X11n0268_p0438a01║為業火所燒，因果相當，俱名火聚。苕溪云：貪婬盛者，現業來報，皆招火聚。
X11n0268_p0438a02║教我徧觀百骸四支，諸冷煖氣，神光內凝，化多婬心，成智慧火。
X11n0268_p0438a03║苕溪云：教我下，徧觀四大，皆是觸塵之境。百骸四支，地也。諸冷煖氣，即水火風
X11n0268_p0438a04║也。三昧既著，故曰神光內凝。以多欲人火大偏盛，故變婬火而成智火。補遺
X11n0268_p0438a05║云：初後徧觀四大，知火大盛，所以別觀。初成小果，後發大心，將非普現色身，以
X11n0268_p0438a06║執金剛神輔佛揚化者乎？
X11n0268_p0438a07║從是諸佛皆呼名我，名為火頭。我以火光三昧力故，成阿羅漢，心發大願：諸佛成
X11n0268_p0438a08║道，我為力士，親伏魔怨。
X11n0268_p0438a09║補遺云：於火法門，無上首耳。從心發大願去，敘圓通也。
X11n0268_p0438a10║佛問圓通，我以諦觀，身心煖觸，無礙流通，諸漏既銷，生大寶𦦨，登無上覺，斯為第
X11n0268_p0438a11║一。
X11n0268_p0438a12║煖觸即空，故云無礙。性火妙發，故曰流通。內凝外現，故生寶𦦨。
X11n0268_p0438a13║持地菩薩即從座起，頂禮佛足而白佛言：我念往昔普光如來出現於世，我為比
X11n0268_p0438a14║丘，常於一切要路、津口、田地險隘，有不如法妨損車馬，我皆平填，或作橋梁，或負
X11n0268_p0438a15║沙土，如是勤苦，經無量佛出現於世。或有眾生於闤闠處要人擎物，我先為擎至
X11n0268_p0438a16║其所詣，放物即行，不取其直。
X11n0268_p0438a17║谷響云：闤，市垣也。闠，市門也。
X11n0268_p0438a18║毗舍浮佛現在世時，世多饑荒，我為負人，無問遠近，唯取一錢。或有車牛被於泥
X11n0268_p0439a01║溺，我有神力為其推輪，拔其苦惱。時國大王延佛設齋，我於爾時平地待佛，毗舍
X11n0268_p0439a02║如來摩頂謂我：當平心地，則世界地一切皆平。
X11n0268_p0439a03║苕溪云：毗舍浮翻，一切自在，賢劫前同尸葉佛時出世。補遺云：七佛過去莊
X11n0268_p0439a04║嚴劫後出世，次第三佛：毗婆尸佛、尸棄佛、毗舍浮佛。現在賢劫前出世，次第四
X11n0268_p0439a05║佛：拘留孫佛、拘那含牟尼佛、迦葉佛、釋迦佛。三、四中間，隔遠空劫，止從釋迦種
X11n0268_p0439a06║相已來故。如戒疏云：七佛者，並在此土，應化迹在百劫之內。長水云：平治路
X11n0268_p0439a07║地，待佛經過，佛以自證法門，開示令平。心地一切皆平者，心為萬法所依，平等
X11n0268_p0439a08║含育，長養一切，故名為地。若能平等性觀，與此相應，則一切法無不平等，自在
X11n0268_p0439a09║無礙，由是佛名一切自在耳。孤山云：地由心造，故心平則地平也。
X11n0268_p0439a10║我即心開，見身微塵與造世界所有微塵等無差別，微塵自性不相觸摩，乃至刀
X11n0268_p0439a11║兵亦無所觸。
X11n0268_p0439a12║刀兵無觸者，以身塵、界塵一一平等空寂，各各不相知，各各不相到，體本無生，
X11n0268_p0439a13║故無觸摩？
X11n0268_p0439a14║我於法性悟無生忍，成阿羅漢，迴心今入菩薩位中，聞諸如來宣妙蓮華佛知見
X11n0268_p0439a15║地，我先證明而為上首。
X11n0268_p0439a16║苕溪云：我于法性下，由分證法身，而權取小果，故以無生忍簡之。初自度，後化
X11n0268_p0439a17║他，是謂回心也。補遺云：經從回心入大去，敘菩提所證，前敘小證耳。雖有無
X11n0268_p0439a18║生忍言，乃小教真諦耳。我有神力者，未證四果之前，得五通也。常平心地等小
X11n0268_p0440a01║乘，亦談諸法由心，則心平時，世界亦平也。我即心開，真空發也。見身微塵與世
X11n0268_p0440a02║微塵等無差別者，若正若依，積塵以成，本無自體，空理平等。蓋由持地所敘，先
X11n0268_p0440a03║為比丘，乃至成阿羅漢，初敘小證也。回心今入去，方是大乘，故無可疑矣。所謂
X11n0268_p0440a04║今者，非指釋迦一化之中，葢言後時耳。長水云：此人開悟大乘而證小果者，
X11n0268_p0440a05║以隨彼意樂，要入即入。如西域諸菩薩等，皆悟大道，嫌棄小乘，猶如咳唾，多因
X11n0268_p0440a06║王請，即證小果。由人意樂，豈不然乎？
X11n0268_p0440a07║佛問圓通：我以諦觀身界二塵等無差別，本如來藏虗妄發塵，塵銷智圓成無上
X11n0268_p0440a08║道，斯為第一。
X11n0268_p0440a09║月光童子即從座起，頂禮佛足而白佛言：我憶往昔恒河沙劫，有佛出世名為水
X11n0268_p0440a10║天，教諸菩薩脩習水觀入三摩地。
X11n0268_p0440a11║補遺云：宜陽應乾注經曰：月是太陰，能生於水，與所值佛，皆由所習而得名號。
X11n0268_p0440a12║觀於身中水性無奪，初從涕唾，如是窮盡津液精血大小便利，身中旋復水性一
X11n0268_p0440a13║同，見水身中與世界外浮幢王剎諸香水海等無差別。
X11n0268_p0440a14║長水云：一味水性，更非餘大之所相傾，故名無奪。補遺云：身中之水，淨穢不
X11n0268_p0440a15║相凌奪，仍與外之香水海，大小不相凌奪，以其性水真空是同，故使大小無相
X11n0268_p0440a16║奪倫也。釋要云：從海湧現，故曰浮幢。准華嚴經，華藏海中有大蓮華，其蓮華
X11n0268_p0440a17║中有諸香水海，一一香水海為諸佛剎世界之種。華嚴世界在香水中，故言浮
X11n0268_p0440a18║幢王剎。華藏二十重，累高是幢，最為廣大，故稱王。今觀身水與彼海同，故無差
X11n0268_p0441a01║別。水想成時，但得無我，猶執小相，全是於身未亡法見，故未無身。
X11n0268_p0441a02║我於是時，初成此觀，但見其水，未得無身。
X11n0268_p0441a03║資中云：此定果色，隨心所變，如十徧處，入定則有，出定則無，不同業果色，共業
X11n0268_p0441a04║同感，不造世業，方得清淨。小乘事障除，發得欲定，并得無色，不見自身。今非謂
X11n0268_p0441a05║此也。准下性合真空，方得亡身者，乃是陰入皆如，達陰即法，故曰無身耳。然初
X11n0268_p0441a06║成此觀，已云性水真空，何下文遇無量佛，方云性合真空邪？須知上文只云性
X11n0268_p0441a07║水一同，但是解心，未有證悟，下云性合方入證耳。
X11n0268_p0441a08║當為比丘室中安禪。我有弟子窺窓觀室，唯見清水徧在室中，了無所見。童稚無
X11n0268_p0441a09║知，取一瓦礫投於水內，激水作聲，願盻而去。
X11n0268_p0441a10║長水云當為下。初脩假想。雖見其水與香水海等無差別，但自心見，非通他人。
X11n0268_p0441a11║今定力轉勝，果色亦然，乃通他見，亦定果也。不同十徧處想，成自見耳。手鑑
X11n0268_p0441a12║云：十徧處者，前身中水與外香水無差別者，作此觀時，所見皆水，即定果色，隨
X11n0268_p0441a13║心所徧，正同十徧處，入定則有，出定則無。十者，青、黃、赤、白、地、水、火、風、空、識，皆從
X11n0268_p0441a14║所觀境徧滿得名也。亦名十一切處行相，如法界次第。孤山云：定力增勝，能
X11n0268_p0441a15║令外見。如稠禪師入火光定，其室如焚。補遺云：續高僧傳第十六初習禪傳止
X11n0268_p0441a16║列二十三人，第八僧稠本傳無入火光定事。稠從道房禪師房，佛陀之神足也。
X11n0268_p0441a17║佛陀本傳云：造別院居室內，有小兒見門隙內炎火赫然，驚告院主，卒無所見。
X11n0268_p0441a18║此與月光皆兒童見之相類。又後梁法聰禪師至襄陽傘蓋山築室，梁晉安王
X11n0268_p0442a01║往見一谷猛火洞然，良久忽變為水，水滅堂現。以事相詢，乃知爾時入水火定。
X11n0268_p0442a02║宋高僧傳感通篇玄光傳：光見南嶽思大和尚證法華三昧，陞堂者一人入火
X11n0268_p0442a03║光三昧，一人入水光三昧。通慧傳系曰：處胎經以禪定攝意入火界三昧，剎土
X11n0268_p0442a04║洞然，愚夫謂是遭焚。若入水界三昧，愚夫見謂為水，投物于中。菩薩心如虗空，
X11n0268_p0442a05║不覺觸撓，此非三乘所能究盡。迴視曰顧，邪視曰眄。
X11n0268_p0442a06║我出定後頓覺心痛，如舍利弗遭違害鬼。我自思惟：今我已得阿羅漢道，久離病
X11n0268_p0442a07║緣，云何今日忽生心痛？將無退失？
X11n0268_p0442a08║孤山云：身子居蘭若，當道入定。有二鬼王，是過去世怨，以手擊之。出定白佛，佛
X11n0268_p0442a09║言：若不入定，遭彼所擊，必作微塵。賴蒙定力，得平復耳。釋要云：經云：舍利弗
X11n0268_p0442a10║親剃髮竟，正身端坐，以衣覆頭。于時有二夜叉：一名為害，二名復害。爾時復害
X11n0268_p0442a11║與為害言：我於今日欲以拳打剃頭沙門。為害云：此有神德，汝勿因此受長夜
X11n0268_p0442a12║苦。時復害以惡熾盛故，故以拳打。打已，地烈現身，陷入地獄。今云為害，經舉同
X11n0268_p0442a13║時逢者也。苕溪云：按智論明諸聖人皆有身苦，今言已得羅漢，久離病緣者，
X11n0268_p0442a14║此蓋過去曾取小果，既無見思惑業之事，是離分段病苦之緣。凡夫得病，由十
X11n0268_p0442a15║因緣：一久坐，二食不節，三多憂愁，四疲勞，五婬慾，六嗔恚，七忍大便，八忍小便，
X11n0268_p0442a16║九制上風，十制下風。今羅漢已離此緣，其時回心，却入三界，本無實疾，所以疑
X11n0268_p0442a17║之。然此菩薩所脩三昧，與前持地觀法大同，但由無明尚在，未得無功用道，是
X11n0268_p0442a18║故出定不知痛緣。補遺云：淨名經中，持世菩薩出定，不覺魔嬈。疏云：別教緣
X11n0268_p0443a01║脩出定，不能即寂而照，所以不知。例今月光，位在地住之前，非真修位，所以不
X11n0268_p0443a02║知。瓦礫之事，初證法身，分亡變易之身。身中水性，與香水海性，同合真如空藏
X11n0268_p0443a03║之性。
X11n0268_p0443a04║爾時，童子捷來我前，說如上事，我則告言：汝更見水，可即開門，入此水中，除去瓦
X11n0268_p0443a05║礫。童子奉教，後入定時，還復見水，瓦礫宛然，開門除出。我後出定，身質如初。
X11n0268_p0443a06║逢無量佛。如是至於山海自在通王如來。方得亡身。與十方界諸香水海。性合真
X11n0268_p0443a07║空。無二無別。今於如來。得童真名。預菩薩會。
X11n0268_p0443a08║長水云：前猶見水，今合真空，無水可得，皆如來藏，故云亡身即證法空也。
X11n0268_p0443a09║佛問圓通：我以水性一味流通，得無生忍圓滿菩提，斯為第一？
X11n0268_p0443a10║瑠璃光法王子即從座起，頂禮佛足而白佛言：我憶往昔經恒沙劫，有佛出世，名：
X11n0268_p0443a11║無量聲，開示菩薩本覺妙明，觀此世界及眾生身，皆是妄緣風力所轉。
X11n0268_p0443a12║具云吠琉璃，此翻遠山寶。由觀身心風力所轉，觀成得用，身心洞徹，猶彼琉璃，
X11n0268_p0443a13║故以名焉。所值之佛，名無量聲，亦由觀風而立名耳。經中既云開示菩薩本覺
X11n0268_p0443a14║妙明，即云觀此世界及眾生身，皆是妄緣風力所轉，當指初迷覺明，動為妄業，
X11n0268_p0443a15║故有眾生界轉動之風也。菩薩用觀，窮動轉之源耳。達其源，則見本妙之不動
X11n0268_p0443a16║也。從喻得名，所證實相，內外映徹，若琉璃焉。故下自敘曰：身心發光，洞徹無礙。
X11n0268_p0443a17║開示本覺而觀風者，風力即動相，既屬于妄，欲顯無動，無動即本覺也。由是欲
X11n0268_p0443a18║顯無動，而觀於動。
X11n0268_p0444a01║我於爾時觀界安立、觀世動時、觀身動止、觀心動念，諸動無二等無差別。我時覺
X11n0268_p0444a02║了此群動性，來無所從、去無所至，十方微塵顛倒眾生同一虗妄，如是乃至三千
X11n0268_p0444a03║大千一世界內所有眾生，如一器中貯百蚊蚋啾啾亂鳴，於分寸中鼓發狂閙。
X11n0268_p0444a04║逢佛未幾，得無生忍。爾時心開，乃見東方不動佛國，為法王子，事十方佛，身心發
X11n0268_p0444a05║光，洞徹無礙。
X11n0268_p0444a06║觀察世界身心，皆由風動。風自何生，而動諸物？物不動時，去至何所？風既無從，
X11n0268_p0444a07║物成妄動。故見十方一切眾生，狂自鼓閙，同一虗妄，本無所因。依教觀察，受教
X11n0268_p0444a08║未久，即證無生。由觀生滅，證無生滅。故見東方不動佛國，我身及器，咸即本覺
X11n0268_p0444a09║妙明元體。故云發光，洞徹無礙。
X11n0268_p0444a10║佛問圓通：我以觀察風力無依，悟菩提心入三摩地，合十方佛傳一妙心，斯為第
X11n0268_p0444a11║一。
X11n0268_p0444a12║釋要云：意云：我既證得本覺，與十方如來所傳妙心無異。
X11n0268_p0444a13║虗空藏菩薩即從座起，頂禮佛足而白佛言：我與如來定光佛所得無邊身。
X11n0268_p0444a14║爾時，手執四大寶珠，照明十方微塵佛剎，化成虗空。又於自心現大圓鏡，內放十
X11n0268_p0444a15║種微妙寶光，流灌十方盡虗空際諸幢王剎，來入鏡內，涉入我身。身同虗空，不相
X11n0268_p0444a16║妨礙；身能善入微塵國土，廣行佛事，得大隨順。
X11n0268_p0444a17║此大神力，由我諦觀四大無依妄想生滅，虗空無二佛國本同，於同發明得無生
X11n0268_p0444a18║忍。
X11n0268_p0445a01║苕溪云：定光佛，即然燈佛也。因觀四大色質，既得無邊法身，為顯此身徧融一
X11n0268_p0445a02║切，故執寶珠照十方等而表示之。上以珠表色，此以鏡表心，色從心造，全體是
X11n0268_p0445a03║心，故放寶光灌十方等。長水云：十種光者，十身盧舍那也。苕溪云：華嚴云：
X11n0268_p0445a04║清淨妙法身，湛然應一切。前同虗空，法也；今入塵國，應也。說三乘法為佛事，稱
X11n0268_p0445a05║四悉機為隨順。補遺云：四悉，具云四悉檀名，出智論。悉是華言，檀是梵語。悉
X11n0268_p0445a06║之言徧，檀翻為施。以歡喜、生善、破惡、入理四法，徧施有情，故曰四悉檀也。南嶽
X11n0268_p0445a07║云：如大涅槃，胡漢兼舉。南嶽親證，不應錯用。天台智者，依之釋義。
X11n0268_p0445a08║佛問圓通：我以觀察虗空無邊入三摩地，妙力圓明斯為第一。
X11n0268_p0445a09║彌勒菩薩即從座起，頂禮佛足而白佛言：我憶往昔經微塵劫，有佛出世名日月
X11n0268_p0445a10║證明，我從彼佛而得出家，心重世名好遊族姓。爾時，世尊教我脩習唯心識定入
X11n0268_p0445a11║三摩地。
X11n0268_p0445a12║擕，李云彌勒，正云梅怛利曳那，此翻慈氏。真際云：以不達徧計本空，依他幻
X11n0268_p0445a13║有，故耽世名，好遊族姓，唯遮境有，識簡心空，唯有自心，心外無法。手鑑云：然
X11n0268_p0445a14║此唯識具一切法門，而眾生有兩種：一、多著外色，少著內識；二、多著內識，少著
X11n0268_p0445a15║外色。如上界多著內識，下二界多著外色。外色多，內識少，如學問人多向外解。
X11n0268_p0445a16║破外向內，故須此觀。又唯心識定有二種，謂影像、真實。地前加行作影像唯識
X11n0268_p0445a17║觀，初地見道作真實唯識觀。一切法以識為相，真如為性，影像、真實雖殊，總名
X11n0268_p0445a18║唯識觀。長水云：初修此觀，已得對治，知世名利有無厚薄，皆我自己唯識所
X11n0268_p0446a01║變，不從他來，由此馳求，頓爾皆息。孤山云：此相似位。
X11n0268_p0446a02║歷劫已來，以此三昧事恒沙佛，求世名心歇滅無有。
X11n0268_p0446a03║至然燈佛出現於世，我乃得成無上妙圓識心三昧，乃至盡空如來國土淨穢有
X11n0268_p0446a04║無，皆是我心變化所現。
X11n0268_p0446a05║長水云：此觀初成，位當解行。今得三昧，已入初地，名真見道。謂以一實根本無
X11n0268_p0446a06║分別智，與法界冥合，能所一如，無有二相。故唯識頌云：若時于所緣，智都無所
X11n0268_p0446a07║得，爾時住唯識，離二取相故。當爾之時，名方親證。乃至盡空如來國土，淨穢有
X11n0268_p0446a08║無，皆是我心變化所現。孤山云：此分真位。苕溪云：謂盡虗空界所有佛國
X11n0268_p0446a09║等，唯心所現。若以四土言之，心即寂光，變化即實報，方便同居淨穢，但是三土
X11n0268_p0446a10║之相，互有起滅耳。從法身識性流出，報應無量。佛身識性之言，乃庵摩羅。
X11n0268_p0446a11║世尊，我了如是唯心識故，識性流出無量如來，今得授記次補佛處。
X11n0268_p0446a12║佛問圓通：我以諦觀十方唯識，識心圓明，入圓成實，遠離依他及徧計執，得無生
X11n0268_p0446a13║忍，斯為第一。
X11n0268_p0446a14║手鑑云：識唯一識，復有分別識、無分別識，故此唯識具一切法門，破外向內，令
X11n0268_p0446a15║觀明白。十法界法皆是一識，識空十法界空，識假十法界假，識中十法界中，專
X11n0268_p0446a16║以內心破一切法。若外觀十法界，即見內心，當知若色、若識皆是唯識、唯色，應
X11n0268_p0446a17║知亦有分別色、無分別色，色寂、心寂二俱三昧。苕溪云：此中三性，亦曰三相，
X11n0268_p0446a18║廣在解深密經及唯識論。一徧計所執性，二依他起性，三圓成實性。資中云：
X11n0268_p0447a01║橫計有情、眾生、壽者，及我我所，乃至情非情異。執有實體，周徧計度，名徧計性。
X11n0268_p0447a02║計有因緣，世間和合，建立名相。執此假相，定從種生，雖無我執，自然種性。假色
X11n0268_p0447a03║心等，為眾生五蘊等法，名依他性。無漏智體，及真如法界，名圓成性。補遺云：
X11n0268_p0447a04║昔賢有頌曰：白日看繩繩是麻，夜裏看繩繩是蛇，麻上生繩猶是妄，那堪繩上
X11n0268_p0447a05║更生蛇？麻繩，蛇境也。蛇喻徧計性，繩喻依他性，麻喻圓成實性，本秪麻耳。愚迷
X11n0268_p0447a06║不了以麻為繩，抑又不了以繩為蛇，依他執我，徧超我計，我本性空，圓成一實，
X11n0268_p0447a07║北方承習，豈徒然哉？
X11n0268_p0447a08║大勢至法王子與其同倫五十二菩薩即從座起，頂禮佛足而白佛言：我憶往昔
X11n0268_p0447a09║恒河沙劫，有佛出世名無量光，十二如來相繼一劫，其最後佛名超日月光，彼佛
X11n0268_p0447a10║教我念佛三昧。
X11n0268_p0447a11║梵語摩訶那鉢，此云大勢至。孤山云：觀經云：以智慧光普照一切，令離三途，
X11n0268_p0447a12║得無上力，是故號此菩薩名大勢至。三昧，梵語，此翻正心行處。
X11n0268_p0447a13║譬如有人，一專為憶，一人專忘。如是二人，若逢不逢，或見非見。
X11n0268_p0447a14║專憶如念佛眾生，專忘謂眾生不念佛者，佛恒普應生不能感，是故不定逢與
X11n0268_p0447a15║不逢、或見非見也。專忘作專念者非。
X11n0268_p0447a16║二人相憶，二憶念深，如是乃至從生至生，同於形影，不相乖異。
X11n0268_p0447a17║佛與眾生憶念相應，故佛與生如影隨形，從生至生永免乖異。
X11n0268_p0447a18║十方如來憐念眾生如母憶子，若子逃逝，雖憶何為？
X11n0268_p0448a01║苕溪云：母憶子如佛專憶，子逃逝如人專忘，縱得逢見，不蒙法利，與逃逝無異。
X11n0268_p0448a02║舍衛九億家，不其然也。熏聞云：智論云：舍衛有九億家，三億眼見佛，三億耳
X11n0268_p0448a03║聞而不見，三億不聞不見。
X11n0268_p0448a04║子若憶母，如母憶時，母子歷生，不相違遠。若眾生心，憶佛念佛，現前當來，必定見
X11n0268_p0448a05║佛，去佛不遠，不假方便，自得心開。
X11n0268_p0448a06║補遺云：勢至所說心開，既而自得，如所謂何藉劬勞，故云不假方便。
X11n0268_p0448a07║如染香人身有香氣，此則名曰香光莊嚴。
X11n0268_p0448a08║長水云：染香有香氣，念佛得見佛，因果相稱，誰謂不然？
X11n0268_p0448a09║我本因地以念佛心入無生忍，今於此界攝念佛人歸於淨土。
X11n0268_p0448a10║苕溪云：以證驗修念佛之心，不可單作事相而解。念存三觀，佛具三身，心破三
X11n0268_p0448a11║惑，無生忍相，方可入焉。如資中所引觀經是心是佛等釋之，斯亦大要也。空觀
X11n0268_p0448a12║念報身，破通別見思；假觀念應身，破界內外塵沙；中觀念法身，破根本無明。分
X11n0268_p0448a13║別雖爾，然復須了即惑成觀，觀外無身，三一互融，非相含然，非相生然，念之於
X11n0268_p0448a14║無念，是真念佛矣。淨土別指極樂，通及寂光。補遺云：此譬喻文乃有二意：一、
X11n0268_p0448a15║應親機疎喻，二、機應相親喻。欲明相親，先舉機疎以誡一人專憶、一人專忘。如
X11n0268_p0448a16║佛念眾生而眾生無機，如是二人若逢不逢、或見非見，既親疎不等，則有時而
X11n0268_p0448a17║逢、有時而見，不能常相逢遇。然既專忘，則當一向不逢不見，何故亦有逢見之
X11n0268_p0448a18║時？須知言忘者，必先相識而後專忘，以曾識故所以或逢，亦可云既一人專忘
X11n0268_p0449a01║故不逢見。二、機應相親譬，經二人相憶等也。十方如來下，合法。先喻應親機疎，
X11n0268_p0449a02║次合相親喻。又二：初、再提前喻。事一心門，憶佛也；理一心門，念佛也。
X11n0268_p0449a03║佛問圓通：我無選擇，都攝六根，淨念相繼，得三摩地，斯為第一。
X11n0268_p0449a04║孤山云：無量壽經云：念佛者，不得如彈指頃念世五欲。補遺云：念屬意根，正
X11n0268_p0449a05║論修處，亦旁攝諸根，根根念佛也。意根若淨，諸根咸攝，故無選擇。如念佛時，眼
X11n0268_p0449a06║不觀色，眼念佛矣；乃至身不著觸，身念佛矣。故曰：都攝六根，根大明矣。五、觀耳
X11n0268_p0449a07║根悟道。此由無始用諸妄想，此想不真，故有耳根流轉。今如常住真心，一體無
X11n0268_p0449a08║二，故觀耳根，乃得悟道。
X11n0268_p0449a09║
X11n0268_p0449a10║大佛頂如來密因脩證了義諸菩薩萬行首楞嚴經卷第五