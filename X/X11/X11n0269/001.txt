X11n0269_p0705a01║
X11n0269_p0705a02║No. 269
X11n0269_p0705a03║首楞嚴經集解熏聞記卷第一
X11n0269_p0705a04║
X11n0269_p0705a05║吳興沙門　仁岳　述
X11n0269_p0705a06║歸命如來藏，顯祕修多羅，教主釋迦文。
X11n0269_p0705a07║塵剎遍知者，文殊阿難等，菩薩賢聖僧，
X11n0269_p0705a08║惟以無緣慈，證明及加護。誰昔諸法師，
X11n0269_p0705a09║疏茲首楞義，而我甞撰集，授彼持經人。
X11n0269_p0705a10║注釋或未詳，流通猶寡益，是故今覆述。
X11n0269_p0705a11║助發于來蒙。願同觀世音，熏聞成正覺。
X11n0269_p0705a12║解說首題已如別卷。今釋經文，文句分三：一序分，二
X11n0269_p0705a13║正宗分，三流通分。初東晉安法師立此三分判釋眾
X11n0269_p0705a14║經，至有唐奘法師譯佛地論，而西域親光菩薩判佛
X11n0269_p0705a15║地經果有三分：一教起因緣分，二聖教所說分，三依
X11n0269_p0705a16║教奉行分。乃與序、正、流通辭異義同，則知安師所立
X11n0269_p0705a17║冥符親光之說也。今經從如是我聞至提獎阿難及
X11n0269_p0705a18║摩登伽歸來佛所為序分，阿難見佛至第九卷若他
X11n0269_p0705a19║說者即魔王說為正宗分，即時如來將罷法座下為
X11n0269_p0705a20║流通分。
X11n0269_p0705a21║就序分中復分為二：一、從如是至文殊師利而為上
X11n0269_p0705a22║首，為證信序；二、從時波斯匿王下，為發起序。此二亦
X11n0269_p0705a23║名通序、別序。通序通諸教，別序別一經。且初證信序
X11n0269_p0705a24║者，言如是等，令聞者不疑。故涅槃後分云：佛垂涅槃，
X11n0269_p0705b01║阿難問佛：如來滅後結集法藏，一切經初安何等語？
X11n0269_p0705b02║佛言：當安如是我聞一時，佛住某方某處，與諸四眾
X11n0269_p0705b03║而說是經。智度論云：三世諸佛經初皆稱如是語。準
X11n0269_p0705b04║興福釋經，序文為六：一、指所聞法，二、敘能聞人，三、陳
X11n0269_p0705b05║說教時，四、標垂化主，五、彰演法處，六、述同聞眾。資中
X11n0269_p0705b06║以此六事合為二門：一、說經時處，二、引眾同聞，至于
X11n0269_p0705b07║長水亦復承用。今謂合前五事以為一門，於義太略。
X11n0269_p0705b08║處中而判當分三句：一、傳法時，二、感佛處，三、同聞眾。
X11n0269_p0705b09║初傳法時者，謂如是我聞一時也。智論亦將此六字
X11n0269_p0705b10║作一章釋之，今故例彼。原夫晉魏以前譯經多云聞
X11n0269_p0705b11║如是，或曰我聞如是，至後秦羅什翻法華經云如是
X11n0269_p0705b12║我聞，自此相㳂以為定式。▲注：孤山者，圓師所居也。
X11n0269_p0705b13║向下真際、長水等，皆以處目人。具如說題，出其疏鈔。
X11n0269_p0705b14║▲所傳之法者。謂結集家傳佛能詮所詮之法也。能
X11n0269_p0705b15║詮之文與佛不異，故曰如。所詮之理無非真實，故曰
X11n0269_p0705b16║是。又文如其理，故云如。理如其文，故云是。然理通四
X11n0269_p0705b17║教，則如是之法偏圓不同，具如天台諸經疏分別其
X11n0269_p0705b18║相。今簡偏取圓，唯一如來藏心是經法體，部屬開顯，
X11n0269_p0705b19║講者悉之。▲能傳之人者，阿難自謂也。智論：問曰：佛
X11n0269_p0705b20║法中言一切法空，無有吾我，云何佛經初言如是我
X11n0269_p0705b21║聞？答曰：佛弟子輩雖知無我，隨俗法說我，非實我也。
X11n0269_p0705b22║聞者，耳根不破聲，至可聞處，作意欲聞，根、塵、意和合
X11n0269_p0705b23║得聞也。孤山約四教義，明四種我聞：一、我我聞聞，二、
X11n0269_p0705b24║我無我聞不聞，三、無我我不聞聞，四、非我非無我不
X11n0269_p0705c01║聞不聞。前三種我聞，是昔所聞方便之義。後一我聞，
X11n0269_p0705c02║是今正意。末學膚受，以廣為煩，故集解銷文，從略而
X11n0269_p0705c03║示也。▲會機會理之時者，孤山谷響鈔云：會，合也。謂
X11n0269_p0705c04║今楞嚴之教，下合現未之機，故曰會機。上合常住真
X11n0269_p0705c05║心，故曰會理。機理會合，一義在茲。▲如是之經，我從
X11n0269_p0705c06║佛聞者，依事相釋也。通慧生信鈔云：如是等者，乃是
X11n0269_p0705c07║阿難領諾，迦葉舉問之辭，能舉發人。以曾聞之法言
X11n0269_p0705c08║之，即經題也。豈無句逗數字耶？反至所答之義，且總
X11n0269_p0705c09║而領會，不牒其繁辭，故云如是。若今人之談說，領前
X11n0269_p0705c10║人意，則云如此同也。故佛地論曰：如是我聞者，謂總
X11n0269_p0705c11║顯已聞傳佛教者，言如是事，我昔曾聞也。說教時者，
X11n0269_p0705c12║通指經竟為一時也。如涅槃中，佛言：我往一時，在恒
X11n0269_p0705c13║河岸。又云：我於一時，在迦尸國等。其事同焉。
X11n0269_p0705c14║二、佛在下。感佛處注梵語等，亦真際疏也。經文雖隔，
X11n0269_p0705c15║解者未異，則不標目。他皆效此。▲佛地論下，彼文具
X11n0269_p0705c16║云：具一切智、一切種智，離煩惱障及所知障，於一切
X11n0269_p0705c17║法、一切種相能自開覺，亦能開覺一切有情如睡夢
X11n0269_p0705c18║覺，如蓮華開，故名為佛。應知一切智、一切法者，真諦
X11n0269_p0706a01║智境也；一切種智、一切種相者，俗諦智境也。以照真
X11n0269_p0706a02║故，離煩惱障，能自開覺；以照俗故，離所知障，能覺一
X11n0269_p0706a03║切有情如睡夢覺，如蓮華開者，總譬二智覺了之義
X11n0269_p0706a04║也。又夢覺喻真智，一物叵得故；華開喻俗智，具見諸
X11n0269_p0706a05║相故。在者，住也者，或曰：暫居名在，久停為住。今依天
X11n0269_p0706a06║台諸疏，在即是住。智論云：四種身儀，皆名為住。又為
X11n0269_p0706a07║恐怖魔軍，令弟子歡喜，入種種禪定，故於中住。▲以
X11n0269_p0706a08║佛內住首楞嚴者，論明四種住義：一、天住，謂布施、持
X11n0269_p0706a09║戒、善心也。二、梵住，謂慈、悲、喜、捨四無量心，乃至悲想
X11n0269_p0706a10║天因也。三、聖住，謂空、無相、無作三三昧也。四、佛住，謂
X11n0269_p0706a11║首楞嚴等百八三昧，力、無畏等八萬四千度人法門
X11n0269_p0706a12║也。佛雖住定，示同人法，行、住、坐、臥，四儀宛然。斯由自
X11n0269_p0706a13║受用身，內冥法性，外應羣品，故曰能建大義。▲迹住
X11n0269_p0706a14║者，迹以對本為名，約土言之，則本住寂光，迹居堪忍
X11n0269_p0706a15║也。▲中印度如說題憍薩羅國都城之號者，擕李證
X11n0269_p0706a16║真鈔云：為簡南憍薩羅國，故廢國名而標城號。▲貨
X11n0269_p0706a17║財者。蔡氏化清經曰：貨者，化也，變化反易之物，故字
X11n0269_p0706a18║有化也。▲欲境者，謂五塵境，生人須欲之心故。▲多
X11n0269_p0706a19║聞者，義淨三藏譯。舍衛為名稱，但得其一耳。▲能脫
X11n0269_p0706a20║者，謂出家斷結之士也。▲祇桓者，長水云：具云祇陀，
X11n0269_p0706a21║此云戰勝，即太子名。桓即林也。今謂以桓為林，非也。
X11n0269_p0706a22║案西域記並應法師音義並云：祇洹，訛也。正言逝多，
X11n0269_p0706a23║此云勝氏。若言林者，梵云婆那。故知桓字與洹不殊。
X11n0269_p0706a24║▲須達市園者，具云須達多，此云給孤獨，亦曰善施。
X11n0269_p0706b01║市猶買也。西域記云：給孤獨長者聞佛功德，深生尊
X11n0269_p0706b02║敬，願建精舍，請佛降臨。佛命舍利子膽揆，唯太子逝
X11n0269_p0706b03║多園地爽塏。尋詣太子，具以情告。太子戲言：金徧乃
X11n0269_p0706b04║賣。善施聞之，心豁如也，即出藏金，隨言布地。有少未
X11n0269_p0706b05║滿，太子請留，白佛：此誠良田，宜植善種。即於空地建
X11n0269_p0706b06║立精舍。世尊即之，告阿難曰：園地善施所買，林樹逝
X11n0269_p0706b07║多所施，二人同心，式崇功業。自今已去，應謂此地為
X11n0269_p0706b08║逝多樹、給孤獨園。
X11n0269_p0706b09║三同聞眾有二：一聲聞眾，二辟支眾。法華論明先列
X11n0269_p0706b10║聲聞者，為顯親聞後不謗故。又攝不定性迴心入大
X11n0269_p0706b11║故，乃至云令菩薩敬故。地論大同。應知兩論皆五性
X11n0269_p0706b12║宗，並言不定性迴心耳。今經顯示定性皆獲一乘，反
X11n0269_p0706b13║驗彼宗權說明矣。
X11n0269_p0706b14║初、聲聞眾，又三：一、標類。▲經：與大比丘眾。與，猶共也。
X11n0269_p0706b15║智論約七義釋共，謂一處、一時、一心、一戒、一見、一道、
X11n0269_p0706b16║一解脫，是名為共。阿難與眾同茲七義故也。▲梵語
X11n0269_p0706b17║摩訶，此云大，或曰多，或言勝。天王等大人所敬故大
X11n0269_p0706b18║也，數至千二百五十人故多也，能破九十六種論議
X11n0269_p0706b19║故勝也。▲注：比丘含三義，謂清淨活命，故名乞士；能
X11n0269_p0706b20║斷煩惱，故名破惡；當剃髮至受戒時，魔王言是人必
X11n0269_p0706b21║得涅槃，故名怖魔。由此因中，三名能成果。上三號即
X11n0269_p0706b22║下文阿羅漢三義也。由乞士因，成應供果；由破惡因，
X11n0269_p0706b23║成殺賊果；由怖魔因，成無生果。四人以上為眾者，梵
X11n0269_p0706b24║云僧伽，此言和合眾，以說戒事四人能辦故。多人可
X11n0269_p0706c01║知。▲三迦葉者，一、優樓頻蠡迦葉，二、伽耶迦葉，三、那
X11n0269_p0706c02║提迦葉，具如第五卷注。兄有五百弟子，二弟各二百
X11n0269_p0706c03║五十，共一千人。▲先並事火者。如此經云諸迦葉波
X11n0269_p0706c04║並婆羅門，勤心役身，事火崇水，求出生死者是也。▲
X11n0269_p0706c05║翻邪入正者，法華疏記具明如來作十種神變化，優
X11n0269_p0706c06║樓頻蠡師徒皆伏，得沙門果，並以術具投之於水，隨
X11n0269_p0706c07║流而下，二弟并五百弟子見之，亦皆歸佛云云。▲內
X11n0269_p0706c08║冥中道者，約開權後說，下歎德文備矣。▲準涅槃下，
X11n0269_p0706c09║彼經迦葉菩薩問佛云何得廣大為眾作依止等，佛
X11n0269_p0706c10║以四依一品答之。文云：有四種人能護正法，為世所
X11n0269_p0706c11║依，即四果人也。又曰：第四果人名阿羅漢，斷諸煩惱，
X11n0269_p0706c12║住第十地，得自在智，隨人所樂，種種色像悉能示現。
X11n0269_p0706c13║今孤山意謂諸大眾皆是從十地之本，示四果之迹，
X11n0269_p0706c14║蓋從多分而說也。其間必有適蒙開權，如入初住者。
X11n0269_p0706c15║如法華中三周得記，豈無其人乎？
X11n0269_p0706c16║二、佛子下，歎德。▲注開權發迹者，如云：開方便門，示
X11n0269_p0706c17║真實相，決了聲聞法，是諸經之王。即開權之文也。又
X11n0269_p0706c18║云：知眾樂小法，而畏於大智，是故諸菩薩，作聲聞緣
X11n0269_p0707a01║覺。此發迹之文也。▲從佛口生者，聞能詮聲教也。▲
X11n0269_p0707a02║從法化生者，悟所詮實理也。由茲教理，故法身慧命
X11n0269_p0707a03║於是而生。初住分真能百界作佛，八相利物，故曰得
X11n0269_p0707a04║佛法分。▲堪紹佛種安住下。釋住義。三德祕藏，謂法
X11n0269_p0707a05║身、般若、解脫，名祕密之藏。▲住持下。釋持義。如八萬
X11n0269_p0707a06║四千陀羅尼門，即總持善法也。▲二十五有者，謂四
X11n0269_p0707a07║洲、四惡趣、六欲並梵天、四禪、四空處、無想、五那含云
X11n0269_p0707a08║云。涅槃明二十五王三昧破二十五有，初用無垢三
X11n0269_p0707a09║昧破地獄有，乃至用我三昧破非想有。所言王三昧
X11n0269_p0707a10║者，智者云：空假未得為王，中道調真故得稱王。▲經：
X11n0269_p0707a11║能於國土成就威儀者，前超諸有，即上合十方諸佛
X11n0269_p0707a12║本妙覺心也。今成威儀，即下合十方一切六道眾生
X11n0269_p0707a13║也。▲注有威下。左傳曰：有威而可畏謂之威，有儀而
X11n0269_p0707a14║可象謂之儀。又曰：君有君之威儀，其臣畏而愛之，則
X11n0269_p0707a15║而蒙之，故能有其國家，令聞長世。臣有臣之威儀，其
X11n0269_p0707a16║下畏而愛之，故能守其官職，保族宜家。令聲聞有聲
X11n0269_p0707a17║聞威儀，令出家者畏而象之，故能從佛轉輪，妙堪遺
X11n0269_p0707a18║囑等。▲所謂下。引淨名文，顯不思議用也。智者云：聲
X11n0269_p0707a19║聞入定不能現四威儀，如迦葉入定至彌勒出世方
X11n0269_p0707a20║乃現變。不思議定有體有用，故能不起現諸威儀，如
X11n0269_p0707a21║修羅琴隨人吐韻。▲法有摧碾煩惱義者，以佛教法
X11n0269_p0707a22║轉入他心，復由行法乃能摧惑。故法華疏以教為能
X11n0269_p0707a23║轉，行為所轉，能所和合，方得輪名。▲見佛始卒者。始
X11n0269_p0707a24║鹿苑，終鶴林，亦約多分為言。如身子、目連先佛入滅，
X11n0269_p0707b01║則不至涅槃。然今經云最後垂範，已有遺囑之意，如
X11n0269_p0707b02║下文所引。▲乃至迦葉、阿難等來者，谷響云：于時迦
X11n0269_p0707b03║葉在靈鷲山入滅受想定，至佛滅後始來。阿難在娑
X11n0269_p0707b04║羅林外為魔所罥，至佛垂滅方來。▲毗尼云律者，谷
X11n0269_p0707b05║響云：律，銓也。詮量輕重、犯不犯等。稟之則出生死者，
X11n0269_p0707b06║遺教云：依因此戒，得生諸禪定及滅苦智慧。▲普現
X11n0269_p0707b07║色身等，如觀音說圓通中。▲今從部意正為末者，即
X11n0269_p0707b08║前遺囑下法意是也。又如阿難云：我雖未度，願度末
X11n0269_p0707b09║劫一切眾生。阿難既然，諸皆可識。
X11n0269_p0707b10║三、其名下：列名。▲注或尚年臘者，如下文憍陳那云：
X11n0269_p0707b11║我在鹿苑及於雞園，觀見如來最初成道，於佛音聲
X11n0269_p0707b12║悟明四諦。臘者，歲終祭祀之名也。風俗通云：夏曰嘉
X11n0269_p0707b13║平，殷曰清祀，周曰大䄍，漢曰臘。臘，獵也，獵取禽獸祭
X11n0269_p0707b14║先祖也。或云：臘者，接也，新故交接也。故經律中謂七
X11n0269_p0707b15║月十五日為佛臘日，蓋取其義。▲或尚聲德者，如下
X11n0269_p0707b16║文引增一是也。身子八歲為國論師，聲震五竺。▲鶖
X11n0269_p0707b17║或作𫛄，玉篇云：水鳥也。▲鷺。爾雅云：舂鉏。郭璞云：白
X11n0269_p0707b18║鷺也。▲菽者，楊泉物理論云：豆之總名。▲苗裔者，說
X11n0269_p0707b19║文云：裔，衣裾也。應法師云：以子孫為苗裔者，取下垂
X11n0269_p0707b20║義。▲舍利弗舅氏者，法華疏云：初論勝於娣，娣孕，論
X11n0269_p0707b21║則不勝。知所懷者，智人也。寄辯尚爾，何況出胎？即棄
X11n0269_p0707b22║家往南天竺讀十八經。時人笑云：累世難通，一生非
X11n0269_p0707b23║冀。喟然歎曰：在家為娣所勝，出路為他所輕。誓讀不
X11n0269_p0707b24║休，無暇翦爪。時人呼為長爪梵志。學訖還家，問甥所
X11n0269_p0707c01║在。遂往佛所，思惟良久，不得一法入心。語佛言：一切
X11n0269_p0707c02║法不忍，忍即安義。此言一切法我皆能破，使不得安。
X11n0269_p0707c03║佛問：汝見是忍不？此墮兩負處。若我見忍，前已云一
X11n0269_p0707c04║切不忍；若我見不忍，無以勝佛。即時低頭，得法眼淨。
X11n0269_p0707c05║▲滿慈子者，從父母兩緣得名，或云滿願子。支謙譯
X11n0269_p0707c06║度無極經名滿祝子，謂父於滿江禱梵天而得其子。
X11n0269_p0707c07║又祝與呪同。故楊子曰：螟蠕之子殪，而逢蜾蠃祝之
X11n0269_p0707c08║是也。此單從父緣立稱也。既善且吉者，谷響云：既，已
X11n0269_p0707c09║也。且，兼也。亦名善現等。應知善相不唯空物，亦能感
X11n0269_p0707c10║物。故譬喻經云：舍衛國長者名鳩留，產生一子，字須
X11n0269_p0707c11║菩提。有然福報，食器皆空，所欲皆滿。然則空非斷無，
X11n0269_p0707c12║表妙有之不亡也。▲以觀塵性空得道者，下文說圓
X11n0269_p0707c13║通云：我亦觀佛最初成道，觀不淨相，生大厭離，悟諸
X11n0269_p0707c14║色性，以從不淨白骨微塵歸於虗空。空、色二無，成無
X11n0269_p0707c15║學道，如來印我名尼沙陀。
X11n0269_p0707c16║二、復有下，辟支眾。▲經：並其初心。興福云：初發大乘
X11n0269_p0707c17║心也。準下文云：及諸新發心菩薩，其數凡有十恒河
X11n0269_p0707c18║沙。證此初心，誠然是大。又云：或緣覺初心。上標無學，
X11n0269_p0708a01║下列初心。證未俱來，表盡迴心入大。今秪取後解。何
X11n0269_p0708a02║則？既云並其初心，即指緣覺而為其也。指第六卷發
X11n0269_p0708a03║心為證，殊不相應。▲注此是部行遇佛迴向者，意謂
X11n0269_p0708a04║部行緣覺出有佛世，唯是獨覺出無佛世耳。麟喻者，
X11n0269_p0708a05║名出俱舍。說文云：麒麟，仁獸也。爾雅云：𪊲，麕身，牛尾，
X11n0269_p0708a06║一角。（𪊲與麟同。）又春秋感精符曰：麟一角，明海內共一主
X11n0269_p0708a07║也。獨覺亦爾，大千唯一，故以為喻。▲觀十二因緣者，
X11n0269_p0708a08║如法界次第。此十二法展轉能感於果，故名因。互相
X11n0269_p0708a09║由藉而有，故名緣。▲無師自悟者，觀華飛葉落等，悟
X11n0269_p0708a10║無常空也。▲大權引實者，以法身大士應為辟支，引
X11n0269_p0708a11║接實行之人同來佛所也。▲私謂者，蒼頡篇單作厶，
X11n0269_p0708a12║取自營之義。若從禾者不公曰私，乃興自營左右之
X11n0269_p0708a13║異。故章安、荊谿凡撰集一家教文有自說者，並云私
X11n0269_p0708a14║謂，今亦傚之。▲經家者，即結集人也。▲況部行亦出
X11n0269_p0708a15║無佛世者，法華疏云部行緣覺在無佛世，師徒化訓
X11n0269_p0708a16║是也。然則沇師之說誤矣。▲已上止集聲聞、辟支二
X11n0269_p0708a17║眾者。谷響云：菩薩眾別序備矣。即經云恒沙菩薩來
X11n0269_p0708a18║聚道場是也。所以不列雜眾者，且事起自恣，非俗眾
X11n0269_p0708a19║所參，是故但有三乘僧也。至齋畢旋歸，王及大臣、長
X11n0269_p0708a20║者、居士俱來隨佛，願聞法要。事在明日，故有俗眾。
X11n0269_p0708a21║二、屬諸下，發起序，為二：一、通緣，二、別緣。初又二：一、休
X11n0269_p0708a22║夏敷經。▲注自恣，律開三日。四分云：安居竟自恣，則
X11n0269_p0708a23║七月十六日為定。又云：僧十四日自恣，尼十五日自
X11n0269_p0708a24║恣。南山云：此謂相依問罪，故制異日。及論作法，三日
X11n0269_p0708b01║通用，克定一期，十六日定。若有難者，如五百問中一
X11n0269_p0708b02║月日自恣。鮮能自訟者，谷響云：鮮，少也。訟，責也。恣僧
X11n0269_p0708b03║舉過者，南山云：縱宣己罪，恣僧舉過，內彰無私隱，外
X11n0269_p0708b04║顯有瑕疵，身口託於他人，故曰自恣。▲經：十方菩薩
X11n0269_p0708b05║尋。謂自恣後，十方菩薩亦來佛所也。慤沇節三疏從
X11n0269_p0708b06║此至文殊師利而為上首，判在通序。列眾之中，孤山、
X11n0269_p0708b07║長水皆判屬別序。今取後義。▲注大論下，文出第五。
X11n0269_p0708b08║又四十九云：菩提，秦言無上智慧。薩埵名大心，為無
X11n0269_p0708b09║上智慧，故求大心也。▲欲請楞嚴之祕說者，資中、長
X11n0269_p0708b10║水亦同此解。是則菩薩知機知應，專為此經而來。今
X11n0269_p0708b11║更釋之。▲言密義者，且通指大乘法要耳，謂恣決心
X11n0269_p0708b12║疑之外，方將更求大乘微密之義也。下文為諸會中
X11n0269_p0708b13║宣示深奧，即詶其請，深奧非密義乎？▲經：敷座宴安
X11n0269_p0708b14║者。前自恣文，雖曰比丘，必兼於佛。自恣屬戒，宴安是
X11n0269_p0708b15║定，宣示為慧。聖人應物垂範，則三學存焉。問：處何經
X11n0269_p0708b16║律，知佛自恣？答：增一云：如來同僧坐於草座，告諸比
X11n0269_p0708b17║丘：我欲受歲。又新歲經云：佛自叉手，向諸比丘悔過
X11n0269_p0708b18║等云云。▲注亦猶下，谷響云：無量義則開為合序，以
X11n0269_p0708b19║經先談從一清淨道開出二道、三法、四果，是故法華
X11n0269_p0708b20║合為一道。若普集經則正為依序，以彼先說佛身之
X11n0269_p0708b21║正報，是故淨名示佛國之依報。▲迦陵頻伽者，應法
X11n0269_p0708b22║師云：此鳥本出雪山，在㲉中即能鳴，其聲和雅，聽者
X11n0269_p0708b23║無厭。▲經恒沙者，大論云：恒河中沙，一切算數所不
X11n0269_p0708b24║能知，唯佛及法身菩薩能知其數。▲注妙德者，涅槃
X11n0269_p0708c01║云：了了見佛性，猶如妙德等。佛性非三德不顯，故須
X11n0269_p0708c02║以法身等釋之。▲分證者，圓教初住已上皆名分證，
X11n0269_p0708c03║今指等覺也。然此菩薩本是龍種，上尊王佛迹輔釋
X11n0269_p0708c04║迦。豈唯文殊，諸聲聞等咸有本迹。廣如法華疏記。
X11n0269_p0708c05║二、時下，因齊應供，又二：一、佛應王宮。▲經宮掖者班
X11n0269_p0708c06║固西都賦云：後宮則有掖庭、椒房。呂向注曰：掖，宮名，
X11n0269_p0708c07║在天子左右，如肘掖也。▲注齊者，齊也者，祭統云：齊
X11n0269_p0708c08║之為言齊也，齊以致齊。△二、城中下。僧應臣舍。▲經
X11n0269_p0708c09║飯僧者，謂以食請僧飯之。飯，扶晚切，餐也。曲禮云：飯
X11n0269_p0708c10║黍毋以著。▲注天竺下文出西域記。谷響引韓子曰：
X11n0269_p0708c11║重厚自居，謂之長者。玉藻云：居士錦帶。鄭康成注曰：
X11n0269_p0708c12║居士，道藝處士也。
X11n0269_p0708c13║二、唯有下，別緣，有三：一、阿難遭術，二、如來垂救，三、文
X11n0269_p0708c14║殊攝還。初又三：一、失僧次。▲經：不遑僧次。遑，暇也。四
X11n0269_p0708c15║分律明請僧有二種，謂僧次請、別請也。雖律開別請，
X11n0269_p0708c16║而諸文中多斥別請，偏讚僧次。十誦律云：別請佛及
X11n0269_p0708c17║五百羅漢，不如僧次請一似像極惡比丘。成論云：僧
X11n0269_p0708c18║次請僧，如飲海水，即飲眾流。▲注涅槃下，陳如品說。
X11n0269_p0709a01║阿難初為侍者，先求世尊與我三願：一者、如來設以
X11n0269_p0709a02║故衣賜我，聽我不受；二者、如來設受檀越別請，聽我
X11n0269_p0709a03║不從；三者、聽我出入無有時節。佛讚阿難具足智慧，
X11n0269_p0709a04║預見譏嫌：何以故？當有人言：汝為衣食故，奉給如來。
X11n0269_p0709a05║是故先求，不受故衣，不隨別請，出入有時，則不能得
X11n0269_p0709a06║廣作利益四部之眾。是故欲求，出入無時。今經云先
X11n0269_p0709a07║受別請者，即不從佛行也。既無上座及阿闍梨者，以
X11n0269_p0709a08║因僧次，應諸齊主也。▲途中獨歸，顯無伴侶，此為下
X11n0269_p0709a09║文遭術張本。▲其日無供，謂祇園間更無檀越致供，
X11n0269_p0709a10║是故入城乞食也。△二、即時下求齊主。▲經於所遊
X11n0269_p0709a11║城，即室羅筏城。準摩登伽經云：阿難持鉢入舍衛城
X11n0269_p0709a12║乞食，於其路次見旃陀羅女。故知非別城也。以城在
X11n0269_p0709a13║祇園北僅五六里，故食時持鉢可往復也。心中初求
X11n0269_p0709a14║最後檀越，望前僧次，是為最後。▲注體、色、量者。律明
X11n0269_p0709a15║鉢體，大要有二：泥及鐵也。色者，熏作黑色、赤色，或孔
X11n0269_p0709a16║雀咽色、鴿色等。量者，大鉢受三斗，小者受斗半，中品
X11n0269_p0709a17║可知。南山云：此姬周之斗也。準唐斗，上鉢一斗，下者
X11n0269_p0709a18║五升。▲剎利王族者，具云剎帝利，此翻田主。西域記
X11n0269_p0709a19║明此姓云：奕世君臨，仁恕為志。▲旃陀魁膾者，谷響
X11n0269_p0709a20║云：梵語旃陀羅，此翻屠者；正言旃茶羅，此云嚴幟。謂
X11n0269_p0709a21║惡業自嚴，行持標幟，搖鈴持竹，為自標故。魁，師也。膾，
X11n0269_p0709a22║切割也。▲欲令下。釋發意圓成等。孤山意以皆趣菩
X11n0269_p0709a23║提，菩提即具無量功德也。今解無量功德，亦應約眾
X11n0269_p0709a24║生得益差別論之。謂施我食者，隨其淨穢，所求功德，
X11n0269_p0709b01║悉令滿足。▲經：欽仰如來，開闡無遮。謂遵佛訶誡，平
X11n0269_p0709b02║等行乞也。▲注善現捨貧從富者，維摩疏云貧人用
X11n0269_p0709b03║乏，常憂不足，慈心無諍，將讙彼意，故不從乞。富家幸
X11n0269_p0709b04║豐，乞不為損等。▲飲光捨富從貧者，飲光即迦葉也。
X11n0269_p0709b05║疏云：其有慈悲之心，見貧窮者持鉢往，福使現轉，報
X11n0269_p0709b06║來生免。若又貧者遭苦，必易化度。富者著樂，會不從
X11n0269_p0709b07║化等。皆為淨名所訶者，彼訶善現云：若能於食等者，
X11n0269_p0709b08║諸法亦等。諸法等者，於食亦等。如是行乞，乃可取食。
X11n0269_p0709b09║訶飲光云：有慈悲心，而不能普捨豪富從貧乞。迦葉
X11n0269_p0709b10║住平等法，應次第乞食。就佛所印者，佛命二人行詣
X11n0269_p0709b11║問疾，故述昔日被彈之事。佛既印可，即同佛訶。▲經
X11n0269_p0709b12║城隍者，說文云：城池無水曰隍。蒼頡篇云：城下坑也。
X11n0269_p0709b13║△三經室。▲經：爾時，阿難因乞食次。據摩登伽經云：
X11n0269_p0709b14║阿難乞食訖，還祇洹林，於其路次見旃陀羅女。則與
X11n0269_p0709b15║今經敘事稍別，不須會通也。然摩登伽經凡有三譯：
X11n0269_p0709b16║一名摩鄧女經，一卷，後漢安世高譯；二名摩登伽經，
X11n0269_p0709b17║三卷，吳竺律炎共支謙譯；三名摩鄧女解形中六事
X11n0269_p0709b18║經，一卷，東晉失譯。唯吳本最詳，今略錄之。初，阿難見
X11n0269_p0709b19║女持瓶取水，往彼語言：今我渴乏，甚欲須飲。女以淨
X11n0269_p0709b20║水授與。阿難飲訖，還其所止。此女染著阿難容貌，欲
X11n0269_p0709b21║心猛盛，遂還母所，而作是言：阿難比丘！我甚愛樂，欲
X11n0269_p0709b22║得為夫。如母力者，能辦斯事。母言：有二種人，雖加呪
X11n0269_p0709b23║術，無如之何：一者斷欲，二者死人。自餘之者，吾能調
X11n0269_p0709b24║伏。沙門瞿曇煩惱已盡，及其眷屬咸離欲穢，如何於
X11n0269_p0709c01║彼反起惡業？女復泣言：若母不得，我必捨命。母聞斯
X11n0269_p0709c02║言，慘然不悅。乃於舍內牛糞塗地，以布白茅，於此場
X11n0269_p0709c03║中然大猛火，用妙遏迦華百有八枚，誦呪一周，輙以
X11n0269_p0709c04║一莖投之火內，即誦其呪（呪有十句，具在經文）。誦已曰：若天、若
X11n0269_p0709c05║魔、若乾闥婆、火神，聞我此呪及吾祠祀，宜應急令阿
X11n0269_p0709c06║難至此。作是語已，阿難心即迷亂，不自覺知。行詣其
X11n0269_p0709c07║舍，悲噎哽塞，泣淚而言：我何薄祐，遇斯苦難？大悲世
X11n0269_p0709c08║尊，寧不垂愍云云。▲注食米臍，外道應法師云：舊言
X11n0269_p0709c09║食米屑，此外道修苦行，合手大指及第二指，以物縛
X11n0269_p0709c10║之，往至人家舂糓簸米處，以彼縛指，拾取米屑，聚置
X11n0269_p0709c11║掌中，隨得少多，去以為食。若全粒者，即不取之。亦名
X11n0269_p0709c12║䳕鳩行，外道拾米如䳕鳩行也。昔五百世下，此出摩
X11n0269_p0709c13║鄧女經，今言登伽者，誤。▲危窘之意者，窘，急迫也。▲
X11n0269_p0709c14║得道俱戒者，亦名道共戒，與真道共俱，自然不犯也。
X11n0269_p0709c15║▲唯存正使。謂初果以上，雖有三毒，不邪起故，即思
X11n0269_p0709c16║惑也。非婦不婬，約在家得果者言之，於他境不犯。又
X11n0269_p0709c17║於己妻，亦離非時非處等。▲懇地不夭者，初果掘地，
X11n0269_p0709c18║蟲離一寸，乃至四，果離四寸，故元夭，命之愆也。▲不
X11n0269_p0710a01║計性實者，雖有事中相應、獨頭二種無明了法，從緣
X11n0269_p0710a02║不起性執也。▲欲飽還來之事。谷響引阿含云：三果
X11n0269_p0710a03║退家，毀失律儀，不失道共，俗人生謗，言無聖法。佛言：
X11n0269_p0710a04║欲飽起厭，不久當還，更求出家。諸比丘不度，佛即度
X11n0269_p0710a05║之，便得四果。阿難問言：大德！是學退？無學退？答言：學
X11n0269_p0710a06║退。此即慧解脫人退為初果，於初果身中作初果人
X11n0269_p0710a07║為事也。▲初果生殺羊家者，大論云：初果生屠羊家，
X11n0269_p0710a08║年向成人，不肯殺生。父母與刀並羊，閉著屋中，語言：
X11n0269_p0710a09║若不殺羊，不令汝出。其兒以刀自殺，即生天上。▲世
X11n0269_p0710a10║人準律下。興福云：將毀戒體者，犯摩觸戒也。資中云：
X11n0269_p0710a11║準律，無心不犯，但得不應。以不應獨入婬舍，故犯吉
X11n0269_p0710a12║羅。真際云：據經，婬躬撫摩，將毀戒體。此謂非戒家近
X11n0269_p0710a13║方便耳，合犯重偷蘭罪。以阿難無心，遭彼所逼，雖有
X11n0269_p0710a14║罪名，而無罪體。若云犯摩觸及吉羅者，皆未盡理。今
X11n0269_p0710a15║謂慤沇結罪，固並不然。沇云不應，如何銷釋將毀之
X11n0269_p0710a16║文耶？節謂偷蘭有名無體，予試問之：經云將毀，為欲
X11n0269_p0710a17║毀耶？不欲毀耶？若欲毀者，何無罪體？若不欲毀者，何
X11n0269_p0710a18║有罪名？進退俱非，徒增後學之惑耳。▲女之母名摩
X11n0269_p0710a19║鄧者，摩鄧，摩登，梵音奢切也。準吳本云：摩登伽是旃
X11n0269_p0710a20║陀羅種，又名此女為旃陀羅女。又云：時復有人於路
X11n0269_p0710a21║遊行，其車破壞，因便修治，名摩登伽。孤山云：據彼所
X11n0269_p0710a22║說，乃是工巧之姓。今準中阿含明四姓，謂剎利、梵志、
X11n0269_p0710a23║居士、工師。驗摩登伽，實工師之姓也。又應法師云：摩
X11n0269_p0710a24║登伽，具云阿徒多、摩登祇、旃荼羅。摩登祇，女之總名；
X11n0269_p0710b01║阿徙多，女之別名。此女卑賤，常掃市為業，用給衣食。
X11n0269_p0710b02║▲長水所翻，未見其義者，蓋璿師見登伽經說，此女
X11n0269_p0710b03║過去為婆羅門女，名為本性，便將昔名以翻今日。又
X11n0269_p0710b04║往人翻為敗風，謂男女不以禮婚，敗五常之風。斯亦
X11n0269_p0710b05║不爾。▲欲破阿難所持之體者，以欲釋將也。體即婬
X11n0269_p0710b06║戒無作之體。疵，說文云：病也。
X11n0269_p0710b07║二，如來垂救。▲經：如來知彼者，知，照也。以一切種智
X11n0269_p0710b08║寂而常照故。▲無畏光明者，為令阿難得無所畏；光
X11n0269_p0710b09║明者，為令阿難得無所畏故。▲結跏趺坐者，聲論云：
X11n0269_p0710b10║以兩足趺跏致兩䏶，如龍盤結。▲注頂表法身者，以
X11n0269_p0710b11║頂是無見頂相，故表至理之無上，非下地之所見也。
X11n0269_p0710b12║▲光表報身者，報有二種：一、自受用，二、他受用。今所
X11n0269_p0710b13║放之光即他受用相，而所表之身即自受用體。以下
X11n0269_p0710b14║文云光從頂出，即智由理發也。▲化佛表應身者。然
X11n0269_p0710b15║釋迦即應身，復云表者，顯應用之非一也。化復作化，
X11n0269_p0710b16║斯之謂歟？問：光中出生千葉寶蓮，此表於何？答：蓮以
X11n0269_p0710b17║表實，華以表權。應身起用，不離權實二智，是故化佛
X11n0269_p0710b18║趺坐其中。▲徧照百界者，六凡、四聖、十界互具也。▲
X11n0269_p0710b19║折惡攝善者。折登伽之惡，攝阿難之善。
X11n0269_p0710b20║三，文殊攝還。▲經：將呪往護。興福云：文殊密說，妙解
X11n0269_p0710b21║邪方。是則阿難亦不顯聞，但蒙冥護。故第七卷云：雖
X11n0269_p0710b22║蒙如來佛頂神呪，冥獲其力，尚未親聞。若據登伽經，
X11n0269_p0710b23║但是世尊自說一呪，解彼婬術。經云：爾時如來以淨
X11n0269_p0710b24║天眼觀見阿難為彼女人之所惑亂，為擁故，即說呪
X11n0269_p0710c01║曰：悉梯帝（一），阿朱帝（二），阿尼帝（三）。說此呪已，而作是
X11n0269_p0710c02║言：吾以斯呪安隱一切怖畏眾生，亦欲利安諸苦惱
X11n0269_p0710c03║者。若有眾生無歸依處，我當為作真實歸依。爾時世
X11n0269_p0710c04║尊復說偈言：戒池清涼淨無垢，能浴眾生煩惱熱。若
X11n0269_p0710c05║有智者人此池，無明暗障永滅盡。是故三世諸賢聖，
X11n0269_p0710c06║成皆頂戴共稱歎。若我真實浴此流，當令侍者速返。
X11n0269_p0710c07║爾時阿難以佛神力及善根力，旃陀羅呪無所能為，
X11n0269_p0710c08║即出其舍，還祇洹林。當知聖人三密赴機，見聞有異，
X11n0269_p0710c09║不可以常情致詰也。孤山問曰：既不毀戒，何須往護？
X11n0269_p0710c10║答：為呪所攝故，盤桓婬室，不能自出。故下文阿難自
X11n0269_p0710c11║敘云：遭彼梵天邪術所禁，心雖明了，力不自由，故須
X11n0269_p0710c12║往護。亦如阿難於涅槃會為魔所冐，亦假文殊持呪
X11n0269_p0710c13║往救。但解其胃，非慮同邪。▲注下文顯故，即第四卷
X11n0269_p0710c14║云摩登伽婬火頓歇，得阿那含也。此是呪後得第三
X11n0269_p0710c15║果至攝還佛所聞經至文殊簡圓通竟，成阿羅漢。若
X11n0269_p0710c16║據登伽經說，聞呪時未言得益，尋求阿難自到佛所，
X11n0269_p0710c17║且非文殊提獎而歸，及聞說法亦得阿羅漢道。然則
X11n0269_p0710c18║兩經並由聞經方證四果，但是大小機見不同耳。今
X11n0269_p0711a01║更引吳本，略明登伽歸佛之相，庶了此經與彼碩異。
X11n0269_p0711a02║經云：時彼女人見阿難去，於夜過已，沐浴其身，著新
X11n0269_p0711a03║淨衣，首戴華鬘，塗香嚴飾，徐步安詳，向舍衛國。到城
X11n0269_p0711a04║門已，住待阿難。阿難晨朝入城乞食，女見其來，深生
X11n0269_p0711a05║歡喜，隨逐而行，終不捨離。尊者見是，極懷慚愧，還祗
X11n0269_p0711a06║洹林，頂禮白佛：旃陀羅女極嬈逼我，惟願世尊慈加
X11n0269_p0711a07║擁護。佛告阿難：汝莫愁惱，吾當令汝得免斯難。爾時
X11n0269_p0711a08║世尊告女人曰：汝用阿難以為夫耶？女言：如是。乃至
X11n0269_p0711a09║佛言：若汝欲得阿難為夫，宜應出家，學其容飾。答曰：
X11n0269_p0711a10║唯然，敬承尊教。佛言：善來。便成沙門，須髮自落，法衣
X11n0269_p0711a11║在身。即為說法，示教利喜，所謂施論、戒論、生天之論。
X11n0269_p0711a12║欲為不淨，眾苦積聚，其味至少，過患甚多。譬如飛蛾，
X11n0269_p0711a13║為愚癡故，投身猛焰等。時比丘尼聞說是已，心意調
X11n0269_p0711a14║伏。佛知其心，即為廣說四真諦法。時比丘尼豁然意
X11n0269_p0711a15║解，即於座上得阿羅漢道云云。問：彼經聞小，乃得四
X11n0269_p0711a16║果。此經聞大，何故亦證阿羅漢耶？答：彼小隔大，此圓
X11n0269_p0711a17║通小。如第六卷。▲注然約下，明登伽得益，事通權、實。
X11n0269_p0711a18║由阿難牽以欲鈎者，谷響云：愛牽於人，如鈎牽物。故
X11n0269_p0711a19║淨名曰：先以欲鈎牽後令入佛智。今約登伽得聞斯
X11n0269_p0711a20║典，了悟常心，名入佛智。此就實行言之。若是大權者，
X11n0269_p0711a21║即法身大士權示應迹，引接實機也。▲諸家者，始自
X11n0269_p0711a22║魏北館陶法師，分經八段，乃至孤山作解行二門，皆
X11n0269_p0711a23║至佛告阿難，汝我同氣下，方為正說。今觀下，依長水
X11n0269_p0711a24║分經。且首楞嚴者，即奢摩他等總名。奢摩他等，即首
X11n0269_p0711b01║楞嚴之別號。最初方便，復是圓通要門。如法華中身
X11n0269_p0711b02║子請佛顯實，涅槃中純陀請佛談常，皆是正說，不在
X11n0269_p0711b03║序品。斯例昭然矣。
X11n0269_p0711b04║二、阿難見佛下，正宗。分為三：一、阿難啟請。▲經悲泣
X11n0269_p0711b05║者，無聲出涕曰泣。▲注同時發心即阿耨菩提也。▲
X11n0269_p0711b06║汝常好多聞者，於發大心後，亦慧多而定少也。彼約
X11n0269_p0711b07║顯本，故作是說。若據今經，且就迹論。何以明之？如下
X11n0269_p0711b08║阿難自敘，當初發心，緣於如來三十二相等，但是小
X11n0269_p0711b09║乘生滅之見。洎乎世尊，推其心見，不知所在，驗無大
X11n0269_p0711b10║乘圓解明矣。良由此中云恨無始來，有似密含本意，
X11n0269_p0711b11║所以孤山引法華文通釋其義耳。▲我由下。正就迹
X11n0269_p0711b12║中以明今意也。又孤山解：一向多聞者，偏著小慧也。
X11n0269_p0711b13║未全道力者，不修大定也。然小乘豈但無楞嚴理定，
X11n0269_p0711b14║亦無圓融佛慧。故涅槃云：以諸聲聞無有慧力，是故
X11n0269_p0711b15║如來為說半字。以今如來現通演呪，悉從理定而發，
X11n0269_p0711b16║故使阿難知小慧之非，而偏請大定也。▲經殷勤下。
X11n0269_p0711b17║請果人因地所修行法，故曰十方如來得成菩提等。
X11n0269_p0711b18║應知得成菩提即究竟覺智也。妙奢摩他、三摩、禪那
X11n0269_p0711b19║即圓教真似乃至外凡所修定行也。法首楞嚴通因
X11n0269_p0711b20║通果，今正在因。因果相㳂，始終一貫，分別行相，委如
X11n0269_p0711b21║前說。題。▲注：此大意與一心三觀想應者，宗密禪師
X11n0269_p0711b22║圓覺經疏別立三名：一、泯相澄神觀，二、起幻銷塵觀，
X11n0269_p0711b23║三、絕待靈心觀。總結云：此與涅槃三相大同小異，與
X11n0269_p0711b24║天台三觀則義理同而意趣異。同者，泯相即空觀，起
X11n0269_p0711c01║幻即假觀，絕待即中觀。異者，此明人用心方便，彼則
X11n0269_p0711c02║推窮諸法性相。此多約心行成，故不立所觀之境；
X11n0269_p0711c03║彼多約義生解，故對所觀三諦。今輙難之：既言用心
X11n0269_p0711c04║方便，何得復云心行成耶？縱是行成，那忽經文令一
X11n0269_p0711c05║切菩薩及末世眾生依於未覺幻力修習耶？所云推
X11n0269_p0711c06║窮諸法性相者，斯是天台用唯識觀歷事觀理，而不
X11n0269_p0711c07║知有真如觀，唯達法性，更不餘塗，何甞一向推窮性
X11n0269_p0711c08║相耶？又則凡明觀道，必對諦境辨之。如圓覺奢摩他
X11n0269_p0711c09║中云：以淨覺心取靜為行，由澄諸念，覺識煩動等。三
X11n0269_p0711c10║摩提中云：以淨覺心知覺心性及與根塵皆因幻化
X11n0269_p0711c11║等。禪那中云：以淨覺心不取幻化及諸靜相，了知身
X11n0269_p0711c12║心皆為罣礙，無知覺明不依諸礙等。當知靜即真諦，
X11n0269_p0711c13║幻即俗諦，無知覺明即第一義諦。而言不立所觀之
X11n0269_p0711c14║境，其可得乎？豈以經文簡略，便為偏說乎？密師有禪
X11n0269_p0711c15║源詮，甞云：南岳、天台令依三諦修三止觀，教義雖圓，
X11n0269_p0711c16║終成次第。唯達磨所傳最上乘禪亦名如來禪等，頓
X11n0269_p0711c17║同佛體，逈異諸門。惜夫斯言有抑吾祖。▲涅槃明三
X11n0269_p0711c18║者，彼經此三各有多種名義。從正而言，奢摩他名定，
X11n0269_p0712a01║毗婆舍那名慧，優畢叉名捨。今云止、觀，即定、慧異名，
X11n0269_p0712a02║由止、觀等二邊俱捨。▲體真止者，知因緣假合，幻化
X11n0269_p0712a03║性虗，故名為體。舉緣妄想，得空即息，空即是真，故言
X11n0269_p0712a04║體真止。▲方便隨緣止者，知空非空，故言方便。分別
X11n0269_p0712a05║藥病，故言隨緣。心安俗諦，故名為止。▲息二邊分別
X11n0269_p0712a06║止者。知俗非俗俗邊寂然，亦不得非俗空邊寂然，故
X11n0269_p0712a07║名息二邊止。廣如摩訶止觀。▲雖二名有異者，謂毗
X11n0269_p0712a08║婆優畢與三摩禪那也。▲其體亦同者，謂第二皆緣
X11n0269_p0712a09║俗諦，第三皆緣中道也。▲但禪那下。融會第三。應知
X11n0269_p0712a10║雙遮是中道之體，雙照是中道之用。體用互顯，彼此
X11n0269_p0712a11║無殊。不言第二者，以易解故。大定非三止而何者，反
X11n0269_p0712a12║質之辭也。正顯此定必具三止。何者？定即是止，止須
X11n0269_p0712a13║依諦。諦若非三，攝法不徧。故經題云具足萬行者，良
X11n0269_p0712a14║在茲焉。▲所主從別者，止觀云：諸經赴緣，偏舉一法
X11n0269_p0712a15║以示義端。如首楞嚴偏舉止邊具一切法，智度、法華
X11n0269_p0712a16║偏舉觀邊具一切法，涅槃舉三法名祕密藏。然天台
X11n0269_p0712a17║所指雖是首楞嚴三昧經，與今名義不可永異。▲冥
X11n0269_p0712a18║符聖言者。智者說止觀時，未聞斯典。甞云：此三止名，
X11n0269_p0712a19║雖未見經論，映望三觀，隨義立名。若能尋經得名，即
X11n0269_p0712a20║懸合此義也。今觀誠證，則智者之說，與阿難所請，冥
X11n0269_p0712a21║若符契矣。問：奢摩他等，與體真止等，名字既別，豈曰
X11n0269_p0712a22║冥符耶？答：昔安師三分，與親光三分，名字亦殊。而先
X11n0269_p0712a23║德歎云：妙理潛通，慧心懸合。彌天之稱，豈虗也哉！由
X11n0269_p0712a24║是觀之，三止冥符，于何見責？▲有通有別者，通請正
X11n0269_p0712b01║開解，別請正明行。又通請被三根，別請被中下。又通
X11n0269_p0712b02║該十八界，別就一根塵。又通約十方，別從此界。說題
X11n0269_p0712b03║已具，此不煩文。
X11n0269_p0712b04║二、於時下，大眾願聞經及諸十方者，前同聞眾但列
X11n0269_p0712b05║此方聲聞，今為簡異，故云十方大阿羅漢。問：前辟支
X11n0269_p0712b06║佛已云無量，今何再列？答：既言於時，復有應以此句
X11n0269_p0712b07║冠下讀之，是則前所集者已聞序經，今所來者方聞
X11n0269_p0712b08║正說。
X11n0269_p0712b09║三、佛告下，如來演說。為三：一、開楞嚴解心；二、顯楞嚴
X11n0269_p0712b10║行法；三、示楞嚴地位。▲皆以楞嚴為目者，蓋不忘其
X11n0269_p0712b11║本也。如章安科涅槃經五段，悉用涅槃為名，今亦傚
X11n0269_p0712b12║之。初又二：一、對慶喜破人、法二執，顯空如來藏；二、對
X11n0269_p0712b13║滿慈破性、相兩疑，顯不空如來藏。初又二：一、詶請開
X11n0269_p0712b14║示，二、聞法領悟。初又二：一、廣破心見明人空，二、會破
X11n0269_p0712b15║陰入明法空。初又四：一、審發心，二、斥妄想，三、勸直詶，
X11n0269_p0712b16║四、破執計。初又二：一、問：▲經：汝我同氣，情均天倫。孤
X11n0269_p0712b17║山云：南齊褚淵居嫡母喪去官，王儉歎之曰：雖事緣
X11n0269_p0712b18║義感，而情抱天屬。義感，謂非所生也。天屬，猶天性也。
X11n0269_p0712b19║蓋譯人取此潤色佛言耳。▲注：斛飯王之子者，初、師
X11n0269_p0712b20║子頰王有四子：一曰、淨飯（二子：一、悉達，二、難陀）；二曰、斛飯（二子：一、調
X11n0269_p0712b21║達，二、阿難）；三曰、白飯（二子：一、摩訶男，二、阿那律）；四曰、甘露飯（二子：一、跋提，二、提沙）。
X11n0269_p0712b22║▲如來成道夜生者，諸經明佛出家成道，皆云二月
X11n0269_p0712b23║八日夜鬼宿合時。▲汝雖堂從者，從，疾用切。爾雅云
X11n0269_p0712b24║兄之子弟之子相謂為從父晜弟是也。△二、阿難下，
X11n0269_p0712c01║答。▲經：三十二相者，始足下安平，終頂有肉髻，如法
X11n0269_p0712c02║界次第。荊谿云：三十二相是藏通極果。故知阿難發
X11n0269_p0712c03║心，示同凡小之見也。▲瑠瑙，具云吠流離耶，此云不
X11n0269_p0712c04║遠。謂西域有山，去波羅奈城不遠，山出此寶，因以名
X11n0269_p0712c05║焉。後人從玉，別為瑠璃。▲腥臊者，腥或作胜。通俗文
X11n0269_p0712c06║云：魚臭曰胜，猳臭曰臊。今言欲氣似之。注易曰：下繫
X11n0269_p0712c07║辭云：天地網縕，萬物化醇。男女搆精，萬物化生。搆，合
X11n0269_p0712c08║也。經作遘，遇也。義同於易，故引釋之。
X11n0269_p0712c09║二、佛言下，斥妄想。▲經一切眾生等，即下文十種異
X11n0269_p0712c10║生也。正言六道，亦兼三乘。以六道受分段生死，三乘
X11n0269_p0712c11║受變易生死，皆有輪轉之義故。▲注圓融三諦，如第
X11n0269_p0712c12║四卷明。如來藏中，六趣見其俗，即賴緣之假也。二乘
X11n0269_p0712c13║見其真，即偏空之理也。菩薩見其中，謂別教地前，唯
X11n0269_p0712c14║觀但中，屬菩薩界。若至地上，證道同圓，方屬佛界。二
X11n0269_p0712c15║種生死，出勝鬘經。由五住之因，招二死之果云云。
X11n0269_p0712c16║三、汝今下，勸直詶。▲經終始地位者，終妙覺，始乾慧
X11n0269_p0712c17║也。中間永無諸委曲相，如第八云：是種種地皆以金
X11n0269_p0712c18║剛觀察如幻十種深喻，奢摩他中用諸如來毗婆舍
X11n0269_p0713a01║那清淨修證。應知瓔珞五十二位即委曲之相，以先
X11n0269_p0713a02║空、次假、後中故。乃至大品十地？沙四階，委曲可知也。
X11n0269_p0713a03║昔人謂此經同方等部，或云兼一別教者，甚違佛旨。
X11n0269_p0713a04║▲注言者，心之聲，語出揚子。彼又云：書者，心之畫聲
X11n0269_p0713a05║畫形，君子小人見矣。今借用之，在文可解。
X11n0269_p0713a06║四、阿難下，破執計，為三：一、推見愛，二、責所在，三、辨真
X11n0269_p0713a07║妄。初又二：一、問。經：當汝發心下，夫如來身相，乃因緣
X11n0269_p0713a08║所生法也。隨機所見，四種不同，謂生、滅、無生、無量、無
X11n0269_p0713a09║作。四見雖異，一境是同。今欲破生滅之心，顯無作之
X11n0269_p0713a10║理，故舉所緣之境，以問能緣之見。如醫設藥，先審病
X11n0269_p0713a11║源。△二、阿難下，答。▲經：用我心目者，斯由不知心目
X11n0269_p0713a12║本如來藏妙真如性，妄取勝相，謂之實有也。用我答：
X11n0269_p0713a13║誰為愛樂？心目答：將何所見？△二、佛告下，責所在，又
X11n0269_p0713a14║二：一、總責，有法、譬、合三節。▲經：塵勞者，塵謂六塵，勞
X11n0269_p0713a15║即煩惱，通含三惑，別在見思。▲發兵討除者，西域四
X11n0269_p0713a16║兵，謂象、馬、車、步也。周禮：司兵掌五兵，謂戈柲六尺六
X11n0269_p0713a17║寸，（柲，丘媚切，柄也。）殳長尋有四尺，車戟常酉，矛常有四尺，夷
X11n0269_p0713a18║矛三尋。（八尺曰尋，倍尋曰酋，近夷長。）又步卒之五兵，則無夷矛而
X11n0269_p0713a19║有弓矢。討，治也，誅也。△二、吾今下，別破。分七：一破在
X11n0269_p0713a20║內，乃至七破。無著興福立八徵。八破之義：一、神湯內
X11n0269_p0713a21║瀉，二、靈膏反熁，三、針治內障，四、火角反搜，五、神呪鞭
X11n0269_p0713a22║治，六、金刀坼腦，七、針骸補助。更取下文如來舉奉問，
X11n0269_p0713a23║汝目可見，以何為心等，名為膏肓出鬼，共成八段。異
X11n0269_p0713a24║哉！椎輪之疏，其例多爾。至陵疎疏，亦用前七段以為
X11n0269_p0713b01║科語。若沇、節二疏，凡此義目，並已芟之。初破在內，為
X11n0269_p0713b02║三：一、問；二、阿難下，答。▲經一切世間。智論明二種世
X11n0269_p0713b03║間，謂世界世間、眾生世間。今指眾生也。亦可舉依攝
X11n0269_p0713b04║正，以下句即云十種異生故。▲青蓮華眼者，肇師淨
X11n0269_p0713b05║名經注云：天竺有青蓮華，其葉脩而復廣，青白分明，
X11n0269_p0713b06║有大人目相，故以為喻。▲注外五根名浮塵根者，浮
X11n0269_p0713b07║謂塵浮，塵以染汙為名，染汙真性故。根以能生為義，
X11n0269_p0713b08║能生五識故。內五根即勝義根也。▲屬不可見有對
X11n0269_p0713b09║色者。準毗曇明三種色：一、可見色，如青、黃等；二、有對
X11n0269_p0713b10║色，謂五根、五塵。若云不可見有對，但云五根、四塵；三、
X11n0269_p0713b11║不可見無對，謂法入少分。今內五根亦言色者，以是
X11n0269_p0713b12║清淨四大所造，非麤顯之質，故不可見。然法相有宗，
X11n0269_p0713b13║當詢善者。
X11n0269_p0713b14║三、佛告下，破。為四：一、立例；二、誡聽；三、正破；四、結非。初
X11n0269_p0713b15║又三：一、立境內外；二、審觀先後；三、定見因由。各有問
X11n0269_p0713b16║答，如文。△二、爾時下，誡聽。▲經：妙莊嚴路。長水云：清
X11n0269_p0713b17║淨果海，眾德具足，故曰莊嚴。真三摩提，因行所履，故
X11n0269_p0713b18║名為路。今不取果海，唯指因中所履之法，名莊嚴路。
X11n0269_p0713b19║法華云：定慧力莊嚴是也。此三摩提乃即慧之定，況
X11n0269_p0713b20║復具足萬行，不亦莊嚴義乎？由因通果，故謂之路。△
X11n0269_p0713b21║三、佛告下，正破，又二：一、躡前復例。▲經戶牖者，說文
X11n0269_p0713b22║云：半門為戶，穿壁以木為交窻曰牖。△二、阿難下，循
X11n0269_p0713b23║例反破，又二：一、牒執。▲經：汝之心靈，一切明了，且約
X11n0269_p0713b24║妄覺言之。△二、爾時下，設難。▲經頗有者，頗，偏也。▲
X11n0269_p0713c01║縱不下，天台禪波羅蜜明身有三十六物，心、肝、脾、胃
X11n0269_p0713c02║等是內物，爪、髮、筋、脉等是外物。今縱不見內物，合見
X11n0269_p0713c03║外物也。必不內知，總指前物皆名為內。云何知外？即
X11n0269_p0713c04║指林泉等謂之為外。△四、是故下，結非。餘六皆九言
X11n0269_p0713c05║科，更不別列。
X11n0269_p0713c06║二破在外。經：阿難稽首。周禮：太祝辨九拜，一曰稽首。
X11n0269_p0713c07║鄭氏云：稽首，拜頭至地也。疏曰：稽，稽留之字。頭至地
X11n0269_p0713c08║多時為稽首，拜中最重，臣拜君之拜也。▲二、所以下，
X11n0269_p0713c09║取譬。此兼兩意：一、領前破義，謂心若在內，必如室中
X11n0269_p0713c10║之燈，先照其內也。二、為計外張本，欲取燈居室外，以
X11n0269_p0713c11║況心在身外耳。▲三、一切下，顯法。
X11n0269_p0713c12║二、佛告下，隨破，為二：一、立例；經：一切下，顯法。二、佛告
X11n0269_p0713c13║下，隨破，為二：一、立例。▲經：循乞摶食。應法師云：循與
X11n0269_p0713c14║巡同。摶食，即第八云段食是也。今存古翻。▲軀命不
X11n0269_p0713c15║同，謂子縛雖斷，果縛未亡故。▲注齊乃經宿，方食谷
X11n0269_p0713c16║響云，謂待明相，故加宿之一字，足顯齊義，蓋譯人潤
X11n0269_p0713c17║色之巧也。漢書武紀云，元狩三年，遣謁者勸有水災
X11n0269_p0713c18║郡種宿麥。顏師古注云，秋冬種之，經歲乃熟，故云宿
X11n0269_p0714a01║麥。與今宿齊義稍符合。永嘉珙鈔云，宿訓預。論語云，
X11n0269_p0714a02║子路無宿諾。今觀何平叔注云，宿猶預也。此非的訓，
X11n0269_p0714a03║亦取不隔宿而諾謂之預耳。然則彼說預先，此論即
X11n0269_p0714a04║日，不為義例。若禮記內則作夙齊，夙，早也，與今亦別。
X11n0269_p0714a05║△二、佛告下，正破，又二：一、牒執。二、身心下，設難，又二：
X11n0269_p0714a06║一、難身心相離；二、我今下，驗內外相知。▲經：兜羅綿
X11n0269_p0714a07║手，謂佛手柔輭，加以合縵，似此綿也。注：此云細香者。
X11n0269_p0714a08║若準慧苑華嚴音義曰：梵語兜羅，此云冰。或言兜沙，
X11n0269_p0714a09║此云霜。斯皆從色為名也。
X11n0269_p0714a10║三、阿難下，破潛根，分三：一、轉計，二、隨破，三、結非。初又
X11n0269_p0714a11║四：一、呈心；二、佛言下，審處。▲經：潛伏根裏，即浮塵根
X11n0269_p0714a12║也。三、猶如下，舉喻。四、然我下，顯法。△二、佛告下，隨破，
X11n0269_p0714a13║又二：一、牒執。二、彼人下，設難，又二：一、躡喻，詳見。二、佛
X11n0269_p0714a14║告下，依見難心。▲經：眼即同境，不得成隨。以眼是能
X11n0269_p0714a15║隨，境是所見。若見眼者，能翻為所，隨義不成。
X11n0269_p0714a16║四、阿難下，破內外，分三：一、轉計。▲經腑藏者，腑或作
X11n0269_p0714a17║府，白虎通云，人含六律五行之氣而生，故內有五藏
X11n0269_p0714a18║六府，五藏者，謂肝心肺腎脾也，六府者，謂大腸小腸
X11n0269_p0714a19║胃膀胱三焦膽也。府為藏之宮府也，胃者脾之府，膀
X11n0269_p0714a20║胱者肺之府，三焦者腎之府，膽者肝之府，大腸小腸
X11n0269_p0714a21║心之府。竅穴居外者，莊子內篇曰，人皆有七竅，以視
X11n0269_p0714a22║聽食息，七竅者，謂眼耳鼻口，今正言眼也。▲注今立
X11n0269_p0714a23║內外者。資中科為破在腑藏，孤山、長水名破，見內。今
X11n0269_p0714a24║據阿難所計，顯有內外之文。如來所破，亦具兩義，故
X11n0269_p0714b01║文句以此為破內外也。▲然則下，從容定之。須知見
X11n0269_p0714b02║有內外，體實在內，此與初執不可雷同。△二、佛告下，
X11n0269_p0714b03║隨破，分三：一、定執。二、若與下，正破，為二：一、約有對破
X11n0269_p0714b04║內義，二、約無對破見義。初又二：一、設難。二、若成下，立
X11n0269_p0714b05║妨。▲經焦腑者，焦謂三焦，或作膲。黃帝難經云：三膲
X11n0269_p0714b06║者，水糓之道路，氣之所終始也。上膲在心下，下膈在
X11n0269_p0714b07║胃上口。（自膈已上。）中膲在胃中口，不上不下。（自臍已上。）下膲在
X11n0269_p0714b08║臍下，當膀胱上口。楊玄橾云：膲，元也。天有三元之氣，
X11n0269_p0714b09║所以生成萬物。注：人法天地，所以亦有三元之氣，以
X11n0269_p0714b10║養身形。△二、若不下，約無對破見義。△三、若離下，縱
X11n0269_p0714b11║難又四：一、就見內縱。此由上文云：居暗室中，無日月
X11n0269_p0714b12║燈，此室暗中，皆汝焦腑。似約開眼外見破之。恐彼救
X11n0269_p0714b13║云：我所說義，且非開眼睹暗名為見內，乃是合眼見
X11n0269_p0714b14║暗名為身中。故今縱曰：若離外見，內對所成。△二、合
X11n0269_p0714b15║眼下，以見外難。初二句牒前轉計，次二句以見外難
X11n0269_p0714b16║之，後二句處外破內。△三、見面下縱成見外。▲注復
X11n0269_p0714b17║以前難者，即開眼見明，何不見面也。▲縱其所計者，
X11n0269_p0714b18║謂亦有見面之義也。△四、此了下，難非在內，又二：一、
X11n0269_p0714b19║難心眼在空。孤山云：此有二過：一、在空非自過，二、我
X11n0269_p0714b20║見同汝過。其文可解。而言亦是汝身者，身合云眼，以
X11n0269_p0714b21║眼屬身分，故通言之。△二、必汝下，難覺知，有二：▲經：
X11n0269_p0714b22║身眼兩覺，即自身及空眼也。應成兩佛者，以必無之
X11n0269_p0714b23║義，破必非之執。▲注：所執與難，豈其然乎？非但此中，
X11n0269_p0714b24║前兩番縱難，皆假施設也。△三、是故下，結非。▲注：不
X11n0269_p0714c01║言見明為外者，略也。斯例有之。如辨魔中，於行陰起
X11n0269_p0714c02║計度者，墜入四顛倒論。經文初標一分無常、一分常
X11n0269_p0714c03║論，至後總結，略云一分常論，與今大同。又見外為成
X11n0269_p0714c04║見內者，以謂心體在內故。舊疏科語，蓋由此耳。
X11n0269_p0714c05║五、阿難下，破隨合。分三：一、轉計，二、隨破，三、結非。初又
X11n0269_p0714c06║二：一、據昔所聞。▲經：我常聞佛，孤山云：常合作甞，字
X11n0269_p0714c07║之誤也。今觀下文云：如來常說諸法所生，唯心所現。
X11n0269_p0714c08║又云：世尊云何常與比丘宣說見性，具四種緣。又云：
X11n0269_p0714c09║汝常不聞如來宣說性覺妙明等。並作尋常之常，未
X11n0269_p0714c10║必皆誤。縱是曾甞之甞，但依其義，不須改文。開示四
X11n0269_p0714c11║眾者，出家、在家各二眾也。天台於一眾更開為四，謂
X11n0269_p0714c12║影響、發起、當機、結緣云云。由心下，長水云：第八本識
X11n0269_p0714c13║變生三境，故云心生、法生。境界風動，能起識浪，故云
X11n0269_p0714c14║法生、心生。今雖通舉，要取後句法生、心生以為所據。
X11n0269_p0714c15║今謂由指本識者，非也。夫第八棃耶屬大乘分齊，縱
X11n0269_p0714c16║佛開示，實通此識。且阿難迹居初果，豈思議之所及
X11n0269_p0714c17║乎？應知秪就現前分別事識而論轉計。荊谿云：小乘
X11n0269_p0714c18║由心，亦此識耳。▲注境從心起者，如人照鏡，形對像
X11n0269_p0714c19║生也。▲心逐境遷者，像有好醜，心生欣慼也。又下句
X11n0269_p0714c20║例由塵發知，上句如因根有相，反覆相顯，意在兩兼。
X11n0269_p0714c21║△二、我今下，呈今所解。▲注：根與塵合者，應云心與
X11n0269_p0714c22║塵合。何則？此中根、識皆屬能合，能合之體即是心性。
X11n0269_p0714c23║經不云乎：我今思惟。即思惟體實我心性。若言根與
X11n0269_p0714c24║塵合，故心隨生，則濫下文中間之執。請細觀之。△二、
X11n0269_p0715a01║佛告下，隨破，又二：一、牒執。略舉下句，影取上句。二、是
X11n0269_p0715a02║心下，正破，又二：一、破無體。▲經：是心無體，則無所合。
X11n0269_p0715a03║體猶性也。夫心性遍在諸法，假緣而生。譬如火性寄
X11n0269_p0715a04║諸陽燧，因與日合，故能出火。若無有體而能合者，此
X11n0269_p0715a05║猶火本無性，隨所合物，火則隨有，豈應爾耶？▲則十
X11n0269_p0715a06║九界因七塵合者。意云：心若有體，方有合義。然其相
X11n0269_p0715a07║合，不出識與塵也。心若無體而論合者，必須離十八
X11n0269_p0715a08║界外，別有一界與第七塵合也。此無其理，是故斥云：
X11n0269_p0715a09║是義不然。問：阿難所執，但似內心無體，非謂外塵無
X11n0269_p0715a10║體。以云隨所合處，心則隨有。若爾，秪可云十九界因
X11n0269_p0715a11║六塵合，何故云七耶？答：凡言界者，以種族為義。如心
X11n0269_p0715a12║有體，則與有合；心既無體，應與無合。由是論之，須云
X11n0269_p0715a13║七塵。△二、若有下，破有體，又二：一、約內出外入破，二、
X11n0269_p0715a14║約一多徧局破。初又四：一、定。▲經：自挃其體。長水云：
X11n0269_p0715a15║挃，猶觸也。△二、若復下，破。△三、阿難下，救注心依根
X11n0269_p0715a16║見，合云根依心見，其語似倒。△四、佛言下，難。▲經則
X11n0269_p0715a17║諸已死下，眼不自死，由心死耳。△二、阿難下，約一多
X11n0269_p0715a18║徧局破，又二：一、定；二、若一下，破。▲經挃應無在，資中
X11n0269_p0715a19║云：挃頭即是挃足，無所在故。注文意同。▲若徧體下。
X11n0269_p0715a20║問：此徧不徧與一多何別？答：此單從一體，復難二義。
X11n0269_p0715a21║恐多體被破，於一再訂也。
X11n0269_p0715a22║六、阿難下，破。中間分三：一、轉計，二、隨破，三、結非。初又
X11n0269_p0715a23║二：一、據昔所聞。▲經談實相者，實相之名雖徧四教，
X11n0269_p0715a24║既約內外推破其心，則似衍門三教之義。此應是法
X11n0269_p0715b01║華前被機通說，今阿難泛引其言而為所據。△二、如
X11n0269_p0715b02║我下，呈今所解。△二、佛言下，隨破，又二：一、牒執。二、今
X11n0269_p0715b03║汝下，正破，又三：一、約身處破，二、據眼識救，三、就根塵
X11n0269_p0715b04║破。初又二：一、定。▲經為復在處。孤山云：處謂依報處
X11n0269_p0715b05║也。今恐不爾。何者？若以依報為處，即同十二處之處
X11n0269_p0715b06║也。斯則顯是六塵之相，下文何須定云有表無表耶？
X11n0269_p0715b07║又則在身既以邊義破之，依報亦應以邊義為難。而
X11n0269_p0715b08║佛以表無表難之者，當知此中未對依報而論，且定
X11n0269_p0715b09║中間之心在何處所耳。至阿難據眼識救，如來就根
X11n0269_p0715b10║塵破，方對依報言之。△二、若在下，破。▲經如人以表
X11n0269_p0715b11║者，荀子曰：水行者表深，表不明則陷。楊倞注云：表，標
X11n0269_p0715b12║準也。△二、阿難下，據眼識救。▲經：眼色為緣。證真云：
X11n0269_p0715b13║眼能發識，是增上緣。色能牽生，是所緣緣。△三、佛言
X11n0269_p0715b14║下，就根塵破，又二：一、定；二、若兼下，破。▲經物非體知。
X11n0269_p0715b15║謂色塵之物，非如眼體之有知也。若翻覆對論，亦應
X11n0269_p0715b16║云體非物，不知影略可見。
X11n0269_p0715b17║七、阿難下，破無著。分三：一、轉計；二、隨破；三、結非。初又
X11n0269_p0715b18║二：一、據昔所聞。▲經既不在內下，破四性也。內即自
X11n0269_p0715b19║性，外即他性，中間即共性，俱無所在即無因性。一切
X11n0269_p0715b20║無著名之為心，約離四性以顯假名也。此通大乘三
X11n0269_p0715b21║教之義。一往觀文，且說破性，猶未破相。今但泛指，用
X11n0269_p0715b22║為轉計之由耳。△二則我下，呈今所解。△二、佛告下，
X11n0269_p0715b23║隨破，又二：一、牒執。二、世間下，破，又二：一、定。▲經世間
X11n0269_p0715b24║等指器世界，飛行指有情世界。於中略據畜趣言之，
X11n0269_p0715c01║諸所物象通攝情器。▲注在即有也。長水云：在即著
X11n0269_p0715c02║也。若云著者，則屬心邊。若言有者，則屬境邊。今指情
X11n0269_p0715c03║器，豈非境耶？況以在訓著，於義甚疎，又銷下文難意
X11n0269_p0715c04║皆失。△二、無則下難。▲經：龜毛、兔角。成論云：龜毛、兔
X11n0269_p0715c05║角、鹽香、蛇足及風色等，是名為無。▲注夫相不自有
X11n0269_p0715c06║下。且心之與境，存則俱存，亡則俱亡，不可偏也。永嘉
X11n0269_p0715c07║大師所謂念非忘塵而不息，塵非息念而不忘。若云
X11n0269_p0715c08║境在而心若無者，猶言空華雖存，目翳已亡，誰曰然
X11n0269_p0715c09║乎？支慜度作心無論，肇師所破出不真空論。△三、是
X11n0269_p0715c10║故下，結非。▲注似破四性者，以經無自、他等文，故且
X11n0269_p0715c11║云似，亦解者之謙也。▲介爾妄心者，介，謂纖介也。易
X11n0269_p0715c12║曰：憂悔吝者存乎介。▲中下之輩者。此於開解門自
X11n0269_p0715c13║分優劣，若望行法，皆屬上根。▲世諦破性，謂破性執
X11n0269_p0715c14║已，方顯世諦也。真諦破假，假即世諦，復破此世諦，乃
X11n0269_p0715c15║顯真諦也。▲假破即相空，性破即性空者，止觀云：若
X11n0269_p0715c16║四句推性不見性，是世諦破性，亦名性空。（四句推性，即自、他、共、
X11n0269_p0715c17║無因也。）若四句推名不見名，是真諦破假，亦名相空。（四句
X11n0269_p0715c18║推名，謂內、外、中間，常自有也。）輔行云：空非前後二諦同時，為辨性
X11n0269_p0716a01║相前後說耳。▲經文七番，義含二空者，佛世對機，言
X11n0269_p0716a02║約義備。今據本宗觀道諦而論之，非好煩也，理必然
X11n0269_p0716a03║也。▲人法皆有性相者，止觀云：此性相中求陰、入、界
X11n0269_p0716a04║不可得，即是法空。性相中求人、我、知、見不可得，名眾
X11n0269_p0716a05║生空。荊谿曰：今家依智論、中論等立此二空，非用法
X11n0269_p0716a06║相者所逮。沇師未知，諒不誣矣。
X11n0269_p0716a07║三、爾時下，辨真妄，為二：一、正約心見，破妄顯真；二、徧
X11n0269_p0716a08║歷緣塵，簡非顯是。初又二：一、破妄心顯真心；二、破妄
X11n0269_p0716a09║見顯真見。初又二：一、阿難悔過申請；二、如來現瑞發
X11n0269_p0716a10║明。初又二：一、悔過。▲經即從座起孤山，引曲禮云：請
X11n0269_p0716a11║業起，請益起，更端起。今阿難請益起也。此則二土之
X11n0269_p0716a12║禮冥符矣。▲偏袒右肩者，卑之於尊，表將執役，然右
X11n0269_p0716a13║約便易也。臣之見君，子之見父，資之見師，故皆袒右。
X11n0269_p0716a14║此唯天竺之禮耳。▲右膝着地者，右表吉祥也。▲注
X11n0269_p0716a15║預流者，須陀洹，此翻預流，初預聖人之流也。▲三漏
X11n0269_p0716a16║者，一、欲漏，謂欲界一切煩惱，除無明。二、有漏，謂上兩
X11n0269_p0716a17║界一切煩惱，除無明。三、無明漏，謂三界無明、中道無
X11n0269_p0716a18║漏。不漏落二邊，即界外無明住地。前約權示，此約實
X11n0269_p0716a19║論。△二、惟願下，申請。▲經闡提者。涅槃純陀問佛：一
X11n0269_p0716a20║闡提者，其義云何？佛言：若有四眾發麤惡言，誹謗正
X11n0269_p0716a21║法，造是重業，永不改悔，心無慚愧，如是等人名為趣
X11n0269_p0716a22║向一闡提道。若犯四重，作五逆罪，自知定犯如是重
X11n0269_p0716a23║事，而心初無怖畏慚愧，不肯發露，於佛正法無護惜
X11n0269_p0716a24║建立之心，毀訾輕賤，言多過咎，如是等人亦名趣向
X11n0269_p0716b01║一闡提道。▲注此翻無欲等者，名有多翻，今略出其
X11n0269_p0716b02║二。又涅槃云：一闡名信，提名不具。信不具故，名一闡
X11n0269_p0716b03║提。經文自有七番解說，具如高貴德王品。▲彌戾車，
X11n0269_p0716b04║惡見也者，此依與福所解。資中云：應是邊邪不正之
X11n0269_p0716b05║見，以不正見死墮邊地，下賤也。孤山云：惡見據因，下
X11n0269_p0716b06║賤據果，欲使闡提墮現在惡因，毀未來惡果。▲經五
X11n0269_p0716b07║體者，餘經或名五輪，以五處圓故，即二肘、二膝、頭頂
X11n0269_p0716b08║也。
X11n0269_p0716b09║二、爾時下，如來現瑞發明，又二：一、現瑞。▲經：面門者，
X11n0269_p0716b10║涅槃疏云：口也。六種震動。孤山云：形聲各三：震、吼、覺、
X11n0269_p0716b11║聲，三也。（隱隱有聲曰震，砰𥕤發響曰吼，令物覺悟曰覺。）起、動、涌、形，三也。（自下升高
X11n0269_p0716b12║曰起，搖𩗺不安曰動，疄壟凹凸曰涌。）而言震動者，形聲略舉其一耳。▲
X11n0269_p0716b13║注：教、行、人、理，法華疏中謂之四一。以此解釋顯實之
X11n0269_p0716b14║文：開示悟入，名理一；但教化菩薩，為人一；諸有所作，
X11n0269_p0716b15║常為一事，即行一；但以一佛乘故，為眾生說法，是教
X11n0269_p0716b16║一。此經顯實，與彼不殊。故今現瑞，用表四意。△二、佛
X11n0269_p0716b17║告下，發明，為二：一、明真妄二本，二、辨真妄二心。初又
X11n0269_p0716b18║二：一、總示。▲注綖，貫珠者。綖與線同。公羊傳曰：中國
X11n0269_p0716b19║不絕若綖。▲惡叉，樹名。此與資中所釋不同，各有其
X11n0269_p0716b20║致，故無去取。向下凡具兩說，例此知之。▲經：諸修行
X11n0269_p0716b21║人，謂藏、通、別人也。▲不能得成無上菩提。謂圓教佛
X11n0269_p0716b22║果也。▲乃至別成聲聞、緣覺，即兩教二乘。▲及成外
X11n0269_p0716b23║道等，即三乘失意之徒，或人天邪行之者。△二、云何
X11n0269_p0716b24║下，別示。▲經：生死根本雖通五住，今正從見、愛而示。
X11n0269_p0716c01║菩提、涅槃雖屬果性，亦約因心而辨。是故二種並云
X11n0269_p0716c02║則汝今者等也。應知第四卷發覺、初心二決定義，與
X11n0269_p0716c03║此大同。但此中根本則未勸審詳，因果則未論同異。
X11n0269_p0716c04║非初義無以知病，非次義無以識藥。發解立行，目足
X11n0269_p0716c05║在茲。說者聽者，請研其意。▲注菩提了因等者，了以
X11n0269_p0716c06║顯發為義，慧行正道，明見佛性，即實智菩提也。緣以
X11n0269_p0716c07║資助為義，行行助道，斷縛得脫，即方便淨涅槃也。正
X11n0269_p0716c08║謂中道，無二邊染礙，即清淨法身也。然此三因，正因
X11n0269_p0716c09║屬性，緣、了屬修。今約正、具、緣、了，三皆在性，是故俱彰
X11n0269_p0716c10║佛性之名。輔行云：三千即性空了因，三千即假性緣
X11n0269_p0716c11║因，三千即中性正因。此之謂也。▲識精猶心性者，心
X11n0269_p0716c12║即第六王數之心，性即三因佛性。應知此文秪就現
X11n0269_p0716c13║前妄心示性，故曰則汝今者，識精元明也。至第二卷，
X11n0269_p0716c14║亦就現前妄見顯性，則曰且汝見、我見，精明元等。若
X11n0269_p0716c15║以下文例此，識精元明亦第二月也。秪由性在妄中，
X11n0269_p0716c16║是故能生諸緣。法華疏釋佛種從緣起，以中道之理
X11n0269_p0716c17║為佛種。迷此理者，由無明為緣，則有眾生起；解此理
X11n0269_p0716c18║者，由教、行為緣，則有正覺起。今識精元明，即佛種也，
X11n0269_p0717a01║能生諸緣，與彼不異。故孤山約隨染、淨二緣解此經
X11n0269_p0717a02║文，全用彼意也。▲得失兩異者，得謂了性為行，失謂
X11n0269_p0717a03║背性成迷。然得有淺深，分別不濫，存乎六即云云。
X11n0269_p0717a04║二、阿難下，辨真妄二心，為二：一、引發見心；二、開示真
X11n0269_p0717a05║妄。初又三：一、舉奉引見；二、佛告下，因見推心。▲注且
X11n0269_p0717a06║止其眼者，置而未論，以下文自有破妄見故。▲經即
X11n0269_p0717a07║能推者，所推之心既不可得，故舉能推而為呈露。△
X11n0269_p0717a08║三、佛言下，叱心為妄。▲經咄丁括、丁兀二切。宜從上
X11n0269_p0717a09║音。字書云：咄，叱也。▲虗妄相想者，相即前塵，想即分
X11n0269_p0717a10║別影事，二俱不實，故曰虗妄。
X11n0269_p0717a11║二、阿難下，開示真妄，為四：一、疑請；二、開示；三、默領；四、
X11n0269_p0717a12║總訶。初又二：一、疑；二、請。初又二：一、執前心。先明造善；
X11n0269_p0717a13║次縱令下，明造惡。▲經皆用此心者，阿難但認有作
X11n0269_p0717a14║之心，不了無為之性。圓覺云：有作思惟，從有心起，皆
X11n0269_p0717a15║是六塵妄想緣氣，非實心體，已如空華。用此思惟，辨
X11n0269_p0717a16║於佛境，猶如空華，復結空果。展轉妄想，無有是處。△
X11n0269_p0717a17║二、若此下，疑所斥。▲注：封為我心。封，執也。智論明我
X11n0269_p0717a18║有三種：一、邪，二、慢，三、名字。凡夫具三，學人有二（無邪），無
X11n0269_p0717a19║學唯一（名字）。凡云初果破人執者，蓋無邪我，如十六知
X11n0269_p0717a20║見之類也。此就小乘當分為言。今阿難既迷大乘常
X11n0269_p0717a21║住真心，雖有慢我，乃與無明同體為障，亦名邪我。故
X11n0269_p0717a22║涅槃中迦葉白佛：我從今日始得正見。自是之前，我
X11n0269_p0717a23║等悉名邪見之人。▲故以無情為難者，荊谿云：木石
X11n0269_p0717a24║無心之語，生乎小宗。是知阿難據小為難也。△二惟
X11n0269_p0717b01║垂下請。
X11n0269_p0717b02║二、爾時下，開示，為二：一、經家敘意。▲經：師子座者，荊
X11n0269_p0717b03║谿云：座無師子之形，但有所表。故大論云：佛人中師
X11n0269_p0717b04║子，故佛所坐名師子座，佛之所說名師子吼。▲摩頂
X11n0269_p0717b05║者，長水云安慰也。▲注：證此法時，即圓教初住。△二、
X11n0269_p0717b06║如來示心為二：一、真心有體，二、妄心無體。初又二：一、
X11n0269_p0717b07║約諸法正示。▲經唯心所現。心有二種：一真，二妄。如
X11n0269_p0717b08║下文云：汝身汝心，皆是妙明、真精、妙心中所現物。汝
X11n0269_p0717b09║心，妄也；妙心，真也。今明生法，義必兩兼。地論云：唯真
X11n0269_p0717b10║不生，單妄不成。真妄和合，方有所為。但由真弱妄強，
X11n0269_p0717b11║則生九界依正之法；真強妄弱，則生佛界依正之法。
X11n0269_p0717b12║然而真心既實，妄性無虗。佛意欲令了妄全真，達事
X11n0269_p0717b13║即理。故唯心之言，雖通真妄，正為顯示真心有體耳。
X11n0269_p0717b14║▲注因心本具者，如鏡具現像之明也。▲隨緣能造
X11n0269_p0717b15║者，如明隨形對而像也，故所現像全能現明。妍醜既
X11n0269_p0717b16║同一明，一明妍醜豈分差別？△二、阿難下，約妄事況
X11n0269_p0717b17║成。▲注如涅槃說，出四相品。▲空一顯色者，谷響云：
X11n0269_p0717b18║雜集論說二十五色，謂青、黃、赤、白、長、短、方、圓、麤、細、高、
X11n0269_p0717b19║下、若正（形平等）、不正（不平等）、光、影、明、闇、煙、雲、塵、霧、迥、表，空
X11n0269_p0717b20║一顯色。▲經何況下，長水，云清淨，簡異妄染，妙淨明
X11n0269_p0717b21║心，即三德具足。
X11n0269_p0717b22║二、若汝下，妄心無體，分五：一、牒執。▲注覺、觀即尋、伺。
X11n0269_p0717b23║百法疏云：尋謂尋求，令心怱遽，於意言境，麤轉為性。
X11n0269_p0717b24║伺謂伺察，令心忽遽，於意言境，細轉為性。△二、此心
X11n0269_p0717c01║下，案定。▲經別有全性。謂分別性全在也。▲注：為緣
X11n0269_p0717c02║業用者，即六塵牽起內心，為染淨緣而成業用。△三、
X11n0269_p0717c03║如汝下，推破。▲經縱滅下。似釋伏疑。恐阿難疑云：如
X11n0269_p0717c04║我聽法，此則因聲而有分別。若離此聲，乃至一切見
X11n0269_p0717c05║聞覺知內守幽閑，豈非別有全性耶？是故釋云猶為
X11n0269_p0717c06║法塵等。▲見聞覺知者。釋論云：眼曰見，耳曰聞，鼻、舌、
X11n0269_p0717c07║身同云覺，意曰知。▲注意有四種，謂第六意識中有
X11n0269_p0717c08║四：一、定；三、散定，即根本事禪等。▲所取法塵者，即內
X11n0269_p0717c09║守幽閑也。既非入定，又不緣境，故曰散位獨頭。△四、
X11n0269_p0717c10║我非下。縱奪又二：一、縱。▲經：我非敕汝，執為非心，指
X11n0269_p0717c11║前咄阿難言：此非汝心等。▲注非顯真者，慤疏云：離
X11n0269_p0717c12║前六塵及思量執，更別有真覺，不由境發，圓鑒寂然。
X11n0269_p0717c13║此則本性，節疏亦爾。孤山、長水，皆不取之。若得縱意，
X11n0269_p0717c14║文旨自顯。何者？以由前文云：若汝執吝分別覺觀所
X11n0269_p0717c15║了知性必為心者，此心即應離諸一切色、香、味、觸諸
X11n0269_p0717c16║塵事業，別有全性。今所縱者，正言若離諸塵事業，別
X11n0269_p0717c17║有全性，容是汝心也。△三、若分下奪。▲經：分別影事。
X11n0269_p0717c18║此同圓覺云六塵緣影也。分別即緣，緣謂緣慮。圭峯
X11n0269_p0718a01║云：緣慮如影，舉體全無。彼疏不約前塵為形，相對而
X11n0269_p0718a02║釋。今孤山對釋者，蓋帖經伸旨，用顯心隨境有耳。
X11n0269_p0718a03║二、塵非下，斥失。△三、即時下，默領。△四、佛告下，總訶。
X11n0269_p0718a04║▲注四禪等如法界次第。▲能成無漏者，如迦葉說
X11n0269_p0718a05║圓通中，則從第九滅受想定成阿羅漢。大乘羅漢，即
X11n0269_p0718a06║圓教初住以上分證無生也。▲欲界未至者，亦名未
X11n0269_p0718a07║來禪。此是初禪方便定相，猶屬欲界，故云欲界未至。
X11n0269_p0718a08║備如次第禪門。然諸疏文釋九次第定，皆用前釋。唯
X11n0269_p0718a09║資中又解云：未至中間，四本靜慮及三無也。今長水
X11n0269_p0718a10║次解復與沇疏不同，未詳所據。
X11n0269_p0718a11║二、阿難下，破妄見顯真見。分三：一、悔過申請；二、現瑞
X11n0269_p0718a12║許說；三、破執明常。初又二：一、悔過。▲經不知身心本
X11n0269_p0718a13║不相代。資中所解，蓋言身不代心，此約阿難自說。若
X11n0269_p0718a14║對佛說，亦可云佛之身心不能代我之身心。出家是
X11n0269_p0718a15║身，三昧是心，二事各行，無相替理。▲譬如窮子下，此
X11n0269_p0718a16║與法華喻意稍別。彼喻於人以背佛為捨父，謂二乘
X11n0269_p0718a17║宿世皆於佛邊曾結大緣，猶如父子退大流浪，名之
X11n0269_p0718a18║為捨。今譬於法以迷真為捨父，真妄相關亦猶父子，
X11n0269_p0718a19║而真隨妄轉謂失本心，義之如捨。▲注煩惱障謂根
X11n0269_p0718a20║本及隨者，案百法論，根本煩惱有六，謂貪、瞋、慢、無明、
X11n0269_p0718a21║疑、不正見也。隨煩惱有二十，謂忿、恨、惱、覆、誑、諂、憍、害、
X11n0269_p0718a22║嫉、慳、無慚、無愧、不信、懈怠、放逸、昏沉、掉舉、失念、不正
X11n0269_p0718a23║知、散亂也。證真於根本中廣明分別（見惑）、俱生（思惑）二類，
X11n0269_p0718a24║各有種子、習氣之異（云云）。▲所知障亦名智障者，資
X11n0269_p0718b01║中云：煩惱名數與前不別，但應名法貪、法瞋等。此正
X11n0269_p0718b02║約界外見思言之，即無明住地也。△二、惟願下，申請。
X11n0269_p0718b03║▲注心屬王數，通乎三性者，即第六識心王、心數、善
X11n0269_p0718b04║性、惡性、無記性也。見唯眼識，但屬無記者，準止觀輔
X11n0269_p0718b05║行，以五識、五意識皆名無記。若論起妄次第，則眼識
X11n0269_p0718b06║在先，王數在後。今約破妄次第，故先心而後見也。
X11n0269_p0718b07║二、即時下，現瑞許說。又二：一、現瑞。▲經從胷。萬字者，
X11n0269_p0718b08║志誠纂要云：梵書作卍，古經皆爾。梵云室利靺瑳，此
X11n0269_p0718b09║云吉祥。海雲：有此相者，萬德具也。華嚴音義云：卍本
X11n0269_p0718b10║非是字。大周長壽二年，主上權制此文，著於天樞，音
X11n0269_p0718b11║之為萬，謂吉祥萬德之所集也。若西域萬字，元作此
X11n0269_p0718b12║𭮐。▲寶剎者，剎土也。梵音正云差多羅，此翻土田。經
X11n0269_p0718b13║中或作擦者，蓋近字耳。△二、告下許說。
X11n0269_p0718b14║三、阿難下，破執明常，為二：一、略說；二、廣說。初又二：一、
X11n0269_p0718b15║定其常情；二、奪其妄執。初又二：一、舉前見相；二、設今
X11n0269_p0718b16║譬類。初又二：一、問。長水云：問意有三，正在誰見？餘則
X11n0269_p0718b17║兼之。向下，答。文不依問，次從便故也。△二、阿難下，答。
X11n0269_p0718b18║▲注赩，盛貌。谷響引文選云：瑤草正翕赩，玉樹信葱
X11n0269_p0718b19║青。注曰：翕赩，葱青，盛鬱貌。△二、佛告下，設今譬類，又
X11n0269_p0718b20║二：一、問；二、阿難下，答。▲經：唯然者，敬應曰：唯，如是。曰：
X11n0269_p0718b21║然。禮云：父召無諾，先生召無諾，唯而起。注曰：應辭唯
X11n0269_p0718b22║恭於諾。△二、佛言下，奪其妄執，又二：一、牒前斥非。二、
X11n0269_p0718b23║所以下，引盲說見，又二：一、矚暗成見。▲經：盲人者，釋
X11n0269_p0718b24║名云：盲，茫也，茫無所見也。▲前塵自暗。此有二意：一、
X11n0269_p0718c01║指種種色為前塵，以無明緣故暗也。二、暗即前塵，以
X11n0269_p0718c02║眼之所對故。△二、阿難下，顯見唯心，又二：一、疑。二、佛
X11n0269_p0718c03║告下，釋，又二：一、約二人見暗定，二、約二人明破。初又
X11n0269_p0718c04║二：一、問。二、如是下，答。二、阿難下，約二人見明破，又三：
X11n0269_p0718c05║一、並。▲經名眼見者，合先問云：名眼見否？彼必答言：
X11n0269_p0718c06║如是。今文隱略，即以答意牒而並之。△二若燈下難。
X11n0269_p0718c07║△二、是故下，結。▲注心為其主，餘是助緣者，如下文
X11n0269_p0718c08║云：世尊常說見性具四種緣，所謂空、明、心、眼。合舉三
X11n0269_p0718c09║緣，但心為主，燈眼是助。既知見性屬心。▲漸明真見
X11n0269_p0718c10║者，證真云：此中且約第六意識以明，為欲奪其眼見，
X11n0269_p0718c11║故權用之。今謂不然，第六意識已為前文所破，如云
X11n0269_p0718c12║此是前塵虗妄相想等。今正指眼根能見之性，名之
X11n0269_p0718c13║為心。是心無記，去真稍近，故曰漸明。若深說者，即第
X11n0269_p0718c14║二卷云見精明元也。但此中未彰灼而示，且通漫云
X11n0269_p0718c15║心耳。
X11n0269_p0718c16║二、阿難下，廣說，為二：一、默請。▲注前來已奪者，如云
X11n0269_p0718c17║塵非常住，若變滅時，此心則同龜毛、兔角等。豈假根
X11n0269_p0718c18║塵者，如引盲人見暗，亦是根塵故。△二、爾時下，顯示。
X11n0269_p0719a01║分二：一、明見非搖動，二、明性無生滅。初又二：一、正明，
X11n0269_p0719a02║二、結斥。初又二：一、據陳那昔解示，二、對阿難現相示。
X11n0269_p0719a03║初又三：一、問解。▲注阿若多，如圓通中解。摩訶男，即
X11n0269_p0719a04║白飯王子也。頞鞞，或云阿濕婆，亦曰阿說，即馬勝也。
X11n0269_p0719a05║婆提，或言䟦提，即甘露飯王子。婆敷，或作十力迦也。
X11n0269_p0719a06║蓋未詳。初五是外族，中三是內族。▲三、轉十二行法
X11n0269_p0719a07║輪者，一、示轉，謂此是苦等。二、勸轉，謂苦應知，集應斷，
X11n0269_p0719a08║滅應證，道應修。三、證轉，謂苦我已知，不復更知，乃至
X11n0269_p0719a09║道已修，不復更修。三轉皆生眼、智、明、覺，成十二行，能
X11n0269_p0719a10║摧煩惱，故名法輪。▲四諦之境者，準天台四教，立四
X11n0269_p0719a11║種四諦，謂生、滅、無生、無量、無作。今且指生滅四諦也。
X11n0269_p0719a12║止觀云：苦則三相遷移（生異滅），集則四心流動（四分煩惱），道
X11n0269_p0719a13║則對治易奪，滅則滅有還無。▲或曰：下孤山義也。法
X11n0269_p0719a14║華玄文顯以客塵為見思惑，故知圓師所解非也。△
X11n0269_p0719a15║二、時下，答釋，又二：一、總答。▲經：長老者。長阿含明三
X11n0269_p0719a16║種長老：一、年；二、法；三、詐。今具前二也。△二、世尊下，別
X11n0269_p0719a17║釋。▲經俶裝者，俶，尺叔切。張平子思玄賦云：簡元辰
X11n0269_p0719a18║而俶裝。注曰：俶，始也。谷響引漢書曹參趣裝例。今俶
X11n0269_p0719a19║與趣同，今讀曰促，此恐不爾。▲注迷事惑者，事謂六
X11n0269_p0719a20║塵之境，惑即修道所斷三界十使。此名俱生煩惱，一
X11n0269_p0719a21║切凡夫皆有，故其義是麤。▲迷理惑者，理謂邊邪等
X11n0269_p0719a22║道，惑即見道所斷八十八使，此名分別煩惱，外道學
X11n0269_p0719a23║人方有，故其義則細。▲鈍使難破者，若破俱生，修道
X11n0269_p0719a24║位長故。▲利使易斷者，若斷分別，見道心疾故。△三、
X11n0269_p0719b01║佛言下，印成。△二、即時下，對阿難現相示，又二：一、舉
X11n0269_p0719b02║手開合，二、飛光左右。初又三：一、現相；二、謂阿難下，審
X11n0269_p0719b03║見；三、佛言下，印成。如文。△二、如來下飛光左右又三：
X11n0269_p0719b04║一、現相。▲經右盻或作辨，同匹莧切，或作䀎眄，同莫
X11n0269_p0719b05║甸切，皆視也。谷響云於義並通，不須改也。△二、佛告
X11n0269_p0719b06║下審見。△三、佛言下，印成，如文。△二、於是下，結斥，又
X11n0269_p0719b07║二：一、結前經；若復下，結陳那所解；汝觀下，結阿難所
X11n0269_p0719b08║答。▲作此雙結者，欲假其義斥大眾之失故。△二、云
X11n0269_p0719b09║何下，斥失。▲經以動為身等，責其妄認現前流動之
X11n0269_p0719b10║相為身為境，而不知真見之性本無動相也。
X11n0269_p0719b11║
X11n0269_p0719b12║首楞嚴經集解熏聞記卷第一