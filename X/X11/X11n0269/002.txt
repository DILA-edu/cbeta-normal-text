X11n0269_p0719b13║
X11n0269_p0719b14║
X11n0269_p0719b15║
X11n0269_p0719b16║首楞嚴經集解熏聞記卷第二
X11n0269_p0719b17║吳興沙門　仁岳　述
X11n0269_p0719b18║起第二卷
X11n0269_p0719b19║二、明性無生滅。分三：一、密請。▲經願聞下。孤山云：阿
X11n0269_p0719b20║難但合掌禮佛，而默有斯意，故至結集，得備敘之。所
X11n0269_p0719b21║以不發言者，以屢扣佛慈，亟承指誨，內慚暗短，未識
X11n0269_p0719b22║大方，欲更興言，未得機便，以師嚴道尊，理非容易者
X11n0269_p0719b23║也。後因匿王疑斷滅致問，如來以不生滅為答，遂承
X11n0269_p0719b24║佛語，方得陳辭。美哉聖人！等斯令範。
X11n0269_p0719c01║二、時下，顯示，為三：一、匿王陳疑。▲注具云下。纂要曰：
X11n0269_p0719c02║迦羅鳩陀，此示牛領。迦旃延，此云翦剃。刪闍夜，此云
X11n0269_p0719c03║正勝。毗羅胝，此云不作。▲自然得道者，如於高山轉
X11n0269_p0719c04║縷丸，縷盡自止。▲每渡河氷者，述征記曰：北風勁，河
X11n0269_p0719c05║氷合，要須狐行，云此物善聽，氷下無聲，然後過河。▲
X11n0269_p0719c06║經：證知此心者。問：前言此身，今云此心者，何耶？答：外
X11n0269_p0719c07║道謂身死斷滅，蓋由心滅。匿王既聞佛斥生滅，遺失
X11n0269_p0719c08║真性，是知若得真性，則無生滅。故此間心，即是問身。
X11n0269_p0719c09║下文信知身後捨生趣生，必亦信知心無斷滅。斯亦
X11n0269_p0719c10║善權助發機教耳。△二、佛告下，如來示性，又二：一、示
X11n0269_p0719c11║身有遷變，二、示性無生滅。初又二：一、審肉身變壞；二、
X11n0269_p0719c12║佛言下，審顏貌遷移。▲經：孩孺者，谷響云：孩或作咳。
X11n0269_p0719c13║禮曰：子生三月，執右手，咳而名之。釋名云：兒始能行
X11n0269_p0719c14║曰孺子。孺，濡也，言濡弱也。▲頹齡謂頹毀之年也。注：
X11n0269_p0719c15║古者謂年齡，齒亦齡也。文出禮記。▲耄，惛忘也者，此
X11n0269_p0719c16║依禮記注。又釋名曰：耄，頭髮耄耄然也。▲經剎那至
X11n0269_p0719c17║不得停住。仁王云：一念中有九十剎那，一剎那經九
X11n0269_p0719c18║百生滅。▲注時之極少者，準俱舍有三極少。頌云：極
X11n0269_p0720a01║微字剎那，色名時極少。論曰：分析諸色至一極微，為
X11n0269_p0720a02║色極少。分析諸名及時至一字一剎那，為名時極少。
X11n0269_p0720a03║如壯士一彈指頃，六十五剎那。△二、佛告下，示性無
X11n0269_p0720a04║生滅，為二：一、示性，二、斥邪。初又二：一、顯身性不滅。上
X11n0269_p0720a05║文所觀，剎那不停，但是小乘生滅細相，尚未及偏真
X11n0269_p0720a06║之理，況圓中之性乎？故佛問不滅，而王答不知。△二、
X11n0269_p0720a07║佛言下，指見精為證，又二：一、審觀河無異。▲經恒河
X11n0269_p0720a08║者，應法師云：或言恒伽，或作殑伽，舊譯為天堂來，見
X11n0269_p0720a09║從高處來故。此河從雪山頂無熱惱池東面象口而
X11n0269_p0720a10║出，流入東海。▲擕者，廣雅云：提挈也。▲宛然者，荊谿
X11n0269_p0720a11║云：邊高中下，邊下中高，皆名為宛。顯了可見故也。△
X11n0269_p0720a12║二、佛言下，顯見精無常。▲注言偏意圓者，佛意雖圓，
X11n0269_p0720a13║機緣未會，故匿王所領，且存偏解耳。▲抑，語辭也。△
X11n0269_p0720a14║二、而猶下，斥邪。▲注具云下。珙鈔曰：末伽棃，此云不
X11n0269_p0720a15║見道。拘賒棃，此云魔。彼之三者：一、富蘭那迦葉，二、阿
X11n0269_p0720a16║耆多翅舍欽婆羅，三、尼揵陀若提子。△三、聞下，大眾
X11n0269_p0720a17║得解。▲注主伴同置，猶止也。此且約佛與王俱未顯
X11n0269_p0720a18║談，生滅即不生滅，故曰同置。應知王若顯談，則無由
X11n0269_p0720a19║發起阿難後問。秪由王解身有生滅，性無生滅，與阿
X11n0269_p0720a20║難云我頭自動，見性不動，其理似同。是故下文對前
X11n0269_p0720a21║為問。
X11n0269_p0720a22║三、阿難下，辨惑，分二：一、惑。問：▲經：若此見、聞者，據經
X11n0269_p0720a23║現文，但應云見，又云聞者，相帶而來，以聞性與見性
X11n0269_p0720a24║同故。▲注私謂下，明對機之意也。▲身境者，身謂我
X11n0269_p0720b01║頭，境即佛手。▲破當體之妄者。如云云何汝等以動
X11n0269_p0720b02║為身，以動為境等。此斥阿難認物為己，名為失真也。
X11n0269_p0720b03║▲顯所依之性者。夫當體之與所依，猶波之與水，必
X11n0269_p0720b04║不相離。由當體既動，難為指示，故寄見精以顯所依
X11n0269_p0720b05║也。當體故不即，謂前破當體，猶存不即之義。所依故
X11n0269_p0720b06║不離，謂次顯所依，欲彰不離之意。▲應知下。明互有
X11n0269_p0720b07║得失。阿難何甞為失，此約性也。匿王亦未為得，此約
X11n0269_p0720b08║解也。如云信知身後捨生趣生等。△二、即時下，辨示，
X11n0269_p0720b09║又二：一、現相略示，二、興慈廣辨。初又二：一、現相表法，
X11n0269_p0720b10║二、就法問名。初又二：一、以輪手審其倒正。▲經世間
X11n0269_p0720b11║眾生下，孤山云：阿難以前立義屢遭撿責，故今答佛
X11n0269_p0720b12║正倒，不敢言己，唯指眾生。△二、告下以倒正比於迷
X11n0269_p0720b13║悟▲經：一倍膽視沇。疏云：此明垂手是正，以順身故。
X11n0269_p0720b14║竪臂却倒，以不順身故。世人以倒為正，以正為倒，故
X11n0269_p0720b15║云一倍。今謂不然。阿難雖指世人，其實己見亦爾。豈
X11n0269_p0720b16║陳正倒雖此反常耶？順與不順，夫何所據？請從孤山
X11n0269_p0720b17║釋之。則知汝身者，前文所斥遺失真性，顛倒行事，正
X11n0269_p0720b18║由以動為身。故今所示，復言汝身也。△二、隨汝下，就
X11n0269_p0720b19║法問名，又二：一、問名；二、于時下，昧旨。▲經瞪矒至不
X11n0269_p0720b20║瞬，谷響云，此失措之狀也。瞪，直正反，定目直視也。矒，
X11n0269_p0720b21║莫宜反，目不明也。瞬，亦作眴，目動也。▲注認悟中迷
X11n0269_p0720b22║為身為心者，以經云不知身心顛倒所在故。斯蓋阿
X11n0269_p0720b23║難雖知見性不動，然猶未絕能見之情。故今因佛問
X11n0269_p0720b24║身顛倒，乃與大眾俱昧兩端。由是下文皆約身心廣
X11n0269_p0720c01║辨真妄。
X11n0269_p0720c02║二、佛下，興慈廣辨，為二：一、顯真心；二、示倒相。初又二：
X11n0269_p0720c03║一、舉昔說。▲注喻以海潮者，海有八德，潮不過限，此
X11n0269_p0720c04║其一焉。▲總有五法下，一百法也。具如彼論。今文所
X11n0269_p0720c05║列，少不次第。節疏云：八、識心王。識心王，識自相故。五
X11n0269_p0720c06║十一、心所，識相應故。十一、種色，識所變故。二十四、不
X11n0269_p0720c07║應，識分位故。六、無為，識自性故。攝所歸能，攝相歸性，
X11n0269_p0720c08║故言唯心所現。此依法相宗釋也。若約山家諦境明
X11n0269_p0720c09║之，所現之法不出十界、百如、三千世間俗諦之境也，
X11n0269_p0720c10║能現之心即三千真中之理也。然此文意大同初卷，
X11n0269_p0720c11║云：如來常說諸法所生，唯心所現。前記已備，學者思
X11n0269_p0720c12║之。△二、汝身下，顯今法。
X11n0269_p0720c13║二、云何下，示倒相，又三：一、總訶。▲注示所迷三諦者，
X11n0269_p0720c14║理具俗性，開成三諦。性本無相，實唯真中。珠具眾寶，
X11n0269_p0720c15║喻意可識。今既不達，名悟中迷者，眾生不達真心，是
X11n0269_p0720c16║在諸佛悟中而迷也。或指本覺之性，名之為悟。於覺
X11n0269_p0720c17║不覺，名悟中迷。觀其經意，當取前義。上文云：如來之
X11n0269_p0720c18║身，名正徧知。汝等之身，號性顛倒。下文云：汝等即是
X11n0269_p0721a01║迷中倍人，如我垂手，等無有異。故知迷、悟約生、佛對
X11n0269_p0721a02║論耳。△二、晦昧下，正示，又二：一、法。▲注又空謂下，上
X11n0269_p0721a03║約理惑相待，變起頑空，則以無明為因，而生細相也。
X11n0269_p0721a04║下約心境相由，變起色等，則兼境界為緣，而成麤相
X11n0269_p0721a05║也。▲妄想者，即四住煩惱。驗前晦昧，即根本無明也。
X11n0269_p0721a06║▲五陰備矣。五陰是實法。▲眾生是假名，假實相依，
X11n0269_p0721a07║猶如形影，故今言身而不云眾生，下云眾生而不言
X11n0269_p0721a08║身也。▲妄想四心者，受等四陰也。▲是知下，荊谿云：
X11n0269_p0721a09║自法華前，藏、通、三乘俱未稟性，二乘憚教，菩薩不行。
X11n0269_p0721a10║別人初心教權理實，以教權故，所稟未周。故此七人
X11n0269_p0721a11║可云無情，不云有性。孤山據此，故通斥言九界妄心，
X11n0269_p0721a12║豈信草木等。△二、譬如下，喻。△三、汝等下，結斥。▲注：
X11n0269_p0721a13║迷悟相翻，此約一重為倍也。迷中更迷，即約兩重為
X11n0269_p0721a14║倍也。若觀前文，首尾相換，一倍瞻視，誠如孤山所說。
X11n0269_p0721a15║若銷今文，迷中倍人，如我垂手，有似真際之義。是故
X11n0269_p0721a16║兩存。儻如資中云垂手是正，世人以正為倒，何故如
X11n0269_p0721a17║來偏用垂手喻迷中倍人耶？當知須將垂手為倒，以
X11n0269_p0721a18║況於迷，並通圓節。二師所解，縱約兩重為倍，不應更
X11n0269_p0721a19║難法喻不齊也。
X11n0269_p0721a20║二、阿難下，徧歷緣塵，簡非顯是。分二：一、略簡緣塵之
X11n0269_p0721a21║心；二、廣簡緣塵之見。初又二：一、疑請。▲經：允所瞻仰。
X11n0269_p0721a22║允，信也。所瞻仰，即法音也。法音由金口而宣，故帶瞻
X11n0269_p0721a23║視而仰聽焉。△二、佛告下，簡示，又二：一、簡所緣之法，
X11n0269_p0721a24║二、簡能緣之心。初又三：一、法；二、如人下，喻。▲經以所
X11n0269_p0721b01║標指者，若依常塗解能所義，能猶此也，所猶彼也。應
X11n0269_p0721b02║以指為能標，月為所標。今言所標，即能標耳。如云所
X11n0269_p0721b03║生父母，不可以常義例之。▲注引圓覺，其意亦爾。△
X11n0269_p0721b04║三、汝亦下，合。
X11n0269_p0721b05║二、若以下，簡能緣之心，為二：一、正破；二、結斥。初又二：
X11n0269_p0721b06║一、破緣聲；二、例緣色。初又三：一、法。▲注私謂下，恐人
X11n0269_p0721b07║謂前遺所標之指，但遺能詮之教。今破分別，方破緣
X11n0269_p0721b08║心。故引阿難所疑，以明喻意。須知前喻意在今法，故
X11n0269_p0721b09║上文合法從略，而辭見於此耳。△二、譬如下，喻。△三、
X11n0269_p0721b10║此亦下，合。△二、斯則下，例緣色。▲經聲分別心。謂聲
X11n0269_p0721b11║上分別之心也。若取義，便應云分別聲心。▲分別我
X11n0269_p0721b12║容者。以前阿難言，現以緣心，允所瞻仰，故例破之。△
X11n0269_p0721b13║二、如是下，結斥，又二：一、結屬邪宗。▲注二十五諦，谷
X11n0269_p0721b14║響云：外道迦毗羅，此云黃頭，頭如金色，故說經有十
X11n0269_p0721b15║萬偈。名僧佉論，此云數術，用二十五諦明因中有果，
X11n0269_p0721b16║計一為宗。▲言二十五者，一、從冥初生覺。過八萬劫
X11n0269_p0721b17║前，冥然不知，但見最初中陰初起，以宿命力恒憶想
X11n0269_p0721b18║之，名為冥諦。亦云世性，謂世間眾生由冥初而有，即
X11n0269_p0721b19║世間本性也。亦曰自然，無所從故。從此生覺，亦名為
X11n0269_p0721b20║大，即中陰識也。次從覺生我心，此是我慢之我，非神
X11n0269_p0721b21║我之我，即第三諦也。從我心生色、聲、香、味、觸。從五塵
X11n0269_p0721b22║生五大，謂四大及空，塵細大麤，合塵成大，故云從塵
X11n0269_p0721b23║生大。然此大生多少不同，從聲生空大，從聲、觸生風
X11n0269_p0721b24║大，從色、聲、觸生火大，從色、聲、觸、味生水大。五塵生地
X11n0269_p0721c01║大，地大藉塵多故，其力最薄，乃至空大藉塵少故，其
X11n0269_p0721c02║力最強。故四輪成世界，空輪最下，次風，次火，次水，次
X11n0269_p0721c03║地。從五大生十一根，謂眼等根能覺知故，名五知根。
X11n0269_p0721c04║手、足、口大小遺根能有用故，名五業根。心能徧緣，名
X11n0269_p0721c05║平等根。若五知根各用一大，謂色塵成火大，火大成
X11n0269_p0721c06║眼根，眼根還見色。空塵成耳根，耳根還聞聲。地成鼻，
X11n0269_p0721c07║水成舌，風成身，亦如是。此二十四諦即是我所，皆依
X11n0269_p0721c08║神我，名為主諦。能所合論，即二十五也。▲數論外道
X11n0269_p0721c09║者。證真云：拘舍離是自然外道。今經云：昧為冥諦，非
X11n0269_p0721c10║斯人所談。故長水云：是彼類耳。△二、離諸下，斥非常
X11n0269_p0721c11║義。▲經各有所還者，如下文八種還相。▲云何為主
X11n0269_p0721c12║者，復假前喻，斥非亭主常住之義也。
X11n0269_p0721c13║二、阿難下，廣簡緣塵之見，分二：一、約緣塵正簡見性，
X11n0269_p0721c14║二、約見性廣破執情。初又二：一、相待簡，二、絕待簡。初
X11n0269_p0721c15║又四：一、明還不還，二、明物非物，三、明徧不徧，四、明是
X11n0269_p0721c16║非是。初又二：一、疑請。二、佛告下，簡示，又二：一、總示。▲
X11n0269_p0721c17║注觀河之見，即見無童耄也。▲雖異緣塵，即分別之
X11n0269_p0721c18║性也。▲而猶是妄者，以能見未亡故。▲真心無朕者，
X11n0269_p0722a01║朕，兆也。郭象注莊子云：朕，迹也。▲應知此見下。問：此
X11n0269_p0722a02║異孤山所說耶？答：非異也。但其言略，故重明之。諸家
X11n0269_p0722a03║並以三義解之者，唯疎疏云：如人揑目，見有二月，一
X11n0269_p0722a04║是本月，二是假月。非是月影者，不取水中之月為第
X11n0269_p0722a05║二月也。疎公雖不用三義，然解影字之義誤矣。▲唯
X11n0269_p0722a06║配法有異者。真際云：真月似圓成，二月如徧計，月影
X11n0269_p0722a07║則依他。長水云：第二月揑目所觀，全體虗妄，堪喻妄
X11n0269_p0722a08║見本不可得。水中月影從真月降，可喻妙應感而遂
X11n0269_p0722a09║通。今謂以水月喻妙應，雖金光明有之，用釋此經，塗
X11n0269_p0722a10║浂遠矣。△二、阿難下，別簡，又二：一、緣塵可還，二、見性
X11n0269_p0722a11║不還。初又二：一、示塵相。▲經𡋯者，𤇆塵之貌。或作㶿
X11n0269_p0722a12║者，非。氛，孚云切，又音焚。祥氣也。△二、阿難下，還本因。
X11n0269_p0722a13║▲經緣還分別者，緣是所緣之境，分別是能緣之心。
X11n0269_p0722a14║餘七所還，俱還前境。唯此所還，則還自心。良以心非
X11n0269_p0722a15║境而不存，境非心而不立。是故緣謝由分別不生，故
X11n0269_p0722a16║曰緣還分別。應知此緣，若於明等起於分別，明還日
X11n0269_p0722a17║時，即緣還分別也。暗還黑月等，莫不皆爾。△二、汝見
X11n0269_p0722a18║下，見性不還，又二：一、顯性；二、諸可下，警悟。▲經：不汝
X11n0269_p0722a19║還者，非汝而誰？正示見精元也。則知汝心本妙明淨，
X11n0269_p0722a20║例顯妙精明心也。▲注若離業識則無相者，因無明
X11n0269_p0722a21║故而有業識，由業識故乃有轉識，轉識即能見相也。
X11n0269_p0722a22║是知無明若破，業、轉俱亡。
X11n0269_p0722a23║三、汝自下，斥迷。
X11n0269_p0722a24║二、阿難下，明物非物，又二：一、疑請。二、佛告下，簡示，分
X11n0269_p0722b01║三：一、示緣塵，二、簡見性，三、破執情。初又二：一、泛明見
X11n0269_p0722b02║境廣狹。▲經：無漏清淨者，近謂四果，遠謂圓真。據理
X11n0269_p0722b03║而言，唯圓無漏得真天眼。▲阿那律！如圓通中解。▲
X11n0269_p0722b04║注舊翻難分別等，此依淨名疏釋。纂要云：菴摩羅，舊
X11n0269_p0722b05║譯云柰，誤也。此果華多子少。其葉似柳，而長尺餘，廣
X11n0269_p0722b06║三指。果形似棃，而底鈎曲。▲經諸菩薩等等取緣覺
X11n0269_p0722b07║智。論明支佛天眼亦見百千世界。▲不過分寸者，沇
X11n0269_p0722b08║疏云：如隔皮膚，不見五藏等。孤山云：比對聖人，言其
X11n0269_p0722b09║近也。△二、阿難下，正示緣塵留礙。△二、汝應下，簡見
X11n0269_p0722b10║性，又二：一、定自他。二、阿難下，擇物見，又二：一、擇物。▲
X11n0269_p0722b11║經從日月宮下，谷響云：日月與四天齊，俱在須彌半
X11n0269_p0722b12║腹，但日月處空耳。七金山圍繞須彌，其山中間各有
X11n0269_p0722b13║香水海，高下齊四天。▲草芥者，楊雄方言云：蘇、芥，草
X11n0269_p0722b14║也。江、淮、南楚之間曰蘇，自關而西或曰草，或曰芥。△
X11n0269_p0722b15║二、阿難下，擇見性。▲注見性似在於內者，性實非內，
X11n0269_p0722b16║以前來所說皆附能見之性而示，故云似內也。▲真
X11n0269_p0722b17║性必因於外者，華嚴云：法性徧在一切處，一切眾生
X11n0269_p0722b18║及國土，三世悉在無有餘，亦無形相而可得。肉眼所
X11n0269_p0722b19║見者，阿難前見初禪，雖是天眼，蓋承佛力。今約自力
X11n0269_p0722b20║言之，故云肉眼。▲是故下文推而破之者，節疏解前
X11n0269_p0722b21║文我雖識此，見性無還，云何得知是我真性？謂阿難
X11n0269_p0722b22║意望世尊指彼真性，同諸物象，分別顯現，斯乃執真
X11n0269_p0722b23║有相矣。尋下破意，其理可知。今謂節公明執意大早，
X11n0269_p0722b24║觀前文勢，且無厥由。圓師用之，予實不韙。△二、若見
X11n0269_p0722c01║下，破執情，又二：一、破物見。▲經：吾不見時，何不見吾
X11n0269_p0722c02║不見之處，資中兩釋：初同孤山；次云若同吾見，吾見
X11n0269_p0722c03║無相，名不見之處，汝何不見？若見不見，自然非彼不
X11n0269_p0722c04║見之相者，資中初釋亦同孤山；次云若能見吾無相
X11n0269_p0722c05║之處，能見已成見相，自然非吾不見之相。已上二節
X11n0269_p0722c06║經文，沇疏皆作兩釋，彼自判云：前解為正。證真云：前
X11n0269_p0722c07║約緣事境而說，後約緣真理而談。然其前解甚合經
X11n0269_p0722c08║旨。自然非物者，此且一向作真見離物示之，至下明
X11n0269_p0722c09║是非，是中方顯見物非即非離。不成安立者，約諦言
X11n0269_p0722c10║之，安立即俗諦也，若非安立即真諦也。夫俗有差別，
X11n0269_p0722c11║真無差別，今雖欲顯無差之性，而約差別破之者，以
X11n0269_p0722c12║阿難能見、所見差別未亡，將恐認俗為真，是故約俗
X11n0269_p0722c13║而破。△二、阿難下，顯真性。▲經：若汝見時，是汝非我，
X11n0269_p0722c14║指見精也。見性周徧，非汝而誰，示真性也。前私謂云：
X11n0269_p0722c15║此寄見性之徧，以顯真性之徧。豈不然乎？▲云何自
X11n0269_p0722c16║疑下，此責阿難言：云何得知是我真性？
X11n0269_p0722c17║三、阿難下，明徧不徧，又二：一、疑請。▲經娑婆者，谷響
X11n0269_p0722c18║云：亦言索訶，此翻堪忍。悲華云：是諸眾生忍受三毒
X11n0269_p0723a01║及諸煩惱，故名娑婆。▲廡音武。說文云：堂下周屋也。
X11n0269_p0723a02║釋名云：大屋曰廡。△二、佛告下簡。△二、譬如下，喻。△
X11n0269_p0723a03║三、若如下。難谷響云：挽謂牽挽也。續迹或作竇迹之
X11n0269_p0723a04║誤。△四、一切下，斥。△二、若能下，示性徧孤山。於此約
X11n0269_p0723a05║六即明義。從名字已上，皆能轉物，是則有名字如來，
X11n0269_p0723a06║乃至空竟如來云云。▲注理、事雙顯，體、用備陳者。如
X11n0269_p0723a07║來藏唯妙覺明，即理、體也。圓照法界，即事、用也。一為
X11n0269_p0723a08║無量，無量為一等，義例可知。
X11n0269_p0723a09║四、阿難下，明是非。是又二：一、疑請。▲注：前既難破，即
X11n0269_p0723a10║體性紛雜，不成安立等。△二、佛告下，簡示，又二：一、如
X11n0269_p0723a11║來示性，二、經家敘相。初又二：一、約見精定其方所。二、
X11n0269_p0723a12║且令下，約方所簡其是非，又二：一、約離義簡物是見，
X11n0269_p0723a13║二、約即義簡物非見。初又二：一、歷緣審見請。二、佛告
X11n0269_p0723a14║下，如來顯示，為二：一、示菩提本絕緣見，二、斥妄想令
X11n0269_p0723a15║出是非。初又四：一、法▲經十方如來下，此約果人所
X11n0269_p0723a16║證，以示眾生所迷。上證雖殊，見性是一。及大菩薩，即
X11n0269_p0723a17║迷圓住已上也。▲注見謂下，兩釋。當取次釋為便。以
X11n0269_p0723a18║根、境、識三宛如次第，故前文云分別之處則復見緣，
X11n0269_p0723a19║正是以境為緣也。十八界如法界次第。▲經元是菩
X11n0269_p0723a20║提等，第四卷云性覺妙明，本覺明妙，即此中菩提之
X11n0269_p0723a21║體焉。△二、明文殊下，例，又二：一、問；二、如是下，答。▲經：
X11n0269_p0723a22║若有是者，則二文殊節。疏云：若立二身，即有是非之
X11n0269_p0723a23║相；既唯一體，終無對待之名。此喻真本無妄也。乃至
X11n0269_p0723a24║長水亦以是非解二文殊，請詳私謂自見藏否。△三、
X11n0269_p0723b01║佛言下，合。▲經：此見妙明與諸空塵，指阿難所迷之
X11n0269_p0723b02║境也。亦復如是，總合前例。▲本是妙明下，別示真妄。
X11n0269_p0723b03║應以真合文殊，妄合是非二相，但文隱略耳。△四、如
X11n0269_p0723b04║下喻。△二、是以下，斥妄想令出是非。▲注物為所指
X11n0269_p0723b05║者，如云但可有形，無不指著。▲見非可指者，如云：必
X11n0269_p0723b06║無見精，受汝所指。
X11n0269_p0723b07║二、阿難下，約見性廣破執情，分四：一、破自然，二、破因
X11n0269_p0723b08║緣，三、破和合，四、破非和合。初又二：一、疑請，二、開示。初
X11n0269_p0723b09║又二：一、約濫彼邪外故生疑。▲經投灰等諸外道種。
X11n0269_p0723b10║纂要云：外道苦行宗計有十三種。涅槃云：有五百外
X11n0269_p0723b11║道在恒河邊，常以灰塗身。佛往彼浴，亦以灰塗身。外
X11n0269_p0723b12║道見而喜曰：瞿曇亦同於我，而不全說無我。世尊為
X11n0269_p0723b13║說真我，具八自在。外道因而發心。△二、世尊下，約違
X11n0269_p0723b14║昔因緣故致請經。彼外道等常說自然者，如末伽棃
X11n0269_p0723b15║計眾生苦。二、隨見破執。△初又二：一、歷緣。二、若必下，
X11n0269_p0723b16║審見。二、阿難下，隨見破。除執又四：一、正破。二、汝可下，
X11n0269_p0723b17║重詰。三、阿難下，申答。經有兩節：初答前正破；次世尊
X11n0269_p0723b18║下，答前重詰，如佛所說，即披剝萬象，析出精明等；四、
X11n0269_p0723b19║佛言下，印成。▲二、佛復下，約即義簡物非見，又二：一、
X11n0269_p0723b20║牒前復問，文有四節：初、牒前答重詰義；二、則汝所指
X11n0269_p0723b21║下，牒前答正破義；三、今復告汝下，總案定兩重答意；
X11n0269_p0723b22║四、汝又下，正設今問。△二、阿難下，據問申答，又二：一、
X11n0269_p0723b23║申答；二、佛言下，印成。▲注則此見性宛如空華者，以
X11n0269_p0723b24║阿難妄認物象為見性故。△二、於是下，經家敘相又
X11n0269_p0723c01║二：一、大眾惶悚。▲經非無學者，擕李云，非小乘無學。
X11n0269_p0723c02║孤山云，非圓真無學。今謂二說並通，若依擕李，則三
X11n0269_p0723c03║果已還，通惑尚在，迷中既重，故有茫然惶悚之狀。此
X11n0269_p0723c04║據多分而言也。若順孤山，則別教已還，未破別惑，俱
X11n0269_p0723c05║有此相，然應不無輕重優劣之異。此約全分而說也。
X11n0269_p0723c06║△二、如來安慰。▲經變慴者，變易慴也。▲如所如說。
X11n0269_p0723c07║即智論云如法相解，如法相說也。▲注如來有五語
X11n0269_p0723c08║下，引金剛般若釋之。彼無不妄，此無不異。若會通者，
X11n0269_p0723c09║由不妄故，所以不異。
X11n0269_p0723c10║二、是時下，絕待簡，為二：一、文殊發起，二、如來顯示。初
X11n0269_p0723c11║又二：一、敘疑。▲經：法王子者。荊谿問曰：經稱文殊為
X11n0269_p0723c12║法王子，其諸菩薩何人不是法王之子？答：有二義：一、
X11n0269_p0723c13║於王子中德推文殊，二、諸經中文殊並為菩薩眾首。
X11n0269_p0723c14║▲非是疇昔，善根輕鮮者，疇，語辭也。意云：大眾驚怖，
X11n0269_p0723c15║乃是宿植深厚，聞佛所說，將破無明，故有是相耳。△
X11n0269_p0723c16║二、惟願下。致云：一、空，二、根，三、明，四、境，五、作意，六、種子，
X11n0269_p0723c17║七、分別，八、染淨，九、根本。若加等無間緣，則成十也。今
X11n0269_p0723c18║經云：因心即分別緣，因眼即根緣也。△二、佛言下，隨
X11n0269_p0723c19║情正破，又四：一、申昔義。二、破執情，又四：一、定。二、阿難
X11n0269_p0723c20║下，難。三、阿難下，並。四、若復下，結。△三、是故下，顯真性，
X11n0269_p0723c21║又二：一、簡緣顯見。▲經四義成就。長水云：四境自屬
X11n0269_p0723c22║前塵，見性未曾生滅。雖見四境，而非四境成就於見。
X11n0269_p0723c23║譯人巧略，故別列而總結也。若欲經文當句中具者，
X11n0269_p0723c24║應云：見明之時見，非是明成就等。今謂此解非但銷
X11n0269_p0724a01║文不便，抑又釋義全疎。若當句中須云成就者，是則
X11n0269_p0724a02║下文亦合云：見見之時見，非是見成就。語既相類，何
X11n0269_p0724a03║無成就之字耶？此銷文不便也。原夫佛意，既破四緣
X11n0269_p0724a04║俱非見性，欲顯真性亦非能見。故先牒能見以離四
X11n0269_p0724a05║緣，即見明之時，見非是明等。後約真性以離能見，即
X11n0269_p0724a06║見之時，見非是見。若依長水，則失兩重倫次之美。此
X11n0269_p0724a07║釋義全疎也。谷響云：四義成就，是結上之辭。請從斯
X11n0269_p0724a08║解。△二、汝復下，簡見顯真。▲注映色之性者，第四卷
X11n0269_p0724a09║云：由明暗等二種相形，於妙圓中黏湛發見，見精映
X11n0269_p0724a10║色，結色成根。今言性者，即眼根中能見之性也。▲性
X11n0269_p0724a11║脫于見，方名見見者。問：見見之時，為屬何位？答：沇疏
X11n0269_p0724a12║謂前離緣塵，是相似位，即別教三賢、圓教十信也。引
X11n0269_p0724a13║唯識頌云：現前立少物，謂是唯識性，以有所得故，非
X11n0269_p0724a14║是住唯識。今離能見，是見道位，即別、圓地住已上也。
X11n0269_p0724a15║引頌云：若時於所緣，智都無所得，離二取相故，真實
X11n0269_p0724a16║住唯識。今謂亦應約圓教六即明之，從名字即以解
X11n0269_p0724a17║為見，乃至究竟即以證為見。更有異說，謂諸疏鈔或
X11n0269_p0724a18║後人所談也。集解中非揜彼之長，衒己之短。甞委尋
X11n0269_p0724a19║諸說，釋此文相，意所未安。然而人情不同，取捨各異，
X11n0269_p0724a20║但恐淺昧，未曉其深，故云余佛能知也。△四、云何下，
X11n0269_p0724a21║垂訶誡。
X11n0269_p0724a22║二、阿難下，破眾生顛倒，為二：一、敘迷致請。▲注中真
X11n0269_p0724a23║際、長水二解不同，左右觀之，各有其美。孤山亦用節
X11n0269_p0724a24║公所釋，惟後賢擇之。△二、爾時下，興慈廣說，又二：一、
X11n0269_p0724b01║總告。二、阿難下，正說，又三：一、標業示見。▲注不可以
X11n0269_p0724b02║常途二業相配者，如云別業屬前六識，同業屬第八
X11n0269_p0724b03║識；或言別業感正報，同業感依報等。今不取者，以下
X11n0269_p0724b04║文同、別二見，皆指現前妄識所見依報之相故。△二、
X11n0269_p0724b05║云何下，方喻合明，為二：一、引喻，二、合明。初又二：一、喻
X11n0269_p0724b06║別業妄見，二、喻同分妄見。初又四：一、喻。二、於意下，破，
X11n0269_p0724b07║又二：一、定。二、阿難下，難，又二：一、難因緣。▲經：此若燈
X11n0269_p0724b08║色下，破因生也。若是見色下，破緣生也。又燈色是自
X11n0269_p0724b09║生，見色是他生。若和合義，後文自破，故此不論。△二、
X11n0269_p0724b10║復次，下難自然。△三、是故下，結。▲注譬圓初心下，此
X11n0269_p0724b11║約解論也。若沇疏云：證真之時，了知徧計脫體全空，
X11n0269_p0724b12║故云見眚非病。此約證說也。真際、長水皆作兩釋，但
X11n0269_p0724b13║筆語有殊耳。然孤山引大經為證，於義似親，故不取
X11n0269_p0724b14║他說。△四、如下例又二：一、指揑月。▲經第二月非體
X11n0269_p0724b15║非影。資中云：非是月體，又非水中月影。真際、長水等
X11n0269_p0724b16║俱同此說。前佛釋見精明，元如第二月非是月影，曾
X11n0269_p0724b17║引此文證之，謂影即二月也。今以向之燈影唯青之
X11n0269_p0724b18║觀，例同月影揑所成，示不由因緣自然而然耳。▲注
X11n0269_p0724b19║畏無我句者，外道所計不出四句，謂有無雙亦雙，非
X11n0269_p0724b20║此屬無句也。
X11n0269_p0724b21║二、佛告下，開示，又三：一、斥前疑；二、阿難下，責自體；三、
X11n0269_p0724b22║阿難下，破執情。▲注興福下，先設問辭。云慶喜所疑，
X11n0269_p0724b23║唯約真理者，此據前文云覺緣徧十方界，湛然常住
X11n0269_p0724b24║等。▲然一體下，答也。▲既興能計，必有所緣者，識哉
X11n0269_p0724c01║是言也。當知阿難言雖涉理，心未亡緣，況疑自然濫
X11n0269_p0724c02║於外道，豈無所緣之相乎？問：前疑覺緣濫於冥諦及
X11n0269_p0724c03║以真我，如來何故但破自然耶？答：阿難云：我今觀此
X11n0269_p0724c04║覺性自然，即是觀前覺緣之性。▲所言徧者，亦是自
X11n0269_p0724c05║然徧也。故知對他相濫，雖有三名，自己所疑，秪是自
X11n0269_p0724c06║然。自然若破冥諦真我，復何濫歟？
X11n0269_p0724c07║二、阿難下，破因緣，為二：一、因緣各破；二、因緣同破。初
X11n0269_p0724c08║又三：一、轉計重詢。二、佛言下，隨情正破，又二：一、破因；
X11n0269_p0724c09║二、破緣。初又二：一、定；二、阿難下，難。△二、復次下，破緣，
X11n0269_p0724c10║又二：一、定；二、阿難下，難。▲注：因親緣疎者，如因明有
X11n0269_p0724c11║見，則境親而根疎。若緣空有見，則根親而境疎。因緣
X11n0269_p0724c12║皆對境破。不對根破者，以境有明、暗、空、塞，推撿為易。
X11n0269_p0724c13║根無此相，故不論之。又則阿難！見性未脫前塵，由於
X11n0269_p0724c14║前塵而生轉計。如上文云：汝今因見，見性現前等。是
X11n0269_p0724c15║故所破並從境說。△三、當知下，示性通訶。▲經：精覺
X11n0269_p0724c16║妙明下，示性。先簡非，次顯是。▲汝今云何下，通訶有
X11n0269_p0724c17║法有譬戲論名相，總合因緣、自然二執。△二、阿難下，
X11n0269_p0724c18║因緣同破，又二：一、破世間因緣，二、破眾生顛倒。初又
X11n0269_p0724c19║二：一、據昔重疑。▲注唯識明九緣谷響，故文甚顯着，
X11n0269_p0724c20║無勞致疑。△二、此亦下例眚燈。△二、云何下，喻同分
X11n0269_p0724c21║妄見。▲注孟康下，谷響云，唐賢顏師古注漢書，多引
X11n0269_p0724c22║先儒孟康、張晏，皆師古所引，今全取彼注以釋經文。
X11n0269_p0724c23║▲皆曰旁氣者，謂暈適等皆氣也。如淳曰：暈讀曰運，
X11n0269_p0724c24║適如字。或引禮記適見於天，日為之食，乃作讁音者，
X11n0269_p0725a01║非也。今云適，自是黑氣耳。▲如玉玦者，如環而有缺
X11n0269_p0725a02║也。▲除舊布新者，此本左傳申須之辭，張晏引之也。
X11n0269_p0725a03║▲孛氣似惠者，釋名云：言其氣孛孛然似掃惠也。惠
X11n0269_p0725a04║即埽帚，妖星之狀似之。▲飛絕跡而去等者，此乃星
X11n0269_p0725a05║說之文，孟康引之耳。星說云：自上而降曰流，自下而
X11n0269_p0725a06║升曰飛。又云：光跡相連曰流，絕跡而去曰奔。▲珥形
X11n0269_p0725a07║點黑者，以其黑點似珠在耳也。▲虹蜺者。通占曰：陰
X11n0269_p0725a08║陽之氣，和則為雨，怒則為風雷。妖氣擊作，散為虹蜺。
X11n0269_p0725a09║△二、阿難下，合明，又二：一、總標。▲注將同例別，即進
X11n0269_p0725a10║義也。以別例同，即退義也。由前別業光明，同分後說，
X11n0269_p0725a11║故得進退之名。△二、阿難下，正明，為二：一、明別業，二、
X11n0269_p0725a12║明同分。初又二：一、法、喻對辨，二、法、喻合辨。初又二：一、
X11n0269_p0725a13║指喻，二、例法。前私謂目眚見燈之喻，正欲引例。阿難
X11n0269_p0725a14║目觀山河等，皆是妄見，其文在此。△二、見所下，法、喻、
X11n0269_p0725a15║合辨，又二：一、正辨。▲經：此實見見者，應有二義：一、約
X11n0269_p0725a16║真見簡非妄見，此則通取解、證，俱名見見；二、別約真
X11n0269_p0725a17║證而見簡非似解而見。▲注此即重破因緣自然者，
X11n0269_p0725a18║如破別業妄見中二科是也。△二、是故下，結示。△二、
X11n0269_p0725a19║阿難下，明同分，又二：一、合例同別，二、喻。▲經瘴惡者，
X11n0269_p0725a20║瘴是惡病之氣。▲俱是無始見妄所生者，此非邈無
X11n0269_p0725a21║萌始，即指現前見妄無其始因也。△二、例下別例同
X11n0269_p0725a22║分諸法。△三、若能下，指迷歸悟。▲經：諸和合緣及不
X11n0269_p0725a23║和合者。問：此云和合，與上文和合之義同耶？答：同也。
X11n0269_p0725a24║但上文雖說和合，而未破其計，故下文破之。問：不和
X11n0269_p0725b01║合應是自然耶？答：如注文。
X11n0269_p0725b02║三、阿難下，破和合，為二：一、結前生後。▲注中真際、長
X11n0269_p0725b03║水既於前文兩解有異，故今銷文亦復不同。△二、阿
X11n0269_p0725b04║難下，牒疑正破，又二：一、牒疑。▲經前塵者，即明暗通
X11n0269_p0725b05║塞也。汝今下，正牒所疑，證菩提心。證，猶悟也。△二、則
X11n0269_p0725b06║汝下，正破，又二：一、破和，二、破合。初又二：一、通定。二、若
X11n0269_p0725b07║明下，別難，又二：一、難明緣。▲經若非見者下，此由上
X11n0269_p0725b08║文云見相可辨，雜何形像，恐計者於可辨處起即離
X11n0269_p0725b09║之見，成相雜之義，故先破離義，次破即義。▲必見圓
X11n0269_p0725b10║滿下，又因上文作即離而破，復恐計云非即非離，但
X11n0269_p0725b11║是見之與明性皆圓滿，所以相雜，故相對破之。▲見
X11n0269_p0725b12║必異明下。若更執云：雖各圓滿，而不妨見異於明，共
X11n0269_p0725b13║成雜義。是故破云：雜則失彼性明名字等。沇疏云：如
X11n0269_p0725b14║微塵與水相和，但名泥團，不名塵水。△二、彼暗下，例
X11n0269_p0725b15║餘境。△二、復次下，破合，又二：一、通定。二、若明下，別難，
X11n0269_p0725b16║又二：一、難明緣，二、例餘境。
X11n0269_p0725b17║四、阿難下，破非和合，為二：一、轉計。▲注中論破計者，
X11n0269_p0725b18║彼偈云：諸法不自生亦不從他生不共不無因是故
X11n0269_p0725b19║知無生。初破自然，即無因者，亦可屬自性。次破因緣，
X11n0269_p0725b20║雖通三性，正破於他和合及不和合，共成四句。若爾，
X11n0269_p0725b21║則闕無因義，應以自然兼之。此與注文不同，兩取無
X11n0269_p0725b22║咎。然則非和合義，亦從自他開出者，蓋其性中離立
X11n0269_p0725b23║其義，不同自然，唯執理體故也。△二、佛言下，正破，又
X11n0269_p0725b24║二：一、破非和，二、破非合。初又二：一、通定。文中總舉和
X11n0269_p0725c01║合，別定非和。二、若非下，別難，又二：一、難明緣。▲經必
X11n0269_p0725c02║有邊畔者，說文云：畔，田界也。左傳云：如農之有畔。△
X11n0269_p0725c03║二、例餘境。
X11n0269_p0725c04║二、又下，破非合，又二：一、通定總別例前。二、若非下，別
X11n0269_p0725c05║破，又二：一、難明緣。▲經：云何甄明合、非合理者，此對
X11n0269_p0725c06║前合義，責今非合也。▲注角謂隅者，亦可角謂獸角，
X11n0269_p0725c07║乖是背義，如牛二角，生則相背。△二、例餘境。
X11n0269_p0725c08║二、阿難下，會破陰入明法空。分二：一、破四法；二、破七
X11n0269_p0725c09║大。初又二：一、示法本真。▲經諸幻化相。智論云：譬如
X11n0269_p0725c10║幻化象、馬及種種諸物，雖知無實，然可見聞。▲注剎
X11n0269_p0725c11║那不相到者，一剎那間，即生即滅，無前無後，是不相
X11n0269_p0725c12║到。故楞伽云：一切法不生我說剎那義初生即有滅
X11n0269_p0725c13║不為愚者說。▲二乘非不破法者。藏、通二乘，修析體
X11n0269_p0725c14║觀，亦破五陰實法。小菩薩義同二乘，故不別說。▲菩
X11n0269_p0725c15║薩非無有我者，界外人執也。無明未盡但有我見，故
X11n0269_p0725c16║涅槃中迦葉菩薩云我等今日之前悉名邪見是也。
X11n0269_p0725c17║▲一往分配，斯亦可然者，以古師並云：小破人執，大
X11n0269_p0725c18║破法執。蓋言二乘未得涅槃法空，菩薩已得界內人
X11n0269_p0725c19║空耳。法執例然，謂上界外惑，亦不可以二乘思惑為
X11n0269_p0725c20║類也。▲對愚根別樂各有三者，谷響引俱舍頌云：聚
X11n0269_p0725c21║生門種族是蘊處界義愚根樂有三故說蘊處界。且
X11n0269_p0725c22║愚三者：一、愚心，為說五陰，則開心為四，合色為一。二、
X11n0269_p0725c23║愚色，為說十二處，則開色為十處半，謂五根、五塵及
X11n0269_p0725c24║法塵少分；合心為一處半，謂意根及法塵少分。三、愚
X11n0269_p0726a01║心及色，為說十八界，則更開心為七界半，謂六識、意
X11n0269_p0726a02║根、法塵少分。皆言愚者，迷也。根三，謂上、中、下。樂三，謂
X11n0269_p0726a03║略、中、廣。皆如次配三科。▲果有三身，因理含攝者，眾
X11n0269_p0726a04║生心因具三佛性，即含攝三身也。▲無二邊相者，圓
X11n0269_p0726a05║師以去來、迷悟、生死三雙為二邊相。
X11n0269_p0726a06║二、阿難下，依真破妄，為四：一、破五陰；二、破六入；三、破
X11n0269_p0726a07║十二處；四、破十八界。初又二：一、總牒。二、阿難下，別破，
X11n0269_p0726a08║又五：一、色陰乃至五識陰。初又二：一、以喻顯妄；二、即
X11n0269_p0726a09║喻破執。初又二：一、喻。▲經：瞪以發勞。埤蒼云：瞪，直視
X11n0269_p0726a10║也。▲狂亂非相者，長水云：或見毛輪第二月等。▲注：
X11n0269_p0726a11║現九界色者，且約迷說。佛界因果，非無色陰，以了色
X11n0269_p0726a12║唯心，故不言之。△二色陰下法。▲經亦復如是。此須
X11n0269_p0726a13║兼帶上下文相顯之，方見其義。上文既以狂華喻於
X11n0269_p0726a14║色陰，下文云是諸狂華非從空來等，正喻色陰不從
X11n0269_p0726a15║因緣等生也。以能喻之文既委，故所喻之法甚略，說
X11n0269_p0726a16║在中間，其語巧妙也。後四陰例此可知。△二、阿難下，
X11n0269_p0726a17║即喻破執，又二：一、破。▲經：非從空來破他性，從非自出
X11n0269_p0726a18║破自性。約法言之，應以心、境而分自、他。餘四陰皆有
X11n0269_p0726a19║自、他二義，蓋四性中存略而破也。唯行陰中有離自、
X11n0269_p0726a20║他義，似破無因性。問：經破人、法二執，何故須破四性？
X11n0269_p0726a21║於四性中多破自、他二性耶？答：荊谿云：四性為諸見
X11n0269_p0726a22║本，自、他復為共無因本，所以然也。故龍樹尊者為被
X11n0269_p0726a23║末代人根轉鈍，廣作觀法，造於中論，實以推撿四性
X11n0269_p0726a24║為本，正順今經最後垂範。願說經者無忽繁文。▲如
X11n0269_p0726b01║是阿難者，先指定前義，再召而破之。餘皆放此。▲翳
X11n0269_p0726b02║者，廣雅云：障也，奄也。△二、是故下，結。▲注則顯色陰
X11n0269_p0726b03║本如來藏者，以前總牒云何五陰本如來藏，故知結
X11n0269_p0726b04║意雖則簡非，正顯前義。△二、阿難下，受陰乃至識陰。
X11n0269_p0726b05║科節同前。▲經：譬如有人手足宴等，竦疏云：且以近
X11n0269_p0726b06║事以況遠旨，亦是法，亦是喻。譬字即半含喻也。今謂
X11n0269_p0726b07║若爾，豈唯受陰，前色陰剩及下想陰等，並言譬如，皆
X11n0269_p0726b08║可云以近況遠。應知此中雖帶事說，意在比況耳。至
X11n0269_p0726b09║六入去，雖有譬字，正約事相而破也。▲忽如忘生
X11n0269_p0726b10║者，有作妄生，字之誤也。證真云：忘生，猶言忘形也。謂
X11n0269_p0726b11║百骸調適，不與若苦樂憂喜諸受相應，恬然靜住，似
X11n0269_p0726b12║無形命。然李陵與蘇武書云：每一念至，忽然忘生。文
X11n0269_p0726b13║選注云：忽然不知生之有生。今譯者蓋用此語，但改
X11n0269_p0726b14║然作如也。▲談說酢梅，口中水出者，世說云：魏武帝
X11n0269_p0726b15║行失道，三軍皆渴。帝令日前有大梅林，饒子，甘酸可
X11n0269_p0726b16║以解渴。士卒聞之，口皆水出。▲注二相若殊，俱應現
X11n0269_p0726b17║在。長水云：如樹生果，果不是樹，二俱現在。今且不然。
X11n0269_p0726b18║▲經：若離空水，此似無因也。▲用餉他國者，餉，饋也。
X11n0269_p0726b19║以鉼擎空，如器貯食，往饋他國也。▲注猶業持身識
X11n0269_p0726b20║而去者，中陰、生陰，皆有色、心，並由業力之所任持也。
X11n0269_p0726b21║問：真際謂塞其兩孔，喻六、七二識，我、法二執，塞二空
X11n0269_p0726b22║理。長水云：死有至時，諸根不通，如塞兩孔。二說然乎？
X11n0269_p0726b23║答：凡立譬喻，有全取合法，有分取合法。今但分取，合
X11n0269_p0726b24║其大義，恐傷曲說，吾未敢然。
X11n0269_p0726c01║起第三卷
X11n0269_p0726c02║二、破六入為二：一、總牒。▲夫六入者，凡有二義：一、根
X11n0269_p0726c03║境互相涉入，二、根境俱為識之所入。是故諸經名十
X11n0269_p0726c04║二入。▲今經唯以六根為六入者，蓋根有勝義，親能
X11n0269_p0726c05║生識，又根能受境，吸舉前塵，故偏名入。下文云：六為
X11n0269_p0726c06║賊媒，自劫家寶。金光明云：六入村落，結賊所止。皆此
X11n0269_p0726c07║義焉。△二、阿難下，別破，分六：一、眼入，乃至六、意入。初
X11n0269_p0726c08║又二：一、指事喻妄。▲注：斯取前文能喻之根，便為此
X11n0269_p0726c09║中所喻之法者。問：若爾，此中以何為能喻耶？答：同是
X11n0269_p0726c10║菩提，瞪發勞相，即能喻也。然此能喻，帶法言之。菩提
X11n0269_p0726c11║即覺，從覺生妄，如瞪發勞。經意云：彼色陰中所說目
X11n0269_p0726c12║之與勞，亦是覺明瞪發勞相。勞相即空華也。應知前
X11n0269_p0726c13║文空華，徧喻九界五根之色。此中空華，但喻九界眼
X11n0269_p0726c14║入之相。前寬此狹，不可混同。▲塞耳聞聲等例亦如
X11n0269_p0726c15║是者，例如勞目，皆易解之妄事也。▲沇師所解，於義
X11n0269_p0726c16║不然者，以將所喻作能喻解故。△二、因于下，從妄破
X11n0269_p0726c17║執，又二：一、示妄性。▲經二種妄塵者。前指勞目，且據
X11n0269_p0726c18║明緣示其妄相。明必對暗相待而成，此見離塵既無
X11n0269_p0726c19║實性，則一切眼入皆同虗妄。耳等諸入，義例咸然。講
X11n0269_p0726c20║者至下，須明此意。△二、如是下，破執情，又二：一、破。▲
X11n0269_p0726c21║經非於根出證真。問曰：此中本破其根，今何得云不
X11n0269_p0726c22║從根生？若然者，與破識何別？答：今言根者，但指自體，
X11n0269_p0726c23║以自望自。如言諸法不自生，即斯義也。今謂不然，上
X11n0269_p0726c24║云見性，下云聞性，乃至意入，名覺知性。性即識也。若
X11n0269_p0727a01║非識者，豈可諸根未發識時，已有見聞之義耶？應知
X11n0269_p0727a02║破根而推識者，以現前六根生滅難見，故從諸識推
X11n0269_p0727a03║而破之。識各不生，根云何立？譬如草木之根，能生枝
X11n0269_p0727a04║葉，方名根耳。枝葉若死，知根已枯。以喻觀法，大意可
X11n0269_p0727a05║見。問：若爾，但破十八界，於義即足，何須徧破六入、十
X11n0269_p0727a06║二處耶？答：蓋隨所計實法有異，故分三科。至論推破，
X11n0269_p0727a07║必須三事相兼而說。所云以自望自，殊無所以。長水
X11n0269_p0727a08║云：亦可勝義望世俗根，故云根生，更增他味也。▲不
X11n0269_p0727a09║於空生者，證真以此句破無因生。前非於根出破自
X11n0269_p0727a10║生，非明暗來破他生，即成三句。若合自他為共性者，
X11n0269_p0727a11║四句意也。問：前五陰中記以空為他生，今證真何故
X11n0269_p0727a12║以空為無因耶？答：凡四性之義，隨文分別，不可局定。
X11n0269_p0727a13║前文空外無別他性之義，故得以空為他。蓋虗空亦
X11n0269_p0727a14║是眼根所對之境，今文既有明暗之說可對他生，空
X11n0269_p0727a15║對無因，於義甚便。△二、是故下，結。△二、阿難下，耳入
X11n0269_p0727a16║乃至意入，科節同前。▲注非取比況之義者，然譬喻
X11n0269_p0727a17║二字一往分之，如法華疏以比況為譬，曉訓為喻。若
X11n0269_p0727a18║通言之，如說文中譬即喻也。今從通義，故不取比況。
X11n0269_p0727a19║▲往人者，自興福至長水也。▲乃謂下擕李之說，今
X11n0269_p0727a20║經了華靜亦名聞等，為顯性常，故下文云：聲於聞中
X11n0269_p0727a21║自有生滅，非汝聞性為有為無。了義著矣。▲經：急畜
X11n0269_p0727a22║其鼻。畜，猶縮也。▲通塞虗實者，通塞對塵，虗實在根。
X11n0269_p0727a23║根虗則塵通，根實則塵塞。▲離合、違順二塵者，身與
X11n0269_p0727a24║境合，有違有順。順對細滑，違對麤澀，不與境合，故名
X11n0269_p0727b01║為離。二塵即離合也。經非離合來，此破共生，以離亦
X11n0269_p0727b02║對塵，故非違順。有破他生，不於根出破自生。又非空
X11n0269_p0727b03║生，即無因也。▲注落謝五塵者，阿毗曇名無表色，亦
X11n0269_p0727b04║云不可見無對色。眼等五根，但緣現境者，百法疏云：
X11n0269_p0727b05║前五轉識，五塵為境，是現量故，緣實非假。實謂青等，
X11n0269_p0727b06║假謂長等。▲流入五根不及之地者。資中云：眼耳取
X11n0269_p0727b07║外塵境，剎那流入意地，從外入內，名為迸流。至第二
X11n0269_p0727b08║念緣之不及，故云流不及地。▲雖通兩釋者，前是孤
X11n0269_p0727b09║山新義，後即資中所解。真際、長水，意同沇師。經非寤
X11n0269_p0727b10║寐來破共生，非生滅有破他生，不於根出破自生。空
X11n0269_p0727b11║生如前。
X11n0269_p0727b12║三、復次下，破十二處，為二：一、總牒；二、阿難下，別破，分
X11n0269_p0727b13║六：一、眼色處，乃至六、意法處。初又二：一、指處審情；二、
X11n0269_p0727b14║阿難下，隨情破執，又二：一、破。▲經：誰明空質者，語似
X11n0269_p0727b15║推人，意存破法，即眼根也。然此中破處還復破根者，
X11n0269_p0727b16║以根如揑目，色如空華，揑若不生，華則隨殞。乃至法
X11n0269_p0727b17║處，例此可知。△二、是故下，結。△二、阿難下，耳聲處乃
X11n0269_p0727b18║至意法處，科節同前。▲經：旃檀者，一云此方無故不
X11n0269_p0727b19║翻，或曰義翻。與釋論云：一切香木中，旃檀為第一。▲
X11n0269_p0727b20║一銖者，谷響引律歷志云：二十四銖為兩。今云一銖，
X11n0269_p0727b21║其少也。▲注如法華下，引證香有勝力。又張華博物
X11n0269_p0727b22║志云：有西國使獻香者，漢制，不滿斤不得受。使乃私
X11n0269_p0727b23║去，著香如大豆許，在宮門上，香聞長安四面十里，經
X11n0269_p0727b24║月乃歇。又任昉述異記云：千年松香聞於十里，亦謂
X11n0269_p0727c01║之十里香。▲注五塵及以虗空攝一切法者，問：法有
X11n0269_p0727c02║二種：一、心法，謂相應諸心數法；二、非心法，謂過去、未
X11n0269_p0727c03║來色法等。是則五塵等外，更有心法。今何以云攝一
X11n0269_p0727c04║切耶？答：此中為破。法若非知，須屬五塵及以虗空，故
X11n0269_p0727c05║云攝耳。若是心法，自屬上文所破也。
X11n0269_p0727c06║四、復次下，破十八界，為二：一、總牒；二、阿難下，別破，分
X11n0269_p0727c07║六：一、眼、色識界，乃至六、意、法識界。初又二：一、指界審
X11n0269_p0727c08║情；二、阿難下，隨情破執，又二：一、破。▲注不可見有對
X11n0269_p0727c09║色者，非青等色故不可見，能照境發識故可對。此是
X11n0269_p0727c10║勝義根，非浮塵根。二種根如第四卷解。▲經又一切
X11n0269_p0727c11║味下，以根從境破識。▲體若一下，以境從根破。▲又
X11n0269_p0727c12║汝識心下，長水云：識心，第八也。思量，第七也。了別，第
X11n0269_p0727c13║六也。七、八二識，但第六根亦同名意。今謂不然，經文
X11n0269_p0727c14║前後，此指阿難現前第六識心破其情執，秪可取俱
X11n0269_p0727c15║舍小宗釋此三義，況將七、八同名第六，於義甚疎。又
X11n0269_p0727c16║則七、八是住地菩薩境界，非今對破阿難之意。▲注：
X11n0269_p0727c17║集起名心等。天台用此為覺意三昧所觀之境。故止
X11n0269_p0727c18║觀云：對境覺知，異乎本石，名心。次心籌量，名意。了了
X11n0269_p0728a01║別知，名識云云。婆沙下，彼論：問曰：心、意、識，此三何別？
X11n0269_p0728a02║答：或別、不別。言不別者，心即意識，如火名𦦨，亦名為
X11n0269_p0728a03║熾，亦名燒薪。秪是一心，有三差別。言有別者，名即差
X11n0269_p0728a04║別。或云：過去名意，未來名心，現在名識。或云：在界名
X11n0269_p0728a05║心，在入名意，在陰名識等。上引俱舍釋今經義，亦約
X11n0269_p0728a06║不別而別分此三名也。▲經：世間諸法不離五塵者。
X11n0269_p0728a07║問：前意法處推所緣法，則云此塵非色、香、味等，今何
X11n0269_p0728a08║故取五塵為法耶？答：前文正推法處，故對落謝五塵
X11n0269_p0728a09║言之。此中既破意識，須對現前五塵而說，以五意識
X11n0269_p0728a10║從現境生故。非意所攝者。此據意法斥之，言五塵之
X11n0269_p0728a11║法自屬五根所攝，非意家法入之分也。▲注例前可
X11n0269_p0728a12║知者，應云：若意、法共生，合則中，離則兩合，體性雜亂，
X11n0269_p0728a13║云何成界？
X11n0269_p0728a14║二、阿難下，破七大，為四：一、疑請。▲經皆因四大和合
X11n0269_p0728a15║發明者。此疑實法和合，不同前文覺元和合。應知四
X11n0269_p0728a16║大有內有外，內謂正報，外謂依報。前五陰中，色必具
X11n0269_p0728a17║四大，一往通內、外，二往唯在內。下七大中，地、水、火、風，
X11n0269_p0728a18║一往通依、正，二往唯在依。空、大對四，皆屬於境，并根
X11n0269_p0728a19║與識，還是重破三科之法。聖言被物，各隨所宜，得益
X11n0269_p0728a20║不同，故茲異說耳。▲戲論者，谷響云：謂同兒戲言論
X11n0269_p0728a21║而無實理也。△二、爾時下，訶誡。▲經：如說藥人喻多
X11n0269_p0728a22║聞，真藥現前喻義諦。△三、阿難下承旨。△四、阿難下，
X11n0269_p0728a23║正說，又二：一、牒疑總非。▲注此破阿難不和合，疑即
X11n0269_p0728a24║上文云云何如來因緣、自然二俱排擯也。今所破者，
X11n0269_p0728b01║體兼真、俗，即上文云大性是也。阿難唯執世諦，蓋據
X11n0269_p0728b02║小宗；如來兼破真、俗，斯約大義。以真如是萬法，由隨
X11n0269_p0728b03║緣故；萬法是真如，由不變故。
X11n0269_p0728b04║二、汝觀下，約性別破，分七：一、地大，乃至七、識大。初又
X11n0269_p0728b05║二：一、破妄，二、顯真。初又二：一、立析法觀境。▲經汝觀
X11n0269_p0728b06║地性者，此指析法差別之性也。下水、火、風等皆是俗
X11n0269_p0728b07║諦性耳。前云若彼大性，則指四大之中真諦性也。隨
X11n0269_p0728b08║文釋義，不可混同。如地持中有二法性：一、事法性，性
X11n0269_p0728b09║差別故；二、實法性，性真實故。▲注有方分微至無方
X11n0269_p0728b10║分微者，證真云：諸瑜伽師作析色明空觀，以假想慧
X11n0269_p0728b11║刀分析塵色，至一微塵。此塵猶有東、西、南、北、四隅及
X11n0269_p0728b12║上、下方分，但名微塵，不名極微。更析此塵以為七分，
X11n0269_p0728b13║即無方分，名為極微。對法等論呼為極略。色至此方，
X11n0269_p0728b14║名色邊際也，以不可析故。若更析之，即成虗空，故名
X11n0269_p0728b15║鄰虗。經中言析彼極微者，乃通相呼微塵為極微也。
X11n0269_p0728b16║△二、阿難下，破和合妄情。▲經：若此鄰虗等將欲破
X11n0269_p0728b17║之，先且立之。▲汝今問言等，重牒前執。▲汝且觀此
X11n0269_p0728b18║下，正破妄情。以小乘所迷諸法如幻，當體無生，故遭
X11n0269_p0728b19║合色、合空等難。△二、汝元下，顯真。又二：一、示真性。▲
X11n0269_p0728b20║注：此言理具，非關事造。谷響云：理具如摩尼具寶，事
X11n0269_p0728b21║造如摩尼雨寶。理具如水具波性，事造如因風起波。
X11n0269_p0728b22║若不具寶性，餘珠應雨寶。若不具波性，大地應起波。
X11n0269_p0728b23║是故一家明圓，必談理具。深符佛旨，妙得自心。若說
X11n0269_p0728b24║若行，皆須了此。▲隨染淨緣者，谷響云：九界高下，通
X11n0269_p0728c01║名妄染。五即聖賢，總號真淨。以圓五即通為佛界故
X11n0269_p0728c02║也。▲順差別業者，以順釋循。漢書云：因時循理。注曰：
X11n0269_p0728c03║循，順也。△二、世間下，斥邪說。▲注世間通指九界者，
X11n0269_p0728c04║別而言之，多指人、天已上，別教菩薩已還，以謂識心、
X11n0269_p0728c05║分別、計度、因緣、自然等。此如初卷中云：諸修行人不
X11n0269_p0728c06║能得成無上菩提，乃至別成聲聞、緣覺及成外道、諸
X11n0269_p0728c07║天、魔王及魔眷屬。
X11n0269_p0728c08║二、阿難下，火大，為二：一、破妄，二、顯真。初又二：一、立妄
X11n0269_p0728c09║境，二、破執情。初又二：一、示因緣。▲經陽燧，古文作鐆。
X11n0269_p0728c10║應法師云：五石之銅精也，圓以仰日即得火。▲注火
X11n0269_p0728c11║方諸者，出火珠也，非今經意。▲窪，俞短切，器空中也。
X11n0269_p0728c12║△二、阿難下，例和合。▲經婆羅門者，應師云：此訛略
X11n0269_p0728c13║也。具云婆囉賀磨拏，義云承習梵天法者。其人種類
X11n0269_p0728c14║自云從梵天口生，四姓中勝，唯五天竺有，餘國即無。
X11n0269_p0728c15║諸經中言梵志，亦此名也。▲注：例和合義者。問：破七
X11n0269_p0728c16║大中，何故唯此火大例和合耶？答：前地大，和合義疎，
X11n0269_p0728c17║其執易破。從火洎識，和合義親，所計難破。且如火性，
X11n0269_p0728c18║以俗諦觀之，灼然因于鏡、日、艾三和合而生。今以眾
X11n0269_p0729a01║人和合，詰其根本，各各不同。用顯諸法和合，皆是虗
X11n0269_p0729a02║假，都無真實。火大既爾，須將此義貫下五大，亦復如
X11n0269_p0729a03║是。所舉舍利弗等三人，且欲例同鏡、日、艾三也。水、風
X11n0269_p0729a04║等三，隨義可解。▲瞿曇，星名者，此依南山解也。若慈
X11n0269_p0729a05║恩云：釋迦之郡望也。應師云：此翻為最，謂除天外，人
X11n0269_p0729a06║類中此族最勝故。△二、阿難下，破執情，又二：一、審；二、
X11n0269_p0729a07║阿難下，破。▲經日鏡相違資中云：日去人間四萬踰
X11n0269_p0729a08║繕那（一踰繕那，二十里也）。△二、汝猶下，顯真。二科可見。
X11n0269_p0729a09║三、阿難下，水大，為二：一、破妄，二、顯真。初又二：一、舉事
X11n0269_p0729a10║審情。▲注方諸見月則津而為水，論衡云：十一月壬
X11n0269_p0729a11║子日夜半時，於北方鍊五方石為之，狀如盃盂，向月
X11n0269_p0729a12║得津。此與高誘注別。△二、阿難下，隨情破執。▲經皆
X11n0269_p0729a13║同。滔溺者，乙咸、乙陷二切，破水沒也。有作滔及陷者，
X11n0269_p0729a14║字之誤。△二、汝尚下，顯真二科可解。
X11n0269_p0729a15║四、阿難下風，大科節如前。▲經：僧伽棃，此無正翻，義
X11n0269_p0729a16║云雜碎衣，以條數多故。若從用為名，則曰入王宮時、
X11n0269_p0729a17║入聚落時衣。慧上菩薩經謂之大衣。▲注袈裟從色
X11n0269_p0729a18║得名者，此是不正色，亦云壞色。南山業疏云：本作迦
X11n0269_p0729a19║沙，至梁葛洪撰字苑，下方添衣，言道服也。
X11n0269_p0729a20║五、阿難下，空大，為二：一、破妄；二、顯真。初又二：一、舉事
X11n0269_p0729a21║審情。▲經：空性無形，因色顯發。沇疏云：虗空與色，二
X11n0269_p0729a22║俱是假，亦相因有，體不離色。故小乘以明暗為體，大
X11n0269_p0729a23║乘以空一顯色及極逈色為體。（上見空名顯色，下見空名逈色。）孤山
X11n0269_p0729a24║云：凡夫妄執，或謂空是色等，如涅槃迦葉品破之。或
X11n0269_p0729b01║引法相，謂空是色，全背經宗。今為資中救之。此經空
X11n0269_p0729b02║大，先立後破。涅槃虗空，亦復如是。何以明之？彼經佛
X11n0269_p0729b03║說眾生佛性猶如虗空，此即立也。迦葉乃以虗空對
X11n0269_p0729b04║於四大，謂空是有，故佛以一十復次而遮其非。意恐
X11n0269_p0729b05║眾生認所喻之性，同能喻之空，此即破也。今言空性
X11n0269_p0729b06║無形者，蓋云無依正之形耳。而亦因依正之色，顯空
X11n0269_p0729b07║大之相，故云因色顯發。斯則正取涅槃能喻之空，非
X11n0269_p0729b08║無色也。故下文鑿井得空，乃是逈色之類。況前文云
X11n0269_p0729b09║縱令虗空亦有名貌，下文云見覺空頑等，然則頑空
X11n0269_p0729b10║豈無色耶？應知今經說空為大者，以明迷妄有虗空，
X11n0269_p0729b11║依空立世界。又言發真歸元，此十方空皆悉銷殞。是
X11n0269_p0729b12║故次四大後，須說空大，此先立也。至下文作三句推
X11n0269_p0729b13║之，方是破也。孤山用涅槃破義，解此中立義，仍斥沇
X11n0269_p0729b14║師全背經宗者，誤矣。▲注剎帝利等四姓，全依西域
X11n0269_p0729b15║記釋。谷響云：剎帝利，此云田主，如此方之帝王也。▲
X11n0269_p0729b16║奕世，猶云繼世也。▲仁恕者，以心度物曰恕。▲操，謂
X11n0269_p0729b17║操行。▲商賈者，行賣曰商，坐賣曰賈。▲貿，交博也。▲
X11n0269_p0729b18║遷謂遷易，以有博無，販賤賣貴也。遂利遠近，唯利是
X11n0269_p0729b19║求，無擇所在。▲肆，陳也。疇，壟田畝也。▲上穡者，種曰
X11n0269_p0729b20║稼，斂曰穡。▲清濁殊流者，剎帝利、淨行是貴姓，如清
X11n0269_p0729b21║流；毗舍、首陀是賤姓，如濁流。▲婚不通者，貴賤各自
X11n0269_p0729b22║婚嫁也。▲飛伏異路者，西土之制，貴賤之姓，行則各
X11n0269_p0729b23║路，居則異處。△二、阿難下，隨情破執。▲經：若因土出
X11n0269_p0729b24║下，破，有二義：一、約空土相異破；二、若無出入下，約空
X11n0269_p0729c01║土相即破。△二、若此下，顯真，又二：一、示真性，二、斥邪
X11n0269_p0729c02║說。初又三：一、類通諸大。▲注或有下，指長水也。彼云：
X11n0269_p0729c03║夫言大者，常徧為義。常故無生滅動搖，徧故時處悉
X11n0269_p0729c04║有。乃至云：本如來藏，故名為大。△二、阿難下，反責迷
X11n0269_p0729c05║心。△三、汝全下，正示真性。▲經：性覺真空，性空真覺。
X11n0269_p0729c06║上句即真而俗，下句即俗而真。△二、世間下，斥邪說。
X11n0269_p0729c07║六、阿難下，根大乃至識大。科節如前。▲注覺觸、覺知
X11n0269_p0729c08║皆意根者，謂身根覺觸起分別時，則屬意根。此解恐
X11n0269_p0729c09║非。故私謂別釋經，可狀成有，不相成無。珙鈔云：上句
X11n0269_p0729c10║色也，下句空也。於前境上，復分此二，即明暗色空之
X11n0269_p0729c11║謂也。▲識動見澄，非和非合者。此約根識動靜相違，
X11n0269_p0729c12║名非和合。若望他境，還破自生耳。若風大中云：風空
X11n0269_p0729c13║性隔，非和非合。既對境論，仍破他生也。若火大中云：
X11n0269_p0729c14║日鏡相遠，非和非合。此乃自他相望，正是破和合性。
X11n0269_p0729c15║隨義而說，故非一塗。
X11n0269_p0729c16║二、爾時下，聞法領悟，為二：一、經家敘事；二、阿難說偈。
X11n0269_p0729c17║初又二：一、敘悟心。▲注十方即十界者，然法華云：深
X11n0269_p0729c18║達罪福相，徧照於十方。以罪福在人，故智者釋方，以
X11n0269_p0730a01║眾生為界。今云心徧十方，但以方所之方，下文一切
X11n0269_p0730a02║世間等，自攝眾生也。況迷妄有空，依空立界，宛成次
X11n0269_p0730a03║第，學者審之。△二、禮佛下，敘敬相。△二、阿難說偈，分
X11n0269_p0730a04║四：一、讚德述益。讚德二句，先讚能說教主，次讚所說
X11n0269_p0730a05║行法。▲注尊者十號之一。此依釋論也。若涅槃與瓔
X11n0269_p0730a06║珞云：一者如來，乃至十者佛陀，具足十號，名世中尊。
X11n0269_p0730a07║以開無上士、調御丈夫為兩號也。孤山云：所讚三德，
X11n0269_p0730a08║是佛所證。乃由因中修乎三止、三觀，寂照心精，而得
X11n0269_p0730a09║斯果。故阿難前請十方如來得成菩提、妙奢摩他、三
X11n0269_p0730a10║摩、禪那。蓋請如來自行之因，欲依修學。既蒙開示，已
X11n0269_p0730a11║悟常心。故還以三觀之因，所克三德之果，以讚於佛。
X11n0269_p0730a12║前後鉤鎖，其義如是。▲教、行、理三，悉號楞嚴者。問：理
X11n0269_p0730a13║是所冥，豈曰楞嚴？答：例如說智及智處，皆名為般若，
X11n0269_p0730a14║何妨說定及定處，皆名為楞嚴。▲乃至如唯識下，圓
X11n0269_p0730a15║師具引藏、通、別三教而為校量。前引婆沙，即藏教也。
X11n0269_p0730a16║次引大品，明七地齊羅漢，八地扶習潤生，經無數劫
X11n0269_p0730a17║然後成佛，即通教也。後引唯識，明別教義，今略中間
X11n0269_p0730a18║也。▲分見如來藏心者，沇疏云：據此境界，合是別教
X11n0269_p0730a19║登地、圓教初住所證真如。▲又解下。必非經意，引華
X11n0269_p0730a20║嚴為例，其事不類，須據偈中不歷僧祇等者。問：此義
X11n0269_p0730a21║可通圓人初心否？答：通說無妨。如前文云：若能轉物，
X11n0269_p0730a22║則同如來。孤山亦約六即辨之。今文所述，既是佛世
X11n0269_p0730a23║當機之眾，須作分證法身而釋。▲阿難雖在眾中等
X11n0269_p0730a24║者，縱未真證，亦應似證。何於涅槃為魔所罥者，彼經
X11n0269_p0730b01║第三十六：佛問陳如：阿難比丘今何所在？陳如曰：在
X11n0269_p0730b02║娑羅林外，為六萬四千億魔之所嬈亂。是諸魔眾悉
X11n0269_p0730b03║自變身為如來像，說種種法，乃至示現神通變化。阿
X11n0269_p0730b04║難見已，作是念言：如是神變，昔來未見，誰之所作？將
X11n0269_p0730b05║非世尊釋迦作耶？欲起欲語，都不從意。爾時文殊師
X11n0269_p0730b06║利從佛受陀羅尼，至阿難所說呪已，魔王等發菩提
X11n0269_p0730b07║心，捨於魔業，即放阿難來至佛所。罥，古法切，係取也。
X11n0269_p0730b08║△二、願今下，發願報恩。長水云：即於此身，期獲證果，
X11n0269_p0730b09║故云願今。予謂今者，指我之辭。以妙覺極果，非即身
X11n0269_p0730b10║可擭故。△三、伏請下，請證求加，又二：一、請證化他。▲
X11n0269_p0730b11║注願取土如釋迦。谷響云：按法華經，授阿難記，未來
X11n0269_p0730b12║作佛，號山海慧自在通王。彼既已說，故此不云。然彼
X11n0269_p0730b13║所明，乃是淨土。故云其國土清淨，名常立勝幡。而今
X11n0269_p0730b14║誓取穢土者，何乎？且夫證悟常心，虗空尚殞。唯一本
X11n0269_p0730b15║妙，淨穢誰論？但順物機，乃有差別。極論其致，佛佛道
X11n0269_p0730b16║齊。故大論三十六云：當知釋迦文佛更有清淨國，如
X11n0269_p0730b17║阿彌陀佛國。阿彌陀佛亦有不嚴淨國，如釋迦文佛
X11n0269_p0730b18║國。既彌陀、釋迦各有淨穢，今阿難取土，兩經異說，何
X11n0269_p0730b19║必致疑？況復此云穢土先入，後取淨土，於義彌通。當
X11n0269_p0730b20║知却來觀世間，猶如夢中事。夢土淨穢，勝劣誰分？庶
X11n0269_p0730b21║幾後昆，試思此旨。△二、大雄下求加自行▲注法身
X11n0269_p0730b22║之用者，問：法身無相，其用若何？答：法身冥應，潛通機
X11n0269_p0730b23║感，即其用焉。備如法華玄義。△四、舜若下，取譬結誓。
X11n0269_p0730b24║▲注比較，音挍，不等也。
X11n0269_p0730c01║起第四卷
X11n0269_p0730c02║二、對滿慈破性相兩疑，顯不空如來藏，分三：一、經家
X11n0269_p0730c03║敘儀；二、大威下，滿慈述意，為四：一、歎人法；二、世尊下，
X11n0269_p0730c04║述自他，又二：一、述自。▲經說法人中我為第一者，據
X11n0269_p0730c05║小乘言之。▲注本不似見者，亦從昔日慧眼言之。△
X11n0269_p0730c06║二、世尊下，述他。▲經：我等會中登無漏者，述同類也。
X11n0269_p0730c07║其間多是法身大士晦本垂迹，引接小機。如富樓那
X11n0269_p0730c08║已於法華得受記莂，當來成佛，號曰法明等。問：若據
X11n0269_p0730c09║迹論，阿難初果，滿慈、無學。前文阿難尚已開悟，何故
X11n0269_p0730c10║滿慈等猶紆疑悔耶？答：非謂前悟而今不疑，亦非今
X11n0269_p0730c11║疑以前未悟。處相起教，叩佛宣揚。若乃一期觀此二
X11n0269_p0730c12║人迷理之心，不無輕重。何者？阿難從初據人、法二執，
X11n0269_p0730c13║迷空如來藏，其迷則重。滿慈於此懷性、相兩疑，迷不
X11n0269_p0730c14║空如來藏，其迷則輕。又則空如來藏，理猶易明；不空
X11n0269_p0730c15║如來藏，義復難解。是故阿難初果發起於前，滿慈、無
X11n0269_p0730c16║學對揚於後。孤山云：前得悟者，是上根利智；今未悟
X11n0269_p0730c17║者，是中、下之機。今謂不然。諸經說法，若被中、下，須有
X11n0269_p0730c18║委曲逗會之意。如法華譬喻、因緣二周，開權顯實，雖
X11n0269_p0730c19║與法說不殊，而比況指昔，稍成委曲。今經所談不空、
X11n0269_p0730c20║藏義，蓋與空、藏二義相成，文旨愈深，未易開解。前阿
X11n0269_p0730c21║難云：希更審除微細惑。意在茲矣。苟分利鈍，恐枉當
X11n0269_p0730c22║機。予甞議之，若於此經欲分三根者，從阿難請行已
X11n0269_p0730c23║前，雖通被三根，其得悟者，皆上根也。請行已後，方被
X11n0269_p0730c24║中、下。然於行中，有正有助，亦可以正為中，以助為下
X11n0269_p0731a01║云云。△三、世尊下，疑性相，又二：一、疑藏性云何生相。
X11n0269_p0731a02║▲經云何忽生下。前文雖曰隨眾生心應所知量循
X11n0269_p0731a03║業發現，但總略而說，且未委明諸法生起之由。故今
X11n0269_p0731a04║疑問，廣談世間性相等義。山河大地，依報也。諸有為
X11n0269_p0731a05║相，正報也。依正各有生住異滅，故云次第遷流等。▲
X11n0269_p0731a06║二、又下，疑大性云何俱徧。▲經陵滅者，蒼頡篇云：陵，
X11n0269_p0731a07║侵也。或作淩，其義亦同。△四、惟願下，請開示。
X11n0269_p0731a08║三、爾時下，如來演說，為二：一、總告，二、正說。初又四：一、
X11n0269_p0731a09║許宣，二、令汝下，示蓋。▲經未得二空下。問：佛意欲令
X11n0269_p0731a10║未得空者而得於空，此與不空如來藏義云何銷會？
X11n0269_p0731a11║答：如說空華，元由翳目。從有所見，知華本空。談不空
X11n0269_p0731a12║義，亦為顯空耳。▲注五性之宗。楞伽經云：一、聲聞性，
X11n0269_p0731a13║二、辟支佛性，三、如來乘性，四、不定乘性，五、無性，謂一
X11n0269_p0731a14║闡提。佛地論、莊嚴論、瑜伽論皆說五性，大同楞伽。谷
X11n0269_p0731a15║響云：五性者，三無二有。祖於彌勒，宗於天親，析薪于
X11n0269_p0731a16║玄奘，克荷于慈恩。立言垂範，自為極唱。今準此經，顯
X11n0269_p0731a17║知權說。（鈔文）問：纂要云：法華與勝鬘經但迴不定性二
X11n0269_p0731a18║乘，今經兼迴定性，是故最勝也。斯義可否？答：甚不可
X11n0269_p0731a19║也。且法華中生滅度想者，而於彼土求佛智慧，豈非
X11n0269_p0731a20║迴定性耶？勝鬘云：羅漢、支佛自知當得阿耨菩提。此
X11n0269_p0731a21║對菩薩說其往昔元發大心，後終歸大，非對二乘彰
X11n0269_p0731a22║灼開顯。問：今經定性皆獲一乘，為現世獲？為同法華
X11n0269_p0731a23║彼土方獲？答：二義俱通。若爾，法華應無現獲者耶？此
X11n0269_p0731a24║須善會經旨。經云：若有比丘實得阿羅漢，若不信此
X11n0269_p0731b01║法，無有是處。斯乃逼令現世迴心，從除佛滅度後，方
X11n0269_p0731b02║指未來迴心者耳。若解此意，勿謗法華劣於今經也。
X11n0269_p0731b03║△三、汝今下，誡聽。△四富樓下承旨。
X11n0269_p0731b04║二、佛言下，正說，為二：一、釋藏性生相疑；二、釋大性俱
X11n0269_p0731b05║徧疑。初又四：一、牒前疑；二、汝常下，舉常說，又二：一、問。
X11n0269_p0731b06║▲注興福下，彼云：性覺妙明者，妄覺也。發性緣明，因
X11n0269_p0731b07║明覺生，生遂名妄，妄明云妙。本覺明妙者，本真也。本
X11n0269_p0731b08║源沖寂，寂體無迷，妙淨常如，故云明妙。資中下，彼云：
X11n0269_p0731b09║性覺妙明者，在纏真如也。本性清淨，不為煩惱所染，
X11n0269_p0731b10║名為性覺。▲本覺明妙者，出纏真如也。從無分別智
X11n0269_p0731b11║覺，盡無始妄念，名究竟覺。始覺即本覺，悟本之覺，名
X11n0269_p0731b12║為本覺。▲又解：下節疏具云：體即用故，下文云：我以
X11n0269_p0731b13║妙明不滅不生合如來藏，而如來藏唯妙覺明，是故
X11n0269_p0731b14║於中一為無量等。用即體故，下文云：觀性元真，唯妙
X11n0269_p0731b15║覺明。妙覺明心，先非水、火等。▲變其文者，谷響云：變
X11n0269_p0731b16║文之例，儒、釋咸然。舜典云：流共工于幽州，放驩兜于
X11n0269_p0731b17║崇山，竄三苗于三危，極鯀于羽山。孔安國曰：極、竄、放、
X11n0269_p0731b18║流，皆誅也。異其文，述作之體。▲能所雙絕者，二與一
X11n0269_p0731b19║性，其體元同故。▲寂照互融者，二亦無二，其用常合。
X11n0269_p0731b20║故即寂而照下，示互融之相也。此性覺妙明，本覺明
X11n0269_p0731b21║妙，有似瓔珞經云：等覺照寂，妙覺寂照。但彼二句，分
X11n0269_p0731b22║對因果，俱約修說。今唯顯性，是故互融。問：以妙明為
X11n0269_p0731b23║寂照，其有證乎？答：智者云：法性寂然名止，寂而常照
X11n0269_p0731b24║名觀。荊谿云：止體靜，觀體明。故知寂照即靜明，靜明
X11n0269_p0731c01║即妙明也。老子曰：常無欲以觀其妙。明皇注云：人生
X11n0269_p0731c02║而靜，天之性。感物而動，性之欲。若常守清靜，解心釋
X11n0269_p0731c03║神，變照正性，則觀乎妙本矣。此豈非以妙為靜耶？秪
X11n0269_p0731c04║是本性之覺。妙明互融者，荊谿云：若知煩惱及以生
X11n0269_p0731c05║死本性清淨，名之為寂。本性如空，名之為照。▲髣髴
X11n0269_p0731c06║者，謂見物未諦相似之貌也。夫藏性希微，本絕言象，
X11n0269_p0731c07║非佛智眼，莫能究盡。如上所解，且銷現文，未敢言其
X11n0269_p0731c08║明了，故云髣髴在茲。▲辭異意同者，當以二句次第
X11n0269_p0731c09║配之，一一句中皆有三義。△二富樓下答。△三、佛言
X11n0269_p0731c10║下，研現解，又二：一、問：▲注：次問則別者。且孤山以妄
X11n0269_p0731c11║為覺，既釋上句云：為是覺體不明，將何以辨虗妄分
X11n0269_p0731c12║別，稱為明覺耶？長水以他為覺，亦釋上句云：為復覺
X11n0269_p0731c13║自不明，又何以知由覺他明，明與覺異，名為明覺耶？
X11n0269_p0731c14║若如二師所解，並須於經更添句逗，方顯其義。斯由
X11n0269_p0731c15║不曉上句中覺字是修非性，故釋故句，曲成己意耳。
X11n0269_p0731c16║△二富樓下答。△四、佛言下，顯正義，為二：一、通示真
X11n0269_p0731c17║妄，二、別示迷悟。初又二：一、真覺非妄明。▲注：無明尚
X11n0269_p0731c18║混者，從分證已還，皆真妄相混故。△二、性覺下，真明
X11n0269_p0731c19║生妄覺。▲經妄為明覺者，明、覺二字俱通能、所，注中
X11n0269_p0731c20║為令易解，一往分之。△二、覺非下，別示迷悟。分二：一、
X11n0269_p0731c21║迷真故妄相忽生，二、悟真故妄相永寂。初又二：一、略
X11n0269_p0731c22║示，二、廣顯。初又二：一、立妄法，二、示妄相。初又二：一、立
X11n0269_p0731c23║能所。▲注然有二義下，一、約悟，二、約迷。應知迷中未
X11n0269_p0731c24║圓修時，則無理智；悟中未極證時，必兼惑。▲相涉於
X11n0269_p0732a01║立法、立修二義者。問：不空如來藏為二義俱取，為但
X11n0269_p0732a02║取立法耶？答：正取立法，旁通立修。以修有智行，因果
X11n0269_p0732a03║亦屬□□。不空至因果泯亡，方顯本性空如來藏。△
X11n0269_p0732a04║二、無同下，立境界。▲注資中下，彼云：熾然成異即業
X11n0269_p0732a05║相，因異立同即轉相，無同無異即現相云云。孤山下，
X11n0269_p0732a06║彼云：異即六道執，有同即二乘執，空無同異即菩薩
X11n0269_p0732a07║取。中此九界，執秪是一，根本無明，冥具此事耳云云。▲
X11n0269_p0732a08║不韙者，左傳：息侯伐鄭，犯五不韙。杜預云：韙，是也。▲
X11n0269_p0732a09║若論三細者，起信云：無明為因，生三細：一、無明業相，
X11n0269_p0732a10║以依不覺故心動，說名為業。覺則不動，動則有苦，果
X11n0269_p0732a11║不離因故。二、能見相，以依不覺故能見，不動則無見。
X11n0269_p0732a12║三、境界相，以依能見故境界妄現，離見則無境界。▲
X11n0269_p0732a13║斯由下。論云：依如來藏故，有生滅心。所謂不生不滅
X11n0269_p0732a14║與生滅和合，非一非異，名阿棃耶識。今云而分三相
X11n0269_p0732a15║者，以三細屬棃耶故。藏法師疏引楞伽經，以七識染
X11n0269_p0732a16║法為生滅，以如來藏淨法為不生滅，此二和合為阿
X11n0269_p0732a17║棃耶識。以和合故，非一非異。▲六麤者，疏云：境界為
X11n0269_p0732a18║緣，生六麤：一、知相，依於境界，心起分別受與不受故；
X11n0269_p0732a19║二、相續相，依於智故，生其苦、樂，覺心起念，相應不斷
X11n0269_p0732a20║故；三、執取相，依於相續，緣念境界，住持苦、樂，心起著
X11n0269_p0732a21║故；四、計名字相，依於妄執，分別假名言相故；五、起業
X11n0269_p0732a22║相，依於名字，尋名取著，造種種業故；六、業繫苦相，以
X11n0269_p0732a23║依業受報，不自在故。藏疏明三細、六麤，躡前起後，略
X11n0269_p0732a24║有八重：一、以一心為本，二、不覺一心成業相，三、能見
X11n0269_p0732b01║相，四、境界相，五、分別相續（法執），六、取著計名（人執），七、造業，
X11n0269_p0732b02║八、受報。今經同、異等，蓋由人、法二執造九界業，受依、
X11n0269_p0732b03║正二報之相，故云合是六麤境界。▲又若以惑性所
X11n0269_p0732b04║具等者，惑性即根本無明，此與法性無始同體，故云
X11n0269_p0732b05║須在性覺必明等二句中攝。淨名云：從無住本，立一
X11n0269_p0732b06║切法。今惑性即其本也。▲其猶下。此喻理造，未有事
X11n0269_p0732b07║造也。苟失大塗，請從良導者，若謂私解失於大塗，請
X11n0269_p0732b08║從舊師良者之導。△二、如是下，示妄相，又二：一、示因
X11n0269_p0732b09║相。▲經：自相渾濁者。見與見緣，似現前境，元我覺明，
X11n0269_p0732b10║故云自也。△二、起為下，示果相。沇疏云：起是動，即是
X11n0269_p0732b11║風。因風動搖，積成世界，故云起為世界。動息之處，即
X11n0269_p0732b12║名為靜，是前同相結成虗空，故云虗空為同。彼無同
X11n0269_p0732b13║異真有為法，即前無同異相結成有情含藏識也。今
X11n0269_p0732b14║難曰：起是動相，意謂動相即前業相。業相起風，結成
X11n0269_p0732b15║世界。且世界之與虗空，乃三細中現相。此相並由業
X11n0269_p0732b16║轉而現，豈可業相唯結世界，轉相獨成虗空？又以無
X11n0269_p0732b17║同異相結成含藏識者，斯更不可也。既將無同異
X11n0269_p0732b18║相對於現相，現相即是藏識，豈可復生藏識耶？又若
X11n0269_p0732b19║前三結成此三，經文秪合云同為虗空，異為世界，彼
X11n0269_p0732b20║無同異成有為法，何文義之倒昧乎？孤山謂由前性
X11n0269_p0732b21║中計異之心外感世界，立同之心外感虗空。彼無同
X11n0269_p0732b22║異心，乃但中之妄執，非真性無為之無同異也。名既
X11n0269_p0732b23║濫真，故簡示云真有為法。今難曰：若由性計而感空
X11n0269_p0732b24║界，其文亦倒。且計異之心豈不感空？立同之心豈不
X11n0269_p0732c01║感界？以六道二乘皆迷妄有空，依空立界故。又則前
X11n0269_p0732c02║同異二心既感外相，無同異心那無所感乎？縱巧銷
X11n0269_p0732c03║其文，終非經意。故集解中，斯皆別釋。或曰狂簡，試為
X11n0269_p0732c04║裁之。
X11n0269_p0732c05║首楞嚴經集解熏聞記卷第二