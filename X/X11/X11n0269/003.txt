X11n0269_p0732c06║
X11n0269_p0732c07║
X11n0269_p0732c08║
X11n0269_p0732c09║首楞嚴經集解熏聞記卷第三
X11n0269_p0732c10║吳興沙門　仁岳　述
X11n0269_p0732c11║。第四卷
X11n0269_p0732c12║覺明空昧下，二、廣顯，分二：一、正明立法；二、總結元由。
X11n0269_p0732c13║初又三：一、世界相續；二、眾生相續；三、業果相續。初又
X11n0269_p0732c14║二：一、立世界；二、結相續。初又二：一、四大因起興福科。
X11n0269_p0732c15║此為四輪成界後大，因而用之。蓋由經文風、金、水三
X11n0269_p0732c16║皆名輪故，乃以火大相從為輪也。唯孤山改四輪為
X11n0269_p0732c17║四大，以見火無輪名故，是則言大自攝於輪也。問：何
X11n0269_p0732c18║故經文不名火輪？答：餘三皆約任持世界而說，有同
X11n0269_p0732c19║俱舍風輪等相，故受輪名。至於火大，止云火光成變
X11n0269_p0732c20║化性，況俱舍四輪亦無火大。然則慤、圓二師所科，圓
X11n0269_p0732c21║義長矣。問：若謂火無輪名，何故第八卷云九情一想
X11n0269_p0732c22║下，洞火輪？答：彼說地獄界相，非今文意。問：風、金、水輪
X11n0269_p0732c23║既云持世，顯有次第，何故下文復云火騰水降，交發
X11n0269_p0732c24║立堅，乃至水勢劣火，結為高山等？答：經有兩節：初明
X11n0269_p0733a01║四大因起，則次第不雜；後明諸相發揮，則交參而說。
X11n0269_p0733a02║是故輪名局前，大義通後，其體無別，皆藏性發生，不
X11n0269_p0733a03║應以次不次為妨也。▲注四輪持世下。俱舍頌曰：安
X11n0269_p0733a04║立器世間，風輪最居下，其量廣無數，厚十六洛叉（一洛
X11n0269_p0733a05║叉是一億，此數約踰繕那言之，即十六億踰繕那也）。次上水輪深，十一億二萬，
X11n0269_p0733a06║下八洛叉水，餘凝結成金（謂有情業力感別風起，搏擊水輪上結成金，故下水
X11n0269_p0733a07║輪唯厚八億踰繕那，餘成金輪厚三億二萬踰繕那）。此水金輪廣徑十二洛叉，
X11n0269_p0733a08║三千四百半（半謂五十踰繕那），周圍此三倍（共有三十六億一萬三百五十
X11n0269_p0733a09║踰繕那）。頌中不言土輪數量。論云：此瞻部洲下過五百
X11n0269_p0733a10║踰繕那，有琰魔王國，縱廣亦爾。則知土輪厚五百踰
X11n0269_p0733a11║繕那也。▲元由心動者，即八識業相也，亦是俱舍業
X11n0269_p0733a12║增上力也。▲亦由情堅者，輔行以地大為事堅，執心
X11n0269_p0733a13║為情堅，應知七識、六識俱有執義。故第七識亦名染
X11n0269_p0733a14║汙意，與癡、愛、見、慢四煩惱相應，常時審諦思量，執取
X11n0269_p0733a15║第八為我。若第六識，即人、法二執也。▲腥，生肉也。▲
X11n0269_p0733a16║經寶明生潤等。谷響云：若以五行論之，金生水，金是
X11n0269_p0733a17║水之母，水是金之子，故生潤即水之含育也。火剋金，
X11n0269_p0733a18║火是金之賊，既母被剋，故子下流成水輪也。如釜中
X11n0269_p0733a19║含水，下以火蒸，則其水騰氣流汗而下也。▲注：或曰：
X11n0269_p0733a20║愛心外感於水，從興福至長水，皆作此解。問：下文云：
X11n0269_p0733a21║因諸愛染，發起妄情。情積不休，能為愛水。是故眾生
X11n0269_p0733a22║心憶珍羞，口中水出等。則知諸師所解，正順斯義。豈
X11n0269_p0733a23║曰違經乎？答：下約有情感發身中愛水之相，不應例
X11n0269_p0733a24║今立器世間水輪之義。何則？且愛之深者，無過貪欲。
X11n0269_p0733b01║如下文云：心著行婬，男女二根自然流液。若謂此愛
X11n0269_p0733b02║外感於水者，何故婬習受報之時，乃是猛火、鐵牀、銅
X11n0269_p0733b03║柱之事耶？有以見孤山不取舊解，誠所宜矣。△二、火
X11n0269_p0733b04║騰下諸相發揮。▲經水勢劣火下，以此驗前火騰水
X11n0269_p0733b05║降等義，當火勢劣水也。▲藪，大澤也。又澤無水曰藪。
X11n0269_p0733b06║▲注故觀妄具，唯見真具者，為種發生，即是妄具。妄
X11n0269_p0733b07║體無實，唯是覺明，故云真具。具無具相。▲彼此誰名
X11n0269_p0733b08║者，谷響云：如珠具寶，全體瑩徹，實無寶相。彼謂具也，
X11n0269_p0733b09║此謂無也，一體互融，彼此何在？故無定名。△二、以是
X11n0269_p0733b10║下，結相續。後文例此。
X11n0269_p0733b11║二、復次下，眾生相續，為二：一、立眾生，二、結相續。初又
X11n0269_p0733b12║二：一、總成六入。▲經所妄既立，謂所現妄境，即下文
X11n0269_p0733b13║聲色等六妄是也。△二、同業下，別成四生。▲注：要因
X11n0269_p0733b14║父母同業相感者，由於過去曾與父母愛習相纏，故
X11n0269_p0733b15║於中陰入胎之際，復與父母欲想交感，然後託生。▲
X11n0269_p0733b16║經：流愛為種，納想為胎者。愛之與想，皆十二因緣中
X11n0269_p0733b17║識也。若想已入胎，則屬於名。下羯羅藍等，即是色也。
X11n0269_p0733b18║▲注：情想合離，四生皆具，此用擕李之義。證真云：經
X11n0269_p0733b19║文且據一往增勝邊說，若盡理而說，豈可有情處無
X11n0269_p0733b20║想，有想處無情等。▲濕化染香處者。此俱舍頌文也。
X11n0269_p0733b21║論曰：若濕生者，染香故生。謂遠齅知生處香氣，便生
X11n0269_p0733b22║愛染，往彼受生，隨業所應，香有淨穢。若化生者，染處
X11n0269_p0733b23║故生。謂遠觀知當所生處，便生愛染，往彼受生，隨業
X11n0269_p0733b24║所應，處有淨穢。豈於地獄亦生愛染？由心倒故，起染
X11n0269_p0733c01║無失云云。▲經：飛沈者，猶升降也，應以三善三惡分
X11n0269_p0733c02║之。▲注於一孔雀論一切種因相。證真云：有情無始
X11n0269_p0733c03║重造一切界趣種子，在本識中，唯佛能了。且舉孔雀
X11n0269_p0733c04║一類，尚已難知，況餘類耶？
X11n0269_p0733c05║三、富樓下，業果相續，為二：一、立業果；二、結相續。初又
X11n0269_p0733c06║二：一、推貪本。▲經想愛同結。結謂結業，如前同業相
X11n0269_p0733c07║纏也。貪愛同滋。滋，潤也，亦取潤業之義。▲惡業俱生
X11n0269_p0733c08║者。謂人與羊，惡業所牽，生生相值。▲注：殺貪未論，酬
X11n0269_p0733c09║償先債者，直約四生，強者貪弱，非是負債互來相噉。
X11n0269_p0733c10║▲於身、命、財非理而取者，身、命皆為貪彼財物，邪枉
X11n0269_p0733c11║而取，故屬盜貪。身以生奪為取，命以殺害為取。△二、
X11n0269_p0733c12║汝負下，示業果。▲注：此示盜、貪業果相續者，以汝、我
X11n0269_p0733c13║互論，但似指前盜、貪之相。然其汝負我命，亦通殺、貪，
X11n0269_p0733c14║故云兼也。
X11n0269_p0733c15║二、富樓下，總結元由。▲注諸有為相是正者，孤山但
X11n0269_p0733c16║知此中有為是正，而不知前文真有為法是正，其可
X11n0269_p0733c17║惜哉！問：前說虗空而無業果名目，此談業果而不云
X11n0269_p0733c18║虗空者，何耶？答：前論妄相，須示虗空。以迷妄有空，依
X11n0269_p0734a01║空立界故。既言有為，則已攝業果。今明相續，空無斷
X11n0269_p0734a02║絕，何俟復云？然於有為別彰業果者，以眾生相續中
X11n0269_p0734a03║所談情想合離，更相變易，且是胎、卵、濕、化受生之相，
X11n0269_p0734a04║未明業因苦果之事，是故更論業果相續也。問：三種
X11n0269_p0734a05║相續，於十界中為攝幾界？答：攝六法界。如殺、盜、婬三
X11n0269_p0734a06║種顛倒，皆是重濁之相，尚無諸天清升之業，況有三
X11n0269_p0734a07║乘變易之果耶？業果既爾，驗前眾生中化生之義，雖
X11n0269_p0734a08║通天界，亦應多是人等五趣耳。若世界中四大因起，
X11n0269_p0734a09║諸相發揮，顯是下界之事。所以然者，由滿慈所疑山
X11n0269_p0734a10║河大地諸有為相次第遷流等，且據近事而問。故佛
X11n0269_p0734a11║原始要終，齊此而答。
X11n0269_p0734a12║二、富樓下，悟真故妄相永寂，為二：一、據迷難悟。圓覺
X11n0269_p0734a13║經金剛藏菩薩亦有斯問，彼云：十方異生本成佛道
X11n0269_p0734a14║（今云若此妙覺至不增不減也），後起無明（今云無狀忽生山河大地等），如來何時
X11n0269_p0734a15║復生一切煩惱（今云如來今得妙空明覺等）？然彼經唯問因義，今
X11n0269_p0734a16║經兼問因果為異耳。彼佛答稍廣，但無迷人喻，亦有
X11n0269_p0734a17║空華金鑛之喻，如下略引。△二、佛告下，顯悟非迷，又
X11n0269_p0734a18║二：一、明妄相永寂，二、明智斷常住。初又二：一、習漏不
X11n0269_p0734a19║生，二、山河非有。初又二：一、喻。▲經：聚落者，谷響云：落，
X11n0269_p0734a20║居也。民之聚居，故名聚落。趙充國傳曰無燔聚落是
X11n0269_p0734a21║也。今謂聚落，喻真性也。惑亦同迷，喻習漏也。南陽北
X11n0269_p0734a22║陰，喻迷真明而起妄明。悟喻覺智，悟人喻諸佛。指亦
X11n0269_p0734a23║喻言教，對文可知。△二富樓下法。▲注合初喻者，即
X11n0269_p0734a24║佛言已前三行半文也。▲經：昔本無迷，似有迷覺。謂
X11n0269_p0734b01║因中所迷，雖無而有，亦有能覺之智。覺迷迷滅，覺不
X11n0269_p0734b02║生迷。謂果上所悟，妄心既盡，唯真智獨存。△二、亦如
X11n0269_p0734b03║下山河非有，又二：一、喻。▲經：翳人，喻佛昔迷。空華，喻
X11n0269_p0734b04║山河大地。愚人，喻滿慈所問。餘皆可見。圓覺云：譬如
X11n0269_p0734b05║幻翳，妄見空華。幻翳若除，不可說言：此翳已滅，何時
X11n0269_p0734b06║更起一切諸翳？何以故？翳、華二法非相待故（此喻因滅）。亦
X11n0269_p0734b07║如空華，滅於空時，不可說言：虗空何時更起空華？何
X11n0269_p0734b08║以故？空本無華，非起滅（此喻果滅）故。△二、佛言下法△二、
X11n0269_p0734b09║又如下，智斷常住，又二：一、喻。▲經金鑛者，金璞也。谷
X11n0269_p0734b10║響云：古文作𥐫，字書作礦。周禮：丱人掌金玉之地。▲
X11n0269_p0734b11║注云：丱之言礦，金玉未成器曰丱（平猛切）。圓覺云：如銷
X11n0269_p0734b12║金鑛，金非銷有。既已成金，不重為鑛。經無窮時，金性
X11n0269_p0734b13║不壞，不應說言本非成就。△二、諸佛下法。▲注果上
X11n0269_p0734b14║金習漏為菩提下，皆約如來自證邊說，不可以化他
X11n0269_p0734b15║起用相濫。▲渝，爾雅云：變也。
X11n0269_p0734b16║二、富樓下，釋大性俱徧疑，為二：一、牒疑。二、富樓下，正
X11n0269_p0734b17║釋，分二：一、約喻略明，二、就法廣辨。初又二：一、明性相
X11n0269_p0734b18║本融，二、明緣起無礙。初又三：一、舉喻。▲經：日照則明
X11n0269_p0734b19║至水澄成映。資中但以七句通喻四大，若擕李別喻
X11n0269_p0734b20║七大。今取次義，不須別對法相。△二、於意下，破執。▲
X11n0269_p0734b21║經：殊方者，方，所也。以諸相發揮，非同一方故。長水云：
X11n0269_p0734b22║方，法也，即明暗等法。其義似迂。△三、觀相下，顯法。▲
X11n0269_p0734b23║經：猶邀空華結為果者，諸相虗妄，已如空華。若更指
X11n0269_p0734b24║陳，疑相陵滅，則如邀待空華，復結空果。妙覺明心，先
X11n0269_p0734c01║非水火者，譬珠非水火，水火從緣。若人以緣而難於
X11n0269_p0734c02║性者，非其智也。噫！近世傳山家教者，銷解性義，謂理
X11n0269_p0734c03║具三千，不隨緣時，相相宛爾。是則妙覺明心，先有水
X11n0269_p0734c04║火，亦顯性中空華，結為空果。倍倍虗妄，予實哀之。△
X11n0269_p0734c05║二、真妙下，明緣起無礙，又二：一、躡前空，明例藏性隨
X11n0269_p0734c06║緣。▲經：汝以空明，則有空現。此躡前喻也。前喻云：彼
X11n0269_p0734c07║太虗空，日照則明。今意云：汝用空日為明，則有虗空
X11n0269_p0734c08║現。為明相相，以彼太虗不拒諸相故。例顯藏性不礙
X11n0269_p0734c09║隨緣，乃至地、水、火、風，或各或俱，皆循業發現也。△二、
X11n0269_p0734c10║云何下，別以水日譬隨緣俱現。▲經準的者，準，平也。
X11n0269_p0734c11║周禮：匠人之法，平物以水。的謂射的。釋名云丹面白
X11n0269_p0734c12║的是也。今並取定則之義。
X11n0269_p0734c13║二、富樓下，就法廣辨，又二：一、顯示藏性，二、訶責迷心。
X11n0269_p0734c14║初又二：一、約迷悟顯染淨二相，二、約染淨示圓融三
X11n0269_p0734c15║諦。初又二：一、染相。孤山云：而如來藏隨為色空等，是
X11n0269_p0734c16║迷成九界。下文我以妙明等，是悟成佛界。風動空澄，
X11n0269_p0734c17║日明雲暗者，趣舉藏性隨緣之相，不同前文以此為
X11n0269_p0734c18║喻。△二、我以下淨相。▲注華嚴中不動不離者，不動
X11n0269_p0734c19║應身，不離道場也。▲而升而遊。謂天宮、龍宮等。▲身
X11n0269_p0734c20║即法體者，指應即法也。並由理具，方有事用。此止觀
X11n0269_p0734c21║記文。△二、初下，約染淨示圓融三諦，又三：一、真空。▲
X11n0269_p0734c22║經：非明、無明者，明謂覺因緣智，無明即過去煩惱明。
X11n0269_p0734c23║無明盡者，惑、智俱滅也。▲注：得即理者，約所得說。若
X11n0269_p0734c24║約能得，即是果義。對智為因，雙非因果，其義亦善。▲
X11n0269_p0735a01║經檀那等翻名釋義，如法界次第。▲注非波羅蜜多
X11n0269_p0735a02║總非所趣理者，以梵語翻到彼岸，彼岸是涅槃，故屬
X11n0269_p0735a03║理也。若取能到，亦可云果。如智論云菩薩所行名波
X11n0269_p0735a04║羅蜜者，因中說果故。△二即下妙有三中道▲注：瑩、
X11n0269_p0735a05║寶、圓三如，次喻三諦。若珠具寶性，即理具十界。若如
X11n0269_p0735a06║意雨寶，即修起十界。今修性合論，共成三諦。摩尼之
X11n0269_p0735a07║譬，一體咸收。▲新伊天目者，涅槃云：祕密之藏，猶如
X11n0269_p0735a08║伊字，三點若並，則不成伊，縱亦不成。如摩醯首羅面
X11n0269_p0735a09║上三目，乃得成伊云云。谷響云：彼方字有新舊，亦猶
X11n0269_p0735a10║此土之篆隸也，莫不以篆為舊，以隸為新。是故西土
X11n0269_p0735a11║伊字有新舊兩體，舊則縱橫，新則不爾。狀若此方草
X11n0269_p0735a12║書，下字一點居上，二點在下。△二、如何下，訶責迷心。
X11n0269_p0735a13║又三：一、訶。▲經三有者，欲、色也。婆沙云：有者何義？謂
X11n0269_p0735a14║一切有漏法是。佛言：若業能令後生相續，是名為有。
X11n0269_p0735a15║▲注：不退諸菩薩，法華疏指為通利菩薩。若三藏菩
X11n0269_p0735a16║薩，則屬新發意也。△二、譬如下，喻。▲經琴瑟等者，證
X11n0269_p0735a17║真引白虎通云：琴者，禁也。禁止於邪，以正人心也。瑟
X11n0269_p0735a18║操曰：伏犧作。世本、說文、桓譚新論並云：神農作。瑟者，
X11n0269_p0735a19║伏犧作。二十五絃箜篌者，風俗通云：一日坎候。漢武
X11n0269_p0735a20║帝祠太一、后土，令樂人侯調依琴作，言坎坎應節也。
X11n0269_p0735a21║侯以姓冠章也。又釋名云：師延作靡靡之樂，蓋空國
X11n0269_p0735a22║之候所好。琵琶者，風俗通云：近代樂家所作，不知所
X11n0269_p0735a23║起。又釋名云：本胡中馬上所鼓，推手前曰琵，引手却
X11n0269_p0735a24║曰琶，因以為名。△三、汝與下合。▲經：如我按指，海印
X11n0269_p0735b01║發光。孤山云：按指，謂如來昔於因地以三觀智觀己
X11n0269_p0735b02║妄心，即妄成真，乃登正覺。如得妙音克諧，更舉海印
X11n0269_p0735b03║發光助成音發之義。珙鈔云：海印，妙定之名。按指，表
X11n0269_p0735b04║於能入。發光，即所起妙用。淨名云：佛以足指按地，即
X11n0269_p0735b05║時三千大千世界若干百千珍寶嚴飾，譬如寶莊嚴
X11n0269_p0735b06║佛無量功德。寶莊嚴土，華嚴有圓明海印三昧云云。
X11n0269_p0735b07║此與資中、長水義別，擇善從之。
X11n0269_p0735b08║二、富樓下，釋餘惑，分二：一、釋滿慈惑於妄因；二、釋慶
X11n0269_p0735b09║善惑於真因。初又二：一、疑。問：長水云：由滿慈初疑，云
X11n0269_p0735b10║何忽生山河大地？乃至佛說性覺必明，妄為明覺，所
X11n0269_p0735b11║既妄立，生汝妄能，由是展轉皆從妄立。雖知能所俱
X11n0269_p0735b12║妄，又疑妄從何生？故此問云一切眾生何因有妄等。
X11n0269_p0735b13║▲注資中下。此與長水義別。問：二義孰優？答：資中為
X11n0269_p0735b14║優。何者？若謂此問疑妄從何生者，且前文已明三種
X11n0269_p0735b15║相續皆是覺明，明了知性，因了發相，從妄見生。斯則
X11n0269_p0735b16║顯示妄從真起，豈至此中更疑何生耶？滿慈所問何
X11n0269_p0735b17║因有妄，蓋疑從真所起之妄，有何因依而得生起？其
X11n0269_p0735b18║實躡前，汝暫舉心，塵勞先起，故發斯問。沇師又云：未
X11n0269_p0735b19║審此妄因何而有？於理甚當。△二、佛告下，答釋，為二：
X11n0269_p0735b20║一、明妄性無因，二、明真覺無得。初又三：一、總告。二、汝
X11n0269_p0735b21║豈下，正釋，分四：一、舉事審因。▲經魑魅者，通俗文云：
X11n0269_p0735b22║山澤之怪。說文云：老物精也。▲注此言祠授，證真云：
X11n0269_p0735b23║亦如提婆達多從天乞得，故名天授。此人從神祠乞
X11n0269_p0735b24║得，故名祠授。△二、佛言下，就名責實。△三、自諸下，從
X11n0269_p0735c01║迷辨相。▲經：展轉相因者，知如文殊問淨名云：善不
X11n0269_p0735c02║善孰為本？答曰：身為本（見惑）。又問：身孰為本？答曰：欲貪
X11n0269_p0735c03║為本（欲愛）。又問：欲貪孰為本？答曰：虗妄分別為本（色愛）。又
X11n0269_p0735c04║問：虗妄分別孰為本？答曰：顛倒想為本（無色愛）。又問：顛
X11n0269_p0735c05║倒想孰為本？答曰：無住為本（無始無明）。又問：無住孰為本？
X11n0269_p0735c06║答曰：無住則無本。應知上云稱為妄，云何有因？即無
X11n0269_p0735c07║住則無本也。今云自諸妄想展轉相因，即見愛四住
X11n0269_p0735c08║也。問：秪於見愛，可云無因否？答：若論通別二惑，同在
X11n0269_p0735c09║一念，念體無始，猶如空華，有何不可？欲令易解，故引
X11n0269_p0735c10║淨名為例。△四、識迷下，約悟知虗，又三：一、法。▲經：識
X11n0269_p0735c11║迷無因，妄無所依者。問：因、依何別？答：因指自體，依謂
X11n0269_p0735c12║依他，二俱叵得，故無生滅。△二、得下，喻。▲經況復下，
X11n0269_p0735c13║此以夢事況乎妄因也。意云，夢事尚不可得，況妄因
X11n0269_p0735c14║本無，其可得耶？△三、如彼下例△三富樓下經示。
X11n0269_p0735c15║二、汝但下，明真覺無得，為二：一、勸息妄心。▲注：舊解
X11n0269_p0735c16║三緣等，除慇節外，諸師皆然。慤云：三緣即業事，三因
X11n0269_p0735c17║即三不善根。節疏依之。證真破云：全乖法相道理。△
X11n0269_p0735c18║二、歇即下，正示真覺，又二：一、法。▲經肯綮者，上苦等、
X11n0269_p0735c19║口乃二切，下苦挺切，又音啟。行𤦆經音作繁者，誤矣。
X11n0269_p0735c20║注解牛之事，證真云：莊子內篇庖丁為文慧王解牛
X11n0269_p0735c21║云云。肯綮，交聚也者，谷響引莊子云：經肯綮而未甞。
X11n0269_p0735c22║蓋言庖丁解牛，遊刃於空虗間，未甞傷筋脉之交聚
X11n0269_p0735c23║也。問：以交聚釋肯綮，其有所憑乎？答：按文如海正義
X11n0269_p0735c24║云：肯綮，交聚也。骨間，筋結之處者，此據陸德明釋文
X11n0269_p0736a01║引司馬彪所解。▲大底，音指，致也。△二、譬如下，喻。▲
X11n0269_p0736a02║經繫如意珠。證真云：此同法華衣珠喻。然彼喻結緣
X11n0269_p0736a03║下種，此喻真性本有。
X11n0269_p0736a04║二、即時下，釋慶喜惑於真因，為二：一、難問；二、答釋。初
X11n0269_p0736a05║又三：一、躡前致難。▲注有指第二卷者，擕李孤山也。
X11n0269_p0736a06║且第二卷中自疑覺性似非因緣，今疑修證不從因
X11n0269_p0736a07║緣，二文永殊，安得相躡？△二、我從下，引悟證因。▲經：
X11n0269_p0736a08║我從因緣心，得開悟真際。云何難因聞了教，獲悟真
X11n0269_p0736a09║心？今謂若觀下文引目連等緣，驗其自敘，非唯了教，
X11n0269_p0736a10║亦應通指得初果時所聞因緣。▲注從馬勝聞因緣
X11n0269_p0736a11║義。谷響引釋論云：身子、目連師事沙然梵志。梵志道
X11n0269_p0736a12║術，身子皆得之。沙然臨死，欣然而笑。身子問故，答曰：
X11n0269_p0736a13║世俗無眼，為恩愛所親。我見金地國王死，夫人投火
X11n0269_p0736a14║聚，願同生一處。言已命絕。後見金地商人，問之果爾。
X11n0269_p0736a15║身子追悔未盡事術，自知未達，更求勝法，而無師可
X11n0269_p0736a16║事。後於道見頞鞞威儀庠序，因問師法。頞鞞答云：諸
X11n0269_p0736a17║法從緣生，是故說因緣。是法緣及盡，我師如是說。一
X11n0269_p0736a18║聞即得初果。身子再為目連說之，亦得初果。▲不須
X11n0269_p0736a19║和會者，谷響云：以其事永異故也。如龍樹釋王舍城，
X11n0269_p0736a20║引多因緣，亦不較定一說，以自古來所傳異故。亦猶
X11n0269_p0736a21║此方，二戴禮經，三家論語，廣略互異，開章各殊。仲尼
X11n0269_p0736a22║生年，進退不同；老子終卒，存亡各據。此方典藉，其事
X11n0269_p0736a23║尚然，況華、梵遼遠，結集部別，而於事迹無參差者，難
X11n0269_p0736a24║矣。然則意在明理。理之有失，則可正之以智；事之或
X11n0269_p0736b01║乖，不可執一為是。故云不須和會。▲或可下，又強和
X11n0269_p0736b02║會之。△三、今說下，指濫申請。
X11n0269_p0736b03║二、佛告下，答釋，為二：一、破迷顯悟；二、斥失勸修。初又
X11n0269_p0736b04║二：一、寄事推破；二、就法例成。初又三：一、指事對立。▲
X11n0269_p0736b05║經：狂性因緣，謂照鏡見像也。因緣是能生，狂性是所
X11n0269_p0736b06║生。△二、阿難下，隨執交破，又二：一、交破二執，二、轉破
X11n0269_p0736b07║自然。初又二：一、以因破自。▲注緣其失頭，合云緣其
X11n0269_p0736b08║見頭，以下文狂走方是失義。△二、若自下，以自破因。
X11n0269_p0736b09║經意云：既自然頭因緣故狂，何不自然之頭因緣故
X11n0269_p0736b10║失？本頭不失，顯自然義存也。狂怖妄出，知因緣義虗
X11n0269_p0736b11║也。△二、本狂下，轉破自然。▲經本狂自然者，秪是狂
X11n0269_p0736b12║性本來自然。▲注前四句破狂。自然者，約法言之，此
X11n0269_p0736b13║顯藏性本來寂滅。▲後三句破不狂自然者，此顯藏
X11n0269_p0736b14║性不礙緣生，即是空、不空二義也。△三、若悟下，顯悟
X11n0269_p0736b15║雙亡。二、是故下，就法例成，為二：一、結會前言。二、菩提
X11n0269_p0736b16║下，簡顯今義，又二：一、簡生滅顯不生滅，二、簡不生滅
X11n0269_p0736b17║顯無戲論。初又二：一、遞簡，二、雙喻。初又二：一、簡因顯
X11n0269_p0736b18║自▲經：無功用道。興福云：八地。資中云：妙覺。證真曰：
X11n0269_p0736b19║疏主判此太高，八地猶是別教義耳。若論圓教，初住
X11n0269_p0736b20║即得無功用道，分證法身也。△二、若有下，簡自顯然。
X11n0269_p0736b21║▲經：無生滅者名為自然。涅槃云：有所斷者名有上
X11n0269_p0736b22║士，無所斷者名無上士。當知若有所斷，必有能斷。能
X11n0269_p0736b23║斷則智生，所斷則惑滅。今無生滅，既從極說，即無上
X11n0269_p0736b24║士也。△二、猶如下，雙喻。△二、本然下，簡不生滅，顯無
X11n0269_p0736c01║戲論。▲注理亦亡之者，荊谿云：因果既泯，理性自亡。
X11n0269_p0736c02║二、菩提下，斥失勸修，又二：一、通斥戲論。▲注又解下
X11n0269_p0736c03║詩云：有苑者柳，不尚息焉。箋曰：尚，庶幾也。庶幾，幸望
X11n0269_p0736c04║之義。▲經十二部經者，長行重頌并授記，孤起無問
X11n0269_p0736c05║而自說，因緣譬喻及本事，本生方廣未曾有，論義都
X11n0269_p0736c06║成十二名，廣如釋論三十七。△二、汝雖下，別斥遭難。
X11n0269_p0736c07║▲經：阿那含，此云不來，不來欲界生故。證真云：第三
X11n0269_p0736c08║果已斷，欲界九品俱生，名為出欲淤泥。▲注圓教相
X11n0269_p0736c09║似位即七信已前也。▲唯作小釋者，長水云：登伽小
X11n0269_p0736c10║機，雖得第三，若望圓信，霄壤有異。
X11n0269_p0736c11║二、是故下，勸修，又三：一、正勸。▲注捨妄取真，去事就
X11n0269_p0736c12║理，谷響釋上句是藏、通，下句是別教，亦可以此二句
X11n0269_p0736c13║通指前三。△二、如下顯功。▲經：羅𬑟，此翻覆障。▲耶
X11n0269_p0736c14║輸陀羅，此云華色，亦曰名聞。或得出纏，謂登伽也。或
X11n0269_p0736c15║蒙授記，謂耶輸也。▲注：名為本性者，出摩登伽經。孤
X11n0269_p0736c16║山云：以初見性淨明體，乃立嘉名。△三、如何下警悟
X11n0269_p0736c17║▲注依諸師者，館陶科經，從此已下明修行方便，已
X11n0269_p0736c18║前明如來藏心。雖不言解，義當解也。沇節、璿師皆承
X11n0269_p0737a01║之，唯孤山顯云開圓解、開圓行云云。▲隨聞獲證，如
X11n0269_p0737a02║第三卷末并下文疑惑銷除等是也。
X11n0269_p0737a03║二、阿難下，顯楞嚴行法。分二：一、顯正行，二、明助行。初
X11n0269_p0737a04║又二：一、阿難述請，二、如來宣示。初又三：一、歎佛。▲經
X11n0269_p0737a05║實相者，釋論云：何等是實相？謂菩薩入一相知無量
X11n0269_p0737a06║相，知無量相又入一相。智者曰：即空故入一相，即假
X11n0269_p0737a07║故知無量相，即中故又入一相。此與前文約三諦示
X11n0269_p0737a08║如來藏義趣符合。▲引諸下。五住迷暗如沉冥，二死
X11n0269_p0737a09║漂流如苦海。△二、世尊下，述已。▲經含育如來十方
X11n0269_p0737a10║國土等。國土皆是佛之化境，故云如來。一往同居，義
X11n0269_p0737a11║該三土。上妙覺明心，即寂光也。▲注天王，天子也。谷
X11n0269_p0737a12║響云，如春秋天王狩于河陽，天王求車是也。△三、惟
X11n0269_p0737a13║願下，請法。▲經無餘涅槃。大經云：因滅是色，獲得常
X11n0269_p0737a14║色，受、想等亦爾。方是此中無餘之義，非同少乘灰身
X11n0269_p0737a15║滅智。▲入佛知見者，法華疏云：二智、四眼不能知見，
X11n0269_p0737a16║唯一切種智、佛眼則能知見。▲注：三、陀羅尼，旋假入
X11n0269_p0737a17║真也。二、百千萬億旋陀羅尼，旋真出俗也。三、法音方
X11n0269_p0737a18║便陀羅尼，中道法音能為初住方便也。今請一心三
X11n0269_p0737a19║觀者，此是通塗行門。若據別意，再請最初方便也。
X11n0269_p0737a20║二、爾時下，如來宣示，為二：一、示初心決定二義；二、示
X11n0269_p0737a21║諸聖圓通本根。初又二：一、正明二義；二、重釋二疑。初
X11n0269_p0737a22║又二：一、敘意總標；二、云何下，牒名正示，又二：一、勸觀
X11n0269_p0737a23║因地發心；二、勸詳煩惱根本。初又二：一、約因果審同
X11n0269_p0737a24║異二解；二、阿難下，約同異明逆順二修，分二：一、異成
X11n0269_p0737b01║逆修；二、同成順修。初又二：一、總斥。▲注空假離中者，
X11n0269_p0737b02║藏、通三乘及別地前修，非即性故。中即空假者，圓人
X11n0269_p0737b03║初心造境即中，而復雙照故。△二、以是下，別明，又二：
X11n0269_p0737b04║一、喻真妄體性，二、顯體性不循。初又二：一、喻妄體生
X11n0269_p0737b05║滅；二、阿難下，喻真性常住。
X11n0269_p0737b06║二、則汝下，顯體性不循，又二：一、指現身為四大；二、由
X11n0269_p0737b07║此下，示四大為五濁，又二：一、總示；二、別顯。初又三：一、
X11n0269_p0737b08║法。▲經：五疊者，疊，重也。此以五陰為五重。何則？四纏
X11n0269_p0737b09║是色陰。視、聽、覺、察既是六根，根必發識及受、想、行，即
X11n0269_p0737b10║五陰具矣。▲注若順現文，即向下四濁次第也。以義
X11n0269_p0737b11║言之者，準百法疏云：心王了其總相，心所了其別相。
X11n0269_p0737b12║以識創起，但緣青等總相。次取境像，即是想心。次領
X11n0269_p0737b13║納前境，即是受心。次起貪等造作，即是行心。前三無
X11n0269_p0737b14║記未能成業，行能成業。（疏文）由業招報，即是色陰。故云：
X11n0269_p0737b15║始則有識，終乃成色。△二、云何下，喻。▲經即彼者，指
X11n0269_p0737b16║法之辭。循，順也。泪，古沒切，濁也。△三、汝濁下，合。▲注
X11n0269_p0737b17║五利、五鈍如法界次第。▲見慢者，秪是略舉利鈍耳。
X11n0269_p0737b18║▲四、濁聚在其時者，準悲華經，人壽八萬至三萬歲
X11n0269_p0737b19║未有濁名，至二萬時為五濁之始也。以後驗前，知是
X11n0269_p0737b20║五陰者，非但後文，秪如上來既指身中四纏分為五
X11n0269_p0737b21║疊，陰義明矣，況有下文為證，能無信乎？孤山已前俱
X11n0269_p0737b22║無此說，後人所解仍舊弗從，識者鑒之，媸鄙自見。△
X11n0269_p0737b23║二、阿難下，別顯分五。一、劫濁。資中云：從初迷真起妄，
X11n0269_p0737b24║世界未分，但有虗空及與妄見，故云汝見虗空也。今
X11n0269_p0737c01║謂此無其理，豈有眾生初迷見空，而未有世界耶？前
X11n0269_p0737c02║文云：迷妄有空，依空立界。蓋說有先後，理非異時。應
X11n0269_p0737c03║知五濁皆就阿難現前而示。是故五節文初，並云汝
X11n0269_p0737c04║見汝身等，敻指指迷真之初，恐非經意。△二見濁。▲
X11n0269_p0737c05║經四大為體，即前文云堅相為地等是也。見聞覺知，
X11n0269_p0737c06║即分汝湛圓妙覺明心為視聽覺察也。今雖通舉，正
X11n0269_p0737c07║取意知而論受陰。△三、煩惱濁。▲經：憶識誦習，興福
X11n0269_p0737c08║云：憶念過去，識對現在。長水云：誦習未來諸有境界。
X11n0269_p0737c09║今謂誦習義通，何必定指？△四、眾生濁。▲注思即是
X11n0269_p0737c10║業。釋論以意業為思。業因四種法生，謂見、聞、覺、知，即
X11n0269_p0737c11║六思也。響井者，周禮：凡夫為井，方一里。說文：八家一
X11n0269_p0737c12║井。△五命濁。▲注適言者，谷響云：適，始也。
X11n0269_p0737c13║二、阿難下，同成順修，為二：一、約解明因依果性。▲經：
X11n0269_p0737c14║常、樂、我、淨。智者云：無二死為常，不受二邊為樂，具八
X11n0269_p0737c15║自在為我，三業清淨為淨。△二、以湛下，約行明果性。
X11n0269_p0737c16║旋因又二：一、法。▲注：修三止觀，照三諦境者，當以虗
X11n0269_p0737c17║妄滅生為因緣所生法，以止寂之，以觀照之，成三諦
X11n0269_p0737c18║境。▲因該十信者，問：名字觀行，何不取之？答：請觀下
X11n0269_p0737c19║文，自見其義。△二、如澄下，喻。▲經名為初伏客塵煩
X11n0269_p0737c20║惱。伏，猶斷也。不須以常塗五品中伏義為難。此譯人
X11n0269_p0737c21║一往名麤惑為伏，細惑為斷耳。孤山指初住所斷無
X11n0269_p0737c22║明，名為客塵。此有三失：一、攝惑不盡，云何澄濁，都無
X11n0269_p0737c23║見思。二、名目不當，如注中引擕李所說。三、違於現文，
X11n0269_p0737c24║以客塵外自有無明故。當知此中客塵，與第一卷憍
X11n0269_p0738a01║陳那所解二字義同。鹿園初悟，豈非見思耶？彼此照
X11n0269_p0738a02║著，請無疑矣。▲注界外見、思者，若唯識等論，初地頓
X11n0269_p0738a03║斷見、惑，二地已上漸斷思、惑。此別教義也。若圓說者，
X11n0269_p0738a04║從初住去，皆見、思雙破。以違理由見，感報由思，乃至
X11n0269_p0738a05║妙覺，方盡其惑。▲一切變現下。亦可如法華云如來
X11n0269_p0738a06║如實知見三界之相無有生死等。
X11n0269_p0738a07║二、勸詳煩惱根本，分二：一、總勸審詳，二、正示根本。初
X11n0269_p0738a08║又二：一、勸審。▲注先止後觀。長水引起信云：所言止
X11n0269_p0738a09║者，謂止一切境界相，隨順奢摩他觀義故。所言觀者，
X11n0269_p0738a10║謂分別因緣生滅相，隨順毗鉢舍那觀義故云云。▲
X11n0269_p0738a11║止觀當體者，前文云：若於因地以生滅心為本修因，
X11n0269_p0738a12║而求佛乘不生不滅，無有是處。反顯須以不生滅心
X11n0269_p0738a13║為本修因。既曰修因，豈唯修止而不修觀耶？▲止觀
X11n0269_p0738a14║所依者，即三諦境也。▲止觀所破者，下文云：若不審
X11n0269_p0738a15║觀煩惱根本，則不能知虗妄根塵何處顛倒。乃至云：
X11n0269_p0738a16║六為賊媒，自劫家寶。故知六賊正當所破也。以無緣
X11n0269_p0738a17║智，即因地心也。緣無相境，即果地覺也。破無明惑，即
X11n0269_p0738a18║煩惱根本。▲旁正之意有前義，以觀境為正，煩惱為
X11n0269_p0738a19║旁。後義反是。△二、阿難下，斥迷，又二：一、法，二、喻。
X11n0269_p0738a20║二、則汝下，正示根本，為三：一、示六入為根本。▲經：賊
X11n0269_p0738a21║媒者，說文云：媒，謀也，謀合二姓也。今外塵內識，猶如
X11n0269_p0738a22║二姓，眼等引發，譬若謀合。△二、由此下，明根本有優
X11n0269_p0738a23║劣，為二：一、由六根成世界。二、阿難下，依世界辨六根，
X11n0269_p0738a24║又二：一、示世界名數，二、辨六根功德。初又二：一、示名
X11n0269_p0738b01║數。二、一切下，明相涉，又二：一、通明。二、而此下，簡顯。▲
X11n0269_p0738b02║經上下無位，中無定方者，此於十方簡六取四也。中
X11n0269_p0738b03║謂四維，在四方中間故。言無定方者，且如東南維既
X11n0269_p0738b04║屬兩向，是無定方。諸疏不明，唯節疏云：但取四方有
X11n0269_p0738b05║正位故，四維上下難顯示故。此乃以維為中。△二、流
X11n0269_p0738b06║變下，辨六根功德，又二：一、約變疊總論功德。▲注以
X11n0269_p0738b07║世涉方者，第一、於三世各論四方，成十二也。第二、於
X11n0269_p0738b08║過去世四方變一為十，成四十。現在、未來亦復如是。
X11n0269_p0738b09║三世各四十，成一百二十也。第三、於過去世四十變
X11n0269_p0738b10║十為百，成四百。現、未亦爾。三世各四百，成一千二百
X11n0269_p0738b11║也。問：兩番變疊，皆是一千二百。然則一番即足，何須
X11n0269_p0738b12║重疊以世涉方？答：斯由六根功德全闕不同，欲將三
X11n0269_p0738b13║四、四三之數克定優劣，是故變自疊。須有兩番，下文
X11n0269_p0738b14║見▲沇師非之者，彼云：乍觀可爾，理則不然。經文但
X11n0269_p0738b15║約四方三世流變三疊，不約十類眾生根塵以增其
X11n0269_p0738b16║數云云。▲節公是之者，彼云興福配根塵類，生第七
X11n0269_p0738b17║經中，文義明矣，足可依用，無勞別釋云云。▲皆變疊
X11n0269_p0738b18║不同者。資中云：第一變麤相三世，或取最初起，三世
X11n0269_p0738b19║各有十二，成三十六。第二變一世有三十六，三世成
X11n0269_p0738b20║一百八，添本十二，成一百二十。第三變前後相望，即
X11n0269_p0738b21║成九世，一世各有一百二十九世，總成一千八十，添
X11n0269_p0738b22║本一百二十，成一千二百。孤山云：一、十、百、千，此之四
X11n0269_p0738b23║數，是正示三疊之變也。以上十二，有其三，有其三類，
X11n0269_p0738b24║故須以此四數增之。三類者，一數圓，謂十也。兩數始，
X11n0269_p0738c01║謂二，是兩一也。以數始，則變一為十，變十為百，兩番
X11n0269_p0738c02║變之，則有二百也。以數圓，則變十為百，變百為千也。
X11n0269_p0738c03║兩始一圓，三重增變，則成一千二百。長水云：今秪將
X11n0269_p0738c04║過、現、未來進動筭位，便成一千二百。如第一位，三
X11n0269_p0738c05║世四方，宛轉十二，為第一疊筭位，即是一橫二竪，已
X11n0269_p0738c06║成過去。第二即變過去世以為現在進動筭位，一竪
X11n0269_p0738c07║二橫，成百二十，為第二疊。第三又變現在世以為未
X11n0269_p0738c08║來進動筭位，一橫二竪，成一千二百，為第三疊。已上
X11n0269_p0738c09║六家，并私謂總有七義，恐來者好異，故錄之以示。嘻！
X11n0269_p0738c10║聖人之言，隨情所解，差別如是，又不知後人作釋，復
X11n0269_p0738c11║如何哉？然而興福所取，類生闕二（無色、無想），根塵減六（意根、
X11n0269_p0738c12║法塵），非但名數不足，抑亦義趣永殊。節公所從，未為精
X11n0269_p0738c13║鑒。敏師別用十善，如雖出法華疏文，而不知此經功
X11n0269_p0738c14║德與彼稍異，縱強和會，終涉疑情。所以集解且依方
X11n0269_p0738c15║世，銷其變疊，故曰餘雖別解等。△二、阿難下，約功德
X11n0269_p0738c16║克定優劣。▲注一方三百，此是以方涉世之數也。又
X11n0269_p0738c17║得兩分之餘者，餘謂五十也，左右各得二百五十。▲
X11n0269_p0738c18║一分四百。百者，此取以世涉方之數也。若無次番變
X11n0269_p0738c19║疊，豈有一分四百耶？▲與法華不同者。若資中云：法
X11n0269_p0738c20║華取此數量，約持經力，熏成淨用。其數增減，一依今
X11n0269_p0738c21║經。自古相承，多無準的。今逢此典，方識本因。今謂沇
X11n0269_p0738c22║師望孤山之說遠矣。據彼之意，則應此經在前，法華
X11n0269_p0738c23║在後。斯甚不然。▲雖眼八百下，法華疏云：案三業安
X11n0269_p0738c24║樂行，即有十善。一善有十，即百善。一善中有十如，即
X11n0269_p0739a01║千善。就化他為二千。約如來室、衣、座三，即成六千。五
X11n0269_p0739a02║種法師悉具六根清淨，一一根有一千功德也。復次
X11n0269_p0739a03║一心中具十法界，一一界皆有十如，即成一百。一根
X11n0269_p0739a04║通取六塵，即有六百。約定、慧二莊嚴，即成一千二百。
X11n0269_p0739a05║根根皆爾。若論六根清淨，則不言功德多少；若言莊
X11n0269_p0739a06║嚴，則能盈、能縮、能等。▲等莊嚴者，根根六千。若言千
X11n0269_p0739a07║二百，顯其能盈。若言八百，顯其能縮。若言清淨無盈、
X11n0269_p0739a08║無縮、無等云云。
X11n0269_p0739a09║三、阿難下，約優劣簡圓，通為三：一、勸詳簡。▲經誰合
X11n0269_p0739a10║誰離等。此於六根且令詳簡，任其云取，故皆云誰，乃
X11n0269_p0739a11║審定之辭也。據理言之，如真際云：眼、耳則離，鼻、舌、身
X11n0269_p0739a12║合，意深五淺，耳圓餘非。△二、我今下，許發明，又二：一、
X11n0269_p0739a13║結前生後；二、十方下，引證䇿修。▲注所謂彼眼根下，
X11n0269_p0739a14║知者，於止觀中釋云：彼是九界。▲於諸如來常者，九
X11n0269_p0739a15║界自謂各各非真，如來觀之即佛法界。▲具足無減。
X11n0269_p0739a16║修者觀諸眼，即佛眼、一心、三諦、圓因，具足無有缺減。
X11n0269_p0739a17║▲了了分明見者，照實為了了，照權為分明。修論圓
X11n0269_p0739a18║因，見論圓果。△三、阿難下，破疑執，又二：一、疑。二、佛告
X11n0269_p0739a19║下，破，為二：一、破六根虗妄，二、顯一門圓通。初又二：一、
X11n0269_p0739a20║破執，二、顯妄。初又三：一、總標。▲經：虗習者，虗妄結習
X11n0269_p0739a21║也。真際云：此修所斷，或無始時來，與身俱生，眠伏藏
X11n0269_p0739a22║識，故曰根中積生等。▲生住異滅者，資中云剎那四
X11n0269_p0739a23║相，即微細妄念也。二、今汝下，別破。▲經為一為六者。
X11n0269_p0739a24║不了一六即是無明，故約此推破，用顯藏性非一非
X11n0269_p0739b01║六也。問：據阿難迹論，修惑尚在，那忽於此便破無明？
X11n0269_p0739b02║答：既已開顯，須明圓行，豈復作意先破俱生？故但破
X11n0269_p0739b03║無明，而俱生自落。冶鐵之譬，不亦然乎？△三、是故下，
X11n0269_p0739b04║結示。
X11n0269_p0739b05║二、阿難下，顯妄，為二：一、略顯，二、廣示。初又三：一、法。▲
X11n0269_p0739b06║經淪替者，由顛倒故，淪伇塵勞，替易真生也。▲注小
X11n0269_p0739b07║乘所證，全是無明者，如止觀釋智障云：當彼破惑，名
X11n0269_p0739b08║之為智。若望中道，智還成惑。又輔行云：二智之體，是
X11n0269_p0739b09║無明故。資中下，彼又釋曰：或認六塵銷處，見惑不生，
X11n0269_p0739b10║執一無為果體名一。今不取後釋。無為果體，亦同孤
X11n0269_p0739b11║山所解。問：初果雖破見惑，未斷思惑。見、思俱對六塵
X11n0269_p0739b12║所起，何故經云雖得六銷？答：實如所問。經文且據多
X11n0269_p0739b13║分言之。如涅槃云：須陀洹所斷，如四十里水。其餘在
X11n0269_p0739b14║者，如一毛渧。▲如下，喻。▲經：同不同，約太虗說。一非
X11n0269_p0739b15║一，約妄情說。△三則汝下，結。△二、由明下，廣示，又二：
X11n0269_p0739b16║一、別示擥塵成根。▲注：八法為體者，能造即地、水、火、
X11n0269_p0739b17║風，所造是色、香、味、觸，浮根亦爾。今但云四大，下但言
X11n0269_p0739b18║四塵，蓋影略互舉也。經如蒲萄朵，喻浮根之相也。余
X11n0269_p0739b19║經所說，或與此異。有云：眼如秋泉池，耳如卷樺皮，鼻
X11n0269_p0739b20║如盛針筒，舌如偃月刀，身如立戟槊。唯意根未見別
X11n0269_p0739b21║目。▲恬變者，有味為變，無味為恬。恬，靜也。觀下文云：
X11n0269_p0739b22║甞精映味，絞味成根。當知正取變義，為舌根所對之
X11n0269_p0739b23║境。然由恬變二種，皆能發於覺了之性，是故對根相
X11n0269_p0739b24║待而示。前鼻之通塞，下身離合等，例此可知。▲腰鼓
X11n0269_p0739c01║顙或作𣞙，埤蒼云：鼓杌也。▲注浮塵根為意思託附。
X11n0269_p0739c02║谷響云：即慮知託在肉團之內也。今人肉團有病，則
X11n0269_p0739c03║慮知喜忘，所為失常，故醫藥所治在肉團耳。列子曰：
X11n0269_p0739c04║魯公扈、趙齊嬰二人有疾，同詣扁鵲。謂公扈曰：汝志
X11n0269_p0739c05║強而氣弱，故足於謀而寡於斷；齊嬰志弱而氣強，故
X11n0269_p0739c06║少於慮而傷於專。若換汝之心，則均於善矣。遂飲二
X11n0269_p0739c07║人毒酒，迷死三日，剖胷深心，易而置之，投於神樂，既
X11n0269_p0739c08║寤如初。二人辭歸。於是公扈返齊嬰之室而有妻子，
X11n0269_p0739c09║妻子不識；齊嬰亦返公扈之室有其妻子，妻子亦不
X11n0269_p0739c10║識。二室自相訟，求辨於扁鵲，辨其所由，訟乃已。是故
X11n0269_p0739c11║今經以意處肉團而外緣法塵，如在幽室而闚於外，
X11n0269_p0739c12║故云浮根四塵，流逸奔法也。▲如蓮華開合者，睡眠
X11n0269_p0739c13║則合，覺寤則開。二、阿難下，總示離塵無體。經黏妄發
X11n0269_p0739c14║光，此謂染著妄境，發生妄明。
X11n0269_p0739c15║二、汝但下，顯一一門圓通，為二：一、顯圓通，又二：一、通
X11n0269_p0739c16║根脫黏。▲經隨拔一根下。如於耳根不循動靜，即是
X11n0269_p0739c17║脫黏。智契於理，名為內伏。余皆例此。△二、不由下，寄
X11n0269_p0739c18║根互用。▲經：寄根明發。如智論云：報生天眼，在肉眼
X11n0269_p0739c19║中。此乃寄於肉眼而發天眼。今亦如是，覺明知見，寄
X11n0269_p0739c20║諸浮塵勝義而發也。▲注具如華嚴。谷響引晉本三
X11n0269_p0739c21║十五云：菩薩有十種眼，所謂肉眼、天眼、慧眼、法眼、佛
X11n0269_p0739c22║眼、智眼、明眼、出生死眼、無礙眼。餘五根皆有十種。此
X11n0269_p0739c23║即分真人得其互用也。△二、阿難下，示真覺，又二：一、
X11n0269_p0739c24║覺不由根，二、覺不由緣。初又二：一、指事。▲經無目而
X11n0269_p0740a01║見者，據阿那律，於六神通得半頭天眼。且神名天心，
X11n0269_p0740a02║通名慧性，此蓋意根得眼根用。今但取見，不由眼，以
X11n0269_p0740a03║顯明不循根故也。無耳而聽，非鼻聞香，例亦如是。▲
X11n0269_p0740a04║異舌知味者，如下文云：於過去劫輕弄沙門，世世生
X11n0269_p0740a05║生有牛呞病。今取其舌似牛，故云異也。▲舜若多神
X11n0269_p0740a06║者，沇疏云：未見誠釋，應是主空神。▲無身覺觸者，纂
X11n0269_p0740a07║要云：但無麤相之身，而有微細之色，故云如來光中
X11n0269_p0740a08║映令暫現也。▲既為風質者，言其不實也。▲諸滅盡
X11n0269_p0740a09║定，即九次第定中滅受想定。▲久滅意根，謂先曾得
X11n0269_p0740a10║定故。▲圓明了知此約出定時，說：▲不因心念，還指
X11n0269_p0740a11║曾滅意根也。沇疏謂迦葉入定，不妨作用，引同維摩
X11n0269_p0740a12║云不起滅定諸威儀者，非也。況今文云如此會中，摩
X11n0269_p0740a13║訶迦葉豈是入定耶？故知且就小乘滅受想後，無妨
X11n0269_p0740a14║出定圓照諸法耳。▲注斯皆妄力者，小聖神通由修
X11n0269_p0740a15║根本事禪而得，既不能知發本明耀，故皆屬妄。實而
X11n0269_p0740a16║言之，即如來藏少分之用，豈唯小聖，凡夫亦然。日用
X11n0269_p0740a17║不知，斯之謂矣。△二、阿難下，例顯。▲經圓拔者，孤山
X11n0269_p0740a18║云：六既名根，故言拔也。普曜云：拔斷十二根（十二因緣）。涅
X11n0269_p0740a19║槃云：根深難拔。此經云：拔我疑根。皆對根名拔。
X11n0269_p0740a20║二、阿難下，覺不由緣，又二：一、指事。▲經以手循體。郭
X11n0269_p0740a21║璞注爾雅云：循，行也。▲注不假於緣。諸疏釋此，皆謂
X11n0269_p0740a22║不假根境等，而不觀根義。上文已說，何煩重耶？△二、
X11n0269_p0740a23║緣見下例顯。▲注：諸緣例爾。如云見性具四種緣，謂
X11n0269_p0740a24║空、明、心、眼。今且對暗，不假明緣。餘空緣等，其例可識。
X11n0269_p0740b01║又眼根既爾，餘五比知云云。
X11n0269_p0740b02║二、阿難下，重釋二疑，分二：一、釋因地發心疑；二、釋煩
X11n0269_p0740b03║惱根本疑。初又二：一、疑請；二、答釋。初又二：一、疑；二、請。
X11n0269_p0740b04║初又三：一、牒前義；二、世尊下，立今難，又二：一、果不同
X11n0269_p0740b05║因；二、修非契性。初又二：一、明七果常住。▲注白淨無
X11n0269_p0740b06║垢識，天台依攝大乘說菴摩羅識名無分別智光，即
X11n0269_p0740b07║第九淨識也。▲離倒圓成等者。地論云：大圓鏡智，離
X11n0269_p0740b08║一切我、我所執，乃至能現、能生一切境界諸智影像，
X11n0269_p0740b09║及一切身土影像。又云：此智是諸如來第八淨識也。
X11n0269_p0740b10║問：今七種名，同在果位，體必無殊。何故攝論以菴摩
X11n0269_p0740b11║羅為第九，地論以大圓鏡為第八耶？答：第八有染、淨
X11n0269_p0740b12║二分，總含一切有漏、無漏，有為、無為等法。是故攝論
X11n0269_p0740b13║開淨分為第九，地論不開，即指淨分名為鏡智。問：開
X11n0269_p0740b14║與不開，何者為善？答：兩論被物，各隨所宜，不可定計，
X11n0269_p0740b15║互相排斥。然據諸論所說，第八識若至我見永不起
X11n0269_p0740b16║位，即捨棃耶之名，別受清淨之稱。是則果位名菴摩
X11n0269_p0740b17║羅。天台所依攝大乘義，取第九識者，非無深致。▲經
X11n0269_p0740b18║體性堅凝者，若唯識宗謂真如凝然不變，不許隨緣，
X11n0269_p0740b19║非此經堅凝之義，學者應知。△二、若此下，明六根無
X11n0269_p0740b20║常。▲經猶如念心下，例前為難也。以前文累說妄心
X11n0269_p0740b21║離塵無體故。△二、云何下，修非契性，又二：一、正難；二、
X11n0269_p0740b22║世尊下，釋成。△三、如來下，結違妨。△二惟垂下請。▲
X11n0269_p0740b23║經蒙吝，謂蒙昧鄙吝也。
X11n0269_p0740b24║二、佛告下，答釋，為二：一、斥疑許說。▲經塵俗諸事，謂
X11n0269_p0740c01║擊鐘、擣練等。△二、即時下，寄事正釋，分二：一、審聞聲，
X11n0269_p0740c02║彰倒執之相；二、指聞性，顯常因之體。初又二：一、擊鐘
X11n0269_p0740c03║正審，二、據答總訶。初又二：一、審聞，二、審聲。初又二：一、
X11n0269_p0740c04║定有無。▲經時，羅睺羅又擊下，此為下文破執張本，
X11n0269_p0740c05║即鐘聲更擊，汝云何知是也。審聞既爾，向下審聲與
X11n0269_p0740c06║此相對，亦有兩重。△二、佛問下，詳所以。△二、如來下，
X11n0269_p0740c07║審聲。又二：一、定有無；二、詳所以。△二、佛語下，據答總
X11n0269_p0740c08║訶。▲經：自語矯亂。矯，應法師云：假稱謂之矯。矯，詐也，
X11n0269_p0740c09║字與矯同。國語曰：其刑矯誣。今謂阿難報答無定，義同
X11n0269_p0740c10║於詐，而復錯亂。▲注：何因擊鐘而言其聞者，秪由阿
X11n0269_p0740c11║難等妄認隨聲之聞，而不知離聲之聞。誣，枉也，虗也。
X11n0269_p0740c12║二、阿難下，指聞性顯常因之體，為二：一、正顯聞性，二、
X11n0269_p0740c13║通示諸根。初又三：一、破執。二、知有知無下，顯常，又二：
X11n0269_p0740c14║一、簡妄顯真，二、對凡斥失。▲經：汝尚顛倒等，舉勝況
X11n0269_p0740c15║劣也。阿難非不以常為斷，凡夫固亦惑聲為聞，今左
X11n0269_p0740c16║右互舉耳。動靜約塵，閉塞開通約根。△三、如下，引例，
X11n0269_p0740c17║又二：一、引重睡有聞。▲經自怪其鐘為木石響者，展
X11n0269_p0740c18║轉妄聞也。或恐木即是杵，石即是砧，此語似倒，謂怪
X11n0269_p0740c19║其擣練砧杵作鐘響耳。▲遄者，谷響云速也。詩曰：人
X11n0269_p0740c20║而無禮，胡不遄死。△二、阿難下，約聞示性。▲注真性
X11n0269_p0740c21║不昧者，問：聞性不昏，即真性不昧耶？答：非即非離也。
X11n0269_p0740c22║資中云：如重睡人，無有六情分別聲相，但任運聞，表
X11n0269_p0740c23║真聞性常在不滅。真際云：總舉聞性不昏，證體無滅。
X11n0269_p0740c24║或為他響之用，隨塵妄起，塵謝即亡。真聞之性，何曾
X11n0269_p0741a01║暫昧？古德以此便為真性，良恐未通。今觀二疏，並有
X11n0269_p0741a02║不即不離之意，而未知節疏指斥何人。若謂資中，蓋
X11n0269_p0741a03║不善表之一字耳。及至長水，全作真聞而解，亦恐錯
X11n0269_p0741a04║用沇疏之義，深誤後人。△二、以諸下，通示諸根，又二：
X11n0269_p0741a05║一、斥迷。▲經：循諸色聲者，能循即六根，所循即六境，
X11n0269_p0741a06║略舉色聲也。△二、若棄下，勸悟。▲注通別二惑俱名
X11n0269_p0741a07║塵垢者，正取識情為垢，是二惑體帶塵言之，猶云塵
X11n0269_p0741a08║勞也。▲此眼具五者，不可以小乘法眼及次第法眼
X11n0269_p0741a09║為比。既由清明成無上覺，即同請觀音云五眼具足
X11n0269_p0741a10║成菩提也。
X11n0269_p0741a11║起第五卷
X11n0269_p0741a12║二、釋煩惱根本疑，分二：一、疑請；二、答釋。初又二：一、牒
X11n0269_p0741a13║前義；二、令觀下，述所疑。又二：一、領解結之喻；二、請解
X11n0269_p0741a14║結之法。初又二：一、領喻。前文云：汝觀世間解結之人，
X11n0269_p0741a15║不見所結，云何知解？今領此喻，故曰今觀世間等。然
X11n0269_p0741a16║前文又云：則汝現前眼、耳、鼻、舌及與身心，六為賊媒，自
X11n0269_p0741a17║劫家寶。斯則已明六根是結。而下文請云：今日身心
X11n0269_p0741a18║云何是結？從何名解者，此有二義：一、為鈍根者重發
X11n0269_p0741a19║起故；二、雖疑所結，意在於解。興福科此云釋結解同
X11n0269_p0741a20║體疑者，非也。以阿難本無同體之疑，至佛答中始云：
X11n0269_p0741a21║根塵同源，縛脫無二。此亦泛論，未是正意。▲從是故
X11n0269_p0741a22║汝今下方，乃的酬解結之請耳。△二、世尊下。省迷▲
X11n0269_p0741a23║經與諸無明俱滅俱生。資中云：俱生煩惱及無始無
X11n0269_p0741a24║明也。證真曰：疏以俱滅俱生配俱生煩惱無明，即屬
X11n0269_p0741b01║無始無明，銷文不便。今詳經意，前已破人法二執，顯
X11n0269_p0741b02║空如來藏。次破真妄雙疑，顯不空如來藏。今請修
X11n0269_p0741b03║行方便，重問解結根元。須就所知障中以辨惑體，不
X11n0269_p0741b04║必更配煩惱障也。（鈔文）今謂證真所解，與孤山義同所
X11n0269_p0741b05║斥。況疏銷文不便，其實然也。予再詳之，應作二義以
X11n0269_p0741b06║銷此文。一約阿難權證初果，俱生尚在，則與界內無
X11n0269_p0741b07║明俱滅俱生。二約阿難實證初住，別惑未盡，則與界
X11n0269_p0741b08║外無明俱滅俱生。後義同圓敏二師，前義有異也。若
X11n0269_p0741b09║作阿難昔居初果，令入初住，通敘二義者，則於瘧喻
X11n0269_p0741b10║銷釋更明。何者？見惑已斷如安日，俱生未破如發日。
X11n0269_p0741b11║又通惑先落如安日，別惑猶在如發日。隔日之喻，不
X11n0269_p0741b12║亦明乎？△二、惟願下，請解結之法，又二：一、請法；二、作
X11n0269_p0741b13║是下，申敬。
X11n0269_p0741b14║二、爾時下，答釋，為四：一、經家總敘。▲經：作將來眼者，
X11n0269_p0741b15║依教生解，依解立行，皆得正見，故名為眼。△二、善哉
X11n0269_p0741b16║下諸佛同告。▲經無上菩提等可對二德。△三、阿難
X11n0269_p0741b17║再問。△四、佛告下，如來廣答，分二：一、正示六根解結
X11n0269_p0741b18║之法，二、重釋解結倫次之疑。初又二：一、長行，二、偈頌。
X11n0269_p0741b19║初又二：一、明根結無實，二、示現前。可解。初又二：一、明
X11n0269_p0741b20║真妄相即。▲注凡夫迷真故縛者，若未破別惑，未登
X11n0269_p0741b21║圓住，皆名為縛。然六根淨人亦得似脫，今取真脫，故
X11n0269_p0741b22║唯聖人也。△二、阿難下，明根境相由。▲經交蘆者行
X11n0269_p0741b23║𤦆，經音作茭蘆，仍斥交字為非，此胷臆也。▲注有以
X11n0269_p0741b24║下。證真云：根、境、識三互相因依，如三蘆成聚，闕一則
X11n0269_p0741c01║不立。谷響破云：如此釋者，豈唯不曉字義，抑又全背
X11n0269_p0741c02║經文。且經文先以空華喻識，既畢，次舉根、塵，遂以交
X11n0269_p0741c03║蘆喻之。若謂喻三，則文義顛亂。凡單言交者，唯是兩
X11n0269_p0741c04║事。史記云交手事，秦婆沙論云結交趺坐，手、足俱二
X11n0269_p0741c05║事也。此經明鼻根功德，云而闕中交，即是無出入二
X11n0269_p0741c06║息一時也。又云交妄發生，亦秪兩妄雙起耳。至若三
X11n0269_p0741c07║數已上言交者，並須加敷明之，謂三交等，如法華云
X11n0269_p0741c08║有八交道是也。△二、是故下，示現前，可解。▲注又解
X11n0269_p0741c09║下節，疏亦有此義。彼云：言知見者，自性徧圓故。無知
X11n0269_p0741c10║之知，無見之見，即如來藏心也。立知者，有所得故。背
X11n0269_p0741c11║覺合塵，即無明耳。▲知見無見者，不取相故。背塵合
X11n0269_p0741c12║覺，即涅槃也。故茲兩釋，並符佛旨者。雖然，若觀汝今
X11n0269_p0741c13║之言，前釋為要。以前阿難請云：今日身心，云何是結？
X11n0269_p0741c14║從何名解？是故如來開示阿難現前知見。若立知者，
X11n0269_p0741c15║即名為結。現前知見，若無見者，即名為解。無明涅槃，
X11n0269_p0741c16║乃結解之法也。斯亦略舉知見，意攝六根，未彰此結
X11n0269_p0741c17║從何而解。
X11n0269_p0741c18║二、爾時下，偈頌，為三：一、總標；二、正頌。分二：一、頌根結
X11n0269_p0741c19║無實。▲注凡夫以惑業為緣者。六凡法界，由見思之
X11n0269_p0741c20║惑，有漏之業，即感分段有為之法也。具足應云：二乘
X11n0269_p0741c21║菩薩法界，由無明之惑，無漏之業，即感變易有為之
X11n0269_p0741c22║法也。以此三乘，若望圓教聖位，俱屬凡攝，是故略之。
X11n0269_p0741c23║▲聖人以機感為緣者。從分證已上，得法性明鏡身，
X11n0269_p0741c24║隨十界機，普現色像也。然分證菩薩，自行未滿，實報
X11n0269_p0742a01║土中，亦有惑業為緣之義。今但約化他應用而說。▲
X11n0269_p0742a02║舊以前二句下，證真，云：初半頌立有為是空，即真性
X11n0269_p0742a03║有為，空緣生故如幻，具足三支比量。量云：真性有為
X11n0269_p0742a04║是有法，定空為宗因，云從緣生故，同喻如幻事。次半
X11n0269_p0742a05║頌立無為是空，即無為無起滅，不實若空華，亦具三
X11n0269_p0742a06║支比量。若取義，便須移不實兩字歸上句，移無起滅
X11n0269_p0742a07║三字歸下句。以不實是宗中空義，故應立量云：真性
X11n0269_p0742a08║無為是有法，定空為宗因，云無起滅故，同喻如空華。
X11n0269_p0742a09║問：下半頌無真性言，今何強添？答：上真性言，須通下
X11n0269_p0742a10║轉云云。▲掌珍論者，清辨菩薩造，奘三藏譯。論標四
X11n0269_p0742a11║句，與此小異。彼云：真性有為空，如幻緣生故。無為無
X11n0269_p0742a12║有實，不起似空華。上卷廣明前二句，下卷廣明後二
X11n0269_p0742a13║句。舊家始自興福，至于長水，皆依論釋，俱不及證真，
X11n0269_p0742a14║文義分明。孤山云：彼說祖於天親，吾學宗乎智者。宗
X11n0269_p0742a15║塗兩別，故此弗遵云云。今恐後學須知，略引如上，故
X11n0269_p0742a16║重遣之者，若依掌珍銷前頌文，即以此頌雙遣真妄。
X11n0269_p0742a17║證真云：初半破有為是破妄，次半破無為是破真。此
X11n0269_p0742a18║下一頌釋成前意也。龍樹云：即中論偈。此二句下更
X11n0269_p0742a19║云：今則無因待，亦無所成法。▲經猶非真非真，纂要
X11n0269_p0742a20║云：上非真字即妄非真，下非真字即真非真。覆牒上
X11n0269_p0742a21║文，妄、真同二妄，此讀文大謬也。▲注真非真所違也
X11n0269_p0742a22║者，如下文云真恐迷，上三字與今不別。△二、結解下，
X11n0269_p0742a23║頌現前，可解。又三：一、泛舉所因。二、汝觀下，正頌前說。
X11n0269_p0742a24║三、解結下，生起後義。△三、陀那下，重示為二：一、喻所
X11n0269_p0742b01║結之體，二、歎能解之法。初又二：一、指八識如流。▲注：
X11n0269_p0742b02║第八、異名。此依唯識論解也。又百法疏云：然第八識，
X11n0269_p0742b03║雖諸有情皆悉成就，而隨義別立種種名：或名為心，
X11n0269_p0742b04║或名阿陀那，或名所知依，或名種子識等。別說九識
X11n0269_p0742b05║者，他宗解為純淨無染識。若天台智者，依真諦三藏，
X11n0269_p0742b06║以阿陀那為第七識，則與前來經、論不同。問：若爾，陀
X11n0269_p0742b07║那之名通乎七、八、九識，如何辨異？答：梵語阿陀那，此
X11n0269_p0742b08║與阿棃耶、菴摩羅相去非遠，皆目如來藏心。但隨諸
X11n0269_p0742b09║經、論，翻取名、義，或異或同，到使南、北宗師多起諍計。
X11n0269_p0742b10║若知此三有染有淨，有染、淨和合，隨取何義，建立其
X11n0269_p0742b11║名，則諍計自息。且阿陀那識，真諦謂之第七者，蓋別
X11n0269_p0742b12║取第八染分立名。唯識、百法謂之第八者，則通取染、
X11n0269_p0742b13║淨和合為目。解深密經謂之第九者，乃別取第八淨
X11n0269_p0742b14║分言之。故攝論云：世尊說法，凡有三種：一、染汙分，二、
X11n0269_p0742b15║清淨分，三、染汙清淨分。譬如金藏，土中有三：一、地界，
X11n0269_p0742b16║二、金，三、土輪。以地譬依他性，具染、淨二分（八識）；以土譬
X11n0269_p0742b17║分別性，為生死染分（七識）；以金譬真實性，為涅槃淨分
X11n0269_p0742b18║（九識）。問：陀那之名既通三識，何故擕李釋此頌文，須云
X11n0269_p0742b19║第八異名耶？答：以順現文，名、義便故。既云習氣成暴
X11n0269_p0742b20║流，又曰真非真恐迷，是則顯有染、淨二分。雖解深密
X11n0269_p0742b21║名為第九，不如唯識第八義。親況、慤況二疏俱作此
X11n0269_p0742b22║釋，故敏師從之。▲大乘權教者，即通、別二教也。孤山
X11n0269_p0742b23║云：對圓頓大機亦不宣說，以歷別淺深，示六、七、八之
X11n0269_p0742b24║異，易起諍論故。今謂不然。此中正指陀那微細識有
X11n0269_p0742c01║真非真，恐凡愚不了，謂一謂異，執斷執常，故於諸經
X11n0269_p0742c02║不常開演，何關六、七耶？應知此識於藏、通二教固是
X11n0269_p0742c03║不說，至於別、圓二教亦罕曾顯示，故云我常不開演。
X11n0269_p0742c04║所言常者，猶云尋常，非全不說，以別、圓初心不得意
X11n0269_p0742c05║者皆有諍故。如地論師以阿梨耶為真常淨識，攝大
X11n0269_p0742c06║乘人以為無記、無明、隨眠之識，斯即別、圓起計之相
X11n0269_p0742c07║也。圓、敏二師釋不說意，各據一塗，似未盡理。▲我於
X11n0269_p0742c08║凡、愚不開演者，節疏云：凡謂凡夫，愚即二乘。今謂若
X11n0269_p0742c09║許前義，愚通大、小。△二、自心下，顯諸法如幻。初二句
X11n0269_p0742c10║從真起妄，次三句達妄即真。妄則根境熾然，真則待
X11n0269_p0742c11║對絕矣。所以作此頌者，還是重示根塵同源，現前可
X11n0269_p0742c12║解也。所解既如幻，能解亦如幻。故下文云：如幻三摩
X11n0269_p0742c13║提。△二、是名下，歎能解之法。▲注如世蓮華下，諸疏
X11n0269_p0742c14║皆作喻釋，大同小異。今詳經語，亦可作能證三昧人
X11n0269_p0742c15║解。如前文云寶王、覺王，下文云妙蓮華王，皆命佛也。
X11n0269_p0742c16║今妙蓮華且是所坐之座，金剛王、寶覺正是能證之
X11n0269_p0742c17║人，覺即佛也。縱入相似，謂圓教七信也。同除四住，至
X11n0269_p0742c18║藏則劣，出法華玄文。▲經薄伽梵者，資中云：具足六
X11n0269_p0742c19║義，所謂自在、熾盛、端嚴、名稱、吉祥、尊貴。
X11n0269_p0742c20║二、於是下，重釋解結倫次之疑，為三：一、經家敘事。▲
X11n0269_p0742c21║注：二、頌合明。孤山云：前四偈是重頌，後五偈是孤起。
X11n0269_p0742c22║（從解結因次第已下。）今謂前四偈中言妄顯諸真等四句亦是
X11n0269_p0742c23║孤起，後五偈中自心等五句亦是重頌。若然，則雜糅
X11n0269_p0742c24║精瑩，於義惟明。▲經：心目開明者，上根必進破無明，
X11n0269_p0743a01║中、下或初入真似。△二、我今下，阿難疑請。▲經性淨
X11n0269_p0743a02║等二句，當以所詮能詮分之。△三、即時下，如來顯示。
X11n0269_p0743a03║分二：一、結巾喻迷，二、解巾喻悟。初又二：一、綰巾成結，
X11n0269_p0743a04║二、指事顯法。初又三：一、示，六、結。▲注髑髏天者，慤疏
X11n0269_p0743a05║云：斯承口史，未見所翻。長水云劫波，云時分巾，是彼
X11n0269_p0743a06║天所奉，緣起未詳。今謂華嚴第二有時分天，以璿師
X11n0269_p0743a07║但翻劫波，而不言羅字，故未敢用。▲經疊華巾者，谷
X11n0269_p0743a08║響云：疊即布名，字或作㲲。下文又云寶疊者，貴之耳。
X11n0269_p0743a09║△二、佛告下，審名體。△三定倫次。△二、佛言下，指事
X11n0269_p0743a10║顯法。
X11n0269_p0743a11║二、佛告下，解巾喻悟。分二：一、喻六解一亡；二、喻舒
X11n0269_p0743a12║結倫次。初又二：一、舉喻詳解。▲經：是非鋒起。谷響云：
X11n0269_p0743a13║劉伯倫酒德頌曰：陳說禮法，是非鋒起。▲注云：如劒
X11n0269_p0743a14║戟之鋒刃，相競逐而起。△二、佛言下，顯法斥迷。△二、
X11n0269_p0743a15║阿難下，喻舒結倫次，為二：一、明舒結方便，二、明倫次
X11n0269_p0743a16║所以。初又二：一、舉結詳解。▲注：雖曰伏斷者，二乘通
X11n0269_p0743a17║惑，菩薩伏別惑，俱約未觀圓中者言之。△二、佛告下，
X11n0269_p0743a18║顯法示修。▲注：圓修定慧，即三止三觀也。由此能顯
X11n0269_p0743a19║如來藏性，故曰佛法從因緣生。▲事六度等，等取二
X11n0269_p0743a20║乘智行，乃至菩薩別修定慧，悉名塵相，方是今文簡
X11n0269_p0743a21║非之意。孤山云：和合麤相者，如因父母和合而有其
X11n0269_p0743a22║身，飲食為緣而命得住等。良恐不爾。▲佛種從緣起
X11n0269_p0743a23║者，準法華疏，以中道正因為佛種。今孤山解，知其本
X11n0269_p0743a24║因皆因於心，心即佛種也。然而法華正指真心，此中
X11n0269_p0743b01║正指妄心。雖真、妄體同，理須甄別。▲實智冥理，權智
X11n0269_p0743b02║鑒物者，權實一念，物理同時，理則照窮正性，物則察
X11n0269_p0743b03║其本末。肇論云：聖心無智，無所不知。此之謂也。
X11n0269_p0743b04║二、阿難下，明倫次所以，又二：一、舉結詳解。▲注黏湛
X11n0269_p0743b05║成根者，前文云由明暗等二種相形，於妙圓中黏湛
X11n0269_p0743b06║發見，乃至意根云黏湛發知，今總言之，故云根也。▲
X11n0269_p0743b07║必無倫緒者，豈有先眼、次耳、後鼻等耶？△二、佛言下，
X11n0269_p0743b08║顯法示修。▲法。小乘析觀下，毗曇人空法不空，成實
X11n0269_p0743b09║人法俱空，會入空平等理，謂偏真涅槃也。此涅槃亦
X11n0269_p0743b10║空，名平等空。▲大乘體觀下，衍門。三教皆名體觀。通
X11n0269_p0743b11║教但破界內二執，不破界外二執。別教先內次外。圓
X11n0269_p0743b12║教內外頓融。▲應知下，亦私釋之文。人空、法空，即六
X11n0269_p0743b13║解也。平等空，即一亡也。三空配位，已在說題。
X11n0269_p0743b14║二、阿難下，示諸聖圓通本根，為四：一、阿難述請；二、如
X11n0269_p0743b15║來普問；三、諸聖各說；四、文殊簡辨。初又二：一、述解申
X11n0269_p0743b16║疑。▲經：得無疑惑，例前心目開明說之。▲頂禮雙足
X11n0269_p0743b17║者。谷響云：頂者，己之貴；足者，佛之賤。以己之貴，禮佛
X11n0269_p0743b18║之賤，敬之至也。▲然猶未達圓通本根者，上云慧覺
X11n0269_p0743b19║圓通，但是悟知一、六亡義。今云圓通本根，正是最初
X11n0269_p0743b20║方便也。△二、世尊下省躬致請。
X11n0269_p0743b21║二、爾時下，如來普告。▲注：從佛口生，從法化生。據孤
X11n0269_p0743b22║山意，唯從圓釋，今則通小。小以四果為無學生真諦
X11n0269_p0743b23║法中，圓以分證為無學生中道法中。通、別準知。此下
X11n0269_p0743b24║二十五聖，孤山復有料簡釋疑。問曰：諸聖所敘，於界
X11n0269_p0743c01║及大，何其次第？為本說自爾，為經家次此耶？答：雖未
X11n0269_p0743c02║可定判，而以本說自爾為長。蓋受佛威加，說必次第
X11n0269_p0743c03║也。若爾，一等次第，何陳那因聲，而在沙陀因色之前？
X11n0269_p0743c04║答：此陳那是現在悟道既初因聲，塵與觀音過去悟
X11n0269_p0743c05║道元因耳根。非但根、塵相符，亦是過、現相對。是故最
X11n0269_p0743c06║初陳那敘述，末後觀音敘述。斯則善始令終，以顯此
X11n0269_p0743c07║土正以音聲為佛事也。若爾，陳那亦應當機，則與觀
X11n0269_p0743c08║音義等。何故文殊簡以為非？答：塵是佛語，根乃自身。
X11n0269_p0743c09║認塵則著他語言，觀根則了己心性。末代悟入，要在
X11n0269_p0743c10║觀根。所以陳那聞聲，亦在簡非之例。問：普賢依耳識
X11n0269_p0743c11║而悟，何不當機？答：塵非根不別，識非根不發。若不依
X11n0269_p0743c12║根，如何發識？根親識疎，是故亦簡。又普賢所說心聞
X11n0269_p0743c13║之義，乃是分真所得，何關初心？故下文云：心聞洞十
X11n0269_p0743c14║方，生于大因力。初心不能入，云何獲圓通？問：觀音既
X11n0269_p0743c15║是觀根悟道，合在六根科中，則當居那律前後，何故
X11n0269_p0743c16║越次居七大之末耶？答：此既當機，其道則勝。勝儻先
X11n0269_p0743c17║說，劣無由陳。故讓諸聖居前，而觀音處後。例如三十
X11n0269_p0743c18║三大士說不二法門，而淨名杜口最居於後。前劣後
X11n0269_p0743c19║勝，炳然可見。已上五重，皆圓師料簡。斯亦鈎深索隱
X11n0269_p0743c20║之義，講貫者不可不知。
X11n0269_p0743c21║三、諸聖各說，分二：一、正說圓通，二、廣現前瑞。初又五：
X11n0269_p0743c22║一、六塵，乃至五、耳根。初又六：一、火器，悟聲塵。▲經：雞
X11n0269_p0743c23║園者，中阿含云：佛滅度後，諸上德比丘皆住雞園。竦
X11n0269_p0743c24║疏引智論云：昔有野火燒林，林中有雉，入水漬羽，以
X11n0269_p0744a01║救其焚。纂要云：即雞頭摩寺。二說未審。▲注涅槃說
X11n0269_p0744a02║身因谷響，引彼經三十二云：五百比丘問身子云：佛
X11n0269_p0744a03║說身因，何者是耶？身子答曰：汝等亦各得正解脫，自
X11n0269_p0744a04║應知之。何緣方更作如是問？有比丘言：我等未得正
X11n0269_p0744a05║解脫時，意謂無明即是身因。作是觀時，得羅漢果。有
X11n0269_p0744a06║說愛，有說行，乃至飲食、五欲。如是五百共往佛所，各
X11n0269_p0744a07║說已解。身子白佛：誰為正說？佛言：無非正說。▲淨名
X11n0269_p0744a08║入不二者，初法自在菩薩云：生滅為二，不生不滅為
X11n0269_p0744a09║不二。乃至文殊云：無說無示為入不二。共三十二人。
X11n0269_p0744a10║若兼居士默然，則三十三也。▲其猶禮樂等者，孔子
X11n0269_p0744a11║曰：天下有道，則禮樂征伐自天子出；天下無道，則禮
X11n0269_p0744a12║樂征伐自諸侯出。▲斯即開權會實者，具如後釋。▲
X11n0269_p0744a13║主伴相濟者，爾雅云：濟，成也。▲天台化儀四教，謂頓、
X11n0269_p0744a14║漸、祕密、不定也。▲龍樹二種法輪，謂顯露、祕密也。▲
X11n0269_p0744a15║俱無此說者。且漸教之初，唯為五人等說三藏教，大
X11n0269_p0744a16║雖在座，小所不識。至論不定，但云雖五人證果，不妨
X11n0269_p0744a17║八萬諸天獲無生忍，且不言陳那得大乘益。又大論
X11n0269_p0744a18║明祕密法轉云：初轉時，聲聞見八萬及一人，諸菩薩
X11n0269_p0744a19║見無量阿僧祇人得二乘，無量阿僧祇人得無生忍。
X11n0269_p0744a20║亦不言陳那在大益之數。若謂今經陳那所敘是密
X11n0269_p0744a21║悟圓理者，豈唯彰天台、龍樹教義不明，抑亦顯法華
X11n0269_p0744a22║迹門開權未了。何哉？以法華但說在昔是權，於今是
X11n0269_p0744a23║實耳。此義非小，有妨大塗，故集解中不避煩芿。△二
X11n0269_p0744a24║塵性悟色塵▲經優波尼沙陀。如序分列名中解。又
X11n0269_p0744b01║纂要云：據華嚴等經疏，翻為近少，亦云近對。蓋校量
X11n0269_p0744b02║持經功德云：乃至優波尼沙陀分，亦不及一。即極少
X11n0269_p0744b03║比對之分也。今經云：以從白骨微塵，歸於虗空。此乃
X11n0269_p0744b04║析色明空，因於近少微故也。▲注觀五陰理性，謂觀
X11n0269_p0744b05║色不淨，觀受是苦，觀識無常，觀想、行無我。▲九想者：
X11n0269_p0744b06║一、脹想，二、青瘀想，三、壞，四、血塗漫想，五、膿爛想，六、噉
X11n0269_p0744b07║想，七、散想，八、骨想，九、燒想。▲壞法羅漢者，次第禪門
X11n0269_p0744b08║云：對治無漏禪有二種：一者、壞法道，即九想、八念、十
X11n0269_p0744b09║想是也。善修此三，發真無漏，成壞法阿羅漢。二者、不
X11n0269_p0744b10║壞法道，即皆捨勝處、一切處、九次第定、師子奮迅、超
X11n0269_p0744b11║越三昧等。具此禪故，發真無漏，成不壞法大阿羅漢。
X11n0269_p0744b12║△三、香嚴悟香塵。▲經童子者，菩薩之異名也。餘經
X11n0269_p0744b13║亦稱文殊等為童子，以內證真常而無取著，如世童
X11n0269_p0744b14║子心無染愛故。▲注此似衍門者，未敢定判，故云似
X11n0269_p0744b15║耳。若觀當時得阿羅漢，將非通教聲聞之果乎？△四
X11n0269_p0744b16║藥王悟味塵。▲經：法王子者，釋論云：佛為法王，菩薩
X11n0269_p0744b17║入法正位，乃至十地，悉名王子。▲五百梵天者，證真
X11n0269_p0744b18║云：是其徒屬。▲印我昆季，藥王、藥上者，據法華疏云：
X11n0269_p0744b19║藥王昔名星光，從尊者日藏聞說佛慧，以雪山上藥
X11n0269_p0744b20║供養眾僧，願我未來能治眾生身心兩病，號曰藥王。
X11n0269_p0744b21║今蒙佛記，即酬昔所願也。△五賢守悟觸塵。▲經：開
X11n0269_p0744b22║士者，古翻菩薩為開士。安師云：開士，始士也。開謂心
X11n0269_p0744b23║初開故，始謂始發心故。▲從佛出家者。若據大論云
X11n0269_p0744b24║䟦陀波羅是居家菩薩，恐名字有同耳。△六飲光悟
X11n0269_p0744c01║法塵。▲經我觀世間下，即實有滅空也。▲注九次第
X11n0269_p0744c02║定，謂四禪、四空、滅、受、想也。▲經世尊說我者，如增一
X11n0269_p0744c03║阿含云：我佛法中行十二頭陀：難行、苦行，大迦葉第
X11n0269_p0744c04║一。▲注此翻抖擻，謂抖擻十二種過患云云。
X11n0269_p0744c05║二、五根為五：一、如意悟眼根。▲注：此云如意等。昔於
X11n0269_p0744c06║饑世，曾以稗飯施辟支佛，九十一劫生人天中，如意
X11n0269_p0744c07║受樂，常獲富足。▲半頭而見者，舊說那律天眼從頂
X11n0269_p0744c08║上發見，此恐不爾。如佛得全頭，天眼又從何而見耶？
X11n0269_p0744c09║▲非謂金剛唯喻大定者，地論云：二乘得金剛喻定。
X11n0269_p0744c10║△二、繼道悟鼻根。▲注於路所生，證真引善見律云：
X11n0269_p0744c11║有一長者，秖有一女，與奴私通，遂逃他國。久而有孕，
X11n0269_p0744c12║垂產思歸。行至中路，即誕其子，因名路邊生。如是二
X11n0269_p0744c13║度，凡生兩子。長名槃陀伽，弟名周利。槃陀伽以其弟
X11n0269_p0744c14║相繼於路邊生，故名為繼道。▲經：我時觀息等。此似
X11n0269_p0744c15║於數息中修六妙門觀。所言六者，謂數、隨、止、觀、還、淨
X11n0269_p0744c16║云云。前三是定，後三是慧。定愛、慧䇿，能發真明，故得
X11n0269_p0744c17║漏盡，成阿羅漢。▲反息循空者，反生滅之息，循真明
X11n0269_p0744c18║之空也。△三、牛呞悟舌根▲經有牛呞病，爾雅作齝，
X11n0269_p0745a01║與呞同。郭璞云：食之已久，復出嚼之。法華疏云：牛若
X11n0269_p0745a02║食後，常事虗哨，其病似之。▲注緣起與今經異。證真
X11n0269_p0745a03║云：昔為比丘，摘他一穗穀，觀其生熟，五百生作牛償
X11n0269_p0745a04║力。今雖得道，猶作牛呞。▲經心地法門者。問：此與大
X11n0269_p0745a05║乘唯心之義，不亦同乎？答：凡釋教文，不可以名定義，
X11n0269_p0745a06║當須以義正名。今既敘昔所示法門，但是第六識為
X11n0269_p0745a07║諸法所依，故曰心地。且小乘諸經，奚甞不談諸法由
X11n0269_p0745a08║心？如阿含云：一法攝一切法，所謂心是正法。念云：心
X11n0269_p0745a09║造依正。瑞應云：得一心則萬邪滅矣。又何但小乘？至
X11n0269_p0745a10║於先儒，亦以心為言行之本。如楊子曰：言，心聲也。書，
X11n0269_p0745a11║心畫也。（聲發成言，畫紙成書。書有文質，言有史野。二者之來，皆由於心。）孟子曰：學問
X11n0269_p0745a12║之道無佗，求其放心而已矣。荀卿子曰：心也者，道之
X11n0269_p0745a13║工宰也。（工能成物，宰能生物。）由是觀之，何必大乘方云心地耶？
X11n0269_p0745a14║下文身子云悟心無際等，義皆例此。▲還味旋知者，
X11n0269_p0745a15║祇是觀味之知，還旋心地耳。△四、餘習悟身根。▲注
X11n0269_p0745a16║罵河神為婢。谷響云：過恒河水，咄！小婢駐流。河神為
X11n0269_p0745a17║之兩派。神往訴佛，佛令懺謝。即合掌云：小婢莫瞋。大
X11n0269_p0745a18║眾笑之，懺而更罵。佛言：本習如此，實無高心。△五、空
X11n0269_p0745a19║生悟意根▲注：甞試訂之。訂，平議也。良由在昔下。問：
X11n0269_p0745a20║何故但云方等、般若，而不言法華耶？答：二酥味長，豈
X11n0269_p0745a21║無所證？若指醍醐，於義太緩。況圓通本根，須敘在昔；
X11n0269_p0745a22║法華開會，亦會本根。向下身子、滿慈，意亦如是。▲見
X11n0269_p0745a23║佛法身者，法華疏云：佛忉利天下，率土輻湊，爭前頂
X11n0269_p0745a24║禮。空生端坐石室，念諸法空，豁然悟道。佛告蓮華比
X11n0269_p0745b01║丘尼：非汝前禮須菩提，先見法身。法華玄文判。此是
X11n0269_p0745b02║三藏空門成實論之所申也。▲經：諸相入非，非猶無
X11n0269_p0745b03║也，非所非盡。上非字同前無義，所非即諸相，相帶言
X11n0269_p0745b04║之耳。▲旋法歸無者。法是意根所對之境，正由根寂，
X11n0269_p0745b05║乃得法空。永嘉云：知滅對遺。斯之謂矣。
X11n0269_p0745b06║三，六識為六。一，身子悟眼識。△經心見者，證真云：即
X11n0269_p0745b07║眼識界也。▲注不可以人而異於法者，人謂迦葉，法
X11n0269_p0745b08║謂緣生。▲經：光極知見者，光，明也。若從義，便秪是知
X11n0269_p0745b09║見明極耳。△二、普賢悟耳識。▲注金剛喻定，孤山云：
X11n0269_p0745b10║即下文明金剛乾慧也。△三𧰟喜悟鼻識▲注故標
X11n0269_p0745b11║其妻者，來出家時，耽著其妻，食息不離。▲十六特勝
X11n0269_p0745b12║者，此禪與六妙門橫竪淺深之異耳。▲通明者，謂三
X11n0269_p0745b13║事通觀。若觀息時即照色、心，觀色及心亦復如是，故
X11n0269_p0745b14║曰通明。又修此禪能發六通、三明故。△四、滿慈悟舌
X11n0269_p0745b15║識。▲經以音聲輪者，佛有三輪，謂身輪現通，口輪說
X11n0269_p0745b16║法，意輪鑒機，此口輪也。▲助佛轉輪者，此法輪也。口
X11n0269_p0745b17║輪是能轉，法輪為所轉。△五上首悟身識。△注：或翻
X11n0269_p0745b18║近執舊譯為佛家人，其意同焉。▲經：三千威儀，八萬
X11n0269_p0745b19║微細。纂要云：約二百五十戒，各有四威儀，合為一千，
X11n0269_p0745b20║循三世轉為三千也。將三千威儀分配身口七支，為
X11n0269_p0745b21║二萬一千。復約對治三毒及等分，成八萬四千。今舉
X11n0269_p0745b22║全數也。▲注制遠方便者，如起心破戒，未動身、口時
X11n0269_p0745b23║是也。△六釆寂悟意識。△注木爪癃。谷響云：亦曰木
X11n0269_p0745b24║爪林，近此林居故。又云：禱此林神而生故。△根本禪
X11n0269_p0745c01║者，四禪四空，總名十二門禪。然其神通，多依四禪而
X11n0269_p0745c02║發。
X11n0269_p0745c03║四七大為七一，火頭悟火大。▲經教我徧觀下，應通
X11n0269_p0745c04║生滅、無生二種觀相云云。▲二、持地悟地大。▲經闤
X11n0269_p0745c05║闠者谷響，引崔豹古今注曰：闤，市垣也。闠，市門也。▲
X11n0269_p0745c06║饑荒者，爾雅云：穀不熟為饑，果不熟為荒。▲注三諦
X11n0269_p0745c07║具足者，蓋了色即是空，一切法趣色，如指不自觸，故
X11n0269_p0745c08║曰不相觸摩。△三月光悟水大▲經：水性無奪。孤山
X11n0269_p0745c09║云：奪，猶失也。長水云：一味水性，更非餘大之所相傾，
X11n0269_p0745c10║故名無奪。▲注十徧處者，證真云：謂觀青、黃、赤、白、地、
X11n0269_p0745c11║水、火、風、空、識十境，皆使徧一切處也。就所觀境得名，
X11n0269_p0745c12║亦名十一切處，亦名十一切入。▲注稠禪師入火光
X11n0269_p0745c13║定事，載續高僧傳。有作析法等者，孤山疏也。▲四、瑠
X11n0269_p0745c14║光悟風大。▲經皆是妄緣風力所轉者，妄緣即能感
X11n0269_p0745c15║之業，風力即所感之報。又風力即妄緣也，皆虗妄緣
X11n0269_p0745c16║相故。△五空藏。悟空大注：有足曰鐙，今俗作燈。▲經
X11n0269_p0745c17║放十種光等。孤山云：表從一心現十界像，化十界眾
X11n0269_p0745c18║生也。△六慈氏悟識大。▲注：此翻慈氏。淨名疏云：有
X11n0269_p0746a01║言從姓立名，今謂非姓，恐是名也。何者？過去為王，名
X11n0269_p0746a02║曇摩沇支，慈育國人，國人稱為慈氏。姓阿逸多，此云
X11n0269_p0746a03║無能勝。有言阿逸多是名，既不親見正文，未可定執。
X11n0269_p0746a04║（疏文）▲亦曰三相者，解深密中二名全同唯識，但以性
X11n0269_p0746a05║為相耳。資中下：此依唯識所解也。證真引彼頌曰：由
X11n0269_p0746a06║彼彼徧計，徧計種種物，此徧計所執，自性無所有（徧計），
X11n0269_p0746a07║依他起自性，分別緣所生（依他），圓成實於彼，常遠離前
X11n0269_p0746a08║性（圓成）。△七、勢至悟根大。▲注舍衛等者，智論云：舍衛
X11n0269_p0746a09║有九億家，三億眼見佛，三億耳聞而不見，三億不聞
X11n0269_p0746a10║不見。▲經：不假方便，自得心開。孤山云：謂託宿世修
X11n0269_p0746a11║念佛觀，故生佛前，不假加功進行，而自證妙道。故觀
X11n0269_p0746a12║經云：生彼國已，見佛色身光明寶林演說妙法，聞已
X11n0269_p0746a13║即悟無生法忍是也。▲注念存三觀等者，空觀念報
X11n0269_p0746a14║身，破通別見思。假觀念應身，破界內外塵沙。中觀念
X11n0269_p0746a15║法身，破根本無明。分別雖爾，然復須了即惑成觀，觀
X11n0269_p0746a16║外無身，三一互融，非相含然，非相生然。念之於無念，
X11n0269_p0746a17║是真念佛矣。
X11n0269_p0746a18║
X11n0269_p0746a19║首楞嚴經集解熏聞記卷第三