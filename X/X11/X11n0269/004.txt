X11n0269_p0746b01║首楞嚴經集解熏聞記卷第四
X11n0269_p0746b02║吳興沙門　仁岳　述
X11n0269_p0746b03║起第六卷
X11n0269_p0746b04║五、耳根。分二：一、觀音正說，二、昔佛所記。初又四：一、值
X11n0269_p0746b05║佛稟教證真。引天台云：西音阿那婆婁吉低輪，此云
X11n0269_p0746b06║觀世音。能所圓融，有無兼暢，照窮正性，察其本末，故
X11n0269_p0746b07║稱觀世音。又梵語阿縛盧枳帝滋伐羅，此云觀自在。
X11n0269_p0746b08║唐三藏云：觀有不住有，觀空不住空，聞名不惑於名，
X11n0269_p0746b09║見相不沒於相，心不能動，境不能隨，動隨不亂，其真
X11n0269_p0746b10║可謂無礙智慧也。（彼文）今觀諸經標名，或單云觀世音，
X11n0269_p0746b11║或單云觀自在，唯大悲心陀羅尼經具云觀世音自
X11n0269_p0746b12║在，而不知梵語有單有具，為是譯人去取不同，未詳
X11n0269_p0746b13║厥旨。▲注：流通本經者，本謂本門，示可通指法華為
X11n0269_p0746b14║本經。▲教即世音，以初稟教即是耳根所對之境故。
X11n0269_p0746b15║▲聞即耳根者。此從能聞邊說。若約所聞，有通有局，
X11n0269_p0746b16║局取彼佛音教，通取一切聲塵之境。▲思修皆能觀
X11n0269_p0746b17║之觀者，聞非無觀，以觀行成時正在思修故。應知三
X11n0269_p0746b18║慧有橫有竪，橫則名字已上位位有之，竪則名字為
X11n0269_p0746b19║聞、觀行為思、相似為修。三慧具足能得相似分真之
X11n0269_p0746b20║定，故曰從聞思修入三摩地。△二、初於下，依教起修。
X11n0269_p0746b21║▲注：舊約三慧次第銷之，義出沇疏。且初、聞慧者，謂
X11n0269_p0746b22║於聞中入流亡所。所入既寂，動、靜二相了然不生。（此觀
X11n0269_p0746b23║聞性，返照離緣。）如是漸增，聞、所聞盡。（非唯亡境，亦乃離聞。）二、思慧者，謂
X11n0269_p0746b24║盡聞不住，覺、所覺空。（即能覺心，思慧為體。又觀此覺，體性亦無。）三、修慧者，
X11n0269_p0746c01║謂空覺極圓，空、所空滅。（思盡唯修，既無能覺，亦無所覺。）證真曰：據疏
X11n0269_p0746c02║此釋，但遣前二，不遣修慧。空覺極圓等，即是釋思慧
X11n0269_p0746c03║盡相，令助一解。最初七句遣聞慧，次二句遣思慧，後
X11n0269_p0746c04║二句遣修慧。謂前聞、思二慧俱為所空，修慧為能空；
X11n0269_p0746c05║今能、所俱遣，故云空、所空滅。孤山、長水，大節亦同，但
X11n0269_p0746c06║釋義小異耳。▲節文為四下。須知根塵是所破之境，
X11n0269_p0746c07║理觀是能破之觀。以三諦之理，即三觀之體。故荊谿
X11n0269_p0746c08║云：諦觀名別體復同，是故能所二非二。前二如賊，後
X11n0269_p0746c09║二如兵。雖計賊而發兵，要賊除而兵息。又此四節，說
X11n0269_p0746c10║有倫次，遣必俱時。若不然者，非頓亡之智，非無作之
X11n0269_p0746c11║行。注文已顯，無俟煩辭。△三、生滅下，因修獲證。▲注
X11n0269_p0746c12║此非屬應，蓋言其機者，諸師皆作應解，唯興福云下
X11n0269_p0746c13║合有二：悲則謙居學地，仰乃俯類凡夫。又云：仰謂敬
X11n0269_p0746c14║法處師，悲謂傷己拔彼。此善經意也。若屬應者，如何
X11n0269_p0746c15║銷釋與之一字？▲菩薩所證圓通之理下。理謂三千
X11n0269_p0746c16║三諦之性。眾生心佛，一體無差。迷之則事用確分，悟
X11n0269_p0746c17║之則真精洞徹。永嘉云：諸佛法身入我性，我性同共
X11n0269_p0746c18║如來合。此之謂也。▲感應常冥，與拔常顯者，冥謂冥
X11n0269_p0746c19║密，顯謂顯露。然感應必與拔，與拔必感應，冥則俱冥，
X11n0269_p0746c20║顯則俱顯，蓋左右言之耳。凖智者釋法華普門品，以
X11n0269_p0746c21║前問答，不見形聲，密荷深祐，為冥益（即七難、二求等）。以後問
X11n0269_p0746c22║答，觀覩色身，得聞說法，視聽彰灼，名顯益（即三十三身、十九說
X11n0269_p0746c23║法也）。約彼申此，則三十二應是顯益，十四無畏是冥益，
X11n0269_p0746c24║四不思議兼通冥顯云云。
X11n0269_p0747a01║四、世尊下，由證成用，為二：一、廣談應用，二、總結圓通。
X11n0269_p0747a02║初又三：一、三十二應，二十四無畏，三、四不思議。初又
X11n0269_p0747a03║三：一、總標。▲經：聞熏聞修者，熏謂熏習，從喻為名。修
X11n0269_p0747a04║兼於思，三慧備矣。起信云：如世間衣服，實無於香。若
X11n0269_p0747a05║人以香而熏習故，則有香氣。今亦如是，觀音因中初
X11n0269_p0747a06║無淨用，由聞如幻金剛三昧而熏習故，能成三十二
X11n0269_p0747a07║應也。▲入諸國土者。若約四土論之，應六，凡二乘及
X11n0269_p0747a08║藏、通菩薩但入同居，應別、圓菩薩則入方便、實報、感
X11n0269_p0747a09║機居，同居亦入分段、寂光、無相三土，由之而生天器、
X11n0269_p0747a10║飯色，喻意可解。△二、世尊下，別釋，分五：一、應三乘。△
X11n0269_p0747a11║經：勝解現圓。資中云：將登正覺，坐道場也。今謂勝解
X11n0269_p0747a12║即正覺，此通分極識，如孤山所說。而資中云：將登者，
X11n0269_p0747a13║躡上進修無漏言之。秪為進修未登正覺，是故現身
X11n0269_p0747a14║而為說法，令其勝解現前圓滿。▲注臣家之鏡下，喻
X11n0269_p0747a15║分真理，能現佛身也。王家之鏡下，喻究竟理，現菩薩
X11n0269_p0747a16║身也。證真云：若初住能現妙覺，是本下迹高。若妙覺
X11n0269_p0747a17║現菩薩等像，是本高迹下。俱高俱下，二句可知。此依
X11n0269_p0747a18║天台四句分別。（鈔文）問：經云：現佛身者為劣？答：若在方
X11n0269_p0747a19║便實報，定是勝身。若在同居，或勝或劣云云。▲毱多
X11n0269_p0747a20║等者，梵云優波毱多，此翻近護。佛滅度後百年出世，
X11n0269_p0747a21║得阿羅漢果。付法藏傳云：毱多於摩突羅國說法，降
X11n0269_p0747a22║魔已，語魔王言：我不得見如來色身，汝首曾覩，宜為
X11n0269_p0747a23║我現。魔曰：仁者！我現佛身，勿為吾禮。即入林中，變現
X11n0269_p0747a24║三十二相、八十種好，化為比丘，前後圍遶，若鵝王趨，
X11n0269_p0747b01║從林而出。毱多見已，說偈讚歎，不覺為禮。魔言：何故
X11n0269_p0747b02║如是？答曰：我知世尊久已滅度，見此容儀，歡喜內發，
X11n0269_p0747b03║是故禮耳。魔復本形，歸還天上。▲資加二位者，五停
X11n0269_p0747b04║心為資糧，四善根為加行。▲雖有菩薩等者。今謂藏、
X11n0269_p0747b05║通菩薩雖約凡聖，位同人天及以二乘，而現身說法
X11n0269_p0747b06║必須有異。若然，則應取前諸菩薩文，通收四教之機，
X11n0269_p0747b07║不亦可乎？但隨教相明，勝解現圓，於義無咎。△二、若
X11n0269_p0747b08║諸下，應天道。▲注四禪皆有王者，次第禪門云：佛於
X11n0269_p0747b09║仁王經說十八梵，亦應有民主之異。又云：四禪中有
X11n0269_p0747b10║大靜王。而佛於三藏中但說初禪有大梵王者，以初
X11n0269_p0747b11║禪內有覺觀心，則有語言法主，領下地眾生為便。上
X11n0269_p0747b12║地無此，故不別。▲出初禪之頂者，初禪有三天，謂梵
X11n0269_p0747b13║眾、梵輔、大梵也。▲經：帝釋者，梵語釋迦提桓因陀羅，
X11n0269_p0747b14║此言能作天主。今略云帝釋，蓋華梵雙舉也。▲大自
X11n0269_p0747b15║在天者，智者云：有人以為第六天。而諸經多稱大自
X11n0269_p0747b16║在是色界頂天。釋論云：過淨居天，有十住菩薩，號大
X11n0269_p0747b17║自在。又十住經云：大自在天，光明勝一切眾生。涅槃
X11n0269_p0747b18║獻供，大自在天最勝。故非第六天也。（舊以前自在天為第五，大自在
X11n0269_p0747b19║天為第六。又慈恩以自在為夜摩、兜率，大自在為化樂、他化。）▲注：散脂者，具云散
X11n0269_p0747b20║脂修摩，此翻為密，未知此中定是何等。此智者之語。
X11n0269_p0747b21║▲雖未可定，下是孤山之辭。▲經：四、天王者，金光明
X11n0269_p0747b22║疏云：上升之元首，下界之初天，居半須彌。東黃金埵
X11n0269_p0747b23║王，名提頭賴吒，此云持國。南瑠埵王，名毗留勒叉，此
X11n0269_p0747b24║云增長。西白銀埵王，名毗留博叉，此云雜語。北水精
X11n0269_p0747c01║埵王，名毗沙門，此云多聞。▲國大子者，谷響云：亦如
X11n0269_p0747c02║世間太子，入則監國，出則撫軍。△三、若諸下應人倫。▲
X11n0269_p0747c03║經人王者，普門品謂之小王，智者以輪王粟散等解
X11n0269_p0747c04║之，今亦應爾。▲長者者，淨名疏云：有長人之德也。風
X11n0269_p0747c05║俗通曰：春秋之末，有賢人著長者一篇，謂年耆德艾，
X11n0269_p0747c06║事長於人，以為長者。▲居士者，據普門疏，以多積財
X11n0269_p0747c07║貨，居業豐盈，謂之居士。今經之意，有似不然。谷響引
X11n0269_p0747c08║鄭康成云：居士者，道藝處士。此義同焉。▲注：三台者，
X11n0269_p0747c09║亦曰三階，每台二星，凡六星，名泰階六符。符者，星之
X11n0269_p0747c10║驗也。黃帝泰階六符經云：泰階者，天之三階也。上階
X11n0269_p0747c11║謂天子，中階謂諸侯、公、卿、大夫，下階謂士、庶人也。今
X11n0269_p0747c12║通云三台，正言其中耳。▲州牧者，牧，養也，謂養於民
X11n0269_p0747c13║也。尚書周官曰：唐虞稽古，建官惟百，內有百揆四岳，
X11n0269_p0747c14║外有州牧侯伯。▲淨行者，普門疏云：劫初種族，山野
X11n0269_p0747c15║自閑，故人以淨行稱之。▲六宮者，谷響引鄭康成注
X11n0269_p0747c16║云：前一宮，後五宮也。五者，后一宮，三夫人一宮，九嬪
X11n0269_p0747c17║一宮，二十七世婦一宮，八十一御妻一宮，凡一百二
X11n0269_p0747c18║人。▲妻因夫榮者，即夫尊於朝，妻榮於室也。△四應
X11n0269_p0748a01║八部。▲經：若有諸天。普門疏云：上列大威德天，今更
X11n0269_p0748a02║舉二十八天，或可星宿掌人間者也。▲諸龍者，此有
X11n0269_p0748a03║四種：一、守天宮殿，持令不落；二、興雲致雨，利益人間；
X11n0269_p0748a04║三、地龍，決江開瀆也；四、伏藏龍，守轉輪王及大福人
X11n0269_p0748a05║藏也。肇師但出三種，不出天、龍、藥叉者，此有三處：海
X11n0269_p0748a06║嵨、空中、天上，傳傳相持，不令食人。佛初成道及說法，
X11n0269_p0748a07║傳唱至天，乾闥婆在須彌南金剛窟住矣。什師云：在
X11n0269_p0748a08║寶山中住。天欲作樂，身有異相。阿脩羅有千頭、二千
X11n0269_p0748a09║手，萬頭、二萬手，或三頭、六手。（已上皆普門疏。）△五、若諸下應
X11n0269_p0748a10║雜類。▲注有形如休咎、精明等，此取十二類生配之，
X11n0269_p0748a11║則與孤山所解不同。若觀下文明神呪功能中云：從
X11n0269_p0748a12║第一劫乃至後身，不生有形無形、有想無想。如是惡
X11n0269_p0748a13║處，有似不攝色、無色界。更侯講者詳而辨之。△三、是
X11n0269_p0748a14║名下，結成。▲注互有出沒者，此經有四天王并國太
X11n0269_p0748a15║子及女主、國夫人、命婦、大家、人非人，是出也（普門雖有人非
X11n0269_p0748a16║人，智者以為結八部之數）。無長者等歸女并迦樓羅及執金剛神，
X11n0269_p0748a17║是沒也。普門出沒，反此可知。▲或曰下。皆古師釋普
X11n0269_p0748a18║門品意也。
X11n0269_p0748a19║二、世尊下，十四無畏，分三：一、總標，二、引釋。為三：一、觀
X11n0269_p0748a20║聲得脫。▲經：由我不自觀音，以觀觀者，資中云：由我
X11n0269_p0748a21║不觀所聽音聲，但觀聞性也。真際云：由我不自觀音，
X11n0269_p0748a22║不循前塵也。以觀觀者，用無緣之慈，觀彼世間，觀音
X11n0269_p0748a23║之者也。今謂沇釋二句，全失節釋，下句則是，上句亦
X11n0269_p0748a24║非，注文顯矣。▲不旋踵者，言其速也，猶云不轉足之
X11n0269_p0748b01║間耳。▲罔識聞熏者。謂無聞慧熏習之力也。問：若爾，
X11n0269_p0748b02║散心稱名，應無感應耶？答：今順經文以觀觀者，故須
X11n0269_p0748b03║正取觀慧為機，因此䇿其怠者，及遮其謗者，故云罔
X11n0269_p0748b04║識等也。然有散心感應者，亦由過去積善，或是在至
X11n0269_p0748b05║誠之所招致，必非淺植輕念者能通聖應。傳曰：小信
X11n0269_p0748b06║未孚，神弗福也。菩薩利物，豈不如之？是猶爾。孟子曰：
X11n0269_p0748b07║仁之勝不仁也，猶水勝火。今之為仁者，猶以一杯水
X11n0269_p0748b08║救一車薪之火也，不熄則謂之水不勝火，此又與於
X11n0269_p0748b09║不仁之甚者也。今借此為譬。二、遠害隨求為三。一、免
X11n0269_p0748b10║七難。▲注準天台下，普門。疏約觀行釋火難。火難有
X11n0269_p0748b11║三種：一、果報火，如阿鼻鬲子，八萬四千，內外洞徹，上
X11n0269_p0748b12║下交炎，乃至劫盡，須彌洞然，諸天宮殿，悉皆都盡。初
X11n0269_p0748b13║禪已下，無免火災。二、修因惡業火，隨有改惡修善之
X11n0269_p0748b14║處。若五戒、十善，多為惡業所燒。故經云：燒諸善根，無
X11n0269_p0748b15║過瞋恚。雖生有頂，頭上火然。三、煩惱火，若二乘人厭
X11n0269_p0748b16║惡生死，見三界因果猶如火宅，四倒結業，煙𦦨俱起，
X11n0269_p0748b17║乃至菩薩，並為五住煩惱之所燒害。▲他皆倣此者，
X11n0269_p0748b18║水難三種果報：水至二禪，餘二同上。彼羅剎難中以
X11n0269_p0748b19║黑風為難，由亦有三種果報：風至三禪，余二同上。乃
X11n0269_p0748b20║至七難皆有觀行三義，須者尋之。▲經：入諸鬼國，即
X11n0269_p0748b21║普門品羅剎難也。▲則諸幽暗者，谷響引樂記云：明
X11n0269_p0748b22║則有禮樂，幽則有鬼神。△二、離三毒。▲注二乘下，即
X11n0269_p0748b23║界外三毒之相。▲菩薩下三句，如次配貪、瞋、癡。△三
X11n0269_p0748b24║滿二求。▲經：立大圓鏡空如來藏，上句立智，下句言
X11n0269_p0748c01║理智一合，無復分張。▲注地獄指輕繫，欲天指地居。
X11n0269_p0748c02║△三、持名獲福。▲經：百億日月。準俱舍頌云：四大洲
X11n0269_p0748c03║日月，蘇彌盧欲天，梵世各一千，說名小千界。此小千
X11n0269_p0748c04║千倍，說名一中千，此千倍大千，皆同一成壞。是則小
X11n0269_p0748c05║千界有一千日月，中千界有十億日月，大千界有萬
X11n0269_p0748c06║億日月。故南山云三千世界，其中四洲山王日月等，
X11n0269_p0748c07║則有萬億之所是也。今大千云百億者，恐西天數有
X11n0269_p0748c08║大小，應以一百小億為一大億，乃成百億日月。▲修
X11n0269_p0748c09║法垂範者，修法約自行，除耳根外，隨於何根修習行
X11n0269_p0748c10║法也。垂範約化他，即以自行垂為摸範，轉化於他也。
X11n0269_p0748c11║▲注：法華亦有此之校量。彼疏云：圓人唯一，偏人則
X11n0269_p0748c12║多。格六十二億偏菩薩，等一圓菩薩也。又別行疏云：
X11n0269_p0748c13║一、多性不可得，無有二相。一則非一，多則非多，同入
X11n0269_p0748c14║實際。實際、正等，是故無異。法華論云：畢竟決定知法
X11n0269_p0748c15║故。法即法性、真如、法身。是故六十二億與觀音無別。
X11n0269_p0748c16║及觀今經，方曉彼意者，孤山意謂今經校量功德，與
X11n0269_p0748c17║法華是同。但智者時，此經未至，不知觀音耳根勝於
X11n0269_p0748c18║餘根故也。嘗試議之：法華為流通本經，故智者二疏
X11n0269_p0749a01║約待、絕二妙之義，互顯其文。格、偏等圓，相待義也；實
X11n0269_p0749a02║際、正等，絕待義也。況復本論以法性釋等，記可違之。
X11n0269_p0749a03║今經為對諸聖說圓通本根，校量勝劣，誠如孤山所
X11n0269_p0749a04║解。然則兩經義趣，不可全同。儻或一向將此例彼，豈
X11n0269_p0749a05║唯見智者未曉，抑亦覩天親弗明。五品、四依，便成虗
X11n0269_p0749a06║說。若擕李所釋，純用別疏義，銷今經文，此又與孤山
X11n0269_p0749a07║敵體相反。過猶不及，二師有焉。明識之士，更請商略。
X11n0269_p0749a08║三、是名下，結成。
X11n0269_p0749a09║三、世尊下，四、不思議，為二：一、總標，二、列釋。又二：一、顯
X11n0269_p0749a10║應化功名，二、成機感福樂。初又二：一、功用。▲經：妙妙
X11n0269_p0749a11║聞心，心亦性也。此性絕待，猶老子曰玄之又玄，故云
X11n0269_p0749a12║妙妙。▲首、臂、目數皆至八萬四千者，應表八萬四千
X11n0269_p0749a13║法門，以破八萬四千塵勞也。△二名聞。▲經：由我聞、
X11n0269_p0749a14║思者，略於修也。下文云由我修習，又略聞、思，蓋影互
X11n0269_p0749a15║相顯耳。▲如聲度垣者，聞思如聲，六塵如垣。度，猶脫
X11n0269_p0749a16║出也。△二、成機感福樂。又二：一、求福，二、得樂。▲注有
X11n0269_p0749a17║以慈悲等者，長水疏也。
X11n0269_p0749a18║二、佛問下，總結圓通。
X11n0269_p0749a19║二、世尊下，昔佛所記。▲經：由我觀聽者，約所聽言之，
X11n0269_p0749a20║即世音也。▲注悲華經，彼云：往昔過恒河沙阿僧祇
X11n0269_p0749a21║劫，此佛世界名刪提嵐，劫名善持。有轉輪王，名無諍
X11n0269_p0749a22║念。有一大臣，名曰寶海，是梵志種，生一子，有三十二
X11n0269_p0749a23║相、八十種好，出家成佛，號曰寶藏。輪王千子，第一太
X11n0269_p0749a24║子，名曰不瞬，請佛及僧，終竟三月，奉諸供養。太子願
X11n0269_p0749b01║言：我之所有一切善根，盡迴向佛道。願我行菩薩道
X11n0269_p0749b02║時，若有眾生受諸苦惱、恐怖等事，退失正法，墮大闇
X11n0269_p0749b03║處，憂愁孤窮，無救護。若能念我，稱我名字，我天耳所
X11n0269_p0749b04║聞，天眼所見，是諸眾生若不得免斯苦惱者，我終不
X11n0269_p0749b05║成阿耨菩提。時寶藏佛即為授記：汝觀天人及三惡
X11n0269_p0749b06║道一切眾生，生大悲心，欲斷眾生諸苦惱故，欲令眾
X11n0269_p0749b07║生住安樂故，今當字汝為觀世音。乃至云：無量壽佛
X11n0269_p0749b08║般涅槃已，第二恒河沙阿僧祇劫後分，初夜分中，正
X11n0269_p0749b09║法滅盡；夜後分中，彼土轉名一切珍寶所成世界，所
X11n0269_p0749b10║有種種莊嚴安樂世界所不能及。汝於後夜成等正
X11n0269_p0749b11║覺，號徧出一切光明功德山王如來、應供、正徧知等。
X11n0269_p0749b12║二、爾時下，廣現符瑞。▲經金剛三昧，此應通指圓定
X11n0269_p0749b13║名為金剛，亦首楞嚴之異名也。如下文明位中云：是
X11n0269_p0749b14║種種地，皆以金剛觀察等。孤山別指初住以上能破
X11n0269_p0749b15║堅惑，蓋約多分說之。▲梵唄詠歌者，谷響云：具言唄
X11n0269_p0749b16║匿，或曰婆陟，此翻讚歎。乃是以梵天之音讚歎詠歌
X11n0269_p0749b17║於三寶也。
X11n0269_p0749b18║四、於是下，文殊簡辨，為三：一、如來告敕，二、文殊說偈，
X11n0269_p0749b19║三、大眾獲益。初又二：一、會通前說。▲經：彼等修行實
X11n0269_p0749b20║無優劣，斯即會通諸聖於十八界及以七大修行所
X11n0269_p0749b21║證圓通是同，故無優劣。亦可一往以理融事，未論被
X11n0269_p0749b22║機難易，是則最初方便亦無優劣。若約開權說之，即
X11n0269_p0749b23║法華云：汝等所行是菩薩道也。▲前後差別者。此據
X11n0269_p0749b24║諸聖各各修證久近不同，故云差別。如諸菩薩於過
X11n0269_p0749c01║去劫得圓通者，久也。諸聲聞人於現世中得圓通者，
X11n0269_p0749c02║近也。又於過現各有前後，對文可見。▲注：小教者，藏、
X11n0269_p0749c03║通也。通教雖是大乘初門，今就不得意者，同前藏教
X11n0269_p0749c04║所證偏真耳。▲大教者，別、圓也。法華玄義明四教各
X11n0269_p0749c05║有四門。藏、通二教，能通之門有八，所通之理無二，即
X11n0269_p0749c06║偏真也。別、圓二教，能通亦八，所通唯一，即中道也。而
X11n0269_p0749c07║此下真中是理，俗諦是事。以理無所存，徧在於事。故
X11n0269_p0749c08║於事達理者，唯觀十八界等真中而已矣。但法華以
X11n0269_p0749c09║前，真中未會。別、圓菩薩，知中異真，以真為權。藏、通三
X11n0269_p0749c10║乘，謂真同中，以真為實。今敘昔既畢，還用法華之意，
X11n0269_p0749c11║開而示之。故曰：彼等修行，實無優劣。斯乃真、中二二
X11n0269_p0749c12║理，皆如來藏也。前文云：令汝會中定性聲聞等，皆獲
X11n0269_p0749c13║一乘寂滅場地。此諸聲聞說圓通者，其定性之明導
X11n0269_p0749c14║歟？▲全分無差者。如荊谿明法華開權意云：方便諸
X11n0269_p0749c15║乘，皆悉不知無始藏理一心三法，故各於一法少分
X11n0269_p0749c16║起計，並謂究竟。今如來善巧方便，種種調熟，還示眾
X11n0269_p0749c17║生本有覺藏，使大小咸知，昔覆今顯，名之為開。（彼文）是
X11n0269_p0749c18║知少分開已，無非會通一心三法。若以圓位收之，即
X11n0269_p0749c19║內凡十信也。故下文除乾慧地，從初信以上，皆與如
X11n0269_p0749c20║來法流水接，乃至五十五位，同名真菩提路。前後符
X11n0269_p0749c21║合，妙旨昭然。問：此經開權，為秪開聲聞，亦開菩薩耶？
X11n0269_p0749c22║答：聲聞證權理，故須開之。菩薩證實理，不須開已。縱
X11n0269_p0749c23║有離俗顯中，因雖用權，果必同實。然其聲聞，或於方
X11n0269_p0749c24║等、般若密入中者，亦不須開。菩薩敘昔得小果者，亦
X11n0269_p0750a01║有開義。又若據法華開顯之後，諸聲聞人已無執真
X11n0269_p0750a02║之見。今以權引實，所敘小果，佛重開之，其實開法不
X11n0269_p0750a03║開人也。△二、我今下，敕令別簡。▲經：誰當其根，此問
X11n0269_p0750a04║阿難等現在之眾，於諸聖所說，誰人與汝根性相當？
X11n0269_p0750a05║二、文殊說偈，為三：一、申敬，二、正說。分二：一、廣前會通，
X11n0269_p0750a06║二、顯今別簡。初又二：一、略明真妄，二、會通修證。初又
X11n0269_p0750a07║二：一、真本圓妙。▲注寂而常照者，澄湛故寂，圓融故
X11n0269_p0750a08║照也。▲照而常寂者，經文上句即寂而照，故曰澄圓；
X11n0269_p0750a09║下句即照而寂，故曰圓澄。更以妙字助顯其義。若約
X11n0269_p0750a10║三諦言之，圓即空也，澄即假也，覺性即中也。節疏謂
X11n0269_p0750a11║下句牒釋上句，亦猶將本覺明妙釋性覺妙明，義必
X11n0269_p0750a12║不爾。△二、無明下，妄分迷悟，又二：一、迷生諸法。▲注
X11n0269_p0750a13║妄生照用而形所相者，照即能見相，所即境界相。▲
X11n0269_p0750a14║節公為長者問：孤山所釋，於義何短耶？答以生所之
X11n0269_p0750a15║義，闕能生之妄，故雖云由迷本明而起元明，其如釋
X11n0269_p0750a16║經元明照字，但言即上本明之性也。況復元明已是
X11n0269_p0750a17║於照，更言照者，理似煩重，所以短之。▲經：想澄成國
X11n0269_p0750a18║土，知覺乃眾生。謂情與無情，皆妄想所成。如天親說：
X11n0269_p0750a19║有分別及無分別，皆名為識。有分別名識識，無分別
X11n0269_p0750a20║名似塵識。今想澄成國土，即似塵識也。▲知覺乃眾
X11n0269_p0750a21║生，即識識也。宗唯識者，但謂此識不與真如同以一
X11n0269_p0750a22║心為源，故說真如無覺無知，凝然不變，不許隨緣唯
X11n0269_p0750a23║談八識生起諸法，由是與法性宗義同水火。若曉今
X11n0269_p0750a24║家破四性已，隨宜而說，情通妙契，諍計咸失。▲注世
X11n0269_p0750b01║界、國土為異者，亦可世界是總，國土、眾生是別。若爾，
X11n0269_p0750b02║則唯以國土為異，不同第四卷中別無國土之名，即
X11n0269_p0750b03║以世界為異也。▲有漏兼有情者。以漏謂漏失，屬煩
X11n0269_p0750b04║惱故。律云癡人造業，開諸漏門是也。△二、漚滅下。悟
X11n0269_p0750b05║滅諸相。▲注三、有含情器者，有因有果，故婆沙以苦、
X11n0269_p0750b06║集二諦為三有體。二、歸無下，會通修證。此是文殊廣
X11n0269_p0750b07║前佛說，彼等修行實無優劣而為頌也。人不見之，但
X11n0269_p0750b08║言文殊顯性，不推功於佛者，失焉。▲注私謂下，兩番
X11n0269_p0750b09║解逆順義，並以背性為逆，了性為順，此如荊谿修性
X11n0269_p0750b10║不二門。
X11n0269_p0750b11║二、初心下，顯今別簡，為三：一、標簡所以。▲注日劫相
X11n0269_p0750b12║倍，如第四卷。彼又云：十方如來於十八界一一修行，
X11n0269_p0750b13║皆得圓滿無上菩提，於其中間亦無優劣。但汝下劣，
X11n0269_p0750b14║未能於中圓自在慧，故我宣揚，令汝但於一門深入，
X11n0269_p0750b15║入一無妄，彼六知根一時清淨。須知此中簡辨，即是
X11n0269_p0750b16║詶前所許。由佛世當機及滅後得益，緣在文殊，是故
X11n0269_p0750b17║奉命代佛宣揚耳。△二、正辨是非。分二：一、簡諸聖非，
X11n0269_p0750b18║二、辨觀音是。初又四：一、簡六塵。▲經色想結成塵等，
X11n0269_p0750b19║簡優波尼沙陀所悟色塵也。講者當取前說，對銷此
X11n0269_p0750b20║文。乃至諸聖圓通，各有名相，避煩不銷。▲但伊名句
X11n0269_p0750b21║味者，谷響云：伊，惟也，皆語辭耳。字或作依者，誤也。
X11n0269_p0750b22║▲注名詮自性至為二所依，出唯識論。▲古人以文
X11n0269_p0750b23║為味者，據慈恩意，不許此義。故百法疏云：若依古譯，
X11n0269_p0750b24║翻文為味，但是所顯，非能顯也。問：陳那下，孤山疏在
X11n0269_p0750c01║說圓通前，廣有料簡，已如前記。今略注此，貴易見耳。
X11n0269_p0750c02║彼又云：前白佛，則陳那居先，意明聲為教體，欲扶成
X11n0269_p0750c03║於觀音也。此簡辨，則陳那居次，意顯法相不亂，貶同
X11n0269_p0750c04║非於諸聖也。此亦深旨，豈得不知？經：香、味、觸、塵，皆合
X11n0269_p0750c05║中知，離則不覺。簡意大同，憑塵必有。所謂迦葉修滅
X11n0269_p0750c06║盡定時，必依法塵為所緣境。既有能、所，斯屬作意，故
X11n0269_p0750c07║非圓通。△二、見性下，簡五根。▲經：四維者。孤山云：維
X11n0269_p0750c08║即是方，如云八方八維也。且如來前明六根功德云：
X11n0269_p0750c09║而此界性，設雖十方，定位可明。世間秪目東、西、南、北、
X11n0269_p0750c10║上、下無位，中無定方，四數必明與世相涉。請觀佛語，
X11n0269_p0750c11║秪約四方以涉三世，不言四隔，豈可文殊特違佛語？
X11n0269_p0750c12║須知譯者取其通義，以變其文也。▲虧一半者，以不
X11n0269_p0750c13║足為半，非以中分為半。▲支離匪涉入者，支，分也。涉
X11n0269_p0750c14║入亦交義，謂鼻息分離，不能同時交相出入故。▲湛
X11n0269_p0750c15║了終無見者，沇疏云：若湛了時，意不可見。彼以湛了
X11n0269_p0750c16║為不雜亂，與今注異，義似不然。△三識見下簡六
X11n0269_p0750c17║識。▲經結本稱非相。此於三和中責其本因元無自
X11n0269_p0750c18║相故。▲注則為非住，謂非是妙定之所住也。▲經說
X11n0269_p0751a01║法弄音文。說文云：弄，玩也。下句既云名句非無漏，是
X11n0269_p0751a02║則兩句義含四法，蓋影略互舉耳。▲開悟先成者。資
X11n0269_p0751a03║中云：說法悟道，先須修定，然後發慧。故知說法為先
X11n0269_p0751a04║成者也。孤山云：此約自說悟道，古人翻作聽法以解
X11n0269_p0751a05║先成，誤矣。▲注識在其中者，以波離持戒，從身識悟
X11n0269_p0751a06║道故。▲經神通本宿因。六神通中，漏盡通是意識內
X11n0269_p0751a07║證，前五通是意識外用。斯由目連宿因成熟，從三迦
X11n0269_p0751a08║葉邊聞法而發，且非初心入道軌則，是故簡之。▲念
X11n0269_p0751a09║緣非離物者。谷響云：小乘修通，天眼則緣障外色修
X11n0269_p0751a10║之，天耳則緣障外聲修之，餘通皆然。今謂身如意通
X11n0269_p0751a11║中轉變他身，及世間所有隨心自在，亦是念緣，非離
X11n0269_p0751a12║物相。▲注作意者，謂一心秪能作一，不同大乘無記
X11n0269_p0751a13║化化通也。△四、若以下，簡七大。▲經：如如非覺觀。謂
X11n0269_p0751a14║如如之理，非由水之覺觀所能契會。觀識非常住者，
X11n0269_p0751a15║初心以識為境，則念念流動，入道良難故。▲注古謂
X11n0269_p0751a16║者，慤疏也。彼長吁下又云：進[篷-夆+束]逢迍，私銜悒悵。
X11n0269_p0751a17║二、我今下，辨觀音。是為二：一、辨根緣。▲注：教體應具
X11n0269_p0751a18║等，備如說題。△二、良哉下，示人法。分二：一、歎能說人。
X11n0269_p0751a19║▲經：得大自在力，無畏施眾生。上句自行得脫，不為
X11n0269_p0751a20║三惑所縛也。下句利他起用，施十四無畏也。▲梵音、
X11n0269_p0751a21║海潮音者，夫觀音之名，音屬所觀，本在於境，及在於
X11n0269_p0751a22║機。菩薩既以此為名，故就其名假喻而歎，云梵音等
X11n0269_p0751a23║也。此歎菩薩之德，非歎音聲。纂要釋海潮音為警告
X11n0269_p0751a24║雄音者，謬矣。△二、我今下，示所說法，分二：一、明聞性，
X11n0269_p0751b01║二、明行相。初又二：一、聞性圓通。▲經靜居者，居，坐也，
X11n0269_p0751b02║如禮記燕居閑居。▲然心念紛無緒，說文云：緒，絲端
X11n0269_p0751b03║也。言心念紛亂，如絲之無端。▲注用有時方下，明常
X11n0269_p0751b04║真實來意也。孤山、長水皆以三真實文分為三科，今
X11n0269_p0751b05║所不取。須知下文說常，秪是成今圓通義耳。△二、音
X11n0269_p0751b06║聲下聞性常住。△經：覺觀出思惟。證真云：覺觀即尋、
X11n0269_p0751b07║伺二法，是發語加行，覺麤觀細也。思惟即妄想念慮，
X11n0269_p0751b08║與覺觀體別。謂覺觀是語加行，受想是心加行。如經
X11n0269_p0751b09║云：念想觀已除，言語法皆滅。如是尊妙人，則能見般
X11n0269_p0751b10║若。△二、今此下，明行相，為四：一、斥迷。文有八句：初二
X11n0269_p0751b11║句欲令眾生從聞起行，故先言此土，聲論宣明；次四
X11n0269_p0751b12║句正斥迷妄；後二句結妄顯真，即躡上文斥阿難意，
X11n0269_p0751b13║結而顯之。
X11n0269_p0751b14║三、阿難下，警悟。△注：金剛空也者，能摧萬有故。▲佛
X11n0269_p0751b15║母中也者，能生種智故。△三、聞非下，示修。四、一根下，
X11n0269_p0751b16║顯證，為三：一、正明斷證。▲經：聞復翳根除者，復其本
X11n0269_p0751b17║聞也。分破無明，故名為除。△塵銷覺圓淨者。銷義同
X11n0269_p0751b18║前，覺圓淨即分真智也。△淨極光通達。謂真智究竟
X11n0269_p0751b19║也。若心起見，則有不見之相。心既離見，即是光明遍
X11n0269_p0751b20║照之義。△二、如世下，重喻縛脫，又二：一、喻。▲經要以
X11n0269_p0751b21║一機抽。機謂機關。雖轉動如人，無主無宰。故智論云：
X11n0269_p0751b22║佛所說法，皆無有我，亦無我所。但諸法和合，假名眾
X11n0269_p0751b23║生。如機關木人，雖能動作，內無有主。若觀上文云：幻
X11n0269_p0751b24║作諸男女。似非木人。恐是幻術，使其木人，故見諸根
X11n0269_p0751c01║機動之相。▲注一機即耳根者，如於木人抽斷耳根
X11n0269_p0751c02║轉動之機，則諸根動作一時俱息。△二、六根下，合。▲
X11n0269_p0751c03║經：休復者，谷響云：休，善也，善復其性也。△三、塵垢下，
X11n0269_p0751c04║結成圓極。△三、大眾下，總勸修證，為二：一、勸當機。▲
X11n0269_p0751c05║經：旋汝倒聞機沇。疏云：機者，根性也。今謂亦應帖前
X11n0269_p0751c06║抽機之喻，故此云耳。△二、此是下，示同範。初二句總
X11n0269_p0751c07║示十方現在諸佛。如前觀音說圓通後，佛與十方微
X11n0269_p0751c08║塵如來交光相羅者是也。▲次過去下，別示三世修
X11n0269_p0751c09║證之人，可見。△三、誠如下，詰詶，又二：一、據佛意總結
X11n0269_p0751c10║前說。▲注苟他土下，如維摩詰問眾香菩薩：香積如
X11n0269_p0751c11║來以何說法？彼菩薩曰：我土如來無文字說，但以眾
X11n0269_p0751c12║香令諸天人得入律行。菩薩各各坐香樹下，聞斯妙
X11n0269_p0751c13║香，即獲一切德藏三昧，即鼻根利也。又佛告阿難：或
X11n0269_p0751c14║有佛土以光明而作佛事，有以衣服、臥具而作佛事，
X11n0269_p0751c15║即身根利也。有以飲食而作佛事，即舌根利也。有以
X11n0269_p0751c16║相好而作佛事，即眼根利也。乃至或有清淨佛土，寂
X11n0269_p0751c17║寞無言、無說、無示、無識、無作、無為而作佛事，即意根
X11n0269_p0751c18║利也。斯由諸佛轉物為己，於法自在，隨諸眾生應以
X11n0269_p0752a01║何法而入律行，用為佛事。△二、頂禮下，願羣機皆入
X11n0269_p0752a02║此門。
X11n0269_p0752a03║三、於是下，大眾獲益。▲注幾乎儔昧，幾、乎聲近也。左
X11n0269_p0752a04║傳：太史克曰：顓頊氏有不才子，不可教訓，不知話言，
X11n0269_p0752a05║告之則頑，舍之則囂，傲狠明德，以亂天常，天下之民
X11n0269_p0752a06║謂之擣杌。杜氏注：謂鯀也。檮杌，頑凶無儔匹之貌。今
X11n0269_p0752a07║言阿難至此，若未有所證，則近於檮杌之蒙昧也。▲
X11n0269_p0752a08║住第十地者，涅槃云：第四依人名阿羅漢，斷諸煩惱，
X11n0269_p0752a09║住第十地，取果之比輩也。春秋音義作必利反。
X11n0269_p0752a10║二、阿難下，明助行，為三：一、經家總敘。二、大悲下，阿難
X11n0269_p0752a11║述請，又二：一、述已發心。▲注：度人為先，即眾生無邊
X11n0269_p0752a12║誓願度。▲應世為本者，瓔珞云：具足十號，名世中尊。
X11n0269_p0752a13║故知十號皆從應世而立也。△二、世尊下，為他請法。
X11n0269_p0752a14║▲經邪師說法者，如梁肅止觀統例云：去聖久遠，賢
X11n0269_p0752a15║人不出，庸昏之徒，含識而已。至使魔邪詭惑，諸黨並
X11n0269_p0752a16║熾，空有云云，為坑為穿。有膠於文句不敢動者，有流
X11n0269_p0752a17║於漭浪不能住者，有太遠而耳心不至者，有太近而
X11n0269_p0752a18║我身即是者，有枯木而稱定者，有竅號而稱慧者，有
X11n0269_p0752a19║奔走非道而言權者，有假於鬼神而言通者，有放心
X11n0269_p0752a20║而為廣者，有罕言而為密者，有齒舌潛傳為口訣者。
X11n0269_p0752a21║凡此之類，自立為祖，繼祖為家，反經非聖，昧者不覺。
X11n0269_p0752a22║今阿難請意，謂當爾之時，恐諸眾生為彼所惑，云何
X11n0269_p0752a23║令其攝心入定等。
X11n0269_p0752a24║三、爾時下，如來宣示。為三：一、受請；二、阿難下，奉教；三、
X11n0269_p0752b01║佛告下，正說。分二：一、為離魔業，教持淨戒；二、為除宿
X11n0269_p0752b02║習，令誦神呪。初又二：一、通舉三學。▲注毗奈耶，此云
X11n0269_p0752b03║律。谷響云：以此方法律之名，翻彼土奈耶之語。律者，
X11n0269_p0752b04║詮也，詮量輕重、犯不犯等。風俗通曰：皐陶謨：虞造律。
X11n0269_p0752b05║律訓詮，訓法。尚書大傳曰：丕天之大律。注云：奉天之
X11n0269_p0752b06║大法。法亦律也。△二、阿難下，別明四重，為四：一、婬戒，
X11n0269_p0752b07║乃至四、妄戒。初又三：一、標戒德。孤山云：大乘則殺戒
X11n0269_p0752b08║居初，慈心為本故。小乘則婬戒居初，人多喜犯故。今
X11n0269_p0752b09║扶小律，以婬為初。若爾，何故殺居第二？答：小乘四重，
X11n0269_p0752b10║唯制殺人，犯者既稀，故居盜後。今制殺畜，須居盜先。
X11n0269_p0752b11║問：小乘若定以婬戒居初者，五戒何故不然？答：四重
X11n0269_p0752b12║制僧，五戒制俗，故不同也。大論云：婬欲難，不惱眾生，
X11n0269_p0752b13║心心繫縛，故為大罪。是以戒律中，婬欲為初，白衣不
X11n0269_p0752b14║殺戒在前，為求福故。△二、汝修下，明持犯，分二：一、誡
X11n0269_p0752b15║犯，二、勸持。初又二：一、誡現前。▲經上品魔王等，沇疏
X11n0269_p0752b16║云：功德深者為上品，淺者為中下。魔不斷欲而修定
X11n0269_p0752b17║作福，以邪定力報得五通，以有漏福生天魔界。今謂
X11n0269_p0752b18║經文但云縱有多智禪定現前，如不斷婬，必落魔道，
X11n0269_p0752b19║何須別以邪定漏福解之？應知秪約比丘等修正定
X11n0269_p0752b20║者，借使得入觀行位中，若不斷婬，正翻為邪，即同魔
X11n0269_p0752b21║業。下殺戒文云：是食肉人，縱得心開，似三摩地，皆大
X11n0269_p0752b22║羅剎。其意亦爾，但隨定力，三品分之，暫得生天。天報
X11n0269_p0752b23║若終，還墮地獄。如第八卷云受魔福盡，墮無間獄是
X11n0269_p0752b24║也。▲注且落魔鬼等道，此對下文通說。△二、我滅下，
X11n0269_p0752c01║斥滅後。▲經落愛見坑者，愛義可知。見者，如為眾生
X11n0269_p0752c02║說行婬欲非障道法，或復銷說婬欲是道等。△二、汝
X11n0269_p0752c03║教下，勸持，分三：一、正勸。▲經：先斷心婬。長水云：此戒
X11n0269_p0752c04║雖與小乘名同，而持隨有異。此則一一內防，心念輕
X11n0269_p0752c05║重。持彼則事遂緣成，輕重隨戒。今謂先斷心婬，乃防
X11n0269_p0752c06║萌杜漸之意，非謂赴心。便同初篇，一例結罪。如大經
X11n0269_p0752c07║云：言語嘲調，壁外釧聲，男女相追，皆汙淨戒。天台菩
X11n0269_p0752c08║薩戒疏指此為汙定共戒。又云：稱歎摩觸等，皆是婬
X11n0269_p0752c09║戒方便，悉犯輕垢。當知大經云：菩薩持遮制戒，與性
X11n0269_p0752c10║重戒等無差別者，蓋慎小過，如護夷愆。璿師之說，人
X11n0269_p0752c11║多惑此。△二、是故下，示損，又二：一、喻；二、汝以下，法。△
X11n0269_p0752c12║三、必使下，顯益。▲經：斷性亦無者，作犯既息，止持亦
X11n0269_p0752c13║亡。△三、如我下，結邪正。▲注：此翻惡者，或言殺者，肇
X11n0269_p0752c14║師云：斷人善根，故名殺；違佛亂僧，罪莫之大，故名惡。
X11n0269_p0752c15║二、阿難下，殺戒，為三：一、標戒德。二、汝修下，明持犯，分
X11n0269_p0752c16║二：一、誡犯，二、勸持。初又二：一、誡現前經，鬼師所類切，
X11n0269_p0752c17║將也。二、我滅下，斥滅後，又二：一、總斥。二、阿難下，委示，
X11n0269_p0752c18║又二：一、指開。▲經食五淨。內孤山云：諸律並明魚肉
X11n0269_p0753a01║為食，唯楞伽、涅槃及以今經悉唱斷肉，何邪？答：說法
X11n0269_p0753a02║被機，事有頓、漸。定、慧既爾，戒、律亦然。故梵網頓制，對
X11n0269_p0753a03║別、圓機，久斷食肉。但鹿苑以來，毗尼漸制，對藏、通機，
X11n0269_p0753a04║故開三淨。化道將終，則收漸歸頓。於是三經俱唱斷
X11n0269_p0753a05║肉。楞伽且制藏、通菩薩，此經則兼制三乘，故云清淨
X11n0269_p0753a06║比丘。又諸菩薩於岐路行，不蹋生草等，洎至涅槃，更
X11n0269_p0753a07║獨制聲聞，慇懃告示。若不了四教宗旨，云何銷會一
X11n0269_p0753a08║期？開制之文云云。▲注：各開正罪及前後方便。谷響
X11n0269_p0753a09║云：於見、聞、疑中，各說三相。且見中三者，謂見牽畜去
X11n0269_p0753a10║時，乃至見彼持刀臨殺時，名前方便；見正殺時，即根
X11n0269_p0753a11║本正罪；見殺已歡喜，名後方便。不見此三，名為淨肉。
X11n0269_p0753a12║聞三亦爾。疑中三者，初瞥爾舉心，名前方便；分別思
X11n0269_p0753a13║惟，疑為己殺，名根本正罪；疑已歡喜，名後方便。無此
X11n0269_p0753a14║三疑，名為淨肉。▲經地多蒸濕者。谷響引漢書張騫
X11n0269_p0753a15║傳曰：身毒國，（鄧展云：毒音篤。李奇曰：一名天篤，則浮屠胡是也。顏師古曰：即敬佛道者。）在
X11n0269_p0753a16║大夏東南，（大夏，國名。）可數千里。其俗土著，（有城郭，常居，不隨畜牧移從也。
X11n0269_p0753a17║著音直略反。）與大夏同，而卑滋暑熱。其民乘象以戰。其國
X11n0269_p0753a18║臨大水焉。西域記所說略同，而皆言暑濕。△二、奈何
X11n0269_p0753a19║下訶後犯。△二、汝教下，勸持，為三：一、正勸。二、是故下，
X11n0269_p0753a20║示損，又二：一、喻。二、清淨下，法。▲經：不蹋生草者。草本
X11n0269_p0753a21║無情，外計云有，佛遮其謗，故制壞生。▲清淨戒者尚
X11n0269_p0753a22║兢持之，況有情之類乎？△三、若諸下，顯益。▲經：不服
X11n0269_p0753a23║東方絲綿絹帛。資中云：西國指此方為東。彼尚不許
X11n0269_p0753a24║雜野蠶綿作新臥具，況有家蠶？律中若有犯者，斬剉
X11n0269_p0753b01║塗埵，終不衣也。▲酬還宿債，不遊三界者，長水云：經
X11n0269_p0753b02║語倒也。▲百糓者，珙鈔引物理論云：梁者，黍稷之總
X11n0269_p0753b03║名。稻者，粳糯之總名。菽者，眾豆之總名。三糓各二十，
X11n0269_p0753b04║合六十。蔬果之實各二十，合為百糓。△三、如我下，結
X11n0269_p0753b05║邪正。
X11n0269_p0753b06║三、阿難下，盜戒，為三：一、標戒德。二、汝修下，明持犯，分
X11n0269_p0753b07║二：一、誡犯，二、勸持。初又二：一、誡現前。二、我滅下，斥滅
X11n0269_p0753b08║後，又二：一、總斥。▲經潛匿姦欺者，偷賊之心也。▲稱
X11n0269_p0753b09║善知識者，詐偽之名也。若據各自，謂已得業。佛時為
X11n0269_p0753b10║婆羅門，博通典藉，教五百童子。因王設會，請佛及僧。
X11n0269_p0753b11║有一比丘，病不能赴。佛及大眾食已，還時為病比丘
X11n0269_p0753b12║請食，過梵志出。梵志聞食香美，便興嫉妬曰：此髠頭
X11n0269_p0753b13║沙門，正應食馬麥，不應食此餌饌之供。告諸童子，童
X11n0269_p0753b14║子曰：此等師主，亦應食馬麥。佛告舍利弗：爾時婆羅
X11n0269_p0753b15║門，則我身是。五童子，今五百羅漢是。病比丘，即彌勒
X11n0269_p0753b16║菩薩是。以是因緣，我與卿等經歷地獄，無數千歲。今
X11n0269_p0753b17║雖成道，爾時殘緣，故於毗蘭邑食馬麥九十日也。又
X11n0269_p0753b18║中本起經明舍衛國隨蘭郡有婆羅門，名阿耆達多，
X11n0269_p0753b19║請佛與五百比丘三月供養。時婆羅門為天魔所惑，
X11n0269_p0753b20║耽荒五欲，退入後宮。其邦既饑，人不好道。佛與比丘
X11n0269_p0753b21║各且分衛，三日空還。時有馬師減麥，飯佛及比丘等
X11n0269_p0753b22║云云。△二、汝教下，令斷現業。△二、是故下，示損。▲經
X11n0269_p0753b23║漏巵者谷響，引顏師古注漢書曰：巵，飲酒圓器也。△
X11n0269_p0753b24║三、若諸下，顯益。▲經施餓眾生。寶雲經云：凡乞食，分
X11n0269_p0753c01║為四分：一分奉同梵行者，一分與窮乞人，一分與諸
X11n0269_p0753c02║鬼神，一分自食。▲必使身心二俱捐捨者，上有人等
X11n0269_p0753c03║二句是捨心，下身肉等二句是捨身，文之間錯也。亦
X11n0269_p0753c04║雖略足以蔽諸而偏損。▲稱善知識者，將非如來懸
X11n0269_p0753c05║鑒末世，其徒寔繁耶？持此經者，當以自有。
X11n0269_p0753c06║二、我教下，委示，又二：一、明正行。▲經：不自熟食。梵網
X11n0269_p0753c07║經：自手作食，犯輕垢罪，律文犯墮。△二、云何下，責非
X11n0269_p0753c08║法。▲經裨販者，纂要云：裨，附也。謂附佛法以自活命
X11n0269_p0753c09║劫，非出家具戒等。沇疏引涅槃邪正品云：我滅度後，
X11n0269_p0753c10║是魔波旬漸當壞亂我之正法，乃至作比丘、比丘尼
X11n0269_p0753c11║像及阿羅漢等形，以此有漏之身稱是無漏，乃至說
X11n0269_p0753c12║言無四婆羅夷、十三僧殘、二不定法、三十捨墮、九十
X11n0269_p0753c13║墮、四懺悔法、眾多學法、七滅諍等，無偷蘭遮，亦無五
X11n0269_p0753c14║逆等罪及一闡提，乃至若犯如是等罪亦無有報，如
X11n0269_p0753c15║是諸並是魔說云云。
X11n0269_p0753c16║二、我滅下，勸持，為二：一、正勸，又二：一、勸酬宿債。▲經：
X11n0269_p0753c17║燒一指節。荊谿釋法華藥王本事品中云：有人問：律
X11n0269_p0753c18║制燒身得蘭，燒指得吉。此中讚燒，其事如何？今為答
X11n0269_p0754a01║之：大小開制，教法不同。小制結過，大制令燒。故梵網
X11n0269_p0754a02║中若不燒者，非出家菩薩，豈獨令俗而不制道？故知
X11n0269_p0754a03║順小行易，不燒何難？從大誡難，燒乃不易。世以不持
X11n0269_p0754a04║為大，則大小俱傾。▲注興起行經，彼云：佛昔於比，分
X11n0269_p0754a05║二：一、誡犯，二、勸持。初又二：一、明聖不自言，二、斥言必
X11n0269_p0754a06║是妄。初又二：一、正明。▲經終不言等，應以終不二字
X11n0269_p0754a07║貫下四句。▲輕言未學，謂終不容易說示於他。△二、
X11n0269_p0754a08║唯除下，簡示。▲注南岳之言鐵輪等，谷響云：南岳臨
X11n0269_p0754a09║終，謂其徒曰：吾一生望入銅輪，領徒太早，損己利他，
X11n0269_p0754a10║今但鐵輪耳。瓔珞以六輪喻位，鐵信、銅住、銀行、金向、
X11n0269_p0754a11║水精地、摩尼等。南岳六根清淨，即圓十信位也。智者
X11n0269_p0754a12║臨滅，謂智朗曰：吾不領眾，必淨六根，以損己益他，但
X11n0269_p0754a13║居五品。▲求那䟦摩，此云功德鎧，罽賓國王之子。宋
X11n0269_p0754a14║文帝時來于建康，臨終作梵語說偈，付弟子阿沙羅
X11n0269_p0754a15║寄歸西土。文帝令譯，乃言於闍婆林邑證得須斯兩
X11n0269_p0754a16║果，至死反屈二指以表之。▲真觀，錢唐天竺寺僧，當
X11n0269_p0754a17║墮文帝時。及死，反屈三指，表證三果，各如本傳。此之
X11n0269_p0754a18║四師，皆陰有遺付也。△二、云何下，斥言必是妄。△二、
X11n0269_p0754a19║汝教下，勸持，為三：一、正勸；二、是故下，示損。▲經噬臍
X11n0269_p0754a20║者，譯人取左傳文潤之。魯莊公六年，楚文王伐申，過
X11n0269_p0754a21║隥。鄧祁候曰：吾甥也。（祁，諡也。姉妹之子曰甥。）止而享之。騅甥養，
X11n0269_p0754a22║請殺楚子。（皆鄧甥仕於舅氏也。）鄧候弗許。三甥曰：亡鄧國者，必
X11n0269_p0754a23║此人也。若不早圖，後君噬臍。（若齧腹臍，喻不可及。）△三、若諸下，
X11n0269_p0754a24║顯益。△三、如我下，結邪正。
X11n0269_p0754b01║起第七卷
X11n0269_p0754b02║二、為除宿習令誦神呪，為二：一、結前生後；二、立壇誦
X11n0269_p0754b03║呪。初又二：一、結前；二、生後。初又二：一、律儀既淨。▲經：
X11n0269_p0754b04║一切枝葉者。四葉如根本，十三僧殘等如枝葉。前約
X11n0269_p0754b05║破戒，壞其善根，則喻云如人以刀斷多羅木。今約持
X11n0269_p0754b06║戒，滅其惡本，故喻云自不能生一切枝葉心。▲三、口
X11n0269_p0754b07║四者，即僧殘等業行之體也。亦攝四棄前後方便。然
X11n0269_p0754b08║貪瞋癡俱生之惑，非定慧無以伏斷。此中且就與餘
X11n0269_p0754b09║篇俱者言之，蓋止其麤相也。成論云：戒如捉賊，定如
X11n0269_p0754b10║縛賊，慧如殺賊。應知三障皆名為賊。持戒所投，正在
X11n0269_p0754b11║業兼於煩惱耳。▲注或舉總數者，總雖云四，別在後
X11n0269_p0754b12║三。△二、阿難下，魔事不生。▲經心尚不緣下。長水云：
X11n0269_p0754b13║既與定慧相應，色、香、味、觸無非實相。今謂不爾，請看
X11n0269_p0754b14║上文，何必探取定慧說之？△二、若有下生後又二：一、
X11n0269_p0754b15║勸誦神呪。▲經：宿習者，通論則該四重等一切惑業，
X11n0269_p0754b16║以無始來熏習成種故。別論則正語婬習，以欲界凡
X11n0269_p0754b17║夫最難防慎故。何以明之？如下文特指阿難與摩登
X11n0269_p0754b18║伽恩愛習氣。又壇室中令置烏芻瑟摩之像，由此聖
X11n0269_p0754b19║者宿多貪欲，因觀煖觸而得圓通故。又前阿難遭婬
X11n0269_p0754b20║所攝，佛敕文殊將呪往護，而不用餘呪者，得無別意
X11n0269_p0754b21║乎？▲佛頂下呪名，如第八卷解。△二、且汝下，顯除宿
X11n0269_p0754b22║習。▲經歷劫因緣者，摩鄧女經云：阿難昔五百世曾
X11n0269_p0754b23║與此女而為夫婦。彼小乘經蓋言其近耳。▲我一宣
X11n0269_p0754b24║揚者，文殊所將，是佛敕故。
X11n0269_p0754c01║二、若有下，立壇誦呪，分二：一、略明，二、廣說。初又二：一、
X11n0269_p0754c02║方便，二、正修。初又二：一、持戒。▲經：要當選擇戒清淨
X11n0269_p0754c03║者。四分律云：弟子知和尚犯，或知不應如是人邊受，
X11n0269_p0754c04║亦知雖受不得戒。如此具知，則不成受，反上成也。南
X11n0269_p0754c05║山云：餘之九師，律無正文，準可知也。若梵網所說，須
X11n0269_p0754c06║於先持菩薩戒法師前受。若千里內無能授者，得於
X11n0269_p0754c07║佛菩薩形像前自誓受戒，而要見好相。△二、戒成下
X11n0269_p0754c08║誦呪。▲注百八煩惱節，疏云：苦下，具一切集、滅、離三
X11n0269_p0754c09║見道，除於二見上界不行恚，并十俱生及十纏，成一
X11n0269_p0754c10║百八也。△二、然後下，正修，為二：一、行儀，二、感應。▲經
X11n0269_p0754c11║我自現身下。證真云：凡入道場，若不依天台止觀，但
X11n0269_p0754c12║恐邪正難明。彼論即是修首楞嚴三昧行法。學此教
X11n0269_p0754c13║者，切宜覽之。
X11n0269_p0754c14║二、阿難下，廣說，分二：一、建道場；二、說神呪。初又三：一、
X11n0269_p0754c15║致請；二、佛告下，正說，為三：一、立壇場。▲經蘇合等，珙
X11n0269_p0754c16║鈔引續漢書云：蘇合出大秦國，合諸香煎其汁，謂之
X11n0269_p0754c17║蘇合。廣志亦云：出大秦國，或云蘇合國。國採之，笮其
X11n0269_p0754c18║汁以為香膏，乃賣其滓。或云合諸香草煎為蘇合，非
X11n0269_p0755a01║一物也。精異記云：宋時有賢士死，滿棺實以蘇合香。
X11n0269_p0755a02║賊發其冢，經年，林中香氣不輟。▲薰陸者。南方草物
X11n0269_p0755a03║狀曰：出大秦國海邊，有樹生於沙中，盛夏樹膠流沙
X11n0269_p0755a04║上，夷人採以貸之。南州異物志同，唯云狀如排膠。▲
X11n0269_p0755a05║鬱金者，欝金草也。周禮春官：欝人採取，以和鬯酒。說
X11n0269_p0755a06║文曰：鬱金，百草之華，遠方所貢芳物，欝人合而釀之，
X11n0269_p0755a07║以降神也。宗廟用之。▲零陵者，南越志云：零陵香，土
X11n0269_p0755a08║人謂為鷰草。芸香。說文曰：芸草，似苜蓿。淮南說：芸可
X11n0269_p0755a09║以死而復生。▲雞舌者五。馬州出雞舌香。南州異物
X11n0269_p0755a10║志曰：是草萎，可合香。箋曰：外國胡人說，眾香共是一
X11n0269_p0755a11║木華，為雞舌香也。▲方圓丈六為八角壇者，纂要云：
X11n0269_p0755a12║一角二尺，二八十六為一丈六也。今謂若爾，則徑有
X11n0269_p0755a13║五尺三寸許耳。準下文，壇中所設供具并諸食器各
X11n0269_p0755a14║各十六，是則壇量太窄，當取徑有丈六，正得其宜。如
X11n0269_p0755a15║方等行法，亦令作壇，縱廣一丈六尺。至若十人圍壇
X11n0269_p0755a16║誦呪，方堪行道，此不難見，何以誤談？▲注除地者，除，
X11n0269_p0755a17║掃也。鄭注禮記云：封土曰壇，除地曰墠。▲場地者，國
X11n0269_p0755a18║語云：壇之所除地曰場。起土即封土也。鄭玄云：封者，
X11n0269_p0755a19║起土界也。
X11n0269_p0755a20║二、壇心下，陳供具，分二：一、壇場中間，二、壇室四面。初
X11n0269_p0755a21║又二：初、一期所奉。▲經：八月，露，水谷響，云得陰氣之
X11n0269_p0755a22║正也。▲取八圓鏡各安其方者。長水云：壇雖八角，上
X11n0269_p0755a23║下為十，以應圓數。以下文有懸鏡相對，上下交光等。
X11n0269_p0755a24║今觀下文，秪云又取八鏡覆懸虗空，還成十六之數。
X11n0269_p0755b01║若取覆懸及八方，用表上下，於義不便。△二、每以下
X11n0269_p0755b02║二時致享▲經兜樓婆香，舊云白茅香也。▲注字或
X11n0269_p0755b03║作響。谷響引祭義云：響者，鄉也，鄉之然後能饗焉。注
X11n0269_p0755b04║云：中心向之祭，乃見饗。△二令。其下壇室四面又二，
X11n0269_p0755b05║一設像。▲經藍地迦者，纂要云：青面力士也。▲軍荼
X11n0269_p0755b06║利等，未見所翻。▲頻那、夜迦，舊云頻那是豬頭，夜迦
X11n0269_p0755b07║是象鼻，此二使者也。▲注東嚮者，如第一卷云此大
X11n0269_p0755b08║講堂洞開東方是也。▲右尊左卑者。如智論，以身子
X11n0269_p0755b09║為佛右面弟子，目連為佛左面弟子。△二又取下懸
X11n0269_p0755b10║鏡。▲經：使其形影重重相涉，蓋表如來藏理事交徹，
X11n0269_p0755b11║一為無量，無量為一。
X11n0269_p0755b12║三、於下，示誦儀，分二：一、七別行，二、百日端坐。初又三：
X11n0269_p0755b13║一、正修。▲注十大願等。梵網云：若佛子，常應發一切
X11n0269_p0755b14║願，孝順父母師僧（一）。願得好師（二）。同學善知識（三）。教
X11n0269_p0755b15║我大乘經律（四）。十發趣（五）。十長養（六）。十金剛（七）。十地
X11n0269_p0755b16║使我開解（八）。如法修行（九）。堅持佛戒，寧捨身命，念念
X11n0269_p0755b17║不去心（十）。若一切菩薩不發是願者，犯輕垢罪。又云：
X11n0269_p0755b18║若佛子，發是十大願已，持佛禁戒，作是願言：寧以此
X11n0269_p0755b19║身投於熾然猛火、大坑、刀山，終不毀犯三世諸佛經
X11n0269_p0755b20║律，與一切女人作不淨行等云云。△二至下，顯益，又
X11n0269_p0755b21║二：一、見佛修定；二、能令下，因定獲益。△三、阿難下，斥
X11n0269_p0755b22║失。▲注：行此法時，十人已還，天台依之。經有明制，不
X11n0269_p0755b23║可踰也。世有修法華等行者，或多增人數，或長延日
X11n0269_p0755b24║限，廣邀士女，來會香華。止存誑俗之心，寧為感聖之
X11n0269_p0755c01║道？至有燒身臂指，先告四方。縱不苟財，亦成沽譽。內
X11n0269_p0755c02║盲理觀，外掇譏嫌。如此師徒，予見之矣。大經云：有四
X11n0269_p0755c03║種法，為大涅槃而作近因：一者親近善友，二者專心
X11n0269_p0755c04║聽法，三者繫念思惟，四者如法修行。若離四法，勤修
X11n0269_p0755c05║苦行，得涅槃者，無有是處。彼誡但修苦行，實求涅槃
X11n0269_p0755c06║者，尚為不可，況沽譽乎？況苟財乎？真修行人，請思此
X11n0269_p0755c07║語。△二、從下百日端坐，又二：一、正修。此與止觀所說
X11n0269_p0755c08║九十日常坐，一往是同。但今兼前三七日行法為異。
X11n0269_p0755c09║故下私注中判屬半行半坐三昧，應知正修首楞嚴
X11n0269_p0755c10║定。亦如普觀云：端坐念實相。妙勝定經云：但能直心
X11n0269_p0755c11║坐禪，即是第一懺悔也。問：前科經文，從持戒誦呪以
X11n0269_p0755c12║來，俱名助行。今端坐修定，豈非正行耶？答：前乃分其
X11n0269_p0755c13║大綱，不可責其細目。況今略示坐儀日限，更不委明
X11n0269_p0755c14║定相。圓師亦科為助行，義合如之。△二、有下獲益。
X11n0269_p0755c15║三、汝問下，總結。▲注：然所誦呪等，予甞有此經禮誦
X11n0269_p0755c16║儀一卷，以備早暮熏奉之，或須者行之。
X11n0269_p0755c17║二、阿難下，說神呪，為三：一、述請；二、宣說；三、護持。初又
X11n0269_p0755c18║二：一、阿難正請；二、于時下，大眾佇聞。△二、爾時下，宣
X11n0269_p0756a01║說。分三：一、現化佛。▲經肉髻者。應法師引無上依經
X11n0269_p0756a02║云：頂骨涌起，自然成髻也。▲畏愛兼抱者，谷響云：畏
X11n0269_p0756a03║金剛擎山持杵，愛如來坐華放光。由茲二事，兼并懷
X11n0269_p0756a04║抱。▲注王索先陀婆出涅槃經菩薩品。▲五、不翻下。
X11n0269_p0756a05║谷響云：一、祕密故不翻，即陀羅尼是也。二、多含故不
X11n0269_p0756a06║翻，謂薄伽梵是也。三、此方無故不翻，如剡浮樹是也。
X11n0269_p0756a07║四、順古故不翻，謂阿耨菩提等實可翻之，但摩騰以
X11n0269_p0756a08║來存梵，故後皆倣之。五、生善故不翻，如般若尊重，智
X11n0269_p0756a09║慧輕薄，故存梵也。此之五義乃玄奘述之，出唐續高
X11n0269_p0756a10║僧傳。▲四例者：一、翻字不翻音，諸經呪詞是也。二、翻
X11n0269_p0756a11║音不翻字，如華嚴中𭮐字是也，以作此方万字音翻
X11n0269_p0756a12║之，而字體猶是梵書故。三、音字俱翻，經文是也。四、音
X11n0269_p0756a13║字俱不翻，西來梵夾是也。此之四例，贊寧述之，出皇
X11n0269_p0756a14║朝高僧傳。△二說神呪。△三、阿難下，顯功能。分二：一、
X11n0269_p0756a15║約果人以顯驗，二、約因人以勸持。初又二：一、廣說。▲
X11n0269_p0756a16║注私謂此說下。夫呪是密語，豈下凡所知？若據前引
X11n0269_p0756a17║天台所明，則長水之說固難信用。蓋璿師見有呪本，
X11n0269_p0756a18║後人擅注其語，故茲判釋。又云下甞更議之，縱若從
X11n0269_p0756a19║唵字去，方是正呪，亦須誦前歸命等文。必也後之呪
X11n0269_p0756a20║辭，呪前所為耳，亦不可但持數句而已。又若令每一
X11n0269_p0756a21║時全誦一百八徧，借使利舌聖力加之，亦不能於一
X11n0269_p0756a22║時之中誦滿其數，況其鈍者乎？又世有誦者，改轉音
X11n0269_p0756a23║字，謂之梵念，十有九異，孰為真言？詰其所由，或曰傳
X11n0269_p0756a24║之於梵僧，或云習之於譯人者。且梵僧之音，奢切何
X11n0269_p0756b01║驗？譯人之學，疎寧奚憑？豈可極量誦而有乖，雲峯翻
X11n0269_p0756b02║而未當？且翻梵為華，如翻錦綺，背面雖異，文彩無殊。
X11n0269_p0756b03║若此方文字絕無梵音者，則注而及之，如薩跢鞞弊
X11n0269_p0756b04║是也。例知餘字之音，不可率爾擅改，但依現本，至心
X11n0269_p0756b05║受持，用破疑情，以彰靈感也。▲注灌頂經大橫有九。
X11n0269_p0756b06║彼經第十二云：一者橫病。二者橫有口舌。三者橫遭
X11n0269_p0756b07║縣官。四者身羸無福，又持戒不完，橫為鬼神之所得
X11n0269_p0756b08║便。五者橫為劫賊之所剝脫。六者橫為水火焚漂。七
X11n0269_p0756b09║者橫為雜類禽獸所噉。八者橫為怨讎，符書厭禱，邪
X11n0269_p0756b10║神牽引，未得其福，但受其殃，先亡牽引，亦名橫死。九
X11n0269_p0756b11║者有病不治，又不修福，湯藥不順，針灸失度，不值良
X11n0269_p0756b12║醫，為病所困，於是滅亡。又信世間妖孽之師，為作恐
X11n0269_p0756b13║動寒熱言語，妄發禍，所犯者多，心不自正，不能自定，
X11n0269_p0756b14║卜問覔禍，殺䐗狗牛羊種種眾生，解奏神明，呼諸魍
X11n0269_p0756b15║魎鬼神，請乞福祚，欲望長生，終不能得。愚癡迷惑，信
X11n0269_p0756b16║邪倒見，死入地獄，展轉其中，無解脫時。是名九橫。涅
X11n0269_p0756b17║槃亦說有九橫死者，彼經純約夭壽者言之，具如第
X11n0269_p0756b18║二十四卷。▲經攝受親因，如佛敕文殊將呪往護阿
X11n0269_p0756b19║難親因也。▲注即前文云下，此以心呪釋呪心，沇疏
X11n0269_p0756b20║大同。彼云：從如來藏心之所流出，故名呪心。又云：或
X11n0269_p0756b21║是十方如來心印法門，故曰呪心。▲亦是祕密藏中
X11n0269_p0756b22║下。此取呪中精要釋呪心。故智者說心有三種：一、慮
X11n0269_p0756b23║知心，二、草木心，三、積聚精要心。今祕密藏是積聚之
X11n0269_p0756b24║義，呪心即精要心也。▲蜾蠃之呪螟蛉者，爾雅云：蜾
X11n0269_p0756c01║蠃，蒲盧。（即細腰蠭也，俗呼為蠮螉。）螟蛉，桑蟲。（俗謂之柔蟃，亦曰女戎。）楊子曰：
X11n0269_p0756c02║螟蠕之了殪而逢蜾蠃，祝之曰：類我，類我。久則肖之
X11n0269_p0756c03║矣。▲有云下，節疏所解。此用藏法師心經疏義，若據
X11n0269_p0756c04║初心得益多分可然，至論圓法所生必無互闕，義未
X11n0269_p0756c05║盡理，故曰下往如之。△二、若我下，結示。
X11n0269_p0756c06║二、汝等下，約因人以勸持，分二：一、略勸；二、廣示。初又
X11n0269_p0756c07║二：一、勸受持；二、阿難下，令書寫。二、阿難下，廣示，為三：
X11n0269_p0756c08║一、總標；二、若我下，別示，分二：一、救護世間得大無畏；
X11n0269_p0756c09║二、成就眾生出世間智。初為六：一、免毒害。▲經：厭蠱
X11n0269_p0756c10║者，應法師云：厭，鬼名也。字苑云：厭，眠內不祥也。蒼頡
X11n0269_p0756c11║篇云：伏合人心曰厭。說文云：蠱，腹中蟲，謂蟲行毒也。
X11n0269_p0756c12║聲類作戈者反，謂蟲物害人也。正法華經有蠱狐，舊
X11n0269_p0756c13║維摩經有妖蠱，應師並同聲類音之，今但音古。▲磣
X11n0269_p0756c14║心者，磣或作墋，通俗文云：沙土入食中也。△二毗那
X11n0269_p0756c15║下獲靈祐。▲經：那由他者，此當萬億；俱胝者，此當千
X11n0269_p0756c16║萬。見應師音義。▲金剛藏王者，慈恩翻首楞嚴為金
X11n0269_p0756c17║剛藏，然則此諸菩薩證此定故，以是為名。△三、從下
X11n0269_p0756c18║遠惡趣。▲經富單那，一云息餓迦吒富單那，此云奇
X11n0269_p0757a01║臭餓。▲鳩槃荼等如第六卷。▲經如惡义聚者，谷響
X11n0269_p0757a02║云：喻與諸佛無分散也。△四、是故下，滅罪障。▲經五
X11n0269_p0757a03║辛，如下文。▲經五逆者，珙鈔引俱舍頌曰約處唯除
X11n0269_p0757a04║北，約人除扇𢮎（敕皆反），四身一語業，三殺一虗誑，一殺
X11n0269_p0757a05║生加行，無間一劫熟，隨罪增苦增，八比丘分二，以為
X11n0269_p0757a06║所破僧云云。△五、復次下，滿願隨求。△六、阿難下銷
X11n0269_p0757a07║災厄。▲注支提，翻靈廟，或名可供養處。又云：有舍利
X11n0269_p0757a08║曰塔，無舍利曰支提。如阿含中有四支徵（知荷切），謂佛
X11n0269_p0757a09║生處、得道、轉法、入滅也。▲脫、闍，幢也者，此乃梵語，翻
X11n0269_p0757a10║為幢也。闍應作，視遮切，有作都音，引爾雅云：闍謂之
X11n0269_p0757a11║臺。而言脫者，積土脫落也。今所不取。▲經五糓者，周
X11n0269_p0757a12║官曰：以五糓養其病。鄭注云：麻、黍、稷、麥、豆也。▲八大
X11n0269_p0757a13║惡星者，纂要云：九執曜，除日、月取計，都為八也。孔雀
X11n0269_p0757a14║經云：日、月及熒惑，辰、歲并太白，鎮及羅睺、彗，此皆名
X11n0269_p0757a15║執曜。此與長水注同。▲由旬者，正言踰繕那，此云合，
X11n0269_p0757a16║應計合爾許度量也。或云此無正翻，乃是輪王巡狩
X11n0269_p0757a17║一停之舍，猶如此方館驛。然彼由旬數有大小，或四
X11n0269_p0757a18║十里，或二十里，諸經論中多用小數耳。△二、是故下，
X11n0269_p0757a19║成就眾生出世間智。△三、汝及下，結勸。▲經諸修行
X11n0269_p0757a20║下。具四緣故，方獲其益。謂依我壇場（一）、如法持戒（二）、
X11n0269_p0757a21║所受戒主逢清淨僧（三）、於此呪心不生疑悔（四）。噫！持
X11n0269_p0757a22║此呪者當自惟念：於是四緣為全為缺？苟初緣未具，
X11n0269_p0757a23║第三罔知，而持戒不疑，能無自勵？每讀至此，傷病盈
X11n0269_p0757a24║懷，雖口誦之惟勤，且心通而弗逮，焉知來者不如經
X11n0269_p0757b01║乎？勉之，勉之！
X11n0269_p0757b02║三、說是下，護持。分六：一、金剛眾；二、梵釋眾；三、鬼眾；四、
X11n0269_p0757b03║天眾；五、雜眾。▲經：無色界天同時稽首。中陰經亦云：
X11n0269_p0757b04║無色界天禮拜世尊。華嚴云：菩薩鼻根聞無色界宮
X11n0269_p0757b05║殿之香。仁王云：無色界天雨諸香華。阿含中說：舍利
X11n0269_p0757b06║弗入滅時，無色天空中淚下，如春細雨。故知無色非
X11n0269_p0757b07║無色也。昔入偏計，豈唯暗大，亦昧小宗。而涅槃云非
X11n0269_p0757b08║二乘所知者，非全不知，蓋言未了細色之相故。△六、
X11n0269_p0757b09║爾時下，菩薩眾。▲經：除彼發心樂修禪者，謂諸小鬼
X11n0269_p0757b10║神心既悛惡，可近善人。▲注若涅槃殺一闡提等，谷
X11n0269_p0757b11║響引彼經云：殺一螘子得罪，殺一闡提無罪。法華中
X11n0269_p0757b12║羅剎女說偈云：若不順我呪惱亂說法者頭破作七
X11n0269_p0757b13║分如阿棃樹枝。涅槃明如來往世為王，名曰仙豫。因
X11n0269_p0757b14║五百婆羅門不信大乘，王盡殺之。由謗法故，墮地獄
X11n0269_p0757b15║中。既而乃起三念：知是地獄，知由謗法，知因王殺。改
X11n0269_p0757b16║心自責，即捨地獄，生露鼓王佛剎，得一劫之壽。舊譯
X11n0269_p0757b17║華嚴明善財至滿幢城滿足王所，見無量眾生犯王
X11n0269_p0757b18║法者，身被五縛：或斷手足，或截耳鼻，或挑雙目，或斬
X11n0269_p0757b19║身首，或投沸灰，或㲲纏身，以油灌而焚之。善財問曰：
X11n0269_p0757b20║云何修道？答言：我成就菩薩幻化三昧，十惡眾生不
X11n0269_p0757b21║可教化。我為調伏，化作苦治，令捨惡具善，得樂發心，
X11n0269_p0757b22║具一切智知。知我於螘子不生害心，何況人耶？唐譯
X11n0269_p0757b23║名無厭足王云云。▲一子地者，慈念眾生猶如一子。
X11n0269_p0757b24║故涅槃明四等成就住二地：慈、悲、喜住一子地，捨住
X11n0269_p0757c01║空平等地云云。
X11n0269_p0757c02║三、阿難下，示楞嚴地位，分四：一、述請。▲經：未到涅槃
X11n0269_p0757c03║者，謂究竟涅槃，即妙覺所證也至何漸次得修行目。
X11n0269_p0757c04║此問入地之正行也。準下三種漸次：初則除其助因，
X11n0269_p0757c05║所謂五辛未為正行；至于第二刳其正性，所謂婬心，
X11n0269_p0757c06║由是之故修三摩提；能得第三違其現業，乃至獲無
X11n0269_p0757c07║生忍。所以第二漸次名為真修，即修行之目也。應知
X11n0269_p0757c08║涅槃如所到之境，諸地如所由之道，修行如能履之
X11n0269_p0757c09║步。三法若具，則首楞嚴教能事方畢。美矣哉！阿難請
X11n0269_p0757c10║意也如此。△二、爾時下，讚許。△三、阿難下，受教。▲經
X11n0269_p0757c11║刳心者谷響引莊子曰：夫道，覆載万物者也，洋洋乎
X11n0269_p0757c12║大哉！君子不可以不刳心焉。注：刳，猶去也。此取郭象
X11n0269_p0757c13║意注之。彼云：有心則累其自然，故當刳而去之。釋文：
X11n0269_p0757c14║刳，口吳、口侯二反。去，起呂反。
X11n0269_p0757c15║四、佛言下，正說，為三：一、略明；二、廣示；三、釋疑。初又二：
X11n0269_p0757c16║一、理絕名相；二、因妄下，事分真妄。▲經：二、轉依號。沇
X11n0269_p0757c17║疏云：由不了一法界相，忽然起妄，名為不覺。翻此不
X11n0269_p0757c18║覺，了本無生，名之為覺。即菩提之號，因不覺立也。由
X11n0269_p0758a01║迷有生，生即有滅。翻此生滅，顯不生滅。即涅槃之號，
X11n0269_p0758a02║對生滅立也。生滅既滅，更無所依，故名轉依。以真如
X11n0269_p0758a03║為迷悟依，轉此迷依以為悟依，故名轉依云云。節疏
X11n0269_p0758a04║先依法相釋，即今注文也。後約起信釋，即引沇疏也。
X11n0269_p0758a05║然轉依名義，正出相宗。故集解之，略采其說。▲注六
X11n0269_p0758a06║種轉依，此約位辨，慤疏有之。
X11n0269_p0758a07║二、阿難下，廣示。分二：一、約迷真起，二、顛倒成十二類
X11n0269_p0758a08║生；二、約斷妄修，三、漸次入五十七位。初又二：一、總示
X11n0269_p0758a09║倒因，二、別明倒相。初又二：一、標列。▲注今世界顛倒，
X11n0269_p0758a10║蓋指正報者。問：此與眾生顛倒，云何辨異？答：眾生乃
X11n0269_p0758a11║合前業果總明其相，世界即於眾生中別明其類，以
X11n0269_p0758a12║世界是遷流分段差別義故。若知總、別，不昧下文。△
X11n0269_p0758a13║二、阿難下，牒示。▲經本此無住等，如淨名云：從無住
X11n0269_p0758a14║本立一切法也。△二、別明倒相，分二：一、眾生顛倒，二、
X11n0269_p0758a15║世界顛倒。初又二：一、迷真有相。▲注除真如外至皆
X11n0269_p0758a16║屬於權，出法華疏記。▲有身故生等，即四念處境，四
X11n0269_p0758a17║攝五陰，無法不收。皆言非者，謂身、受、心、法悉是非相
X11n0269_p0758a18║也。何則？由非真求，復既是逆修，乃能成於九界五陰，
X11n0269_p0758a19║斯皆虗妄之相，故云非也。問：何故以生為身，以住為
X11n0269_p0758a20║受？答：如云卵生等，既是色質，豈非身耶？苦受等領納
X11n0269_p0758a21║現境，對三相論之，即是住相。又約四念處次第配之，
X11n0269_p0758a22║義當於受，故此釋也。△二、展轉下，熏業資生。▲經相
X11n0269_p0758a23║滅相生，相字平聲，證真作去呼者非。▲注斯即前文
X11n0269_p0758a24║業果相續者，然此正明眾生顛倒，已是前文眾生相
X11n0269_p0758b01║續，今指業果同其眾生耳。▲婬欲故相生，殺、盜故相
X11n0269_p0758b02║滅者，亦可云：異見成憎故相滅，同想成愛故相生。
X11n0269_p0758b03║二、阿難下，世界顛倒，分二：一、立世界；二、三世下，辨類
X11n0269_p0758b04║生，為三：一、總標。注：古師用此，如第三記。△二、是故下，
X11n0269_p0758b05║正辨，分三：一、因。▲注此就聲塵當體為因者，以動之
X11n0269_p0758b06║一字不對餘塵說故。若更就當體分之，則動為其因，
X11n0269_p0758b07║聲如其果。從因聲有色下，皆以餘塵為因，遞相為果
X11n0269_p0758b08║也。▲以顯六亂之相者，不同十二因緣次第之義故。
X11n0269_p0758b09║當知展轉相因雖有十二，而但云六亂者，正顯相、根、
X11n0269_p0758b10║塵各從其類，兩兩相望，雜亂而起。△二乘此下果▲
X11n0269_p0758b11║注動念為初，此指下文動顛倒也。▲情愛後起，即欲
X11n0269_p0758b12║顛倒也。異愛不同，即趣、假二類。▲未顯經意者，未如
X11n0269_p0758b13║瑜伽顯示四生次第之意。卵唯想生至化以離，應如
X11n0269_p0758b14║第四卷解。▲細尋下文，義則不然者，若云四生為總，
X11n0269_p0758b15║八類為別，此應可爾。而於胎、卵二生分為八類，此必
X11n0269_p0758b16║不然。且如有想是神鬼靈類，何故從卵生開出耶？有
X11n0269_p0758b17║色是休咎精明，何須於胎生開出耶？余之六類，皆無
X11n0269_p0758b18║定義。▲四生頌者，人傍生具四，地獄及諸天，中有唯
X11n0269_p0758b19║化生，鬼通胎化二云云。
X11n0269_p0758b20║三、阿難下類，分十二：一、動類。▲經八万四千者，孤山
X11n0269_p0758b21║云：將非八万四千煩惱塵勞為其種乎？然此類生，以
X11n0269_p0758b22║因感果，微細行相，唯聖盡明，止在總知，唯妄所為，未
X11n0269_p0758b23║可委究，歷事義趣，不能已已，且依古釋。（彼文多引沇、節二疏。）▲
X11n0269_p0758b24║羯邏藍，餘經或名歌羅邏，此云凝滑，或云雜穢，狀如
X11n0269_p0758c01║凝酥。▲注入胎位。準俱舍論，胎中分位有五，如第四
X11n0269_p0758c02║卷注。△二欲類。▲經：遏蒱曇，此云疱，狀若瘡疱。△三
X11n0269_p0758c03║趣類。▲經：蔽尸即第三位。問：何故動類唯指初位，欲
X11n0269_p0758c04║類但言第二，趣類止云蔽尸，從假類去皆謂羯南耶？
X11n0269_p0758c05║答：若有初位，必具後位。若有第二，必具初後。經文一
X11n0269_p0758c06║往次第，且取一位配之。今蔽尸、羯南既不入胎，故無
X11n0269_p0758c07║前位。然而蔽尸須至羯南，羯南或由蔽尸。一往之意，
X11n0269_p0758c08║如前可會。又假類而下雖皆云羯南，其中非無具前
X11n0269_p0758c09║三位及第五位（即鉢羅奢佉，此云形位）。良由第五於諸類中闕
X11n0269_p0758c10║具不定，唯有第四其名最通，故障類等俱云羯南也。
X11n0269_p0758c11║▲注翻覆者，飛伏之貌。此約形說，謂飛動而伏走也。
X11n0269_p0758c12║沇疏云：違心背信，翻覆任精，遂感此類，飛走不定。▲
X11n0269_p0758c13║蠛蠓者，上莫結切，下莫孔切。郭注爾雅云：小蟲，似蜹，
X11n0269_p0758c14║喜亂飛。莊子謂之醯雞。▲昆蟲者，鄭注祭統云：溫生
X11n0269_p0758c15║寒死之蟲也。△四假類。▲注蠐螬蟲谷響引爾雅云：
X11n0269_p0758c16║蟦（扶云切），蠐螬。注曰：在糞土中。列子云：烏足之根為蠐
X11n0269_p0758c17║螬，其葉為胡蝶（根，本也。葉，散也。言烏足為蠐螬之本，其本末散化而為胡蝶也）。▲天
X11n0269_p0758c18║地委蛻者，列子云：了孫，非汝有，是天地之委蛻。（氣自委結
X11n0269_p0759a01║而蟬蛻耳。若是汝有，則男女多少亦當由汝也。）又莊子云：聖人之生也天行，
X11n0269_p0759a02║其死也物化。郭象曰：行謂任自然而運動，物化謂蛻
X11n0269_p0759a03║然無所係也。請觀上文，豈非以形化取譬於蛻耶？下
X11n0269_p0759a04║文純想則飛，謂輕舉之相，若飛騰之貌，何須有翼方
X11n0269_p0759a05║曰飛耶？▲理合在茲者，若云化相不同化生，更指何
X11n0269_p0759a06║類為無而忽有之化乎？況四生次第與諸經不殊，不
X11n0269_p0759a07║應局說小蟲，頓乖大義。△五障類。▲經和合著成著，
X11n0269_p0759a08║陟慮切，明也。▲注爝火者，沇師意謂螢火之類耳。據
X11n0269_p0759a09║莊子曰：日月出矣而爝火不息，其於光也不亦難乎？
X11n0269_p0759a10║釋文曰：爝音爝，然火也。一云摧火，謂小火也。字林云：
X11n0269_p0759a11║爝，炬火也。斯等皆與螢火不同。▲蚌珠者，後漢書云：
X11n0269_p0759a12║珠，蚌中陰精也。△六惑類。▲經：無色羯南。問：既云無
X11n0269_p0759a13║色，何謂羯南？答：應取一分細色，通名其類，不可責同
X11n0269_p0759a14║堅硬之狀。當知此亦化生之類，而節公判為胎生開
X11n0269_p0759a15║出者，其可得乎？▲空散銷沉者，證真云：通取四空也。
X11n0269_p0759a16║△七影類。△經罔象。猶云仿像，蓋不真之貌也。若莊
X11n0269_p0759a17║子云：水有罔象。釋文曰：水神名。△八癡類。▲注華表
X11n0269_p0759a18║生精，黃頭化石。谷響云：晉張華，字茂先。時燕昭王墓
X11n0269_p0759a19║有妖狐，謂華表曰：我聞張司空多學，欲往干之，以為
X11n0269_p0759a20║如何？對曰：張司空，博物君子也。非但損子，亦禍於吾。
X11n0269_p0759a21║狐不聽，刺投華。華與論天下人物，多為其所折。謂華
X11n0269_p0759a22║曰：天欲雨，請辭去。華固留之，謂左右曰：我聞巢居知
X11n0269_p0759a23║風，穴居知雨。不是狐狸，即是老鼠。乃密令人斫華表，
X11n0269_p0759a24║然而照之，化為狐狸而去。梵云劫毗羅，此翻黃頭。頭
X11n0269_p0759b01║如金色，因以為名。恐身死，往自在天問。天令於頻陀
X11n0269_p0759b02║山取甘子食，可延命。食已，於林中化為石如牀。有不
X11n0269_p0759b03║逮者，書偈問石。後為陳那菩薩斥之，其石裂矣。△九
X11n0269_p0759b04║偽類。▲經水母者，谷響云：俗謂之蝦蛇是也。切韻曰：
X11n0269_p0759b05║蛇，水母也。一名蟦。形如羊胃，元無目，以蝦為目。△十
X11n0269_p0759b06║性類。▲注以聲附卵。孤山引顯識論云：雌孔雀聞雄
X11n0269_p0759b07║者鳴，於是有身，彼謂之聲生也。又莊子云：蟲鳴於上
X11n0269_p0759b08║風，雌應於下風而風化。注曰：蟲以鳴聲相應，不待合
X11n0269_p0759b09║而便生子，故曰風化。△十一、罔類。▲注蒸甞者，祭名
X11n0269_p0759b10║也。爾雅云：春祭曰祠（祠之言食），夏祭曰礿（新菜可約），秋祭曰甞
X11n0269_p0759b11║（甞新糓也），冬祭曰蒸（進品物也）。△十二、殺類。▲經土鳥者，見爾
X11n0269_p0759b12║雅注。說文云：梟，不孝鳥也。毛詩草木疏云：流離鳥也。
X11n0269_p0759b13║自關而西，謂鳥為流離。其子適大，還食其母。▲破鏡
X11n0269_p0759b14║者，述異記云：獍之為獸，狀如虎豹而小，始生，還食其
X11n0269_p0759b15║母，故曰梟獍。然則破鏡是獸明矣。故孤山指譯人誤
X11n0269_p0759b16║云鳥耳。舊疏皆作鳥字釋之。或曰：凡鳥獸眼睛破者，
X11n0269_p0759b17║皆名破鏡。未詳所據。▲注貙者，敕俱切。爾雅云：貙獌，
X11n0269_p0759b18║（音萬。）似貍。注曰：今山民呼貙虎之大者為貙豻。（音岸。）
X11n0269_p0759b19║三、是名下，結示。▲注幽顯可驗者，幽如鬼神精靈等，
X11n0269_p0759b20║顯如魚鳥龜蛇等。▲下文廣談七趣者，此中生數雖
X11n0269_p0759b21║多，起相則略。若以七趣一斯，觀此十二類生，猶闕地
X11n0269_p0759b22║獄、修羅二趣。然餘五趣，亦未委明。大槩但言迷真起
X11n0269_p0759b23║妄，故有類生；破妄顯真，故有諸位。迷悟相翻，意在於
X11n0269_p0759b24║悟。從悟說位，用詶前文阿難之請也。
X11n0269_p0759c01║起第八卷
X11n0269_p0759c02║三、約斷妄修三漸次入五十七位，分三：一、明漸次，二、
X11n0269_p0759c03║示地位，三、顯經名。初又二：一、結前生後，二、列名釋相。
X11n0269_p0759c04║初又二：一、結前顛倒。▲注一則現起名事造，謂十二
X11n0269_p0759c05║顛倒交互而起，正如揑目亂華發生也。▲餘則冥伏
X11n0269_p0759c06║名理具者，以無始熏習，顛倒性成，此如種子冥伏在
X11n0269_p0759c07║地也。故唯識宗說第八識集諸種子，起諸現行，即其
X11n0269_p0759c08║義焉。然此冥伏，合是妄具，而云理具者，以妄本無體
X11n0269_p0759c09║下釋之。此兼種義，且約真妄相即，作如是釋。其實真
X11n0269_p0759c10║心本具性惡，不由熏成，方是一家理具之義。△二、汝
X11n0269_p0759c11║今下生後漸次。
X11n0269_p0759c12║二、云何下，列名釋相，又二：一、列名。▲經：除其助因。除
X11n0269_p0759c13║即斷也。五辛是婬恚助發之因，故先斷之。▲刳其正
X11n0269_p0759c14║性者，刳，猶去也。婬、殺等心，是眾生正業之性，故常去
X11n0269_p0759c15║之。如圓覺云：卵、胎、濕、化，皆因婬欲而正性命。此義同
X11n0269_p0759c16║焉。違其現業者，由前漸次助修正行，能破六根現前
X11n0269_p0759c17║惑業也。應知第三更無他法，是故於此別名增進。▲
X11n0269_p0759c18║注事漸理圓者，斷辛持戒從麤至細，破惑入位自淺
X11n0269_p0760a01║由深。事雖有漸，而皆以菩提之心即理而修，無非圓
X11n0269_p0760a02║行。今此第二正名修行者，以持聲聞、菩薩戒律是無
X11n0269_p0760a03║漏之學，不同斷辛但除葷食，故標真修，簡前修習也。
X11n0269_p0760a04║△二、云何下，釋相，分三：一、除其助因，乃至三、違其現
X11n0269_p0760a05║業。初又三：一、標。二、阿難下，釋，為二：一、通明四食，二、別
X11n0269_p0760a06║斷五。辛初，又二：一、示名體。▲經是故佛說下，證真云：
X11n0269_p0760a07║佛初出家，於外道邊六年苦行，日食麻、麥。知其非道，
X11n0269_p0760a08║遂即捨之，於牧牛女邊受乳糜食。外道聞之生謗。佛
X11n0269_p0760a09║成道後，為除自餓，外道無益。苦行乃說：一切眾生皆
X11n0269_p0760a10║依食位，正覺正說，余不能知。外道嗤曰：愚者亦知，何
X11n0269_p0760a11║言正覺正知？佛反問之：食有幾種？外不能答，因說四
X11n0269_p0760a12║食云云。▲注段謂形段者，古翻經律多云摶食，其義
X11n0269_p0760a13║則局，如漿飲等不可摶故，於是後譯皆言段食也。▲
X11n0269_p0760a14║相應觸及相應思者，皆心所徧行中法也。沇疏云：思
X11n0269_p0760a15║想飲食，令人不死，亦名思食。冷煖等觸，亦名觸食。此
X11n0269_p0760a16║乃分通，非正食義。△二、阿難下，明損益。△二、是諸下，
X11n0269_p0760a17║別斷。五辛為二：一、正斷。▲注應法師下。彼又云：興渠
X11n0269_p0760a18║出烏茶娑他那國，彼人常所食者也。此方相傳為芸
X11n0269_p0760a19║薹者，非。又云：此是樹汁，西國取之以置食中，今阿魏
X11n0269_p0760a20║是也。孤山云：當知此五辛而復葷，是以制之。故請觀
X11n0269_p0760a21║音云：五辛能葷，悉不得噉。若辛而不葷，則非所制，如
X11n0269_p0760a22║薑芥之屬。△二、如是下，顯過，又二：一、說法昭嫌；二、是
X11n0269_p0760a23║食下，修禪致毀。△三、阿難下，結。
X11n0269_p0760a24║二、云何下，刳其正性，分三：一、標；二、阿難下，釋，為二：一、
X11n0269_p0760b01║持戒律，二、成功用。初又二：一、約性遮，正防身口；二、依
X11n0269_p0760b02║小大，具執身心。初又二：一、勸持。▲注：律中五果者：一、
X11n0269_p0760b03║核果（如棗、杏等），二、膚果（如蓽茇、桑椹、棃、柰等），三、殻果（如椰子、胡桃、石榴等），四、𥢶
X11n0269_p0760b04║果（如香菜、蘇、荏等），五、角果（如大、小豆等）。▲防壞生者。壞，音怪，毀也。
X11n0269_p0760b05║以比丘之法，不得自手壞生。若有所須，語淨人言：汝
X11n0269_p0760b06║知是，汝看是等。淨人解者，以火觸之，此名火淨。律中
X11n0269_p0760b07║更有爪淨、揉淨等，今且言火耳。沇疏云：以細況麤，生
X11n0269_p0760b08║果尚須淨食，何況食肉？傷慈之甚。△二、阿難下，誡犯。
X11n0269_p0760b09║於四重中，略誡前二。又於二中，偏誡婬欲。是知刳性
X11n0269_p0760b10║之意，斯為本歟？法華云：諸苦所因，貪欲為本。若滅貪
X11n0269_p0760b11║欲，無所依止。智論云：世間無不愛樂五欲。於五欲中，
X11n0269_p0760b12║觸為第一，能繫人心。如人墮在深泥，難可救濟。復次，
X11n0269_p0760b13║若受餘欲，猶不失智慧。婬欲會時，身心荒迷，無所省
X11n0269_p0760b14║覺，深著自沒。是故出家法中，婬戒在初。今經最後垂
X11n0269_p0760b15║範，而序中起教，以此為別緣。至今修行，以此為偏誡。
X11n0269_p0760b16║願諸有學，勿輕聖言。△二、先持下，依小大具執身心。
X11n0269_p0760b17║▲經：先持聲聞下，沇。疏云：如十輪經學行次第，若不
X11n0269_p0760b18║先學小乘，即學大乘，無有是處。乃至云：無力飲河池，
X11n0269_p0760b19║詎能吞大海？後行菩薩清淨律儀，即梵網所制也。亦
X11n0269_p0760b20║應如地持及瓔珞所說三聚戒相，謂攝律儀戒（十波羅蜜）、
X11n0269_p0760b21║攝善法戒（八萬四千法門）、攝眾生或（慈、悲、喜、捨）。具在菩薩戒疏。▲
X11n0269_p0760b22║注：尼復加四，謂第五、不得染心男身相觸；六、不得染
X11n0269_p0760b23║心男捉手、捉衣、入屏處、屏處共立、共語、共行、身相倚、
X11n0269_p0760b24║共期等八事；七、不得覆他重罪；八、不得隨舉大僧，供
X11n0269_p0760c01║給衣食云云。▲眾法絕分者，四人已上，凡作羯磨，不
X11n0269_p0760c02║任僧用故。四分偈云：諸作惡行者，猶如彼死尸，眾所
X11n0269_p0760c03║不容受，以此當持戒。△二、禁戒下，成功用，為二：一、破
X11n0269_p0760c04║業累。▲注：不婬等，以相生、相殺等如次配于四重，亦
X11n0269_p0760c05║可無相負累及不還宿債，皆由不偷劫也。但上句在
X11n0269_p0760c06║因，下句屬果，并前婬、殺不行，即無三種相續。△二、是
X11n0269_p0760c07║下發神通。▲經得大神通，遊十方界者，別而言之，此
X11n0269_p0760c08║屬身根，即如意通也。若總說者，六根清淨，皆名神通。
X11n0269_p0760c09║故智者指法華并普賢觀及菩薩處胎經，皆以六根
X11n0269_p0760c10║而為六通。然則他心、宿命、漏盡，同是意根淨也。△三、
X11n0269_p0760c11║是則下，結。
X11n0269_p0760c12║三、云何下，違其現業。分三：一、標，二、釋。為三：一、因戒成
X11n0269_p0760c13║違，二、由違入證，三、從證立位。初又二：一、因前刳性。孤
X11n0269_p0760c14║山云：三、漸次位，有超有次。前是超入，故淨六根；此是
X11n0269_p0760c15║次入，故但伏惑。今謂不爾，既名為漸，那忽有超？應知
X11n0269_p0760c16║此中躡前六根淨人，麤垢已落而細惑未除，故曰於
X11n0269_p0760c17║外六塵不多流逸。△二、因不下，成今違業。△二、十方
X11n0269_p0760c18║下，由違入證，又二：一、顯證相。▲經琉璃譬國土，明月
X11n0269_p0760c19║喻真性，獲大安隱即涅槃也。大經云：三德具足，名大
X11n0269_p0760c20║涅槃。▲皆現其中者，謂極果之德入分真之性也。△
X11n0269_p0760c21║二、是人下，示忍名。▲經：無生法忍者，謂忍可印持，決
X11n0269_p0760c22║定無繆，即能證智也。無生法從所斷惑得名。若約所
X11n0269_p0760c23║證，亦名寂滅忍。故荊谿云：惑滅故名無生，證理故名
X11n0269_p0760c24║寂滅。又淨名疏云：通證無生忍，秪是寂滅忍。在因讓
X11n0269_p0761a01║果，說為無生。△三、從是下，從證立位。△三、是則下，結。
X11n0269_p0761a02║▲注豈不以違其現業等。夫現業之體，既屬無明，非
X11n0269_p0761a03║中道正觀，無以違也。圓人所修，尚無先空次假之理，
X11n0269_p0761a04║何有斷辛而不持戒？豈有持戒而不修中？當知三種
X11n0269_p0761a05║漸次，說有先後。若得意者，同時而修也。故第一漸次，
X11n0269_p0761a06║即云修菩提者。菩提名覺，非中觀而何？又下文總結
X11n0269_p0761a07║諸位云：如是皆以三增進故，善能成就五十五位真
X11n0269_p0761a08║菩提路。以此明之，孤山云：事漸理圓，猶是一往耳。此
X11n0269_p0761a09║下乾慧地等，亦是順經次第。以第二漸次，始入乾慧，
X11n0269_p0761a10║乃至十信。第三漸次，方入初住，乃至行向等。
X11n0269_p0761a11║
X11n0269_p0761a12║首楞嚴經集解熏聞記卷第四