X11n0269_p0761a13║
X11n0269_p0761a14║
X11n0269_p0761a15║
X11n0269_p0761a16║首楞嚴經集解熏聞記卷第五
X11n0269_p0761a17║吳興沙門　仁岳　述
X11n0269_p0761a18║。第八卷
X11n0269_p0761a19║阿難！是善男子下，二、示地位。分二：一、正示，二、總結。初
X11n0269_p0761a20║為八：一、乾慧地。▲注：人未審之者，長水也。彼云：無生
X11n0269_p0761a21║忍中，義說乾慧，所謂圓融、不礙、行布等經，現前殘質，
X11n0269_p0761a22║不復續生。孤山云：不生同居。長水云：即生實報。同居
X11n0269_p0761a23║猶近，實報全疎。然此一文，甚難銷會。若不作捨穢趣
X11n0269_p0761a24║淨而解，亦須作離欲生天而釋。資中云：今乾慧位，能
X11n0269_p0761b01║乾欲愛，不受欲生。上二界身，應未全離。此亦沇師之
X11n0269_p0761b02║深見也。▲鎣或作瑩。國語注云：徹，明也。▲注五品位
X11n0269_p0761b03║者：一、隨喜，二、讀誦，三、說法，四、兼行六度，五、正行六度。
X11n0269_p0761b04║法華分別功德品格，量後四品功德。隨喜品格，量初
X11n0269_p0761b05║品功德。▲但不合兼通等者，彼云：若準天台釋位，此
X11n0269_p0761b06║乾慧合是觀行相似，即法華五品及六根清淨。證真
X11n0269_p0761b07║云：此通六根，太成混濫。▲經中中流入智者云：實心
X11n0269_p0761b08║繫實境，實緣次第生，實實迭相注，自然入實理。止觀
X11n0269_p0761b09║義例釋此一偈，通於觀行相似，以入分證。今意如注。
X11n0269_p0761b10║△二、圓妙下十信。▲注見惑先落，三諦似顯者。若諸
X11n0269_p0761b11║文云見思障俗、無明障中，今破見惑，合顯真諦，此寄
X11n0269_p0761b12║次第大節而判也。若圓說者，見惑落處，塵沙、無明亦
X11n0269_p0761b13║微有破義；真諦顯時，俗中二理亦微有明義。今云見
X11n0269_p0761b14║惑先落，且約麤分，依次言之；三諦似顯，乃兼微義，從
X11n0269_p0761b15║圓而解。此文既爾，他皆例然。▲一十八住者，初發心
X11n0269_p0761b16║住，乃至上求佛地。▲始終地位者，始十信，終妙覺。▲
X11n0269_p0761b17║垢衣香器者，論第三云：二乘雖破三毒，不了了盡。譬
X11n0269_p0761b18║如香在器中，香雖去，餘氣仍在。又第三十云：如乳母
X11n0269_p0761b19║衣，久故垢著，以淳灰淨浣，雖無有垢，垢氣猶在。▲經
X11n0269_p0761b20║氣分交接者，以似證之理，即諸佛之性。雖未真證，而
X11n0269_p0761b21║覺了之智，與佛潛通矣。▲注正防無明等。韓康伯云：
X11n0269_p0761b22║防患曰戒。△三、阿難下，十住十心對十乘。法華玄文
X11n0269_p0761b23║云：善修平等法界，即入信心，乃至善修無著，即入願
X11n0269_p0761b24║心云云。▲初住具十德者，第一住三德，一切佛法，乃
X11n0269_p0761c01║至第十住心心寂滅，自然流入薩婆若海云云。▲聲
X11n0269_p0761c02║聞身至虗空身者。彼談十身，一一具十，乃成百身。荊
X11n0269_p0761c03║谿以四身攝之，謂化攝業報，智即報身，虗空屬法，餘
X11n0269_p0761c04║皆應攝。孤山復作三身收之，謂虗空即法，智即是報，
X11n0269_p0761c05║餘皆屬應。又云：若約空生大覺國土，依空則虗空之
X11n0269_p0761c06║身亦宜屬應。（彼文）問：既屬三四，何故十身皆名舍那？答：
X11n0269_p0761c07║以別圓地住所現之身正是實報，餘身皆是此身轉
X11n0269_p0761c08║變，從本受稱，故曰舍那。又盧舍那者，寶梁經翻為淨
X11n0269_p0761c09║滿。以諸患都盡故云淨，眾德悉圓故云滿。十身雖異，
X11n0269_p0761c10║淨滿是同。然於同中須知別相，不可三四混而無甄。
X11n0269_p0761c11║故荊谿云：彼通云身，故云十身。盧舍那別釋如來，故
X11n0269_p0761c12║不應云業報佛、國土佛等。▲太子、世子。異其文者，谷
X11n0269_p0761c13║響云：漢制，天子之嫡嗣曰太子，諸侯之嫡嗣曰世子。
X11n0269_p0761c14║今譯者依古，二名互出，不分尚卑。▲會太子于首止
X11n0269_p0761c15║者，謂僖五年會惠王太子鄭也。首止，衛地也。然春秋
X11n0269_p0761c16║作世子，傳云太子耳。▲文王世子者，禮記篇目也。以
X11n0269_p0761c17║文王善為世子之禮，故將[言*藍]號命篇。△四、阿難下十
X11n0269_p0761c18║行。▲注須彌、芥子，相入攸同。維摩、涅槃皆說菩薩不
X11n0269_p0762a01║思議用，能以須彌之高廣內芥子中。古師作相容釋
X11n0269_p0762a02║之。荊谿云：須彌容芥，謂容入於芥。芥容須彌，謂芥受
X11n0269_p0762a03║須彌。今現塵現界，其相亦爾。△五、阿難下，十迴向，為
X11n0269_p0762a04║二：一、十向正位；二、阿難下，四種加行。▲經妙圓加行
X11n0269_p0762a05║者，簡異偏小也。若法華玄文取瓔珞五十二位明別
X11n0269_p0762a06║教位，則以十信為外凡，住、行、向為內凡。於內凡中分
X11n0269_p0762a07║四加行：十住為煖，十行為頂，十向為忍及世第一，皆
X11n0269_p0762a08║云義推如煖等。今經於此別四加行，秪是十向後心，
X11n0269_p0762a09║注文見矣。智者曰：諸聖上位非凡能測，豈可妄說粗
X11n0269_p0762a10║知大意？為破行人增上慢心，又為銷經引物希向，不
X11n0269_p0762a11║可偏執諍競是非。▲注如仁王下。三十聖故別，住果
X11n0269_p0762a12║報故圓，無明未盡者。問：此四加行破幾品無明？答：孤
X11n0269_p0762a13║山云：應破四品。大分言之，總屬第十迴向一品耳。今
X11n0269_p0762a14║謂不然，位既開四，惑何須合？玄文云：無明雖無所有，
X11n0269_p0762a15║不有而有，不無階品。一往大分為四十二品，然其品
X11n0269_p0762a16║數無量無邊。由是觀之，須開四品。設復不開，秪合云
X11n0269_p0762a17║總屬初地一品，以十向後正破初地無明故。經：如忍
X11n0269_p0762a18║事人，非壞非出。節疏云：如人含忍其事，將說不說也。
X11n0269_p0762a19║或忍以印可為義，如人正領解印可前事，自己所證，
X11n0269_p0762a20║言說未及。非懷，喻亡前微礙；非出，喻尚存中道。孤山
X11n0269_p0762a21║云：已得初地似解，如忍事人，非不在懷；而未得真證，
X11n0269_p0762a22║如非出口。然此二句，諸說異端，今別注之，請詳可否。
X11n0269_p0762a23║▲僧中辨事，即羯磨也。△六、阿難下十地。▲注以無
X11n0269_p0762a24║緣慈普覆眾生等者，慈無別體，即上文與如之心也。
X11n0269_p0762b01║菩薩與眾生，一如無二如，約事暫分，故以菩薩能證
X11n0269_p0762b02║之心，覆眾生所迷之理。淨名云：一切眾生即涅槃相，
X11n0269_p0762b03║不復更滅。今取因理無涯，譬之如海；果德徧覆，喻之
X11n0269_p0762b04║如雲。以慈能與樂，必對物機而說，故作是釋歟？▲如
X11n0269_p0762b05║來下等覺分三：一、覺際入交。▲注如來權智等，問：
X11n0269_p0762b06║如來豈無實智，菩薩豈無權智耶？答：其實雙具。但佛
X11n0269_p0762b07║自行，觀理已圓，鑒物是正，故用於權。今自行未極，化
X11n0269_p0762b08║他是旁，故用於實也。孤山作如來逆生死流，菩薩順
X11n0269_p0762b09║生死流釋此文者，於義全失。△二、阿難下金剛乾慧。
X11n0269_p0762b10║▲注莫知適從，適讀為的。左傳曰：眾誰適從。覈者，說
X11n0269_p0762b11║文云：考事之實也。▲金剛幢慧者，乾慧取伏惑之義，
X11n0269_p0762b12║幢慧取眾伏之頂，以高出諸地。故法華玄文云：等覺
X11n0269_p0762b13║位若望菩薩名等覺佛，若望妙覺名金剛心菩薩。又
X11n0269_p0762b14║仁王經說：每一地有三心，謂入心、住心、出心。例知此
X11n0269_p0762b15║經覺際入交即入心也，金剛乾慧即住心也。出心可
X11n0269_p0762b16║解。由此菩薩等文出瓔珞。△八、如是下，妙覺。
X11n0269_p0762b17║二、是下，總結，又二：一、結行位。▲經如幻十喻，具在大
X11n0269_p0762b18║品。▲注乾城者，釋論云：日初出時，見城門、樓櫓、宮殿、
X11n0269_p0762b19║行人出入，日轉高轉滅，眼見無實，是名乾闥婆城。或
X11n0269_p0762b20║指金剛等孤山，疏也。△二、作是下，簡邪正。沇疏云：若
X11n0269_p0762b21║依此位修行真菩提路，即是正觀。若不依者，即是邪
X11n0269_p0762b22║觀。▲注須知下斯與沇意稍別，兼之可矣。
X11n0269_p0762b23║三、爾時下，顯經名，分二：一、文殊問；二、佛告下，如來答。
X11n0269_p0762b24║▲經：汝當奉持者，或曰：據文殊所問，合有二意：一、當
X11n0269_p0762c01║何名是經？二、我等云何奉持？今答名則顯，而答持何
X11n0269_p0762c02║隱乎？釋曰：問雖以二，意秪是一。蓋欲知能詮之名為
X11n0269_p0762c03║我等所持之法，良以若不知首題總名，則不了一經
X11n0269_p0762c04║大旨。若不了一經大旨，將何以為眾生發心受持之
X11n0269_p0762c05║法乎？然則佛答五名，名下五義，法在其中，故此但云
X11n0269_p0762c06║汝當奉持，答無所遺也。▲注撮要為名等，廣如說題。
X11n0269_p0762c07║三、說是下，釋疑，分三：一、經家敘事。▲經開示密印至
X11n0269_p0762c08║了義名目者。五名之中有祕密呪題，有顯了經題云
X11n0269_p0762c09║云。▲頓悟下。却指前文五十五位。增上下。顯今得益
X11n0269_p0762c10║及所斷惑相。節疏云：修道智斷，故曰修心。欲界前六
X11n0269_p0762c11║品惑，體是俱生，故言微細。△二、大威下，阿難疑問，為
X11n0269_p0762c12║三：一、歎佛蒙益。二、世尊下，據理陳疑，分二：一、通疑諸
X11n0269_p0762c13║趣。長水云：此由前文佛語阿難：今汝諸根若圓拔已，
X11n0269_p0762c14║內瑩發光，如是浮塵及器世間諸變化相，如湯銷冰，
X11n0269_p0762c15║應念化成無上知覺。斯一人成佛，器界有情一時成
X11n0269_p0762c16║佛。如來今日成佛已久，不合更有器界趣類。故云佛
X11n0269_p0762c17║體真實，云何復有地獄等道？今謂此有三失：一者、躡
X11n0269_p0762c18║文太遠。文在第四，豈至此中躡為難勢？二者、濫前滿
X11n0269_p0763a01║慈所難之意。前云若此妙覺明與如來心不增不減，
X11n0269_p0763a02║無狀忽生山河大地諸有為相，如來今得妙空明覺，
X11n0269_p0763a03║山河大地有為習漏何當復生等。三者、今阿難所疑。
X11n0269_p0763a04║蓋疑凡夫本真，云何造作諸趣？非難如來已成，更有
X11n0269_p0763a05║斯事。而云佛體真實者，以上文云大地草木、蝡動含
X11n0269_p0763a06║靈等，即是佛體故。此指迷中佛體，安得認為果上佛
X11n0269_p0763a07║體耶？孤山云：此與滿慈所疑，其旨一揆。但所因既別，
X11n0269_p0763a08║故其辭小異。前因佛說根塵等皆如來藏，故起疑。今
X11n0269_p0763a09║因佛說妙圓明本來無有世界眾生，故起疑。皆為機
X11n0269_p0763a10║緣發斯問耳，非實然也。今注中取圓師所躡文相，仍
X11n0269_p0763a11║辨七趣來意。△二、世尊下，別問地獄。▲經瑠璃為誅
X11n0269_p0763a12║瞿曇族姓者，瞿雲釋迦前姓也。初，迦維羅衛國有舍
X11n0269_p0763a13║夷貴姓（舍夷即釋迦別目）五百長者，共為世尊造立講堂，自
X11n0269_p0763a14║相誓曰：沙門、梵志乃至羣黎，不得先佛妄升此堂。若
X11n0269_p0763a15║有違者，罪在不測。舍衛太子名曰瑠璃，因省定外氏，
X11n0269_p0763a16║入城見堂高廣嚴飾，頓止其上。貴姓聞之，遣使罵辱，
X11n0269_p0763a17║催逐令去。太子懷恚，敕太史記之：須吾為王，當誅此
X11n0269_p0763a18║類。於後即位，領兵伐迦維國，殺舍夷人三億。乃至佛
X11n0269_p0763a19║言：彼瑠璃王却後七日當入地獄。王聞恐怖，乘舩入
X11n0269_p0763a20║海，冀得自免，水中自然出火燒滅。廣如本經。▲善星
X11n0269_p0763a21║妄說一切法空者。善星比丘是佛菩薩時子，出家之
X11n0269_p0763a22║後，受持解脫十二部經，壞欲界結，獲得四禪。而親近
X11n0269_p0763a23║惡友，退失此定，生惡邪見，言無佛、無法、無有涅槃。後
X11n0269_p0763a24║在尼連河遙見佛來，生惡邪心，生身陷入阿鼻地獄。
X11n0269_p0763b01║事載涅槃迦葉菩薩品。三惟垂下，為他求決。
X11n0269_p0763b02║三、佛告下，如來答釋，為二：一、垂許。二、阿難下，正釋，分
X11n0269_p0763b03║二：一、廣約因果以辨趣生；二、總結虗妄以勸除滅。初
X11n0269_p0763b04║又二：一、約情想通明；二、約因果別示。初又二：一、開妄
X11n0269_p0763b05║習以為二分；二、依二分以辨趣生。初又二：一、雙標。二、
X11n0269_p0763b06║阿難下，別示，為二：一、情為內分；二、想為外分。初又二：
X11n0269_p0763b07║一、示相。▲注喜怒等者，白虎通云：人稟陰陽氣而生，
X11n0269_p0763b08║故內懷五性（五常性之）六情。性者陽之施，情者陰之化。▲
X11n0269_p0763b09║六情者何？謂喜、怒、哀、樂、愛、惡。若準禮運，以樂為懼，更
X11n0269_p0763b10║加於欲，謂之七情也。儒說既云情屬於陰，陰生於水，
X11n0269_p0763b11║亦符此經之義。△二、阿難下，結名。▲注：從持戒善及
X11n0269_p0763b12║修禪定者，始自三歸、五戒、十善，乃至根本事定等，悉
X11n0269_p0763b13║名外分。問：此等所修，報在界內，何名外分耶？答：今約
X11n0269_p0763b14║眾生心行而分內外，非出三界方名為外。▲且內分
X11n0269_p0763b15║者，猶云自分也。以俱生煩惱，不由他教，從無始來，自
X11n0269_p0763b16║爾而有。如荀子曰：飢而欲食，寒而欲煖，勞而欲息，好
X11n0269_p0763b17║利而惡害，是人之所生而有也，是無待而然者也。（楊倞
X11n0269_p0763b18║注：不待學而知。）今云內分，即其義焉。若戒善等，必須由他所
X11n0269_p0763b19║教，待學而成，故曰外分。諸疏秪據現文銷釋，殊不明
X11n0269_p0763b20║情想分齊，寧盡內外之意乎？▲持毀相紛，善惡猶雜
X11n0269_p0763b21║者。持毀別言於戒，善惡通語於業，即十善十惡也。當
X11n0269_p0763b22║知六道以三善三惡分之。人屬善道，且約總報強分
X11n0269_p0763b23║而說。至論心行，豈得精純。法華疏云：人者，梵語摩㝹
X11n0269_p0763b24║奢，此云意。以諸有所作，善惡惟故。又人名為慢，以五
X11n0269_p0763c01║道中人多慢故。由是觀之，人之名義，亦善惡著矣。孟
X11n0269_p0763c02║子云：人性善。荀子云：人性惡。楊子云：人性善惡混雜。
X11n0269_p0763c03║三說各有其理，唯善惡混稍同，情想均等之義。△二、
X11n0269_p0763c04║阿難下，想為外分，又二：一、示相。▲經：心持呪印。印謂
X11n0269_p0763c05║以手結印，如瑜伽羂索所示。或呪即是印，如銷伏毒
X11n0269_p0763c06║害呪，是三世諸佛陀羅尼印故。此舉善法以驗能生
X11n0269_p0763c07║勝氣之相。若呪龍等惡律儀事，非其義也。▲聖境冥
X11n0269_p0763c08║現者，蓋於想中冥密得見諸佛淨土，或於多中潛通
X11n0269_p0763c09║此相，亦是冥現。▲注毅，得之貌。爾雅云：犯奢果毅。郭
X11n0269_p0763c10║璞云：皆得勝也。△二、阿難下，結名。▲經：飛動不沉，自
X11n0269_p0763c11║然超越。此約不墜三塗，名為超越。例如人天俱得名
X11n0269_p0763c12║乘，亦由戒善等能運載眾生越於惡趣耳。
X11n0269_p0763c13║二、阿下，依二分以辨趣生，為二：一、正辨，二、總結。初又
X11n0269_p0763c14║二：一、明死生交際。▲經：臨命終時，未捨煖、觸者，命是
X11n0269_p0763c15║息風，連持不斷故。煖是身觸，住持不壞故。識託其中，
X11n0269_p0763c16║共成三事：和合則生，離散則死。今文雖不言識，而云
X11n0269_p0763c17║二習相交，即識之習性也。▲一生善惡俱時頓現者，
X11n0269_p0763c18║善惡即內外二分也，頓現即二分業相也。下文情想
X11n0269_p0764a01║純雜等，即隨其業力牽生諸趣也。當知現前二分，是
X11n0269_p0764a02║將來諸趣升墜之權衡。昔圭峯密師云：欲驗臨終自
X11n0269_p0764a03║在不自在，但觀日用自由不自由。其言雖近，可以喻
X11n0269_p0764a04║遠。二、明諸趣差別為五：一、純想。▲經兼福兼慧者，如
X11n0269_p0764a05║觀無量壽佛經云：欲生彼國，當修三福云云。慧即十
X11n0269_p0764a06║六觀也。此別就西方言之。若通說者，緣因為福，了因
X11n0269_p0764a07║為慧，隨諸淨願，取土往生。應知福慧通於深淺。今且
X11n0269_p0764a08║約初心，未斷見愛，未出同居，橫截五道，得生淨土。故
X11n0269_p0764a09║荊谿云：未斷惑者，修安樂行。是同居淨土之氣分，其
X11n0269_p0764a10║義明矣。▲注於飛心中旁論福慧者，以純想是穢土
X11n0269_p0764a11║上升之因，福慧是淨土往生之業，事越外分，故云旁
X11n0269_p0764a12║論。△二、情少想多▲經：飛仙者，準下文，仙趣凡有十
X11n0269_p0764a13║種，唯第二堅固草木而不休息，藥道圓成，名飛行仙。
X11n0269_p0764a14║其第一名地行仙，乃至第十名絕行仙。今云飛仙，取
X11n0269_p0764a15║輕舉之義，總攝十種也。以在人、天中間，與下文次第
X11n0269_p0764a16║不別故。況地行羅剎尚屬此類，豈地行仙等而不逮
X11n0269_p0764a17║耶？▲大力鬼王者，如第七卷諸羅剎王、富單那王等
X11n0269_p0764a18║是也。▲保綏法忍者，綏，安也。法忍，謂於法得忍，即諸
X11n0269_p0764a19║大菩薩也。▲注以不持戒下，據第六卷云：汝修三昧，
X11n0269_p0764a20║本出塵勞。殺心不除，塵不可出。縱有多智禪定現前，
X11n0269_p0764a21║如不斷殺，必落神道。上品之人為大力鬼，中品則為
X11n0269_p0764a22║飛行夜叉、諸鬼帥等，下品當為地行羅剎。今資中所
X11n0269_p0764a23║解，與前文義一往相似。然而前所說定，自是楞嚴三
X11n0269_p0764a24║昧，非此中之想也。▲當知情少想多者，但約十善十
X11n0269_p0764b01║惡強弱分之，自顯其義。況有善願善心，護持佛法等，
X11n0269_p0764b02║並是眾生分外之事，不須別取修定而為想也。法華
X11n0269_p0764b03║玄義明若修十善，兼修禪定，得麤住細住者，乃是兜
X11n0269_p0764b04║率天業。驗今所說，猶屬散善耳。△三、情想均等▲注
X11n0269_p0764b05║總報之業。此約大分言之。別報之業，於大分中自分
X11n0269_p0764b06║強弱也。當知均等，且就不飛不墜一往校量。至論幽
X11n0269_p0764b07║明，理須甄別。如仲尼云：中人以上可以語上，中人以
X11n0269_p0764b08║下不可以語上。又曰：唯上智與下愚不移。豈非人間
X11n0269_p0764b09║三品不同耶？今亦可以情想均等配于中人。想明斯
X11n0269_p0764b10║聰，其上智也；情幽斯鈍，其下愚也。△四、情多想少▲
X11n0269_p0764b11║經：身入風火二交過地，即地獄中猛風與火交相熾
X11n0269_p0764b12║盛也。▲注近於地獄，是餓鬼住處。順正理論云：諸鬼
X11n0269_p0764b13║本住琰魔王國，從此展轉散趣餘方。此瞻部洲南邊
X11n0269_p0764b14║直下，深過五百踰繕那，有琰魔王都，縱廣亦爾。俱舍
X11n0269_p0764b15║論大同，而不云南邊直下。▲七熱地獄者，謂八大獄
X11n0269_p0764b16║中第七也。長阿含云：此四天下有八千天下圍繞其
X11n0269_p0764b17║外，復有大海周帀圍繞。八千天下復有大金剛山繞
X11n0269_p0764b18║大海水，金剛山外復有第二大金剛山（樓炭經：二金剛山名為二
X11n0269_p0764b19║鐵圍山）。二山中間𥥆𥥆冥冥，日月天神所不能照。彼有
X11n0269_p0764b20║八大地獄，每一地獄有十六地獄。第一大獄名想，二
X11n0269_p0764b21║名黑繩，三名堆壓，四名叫喚，五名大呌喚，六名燒炙，
X11n0269_p0764b22║七名大燒炙，八名無間。分別其相，具如第十九卷。又
X11n0269_p0764b23║新譯婆沙論：問曰：地獄在何處？答曰：多分在此瞻部
X11n0269_p0764b24║洲下。云何安立？有說：從此洲下四万踰繕那至無間
X11n0269_p0764c01║地獄底，無間縱廣高下各二万踰繕那。次上一万九
X11n0269_p0764c02║千踰繕那中安立餘七地獄，謂次上有極熱，次上有
X11n0269_p0764c03║熱，次上有大叫，次上有嘷叫，次上有眾合，次上有黑
X11n0269_p0764c04║繩，次上有等活。此七地獄一一縱廣万踰繕那。有說：
X11n0269_p0764c05║無間地獄周迴圍繞，如今聚落圍繞大城云云。▲秪
X11n0269_p0764c06║就此獄自有輕重者，亦應以第六為有間，第七為無
X11n0269_p0764c07║間，是則風、火二交過地通於六、七也。△五純情▲經
X11n0269_p0764c08║阿鼻者，觀佛三昧海經云：阿言無，鼻言遮；阿言無，鼻
X11n0269_p0764c09║言救；阿言無間，鼻言無動云云。△二、脩造下，總結。▲
X11n0269_p0764c10║注毛羣羽族，散在諸趣。俱舍論云：傍生住處，謂水陸
X11n0269_p0764c11║空，本住大海，後流餘處。今從後說也。斯亦略訓。▲阿
X11n0269_p0764c12║難所問者，以下文地獄趣後更有結詶之辭，對此乃
X11n0269_p0764c13║成廣略二意。
X11n0269_p0764c14║二、阿難下，約因、果別示，分七：一、地獄趣，乃至七脩羅
X11n0269_p0764c15║趣。初又三：一、躡前總標。二、云何下，依標別釋，為二：一、
X11n0269_p0764c16║十習因，二、六交報。初文節。疏以十習配屬根、隨煩惱。
X11n0269_p0764c17║根本有六，謂：貪、瞋、癡、慢、疑、不正見（或開為五）；隨有二十，謂：
X11n0269_p0764c18║忿、恨、惱、覆、誑、諂、憍、害、嫉、慳、無慚、無愧、不信、懈怠、放逸、
X11n0269_p0765a01║昏沈、掉舉、失念、不正知、散亂。今婬習即所發之業，具
X11n0269_p0765a02║足貪、癡；誑習即諂；怨習即恨；見即五見；枉謂逼壓良
X11n0269_p0765a03║善，害所攝也，亦瞋之類也；訟謂相論得、失，忿、恨為先，
X11n0269_p0765a04║惱之一法，性相應故。餘皆可見。文有十科，今不別列。
X11n0269_p0765a05║▲經：二習相然，謂燒然。此取欲火義說故也。沈疏云：
X11n0269_p0765a06║能觸、所觸，皆是自心互相熏習，結成婬業。因此業種，
X11n0269_p0765a07║後感其報。從能觸現地獄身，從所觸現諸苦具。下準
X11n0269_p0765a08║此釋。孤山云：亦是男女相望，互為能、所，乃成二習共
X11n0269_p0765a09║感。諸文皆爾。▲注八寒地獄者，並居瞻部洲下大地
X11n0269_p0765a10║獄傍，具如俱舍論第十一卷。▲如此方之，貪泉谷響
X11n0269_p0765a11║云。晉書：吳隱之為廣州刺史，行經于嶺南，有水名貪
X11n0269_p0765a12║泉，飲之令廉者貪。隱之至，取而飲之，作詩曰：嶺南有
X11n0269_p0765a13║一水，世號貪泉深。試令夷、齊飲，終當不易心。▲經銜
X11n0269_p0765a14║冤者谷響引顏師古注漢書曰：銜，含也。苞含在心，以
X11n0269_p0765a15║為過也。▲注古五刑者，謂墨、劓、剕、宮、大辟。鄭注周禮
X11n0269_p0765a16║云：墨謂刻其額而涅之以墨。劓謂截其鼻。剕謂刖其
X11n0269_p0765a17║足。宮謂男子則割去其勢，女子則幽閉之。大辟即死
X11n0269_p0765a18║刑也。▲經，相調去聲，猶戲諕也。以此誘引而造諸惡。
X11n0269_p0765a19║▲注屨校滅趾，荷校滅耳者，在足曰屨，在肩曰荷。滅，
X11n0269_p0765a20║沒也。▲郭璞下見爾雅注。彼又云，身廣三寸，頭大如
X11n0269_p0765a21║人擘指。▲史記下谷響備引秦始皇有伏怒於太后，
X11n0269_p0765a22║群臣諫而死者以十數。茅焦諫曰：陛下車裂假父，有
X11n0269_p0765a23║嫉妬之心；囊撲兩弟，有不慈之名；遷母咸陽，有不孝
X11n0269_p0765a24║之行。臣竊為階下危之。言畢，乃解衣趨鑊。始皇下殿，
X11n0269_p0765b01║左手接之曰：先生起矣。即迎太后，遂為母子如初。▲
X11n0269_p0765b02║酖須者，經本皆作鴆孤山，依左傳注，故從酉也。廣志
X11n0269_p0765b03║云：其鳥如鴞，食蛇蝮，雄名運日，雌名陰諧，以其毛歷
X11n0269_p0765b04║飲食則殺人。▲經：薩迦耶竦。疏曰：具云薩迦耶達利
X11n0269_p0765b05║瑟致，此翻身見百法。疏謂於五蘊執我、我所等。▲碾
X11n0269_p0765b06║磑耕磨者，郭五對切。郭璞注方言云：磑即磨也。今文
X11n0269_p0765b07║言磨者，應分旋轉縱橫之異。▲霹靂者。爾雅云：疾雷
X11n0269_p0765b08║為霆為電。注曰：雷之急激者謂霹靂。抱朴子云：雷，天
X11n0269_p0765b09║皷也。王充論衡云：圖畫之工，圖雷之狀如連鼓形。又
X11n0269_p0765b10║圖一人若力士，謂之雷公，左手引連鼓，右手椎之。（彼文）
X11n0269_p0765b11║是知先儒但言陰陽薄激而為雷霆者，未盡理也。必
X11n0269_p0765b12║有神物主而行之，如庶女叫天，齊臺遭擊，豈陰陽二
X11n0269_p0765b13║氣偏其感驗乎？況世有惡人震銘其身者多矣。又論
X11n0269_p0765b14║衡云：盛夏之時，迅雷擊折樹木，破敗室屋，俗以為天
X11n0269_p0765b15║取龍也。▲其犯殺人者，謂有陰過，斯可信焉。▲陰賊
X11n0269_p0765b16║者谷響。引漢書注曰：以陰氣賊害也。▲注應云二習
X11n0269_p0765b17║相爭，有本作二習相陳，恐後人擅加耳。△二、云何下。
X11n0269_p0765b18║六、交報。分二：一、總示。▲經：所招惡報，從六根出。出猶
X11n0269_p0765b19║生也，現也。果自因生，境非他現。▲注：報多約色者，以
X11n0269_p0765b20║六報中唯思報屬心，故此約能受根說。若約所受境
X11n0269_p0765b21║說，則六皆是色。▲如法華中如是報者，荊谿唯以色
X11n0269_p0765b22║法收之。二、云何下，別釋為六，科節可見。▲經：此見業
X11n0269_p0765b23║交者。問：業即是因，既招惡果，豈非因與果交？何故上
X11n0269_p0765b24║文不許璿師之義？答：凡云業者，不獨在因住持善惡，
X11n0269_p0765c01║從因至果，皆業力也。今明現報臨終之業，望於乎昔
X11n0269_p0765c02║所作之業，亦是果時眼根與惡報交，非璿義也。▲亡
X11n0269_p0765c03║者神識飛墜乘煙等，孤山引成論，明極善極惡，不經
X11n0269_p0765c04║中陰，現陰纔謝，即受生陰。如䂎予離手，即時到地，今
X11n0269_p0765c05║墮無間，故無中陰。若墮餘獄，則容有其相，故俱舍中
X11n0269_p0765c06║陰頌云地獄頭歸下是也。▲煽式連切。火盛貌。▲注
X11n0269_p0765c07║六報互通。證真云：以造業時，一根為正，餘根為助。故
X11n0269_p0765c08║今受報，雖眼根為首，還徧六根也。此與注異，講者裁
X11n0269_p0765c09║之。▲經愗亂者，篇、韻皆云：怐愗，愚貌。上音宼，下音貿
X11n0269_p0765c10║沇。疏以愗為怕者，非。▲為餒者，谷響云：餒，奴罪反。經
X11n0269_p0765c11║文或作餲，於介反。論語曰：食饐而餲。孔曰：饐餲，臭味
X11n0269_p0765c12║變。又曰：魚餒而肉敗。何晏曰：魚敗曰餒。義可通用，故
X11n0269_p0765c13║兩存之。▲為承為忍者，經本或依為烝者，非。或作為
X11n0269_p0765c14║認者，孤山云：亦通此義，謂招認罪名也。▲注觀謂獄
X11n0269_p0765c15║王之闕。谷響引中華古今注：闕者，觀也。古者每門樹
X11n0269_p0765c16║兩觀於其前，所以標表宮門也。其上可居，登之則可
X11n0269_p0765c17║遠觀，故謂之觀。人臣將朝，至此則思其所闕，故謂之
X11n0269_p0765c18║闕。▲漢書作事者，顏師古曰，事音側吏反，字本作倳，
X11n0269_p0766a01║周官考工記又作菑，音義皆同。▲經：迷極則荒。夏書
X11n0269_p0766a02║注云：迷亂曰荒。▲為霿者，或作霜，字之誤也。霿與雺
X11n0269_p0766a03║同，音蒙，又莫弄切。爾雅云：天氣下地不應曰雺。注云：
X11n0269_p0766a04║蒙，昧也。▲為土者約雨言之，即霾也。▲注智論明四
X11n0269_p0766a05║大等，彼文具云：地有色、香、味、觸，重故，自無所作。水少
X11n0269_p0766a06║香故，動作勝地。火少香、味故，勝於水。風少色、香、味故，
X11n0269_p0766a07║動作勝火。心無四事故，所為力大。△三、阿難下，結釋
X11n0269_p0766a08║顯詶，分三：一、結因果。問：據六交報，所墮之獄皆云無
X11n0269_p0766a09║間，然則十習因悉是無間之業耶？答：不然。如貪習所
X11n0269_p0766a10║感八寒地獄，非無間也。乃至訟習所感業鏡、火珠等，
X11n0269_p0766a11║此是受報前事，豈不鑒照有間之人乎？故知六交報
X11n0269_p0766a12║中，且舉無間為首，其中不無前七地獄并諸小獄之
X11n0269_p0766a13║相。請尋阿含、樓炭、俱舍、婆沙等，備曉其事。△二、若諸
X11n0269_p0766a14║下，示輕重。▲經：八無間獄。智論云：八大地獄復有十
X11n0269_p0766a15║六小獄而為眷屬，謂八寒冰、八焰火。八寒冰與俱舍
X11n0269_p0766a16║大同。八焰火者：一、炭坑，二、沸尿，三、燒林，四、劍林，五、刀
X11n0269_p0766a17║道，六、鐵刺林，七、醎河，八、銅橛。注：火獄有八，應是小獄。
X11n0269_p0766a18║寒獄有十，則與論文不同。餘經或說：十八、寒水地獄，
X11n0269_p0766a19║十八、熱地獄，十八、刀輪地獄，乃至八万四千地獄。故
X11n0269_p0766a20║知獄相差別多品。▲經三業者，即殺、盜、婬也。▲見見
X11n0269_p0766a21║一根者，長水音上見字為現義，恐不然。▲注能見、所
X11n0269_p0766a22║見等。問：如犯殺時，必須作意，或復發言，乃至身根斷
X11n0269_p0766a23║彼物命，方結正罪。云何單從眼根能犯一業耶？答：此
X11n0269_p0766a24║約六根偏重者言之。然於餘根非不相帶，有異前文。
X11n0269_p0766b01║兼境兼根，所作皆重，故罪從輕也。△三、由是下，詶疑
X11n0269_p0766b02║問。前阿難問云：此諸地獄為有定處，為復自然彼發
X11n0269_p0766b03║業各各私受？故今答曰：於世中入同分地。又前問云：
X11n0269_p0766b04║此道為復本來自有，為是眾生妄習生起？故今答曰：
X11n0269_p0766b05║妄想發生，非本來有。
X11n0269_p0766b06║二、復次下，鬼趣，分三：一、總標。▲經非破律儀。謂聲聞
X11n0269_p0766b07║戒也。撥無曰非，違犯曰破。後還罪畢，受諸鬼形者，不
X11n0269_p0766b08║經地獄，直墮鬼趣，則如前文七情三想，沈下水輪，生
X11n0269_p0766b09║於火際，受氣猛火，身為餓鬼也。下文畜趣、人趣，例此
X11n0269_p0766b10║說之。△二、若於下，別顯。▲注夔，魍魎者，據切韻，夔是
X11n0269_p0766b11║獸名，一足無角。今恐魍魎似之，故抱朴子曰：山精，形
X11n0269_p0766b12║如小兒，獨足，足向後，善犯人，或云獨足蝄蜽，好學人
X11n0269_p0766b13║聲而迷惑人，越人謂之山魈是也。△三、阿難下，結示。
X11n0269_p0766b14║孤山云純情墜落者，愛水下流也。▲業火燒乾者，燒
X11n0269_p0766b15║乾，愛水也。
X11n0269_p0766b16║三、復次下，畜趣，為三：一、總標；二、物怪下，別顯。▲注還
X11n0269_p0766b17║遭鬼附谷響引說文云：孤，妖獸也，鬼所乘也。有三德，
X11n0269_p0766b18║其色中和，小前大後，死則首丘。郭氏玄中記曰：千歲
X11n0269_p0766b19║之狐為婬婦，百歲之孤為美女。▲服類謂牛馬等。沇
X11n0269_p0766b20║疏云蠶繭之類者，非。▲社燕者，廣雅云：玄鳥也。今俗
X11n0269_p0766b21║作鷰。左傳：少皡以玄鳥氏司公。注云：春分來，秋分去。
X11n0269_p0766b22║此當春秋二社之際，故云社燕。▲賓鴻者。禮記曰：季
X11n0269_p0766b23║秋之月，鴻鴈來賓。司晨者，谷響云：雞主晨鳴。易林曰：
X11n0269_p0766b24║巽為雞，雞鳴節時，家樂無憂。警露鶴也。周處風土記
X11n0269_p0766c01║云：白鶴性警，至八月露降，流於草木葉上，滴滴有聲
X11n0269_p0766c02║則鳴。△三、阿難下，結示。▲經：業火乾枯，即前文云情
X11n0269_p0766c03║與想二俱成空也。▲如汝所言，寶蓮香等。問：此事本
X11n0269_p0766c04║是地獄惡業之相，那於畜趣後結示耶？答：前阿難所
X11n0269_p0766c05║舉三人，且約惡趣極重者問之。今佛於畜趣後說者，
X11n0269_p0766c06║蓋顯三惡同其流類。如上明鬼、畜，皆是地獄業火燒
X11n0269_p0766c07║乾，出生其趣。寶蓮香等豈免斯報耶？故於此中示之，
X11n0269_p0766c08║非無所以。
X11n0269_p0766c09║四、復次下，人趣，為二：一、正顯；二、結示。初又二：一、酬償
X11n0269_p0766c10║先債。▲注：修定學慧者，應取兼有福德一句為持戒，
X11n0269_p0766c11║則三學備矣。又布施、忍辱、精進，悉名福德，則六度備
X11n0269_p0766c12║矣。△二、汝今下，酬足復形。▲注檮杌如第四記。▲皁
X11n0269_p0766c13║隸，民之賤者也。脂韋，以柔順人也。△二、阿難下，結示。
X11n0269_p0766c14║▲經業計顛倒。計，猶執也。有作繫者，聲之誤矣。
X11n0269_p0766c15║五、阿難下，仙趣，為三：一、總標。▲注抱朴子谷響云：東
X11n0269_p0766c16║晉葛洪自號也。若抱朴子內篇凡二十章，皆秦、漢以
X11n0269_p0766c17║來方術之道，非老、莊之道也。其詞可采者唯此耳。△
X11n0269_p0766c18║二、阿難下，別顯沇。疏釋十仙，四與真際有異，余亦大
X11n0269_p0767a01║同，唯不解堅固交遘耳。今略錄其異。▲伏餌者，食麻
X11n0269_p0767a02║仁之類也。▲金石者，能化骨成仙也。▲通行者，應有
X11n0269_p0767a03║五通，即神仙、通人。▲絕行者變化不息，如尸解之類。
X11n0269_p0767a04║▲言覺悟圓成者，謂絕於視聽，令如槁木等。（彼疏）問：所
X11n0269_p0767a05║謂尸解者，何耶？答：案道家真誥云：道有陰廣，陽若鍊
X11n0269_p0767a06║形，道合呼吸。純陽秪自肉身次第變蛻，蛻而俞妙，身
X11n0269_p0767a07║入無形。所蛻之皮，宛同蟬殻。解變之後，因無骸骨，縱
X11n0269_p0767a08║葬墳冢，唯劒寫履杖存焉。此陽度也。▲若陰度者，即
X11n0269_p0767a09║為陸仙也。通慧有楞嚴七趣鈔，備引其書，并升無、九
X11n0269_p0767a10║真等經，以明仙趣。事多虗誕，未敢聞命。▲注：點石為
X11n0269_p0767a11║金者，予恐此釋不逮沇師，何則？以堅固金石亦約服
X11n0269_p0767a12║餌言之，良由十仙皆是存想固形而得成就，若言恤
X11n0269_p0767a13║貧哀苦，斯乃外事，何名固形耶？▲如天無異者，沇疏
X11n0269_p0767a14║解天行云：此天不是六欲天，如張騫至崐崙山上得
X11n0269_p0767a15║見天宮，也未能頓異。▲且依古釋者，此是孤山引真
X11n0269_p0767a16║際釋十仙後總結之文，蓋謂節疏未全當也。又谷響
X11n0269_p0767a17║據崔玄山瀨卿記曰：老子為十三聖師，養性得仙，各
X11n0269_p0767a18║自有法，凡三十六。或以五行六甲陳，或以服食度骨
X11n0269_p0767a19║筋，乃至或以去欲但存神。此三十六，與此十仙，頗有
X11n0269_p0767a20║符合者。（鈔文）今謂玄山之言，傳自繆俗。圓師引用，乃與
X11n0269_p0767a21║前來采葛洪之詞，意甚不類。予竊駭之。案劉勰滅惑
X11n0269_p0767a22║論云：道家立法，厥品有三。上標老子，次述神仙，下襲
X11n0269_p0767a23║張陵，太上為宗。尋柱史嘉遯，實惟大賢。著書論道，貴
X11n0269_p0767a24║在無為。理歸靜一，化本虗柔。然而三世弗紀，慧業靡
X11n0269_p0767b01║聞。斯乃導俗之良書，非出世之妙典。然則玄山以神
X11n0269_p0767b02║仙之道，誣老子之道也明矣。又道安二教論云：靈升
X11n0269_p0767b03║羽蛻，尸解形化。尤乖老莊立言本理。而瀨卿記中有
X11n0269_p0767b04║云：或以歔歙游天山，或以清淨飛淩雲。復有癸祀藥
X11n0269_p0767b05║石之記，其大乖矣。問：神仙之道，有長生不死之理，合
X11n0269_p0767b06║居老子之上。何故劉勰抑為中品？答：有名無實，君子
X11n0269_p0767b07║不取，何抑之有？故牟子曰：王喬赤松等神仙之書，聽
X11n0269_p0767b08║之則洋洋盈耳。求其効，猶握風而捕影耳。又曰：堯舜
X11n0269_p0767b09║周孔，各不能百載。而末世愚惑，欲服食辟糓，求無窮
X11n0269_p0767b10║之壽者。▲哀哉！昔高僧曇，服食辟糓，求無窮之壽者。
X11n0269_p0767b11║哀哉！昔高僧曇鸞，欲求仙方，以益其壽。乃往江南陶
X11n0269_p0767b12║隱居處求之，得書十卷。將至洛下，見中國三藏菩提
X11n0269_p0767b13║留支。鸞曰：佛法中有此長生不死之法乎？支唾地曰：
X11n0269_p0767b14║是何言歟？非相此也。此方何處有生不死之門？因焚
X11n0269_p0767b15║其書。若爾，今經云：存想固形，壽千萬歲。亦虗妄耶？答：
X11n0269_p0767b16║此土雖無，西天或有。以彼外道學四毗陀，修諸禪定，
X11n0269_p0767b17║得五神通，如金頭仙。恐身死故，往自在天問云云。應
X11n0269_p0767b18║知前文所說迦毗羅仙、斫迦羅仙等諸大幻師，不可
X11n0269_p0767b19║以此方外道同日而語。況今十仙，並由鍊心，其道圓
X11n0269_p0767b20║成。多是捨生趣生，乃獲斯壽。昔人一向作即生而解，
X11n0269_p0767b21║往往疑松喬而惑黃老矣。又谷響云：節疏釋精行仙，
X11n0269_p0767b22║全誤。且交遘者，非是交互。第一經云：腥臊交遘。第四
X11n0269_p0767b23║經云：交遘發生。即周易云：男女構精，萬物化生是
X11n0269_p0767b24║也。神仙傳云：彭祖治房中之術。蓋此類矣。七趣鈔云：
X11n0269_p0767c01║張陵勸人行房中術，而真誥中再三訶赤白之氣、穢
X11n0269_p0767c02║惡之事。今謂精行仙若是其類，應如下文云：於邪婬
X11n0269_p0767c03║中心不流逸者，方預斯趣。由所習既劣，故在天趣之
X11n0269_p0767c04║下。△三、阿難下，結示。▲注崑崙者，水經云：崑崙之墟
X11n0269_p0767c05║在西北方，去嵩高五萬里，地之中高一萬一千里，河
X11n0269_p0767c06║水出東北陬。埜，古文野字。▲見卵而求時夜者，出莊
X11n0269_p0767c07║子內篇，下句云見彈而求鴞樂。時夜，猶云司晨，謂雞
X11n0269_p0767c08║也。彼喻瞿鵲子方聞孟浪之言，而便以為妙道之行，
X11n0269_p0767c09║無異見卵而責司晨之功，見彈而求鴞樂之實也。▲
X11n0269_p0767c10║黃帝至張陵者，皇覽云：黃帝冢在嶠山，老子冢在扶
X11n0269_p0767c11║風槐里。即其地也。又安法師云：老子死扶風，葬槐里。
X11n0269_p0767c12║▲劉安伏鉞，事載漢書。曹子建辨道論云：劉安王誅
X11n0269_p0767c13║於淮南，道家謂之屍逝柩空，其為虗妄甚矣哉！魏志
X11n0269_p0767c14║曰：張陵造作道書，以惑百姓。從受道者出米五斗，世
X11n0269_p0767c15║號米賊。李膺蜀記曰：張陵避𤷡於丘社中，得呪鬼之
X11n0269_p0767c16║書，為是遂解使鬼。後為大蟒所噏，弟子妄述升
X11n0269_p0767c17║六、天趣為二：一、正顯界趣，二、結成妄有。初又三：一、欲
X11n0269_p0767c18║界，二、色界，三、無色界。初又二：一、別示，二、總結。初又六：
X11n0269_p0768a01║一、四天王天，智者云：上升之元首，下界之初天，居半
X11n0269_p0768a02║須彌云云。△二忉利天▲經：於淨居時，不得全味。沇
X11n0269_p0768a03║疏云：欲愛漸微，故曰不得全味。今謂不爾，上文已云
X11n0269_p0768a04║婬愛微薄，何須再言？斯蓋於淨居時，不得淨法滋味
X11n0269_p0768a05║也。智論：有三種味：一、出家味，二、讀誦味，三、坐禪味。今
X11n0269_p0768a06║淨居猶坐禪也。▲忉利者，梵音訛略，正言多羅。夜登
X11n0269_p0768a07║陵舍，此云三十三。佛地論曰：妙高山頂，四面各有八
X11n0269_p0768a08║大天王，帝釋居中，故有此數。△三、須燄摩天。▲經人
X11n0269_p0768a09║間世莊子有人間世篇，譯者潤文，取其語耳。▲動少
X11n0269_p0768a10║靜多者，動謂欲散，靜謂寂靜。此帶欲界定言之，但未
X11n0269_p0768a11║得麤住細住。以此驗前，淨居之人，合是創修欲定者
X11n0269_p0768a12║也。△四兜率陀天▲注：此云知足，佛地論名為喜足，
X11n0269_p0768a13║謂後身菩薩於中教化，多修喜足故。△五樂變化天。
X11n0269_p0768a14║▲經：生越化地。珙鈔云：諸天用異熟境，此天不爾。雖
X11n0269_p0768a15║有異熟五塵，樂自變化以受用也。是則越下而化，故
X11n0269_p0768a16║云越化。△六、他化自在天▲經了然超越者，亦無嚼
X11n0269_p0768a17║蠟之味也。問：小乘果位，尚因欲事，喜生退失。凡夫何
X11n0269_p0768a18║得臨境無心？答：實如所問。討諸疏鈔，闕論此義。予甞
X11n0269_p0768a19║究之，須約一分修禪定者，伏惑堅固，乃能如是。或依
X11n0269_p0768a20║佛教修無漏通，即九想等不淨觀慧，方有斯力。經中
X11n0269_p0768a21║一往且說離欲之相，而未顯示離之所以。苟無定慧，
X11n0269_p0768a22║但令散心凡夫無世間心，同世行事者，是猶使飢渴
X11n0269_p0768a23║之人，於飲食無味，其可得乎？諸有智者，一為思之。△
X11n0269_p0768a24║二、阿難下，總結。▲注俱舍頌六受欲，謂六天受欲事
X11n0269_p0768b01║也。交抱等六字，是欲事差別之相。婬字是六欲總名。
X11n0269_p0768b02║起第九卷
X11n0269_p0768b03║二、色界，為二：一、別示，二、總結。初又四：一、初禪，乃至四、
X11n0269_p0768b04║四禪。初又二：一、示，二、結。初又三：一、梵眾天。▲注資中
X11n0269_p0768b05║下。意謂四禪是根本定，以四無量心神通變化及無
X11n0269_p0768b06║漏觀慧等悉從四禪中出，故不修此禪則無有智慧
X11n0269_p0768b07║也。▲擕李下孤山，亦取此義。▲六、行者厭下苦麤障，
X11n0269_p0768b08║欣上勝妙出云云。若據仙趣之初，云不依正覺修三
X11n0269_p0768b09║摩地，及下文總結諸禪，皆云雖非正修真三摩地等，
X11n0269_p0768b10║當依敏說為善。△二梵輔天。▲經：能行梵德者，如世
X11n0269_p0768b11║大臣出納王命也。△三大梵天▲注無尋唯伺。論明
X11n0269_p0768b12║三摩地有三種：一、有尋伺，謂初禪及未至定也；二、無
X11n0269_p0768b13║尋無伺，謂二禪近分乃至非想等。今大梵天即中間
X11n0269_p0768b14║定力所感，劫末後去，劫成先來者。證真云：劫初成時，
X11n0269_p0768b15║梵王先獨住一劫，未有梵侶。後起念云：願諸有情來
X11n0269_p0768b16║生此處。作是念已，梵子即生。外道不測，便執梵王是
X11n0269_p0768b17║常，梵子無常。△二、阿難下，結。▲經：一切苦惱所不能
X11n0269_p0768b18║逼。沇疏云：離欲界八苦也。▲注有漏禪等，略如法界
X11n0269_p0768b19║次第，廣如禪門。▲修五法者，欲、念、精進、巧慧、一心也。
X11n0269_p0768b20║▲離五蓋者，貪欲、瞋恚、睡眠、掉悔、疑也。▲成五支者，
X11n0269_p0768b21║覺、觀、喜、樂、一心也。▲具有八觸者，動、痒、涼、煖、輕、重、澁、
X11n0269_p0768b22║滑。復有八觸，曰掉、猗、冷、熱、浮、沉、堅、輭。此八雖與前觸
X11n0269_p0768b23║大同，若累分別，不無小異。合而言之，名十六觸。▲十
X11n0269_p0768b24║功德者：一、定，二、空，三、明淨，四、喜悅，五、樂，六、善心生，七、
X11n0269_p0768c01║知見明了，八、無累解脫，九、境界現前，十、心調柔輭云
X11n0269_p0768c02║云。△二、二禪，分二：一、示，二、結。初又三：一、少光天，二、無
X11n0269_p0768c03║量光天，三、光音天。餘經或以少光為光音，此天名極
X11n0269_p0768c04║光，義亦可解。△二、結。▲注喜俱禪，此有四支，謂內淨、
X11n0269_p0768c05║喜、樂、一心也。此禪發時，如人從闇室中出，見日月光
X11n0269_p0768c06║明，其心豁然明亮。八觸、十功德亦同初禪，但從內淨
X11n0269_p0768c07║俱發為異。▲懸或作愁，出行瑫經音。今謂懸者，繫也。
X11n0269_p0768c08║以離覺觀，故無所繫著。△三、三禪。分二：一、示，二、結。初
X11n0269_p0768c09║又三：一、少淨天，二、無量淨天，三、徧淨天。皆如文。△二、
X11n0269_p0768c10║結。▲經：具大隨順。沇疏云：意地異熟樂，隨順自在故。
X11n0269_p0768c11║證真曰：異熟樂者，徹於意地，徧身適悅，與五識相應，
X11n0269_p0768c12║不可分別也。▲注樂俱禪，此有五支，謂捨、念、慧、樂、一
X11n0269_p0768c13║心也。△四、四禪分二：一、四根本，二、五不還。初又二：一、
X11n0269_p0768c14║示，二、結。初又四：一、福生天，餘經或名無雲天。第二、福
X11n0269_p0768c15║愛，名次福生。▲經：淨福性生。性謂體性，亦約內說。此
X11n0269_p0768c16║禪與微妙捨受俱發，故名捨俱禪。具有四支：一、不苦
X11n0269_p0768c17║不樂，二、捨，三、念清淨，四、一心。△二福愛天。有本作福
X11n0269_p0768c18║受，天字之誤。△三廣果天。▲經：修證而住，且約不生
X11n0269_p0769a01║無想言之。若厭色窮空，亦復無住。以四無量心熏禪
X11n0269_p0769a02║福德，即廣果之因也。△四無想天。▲經滅為因，即於
X11n0269_p0769a03║先心雙厭苦樂等。初半劫下，明果時生滅證真云。然
X11n0269_p0769a04║此四禪總報別業，但有三品感下三天。其無想天秪
X11n0269_p0769a05║是廣果天中別報，凡夫境界上極於此。後五不還亦
X11n0269_p0769a06║是聖人雜修靜慮，資廣果天業，令五品殊勝，生彼受
X11n0269_p0769a07║樂，與凡夫不同。▲注：無想異熟，百法論名為無想報，
X11n0269_p0769a08║屬不相應行。彼疏云：由欲界修，感彼天果，名無想報，
X11n0269_p0769a09║亦云無想異熟。此有三義：一、變異而熟，要因成熟，方
X11n0269_p0769a10║能招果；二、異時而熟，過去造因，今現得果；三、異類而
X11n0269_p0769a11║熟，由善、惡因，感無記果。△二、結。△二、五不還。分三。一、
X11n0269_p0769a12║標梵語阿那含，此云不還，亦名不來。準俱舍論，色界
X11n0269_p0769a13║有五種那含。頌曰：此中生有行，無行般涅槃，上流若
X11n0269_p0769a14║雜修，能至究竟。言五種者：一、中般，謂往色界，住中有
X11n0269_p0769a15║位，便般涅槃。二、生般，謂生色界已，不久便般涅槃。三、
X11n0269_p0769a16║有行般，謂生色界已，長時加行不息，由多功用，方般
X11n0269_p0769a17║涅槃。四、無行般，謂生色界已，經久加行懈息，不多功
X11n0269_p0769a18║用，而般涅槃。五、上流，謂往色界，要轉生上，方般涅槃。
X11n0269_p0769a19║此有二種，由因與果異故。因異者，有雜修也。果異者，
X11n0269_p0769a20║至色究竟，及有頂也。前是觀行，後是上行，樂慧、樂定
X11n0269_p0769a21║不同故。廣如論釋。今五不還天，即樂慧者所生也。▲
X11n0269_p0769a22║注又能進斷第三禪染者，初、二、三禪皆有九品修惑，
X11n0269_p0769a23║俱名為染。▲俱舍下。頌曰：由雜修五品，生有五淨居。
X11n0269_p0769a24║論曰：由雜熏修第四靜慮有五品故，淨居唯五。何謂
X11n0269_p0769b01║五品？如注所列：初品三心，謂初無漏、次起有漏、復起
X11n0269_p0769b02║無漏。第三品六、第三品九、第四品十二、第五品十五。
X11n0269_p0769b03║如是五品雜修靜慮，如其次第感五淨居。有餘師言：
X11n0269_p0769b04║由信等五次第增上感五淨居云云。△二、示為五：一、
X11n0269_p0769b05║無煩天。二、無熱天。▲注箭括者，谷響云：箭末曰括。家
X11n0269_p0769b06║語云：括而羽之，鏃而礪之。又莊子齊物篇曰：其發若
X11n0269_p0769b07║機括，其司是非之謂也。文如海注云：機，弩牙。括，箭括。
X11n0269_p0769b08║△三善見天。△四、善現天。▲經：陶鑄無礙。孤山云：如
X11n0269_p0769b09║陶師之為器，爐冶之鑄像，言其作用自在也。△五色
X11n0269_p0769b10║究竟天▲注：初、用多念無漏等，略示初、後二品雜修
X11n0269_p0769b11║之相。如第四禪，先修得已，更以多念無漏相續而起，
X11n0269_p0769b12║從此引生多念有漏。然復起多念無漏，即初品三心
X11n0269_p0769b13║也。如是後後漸漸減少，乃至二念，名加行成。唯有一
X11n0269_p0769b14║念，名根本成。△三、結。△二、總結，如文。
X11n0269_p0769b15║三、復次下，無色界，分二：一、別示，二、總結。初又二：一、別
X11n0269_p0769b16║示，二、總結。初又二：一、分兩歧。▲注盡、無生智，謂見苦
X11n0269_p0769b17║已斷，乃至道已修，名盡智。不復更斷，乃至不復更修，
X11n0269_p0769b18║名無生智。▲破定性之明文者，以第四卷初云今汝
X11n0269_p0769b19║定性皆獲一乘故。▲涅槃五人者，現病品云：有五種
X11n0269_p0769b20║人，於是大乘有病行處，非如來也。一、須陀洹，是人未
X11n0269_p0769b21║來過八萬劫當得菩提；二、斯陀含，過六萬劫；三、阿那
X11n0269_p0769b22║含，過四萬劫；四、阿羅漢，過二萬劫；五、辟支佛，過十千
X11n0269_p0769b23║劫云云。▲彼是界外發心，即入初住者，輔行云：言須
X11n0269_p0769b24║陀洹等，從本為名，經七生已，任運入般生。彼復經八
X11n0269_p0769c01║萬劫竟，方發大心，乃至支佛一萬劫。比說可知。從根
X11n0269_p0769c02║利鈍，故使出界經劫長短。發心已後，修中道觀，斷無
X11n0269_p0769c03║明惑，得見佛性。此是界內迴心，方成四果者，亦從本
X11n0269_p0769c04║為名。此若出界，則與涅槃中第四果人經二萬劫者
X11n0269_p0769c05║齊也。△二、若在下，明四處為四。△一空處。▲注無漏
X11n0269_p0769c06║道謂八聖種觀。▲有漏道，即六行觀也。▲八、聖種觀
X11n0269_p0769c07║者，觀五陰如病、如㿈、如瘡、如刺，無常、苦、空、無我云云。
X11n0269_p0769c08║△二、識處。▲經：全於末那，半分微細。沇疏兩解：一云：
X11n0269_p0769c09║末那第七與四惑俱，謂癡、愛、見、慢。凡夫全在，聖斷未
X11n0269_p0769c10║盡。凡聖合論，故云全於末那，半分微細。又解：末那全
X11n0269_p0769c11║在，半分微細，謂第六識也。此與真際義同。證真曰：凡
X11n0269_p0769c12║聖合論，此亦非理。今乍取第二解，雖銷經不便，且於
X11n0269_p0769c13║教理無違。△三、無所有處。△四、非非想處。前觀識處
X11n0269_p0769c14║有想，無所有處是非想，今雙違之。又凡夫外道得此
X11n0269_p0769c15║定，謂證涅槃，斷一切想，故言非想。佛弟子如實知有
X11n0269_p0769c16║細想，依四陰而住，故云非非想。此約得失合而名之。
X11n0269_p0769c17║△二、此等下，總結為三：一、生通凡聖。▲注欣厭未盡，
X11n0269_p0769c18║欣即窮空之心，厭是捨苦之行。此四空處，生滅猶在，
X11n0269_p0770a01║真空不明，故云未盡也。▲縱是聖人下。謂五不還人
X11n0269_p0770a02║修八聖種觀，雖至有頂亦不免生滅。▲四陰惑者，具
X11n0269_p0770a03║有十種心心數法，謂受、想、行、觸、思、欲、解、念、定、慧云云。
X11n0269_p0770a04║滅受想定，如迦葉說圓通中。▲聖人有生至外道有
X11n0269_p0770a05║不生者。前迴心中已說聖人不生。▲此等窮空下，已
X11n0269_p0770a06║明外道生者。▲是故從不還天下，復示聖人有生此
X11n0269_p0770a07║處，及外道有不生此處者也。▲舊解：下沇疏云：從無
X11n0269_p0770a08║想天來者，應是廣果，與無想同地，是外道數，故云無
X11n0269_p0770a09║想天來。準經論釋，無想外道業盡，必墮無生上義。孤
X11n0269_p0770a10║山云：然人根不同，諸教偏說一分耳。況今明云從想
X11n0269_p0770a11║來，豈可違經？今謂廣果之說，固違現文；無想而來，豈
X11n0269_p0770a12║順經旨？若許私釋，則兩疏之非，相去何遠？問：無想天
X11n0269_p0770a13║心慮灰凝，寧有窮空之意耶？答：初半劫滅，必由窮空，
X11n0269_p0770a14║方入無想，如前所解。△二、阿難下處有王民。▲經菩
X11n0269_p0770a15║薩者，沇疏云：準嚴經，皆是登地菩薩示為天王。然則
X11n0269_p0770a16║別、圓二教，法身大士方能為也。▲注善入出住者，九
X11n0269_p0770a17║次第定善入，師子奮迅善出，超越三昧善住云云。圓
X11n0269_p0770a18║師又云：若達禪實相，即號楞嚴。△三、阿難下果無色
X11n0269_p0770a19║質。▲注定果色出百法論。若顯揚論名定自在所生
X11n0269_p0770a20║色，謂勝定力故，於一切色皆得自在，即以定變起五
X11n0269_p0770a21║塵之境也。
X11n0269_p0770a22║二、此皆下，結成妄有。▲注補特伽羅。瑜伽論說八種
X11n0269_p0770a23║人執，第六名補特伽羅，謂數數取諸趣故，我死於此，
X11n0269_p0770a24║能生於彼。正能生者，即是人執。
X11n0269_p0770b01║七、復次下，修羅趣翻名，如第六卷。▲注孤山云：若依
X11n0269_p0770b02║七趣優劣，則修羅在人趣之下。今為攝屬不定，故在
X11n0269_p0770b03║其後。▲經能與梵王等爭權。此鬪戰修羅，廣如正法
X11n0269_p0770b04║念經所說。彼云：若閻浮提人須法修行，孝事父母，供
X11n0269_p0770b05║養沙門及婆羅門，恭敬耆舊，天眾則勝。若諸世人不
X11n0269_p0770b06║順法教，修羅則勝。▲注法華四種者：一、婆稚（此云被縛），二、
X11n0269_p0770b07║佉羅騫䭾（廣肩胛），三、毗摩質多羅（淨心），四、羅睺（障持）。▲一往
X11n0269_p0770b08║觀之下。據正法念中，毗摩質多羅及羅睺阿脩羅亦
X11n0269_p0770b09║住水底，以屬第四。今約爭權而論，以同第三類耳。然
X11n0269_p0770b10║今第四既云下劣，應是別就一類不能與天鬬戰者
X11n0269_p0770b11║言之。▲非無別報者，起世經云：脩羅所居宮殿、城郭、
X11n0269_p0770b12║器用、降地、居天一等，亦有婚姻、男女法式，略如人間。
X11n0269_p0770b13║故正法念下，彼第十八云：阿脩羅略有二種：一者鬼
X11n0269_p0770b14║道所攝，魔身餓鬼有神通力；二者畜生所攝，住大海
X11n0269_p0770b15║底須彌山側云云。
X11n0269_p0770b16║二、阿難下，總結虗妄以勸除滅，為三：一、結虗妄；二、勸
X11n0269_p0770b17║除滅；三、顯邪正。初又二：一、明妄相；二、明妄業。如文。△
X11n0269_p0770b18║二、若得下，勸除滅，分二：一、約悟論滅，二、約修勸除。初
X11n0269_p0770b19║又二：一、正明。▲注亦應下，此文外之旨也。謂尚無於
X11n0269_p0770b20║真，云何隨俗？二、阿難下，反顯。△二、汝勗下，約修勸除，
X11n0269_p0770b21║又二：一、正明；二、不盡下，反顯。▲經：神通，謂五神通。習
X11n0269_p0770b22║氣，即三惑也。▲落於魔道者。且約不斷婬者言之，若
X11n0269_p0770b23║復殺、盜，則落神道、邪道。△三、作是下，顯邪正可解。△
X11n0269_p0770b24║注：諸家並以辨魔之文猶屬正宗，唯竦疏云吾今已
X11n0269_p0770c01║說等，是結前正宗。▲汝猶未識下，雖是通後，以皆是
X11n0269_p0770c02║正修行相，故屬正說也。予觀竦意，似是而非，故私謂
X11n0269_p0770c03║中作教、行二門，分於流通，此其大節也。恐來學未練，
X11n0269_p0770c04║今更以五義評之。夫首楞嚴法，正說有三：初開解，次
X11n0269_p0770c05║顯行，後示位。自凡至聖，原始要終，盡在此矣。是以文
X11n0269_p0770c06║殊問名，實流通之能事。慤節所判，非無一塗，但由示
X11n0269_p0770c07║位之初，對迷顯悟，而於迷中所說十二類生，界趣未
X11n0269_p0770c08║周，恐妨地位，故且存略。至說位畢，問名之後，阿難重
X11n0269_p0770c09║問地獄、人、天等道，於是如來廣談七趣，蓋釋正宗之
X11n0269_p0770c10║餘疑耳。故知此下，合入流通，其義一也。復次，前解行
X11n0269_p0770c11║位文，皆因阿難請問而答，洎辨魔境，文相孤起，驗乎
X11n0269_p0770c12║當機事竟，故慶喜緘言，垂裕意殊，故如來自說，其義
X11n0269_p0770c13║二也。又經家敘事云：如來將解法座，於師子牀，攬七
X11n0269_p0770c14║寶几，迴紫金山，再來凭倚，普告大眾。豈非將罷是正
X11n0269_p0770c15║說之終，再來是流通之始，其義三也。又下文欲辨魔
X11n0269_p0770c16║事，佛自結云：吾今已說真修行法，若正宗未訖，何名
X11n0269_p0770c17║已說乎？其義四也。又辨魔中，具有付囑宣傳之語，如
X11n0269_p0770c18║色陰末云：汝等當依如來滅後，於末法中宣示斯義，
X11n0269_p0771a01║無令天魔得其方便。乃至五陰節節付囑，其旨惟勤，
X11n0269_p0771a02║諸經流通，豈過於此？其義五也。問：孤山準天台止觀
X11n0269_p0771a03║所說魔事，皆是正修所發之境，例今魔事，合是正宗。
X11n0269_p0771a04║予既祖於天台，而違於止觀，無乃不可乎？答：夫流名
X11n0269_p0771a05║下注，通名不壅，使正法之水，從今以注當也。此經魔
X11n0269_p0771a06║事，正被於當，令持法者，如教而示。此觀魔境，自被於
X11n0269_p0771a07║現，今修禪者，隨發而觀。當知祇桓之流通，即是玉泉
X11n0269_p0771a08║之正說，佛世滅後，安得例同？於戲！集解者，凡有異說，
X11n0269_p0771a09║雖私於眾，而實公於心，何敢輙拒先賢，自速來禍？苟
X11n0269_p0771a10║趣捨之失，將有罪我者，願無陰乎？
X11n0269_p0771a11║三、流通，分為二：一、經家敘事；二、汝等下，如來示誨，分
X11n0269_p0771a12║二：一、結前生後；二、興慈演說。初又二：一、結前行法。▲
X11n0269_p0771a13║經：吾今已說真修行法。此應二義：一者、通指正宗、分
X11n0269_p0771a14║解、行位三科，俱名真修行法。如初卷中即云：有三摩
X11n0269_p0771a15║提，名大佛頂首楞嚴王，具足萬行，汝今諦聽等。二者、
X11n0269_p0771a16║別指正、助兩行及五十五位，名為行法。以諸位中皆
X11n0269_p0771a17║是用奢摩他、毗婆舍那清淨修證故。前義通上根，後
X11n0269_p0771a18║義局中、下。二、汝猶下，生後示誨。又二：一、防非正落邪。
X11n0269_p0771a19║經：魔事者，梵語魔羅，此翻殺者，能殺人法身慧命故。
X11n0269_p0771a20║亦名奪者，能奪人善法故。輔行云：古譯經論，魔字從
X11n0269_p0771a21║石。自梁武來，謂魔能惱人，字宜從鬼。又云：天魔正以
X11n0269_p0771a22║順生死、貪五欲、退菩提、嫉眷屬為事。行者，宿行魔業。
X11n0269_p0771a23║今違宿因，宿事來遮，故曰魔事。魔境現前者，魔有四
X11n0269_p0771a24║種，謂五陰、天子、煩惱、死也。今所現者，皆是於五陰中
X11n0269_p0771b01║為天子、煩惱之所惑亂。唯受陰中云：心不欲活，有同
X11n0269_p0771b02║死魔。亦天魔使然耳。▲注因觀五陰而發九境者，止
X11n0269_p0771b03║觀中凡列十境：一、陰入，二、煩惱，三、病患，四、業相，五、魔
X11n0269_p0771b04║事，六、禪定，七、諸見，八、上慢，九、二乘，十、菩薩。初境現，餘
X11n0269_p0771b05║九待發云云。▲不出九境者，且約大槩言之，若病患
X11n0269_p0771b06║及菩薩境，其相則隱。△二、又復下，恐得少為足。
X11n0269_p0771b07║二、汝應下，興慈演說，為三：一、誡聽；二、受旨；三、佛告下，
X11n0269_p0771b08║正說，分二：一、辨修禪所現魔事流通行門；二、示持經
X11n0269_p0771b09║所得福業流通教門。初又二：一、辨魔；二、釋疑。初又三：
X11n0269_p0771b10║一、通論迷悟；二、正辨羣魔；三、總結垂範。初又二：一、明
X11n0269_p0771b11║生佛理同。▲經本覺妙明，寂照之用也。覺圓心體，中
X11n0269_p0771b12║道之性也。△二、由汝下，迷悟事異，為二：一、迷生空界；
X11n0269_p0771b13║二、汝等下，悟歸殞裂。▲注但有相似分極之異者。若
X11n0269_p0771b14║以寂光對破三土，從界外次第而說，則相似銷同居，
X11n0269_p0771b15║分證殞方便，極果裂實報。
X11n0269_p0771b16║二、汝輩下，正辨羣魔，分二：一、總明，二、別示。初又四：一、
X11n0269_p0771b17║修禪契靜。▲經心精通㳷。㳷與泯同。由唐太宗諱民，
X11n0269_p0771b18║故此易之。△二、一切下，因靜發魔為二：一、動境界。▲
X11n0269_p0771b19║注將出其境者，近指欲界，遠指非想。▲大樹緊那羅
X11n0269_p0771b20║王有經四卷，初卷中云：王與無量緊那羅等從香山
X11n0269_p0771b21║中來詣佛所，作八萬四千伎樂。王復自鼓瑠璃之琴，
X11n0269_p0771b22║時大千世界須彌山王乃至草木叢林悉皆涌沒，如
X11n0269_p0771b23║人醉酒不能自持云云。△二、彼等下，興煩亂。▲經鬼
X11n0269_p0771b24║神者，止觀云：一切鬼神屬六天管，當界防戌，故來致
X11n0269_p0771c01║惱。▲僉者，皆也。爾雅云：僉，同也。方言云：自關而東五
X11n0269_p0771c02║國之都謂皆為僉。△三、然彼下，對魔明悟。▲經：五陰
X11n0269_p0771c03║主人者，通舉五陰，別指意識心王以為主人。△四、若
X11n0269_p0771c04║不下，不悟招損，分二：一、落魔屬。二、如下，壞法身，為二：
X11n0269_p0771c05║一、舉劣事，二、彰大損。如文。
X11n0269_p0771c06║二、阿難下，別示。分五：一、色陰，乃至五、識陰。初又三：一、
X11n0269_p0771c07║示區宇，二、辨魔事，三、囑流通。初又三：一、指前離念。▲
X11n0269_p0771c08║注：欲界麤定者，對今妙定，貶之為麤。準禪門說，欲界
X11n0269_p0771c09║定從數息入，略有三相：一、麤住，二、細住，三、證相。證此
X11n0269_p0771c10║定時，定法持心，任運不動云云。▲訶欲離蓋等止觀，
X11n0269_p0771c11║皆用三諦三昧為能觀之法，此與正觀其體不殊，但
X11n0269_p0771c12║所離猶近，故屬方便也。△二、當住下，顯今色陰，為二：
X11n0269_p0771c13║一、正顯陰相。▲經區宇者，谷響云：猶言限域也。△二、
X11n0269_p0771c14║若目下懸示超相。▲經黯字或作默者，誤。色陰盡，位
X11n0269_p0771c15║在相似，下文備解。△三、觀其下，結妄。元後四陰例此。
X11n0269_p0771c16║△二、阿難下，辨魔事，分十一：身能出礙。▲經：四大不
X11n0269_p0771c17║織者。因畢竟空亡，堅固執故，見四大無交織之相。下
X11n0269_p0771c18║文其身內徹等，大意並同。△二、拾出蟯蛔，三、空中聞
X11n0269_p0772a01║法。▲經魄魂意志精神。谷響引白虎通云：魂魄者，何
X11n0269_p0772a02║謂也？魂猶沄沄也，行不休於外而主於情也；魄者，迫
X11n0269_p0772a03║然著人，主於性也。魂者，芸也，情以除穢；魄者，白也，性
X11n0269_p0772a04║以治內。精神者，何謂也？精者，靜也，太陽施化之氣也，
X11n0269_p0772a05║象火之化，任生也；神者，怳惚，太陰之氣也。今謂意即
X11n0269_p0772a06║心王，志即心所，如云在心為志，各言爾志，皆所志不
X11n0269_p0772a07║同，正屬於想也。長水云：主肝曰魂，主肺曰魄，主脾曰
X11n0269_p0772a08║意，主腎曰志，主心曰精神。未詳。△四、見佛踞臺。▲經：
X11n0269_p0772a09║毗廬遮那，此翻徧一切處寂，斯是法身。若見踞天光
X11n0269_p0772a10║臺，合是盧舍那報身之相。以唐時譯經，法報不分故
X11n0269_p0772a11║也。法華疏記曾破此義。△五、空成寶色。六、闇室見物。
X11n0269_p0772a12║七、燒斫無覺，如文。△八、徧觀諸界經欣厭者，當約淨
X11n0269_p0772a13║穢、凡聖二義分之。△九夜見遠方。▲經市井者，谷響
X11n0269_p0772a14║引管子曰：處商必就市井。尹知章注云：立市必四方，
X11n0269_p0772a15║若造井之制，故曰市井。△十、知識遷變。▲經：無端說
X11n0269_p0772a16║法，此是行人自能說法，或聞前知識說法，令其行人
X11n0269_p0772a17║通達妙義。應以藏、通、別教所詮之義，稱之為妙。荊谿
X11n0269_p0772a18║云：前教中權，魔亦能說。△三、阿難下，囑流通。後四陰
X11n0269_p0772a19║例此。
X11n0269_p0772a20║二、受陰，分三：一、示區宇；二、辨魔事；三、囑流通。初又三：
X11n0269_p0772a21║一、指前色盡；二、若有下，顯今受陰，為二：一、正顯陰相。
X11n0269_p0772a22║▲經魘本作厭，後人加鬼。字苑云：厭，眠內不祥也。蒼
X11n0269_p0772a23║頡篇云：伏合人心曰厭。△二、若下，懸示超相。△二、阿難
X11n0269_p0772a24║下，辨魔事，分十：一、見物生悲；二、勇志齊佛。▲注陵率，
X11n0269_p0772b01║謂勇心高率者，陵即高也。世說云：劉麟之為性高率。
X11n0269_p0772b02║▲淩誶者，莊子雜篇云：察士無淩誶之事則不樂。釋
X11n0269_p0772b03║文曰：淩，轢；誶，問也。△三渴心沈憶四疑是舍那。▲經
X11n0269_p0772b04║亡失恒審。謂失於平審諦之心也。△五生無盡憂六
X11n0269_p0772b05║生無限喜。▲注七覺支，謂念、擇、進、喜、輕安、定、捨。初通
X11n0269_p0772b06║定慧，次三屬慧，後三屬定。△七、起大我慢▲注七慢
X11n0269_p0772b07║者，出顯揚論。▲昔衛元嵩者，谷響云：本亡名門人也，
X11n0269_p0772b08║因法起見，罷道為儒，而仕於後周。見唐高僧傳。▲周
X11n0269_p0772b09║武帝姓宇文，諱邕。▲不造下皆元嵩諫辭。孤山又云：
X11n0269_p0772b10║世有細人，濫學其語，心非邪見，內唯饕餮，遂影附邪
X11n0269_p0772b11║魔之蹤，熒惑無知之俗，率多背佛像以說己法，輕佛
X11n0269_p0772b12║經而崇己語。及貴有位者，奴召隸役，頤柱氣使，則兢
X11n0269_p0772b13║兢戰慄，趨走不暇。及得其言，或刻之琬琰，或寫之簡
X11n0269_p0772b14║牘，奢夸珍貴，惟日不足。及覩佛像、佛經，輕若草芥。以
X11n0269_p0772b15║此驗其心，進非達道，退非邪見，唯苟求利養，誑惑愚
X11n0269_p0772b16║俗，欲彼尊崇於己耳。嗚呼！執政者果以儒道治國，則
X11n0269_p0772b17║當知此輩乃亂臣賊子之儔，安可容也？果以佛教治
X11n0269_p0772b18║心，則當遵佛遺囑。且大涅槃經付囑國王、大臣、篤信
X11n0269_p0772b19║檀越，見毀法者當苦治之，使正法久住，即長壽之因
X11n0269_p0772b20║也。惟執政者從吾之言而正之可矣。非從吾之言，遵
X11n0269_p0772b21║佛之囑也。非遵佛之囑，行儒之道已。昔鄭子產問政
X11n0269_p0772b22║於然明，對曰：視民如子，見不仁者誅之，若鷹鸇之逐
X11n0269_p0772b23║鳥雀也。移於此政以及吾教，則佛日重明矣，真風再
X11n0269_p0772b24║扇矣，則是救無量眾生無間獄之苦也，其利豈不大
X11n0269_p0772c01║哉！△八、輕安自在。▲經：無聞比丘亦得少為足，反同
X11n0269_p0772c02║不學無知。資中云：無聞此丘，觸地皆是。以今驗昔，信
X11n0269_p0772c03║其不誣。△九、撥無因果。▲經：一向入空。密嚴經云：寧
X11n0269_p0772c04║起有見如須彌，不起空見如芥子。▲注叔世者，谷響
X11n0269_p0772c05║云：末世也。持操，猶云撿節也。▲畫魑魅者，戰國䇿云：
X11n0269_p0772c06║畫鬼神易為巧，圖狗馬難為工。今以排去律檢，妄談
X11n0269_p0772c07║無礙，如畫鬼神耳。▲陰陽拘忌者。太史公曰：甞觀陰
X11n0269_p0772c08║陽之術太諱，使人拘而多畏。▲流俗妄說者，此又陰
X11n0269_p0772c09║陽家流之訛者也。▲孰愈者，誰勝也。▲迷蟄者，如蟲
X11n0269_p0772c10║藏蟄，聞雷乃發，得其人下。哀公問政，子曰：文武之政，
X11n0269_p0772c11║布在方䇿，其人存則其政舉，其人亡則其政息。▲又
X11n0269_p0772c12║何待下。夫聖賢不生其間，必有命世者出焉。苟能行
X11n0269_p0772c13║斯經之道以訓世，其亦命世之儔歟。（上皆谷響。）△十、愛極
X11n0269_p0772c14║發狂。▲經：陷於王難，此是華報。當從淪墜，果在地獄。
X11n0269_p0772c15║三、想陰，分三：一、示區宇，二、辨魔事，三、囑流通。初又三：
X11n0269_p0772c16║一、指前受盡。▲經：得意生身。楞伽第四明三種意生
X11n0269_p0772c17║身：一、入三昧樂意生身，三、種類俱生無作意生身。法
X11n0269_p0772c18║華玄義以第一擬二乘入空，第二擬通教出假，第三
X11n0269_p0773a01║擬別教修中。通中意者，初作空意，次作假意，後作中
X11n0269_p0773a02║意。又云：別、圓似解，猶未發真，皆名作意。當知今經意
X11n0269_p0773a03║生，即第三種類也。▲注始三漸次等。問：第八卷中五
X11n0269_p0773a04║十五位真菩提路既不取三漸次義，今六十聖位何
X11n0269_p0773a05║故取之？答：前據別論，今從通說。何則？若通說者，三漸
X11n0269_p0773a06║次中義含外凡相似分真之位。若別論者，從乾慧去
X11n0269_p0773a07║方是正明地位之相。實而言之，但有五十七位（五十五位
X11n0269_p0773a08║便加乾慧、妙覺）。今通別兼舉，故云六十聖位。▲譬如意去下。
X11n0269_p0773a09║此與玄義釋意不同。玄義從因，楞伽約果，謂捨分段
X11n0269_p0773a10║生變易時速疾無礙也。若爾，智者違經文耶？答：不違。
X11n0269_p0773a11║蓋取三昧樂意等謂之作意，是則經存兩義，前後互
X11n0269_p0773a12║出耳。△二、譬如下，顯今想陰，為二：一、正顯陰相。▲經
X11n0269_p0773a13║寢言者，通俗文云：夢語謂之寱。說文云：眠言也。△二、
X11n0269_p0773a14║若動下，懸示超相。△二、阿難下，辨魔事，分十一：求善
X11n0269_p0773a15║巧。▲經口中好言者，亦飛精所附之人，余九亦爾。▲
X11n0269_p0773a16║此名怪鬼者，問：前云天魔侯得其便，今何忽云怪鬼
X11n0269_p0773a17║等耶？答：前舉其主，今言其黨。又前是通名，此是別目。
X11n0269_p0773a18║△二、求經歷。三、求契合。▲經綿㳷者，谷響云：綿，微；㳷，
X11n0269_p0773a19║合也。△四求辨析，乃至九求深空，皆如文。十求永歲。
X11n0269_p0773a20║▲經研幾。讀曰機，微也。易繫辭云：極深研幾。▲如遮
X11n0269_p0773a21║文茶，舊云嫉妬女，又曰怒神，即役使鬼也。▲或不因
X11n0269_p0773a22║師者，或時天魔不附人師為其說法也。△三、囑流通
X11n0269_p0773a23║為二：一、舉過別勸。▲注付法藏傳，彼第二云：阿難欲
X11n0269_p0773a24║入涅槃，往恒河中，流入風奮迅三昧，分身為四分：一
X11n0269_p0773b01║分與釋提桓，一分與娑伽龍王，一分與毗舍離子，一
X11n0269_p0773b02║分與阿闍世王云云。△二、同前付囑
X11n0269_p0773b03║起第十卷
X11n0269_p0773b04║四行陰分三：一示區宇，二辨魔事，三囑流通。初又三：
X11n0269_p0773b05║一指前想盡。▲注準智論下，彼第九十二云：眠有二
X11n0269_p0773b06║種：一者、眠而夢，二者、眠而不夢。阿羅漢非為安隱著
X11n0269_p0773b07║樂故眠，但受四大身法，應有食、息、眠、覺，是故少許時
X11n0269_p0773b08║息名為眠，不為眠不為夢眠。△二、生滅下，顯今行陰，
X11n0269_p0773b09║為二：一、正顯陰相，二、懸示超相。可解。△二辨魔事分
X11n0269_p0773b10║十一入無因論。▲注如智論下。彼第十一云：佛在祇
X11n0269_p0773b11║洹，舍利弗從佛經行。是時有鷹逐鴿，飛來佛邊。佛語
X11n0269_p0773b12║舍利弗：汝觀此鴿宿世因緣。舍利弗入宿命智三昧，
X11n0269_p0773b13║觀見此鴿一、二、三世乃至八萬大劫常作鴿身。過是
X11n0269_p0773b14║已往，不能復見。從三昧起，佛又令觀未來世此鴿何
X11n0269_p0773b15║時得脫。舍利弗入願智三昧，觀見此鴿一、二、三世乃
X11n0269_p0773b16║至八萬大劫未脫鴿身。過是已往，亦不能知。從三昧
X11n0269_p0773b17║起，白佛：不審此鴿何時當脫？佛言：復於恒河沙等劫
X11n0269_p0773b18║中常作鴿身。罪訖，得出輪五道云云。▲二、入徧常論。
X11n0269_p0773b19║▲注并執受心，即第八識也。▲本元由處者，沇疏具
X11n0269_p0773b20║云：於此八種本元由處其義既失者，若言第三於八
X11n0269_p0773b21║種本元由處其義既失者，若言第三於八種本元由
X11n0269_p0773b22║處計以為常，豈可第四又於行陰計常耶？所以亦非
X11n0269_p0773b23║謂前計已細，後計復麤故。△三入一分常論。▲經：我
X11n0269_p0773b24║徧十方。智論明外道神我即是六識，更無異事。今於
X11n0269_p0773c01║行陰中起計，亦是分別事識，妄認行陰不動為我。▲
X11n0269_p0773c02║恒沙國土者，此非恒沙佛剎，秪於一大千界內見諸
X11n0269_p0773c03║國土耳。△四入有邊論。▲經於分位中，分去聲，猶云
X11n0269_p0773c04║齊限，如計過未相續及八萬劫等是也。△五、入徧計
X11n0269_p0773c05║虗論。▲注準婆沙下，此但似其流類，未可全同。▲計
X11n0269_p0773c06║天常住等節疏云：外道計無想天為不死天。△六入
X11n0269_p0773c07║死後有相。▲注：百論家以識陰為初等，如第三記。此
X11n0269_p0773c08║中與彼不同，蓋以五陰為五濁，約所破說，故前麤而
X11n0269_p0773c09║後細也。△七入死後無相論。八入死後俱非論。九入
X11n0269_p0773c10║死後斷滅論。▲經：現前銷滅，死已無復。此通指七處
X11n0269_p0773c11║也。△十入五現涅槃論。▲經轉依者，如第七卷解，但
X11n0269_p0773c12║此中妄認五處轉生死依涅槃也。▲注此計應從第
X11n0269_p0773c13║六外道流出者，既不同死後斷滅，似同死後有相。以不
X11n0269_p0773c14║見五處微細生滅，便謂安隱現得涅槃。▲橫竪攝屬
X11n0269_p0773c15║者，攝前橫相，屬今竪義。一往屬欲界，二往通四禪。△
X11n0269_p0773c16║三囑流通▲經：自起深𮓃。說文云：禽獸蟲蝗之怪謂
X11n0269_p0773c17║之𮓃。今言心魔自損，如彼之怪銷息，猶云除滅也。▲
X11n0269_p0773c18║注：前色、受、想等，且據大節判屬天魔。▲其間不無煩
X11n0269_p0774a01║惱之相。心見不出見、愛二惑者，此約通論，不可將二
X11n0269_p0774a02║惑分對兩陰，以行識中除定性二乘外，皆邪見故。既
X11n0269_p0774a03║有見惑，任運有背上使，即愛惑也。若以止觀十境收
X11n0269_p0774a04║之，正屬見境，亦兼禪境。
X11n0269_p0774a05║五識陰分三：一示區宇，二辨魔事，三囑流通。初又三：
X11n0269_p0774a06║一指前行盡。▲注不牽來報者，不感分段生死也。▲
X11n0269_p0774a07║經如雞後鳴，有本作候鳴沇，疏兩解，今唯取後。△二、
X11n0269_p0774a08║六根下，顯今識陰，為二：一、正顯陰相。▲經：內外湛明，
X11n0269_p0774a09║入無所入。謂內根外塵無相涉入，又根塵不為識之
X11n0269_p0774a10║所入。△二、懸示超相。△二辨魔事分十一。因所因執。
X11n0269_p0774a11║▲注正取後義者，問：何故不取資中之說？答：以其直
X11n0269_p0774a12║指真常而為冥諦，於義不便，但此執見與冥諦相濫
X11n0269_p0774a13║耳。上因指體，即圓元也。下因對用，既真為妄本，能生
X11n0269_p0774a14║諸法，故對諸法之用，立所因之名也。△二、能非能執。
X11n0269_p0774a15║▲注彼皆所生，即非能也，以彼眾生不能生我故。△
X11n0269_p0774a16║三、常非常執。四、知無知執。五、生無生執。▲經求妄冀
X11n0269_p0774a17║果。冀亦希望之義，謂求外道妄冀之果。△六、歸無歸
X11n0269_p0774a18║執。七、貪非貪執。八、真非真執。▲經寶媛者，爾雅云：美
X11n0269_p0774a19║女為媛。△九、定性聲聞，十、定性支佛。此即止、觀二乘
X11n0269_p0774a20║境相。△三、囑流通為二：一、同前付囑。▲注亦可別指
X11n0269_p0774a21║下，謂前七是外道，第八是邪魔。△二、如是下，約證結
X11n0269_p0774a22║成，又二：一、顯果人已證；二、識陰下，示因人當證。▲注
X11n0269_p0774a23║天台下，法華玄文云圓教肉身於一生中有超登十
X11n0269_p0774a24║地之義，如金光明中十地有虎狼等怖云云。
X11n0269_p0774b01║三、此是下，總結垂範，為二：一、結前境以勸諳識。▲經
X11n0269_p0774b02║褫魄者，褫，音雉。▲注驚也者，張平子東京賦云：奪氣
X11n0269_p0774b03║褫魄。注曰：褫，驚也。謂奪移神氣，驚散魂魄。△二、若諸
X11n0269_p0774b04║下，示末世以勸恭欽。▲注行之大略下。信、法二行出
X11n0269_p0774b05║多論及德宗，廣如止觀第五。嘻，歎聲也。▲亡子，謂逃
X11n0269_p0774b06║亡之子。▲前春者，谷響云：即明年二月也。前去之春，
X11n0269_p0774b07║故曰前春，非已過之春也。
X11n0269_p0774b08║二、阿難下，釋疑，為三：一、經家敘；二、阿難問，又二：一、問
X11n0269_p0774b09║三義；二、惟願下，請開示。▲經：清明心目者，心有餘疑，
X11n0269_p0774b10║如目有微昧。今請開示，故曰清明。▲作將來眼者，亦
X11n0269_p0774b11║恐末世同今所疑故。
X11n0269_p0774b12║三、佛告下，如來答。分二：一、正答；二、付囑。初又三：一、示
X11n0269_p0774b13║五陰妄想；二、示因界淺深；三、示銷除頓漸。初又三：一、
X11n0269_p0774b14║總示；二、別釋；三、結成。初又二：一、迷真起妄；二、知妄無
X11n0269_p0774b15║因。初又二：一、明真妄；二、妄無下，斥性計。▲經：迷因緣
X11n0269_p0774b16║者，迷猶背也。△二、阿難下，知妄無因，又二：一、正違妄
X11n0269_p0774b17║因。▲經：何況等謂不知因緣是妄，而復推度自然為
X11n0269_p0774b18║實也。亦可不知自然是妄，故起推計。△二、是故下，結
X11n0269_p0774b19║歸陰本。△二、汝體下，別釋，分五：一、色。▲經先因父母
X11n0269_p0774b20║想生。谷響云：世有不因交合，而因想有胎。是知體因
X11n0269_p0774b21║想生，彌為可驗。案于寶搜神記曰：漢末，零陵太守有
X11n0269_p0774b22║女，悅郡門下書佐，而因於間，乃使婢取佐與水而飲
X11n0269_p0774b23║之，有娠。既而生子，至能行，太守乃見椽更抱兒眾中，
X11n0269_p0774b24║使求其父。兒直上書佐腋，推之，化為水。眾大驚，遂以
X11n0269_p0774c01║女聘書佐焉。以是明之，雖有因合不因合之異，莫不
X11n0269_p0774c02║皆由想乎？人見兒化為水之說，以為詭譎，而不顧百
X11n0269_p0774c03║年在世，亦同此兒矣。攬遺體而成，遺體亦水也，一旦
X11n0269_p0774c04║死滅懷爛，仍是水矣。果零陵小兒之可驚，則眾人盡
X11n0269_p0774c05║可驚也。彼既詭譎，此安得不詭譎乎？妄想而生，大哉
X11n0269_p0774c06║佛說！△二、即此下，受。三、由汝下，想。▲經身非念倫下。
X11n0269_p0774c07║正明融通妄想之義。謂身之與念，色心兩殊，且非倫
X11n0269_p0774c08║類。▲汝身何因至與念相應者。誠由妄想融通使之
X11n0269_p0774c09║然耳。又非但融於色身，亦乃通諸夢寐，故曰窹即想
X11n0269_p0774c10║心等。△四、化理下，行。五、又汝下，識，為二：一、正明妄想。
X11n0269_p0774c11║▲注諸解下沇節、圓璿所說皆爾。▲秪就阿難等現
X11n0269_p0774c12║前而示者，如受陰中云：汝今現前，順益違損。豈是離
X11n0269_p0774c13║色之受耶？乃至此中皆云汝等，其例可解。▲即以見
X11n0269_p0774c14║聞為精明者，以今文云：於身不出見聞覺知，若實精
X11n0269_p0774c15║真，不容習妄。斯乃正破阿難用見聞覺知而為精真
X11n0269_p0774c16║也，那分用動體常之異乎？然若云受熏納種在識，須
X11n0269_p0774c17║指第八；若其真精湛不搖處，則通前六。△二、阿難下，
X11n0269_p0774c18║重辨微細。▲經中串習幾者，串，穿也，亦習也。幾，謂幾
X11n0269_p0775a01║微。▲注：無明所熏，亦見思種子者。且約通惑未除，凡
X11n0269_p0775a02║有有所熏，皆見思家種子也。如荊谿云：未淨六根已
X11n0269_p0775a03║來，所有王數，名見思家王數。此其例焉。▲正是麤相
X11n0269_p0775a04║者，既有憶忘，復名妄想，非麤而何？況至六根淨位，此
X11n0269_p0775a05║相則滅，麤義愈彰矣。▲住人下。諸疏之中，唯孤山作
X11n0269_p0775a06║相似位釋，餘皆說為真六根淨。真似不辨，如雷之發
X11n0269_p0775a07║聲，同時而應，故曰雷同。△三、阿難下，結成。
X11n0269_p0775a08║二、汝今下，示因界淺深。▲注孤山下，此唯約正報釋。
X11n0269_p0775a09║▲長水下，以依對正釋。問：二說孰愈？答：長水為愈。準
X11n0269_p0775a10║第四云：汝見虗空徧十方界，空見不分，有空無體，有
X11n0269_p0775a11║見無覺，相織妄成，名為劫濁。又第九云：若色陰盡，能
X11n0269_p0775a12║超劫濁。故知今言色者，須對依報外色示之。▲記憶
X11n0269_p0775a13║忘失者，亦可云記如寤，忘如寐。▲識體同者，如前文
X11n0269_p0775a14║云：內外湛明，入無所入。
X11n0269_p0775a15║三、此五下，示銷除頓漸。▲注但此併銷有盡、未盡者。
X11n0269_p0775a16║問：夫五陰妄想，不出見、思。且初信斷見，二信至七信
X11n0269_p0775a17║斷思，此圓教麤垢先落之位也。今乘悟併銷，為是先
X11n0269_p0775a18║見後思？為復思？為復見、思雙斷？答：應有二義。若先見
X11n0269_p0775a19║後思，亦名併銷，以此二惑皆徧五陰故。當知初信則
X11n0269_p0775a20║併銷五陰中迷理之惑，二信至七信則併銷五陰中
X11n0269_p0775a21║迷事之惑。若見、思雙斷，義亦有憑。如瓔珞本業云：舍
X11n0269_p0775a22║利弗於第六住值惡因緣，退入凡夫、外道，乃至千劫
X11n0269_p0775a23║作大邪見及五逆等。荊谿云：身子於十住中第六心
X11n0269_p0775a24║退。恐是爾前見、思俱斷，至六心時，見猶未盡。今以圓
X11n0269_p0775b01║信例彼別住，見、思俱斷，故曰併銷。▲古云下此出後
X11n0269_p0775b02║漢列傳魚丕之文。丕字叔陵，關東號之曰五經復興
X11n0269_p0775b03║魯叔陵。▲一往相類者，如云此五陰元重疊生起，即
X11n0269_p0775b04║次第而結也。事非頓除，因次第盡，即次第而解已。
X11n0269_p0775b05║二、汝應下，付囑。
X11n0269_p0775b06║二、阿難下，示持經所得福業流通教門，為二：一、佛勸
X11n0269_p0775b07║流通；二、眾喜會散。初又二：一、校量施寶福多；二、顯示
X11n0269_p0775b08║持經業勝。初又二：一、問。此有三意：一、徧滿下，舉種子
X11n0269_p0775b09║多；二、持以下，示福田多；三、承事下，明敬心多。以此三
X11n0269_p0775b10║多為校量本。△二、答：於三多中，略舉種子福田，自攝
X11n0269_p0775b11║敬心，施佛七錢，田種俱少也。△二、佛告下，顯示持經
X11n0269_p0775b12║業勝。分二：一、滅惡。△經能以一念將此法門等真際
X11n0269_p0775b13║曰：一念者，一剎那間心也。又一念者，始終不移，前心
X11n0269_p0775b14║後心皆相似故。又一念者，謂無念耳。業障本空，万德
X11n0269_p0775b15║元具。此約理釋，前據事論，理事相融，善自通會。今準
X11n0269_p0775b16║仁王云：一念中有九十剎那。故知一念言其少時也。
X11n0269_p0775b17║然則佛意顯持經力勝，亦可俟前心後心始終不移
X11n0269_p0775b18║者耶？又若約理釋者，乃是自行之義，非此中利他之
X11n0269_p0775b19║意。幸哉！一念之頃，滅惡尚爾，況多時乎？況終身乎？既
X11n0269_p0775b20║云諸佛如來語無虗妄，不可以別時意趣銷遣斯文。
X11n0269_p0775b21║般若受持四句，勝捨三恒之全身。圓覺分別半偈，超
X11n0269_p0775b22║化百恒之小果。用彼詳此，不亦如是。句偈尚爾，況全
X11n0269_p0775b23║章乎？況盡經乎？▲願諸見聞，勵力敷贊，成安樂國者，
X11n0269_p0775b24║以果顯因也。即地獄因，成安樂因。△二、得福下生善
X11n0269_p0775c01║又二：一、利他得福。▲注：教、理、行、果等，此用沇疏之義。
X11n0269_p0775c02║彼云：此經有四不思議，謂教、理、行、果，皆殊勝故。且如
X11n0269_p0775c03║來藏體，理不思議；次辨圓通，行不思議；及說神呪，教
X11n0269_p0775c04║不思議；後明地位，果不思議。△二、阿難下，自利成道。
X11n0269_p0775c05║▲經。能誦此經，能持此呪，即顯、密二教也。依我教言，
X11n0269_p0775c06║如教行道，謂依顯教行正、助二道，亦可依顯教行正
X11n0269_p0775c07║道，依密教行助道，又依顯、密二教皆行正道。
X11n0269_p0775c08║二、佛說下，眾喜會散。▲經皆大歡喜，谷響引大論三
X11n0269_p0775c09║義故喜：一、能說人清淨，二、所說清淨，三、依法得果清
X11n0269_p0775c10║淨。今謂前二屬應，後一屬機。又如次配三寶，三皆清
X11n0269_p0775c11║淨，機、應事畢，是故歡喜。然論釋般若，義該三教，今唯
X11n0269_p0775c12║圓、頓，麤、妙可知。
X11n0269_p0775c13║予集解經畢，累載覆讀，來學相繼，似有緣於此經乎！
X11n0269_p0775c14║所患前解文節尚疎，將恐後昆義路猶壅，更欲補助
X11n0269_p0775c15║為之乎記。慶曆四年，赴請永喜，住西山蘭若。初講法
X11n0269_p0775c16║華，至五年復講斯典。林泉既僻，香火多暇，因是捉筆
X11n0269_p0775c17║以酬先志。記成，凡數万言，折為五卷，庶記者聽者不
X11n0269_p0775c18║忘圓通簡要之道，故題曰熏聞。
X11n0269_p0775c19║首楞嚴經集解熏聞記卷第五（終）