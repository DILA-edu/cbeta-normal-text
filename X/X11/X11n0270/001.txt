X11n0270_p0776a01║
X11n0270_p0776a02║
X11n0270_p0776a03║
X11n0270_p0776a04║
X11n0270_p0776a05║
X11n0270_p0776a06║
X11n0270_p0776a07║No. 270-A
X11n0270_p0776a08║ 首楞嚴經要解序
X11n0270_p0776a09║前住福州上生禪院嗣祖沙門及南撰
X11n0270_p0776a10║像季已還，道術既裂，明心之士妄認緣塵為物所轉，
X11n0270_p0776a11║義學之徒虗驕多聞不全道力，奇才茂器皆流為蒸
X11n0270_p0776a12║砂迷客、說食飢夫。首楞嚴王懸知其然，誕敷祕典，力
X11n0270_p0776a13║救倒妄，淘汰啟迪，諄諄之慈靡所不至，而末世初機
X11n0270_p0776a14║罕能究盡。溫陵環師一生掩關，與世異好，獨陪黃卷
X11n0270_p0776a15║聖賢冥搜博訪，藉其筌筏以探如來藏，游徧知海而
X11n0270_p0776a16║造乎一切畢竟之地，思與同志共因為是解。昔月蓋
X11n0270_p0776a17║比丘甞問藥王如來法供養義，藥王告言：諸佛所說
X11n0270_p0776a18║難信深經，清淨無染，能令眾生成最正覺，離眾魔事。
X11n0270_p0776a19║若於是經方便解說，依義不依語，依智不依識，依了
X11n0270_p0776a20║義不依不了義，依法不依人，直使無明生死畢竟滅
X11n0270_p0776a21║盡而無滅盡相，是名最上法之供養。月蓋蒙教，通達
X11n0270_p0776a22║妙道，得無礙辯，即於藥王所轉法輪隨順分布，化百
X11n0270_p0776a23║萬億人於無上覺立不退轉。環師既達妙道，仰睎月
X11n0270_p0776a24║蓋於釋迦如來所轉法輪，最初華嚴、最後法華及此
X11n0270_p0776b01║楞嚴無上寶印，皆以方便徤相分別，逈脫語言，離心
X11n0270_p0776b02║意識，唯義所在，曾不依人，覺眚見病，廓無纖翳，於清
X11n0270_p0776b03║淨經能不染污。我願以此流布無窮，其所化人何啻
X11n0270_p0776b04║億萬，直如一燈然百千燈，使冥者皆明而明終不盡。
X11n0270_p0776b05║故述序引，翼贊流通，於塵墨劫作法供養。建炎改元
X11n0270_p0776b06║中秋日吉善集堂序
X11n0270_p0776b07║
X11n0270_p0776b08║
X11n0270_p0776b09║
X11n0270_p0776b10║
X11n0270_p0776b11║No. 270
X11n0270_p0776b12║大佛頂如來密因修證了義諸菩
X11n0270_p0776b13║薩萬行首楞嚴經要解卷第一
X11n0270_p0776b14║
X11n0270_p0776b15║唐天竺沙門般剌密帝譯
X11n0270_p0776b16║烏萇國沙門彌伽釋迦譯語
X11n0270_p0776b17║菩薩戒弟子前正議大夫同中書
X11n0270_p0776b18║門下平章事清河房融筆受
X11n0270_p0776b19║溫陵開元蓮寺比丘戒環解
X11n0270_p0776b20║△開釋科三：初、通釋經題。
X11n0270_p0776b21║如來果體，其體本然，何假密因？菩薩道用，其用無
X11n0270_p0776b22║作，孰為萬行？無因無行，無修無證，無了不了，大小
X11n0270_p0776b23║名相一切不立，此真首楞嚴畢竟堅固者也。特以
X11n0270_p0776b24║眾生如來隱於藏心，非密因不顯；眾生菩薩淪於
X11n0270_p0776c01║七趣，非萬行不修。覺皇於是示之以大法，使不迷
X11n0270_p0776c02║於小道，而默得乎無外之體；喻之以佛頂，使不滯
X11n0270_p0776c03║於相見，而妙極乎無上之致。指如來密因，使明本
X11n0270_p0776c04║妙心，知三世諸佛皆依此為初因；明修證了義，使
X11n0270_p0776c05║悟究竟法，知一切聖人皆依此而證果。乃至具足
X11n0270_p0776c06║菩薩清淨萬行，一切事法無不究竟，至於實相堅
X11n0270_p0776c07║固不壞，故名大佛頂如來密因。修證了義諸菩薩
X11n0270_p0776c08║萬行，首楞嚴經通有五名，今題處三焉，以約該博
X11n0270_p0776c09║也。若所謂徧知海、妙蓮華王、十方佛母，即餘二也；
X11n0270_p0776c10║所謂悉怛多般怛囉、無上寶印、清淨海眼、灌頂章
X11n0270_p0776c11║句，通前三也。悉怛多般怛囉者，云白傘盖也，即如
X11n0270_p0776c12║來藏心廣大無染周覆法界之體。此經即為是心
X11n0270_p0776c13║之印，是心之眼也。以是寶印印使七大萬法咸契
X11n0270_p0776c14║本心，以是海眼照了陰入處界皆如來藏，繇是證
X11n0270_p0776c15║菩提心，入佛智海，作妙蓮華王，於染淨萬境自在
X11n0270_p0776c16║開敷，為十方佛母，於塵毛國土隨緣降誕，乃至成
X11n0270_p0776c17║就果德，受灌頂位，則一切畢竟堅固之事皆備於
X11n0270_p0776c18║我矣。首楞嚴，此云一切事畢竟堅固，亦云徤相分
X11n0270_p0776c19║別。一切畢竟已如前釋，餘稱金剛觀察覺明分折，
X11n0270_p0776c20║始於徵心辯見，終於破陰褫魔，無非徤相分別事
X11n0270_p0776c21║也。經即能詮之文而已，詮猶筌也。知經為筌，則從
X11n0270_p0776c22║而釋之者皆筌也，非魚也。學者慎勿執筌為魚，然
X11n0270_p0776c23║後首楞真經可得矣。
X11n0270_p0776c24║△二、通敘科判。
X11n0270_p0777a01║楞嚴自唐至宋，科判疏釋，十有餘家。愚及見者，若
X11n0270_p0777a02║長水璿師、孤山圓師、閩中度師、長慶巘師、泐潭月
X11n0270_p0777a03║師、舒王張觀文之說，其末及見者，亦髣髴遺意矣。
X11n0270_p0777a04║然其科經，皆執匿王、琉璃異代，謂非一會頓說。其
X11n0270_p0777a05║判教，皆局持地、耶輸等事，而斷為法華之後。愚竊
X11n0270_p0777a06║疑焉，請先質之。夫夜壑負趨，速於反掌，匿王代謝，
X11n0270_p0777a07║可唯旦暮。而楞嚴、法會，自夏徂冬，此不應執異王，
X11n0270_p0777a08║疑異會也。法華自燈明已還，諸佛無時不說，菩薩
X11n0270_p0777a09║無時不證。持地既曰聞諸如來宣妙蓮華，豈止釋
X11n0270_p0777a10║迦歟？經稱摩登由神呪力，消其愛欲，與耶輸同悟
X11n0270_p0777a11║宿因，或得出纏，或蒙授記。若執授記為法華之事，
X11n0270_p0777a12║則靈山會上，當有摩登，乃可言同。且曰由神呪力，
X11n0270_p0777a13║灼非法華，況有道記、果記之異？疑今經所言道記
X11n0270_p0777a14║耳，非法華、果記也。此又不應局授記而定先後也。
X11n0270_p0777a15║經言最後垂範者，彼乃結辯魔文，當第十卷末，實
X11n0270_p0777a16║楞嚴、法會最後，非臨滅之最後也。舊引多說，不可
X11n0270_p0777a17║縷疏，皆未足為科判准繩。科判失准，則理義自差。
X11n0270_p0777a18║今准吾佛設教之序，未知其可也。請陳管見。夫法
X11n0270_p0777a19║王說法，有條不紊。初說一乘頓教以立本，即華嚴
X11n0270_p0777a20║也；次說三乘漸教以逗機，即阿含、方等、般若也；後
X11n0270_p0777a21║說一乘圓教以顯實，即法華也。楞嚴即般若、法華
X11n0270_p0777a22║之中，實大乘終極之教。故如來密因，菩薩萬行，修
X11n0270_p0777a23║證之法，一切畢竟。自此已往，無復進修，直造一乘
X11n0270_p0777a24║圓妙之道。故法華會上，更無地位之說，純談妙法，
X11n0270_p0777b01║隨根印可，授記作佛而已。蓋出興大事於法華，至
X11n0270_p0777b02║矣，盡矣，不可有加矣。法華之後，便說涅槃，扶律談
X11n0270_p0777b03║常而終焉。其扶律者，所以囑後事；談常者，所以示
X11n0270_p0777b04║真寂。此獨臨滅遺付之事，非有加於法華也。說者
X11n0270_p0777b05║不本扶律之意，輙判楞嚴在法華後，亦稱扶律談
X11n0270_p0777b06║常。然則進修既畢，而又進修；扶律之後，而又扶律。
X11n0270_p0777b07║前則加於法華，後則贅於涅槃。是乃倒置枝駢，紊
X11n0270_p0777b08║於法王之法矣。夫進修之事，譬稼穡，猶耘耨；譬芙
X11n0270_p0777b09║蕖，猶敷華。既號法華秋穫，涅槃捃拾，則不應穫拾
X11n0270_p0777b10║之中，又耘耨也。既號法華，廢權立實，如華落蓮現，
X11n0270_p0777b11║則不應廢落之後，又敷華也。以經證之，竛竮之子，
X11n0270_p0777b12║隨領寶藏，復何所求？化城之人，既到寶所，復何前
X11n0270_p0777b13║進？燈明說法華已，便於中夜涅槃；釋尊說法華已，
X11n0270_p0777b14║便於四眾唱滅，復何枝蔓於楞嚴哉？如必楞嚴居
X11n0270_p0777b15║後，則阿難既於法華諸漏已盡，而復於楞嚴未盡
X11n0270_p0777b16║諸漏；既於法華堪任佛記，而復於楞嚴未全道力；
X11n0270_p0777b17║既先領悟妙法，而復不知真際所詣；既已安住佛
X11n0270_p0777b18║道，而復為彼所轉，溺於婬舍。是皆倒置，理自不然，
X11n0270_p0777b19║故判楞嚴在般若之後也。蓋般若之後，慧學方盛，
X11n0270_p0777b20║定力未全，人或溺於多聞，失於正受，於是示首楞
X11n0270_p0777b21║之大定，資般若之大慧，使定慧均等，學行兩全，而
X11n0270_p0777b22║究竟趣於一乘實相，此楞嚴所以作也。論三經大
X11n0270_p0777b23║致，無非為一大事因緣，而必先藉般若發明，次由
X11n0270_p0777b24║楞嚴修證，終至法華印可，然後盡諸佛能事，序固
X11n0270_p0777c01║如是也。然導達禪乘，決擇正見，無尚楞嚴矣。其科
X11n0270_p0777c02║准常，大分為三：初序分，二正宗，三流通。序分文二：
X11n0270_p0777c03║初陳時處主伴以證信，次陳阿難示迹以發起。正
X11n0270_p0777c04║宗文五：一見道分，初由七徵以顯常住真心性淨
X11n0270_p0777c05║明體（即第一卷），次由八還以辯妙淨見精顯如來藏（第二
X11n0270_p0777c06║第三），後即山河萬象宣勝義中真勝義性（四初至中），皆使
X11n0270_p0777c07║行人明心見性為修證密因，故名見道分。二修道
X11n0270_p0777c08║分，首示初心二決定義，令審因心果覺，又審煩惱
X11n0270_p0777c09║根本，為修行真基（四中至末）。次示六根舒結倫次，令解
X11n0270_p0777c10║結心而得妙圓通，為修行真要（五至六中）。此利根修進
X11n0270_p0777c11║之一終也。故阿難至此，明了菩提所歸道路，自謂
X11n0270_p0777c12║已悟成佛法門，而願度末世，復請安立道場，攝心
X11n0270_p0777c13║軌則，遂聞三無漏學，四種律儀，及大神呪（六中七末）。總
X11n0270_p0777c14║為修行方便，故名修道分。三證果分，始從凡夫，終
X11n0270_p0777c15║大涅槃，歷示增進五十五位，至盡妙覺，成無上道，
X11n0270_p0777c16║故名證果分（七末八中）。四結經分，列示五名，結顯大旨
X11n0270_p0777c17║也（八中）。五助道分，初明天獄七趣，一唯心造，次明奢
X11n0270_p0777c18║摩他中微細魔事，恐諸行人洗心非正，失錯墮落，
X11n0270_p0777c19║故名助道也（八中十末）。夫見道然後修道，修道然後證
X11n0270_p0777c20║果，修證事畢，於是結經，楞嚴法要，止此而已。而世
X11n0270_p0777c21║尊大慈，復欲持戒眾生謹潔無犯，真修行者不遭
X11n0270_p0777c22║枝歧，故說助道之法，為最後垂範，遂入流通而終
X11n0270_p0777c23║會焉。此乃一經綸貫，連環不斷，不可判為異會，科
X11n0270_p0777c24║為異義也。此其大略耳，隨文科釋，乃盡其詳。然以
X11n0270_p0778a01║今視昔，稍多違戾，專門舊學，不免矛盾，惟通人攷
X11n0270_p0778a02║之。
X11n0270_p0778a03║△三、正釋經文三。初、序，分二：初、證信序二：初、說法
X11n0270_p0778a04║時處。
X11n0270_p0778a05║如是我聞：一時，佛在室羅筏城祇桓精舍。
X11n0270_p0778a06║如是之法，我從佛聞。此集者，依佛立言證法，有所
X11n0270_p0778a07║授而已，不必他說。一時之語，亦因佛立，諸經通用，
X11n0270_p0778a08║故不定指也。室羅筏，亦曰舍衛。祇桓，猶云祇樹也。
X11n0270_p0778a09║△二、法會聽眾二：一、常隨眾三：一、總標。
X11n0270_p0778a10║與大比丘眾千二百五十人俱。
X11n0270_p0778a11║內祕菩薩，外現聲聞，破惡怖魔。曰：大比丘千二百，
X11n0270_p0778a12║即憍陳如、三迦葉、鶖子、目連之徒。△二嘆德
X11n0270_p0778a13║皆是無漏，大阿羅漢。佛子住持，善超諸有。能於國土，
X11n0270_p0778a14║成就威儀。從佛轉輪，妙堪遺囑。嚴淨毗尼，弘範三界。
X11n0270_p0778a15║應身無量，度脫眾生。拔濟未來，越諸塵累。
X11n0270_p0778a16║智水妙湛，不隨欲有無明惑業而出，名無漏。離分
X11n0270_p0778a17║段生，應人天供，殺無明賊，名阿羅漢。華嚴嘆眾住
X11n0270_p0778a18║一切菩薩智所住境，護持諸佛正法之輪，所謂佛
X11n0270_p0778a19║子住持也。法華嘆眾盡諸有結，心得自在，所謂善
X11n0270_p0778a20║超諸有也。能於國土成就威儀者，隨剎現身，正容
X11n0270_p0778a21║悟物也。從佛轉輪，妙堪遺囑者，道能助化，德足利
X11n0270_p0778a22║生也。而又嚴毗尼而作範，示應身而度生，意非利
X11n0270_p0778a23║彼一時，直欲拔濟未來，使皆超諸有塵累耳。此阿
X11n0270_p0778a24║難同列之德也。凡經序眾，皆隨緣起。此經以阿難
X11n0270_p0778b01║起教，示墮婬室，疑若未能住持佛法，善超諸有，虧
X11n0270_p0778b02║威儀，汙戒律，不堪遺囑度生，拔濟未來。故因嘆同
X11n0270_p0778b03║列之德，以顯阿難示迹，實無虧汙，意在拔濟也。△
X11n0270_p0778b04║三列名
X11n0270_p0778b05║其名曰：大智舍利弗、摩訶目犍連、摩訶拘絺羅、富樓
X11n0270_p0778b06║邪彌多羅尼子、須菩提、優波尼沙陀等而為上首。
X11n0270_p0778b07║舍利弗智慧無雙，決了第一。大目連圓明洞達，神
X11n0270_p0778b08║通第一。俱絺羅根性聰敏，博學第一。富樓那具大
X11n0270_p0778b09║辯才，說法第一。須菩提從曠劫來，證得空性。優波
X11n0270_p0778b10║尼沙陀於六塵中，了悟色性。眾有千二，特舉六名
X11n0270_p0778b11║者，表入法大旨也。夫欲於一切事畢竟堅固，必以
X11n0270_p0778b12║智為先導，決了諸法，使圓明洞達。又博學以貫之，
X11n0270_p0778b13║辯說以明之，了空了色，圓融自在，則首楞嚴王最
X11n0270_p0778b14║初方便，如此而已。△二、來集眾二：一、聲聞眾。
X11n0270_p0778b15║復有無量辟支無學，并其初心同來佛所，屬諸比丘
X11n0270_p0778b16║休夏自恣，十方菩薩諮決心疑，欽奉慈嚴將求密義。
X11n0270_p0778b17║辟支，此云獨覺。無學，即羅漢。初心，即有學也。自有
X11n0270_p0778b18║愆失，恣任僧舉，曰自恣。九旬禁足，莫由覲佛，故於
X11n0270_p0778b19║休夏，咨決心疑。自恣、決疑，皆所以考九旬德業也。
X11n0270_p0778b20║欽奉如來而稱慈嚴者，慈以恩言，嚴以威言。
X11n0270_p0778b21║即時如來敷座宴安，為諸會中宣示深奧，法筵清眾
X11n0270_p0778b22║得未曾有，迦陵仙音徧十方界。
X11n0270_p0778b23║宣示深奧，所以為楞嚴發起，如法華以無量義為
X11n0270_p0778b24║發起也。迦陵頻伽，仙禽也，其音和雅，佛音如之。△
X11n0270_p0778c01║二、菩薩眾。
X11n0270_p0778c02║恒沙菩薩來聚道場，文殊師利而為上首。
X11n0270_p0778c03║文殊，此云妙德，表根本智，楞嚴會上為擇法眼，故
X11n0270_p0778c04║居上首。△二、發起序八：初、佛赴王命。
X11n0270_p0778c05║時，波斯匿王為其父王諱日營齋，請佛宮掖自迎如
X11n0270_p0778c06║來，廣設珍羞無上妙味，兼復親延諸大菩薩。
X11n0270_p0778c07║匿王，舍衛國王也。宮掖，王之內庭也。於內庭延佛，
X11n0270_p0778c08║敬之至也。△二、聖眾分應。
X11n0270_p0778c09║城中復有長者居士，同時飯僧，佇佛來應。佛敕文殊，
X11n0270_p0778c10║分領菩薩及阿羅漢，應諸齋主。
X11n0270_p0778c11║△三、阿難獨異。
X11n0270_p0778c12║唯有阿難先受別請，遠遊未還不遑僧次，既無上座
X11n0270_p0778c13║及阿闍棃，途中獨歸其日無供。即時阿難執持應器，
X11n0270_p0778c14║於所遊城次第循乞，心中初求最後檀越以為齋主，
X11n0270_p0778c15║無問淨穢剎利尊姓及旃陀羅，方行等慈不擇微賤，
X11n0270_p0778c16║發意圓成一切眾生無量功德。
X11n0270_p0778c17║此敘其誤墮淫室之由也。律制僧遠出，侶須三人，
X11n0270_p0778c18║一上座，一軌範師，所以嚴行止，防誤失也。鉢曰應
X11n0270_p0778c19║器，最後檀越，謂未飯僧者。平等之慈，於己等心而
X11n0270_p0778c20║化，使彼等心而施，於食等者，於法亦等，所以能成
X11n0270_p0778c21║無量功德。若摩登者，即穢而微賤，阿難既無簡擇，
X11n0270_p0778c22║所以誤墮也。剎帝利王族旃陀羅云：殺者，即屠膾
X11n0270_p0778c23║婬酒之家。
X11n0270_p0778c24║阿難已知如來世尊訶須菩提及大迦葉為阿羅漢
X11n0270_p0779a01║心不均平，欽仰如來開闡無遮度諸疑謗，經彼城隍
X11n0270_p0779a02║徐步郭門，嚴整威儀肅恭齋法。
X11n0270_p0779a03║此敘平等行慈之意也。空生捨貧，飲光捨富。一謂
X11n0270_p0779a04║富者易施，一為貧者植因。如來呵之，欲其心無遮
X11n0270_p0779a05║限，而息不均之疑謗。故阿難欽仰，以肅恭齋法。齋
X11n0270_p0779a06║法者，齊整莊重，次第行乞之謂也。或局維摩經，謂
X11n0270_p0779a07║非如來呵責。安知如來不呵，獨淨名哉。△四、示遇
X11n0270_p0779a08║惡緣。
X11n0270_p0779a09║爾時，阿難因乞食次，經歷婬室，遭大幻術。摩登伽女
X11n0270_p0779a10║以娑毗迦羅先梵天呪攝入婬席，婬躬撫摩，將毀戒
X11n0270_p0779a11║體。
X11n0270_p0779a12║摩登伽，妓女也。娑毗迦羅，此云黃髮。外道所傳幻
X11n0270_p0779a13║呪，名先梵天，實妖術耳。婬躬撫摩，將毀戒體者，以
X11n0270_p0779a14║身逼近，欲染淨戒之體也。後云心清淨故，尚未淪
X11n0270_p0779a15║溺，則將毀而已。阿難於空王佛所，同佛發心，功行
X11n0270_p0779a16║固已侔佛，但本願常樂多聞，護持法藏，不取佛果，
X11n0270_p0779a17║則今之示迹，乃所以護持也。蓋般若之後，慧學方
X11n0270_p0779a18║盛，迷己之流，一向多聞，不修正定，為物所轉，易遭
X11n0270_p0779a19║邪染，宛轉零落，則佛之法藏，殆無以護持。故假多
X11n0270_p0779a20║聞之人，邪染之事起，教以首楞之大定，資般若之
X11n0270_p0779a21║大慧，使定慧均等，學行雙明，則倒妄可消，妙湛可
X11n0270_p0779a22║得，不為物轉，而能轉物同如來矣。當知阿難方便
X11n0270_p0779a23║真慈，俯為末學，後經轍迹，無非䇿礪也。△五、佛慈
X11n0270_p0779a24║垂救
X11n0270_p0779b01║如來知彼婬術所加，齋畢旋歸。王及大臣、長者、居士
X11n0270_p0779b02║俱來隨佛，願聞法要。
X11n0270_p0779b03║佛常齋畢，為施者說法，今遽歸故王，臣隨之以願
X11n0270_p0779b04║聞。
X11n0270_p0779b05║于時，世尊頂放百寶無畏光明，光中出生千葉寶蓮，
X11n0270_p0779b06║有佛化身結跏趺坐，宣說神呪，敕文殊師利將呪往
X11n0270_p0779b07║護，惡呪銷滅，提獎阿難及摩登伽歸來佛所。
X11n0270_p0779b08║頂門為無上果光，有百寶色。謂之無畏者，能懾魔，
X11n0270_p0779b09║外物無以勝也。世尊不自說呪，而於頂光化佛說
X11n0270_p0779b10║者，示此呪乃無為心佛無上心法也。△六、阿難反
X11n0270_p0779b11║省。
X11n0270_p0779b12║阿難見佛，頂禮悲泣，恨無始來，一向多聞，未全道力。
X11n0270_p0779b13║多聞之慧，必得正定，道力乃全，而不為邪攝。△七、
X11n0270_p0779b14║因求今法
X11n0270_p0779b15║殷勤啟請，十方如來，得成菩提，妙奢摩他，三摩禪那，
X11n0270_p0779b16║最初方便。
X11n0270_p0779b17║奢摩他云止，三摩鉢提云觀，禪那云靜慮，即圓覺
X11n0270_p0779b18║靜、幻、寂三觀也。靜觀依覺滅塵，所以處己；幻觀從
X11n0270_p0779b19║定發行，所以應物；寂觀雙忘起滅，所以泯迹。三者
X11n0270_p0779b20║齊運，非三非一，故以妙稱，即首楞正定之初門也。
X11n0270_p0779b21║十方如來得成菩提，凡資始於此。△八、時眾樂聞。
X11n0270_p0779b22║於時復有恒沙菩薩，及諸十方大阿羅漢、辟支佛等，
X11n0270_p0779b23║俱願樂聞，退坐默然承受聖旨。
X11n0270_p0779b24║上序分竟。
X11n0270_p0779c01║△二、正宗分五。一、見道分三。初、決擇真妄以為密
X11n0270_p0779c02║因二。初、明心見失真沉妄二。初、顯大要因愛染起。
X11n0270_p0779c03║佛告阿難：汝我同氣情均天倫，當初發心於我法中
X11n0270_p0779c04║見何勝相，頓捨世間深重恩愛？
X11n0270_p0779c05║問捨愛之因，發起下文也。阿難，斛飯王子，同氣共
X11n0270_p0779c06║本也。天倫，兄弟也。
X11n0270_p0779c07║阿難白佛：我見如來三十二相，勝妙殊絕，形體映徹，
X11n0270_p0779c08║猶如琉璃，常自思惟：此相非是欲愛所生。何以故？欲
X11n0270_p0779c09║氣麤濁，腥臊交遘，膿血雜亂，不能發生勝淨妙明紫
X11n0270_p0779c10║金光聚，是以渴仰，從佛剃落。
X11n0270_p0779c11║答，捨愛之因，意顯欲漏麤惡，能障妙明。欲復真淨，
X11n0270_p0779c12║當離愛染也。棄濁染，發妙明，正此經緣起。餘說則
X11n0270_p0779c13║疎矣。三十二相，始於足下安平，終於頂相高圓。
X11n0270_p0779c14║佛言：善哉！阿難！汝等當知，一切眾生從無始來生死
X11n0270_p0779c15║相續，皆由不知常住真心性淨明體用諸妄想，此想
X11n0270_p0779c16║不真故有輪轉。
X11n0270_p0779c17║眾生生死輪轉，由不自知常心妙體，妄纏愛想。今
X11n0270_p0779c18║阿難獨能知省厭捨，所以稱善。△二、明倒妄因于
X11n0270_p0779c19║心目二：初、徵顯妄本。
X11n0270_p0779c20║汝今欲研無上菩提真發明性，應當直心酬我所問。
X11n0270_p0779c21║十方如來同一道故，出離生死皆以直心，心言直故，
X11n0270_p0779c22║如是乃至終始地位，中間永無諸委曲相。
X11n0270_p0779c23║道固坦直，因妄而曲，將與研窮正道，革去倒妄，故
X11n0270_p0779c24║敕以直。答心言之，直則道可徑造矣。一道，謂皆以
X11n0270_p0780a01║直心也。
X11n0270_p0780a02║阿難！我今問汝，當汝發心緣於如來三十二相，將何
X11n0270_p0780a03║所見？誰為愛樂？阿難白佛言：世尊！如是愛樂用我心
X11n0270_p0780a04║目，由目觀見如來勝相心生愛樂，故我發心願捨生
X11n0270_p0780a05║死。
X11n0270_p0780a06║問：誰愛樂徵起妄本也？答：因心目正顯妄本也。△
X11n0270_p0780a07║二推窮妄體。
X11n0270_p0780a08║佛告阿難：如汝所說，真所愛樂，因于心目。
X11n0270_p0780a09║惑業轉徙，一切由此。
X11n0270_p0780a10║若不識知心目所在，則不能得降伏塵勞。譬如國王
X11n0270_p0780a11║為賊所侵，發兵討除。是兵要當知賊所在，使汝流轉
X11n0270_p0780a12║心目為咎。吾今問汝：唯心與目，今何所在？
X11n0270_p0780a13║自此有七重徵破，皆顯妄心妄見本無實體，由攀
X11n0270_p0780a14║緣起，是謂無始生死根本，故須破斷。△初在內二
X11n0270_p0780a15║一徵。
X11n0270_p0780a16║阿難白佛言：世尊！一切世間十種異生同將識心居
X11n0270_p0780a17║在身內，縱觀如來青蓮華眼亦在佛面，我今觀此浮
X11n0270_p0780a18║根四塵秪在我面，如是識心實居身內。
X11n0270_p0780a19║謂心在內，目在外，自眾生至如來、阿難皆然，文互
X11n0270_p0780a20║見也。異生有十二類，除土、木、空、散，非心眼倫也。眼
X11n0270_p0780a21║根外浮，假地、水、火、風四塵以成，及其散也，還歸於
X11n0270_p0780a22║塵，故以塵名。△二、破二：初、引事辯定。
X11n0270_p0780a23║佛告阿難：汝今現坐如來講堂，觀祇陀林今何所在？
X11n0270_p0780a24║世尊！此大重閣清淨講堂在給孤園，今祇陀林實在
X11n0270_p0780b01║堂外。
X11n0270_p0780b02║定內外境，欲明在內之心，當次第見。
X11n0270_p0780b03║阿難！汝今堂中先何所見？世尊！我在堂中先見如來，
X11n0270_p0780b04║次觀大眾，如是外望方矚林園。
X11n0270_p0780b05║定先後見，欲破在內之心，不先見內。
X11n0270_p0780b06║阿難，汝矚林園因何有見？世尊，此大講堂戶牖開豁，
X11n0270_p0780b07║故我在堂得遠瞻見。
X11n0270_p0780b08║皆且引事辯定，下乃牒破。△二、正破非內二：初、發
X11n0270_p0780b09║令諦聽。
X11n0270_p0780b10║爾時，世尊在大眾中，舒金色臂摩阿難頂，告示阿難
X11n0270_p0780b11║及諸大眾：有三摩提，名大佛頂首楞嚴王，具足萬行，
X11n0270_p0780b12║十方如來一門超出妙莊嚴路，汝今諦聽。阿難頂禮，
X11n0270_p0780b13║伏受慈旨。
X11n0270_p0780b14║三摩提，亦云三摩地，亦云三昧，此云正定。首楞三
X11n0270_p0780b15║昧，千聖共由，故曰一門。妙莊嚴海，由此而至，故謂
X11n0270_p0780b16║之路。△二、躡前推破。
X11n0270_p0780b17║佛告阿難：如汝所言，身在講堂戶牖開豁遠矚林園，
X11n0270_p0780b18║亦有眾生在此堂中，不見如來見堂外者。阿難答言：
X11n0270_p0780b19║世尊！在堂不見如來能見林泉，無有是處。
X11n0270_p0780b20║身在堂中，合先見內。
X11n0270_p0780b21║阿難！汝亦如是，汝之心靈一切明了。若汝現前所明
X11n0270_p0780b22║了心實在身內，爾時先合了知內身。頗有眾生先見
X11n0270_p0780b23║身中，後觀外物？
X11n0270_p0780b24║心在身內，合見身中，頗猶可也。引眾以問，決不能
X11n0270_p0780c01║也。
X11n0270_p0780c02║縱不能見心肝脾胃，爪生髮長，筋轉脉搖，誠合明了，
X11n0270_p0780c03║如何不知？必不內知，云何知外？
X11n0270_p0780c04║心胃內藏，縱不能知，爪脉外浮，云何不曉？既不內
X11n0270_p0780c05║知，果非在內矣。
X11n0270_p0780c06║是故應知，汝言覺了能知之心住在身內，無有是處。
X11n0270_p0780c07║結，破也。△二在外二一徵
X11n0270_p0780c08║阿難稽首而白佛言：我聞如來如是法音，悟知我心
X11n0270_p0780c09║實居身外。所以者何？譬如燈光然於室中，是燈必能
X11n0270_p0780c10║先照室內，從其室門後及庭際。一切眾生不見身中
X11n0270_p0780c11║獨見身外，亦如燈光居在室外不能照室，是義必明
X11n0270_p0780c12║將無所惑，同佛了義得無妄耶？
X11n0270_p0780c13║因破非內復生妄計，謂心在外為決了義。△二、破
X11n0270_p0780c14║二：初、引喻辯定。
X11n0270_p0780c15║佛告阿難：是諸比丘，適來從我室羅筏城，循乞摶食
X11n0270_p0780c16║歸祇陀林，我已宿齋。汝觀比丘，一人食時諸人飽不？
X11n0270_p0780c17║阿難答言：不也。世尊！何以故？是諸比丘，雖阿羅漢軀
X11n0270_p0780c18║命不同，云何一人能令眾飽？
X11n0270_p0780c19║彼食不能飽，此則外心不能知身矣。言乞食歸林，
X11n0270_p0780c20║乃舉見前方食之眾，故云我已宿齋。宿，預也。食有
X11n0270_p0780c21║四種，謂段、觸、思、識。摶即段食也。有形段可摶取揀，
X11n0270_p0780c22║非思食、識食也。△二、正破非外
X11n0270_p0780c23║佛告阿難：若汝覺了知見之心實在身外，身心相外
X11n0270_p0780c24║自不相干，則心所知身不能覺，覺在身際心不能知。
X11n0270_p0781a01║辯非外也。
X11n0270_p0781a02║我今示汝兜羅綿手，汝眼見時心分別不？阿難答言：
X11n0270_p0781a03║如是，世尊。佛告阿難：若相知者，云何在外？
X11n0270_p0781a04║驗非外也。兜羅綿其色如霜，佛手柔軟如之。
X11n0270_p0781a05║是故應知，汝言覺了能知之心住在身外，無有是處。
X11n0270_p0781a06║△三潛根二一徵。
X11n0270_p0781a07║阿難白佛言：世尊，如佛所言，不見內故不居身內，身
X11n0270_p0781a08║心相知不相離故不在身外，我今思惟知在一處。佛
X11n0270_p0781a09║言：處今何在？阿難言：此了知心既不知內而能見外，
X11n0270_p0781a10║知我思忖潛伏根裏。
X11n0270_p0781a11║復計心潛眼根之裏，下喻可明。
X11n0270_p0781a12║猶如有人取琉璃椀合其兩眼，雖有物合而不留礙，
X11n0270_p0781a13║彼根隨見隨即分別。然我覺了能知之心不見內者，
X11n0270_p0781a14║為在根故；分明矚外無障礙者，潛根內故。
X11n0270_p0781a15║琉璃籠根，喻眼根藏心也。以在根故，不見腑藏；以
X11n0270_p0781a16║根淨故，明見外境，故說潛根。△二破
X11n0270_p0781a17║佛告阿難：如汝所言，潛根內者猶如琉璃，彼人當以
X11n0270_p0781a18║琉璃籠眼，當見山河，見琉璃不？如是，世尊，是人當以
X11n0270_p0781a19║琉璃籠眼，實見琉璃。佛告阿難：汝心若同琉璃合者，
X11n0270_p0781a20║當見山河，何不見眼？若見眼者，眼即同境，不得成隨。
X11n0270_p0781a21║若不能見，云何說言此了知心潛在根內如琉璃合？
X11n0270_p0781a22║事理俱違，非潛根矣。不成隨者，前云隨即分別，今
X11n0270_p0781a23║眼為所見，則隨義不成。
X11n0270_p0781a24║是故應知，汝言覺了能知之心，潛伏根裏如琉璃合，
X11n0270_p0781b01║無有是處。
X11n0270_p0781b02║
X11n0270_p0781b03║大佛頂如來密因修證了義諸菩薩萬行首楞嚴經
X11n0270_p0781b04║要解卷第一
X11n0270_p0781b05║
X11n0270_p0781b06║音釋
X11n0270_p0781b07║筏（房發切。）桓（胡官切。）範（音犯。）累（力水切。）絺（音癡。）屬（音燭，會也。）匿（女力切）
X11n0270_p0781b08║諱（虗貴切。）掖（音亦。）羞（音修。）佇（直呂切。）遑（音皇。）循（音旬。）均（居旬切。）隍（音皇）
X11n0270_p0781b09║整（蒸字上聲。）奢（式車切。）遘（古候切。）牖（與久切。）摶（度官切。）