X11n0270_p0810a01║大佛頂如來密因修證了義諸菩薩萬行首楞嚴經
X11n0270_p0810a02║要解卷第七
X11n0270_p0810a03║唐天竺沙門般剌蜜諦譯
X11n0270_p0810a04║烏萇國沙門彌伽釋迦譯語
X11n0270_p0810a05║菩薩戒弟子前正議大夫同中書
X11n0270_p0810a06║門下平章事清河房融筆受
X11n0270_p0810a07║溫陵開元蓮寺比丘戒環解
X11n0270_p0810a08║△三、深窮萬法，決通疑滯。入道以見性為本，了法
X11n0270_p0810a09║次之。葢雖見性，不了萬法，則觸途成滯。故於發明
X11n0270_p0810a10║心見顯如來藏之後，復以富那呈疑，窮辯山河大
X11n0270_p0810a11║地諸有為相，使法法決了，一無疑滯，然後修進，可
X11n0270_p0810a12║以順造也。文三：初、富那疑問。十大弟子，阿難多聞，
X11n0270_p0810a13║富那說法，各居第一。前欲激發多聞狂慧，使生正
X11n0270_p0810a14║見，故以阿難發起。此為群疑塞滯，須藉講通，故以
X11n0270_p0810a15║富那發起。皆聖人應機方便也。文二：初、敘疑。
X11n0270_p0810a16║爾時，富樓那彌多羅尼子，在大眾中即從座起，偏袒
X11n0270_p0810a17║右肩右膝著地，合掌恭敬而白佛言：大威德世尊！善
X11n0270_p0810a18║為眾生敷演如來第一義諦。
X11n0270_p0810a19║先讚前法，次敘疑情也。冠三乘，統萬法，名第一義
X11n0270_p0810a20║諦。
X11n0270_p0810a21║世尊常推說法人中我為第一，今聞如來微妙法音，
X11n0270_p0810a22║猶如聾人逾百步外聆於蚊蚋，本所不見，何況得聞？
X11n0270_p0810a23║佛雖宣明令我除惑，今猶未詳斯義究竟無疑惑地。
X11n0270_p0810a24║前所宣明，旨義幽遠，根機昧劣，故譬聾人百步聞
X11n0270_p0810b01║蚋。以第一法才猶昧，則中下之機難無疑惑，所以
X11n0270_p0810b02║富那示疑而請也。
X11n0270_p0810b03║世尊，如阿難輩，雖則開悟，習漏未除。我等會中登無
X11n0270_p0810b04║漏者，雖盡諸漏，今聞如來所說法音，尚紆疑悔。
X11n0270_p0810b05║阿難，習漏未除，容有疑惑；富那既盡諸漏，尚縈疑
X11n0270_p0810b06║悔，則餘眾可知也。△二、正問二。一、問：藏性清淨，何
X11n0270_p0810b07║生諸相？
X11n0270_p0810b08║世尊！若復世聞一切根塵陰處界等，皆如來藏清淨
X11n0270_p0810b09║本然，云何忽生山河大地諸有為相，次第遷流終而
X11n0270_p0810b10║復始？
X11n0270_p0810b11║清淨則宜無諸相，本然則宜無遷流。△二、問：四大
X11n0270_p0810b12║各徧，云何相容？
X11n0270_p0810b13║又如來說地水火風本性圓融，周徧法界，湛然常住。
X11n0270_p0810b14║世尊，若地性徧，云何容水？水性周徧，火則不生，復云
X11n0270_p0810b15║何明水火二性俱徧虗空，不相陵滅？世尊，地性障礙，
X11n0270_p0810b16║空性虗通，云何二俱周徧法界？而我不知是義攸往，
X11n0270_p0810b17║唯願如來宣流大慈，開我迷雲。及諸大眾作是語已，
X11n0270_p0810b18║五體投地，欽渴如來無上慈誨。
X11n0270_p0810b19║二問，皆躡前四科七大之文起疑也。意以性相相
X11n0270_p0810b20║違，理事相礙，實常情疑滯，故為致問，庶獲決通。△
X11n0270_p0810b21║二、如來決答二：一、通許。
X11n0270_p0810b22║爾時，世尊告富樓那及諸會中漏盡無學諸阿羅漢：
X11n0270_p0810b23║如來今日普為此會宣勝義中真勝義性，令汝會中
X11n0270_p0810b24║定性聲聞及諸一切未得二空迴向上乘阿羅漢等，
X11n0270_p0810c01║皆獲一乘寂滅場地真阿練若正修行處。汝今諦聽，
X11n0270_p0810c02║當為汝說。
X11n0270_p0810c03║有世俗諦，有勝義諦。脫俗冥真，超情離妄。世間三
X11n0270_p0810c04║有，出世二乘，以所知心，不能測度，是謂勝義諦中
X11n0270_p0810c05║真勝義性。即下文由覺明以辯真覺，因了發以窮
X11n0270_p0810c06║諸妄。至於山河不復出，水火不相陵，身含十方，毛
X11n0270_p0810c07║現塵剎，皆勝義諦中真勝義性也。定性聲聞，即沉
X11n0270_p0810c08║空趣寂者。未得二空，即初心有學。迴向上乘，則大
X11n0270_p0810c09║心羅漢。一乘寂滅場地，即冠三乘離諍論之真趣
X11n0270_p0810c10║也。阿練若云：無諠雜
X11n0270_p0810c11║富樓那等欽佛法音，默然承聽。
X11n0270_p0810c12║△二、正答二：一、答諸相所起三：初、明本。
X11n0270_p0810c13║佛言：富樓那！如汝所言，清淨本然，云何忽生山河大
X11n0270_p0810c14║地？汝常不聞如來宣說性覺妙明、本覺明妙？富樓那
X11n0270_p0810c15║言：唯然，世等！我常聞佛宣說斯義。
X11n0270_p0810c16║性覺妙明，本覺明妙者，萬法體用異稱也。能性一
X11n0270_p0810c17║切曰性覺，性覺之妙顯乎明，即自體而出見於萬
X11n0270_p0810c18║法者也。性之所本曰本覺，本覺之明藏乎妙，即自
X11n0270_p0810c19║用而反冥於一真者也。了斯二義，則體用一覺，物
X11n0270_p0810c20║我一妙，無復諸相之異矣。
X11n0270_p0810c21║佛言：汝稱覺明，為復性明稱名為覺？為覺不明稱為
X11n0270_p0810c22║明覺？
X11n0270_p0810c23║促舉前義問之，定其解惑也。夫汝所謂覺，所謂明，
X11n0270_p0810c24║意作何解？為此性本自明，靈然不昧，故稱之為覺
X11n0270_p0811a01║耶？為復性自不明，用心覺之，故稱之為明覺耶？靈
X11n0270_p0811a02║然不昧者，真覺也。用心覺之者，妄覺也。
X11n0270_p0811a03║富樓那言：若此不明名為覺者，則無所明。
X11n0270_p0811a04║富那意以性明為覺，不以不明為覺，故曰：若此不
X11n0270_p0811a05║明，則無所明。然不知纏有所明，即墮妄覺，無窮妄
X11n0270_p0811a06║業由是而生也。故下云：覺非所明，因明立所，所妄
X11n0270_p0811a07║既立，生汝妄能。
X11n0270_p0811a08║佛言：若無所明則無明覺。
X11n0270_p0811a09║明覺之妄，由所明起。
X11n0270_p0811a10║有所非覺，無所非明，無明又非覺湛明性。
X11n0270_p0811a11║覺離能所，故有所非覺。照了諸相，故無所非明。若
X11n0270_p0811a12║果非明，又不得謂之覺湛明性。當知有所無所，是
X11n0270_p0811a13║明非明，皆為妄度，終非妙明。明，妙之真也。△二、敘
X11n0270_p0811a14║妄二：初、三細所起。
X11n0270_p0811a15║性覺必明，妄為明覺。
X11n0270_p0811a16║前云性覺妙明，此云性覺必明者，湛然寂照曰妙
X11n0270_p0811a17║明，強生了知曰必明。妙明則真，必明則妄，所以妄
X11n0270_p0811a18║為明覺。此即三細之首，妄識初相也。起信云：由不
X11n0270_p0811a19║如實知真如法一，故不覺心動。即此相也。
X11n0270_p0811a20║覺非所明，因明立所。所既妄立，生汝妄能。無同異中，
X11n0270_p0811a21║熾然成異。
X11n0270_p0811a22║真覺本無能所，因必明故，妄見有所。能所既立，心
X11n0270_p0811a23║境互分，故無同異中熾然成異，即轉相也。
X11n0270_p0811a24║異彼所異，因異立同，同異發明，因此復立無同無異。
X11n0270_p0811b01║如是擾亂，相待生勞，勞久發塵，自相渾濁。
X11n0270_p0811b02║以彼熾然之異為異，復因異相立同，又因其有同
X11n0270_p0811b03║有異，故復立無同無異。一真體中，本無是事，皆由
X11n0270_p0811b04║能所對待妄立，以擾發情塵，遂使妙明斯渾，妙湛
X11n0270_p0811b05║斯濁，晦昧空色，自此兆矣，即現相也。上三屬根本
X11n0270_p0811b06║煩惱，下起六麤，即枝葉也。△二、六麤所起
X11n0270_p0811b07║由是引起塵勞煩惱。
X11n0270_p0811b08║由三細而引起也。染污為塵，擾動為勞，憂煎為煩，
X11n0270_p0811b09║迷亂為惱，即智及相續執取，計名四麤之總相。自
X11n0270_p0811b10║下世界相續，眾生相續，即業相也。業果相續，即業
X11n0270_p0811b11║繫苦相也。△三、感結三：一、總明。
X11n0270_p0811b12║起為世界，靜成虗空。虗空為同？世界為異？彼無同異，
X11n0270_p0811b13║真有為法。
X11n0270_p0811b14║妄覺動則勞擾發塵，故起為世界。妄覺伏則頑然
X11n0270_p0811b15║冥漠，故靜成虗空。法界一空曰同，情器萬殊曰異。
X11n0270_p0811b16║此乃於無同異中，熾然成異。故曰：彼無同異，真有
X11n0270_p0811b17║為法。△二、別明三：一、世界起始。
X11n0270_p0811b18║覺明空昧，相待成搖，故有風輪執持世界。因空生搖，
X11n0270_p0811b19║堅明立礙，彼金寶者，明覺立堅，故有金輪保持國土。
X11n0270_p0811b20║堅覺寶成，搖明風出，風金相摩，故有火光為變化性。
X11n0270_p0811b21║寶明生潤，火光上蒸，故有水輪含十方界。火騰水降，
X11n0270_p0811b22║交發立堅，濕為巨海，乾為洲潬。以是義故，彼大海中
X11n0270_p0811b23║火光常起，彼洲潬中江河常注。水勢劣火，結為高山，
X11n0270_p0811b24║是故山石擊則成𦦨，融則成水。土勢劣水，抽為草木，
X11n0270_p0811c01║是故林藪遇燒成土，因絞成水。交妄發生，遞相為種，
X11n0270_p0811c02║以是因緣，世界相續。
X11n0270_p0811c03║萬法自五行變化，五行由妄覺發生，故世界起始，
X11n0270_p0811c04║肇於覺明，而依乎風金水火，以生成萬物也。真覺
X11n0270_p0811c05║妙空，本非明昧，由妄為明覺，遂有昧空。明昧相傾，
X11n0270_p0811c06║則不覺心動，故曰覺明。空昧相待成搖，故有風輪。
X11n0270_p0811c07║世界最下，依風輪住，故曰執持世界。因空生搖等
X11n0270_p0811c08║者，因空昧動念，覺明堅執，而立礙感金也。大地最
X11n0270_p0811c09║下，依金輪起，故曰保持國土。堅覺寶成等者，因堅
X11n0270_p0811c10║覺妄搖，觸起煩惱，而感火也。內外二界，革生為熟，
X11n0270_p0811c11║化有為無，皆火大所變，故曰為變化性。寶明生潤
X11n0270_p0811c12║等者，由堅覺生識，而蒸以煩惱，積情發愛，而感水
X11n0270_p0811c13║也。世界居大海內，故曰含十方界。火騰水降等者，
X11n0270_p0811c14║妄覺煩起，妄識橫流，交結立礙，而感土也。地性堅
X11n0270_p0811c15║礙，故曰立堅。其高為山，其深為海，皆土也。水阜曰
X11n0270_p0811c16║洲，沙汀曰潬，諸皆肇於妄覺，感於五行，故曰交妄
X11n0270_p0811c17║發生，遞相為種也。土水生木，木土生金，金木生火，
X11n0270_p0811c18║火金生水，水火生土。世界初由覺明發識為水，空
X11n0270_p0811c19║昧結色為土，相待成搖，為風為木，即土水生木也。
X11n0270_p0811c20║又因空昧之土，生搖為木，而堅明立礙，即木土生
X11n0270_p0811c21║金也。餘文甚明。土由水火所生，若子受父母氣分，
X11n0270_p0811c22║故海中火起，潬中水注也。五行以我尅為妻，夫劣
X11n0270_p0811c23║然後陰陽和而生子，故水劣火為山，土劣水為木，
X11n0270_p0811c24║焰融明水火氣分，燒絞明土水氣分也。此世界相
X11n0270_p0812a01║續之由也。△二、眾生起始。
X11n0270_p0812a02║復次，富樓那！明妄非他，覺明為咎。所妄既立，明理不
X11n0270_p0812a03║踰。以是因緣，聽不出聲，見不超色，色、香、味、觸六妄成
X11n0270_p0812a04║就。由是分開見、覺、聞、知，同業相纏，合離成化。
X11n0270_p0812a05║明妄者，指堅明明覺。搖明之妄無他，特覺明妄心
X11n0270_p0812a06║為咎耳。真明妙理，本無能所，元一圓融，清淨寶覺。
X11n0270_p0812a07║由所妄既立，遂成隔礙，故明理不踰。以不踰故，聽
X11n0270_p0812a08║見六根，於是妄局；色香六塵，於是妄染；覺知六識，
X11n0270_p0812a09║於是妄分；根塵識三為業性，故發起妄業，於是同
X11n0270_p0812a10║業相纏，合離成化。此六道四生之始也。同業即胎
X11n0270_p0812a11║卵類，因父母己三者業同，故相纏著而有生。合離
X11n0270_p0812a12║即濕化類，不因父母，但由己業。或合濕而成形，即
X11n0270_p0812a13║蠢蝡也；或離異而托化，如天獄鬼等類也。
X11n0270_p0812a14║見明色發，明見想成。異見成憎，同想成愛。流愛為種，
X11n0270_p0812a15║納想為胎。交遘發生，吸引同業。故有因緣，生羯羅藍、
X11n0270_p0812a16║遏蒲曇等。胎卵濕化，隨其所應。卵唯想生，胎因情有。
X11n0270_p0812a17║濕以合感，化以離應。情想合離，更相變易。所有受業，
X11n0270_p0812a18║逐其飛沉。以是因緣，眾生相續。
X11n0270_p0812a19║妄見所明，而顯發妄色，曰見。明色發，此由心生境
X11n0270_p0812a20║也。因明起見，而因見生想，曰明。見想成，此由境生
X11n0270_p0812a21║情也。見異則境違，故成憎。想同則心順，故成愛。三
X11n0270_p0812a22║愛交注曰流，三想相投曰納。愛為輪迴根本，故流
X11n0270_p0812a23║愛為種。想為傳命之媒，故納想成胎。藉交遘而發
X11n0270_p0812a24║生，由同業而吸引，此受生托質之始也。胎中五位，
X11n0270_p0812b01║七日一變。羯羅藍，此云凝滑，初七日之相也。遏蒲
X11n0270_p0812b02║曇，云皰，二七日之相也。以至鉢羅奢佉等也。四生
X11n0270_p0812b03║之類，卵應於想，胎應於情，濕應於合，化應於離，故
X11n0270_p0812b04║曰隨其所應也。亂思曰想，結愛曰情，氣附曰合，合
X11n0270_p0812b05║濕而生也。形遁曰離，離此生彼也。情想合離，有生
X11n0270_p0812b06║皆具，此以多分言耳。卵生居首者，想念初動，情愛
X11n0270_p0812b07║後起，又兼胎濕化故也。此文論想，乃內分染想，非
X11n0270_p0812b08║外分淨想。論化，乃轉蛻業化，非意生妙化也。情想
X11n0270_p0812b09║合離，更相變易者，或情變為想，合變為離，無定業
X11n0270_p0812b10║也。卵易為胎，濕易為化，無定質也。故所受業報，或
X11n0270_p0812b11║升或沈，無定趣也。此眾生相續之由也。△三、業果
X11n0270_p0812b12║始起。
X11n0270_p0812b13║富樓那！想愛同結，愛不能離，則諸世間父母子孫相
X11n0270_p0812b14║生不斷，是等則以欲貪為本。
X11n0270_p0812b15║父母子孫，非愛不聚，非欲不生。
X11n0270_p0812b16║貪愛同滋，貪不能止，則諸世間卵化濕胎，隨力強弱
X11n0270_p0812b17║遞相吞食，是等則以殺貪為本。
X11n0270_p0812b18║胎卵濕化，以弱遭食，緣貪起殺。
X11n0270_p0812b19║以人食羊，羊死為人，人死為羊，如是乃至十生之類，
X11n0270_p0812b20║死死生生，互來相噉，惡業俱生，窮未來際，是等則以
X11n0270_p0812b21║盜貪為本。
X11n0270_p0812b22║不與而取曰盜。又陰取曰盜。以人食羊，不與取也。
X11n0270_p0812b23║羊死為人，互來相噉，陰取也。世間相噉，皆盜貪也。
X11n0270_p0812b24║淫、殺、盜三，為業果根本。
X11n0270_p0812c01║汝負我命，我還汝債，以是因緣，經百千劫，常在生死。
X11n0270_p0812c02║汝愛我心，我憐汝色，以是因緣，經百千劫，常在纏縛。
X11n0270_p0812c03║上明業果之本，此明相續之由。負債，殺盜由也。愛
X11n0270_p0812c04║憐，欲貪由也。
X11n0270_p0812c05║唯殺、盜、婬三為根本，以是因緣，業果相總。
X11n0270_p0812c06║結，顯也。△三、結答。
X11n0270_p0812c07║富樓那，如是三種顛倒相續，皆是覺明明了知性，因
X11n0270_p0812c08║了發相從妄見生，山河大地諸有為相次第遷流，因
X11n0270_p0812c09║此虗妄終而復始。
X11n0270_p0812c10║總牒前文，結答世界眾生業果，皆覺明為咎也。覺
X11n0270_p0812c11║明，即性覺必明者也。明了知性，即妄為明覺者也。
X11n0270_p0812c12║了發相，即因明立所者也。妄見，即生汝妄能者也。
X11n0270_p0812c13║此虗妄，指覺明也。前問云何忽生山河至終而復
X11n0270_p0812c14║始。此全牒其辭，而指覺明以答也。△四、躡迹疑難
X11n0270_p0812c15║二。一、富那反難。
X11n0270_p0812c16║富樓那言：若此妙覺本妙覺明，與如來心不增不減，
X11n0270_p0812c17║無狀忽生山河大地諸有為相。如來今得妙空明覺，
X11n0270_p0812c18║山河大地有為習漏何當復生？
X11n0270_p0812c19║妙覺，指無真妄之體也。本妙覺，明依真起妄者也。
X11n0270_p0812c20║眾生覺體與佛無別，無端忽生諸有為相，則如來
X11n0270_p0812c21║既證空覺，何時復生諸有耶？此固常情所惑，故特
X11n0270_p0812c22║反難也。△二、佛與曲盡五：一、既覺不迷二：一、喻明。
X11n0270_p0812c23║佛告富樓那：譬如迷人於一聚落惑南為北，此迷為
X11n0270_p0812c24║復因迷而有？因悟所出？富樓那言：如是迷人亦不因
X11n0270_p0813a01║迷又不因悟。何以故？迷本無根，云何因迷？悟非生迷，
X11n0270_p0813a02║云何因悟？
X11n0270_p0813a03║聚落，村市也。漢書：無燔聚落。聚落喻性分，南北喻
X11n0270_p0813a04║迷倒。然南北初不易，則性分本無倒，故曰迷本無
X11n0270_p0813a05║根，悟非生迷。
X11n0270_p0813a06║佛言：彼之迷人正在迷時，倐有悟人指示令悟。富樓
X11n0270_p0813a07║那！於意云何？此人縱迷，於此聚落更生迷不？不也，世
X11n0270_p0813a08║尊！
X11n0270_p0813a09║△二、合顯。
X11n0270_p0813a10║富樓那，十方如來亦復如是，此迷無本性畢竟空，昔
X11n0270_p0813a11║本無迷，似有迷覺，覺迷迷滅，覺不生迷。
X11n0270_p0813a12║顯既覺不迷也。昔本無迷，而謂從迷覺，名覺迷迷。
X11n0270_p0813a13║△二、妙空無習二：一、喻明。
X11n0270_p0813a14║亦如翳人，見空中華，翳病若除，華於空滅。忽有愚人，
X11n0270_p0813a15║於彼空華，所滅空地，待華更生。汝觀是人，為愚為慧？
X11n0270_p0813a16║翳，喻妄見。華，喻山河。空華滅地，喻妙空明覺。
X11n0270_p0813a17║富樓那言：空元無華妄見生滅，見華滅空已是顛倒，
X11n0270_p0813a18║敕令更出斯實狂癡，云何更名如是狂人為愚為慧？
X11n0270_p0813a19║△二、合顯。
X11n0270_p0813a20║佛言：如汝所解，云何問言：諸佛如來妙覺明空，何當
X11n0270_p0813a21║更出山河大地？
X11n0270_p0813a22║既了所喻，何復前疑？△三、果覺無變。
X11n0270_p0813a23║又如金鑛，雜於精金，其金一純，更不成雜。
X11n0270_p0813a24║△四、果德無生。
X11n0270_p0813b01║如木成灰，不重為木。
X11n0270_p0813b02║△五、結答。
X11n0270_p0813b03║諸佛如來菩提涅槃亦復如是。
X11n0270_p0813b04║菩提，果覺也。涅槃，果德也。果至無變無生，則習漏
X11n0270_p0813b05║不生可知矣。四喻之意，前二明昔本無迷，迷由妄
X11n0270_p0813b06║起。後二明習漏妄緣，證乃永斷。若但舉前喻，恐謂
X11n0270_p0813b07║妄不妨真，惑能自滅，成撥無執。但舉後喻，恐謂覺
X11n0270_p0813b08║本非淨，性本有生，成雜染見。所以四喻兼舉，使知
X11n0270_p0813b09║迷悟雖妄，而不廢修證也。△二、答四大相容二：一、
X11n0270_p0813b10║牒
X11n0270_p0813b11║富樓那，又汝問言，地水火風本性圓融，周徧法界，疑
X11n0270_p0813b12║水火性不相陵滅。又徵虗空及諸大地俱徧法界，不
X11n0270_p0813b13║合相容。
X11n0270_p0813b14║△二、答二：一、略明能容二：一、引喻。
X11n0270_p0813b15║富樓那，譬如虗空體非群相，而不拒彼諸相發揮。
X11n0270_p0813b16║虗空非諸相，而諸相依空而發；真體非四大，而四
X11n0270_p0813b17║大擥真而成。先非水火，故不相拒。此總標，下別釋。
X11n0270_p0813b18║所以者何？富樓那，彼太虗空，日照則明，雲屯則暗，風
X11n0270_p0813b19║搖則動，霽澄則清，氣凝則濁，土積成霾，水澄成映。
X11n0270_p0813b20║此示諸相，下明相容。霾，風雨土也。
X11n0270_p0813b21║於意云何？如是殊方諸有為相，為因彼生？為復空有？
X11n0270_p0813b22║若彼所生，富樓那，且日照時既是日明，十方世界同
X11n0270_p0813b23║為日色，云何空中更見圓日？若是空明，空應自照，云
X11n0270_p0813b24║何中霄雲霧之時不生光曜？當知是明非日非空，不
X11n0270_p0813c01║異空日。觀相元妄，無可指陳，猶邀空華結為空果，云
X11n0270_p0813c02║何詰其相陵滅義？觀性元真，唯妙覺明，妙覺明心先
X11n0270_p0813c03║非水火，云何復問不相容者？
X11n0270_p0813c04║觀相既妄，陵滅亦妄，觀性一真，無不容者，隨處而
X11n0270_p0813c05║發，故曰殊方，彼指日雲等也。△二、合顯。
X11n0270_p0813c06║真妙覺明亦復如是，汝以空明則有空現，地、水、火、風
X11n0270_p0813c07║各各發明則各各現，若俱發明則有俱現。
X11n0270_p0813c08║此如空非相，不拒發揮也。汝以空明等者，以事言
X11n0270_p0813c09║之，如鑿井出空，照燧生火是也。以業言之，如起為
X11n0270_p0813c10║世界，靜成虗空，風金相摩，故有火光是也。以心言
X11n0270_p0813c11║之，妄起空見，則有空現。地水火風，亦復如是。故曰：
X11n0270_p0813c12║各各發明，則各各現。各各，謂前後也。俱，謂同時也。
X11n0270_p0813c13║云何俱現？富樓那，如一水中現於日影，兩人同觀水
X11n0270_p0813c14║中之日，東西各行則各有日。隨二人去，一東一西先
X11n0270_p0813c15║無準的，不應難言：此日是一，云何各行？各日既雙，云
X11n0270_p0813c16║何現一？宛轉虗妄，無可憑據。
X11n0270_p0813c17║釋：俱現之相也。日影隨人不一，如七大隨緣成異，
X11n0270_p0813c18║先無准的，不應詰難。△二、廣明互現三：一、隨妄發
X11n0270_p0813c19║現。
X11n0270_p0813c20║富樓那！汝以色空相傾相奪於如來藏，而如來藏隨
X11n0270_p0813c21║為色空周徧法界，是故於中風動空澄、日明雲暗，眾
X11n0270_p0813c22║生迷悶背覺合塵，故發塵勞有世間相。
X11n0270_p0813c23║迷失真體，分別緣影，名背覺合塵。了相元妄，觀性
X11n0270_p0813c24║元真，名滅塵合覺。△二、依真發現。
X11n0270_p0814a01║我以妙明不滅不生合如來藏，而如來藏唯妙覺明
X11n0270_p0814a02║圓照法界，是故於中一為無量、無量為一，小中現大、
X11n0270_p0814a03║大中現小，不動道場徧十方界，身含十方無盡虗空，
X11n0270_p0814a04║於一毛端現寶王剎，坐微塵裏轉大法輪。
X11n0270_p0814a05║色空，世間妄相也。妙明，真如妙性也。皆如來藏所
X11n0270_p0814a06║現，元一圓融。特由眾生背真合妄，故局促世相之
X11n0270_p0814a07║中。諸佛滅妄合真，故妙得真如之用。所以一多互
X11n0270_p0814a08║應，小大相容。現寶剎於毛端，轉法輪於塵裏。事事
X11n0270_p0814a09║無礙，法法如如。葢由觀相元妄，無可陳指。觀性元
X11n0270_p0814a10║真，故無不容者。△三、離即圓會三。一、依體圓非。
X11n0270_p0814a11║滅塵合覺，故發真如妙覺明性。而如來藏本妙圓心，
X11n0270_p0814a12║非心非空，非地非水，非風非火。
X11n0270_p0814a13║雖滅塵發真，於一多小大，能一切如。而本妙圓體，
X11n0270_p0814a14║初無變異。故非心非火，乃至非世出世法也。非心
X11n0270_p0814a15║非火，謂七大五陰也。心即識大，而攝五陰。
X11n0270_p0814a16║非眼，非耳、鼻、舌、身、意；非色，非聲、香、味、觸、法；非眼識界，
X11n0270_p0814a17║如是乃至非意識界。
X11n0270_p0814a18║謂非十八界，亦攝十二處。
X11n0270_p0814a19║非明無明、明無明盡，如是乃至非老非死、非老死盡。
X11n0270_p0814a20║非緣覺法也。緣覺觀十二緣，欲飜無明為明。十二
X11n0270_p0814a21║緣有生起相，有修斷相，此兼舉之。
X11n0270_p0814a22║非苦、非集、非滅、非道、非智、非得。
X11n0270_p0814a23║非聲聞法也。聲聞修四諦法，以智為能證，以果為
X11n0270_p0814a24║所得。
X11n0270_p0814b01║非檀那，非尸羅，非毗梨耶，非羼提，非禪那，非般剌若，
X11n0270_p0814b02║非波羅蜜多。
X11n0270_p0814b03║非菩薩法也。菩薩修六度行，檀等即施、戒、忍、進、禪、
X11n0270_p0814b04║智也，波羅蜜即度也。
X11n0270_p0814b05║如是乃至非怛闥阿竭、非阿羅訶、三耶三菩。
X11n0270_p0814b06║非如來法也。怛闥阿竭，此云如來。阿羅訶，云應供。
X11n0270_p0814b07║三耶三菩，云正徧知，即十號之三也。
X11n0270_p0814b08║非大涅槃，非常、非樂、非我、非淨。
X11n0270_p0814b09║非佛果法也。常樂我淨，為涅槃四德。
X11n0270_p0814b10║以是俱非世、出世故。
X11n0270_p0814b11║結上起下也。自七大至十八界為世間法，自緣覺
X11n0270_p0814b12║至大涅槃為出世法。△二、依用圓即。
X11n0270_p0814b13║即如來藏元明心妙，即心、即空、即地、即水、即風、即火，
X11n0270_p0814b14║即眼、即耳鼻舌身意，即色、即聲香味觸法，即眼識界
X11n0270_p0814b15║如是乃至即意識界，即明無明、明無明盡如是乃至
X11n0270_p0814b16║即老、即死、即老死盡，即苦、即集、即滅、即道，即智、即得、
X11n0270_p0814b17║即檀那、即尸羅、即毗梨耶、即羼提、即禪那、即般剌若、
X11n0270_p0814b18║即波羅蜜多如是乃至即怛闥阿竭、即阿羅訶、三耶
X11n0270_p0814b19║三菩、即大涅槃，即常、即樂、即我、即淨。
X11n0270_p0814b20║體雖無變，用乃如如，故即心即法，即法即心也。△
X11n0270_p0814b21║三、雙會圓泯。
X11n0270_p0814b22║以是俱即世出世故，即如來藏妙明心元，離即離非，
X11n0270_p0814b23║是即非即。
X11n0270_p0814b24║既非而即，即即而非，妙絕心言，不容測度矣。此文
X11n0270_p0814c01║似乎矯亂，而各有所主。初曰本妙圓心，自體言也。
X11n0270_p0814c02║次曰元明心妙，自用言也。終曰妙明心元，合體用
X11n0270_p0814c03║言之也。本妙圓心，是本非末，是圓非偏，是心非物，
X11n0270_p0814c04║乃真淨妙體，故非一切法也。元明心妙，是元非本，
X11n0270_p0814c05║是明非體，乃如如妙用，故即一切法也。妙明心元，
X11n0270_p0814c06║是妙之明，是心之元，徼妙並觀，故離即離非，是即
X11n0270_p0814c07║非即。妙造乎此，則體用圓泯，情謂斯絕，而藏心妙
X11n0270_p0814c08║性，廓無瑕玷矣。△三、結責妄度。
X11n0270_p0814c09║如何世間三有眾生及出世間聲聞、緣覺，以所知心
X11n0270_p0814c10║測度如來無上菩提，用世語言入佛知見？
X11n0270_p0814c11║結妙絕心言，責其妄度，葢為擬心動念，即乖法體
X11n0270_p0814c12║也。
X11n0270_p0814c13║譬如琴瑟、箜篌、琵琶，雖有妙音，若無妙指，終不能發。
X11n0270_p0814c14║汝與眾生亦復如是，寶覺真心各各圓滿，如我按指，
X11n0270_p0814c15║海印發光。汝暫舉心，塵勞先起，由不勤求無上覺道，
X11n0270_p0814c16║愛念小乘，得少為足。
X11n0270_p0814c17║琴音雖具，非指不發；人心雖圓，非師不悟。前之多
X11n0270_p0814c18║方顯如來藏，即佛之按指也；身心萬法當處昭然，
X11n0270_p0814c19║即海印發光也；而富那等隨語生解，疑慮紛紜，是
X11n0270_p0814c20║塵勞先起也。此由不求無上覺道，愛念小乘之咎
X11n0270_p0814c21║也。今夫宗師扣擊，直下歷然，學者因之，競生狂解，
X11n0270_p0814c22║皆由情塵易起，故動涉疑妄。使知無上覺道，則一
X11n0270_p0814c23║唱一酬足以廓清天地，何復塵勞之有？大集經云：
X11n0270_p0814c24║閻浮萬像皆現海中，故名海印。△四、躡迹疑難二：
X11n0270_p0815a01║一、富那疑難二：初、問難。
X11n0270_p0815a02║富樓那言：我與如來，寶覺圓明，真妙淨心，無二圓滿。
X11n0270_p0815a03║而我昔遭無始妄想，久在輪迴，今得聖乘，猶未究竟。
X11n0270_p0815a04║世尊，諸妄一切圓滅，獨妙真常。敢問如來，一切眾生，
X11n0270_p0815a05║何因有妄，自蔽妙明，受此淪溺？
X11n0270_p0815a06║躡上各各圓滿之言。發，問也。既悟無二，益顯妄淪，
X11n0270_p0815a07║而不知妄之所由，故請窮其因。△二、答難三：一、原
X11n0270_p0815a08║妄所起二：初、引喻。
X11n0270_p0815a09║佛告富樓那：汝雖除疑餘惑未盡，吾以世間現前諸
X11n0270_p0815a10║事今復問汝。汝豈不聞室羅城中演若達多，忽於晨
X11n0270_p0815a11║朝以鏡照面，愛鏡中頭眉目可見，瞋責己頭不見面
X11n0270_p0815a12║目，以為魑魅無狀狂走。於意云何？此人何因無故狂
X11n0270_p0815a13║走？富樓那言：是人心狂更無他故。
X11n0270_p0815a14║演若達多，狂人也，愛鏡中頭，責己狂走，喻因執影
X11n0270_p0815a15║明，遂迷本真，妄隨流轉。△二法合
X11n0270_p0815a16║佛言：妙覺明圓，本圓明妙，既稱為妄，云何有因？若有
X11n0270_p0815a17║所因，云何名妄？自諸妄想，展轉相因，從迷積迷，以歷
X11n0270_p0815a18║塵劫，雖佛發明，猶不能返。
X11n0270_p0815a19║妙覺明圓，指我與如來無二。圓滿者，本圓明妙，言
X11n0270_p0815a20║本無虧欠，本無迷妄也。此人人本來面目也。奈何
X11n0270_p0815a21║以妄二之虧之，遂分物我，強起愛憎，諸妄相因，迷
X11n0270_p0815a22║輪不返。
X11n0270_p0815a23║如是迷因，因迷自有，識迷無因，妄無所依，尚無有生，
X11n0270_p0815a24║欲何為滅？得菩提者，如寤時人說夢中事，心縱精明，
X11n0270_p0815b01║欲何因緣取夢中物？況復無因，本無所有。
X11n0270_p0815b02║富那自恨昔遭妄想，而稱世尊諸妄圓滅，似謂迷
X11n0270_p0815b03║有所因，妄有可滅，故告以此。
X11n0270_p0815b04║如彼城中演若達多，豈有因緣自怖頭走？忽然狂歇，
X11n0270_p0815b05║頭非外得，縱未歇狂，亦何遺失？富樓那！妄性如是，因
X11n0270_p0815b06║何為在？
X11n0270_p0815b07║牒喻重顯，令了妄無因，無可滅者。△二、勸息妄緣。
X11n0270_p0815b08║汝但不隨分別世間業果眾生三種相續，三緣斷故，
X11n0270_p0815b09║三因不生，則汝心中演若達多，狂性自歇。
X11n0270_p0815b10║世間業果眾生，皆妙心影明，如鏡中頭，分別則妄，
X11n0270_p0815b11║故不隨分別，則狂性自歇也。以世間業果眾生為
X11n0270_p0815b12║三緣者，妄心緣之而起也。以殺盜婬為三因者，妄
X11n0270_p0815b13║心因之而有也。所謂自諸妄想，展轉相因，故斷而
X11n0270_p0815b14║不生，則狂性自歇。△三、妄息真現。
X11n0270_p0815b15║歇即菩提，勝淨明心。本周法界，不從人得。何藉劬勞，
X11n0270_p0815b16║肯綮修證。
X11n0270_p0815b17║所謂但離妄緣，即如如佛也。肉間骨曰肯，骨肉之
X11n0270_p0815b18║間小結可啟曰綮。莊子技經：肯綮之未嘗。今以肯
X11n0270_p0815b19║綮譬斷微細惑結，葢劬勞修證，只為妄惑，妄因既
X11n0270_p0815b20║自，惑結自除，故不勞肯綮也。
X11n0270_p0815b21║譬如有人，於自衣中，繫如意珠，不自覺知，窮露他方，
X11n0270_p0815b22║乞食馳走，雖實貧窮，珠不曾失。忽有智者，指示其珠，
X11n0270_p0815b23║所願從心，致大饒富，方悟神珠，非從外得。
X11n0270_p0815b24║譬妄息真現，不勞修證也。△二、阿難疑難二：一、問
X11n0270_p0815c01║難。
X11n0270_p0815c02║即時阿難，在大眾中，頂禮佛足，起立白佛：世尊現說，
X11n0270_p0815c03║殺、盜、婬業，三緣斷故，三因不生。心中達多，狂性自歇，
X11n0270_p0815c04║歇即菩提，不從人得，斯則因緣，皎然明白。云何如來，
X11n0270_p0815c05║頓棄因緣？我從因緣，心得開悟。世尊！此義何獨我等
X11n0270_p0815c06║年少有學聲聞？今此會中，大目犍連，及舍利弗、須菩
X11n0270_p0815c07║提等，從老梵志，聞佛因緣，發心開悟，得成無漏。
X11n0270_p0815c08║遞躡上文起難，為後學決疑也。上稱緣斷而因不
X11n0270_p0815c09║生，斯正因緣之義，何前言頓棄耶？從老梵志者，須
X11n0270_p0815c10║菩提等，皆晚年從外道來。
X11n0270_p0815c11║今說菩提不從因緣，則王舍城、拘舍梨等所說，自然
X11n0270_p0815c12║成第一義。唯垂大悲，開發迷悶。
X11n0270_p0815c13║今棄因緣，則外道自然之執為當矣。富那之後，又
X11n0270_p0815c14║以阿難問難者，諸法既明，則進修無滯，將示修證
X11n0270_p0815c15║之門，故復以當機之人發起。△二、答難五。一、例前
X11n0270_p0815c16║推本。
X11n0270_p0815c17║佛告阿難：即如城中演若達多，狂性因緣若得滅除，
X11n0270_p0815c18║則不狂性自然而出，因緣自然理窮於是。
X11n0270_p0815c19║狂因既滅，則自然性出，不狂之前，二皆本無。由是
X11n0270_p0815c20║觀之，凡所謂因緣自然，本皆不有，悉由狂妄而立，
X11n0270_p0815c21║故曰理窮於是。△二、詳明妄立三：一、以因緣破自
X11n0270_p0815c22║然。
X11n0270_p0815c23║阿難！演若達多頭本自然，本自其然，無然非自，何因
X11n0270_p0815c24║緣故怖頭狂走？
X11n0270_p0816a01║自然者，本自天然，不假因緣也。若本自然，則或狂
X11n0270_p0816a02║不狂，無所然而非自矣。夫何又假照鏡因緣而後
X11n0270_p0816a03║狂走？此自然之計墮矣。△二、以自然破因緣。
X11n0270_p0816a04║若自然頭因緣故狂，何不自然因緣故失？本頭不失，
X11n0270_p0816a05║狂怖妄出，曾無變易，何藉因緣？
X11n0270_p0816a06║若本自不狂，假因緣故狂，則本自不失，盍假因緣
X11n0270_p0816a07║故失。頭既不失，特由狂妄，則因緣之計墮矣。△三、
X11n0270_p0816a08║明妄立
X11n0270_p0816a09║本狂自然，本有狂怖，未狂之際，狂何所潛？不狂自然，
X11n0270_p0816a10║頭本無妄，何為狂走？
X11n0270_p0816a11║若狂怖本於自然，則是本有狂怖，然既無所潛，非
X11n0270_p0816a12║本狂矣。若狂怖不本於自然，則頭本無妄，何為狂
X11n0270_p0816a13║走？非本不狂矣。既非本狂，非不本狂，足知自然因
X11n0270_p0816a14║緣之說，皆妄立也。△三、令悟實相。
X11n0270_p0816a15║若悟本頭，識知狂走，因緣自然，俱為戲論。是故我言：
X11n0270_p0816a16║三緣斷故，即菩提心。
X11n0270_p0816a17║若悟本真，則知諸妄了不相關，真見性人，一切妄
X11n0270_p0816a18║緣豁然蕩絕，得大解脫者以此。△四、示無戲論。
X11n0270_p0816a19║菩提心生、生滅心滅，此但生滅、滅生俱盡，無功用道。
X11n0270_p0816a20║若有自然，如是則明自然心生、生滅心滅，此亦生滅、
X11n0270_p0816a21║無生滅者，名為自然。猶如世間諸相雜和成一體者，
X11n0270_p0816a22║名和合性；非和合者，稱本然性。本然非然、和合非合、
X11n0270_p0816a23║合然俱離、離合俱非，此句方名無戲論法。
X11n0270_p0816a24║菩提心中，本無生滅，亦無自然。若謂菩提心生，生
X11n0270_p0816b01║滅心滅，此但生滅，非菩提也。若謂滅生俱盡，無功
X11n0270_p0816b02║用道，有自然者，因是則明自然心生，生滅心滅，此
X11n0270_p0816b03║亦生滅，非菩提也。而又反指無生滅者，名為自然，
X11n0270_p0816b04║皆則戲論。譬如因有雜和，故說和合，而反指非和
X11n0270_p0816b05║合者，稱本然性。是皆對待妄立戲論之法，直使然
X11n0270_p0816b06║與非然，合與非合，一切遠離，亦無離與不離之心，
X11n0270_p0816b07║乃真無功用道，無戲論法也。
X11n0270_p0816b08║菩提涅槃尚在遙遠。非汝歷劫辛勤修證。雖復憶持
X11n0270_p0816b09║十方如來十二部經清淨妙理。如恒河沙秪益戲論。
X11n0270_p0816b10║此責其妄計戲論，難契菩提，故曰菩提遙遠，非汝
X11n0270_p0816b11║能證，雖持多經，只益戲論也。△五、結咎勸修。
X11n0270_p0816b12║汝雖談說因緣，自然決定明了，人間稱汝多聞第一。
X11n0270_p0816b13║以此積劫多聞熏習，不能免離摩登伽難，何須待我
X11n0270_p0816b14║佛頂神呪摩登伽心，婬火頓歇得阿那含，於我法中
X11n0270_p0816b15║成精進林，愛河乾枯令汝解脫。是故，阿難！汝雖歷劫
X11n0270_p0816b16║憶持如來祕密妙嚴，不如一日修無漏業，遠離世間
X11n0270_p0816b17║憎、愛二苦。
X11n0270_p0816b18║因緣自然，有益於辨，無益於道。多聞第一，有益於
X11n0270_p0816b19║名，無益於實。故雖積劫熏持，不如一日修無漏業。
X11n0270_p0816b20║無漏業者，首楞真定也。得此定者，永滅諸漏，故離
X11n0270_p0816b21║憎愛苦。
X11n0270_p0816b22║如摩登伽宿為婬女，由神呪力銷其愛欲，法中今名
X11n0270_p0816b23║性比丘尼，與羅睺母耶輸陀羅同悟宿因，知歷世因
X11n0270_p0816b24║貪愛為苦，一念熏修無漏善故，或得出纏，或蒙授記。
X11n0270_p0816c01║明熏無漏業之速効也。摩登伽，此云本性，故云性。
X11n0270_p0816c02║比丘尼宿因，即歷世貪愛苦因也。出纏，登伽也。授
X11n0270_p0816c03║記，耶輸也。
X11n0270_p0816c04║如何自欺，尚留觀聽？
X11n0270_p0816c05║結責阿難，令捨苦本，修無漏道，無以貪愛存於心
X11n0270_p0816c06║目也。自初決擇真妄，發明覺性，乃至深窮萬法，決
X11n0270_p0816c07║通疑滯，皆為最初方便。使其信解真正，為因地心。
X11n0270_p0816c08║因心既真，斯可圓成果地修證。故前經止此，別起
X11n0270_p0816c09║下文。
X11n0270_p0816c10║
X11n0270_p0816c11║大佛頂如來密因修證了義諸菩薩萬行首楞嚴經
X11n0270_p0816c12║要解卷第七
X11n0270_p0816c13║
X11n0270_p0816c14║音切
X11n0270_p0816c15║逾（羊朱切。）蚋（而銳切。）渾（胡昆切。）烝（諸仍切。）潬（徒早切。）遞（音第。）倐（音叔）
X11n0270_p0816c16║遏（烏葛切。）蒲（薄胡切。）翳（於計切。）拒（音巨。）屯（徒渾切。）邀（於宵切。）霾（音埋）
X11n0270_p0816c17║凖（之尹切。）