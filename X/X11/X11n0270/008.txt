X11n0270_p0817a01║大佛頂如來密因修證了義諸菩薩萬行首楞嚴經
X11n0270_p0817a02║要解卷第八
X11n0270_p0817a03║唐天竺沙門般剌密諦譯
X11n0270_p0817a04║烏萇國沙門彌伽釋迦譯語
X11n0270_p0817a05║菩薩戒弟子前正議大夫同中書
X11n0270_p0817a06║門下平章事清河房融筆受
X11n0270_p0817a07║溫陵開元蓮寺比丘戒環解
X11n0270_p0817a08║△二、修道分。雖見性真，非修莫證，故即前了義示
X11n0270_p0817a09║修行門。文三：初、修行真基二：初、阿難伸請。
X11n0270_p0817a10║阿難及諸大眾聞佛示誨，疑惑銷除心悟實相，身意
X11n0270_p0817a11║輕安得未曾有，重復悲淚頂禮佛足，長跪合掌而白
X11n0270_p0817a12║佛言：無上大悲清淨寶王善開我心，能以如是種種
X11n0270_p0817a13║因緣方便提獎，引諸沉冥出於苦海。
X11n0270_p0817a14║讚謝前法也。惑消心悟，身意輕安。謝發明覺性，決
X11n0270_p0817a15║通疑滯之益也。多方誨示，為無上大悲。洗我沉垢，
X11n0270_p0817a16║為清淨寶王。
X11n0270_p0817a17║世尊，我今雖承如是法音，知如來藏妙覺明心徧十
X11n0270_p0817a18║方界，含育如來十方國土清淨寶嚴妙覺王剎。如來
X11n0270_p0817a19║復責多聞無功，不逮修習。
X11n0270_p0817a20║引前請後也。
X11n0270_p0817a21║我今猶如旅泊之人，忽蒙天王賜與華屋，雖獲大宅，
X11n0270_p0817a22║要因門入。唯願如來不捨大悲，示我在會諸蒙暗者，
X11n0270_p0817a23║捐捨小乘，畢獲如來無餘涅槃本發心路，令有學有，
X11n0270_p0817a24║從何攝伏疇昔攀緣，得陀羅尼，入佛知見？
X11n0270_p0817b01║失性如旅泊，見性如華屋。見性不修，如獲屋不入。
X11n0270_p0817b02║故請如來本發心路，冀入佛知見也。無餘涅槃，圓
X11n0270_p0817b03║果也。本發心路，圓因也。陀羅尼，圓行也。佛知見，圓
X11n0270_p0817b04║解也。既已見性，又求入佛知見者，見方開示，修乃
X11n0270_p0817b05║悟入。周稱天子曰天王，簡諸王也。
X11n0270_p0817b06║作是語已，五體投地，在會一心，佇佛慈旨。
X11n0270_p0817b07║△二、佛慈開示二：初、敘意標宗。
X11n0270_p0817b08║爾時，世尊哀愍會中緣覺、聲聞於菩提心未自在者，
X11n0270_p0817b09║及為當來佛滅度後末法眾生發菩提心，開無上乘
X11n0270_p0817b10║妙修行路，宣示阿難及諸大眾：汝等決定發菩提心，
X11n0270_p0817b11║於佛如來妙三摩提不生疲倦，應當先明發覺初心
X11n0270_p0817b12║二決定義。
X11n0270_p0817b13║妙三摩提，即首楞正定。二決定義，即因心業本也。
X11n0270_p0817b14║△二、開示二義二：一、審因心二：一、總教。
X11n0270_p0817b15║云何初心二義決定？阿難！第一義者，汝等若欲捐捨
X11n0270_p0817b16║聲聞修菩薩乘入佛知見，應當審觀因地發心與果
X11n0270_p0817b17║地覺為同為異？阿難！若於因地以生滅心為本修因，
X11n0270_p0817b18║而求佛乘不生不滅，無有是處。
X11n0270_p0817b19║不滅不生合如來藏為同，以生滅心求常住果為
X11n0270_p0817b20║異。△二審察二。一、外審。
X11n0270_p0817b21║以是義故，汝當照明諸器世間可作之法皆從變滅。
X11n0270_p0817b22║阿難，汝觀世間可作之法，誰為不壞？然終不聞爛壞
X11n0270_p0817b23║虗空。何以故？空非可作，由是始終無壞滅故。
X11n0270_p0817b24║使先審有為法無非幻妄，例明己身即幻妄本，唯
X11n0270_p0817c01║湛圓真體，終無滅壞，是為真基也。△二、內審二：一、
X11n0270_p0817c02║明妄三：一、示濁因。
X11n0270_p0817c03║則汝身中，堅相為地，潤濕為水，煖觸為火，動搖為風。
X11n0270_p0817c04║由此四纏，分汝湛圓，妙覺明心，為視為聽，為覺為察，
X11n0270_p0817c05║從始入終，五疊渾濁。
X11n0270_p0817c06║四大假幻妄之身，縛性為纏。五疊織見覺之妄，汩
X11n0270_p0817c07║湛為濁。纏為生死根本，濁為惑業根本，故應審明。
X11n0270_p0817c08║△二、明濁相。
X11n0270_p0817c09║云何為濁？阿難！譬如清水清潔本然，即彼塵土灰沙
X11n0270_p0817c10║之倫本質留礙，二體法爾性不相循。有世間人取彼
X11n0270_p0817c11║土塵投於淨水，土失留礙、水亡清潔，容貌汩然名之
X11n0270_p0817c12║為濁。汝濁五重亦復如是。
X11n0270_p0817c13║清水覺湛，明性也。塵沙煩惱，惑業也。性不相循，真
X11n0270_p0817c14║妄染淨異也。世間人非出世智也，故起惑擾湛，使
X11n0270_p0817c15║性渾濁。△三、釋濁義。此五濁義，與法華別。葢彼依
X11n0270_p0817c16║果言，此依因言也。因者，由於覺湛明性，瞥起妄惑，
X11n0270_p0817c17║汩湛成濁。次第有五：劫濁者，劫云時分，即三細初
X11n0270_p0817c18║不覺心動之相，為無明初起之時，非劫末之劫濁
X11n0270_p0817c19║也。見濁，即轉相、現相也。煩惱濁，即六麤前四。眾生
X11n0270_p0817c20║濁，即業相。命濁，業繫苦相也。文五：一、劫濁。
X11n0270_p0817c21║阿難，汝見虗空徧十方界，空見不分，有空無體，有見
X11n0270_p0817c22║無覺，相織妄成，是第一重，名為劫濁。
X11n0270_p0817c23║覺非空色，由一念不覺，妄見空相，以生發遍迷，故
X11n0270_p0817c24║空見不分。以不分故，有空無體，為雜於見也；有見
X11n0270_p0818a01║無覺，為雜於空也。此無明初起，混茫之相也，故為
X11n0270_p0818a02║第一重。△二見濁。
X11n0270_p0818a03║汝身現摶四大為體，見聞覺知壅令留礙，水火風土
X11n0270_p0818a04║旋令覺知相織妄成，是第二重名為見濁。
X11n0270_p0818a05║真性廓湛，本無見覺，由四大摶結以成根隔，故見
X11n0270_p0818a06║覺生而廓湛壅，四大旋而覺知生，是謂相織。△三、
X11n0270_p0818a07║煩惱濁。
X11n0270_p0818a08║又汝心中憶識誦習，性發知見，容現六塵，離塵無相，
X11n0270_p0818a09║離覺無性，相織妄成，是第三重，名煩惱濁。
X11n0270_p0818a10║憶識誦習，即智及相續執取計名之事也。由是於
X11n0270_p0818a11║性之內分，發六知根。容之外分，現六塵境。根境煩
X11n0270_p0818a12║搆，以惱湛性，名煩惱濁。△四、眾生濁。
X11n0270_p0818a13║又汝朝夕生滅不停，知見每欲留於世間，業運每常
X11n0270_p0818a14║遷於國土，相織妄成，是第四重，名眾生濁。
X11n0270_p0818a15║朝夕生滅，即造業相也。知見欲留，即戀著三界。業
X11n0270_p0818a16║運常遷，即隨趣受生。此所以為眾生也。△五命濁。
X11n0270_p0818a17║汝等見聞，元無異性，眾塵隔越，無狀異生，性中相知，
X11n0270_p0818a18║用中相背，同異失凖，相織妄成，是第五重，名為命濁。
X11n0270_p0818a19║見聞自湛圓而分，故元無異性。眾塵隔圓融之體，
X11n0270_p0818a20║故無端成異。自性觀之，同一真常，故曰相知。自用
X11n0270_p0818a21║觀之，互起生滅，故曰相背。真常生滅，同異和合，失
X11n0270_p0818a22║其凖常，是命濁之妄織也。五濁從細至麤，有生皆
X11n0270_p0818a23║具，所謂生死根本，虗妄滅生者也。△二審真
X11n0270_p0818a24║阿難，汝今欲令見聞覺知遠契如來常樂我淨，應當
X11n0270_p0818b01║先擇死生根本，依不生滅圓湛性成，以湛旋其虗妄
X11n0270_p0818b02║滅生，伏還元覺，得元明覺無生滅性為因地心，然後
X11n0270_p0818b03║圓成果地修證。如澄濁水貯於靜器，靜深不動，沙土
X11n0270_p0818b04║自沉，清水現前，名為初伏客塵煩惱。去泥純水，名為
X11n0270_p0818b05║永斷根本無明。明相精純，一切變現，不為煩惱，皆合
X11n0270_p0818b06║涅槃清淨妙德。
X11n0270_p0818b07║見聞覺知，六受用根也。常樂我淨，涅槃妙德也。生
X11n0270_p0818b08║死根本，五濁業用也。夫欲反妄契真，先當擇去生
X11n0270_p0818b09║死妄本，依不生滅圓湛之性以成其功。如澄濁水，
X11n0270_p0818b10║必於靜器以湛旋其虗妄，使伏還元覺。如以靜沉
X11n0270_p0818b11║其沙土，使清水現前也。此則初伏客塵煩惱而已。
X11n0270_p0818b12║葢方旋之使伏，非真無生滅性也。及得其本元真
X11n0270_p0818b13║明之覺無生滅性，則無明之根本永斷，而覺湛明
X11n0270_p0818b14║相於是精純，一切變現不為煩惱。如去泥鈍水，一
X11n0270_p0818b15║任攪淘，無復汩濁，乃可為因地心也。因心如此，則
X11n0270_p0818b16║果地修證無有不圓，涅槃妙德無有不合。故因心
X11n0270_p0818b17║不可不審也。△二、審業本五：一、總教審察。
X11n0270_p0818b18║第二義者，汝等必欲發菩提心，於菩薩乘生大勇猛，
X11n0270_p0818b19║決定棄捐諸有為相。應當審詳煩惱根本，此無始來
X11n0270_p0818b20║發業潤生，誰作誰受？阿難！汝修菩提，若不審觀煩惱
X11n0270_p0818b21║根本，則不能知虗妄根塵何處顛倒。處尚不知，云何
X11n0270_p0818b22║降伏取如來位？
X11n0270_p0818b23║無明發業，愛取潤生。六識能作，梨耶能受。潛為煩
X11n0270_p0818b24║惱根本，發為虗妄根塵。知之乃可降伏，降之乃可
X11n0270_p0818c01║取果。
X11n0270_p0818c02║阿難！汝觀世間解結之人，不見所結，云何知解？不聞
X11n0270_p0818c03║虗空被汝隳裂。何以故？空無形相，無結解故。
X11n0270_p0818c04║釋上須知其處也。引空義者，謂除無結則無解，而
X11n0270_p0818c05║孰能無結哉？△二、正示業本。
X11n0270_p0818c06║則汝現前眼耳鼻舌及與身心，六為賊媒自劫家寶，
X11n0270_p0818c07║由此無始眾生世界生纏縛故，於器世間不能超越。
X11n0270_p0818c08║示虗妄根塵顛倒處也。眼耳六賊，妄根也。媒引六
X11n0270_p0818c09║境，妄塵也。自劫真性，自生纏縛顛倒也。眾生世界，
X11n0270_p0818c10║即根身也。器世間，即三界也。△三、廣明妙用。
X11n0270_p0818c11║阿難！云何名為眾生世界？世為遷流，界為方位。汝今
X11n0270_p0818c12║當知，東、西、南、北、東南、西南、東北、西北、上、下為界，過去、
X11n0270_p0818c13║末來、現在為世，方位有十，流數有三。一切眾生織妄
X11n0270_p0818c14║相成，身中貿遷，世界相涉。
X11n0270_p0818c15║眾生世界，亦具四方，即左右前後是也。世者，三際
X11n0270_p0818c16║迭遷；界者，各有定位。界位有十，世數有三，一身所
X11n0270_p0818c17║具，理自互涉，故曰身中貿遷，世界相涉。
X11n0270_p0818c18║而此界性，設雖十方定位可明，世間秪目東西南北，
X11n0270_p0818c19║上下無位，中無定方。
X11n0270_p0818c20║方雖有十，常數唯四。
X11n0270_p0818c21║四數必明，與世相涉。三四四三，宛轉十二。流變三疊，
X11n0270_p0818c22║一十百千。總括始終，六根之中。各各功德，有千二百。
X11n0270_p0818c23║三四互涉，故曰宛轉。三世流變，故有三疊。自一疊
X11n0270_p0818c24║十，十疊百，百疊千，成千二百，六根各具。然此權依
X11n0270_p0819a01║世論，以顯妙用大略耳。若夫六解一亡，互用圓照，
X11n0270_p0819a02║夫何數量所及？
X11n0270_p0819a03║阿難，汝復於中克定優劣，如眼觀見後暗前明，前方
X11n0270_p0819a04║全明，後方全暗，左右傍觀三分之二，統論所作功德
X11n0270_p0819a05║不全，三分言功，一分無德，當知眼唯八百功德。
X11n0270_p0819a06║依四方論，則一方三百。以三分言，則一分四百。先
X11n0270_p0819a07║顯織妄，欲明根結之始，使知所解也。次辯優劣，欲
X11n0270_p0819a08║明耳根圓通，使知所選也。
X11n0270_p0819a09║如耳周聽十方無遺，動若邇遙靜無邊際，當知耳根
X11n0270_p0819a10║圓滿一千二百功德。
X11n0270_p0819a11║能周聽，故功全也。動若等者，隨彼之動，則似有近
X11n0270_p0819a12║遠；在我之靜，則周聽無邊。
X11n0270_p0819a13║如鼻齅聞，通出入息。有出有入，而闕中交。驗於鼻根，
X11n0270_p0819a14║三分闕一。當知鼻唯，八百功德。
X11n0270_p0819a15║出能取香，入能聞香，出入之中無能，故闕中交。
X11n0270_p0819a16║如舌宣揚盡諸世間、出世間智，言有方分，理無窮盡，
X11n0270_p0819a17║當知舌根圓滿一千二百功德。
X11n0270_p0819a18║世出世智所知之境，唯舌詮顯，其言雖局，其理不
X11n0270_p0819a19║窮。
X11n0270_p0819a20║如身覺觸，識於違順，合時能覺，離中不知，離一合雙，
X11n0270_p0819a21║驗於身根，三分闕一，當知身唯八百功德。
X11n0270_p0819a22║離闕一分，合全二分，曰離一合雙。
X11n0270_p0819a23║如意默容十方三世一切世間出世間法，唯聖與凡
X11n0270_p0819a24║無不包容盡其涯際，當知意根圓滿一千二百功德。
X11n0270_p0819b01║△四、牒審圓根二：一、總告。
X11n0270_p0819b02║阿難！汝今欲逆生死欲流，返窮流根至不生滅，當驗
X11n0270_p0819b03║此等六受用根，誰合誰離？誰深誰淺？誰為圓通？誰不
X11n0270_p0819b04║圓滿？若能於此悟圓通根，逆彼無始織妄業流，得循
X11n0270_p0819b05║圓通與不圓根，日劫相倍。
X11n0270_p0819b06║流根，即妙湛不動者也。決之而出，流逸奔境，名生
X11n0270_p0819b07║死流。逆之而入，反流全一，名不生滅。六、受用根，即
X11n0270_p0819b08║上所明者。循圓則合性而深，不圓則離性而淺。深
X11n0270_p0819b09║淺相遼，故遲速之功，日劫相倍。夫欲速，反須擇圓
X11n0270_p0819b10║根也。
X11n0270_p0819b11║我今備顯六湛圓明，本所功德數量如是，隨汝詳擇
X11n0270_p0819b12║其可入者，吾當發明令汝增進。十方如來於十八界
X11n0270_p0819b13║一一修行，皆得圓滿無上菩提，於其中間亦無優劣，
X11n0270_p0819b14║但汝下劣未能於中圓自在慧，故我宣揚令汝但於
X11n0270_p0819b15║一門深入入一無妄，彼六知根一時清淨。
X11n0270_p0819b16║得圓自在慧，則十八界無非圓通。然下劣初機，未
X11n0270_p0819b17║能圓得。且自一門而入，一根無妄，則六皆清淨。不
X11n0270_p0819b18║唯悟十八界塵塵剎剎皆圓通矣。△二、別明二。一、
X11n0270_p0819b19║問：
X11n0270_p0819b20║阿難白佛言：世尊！云何逆流深入一門，能令六根一
X11n0270_p0819b21║時清淨？
X11n0270_p0819b22║△二答四。一、辯惑。
X11n0270_p0819b23║佛告阿難：汝今已得須陀洹果，已滅三界眾生世間
X11n0270_p0819b24║見所斷惑，然猶未知根中積生無始虗習。彼習要因
X11n0270_p0819c01║修所斷得，河況此中生住異滅分劑頭數？
X11n0270_p0819c02║湛圓因惑而分，一六因惑而生。故將告一六之義，
X11n0270_p0819c03║先與辯惑也。小乘見道門，斷三界貪嗔癡等十分
X11n0270_p0819c04║別惑，乃證初果。故曰已得陀洹，已滅見惑也。修道
X11n0270_p0819c05║門，斷三界貪嗔癡慢四俱生惑，亦曰思惑。此乃根
X11n0270_p0819c06║中累生無始虗習，三果乃斷，所以阿難未知也。況
X11n0270_p0819c07║此根中，更有生住異滅諸微細惑，其分劑頭數，又
X11n0270_p0819c08║非阿難所知者。斷盡此惑，六湛乃圓。△二推明
X11n0270_p0819c09║今汝且觀現前六根，為一為六？阿難，若言一者，耳何
X11n0270_p0819c10║不見？目何不聞？頭奚不履？足奚無語？若此六根，決定
X11n0270_p0819c11║成六。如我今會，與汝宣揚微妙法門，汝之六根，誰來
X11n0270_p0819c12║領受？阿難言：我用耳聞。佛言：汝耳自聞，何關身口？口
X11n0270_p0819c13║來問義，身起欽承。
X11n0270_p0819c14║耳不見，足無語，不可以為一也。耳聞法而身口同，
X11n0270_p0819c15║不可以為六也。
X11n0270_p0819c16║是故應知，非一終六，非六終一，終不汝根元一元六。
X11n0270_p0819c17║阿難，當知是根非一非六，由無始來顛倒淪替，故於
X11n0270_p0819c18║圓湛一六義生。
X11n0270_p0819c19║既無定趣，則一六之義，非本元有，由顛倒生。
X11n0270_p0819c20║汝須陀洹，雖得六銷，猶未亡一。
X11n0270_p0819c21║六者，麤惑妄結也。一者，法執細識也。須陀洹已斷
X11n0270_p0819c22║麤惑，不入色、聲、香、味、觸、法，是得六銷，而尚滯法執，
X11n0270_p0819c23║是未亡一也。以後文證之，此乃方得人空，而未能
X11n0270_p0819c24║成法解脫，至俱空不生，乃亡一矣。然小乘必消六，
X11n0270_p0820a01║然後亡一，大乘直亡一，使六自消。叔世窮道，雖曰
X11n0270_p0820a02║得妙，竟涉離微，求其真能亡一者，不可多得。覆尋
X11n0270_p0820a03║聖言，葢深有所發也。
X11n0270_p0820a04║如太虗空參合群器，由器形異名之異空，除器觀空
X11n0270_p0820a05║說空為一，彼太虗空云何為汝成同不同？何況更名
X11n0270_p0820a06║是一非一？則汝了知六受用根亦復如是。
X11n0270_p0820a07║虗空本非同異，喻湛圓本非一六。合器除器，喻一
X11n0270_p0820a08║六義生之由也。知太虗之同異是非，了無所立，則
X11n0270_p0820a09║一六併亡，而湛圓不分矣。△三、原妄。一、六既無，而
X11n0270_p0820a10║現有六根者，由粘湛妄發耳。故原其妄發之源以
X11n0270_p0820a11║示之。文七：一、原眼。
X11n0270_p0820a12║由明暗等二種相形，於妙圓中黏湛發見。
X11n0270_p0820a13║妙湛圓明，本非見覺，由粘妄失真，於是發見。
X11n0270_p0820a14║見精映色，結色成根。根元目為清淨四大，因名眼體。
X11n0270_p0820a15║如蒲萄朵，浮根四塵，流逸奔色。
X11n0270_p0820a16║見精，眼識也。色，眼塵也。二者妄結以成眼根。此根
X11n0270_p0820a17║之元，攬四大而成體，以未奔境，故名清淨。方是之
X11n0270_p0820a18║時，如蒲萄朵而已。葢體雖具而識未流，所謂但如
X11n0270_p0820a19║鏡中，無別所知者是也。及乎流逸，奔境則染，故轉
X11n0270_p0820a20║名浮根四塵，而不名清淨四大。△二原耳
X11n0270_p0820a21║由動靜等二種相擊，於妙圓中粘湛發聽，聽精映聲，
X11n0270_p0820a22║卷聲成根，根元目為清淨四大，因名耳體如新卷葉，
X11n0270_p0820a23║浮根四塵流逸奔聲。
X11n0270_p0820a24║自此而下，皆例上釋，新卷葉則有竅而已。△三原
X11n0270_p0820b01║鼻
X11n0270_p0820b02║由通塞等二種相發，於妙圓中粘湛發齅，齅精映香，
X11n0270_p0820b03║納香成根，根元目為清淨四大，因名鼻體如雙垂爪，
X11n0270_p0820b04║浮根四塵流逸奔香。
X11n0270_p0820b05║△四原舌
X11n0270_p0820b06║由恬變等二種相參，於妙圓中粘湛發甞，甞精映味
X11n0270_p0820b07║絞味成根，根元目為清淨四大，因名舌體如初偃月，
X11n0270_p0820b08║浮根四塵流逸奔味。
X11n0270_p0820b09║常性為恬，奔味為變。初生之月，偃然舌相如之，皆
X11n0270_p0820b10║喻無情之物者，明體雖具而識未流也。△五原身
X11n0270_p0820b11║由離合等二種相摩，於妙圓中粘湛發覺，覺精映觸
X11n0270_p0820b12║摶觸成根，根元目為清淨四大，因名身體如腰皷顙，
X11n0270_p0820b13║浮根四塵流逸奔觸。
X11n0270_p0820b14║覺精，身識也。腰、皷、顙，徒有觸體，未有觸用，喻清淨
X11n0270_p0820b15║根元也。顙喻根元，則皷喻浮根元。因浮根然後流，
X11n0270_p0820b16║如顙因成皷然後觸。△六原意
X11n0270_p0820b17║由生滅等二種相續，於妙圓中粘湛發知，知精映法，
X11n0270_p0820b18║攬法成根，根元目為清淨，四大因名意思，如幽室見
X11n0270_p0820b19║浮根，四塵流逸奔法。
X11n0270_p0820b20║暗室之見，亦有體而已，識未流也。△七、結顯。
X11n0270_p0820b21║阿難！如是六根，由彼覺明，有明明覺，失彼精了，黏妄
X11n0270_p0820b22║發光。
X11n0270_p0820b23║有明明覺，如所謂性覺必明，妄為明覺也。黏妄發
X11n0270_p0820b24║光，則妄有見覺也。
X11n0270_p0820c01║是以汝今離暗離明，無有見體；離動離靜，元無聽質；
X11n0270_p0820c02║無通無塞，齅性不生；非變非恬，甞無所出；不離不合，
X11n0270_p0820c03║覺觸本無；無滅無生，了知安寄？
X11n0270_p0820c04║釋上因妄發故，六皆虗妄。若離六塵，悉無自體。了
X11n0270_p0820c05║知，即意用也。△四顯圓四。一、開發。
X11n0270_p0820c06║汝但不循動靜合離、恬變通塞、生滅明暗，如是十二
X11n0270_p0820c07║諸有為相，隨拔一根，脫粘內伏，伏歸元真，發本明耀，
X11n0270_p0820c08║耀性發明。諸餘五粘，應拔圓脫。
X11n0270_p0820c09║彼十二相能粘六根，障湛明，故拔一根而本明發。
X11n0270_p0820c10║本明一發，則妄粘皆脫而圓矣。
X11n0270_p0820c11║不由前塵所起知見，不明循根，寄根明發，由是六根
X11n0270_p0820c12║互相為用。
X11n0270_p0820c13║粘妄則由前塵循浮根，故成隔礙。脫粘則不由不
X11n0270_p0820c14║循，特寄根而已，故能互用。△二、引證。
X11n0270_p0820c15║阿難！汝豈不知今此會中，阿那律陀無目而見，跋難
X11n0270_p0820c16║陀龍無耳而聽，殑伽神女非鼻聞香，驕梵鉢提異舌
X11n0270_p0820c17║知味，舜若多神無身覺觸，如來光中映令暫現，既為
X11n0270_p0820c18║風質其體元無，諸滅盡定得寂聲聞。如此會中，摩訶
X11n0270_p0820c19║迦葉久滅意根，圓明了知不因心念。
X11n0270_p0820c20║那律尊者因精進失明而能見，賢喜龍王無耳能
X11n0270_p0820c21║聽，恒河之神無鼻聞香，驕梵受牛哨報，故曰異舌。
X11n0270_p0820c22║舜若多主，空神也，其質如風而能覺觸，修滅盡定
X11n0270_p0820c23║得空寂者，意根斯滅。如大迦葉者，雖滅意根而能
X11n0270_p0820c24║了知，此皆不由不循而發本明耀者也。△三、結示。
X11n0270_p0821a01║阿難，今汝諸根若圓拔已內瑩發光，如是浮塵及器
X11n0270_p0821a02║世間諸變化相如湯銷冰，應念化成無上知覺。
X11n0270_p0821a03║失彼精了，由塵起見，則根境成礙。故脫粘圓拔，真
X11n0270_p0821a04║光瑩發，則浮塵幻相，如湯消冰，成一圓融清淨寶
X11n0270_p0821a05║覺。△四驗顯。
X11n0270_p0821a06║阿難，如彼世人聚見於眼，若令急合，暗相現前，六根
X11n0270_p0821a07║黯然，頭足相類。彼人以手循體外繞，彼雖不見，頭足
X11n0270_p0821a08║一辨，知覺是同，緣見因明，暗成無見，不明自發，則諸
X11n0270_p0821a09║暗相永不能昏。根塵既銷，云何覺明不成圓妙？
X11n0270_p0821a10║聚見於眼，則緣明有見之時也；急合而暗，則暗成
X11n0270_p0821a11║無見之時也。六根頭足，既黯然無見，而觸之一一
X11n0270_p0821a12║能辨，同於明時。由是驗之，不明自發，暗不能昏者，
X11n0270_p0821a13║人人具有，但脫粘消塵，自成圓妙矣。△五、牒審常
X11n0270_p0821a14║性二。一、問難。
X11n0270_p0821a15║阿難白佛言：世尊！如佛說言：因地覺心欲求常住，要
X11n0270_p0821a16║與果位名目相應。
X11n0270_p0821a17║牒前起難也。
X11n0270_p0821a18║世尊！如果位中，菩提、涅槃、真如、佛性、菴摩羅識、空如
X11n0270_p0821a19║來藏、大圓鏡智，是七種名稱謂雖別，清淨圓滿體性
X11n0270_p0821a20║堅凝，如金剛王常住不壞。若此見聽離於明暗、動靜、
X11n0270_p0821a21║通塞，畢竟無體，猶如念心離於前塵本無所有，云何
X11n0270_p0821a22║將此畢竟斷滅以為修因，欲獲如來七常住果？
X11n0270_p0821a23║離幻復真，常住不壞，名七常住果。而見聽六用，離
X11n0270_p0821a24║塵無體，是斷滅法。依斷滅因，求常住果，烏得相應
X11n0270_p0821b01║耶？此誤認緣塵，迷失常性也。由失常性，故難契常
X11n0270_p0821b02║果，實修證大患，故須難明也。諸佛所得曰菩提，寂
X11n0270_p0821b03║靜常樂曰涅槃，不妄不變曰真如，離過絕非曰佛
X11n0270_p0821b04║性，分別一切而無染著曰菴羅識，一法不立煩惱
X11n0270_p0821b05║蕩盡曰空如來藏，洞照萬法而無分別曰大圓鏡
X11n0270_p0821b06║智。菴摩羅，此云無垢，即第九白淨識也。此已成智
X11n0270_p0821b07║而名識者，以能分別故。楞伽曰：分別是識，無分別
X11n0270_p0821b08║是智。有空如來藏，有不空如來藏，有空不空如來
X11n0270_p0821b09║藏。寶積經曰：空如來藏，離不解脫一切煩惱；不空
X11n0270_p0821b10║如來藏，具？河沙佛不思議法；空不空如來藏，隨為
X11n0270_p0821b11║色空普應一切。後二隨用得名，獨空如來藏為真
X11n0270_p0821b12║體，故為果號。
X11n0270_p0821b13║世尊！若離明暗見畢竟空，如無前塵念自性滅，進退
X11n0270_p0821b14║循環微細推求，本無我心及我心所，將誰立因求無
X11n0270_p0821b15║上覺？如來先說湛精圓常，違越誠言終成戲論，云何
X11n0270_p0821b16║如來真實語者？唯埀大慈開我蒙恡。
X11n0270_p0821b17║復揣六用，疑若斷滅，而反以佛說湛常為不誠，而
X11n0270_p0821b18║近乎戲論，不得為真實語者。△二、與審二：一、辨迷
X11n0270_p0821b19║三：一、敘迷。
X11n0270_p0821b20║佛告阿難：汝學多聞未盡諸漏，心中徒知顛倒所因，
X11n0270_p0821b21║真倒現前實未能識，恐汝誠心猶未信伏。吾今試將
X11n0270_p0821b22║塵俗諸事，當除汝疑。
X11n0270_p0821b23║倒因，即疑妄分別也。真倒，即執常為斷也。△二、驗
X11n0270_p0821b24║倒二：一、約根驗。
X11n0270_p0821c01║即時如來敕羅睺羅擊鐘一聲，問阿難言：汝今聞不？
X11n0270_p0821c02║阿難大眾俱言：我聞。鐘歇無聲，佛又問言：汝今聞不？
X11n0270_p0821c03║阿難大眾俱言：不聞。時羅睺羅又擊一聲，佛又問言：
X11n0270_p0821c04║汝今聞不？阿難大眾又言：俱聞。佛問阿難：汝云何聞？
X11n0270_p0821c05║云何不聞？阿難大眾俱白佛言：鐘聲若擊，則我得聞；
X11n0270_p0821c06║擊久聲銷，音響雙絕，則名無聞。
X11n0270_p0821c07║此但無聲，非謂無聞。必再擊疊問者，欲令審辨而
X11n0270_p0821c08║有悟也。△二約塵驗。
X11n0270_p0821c09║如來又敕羅睺擊鐘，問阿難言：爾今聲不？阿難大眾
X11n0270_p0821c10║俱言：有聲。少選聲銷，佛又問言：爾今聲不？阿難大眾
X11n0270_p0821c11║答言：無聲。有頃，羅睺更來撞鐘，佛又問言：爾今聲不？
X11n0270_p0821c12║阿難大眾俱言：有聲。佛問阿難：汝云何聲？云何無聲？
X11n0270_p0821c13║阿難大眾俱白佛言：鐘聲若擊，則名有聲；擊久聲銷，
X11n0270_p0821c14║音響雙絕，則名無聲。
X11n0270_p0821c15║上答為倒，此答為正。葢聲有生滅，聞性常在，迷情
X11n0270_p0821c16║不了，以聞同聲，是以常為斷也。△三責惑。
X11n0270_p0821c17║佛語阿難及諸大眾：汝今云何自語矯亂？大眾阿難
X11n0270_p0821c18║俱時問佛：我今云何名為矯亂？佛言：我問汝聞，汝則
X11n0270_p0821c19║言聞；又問汝聲，汝則言聲。唯聞與聲，報答無定，如是
X11n0270_p0821c20║云何不名矯亂？
X11n0270_p0821c21║△二、正審四。一、顯常。
X11n0270_p0821c22║阿難！聲銷無響，汝說無聞。若實無聞，聞性已滅，同于
X11n0270_p0821c23║枯木鐘聲更擊，汝云何知？知有知無，自是聲塵或無
X11n0270_p0821c24║或有，豈彼聞性為汝有無？聞實云無，誰知無者？
X11n0270_p0822a01║聲塵或有或無，聞性未甞有無，所謂聲無亦非滅，
X11n0270_p0822a02║聲有亦非生，此即不生不滅真常性也。夫知無者，
X11n0270_p0822a03║亦因聞根，不可謂無聲則無聞也。
X11n0270_p0822a04║是故，阿難！聲於聞中自有生滅，非為汝聞聲生聲滅，
X11n0270_p0822a05║令汝聞性為有為無？
X11n0270_p0822a06║牒上顯常也。△二警發。
X11n0270_p0822a07║汝尚顛倒惑聲為聞，何怪昏迷以常為斷？終不應言
X11n0270_p0822a08║離諸動靜、閉塞、開通，說聞無性。
X11n0270_p0822a09║牒上警發，使悟常性也。△三驗常。
X11n0270_p0822a10║如重睡人眠熟牀枕，其家有人於彼睡時擣練舂米，
X11n0270_p0822a11║其人夢中聞舂擣聲別作他物，或為擊皷、或為撞鐘，
X11n0270_p0822a12║即於夢時自怪其鐘為木石響。於時忽寤遄知杵音，
X11n0270_p0822a13║自告家人：我正夢時惑此舂音將為皷響。阿難！是人
X11n0270_p0822a14║夢中豈憶靜搖開閉通塞？其形雖寐聞性不昏，縱汝
X11n0270_p0822a15║形銷命光遷謝，此性云何為汝銷滅？
X11n0270_p0822a16║此驗勞生雖在倒妄，生死常性，不昏不滅也。△四、
X11n0270_p0822a17║結告。
X11n0270_p0822a18║以諸眾生從無始來，循諸色聲，逐念流轉，曾不開悟
X11n0270_p0822a19║性淨妙常，不循所常，逐諸生滅，由是生生雜染流轉。
X11n0270_p0822a20║若棄生滅，守於真常，常光現前，根塵識心應時銷落，
X11n0270_p0822a21║想相為塵，識情為垢，二俱遠離，則汝法眼應時清明，
X11n0270_p0822a22║云何不成無上知覺？
X11n0270_p0822a23║不悟性常，故逐諸生滅。能守常性，常果可冀矣。前
X11n0270_p0822a24║令審擇常性為因地心，而阿難牒難，故此結告也。
X11n0270_p0822b01║常光現前，根塵消落者，謂得其常心，則妄塵自滅。
X11n0270_p0822b02║妄塵既滅，法眼自明。以此為因，則七常住果於是
X11n0270_p0822b03║可獲。故曰：云何不成無上知覺？
X11n0270_p0822b04║
X11n0270_p0822b05║大佛頂如來密因修證了義諸菩薩萬行首楞嚴經
X11n0270_p0822b06║要解卷第八
X11n0270_p0822b07║
X11n0270_p0822b08║音切
X11n0270_p0822b09║繄（烏奚切。）泊（步各切。）捐（與專切。）汩（古忽切。）媒（莫杯切。）織（音職。）貿（亡候
X11n0270_p0822b10║切。）黏（女亷切。）恬（徒亷切。）顙（蘇朗切。）殑（其證切。）黯（乙湛切。）怪（昔恠。）選
X11n0270_p0822b11║（先充切。）頃（傷并切。）舂（書容切。）遄（市緣切。）