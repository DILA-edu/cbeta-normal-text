X11n0270_p0830c01║
X11n0270_p0830c02║
X11n0270_p0830c03║
X11n0270_p0830c04║大佛頂如來密因修證了義諸菩薩萬行首楞嚴經
X11n0270_p0830c05║要解卷第十一
X11n0270_p0830c06║唐天竺沙門般剌蜜諦譯
X11n0270_p0830c07║烏萇國沙門彌伽釋迦譯語
X11n0270_p0830c08║菩薩戒弟子前正議大夫同中書
X11n0270_p0830c09║門下平章事清河房融筆授
X11n0270_p0830c10║溫陵開元蓮寺比丘戒環解
X11n0270_p0830c11║△五、特標耳根。總諸圓通二十五門，此最當機，故
X11n0270_p0830c12║特標也。文三：一、敘本修證二：初、敘圓證。
X11n0270_p0830c13║爾時，觀世音菩薩即從座起，頂禮佛足而白佛言：世
X11n0270_p0830c14║尊！憶念我昔無數恒河沙劫，於時有佛出現於世，名：
X11n0270_p0830c15║觀世音。我於彼佛發菩提心，彼佛教我從聞、思、修入
X11n0270_p0830c16║三摩地。
X11n0270_p0830c17║觀音者，觀世言音，圓悟圓應之號也。於音言觀者，
X11n0270_p0830c18║以觀智照之，不以耳識聞之也。所謂入流亡所，則
X11n0270_p0830c19║以觀不以聞可知矣。所師之佛，亦名觀音者，因果
X11n0270_p0830c20║相符，古今一道也。
X11n0270_p0830c21║初於聞中入流亡所，所入既寂，動靜二相了然不生。
X11n0270_p0830c22║如是漸增，聞所聞盡，盡聞不住，覺所覺空，空覺極圓，
X11n0270_p0830c23║空所空滅，生滅既滅，寂滅現前。
X11n0270_p0830c24║釋從三慧入圓通也。達耳之謂聞，著心之謂思，治
X11n0270_p0831a01║習之謂修，三者圓明，是名三慧。入流亡所者，不隨
X11n0270_p0831a02║聲塵，頓入法流，而亡其所入也。音聲之性，由動靜
X11n0270_p0831a03║顯，故所入既寂，則動靜不生，此聞慧也。既達乎耳，
X11n0270_p0831a04║復著於心，如水之漸，如土之增，使能聞所聞，情境
X11n0270_p0831a05║俱泯，而盡聞之心，亦復不住，以合真覺，此思慧也。
X11n0270_p0831a06║既著於心，還以治習，使能覺所覺，皆合妙空，則空
X11n0270_p0831a07║覺不二，是謂極圓，能空所空，亦復不立，乃為盡道，
X11n0270_p0831a08║此修慧也。夫然後生滅滅生，情境俱盡，而真寂真
X11n0270_p0831a09║滅，圓通之體，於是現前，即所謂入三摩地也。以圓
X11n0270_p0831a10║覺配之，入流亡所等，即應當遠離幻妄境界也。如
X11n0270_p0831a11║是漸增等，即心如幻者，亦復遠離也。覺所覺空，即
X11n0270_p0831a12║遠離為幻，亦復遠離也。空所空滅，即離遠離幻，亦
X11n0270_p0831a13║復遠離也。生滅既滅，則得無所離，即除諸幻也。寂
X11n0270_p0831a14║滅現前，即譬如磨鏡，垢盡明現也。造至於此，則圓
X11n0270_p0831a15║通之體極矣。△二、敘圓用二：一、總。
X11n0270_p0831a16║忽然超越世出世間十方圓明，獲二殊勝：一者、上合
X11n0270_p0831a17║十方諸佛本妙覺心，與佛如來同一慈力；二者、下合
X11n0270_p0831a18║十方一切六道眾生，與諸眾生同一悲仰。
X11n0270_p0831a19║由根境圓融，故世出世法不能限礙，而十方法界
X11n0270_p0831a20║圓明洞達也。惟其圓洞，故上合諸佛，下合群生。無
X11n0270_p0831a21║間然者，上合諸佛，故能愍物興慈，應機與樂，即三
X11n0270_p0831a22║十二應是也。下合群生，故知其悲仰，隨與拔苦，即
X11n0270_p0831a23║十四無畏是也。△二、別三：一、三十二應。此現十法
X11n0270_p0831a24║界身，圓應群機也。開有三十二，合惟四聖六凡，攝
X11n0270_p0831b01║盡群類。文三：一、總舉。
X11n0270_p0831b02║世尊，由我供養觀音如來，蒙彼如來授我如幻聞熏
X11n0270_p0831b03║聞修金剛三昧，與佛如來同慈力故，令我身成三十
X11n0270_p0831b04║二應，入諸國土。
X11n0270_p0831b05║幻人作為本於無作，故此言如幻三昧，後言無作
X11n0270_p0831b06║妙力。此之三昧由聞慧熏修以成而無能沮壞，故
X11n0270_p0831b07║稱金剛。依此三昧隨緣應化，凡皆如幻而已。△二、
X11n0270_p0831b08║詳列二。一、四聖。四、一佛。
X11n0270_p0831b09║世尊！若諸菩薩入三摩地，進修無漏勝解現圓，我現
X11n0270_p0831b10║佛身而為說法令其解脫。
X11n0270_p0831b11║修正定，取正果，曰進修無漏。境智雙忘，情解俱泯，
X11n0270_p0831b12║名勝解現圓，斯可以得佛，故現佛身為說果法也。
X11n0270_p0831b13║第十地菩薩，坐華王座，垂成正覺，亦須別佛說教，
X11n0270_p0831b14║斷最後無明，方成佛道。△二辟支
X11n0270_p0831b15║若諸有學寂靜妙明，勝妙現圓，我於彼前現獨覺身
X11n0270_p0831b16║而為說法，令其解脫。
X11n0270_p0831b17║有學，小聲聞也。獨覺，亦曰麟喻，喻麟之獨也。出無
X11n0270_p0831b18║佛世，觀物變易，自覺無生，故號獨覺。樂獨善寂，求
X11n0270_p0831b19║自然慧，故曰寂靜。妙明，能妙萬物，以明自性，故曰
X11n0270_p0831b20║勝妙。△三、緣覺。
X11n0270_p0831b21║若諸有學斷十二緣，緣斷勝性勝妙現圓，我於彼前
X11n0270_p0831b22║現緣覺身而為說法，令其解脫。
X11n0270_p0831b23║知迷勝性，由十二緣於是斷之。自無明滅，至憂悲
X11n0270_p0831b24║苦惱滅，則緣斷而性現矣。性因緣斷而現，故曰緣
X11n0270_p0831c01║斷勝性。由觀緣悟道，名緣覺乘。△四聲聞。
X11n0270_p0831c02║若諸有學得四諦空，修道入滅，勝性現圓，我於彼前
X11n0270_p0831c03║現聲聞身而為說法，令其解脫。
X11n0270_p0831c04║斷四諦下麤惑，名得四諦空。依道諦修而證滅諦
X11n0270_p0831c05║果，名修道入滅。此未能妙物獨證空性，故曰勝性
X11n0270_p0831c06║現圓也。四聖不舉菩薩者，兼在佛位。△二六凡三
X11n0270_p0831c07║一天
X11n0270_p0831c08║若諸眾生欲心明悟，不犯欲塵，欲身清淨，我於彼前
X11n0270_p0831c09║現梵王身而為說法，令其解脫。若諸眾生欲為天主，
X11n0270_p0831c10║統領諸天，我於彼前現帝釋身而為說法，令其成就。
X11n0270_p0831c11║梵天超出欲界，故心能明悟，不犯欲塵，身根清淨，
X11n0270_p0831c12║即得生彼也。帝釋為忉利天主，統三十三天。
X11n0270_p0831c13║若諸眾生欲身自在遊行十方，我於彼前現自在天
X11n0270_p0831c14║身而為說法，令其成就。若諸眾生欲身自在飛行虗
X11n0270_p0831c15║空，我於彼前現大自在天身而為說法，令其成就。
X11n0270_p0831c16║自在遊行，名自在天，即欲頂他化也。飛行虗空，名
X11n0270_p0831c17║大自在天，即色頂摩醯也。初舉梵王至此，乃自欲
X11n0270_p0831c18║天色天而超至色頂，意兼無色，以明無剎不現也。
X11n0270_p0831c19║若諸眾生愛統鬼神，救護國土，我於彼前現天大將
X11n0270_p0831c20║軍身而為說法，令其成就。若諸眾生愛統世界，保護
X11n0270_p0831c21║眾生，我於彼前現四天王身而為說法，令其成就。若
X11n0270_p0831c22║諸眾生愛生天宮，驅使鬼神，我於彼前現四天王國
X11n0270_p0831c23║太子身而為說法，令其成就。
X11n0270_p0831c24║上舉正統，此舉臣輔也。天將軍，為帝釋上將，統領
X11n0270_p0832a01║鬼神。四天王，臣於帝釋，統領世界。四天太子，即那
X11n0270_p0832a02║吒之類，能驅鬼神。△二人三一、王臣士庶
X11n0270_p0832a03║若諸眾生樂為人王，我於彼前現人王身而為說法，
X11n0270_p0832a04║令其成就。若諸眾生愛主族姓，世間推讓，我於彼前
X11n0270_p0832a05║現長者身而為說法，令其成就。若諸眾生愛談名言，
X11n0270_p0832a06║清淨自居，我於彼前現居士身而為說法，令其成就。
X11n0270_p0832a07║自金輪至粟散，皆人王也。粟散即邦國小王，散於
X11n0270_p0832a08║天下，如粟之多。長者具十德，謂姓貴、位高、大富、威
X11n0270_p0832a09║猛、智深、年耆、行淨、禮備。上嘆下歸，故為族姓之主，
X11n0270_p0832a10║世間推讓也。隱居求志，行義達道，名居士。名言，典
X11n0270_p0832a11║雅之言也。
X11n0270_p0832a12║若諸眾生愛治國土，剖斷邦邑，我於彼前現宰官身
X11n0270_p0832a13║而為說法，令其成就。若諸眾生愛諸數術，攝衛自居，
X11n0270_p0832a14║我於彼前現婆羅門身而為說法，令其成就。
X11n0270_p0832a15║剖，判也。合和占相，推步盈虗，皆數術也。△二、入道
X11n0270_p0832a16║四眾。
X11n0270_p0832a17║若有男子好學出家，持諸戒律，我於彼前現比丘身
X11n0270_p0832a18║而為說法，令其成就。若有女子好學出家，持諸禁戒，
X11n0270_p0832a19║我於彼前現比丘尼身而為說法，令其成就。若有男
X11n0270_p0832a20║子樂持五戒，我於彼前現優婆塞身而為說法，令其
X11n0270_p0832a21║成就。若有女子五戒自居，我於彼前現優婆夷身而
X11n0270_p0832a22║為說法，令其成就。
X11n0270_p0832a23║戒謂比丘戒二百五十，尼倍之。言律言禁者，比丘
X11n0270_p0832a24║所持常律而已，尼則禁切尤詳。優婆塞、優婆夷，謂
X11n0270_p0832b01║近事佛法。男女五戒，殺、盜、婬、妄、酒也。此為諸戒根
X11n0270_p0832b02║本，萬善樞機，五分真體。前四能具戒、定、慧、解脫，後
X11n0270_p0832b03║一能具解脫知見，葢使昏昏為昭昭故也。△三主
X11n0270_p0832b04║婦童真。
X11n0270_p0832b05║若有女人內政立身以修家國，我於彼前現女主身
X11n0270_p0832b06║及國夫人、命婦、大家而為說法，令其成就。
X11n0270_p0832b07║天子三公九卿等掌外政，三后九妃等掌內政，所
X11n0270_p0832b08║以修治家國。女主即后妃也，命婦即公侯之妻受
X11n0270_p0832b09║錫命者。漢班惠姬為皇后傅，號稱大家。
X11n0270_p0832b10║若有眾生不壞男根，我於彼前現童男身而為說法，
X11n0270_p0832b11║令其成就。若有處女愛樂處身，不求侵暴，我於彼前
X11n0270_p0832b12║現童女身而為說法，令其成就。
X11n0270_p0832b13║△三神
X11n0270_p0832b14║若有諸天樂出天倫，我現天身而為說法，令其成就；
X11n0270_p0832b15║若有諸龍樂出龍倫，我現龍身而為說法，令其成就；
X11n0270_p0832b16║若有藥叉樂度本倫，我於彼前現藥叉身而為說法，
X11n0270_p0832b17║令其成就；若乾闥婆樂脫其倫，我於彼前現乾闥婆
X11n0270_p0832b18║身而為說法，令其成就；若阿修羅樂脫其倫，我於彼
X11n0270_p0832b19║前現阿修羅身而為說法，令其成就；若緊那羅樂脫
X11n0270_p0832b20║其倫，我於彼前現緊那羅身而為說法，令其成就；若
X11n0270_p0832b21║摩呼羅伽樂脫其倫，我於彼前現摩呼羅伽身而為
X11n0270_p0832b22║說法，令其成就；若諸眾生樂人修人，我現人身而為
X11n0270_p0832b23║說法，令其成就；若諸非人、有形無形、有想無想樂度
X11n0270_p0832b24║其倫，我於彼前皆現其身而為說法，令其成就。
X11n0270_p0832c01║此天龍八部等類也。樂人修人者，此類似人而非，
X11n0270_p0832c02║故樂生人道。諸非人，指有形無形，有想無想，即休
X11n0270_p0832c03║咎精明，空散消沉類也。六、凡不舉獄鬼畜者，此類
X11n0270_p0832c04║方沉幽昏，未能聞法，則以施無畏力拔之。△三、結。
X11n0270_p0832c05║是名妙淨。三十二應入國土身，皆以三昧聞熏聞修，
X11n0270_p0832c06║無作妙力自在成就。
X11n0270_p0832c07║迹示同類，心絕愛見，名妙淨。依無作智，起大神用，
X11n0270_p0832c08║名妙力。無作無為，隨緣汎應，名自在成就。△二十
X11n0270_p0832c09║四、無畏三。一、總舉。
X11n0270_p0832c10║世尊！我復以此聞熏聞修金剛三昧無作妙力，與諸
X11n0270_p0832c11║十方三世六道一切眾生同悲仰故，令諸眾生於我
X11n0270_p0832c12║身心獲十四種無畏功德。
X11n0270_p0832c13║由我不自觀音而彼獲脫苦，由我知見旋復而彼
X11n0270_p0832c14║能不燒，故曰於我身心獲無畏德。△二、詳列。三、一
X11n0270_p0832c15║脫外業。七、一脫眾苦。
X11n0270_p0832c16║一者、由我不自觀音，以觀觀者，令彼十方苦惱眾生
X11n0270_p0832c17║觀其音聲，即得解脫。
X11n0270_p0832c18║不自觀音者，不隨聞塵所起知見也。以觀觀者，謂
X11n0270_p0832c19║旋倒聞機，反照自性也。不起知見，則無所妄；反照
X11n0270_p0832c20║自性，則一切真寂，無復苦惱可得。此則真觀、淨觀、
X11n0270_p0832c21║大智慧觀，能破癡暗，能伏災難，故令苦眾生蒙我
X11n0270_p0832c22║真觀，即得解脫。△二脫三災。
X11n0270_p0832c23║二者、知見旋復，令諸眾生設入大火，火不能燒。三者、
X11n0270_p0832c24║觀聽旋復，令諸眾生大水所漂，水不能溺。
X11n0270_p0833a01║內外四大常相交感，見覺屬火，聞聽屬水，故見業
X11n0270_p0833a02║交則見猛火，聞業交則見波濤。今知見旋復則無
X11n0270_p0833a03║見業，觀聽旋復則無聞業，故水火不能燒溺也。於
X11n0270_p0833a04║聽言觀，猶於音言觀也。大水所漂，意兼風災。△三
X11n0270_p0833a05║脫鬼害。
X11n0270_p0833a06║四者、斷滅妄想，心無殺害，令諸眾生入諸鬼國，鬼不
X11n0270_p0833a07║能害。
X11n0270_p0833a08║自此至脫囚離怨之事，皆由六根消復，心無所召，
X11n0270_p0833a09║故境不能為也。△四、脫刑戮。
X11n0270_p0833a10║五者熏聞成聞，六根消復同於聲聽，能令眾生臨當
X11n0270_p0833a11║被害刀段段壞，使其兵戈猶如割水，亦如吹光性無
X11n0270_p0833a12║搖動。
X11n0270_p0833a13║以聞慧熏其聞根，以成圓聞。一根既圓，則六根消，
X11n0270_p0833a14║復同於聲聽，無復形礙，故如割水吹光也。△五脫
X11n0270_p0833a15║幽邪。
X11n0270_p0833a16║六者、聞熏精明，明徧法界，則諸幽暗性不能全，能令
X11n0270_p0833a17║眾生、藥叉、羅剎、鳩槃茶鬼及毗舍遮、富單那等，雖近
X11n0270_p0833a18║其旁，目不能視。
X11n0270_p0833a19║聞熏精明，爍彼幽暗，故不能視。△六、脫囚繫。
X11n0270_p0833a20║七者音性圓消，觀聽返入，離諸塵妄，能令眾生禁繫
X11n0270_p0833a21║枷鎻所不能著。
X11n0270_p0833a22║音性圓消，則內無所繫，觀聽返入，則外無所累，故
X11n0270_p0833a23║枷鎻自脫。△七脫冤賊。
X11n0270_p0833a24║八者滅音圓聞，徧生慈力，能令眾生經過險路，賊不
X11n0270_p0833b01║能劫。
X11n0270_p0833b02║音聞兩立，則物我成敵。滅音圓聞，則內外無待。故
X11n0270_p0833b03║能遍生慈力，無復怨敵矣。△二、脫內業三：一、脫欲。
X11n0270_p0833b04║九者、熏聞離塵色所不劫，能令一切多婬眾生遠離
X11n0270_p0833b05║貪欲。
X11n0270_p0833b06║眾生以欲習合塵，故為色劫，能以金剛三昧熏聞
X11n0270_p0833b07║成性，遂能離塵。性成則欲愛乾枯，離塵則根境不
X11n0270_p0833b08║偶，故雖有妖色，不能劫動。△二、脫恚。
X11n0270_p0833b09║十者、純音無塵，根境圓融，無對所對，能令一切忿恨
X11n0270_p0833b10║眾生離諸瞋恚。
X11n0270_p0833b11║瞋由違情而起，對境而生，音性純淨，無復妄塵，故
X11n0270_p0833b12║圓融無違，無能所對。無違無對，則不嗔矣。△三脫
X11n0270_p0833b13║癡。
X11n0270_p0833b14║十一者消塵旋明，法界身心猶如琉璃，朗徹無礙，能
X11n0270_p0833b15║令一切昏鈍性障諸阿顛迦永離癡暗。
X11n0270_p0833b16║癡由妄塵所蔽，無明所覆。銷塵則無蔽，旋明則無
X11n0270_p0833b17║覆。故外之法界，內之身心，凝瑩朗徹，離癡暗矣。性
X11n0270_p0833b18║障即癡也。阿顛迦云：無善心內業有十，而壞滅法
X11n0270_p0833b19║身，唯婬怒癡為甚。故舉三以兼餘。△三、示福應。
X11n0270_p0833b20║十二者、融形。復聞不動道場涉入世間不壞世界，能
X11n0270_p0833b21║遍十方供養微塵諸佛如來，各各佛邊為法王子，能
X11n0270_p0833b22║令法界無子眾生欲求男者，誕生福德智慧之男。
X11n0270_p0833b23║融形則礙滅，復聞則性真，故涉入世間而無動無
X11n0270_p0833b24║壞，能遍十方供微塵佛，稟承其法，各為法子。供佛
X11n0270_p0833c01║足福，稟法足慧，而繼紹法王，有男子之道，故能應
X11n0270_p0833c02║其求也。
X11n0270_p0833c03║十三者、六根圓通，明照無二，含十方界，立大圓鏡空
X11n0270_p0833c04║如來藏，承順十方微塵如來祕密法門，受領無失，能
X11n0270_p0833c05║令法界無子眾生欲求女者，誕生端正福德柔順眾
X11n0270_p0833c06║人愛敬有相之女。
X11n0270_p0833c07║圓故無二，通故含界。明照則大，圓鏡智之質也。含
X11n0270_p0833c08║界則空，如來藏之體也。具此故能承順法門，受領
X11n0270_p0833c09║無失。承順即坤儀柔德，受領即閨門能事。有女之
X11n0270_p0833c10║道，故能應其求也。
X11n0270_p0833c11║十四者、此三千大千世界百億日月，現住世間諸法
X11n0270_p0833c12║王子，有六十二億恒河沙數，修法垂範，教化眾生，隨
X11n0270_p0833c13║順眾生，方便智慧，各各不同。
X11n0270_p0833c14║先舉多佛，次顯多福也。一剎一日月，百億日月，即
X11n0270_p0833c15║百億剎土也。
X11n0270_p0833c16║由我所得圓通本根發妙耳門，然後身心微妙含容
X11n0270_p0833c17║周徧法界，能令眾生持我名號，與彼共持六十二億
X11n0270_p0833c18║恒河沙諸法王子，二人福德正等無異。世尊！我一名
X11n0270_p0833c19║號與彼眾多名號無異，由我修習得真圓通。
X11n0270_p0833c20║圓通本根，妙含法界，一多平等，彼我無二，故令持
X11n0270_p0833c21║我名，福等於彼。當知修習得真圓通，則一身多身，
X11n0270_p0833c22║他方此界，一福德，一名物，各各圓遍，無復涯異也。
X11n0270_p0833c23║△二、結。
X11n0270_p0833c24║是名十四。施無畏力，福備眾生。
X11n0270_p0834a01║△三四不思議二一總舉。
X11n0270_p0834a02║世尊！我又獲是圓通修證無上道故，又能善獲四不
X11n0270_p0834a03║思議無作妙德。
X11n0270_p0834a04║現眾多容，誦一一呪，攝化眾生，圓應所求，理出於
X11n0270_p0834a05║無為，神應於不測，名不思議無作妙德。然前亦現
X11n0270_p0834a06║形應求，獨此名不思議者，前則略顯，此復深明，如
X11n0270_p0834a07║於一身現八萬首臂，固莫得而思議也。△二、詳列
X11n0270_p0834a08║四一現容。
X11n0270_p0834a09║一者、由我初獲妙妙聞心，心精遺聞，見聞覺知不能
X11n0270_p0834a10║分隔，成一圓融清淨寶覺，故我能現眾多妙容，能說
X11n0270_p0834a11║無邊祕密神呪。
X11n0270_p0834a12║從真妙圓，重發真妙，曰妙妙聞心。旋聞脫聲，獨返
X11n0270_p0834a13║真源，曰心精遺聞。由獲妙遺聞，故眾塵不隔，一覺
X11n0270_p0834a14║圓融，而應現無滯矣。言初獲者，指本因也。
X11n0270_p0834a15║其中或現一首、三首、五首、七首、九首、十一首，如是乃
X11n0270_p0834a16║至一百八首、千首、萬首、八萬四千爍迦羅首；二臂、四
X11n0270_p0834a17║臂、六臂、八臂、十臂、十二臂、十四、十六、十八、二十至二
X11n0270_p0834a18║十四，如是乃至一百八臂、千臂、萬臂、八萬四千母陀
X11n0270_p0834a19║羅臂；二目、三目、四目、九目，如是乃至一百八目、千目、
X11n0270_p0834a20║萬目、八萬四千清淨寶目；或慈、或威、或定、或慧，救護
X11n0270_p0834a21║眾生得大自在。
X11n0270_p0834a22║首為六用之總，臂表提接之悲，目表照了之智，各
X11n0270_p0834a23║依本數充之。以至八萬四千者，表依根本六用，根
X11n0270_p0834a24║本智悲，而泛應塵勞，得大自在。此十一地等覺妙
X11n0270_p0834b01║行也。華嚴十地已前，猶依本智長養大悲。至十一
X11n0270_p0834b02║地長養功終，純是大悲為法界體，與智圓現。故觀
X11n0270_p0834b03║音手眼，通身徧身，而以大悲稱也。一體之中，塵勞
X11n0270_p0834b04║萬法，慈威定慧，無所不備。而繼二十四聖示現者，
X11n0270_p0834b05║明彼所現，雖各一端，圓而會之，咸極於此。使悟入
X11n0270_p0834b06║者，不止二十五門，頓了八萬塵勞。法界理事，曾不
X11n0270_p0834b07║離吾一圓融淨覺之體。能同能異，即一即多。無邊
X11n0270_p0834b08║剎海，德用遍周。十方身土，境相相入。邪正吉凶之
X11n0270_p0834b09║術，養生安物之方。法法圓通，塵塵具足矣。或曰：八
X11n0270_p0834b10║萬四千，特表法耳。一身何所施乎？是特以有思惟
X11n0270_p0834b11║心，測度菩薩圓通境界也。夫身含十虗，毛端現剎。
X11n0270_p0834b12║彼空與剎，又不啻如首臂而已。彼現八萬四千首
X11n0270_p0834b13║臂，猶人之八萬四千毛孔耳，未足異也。聖人之言，
X11n0270_p0834b14║即理即事。既曰不思議德，無以限意思之議之。爍
X11n0270_p0834b15║迦羅云金剛，堅固不壞也。母陀羅云印，各有妙印
X11n0270_p0834b16║也。清淨寶目，離塵合覺也。慈以攝化，威以折伏，定
X11n0270_p0834b17║以復湛，慧以開覺，通指眾多妙容也。△二說呪。
X11n0270_p0834b18║二者、由我聞思脫出六塵，如聲度垣不能為礙，故我
X11n0270_p0834b19║妙能現一一形、誦一一呪，其形其呪能以無畏施諸
X11n0270_p0834b20║眾生，是故十方微塵國土皆名我為施無畏者。
X11n0270_p0834b21║以聞思慧脫塵不礙故，現形誦呪神變妙力一一
X11n0270_p0834b22║無礙，是謂妙能。△三、攝化。
X11n0270_p0834b23║三者、由我修習本妙圓通清淨本根，所遊世界，皆令
X11n0270_p0834b24║眾生捨身珍寶，求我哀愍。
X11n0270_p0834c01║本根清淨則一切無著，故能令眾生捨諸慳著也。
X11n0270_p0834c02║求我哀愍者，哀愍為受而施作佛事也。△四、應求。
X11n0270_p0834c03║四者、我得佛心證於究竟，能以珍寶種種供養十方
X11n0270_p0834c04║如來，旁及法界六道眾生，求妻得妻，求子得子，求三
X11n0270_p0834c05║昧得三昧，求長壽得長壽，如是乃至求大涅槃得大
X11n0270_p0834c06║涅槃。
X11n0270_p0834c07║得佛心證，慧足也。珍寶供養，福足也。福慧兩足故，
X11n0270_p0834c08║餘波傍及，使彼所求世出世法，無不隨願。△二、結
X11n0270_p0834c09║答圓通。
X11n0270_p0834c10║佛問圓通：我從耳門圓照三昧，緣心自在，因入流相，
X11n0270_p0834c11║得三摩提，成就菩提，斯為第一。
X11n0270_p0834c12║初於聞中入流亡所，是從耳門得圓照也。由得圓
X11n0270_p0834c13║照故，隨緣應化，得大自在。次又漸增，以至圓空，覺
X11n0270_p0834c14║證寂滅，是因入流相，成就菩提也。△三、結顯圓號。
X11n0270_p0834c15║世尊！彼佛如來歎我善得圓通法門，於大會中授記
X11n0270_p0834c16║我為觀世音號，由我觀聽十方圓明，故觀音名徧十
X11n0270_p0834c17║方界。
X11n0270_p0834c18║因能觀聽，故果號觀音；實洞十方，故名亦遍界。△
X11n0270_p0834c19║三、瑞應。
X11n0270_p0834c20║爾時，世尊於師子座，從其五體同放寶光，遠灌十方
X11n0270_p0834c21║微塵如來及法王子諸菩薩頂。彼諸如來亦於五體
X11n0270_p0834c22║同放寶光，從微塵方來灌佛頂，并灌會中諸大菩薩
X11n0270_p0834c23║及阿羅漢。林木池沼皆演法音，交光相羅如寶絲網。
X11n0270_p0834c24║是諸大眾得未曾有，一切普獲金剛三昧。即時天雨
X11n0270_p0835a01║百寶蓮華，青黃赤白間錯紛糅，十方虗空成七寶色。
X11n0270_p0835a02║此娑婆界大地山河俱時不現，唯見十方微塵國土
X11n0270_p0835a03║合成一界，梵唄詠歌自然敷奏。
X11n0270_p0835a04║前說圓通之法，此顯圓通之瑞而應之也。諸佛五
X11n0270_p0835a05║體同放寶光者，表證性明極，則寶覺圓融，全體發
X11n0270_p0835a06║現也。互相灌頂者，頂為圓極之相，表諸佛證性圓
X11n0270_p0835a07║極。於此會中，菩薩羅漢即二十四聖之儔，佛光亦
X11n0270_p0835a08║灌其頂者，印其修證等無優劣也。林木池沼皆演
X11n0270_p0835a09║法音交光相羅者，圓通現前，則一切聲是佛聲，一
X11n0270_p0835a10║切色是佛色，無非悟入之處，無非圓通之理也。大
X11n0270_p0835a11║眾普獲金剛三昧者，因此皆能破惑障，悟圓通也。
X11n0270_p0835a12║天雨寶華，空現寶色，地隱山河，界含塵剎者，表證
X11n0270_p0835a13║圓通性，則無作妙行自然分披，寶明空覺自然發
X11n0270_p0835a14║現，有為習漏當不復生，眾塵廓然無復隔越也。梵
X11n0270_p0835a15║唄詠歌自然敷奏者，能使法界永離眾苦，常得妙
X11n0270_p0835a16║樂也。聖人所演圓通法門，奧旨妙利詳悉若是，故
X11n0270_p0835a17║眾瑞詳而應之。
X11n0270_p0835a18║
X11n0270_p0835a19║大佛頂如來密因修證了義諸菩薩萬行首楞嚴經
X11n0270_p0835a20║要解卷第十一
X11n0270_p0835a21║
X11n0270_p0835a22║音切
X11n0270_p0835a23║驅（丘于切。）暴（簿報切。）割（音葛。）忿（敷蘊切。）垣（胡官切。）