X11n0270_p0847a01║大佛頂如來密因修證了義諸菩薩萬行首楞嚴經
X11n0270_p0847a02║要解卷第十四
X11n0270_p0847a03║唐天竺沙門般剌蜜諦譯
X11n0270_p0847a04║烏萇國沙門彌伽釋迦譯語
X11n0270_p0847a05║菩薩戒弟子前正議大夫同中書
X11n0270_p0847a06║門下平章事清河房融筆受
X11n0270_p0847a07║溫陵開元蓮寺比丘戒環解
X11n0270_p0847a08║△三、結功。
X11n0270_p0847a09║阿難！是佛頂光聚悉怛多般怛囉祕密伽陀微妙章
X11n0270_p0847a10║句，出生十方一切諸佛。十方如來因此呪心，得成無
X11n0270_p0847a11║上正徧知覺。十方如來執此呪心，降伏諸魔，制諸外
X11n0270_p0847a12║道。十方如來乘此呪心，坐寶蓮華應微塵國。十方如
X11n0270_p0847a13║來含此呪心，於微塵國轉大法輪。十方如來持此呪
X11n0270_p0847a14║心，能於十方摩頂授記，自果未成，亦於十方蒙佛授
X11n0270_p0847a15║記。十方如來依此呪心，能於十方拔濟群苦，所謂地
X11n0270_p0847a16║獄、餓鬼、畜生、盲、聾、瘖、瘂、冤憎會苦、愛別離苦、求不得
X11n0270_p0847a17║苦、五陰熾盛、大小諸橫同時解脫、賊難、兵難、王難、獄
X11n0270_p0847a18║難、風、火、水難、飢渴、貧窮應念消散。十方如來隨此呪
X11n0270_p0847a19║心，能於十方事善知識，四威儀中供養如意，恒沙如
X11n0270_p0847a20║來會中推為大法王子。十方如來行此呪心，能於十
X11n0270_p0847a21║方攝受親因，令諸小乘聞祕密藏不生驚怖。十方如
X11n0270_p0847a22║來誦此呪心，成無上覺，坐菩提樹，入大涅槃。十方如
X11n0270_p0847a23║來傳此呪心，於滅度後付佛法事，究竟住持，嚴淨戒
X11n0270_p0847a24║律，悉得清淨。若我說是佛頂光聚般怛囉呪，從旦至
X11n0270_p0847b01║暮音聲相聯，字句中間亦不重疊，經恒沙劫終不能
X11n0270_p0847b02║盡。
X11n0270_p0847b03║所謂呪心者，即大白傘蓋，廣大無染，周覆法界，如
X11n0270_p0847b04║來藏心祕密法門也。惟其廣大周覆為如來藏，故
X11n0270_p0847b05║持之因之，即能出生諸佛，成無上覺，降魔應化，拔
X11n0270_p0847b06║濟群苦，及餘功德，經恒沙劫，說不能盡也。地獄餓
X11n0270_p0847b07║鬼等，略舉八難之四，怨憎愛別等，略舉八苦之四
X11n0270_p0847b08║也。灌頂經大橫有九，小橫無數，攝受親因，即攝諸
X11n0270_p0847b09║有緣也。
X11n0270_p0847b10║亦說此呪名如來頂。汝等有學未盡輪迴。發心至誠
X11n0270_p0847b11║取阿羅漢。不持此呪而坐道場。令其身心遠諸魔事。
X11n0270_p0847b12║無有是處。
X11n0270_p0847b13║上顯如來境界，此明亦攝漸修。△四、勸持三。一、總
X11n0270_p0847b14║勸。
X11n0270_p0847b15║阿難！若諸世界隨所國土所有眾生，隨國所生樺皮、
X11n0270_p0847b16║貝葉、紙素、白㲲，書寫此呪貯於香囊，是人心昏未能
X11n0270_p0847b17║誦憶，或帶身上、或書宅中，當知是人盡其生年，一切
X11n0270_p0847b18║諸毒所不能害。
X11n0270_p0847b19║△二、顯益二：一、標。
X11n0270_p0847b20║阿難！我今為汝更說此呪，救護世間得大無畏，成就
X11n0270_p0847b21║眾生出世間智。
X11n0270_p0847b22║△二、釋。
X11n0270_p0847b23║若我滅後末世眾生，有能自誦、若教他誦，當知如是
X11n0270_p0847b24║誦持眾生，火不能燒、水不能溺、大毒小毒所不能害，
X11n0270_p0847c01║如是乃至龍天鬼神、精祇魔魅所有惡呪，皆不能著
X11n0270_p0847c02║心得正受。一切呪詛厭蠱毒藥、金毒銀毒、草木蟲蛇
X11n0270_p0847c03║萬物毒氣，入此人口成甘露味。一切惡星并諸鬼神
X11n0270_p0847c04║磣心毒人，於如是人不能起惡。頻那夜迦諸惡鬼王
X11n0270_p0847c05║并其眷屬，皆領深恩常加守護。
X11n0270_p0847c06║即所謂救護世間得大無畏也。以誦呪利彼故，諸
X11n0270_p0847c07║惡鬼王皆領深恩，金銀入藥或能發毒。
X11n0270_p0847c08║阿難當知，是呪常有八萬四千那由他恒河沙俱胝
X11n0270_p0847c09║金剛藏王菩薩種族，一一皆有諸金剛眾而為眷屬，
X11n0270_p0847c10║晝夜隨侍。設有眾生於散亂心、非三摩地，心憶口持，
X11n0270_p0847c11║是金剛王常隨從彼諸善男子，何況決定菩提心者。
X11n0270_p0847c12║此諸金剛菩薩藏王，精心陰速發彼神識，是人應時
X11n0270_p0847c13║心能記憶，八萬四千恒河沙劫周徧了知，得無疑惑。
X11n0270_p0847c14║所謂成就眾生出世間智也。華嚴百二十大數初
X11n0270_p0847c15║云：一百洛叉為一俱胝，俱胝俱胝為一阿庾多，阿
X11n0270_p0847c16║庾多阿庾多為一那由他。對此方百千萬億兆京
X11n0270_p0847c17║姟，則洛叉為一億，俱胝為兆，那由他即姟也。精心
X11n0270_p0847c18║陰速者，妙心陰潛，速疾資發也。△三廣顯十一不
X11n0270_p0847c19║墮惡趣。
X11n0270_p0847c20║從第一劫乃至後身，生生不生藥叉、羅剎及富單那、
X11n0270_p0847c21║迦叱富單那、鳩槃茶、毗舍遮等，并諸餓鬼、有形無形、
X11n0270_p0847c22║有想無想如是惡處。是善男子，若讀若誦、若書若寫、
X11n0270_p0847c23║若帶若藏諸色供養，劫劫不生貧窮下賤不可樂處。
X11n0270_p0847c24║一劫言修行之始，後身言修行之成。△二、獲功德聚。
X11n0270_p0848a01║此諸眾生縱其自身不作福業，十方如來所有功德
X11n0270_p0848a02║悉與此人，由是得於恒河沙阿僧祇不可說不可說
X11n0270_p0848a03║劫，常與諸佛同生一處，無量功德如惡叉聚，同處薰
X11n0270_p0848a04║修永無分散。
X11n0270_p0848a05║不作有為之業，自獲無漏之福。華嚴百二十大數，
X11n0270_p0848a06║阿僧祇當一百三，不可說不可說當一百十九。惡
X11n0270_p0848a07║叉果名，生必同聚。△三、眾行成就。
X11n0270_p0848a08║是故能令破戒之人戒根清淨，未得戒者令其得戒，
X11n0270_p0848a09║未精進者令得精進，無智慧者令得智慧，不清淨者
X11n0270_p0848a10║速得清淨，不持齋戒自成齋戒。
X11n0270_p0848a11║以摩登得果，推之不誣，然持之須得其人也。故前
X11n0270_p0848a12║言一不清淨，不得成就；後言如法持戒，必得心通。
X11n0270_p0848a13║行人審之，勿徒希覬也。△四、滅輕重罪。
X11n0270_p0848a14║阿難！是善男子持此呪時，設犯禁戒於未受時，持呪
X11n0270_p0848a15║之後眾破戒罪，無問輕重一時消滅，縱經飲酒食噉
X11n0270_p0848a16║五辛種種不淨，一切諸佛菩薩金剛天仙鬼神不將
X11n0270_p0848a17║為過。設著不淨破弊衣服，一行一住悉同清淨，縱不
X11n0270_p0848a18║作壇不入道場亦不行道，誦持此呪還同入壇行道
X11n0270_p0848a19║功德無有異也。若造五逆無間重罪，及諸比丘比丘
X11n0270_p0848a20║尼四棄八棄，誦此呪已，如是重業猶如猛風吹散沙
X11n0270_p0848a21║聚，悉皆滅除更無毫髮。
X11n0270_p0848a22║未受，謂未持呪時。飲噉等，皆言往事也。比丘四棄，
X11n0270_p0848a23║即前四重犯，當屏棄不得共住。比丘尼八棄，加觸
X11n0270_p0848a24║八覆，隨△五、消除宿障
X11n0270_p0848b01║阿難！若有眾生從無量無數劫來，所有一切輕重罪
X11n0270_p0848b02║障，從前世來未及懺悔，若能讀誦書寫此呪身上帶
X11n0270_p0848b03║持，若安住處莊宅園舘，如是積業猶湯消雪，不久皆
X11n0270_p0848b04║得悟無生忍。
X11n0270_p0848b05║△六、所求隨願。
X11n0270_p0848b06║復次，阿難！若有女人未生男女欲求孕者，若能至心
X11n0270_p0848b07║憶念斯呪，或能身上帶此悉怛多般怛囉者，便生福
X11n0270_p0848b08║德智慧男女，求長命者即得長命，欲求果報速圓滿
X11n0270_p0848b09║者速得圓滿，身命色力亦復如是。命終之後，隨願往
X11n0270_p0848b10║生十方土國，必定不生邊地下賤，何況雜形。
X11n0270_p0848b11║雜形，鬼畜等類也。△七能安家國。
X11n0270_p0848b12║阿難！若諸國土州縣聚落飢荒疫癘，或復刀兵賊難
X11n0270_p0848b13║鬬諍，兼餘一切厄難之地，寫此神呪安城四門，并諸
X11n0270_p0848b14║支提或脫闍上，令其國土所有眾生奉迎斯呪，禮拜
X11n0270_p0848b15║恭敬一心供養，令其人民各各身佩，或各各安所居
X11n0270_p0848b16║宅地，一切災厄悉皆消滅。
X11n0270_p0848b17║支提，云可供養處，即淨剎通稱也。脫闍，云幢。△八、
X11n0270_p0848b18║歲豐民樂。
X11n0270_p0848b19║阿難！在在處處國土眾生，隨有此呪，天龍歡喜，風雨
X11n0270_p0848b20║順時，五穀豐殷，兆庶安樂。亦復能鎮一切惡星，隨方
X11n0270_p0848b21║變怪，災障不起，人無橫夭，杻械枷鎻不著其身，晝夜
X11n0270_p0848b22║安眠，常無惡夢。
X11n0270_p0848b23║△九、災變不作。
X11n0270_p0848b24║阿難！是娑婆界有八萬四千災變惡星，二十八大惡
X11n0270_p0848c01║星而為上首，復有八大惡星以為其主，作種種形出
X11n0270_p0848c02║現世時，能生眾生種種災異。有此呪地悉皆消滅，十
X11n0270_p0848c03║二由旬成結界地，諸惡災祥永不能入。
X11n0270_p0848c04║天反時，物逆理，皆所以為災。而反之逆之，職由乎
X11n0270_p0848c05║人，天與物應之而已。所謂災變惡星，則應人之災
X11n0270_p0848c06║惡者也。八萬四千，應眾生煩惱業也。二十八則四
X11n0270_p0848c07║方之紀，八則五行之經，及羅計孛也。順則福應，逆
X11n0270_p0848c08║則災應。所謂惠迪吉，從逆凶也。能生災異者，亦應
X11n0270_p0848c09║其逆而已。如彗孛飛流，為應同分，非星之為也。今
X11n0270_p0848c10║以呪力叶乎百順，故惡變悉滅於天，災祥不入其
X11n0270_p0848c11║境，祥吉凶先見也。△十、結告行人。
X11n0270_p0848c12║是故如來宣示此呪，於未來世保護初學諸修行者
X11n0270_p0848c13║入三摩地，身心泰然得大安隱，更無一切諸魔鬼神
X11n0270_p0848c14║及無始來冤橫宿殃、舊業陳債來相惱害。汝及眾中
X11n0270_p0848c15║諸有學人及未來世諸修行者，依我壇場如法持戒，
X11n0270_p0848c16║所受戒主逢清淨僧，於此呪心不生疑悔。是善男子
X11n0270_p0848c17║於此父母所生之身不得心通，十方如來便為妄語。
X11n0270_p0848c18║言戒潔心誠，決能感致也。心通，謂障消智明，如金
X11n0270_p0848c19║剛藏速發之事。△三、眾願護持六。一、金剛眾。
X11n0270_p0848c20║說是語已，會中無量百千金剛，一時佛前合掌頂禮，
X11n0270_p0848c21║而白佛言：如佛所說，我當誠心保護如是修菩提者。
X11n0270_p0848c22║△二、天王眾。
X11n0270_p0848c23║爾時，梵王并天帝釋、四天大王，亦於佛前同時頂禮，
X11n0270_p0848c24║而白佛言：審有如是修學善人，我當盡心至誠保護，
X11n0270_p0849a01║令其一生所作如願。
X11n0270_p0849a02║唐宣律師行道跌足事符此說。△三鬼帥眾。
X11n0270_p0849a03║復有無量藥叉大將，諸羅剎王、富單那王、鳩槃茶王、
X11n0270_p0849a04║毗舍遮王、頻那夜迦諸大鬼王及諸鬼帥，亦於佛前
X11n0270_p0849a05║合掌頂禮：我亦誓願護持是人，令菩提心速得圓滿。
X11n0270_p0849a06║△四天神眾
X11n0270_p0849a07║復有無量日月天子、風師、雨師、雲師、雷師并電伯等，
X11n0270_p0849a08║年歲巡官諸星眷屬，亦於會中頂禮佛足而白佛言：
X11n0270_p0849a09║我亦保護是修行人，安立道場得無所畏。
X11n0270_p0849a10║△五、地祇眾。
X11n0270_p0849a11║復有無量山神海神，一切土地水陸空行萬物精祇，
X11n0270_p0849a12║并風神王無色界天，於如來前同時稽首而白佛言：
X11n0270_p0849a13║我亦保護是修行人，得成菩提永無魔事。
X11n0270_p0849a14║風師行風，風王主風，此與無色天繼地祇舉者，前
X11n0270_p0849a15║舉釋梵方及二天，後舉地水未盡風火，故終舉風
X11n0270_p0849a16║神以該四大，舉無色以該三界也。△六、菩薩眾。
X11n0270_p0849a17║爾時八萬四千那由他恒河沙俱胝金剛藏王菩薩，
X11n0270_p0849a18║在大會中即從座起，頂禮佛足而白佛言：世尊！如我
X11n0270_p0849a19║等輩所修功業，久成菩提不取涅槃，常隨此呪救護
X11n0270_p0849a20║末世修三摩地正修行者。世尊！如是修心求正定人，
X11n0270_p0849a21║若在道場及餘經行，乃至散心遊戲聚落，我等徒眾
X11n0270_p0849a22║常當隨從侍衛此人，縱令魔王大自在天求其方便
X11n0270_p0849a23║終不可得。諸小鬼神去此善人十由旬外，除彼發心
X11n0270_p0849a24║樂修禪者。世尊！如是惡魔若魔眷屬，欲來侵擾是善
X11n0270_p0849b01║人者，我以寶杵殞碎其首猶如微塵，恒令此人所作
X11n0270_p0849b02║如願。
X11n0270_p0849b03║欲色界中一天，名大自在，即魔王天也。二、修道分
X11n0270_p0849b04║竟。△三、證果分。由前密因了義而修，可以高證佛
X11n0270_p0849b05║果也。阿難於此獨問修證地位。世尊答文，首敘十
X11n0270_p0849b06║二類生，而後明五十七位者，意使一切眾生，依此
X11n0270_p0849b07║法門，從凡入聖，重重研極，至盡妙覺，成無上道而
X11n0270_p0849b08║後已也。文二：初、阿難請問。
X11n0270_p0849b09║阿難即從座起，頂禮佛足而白佛言：我輩愚鈍好為
X11n0270_p0849b10║多聞，於諸漏心未求出離，蒙佛慈誨得正熏修，身心
X11n0270_p0849b11║快然獲大饒益。世尊！如是修證佛三摩地未到涅槃，
X11n0270_p0849b12║云何名為乾慧之地？四十四心至何漸次得修行目？
X11n0270_p0849b13║詣何方所名入地中？云何名為等覺菩薩？作是語已
X11n0270_p0849b14║五體投地，大眾一心佇佛慈音瞪瞢瞻仰。
X11n0270_p0849b15║聖位極果曰涅槃，初因曰乾慧。自乾慧入信住行
X11n0270_p0849b16║向及四加行，為四十四心，即信解行位，目曰修行。
X11n0270_p0849b17║復進十地，名入地中，是為初證。至十一地，名為等
X11n0270_p0849b18║覺，猶是分證。及到涅槃，名為妙覺，乃極證也。凝視
X11n0270_p0849b19║曰瞪，冥心則瞢。△二、佛慈開示二：初、讚許。
X11n0270_p0849b20║爾時，世尊讚阿難言：善哉，善哉！汝等乃能普為大眾
X11n0270_p0849b21║及諸末世一切眾生，修三摩地求大乘者，從於凡夫
X11n0270_p0849b22║終大涅槃，懸示無上正修行路。汝今諦聽，當為汝說。
X11n0270_p0849b23║阿難大眾合掌刳心，默然受教。
X11n0270_p0849b24║刳除雜想，虗心受教也。△二、廣陳五：初、本無修證。
X11n0270_p0849c01║佛言：阿難！當知妙性圓明離諸名相，本來無有世界
X11n0270_p0849c02║眾生。
X11n0270_p0849c03║△二、因妄有修
X11n0270_p0849c04║因妄有生，因生有滅，生滅名妄，滅妄名真，是稱如來
X11n0270_p0849c05║無上菩提及大涅槃二轉依號。
X11n0270_p0849c06║生滅、真妄、菩提、涅槃，皆所謂諸名相也。妙性之中，
X11n0270_p0849c07║本來圓離，由迷妄相因故，有修有證，於是轉不覺
X11n0270_p0849c08║而依菩提，轉生死而依涅槃，名二轉依號。△三、令
X11n0270_p0849c09║識妄因二：一、略舉。
X11n0270_p0849c10║阿難！汝今欲修真三摩地，直詣如來大涅槃者，先當
X11n0270_p0849c11║識此眾生、世界二顛倒因，顛倒不生，斯則如來真三
X11n0270_p0849c12║摩地。
X11n0270_p0849c13║前明三種相續，此明二顛倒因，乃開合言之。下云
X11n0270_p0849c14║熏以成業即攝業果，但前明生起之相，此明修斷
X11n0270_p0849c15║之要，義同意別也。修三摩地能識倒因乃能斷治，
X11n0270_p0849c16║倒妄不生則復正性，故曰斯則如來真三摩地。△
X11n0270_p0849c17║二、詳明三。一、總敘倒因。
X11n0270_p0849c18║阿難！云何名為眾生顛倒？阿難！由性明心性明圓故，
X11n0270_p0849c19║因明發性性妄見生，從畢竟無成究竟有，此有所有
X11n0270_p0849c20║非因所因，住所住相了無根本，本此無住建立世界
X11n0270_p0849c21║及諸眾生。
X11n0270_p0849c22║性明心，指真如體也。性明圓，言不守自性也。由其
X11n0270_p0849c23║不守自性，故因妄明而發妄性，因妄性而生妄見，
X11n0270_p0849c24║於是從無相真，成有相妄，故曰從畢竟無，成究竟
X11n0270_p0850a01║有。然此能有所有，能住所住，悉皆非因所因，悉皆
X11n0270_p0850a02║了無根本，文互見也。本此無住，建立世界眾生，則
X11n0270_p0850a03║知二者無因無本，全即倒妄而已。△二、派成二倒
X11n0270_p0850a04║二：一、眾生顛倒。
X11n0270_p0850a05║迷本圓明，是生虗妄。妄性無體，非有所依。
X11n0270_p0850a06║迷真起妄，眾相競生，故名眾生。此明起妄之本，下
X11n0270_p0850a07║明競生之相。
X11n0270_p0850a08║將欲復真，欲真已，非真真如性，非真求復，宛成非相，
X11n0270_p0850a09║非生非住，非心非法，展轉發生，生力發明，熏以成業，
X11n0270_p0850a10║同業相感，因有感業，相滅相生，由是故有眾生顛倒。
X11n0270_p0850a11║因迷本性，故欲復真。然希欲心生，自已失真，故曰
X11n0270_p0850a12║欲真已非真。真，如性也。以非真而求復於真，則宛
X11n0270_p0850a13║轉成妄，故曰宛成非相。遂使生住心法，百非競發。
X11n0270_p0850a14║展轉熏感，故眾相競生焉。無而忽有曰生，生而暫
X11n0270_p0850a15║停曰住，緣慮相續曰心，染淨差別曰法。眾生顛倒，
X11n0270_p0850a16║由是發生也。△二、世界顛倒
X11n0270_p0850a17║阿難！云何名為世界顛倒？是有所有分段妄生，因此
X11n0270_p0850a18║界立；非因所因、無住所住、遷流不住，因此世成；三世
X11n0270_p0850a19║四方和合相涉，變化眾生成十二類。
X11n0270_p0850a20║牒前此有所有、非因所因等義以明也。有所有故
X11n0270_p0850a21║有分段，有分段故有方位，界為方位，故因此界立
X11n0270_p0850a22║也。無所因則無所住，無所住則常遷流，世為遷流，
X11n0270_p0850a23║故因此世成也。三世四方，宛轉十二，故涉乎其間
X11n0270_p0850a24║者，悉從其變，此世界顛倒之由也。△三、廣明化理
X11n0270_p0850b01║二。一、原十二變。
X11n0270_p0850b02║是故世界因動有聲，因聲有色，因色有香，因香有觸，
X11n0270_p0850b03║因觸有味，因味知法，六亂妄想成業性故，十二區分
X11n0270_p0850b04║由此輪轉。是故世間聲、香、味、觸，窮十二變為一旋復。
X11n0270_p0850b05║萬物皆從流動生形，動則有聲，形即色也，故曰因
X11n0270_p0850b06║動有聲，因聲有色，香味觸法，皆相因而具焉。由此
X11n0270_p0850b07║六境，發起六情，名六亂妄想，正為惑業之本，故名
X11n0270_p0850b08║業性。十二類生，因此輪轉也。世間聲香味觸，牒上
X11n0270_p0850b09║六亂妄想之類也，謂其區分既各十二，窮變亦各
X11n0270_p0850b10║十二，故六亂妄形，自無明緣行而變，以至老死，終
X11n0270_p0850b11║而復始，故曰窮十二變為一旋復。△二、辯十二類
X11n0270_p0850b12║三：一、總標。
X11n0270_p0850b13║乘此輪轉顛倒相故，是有世界卵生、胎生、濕生、化生，
X11n0270_p0850b14║有色、無色，有想、無想，若非有色、若非無色，若非有想、
X11n0270_p0850b15║若非無想。
X11n0270_p0850b16║輪轉顛倒相，即六亂妄想等也。△二別明十二。一、
X11n0270_p0850b17║卵生。
X11n0270_p0850b18║阿難，由因世界虗妄輪迴動顛倒故，和合氣成八萬
X11n0270_p0850b19║四千飛沉亂想，如是故有卵羯邏藍流轉國土，魚、鳥、
X11n0270_p0850b20║龜、蛇其類充塞。
X11n0270_p0850b21║卵惟想生，虗妄即想也。想體輕舉，名動顛倒。卵以
X11n0270_p0850b22║氣交，名和合氣成。想多升沉，名飛沉亂想。故感魚
X11n0270_p0850b23║鳥飛沉之類也。十二類各八萬四千者，各由八萬
X11n0270_p0850b24║煩惱感變也。羯邏藍云：凝滑入胎，初位胎卵未分
X11n0270_p0850c01║之相也。△二胎生
X11n0270_p0850c02║由因世界雜染輪迴欲顛倒故，和合滋成八萬四千
X11n0270_p0850c03║橫竪亂想，如是故有胎遏蒲曇流轉國土，人畜龍仙
X11n0270_p0850c04║其類充塞。
X11n0270_p0850c05║胎因情有雜染，即情也。情生於愛，名欲顛倒。胎以
X11n0270_p0850c06║精交，名合和滋成。情有偏正，名橫竪亂想，故感人
X11n0270_p0850c07║畜橫竪之類。遏蒲曇云：泡即胎卵漸分之相也。虗
X11n0270_p0850c08║妄雜染，執著留礙等，有情皆具，但隨偏重者感類
X11n0270_p0850c09║耳。羯南等胎卵皆具，而次第言者，前能具後，後不
X11n0270_p0850c10║具前。△三濕生
X11n0270_p0850c11║由因世界執著輪迴趣顛倒故，和合煖成八萬四千
X11n0270_p0850c12║翻覆亂想，如是故有濕相蔽尸流轉國土，含蠢蝡動
X11n0270_p0850c13║其類充塞。
X11n0270_p0850c14║濕以合感，執著即合也。合由愛滯，觸境趨附，名趣
X11n0270_p0850c15║顛倒。濕以陽生，名和合煖成，所趣無定，名翻覆亂
X11n0270_p0850c16║想，故感蠢蝡飜覆之類也。蔽尸云：軟肉濕生，初相
X11n0270_p0850c17║也。十生皆本於婬欲，起於情想，以迷情愈妄，故化
X11n0270_p0850c18║理愈乖，以至蕩為空散，頑為木石，妄末雖殊，妄本
X11n0270_p0850c19║一也。△四化生
X11n0270_p0850c20║由因世界變易輪迴假顛倒故，和合觸成八萬四千
X11n0270_p0850c21║新故亂想，如是故有化相羯南流轉國土，轉蛻飛行
X11n0270_p0850c22║其類充塞。
X11n0270_p0850c23║化以離應，變易即離也。離此托彼，名假顛倒。觸類
X11n0270_p0850c24║而變，名和合觸成。轉故趣新，名新故亂想。故感報
X11n0270_p0851a01║亦爾，蛻脫故趣新也。如虫為蝶，則轉行為飛；如雀
X11n0270_p0851a02║為蛤，則蛻飛為潛。凡以不同形而相禪，皆轉蛻也。
X11n0270_p0851a03║羯南云硬肉，蛻即成體，無軟相也。自下皆稱羯南
X11n0270_p0851a04║者，諸類通稱止此。若第五鉢羅奢佉曰成形，則各
X11n0270_p0851a05║隨貌狀，非通稱也。△五有色
X11n0270_p0851a06║由因世界留礙輪迴障顛倒故，和合著成八萬四千
X11n0270_p0851a07║精耀亂想，如是故有色相羯南流轉國土，休咎精明
X11n0270_p0851a08║其類充塞。
X11n0270_p0851a09║真性融湛，本非留礙，亦非光耀。由迷滯故，成留礙
X11n0270_p0851a10║輪迴。障失融湛，妄合明著，粘湛發光，以成精耀。休
X11n0270_p0851a11║為三光，咎為孛彗。一切精明神物，皆精耀也。其想
X11n0270_p0851a12║已結成精耀，故但有色而已。涅槃云：八十神皆因
X11n0270_p0851a13║留礙想，元成其精耀。此雖至精至神，亦未離乎乘
X11n0270_p0851a14║彼輪轉顛倒想也。△六無色。
X11n0270_p0851a15║由因世界消散輪迴惑顛倒故，和合暗成八萬四千
X11n0270_p0851a16║陰隱亂想，如是故有無色羯南流轉國土，空散消沉
X11n0270_p0851a17║其類充塞。
X11n0270_p0851a18║厭有著空，滅身歸無，名銷散輪迴。迷漏無聞，名惑
X11n0270_p0851a19║顛倒。厭有歸無，則依晦昧空，故和合暗成，而名陰
X11n0270_p0851a20║隱亂想，即無色界外道類也。此有想無色，而不無
X11n0270_p0851a21║業體，故亦稱羯南。又有惑業昏重，形色消磨，體合
X11n0270_p0851a22║空昧，識附陰隱，亦空散消沉類也。△七有想
X11n0270_p0851a23║由因世界罔象輪迴影顛倒故，和合憶成八萬四千
X11n0270_p0851a24║潛結亂想，如是故有想相羯南流轉國土，神鬼精靈
X11n0270_p0851b01║其類充塞。
X11n0270_p0851b02║虗妄失真，邪著影像，無所托陰，從憶想生，於罔象
X11n0270_p0851b03║中潛結貌狀。其神不明而幽為鬼，精不全而散為
X11n0270_p0851b04║靈，無有實色，但有想相。△八無想。
X11n0270_p0851b05║由因世界愚鈍輪迴癡顛倒故，和合頑成八萬四千
X11n0270_p0851b06║枯槁亂想，如是故有無想羯南流轉國土，精神化為
X11n0270_p0851b07║土、木、金、石，其類充塞。
X11n0270_p0851b08║不了諦理，固守愚惑，愚鈍之極，則癡頑無知，精神
X11n0270_p0851b09║化為土木金石，無復情想，即枯槁也。如劫毗羅之
X11n0270_p0851b10║石，燕昭墓之木，鄭人緩之璧，皆精神之化也。△九
X11n0270_p0851b11║非有色
X11n0270_p0851b12║由因世界相待輪迴偽顛倒故，和合染成八萬四千
X11n0270_p0851b13║因依亂想，如是故有非有色相成色羯南流轉國土，
X11n0270_p0851b14║諸水母等以蝦為目其類充塞。
X11n0270_p0851b15║水母之類，以水沫為體，以蝦為目，本非有色，待物
X11n0270_p0851b16║成色，不能自用，待物有用，迷失天真，綿著浮偽，彼
X11n0270_p0851b17║此異質，染緣相合，故曰因依。△十非無色。
X11n0270_p0851b18║由因世界相引輪迴性顛倒故，和合呪成八萬四千
X11n0270_p0851b19║呼召亂想，由是故有非無色相無色羯南流轉國土，
X11n0270_p0851b20║呪詛厭生其類充塞。
X11n0270_p0851b21║邪業相引，使性情顛倒，而乘呪托識，不由生理，妄
X11n0270_p0851b22║隨呼召，即世間邪術呪詛，精魅厭物，因而有生者。
X11n0270_p0851b23║不由生理，則本自無色，既感成質，非無色也。△十
X11n0270_p0851b24║一、非有想
X11n0270_p0851c01║由因世界合妄輪迴罔顛倒故，和合異成八萬四千
X11n0270_p0851c02║迴互亂想，如是故有非有想、相成想羯南流轉國土，
X11n0270_p0851c03║彼蒲盧等異質相成其類充塞。
X11n0270_p0851c04║二妄相合，性情罔昧，異質相成，生理回互。如彼蒲
X11n0270_p0851c05║盧，本為桑虫，非有蜂想，而成蜂想。△十二、非無想。
X11n0270_p0851c06║由因世界怨害輪迴殺顛倒故，和合怪成八萬四千
X11n0270_p0851c07║食父母想，如是故有非無想相。無想羯南流轉國土，
X11n0270_p0851c08║如土梟等附塊為兒，及破鏡鳥以毒樹果抱為其子，
X11n0270_p0851c09║子成父母皆遭其食，其類充塞。
X11n0270_p0851c10║怨害相酬，傷殺相反，生理怪誕，棄絕倫義。故感土
X11n0270_p0851c11║梟之類，因土塊毒果成形，非無鳥想，而本無想。△
X11n0270_p0851c12║三、結。
X11n0270_p0851c13║是名眾生十二種類。
X11n0270_p0851c14║此皆不了妙覺明心，迷陷情欲，積妄發生，隨妄輪
X11n0270_p0851c15║轉，非正修行，莫能免脫。故次示除妄修證之法。
X11n0270_p0851c16║
X11n0270_p0851c17║大佛頂如來密因修證了義諸菩薩萬行首楞嚴經
X11n0270_p0851c18║要解卷第十四
X11n0270_p0851c19║
X11n0270_p0851c20║音切
X11n0270_p0851c21║樺（胡化切。）詛（莊助切。）磣（初錦切。）夭（於兆切。）刳（音枯。）區（豈俱切。）邏（郎箇
X11n0270_p0851c22║切。）蠢（尺尹切。）蝡（而尹切。）蛻（音稅。）蝦（呼牙切。）梟（音澆。）塊（苦對切。）