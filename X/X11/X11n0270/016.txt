X11n0270_p0858b13║
X11n0270_p0858b14║
X11n0270_p0858b15║
X11n0270_p0858b16║大佛頂如來密因修證了義諸菩薩萬行首楞嚴經
X11n0270_p0858b17║要解卷第十六
X11n0270_p0858b18║唐天竺沙門般剌蜜諦譯
X11n0270_p0858b19║烏萇國沙門彌伽釋迦譯語
X11n0270_p0858b20║菩薩戒弟子前正議大夫同中書
X11n0270_p0858b21║門下平章事清河房融筆受
X11n0270_p0858b22║溫陵開元蓮寺比丘戒環解
X11n0270_p0858b23║△二、如來開示二：初、讚許。
X11n0270_p0858b24║佛告阿難：快哉此問！令諸眾生不入邪見。汝今諦聽，
X11n0270_p0858c01║當為汝說。
X11n0270_p0858c02║△二、正示四：一、因妄生習二：一、總標。
X11n0270_p0858c03║阿難！一切眾生實本真淨，因彼妄見有、妄習生，因此
X11n0270_p0858c04║分開內分、外分。
X11n0270_p0858c05║△二、別明二。一、內分積情。
X11n0270_p0858c06║阿難！內分即是眾生分內，因諸愛染發起妄情，情積
X11n0270_p0858c07║不休能生愛水，是故眾生心憶珍羞口中水出，心憶
X11n0270_p0858c08║前人或憐或恨目中淚盈，貪求財寶心發愛涎舉體
X11n0270_p0858c09║光潤，心著行婬男女二根自然流液。
X11n0270_p0858c10║心動於內曰情，故情為內分。情，人之陰氣，有欲者
X11n0270_p0858c11║也，故因諸愛染而起，以陰積故能生愛水，潤業潤
X11n0270_p0858c12║生，輪迴不斷，職皆由此。
X11n0270_p0858c13║阿難！諸愛雖別流結是同，潤濕不升自然從墜，此名
X11n0270_p0858c14║內分。
X11n0270_p0858c15║諸愛不一，皆能感水結惑，故曰流結。是同水性沉
X11n0270_p0858c16║下，故情積之業，多從淪墜。△二、外分發想。
X11n0270_p0858c17║阿難，外分即是眾生分外，因諸渴仰發明虗想，想積
X11n0270_p0858c18║不休能生勝氣，是故眾生心持禁戒舉身輕清，心持
X11n0270_p0858c19║呪印顧眄雄毅，心欲生天夢想飛舉，心存佛國聖境
X11n0270_p0858c20║冥現，事善知識自輕身命。
X11n0270_p0858c21║意緣於外曰想，故想為外分。想，人之陽氣有冀者
X11n0270_p0858c22║也，故因渴仰而發。以陽積，故能生勝氣，如輕清雄
X11n0270_p0858c23║毅等事，皆勝氣也。想能生勝，而卵以想生者，由染
X11n0270_p0858c24║淨異也。
X11n0270_p0859a01║阿難，諸想雖別，輕舉是同，飛動不沉，自然超越，此名
X11n0270_p0859a02║外分。
X11n0270_p0859a03║諸想不一，皆能輕清飛舉，故曰輕舉是同。以輕舉
X11n0270_p0859a04║故，多能超越。△二、從習感業三：一、標感變之時。
X11n0270_p0859a05║阿難！一切世間生死相續，生從順習、死從變流，臨命
X11n0270_p0859a06║終時未捨煖觸，一生善惡俱時頓現，死逆生順二習
X11n0270_p0859a07║相交。
X11n0270_p0859a08║人之情習，好生惡死，以生為順，以死為變，逆順相
X11n0270_p0859a09║交，謂方死方生之間也。一生善惡之業，即於是時
X11n0270_p0859a10║隨其情想輕重而感變焉。△二、辯感變之理五：一、
X11n0270_p0859a11║純想。
X11n0270_p0859a12║純想即飛，必生天上。若飛心中，兼福兼慧，及與淨願，
X11n0270_p0859a13║自然心開，見十方佛，一切淨土，隨願往生。
X11n0270_p0859a14║想體輕舉，故純即飛升。然此特純善，故止於生天。
X11n0270_p0859a15║若兼修福慧淨願，則二交六時，感變倍勝。△二、情
X11n0270_p0859a16║少想多
X11n0270_p0859a17║情少想多，輕舉非遠，即為飛仙、大力鬼王、飛行夜叉、
X11n0270_p0859a18║地行羅剎，遊於四天，所去無礙。
X11n0270_p0859a19║勝想不純，少滯邪情，故感此類。
X11n0270_p0859a20║其中若有善願善心護持我法，或護禁戒隨持戒人，
X11n0270_p0859a21║或護神呪隨持呪者，或護禪定保綏法忍，是等親住
X11n0270_p0859a22║如來座下。
X11n0270_p0859a23║雖滯邪情，而有善願，斯感善緣，即天龍八部類也。
X11n0270_p0859a24║△三、情想均等
X11n0270_p0859b01║情想均等，不飛不墜，生於人間。想明斯聰，情幽斯鈍。
X11n0270_p0859b02║人有聰鈍，其理如此。△四、情多想少
X11n0270_p0859b03║情多想少，流入橫生，重為毛群，輕為羽族。
X11n0270_p0859b04║此六情，四想也。情多故淪變，帶想故飛舉，而重業
X11n0270_p0859b05║不能，但為毛群。橫生即旁首者，由行不正故。
X11n0270_p0859b06║七情三想，沉下水輪，生於火際，受氣猛火，身為餓鬼，
X11n0270_p0859b07║常被焚燒，水能害己，無食無飲，經百千劫。
X11n0270_p0859b08║俱舍說大地最下有金水風輪，有八寒八熱，地獄
X11n0270_p0859b09║在三輪之上。此文說沉下水火風輪，又似地獄在
X11n0270_p0859b10║三輪之下，疑此所指非地下三輪，乃地獄三輪也。
X11n0270_p0859b11║言水輪火際，即寒獄第八也。受氣猛火，謂受火氣
X11n0270_p0859b12║以為身，故常被火燒，或得水飲亦化為火，故曰水
X11n0270_p0859b13║能害己。
X11n0270_p0859b14║九情一想，下洞火輪，身入風火二交過地，輕生有間，
X11n0270_p0859b15║重生無間，二種地獄。
X11n0270_p0859b16║情業愈滯，故獄報愈沉。下洞火輪，即八熱獄也。入
X11n0270_p0859b17║風火交過地，謂超寒獄，入熱獄也。熱獄第八，名五
X11n0270_p0859b18║無間，有間即餘七也。△五純情
X11n0270_p0859b19║純情，即沉入阿鼻獄。若沉心中有謗大乘，毀佛禁戒，
X11n0270_p0859b20║誑妄說法，虗貪信施，濫膺恭敬，五逆十重，更生十方
X11n0270_p0859b21║阿鼻地獄。
X11n0270_p0859b22║阿鼻，此云無間。謂受罪苦，具身量、劫數、壽命五者，
X11n0270_p0859b23║皆無遮間，名五無間獄。此唯情業最重者墜入，至
X11n0270_p0859b24║劫壞乃出。若兼謗大乘等罪，則此劫雖壞，更入十
X11n0270_p0859c01║方阿鼻，無有出期。以謗法毀戒，令無窮人墮邪見
X11n0270_p0859c02║故。△三、結所感以答。
X11n0270_p0859c03║循造惡業，雖則自招，眾同分中，兼有元地。
X11n0270_p0859c04║前問地獄為有定處，為復自然？故答純情以造，雖
X11n0270_p0859c05║則自招，同業所感，不無定處。元地者，各隨元由也。
X11n0270_p0859c06║△三、從業分趣，下從地獄，上至非想。文七：一、地獄
X11n0270_p0859c07║趣二：一、結前起後。
X11n0270_p0859c08║阿難！此等皆是彼諸眾生自業所感，造十習因，受六
X11n0270_p0859c09║交報。
X11n0270_p0859c10║前略明情想感變，此詳明根境構造也。十習本於
X11n0270_p0859c11║十惑，以習成惡業。六交因乎六根，而交起惡報。△
X11n0270_p0859c12║二、總徵別明五：一、十習因，十一、婬習。
X11n0270_p0859c13║云何十因？阿難！一者、婬習交接發於相磨，研磨不休，
X11n0270_p0859c14║如是故有大猛火光於中發動，如人以手自相摩觸，
X11n0270_p0859c15║煖相現前；二、習相然，故有鐵牀、銅柱諸事。
X11n0270_p0859c16║惡業起於情惑，而婬為情惑之最，故前後皆首明
X11n0270_p0859c17║之。十習之業，皆先言所感之境，次言所報之事。婬
X11n0270_p0859c18║感火業，由惑心熾盛，相摩而發也。故所感之境，見
X11n0270_p0859c19║大猛火。舒王曰：婬習研摩不休，自耗其精，則火界
X11n0270_p0859c20║熾然。於其生也，尚有痟渴內熱等疾。則其死也，見
X11n0270_p0859c21║大猛火宜矣。能所交熾，名二習相然。故有鐵牀銅
X11n0270_p0859c22║柱之報，乃應其習業也。
X11n0270_p0859c23║是故十方一切如來，色目行婬同名欲火，菩薩見欲
X11n0270_p0859c24║如避火坑。
X11n0270_p0860a01║如來為導師故，色目以警之；菩薩為行人故，深怖
X11n0270_p0860a02║以避之。色目，猶詺目也。△二、貪習。
X11n0270_p0860a03║二者貪習交計，發於相吸吸攬不止，如是故有積寒
X11n0270_p0860a04║堅冰於中凍冽，如人以口吸縮風氣有冷觸生。二習
X11n0270_p0860a05║相陵，故有吒吒波波羅羅青赤白蓮寒冰等事。
X11n0270_p0860a06║貪習感水，由愛心計着，吸取而發也。吸積風為寒，
X11n0270_p0860a07║風結水為冰，故有積寒凍冽之境。吒吒，寒冰之報，
X11n0270_p0860a08║即寒冰獄也。俱舍云：吒波羅等，忍寒聲也。青赤白
X11n0270_p0860a09║蓮，寒冰色也。
X11n0270_p0860a10║是故十方一切如來，色目多求同名貪水，菩薩見貪
X11n0270_p0860a11║如避瘴海。
X11n0270_p0860a12║貪水能潤業滋惡，瘴海能毒性沒身。△三慢習。
X11n0270_p0860a13║三者、慢習交陵，發於相恃，馳流不息，如是故有騰逸
X11n0270_p0860a14║奔波。積波為水，如人口舌自相綿味，因而水發。二習
X11n0270_p0860a15║相鼓，故有血河、灰河、熱沙、毒海、融銅、灌吞諸事。是故
X11n0270_p0860a16║十方一切如來色目我慢，名飲癡水；菩薩見慢，如避
X11n0270_p0860a17║巨溺。
X11n0270_p0860a18║慢習驕逸，由輕凌恃己而發。以驕佚馳流，故感騰
X11n0270_p0860a19║逸奔波之境。積致惡毒，故有血河灌吞之報。慢能
X11n0270_p0860a20║滋癡，故如飲癡水。能致深害，故譬巨溺。癡水，西國
X11n0270_p0860a21║水名。△四、瞋習。
X11n0270_p0860a22║四者、瞋習交衝，發於相忤，忤結不息，心熱發火，鑄氣
X11n0270_p0860a23║為金，如是故有刀山、鐵橛、劍樹、劒輪、斧鉞、鎗鋸。如人
X11n0270_p0860a24║䘖冤，殺氣飛動，二習相擊，故有宮割、斬斫、剉刺、搥擊
X11n0270_p0860b01║諸事。是故十方一切如來，色目瞋恚，名利刀劒，菩薩
X11n0270_p0860b02║見瞋，如避誅戮。
X11n0270_p0860b03║心屬火，氣屬金，瞋者由心作氣，而反動其心，加之
X11n0270_p0860b04║衝擊抵忤，則心火轉盛，氣金轉剛，故曰心熱發火，
X11n0270_p0860b05║鑄氣為金也。斷刑曰宮，肉刑曰割。△五詐習
X11n0270_p0860b06║五者詐習交誘，發於相調引起不住，如是故有繩木
X11n0270_p0860b07║絞校，如水浸田草木生長。二習相延，故有杻械枷鎻
X11n0270_p0860b08║鞭杖撾棒諸事。是故十方一切如來，色目姦偽同名
X11n0270_p0860b09║讒賊，菩薩見詐如畏豺狼。
X11n0270_p0860b10║詐習，依姦智起惡而漸滋蔓，故如水浸田。草木生
X11n0270_p0860b11║長，由調引相延，故感繩木延引之事。讒賊，姦詐敗
X11n0270_p0860b12║正者也。△六誑習
X11n0270_p0860b13║六者、誑習交欺，發於相罔，誣罔不止，飛心造姦，如是
X11n0270_p0860b14║故有塵土屎尿，穢汙不淨，如塵隨風，各無所見。二習
X11n0270_p0860b15║相加，故有沒溺、騰擲、飛墜、漂淪諸事。是故十方一切
X11n0270_p0860b16║如來，色目欺誑，同名劫殺；菩薩見誑，如踐蛇虺。
X11n0270_p0860b17║誑者，以狂言欺人，其志誣罔，其心飛揚，如風鼓塵，
X11n0270_p0860b18║使人無見，故感塵土穢惡之境，沒溺騰墜之報。△
X11n0270_p0860b19║七冤習
X11n0270_p0860b20║七者，冤習交嫌，發於䘖恨。如是故有飛石投礰，匣貯
X11n0270_p0860b21║車檻，甕盛囊撲。如陰毒人，懷抱畜惡，二習相吞，故有
X11n0270_p0860b22║投擲、擒捉、擊射、拋撮諸事。是故十方一切如來，色目
X11n0270_p0860b23║冤家，名違害鬼。菩薩見冤，如飲鴆酒。
X11n0270_p0860b24║冤習含恨，陰隱為傷。故如陰毒畜惡，而感飛石囊
X11n0270_p0860c01║撲之境，投擲拋撮之報，飛石投擲，車匣牢柵，皆陰
X11n0270_p0860c02║隱事也。△八見習。
X11n0270_p0860c03║八者、見習交明。如薩迦耶見戒禁取邪悟諸業，發於
X11n0270_p0860c04║違拒，出生相反。如是故有王使主吏證執文籍，如行
X11n0270_p0860c05║路人來往相見。二習相交，故有勘問、權詐、考訊、推鞫、
X11n0270_p0860c06║察訪、披究、照明。善惡童子手執文簿，辭辯諸事。是故
X11n0270_p0860c07║十方一切如來色目惡見，同名見坑。菩薩見諸虗妄
X11n0270_p0860c08║徧執，如臨毒壑。
X11n0270_p0860c09║見習有五：一、薩迦耶，此云身見，謂執身有我，種種
X11n0270_p0860c10║計著；二、邊見，於一切法執斷執常；三、邪見，邪悟錯
X11n0270_p0860c11║解，撥無因果；四、見取，非果計果，如以非想為涅槃
X11n0270_p0860c12║之類；五、戒禁取，非因計因，如持狗戒為生天因之
X11n0270_p0860c13║類。此五總名惡見，順邪反正，故云發於違拒，出生
X11n0270_p0860c14║相反。由其違反，故感王吏證執之境，權詐推鞫之
X11n0270_p0860c15║報。路人相見，一去一迴，喻所見違反也。是五惡見，
X11n0270_p0860c16║能陷法身，故名見坑；能致業苦，故名毒壑。行人當
X11n0270_p0860c17║疾滅之。△九枉習
X11n0270_p0860c18║九者、枉習交加，發於誣謗。如是故有合山、合石、碾磑、
X11n0270_p0860c19║耕磨，如讒賊人逼枉良善。二習相排，故有押捺、槌按、
X11n0270_p0860c20║蹙漉、衡度諸事。是故十方一切如來，色目怨謗，同名
X11n0270_p0860c21║讒虎；菩薩見枉，如遭霹靂。
X11n0270_p0860c22║於不宜曲而曲之曰枉。枉非真情，由誣謗發，逼壓
X11n0270_p0860c23║於人，故感報如之。排，擠挫也。押捺，亦其義也。漉，瀝
X11n0270_p0860c24║也。衡，橫也。謂迫蹙其體，瀝漉其血。又於迫隘苦具，
X11n0270_p0861a01║橫衝而度，所謂下透掛網，倒懸其頭者，皆衡度類
X11n0270_p0861a02║也。讒能傷入，故名讒虎。以可驚懾，故喻霹靂。△十
X11n0270_p0861a03║訟習。
X11n0270_p0861a04║十者訟習交諠發於藏覆，如是故有鑑見照燭，如於
X11n0270_p0861a05║日中不能藏影。二習相陳，故有惡友業鏡火珠，披露
X11n0270_p0861a06║宿業對驗諸事。是故十方一切如來，色目覆藏同名
X11n0270_p0861a07║陰賊，菩薩觀覆如戴高山履於巨海。
X11n0270_p0861a08║訟非官訟，公發其覆之謂也。此正覆習也。此覆彼
X11n0270_p0861a09║訟曰交喧，故感鑒見照燭之境，惡友對驗之報，陰
X11n0270_p0861a10║賊藏覆，發則自害。覆罪適足自壓自墜，故如戴山
X11n0270_p0861a11║履海也。十習發於十惑，通根本而兼隨。隨煩惱二
X11n0270_p0861a12║十。初曰忿、恨、惱、覆、誑、諂、憍、害。今詐習即諂也，冤即
X11n0270_p0861a13║恨也，枉即害也，訟即覆也，略例而已。△二六、交報。
X11n0270_p0861a14║二一、總標。
X11n0270_p0861a15║云何六報？阿難！一切眾生六識造業，所招惡報從六
X11n0270_p0861a16║根出。
X11n0270_p0861a17║從識造業，從根顯報，業報相會謂之交。△二、別明
X11n0270_p0861a18║六：一、見報二：一、依根感報。
X11n0270_p0861a19║云何惡報從六根出？一者見報，招引惡果。此見業交，
X11n0270_p0861a20║則臨終時先見猛火滿十方界，亡者神識飛墜，乘煙
X11n0270_p0861a21║入無間獄。發明二相：一者明見，則能徧見種種惡物，
X11n0270_p0861a22║生無量畏；二者暗見，寂然不見，生無量恐。
X11n0270_p0861a23║見覺屬火，故感猛火，畏見於境，恐藏於心。六交皆
X11n0270_p0861a24║直入無間者，就重言耳。成論云：極善極惡，皆無中
X11n0270_p0861b01║陰，所以直入。△二、隨根轉變。
X11n0270_p0861b02║如是見火燒聽，能為鑊湯；洋銅燒息，能為黑煙；紫𦦨
X11n0270_p0861b03║燒味，能為焦丸；鐵糜燒觸，能為熱灰；鑪炭燒心，能生
X11n0270_p0861b04║星火迸灑，煽皷空界。
X11n0270_p0861b05║聞聽屬水，故燒聽能為鑊湯洋銅。鼻齅主氣，故燒
X11n0270_p0861b06║息能為黑煙紫𦦨。舌主味，丸糜味類也。身主觸，灰
X11n0270_p0861b07║炭觸類也。心正屬火，燒之轉熾，故迸漉煽鼓。△二、
X11n0270_p0861b08║聞報二：一、依根感業。
X11n0270_p0861b09║二者聞報，招引惡果。此聞業交，則臨終時，先見波濤，
X11n0270_p0861b10║沒溺天地。亡者神識，降注乘流，入無間獄，發明二相：
X11n0270_p0861b11║一者開聽，聽種種閙，精神愗亂。二者閉聽，寂無所聞，
X11n0270_p0861b12║幽魄沉沒。
X11n0270_p0861b13║聞聽屬水，故觀聽旋復，則水不能溺；依之造業，則
X11n0270_p0861b14║能感波濤。開閉，猶通塞也。愗，昏也。△二、隨根轉變。
X11n0270_p0861b15║如是，聞波！注聞則能為責、為詰；注見則能為雷、為吼、
X11n0270_p0861b16║為惡毒氣；注息則能為雨、為霧，洒諸毒蟲周滿身體；
X11n0270_p0861b17║注味則能為膿、為血，種種雜穢；注觸則能為畜、為鬼、
X11n0270_p0861b18║為糞、為尿；注意則能為電、為雹，摧碎心魄。
X11n0270_p0861b19║注聞發聲，故為責罪詰情之事。注見能為雷吼者，
X11n0270_p0861b20║聞波為陰，見火為陽，陰陽相薄而成雷故也。注息
X11n0270_p0861b21║為雨霧，水隨氣變也。注味為膿血，水隨味變也。注
X11n0270_p0861b22║觸為畜鬼，水隨形變也。注意為電雹，意出於心，水
X11n0270_p0861b23║火交感也。一切物理，莫不因五行乘陰陽以變化，
X11n0270_p0861b24║故此隨根轉變之事，皆不出此。△三、齅報二：一、依
X11n0270_p0861c01║根感業
X11n0270_p0861c02║三者齅報，招引惡果。此齅業交，則臨終時先見毒氣
X11n0270_p0861c03║充塞遠近，亡者神識從地踊出，入無間獄。發明二相：
X11n0270_p0861c04║一者通聞，被諸惡氣熏極心擾；二者塞聞，氣掩不通，
X11n0270_p0861c05║悶絕於地。
X11n0270_p0861c06║因貪惡香，作種種業；果感毒氣，成種種報。△二、隨
X11n0270_p0861c07║根轉變。
X11n0270_p0861c08║如是齅氣，衝息則能為質、為履；衝見則能為火、為炬；
X11n0270_p0861c09║衝聽則能為沒、為溺、為洋、為沸；衝味則能為餒、為爽；
X11n0270_p0861c10║衝觸則能為綻、為爛、為大肉山，有百千眼，無量𠯗食；
X11n0270_p0861c11║衝思則能為灰、為瘴、為飛砂礰，擊碎身體。
X11n0270_p0861c12║質，礙也。履，通也。齅業所依，不離通塞，故衝息能為
X11n0270_p0861c13║質履也。衝見為火炬，衝聽為沒溺洋沸，則見覺屬
X11n0270_p0861c14║火，聞聽屬水明矣。飢餒乖爽，由味隨氣變也。綻拆
X11n0270_p0861c15║爛壞，由體隨氣變也。衝思為灰砂，依土感也。△四、
X11n0270_p0861c16║味報二：一、依根感業。
X11n0270_p0861c17║四者味報，招引惡果。此味業交，則臨終時，先見鐵網，
X11n0270_p0861c18║猛𦦨熾烈，周覆世界。亡者神識，下透掛網，倒懸其頭，
X11n0270_p0861c19║入無間獄。發明二相：一者吸氣，結成寒氷，凍裂身肉。
X11n0270_p0861c20║二者吐氣，飛為猛火，燋爛骨髓。
X11n0270_p0861c21║舌根屬心，發語罔人，貪味網物，故感鐵網，熾烈周
X11n0270_p0861c22║覆。舌業所依，不離吸吐，吸氣為寒，吐氣為熱，葢常
X11n0270_p0861c23║理也。△二、隨根轉變。
X11n0270_p0861c24║如是甞味，歷甞則能為承、為忍，歷見則能為然金石，
X11n0270_p0862a01║歷聽則能為利兵刃，歷息則能為大鐵籠彌覆國土，
X11n0270_p0862a02║歷觸則能為弓、為箭、為弩、為射，歷思則能為飛熱鐵
X11n0270_p0862a03║從空雨下。
X11n0270_p0862a04║舌噉生命使彼承忍故，歷甞發苦使己承忍，依見
X11n0270_p0862a05║貪昧故能為燃金石，依聽發惡故能為利兵刃，依
X11n0270_p0862a06║齅恣貪籠取群味故能為大鐵籠，觸味傷物故感
X11n0270_p0862a07║弓箭以自傷，終味思物故感飛鐵以充味。△五、觸
X11n0270_p0862a08║報二：一、依根感業。
X11n0270_p0862a09║五者觸報，招引惡果。此觸業交，則臨終時，先見大山，
X11n0270_p0862a10║四面來合，無復出路。亡者神識，見大鐵城，火蛇火狗，
X11n0270_p0862a11║虎狼師子，牛頭獄卒，馬頭羅剎，手執鎗矟，驅入城門，
X11n0270_p0862a12║向無間獄，發明二相：一者合觸，合山逼體，骨肉血漬。
X11n0270_p0862a13║二者離觸，刀劒觸身，心肝屠裂。
X11n0270_p0862a14║身業多受惡觸，多起惡觸，故執招大山來合，及鐵
X11n0270_p0862a15║城火狗等，皆惡觸雜感也。觸業所依，不出離合，屠
X11n0270_p0862a16║裂即離相也。△二、隨根轉變。
X11n0270_p0862a17║如是合觸，歷觸則能為道、為觀、為廳、為案，歷見則能
X11n0270_p0862a18║為燒、為爇，歷聽則能為撞、為擊、為剚、為射，歷息則能
X11n0270_p0862a19║為括、為袋、為考、為縛，歷甞則能為耕、為鉗、為斬、為截，
X11n0270_p0862a20║歷思則能為墜、為飛、為煎、為炙。
X11n0270_p0862a21║道趣，獄路也。觀獄，王門闕兩觀也。廳案，治罪之處，
X11n0270_p0862a22║皆身觸所依也。燒爇，見觸也。撞擊，聞觸也。括袋，息
X11n0270_p0862a23║觸也。耕鉗，舌觸也。飛墜，思觸也。剚射考縛，則相因
X11n0270_p0862a24║旁舉爾。剚，插刃於肉也。括袋，所以收氣也。思業飄
X11n0270_p0862b01║蕩，故感飛墜之事。△六、思報二：一、依根感業。
X11n0270_p0862b02║六者思報，招引惡果。此思業交，則臨終時先見惡風
X11n0270_p0862b03║吹壞國土，亡者神識被吹上空，旋落乘風，墮無間獄。
X11n0270_p0862b04║發明二相：一者不覺，迷極則荒，奔走不息。二者不迷，
X11n0270_p0862b05║覺知則苦，無量煎燒，痛深難忍。
X11n0270_p0862b06║思屬上而飄蕩，故見惡風吹壞國土等事。思業所
X11n0270_p0862b07║依，不出迷覺。荒奔，迷思也。知苦，覺思也。△二、隨根
X11n0270_p0862b08║轉變。
X11n0270_p0862b09║如是邪思，結思則能為方為所，結見則能為鑒受證，
X11n0270_p0862b10║結聽則能為大合石、為冰、為霜、為土、為霧，結息則能
X11n0270_p0862b11║為大火車、火船、火檻，結甞則能為大叫喚、為悔、為泣，
X11n0270_p0862b12║結觸則能為大、為小、為一日中萬生萬死、為偃、為仰。
X11n0270_p0862b13║思必有所，故結思則為受罪方所。見能鑒證，故結
X11n0270_p0862b14║見則為證罪人事。結聽能為大合石等，水土交感
X11n0270_p0862b15║也。車船檻，乃息氣乘亂，思所變也。甞即舌根，聲所
X11n0270_p0862b16║自發也。大小已下，皆言其身，乃觸業乘亂，思所變
X11n0270_p0862b17║也。△三、結由妄造。
X11n0270_p0862b18║阿難！是名地獄十因六果，皆是眾生迷妄所造。
X11n0270_p0862b19║△四、詳明輕重五。一、極重。
X11n0270_p0862b20║若諸眾生惡業同造，入阿鼻獄受無量苦，經無量劫。
X11n0270_p0862b21║同於六根具造十因，兼境兼根，名惡業同造，其罪
X11n0270_p0862b22║極重，故入阿鼻具五無間。△二次重
X11n0270_p0862b23║六根各造及彼所作兼境兼根，是人則入八無間獄。
X11n0270_p0862b24║各造則有先後，間歇為次重，故入八無間，即八熱
X11n0270_p0862c01║獄也。有心而不及犯，則不兼境；無心而悞犯，則不
X11n0270_p0862c02║兼根，故作特犯兼二矣。△三又次
X11n0270_p0862c03║身口意三作殺盜婬，是人則入十八地獄。
X11n0270_p0862c04║身口意殺盜婬乃重罪，以不遍六不具十故。又次
X11n0270_p0862c05║前也，大獄只有八寒八熱，而經有十八鬲子地獄，
X11n0270_p0862c06║及八萬四千眷屬等獄，皆大獄所分。△四稍輕。
X11n0270_p0862c07║三業不兼，中間或為一殺一盜，是人則入三十六地
X11n0270_p0862c08║獄。
X11n0270_p0862c09║三業不兼，謂具二闕一也。△五次輕。
X11n0270_p0862c10║見見一根，單犯一業，是人則入一百八地獄。
X11n0270_p0862c11║上具二闕一，此犯一闕二，故又輕也。見音現。明然
X11n0270_p0862c12║不兼也。△五、結答所問。
X11n0270_p0862c13║由是眾生別作別造，於世界中入同分地，妄想發生
X11n0270_p0862c14║非本來有。
X11n0270_p0862c15║別作同分者，如別造極重而同入阿鼻，別造次輕
X11n0270_p0862c16║而同入百八是也。△二、鬼趣三：一、標緣起。
X11n0270_p0862c17║復次，阿難！是諸眾生非破律儀、犯菩薩戒、毀佛涅槃，
X11n0270_p0862c18║諸餘雜業歷劫燒然，後還罪畢受諸鬼形。
X11n0270_p0862c19║非破律儀，無正範也；犯菩薩戒，無正因也；毀佛涅
X11n0270_p0862c20║槃，無正果也。三者不正，諸餘皆邪，故墮獄罪畢，即
X11n0270_p0862c21║入鬼趣。△二、明感類。此類乃惑習雜相，所謂諸餘
X11n0270_p0862c22║雜業，不必局配十因，文義不循。
X11n0270_p0862c23║若於本因貪物為罪，是人罪畢，遇物成形，名為怪鬼。
X11n0270_p0862c24║貪色為罪，是人罪畢，遇風成形，名為魃鬼。
X11n0270_p0863a01║貪物則悋著不釋，故附物為怪。貪色則惑於妖邪，
X11n0270_p0863a02║故墮為妖魃。魃鬼遇風成形，若魅鬼遇畜，癘鬼遇
X11n0270_p0863a03║衰，各隨其本類化理也。
X11n0270_p0863a04║貪惑為罪，是人罪畢，遇畜成形，名為魅鬼。貪恨為罪，
X11n0270_p0863a05║是人罪畢，遇蟲成形，名蠱毒鬼。
X11n0270_p0863a06║貪惑為魅，貪恨為毒，固其理也。魅，精魅也。
X11n0270_p0863a07║貪憶為罪，是人罪畢，遇衰成形，名為癘鬼。貪慠為罪，
X11n0270_p0863a08║是人罪畢，遇氣成形，名為餓鬼。
X11n0270_p0863a09║憶者，常懷姦虐，故遇災衰處為癘虐鬼。慠者，虗憍
X11n0270_p0863a10║恃氣，故乘飢虗氣為餓鬼類。
X11n0270_p0863a11║貪罔為罪，是人罪畢，遇幽為形，名為魘鬼。貪明為罪，
X11n0270_p0863a12║是人罪畢，遇精為形，名魍魎鬼。
X11n0270_p0863a13║貪罔者，潛心陰昧，遇幽為魘，皆陰昧事也。貪明者，
X11n0270_p0863a14║妄意高明，故陰附精明，成魍魎類。
X11n0270_p0863a15║貪成為罪，是人罪畢，遇明為形，名役使鬼。貪黨為罪，
X11n0270_p0863a16║是人罪畢，遇人為形，名傳送鬼。
X11n0270_p0863a17║貪成者，希意曲從，故影附明靈為役使，鬼即依靈
X11n0270_p0863a18║廟為驅使者。貪黨者，阿附邪侫，故遇人成形為傳
X11n0270_p0863a19║送，鬼即附巫祝而傳吉凶者。△三、結虗妄
X11n0270_p0863a20║阿難！是人皆以純情墜落，業火燒乾，上出為鬼，此等
X11n0270_p0863a21║皆是自妄想業之所招引。若悟菩提，則妙圓明，本無
X11n0270_p0863a22║所有。
X11n0270_p0863a23║情業積水，故下墜燒乾，則情業已盡，復乘想業上
X11n0270_p0863a24║出，皆迷妄之為也。圓明覺心，本無是事。△三、畜趣
X11n0270_p0863b01║三：一、標緣起。
X11n0270_p0863b02║復次，阿難！鬼業既盡，則情與想二俱成空，方於世間
X11n0270_p0863b03║與元負人冤對相值，身為畜生酬其宿債。
X11n0270_p0863b04║獄報情業，鬼報想業，故鬼業盡，則二報俱空，復償
X11n0270_p0863b05║負業。△二、明感類。
X11n0270_p0863b06║物怪之鬼，物消報盡，生於世間，多為梟類。風魃之鬼，
X11n0270_p0863b07║風消報盡，生於世間，多為咎徵。一切異類。
X11n0270_p0863b08║土梟附塊，即邪著餘習也。魃鬼昔為妖孽，故餘習
X11n0270_p0863b09║復為咎徵。咎徵者，凶事前驗，如鼯鼠呼人，商羊舞
X11n0270_p0863b10║水類也。
X11n0270_p0863b11║畜魅之鬼，畜死報盡，生於世間，多為狐類。蟲蠱之鬼，
X11n0270_p0863b12║蠱滅報盡，生於世間，多為毒類。
X11n0270_p0863b13║為魅憑畜，故餘習為狐、蛇、虺、蝮、蝎，皆毒類。
X11n0270_p0863b14║衰癘之鬼，衰窮報盡，生於世間，多為蛔類。受氣之鬼，
X11n0270_p0863b15║氣消報盡，生於世間，多為食類。
X11n0270_p0863b16║癘鬼襲人，蟯蛔附人。鬼中飢虗，畜中充饋。
X11n0270_p0863b17║綿幽之鬼，幽消報盡，生於世間，多為服類。和精之鬼，
X11n0270_p0863b18║和消報盡，生於世間，多為應類。
X11n0270_p0863b19║綿，著也，著幽魘人，故為服類，亦綿著於人，即蚕虫
X11n0270_p0863b20║牛馬類也。和，合也，以合精餘習，能應節序，即社燕
X11n0270_p0863b21║寒鴈蟋蟀類也。
X11n0270_p0863b22║明靈之鬼，明滅報盡，生於世間，多為休徵。一切諸類，
X11n0270_p0863b23║依人之鬼，人亡報盡，生於世間，多為循類。
X11n0270_p0863b24║明而不幽，故為休徵，即嘉鳳祥麟類也。昔依人，故
X11n0270_p0863c01║馴服於人，即猫犬雞㹠類也。凡諸異物，性妙乎神，
X11n0270_p0863c02║靈邁於人，若龜善考祥，馬能知道，乃至寒鴈蟋蟀
X11n0270_p0863c03║之類，不假曆數，冥知節序，皆餘習也。各言多者，約
X11n0270_p0863c04║業習多分言之，未必盡然也。△三、結虗妄
X11n0270_p0863c05║阿難，是等皆以業火乾枯，酬其宿債旁為畜生，此等
X11n0270_p0863c06║亦皆自虗妄業之所招引。若悟菩提，則此妄緣本無
X11n0270_p0863c07║所有。如汝所言，寶蓮香等及琉璃王、善星比丘，如是
X11n0270_p0863c08║惡業本自發明，非從天降，亦非地出，亦非人與，自妄
X11n0270_p0863c09║所招還自來受，菩提心中皆為浮虗妄想凝結。
X11n0270_p0863c10║△四、人趣三：一、明酬業二：一、反徵其剩。
X11n0270_p0863c11║復次，阿難！從是畜生酬償先債，若彼酬者分越所酬，
X11n0270_p0863c12║此等眾生還復為人反徵其剩。如彼有力兼有福德，
X11n0270_p0863c13║則於人中不捨人身酬還彼力；若無福者，還為畜生
X11n0270_p0863c14║償彼餘直。
X11n0270_p0863c15║為畜正酬，酬過其分，則為人反徵。過分，謂非理苦
X11n0270_p0863c16║役，食噉無度，悉皆反徵。然則凡所食取，宜無過分
X11n0270_p0863c17║也。△二因徵交讎。
X11n0270_p0863c18║阿難當知，若用錢物或役其力償足自停，如於中間
X11n0270_p0863c19║殺彼身命或食其肉，如是乃至經微塵劫相食相誅，
X11n0270_p0863c20║猶如轉輪互為高下無有休息，除奢摩他及佛出世
X11n0270_p0863c21║不可停寢。
X11n0270_p0863c22║償足自停，則無交讎；償足不停，則交讎不已。自非
X11n0270_p0863c23║正修正力，莫之遏絕。△二、明感類。
X11n0270_p0863c24║汝今應知，彼梟倫者，酬足復形，生人道中，參合頑類；
X11n0270_p0864a01║彼咎徵者，酬足復形，生人道中，參合愚類；彼狐倫者，
X11n0270_p0864a02║酬足復形，生人道中，參合狠類；彼毒倫者，酬足復形，
X11n0270_p0864a03║生人道中，參合庸類；彼蛔倫者，酬足復形，生人道中，
X11n0270_p0864a04║參合微類；彼食倫者，酬足復形，生人道中，參合柔類；
X11n0270_p0864a05║彼服倫者，酬足復形，生人道中，參合勞類；彼應倫者，
X11n0270_p0864a06║酬足復形，生人道中，參合文類；彼休徵者，酬足復形，
X11n0270_p0864a07║生人道中，參合明類；彼循倫者，酬足復形，生人道中，
X11n0270_p0864a08║參合達類。
X11n0270_p0864a09║梟以附塊相食，故餘習頑嚚不義。魃以婬妖迷性，
X11n0270_p0864a10║故餘習愚純不智。狐以畜性自徇，故狠戾不率。毒
X11n0270_p0864a11║以虫蠱自昏，故庸陋不敏。蛔以衰氣附物，故衰微
X11n0270_p0864a12║不齒。食倫出於餓噉，故柔怯不勇。服倫出於綿著，
X11n0270_p0864a13║故勞役不息。應倫出於精明，故文物不陋。休徵出
X11n0270_p0864a14║於靈知，故聰明不昏。循倫宿涉世事，故曉達不昧。
X11n0270_p0864a15║是等皆非正報，乃餘習所偶，故云參合。後三皆便
X11n0270_p0864a16║巧雜伎，世智辯聰者，非賢達文明之事也。△三、結
X11n0270_p0864a17║虗妄
X11n0270_p0864a18║阿難！是等皆以宿債畢酬復形人道，皆無始來業計
X11n0270_p0864a19║顛倒相生相殺，不遇如來不聞正法，於塵勞中法爾
X11n0270_p0864a20║輪轉，此輩名為可憐愍者。
X11n0270_p0864a21║邪倒業輪，唯正能止，故不遇如來，為可憐愍。△五、
X11n0270_p0864a22║仙趣三。一、標緣起。
X11n0270_p0864a23║阿難，復有從人不依正覺修三摩地，別修妄念存想
X11n0270_p0864a24║固形，遊於山林人不及處，有十種仙。
X11n0270_p0864b01║僊，遷也。人之形神，能遷而不死者也。故曰：存想固
X11n0270_p0864b02║形，然終歸敗壞。比天為劣，比人為優，故別開。△二、
X11n0270_p0864b03║明感類。
X11n0270_p0864b04║阿難！彼諸眾生堅固服餌而不休息，食道圓成，名地
X11n0270_p0864b05║行仙。堅固草木而不休息，藥道圓成，名飛行仙。
X11n0270_p0864b06║以藥餌駐一期之壽，而不能輕舉，名地行。飡黃精
X11n0270_p0864b07║松栢之類，久而身輕，名飛行。行，功行也。
X11n0270_p0864b08║堅固金石而不休息，化道圓成，名遊行仙。堅固動止
X11n0270_p0864b09║而不休息，氣精圓成，名空行仙。
X11n0270_p0864b10║煉金石還丹之類，化骨易形，撮土點石，以遊戲人
X11n0270_p0864b11║間，名遊行。乘陰陽運止，以調氣固精，遺形涉空，名
X11n0270_p0864b12║空行。
X11n0270_p0864b13║堅固津液而不休息，潤德圓成，名天行仙。堅固精色
X11n0270_p0864b14║而不休息，吸粹圓成，名通行仙。
X11n0270_p0864b15║鼓天池，嚥津液，冰雪婥約，不交世欲，與天無異，名
X11n0270_p0864b16║天行。吞吸精色，服虹飲霧，粹氣潛通，名通行。
X11n0270_p0864b17║堅固呪禁而不休息，術法圓成，名道行仙。堅固思念
X11n0270_p0864b18║而不休息，思憶圓成，名照行仙。
X11n0270_p0864b19║能以術法述道自然，名道行。澄凝精思，久能照應，
X11n0270_p0864b20║名照行。或存想頂門而出神，繫心臍輪而煉丹，皆
X11n0270_p0864b21║思憶圓成也。
X11n0270_p0864b22║堅固交遘而不休息，感應圓成，名精行仙。堅固變化
X11n0270_p0864b23║而不休息，覺悟圓成，名絕行仙。
X11n0270_p0864b24║內以坎男離女，匹配夫妻，外即採陰助陽，攝衛精
X11n0270_p0864c01║氣，名精行。存想化理，心隨邪悟，能大變化，其行絕
X11n0270_p0864c02║世，名絕行。△三、結虗妄
X11n0270_p0864c03║阿難，是等皆於人中鍊心，不修正覺，別得生理，壽千
X11n0270_p0864c04║萬歲，休止深山或大海島，絕於人境。斯亦輪迴，妄想
X11n0270_p0864c05║流轉，不修三昧，報盡還來，散入諸趣。
X11n0270_p0864c06║△六天趣三：初、欲界六天二：一、列明六：初、四天王
X11n0270_p0864c07║天。
X11n0270_p0864c08║阿難！諸世間人不求常住，未能捨諸妻妾恩愛，於邪
X11n0270_p0864c09║婬中心不流逸澄瑩生明，命終之後鄰於日月，如是
X11n0270_p0864c10║一類名四天王天。
X11n0270_p0864c11║未能離欲，且能窒欲，使愛水不流，則湛性澄瑩，故
X11n0270_p0864c12║能生初天也。六天由修五戒十善而致，今但約欲
X11n0270_p0864c13║微增勝者，欲愛為輪迴根本。前明淪墜，亦始於此。
X11n0270_p0864c14║此明超騰，亦始於此。意使初心未能成就禪定智
X11n0270_p0864c15║慧，且疾斷根本，則輪迴可出也。△二、三十三天
X11n0270_p0864c16║於己妻房婬愛微薄，於淨居時不得全味，命終之後
X11n0270_p0864c17║超日月明居人間頂，如是一類名忉利天。
X11n0270_p0864c18║此愛薄於前，故報居其上，後遞然也。淨居，謂清淨
X11n0270_p0864c19║自居之時，未全清淨之味，為有微愛故也。日月居
X11n0270_p0864c20║須彌腰，忉利居頂，以澄瑩增明，故能超之。△三時
X11n0270_p0864c21║分天。
X11n0270_p0864c22║逢欲暫交，去無思憶。於人間世，動少靜多。命終之後，
X11n0270_p0864c23║於虗空中，朗然安住。日月光明，上照不及。是諸人等，
X11n0270_p0864c24║自有光明。如是一類，名須𦦨摩天。
X11n0270_p0865a01║欲心不作，故動少靜多也。六欲下二名地居天，上
X11n0270_p0865a02║四名空居天，不須日月而常明，以蓮華開合分晝
X11n0270_p0865a03║夜，故名時分。△四知足天
X11n0270_p0865a04║一切時靜，有應觸來未能違戾，命終之後上昇精微，
X11n0270_p0865a05║不接下界諸人天境，乃至劫壞三災不及，如是一類
X11n0270_p0865a06║名兜率陀天。
X11n0270_p0865a07║雖靜心愈多，亦未免應觸，此能少欲，未能無心也。
X11n0270_p0865a08║兜率天有內院、外院三災，至三禪而此不及者，約
X11n0270_p0865a09║內院言之，精微不接，皆內院之事也。△五樂變化
X11n0270_p0865a10║天。
X11n0270_p0865a11║我無欲心，應汝行事。於橫陳時味如嚼蠟，命終之後
X11n0270_p0865a12║生越化地，如是一類名樂變化天。
X11n0270_p0865a13║此無心而境自至，曰橫陳嚼蠟，言味甚簿也。諸天
X11n0270_p0865a14║皆有報境，而此天樂自變化，以受用越於下天，故
X11n0270_p0865a15║名越化。△六、他化自在天
X11n0270_p0865a16║無世間心，同世行事，於行事交，了然超越，命終之後，
X11n0270_p0865a17║徧能出超化無化境，如是一類，名他化自在天。
X11n0270_p0865a18║了然超越，言全無味也。化即第五天，無化即下天
X11n0270_p0865a19║也。諸欲樂境，不勞自化，皆由他化而自在受用，名
X11n0270_p0865a20║他化自在。△二、結妄。
X11n0270_p0865a21║阿難！如是六天形雖出動心迹尚交，自此已還名為
X11n0270_p0865a22║欲界。
X11n0270_p0865a23║雖出塵擾，未能絕欲，故通名欲界。
X11n0270_p0865a24║
X11n0270_p0865b01║大佛頂如來密因修證了義諸菩薩萬行首楞嚴經
X11n0270_p0865b02║要解卷第十六
X11n0270_p0865b03║
X11n0270_p0865b04║音切
X11n0270_p0865b05║橛（其月切。）刺（七迹切。）校（音効。）屎（音矢。）尿（乃弔切。）碾（尼展切。）磑（五對切）
X11n0270_p0865b06║愗（莫候切。）𠯗（音匝。）矟（音朔。）剚（側吏切。）魃（音跋。）魘（於琰切。）