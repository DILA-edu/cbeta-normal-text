X11n0270_p0877a01║大佛頂如來密因修證了義諸菩薩萬行首楞嚴經
X11n0270_p0877a02║要解卷第十九
X11n0270_p0877a03║唐天竺沙門般剌蜜諦譯
X11n0270_p0877a04║烏萇國沙門彌伽釋伽譯語
X11n0270_p0877a05║菩薩戒弟子前正議大夫同中書
X11n0270_p0877a06║門下平章事清河房融筆受
X11n0270_p0877a07║溫陵開元蓮寺比丘戒環解
X11n0270_p0877a08║△四行陰四：初、示陰相。
X11n0270_p0877a09║阿難，彼善男子修三摩地想陰盡者，是人平常夢想
X11n0270_p0877a10║消滅，寤寐恒一，覺明虗靜猶如晴空，無復麤重前塵
X11n0270_p0877a11║影事，觀諸世間大地山河如鏡鑑明，來無所粘，過無
X11n0270_p0877a12║蹤迹，虗受照應，了罔陳習，唯一精真生滅根元從此
X11n0270_p0877a13║披露，見諸十方十二眾生畢殫其類。雖夫通其各命
X11n0270_p0877a14║由緒，見同生基，猶如野馬熠熠清擾，為浮根塵究竟
X11n0270_p0877a15║樞穴，此則名為行陰區宇。
X11n0270_p0877a16║通敘想滅行現也。浮動妄習，晝明則想，夕瞢則夢，
X11n0270_p0877a17║汩亂性真，莫得而一，擾動覺明，莫得而靜。故想陰
X11n0270_p0877a18║盡者，夢想消滅，寤寐常一，覺明虗靜，猶如晴空也。
X11n0270_p0877a19║五陰前麤後細，故想盡則無麤重影事，雖觀萬象
X11n0270_p0877a20║而無想念，故如鏡鑒明，無粘無迹，虗受照應，了無
X11n0270_p0877a21║陳習，唯一精真，明極如此，故幽隱行陰，於是披露
X11n0270_p0877a22║也。行為萬化生滅根元，故其相披露，則十二類生
X11n0270_p0877a23║之元，無不殫見，各命由緒識也，同生基行也。擾動
X11n0270_p0877a24║幽隱，故譬野馬，乍生乍滅，故曰熠熠，無復麤影，故
X11n0270_p0877b01║曰清擾，根塵運止，皆本於此，故名究竟樞穴也。
X11n0270_p0877b02║若此清擾，熠熠元性，性入元澄，一澄元習，如波瀾滅，
X11n0270_p0877b03║化為澄水，名行陰盡，是人則能超眾生濁。觀其所由，
X11n0270_p0877b04║幽隱妄想，以為其本。
X11n0270_p0877b05║行陰習擾成性，故稱元性元習。能滅擾習，則歸元
X11n0270_p0877b06║澄之本，而遷流相盡矣。故如波瀾滅化為澄水也。
X11n0270_p0877b07║生滅不停，業運常遷，名眾生濁，即行陰之體也。故
X11n0270_p0877b08║行陰盡則超之。行陰密移，曾無覺悟，故曰幽隱妄
X11n0270_p0877b09║想。△二、明狂解十一、於圓元計二無因三：初、總敘。
X11n0270_p0877b10║阿難當知，是得正知奢摩他中諸善男子，凝明正心，
X11n0270_p0877b11║十類天魔不得其便，方得精研窮生類本，於本類中
X11n0270_p0877b12║生元露者，觀彼幽清圓擾動元，於圓元中起計度者，
X11n0270_p0877b13║是入墜入二無因論。
X11n0270_p0877b14║夢想消亡，寤寐常一，故稱正知奢摩他，又稱凝明
X11n0270_p0877b15║正心，皆想盡之相也。外魔皆因心召，故想盡凝明，
X11n0270_p0877b16║則天魔不至。從此唯是修禪失趣，狂解妄計，是即
X11n0270_p0877b17║陰魔也。生類本，即同生基也。於本類中生元露者，
X11n0270_p0877b18║於同生基見已，行元也。幽清動元，即行元也。既見
X11n0270_p0877b19║此已，遂以一切生滅皆圓於此，而不進窮識陰本
X11n0270_p0877b20║末，遂立二無因論。△二、別明二：一、計本無因。
X11n0270_p0877b21║一者、是人見本無因。何以故？是人既得生機全破，乘
X11n0270_p0877b22║于眼根八百功德，見八萬劫所有眾生業流灣環，死
X11n0270_p0877b23║此生彼，秪見眾生輪迴其處，八萬劫來冥無所觀，便
X11n0270_p0877b24║作是解：此等世間十方眾生，八萬劫外無因自有。由
X11n0270_p0877c01║此計度亡正徧知，墮落外道，惑菩提性。
X11n0270_p0877c02║生基既破，則根離區穴，而眼清淨，故能洞見。業流
X11n0270_p0877c03║灣環者，隨業流轉，如水在灣，洄漩其處，不能自出
X11n0270_p0877c04║也。未脫識陰，定力有限，故八萬劫外，冥無所見。以
X11n0270_p0877c05║無所見，故計本無因也。不知本因，存乎妄識，此所
X11n0270_p0877c06║謂亡正徧知。△二、計末無因。
X11n0270_p0877c07║二者、是人見末無因。何以故？是人於生既見其根，知
X11n0270_p0877c08║人生人、悟鳥生鳥，烏從來黑、鵠從來白，人天本竪、畜
X11n0270_p0877c09║生本橫，白非洗成、黑非染造，從八萬劫無復改移，今
X11n0270_p0877c10║盡此形亦復如是。而我本來不見菩提，云何更有成
X11n0270_p0877c11║菩提事？常知今日一切物象皆本無因。
X11n0270_p0877c12║謬執生根，不達化理，以人竟為人，乃至黑竟為黑，
X11n0270_p0877c13║無復改移。因而例我，本不見道，末亦無成，是末無
X11n0270_p0877c14║因也。結文本字，合是未字。△三、結失。
X11n0270_p0877c15║由此計度，亡正徧知，墮落外道，惑菩提性，是則名為
X11n0270_p0877c16║第一外道立無因論。
X11n0270_p0877c17║△二、於圓常計四徧常三：一、總敘。
X11n0270_p0877c18║阿難，是三摩中諸善男子，凝明正心，魔不得便，窮生
X11n0270_p0877c19║類本，觀彼幽清，常擾動元，於圓常中起計度者，是人
X11n0270_p0877c20║墜入四徧常論。
X11n0270_p0877c21║前言圓擾動元，此言常擾動元者，以生滅之元皆
X11n0270_p0877c22║圓，於此遂執為常，而起徧常論。徧即圓也。故此標
X11n0270_p0877c23║名徧常，後結名圓常。△四、二別明。一、依心境計常。
X11n0270_p0877c24║一者、是人窮心境性，二處無因，修習能知二萬劫中
X11n0270_p0878a01║十方眾生所有生滅，咸皆循環，不曾散失，計以為常。
X11n0270_p0878a02║由妄計行陰為生滅圓元，遂於心境四大八識等，
X11n0270_p0878a03║皆起妄計，或撥生滅而計常，或存生滅而計常，或
X11n0270_p0878a04║認識神而計常，或起邪見而計常。今此窮心境性，
X11n0270_p0878a05║本自無因，謂無生滅，故以十方眾生生滅之理，皆
X11n0270_p0878a06║則循環，本無散失，此撥生滅而計常也。想陰盡者，
X11n0270_p0878a07║依心境二法修觀，故功力能知二萬劫事，後四萬
X11n0270_p0878a08║八萬例此。△二、依四大計常。
X11n0270_p0878a09║二者、是人窮四大元，四性常住，修習能知四萬劫中
X11n0270_p0878a10║十方眾生所有生滅，咸皆體恒，不曾散失，計以為常。
X11n0270_p0878a11║眾生依地水火風生滅，而四性元則常住，則諸生
X11n0270_p0878a12║滅法咸皆體常，此存生滅而計常也。△三、依八識
X11n0270_p0878a13║計常。
X11n0270_p0878a14║三者是人窮盡六根末那執受心意識中，本元由處
X11n0270_p0878a15║性常恒故，修習能知八萬劫中一切眾生，循環不失
X11n0270_p0878a16║本來常住，窮不失性計以為常。
X11n0270_p0878a17║六根及末那執受，即八識也。心意識中本元，即識
X11n0270_p0878a18║性也。八識元由，惟佛與八地菩薩能窮。若真能窮
X11n0270_p0878a19║盡，則入智境，離心意誡。今此唯得心意識中本元
X11n0270_p0878a20║由處，謂其本性恒常，眾生依之循環而住，不曾散
X11n0270_p0878a21║失，此認識神而妄計也。△四、依想滅計常。
X11n0270_p0878a22║四者是人既盡想元生理，更無流止運轉，生滅想心
X11n0270_p0878a23║今已永滅，理中自然成不生滅，因心所度計以為常。
X11n0270_p0878a24║想，元想陰也。生理，行陰也。妄謂流轉生滅，皆屬想
X11n0270_p0878b01║心，今已永滅，則不生滅理，自然屬行。不知行陰即
X11n0270_p0878b02║生滅元，是起邪見而妄計也。△三、結失。
X11n0270_p0878b03║由此計常，亡正徧知，墮落外道，惑菩提性，是則名為
X11n0270_p0878b04║第二外道立圓常論。
X11n0270_p0878b05║△三、於自他計四顛倒三：一、總敘。
X11n0270_p0878b06║又三摩中諸善男子，堅凝正心，魔不得便，窮生類本，
X11n0270_p0878b07║觀彼幽清，常擾動元，於自他中起計度者，是人墜入
X11n0270_p0878b08║四顛倒見，一分無常，一分常論。
X11n0270_p0878b09║於自他境妄起倒見，其類有四，各計一分無常，一
X11n0270_p0878b10║分有常。△二、別明四：一、由自及他起分計。
X11n0270_p0878b11║一者，是人觀妙明心徧十方界，湛然以為究竟神我，
X11n0270_p0878b12║從是則計我徧十方，凝明不動。一切眾生於我心中
X11n0270_p0878b13║自生自死，則我心性名之為常。彼生滅者，真無常性。
X11n0270_p0878b14║妙明圓湛，離我我所。而外道於此妄立神我，從是
X11n0270_p0878b15║計我，徧凝不動。而諸眾生於中生死，遂計自為常，
X11n0270_p0878b16║計他無常。△二、離心觀土起分計。
X11n0270_p0878b17║二者、是人不觀其心，徧觀十方恒沙國土，見劫壞處
X11n0270_p0878b18║名為究竟無常種性，劫不壞處名究竟常。
X11n0270_p0878b19║前依心觀，此依土觀，種種徧計，一法既邪，萬法皆
X11n0270_p0878b20║倒矣。△三、別觀心精起分計。
X11n0270_p0878b21║三者、是人別觀我心，精細微密猶如微塵，流轉十方
X11n0270_p0878b22║性無移改，能令此身即生即滅。其不壞性，名我性常；
X11n0270_p0878b23║一切死生從我流出，名無常性。
X11n0270_p0878b24║不能即身即心，故作別觀。微塵，喻精微也。謂由心
X11n0270_p0878c01║精密，運令身生滅，而心不壞滅。前於一法作二計，
X11n0270_p0878c02║此於一性作二計也。△四、謬於四陰起分計。
X11n0270_p0878c03║四者、是人知想陰盡、見行陰流，行陰常流計為常性，
X11n0270_p0878c04║色、受、想等今已滅盡，名為無常。
X11n0270_p0878c05║幻陰一體，遷流一相，而且執是迷非，見今忘昔，故
X11n0270_p0878c06║以流者為常，遷者為滅。△三、結失。
X11n0270_p0878c07║由此計度一分無常，一分常故，墮落外道，惑菩提性，
X11n0270_p0878c08║是則名為第三外道一分常論。
X11n0270_p0878c09║今人以性為真，以相為幻，於理則融，於事則礙，不
X11n0270_p0878c10║免墮此四種分計。△四、於分位計四有邊三：一、總
X11n0270_p0878c11║敘。
X11n0270_p0878c12║又三摩中諸善男子，堅凝正心，魔不得便，窮生類本，
X11n0270_p0878c13║觀彼幽清，常擾動元，於分位中生計度者，是人墜入
X11n0270_p0878c14║四有邊論。
X11n0270_p0878c15║分位有四，謂三際分位、見聞分位、彼我分位、生滅
X11n0270_p0878c16║分位。△二、別明四一三際邊計。
X11n0270_p0878c17║一者、是人心計生元，流用不息。計過、未者，名為有邊；
X11n0270_p0878c18║計相續心，名為無邊。
X11n0270_p0878c19║生元流，用行陰也。因遷流計三際，以過者已滅，來
X11n0270_p0878c20║者未見，故名有邊。現在相續，故名無邊。不知真際，
X11n0270_p0878c21║本非有邊非無邊也。△二見聞邊計。
X11n0270_p0878c22║二者、是人觀八萬劫則見眾生，八萬劫前寂無聞見，
X11n0270_p0878c23║無聞見處名為無邊，有眾生處名為有邊。
X11n0270_p0878c24║前以不見為有邊，此以無聞為無邊，乃迴互倒計
X11n0270_p0879a01║也。△三彼我邊計。
X11n0270_p0879a02║三者、是人計我徧知得無邊性。彼一切人現我知中，
X11n0270_p0879a03║我曾不知彼之知性，名彼不得無邊之心，但有邊性。
X11n0270_p0879a04║我知彼性乃是同體，今曾不知是彼與我異，則我
X11n0270_p0879a05║得無邊，彼但有邊矣。△四、生滅邊計。
X11n0270_p0879a06║四者、是人窮行陰空，以其所見心路籌度一切眾生，
X11n0270_p0879a07║一身之中計其咸皆半生半滅，明其世界一切所有，
X11n0270_p0879a08║一半有邊、一半無邊。
X11n0270_p0879a09║因窮行空，昔有今無，遂以一陰為半生半滅，而內
X11n0270_p0879a10║根外器，一切皆然。以生為有邊，滅為無邊。△三、結
X11n0270_p0879a11║失。
X11n0270_p0879a12║由此計度有邊無邊，墮落外道惑菩提性，是則名為
X11n0270_p0879a13║第四外道立有邊論。
X11n0270_p0879a14║諸皆窮道失趣，展轉妄計，所謂禪那狂解，迷謬至
X11n0270_p0879a15║此。△五、於知見計四矯亂三：一、總敘。
X11n0270_p0879a16║又三摩中諸善男子，堅凝正心，魔不得便，窮生類本，
X11n0270_p0879a17║觀彼幽清，常擾動元，於知見中生計度者，是人墜入
X11n0270_p0879a18║四種顛倒，不死矯亂，徧計虗論。
X11n0270_p0879a19║以邪倒故，於知見中狂解不決，遂矯亂其語也。婆
X11n0270_p0879a20║沙論云：外道計天常住名不死，謂不矯亂得生彼
X11n0270_p0879a21║天。故有問者，不敢實答，恐成矯亂。佛言：此真矯亂
X11n0270_p0879a22║也。△二、別明四。一、觀化迷理矯亂。
X11n0270_p0879a23║一者是人觀變化元，見遷流處名之為變，見相續處
X11n0270_p0879a24║名之為恒，見所見處名之為生，不見見處名之為滅，
X11n0270_p0879b01║相續之因性不斷處名之為增，正相續中中所離處
X11n0270_p0879b02║名之為減，各各生處名之為有，互互亡處名之為無。
X11n0270_p0879b03║以理都觀，用心別見。有求法人來問其義，答言：我今
X11n0270_p0879b04║亦生亦滅，亦有亦無，亦增亦減。於一切時皆亂其語，
X11n0270_p0879b05║令彼前人遺失章句。
X11n0270_p0879b06║此觀萬化，見其不齊，遂生異解。用心別見，即異解
X11n0270_p0879b07║也。於是不能決擇，矯亂其語。△二、觀心執無矯亂。
X11n0270_p0879b08║二者、是人諦觀其心，互互無處，因無得證。有人來問，
X11n0270_p0879b09║唯答一字，但言其無。除無之餘，無所言說。
X11n0270_p0879b10║此觀妄心，故見生滅。互互無，即念念滅相也。得證
X11n0270_p0879b11║者，悟一切法皆無也。△三、觀心執有矯亂。
X11n0270_p0879b12║三者、是人諦觀其心，各各有處，因有得證。有人來問，
X11n0270_p0879b13║唯答一字，但言其是，除是之餘，無所言說。
X11n0270_p0879b14║各各有，即念念生相也。言無言是，皆不明答。△四、
X11n0270_p0879b15║觀境亂心矯亂。
X11n0270_p0879b16║四者、是人有無俱見，其境枝故，其心亦亂。有人來問，
X11n0270_p0879b17║答言：亦有即是亦無，亦無之中不是亦有。一切矯亂，
X11n0270_p0879b18║無容窮詰。
X11n0270_p0879b19║枝如樹枝，差互不一。△三、結失。
X11n0270_p0879b20║由此計度，矯亂虗無，墮落外道，惑菩提性，是則名為
X11n0270_p0879b21║第五外道四顛倒性不死矯亂徧計虗論。
X11n0270_p0879b22║今之邪人，妄謂得道，而中無主正，矯惑於人者，多
X11n0270_p0879b23║類此。四。△六、於行相續計後有三：一、總敘。
X11n0270_p0879b24║又三摩中諸善男子，堅凝正心，魔不得便，窮生類本，
X11n0270_p0879c01║觀彼幽清，常擾動元，於無盡流生計度者，是人墜入
X11n0270_p0879c02║死後有相，發心顛倒。
X11n0270_p0879c03║無盡流，即行相續相也。以生滅滅生，相繼不絕，故
X11n0270_p0879c04║知死後有相。△二、別明二：一、正計。
X11n0270_p0879c05║或自固身云色是我，或見我圓含遍國土云我有色，
X11n0270_p0879c06║或彼前緣隨我迴復云色屬我，或復我依行中相續
X11n0270_p0879c07║云我在色，皆計度言死後有相，如是循環有十六相。
X11n0270_p0879c08║心顛倒故，固執色身，以色是我。又謂我體圓徧，則
X11n0270_p0879c09║色為我有。前緣，即目前之色也。行相續相，亦色也。
X11n0270_p0879c10║於色作此四計，於受想行亦然，故成十六相，皆計
X11n0270_p0879c11║死後復有也。不計識陰者，以幽祕未現故。△二旁
X11n0270_p0879c12║計。
X11n0270_p0879c13║從此或計畢竟煩惱，畢竟菩提，兩性並驅，各不相觸。
X11n0270_p0879c14║旁計有為無為諸法也。畢竟並驅者，計煩惱菩提
X11n0270_p0879c15║不相凌滅，皆後有也。△三、結失。
X11n0270_p0879c16║由此計度死後有故，墮落外道惑菩提性，是則名為
X11n0270_p0879c17║第六外道立五陰中死後有相心顛倒論。
X11n0270_p0879c18║△七、於諸陰滅計後無三：一、總敘。
X11n0270_p0879c19║又三摩中諸善男子，堅凝正心，魔不得便，窮生類本，
X11n0270_p0879c20║觀彼幽清，常擾動元，於先除滅色受想中生計度者，
X11n0270_p0879c21║是人墜入死後無相，發心顛倒。
X11n0270_p0879c22║△二、別明二：一、正計。
X11n0270_p0879c23║見其色滅，形無所因；觀其想滅，心無所繫；知其受滅，
X11n0270_p0879c24║無復連綴。陰性消散，縱有生理，而無受想，與草木同。
X11n0270_p0880a01║此質現前，猶不可得，死後云何更有諸相？因之勘校，
X11n0270_p0880a02║死後相無。如是循環，有八無相。
X11n0270_p0880a03║陰性消散，謂色、受、想滅也。生理即行也，謂無受、想，
X11n0270_p0880a04║則行亦滅也。此約四陰，現前因亡，未來果滅，因果
X11n0270_p0880a05║合論，故成八相。△二旁計。
X11n0270_p0880a06║從此或計涅槃因果，一切皆空，徒有名字，究竟斷滅。
X11n0270_p0880a07║前旁計諸法後有，此旁計諸法後無。△三、結失。
X11n0270_p0880a08║由此計度，死後無故墮落外道惑菩提性，是則名為
X11n0270_p0880a09║第七外道立五陰中死後無相心顛倒論。
X11n0270_p0880a10║△八於存滅中計八俱非三。一、總敘。
X11n0270_p0880a11║又三摩中諸善男子，堅凝正心，魔不得便，窮生類本，
X11n0270_p0880a12║觀彼幽清，常擾動元，於行存中，兼受想滅，雙計有無，
X11n0270_p0880a13║自體相破，是人墜入死後俱非，起顛倒論。
X11n0270_p0880a14║行存，則有相也。受想滅，即無相也。以前後相例，則
X11n0270_p0880a15║存者終無，雖有非有。滅者曾有，雖無不無。四陰雙
X11n0270_p0880a16║計，故成八非。△二、別明二：一、正計。
X11n0270_p0880a17║色受想中見有非有，行遷流內觀無不無，如是循環
X11n0270_p0880a18║窮盡陰界，八俱非相隨得一緣，皆言死後有相無相。
X11n0270_p0880a19║三陰為滅相故，見有非有；遷流為存相故，觀無不
X11n0270_p0880a20║無。隨得一緣者，於四陰隨舉皆生計執。△二旁計。
X11n0270_p0880a21║又計諸行性遷訛故，心發通悟，有無俱非，虗實失措。
X11n0270_p0880a22║諸行，一切遷流法也。因見行陰遷訛不定，遂生邪
X11n0270_p0880a23║悟，謂一切法有無俱非，不可定指。△三、結失。
X11n0270_p0880a24║由此計度死後俱非，後際昏瞢無可道故，墮落外道
X11n0270_p0880b01║惑菩提性，是則名為第八外道立五陰中死後俱非
X11n0270_p0880b02║心顛倒論。
X11n0270_p0880b03║昏瞢無可道者，不能明知死後之事也。今人惑於
X11n0270_p0880b04║俗論，而疑死後有無者多矣。皆八，俱非類也。△九
X11n0270_p0880b05║於後後無計七斷滅三。一、總敘。
X11n0270_p0880b06║又三摩中諸善男子，堅凝正心，魔不得便，窮生類本，
X11n0270_p0880b07║觀彼幽清，常擾動元，於後後無生計度者，是人墜入
X11n0270_p0880b08║七斷滅論。
X11n0270_p0880b09║見行陰念念滅處，名後後無。由是妄計，設生人天
X11n0270_p0880b10║七處，後皆斷滅。△二正計。
X11n0270_p0880b11║或計身滅，或欲盡滅，或苦盡滅，或極樂滅，或極捨滅，
X11n0270_p0880b12║如是循環，窮盡七際，現前消滅，滅已無復。
X11n0270_p0880b13║身滅，即欲界人天二處也。欲盡，初禪也。苦盡，二禪
X11n0270_p0880b14║也。極樂，三禪。極捨，四禪及無色也。是名七際。謂七
X11n0270_p0880b15║際事相，皆現前消滅，更無復生，終歸斷滅也。△三、
X11n0270_p0880b16║結失。
X11n0270_p0880b17║由此計度死後斷滅，墮落外道惑菩提性，是則名為
X11n0270_p0880b18║第九外道立五陰中死後斷滅心顛倒論。
X11n0270_p0880b19║△十、於後後有計五。涅槃三：一、總敘。
X11n0270_p0880b20║又三摩中諸善男子，堅凝正心，魔不得便，窮生類本，
X11n0270_p0880b21║觀彼幽清，常擾動元，於後後有生計度者，是人墜入
X11n0270_p0880b22║五涅槃論。
X11n0270_p0880b23║見行滅復生，名後後有。妄於五處計涅槃果。△二
X11n0270_p0880b24║正計。
X11n0270_p0880c01║或以欲界為正轉依，觀見圓明生愛慕故；或以初禪
X11n0270_p0880c02║性無憂故；或以二禪心無苦故；或以三禪極悅隨故；
X11n0270_p0880c03║或以四禪苦樂二亡，不受輪迴生滅性故。迷有漏天
X11n0270_p0880c04║作無為解，五處安隱為勝淨依，如是循環五處究竟。
X11n0270_p0880c05║轉依者，轉生死依涅槃也。或於欲界悟圓明理，遂
X11n0270_p0880c06║以欲界即轉依處。或以初禪離憂，二禪離苦，三禪
X11n0270_p0880c07║極喜，四禪極捨，即轉依處。是謂五涅槃也。迷有等
X11n0270_p0880c08║者，不知此天皆屬有漏，非無為果，非究竟處也。△
X11n0270_p0880c09║三、結失。
X11n0270_p0880c10║由此計度五現涅槃，墮落外道惑菩提性，是則名為
X11n0270_p0880c11║第十外道立五陰中五現涅槃心顛倒論。
X11n0270_p0880c12║△三、結勸深防。
X11n0270_p0880c13║阿難！如是十種禪那狂解，皆是行陰用心交互，故現
X11n0270_p0880c14║斯悟。眾生頑迷，不自忖量，逢此現前，以迷為解，自言
X11n0270_p0880c15║登聖，大妄語成，墮無間獄。
X11n0270_p0880c16║前云禪那現境，乃天魔候得其便；此云禪那狂解，
X11n0270_p0880c17║乃心魔自起深孽。凡見道不真，多岐妄計，皆即狂
X11n0270_p0880c18║解，是謂心魔，最宜深防也。△四、敕勸弘宜。
X11n0270_p0880c19║汝等必須將如來語，於我滅後，傳示末法，徧令眾生
X11n0270_p0880c20║覺了斯義，無令心魔自起深孽，保持覆護，消息邪見，
X11n0270_p0880c21║教其身心開覺真義，於無上道不遭枝歧，勿令心祈
X11n0270_p0880c22║得少為足，作大覺王，清淨漂指。
X11n0270_p0880c23║令弘宣人將如來語，徧為群生保持覆護，使魔不
X11n0270_p0880c24║侵，孽不作，不墮邪歧，不取小證，而直登覺位，是謂
X11n0270_p0881a01║作大覺王標指也。然則楞嚴垂教，待群生者甚厚，
X11n0270_p0881a02║望行人者非輕，吾徒宜勉旃。
X11n0270_p0881a03║
X11n0270_p0881a04║大佛頂如來密因修證了義諸菩薩萬行首楞嚴經
X11n0270_p0881a05║要解卷第十九
X11n0270_p0881a06║
X11n0270_p0881a07║音切
X11n0270_p0881a08║殫（音丹。）熠（羊入切。）樞（昌朱切。）灣（烏關切。）孽（魚列切。）綴（陟衛切。）