X11n0271_p1001b08║
X11n0271_p1001b09║
X11n0271_p1001b10║
X11n0271_p1001b11║大佛頂如來密因修證了義諸菩薩萬行首楞嚴經
X11n0271_p1001b12║卷第五（之上）
X11n0271_p1001b13║天竺沙門　般剌密帝　譯
X11n0271_p1001b14║烏長國沙門　彌伽釋迦　譯語
X11n0271_p1001b15║菩薩戒弟子　房融　筆受
X11n0271_p1001b16║西京大興福寺沙門　惟慤　科
X11n0271_p1001b17║皇宋首楞大師　可度　箋
X11n0271_p1001b18║阿難白佛言：世尊！如來雖說第二義門，今觀世間解
X11n0271_p1001b19║結之人，若不知其所結之元，我信是人終不能解。
X11n0271_p1001b20║三、敘結解同體疑。文二：初、申迷請指。文五：初、牒前
X11n0271_p1001b21║迷結。箋云：如來雖說第二義門，是第四經決擇
X11n0271_p1001b22║雙源，指密因文中二決定義。第二決斷煩惱文云：
X11n0271_p1001b23║阿難！汝觀世間解結之人，不見所結，云何知解？不
X11n0271_p1001b24║聞虗空被汝隳裂？阿難今躡前文，向此中問意。間
X11n0271_p1001c01║佛前來，是垂此結解同體疑。阿難既見佛垂語，今
X11n0271_p1001c02║向此中便請。
X11n0271_p1001c03║世尊！我及會中有學聲聞亦復如是，從無始際與諸
X11n0271_p1001c04║無明俱滅俱生。
X11n0271_p1001c05║二況瘧。陳謙。箋云：諸無明，即根本無明也。若是
X11n0271_p1001c06║諸教，言是癡之一法。此中祇是性明相即，俱生煩
X11n0271_p1001c07║惱。蓋無始時來，與身與心，俱時生起。
X11n0271_p1001c08║雖得如是多聞善根，名為出家，猶隔日瘧。
X11n0271_p1001c09║箋云：多聞善根，住持諸佛如來無漏言教也。名為
X11n0271_p1001c10║出家，愛相出家也。如隔日瘧法上，聲聞之人雖斷
X11n0271_p1001c11║煩惱障，未斷所知障，如人患瘧，一日而住，一日而
X11n0271_p1001c12║發。
X11n0271_p1001c13║惟垂大慈，哀愍淪溺。今日身心，云何是結？從何名解？
X11n0271_p1001c14║三、請指結舒。
X11n0271_p1001c15║亦令未來苦難眾生，得免輪迴，不落三有。
X11n0271_p1001c16║四，利通來業。
X11n0271_p1001c17║作是語已，普及大眾五體投地，雨淚翹誠，佇佛如來
X11n0271_p1001c18║無上開示。
X11n0271_p1001c19║五度悲，待旨。
X11n0271_p1001c20║爾時，世尊憐愍阿難：
X11n0271_p1001c21║後、廣釋除疑。文二：初、長行。文二：初、佗方共演。文二：
X11n0271_p1001c22║初、明釋迦摩頂塵佛舒光。文二：初、摩頂。文四：初、哀
X11n0271_p1001c23║問首。
X11n0271_p1001c24║及諸會中，諸有學者。
X11n0271_p1002a01║二愍在會。
X11n0271_p1002a02║亦為未來一切眾生，為出世因作將來眼。
X11n0271_p1002a03║三備未來。箋云：作將來眼。若是遠指，俱約此五
X11n0271_p1002a04║密因、三修證文。若近指下，根塵同源之文，正是今
X11n0271_p1002a05║時。今一切眾生，因行起智，照理如眼，照物無惑。
X11n0271_p1002a06║以閻浮檀，紫金光手，摩阿難頂。
X11n0271_p1002a07║四伸金手箋云：摩頂，表說此頂三昧之教。
X11n0271_p1002a08║即時十方，普佛世界，六種震動。
X11n0271_p1002a09║後舒光，文三：初、普搖群剎。箋云：長阿含說六時
X11n0271_p1002a10║動：一入胎，二出胎，三出家，四成道，五轉法輪，六入
X11n0271_p1002a11║涅槃。今約轉法輪方動。六動者，大般若經說：動、涌、
X11n0271_p1002a12║震、擊、吼、𪹼。搖動不安名動，嶙巄凹凸為涌，或六方
X11n0271_p1002a13║為涌，隱隱為聲曰震，有所扣打為擊，碎磕發聲曰
X11n0271_p1002a14║吼，出聲驚異曰𪹼。此各三名十八相，謂動、等動、極
X11n0271_p1002a15║動，乃至𪹼、等𪹼、極𪹼。倐爾小動曰動，諸處徧動名
X11n0271_p1002a16║等動，徧八傾動名極動。准上總名六動。十八變中
X11n0271_p1002a17║一震動，如此表說頂三昧教警一切大眾。
X11n0271_p1002a18║微塵如來住世界者，各有寶光從其頂出，其光同時
X11n0271_p1002a19║於彼世界來祇陀林灌如來頂。
X11n0271_p1002a20║次眾佛舒光。箋云：微塵如來，言佛之多住世界
X11n0271_p1002a21║者，各住本國也。各有寶光，從其頂出，表離自佗之
X11n0271_p1002a22║見。灌如來頂，灌釋迦佛之頂，表此頂。三昧法文，表
X11n0271_p1002a23║佛佛道同，生生體一，惟佛與佛，乃能知之。
X11n0271_p1002a24║是諸大眾得未曾有。
X11n0271_p1002b01║後此會獲益。
X11n0271_p1002b02║於是阿難及諸大眾，俱聞十方微塵如來，異口同音
X11n0271_p1002b03║告阿難言：善哉，阿難！汝欲識知俱生無明，使汝輪轉
X11n0271_p1002b04║生死結根，惟汝六根更無佗物。
X11n0271_p1002b05║後彰外演真音，通聞此會。文二：初陳結本。箋云：
X11n0271_p1002b06║聲別故異口，語等故同音。問：十方佛告，意在於何？
X11n0271_p1002b07║答：表此圓融法門也。俱生，則俱生煩惱也。無明，性
X11n0271_p1002b08║明也。
X11n0271_p1002b09║汝復欲知無上菩提，令汝速證安樂解脫寂靜妙常，
X11n0271_p1002b10║亦汝六根，更非佗物。
X11n0271_p1002b11║後述真源。箋云：如唯議無學頌云：此則無漏界，
X11n0271_p1002b12║不思議善常，安樂解脫身，大牟尼名法。安樂寂滅
X11n0271_p1002b13║之理，解脫離煩惱所知二障，寂靜妙常，俱約法身
X11n0271_p1002b14║也。
X11n0271_p1002b15║阿難雖聞如是法音，心猶未明，稽首白佛：云何令我
X11n0271_p1002b16║生死輪迴，安樂妙常，同是六根，更非佗物？
X11n0271_p1002b17║後此，佛重宣。文二：初、迷□再請。
X11n0271_p1002b18║佛告阿難：根塵同源，縛脫無二，識性虗妄，猶如空華。
X11n0271_p1002b19║後、愍惑重宣。文四：初、空華比識，根境同源。箋云：
X11n0271_p1002b20║根乃六根，塵乃六塵，同一真源，即如來藏。縛乃生
X11n0271_p1002b21║死結縛，脫乃真如解脫。無二者，真妄同體，波水同
X11n0271_p1002b22║溼，識既並華，相非可得。
X11n0271_p1002b23║阿難！由塵發知。
X11n0271_p1002b24║二、再喻交蘆雙明互發。箋云：由所緣相分，引能
X11n0271_p1002c01║緣見分。
X11n0271_p1002c02║因根有相。
X11n0271_p1002c03║箋云：因能依根發所見相。
X11n0271_p1002c04║相見無性，同於交蘆。
X11n0271_p1002c05║箋云：所緣相與能緣見，如交蘆相倚，或因前塵發
X11n0271_p1002c06║起識性，是知根六根也。相分與見分無其體性，二
X11n0271_p1002c07║俱無實，如蘆二束相依而立皆虗。
X11n0271_p1002c08║是故汝今，知見立知，即無明本。
X11n0271_p1002c09║三，標雙合一。箋云：知本來真知，見本來真見，若
X11n0271_p1002c10║向此上立，能知能見，此即無明本也。
X11n0271_p1002c11║知見無見，斯即涅槃無漏真淨，云何是中更容佗物？
X11n0271_p1002c12║箋云：苟能知能見，上不立見知，即是涅槃，此云圓
X11n0271_p1002c13║寂。肇師云：夫涅槃之道，寂寥虗曠，不可以形名得；
X11n0271_p1002c14║微妙無相，不可以有心知。超群有而幽昇，量大虗
X11n0271_p1002c15║而永久。
X11n0271_p1002c16║爾時，世尊欲重宣此義，而說偈言：
X11n0271_p1002c17║四，敘演伽陀。箋云：結前長行為偈，或為樂偈者，
X11n0271_p1002c18║結為五字，或為後來者重說。梵語偈陀，亦云伽陀，
X11n0271_p1002c19║唐言重頌，重頌前長行故。
X11n0271_p1002c20║真性有為空。
X11n0271_p1002c21║後、重頌。文二：初、棄疑雙拂。文三：初、雙破有無。箋
X11n0271_p1002c22║云：真如體性上，一切有為之法，皆悉空寂，無有實
X11n0271_p1002c23║故。
X11n0271_p1002c24║緣生故如幻。
X11n0271_p1003a01║箋云：一切許法仗因託緣而生，緣無自性，當體即
X11n0271_p1003a02║空，故如幻化，無有實體。經云：因緣所生法，我說即
X11n0271_p1003a03║是空。
X11n0271_p1003a04║無為無起滅。
X11n0271_p1003a05║箋云：起猶生也。無為之理，本自無生，今亦無滅。
X11n0271_p1003a06║不實如空華。
X11n0271_p1003a07║箋云：有為之法不實，如空中華，本無所有。
X11n0271_p1003a08║言妄顯諸真。
X11n0271_p1003a09║次兩袪真妄。箋云：外人問：妄法既不實，如今因
X11n0271_p1003a10║何又有一切妄法？經家答云：言妄顯諸真，說箇妄，
X11n0271_p1003a11║但是顯真而說也。
X11n0271_p1003a12║妄真同二妄
X11n0271_p1003a13║箋云：又問：如今捨妄趣真又如何？答：妄真同二妄，
X11n0271_p1003a14║若有一妄可捨，一真可取，真亦是妄，故云二妄。
X11n0271_p1003a15║猶非真非真。
X11n0271_p1003a16║箋云：猶，尚也。上非真是真，是對妄之真。而今尚自
X11n0271_p1003a17║非，亦無對妄之真。下非真，是對真之妄，亦無對真
X11n0271_p1003a18║之妄，非真是妄也。此句牒上同一妄句，或下一非
X11n0271_p1003a19║真亦非也。
X11n0271_p1003a20║云何見所見？
X11n0271_p1003a21║箋云：尚無真妄之法，云何更有能見所見？
X11n0271_p1003a22║中間無實性。
X11n0271_p1003a23║後、勸證同源。文三：初、牒一明雙顯如無二。箋云：
X11n0271_p1003a24║中間指識，此識無有真實，脫體是妄。
X11n0271_p1003b01║是故若交蘆。
X11n0271_p1003b02║箋云：根境互依，是牒前來見相二分，云相見無性，
X11n0271_p1003b03║同於交蘆。
X11n0271_p1003b04║結解同所因。
X11n0271_p1003b05║箋云：生死亦汝六根，解脫亦汝六根。牒前文云：根
X11n0271_p1003b06║塵同源，縛脫無二。
X11n0271_p1003b07║聖凡無二路。
X11n0271_p1003b08║箋云：一切眾生亦如也，眾賢聖亦如也。
X11n0271_p1003b09║汝觀交中性。
X11n0271_p1003b10║次迷悟同體，重遣二邊。箋云：再勸觀妄識，內是
X11n0271_p1003b11║根，外是塵，識交在中。
X11n0271_p1003b12║空有二俱非。
X11n0271_p1003b13║箋云：若言是空，諸佛又轉識成智，是識體不空。若
X11n0271_p1003b14║言是有，識相又無，故云二非。
X11n0271_p1003b15║迷晦即無明。
X11n0271_p1003b16║箋云：迷妄晦昧，即是無明。一切眾生迷後，無真覺
X11n0271_p1003b17║之明，其體昏暗，即此便是無明。
X11n0271_p1003b18║發明便解脫。
X11n0271_p1003b19║箋云：悟妄即真，此牒釋同源也。
X11n0271_p1003b20║解結因次第。
X11n0271_p1003b21║後勸擇入流，懸消一六。箋云：若解此結，乃有次
X11n0271_p1003b22║第隨解。如人解結，解一結了，又解一結。
X11n0271_p1003b23║六解一亦亡。
X11n0271_p1003b24║箋云：六根既解，無明亦除，一即無明。已上二句生
X11n0271_p1003c01║六，解一亡疑。
X11n0271_p1003c02║根選擇圓通，入流成正覺。
X11n0271_p1003c03║箋云：此二句生下圓通分，隨揀一根圓通入道，如
X11n0271_p1003c04║觀音以耳根入證。
X11n0271_p1003c05║陀那微細識。
X11n0271_p1003c06║後再指超門。文三：初、標陳昔演。箋云：八之異名
X11n0271_p1003c07║賴耶，唐言藏識，能含藏諸法種子故。若單言賴耶，
X11n0271_p1003c08║即飜為藏識，此藏識名寬，通三藏義故。若言阿賴
X11n0271_p1003c09║耶者，即飜為執藏，此名即局，於三藏中唯得執藏
X11n0271_p1003c10║義。今約寬者而說，故云藏識。從因至果有三位：一
X11n0271_p1003c11║者、我愛執藏位，即一切異生并七地已前并前三
X11n0271_p1003c12║果人皆有，緣此等有情第七識起其我見，執第八
X11n0271_p1003c13║故。二者、善惡業果即名異熟識，前世造善惡為因，
X11n0271_p1003c14║今世感得無記，第八是果，因通善惡，果唯無記，果
X11n0271_p1003c15║異於因，名為異熟，異熟識名通一切異生皆有。若
X11n0271_p1003c16║約顯處者，至捨阿賴耶識名時，即顯此約法執位
X11n0271_p1003c17║中說，佛位即無。三者、相續執持位即名阿陀那識，
X11n0271_p1003c18║此名亦通一切位。若約顯處說，佛果方顯，以能執
X11n0271_p1003c19║持根身種子不壞散故，名阿陀那。唐言執持三藏
X11n0271_p1003c20║者，能藏、所藏、執藏。且能藏者，即八識自證分，現行
X11n0271_p1003c21║能持一切舊種，故名能藏。如庫如藏，能含藏外財
X11n0271_p1003c22║帛等，庫藏名能藏，財帛名所藏。法中一切本有種
X11n0271_p1003c23║子，從無始已來不散失故，皆由第八自證分能含
X11n0271_p1003c24║藏。言所藏者，以自證分是所熏處，故名所藏。即前
X11n0271_p1004a01║七識所熏得諸法種子，剎那便落在第八識自證
X11n0271_p1004a02║分，自證分中是佗前七識新熏種子所歸趣，所藏
X11n0271_p1004a03║之處受佗前七熏，故自證分所藏，即此二藏唯自
X11n0271_p1004a04║證分。言執藏者，即第八見分，即第六所執之處名
X11n0271_p1004a05║執，本來第八非執藏故，今緣被第七妄執為我，故
X11n0271_p1004a06║名執藏。
X11n0271_p1004a07║習氣成暴流。
X11n0271_p1004a08║箋云：習氣都有三義：一、種子名習氣，氣則氣分，習
X11n0271_p1004a09║謂熏習，由彼現行熏習得此氣分，故種子名習氣。
X11n0271_p1004a10║二、現行亦名習氣，謂即由種子能生現行，現行是
X11n0271_p1004a11║種子家之習氣。三、習氣名習氣，如裹香帋而有氣
X11n0271_p1004a12║分。此中二習氣，唯約種子說。深密經七字頌云：阿
X11n0271_p1004a13║陀那識甚微細，一切種子成暴流，我於凡愚不開
X11n0271_p1004a14║演，恐彼分別執為我。言此習氣熾盛，如谿頭急暴
X11n0271_p1004a15║流水，次第熾盛，流注而下。
X11n0271_p1004a16║真非真恐迷，我常不開演。
X11n0271_p1004a17║箋云：若言第八識是真，一切眾生又執妄為真；若
X11n0271_p1004a18║言是非真，又將淨分一時撥同斷滅。恐一切眾生
X11n0271_p1004a19║迷妄去，我乃尋常不開通演暢，是四十五年前不
X11n0271_p1004a20║說此第八識。此一節孤起之文，經意具簡第八識
X11n0271_p1004a21║中真妄染淨。向下欲說六解一亡疑，恐佗將真一
X11n0271_p1004a22║時撥同斷滅，故或且勸佗斷妄歸真，云：非幻尚不
X11n0271_p1004a23║生，幻法云何立？又說非幻成幻法，約妄生時，令佗
X11n0271_p1004a24║知真識妄。或向下欲破識陰，此中且先簡令佗知
X11n0271_p1004b01║真知妄，此中破染分不破淨分也。
X11n0271_p1004b02║自心取自心。
X11n0271_p1004b03║次推迷顯頓。文四：初推妄生。箋云：自之真心，今
X11n0271_p1004b04║更起能覺之心，緣彼自心，則自心取自心也。
X11n0271_p1004b05║非幻成幻法。
X11n0271_p1004b06║二子妄體。箋云：非幻之真，成幻之妄。
X11n0271_p1004b07║不取無非幻。
X11n0271_p1004b08║三指頓了。箋云：但不起能取之心，亦無真名可
X11n0271_p1004b09║得，故云無非幻。非幻真法，法執亡也。
X11n0271_p1004b10║非幻尚不生，幻法云何立？
X11n0271_p1004b11║四、顯雙除。箋云：便牒真尚自不生，是法將亡，幻
X11n0271_p1004b12║妄之法，云何更立？
X11n0271_p1004b13║是名妙蓮華。
X11n0271_p1004b14║後、目法彰超。文四：初、喻彰三勝。箋云：既無真妄
X11n0271_p1004b15║二法，如蓮華出凡夫淤泥，離聲聞濁水，出菩薩清
X11n0271_p1004b16║水，斗頓馨香，不染煩惱。
X11n0271_p1004b17║金剛王寶覺。
X11n0271_p1004b18║箋云：金剛，無破壞義。王者，自在義。寶則可貴可重，
X11n0271_p1004b19║覺乃真覺之智。
X11n0271_p1004b20║如幻三摩提。
X11n0271_p1004b21║箋云：一切諸法如幻，便是三摩鉢提，唐言等至法
X11n0271_p1004b22║界大定。
X11n0271_p1004b23║彈指超無學。
X11n0271_p1004b24║次一念懸超箋云：彈指，立速義。超，猶到也。無學，
X11n0271_p1004c01║舉其證位，即佛果位也。
X11n0271_p1004c02║此阿毗達磨。
X11n0271_p1004c03║三，妙慧堆詮。箋云：梵語阿毗達磨，唐言對法。攝
X11n0271_p1004c04║大乘論云：有四：一、對，此法對向無住涅槃，能說諦
X11n0271_p1004c05║菩提分解脫門，名對。二、數，於一一法數，宣說訓釋
X11n0271_p1004c06║言詞，自於共差別，名數。三、伏，申此是足論處所等，
X11n0271_p1004c07║能勝□佗論，名伏。四、通，由此能釋通素呾覧義，名
X11n0271_p1004c08║遷。又梵語阿毗達磨，唐言論藏。阿之言無，毗猶比
X11n0271_p1004c09║也。達磨，唐言法，是無比之法。
X11n0271_p1004c10║十方薄伽梵。
X11n0271_p1004c11║四、十方同指。箋云：佛地論頌云：自在熾盛與端
X11n0271_p1004c12║嚴，名稱言祥及尊貴，具足如是諸六義，應當總號
X11n0271_p1004c13║薄伽梵。薄伽者聲，梵謂具德。若有為薄伽聲者，能
X11n0271_p1004c14║破四魔，必具六德：一、自在，永不繫屬諸煩惱故；二、
X11n0271_p1004c15║熾盛，炎猛智火所燒鍊故；三、端嚴，三十二相所莊
X11n0271_p1004c16║嚴故；四、名稱，佛之勝名無不知故；五、吉祥，常起方
X11n0271_p1004c17║便利有情故；六、尊貴，天上天下咸尊重故。若言世
X11n0271_p1004c18║尊，則少前五義。此讚佛德。
X11n0271_p1004c19║一路涅槃門。
X11n0271_p1004c20║箋云：一路更無二路，路乃三乘聖人遊履之處，涅
X11n0271_p1004c21║槃乃寂滅之理。門者，出入義。三世諸佛起智合理，
X11n0271_p1004c22║從此門入；或三世諸佛從根本智起，後得智達俗，
X11n0271_p1004c23║從此門出；一切眾生造輪迴總別報業，從此門出，
X11n0271_p1004c24║向三界受生。
X11n0271_p1005a01║於是阿難，及諸大眾，聞佛如來，無上慈誨。
X11n0271_p1005a02║四、釋，六、解，一、亡疑。文二：初、乘標請決。文五：初、承詮
X11n0271_p1005a03║悟益。箋云：由前來頌云：六解一亦亡。所以阿難
X11n0271_p1005a04║便□此中請云：我今聞佛無遮大悲，乃至洗滌沈
X11n0271_p1005a05║垢。既作如是請已，於是世尊取劫波羅天所奉華
X11n0271_p1005a06║巾，於大眾前綰成一結。乃至若欲除結，當於結心
X11n0271_p1005a07║表大乘之人，萬法皆修於心。無上慈誨者，則前是
X11n0271_p1005a08║名妙蓮華至一路涅槃門。此則無上慈悲誨喻。
X11n0271_p1005a09║祇夜伽陀。
X11n0271_p1005a10║箋云：梵語祇夜，唐言諷頌。此不牒長行，孤然而起
X11n0271_p1005a11║陀那微細識，向下經是也。梵語伽陀，唐言重頌。重
X11n0271_p1005a12║頌前長行，是前真性有為空，向下文是也。
X11n0271_p1005a13║雜糅精瑩。
X11n0271_p1005a14║箋云：相雜間糅而說，或理或事，精純而瑩淨。
X11n0271_p1005a15║妙理清徹。
X11n0271_p1005a16║箋云：讚前所頌微妙道理，清明廓徹。
X11n0271_p1005a17║心目開明，歎未曾有。
X11n0271_p1005a18║箋云：心是理，目是智，起智照理，如眼照物分明。
X11n0271_p1005a19║阿難合掌頂禮白佛：我今聞佛無遮大悲性淨妙常
X11n0271_p1005a20║真實法句。
X11n0271_p1005a21║次歎法陳疑。箋云：無遮徧益義，世尊有同體大
X11n0271_p1005a22║悲，是指前經云十方薄伽梵，一路涅槃門等文。或
X11n0271_p1005a23║指前根塵同源，縛脫無二文。或指結解同所因，聖
X11n0271_p1005a24║凡無二路之文。性則體性，性淨為清淨，微妙圓常，
X11n0271_p1005b01║是所詮理。真實乃無虗妄法句，指前頌文，是等流
X11n0271_p1005b02║教法，即能詮文。
X11n0271_p1005b03║心猶未達，六解一亡，舒結倫次。
X11n0271_p1005b04║箋云：然後請釋向下六解。一、亡疑。舒為舒開，即菩
X11n0271_p1005b05║提涅槃。結為結縛。倫即倫流。次為次第。
X11n0271_p1005b06║惟垂大慈，再愍斯會，及與將來，施以法音，洗滌沈垢。
X11n0271_p1005b07║後請宣除惑。
X11n0271_p1005b08║即時，如來於師子座，整涅槃僧，斂僧伽梨，攬七寶机，
X11n0271_p1005b09║引手於机，取劫波羅天所奉華巾，於大眾前綰成一
X11n0271_p1005b10║結，示阿難言：此名何等？
X11n0271_p1005b11║後、綰疊通疑。文二：初、立結微研。文三：初、結問酬名。
X11n0271_p1005b12║文六：初、盤中問目。箋云：於向整齊斂收攬，按引
X11n0271_p1005b13║展也。師子，表無畏也。涅槃僧，唐言內衣，即今裙也。
X11n0271_p1005b14║僧伽梨，即大衣，又云雜碎衣，以條數多故，從用立
X11n0271_p1005b15║名，名入王宮聚落衣，亦云和合衣，有三品，從九條
X11n0271_p1005b16║增至二十五條，佛說法入王宮降魔時，俱著此衣
X11n0271_p1005b17║也。世尊前有七寶為机，案劫波羅，樹名，樹上有縷，
X11n0271_p1005b18║取之為巾，乃北方毗沙門太子，名曰那吒，所奉如
X11n0271_p1005b19║來也。
X11n0271_p1005b20║阿難大眾俱白佛言：此名為結。
X11n0271_p1005b21║二、標答結名。箋云：法合一切眾生，無明為能變，
X11n0271_p1005b22║六根為所變，便先有眼根，取色塵境，名第一結。
X11n0271_p1005b23║於是如來綰疊華巾又成一結，重問阿難：此名何等？
X11n0271_p1005b24║三、重結重問。箋云：綰攝疊其華巾。問是甚物？
X11n0271_p1005c01║阿難大眾又白佛言：此亦名結。
X11n0271_p1005c02║四、重答：箋云：第二、便有耳根緣著聲塵。
X11n0271_p1005c03║如是倫次，綰疊華巾，總成六結。一一結成，皆取手中
X11n0271_p1005c04║所成之結，持問阿難：此名何等？
X11n0271_p1005c05║五問：箋云：如是倫流，次第三結，四五六等，皆取
X11n0271_p1005c06║執持問之。
X11n0271_p1005c07║阿難大眾亦復如是，次第酬佛，此名為結。
X11n0271_p1005c08║六合箋云：一一隨結，皆答云此名為結。
X11n0271_p1005c09║佛告阿難：我初綰巾，汝名為結。此疊華巾先實一條，
X11n0271_p1005c10║第二、第三云何汝曹復名為結？
X11n0271_p1005c11║次徵相不齊體。文二：初問。箋云：佛便責之：我初
X11n0271_p1005c12║綰巾，汝名為結。是牒第一問結此巾。先實一條，意
X11n0271_p1005c13║為性本一真。第二、第三云何汝輩總名為結？但知
X11n0271_p1005c14║前結，其餘五結亦然。大乘人若解結時，一根既返
X11n0271_p1005c15║源，六根齊解脫。
X11n0271_p1005c16║阿難白佛言：世尊！此寶疊華緝績成巾，雖本一體，如
X11n0271_p1005c17║我思惟，如來一綰得一綰名，若百綰成，終名百結，何
X11n0271_p1005c18║況此巾秪有六結，終不至七，亦不停五，云何如來秪
X11n0271_p1005c19║許初時第二、第三不名為結？
X11n0271_p1005c20║後答：箋云：緝麻謂之緝績。雖本一體者，巾本一
X11n0271_p1005c21║條，阿難順同小乘，執異不通。
X11n0271_p1005c22║佛告阿難：此寶華巾，汝知此巾元止一條，我六綰時，
X11n0271_p1005c23║名有六結。汝審觀察，巾體是同，因結有異。
X11n0271_p1005c24║後、研消同異。文四：初、勸審同生異。箋云：此巾可
X11n0271_p1006a01║貴，可重如寶。汝知此巾，元止一條，法上性本一真。
X11n0271_p1006a02║我六綰時，名有六結，元於一精明，分成六和合。令
X11n0271_p1006a03║佗審巾體是同，如性體是一，因結有異，因妄有六
X11n0271_p1006a04║根。
X11n0271_p1006a05║於意云何？初綰結成名為第一，如是乃至第六結生，
X11n0271_p1006a06║吾今欲將第六結名成第一不？
X11n0271_p1006a07║二、審試互成。箋云：佛將第六為第一結，意謂大
X11n0271_p1006a08║乘之人了六根無自性，一根受用，徧緣諸境，得其
X11n0271_p1006a09║互用。
X11n0271_p1006a10║不也，世尊。六結若存，斯第六名終非第一，縱我歷生
X11n0271_p1006a11║盡其明辨，如何令是六結亂名？
X11n0271_p1006a12║三、答執異不通。箋云：盡其聰明智辨，不可將第
X11n0271_p1006a13║六為第一，然小乘人執眼不同意。
X11n0271_p1006a14║佛言：如是六結不同，循𮨇本因一巾所造。
X11n0271_p1006a15║四，比根同異。箋云：六結不同，牒佗執異不通，令
X11n0271_p1006a16║佗審因起之處。此六結皆因一箇手巾所作法。上
X11n0271_p1006a17║此六知根，皆因一箇無明為能變，六根為所變。
X11n0271_p1006a18║令其雜亂，終不得成。
X11n0271_p1006a19║箋云：牒佗不能互用，一根徧緣諸境。
X11n0271_p1006a20║則汝六根亦復如是，畢竟同中生畢竟異。
X11n0271_p1006a21║箋云：以法合之，畢竟同中，則性本一真。生畢竟異，
X11n0271_p1006a22║則分成六妄。佛且順佗小乘人，祇了我執，未斷法
X11n0271_p1006a23║執。
X11n0271_p1006a24║佛告阿難：汝心嫌此六結不成，願樂一成，復云何得？
X11n0271_p1006b01║後、比明修解。文三：初、徵消一異。文三：初、問去異留
X11n0271_p1006b02║同。箋云：汝必定是嫌此六根要不成六，願此六
X11n0271_p1006b03║根返歸一體，且遣異留一，順佗小乘人，雖得我空，
X11n0271_p1006b04║未忘法執。
X11n0271_p1006b05║阿難言：此結若存，是非鋒起於中自生，此結非彼、彼
X11n0271_p1006b06║結非此。如來今日若總解除，結若不生則無彼此，尚
X11n0271_p1006b07║不名一，六云何成？
X11n0271_p1006b08║次答雙銷，一六。箋云：纔有一便有六，如兩陣交
X11n0271_p1006b09║鋒而起，此結非彼執一不是六，彼結非此執六不
X11n0271_p1006b10║是一。
X11n0271_p1006b11║佛言：六解一亡，亦復如是。
X11n0271_p1006b12║後如來合理。文二：初乘銷略合。箋云：答當於理，
X11n0271_p1006b13║故云如是。
X11n0271_p1006b14║由汝無始心性狂亂，知見妄發，發妄不息，勞見發塵。
X11n0271_p1006b15║後、廣敘勞因。文三：初、述二分生由。箋云：因汝無
X11n0271_p1006b16║始無初已來，妄心妄性，顛狂作亂，能知能見，業轉
X11n0271_p1006b17║為見分，現識為相分，發起妄識，不能止息，勞見是
X11n0271_p1006b18║見分，發塵是相分也。
X11n0271_p1006b19║如勞目睛，則有狂華。於湛精明，無因亂起。
X11n0271_p1006b20║次比勞睛華現。箋云：於湛精明，真也。無因亂起，
X11n0271_p1006b21║妄也。此則本無因依，忽然而起。
X11n0271_p1006b22║一切世間山河大地、生死涅槃，皆即狂勞顛倒華相。
X11n0271_p1006b23║後顯比勞相。箋云：向第一義諦上觀俱盧不實，
X11n0271_p1006b24║所謂真如凡聖皆是夢言，生死涅槃並為增語。若
X11n0271_p1006c01║對世俗諦觀，便有生死涅槃或染或淨。
X11n0271_p1006c02║阿難言：此勞同結，云何解除？
X11n0271_p1006c03║次顯解迷源。文六：初引勞䛦解。
X11n0271_p1006c04║如來以手將所結巾偏掣其左，問阿難言：如是解不？
X11n0271_p1006c05║二、掣疊徵舒。文四：初、左掣問解。箋云：左逆義，表
X11n0271_p1006c06║外道於根上修行，灰身臥棘，不能解脫。
X11n0271_p1006c07║不也，世尊。
X11n0271_p1006c08║二、答左不成。
X11n0271_p1006c09║旋復以手偏牽右邊，又問：阿難！如是解不？
X11n0271_p1006c10║三、右牽徵舒。箋云：右順義，表聲聞不依佛教，但
X11n0271_p1006c11║於境上修行，厭境沈空，亦非解脫。
X11n0271_p1006c12║不也，世尊。
X11n0271_p1006c13║四、答右不解。
X11n0271_p1006c14║佛告阿難：吾今以手左右各牽竟不能解，汝設方便
X11n0271_p1006c15║云何解成？
X11n0271_p1006c16║三返問解方
X11n0271_p1006c17║阿難白佛言：世尊！當於結心解即分散。
X11n0271_p1006c18║四、述除心即散。箋云：大乘之人，凡所見法，皆是
X11n0271_p1006c19║見心。心若不生，萬法何狀？但了一心無實。六、結自
X11n0271_p1006c20║亡。華嚴云：三界所有法，一切唯心造。
X11n0271_p1006c21║佛告阿難：如是！如是！若欲除結，當於結心。
X11n0271_p1006c22║五，將修比喻。
X11n0271_p1006c23║阿難，我說佛法從因緣生，非取世間和合麤相。
X11n0271_p1006c24║六、勸隨根入證。文三：初、述比談因邃。箋云：言佛
X11n0271_p1007a01║法影取世間法從因緣生者，是當除結心。
X11n0271_p1007a02║如來發明世出世法，知其本因隨所緣出。
X11n0271_p1007a03║次彰鏡智窮微。文二：初總牒雙因。箋云：世出世
X11n0271_p1007a04║法，皆從心變。伏心為緣，變起此心。約八識，若是出
X11n0271_p1007a05║世法，從淨智上生，是真因緣。若是世間法，從根本
X11n0271_p1007a06║無明生，是妄因緣。
X11n0271_p1007a07║如是乃至恒沙界外，一滴之雨亦知頭數。
X11n0271_p1007a08║後單陳世法。文三：初述現相窮微。箋云：三界唯
X11n0271_p1007a09║心，心外無法，或諸佛淨智，悉能了知。
X11n0271_p1007a10║現前種種，松直棘曲。
X11n0271_p1007a11║次了無情曲直。箋云：一切眾生內心招感故也。
X11n0271_p1007a12║鵠白烏玄，皆了元由。
X11n0271_p1007a13║後知羽族相殊。
X11n0271_p1007a14║是故，阿難，隨汝心中選擇六根，根結若除，塵相自滅，
X11n0271_p1007a15║諸妄銷亡，不真何待？
X11n0271_p1007a16║後勸擇圓根速證。
X11n0271_p1007a17║阿難，吾今問汝，此劫波羅巾六結現前，同時解縈，得
X11n0271_p1007a18║同除不？
X11n0271_p1007a19║後指根修證。文三：初問，六結同除。箋云：縈，結也。
X11n0271_p1007a20║世尊意問，但一根既返源，六根齊解脫。
X11n0271_p1007a21║不也，世尊。是結本以次第綰生，今日當須次第而解。
X11n0271_p1007a22║六結同體，結不同時，則結解時云何同除？
X11n0271_p1007a23║次答：如因漸解。箋云：阿難答時，執異不通。
X11n0271_p1007a24║佛言：六根解除亦復如是。
X11n0271_p1007b01║後、合明修證。文二：初、顯根同喻，比不同除。箋云：
X11n0271_p1007b02║佛雖順佗小乘人道，六根解除亦復如是，意但解
X11n0271_p1007b03║一根，其餘五根一時解脫。
X11n0271_p1007b04║此根初解。
X11n0271_p1007b05║後明漸證二空，獲無生地。箋云：六根，初解也。
X11n0271_p1007b06║先得人空。
X11n0271_p1007b07║箋云：我法將亡。
X11n0271_p1007b08║空性圓明。
X11n0271_p1007b09║箋云：結人空圓明。
X11n0271_p1007b10║成法解脫。
X11n0271_p1007b11║箋云：證法空真理。
X11n0271_p1007b12║解脫法已。
X11n0271_p1007b13║箋云：結法空。
X11n0271_p1007b14║俱空不生。
X11n0271_p1007b15║箋云：亦無法空，亦無人空，人法俱空也。
X11n0271_p1007b16║是名菩薩從三摩地得無生忍。
X11n0271_p1007b17║箋云：三摩地，唐言等至。無生亦無滅，是二空真如
X11n0271_p1007b18║理。忍者，即認之義，是二空真如智。此約全證二空
X11n0271_p1007b19║真理，位登極果。疏中又更一義和會言：若論無生
X11n0271_p1007b20║法忍，是七地菩薩得。今此中言人、法俱空登極果，
X11n0271_p1007b21║此約全證七地，乃分證也。或此約果談因，人、法二
X11n0271_p1007b22║空是果，無生忍是因。或圓中漸說。
X11n0271_p1007b23║阿難及諸大眾，蒙佛開示，慧覺圓通，得無疑惑。一時
X11n0271_p1007b24║合掌，頂禮雙足，而白佛言：我等今日，身心皎然，快得
X11n0271_p1007c01║無礙。
X11n0271_p1007c02║第二、明修證分。文三：初、明慧觀圓通修證分。文二：
X11n0271_p1007c03║初、總陳通悟。文三：初、阿難請演。文八：初、承詮蕩惑。
X11n0271_p1007c04║箋云：從此後明修證，是顯果體圓滿，名出躔，號
X11n0271_p1007c05║大法身。就此文科分三段：初慧觀圓通修證分，次
X11n0271_p1007c06║二力加持修證分，三萬行圓□修證分。且初慧觀
X11n0271_p1007c07║圓通修證分，謂二十五聖人各說圓通觀門，觀音
X11n0271_p1007c08║一人猶稱最上。初憍陳尊者於音聲下悟明四諦，
X11n0271_p1007c09║終至大勢至菩薩說念佛三昧，乃至觀音菩薩云：
X11n0271_p1007c10║初於聞中入流亡所，所入既寂，動靜二相了然不
X11n0271_p1007c11║生，如是漸增，聞所聞盡，盡聞不住，覺所覺空，空覺
X11n0271_p1007c12║極圓，乃至生滅既滅，寂滅現前，獲二殊勝：一者上
X11n0271_p1007c13║合十方諸佛本妙覺心，二者下合六□一切眾生
X11n0271_p1007c14║同一悲如，乃至三十二應、十四無畏、四不思議等
X11n0271_p1007c15║事。於是世尊大慈平等，不生簡擇，遂勑文殊菩薩
X11n0271_p1007c16║於二十四聖人中簡是何聖者，契此界眾生之機
X11n0271_p1007c17║宜。所以文殊菩薩承受聖旨，從座起來，對佛說偈
X11n0271_p1007c18║云：覺海性登圓，圓澄覺元妙，元明照生所，所立照
X11n0271_p1007c19║性亡。乃至向下便簡云：色想結成塵，精了不能徹，
X11n0271_p1007c20║如何不明徹，於是獲圓通。乃至二十四大勢至菩
X11n0271_p1007c21║薩云：諸行是無常，念性元生滅，因染令殊感，云何
X11n0271_p1007c22║獲圓通。既簡云二十四聖人不契此界眾生之機，
X11n0271_p1007c23║遂乃獨□觀音一人圓通之理，深契此方眾生。經
X11n0271_p1007c24║云：我今白世尊，佛出娑婆界，一方真教體，清淨在
X11n0271_p1008a01║音聞。欲取三摩提，實以聞□人，離苦得解脫，良哉
X11n0271_p1008a02║觀世音。上來敘慧觀圓通修證竟。蒙佛開示慧覺
X11n0271_p1008a03║圓通者，前文云此根初解，先得人空，空性圓明，成
X11n0271_p1008a04║法解脫等。或可是故汝今選擇六根至不真何待，
X11n0271_p1008a05║或前五密因，皆是開通指示。慧是一百法別境中
X11n0271_p1008a06║慧之一法，此目智覺之理圓滿通達也。身皎然不
X11n0271_p1008a07║執我，心皎然不執法。
X11n0271_p1008a08║雖復悟知一六亡義，然猶未達圓通本根。
X11n0271_p1008a09║二、尚昧修根。箋云：雖復悟知解結因，次第六解
X11n0271_p1008a10║一亦亡，然猶未達根選擇，圓通□□成正覺。
X11n0271_p1008a11║世尊！我輩飄零積劫孤露。
X11n0271_p1008a12║三、傷久沈生。箋云：飄則人天善道。零者，落也，即
X11n0271_p1008a13║落在三塗。積謂積委。劫者，時分。無母謂之哀，無父
X11n0271_p1008a14║謂之孤，父母俱無謂之露。言二乘無法空智，六度
X11n0271_p1008a15║菩薩母，方便以為父。
X11n0271_p1008a16║何心何慮，預佛天倫。
X11n0271_p1008a17║四愧蓮華□。箋云：預，廁也。言我是何妄心，是何
X11n0271_p1008a18║念慮，廁佛世尊□，先弟後，天然倫流次序。
X11n0271_p1008a19║如失乳兒，忽遇慈母。
X11n0271_p1008a20║五、喜逢慈育箋云：言我聲聞之人，根機狹劣，大
X11n0271_p1008a21║似小兒，生下失於母乳，不存性命。今日得遇世尊，
X11n0271_p1008a22║開示道眼，似彼孾孩，逢於母乳。
X11n0271_p1008a23║若復因此，際會道成。
X11n0271_p1008a24║六會指如無。箋云：言我忽於佛一一相際會，得
X11n0271_p1008b01║成道果。
X11n0271_p1008b02║所得密言。
X11n0271_p1008b03║箋云：則此根初解，先得人空秘密之言也。
X11n0271_p1008b04║還同本悟。
X11n0271_p1008b05║箋云：則起始覺智，合本覺理，本悟即是本也。
X11n0271_p1008b06║則與未聞無有差別。
X11n0271_p1008b07║箋云：悟了還同未悟時。
X11n0271_p1008b08║惟垂大悲，惠我秘嚴，成就如來，最後開示。
X11n0271_p1008b09║七、請示秘門箋云：此經是四十五年後說，則最
X11n0271_p1008b10║後開示也。或三修證，是最後開示。
X11n0271_p1008b11║作是語已，五體投地，退藏密機，冀佛冥授。
X11n0271_p1008b12║八、申儀冀授箋云：冀猶望也。藏為藏隱，密為秘
X11n0271_p1008b13║密，機為心機，是第六不與五同緣，專注一心，望佛
X11n0271_p1008b14║世尊冥然教授。
X11n0271_p1008b15║爾時，世尊普告眾中諸大菩薩及諸漏盡大阿羅漢：
X11n0271_p1008b16║汝等菩薩及阿羅漢！
X11n0271_p1008b17║二、勑眾談因。文二：初、告。
X11n0271_p1008b18║生我法中，得成無學。
X11n0271_p1008b19║箋云：法華云：從佛口生，從法化生。
X11n0271_p1008b20║吾今問汝，最初發心，悟十八界。
X11n0271_p1008b21║後問：箋云：最初發心，悟入六根界、六塵界、六識
X11n0271_p1008b22║界，三六一十八界。
X11n0271_p1008b23║誰為圓通？從何方便入三摩地？
X11n0271_p1008b24║箋云：從何根得圓徧通達？從何方法巧便之門入
X11n0271_p1008c01║是能入？三摩地則法界大定是所入？
X11n0271_p1008c02║憍陳那五比丘即從座起，頂禮佛足而白佛言：我在
X11n0271_p1008c03║鹿苑及於雞園。
X11n0271_p1008c04║後聖從依述。文二：初、眾聖申因。文九：初、拂塵圓覺
X11n0271_p1008c05║證。文六：初、因聲悟諦。文四：初、述因聲悟諦。箋云：
X11n0271_p1008c06║五比丘，五俱輪也。梵語俱輪，唐言親，是佛之親陳
X11n0271_p1008c07║那，在五人數。鹿苑者，世尊因地會，在鹿野苑中為
X11n0271_p1008c08║鹿王，教化群鹿。雞園者，佛滅度後一百餘年中，即
X11n0271_p1008c09║摩伽陀國，號無憂王。王之子因大五比丘起諍，王
X11n0271_p1008c10║入寺和淨，因聖眾部現大神通，王乃起信，造伽藍
X11n0271_p1008c11║名雞園。此是新雞園，佛在日是舊雞園。
X11n0271_p1008c12║觀見如來最初成道，於佛音聲悟明四諦。
X11n0271_p1008c13║箋云：然世尊十九逾城，向雪山修行，六年苦行，五
X11n0271_p1008c14║載修禪。此五人在山伏事世尊，十一年斷盡結使，
X11n0271_p1008c15║向菩提樹下，順同小乘，八相成道。先住鹿苑，執五
X11n0271_p1008c16║人之恩，為佗說十二行法輪。說了，問此五人阿若
X11n0271_p1008c17║多。其時陳那云：阿若多，唐言解義。解四諦理，成阿
X11n0271_p1008c18║羅漢。諦者，實義。理如實理，事如實事。
X11n0271_p1008c19║佛問比丘：我初稱解如來印，我名阿若多。
X11n0271_p1008c20║二，印解彰名。
X11n0271_p1008c21║妙音密圓。我於音聲，得阿羅漢。
X11n0271_p1008c22║三、尅證因聲。箋云：微妙音聲秘密圓滿也，則不
X11n0271_p1008c23║順聲塵，起道諦智，證滅諦理。
X11n0271_p1008c24║佛問圓通：如我所證，音聲為上。
X11n0271_p1009a01║四、結標。音戶。
X11n0271_p1009a02║優婆尼沙陀即從座起，頂禮佛足而白佛言：我亦觀
X11n0271_p1009a03║佛最初成道，觀不淨相。
X11n0271_p1009a04║二、沙陀諦色。文二：初、因觀色證。箋云：或佛教之
X11n0271_p1009a05║修不淨觀，或隨佛見佛作不淨觀。不淨觀門者，則
X11n0271_p1009a06║五停心之一也。一多貪眾生作不淨觀，二多思覺
X11n0271_p1009a07║眾生作數息觀，三著我眾生作戒分別觀，四愚癡
X11n0271_p1009a08║眾生作緣起觀，五多嗔眾生作慈悲觀。且如不淨
X11n0271_p1009a09║觀有四：一顯色貪，多緣赤白起，作青瘀想。二形色
X11n0271_p1009a10║貪，多緣長短起，作壞爛想。三妙觸貪，多緣細滑起，
X11n0271_p1009a11║作蟲蛆想。四供奉貪，多緣歌舞起，作死屍想。又不
X11n0271_p1009a12║淨有四：一種子父母精血，二住處生熟藏中，三自
X11n0271_p1009a13║體三十六物，四畢竟歸屍陀林。是觀不淨，因作不
X11n0271_p1009a14║淨觀也。
X11n0271_p1009a15║生大厭離，悟諸色性，以從不淨白骨微塵，歸於虗空。
X11n0271_p1009a16║空色二無，成無學道。
X11n0271_p1009a17║箋云：生極厭離，悟前塵色性，以從不淨，觀此身皮
X11n0271_p1009a18║肉壞爛至白骨，然後白骨散壞成微塵，從微塵歸
X11n0271_p1009a19║頑空，頑空與質礙之色悉皆無，故證真空理。
X11n0271_p1009a20║如來印我名尼沙陀，塵色既盡，妙色密圓，我從色相
X11n0271_p1009a21║得阿羅漢。佛問圓通：如我所證，色因為上。
X11n0271_p1009a22║後印號標通。箋云：妙色是悟色性秘密圓通，乃
X11n0271_p1009a23║捨無常色，獲得常色，我從色相悟色相也。
X11n0271_p1009a24║香嚴童子即從座起，頂禮佛足而白佛言：我聞如來
X11n0271_p1009b01║教我諦觀諸有為相。
X11n0271_p1009b02║三、香嚴了，齅。文六：初、敘承先教。箋云：因香悟道，
X11n0271_p1009b03║故號香光莊嚴。言童子不犯欲塵，童真之子，諸有
X11n0271_p1009b04║為相，乃內心外身，根身器世等。
X11n0271_p1009b05║我時辭佛，宴晦清齋，見諸比丘燒沈水香，香氣寂然，
X11n0271_p1009b06║來入鼻中。
X11n0271_p1009b07║二宴晦聞香。箋云：安心不動為宴，不逐前境名
X11n0271_p1009b08║晦，絕諸煩惱喧撓為清，洗滌心慮名齊。香沈於水，
X11n0271_p1009b09║曰沈水香。
X11n0271_p1009b10║我觀此氣，非木非空，非煙非火，去無所著，來無所從，
X11n0271_p1009b11║由是意銷，發明無漏。
X11n0271_p1009b12║三、入觀亡心。箋云：非木香且無相，非空齅且有
X11n0271_p1009b13║香，非煙無可熏蒙，非火絕諸熱焰，去無所著無滅
X11n0271_p1009b14║相，來無所從無生相，由是意銷。第六，不與五同緣。
X11n0271_p1009b15║如來印，我得香嚴號。
X11n0271_p1009b16║四，如來印號。
X11n0271_p1009b17║塵氣倐滅，妙香密圓。我從香嚴，得阿羅漢。
X11n0271_p1009b18║五、述證登果。箋云：妙香密圓悟香性，周徧法界。
X11n0271_p1009b19║佛問圓通：如我所證，香嚴為上。
X11n0271_p1009b20║六、標顯通問。箋云：六塵之中，此童子向香塵作
X11n0271_p1009b21║觀。
X11n0271_p1009b22║藥王、藥上二法王子并在會中，五百梵天即從座起，
X11n0271_p1009b23║頂禮佛足而白佛言：我無始劫為世良醫。
X11n0271_p1009b24║四、藏眼通甞。文六：初、述凡中習藝。箋云：藏眼通
X11n0271_p1009c01║甞者，如藥王藥上。授記經云：成佛名淨藏淨眼如
X11n0271_p1009c02║來。藥王者，了諸藥味，得大自在。藥上者，醫治眾生，
X11n0271_p1009c03║世稱第一法王。子則紹隆佛日，即應正覺。良者，善
X11n0271_p1009c04║也。醫者，意也。本草云：蓋善以意量得病之節。
X11n0271_p1009c05║口中甞此娑婆世界草木金石名數，凡有十萬八千，
X11n0271_p1009c06║如是悉知。苦、酢、鹹、淡、甘、辛等味，并諸和合俱生變異，
X11n0271_p1009c07║是冷、是熱，有毒、無毒，悉能徧知。
X11n0271_p1009c08║二、明藥性通閑。箋云：凡藥宜用一君、二臣、五佐，
X11n0271_p1009c09║或一君、三臣、九佐。養命之藥多君，養性之藥多臣，
X11n0271_p1009c10║療病之藥多佐。和合者，諸味雜和。俱生者，苗實一
X11n0271_p1009c11║味。變異者，苗實不同。
X11n0271_p1009c12║承事如來，了知味性。
X11n0271_p1009c13║三達味心開。
X11n0271_p1009c14║非空非有。
X11n0271_p1009c15║箋云：非空，賴耶之性不空；非有，賴耶之相不有。
X11n0271_p1009c16║非即身心。
X11n0271_p1009c17║箋云：身心相不可得。
X11n0271_p1009c18║非離身心。
X11n0271_p1009c19║箋云：身心外無有別性，或非即身心不即妄識是
X11n0271_p1009c20║真，非離身心離妄外別又無真。
X11n0271_p1009c21║分別味因，從是開悟。
X11n0271_p1009c22║箋云：知眾味根元，從此開通悟解。
X11n0271_p1009c23║蒙佛如來印我昆季藥王、藥上二菩薩名。
X11n0271_p1009c24║四號連昆季。
X11n0271_p1010a01║今於會中為法王子，因味覺明位登菩薩。
X11n0271_p1010a02║五、位登菩薩。箋云：因此味塵，覺察明了。
X11n0271_p1010a03║佛問圓通：如我所證，味因為上。
X11n0271_p1010a04║六、顯味通門。箋云：此菩薩六塵之中向味塵作
X11n0271_p1010a05║觀。
X11n0271_p1010a06║䟦陀婆羅并其同伴十六開士，即從座起，頂禮佛足
X11n0271_p1010a07║而白佛言：我等先於威音王佛聞法出家。
X11n0271_p1010a08║五，賢護浴塵。文四：初，出家逢佛。箋云：䟦陀婆羅，
X11n0271_p1010a09║唐言賢護。慈恩云：具大賢德，護持佛法，故云賢護。
X11n0271_p1010a10║思益經第十一云：十六賢士：一、䟦陀婆羅。二、寶積。
X11n0271_p1010a11║三、星德。四、諦天。五、水天。六、善力。七、大意。八、殊勝意。
X11n0271_p1010a12║九、增意。十、善發。十一、不見空。十二、不休息。十三、不
X11n0271_p1010a13║少息。十四、導師。十五、法藏。十六、持地。
X11n0271_p1010a14║於浴僧時，隨例入室，忽悟水因，既不洗塵，亦不洗體，
X11n0271_p1010a15║中間安然，得無所有，宿習無忘，乃至今時，從佛出家，
X11n0271_p1010a16║今得無學。
X11n0271_p1010a17║二、悟浴心開。箋云：無記之身不能分別，由第六
X11n0271_p1010a18║識心分別垢淨水是大性無情，亦不能言我能洗
X11n0271_p1010a19║塵。既不洗塵，又不洗體，中間識心安然，宿習無忘，
X11n0271_p1010a20║得宿住智通。
X11n0271_p1010a21║彼佛名我䟦陀婆羅妙觸宣明，成佛子住。
X11n0271_p1010a22║三印號彰超。箋云：觸性開宣圓明，紹隆佛日，是
X11n0271_p1010a23║佛真子，住佛座下。
X11n0271_p1010a24║佛問圓通：如我所證，觸因為上。
X11n0271_p1010b01║四、結標因指。箋云：此六塵之中，向觸塵作觀。
X11n0271_p1010b02║摩訶迦葉及紫金光比丘尼等，即從座起頂禮佛足，
X11n0271_p1010b03║而白佛言：我於往劫於此界中，有佛出世名日月燈，
X11n0271_p1010b04║我得親近聞法修學。
X11n0271_p1010b05║六、飲光觀法。文四：初、昔佛修行。箋云：於此界中
X11n0271_p1010b06║者，是向此堪忍世界之中。今此經言日月灯明佛，
X11n0271_p1010b07║彼付法藏傳云：昔過去九十一劫，毗婆尸佛入涅
X11n0271_p1010b08║槃後，四部弟子咸生悲戀，收取舍利，起七寶塔。時
X11n0271_p1010b09║彼塔中有佛形像，佛面金色，少處缺壞。時有一貧
X11n0271_p1010b10║女，遊行乞食，得一金珠，見佛像，將欲修補。迦葉爾
X11n0271_p1010b11║時作鍛金師，女即持往，請令修造。是時金師聞福，
X11n0271_p1010b12║歡喜為治，用補像面。因共立願：願我二人常為夫
X11n0271_p1010b13║婦，身真金色，恒受快樂，常修梵行，至得見佛，夫婦
X11n0271_p1010b14║俱成聖果。
X11n0271_p1010b15║佛滅度後，供養舍利，然燈續明，以紫光金塗佛形像。
X11n0271_p1010b16║自爾已來，世世生生，身常圓滿紫金光聚。
X11n0271_p1010b17║二、果乘先福。文二：初、自述承修。箋云：梵語設利
X11n0271_p1010b18║羅，亦云舍利，唐言骸骨。續明者，相續照明也。
X11n0271_p1010b19║此紫金光比丘尼等，即我眷屬同時發心。
X11n0271_p1010b20║後妻因共果。
X11n0271_p1010b21║我觀世間，六塵變壞。
X11n0271_p1010b22║三，觀塵入證。箋云：六塵是法塵影象，念念生滅。
X11n0271_p1010b23║唯以空寂。
X11n0271_p1010b24║箋云：謂生滅證不生滅。
X11n0271_p1010c01║修於滅盡。
X11n0271_p1010c02║箋云：謂滅盡、定滅六、兼盡七、滅七、染分、淨分、不滅
X11n0271_p1010c03║色。
X11n0271_p1010c04║身心乃能，度百千劫，猶如彈指。
X11n0271_p1010c05║箋云：度，猶越也。言超越百千劫事，如頃刻之間。
X11n0271_p1010c06║我以空法成阿羅漢。
X11n0271_p1010c07║箋云：言了法塵空寂而證果也。
X11n0271_p1010c08║世尊說我，頭陀為最。
X11n0271_p1010c09║四、顯志標因。箋云：頭陀者，亦云杜多，唐言抖擻，
X11n0271_p1010c10║亦云淘汰，如水淘汰塵土，以手抖擻塵土。其行有
X11n0271_p1010c11║十二：一、衲衣，二、三衣，三、乞食，四、不作餘食法，五、一
X11n0271_p1010c12║坐食，六、摶食，七、阿練若，八、塚間，九、樹下，十、露地，十
X11n0271_p1010c13║一、隨坐，十二、長坐。
X11n0271_p1010c14║妙法闡明。
X11n0271_p1010c15║箋云：謂悟法塵空，了法性現前，開通明了。
X11n0271_p1010c16║銷滅漏漏，佛問圓通：如我所證，法因為上。
X11n0271_p1010c17║箋云：六塵之中，此向法塵作觀。
X11n0271_p1010c18║
X11n0271_p1010c19║大佛頂首楞嚴經卷第五上
X11n0271_p1011a01║大佛頂如來密因修證了義諸菩薩萬行首楞嚴經
X11n0271_p1011a02║卷第五（之下）
X11n0271_p1011a03║天竺沙門　般剌密帝　譯
X11n0271_p1011a04║烏長國沙門　彌伽釋迦　譯語
X11n0271_p1011a05║菩薩戒弟子　房融　筆受
X11n0271_p1011a06║西京大興福寺沙門　惟慤　科
X11n0271_p1011a07║皇宋首楞大師　可度　箋
X11n0271_p1011a08║阿那律陀即從座起，頂禮佛足，而白佛言：我初出家，
X11n0271_p1011a09║常樂睡眠，如來訶我為畜生類。我聞佛訶，啼泣自責，
X11n0271_p1011a10║七日不眠，失其雙目。
X11n0271_p1011a11║次、拂迹旋根證。文五：初、半頭迥照。文三：初、述訶眠
X11n0271_p1011a12║失目。箋云：阿那律，佛之堂弟，白飰王之子。如來
X11n0271_p1011a13║訶云：咄咄胡為寐，甕螺蚌蛤類，一睡百千年，佛出
X11n0271_p1011a14║無由值。睡眠則身心不自在，昏沈為性，障急不生。
X11n0271_p1011a15║然睡是眼之食，既七日不眠，眼則枯。西圖記云：阿
X11n0271_p1011a16║那律被佛訶，則以竹抨眼，七日則失其雙目。問：眼
X11n0271_p1011a17║者何義？以照了為義也。
X11n0271_p1011a18║世尊示我，樂見照明，金剛三昧。
X11n0271_p1011a19║次因□超明。箋云：愛樂觀見，照了明白，是智家
X11n0271_p1011a20║功用。金剛是智，三昧是理，則起智合於理。
X11n0271_p1011a21║我不因眼觀見十方，精真洞然，如觀掌果。
X11n0271_p1011a22║箋云：精真之智，洞然周徧法界。二□之人有三品，
X11n0271_p1011a23║下品見小千界，中品見中千界，上品見大千界，即
X11n0271_p1011a24║何那律也。
X11n0271_p1011b01║如來印我成阿羅漢，佛問圓通，如我所證，旋見循元，
X11n0271_p1011b02║斯為第一。
X11n0271_p1011b03║後印號標因。箋云：旋見則眼根順其本元，真見
X11n0271_p1011b04║也。六根向眼根作證。
X11n0271_p1011b05║周利槃特迦即從座起，頂禮佛足而白佛言：我闕誦
X11n0271_p1011b06║持，無多聞性。
X11n0271_p1011b07║二，一偈凝虗。文五：初彰懵鈍。箋云：周利槃特迦
X11n0271_p1011b08║者，華嚴入如來智德經飜為繼道，善現律飜為路
X11n0271_p1011b09║邊生。有一長者，祇有一女，與奴私通，遂逃佗國。久
X11n0271_p1011b10║而有孕，垂生思婦，行至路邊即生，因名焉。或云：兄
X11n0271_p1011b11║名路邊生，弟名繼道，言相繼道路而生也。我闕誦
X11n0271_p1011b12║持者，言我無智慧之能也。背文曰：誦持謂任持。
X11n0271_p1011b13║最初值佛聞法出家，憶持如來一句伽陀，於一百日
X11n0271_p1011b14║得前遺後、得後遺前。
X11n0271_p1011b15║二闕聞持。箋云：然槃特鈍根，如律廣明。如世尊
X11n0271_p1011b16║授彼掃箒二字，或得掃忘箒，得箒忘掃。由是思惟
X11n0271_p1011b17║掃箒者，即是除去糞穢之義，遂乃起智證果。
X11n0271_p1011b18║佛愍我愚，教我安居，調出入息。
X11n0271_p1011b19║三，授觀修。箋云：數息觀行者，則五停心觀中，第
X11n0271_p1011b20║二多思覺眾生作數息觀，須具六因：一數者，為數
X11n0271_p1011b21║息風，從一至十，終而復始。其有三失：一數減，失二
X11n0271_p1011b22║為一；二數增，失一為二；三雜亂失，於入為出。第二
X11n0271_p1011b23║隨者，謂所繫心，隨緣出入。三止者，謂隨所樂者，安
X11n0271_p1011b24║止其心，不令分散。四觀，謂觀息風在身，如珠中縷。
X11n0271_p1011c01║五轉，謂移息風，乃至世第一法。六淨，謂勝進入於
X11n0271_p1011c02║見道，乃至無生。又要具四緣：一息所依地，二風道
X11n0271_p1011c03║通，三毛孔開，四出入息地麤心現前。
X11n0271_p1011c04║我時觀息，微細窮盡，生住異滅，諸行剎那。
X11n0271_p1011c05║四、依成聖。箋云：問：生、住、異、滅，豈非大乘細四相，
X11n0271_p1011c06║小乘之人焉得知之？答：有二義。然第六識中亦有
X11n0271_p1011c07║麤生、住、異、滅，或此尊者目大權聲聞示現小乘，故
X11n0271_p1011c08║知細四相也。
X11n0271_p1011c09║其心豁然。
X11n0271_p1011c10║箋云：了□息出入生滅，悟不生滅理。
X11n0271_p1011c11║得大無礙，乃至漏盡，成阿羅漢，住佛座下，印成無學。
X11n0271_p1011c12║箋云：真空不礙，乃有發揮，能隨緣而成，辨或無礙，
X11n0271_p1011c13║□空智現前，無罣礙也。
X11n0271_p1011c14║佛問圓通，如我所證，返息循空，斯為第一。
X11n0271_p1011c15║五，結悟因。箋云：返，迴也。言迴息順歸真空之理。
X11n0271_p1011c16║此向鼻根作證。
X11n0271_p1011c17║憍梵鉢提即從座起，頂禮佛足而白佛言：我有口業，
X11n0271_p1011c18║於過去劫輕弄沙門，世世生生有牛呞病。
X11n0271_p1011c19║三、憍梵旋甞。文四：初、果承先業。箋云：憍梵鉢提，
X11n0271_p1011c20║或云□房鉢底□，言□□，今經言輕弄沙門。因果
X11n0271_p1011c21║經云：過去因偷□□□□禾數顆，墜地五百生中，
X11n0271_p1011c22║作牛賞佗。今雖得人身，常作牛蹄牛呞之相。
X11n0271_p1011c23║如來示我一味清淨心地法門。
X11n0271_p1011c24║次蒙示觀門。箋云：觀諸味性，悉皆空寂，唯一味
X11n0271_p1012a01║現前，更無餘味，清淨□離煩惱所知□障也。心是
X11n0271_p1012a02║真心，地是實際理。地法者，軌生□解□。門者，出入
X11n0271_p1012a03║自在義。此但約真理說，乃佛示佗實際理也。
X11n0271_p1012a04║我得滅心入三摩地。
X11n0271_p1012a05║箋云：滅心者，滅盡定也。入是能入，三摩地是所入。
X11n0271_p1012a06║此約親證，此定前理，名別體同。
X11n0271_p1012a07║觀味之，知非體非物，應念得超世間諸漏。
X11n0271_p1012a08║三、定觀超凡。箋云：非體和是，妄識不是。真非物
X11n0271_p1012a09║為，非舌非食。然食不自知，舌不自覺，唯第六妄心
X11n0271_p1012a10║分別。
X11n0271_p1012a11║內脫身心，外遺世界，遠離三有，如鳥出籠，離垢銷塵。
X11n0271_p1012a12║箋云：脫身無依佗性，脫心無徧計性，此心則第六
X11n0271_p1012a13║識。或云第八識，非也。然六識對六根，或可內脫身
X11n0271_p1012a14║心，無能依見分；外遺世界，無所依相分。言能依、所
X11n0271_p1012a15║依見相，二分俱空也。
X11n0271_p1012a16║法眼清淨，成阿羅漢。如來親印，登無學道。
X11n0271_p1012a17║箋云：法眼是智，清淨是理，言起智照理也。
X11n0271_p1012a18║佛問圓通：如我所證，還味旋知，斯為第一。
X11n0271_p1012a19║四，顯標因悟。箋云：六根向舌根作證。
X11n0271_p1012a20║畢陵伽婆蹉即從座起，頂禮佛足而白佛言：我初發
X11n0271_p1012a21║心從佛入道。
X11n0271_p1012a22║四、畢陵銷覺。文五：初、頻承佛教。箋云：唐言解習，
X11n0271_p1012a23║正云畢𨏦陀伐蹉，唐言餘習。五百生為婆羅門，惡
X11n0271_p1012a24║性麤言，今雖得果，餘習尚在，如罵恒河神為婢□
X11n0271_p1012b01║是也。
X11n0271_p1012b02║數聞如來，說諸世間，不可樂事。
X11n0271_p1012b03║箋云：內身外器等法，一身之內，大腸小腸，生藏熟
X11n0271_p1012b04║藏，多少不淨。
X11n0271_p1012b05║乞食城中，心思法門，不覺路中毒刺傷足。
X11n0271_p1012b06║一刺足，因思：箋云：以心思□此不淨觀行法門。
X11n0271_p1012b07║舉身疼痛，我念有知。
X11n0271_p1012b08║三因痛觀心。箋云：此知痛之知。
X11n0271_p1012b09║知此深痛。
X11n0271_p1012b10║箋云：知此是痛之□。
X11n0271_p1012b11║雖覺覺痛。
X11n0271_p1012b12║箋云：雖覺是能覺覺痛之覺，覺是所覺能痛之心。
X11n0271_p1012b13║覺清淨心。
X11n0271_p1012b14║箋云：起智照理。
X11n0271_p1012b15║無痛痛覺。
X11n0271_p1012b16║箋云：無能痛之心，亦無覺痛之覺。
X11n0271_p1012b17║我又思惟：如是一身，寧有雙覺？攝念未久，身心忽空。
X11n0271_p1012b18║三七日中，諸漏虗盡，成阿羅漢，得親印記，發明無學。
X11n0271_p1012b19║四，雙融入證。
X11n0271_p1012b20║佛問圓通：如我所證，純覺遺身，斯為第一。
X11n0271_p1012b21║五、顯標因理。箋云：六根向身根作證。
X11n0271_p1012b22║須菩提即從座起，頂禮佛足而白佛言：我曠劫來心
X11n0271_p1012b23║得無礙，自憶受生如恒河沙。
X11n0271_p1012b24║五、善現窮空。文六：初、宿承通智。箋云：得宿住□
X11n0271_p1012c01║通也。
X11n0271_p1012c02║初在母胎，即知空寂。
X11n0271_p1012c03║二、住腹知空。箋云：便悟真空理。
X11n0271_p1012c04║如是乃至十方成空。
X11n0271_p1012c05║三、變界成無。
X11n0271_p1012c06║亦令眾生，證得空性。
X11n0271_p1012c07║四、令佗獲益。
X11n0271_p1012c08║蒙如來發，性覺真空。
X11n0271_p1012c09║五妙悟通真。箋云：性覺是智，真空是理。
X11n0271_p1012c10║空性圓明。
X11n0271_p1012c11║箋云：理智冥一。
X11n0271_p1012c12║得阿羅漢。頓入如來。寶明空海。同佛知見。印成無學。
X11n0271_p1012c13║解脫性空。我為無上。
X11n0271_p1012c14║箋云：寶明即智，空海即理。
X11n0271_p1012c15║佛問圓通：如我所證。
X11n0271_p1012c16║六，標顯悟因。
X11n0271_p1012c17║諸相入非。
X11n0271_p1012c18║箋云：非者，無也。破諸有相，入於無相。
X11n0271_p1012c19║非所非盡，旋法歸無，斯為第一。
X11n0271_p1012c20║箋云：上之一非是能空之心，所非是所空之境，二
X11n0271_p1012c21║俱空寂，故云盡。或可非所無所緣境，非盡無能緣
X11n0271_p1012c22║心。能緣□心，因何言非盡？謂前起能緣心，非却所
X11n0271_p1012c23║緣境，如今非所之心亦盡也。此六根之中，意根作
X11n0271_p1012c24║證。
X11n0271_p1013a01║舍利弗即從座起，頂禮佛足而白佛言：我曠劫來心
X11n0271_p1013a02║見清淨。
X11n0271_p1013a03║三、息□澄流證。文三：初、鶖子鑒通。文五：初、陳心久
X11n0271_p1013a04║淨。箋云：心見清淨，則眼識現量，心緣慮以𠎿心，
X11n0271_p1013a05║八識總名心。或心見清淨，則不對前境也。
X11n0271_p1013a06║如是受生，如恒河沙。
X11n0271_p1013a07║二、宿智遐鑒
X11n0271_p1013a08║世出世間。
X11n0271_p1013a09║三，妙慧雙通。箋云：言世間，則內身、外器、三科、七
X11n0271_p1013a10║大等法。出世間，則聲聞、緣覺、真如、涅槃、無為之法。
X11n0271_p1013a11║種種變化。
X11n0271_p1013a12║箋云：結世間法，影取出世間法，非變化也。
X11n0271_p1013a13║一見則通，獲無障礙。
X11n0271_p1013a14║箋云：一具徧通，無□見也。
X11n0271_p1013a15║我於路中，逢迦葉波，兄弟相逐。
X11n0271_p1013a16║四、逢因悟證。箋云：諸經說逢馬勝，今言逢迦葉
X11n0271_p1013a17║波。兄弟相逐，則優樓頻螺迦葉、伽耶迦葉、那提迦
X11n0271_p1013a18║葉。
X11n0271_p1013a19║宣說因緣，悟心無際。從佛出家。
X11n0271_p1013a20║箋云：說偈云：諸法從緣生，緣離性即滅，我師大沙
X11n0271_p1013a21║門，常作如是說。
X11n0271_p1013a22║見覺明圓，得大無畏，成阿羅漢。
X11n0271_p1013a23║箋云：見覺是眼識變成，智光圓滿也。
X11n0271_p1013a24║為佛長子？從佛口生？從法化生？
X11n0271_p1013b01║箋云：諸佛皆以智為首，舍利弗有大智故，從佛金
X11n0271_p1013b02║口宣說，從所說法教化而生佛家。
X11n0271_p1013b03║佛問圓通：如我所證。
X11n0271_p1013b04║五、顯標知見。
X11n0271_p1013b05║心見發光。
X11n0271_p1013b06║箋云：目眼識現量，心發智慧光也。
X11n0271_p1013b07║光極知見，斯為第一。
X11n0271_p1013b08║箋云：智光窮極法界，成真知見，六識之中，向眼識
X11n0271_p1013b09║入證。
X11n0271_p1013b10║普賢菩薩即從座起，頂禮佛足而白佛言：我已曾與
X11n0271_p1013b11║恒沙如來為法王子。
X11n0271_p1013b12║次普賢心聽。文六：初廣助法王。箋云：普賢，古云
X11n0271_p1013b13║徧吉。普者，徧也。徧入塵毛國土，教化眾生，有大賢
X11n0271_p1013b14║善。又梵語曼哩囉，唐言普賢。普是法，賢是人，人法
X11n0271_p1013b15║雙舉也。又一切即一曰普，一即一切曰賢。
X11n0271_p1013b16║十方如來教其弟子菩薩根者修普賢行，從我立名。
X11n0271_p1013b17║二、佗名就已。箋云：十方如來皆以行為初心。
X11n0271_p1013b18║世尊！我用心聞分別眾生所有知見。
X11n0271_p1013b19║三，心聞洞見。箋云：心聞即是耳識現量心，發明
X11n0271_p1013b20║分別眾生所有知見。
X11n0271_p1013b21║若於佗方恒沙界外，有一眾生心中發明普賢行者，
X11n0271_p1013b22║我於爾時乘六牙象，分身百千皆至其處。
X11n0271_p1013b23║四、遠應群心箋云：六牙表六根清潔，白表行門
X11n0271_p1013b24║瑩淨。問：此菩薩行門周普如是，因可簡之，不得圓
X11n0271_p1013c01║通？答：此但約發普賢之行是大心者，故簡之。
X11n0271_p1013c02║縱彼障深，未得見我，我與其人暗中摩頂，擁護安慰，
X11n0271_p1013c03║令其成就。
X11n0271_p1013c04║五隱相慰凡。箋云：外人問：忽有業障深重者，如
X11n0271_p1013c05║何？經答云云。
X11n0271_p1013c06║佛問圓通：我說本因，心聞發明，分別自在，斯為第一。
X11n0271_p1013c07║六，結因心見。箋云：此向耳識作證。
X11n0271_p1013c08║孫陀羅難陀即從座起，頂禮佛足而白佛言：我初出
X11n0271_p1013c09║家從佛入道，雖具戒律，於三摩提心常散動，未獲無
X11n0271_p1013c10║漏。
X11n0271_p1013c11║後難陀化息。文三：初心多散動。箋云：難陀有三：
X11n0271_p1013c12║一、名喜，則牧牛人也；二、孫達羅難陀，唐言豔喜；三、
X11n0271_p1013c13║阿難陀，是慶喜。問：豔是妻名，喜是己號，令稱己號，
X11n0271_p1013c14║何著妻名？答：此簡非二人，是佛親弟，長一丈五尺
X11n0271_p1013c15║二寸，是大勝主之子化緣，出寶積經二十六卷。淨
X11n0271_p1013c16║飰王有三妃：一、瞿夷主；二、大術主，亦云幻□主，生
X11n0271_p1013c17║難陀；三、摩耶夫人，生世尊。
X11n0271_p1013c18║世尊教我及俱絺羅觀鼻端白，我初諦觀經三七日，
X11n0271_p1013c19║見鼻中氣出入如煙。
X11n0271_p1013c20║次觀息超塵。箋云：觀鼻端頭一點白，令攝一聚
X11n0271_p1013c21║心所，使心不散亂故。
X11n0271_p1013c22║身心內明，圓洞世界，徧成虗淨，猶如琉璃。
X11n0271_p1013c23║箋云：身心內明，徧成智光，是此智虗明清淨也。
X11n0271_p1013c24║煙相漸銷，鼻息成白。
X11n0271_p1014a01║箋云：乃智體光明，或白者眾色之本表智。
X11n0271_p1014a02║心開漏盡，諸出入息化為光明，照十方界成阿羅漢。
X11n0271_p1014a03║箋云：化為光明者，則智光照用也。
X11n0271_p1014a04║世尊記我當得菩提。
X11n0271_p1014a05║後獲記標因。箋云：法華云：五百羅漢，二千聲聞，
X11n0271_p1014a06║俱得授記。恐在其數。
X11n0271_p1014a07║佛問圓通：我以銷息。
X11n0271_p1014a08║箋云：銷停鼻中出入氣也。
X11n0271_p1014a09║息久。發明。
X11n0271_p1014a10║箋云：觀行將圓，則化成智，發起光明。
X11n0271_p1014a11║明圓滅漏，斯為第一。
X11n0271_p1014a12║箋云：此向鼻識作證。
X11n0271_p1014a13║富樓那彌多羅尼子即從座起，頂禮佛足而白佛言：
X11n0271_p1014a14║我曠劫來辯才無礙，宣說苦、空。
X11n0271_p1014a15║四、縱辨摧邪證。文三：初、辨才無畏。箋云：宣說無
X11n0271_p1014a16║常、苦、空，乃等流教法，是能詮文。
X11n0271_p1014a17║深達實相。
X11n0271_p1014a18║箋云：是所詮理。
X11n0271_p1014a19║如是乃至恒沙如來祕密法門，我於眾中微妙開示
X11n0271_p1014a20║得無所畏。
X11n0271_p1014a21║箋云：祕密法門則等流教法，二乘不知謂之祕，凡
X11n0271_p1014a22║莫能測謂之密。如今富樓那為何却知□然是大
X11n0271_p1014a23║權聲聞內祕菩薩行也？
X11n0271_p1014a24║世尊知我，有大辯才，以音聲輪，教我發揚。我於佛前，
X11n0271_p1014b01║助佛轉輪，因師子吼，成阿羅漢。世尊印我，說法無上。
X11n0271_p1014b02║次助轉超凡。箋云：音聲如輪，能摧碾一切邪魔
X11n0271_p1014b03║外道。或一人傳授多人，如輪能迴轉故。然佛是正
X11n0271_p1014b04║轉，富樓那是助轉。法華云：佛告諸比丘：汝等見是
X11n0271_p1014b05║富樓那彌多羅尼子不？我常稱其於說法人中最
X11n0271_p1014b06║為第一，亦常歎其□種功德，精勤護持助宣我法，
X11n0271_p1014b07║能於四眾示教利喜，具足解釋佛之正云而大饒
X11n0271_p1014b08║益。自捨如來，無能盡其言論之辯。
X11n0271_p1014b09║佛問圓通：我以法音降伏魔怨，銷滅諸漏，斯為第一。
X11n0271_p1014b10║後顯標因辨。箋云：六識之中，向舌識作證。
X11n0271_p1014b11║優波離即從座起，頂禮佛足而白佛言：
X11n0271_p1014b12║五轡勒鉗神證。文三。初執□超塵。箋云：轡是鞍
X11n0271_p1014b13║轡，勒為勒住，鉗為鉗捉，神為神識。言一切眾生，妄
X11n0271_p1014b14║身妄心，喧囂動掉，猶如生馬。若不以戒戒束之，終
X11n0271_p1014b15║乃起惑造業。如馬以鉗勒勒住，不令散動。梵語優
X11n0271_p1014b16║波離，亦云鄔波離，唐言近執。佛為太子時，彼為親
X11n0271_p1014b17║近太子執事之□也。
X11n0271_p1014b18║我親隨佛踰城出家。
X11n0271_p1014b19║箋云：佛為太子，年登十九，夜至三更，空中有神報
X11n0271_p1014b20║云：太子出家時至。佛乃向城西北角，四天王捧其
X11n0271_p1014b21║馬足，踰城而出，住雪山中。
X11n0271_p1014b22║親觀如來，六年勤苦。
X11n0271_p1014b23║箋云：六年苦行，一麻一麥，要伏苦行外道。五載修
X11n0271_p1014b24║禪，十一年斷盡結使，向菩提樹下三□四心，成等
X11n0271_p1014c01║正覺。
X11n0271_p1014c02║親見如來降伏諸魔，制諸外道，解脫世間貪欲諸漏。
X11n0271_p1014c03║箋云：佛成道後，欲界頂有諸魔王，作□境、順境、中
X11n0271_p1014c04║庸境惱亂。世尊入慈心三昧，放月愛慈光爍之，諸
X11n0271_p1014c05║魔王等悉皆退散。
X11n0271_p1014c06║承佛教戒，如是乃至，三千威儀。
X11n0271_p1014c07║箋云：沙門有二百五十戒，每戒具十二，共三千也。
X11n0271_p1014c08║或就三根本，每根本具一千之根本具三千。
X11n0271_p1014c09║八萬微細。
X11n0271_p1014c10║箋云：將前三千威儀，向七支上配。身三，殺、盜、染。口
X11n0271_p1014c11║四，妄言、綺語、兩舌、惡口。每支上具三千，三七二十
X11n0271_p1014c12║一，都成二萬一千。更向貪、嗔、癡三根本上配，每根
X11n0271_p1014c13║戒具二萬一千四个，二萬一千成八萬四千。經言
X11n0271_p1014c14║八萬，略也。
X11n0271_p1014c15║性業遮業，悉皆清淨，身心寂滅，成阿羅漢。
X11n0271_p1014c16║箋云：性業是根本，不可懺。如斷多羅樹，不復再生；
X11n0271_p1014c17║如斷人頭，不復再活。其餘俱約遮業，防外道俗人
X11n0271_p1014c18║譏嫌。然二百五十條戒，殺、盜、染、大妄語等是性，其
X11n0271_p1014c19║餘俱是遮戒。大乘戒亦喚作性戒，此四重亦名性
X11n0271_p1014c20║戒。大乘戒是體性，性此四重，體性是惡，名為性戒
X11n0271_p1014c21║也。怡山然禪師云：大乘戒作是持，止是犯。如佛因
X11n0271_p1014c22║地曾為婆羅門，與五百人同共一船。時有一賊在
X11n0271_p1014c23║彼船中，欲殺此五百人。世尊知彼賊心，即殺其賊，
X11n0271_p1014c24║貴存眾多之命也。
X11n0271_p1015a01║我是如來眾中綱紀，親印我心，持戒修身，眾推無上。
X11n0271_p1015a02║次紀綱辟眾箋云：大繩曰綱。戒如其細，但舉其
X11n0271_p1015a03║綱，眾目皆張。如今但二百五十戒清淨，其餘八萬
X11n0271_p1015a04║四千法皆悉清淨。尊者！則眾中頭有持戒第一。
X11n0271_p1015a05║佛問圓通：我以執身，身得自在。
X11n0271_p1015a06║後標因王戒。箋云：執身，持小乘戒，唯以執身，不
X11n0271_p1015a07║令造惡。
X11n0271_p1015a08║次第執心，心得通達。
X11n0271_p1015a09║箋云：執心持大乘戒，但隔壁聞敘鐺鐶釧，起心分
X11n0271_p1015a10║別是男是女，便犯根本，唯持心戒。怡山然禪師云：
X11n0271_p1015a11║大乘戒者，不必與境相交，失念受樂，始犯根本。但
X11n0271_p1015a12║是舉念才起，行一步漸重前念，二步三步漸重，直
X11n0271_p1015a13║至與境交
X11n0271_p1015a14║然後身心，一切通利，斯為第一。
X11n0271_p1015a15║箋云：然後身心是持二種戒，六識向身識作證也。
X11n0271_p1015a16║大目揵連即從座起，頂禮佛足而白佛言：我初於路
X11n0271_p1015a17║乞食，逢遇優樓頻螺、伽耶那提、三迦葉波，宣說如來
X11n0271_p1015a18║因緣深義，我頓發心得大通達。
X11n0271_p1015a19║六、湧沒淩虗證。文四：初、遇緣心悟。箋云：諸經皆
X11n0271_p1015a20║云遇馬勝比丘，此經二處皆云遇此親兄弟三人
X11n0271_p1015a21║宣說因緣。偈云諸法從緣生等。
X11n0271_p1015a22║如來惠我袈裟著身，鬚髮自落。我遊十方，得無𦊱礙，
X11n0271_p1015a23║神通發明，推為無上，成阿羅漢。
X11n0271_p1015a24║二、善證神通。箋云：智用自在曰神，往來無壅曰
X11n0271_p1015b01║通。又陰陽不須曰神，通達發明是智。
X11n0271_p1015b02║寧唯，世尊！十方如來歎我神力圓明清淨自在無畏。
X11n0271_p1015b03║三、佗佛談功。箋云：密迹金剛力士經云：目連欲
X11n0271_p1015b04║試釋迦佛音響，到光明幡佛世界。佛名光明王，其
X11n0271_p1015b05║佛身長四十里，菩薩身長二十里。其諸菩薩所食
X11n0271_p1015b06║鉢器，其高一里。目連行鉢際上，時諸菩薩白世尊
X11n0271_p1015b07║曰：唯然，大聖！此虫何來，披沙門服，行鉢際上？於時
X11n0271_p1015b08║彼佛言：諸族姓子！慎勿發心輕慢此賢。所以者何？
X11n0271_p1015b09║今此少年名大目連，是釋迦文佛聲聞弟子中神
X11n0271_p1015b10║足第一。時光明王佛告大目連：吾土菩薩及諸聲
X11n0271_p1015b11║聞，見卿身小，咸發輕慢。仁者當顯神足之力，承釋
X11n0271_p1015b12║迦文威德。目連稽首足下，右繞七迊，却在佛前，白
X11n0271_p1015b13║言：今欲跏趺，此地容不？佛言：如意所樂。時大目連
X11n0271_p1015b14║踊在虗空億百千仞，在彼寶城化作一床，跏趺而
X11n0271_p1015b15║坐。從其床座垂眾寶珠億百千姟，一一珠瑛出百
X11n0271_p1015b16║千光，一一光明各有蓮華，一切蓮華現釋迦文身，
X11n0271_p1015b17║坐蓮華上。其所言說，如釋迦文音響清淨，班宣經
X11n0271_p1015b18║典，等無有異。目連顯神足已，復住佛前。時諸菩薩
X11n0271_p1015b19║歎未曾有。
X11n0271_p1015b20║佛問圓通，我以旋湛，心光發宣，如澄濁流，久成清瑩，
X11n0271_p1015b21║斯為第一。
X11n0271_p1015b22║四、標因顯悟。箋云：旋妄識歸湛寂真空之理，心
X11n0271_p1015b23║光發宣者，智也。煩惱已盡，真性清淨，如澄濁流，久
X11n0271_p1015b24║成清瑩，向意識作證。
X11n0271_p1015c01║烏蒭瑟摩於如來前，合掌頂禮佛之雙足，而白佛言：
X11n0271_p1015c02║我常先憶久遠劫前，性多貪欲。
X11n0271_p1015c03║□了相凝空證。文五。初烏蒭凝□。文七。初陳躬染
X11n0271_p1015c04║習。箋云：梵語烏蒭，唐言頭。瑟摩，唐言火。應云火
X11n0271_p1015c05║頭，蓋西天先所而後能。
X11n0271_p1015c06║有佛出世名曰空王，說多婬人成猛火聚，教我徧觀
X11n0271_p1015c07║百骸四支諸冷暖氣。
X11n0271_p1015c08║二，遇佛教觀。箋云：觀冷暖大無自性，轉識成智。
X11n0271_p1015c09║神光內凝，化多婬心，成智慧火。
X11n0271_p1015c10║三滅習騰輝。箋云：智光內發也。智火能燒煩惱
X11n0271_p1015c11║之薪。
X11n0271_p1015c12║從是諸佛，皆呼召我，名為火頭。
X11n0271_p1015c13║四因□□□
X11n0271_p1015c14║我以火光三昧力故，成阿羅漢。
X11n0271_p1015c15║五願因超證。箋云：火光三昧力，智力也。
X11n0271_p1015c16║心發大願：諸佛成道，我為力士，親伏魔怨。
X11n0271_p1015c17║六述願降魔
X11n0271_p1015c18║佛問圓通：我以諦觀，身心暖觸，無礙流通。
X11n0271_p1015c19║七，結標因證。箋云：智火內發，無繫留罣礙，流徧
X11n0271_p1015c20║通達。
X11n0271_p1015c21║諸漏既銷，生火寶𦦨，登無上覺，斯為第一。
X11n0271_p1015c22║箋云：寶𦦨，智也。則轉識成智，向火大作證。
X11n0271_p1015c23║持地菩薩即從座起，頂禮佛足而白佛言：我念往昔
X11n0271_p1015c24║普光如來出現於世，我為比丘，常於一切要路津口、
X11n0271_p1016a01║田地險隘，有不如法妨損車馬，我皆平填，或作橋梁，
X11n0271_p1016a02║或負沙土。
X11n0271_p1016a03║二、持地平田。文三：初、多生密行。文五：初、普光行行。
X11n0271_p1016a04║箋云：持，平持也。地，實際理地。因悟心地，故以為
X11n0271_p1016a05║名。此約理說，或事說，如經云云。普光者，五十三佛，
X11n0271_p1016a06║第一佛名。
X11n0271_p1016a07║如是勤苦，經無量佛，出現於世。
X11n0271_p1016a08║二，多佛乘因。
X11n0271_p1016a09║或有眾生於闤闠處要人擎物，我先為擎至其所詣，
X11n0271_p1016a10║放物即行不取其直。
X11n0271_p1016a11║三、負物無傭。箋云：崔豹古今注云：市垣為闤，市
X11n0271_p1016a12║門為闠。
X11n0271_p1016a13║毗舍浮佛現在世時，世多饑荒，我為負人，無問遠近，
X11n0271_p1016a14║唯取一錢。
X11n0271_p1016a15║四、逢災取直。箋云：毗舍浮，正云毗□婆部。毗□
X11n0271_p1016a16║婆，唐言徧一切部者。自在，言一切皆自在。拘留孫、
X11n0271_p1016a17║拘那含、牟尼、迦葉、釋迦。又經中第三毗舍浮，是過
X11n0271_p1016a18║去劫佛。爾雅云：糓不熟曰饑，果不熟曰荒。我為負
X11n0271_p1016a19║人，言我作負物之人也。
X11n0271_p1016a20║或有車牛被於泥溺，我有神力為其推輪，拔其苦惱。
X11n0271_p1016a21║五、推輪救畜
X11n0271_p1016a22║時國大王延佛設齋，我於爾時平地待佛。
X11n0271_p1016a23║次、遇佛超登。文三：初、治衢待聖。
X11n0271_p1016a24║毗舍如來摩頂謂：我當平心地，則世界地一切皆
X11n0271_p1016b01║平。
X11n0271_p1016b02║次摩頂心開。箋云：淨名云：其心淨，則佛土淨。欲
X11n0271_p1016b03║求淨土，當淨其心。前平地是行，今當平心地是解。
X11n0271_p1016b04║須以行解相應，方為究竟。
X11n0271_p1016b05║我則心開，見身微塵與造世界所有微塵等無差別。
X11n0271_p1016b06║箋云：見身微塵是內四大，四塵八法假合成身，與
X11n0271_p1016b07║造世界是能造世界是外四大，亦四塵八法假合
X11n0271_p1016b08║而成。既了內外四大皆虗妄，便不執內外，乃無徧
X11n0271_p1016b09║計性，是第六識心周徧計度。
X11n0271_p1016b10║微塵自性，不相觸摩。
X11n0271_p1016b11║箋云：了內外皆是四塵所變，無有實體。
X11n0271_p1016b12║乃至刀兵，亦無所觸。
X11n0271_p1016b13║箋云：身是微塵，大性皆空，不執身為我，刀兵何可
X11n0271_p1016b14║傷？此約悟法界理性。
X11n0271_p1016b15║我於法性悟無生忍，成阿羅漢。
X11n0271_p1016b16║箋云：前平地是法相，如今悟心是法性。
X11n0271_p1016b17║迴心今入，菩薩位中，聞諸如來，宣妙蓮華。
X11n0271_p1016b18║後迴趣上乘。箋云：法華云：爾時持地菩薩即從
X11n0271_p1016b19║座起，前白佛言：世尊！若有眾生聞是觀世音菩薩
X11n0271_p1016b20║品，當知是人功德不少。此則宣妙蓮華也。
X11n0271_p1016b21║佛知見地，我先證明，而為上首。
X11n0271_p1016b22║箋云：本唯一實，假說三乘，是開。佛知見照唯三，是
X11n0271_p1016b23║名一，是示。亦一亦三雙照，是悟。非一非二，是入。又
X11n0271_p1016b24║云：色即是空，是開。空即是色，是示。亦空亦色，是悟。
X11n0271_p1016c01║非空非色，是入。地者，實際理地，不受一塵。
X11n0271_p1016c02║佛問圓通：我以諦觀身界二塵等無差別本如來藏。
X11n0271_p1016c03║後顯標因理。箋云：身是能依有情，界者所依器
X11n0271_p1016c04║世界，俱是微塵故。或了身界二塵無自性，一時空
X11n0271_p1016c05║寂，然後便悟法身是正報，悟法界是依報。此則依
X11n0271_p1016c06║正二報，身□交參也。此約圓成實性。
X11n0271_p1016c07║虗妄發塵，塵銷智圓，成無上道，斯為第一。
X11n0271_p1016c08║箋云：虗妄發塵，是四塵法所造，此向地大作證。
X11n0271_p1016c09║月光童子即從座起，頂禮佛足而白佛言：我憶往昔
X11n0271_p1016c10║恒河沙劫，有佛出世名為水天，教諸菩薩修習水精
X11n0271_p1016c11║入三摩地。
X11n0271_p1016c12║三月，運清波。文四。初□成觀法。箋云：月光童子，
X11n0271_p1016c13║起智照理，如月光明瑩淨也。
X11n0271_p1016c14║觀於身中，水性無奪。初從涕唾，如是窮盡，津液精血，
X11n0271_p1016c15║大小便利。
X11n0271_p1016c16║箋云：唯是水□周徧法界，諸大不相凌奪，水大外
X11n0271_p1016c17║更無諸大也。在鼻曰涕，在口曰唾。
X11n0271_p1016c18║身中旋復，水性一同。
X11n0271_p1016c19║箋云：內身水是穢，與諸佛香剎乳海水是淨□穢
X11n0271_p1016c20║淨一同，俱是水大攝。此時不分是淨是穢，具在身
X11n0271_p1016c21║旋復。
X11n0271_p1016c22║見水身中與世界外浮幢王剎諸香水海等無差別。
X11n0271_p1016c23║箋云：浮，浮流也。幢，幢相也。幢者，高顯義。王者，自在
X11n0271_p1016c24║義。剎是諸佛國，剎是依報。此諸佛國剎，唯是香水
X11n0271_p1017a01║乳海，喻此周旋宛轉。然此徧計性雖忘，依佗性猶
X11n0271_p1017a02║在。內身外器，俱是水火，等無差別，無徧□心計度
X11n0271_p1017a03║內身外器。
X11n0271_p1017a04║我於是時，初成此觀，但見其水，未得無身。
X11n0271_p1017a05║二、定過違緣。文六：初、見水□存。
X11n0271_p1017a06║當為比丘室中安禪。我有弟子窺窻觀室，唯見清水
X11n0271_p1017a07║徧在室中，了無所見。童稚無知，取一瓦礫投於水內，
X11n0271_p1017a08║激水作聲，顧眄而去。
X11n0271_p1017a09║二、定中遭激箋云：問：化身成水，此身是第八識
X11n0271_p1017a10║親變相分。如今入觀成水，豈非第六識莫犯返緣
X11n0271_p1017a11║根本過否？答：此第六識仗佗八識親變相分為本
X11n0271_p1017a12║質，然後自變一重影象緣之故，故不犯。亦非心外
X11n0271_p1017a13║取法。
X11n0271_p1017a14║我出定後頓覺心痛，如舍利弗遭違害鬼。
X11n0271_p1017a15║三、散心彰患箋云：舍利弗入定時，遭此鬼戲。以
X11n0271_p1017a16║一搭尊者出定後，覺心微痛。緣此鬼若擊須彌，碎
X11n0271_p1017a17║如微塵。緣定力故，唯微痛也。問：舍利弗入定，定是
X11n0271_p1017a18║無為，鬼是有為。有為何甞于於無為？答：或約小乘
X11n0271_p1017a19║定，亦是有為也。或是鬼約大乘心，亦見佗大乘無
X11n0271_p1017a20║為定。
X11n0271_p1017a21║我自思惟：今我已得阿羅漢道，久離病緣，云何今日
X11n0271_p1017a22║忽生心痛？將無退失？爾時，童子捷來我前，說如上事。
X11n0271_p1017a23║四、內省達緣。箋云：問：阿羅漢人久離病緣，因何
X11n0271_p1017a24║有病？答：聲聞之人但能伏惑，未能斷惑。然身雖無
X11n0271_p1017b01║病，遇緣病生，蓋以根本未除。問：月光乃得佗心通，
X11n0271_p1017b02║因何不知童子拋於瓦礫？答：知則甚知，意顯觀門
X11n0271_p1017b03║成就。
X11n0271_p1017b04║我則告言：汝更見水，可即開門入此水中，除去瓦礫。
X11n0271_p1017b05║五童子因告：
X11n0271_p1017b06║童子奉教，後入定時，還復見水，瓦礫宛然，開門除出。
X11n0271_p1017b07║我後出定，身質如初。
X11n0271_p1017b08║六□除如舊。箋云：外人問：夫作觀者，唯可自見，
X11n0271_p1017b09║何故童子亦見？答：天觀有二：若是獨影境，唯局自
X11n0271_p1017b10║見；若是性影境，則通佗見。此性通漏、無漏，地前、地
X11n0271_p1017b11║上，故言未得無身及童子見。
X11n0271_p1017b12║逢無量佛。
X11n0271_p1017b13║三、述證標乘。文三：初、述逢多佛。
X11n0271_p1017b14║如是至於山海自在通王如來，方得亡身。
X11n0271_p1017b15║次山海融身。箋云：山海自在佛，乃五十三佛中
X11n0271_p1017b16║第四十八佛方得亡身，是無依佗性。然依佗起自
X11n0271_p1017b17║性分別緣，所生四大假合成身，故此時方依佗性
X11n0271_p1017b18║合真空也。
X11n0271_p1017b19║與十方界諸香水海。性合真空無二無別。今於如來
X11n0271_p1017b20║得童真名預菩薩會。
X11n0271_p1017b21║後釋迦登位。箋云：既亡其身，則內外性皆合真
X11n0271_p1017b22║空之理，無二無別。預，猶□也。
X11n0271_p1017b23║佛問圓通：我以水性一味流通，得無生忍圓滿菩提，
X11n0271_p1017b24║斯為第一？
X11n0271_p1017c01║四，結修因法。箋云：此童子向水大作證。
X11n0271_p1017c02║琉璃光法王子即從座起，頂禮佛足而白佛言：我憶
X11n0271_p1017c03║往昔經恒沙劫，有佛出世名無量聲，開示菩薩本覺
X11n0271_p1017c04║妙明，觀此世界及眾生身，皆是妄緣風力所轉。
X11n0271_p1017c05║四、琉璃照動。文三：初、昔承觀法。箋云：起智照理，
X11n0271_p1017c06║內心瑩明，猶如琉璃。無量聲者，經舉不全，應云無
X11n0271_p1017c07║量音聲王佛，是五十三佛中之一數。本覺妙明是
X11n0271_p1017c08║理。第四、經說性覺是妄，本覺是真。觀此世界乃是
X11n0271_p1017c09║風大所成，眾生妄身亦是風大任持。
X11n0271_p1017c10║我於爾時，觀界安立。
X11n0271_p1017c11║次修尅上乘，文五：初等觀三動。箋云：言觀此世
X11n0271_p1017c12║界初成之時，是速疾風。成壞之時，亦是此風。梵語
X11n0271_p1017c13║毗嵐，唐言速疾。
X11n0271_p1017c14║觀世動時。
X11n0271_p1017c15║箋云：過去世遷現在世，現在世遷未來世。
X11n0271_p1017c16║觀身動止。
X11n0271_p1017c17║箋云：或出或處，或默或語。
X11n0271_p1017c18║觀心動念。
X11n0271_p1017c19║箋云：此心是六識妄心，念念攀緣，逐境起惑造業。
X11n0271_p1017c20║諸動無二，等無差別。
X11n0271_p1017c21║箋云：言觀此皆風大所攝。
X11n0271_p1017c22║我時了覺此群動性，來無所從，去無所至，十方微塵
X11n0271_p1017c23║顛倒眾生同一虗妄。
X11n0271_p1017c24║二、了動知虗箋云：來無所從無生相，去無所至
X11n0271_p1018a01║無滅相，同一虗妄，同一風大也。
X11n0271_p1018a02║如是乃至三千大千一世界內所有眾生，如一器中
X11n0271_p1018a03║貯百蚊蚋啾啾亂鳴，於分寸中皷發狂丙。
X11n0271_p1018a04║三、比喻群□。箋云：□了□風是妄，自悟其心周
X11n0271_p1018a05║徧法界，乃觀見器世間是一佛化境，三千大千國
X11n0271_p1018a06║土究極邊際，猶如一分一寸不得廣大，其中眾生
X11n0271_p1018a07║如一器中云云。皷發狂。丙者，為音聲語言俱為風
X11n0271_p1018a08║大所攝。
X11n0271_p1018a09║逢佛未幾，得無生忍。
X11n0271_p1018a10║四尅無生忍。箋云：逢佛未經幾時也。
X11n0271_p1018a11║爾時心開，乃見東方不動佛國，為法王子，事十方佛，
X11n0271_p1018a12║身心發光，洞徹無礙。
X11n0271_p1018a13║五心通助化。箋云：東方四萬之上，萬物發明之
X11n0271_p1018a14║初，日輪初昇之處，皆表起始覺淨智，入法界理。梵
X11n0271_p1018a15║語阿閦，唐言不動，表法寂寂無所轉故，乃見東方
X11n0271_p1018a16║不動佛國。此約根本智。為法王子至洞徹無礙。約
X11n0271_p1018a17║後得智。身心發光者，發起□□也。
X11n0271_p1018a18║佛問圓通：我以觀察風力無依，悟菩提心入三摩地，
X11n0271_p1018a19║令十方佛傳一妙心，斯為第一。
X11n0271_p1018a20║後顯標因證。箋云：風無形，故無依也。傳一妙心
X11n0271_p1018a21║法華云：十方世界中，唯有一乘法。乃一乘中道理。
X11n0271_p1018a22║虗空藏菩薩即從座起，頂禮佛足而白佛言：我與如
X11n0271_p1018a23║來定光佛所得無邊身。
X11n0271_p1018a24║五、虗空妙用。文四：初、定光□證。箋云：虗空者，取
X11n0271_p1018b01║無礙周徧之義。藏者，包含義。虗空中現藏，名虗空
X11n0271_p1018b02║藏。定光佛是釋迦，與然燈同遇。此久遠劫前佛，釋
X11n0271_p1018b03║迦見然燈，□曾與然燈遇也。
X11n0271_p1018b04║爾時，手執四大寶珠，照明十方微塵佛剎，化成虗空。
X11n0271_p1018b05║二、運化奇通。文四：初、持珠發耀，照剎同虗。箋云：
X11n0271_p1018b06║手執是定力，確觀四大，可貴可重，如珠一般。照察
X11n0271_p1018b07║明了是惠，從定發惠，然後觀內身外界，俱是一真
X11n0271_p1018b08║空。
X11n0271_p1018b09║又於自心現大圓鏡。
X11n0271_p1018b10║二、心鏡騰輝，光流空際。箋云：轉八識□大圓鏡
X11n0271_p1018b11║智。
X11n0271_p1018b12║內放十種微妙寶光。
X11n0271_p1018b13║箋云：十表□圓之義，微而且妙。寶者，可貴可重。光
X11n0271_p1018b14║乃智光。
X11n0271_p1018b15║流灌十方，盡虗空際。
X11n0271_p1018b16║箋云：起智照理虗空際，則真空之理。
X11n0271_p1018b17║諸幢王剎，來入鏡內，涉入我身，身同虗空，不相妨礙。
X11n0271_p1018b18║三、躬含佛土箋云：諸幢王剎，則所依依報。來入
X11n0271_p1018b19║鏡內，則能依五報。依正二報，身上交參。因果兩門，
X11n0271_p1018b20║互相涉入。身同虗空，同空理也。不相妨礙，互相涉
X11n0271_p1018b21║入，得其自在。
X11n0271_p1018b22║身能善入微塵國土，廣行佛事得大隨順。
X11n0271_p1018b23║四質入塵方。箋云：身能善入微塵國土者，乃後
X11n0271_p1018b24║得智也。前身土交參，則根本智證真，此則後得智
X11n0271_p1018c01║達俗。廣行佛事，作其四事，□化眾□。
X11n0271_p1018c02║此大神力，由我諦觀。
X11n0271_p1018c03║三，述證無生。
X11n0271_p1018c04║四大無依。
X11n0271_p1018c05║箋云：依佗已亡。
X11n0271_p1018c06║妄想生滅。
X11n0271_p1018c07║箋云：徧計常存。
X11n0271_p1018c08║虗空無二。
X11n0271_p1018c09║箋云：了此二性，俱是一真空理，無二無別。或內身
X11n0271_p1018c10║空與外界空，無二無別，乃圓成實性。
X11n0271_p1018c11║佛國本同。
X11n0271_p1018c12║箋云：一切眾生同一真性，是起如覺智，合本覺理。
X11n0271_p1018c13║於同。發明。
X11n0271_p1018c14║箋云：言於本同之理，發起後得智，即認前本同之
X11n0271_p1018c15║理。
X11n0271_p1018c16║得無生忍。
X11n0271_p1018c17║箋云：無生亦無□□本同之理，忍者印認之□。
X11n0271_p1018c18║佛問圓通：我以觀察虗空無邊入三摩地，妙力圓明
X11n0271_p1018c19║斯為第一。
X11n0271_p1018c20║四、標因顯悟。箋云：向空大作證。
X11n0271_p1018c21║彌勒菩薩即從座起，頂禮佛足而白佛言：
X11n0271_p1018c22║八、一心唯識證文□。初心重浮名。箋云：梵語彌
X11n0271_p1018c23║勒，或云梅呾利曳那，此飜為慈氏。母□性不理，因
X11n0271_p1018c24║懷兒後，性乃慈善相師，乃與立名慈氏。慈則性慈，
X11n0271_p1019a01║氏則氏族。
X11n0271_p1019a02║我憶往昔經微塵劫，有佛出世，名：日月燈明；我從彼
X11n0271_p1019a03║佛而得出家，心重世名：好遊。族姓！
X11n0271_p1019a04║箋云：法華云：是妙光法師時，有一弟二心，常懷懈
X11n0271_p1019a05║怠，貪著於名利，求名利無厭，多遊族姓家，號之為
X11n0271_p1019a06║求名。則彌勒因地也。
X11n0271_p1019a07║爾時，世尊教我修習唯心識定入三摩地，歷劫已來
X11n0271_p1019a08║以此三昧事恒沙佛。
X11n0271_p1019a09║二、定門遊歇。箋云：唯遮外境，識簡心定。經云：心
X11n0271_p1019a10║生故種種法生，以滅故種種法滅。此三昧是唯識
X11n0271_p1019a11║定也。
X11n0271_p1019a12║求世名心，歇滅無有。
X11n0271_p1019a13║箋云：則徧計心亡。此俱約識相。
X11n0271_p1019a14║至然燈佛出現於世，我乃得成無上妙圓識心三昧。
X11n0271_p1019a15║三、然燈尅證。箋云：則釋迦所遇佛也。
X11n0271_p1019a16║乃至盡空如來國土淨穢有無，皆是我心變化所現。
X11n0271_p1019a17║四、化土麤微
X11n0271_p1019a18║世尊，我了如是唯心識故。
X11n0271_p1019a19║五，多佛心流。箋云：此識心目法身，能現報化二
X11n0271_p1019a20║身。
X11n0271_p1019a21║識性流出，無量如來。
X11n0271_p1019a22║箋云：唯心定，則根本智流出無量，是生得智。或法
X11n0271_p1019a23║身是出生義，如母能出其子。
X11n0271_p1019a24║今得授記，次補佛處。
X11n0271_p1019b01║六陳今補記。箋云：上生經云：世尊往昔於毗尼
X11n0271_p1019b02║中及諸經藏，說阿逸多次當作佛。
X11n0271_p1019b03║佛問圓通：我以諦觀十方唯識，識心圓明，入圓成實，
X11n0271_p1019b04║遠離依佗及徧計執，得無生忍，斯為第一。
X11n0271_p1019b05║七、述證標因。箋云：識心圓明，則圓成實性，遠離
X11n0271_p1019b06║依佗不執四大妄身及徧計執，求世名心已亡。唯
X11n0271_p1019b07║識論云：由彼徧計，徧計種種物，此徧計所執，自性
X11n0271_p1019b08║無所有。依佗起自性，分別緣所生，圓成於彼常，遠
X11n0271_p1019b09║離前性等。此約第八識，作唯心識證。
X11n0271_p1019b10║大勢至法王子。
X11n0271_p1019b11║九、妙剎□安證。文三：初、述因逢佛教。箋云：大勢
X11n0271_p1019b12║至，應云得大勢至。言所至之處，世界振動，□大威
X11n0271_p1019b13║神，眾生遇者，自然苦息，獲大勝樂。觀音授記經云：
X11n0271_p1019b14║次補觀音，後作佛，名善住功德寶三佛。
X11n0271_p1019b15║與其同倫五十二菩薩即從座起，頂禮佛足而白佛
X11n0271_p1019b16║言：我憶往昔恒河沙劫，有佛出世名無量光。
X11n0271_p1019b17║箋云：與其同倫五十二菩薩者，恐是淨名經初五
X11n0271_p1019b18║十二菩薩，始於等觀，終至文殊。
X11n0271_p1019b19║十二如來相繼一劫，其最後佛，名：超日月光。
X11n0271_p1019b20║箋云：十二如來亦佛名，經中十二如來不定也。
X11n0271_p1019b21║彼佛教我，念佛三昧。
X11n0271_p1019b22║箋云：□至無念，無念□無分別智，無分別智與理
X11n0271_p1019b23║相□，乃見諸佛常現在前。
X11n0271_p1019b24║譬如有人，一專為憶，一人專忘。如是二人，若逢不逢，
X11n0271_p1019c01║或見非見。
X11n0271_p1019c02║次、喻顯教門。文二：初、母子相逢喻。文二：初、立。文二：
X11n0271_p1019c03║初、彰憶忘不□相逢不定。箋云：如張人憶王人，
X11n0271_p1019c04║王人又□忘張人，此二人相逢似不相逢，□不相
X11n0271_p1019c05║逢，相見□□。相見法上，如諸佛念其眾生，眾生不
X11n0271_p1019c06║念諸佛，從生至生，逢佛如其不逢，見佛如其不見。
X11n0271_p1019c07║二人相憶，二憶念深，如是乃至從生至生，同於形影，
X11n0271_p1019c08║不相乖異。
X11n0271_p1019c09║後顯二人同念，歷劫相隨。箋云：如張人亦憶王
X11n0271_p1019c10║人，王人亦憶張人，二人從生至生，不相捨離。法上
X11n0271_p1019c11║諸佛又念眾生，眾生又念諸佛，當來必定見佛。
X11n0271_p1019c12║十方如來憐念眾生如母憶子，若子逃逝，雖憶何為？
X11n0271_p1019c13║後合喻文。初合。文二：初顯佛□心常，眾生忘背。
X11n0271_p1019c14║箋云：是合前第一，一人專憶，一人專忘。若子逃逝，
X11n0271_p1019c15║雖憶何為？言若眾生不念佛，佛雖憶，眾生又何為？
X11n0271_p1019c16║若子憶母，如母憶時，母子歷生，不相違遠。
X11n0271_p1019c17║後比子同母，憶現□蒙光。箋云：法上眾生念佛，
X11n0271_p1019c18║如佛念眾生，佛與眾生歷劫不相遠。此合第二，二
X11n0271_p1019c19║人齊憶，形影不乖。
X11n0271_p1019c20║若眾生心憶佛念佛，現前當來必定見佛，去佛不遠，
X11n0271_p1019c21║不假方便自得心開。
X11n0271_p1019c22║後勸。
X11n0271_p1019c23║如染香人身有香氣，此則名曰香光莊嚴。
X11n0271_p1019c24║後染香熏證喻。
X11n0271_p1020a01║我本因地，以念佛心，入無生忍。
X11n0271_p1020a02║後述證標因。文三：初指因。
X11n0271_p1020a03║今於此界，攝念佛人，歸於淨土。
X11n0271_p1020a04║次現行同因。
X11n0271_p1020a05║佛問圓通：我無選擇，都攝六根，淨念相繼，得三摩提，
X11n0271_p1020a06║斯為第一。
X11n0271_p1020a07║後標因□淨。
X11n0271_p1020a08║
X11n0271_p1020a09║大佛頂首楞嚴經卷第五下