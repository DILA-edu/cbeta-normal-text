X11n0271_p1020a10║
X11n0271_p1020a11║
X11n0271_p1020a12║
X11n0271_p1020a13║大佛頂如來密因修證了義諸菩薩萬行首楞嚴經
X11n0271_p1020a14║卷第六（之上）
X11n0271_p1020a15║天竺沙門　般剌密帝　譯
X11n0271_p1020a16║烏長國沙門　彌伽釋迦　譯語
X11n0271_p1020a17║菩薩戒弟子　房融　筆受
X11n0271_p1020a18║西京大興福寺沙門　惟慤　科
X11n0271_p1020a19║皇宋首楞大師　可度　箋
X11n0271_p1020a20║爾時，觀世音菩薩即從座起，頂禮佛足而白佛言：世
X11n0271_p1020a21║尊！憶念我昔無數恒河沙劫，於時有佛出現於世，名：
X11n0271_p1020a22║觀世音。
X11n0271_p1020a23║第二、觀音述證。文二：初、依修尅證。文三：初、敘本師
X11n0271_p1020a24║名。箋云：梵語阿嚩盧枳帝溼伐囉耶，唐言觀自
X11n0271_p1020b01║在，略云觀世音。天台智者云：觀是能觀之智，世是
X11n0271_p1020b02║所觀之境，音是所度之生。稱名歸命，應機往救，故
X11n0271_p1020b03║云觀世音。若云觀自在者，大唐三藏云：觀有不住
X11n0271_p1020b04║於有，觀空不著於空，聞名不惑於名，見相不沒於
X11n0271_p1020b05║相。當有不破於有，一切皆無；不壞於無，種種皆有。
X11n0271_p1020b06║是以心不能動，境不能遷動，不亂真實，可謂無礙
X11n0271_p1020b07║智慧也。又法華云：若有無量百千眾生受諸苦惱，
X11n0271_p1020b08║聞是觀世音，一心稱名觀世音菩薩，即時觀其音
X11n0271_p1020b09║聲，皆得解脫。又此菩薩大悲經云：過去名正法明
X11n0271_p1020b10║如來。觀音授記經云：未來補彌陀名普光功德山
X11n0271_p1020b11║王如來。又有佛出世名觀世音者，因從果號，資得
X11n0271_p1020b12║師名，表師資互明，因果交微。
X11n0271_p1020b13║我於彼佛發菩提心，彼佛教我從聞、思、修入三摩地。
X11n0271_p1020b14║次發心承教。箋云：發菩提心者，五菩提中發心
X11n0271_p1020b15║菩提也。聞則側聆正教，思則決擇在心，修則如理
X11n0271_p1020b16║修行。教是能詮文，義是所詮理。依能詮文下，悟所
X11n0271_p1020b17║詮理，然後如理修行。作佛去。
X11n0271_p1020b18║初於聞中，入流亡所。
X11n0271_p1020b19║後、依修尅證。文二：初、依修。文二：初、旋流滅六。箋
X11n0271_p1020b20║云：耳根發耳識，故曰聞。一切眾生順流，不能逆流，
X11n0271_p1020b21║言入流是不順流也。則能緣心，不順所緣境。亡所
X11n0271_p1020b22║者，既無能緣心，亦無所緣境也。或入流者，入於聖
X11n0271_p1020b23║流。亡者，無也，無所聞聲塵也。入聖之流，既不被時
X11n0271_p1020b24║分所遷，五濁之中超劫濁也。亡所，所聞聲塵不起。
X11n0271_p1020c01║聲是十一種色法，既無聲，五陰之中超色陰。色者，
X11n0271_p1020c02║質礙，言亡所則去質礙也。
X11n0271_p1020c03║所入既寂，動靜二相，了然不生。
X11n0271_p1020c04║箋云：此三句返釋上入流亡所也。所入者，所入塵
X11n0271_p1020c05║境。入是能入之心，所入能入聲境。觀心二俱寂靜，
X11n0271_p1020c06║則無動靜可生。若有聲塵，則有動靜。已上是滅六
X11n0271_p1020c07║也。
X11n0271_p1020c08║如是漸增，聞所聞盡。
X11n0271_p1020c09║後七、八俱袪。箋云：漸則由漸，增則加增。既滅六，
X11n0271_p1020c10║猶有七、八二識，今漸漸加增彼七、八。聞則能聞是
X11n0271_p1020c11║第六識，所聞是聲境，此二俱滅也，亦不住滅六之
X11n0271_p1020c12║心。若住滅六，即有滅六之見，今不住滅六之見，五
X11n0271_p1020c13║濁之中超見濁。若有滅六之心，即有領納之義，今
X11n0271_p1020c14║既不住滅六之心，五陰之中超受陰。
X11n0271_p1020c15║盡聞不住。
X11n0271_p1020c16║箋云：所聞能聞，二心俱滅，亦不作滅能所之住，故
X11n0271_p1020c17║云不住不住，能聞所聞已滅之解。若有住不住滅
X11n0271_p1020c18║六之住，則有可取可住，則為煩惱。今既不住滅六
X11n0271_p1020c19║之住，五濁之中超煩惱濁。若有滅六之住，則成取
X11n0271_p1020c20║像。今滅六之住亦不住，則無取像行相，五陰之中
X11n0271_p1020c21║出想陰。
X11n0271_p1020c22║覺所覺空。
X11n0271_p1020c23║箋云：上覺則第八識，下所覺則第七識。起八覺第
X11n0271_p1020c24║七，第八為能，第七為所，此所覺七識乃空。雖亡第
X11n0271_p1021a01║七，猶有能覺第八在。或覺則能覺是第七識，所覺
X11n0271_p1021a02║則第六已滅。若有七在，則執八見分，與四惑俱，則
X11n0271_p1021a03║流落諸趣，便有眾生。今所覺第六，不住滅六之心，
X11n0271_p1021a04║第七能覺亦空，五濁之中超眾生濁。若第七在，帶
X11n0271_p1021a05║彼第八成染，有遷流造作之行相。今第七既滅，五
X11n0271_p1021a06║陰之中超行陰。
X11n0271_p1021a07║空覺極圓。
X11n0271_p1021a08║箋云：空則起能空之智，覺則第八起智來，空此八
X11n0271_p1021a09║識能覺之心，故至極圓□也。或能覺則第八覺滅
X11n0271_p1021a10║彼七，今七既滅，八為能覺，□為所空，二俱滅盡，故
X11n0271_p1021a11║云極圓。若有第八在，則有□持不斷之功能，執持
X11n0271_p1021a12║有情，故今第八能覺既滅，則□連持之功能，五濁
X11n0271_p1021a13║之中超命濁。若有第八□，則三界總報住，識強智
X11n0271_p1021a14║□，強生了別，今能覺既空，則智強識劣，五陰之中
X11n0271_p1021a15║超識陰。
X11n0271_p1021a16║空所空滅。
X11n0271_p1021a17║箋云：上空則能空之智，所空則第八識。□起智空
X11n0271_p1021a18║其所空，此能空之智亦無有也。為能空智對著八
X11n0271_p1021a19║識，八識亦為所，此則遣能三之智。或能空是智，所
X11n0271_p1021a20║空則八識。今能空智與所空識雖去，亦無能空所
X11n0271_p1021a21║空之解。
X11n0271_p1021a22║生滅既滅，寂滅現前，忽然超越世、出世間十方圓明，
X11n0271_p1021a23║獲二殊勝。
X11n0271_p1021a24║後、尅證。文二：初、總標生滅。箋云：生則三能變，滅
X11n0271_p1021b01║則起智。今起智生，滅彼滅了，此智亦滅，故云既滅。
X11n0271_p1021b02║殊簡平常，勝簡於劣。
X11n0271_p1021b03║一者、上合十方諸佛本妙覺心，與佛如來同一慈力。
X11n0271_p1021b04║後別列。文二：初、上合佛心。箋云：上合則起始覺
X11n0271_p1021b05║智，合本覺心則本覺理也。謂自心與佛心無別，自
X11n0271_p1021b06║智與佛智無殊，慈能與樂故。
X11n0271_p1021b07║二者下，合十方一切六道眾生，與諸眾生同一悲仰。
X11n0271_p1021b08║後□通凡性。箋云：謂如無二如，眾生亦如也，佛
X11n0271_p1021b09║有同體大悲故。
X11n0271_p1021b10║世尊，由我供養觀音如來，蒙彼如來授我如幻聞熏
X11n0271_p1021b11║聞修金剛三昧。
X11n0271_p1021b12║後、妙應群心。文二：初、圓慈廣應。文三：初、推師授證。
X11n0271_p1021b13║箋云：言蒙彼如來教授，於我如幻，似有不有，如
X11n0271_p1021b14║空不空。聞熏則耳根熏習，聞修是三慧影取。思聞
X11n0271_p1021b15║則聞外教，思則思內義，修則內外俱收。金剛則智
X11n0271_p1021b16║起智來，斷自成煩惱。三昧，唐言正受。不受諸受，故
X11n0271_p1021b17║云正受也。
X11n0271_p1021b18║與佛如來同慈力故，令我身成三十二應，入諸國土。
X11n0271_p1021b19║箋云：佛有同體大悲三十二應者，乃無身中現身，
X11n0271_p1021b20║無形中現形也。入則能入，諸國土是所入。
X11n0271_p1021b21║世尊！若諸菩薩入三摩地，進修無漏勝解現圓。
X11n0271_p1021b22║次、廣列隨求。文二：初、求出世。文四：初、佛身。箋云：
X11n0271_p1021b23║入則能入，三摩地是所入。進修者，增進修行。勝解
X11n0271_p1021b24║則起始覺智，合本覺理。或勝解者，於決定境印持
X11n0271_p1021c01║為性，不可引轉為業。現圓者，為此菩薩欲得勝解
X11n0271_p1021c02║顯現圓滿。
X11n0271_p1021c03║我現佛身而為說法，令其解脫。
X11n0271_p1021c04║箋云：若是資糧加行位菩薩，乃現小化身，以生空
X11n0271_p1021c05║草為座，現丈六相，說生滅四諦。若是地前菩薩，現
X11n0271_p1021c06║大化身千尺相。若入地已去，初地現百由旬□，坐
X11n0271_p1021c07║百華蓮華，說百法名門。三地現萬。四地現億。至法
X11n0271_p1021c08║身地，現不可說不可說由旬身。
X11n0271_p1021c09║若諸有學寂靜妙明，勝妙現圓，我於彼前現獨覺身
X11n0271_p1021c10║而為說法，令其解脫。
X11n0271_p1021c11║二，獨覺身。箋云：寂靜妙明，此是麟覺。喻獨覺是
X11n0271_p1021c12║利根者，無佛之世，出生作佛。燈後𦦨身唯善寂，意
X11n0271_p1021c13║翫清虗，或寂靜妙明，則生空智。勝妙現圓，則生空
X11n0271_p1021c14║涅槃。
X11n0271_p1021c15║若諸有學，斷十二緣。
X11n0271_p1021c16║三，緣覺身。箋云：斷十二緣，過去二因，無明、行；現
X11n0271_p1021c17║在五果，識、名色、六入、觸、受；現在三因，愛、取、有；未來
X11n0271_p1021c18║二果，生、老死。
X11n0271_p1021c19║緣斷勝性勝妙現圓，我於彼前現緣覺身而為說法，
X11n0271_p1021c20║令其解脫。
X11n0271_p1021c21║箋云：緣斷勝性，是生空智。勝妙現圓，是生空涅槃。
X11n0271_p1021c22║此唯部類而行，出有佛世，是鈍根者所說十二因
X11n0271_p1021c23║緣法。
X11n0271_p1021c24║若諸有學得四諦空，修道入滅，勝性現圓，我於彼前
X11n0271_p1022a01║現聲聞身而為說法，令其解脫。
X11n0271_p1022a02║四，聲聞身。箋云：修道諦智，證滅諦理，故云入滅。
X11n0271_p1022a03║勝性現圓，是生空智，說四諦法。
X11n0271_p1022a04║若諸眾生，欲心明悟，不犯欲塵，欲身清淨。
X11n0271_p1022a05║後、願世間。文三：初、步天勝樂。文七：初、超塵業眾。
X11n0271_p1022a06║箋云：欲心明悟者，言不與欲境相交，失念受樂，分
X11n0271_p1022a07║明悟解也。影下欲界為苦，欣上界為淨為樂。
X11n0271_p1022a08║我於彼前現梵王身而為說法，令其解脫。
X11n0271_p1022a09║箋云：梵淨王，往也。色界諸天之所歸往，初禪三天，
X11n0271_p1022a10║二禪三天，三禪三天，四禪九天，二九一十八天，乃
X11n0271_p1022a11║梵王所管，多說布施、持戒等法。解脫者，出離欲界
X11n0271_p1022a12║苦，求上色界樂。經中前三乘皆解脫，今梵王亦言
X11n0271_p1022a13║解脫者，秪是離不欲塵名解脫，非同三乘出苦解
X11n0271_p1022a14║脫。向下即言成就。
X11n0271_p1022a15║若諸眾生欲為天主統領諸天，我於彼前現帝釋身
X11n0271_p1022a16║而為說法，令其成就。
X11n0271_p1022a17║次樂欲居尊。箋云：欲為天主者，欲為欲界六天
X11n0271_p1022a18║之主。帝釋者，正梵云釋迦、提婆、因達羅，廣言能天
X11n0271_p1022a19║帝。釋迦是姓，提婆是天，因達羅是帝。言帝釋，唐梵
X11n0271_p1022a20║雙舉，文略□也。向下說法，如前行相。
X11n0271_p1022a21║若諸眾生欲身自在遊行十方，我於彼前現自在天
X11n0271_p1022a22║身而為說法，令其成就。
X11n0271_p1022a23║三目佗隨心。箋云：自在天，今疏主意指樂變化
X11n0271_p1022a24║天，則欲界第五天受欲樂，於目境上變之。慈恩云：
X11n0271_p1022b01║夜摩、覩史二天自在得異熟果，隨意所念，勝下二
X11n0271_p1022b02║天。上二天如果，依樹而得。今隨欲得，名自在天。自
X11n0271_p1022b03║在者，離縛義。
X11n0271_p1022b04║若諸眾生欲身自在飛行虗空，我於彼前現大自在
X11n0271_p1022b05║天身而為說法，令其成就。
X11n0271_p1022b06║四、佗崇己翫。箋云：疏主意云：是佗化自在天，於
X11n0271_p1022b07║佗人浮塵化赴受用也。慈恩云：樂變化天。佗化自
X11n0271_p1022b08║在天名大自在天，不樂異熟，果樂自樂，佗變為樂
X11n0271_p1022b09║具而受之，是名大自在天。
X11n0271_p1022b10║若諸眾生愛統鬼神救護國土，我於彼前現天大將
X11n0271_p1022b11║軍身而為說法，令其成就。
X11n0271_p1022b12║五營統思。
X11n0271_p1022b13║若諸眾生愛統世界，保護眾生，我於彼前現四天王
X11n0271_p1022b14║身而為說法，令其成就。
X11n0271_p1022b15║六四，埵稜威。箋云：則東方持國天王，南方增長，
X11n0271_p1022b16║西方醜目，北方多聞，居妙高山半第四層級。
X11n0271_p1022b17║若諸眾生愛生天宮，驅使鬼神，我於彼前現四天王
X11n0271_p1022b18║國太子身而為說法，令其成就。
X11n0271_p1022b19║七、驅驟百靈。箋云：太子統領四天下鬼神。
X11n0271_p1022b20║若諸眾生樂為人主，我於彼前現人王身而為說法，
X11n0271_p1022b21║令其成就。
X11n0271_p1022b22║次願處人榮。文八。初願垂衣化物。箋云：堯舜垂
X11n0271_p1022b23║衣裳而天下治，上衣下裳，法諸天地。
X11n0271_p1022b24║若諸眾生愛主族姓，世間推讓，我於彼前現長者身
X11n0271_p1022c01║而為說法，令其成就。
X11n0271_p1022c02║二、求混俗怡神。文二：初、長者。箋云：是長之者，名
X11n0271_p1022c03║曰長者氏族姓字。
X11n0271_p1022c04║若諸眾生愛談名言清淨自居，我於彼前現居士身
X11n0271_p1022c05║而為說法，令其成就。
X11n0271_p1022c06║後居士。箋云：好談名雅之言，居家內治之士，雖
X11n0271_p1022c07║處三界，不混欲塵，常修梵行。
X11n0271_p1022c08║若諸眾生愛治國土，剖斷邦邑，我於彼前現宰官身
X11n0271_p1022c09║而為說法，令其成就。
X11n0271_p1022c10║三則製錦褰帷。箋云：製錦者，孔子云：未能操刀
X11n0271_p1022c11║而使製錦，有美錦，何不使人學製焉？喻縣令為政。
X11n0271_p1022c12║褰，舉也。在傍曰帷，又自障也。後漢賈琮冀州刺史
X11n0271_p1022c13║傳：車乘帷裳。升車襄帷曰：刺史當遠視廣聽，糺察
X11n0271_p1022c14║善惡，何乃反垂帷裳，以自掩塞乎？百城聞之震慄。
X11n0271_p1022c15║邦則諸侯為邦，邑則縣令治色。剖，猶剖判。斷，猶聆
X11n0271_p1022c16║斷。
X11n0271_p1022c17║若諸眾生愛諸數術，攝衛自居，我於彼前現婆羅門
X11n0271_p1022c18║身而為說法，令其成就。
X11n0271_p1022c19║四乃玄通異術。箋云：數術者，則名數法術也。攝
X11n0271_p1022c20║衛者，則收攝術護其用也。梵□婆羅門，唐言淨胤，
X11n0271_p1022c21║西天第二姓也。年七歲，若學就四圍陀，則為國師。
X11n0271_p1022c22║四圍陀者，一醫方，二祭祀，三卜相音樂戰法，四既
X11n0271_p1022c23║術也。
X11n0271_p1022c24║若有男子好學出家，持諸戒律，我於彼前現比丘身
X11n0271_p1023a01║而為說法，令其成就。
X11n0271_p1023a02║三、桑門毒，律文二：初、僧。箋云：桑門，或云沙門那，
X11n0271_p1023a03║唐言勤息。勤求道業，息諸惡念。
X11n0271_p1023a04║若有女人好學出家，持諸禁戒，我於彼前現比丘尼
X11n0271_p1023a05║身而為說法，令其成就。
X11n0271_p1023a06║後尼。箋云：禁戒，五、八也。五戒：不殺、不盜、不邪婬、
X11n0271_p1023a07║不妄語、不飲酒食肉。八戒者，添：六、不得帶珮瓔珞，
X11n0271_p1023a08║香油塗身，熏香作服；七、不得歌舞作唱，及故觀聽；
X11n0271_p1023a09║八、不得上高大床。然尼有三百四十八戒。
X11n0271_p1023a10║若有男子樂持五戒，我於彼前現優婆塞身而為說
X11n0271_p1023a11║法，令其成就。
X11n0271_p1023a12║六、守禮居家。文二：初、優婆塞。箋云：唐言近事淨。
X11n0271_p1023a13║若有女子五戒自居，我於彼前現優婆夷身而為說
X11n0271_p1023a14║法，令其成就。
X11n0271_p1023a15║後優婆夷。箋云：唐言近事女。五戒自居者，言但
X11n0271_p1023a16║自居家，持其五戒，如前釋。
X11n0271_p1023a17║若有女人內政立身以修家國，我於彼前現女主身
X11n0271_p1023a18║及國夫人、命婦、大家而為說法，令其成就。
X11n0271_p1023a19║七、雅訓形門。箋云：修家國者，言修家治國也。女
X11n0271_p1023a20║主，女天子也，或云公主。國夫人則王后也。命婦則
X11n0271_p1023a21║有命之婦，九嬪已下。大家則守賢之女，如曹大家
X11n0271_p1023a22║年十九，製八篇，誡諸女子之事。
X11n0271_p1023a23║若有眾生不壞男根，我於彼前現童男身而為說法，
X11n0271_p1023a24║令其成就。
X11n0271_p1023b01║八，孤貞內室。文二。初，童男。
X11n0271_p1023b02║若有處女愛樂處身，不求侵暴，我於彼前現童女身
X11n0271_p1023b03║而為說法，令其成就。
X11n0271_p1023b04║後童女。箋云：處在室間曰處女。侵則侵於欲境，
X11n0271_p1023b05║暴則卒暴之心。言欲□盛，如今已無。
X11n0271_p1023b06║若有諸天樂出天倫，我現天身而為說法，令其成就。
X11n0271_p1023b07║後意脫邪倫。文九。初志超情醉。箋云：為諸天者，
X11n0271_p1023b08║樂如醉酒人。問：前言梵天及自在等，何故此又言
X11n0271_p1023b09║諸天？答：此言樂出天倫，是生厭。彼言樂為天主，是
X11n0271_p1023b10║生忻也。
X11n0271_p1023b11║若有諸龍樂出龍倫，我現龍身而為說法，令其成就。
X11n0271_p1023b12║二、厭處興雲。
X11n0271_p1023b13║若有藥叉樂度本倫，我於彼前現藥叉身而為說法，
X11n0271_p1023b14║令其成就。
X11n0271_p1023b15║三樂離飛精。箋云：藥叉，唐言勇健，或云暴惡。飛
X11n0271_p1023b16║行空中，食噉亦攝地行。
X11n0271_p1023b17║若乾闥婆樂脫其倫，我於彼前現乾闥婆身而為說
X11n0271_p1023b18║法，令其成就。
X11n0271_p1023b19║四意除音伎。箋云：新云健闥嚩，唐言尋香行。諸
X11n0271_p1023b20║作樂神中有斯等輩，由此西方呼諸散樂名乾闥
X11n0271_p1023b21║縛，不作生業，秖尋香氣作樂求乞。
X11n0271_p1023b22║若阿修羅樂脫其倫，我於彼前現阿修羅身而為說
X11n0271_p1023b23║法，令其成就。
X11n0271_p1023b24║五，憍尸罷戰。箋云：憍尸迦，唐言繭兒，則帝釋異
X11n0271_p1023c01║名，常與修羅戰。舊云阿修羅，新云阿素洛。阿之言
X11n0271_p1023c02║非，素洛言天。多行諂誑，無彼天行，故云非天。
X11n0271_p1023c03║若緊陀羅樂脫其倫，我於彼前現緊陀羅身而為說
X11n0271_p1023c04║法，令其成就。
X11n0271_p1023c05║六息和梁塵箋云：息和則宋玉有歌者，郢中和
X11n0271_p1023c06║者不過數人，唱彌高而和彌寡，陽春白雪之曲也。
X11n0271_p1023c07║梁塵者，善歌，有虞云：發聲動梁塵。緊陀羅，或云緊
X11n0271_p1023c08║那羅，新云緊捺洛，唐言歌神。初歌四諦，次歌十二
X11n0271_p1023c09║因緣，次歌六度萬行，後歌一乘，如世樂音歌君之
X11n0271_p1023c10║德。
X11n0271_p1023c11║若摩呼羅伽樂脫其倫，我於彼前現摩呼羅伽身而
X11n0271_p1023c12║為說法，令其成就。
X11n0271_p1023c13║七、異術停操。箋云：操則操持此類，為前生好操
X11n0271_p1023c14║異術，故招此報。舊云摩睺羅，經云摩呼羅，正云莫
X11n0271_p1023c15║呼落迦，唐言大腹，則田中蝦䗫蟒虵之類也。
X11n0271_p1023c16║若諸眾生樂人、修人，我現人身而為說法，令其成就。
X11n0271_p1023c17║八、寰中悅志。
X11n0271_p1023c18║若諸非人，有形、無形，有想、無想，樂度其倫，我於彼前
X11n0271_p1023c19║皆現其身而為說法，令其成就。
X11n0271_p1023c20║九、總袪形累。箋云：非人則思也。有形，有形質者。
X11n0271_p1023c21║無形，無色天。有想則有想天，無想則無想天。
X11n0271_p1023c22║是名妙淨。三十二應入國土身，皆以三昧聞熏聞修，
X11n0271_p1023c23║無作妙力自在成就。
X11n0271_p1023c24║後彰呈妙力。箋云：三昧則理，聞熏則慧。無作妙
X11n0271_p1024a01║力，乃無為無造作微妙之力。力者，難屈伏義。
X11n0271_p1024a02║世尊！我復以此聞熏聞修金剛三昧無作妙力，與諸
X11n0271_p1024a03║十方三世六道一切眾生同悲仰故。
X11n0271_p1024a04║後、悲救群傷。文二：初、消迷濟溺。文三：初、總彰無畏。
X11n0271_p1024a05║箋云：聞熏，耳根熏習也。聞修則三，慧影取思。金
X11n0271_p1024a06║剛則智，三昧則理。悲乃傷己苦而㧞彼苦，仰則荷
X11n0271_p1024a07║聖德而虔同仰。觀音如來，是我之師。
X11n0271_p1024a08║令諸眾生，於我身心，獲十四種，無畏功德。
X11n0271_p1024a09║箋云：一切眾生但於耳根門頭入流亡所，信自身
X11n0271_p1024a10║與佛身無別，自心與佛心無殊，與觀音一同，故得
X11n0271_p1024a11║與我身心獲十四種無畏功德。功為功能，德乃德
X11n0271_p1024a12║業。或身是現千首、萬首、千臂、萬臂之身，心是大悲
X11n0271_p1024a13║之心。
X11n0271_p1024a14║一者、由我不自觀音。
X11n0271_p1024a15║次、廣護群災。文四：初、彰救護。文二：初、觀聲總救。
X11n0271_p1024a16║箋云：一切眾生乃順聲塵，而觀音不順聲塵。
X11n0271_p1024a17║以觀觀者。
X11n0271_p1024a18║箋云：上則能觀之智，下則所觀之理，乃返聞聞自
X11n0271_p1024a19║性，故或以觀則能觀耳。根觀者是所觀，以能觀觀
X11n0271_p1024a20║所觀，聲塵無自性，此則自利。
X11n0271_p1024a21║令彼十方苦惱眾生，觀其音聲即得解脫。
X11n0271_p1024a22║箋云：則利佗，前約根本，後約後得。觀其音聲者，或
X11n0271_p1024a23║聞觀音名，或聞觀音所說之法，即得解脫，則離其
X11n0271_p1024a24║三苦、五苦，惱亂一切眾生。
X11n0271_p1024b01║二者、知見旋復。
X11n0271_p1024b02║後約別扶危。文七。初炎颷不爇。箋云：眼識現量，
X11n0271_p1024b03║妄知妄見之心，旋還復歸真源。
X11n0271_p1024b04║令諸眾生，設入大火，火不能燒。
X11n0271_p1024b05║箋云：一切眾生向違情境上生嗔，順情境上生貪，
X11n0271_p1024b06║此則愛心。如今既盡，則無欲火所燒逼。然眼見色，
X11n0271_p1024b07║眼識今既入流，自然不被色塵所牽。
X11n0271_p1024b08║三者、觀聽旋復，令諸眾生大水所漂，水不能溺。
X11n0271_p1024b09║二、偃履洪波箋云：偃，息也。則耳識旋復真聞，不
X11n0271_p1024b10║被生死欲浪之所漂沒。
X11n0271_p1024b11║四者、斷滅妄想。
X11n0271_p1024b12║三鬼國無復。箋云：則第六識虗妄想相。
X11n0271_p1024b13║心無殺害，令諸眾生入諸鬼國，鬼不能害。
X11n0271_p1024b14║箋云：為此妄心傷殘一切物命，鬼不能害者，鬼有
X11n0271_p1024b15║害心，今其無矣。
X11n0271_p1024b16║五者、熏聞成聞。
X11n0271_p1024b17║四、刀鋒寸壞。箋云：耳根成真聞性。
X11n0271_p1024b18║大根銷復。
X11n0271_p1024b19║箋云：此六知根悉皆銷滅，旋復真聞之性。
X11n0271_p1024b20║同於聲聽。
X11n0271_p1024b21║箋云：一根發識，徧緣諸境。
X11n0271_p1024b22║能令眾生臨當被害，刀段段壞，使其兵戈猶如割水，
X11n0271_p1024b23║亦如吹光，性無搖動。
X11n0271_p1024b24║箋云：性無搖動，則法身也。
X11n0271_p1024c01║六者、聞熏精明。
X11n0271_p1024c02║五叉剎不視。箋云：聞熏則耳根精明，乃真性精明。
X11n0271_p1024c03║明徧法界，則諸幽暗性不能全。
X11n0271_p1024c04║箋云：言此真聞之性，圓明周徧，法界幽暗，則七識
X11n0271_p1024c05║頑空之性。然真明之性現前，乃明來暗謝，智起惑
X11n0271_p1024c06║亡，故明性全，暗性不全。
X11n0271_p1024c07║能令眾生藥叉、羅剎、鳩槃茶鬼及毗舍遮、富單那等，
X11n0271_p1024c08║雖近其傍目不能視。
X11n0271_p1024c09║箋云：鬼神之輩幽暗，雖近其傍，同不能視，邪不干
X11n0271_p1024c10║正。
X11n0271_p1024c11║七者音性圓銷，觀聽返入，離諸塵妄，能令眾生禁繫
X11n0271_p1024c12║枷鏁所不能著。
X11n0271_p1024c13║六，杻械離身。箋云：一切音聲之性，悉皆圓銷，無
X11n0271_p1024c14║其聲塵。觀聽返入者，則返聞聞自性，既乃返聞真
X11n0271_p1024c15║性。此之真性，無形無相，無枷鏁等事。
X11n0271_p1024c16║八者、滅音圓聞。
X11n0271_p1024c17║七、劫賊停傷。箋云：滅音，則滅聲塵也。圓聞，乃圓
X11n0271_p1024c18║通真聞。
X11n0271_p1024c19║徧生慈力，能令眾生經過險路，賊不能劫。
X11n0271_p1024c20║箋云：言此圓聞之性，周徧法界，生其慈力，故慈能
X11n0271_p1024c21║與樂。
X11n0271_p1024c22║九者、熏聞離塵。
X11n0271_p1024c23║二、滅俱生。文三：初、染愛全除。箋云：熏聞則聞思
X11n0271_p1024c24║修三慧，離塵乃離諸色塵。
X11n0271_p1025a01║色所不劫，能令一切多婬眾生遠離貪欲。
X11n0271_p1025a02║箋云：一切眾生不了色即是空，乃被色所侵奪。今
X11n0271_p1025a03║既返聞，聞自性了色即空故，則諸色塵不能劫奪
X11n0271_p1025a04║其慧命。
X11n0271_p1025a05║十者、純音無塵。
X11n0271_p1025a06║次嗔怨息種。箋云：言純是圓聞之音，無其聲塵。
X11n0271_p1025a07║根境圓融。
X11n0271_p1025a08║箋云：根之與境，悉皆無相。
X11n0271_p1025a09║無對所對，能令一切忿恨眾生離諸嗔恚。
X11n0271_p1025a10║箋云：無能對心，所對境也。
X11n0271_p1025a11║十一者，銷塵旋明。
X11n0271_p1025a12║後皆昧潛銷。箋云：銷諸妄塵，旋歸真明之性。
X11n0271_p1025a13║法界身心，猶如琉璃，朗徹無礙。
X11n0271_p1025a14║箋云：身是法界身，量等虗空。心是法界心，絕諸分
X11n0271_p1025a15║別。琉璃則分喻之，若是法身，不可為喻。
X11n0271_p1025a16║能令一切，昏鈍性障。
X11n0271_p1025a17║箋云：則第七識帶起頑空，乃空神影，取無色界四
X11n0271_p1025a18║蘊成身。
X11n0271_p1025a19║諸阿顛迦！
X11n0271_p1025a20║箋云：唐言無種性人。設使勤求，但向人天求少安
X11n0271_p1025a21║樂，不能通趣無上菩提。此人無大乘種，斷滅善根。
X11n0271_p1025a22║永離癡暗。
X11n0271_p1025a23║箋云：為起智斷，妄言癡暗，乃根本無明，不了理事，
X11n0271_p1025a24║當體昏暗。
X11n0271_p1025b01║十二者、融形復聞。
X11n0271_p1025b02║三、表願隨。文二：初、男。文二：初、上應佛心。箋云：言
X11n0271_p1025b03║融銷其身形，復歸其聞性也。
X11n0271_p1025b04║不動道場。
X11n0271_p1025b05║箋云：法無去來，無動轉故。
X11n0271_p1025b06║涉入世間。
X11n0271_p1025b07║箋云：身土交參故。
X11n0271_p1025b08║不壞世界。
X11n0271_p1025b09║箋云：存器世也。
X11n0271_p1025b10║能徧十方供養微塵諸佛如來，各各佛邊為法王子。
X11n0271_p1025b11║箋云：言現身現土，教化眾生。
X11n0271_p1025b12║能令法界無子眾生欲求男者，誕生福德智慧之男。
X11n0271_p1025b13║後下隨人願。
X11n0271_p1025b14║十三者、六根圓通。
X11n0271_p1025b15║後女文二：初、上應佛心。箋云：言六根圓徧通達。
X11n0271_p1025b16║明照無二。
X11n0271_p1025b17║箋云：乃即體之智，圓明洞徹無二，則一根徧緣諸
X11n0271_p1025b18║境，各得互用也。
X11n0271_p1025b19║含十方界。
X11n0271_p1025b20║箋云：含一方□方無外，唯一真□體。
X11n0271_p1025b21║立大圓鏡。
X11n0271_p1025b22║箋云：轉八識成大圓鏡智。
X11n0271_p1025b23║空如來藏。
X11n0271_p1025b24║箋云：一空真如，理目顯德，乃涅槃也。
X11n0271_p1025c01║承順十方微塵如來祕密法門，受領無失。
X11n0271_p1025c02║箋云：則不空如來藏是，菩提則四智菩提種子是，
X11n0271_p1025c03║生德祕密法門則等流教法也。
X11n0271_p1025c04║能令法界無子眾生欽求女者，誕生端正福德柔順
X11n0271_p1025c05║眾人愛敬有相之女。
X11n0271_p1025c06║後下隨人願。
X11n0271_p1025c07║十四者、此三千大千世界百億日月，現住世間諸法
X11n0271_p1025c08║王子，有六十二恒河沙數，修法垂範，教化眾生，隨順
X11n0271_p1025c09║眾生，方便智慧，各各不同。
X11n0271_p1025c10║四、彰名福益。文四：初、彰群智劣。箋云：三千大千
X11n0271_p1025c11║百億日月，則娑婆一佛化境。其中諸法王子，紹隆
X11n0271_p1025c12║佛日者，有六十二殑伽沙。各各修其教法，垂彼儀
X11n0271_p1025c13║範，化度眾生，隨順其根，機以智慧，方法巧便，固非
X11n0271_p1025c14║一致。
X11n0271_p1025c15║由我所得圓通本根，發妙耳門，然後身心微妙含容，
X11n0271_p1025c16║徧周法界。
X11n0271_p1025c17║二，顯己巧圓。箋云：圓通本根，則耳根發起。真聞
X11n0271_p1025c18║之性微妙，向其耳門之中，含裹包容。法界是依報，
X11n0271_p1025c19║自身是正報。依正二報，身土交參，乃法身。
X11n0271_p1025c20║能令眾生持我名號，與彼共持六十二恒河沙諸法
X11n0271_p1025c21║王子，二人福德正等無異。
X11n0271_p1025c22║三校福齊諸。箋云：六十二億諸佛俱不出此圓
X11n0271_p1025c23║通法門，乃佛佛道同故。
X11n0271_p1025c24║世尊！我一號名與彼眾多名號無異，由我修習得真
X11n0271_p1026a01║圓通。
X11n0271_p1026a02║四歎名圓敵。
X11n0271_p1026a03║是名十四。施無畏力，福備眾生。
X11n0271_p1026a04║後通前總結。箋云：此福備覆一切眾生。
X11n0271_p1026a05║世尊！我又獲是圓通修證無上道故。
X11n0271_p1026a06║後、顯德呈奇。文三：初、略標圓德。箋云：修則能修
X11n0271_p1026a07║是智，證是所證是理。言此耳根圓通門，更無過上
X11n0271_p1026a08║道即智也。
X11n0271_p1026a09║又能善獲，四不思議，無作妙德。
X11n0271_p1026a10║箋云：此四種不可心思口議，無為無造作微妙功
X11n0271_p1026a11║德。
X11n0271_p1026a12║一者、由我初獲妙妙聞心。
X11n0271_p1026a13║次、廣演呈奇。文四：初、現形宣呪。文二：初、總陳觀證。
X11n0271_p1026a14║文二：初、述證。箋云：初獲者，則初於聞中入流亡
X11n0271_p1026a15║所，上妙則離前聲塵境，下妙乃圓聞自性心，則貞
X11n0271_p1026a16║實真心。
X11n0271_p1026a17║心精遺聞。
X11n0271_p1026a18║箋云：此心精明，遺却聲境。
X11n0271_p1026a19║見聞覺知，不能分隔。
X11n0271_p1026a20║箋云：則一根發識，徧緣諸境。
X11n0271_p1026a21║成一圓融，清淨寶覺。
X11n0271_p1026a22║箋云：真覺可貴可重。
X11n0271_p1026a23║故我能現眾多妙容。
X11n0271_p1026a24║後述能。箋云：離能應所應，無功用道現前，故曰
X11n0271_p1026b01║妙容也。
X11n0271_p1026b02║能說無邊祕密神呪。
X11n0271_p1026b03║箋云：補陀羅山、紫黑、旃檀、沈水、香剎、大陀羅尼等
X11n0271_p1026b04║具四義。
X11n0271_p1026b05║其中或現一首、三首、五首、七首、九首、十一首，如是乃
X11n0271_p1026b06║至一百八首、千首、萬首、八萬四千爍迦囉首。
X11n0271_p1026b07║後能現奇形。文三：初現首。箋云：一百八首表一
X11n0271_p1026b08║百八煩惱，八萬四千表八萬四千塵勞業惑門。爍
X11n0271_p1026b09║迦囉，唐言輪，然帝釋有之。外國有不賓者，此輪掉
X11n0271_p1026b10║空而去，碾之自然賓伏，喻法身能摧一切煩惱，此
X11n0271_p1026b11║則輪奇也。後二表法亦然。
X11n0271_p1026b12║二臂、四臂、六臂、八臂、十臂、十二臂、十四、十六、十八、二
X11n0271_p1026b13║十至二十四，如是乃至一百八臂、千臂、萬臂、八萬四
X11n0271_p1026b14║千母陀羅臂。
X11n0271_p1026b15║次現臂。箋云：母陀羅則印，則手中結此吉祥印。
X11n0271_p1026b16║二目、三目、四目、九目，如是乃至一百八目、千目、萬目、
X11n0271_p1026b17║八萬四千清淨寶目，或慈、或威、或定、或慧，救護眾生
X11n0271_p1026b18║得大自在。
X11n0271_p1026b19║後現目。箋云：清淨寶目者，言法眼清淨。
X11n0271_p1026b20║二者、由我聞思。
X11n0271_p1026b21║二，像法遐聞。箋云：則三慧，或云是耳根。發識思，
X11n0271_p1026b22║則第六識。
X11n0271_p1026b23║脫出六塵。
X11n0271_p1026b24║箋云：無六塵境。
X11n0271_p1026c01║如聲度垣不能為礙，故我妙能現一一形誦一一呪，
X11n0271_p1026c02║其形其呪能以無畏施諸眾生，是故十方微塵國土
X11n0271_p1026c03║皆名我為施無畏者。
X11n0271_p1026c04║箋云：如聲度垣，喻真聞之性無有所礙。
X11n0271_p1026c05║三者、由我修習本妙圓通清淨本根，所遊世界，皆令
X11n0271_p1026c06║眾生捨身珍寶，求我哀愍。
X11n0271_p1026c07║三感施珍財。箋云：捨身珍寶者，令離貪也。
X11n0271_p1026c08║四者、我得佛心證於究竟。
X11n0271_p1026c09║四、隨求普獻。文三：初、顯標全證。
X11n0271_p1026c10║能以珍寶，種種供養，十方如來。
X11n0271_p1026c11║次普供無遺。箋云：表自離貪也。
X11n0271_p1026c12║傍及法界六道眾生，求妻得妻，求子得子，求三昧得
X11n0271_p1026c13║三昧，求長壽得長壽，如是乃至求大涅槃得大涅槃。
X11n0271_p1026c14║後旋願隨求。箋云：涅槃者，則佛□□□二轉依
X11n0271_p1026c15║果，含取菩提。
X11n0271_p1026c16║佛問圓通：我從耳門，圓照三昧。
X11n0271_p1026c17║後總伸圓證。文三：初敘根圓證。箋云：圓照，智也。
X11n0271_p1026c18║三昧，理也。理智冥合，理則體，智則用，攝智用歸涅
X11n0271_p1026c19║槃之體。
X11n0271_p1026c20║緣心自在。
X11n0271_p1026c21║箋云：因入流亡，所能緣之，心乃自在，不被聲塵所
X11n0271_p1026c22║覆。
X11n0271_p1026c23║因入流相，得三摩提，成就菩提，斯為第一。
X11n0271_p1026c24║箋云：因入流相者，入流亡所。返聞，聞自性也。
X11n0271_p1027a01║世尊！彼佛如來歎我善得圓通法門，於大會中授記
X11n0271_p1027a02║我為觀世音號。
X11n0271_p1027a03║次述記承師。箋云：觀音乃師，菩薩乃資，資連師
X11n0271_p1027a04║號，表因果合轍，師資互顯。
X11n0271_p1027a05║由我觀聽十方圓明，故觀音名徧十方界。
X11n0271_p1027a06║後顯隨名證。
X11n0271_p1027a07║爾時世尊，於師子座。
X11n0271_p1027a08║後、別簡圓修。文四：初、垂光密證。文八：初、釋迦騰耀。
X11n0271_p1027a09║箋云：爾時者，當二十五聖敘述圓通了畢之時。
X11n0271_p1027a10║師子表其無畏，是體；向北體上有住著之義，名座，
X11n0271_p1027a11║是用。先體後用，師子即座，持業釋。又師子表佛是
X11n0271_p1027a12║人中師子，如王即勝；座是無記木頭，無畏則無怛
X11n0271_p1027a13║懼，義即劣。先勝後劣，依主釋。
X11n0271_p1027a14║從其五體同放寶光，遠灌十方微塵如來及法王子、
X11n0271_p1027a15║諸菩薩頂。
X11n0271_p1027a16║箋云：若灌十方佛頂，表此首楞嚴三昧唯佛親證。
X11n0271_p1027a17║若灌諸菩薩及法王子，表此頂三昧誰人無分。
X11n0271_p1027a18║彼諸如來亦於五體同放寶光，從微塵方來灌佛頂，
X11n0271_p1027a19║并灌會中諸大菩薩及阿羅漢。
X11n0271_p1027a20║二、塵佛舒光。箋云：八地稱大菩薩，表佛佛道同，
X11n0271_p1027a21║生生體一。
X11n0271_p1027a22║林木池沼，皆演法音。交光相羅，如寶絲網。
X11n0271_p1027a23║三化演交輝。箋云：此表有情無情，齊成佛道，純
X11n0271_p1027a24║一法性。淨土，如華嚴經云：剎說眾生說，三世一切
X11n0271_p1027b01║說。大曰池，小曰沼。此乃唯識相，但了相歸性。情與
X11n0271_p1027b02║非情同一體，無心外法也。彼佛此佛，二光相交。羅
X11n0271_p1027b03║籠，如帝釋宮因陀羅網。羅籠同結，重重相涉。
X11n0271_p1027b04║是諸大眾得未曾有，一切普獲金剛三昧。
X11n0271_p1027b05║四、聽徒同證。箋云：金剛三昧則首楞嚴三昧，名
X11n0271_p1027b06║異體同。金剛則智，三昧則理也。
X11n0271_p1027b07║即時天雨百寶蓮華，青黃赤白間錯紛糅，十方虗空
X11n0271_p1027b08║成七寶色。
X11n0271_p1027b09║五、天華颺彩
X11n0271_p1027b10║此娑婆界大地山河俱時不現。
X11n0271_p1027b11║六、河岳冥潛。箋云：丘陵坑坎，皆當隱閉。
X11n0271_p1027b12║唯見十方，微塵國土，合成一界。
X11n0271_p1027b13║七界合塵沙。箋云：一時化成法性淨土，表除分
X11n0271_p1027b14║劑之心。
X11n0271_p1027b15║梵唄詠歌，自然敷奉。
X11n0271_p1027b16║八妙音同奏。箋云：梵唄之聲，調詠歌頌，自然空
X11n0271_p1027b17║中敷揚演奏。
X11n0271_p1027b18║於是如來告文殊師利法王子：汝今觀此二十五無
X11n0271_p1027b19║學諸大菩薩及阿羅漢，各說最初成道方便，皆言修
X11n0271_p1027b20║習得真圓通。
X11n0271_p1027b21║二、勑簡圓通。文三：初、告審羣因。箋云：久應正覺，
X11n0271_p1027b22║跡履因位，紹隆灌頂佛之太子，由此稱法王子。鴦
X11n0271_p1027b23║崛摩羅經云：文殊是此方常喜世界歡喜藏摩尼
X11n0271_p1027b24║寶積佛。又云：過去為龍種上尊王佛。又寶積經云：
X11n0271_p1027c01║授記於南方，名普現色身如來。又佛名經云：為過
X11n0271_p1027c02║去、未來、現在一切祖師。又華嚴經云：與諸眷屬住
X11n0271_p1027c03║清涼山。文殊表智，智以決斷，轉染得淨，故用簡之。
X11n0271_p1027c04║彼等修行，實無優劣前後差別。
X11n0271_p1027c05║次覆彰平等。箋云：此二十五人，各各得圓徧，通
X11n0271_p1027c06║達法門，實無長短。
X11n0271_p1027c07║我今欲令阿難開悟，二十五行誰當其根？兼我滅後，
X11n0271_p1027c08║此界眾生入菩薩乘求無上道，何方便門得易成就？
X11n0271_p1027c09║後勑詳當要。箋云：意謂堪忍世界，以音聲為佛
X11n0271_p1027c10║事。此告時有二意：一、我今欲令阿難悟二十五行。
X11n0271_p1027c11║問：當阿難根機者，是何門益現在？二、兼我滅後，此
X11n0271_p1027c12║界眾生入菩薩乘，何方便門易得成就，是益未來？
X11n0271_p1027c13║
X11n0271_p1027c14║大佛頂首楞嚴經卷第六上
X11n0271_p1028a01║大佛頂如來密因修證了義諸菩薩萬行首楞嚴經
X11n0271_p1028a02║卷第六（之下）
X11n0271_p1028a03║天竺沙門　般剌密帝　譯
X11n0271_p1028a04║烏長國沙門　彌伽釋迦　譯語
X11n0271_p1028a05║菩薩戒弟子　房融　筆受
X11n0271_p1028a06║西京大興福寺沙門　惟慤　科
X11n0271_p1028a07║皇宋首楞大師　可度　箋
X11n0271_p1028a08║文殊師利法王子奉佛慈旨，即從座起，頂禮佛足，承
X11n0271_p1028a09║佛威神，說偈對佛：
X11n0271_p1028a10║三、奉旨料譔。文二：初、申儀受告。
X11n0271_p1028a11║覺海性澄圓。
X11n0271_p1028a12║後、頌擇羣詮。文二：初、簡餘非當。文二：初、總明方便。
X11n0271_p1028a13║文三：初、標真顯妄。箋云：覺則無漏真智，海則喻
X11n0271_p1028a14║智無涯。緣此智與理冥時，不分能所，圓徧法界。故
X11n0271_p1028a15║性則本來自性，澄則本來澄，圓則圓徧法界。
X11n0271_p1028a16║圓澄覺元妙。
X11n0271_p1028a17║箋云：此牒澄圓可也。此圓滿澄湛性上無漏覺智，
X11n0271_p1028a18║元來離能所，故稱為妙。
X11n0271_p1028a19║元明照生所。
X11n0271_p1028a20║箋云：元則元來真性，明則湛寂真明，照則強生覺
X11n0271_p1028a21║照之功用，生所者則無明。為有強覺之智，照彼所
X11n0271_p1028a22║照無明，便生得所相當情。
X11n0271_p1028a23║所立照性亡。
X11n0271_p1028a24║箋云：既有所照之相，無明當情，便有能緣之心。能
X11n0271_p1028b01║所既立，是前來能照之智亦隱，最初覺海性澄圓
X11n0271_p1028b02║亦隱。亡者，無也。
X11n0271_p1028b03║迷妄有虗空。
X11n0271_p1028b04║箋云：能迷是強覺，所迷是真性。既有能所，便有七
X11n0271_p1028b05║識。末那帶彼昏鈍空相當情，便成眾同分虗空。
X11n0271_p1028b06║依空立世界。
X11n0271_p1028b07║箋云：覺勞相現，翳本圓明，背本心昏，覩太虗相，乃
X11n0271_p1028b08║至四大蔚興，便成世界。空是所依，世界是所變。
X11n0271_p1028b09║想澄成國土。
X11n0271_p1028b10║箋云：想者，取象義。澄，結也。言想心凝結，便成國土、
X11n0271_p1028b11║器世間等，是想分。
X11n0271_p1028b12║知覺乃眾生。
X11n0271_p1028b13║箋云：是能依有情，此見分也。
X11n0271_p1028b14║空生大覺中。
X11n0271_p1028b15║箋云：頑空從真生時，如何下句便喻？
X11n0271_p1028b16║如海一漚發。
X11n0271_p1028b17║箋云：真如性海，頑空如漚，為向真體上強生覺照，
X11n0271_p1028b18║起得此同分所依空來，如海上一漚發。然頑空亦
X11n0271_p1028b19║不離真如，漚亦不離水。已上二句是生起義。從漚
X11n0271_p1028b20║滅空本無下，是治斷義。
X11n0271_p1028b21║有漏微塵國，皆從空所生。
X11n0271_p1028b22║箋云：有漏簡去無漏。
X11n0271_p1028b23║漚滅空本無，況復諸三有？
X11n0271_p1028b24║箋云：則欲有，色有，無色有。
X11n0271_p1028c01║歸元性無二。
X11n0271_p1028c02║次歸證多徒。箋云：二十五人歸元性，即無別皆
X11n0271_p1028c03║悟圓通。
X11n0271_p1028c04║方便有多門。
X11n0271_p1028c05║箋云：隨佗根機，便有多般門戶。前句結答，悟圓通
X11n0271_p1028c06║是二十五人，方便有多門生起，向下觀音一門，當
X11n0271_p1028c07║此方根機。
X11n0271_p1028c08║聖性無不通。
X11n0271_p1028c09║後顯性通權。箋云：二十五人皆得圓徧，通達法
X11n0271_p1028c10║門。
X11n0271_p1028c11║順逆皆方便。
X11n0271_p1028c12║箋云：若是順，即觀音門契□心。若是逆，則餘二十
X11n0271_p1028c13║四聖人。
X11n0271_p1028c14║初心入三昧。
X11n0271_p1028c15║箋云：入是能入，三昧是所入。唐言正受，定之異名。
X11n0271_p1028c16║遲速不同倫。
X11n0271_p1028c17║箋云：遲則如藥王，藥上云：我無始劫，為世良醫。又
X11n0271_p1028c18║如持地，於普先佛世，持地至毗舍浮佛，方悟圓通。
X11n0271_p1028c19║又如月光童子，初遇水天，佛教水觀，未得亡身，經
X11n0271_p1028c20║無量佛，乃至山海慧自在通王佛，方悟真空。速則
X11n0271_p1028c21║如觀音，忽然超越世、出世間，十方圓明，獲二殊勝。
X11n0271_p1028c22║色想結成塵。
X11n0271_p1028c23║後、別簡非圓。文九：初、拂塵圓證。文六：初、厭色添塵
X11n0271_p1028c24║過。箋云：內心功結，從大塵㭊成隣虗。隣為隣近，
X11n0271_p1029a01║虗為虗空。然二十五人敘圓通時，陳那在前，乃眾
X11n0271_p1029a02║中上座，故宜先敘。簡時沙□諦色在前，為五塵之
X11n0271_p1029a03║□，先是色也。
X11n0271_p1029a04║精了不能徹。
X11n0271_p1029a05║箋云：若是精真了別，則此觀不能明徹，為色即是
X11n0271_p1029a06║空，不假析色歸空。
X11n0271_p1029a07║如何不明徹？
X11n0271_p1029a08║箋云：問起如何？
X11n0271_p1029a09║於是獲圓通。
X11n0271_p1029a10║箋云：是答為於是不明徹處，於是獲圓通，為佗㭊
X11n0271_p1029a11║色要得圓通，乃不得圓通也。白骨微塵上作觀。
X11n0271_p1029a12║音聲雜語言。
X11n0271_p1029a13║二，聲言不普過。箋云：音則五音，宮商角徵羽。聲
X11n0271_p1029a14║則四聲，一言為言，□字為語。此憍陳那尊者。
X11n0271_p1029a15║但伊名句味。
X11n0271_p1029a16║箋云：此等名句，但因名文身義味也。舌以文身為
X11n0271_p1029a17║味。
X11n0271_p1029a18║一、非含一切。
X11n0271_p1029a19║箋云：此尊者悟明四諦，緣苦集是世間因果，與滅
X11n0271_p1029a20║道出世間因果別也。
X11n0271_p1029a21║云何獲圓通？
X11n0271_p1029a22║箋云：若是圓通根□，即一切，此乃不得圓通。
X11n0271_p1029a23║香以合中知。
X11n0271_p1029a24║三香無離覺過。箋云：香嚴因隣房燒沈水香入
X11n0271_p1029b01║觀。
X11n0271_p1029b02║離則元無有，不恒其所覺，云何獲圓通？
X11n0271_p1029b03║箋云：若是圓通，無不覺照，未甞斷滅。未有合時即
X11n0271_p1029b04║覺，離即不知也。
X11n0271_p1029b05║味性非本然。
X11n0271_p1029b06║四、味性非常過。箋云：則藥王藥上二菩薩，向舌
X11n0271_p1029b07║根甞此娑婆，草木金石入圓通。
X11n0271_p1029b08║要以味時有。
X11n0271_p1029b09║箋云：要因味方有性，無味又無分別。
X11n0271_p1029b10║其覺不恒一。
X11n0271_p1029b11║箋云：味時有覺無味，又無分別，故不恒一。
X11n0271_p1029b12║云何獲圓通？
X11n0271_p1029b13║箋云：圓通法門，其性常一。
X11n0271_p1029b14║觸以所觸明。
X11n0271_p1029b15║五、觸塵無定過。箋云：能觸是身，所觸是水，無所
X11n0271_p1029b16║觸不明能觸，須有所方有能。此䟦陀婆羅。
X11n0271_p1029b17║無所不明觸。
X11n0271_p1029b18║箋云：三和方能成觸，為根和、境和、識和，闕一不成
X11n0271_p1029b19║故。
X11n0271_p1029b20║合離性非定。
X11n0271_p1029b21║箋云：合乃觸時，知非觸時，又無分別，此性不定。
X11n0271_p1029b22║云何獲圓通？
X11n0271_p1029b23║箋云：若是圓通，其性常一。
X11n0271_p1029b24║法稱為內塵。
X11n0271_p1029c01║六法分能所過。箋云：則飲光及柴金光比丘尼
X11n0271_p1029c02║向法塵上作觀云：我觀世間六塵變壞，唯以空寂。
X11n0271_p1029c03║此法塵影象是內第六所緣之塵。
X11n0271_p1029c04║憑塵必有所。
X11n0271_p1029c05║箋云：憑五塵必有法塵，此法塵是第六識心所。
X11n0271_p1029c06║能所非徧涉。
X11n0271_p1029c07║箋云：為能緣心、所緣塵各別故。
X11n0271_p1029c08║云何獲圓通？
X11n0271_p1029c09║箋云：若圓通根，能所一如，根塵無二。
X11n0271_p1029c10║見性雖洞然。
X11n0271_p1029c11║二、拂跡旋根證。文五：初、視境虧功過。箋云：謂五
X11n0271_p1029c12║聖向五根上作觀，則如意尊者向眼根上作觀，世
X11n0271_p1029c13║尊示我樂見照明金剛三昧。
X11n0271_p1029c14║明前不明後。
X11n0271_p1029c15║箋云：明，猶見也。言但見前，不見後。
X11n0271_p1029c16║四維虧一半。
X11n0271_p1029c17║箋云：四維者，東南、西南、東北、西北四隅。兩隅角不
X11n0271_p1029c18║見，秪見二隅，此約功德所配。此論肉眼，前敘時乃
X11n0271_p1029c19║天眼。
X11n0271_p1029c20║云何獲圓通？
X11n0271_p1029c21║箋云：謂因果不相稱。
X11n0271_p1029c22║鼻息出入通。
X11n0271_p1029c23║二、現氣無交過。箋云：若是出息入息，則通此周
X11n0271_p1029c24║利槃特迦尊者。
X11n0271_p1030a01║現前無交氣。
X11n0271_p1030a02║箋云：若是出入相交，則闕中間，無交氣，有間斷故。
X11n0271_p1030a03║若是圓通，則無間斷。
X11n0271_p1030a04║支離匪涉入，云何獲圓通？
X11n0271_p1030a05║箋云：為出息不是入息，入息不是□息。支則分義，
X11n0271_p1030a06║出入分各相離，不能相涉入故。
X11n0271_p1030a07║舌非入無端。
X11n0271_p1030a08║三純味，方生過。箋云：為此舌根非是入於無端
X11n0271_p1030a09║倪之處可了別，唯須有味乃可了此憍梵鉢提尊
X11n0271_p1030a10║者。
X11n0271_p1030a11║因味生覺了，味亡了無有，云何獲圓通？
X11n0271_p1030a12║箋云：若是圓通，恒常無間。
X11n0271_p1030a13║身與所觸同。
X11n0271_p1030a14║四、質量偏涯過。箋云：此則慢習。尊者向身根作
X11n0271_p1030a15║觀，因入城乞食，毒㓨傷足，入觀身為能觸，毒㓨為
X11n0271_p1030a16║所觸，此二俱是無記，故言同。
X11n0271_p1030a17║各非圓覺觀。
X11n0271_p1030a18║箋云：能觸、所觸，二俱無記，各無真覺覺觀。若是圓
X11n0271_p1030a19║通根，有真覺起來觀照也。
X11n0271_p1030a20║涯量不冥會，云何獲圓通？
X11n0271_p1030a21║箋云：為身與㓨各當涯際劑量，不相冥合契會故。
X11n0271_p1030a22║知根雜亂思。
X11n0271_p1030a23║五，雜想資□過。箋云：則善現尊者於意根作觀
X11n0271_p1030a24║云：我曠劫來心得無礙，自憶受生如恒河沙等。為
X11n0271_p1030b01║第七所依，知根雜和，第六撩亂思量。
X11n0271_p1030b02║湛了終無見。
X11n0271_p1030b03║箋云：若是湛寂了別真性，則不能得。
X11n0271_p1030b04║想念不可脫，云何獲圓通？
X11n0271_p1030b05║箋云：若是圓通，絕其亂思想念。
X11n0271_p1030b06║識見雜三和。
X11n0271_p1030b07║三、息□澄流證。文三：初、體含三雜過。箋云：則鶖
X11n0271_p1030b08║子於眼識現量心上作證云：我曠劫來，心見清淨，
X11n0271_p1030b09║乃至種種變化，一見則通。等了別以解識，八識總
X11n0271_p1030b10║名識。此眼識須仗眼根與色塵三法和合，方能照
X11n0271_p1030b11║見。
X11n0271_p1030b12║詰：本稱非相？
X11n0271_p1030b13║箋云：今能依之，識無體根境，更有何相？
X11n0271_p1030b14║自體先無定，云何獲圓通？
X11n0271_p1030b15║箋云：若是圓通，其體恒常不變，不同根、塵、識三無
X11n0271_p1030b16║根本也。
X11n0271_p1030b17║心聞洞十方。
X11n0271_p1030b18║次初，心不及過。箋云：普賢於耳識現量心上作
X11n0271_p1030b19║觀云：世尊！我用心聞，分別眾生所有知見。心者，緣
X11n0271_p1030b20║慮以解心，八識通名心。言此心洞達，覧見十方。如
X11n0271_p1030b21║前云：若於佗方恒沙界外，有一眾生心中發明普
X11n0271_p1030b22║賢行者，我於爾時乘六牙象，分身百千，皆至其處。
X11n0271_p1030b23║生于大因力。
X11n0271_p1030b24║箋云：普賢行門是大因，有不可屈伏義名力，為對
X11n0271_p1030c01║菩薩大乘得大因力名。
X11n0271_p1030c02║初心不能入，云何獲圓通？
X11n0271_p1030c03║箋云：此門庭格高，唯化上根，下根即不能入。若是
X11n0271_p1030c04║圓通根，中下俱接。
X11n0271_p1030c05║鼻想本權機。
X11n0271_p1030c06║後滯權增住過。箋云：𧰟喜尊者鼻識上作觀云：
X11n0271_p1030c07║世尊教我及俱絺羅觀鼻端白，至三七日，身心內
X11n0271_p1030c08║明等。為佛見佗多貪，欲令攝心，秪是權宜之機。
X11n0271_p1030c09║秪令攝心住，住成心所住，云何獲圓通？
X11n0271_p1030c10║箋云：若作能住是心，所住是鼻，亦未契圓通。若是
X11n0271_p1030c11║圓通，則無能所。
X11n0271_p1030c12║說法弄音文。
X11n0271_p1030c13║四、縱辯摧邪證文。一、有漏□真過。箋云：音則音
X11n0271_p1030c14║聲，文則文□也。此富樓那尊者。
X11n0271_p1030c15║開悟先成者。
X11n0271_p1030c16║箋云：祗可開示曉悟，先未成就，久修之者。
X11n0271_p1030c17║名句非無漏，云何獲圓通？
X11n0271_p1030c18║箋云：名句文身，是不應行，中行所収，不得無漏。
X11n0271_p1030c19║持犯但束身。
X11n0271_p1030c20║五□勒鉗神證文。一□形無徧過。箋云：近執尊
X11n0271_p1030c21║者向身識□，作觀經云：我是如來眾中綱紀，乃至
X11n0271_p1030c22║眾推無上為止。則是持作，則是犯，但束其身也。
X11n0271_p1030c23║非身無所束。
X11n0271_p1030c24║箋云：有身則可持，無所持者無身也。如無色界人，
X11n0271_p1031a01║無身何可束也？
X11n0271_p1031a02║元非徧一切。
X11n0271_p1031a03║箋云：秪是欲、色二界無色不徧故。
X11n0271_p1031a04║云何獲圓通？
X11n0271_p1031a05║箋云：若是圓通無不徧。
X11n0271_p1031a06║神通本宿因。
X11n0271_p1031a07║六、涌沒凌虗證。文一、宿念□緣過。箋云：則採菽
X11n0271_p1031a08║氏向意識上作觀，為三迦葉波宣說如來因緣深
X11n0271_p1031a09║義，我頓發心，得大通達，故為神通，須是夙世修習
X11n0271_p1031a10║也。
X11n0271_p1031a11║何關法分別？
X11n0271_p1031a12║箋云：則法性真分別，終日分別，未甞分別。
X11n0271_p1031a13║念緣非離物，云何獲圓通？
X11n0271_p1031a14║箋云：為初習神通時，想此身如飛花柳絮，此能緣
X11n0271_p1031a15║之心，不離所緣物象也。
X11n0271_p1031a16║若以地性觀。
X11n0271_p1031a17║七、了相疑空證。文五：初、阻礙乖通過。箋云：□相，
X11n0271_p1031a18║則四大□也。凝空，空大也。證者為五聖□。曰：五□
X11n0271_p1031a19║相上作觀，則持也。菩薩往遇普光佛，於一切要路
X11n0271_p1031a20║□口，我皆平填，或作橋梁。乃遇毗舍浮佛教云：當
X11n0271_p1031a21║平心地，方悟圓通。
X11n0271_p1031a22║堅礙非通達，有為非聖性，云何獲圓通？
X11n0271_p1031a23║箋云：□□道路，有為功用，非是聖性。因中是有，果
X11n0271_p1031a24║中是無，因果不相稱也。
X11n0271_p1031b01║若以水性觀。
X11n0271_p1031b02║二，作想招生過。箋云：月光童子於水大上作觀，
X11n0271_p1031b03║內身津液與外浮幢王剎等無差別。
X11n0271_p1031b04║想念非真實，如如非覺觀，云何獲圓通？
X11n0271_p1031b05║箋云：為理如、智如、一如體上，離能覺觀之心覺尋
X11n0271_p1031b06║觀伺，是六識心所法。
X11n0271_p1031b07║若以火性觀。
X11n0271_p1031b08║三，起厭非真過。箋云：是火頭金剛言，有佛出世
X11n0271_p1031b09║名曰空王，說多婬人成猛火聚，因此神光內凝，化
X11n0271_p1031b10║多婬心成智慧火等。
X11n0271_p1031b11║厭有非真離。
X11n0271_p1031b12║箋云：厭欲有若是，真離無忻厭。
X11n0271_p1031b13║非初心方便，云何獲圓通？
X11n0271_p1031b14║箋云：言火大，門庭高遠。
X11n0271_p1031b15║若以風性觀。
X11n0271_p1031b16║四，動寂相形過。箋云：則琉璃光法王子風大上
X11n0271_p1031b17║作觀云：我過無量聲，如來教我觀此世界及眾生
X11n0271_p1031b18║身，皆是妄緣風力所轉。於是觀世動時，乃至諸動
X11n0271_p1031b19║無二等。
X11n0271_p1031b20║動寂非無對。
X11n0271_p1031b21║箋云：則動對寂故。
X11n0271_p1031b22║對非無上覺，云何獲圓通？
X11n0271_p1031b23║箋云：有對待，故非真也。
X11n0271_p1031b24║若以空性觀。
X11n0271_p1031c01║五、凝空昏鈍過。箋云：則虗空藏菩薩云：我與如
X11n0271_p1031c02║來定光佛所，得無邊身諸幢王剎，涉入我身，身同
X11n0271_p1031c03║虗空，不相妨礙。
X11n0271_p1031c04║昏鈍先非覺。
X11n0271_p1031c05║箋云：為此空相，不是真空之性。
X11n0271_p1031c06║無覺異菩提，云何獲圓通？
X11n0271_p1031c07║箋云：菩提，覺義。今空體無覺，與菩提異。
X11n0271_p1031c08║若以識性觀。
X11n0271_p1031c09║入一心唯識證文，一住識存虗過。箋云：則慈氏
X11n0271_p1031c10║菩薩遇日月燈明佛，爾時世尊教我修習唯心識
X11n0271_p1031c11║定，入三摩地。至然灯佛出世，我乃得成無上妙圓
X11n0271_p1031c12║識心三昧。
X11n0271_p1031c13║觀識非常住。
X11n0271_p1031c14║箋云：為起能緣觀心，觀此入識非是常住故。
X11n0271_p1031c15║存心乃虗妄，云何獲圓通？
X11n0271_p1031c16║箋云：若存能緣觀心，亦是虗妄也。
X11n0271_p1031c17║諸行是無常。
X11n0271_p1031c18║九、妙剎求安證文。一、因生不稱過。箋云：則大勢
X11n0271_p1031c19║至菩薩言：我本因地以念佛心入無生忍，今於此
X11n0271_p1031c20║界攝念佛人歸於淨土等行，是造作遷流故。
X11n0271_p1031c21║念性元生滅。
X11n0271_p1031c22║箋云：為此念者，亦行蘊収，與第六識相應，生滅不
X11n0271_p1031c23║暫停。
X11n0271_p1031c24║因果今殊感，云何獲圓通？
X11n0271_p1032a01║箋云：因是生滅，果是淨故。
X11n0271_p1032a02║我今白世尊，佛出娑婆界，此方真教體，清淨在音聞，
X11n0271_p1032a03║欲取三摩地，實以聞中入。
X11n0271_p1032a04║後、擇示真圓。文三：初、述觀音獨契。文六：初、娑婆教體。
X11n0271_p1032a05║離苦得解脫。
X11n0271_p1032a06║二，廣歎觀音。箋云：離三苦五苦，分段生死，變易
X11n0271_p1032a07║生死。
X11n0271_p1032a08║良哉觀世音！
X11n0271_p1032a09║箋云：良，猶善也，歎辭。
X11n0271_p1032a10║於恒沙劫中，入微塵佛國，得大自在力，無畏施眾生。
X11n0271_p1032a11║箋云：前來以十四種無畏施眾生也。
X11n0271_p1032a12║妙音觀世音。
X11n0271_p1032a13║箋云：微妙之音離能所，故不順聲塵。觀是能勸之
X11n0271_p1032a14║智，世是所觀之境，音是所度生。
X11n0271_p1032a15║梵音。海潮音。
X11n0271_p1032a16║箋云：梵者，靜也。則寂靜之音，性離喧囂。海潮音乃
X11n0271_p1032a17║警告雄音，則應化不失時也。
X11n0271_p1032a18║救世悉安寧。
X11n0271_p1032a19║箋云：求男得男，求女得女。
X11n0271_p1032a20║出世獲常住。
X11n0271_p1032a21║箋云：求大涅槃，得大涅槃。
X11n0271_p1032a22║我今啟如來：
X11n0271_p1032a23║三啟述圓通
X11n0271_p1032a24║如觀音所說：
X11n0271_p1032b01║箋云：可觀音說。
X11n0271_p1032b02║譬如人靜居，十方俱擊皷，十處一時聞。
X11n0271_p1032b03║箋云：文殊設喻也。
X11n0271_p1032b04║此則圓真實。
X11n0271_p1032b05║箋云：則喻顯圓通。
X11n0271_p1032b06║目非觀障外。
X11n0271_p1032b07║四、比餘非正。箋云：則眼不能見物外之事。
X11n0271_p1032b08║口鼻亦復然。
X11n0271_p1032b09║箋云：口鼻舌以合中知。
X11n0271_p1032b10║身以合方知。
X11n0271_p1032b11║箋云：為合觸塵方知。
X11n0271_p1032b12║心念紛無緒。
X11n0271_p1032b13║箋云：第六識心，念慮紛然，迥無頭緒。
X11n0271_p1032b14║隔垣聽音響。
X11n0271_p1032b15║箋云：垣，牆也。音乃種種音響，則山谷應聲。
X11n0271_p1032b16║遐邇俱可聞。
X11n0271_p1032b17║箋云：此約五根校量，乃就耳根顯圓通。
X11n0271_p1032b18║五根所不齊。
X11n0271_p1032b19║箋云：餘五不等耳。根。
X11n0271_p1032b20║是則通真實。
X11n0271_p1032b21║箋云：通變之義。
X11n0271_p1032b22║音聲性動靜。
X11n0271_p1032b23║五，顯聲彰聖。箋云：若是音聲性，則有動有靜。如
X11n0271_p1032b24║樹因風則動，無風則靜。或有聲曰動，無聲曰靜。
X11n0271_p1032c01║聞中為有無？
X11n0271_p1032c02║箋云：此聞是真聞性中，此聲塵或有或無，或一切
X11n0271_p1032c03║眾生執聲則言有聞，無聲則言無聞。
X11n0271_p1032c04║無聲號，無聞。
X11n0271_p1032c05║箋云：此但聲塵或有或無。
X11n0271_p1032c06║非實聞無性。
X11n0271_p1032c07║箋云：聞性不隨聲塵無。
X11n0271_p1032c08║聲無既無滅。
X11n0271_p1032c09║箋云：聲無是無聲，塵即當滅，聞性即無滅。
X11n0271_p1032c10║聲有亦非生。
X11n0271_p1032c11║箋云：聲有是聲塵之時，亦非生，言此聞性不曾生。
X11n0271_p1032c12║生滅二圓離。
X11n0271_p1032c13║箋云：生滅是聲塵二圓，離是無生滅也。
X11n0271_p1032c14║是則常真實。
X11n0271_p1032c15║箋云：此則性顯圓通，前二約寤時，縱令下約寐昧
X11n0271_p1032c16║後深也。
X11n0271_p1032c17║縱令在夢想，不為不思無。
X11n0271_p1032c18║六、敘教當明。箋云：約寐時此性亦常，尚不作思
X11n0271_p1032c19║無，豈作思有之解？
X11n0271_p1032c20║覺觀出思惟。
X11n0271_p1032c21║箋云：起始覺淨智來觀，達出却前妄識思有思無
X11n0271_p1032c22║之解。
X11n0271_p1032c23║身心不能及。
X11n0271_p1032c24║箋云：妄身妄心，不能及真。
X11n0271_p1033a01║今此娑婆國，聲論得宣明，眾生迷本聞，循聲故流轉。
X11n0271_p1033a02║箋云：本聞則真聞之性，循則順也，順聲塵故。
X11n0271_p1033a03║阿難縱強記，不免落邪思。
X11n0271_p1033a04║次誨責群徒。文四：初傷，餘勸責。箋云：多聞不能
X11n0271_p1033a05║滌業，乾慧未免苦輪。
X11n0271_p1033a06║豈非隨所淪。
X11n0271_p1033a07║箋云：豈不是阿難隨前塵聲境，遭佗沈淪？
X11n0271_p1033a08║旋流獲無妄。
X11n0271_p1033a09║箋云：但返聞聞自性，自然得無妄。
X11n0271_p1033a10║阿難汝諦聽，我承佛威力，宣說金剛王。
X11n0271_p1033a11║二、別責阿難。文二：初、述承威演妙。箋云：金剛則
X11n0271_p1033a12║智能摧壞一切虗妄之法，此慧觀圓通。
X11n0271_p1033a13║如幻不思議。
X11n0271_p1033a14║箋云：似有不有，如生不生。
X11n0271_p1033a15║佛母真三昧。
X11n0271_p1033a16║箋云：母者，出生義。喻法身能出生報、化二身。約此
X11n0271_p1033a17║圓通門，是法身真理。
X11n0271_p1033a18║汝聞微塵佛。
X11n0271_p1033a19║後責外習迷源。
X11n0271_p1033a20║一切祕密門，欲漏不先除，畜聞成過誤。
X11n0271_p1033a21║箋云：積畜多聞，飜成過患。賺，誤也。
X11n0271_p1033a22║將聞持佛佛。
X11n0271_p1033a23║箋云：將多聞之性，任持前佛後佛無漏言教。
X11n0271_p1033a24║何不自聞聞？
X11n0271_p1033b01║箋云：何不返自能聞之心，合真聞之性？
X11n0271_p1033b02║聞非自然生。
X11n0271_p1033b03║箋云：此能聞之心，不自然而生，須仗聲塵方生。
X11n0271_p1033b04║因聲有名字。
X11n0271_p1033b05║箋云：因聲境，牛羊男女等聲。
X11n0271_p1033b06║旋聞與聲脫。
X11n0271_p1033b07║三、指觀令超。文三：初、旋聞普脫。箋云：但旋妄識
X11n0271_p1033b08║歸真，聞聲塵自然解脫。
X11n0271_p1033b09║能脫欲誰名？
X11n0271_p1033b10║箋云：尚無所緣聲塵，何有能脫之名？
X11n0271_p1033b11║一根既返源，六根成解脫。見聞如幻翳。
X11n0271_p1033b12║箋云：見聞是識，但如幻如翳，俱無有實。
X11n0271_p1033b13║三界若空花。
X11n0271_p1033b14║箋云：欲界、色界、無色界，如空中之花。
X11n0271_p1033b15║聞復翳根除。
X11n0271_p1033b16║箋云：翳根則見分，但返聞自性，乃無見分妄心。
X11n0271_p1033b17║塵銷覺圓淨。
X11n0271_p1033b18║箋云：塵銷是無相分，真覺自然，圓明清淨。
X11n0271_p1033b19║淨極光通達。
X11n0271_p1033b20║次了喻超塵。箋云：智也。
X11n0271_p1033b21║寂照含虗空。
X11n0271_p1033b22║箋云：即體之智，寂而常照，含真空之體，此根本智
X11n0271_p1033b23║也。圓覺云：當知虗空，覺所顯發。
X11n0271_p1033b24║却來觀世間，猶如夢中事。
X11n0271_p1033c01║箋云：如睡夢覺。
X11n0271_p1033c02║摩登伽在夢。
X11n0271_p1033c03║箋云：先梵天呪，如夢如幻無實。
X11n0271_p1033c04║誰能留汝形？
X11n0271_p1033c05║箋云：誰能留汝阿難之形？秪為不了前境如夢，即
X11n0271_p1033c06║被繫縛。
X11n0271_p1033c07║如世巧幻師，幻作諸男女。
X11n0271_p1033c08║後比約圓銷。文二：初喻。箋云：此是真，若是眾生
X11n0271_p1033c09║是假。
X11n0271_p1033c10║雖見諸根動。
X11n0271_p1033c11║箋云：如一切眾生向六根門頭動用。
X11n0271_p1033c12║要以一機抽。
X11n0271_p1033c13║箋云：皆由根本無明也。
X11n0271_p1033c14║息機歸寂然。
X11n0271_p1033c15║箋云：但息根本無明，返聞聞自性，歸寂然理體之
X11n0271_p1033c16║上。
X11n0271_p1033c17║諸幻成無性。
X11n0271_p1033c18║箋云：六、知根無自性。
X11n0271_p1033c19║六根亦如是。
X11n0271_p1033c20║後合。
X11n0271_p1033c21║元依一精明。
X11n0271_p1033c22║箋云：則性明相是根本無明。
X11n0271_p1033c23║分成六和合。
X11n0271_p1033c24║箋云：六根也。無明為能變，六根、六塵為所變。
X11n0271_p1034a01║一處成休復，六用皆不成。
X11n0271_p1034a02║箋云：一處乃根本無明，但無根本無明，六用皆不
X11n0271_p1034a03║生。或一處約耳門入圓通，其餘六根無自性。
X11n0271_p1034a04║塵垢應念銷。
X11n0271_p1034a05║箋云：應念則少念，少念則無念。
X11n0271_p1034a06║成圓明淨妙。
X11n0271_p1034a07║箋云：法界之體也。
X11n0271_p1034a08║餘塵尚諸學。
X11n0271_p1034a09║箋云：指前二十四人。
X11n0271_p1034a10║明極即如來。
X11n0271_p1034a11║箋云：明極則智也。言真智窮極，便是如來。
X11n0271_p1034a12║大眾及阿難。
X11n0271_p1034a13║四、勸旋歸證。
X11n0271_p1034a14║旋汝倒聞機。
X11n0271_p1034a15║箋云：為背體緣聲是倒，今但返聞自性是旋，汝顛
X11n0271_p1034a16║倒聞機是根本無明。
X11n0271_p1034a17║返聞聞自性，性成無上道。
X11n0271_p1034a18║箋云：返復能聞之心，聞佗真聞去。
X11n0271_p1034a19║圓通實如是。
X11n0271_p1034a20║箋云：方結答阿難請得成菩提妙奢摩佗，已摩禪
X11n0271_p1034a21║那最初方便。又結答我今猶如旅泊之人至要因
X11n0271_p1034a22║門入。
X11n0271_p1034a23║此是微塵佛，一路涅槃門。
X11n0271_p1034a24║後、顯頓流通。文三：初、貫通三際，顯指真殊。箋云：
X11n0271_p1034b01║文殊又恐阿難將為己證，便云：則是諸佛一路涅
X11n0271_p1034b02║槃門，更無二路，唯此一門。路者，三乘聖人遊履之
X11n0271_p1034b03║處。涅槃乃佛果位，有為無為二轉依果。門者，出入
X11n0271_p1034b04║義。三乘聖人皆於此門入。
X11n0271_p1034b05║過去諸如來，斯門已成就；現在諸菩薩，今各入圓明；
X11n0271_p1034b06║未來修學人，當依如是法。我亦從中證，非唯觀世音，
X11n0271_p1034b07║誠如佛世尊，詢我諸方便。
X11n0271_p1034b08║箋云：此躡佛前來，令簡道誰當其根，亦令未法眾
X11n0271_p1034b09║生修菩薩乘。絢問：教我簡何方便門易得成就？
X11n0271_p1034b10║以救諸末劫。
X11n0271_p1034b11║箋云：且答，亦令末代一切眾生求菩薩乘。
X11n0271_p1034b12║求出世間人。
X11n0271_p1034b13║箋云：求菩薩乘人，或求聲聞二乘之人。
X11n0271_p1034b14║成就涅槃心。
X11n0271_p1034b15║箋云：乃無上菩提。
X11n0271_p1034b16║觀世音為最。
X11n0271_p1034b17║箋云：便合云無過此一門。
X11n0271_p1034b18║自餘諸方便，皆是佛威神。
X11n0271_p1034b19║二、愍歎同源，簡餘非正。箋云：言二十四聖人觀
X11n0271_p1034b20║門，皆是承過去諸佛威神故。
X11n0271_p1034b21║即事捨塵勞。
X11n0271_p1034b22║箋云：為餘習遭毒，㓨賢護入俗，假世間事法，捨却
X11n0271_p1034b23║塵勞煩惱。
X11n0271_p1034b24║非是長修學，淺深同說法。
X11n0271_p1034c01║箋云：言不是時長修學觀門，不可初心求向堦前，
X11n0271_p1034c02║毒㓨傷足，要入道也。不如觀音從聞、思、修入三摩
X11n0271_p1034c03║提，世、出世間獲二殊勝。
X11n0271_p1034c04║頂禮如來藏，無漏不思議。
X11n0271_p1034c05║箋云：頂禮歸投義、照見義如來藏者，首楞嚴三昧
X11n0271_p1034c06║也。
X11n0271_p1034c07║願加被未來。
X11n0271_p1034c08║後顯標圓徑，請被流通。
X11n0271_p1034c09║於此門無惑，方便易成就，堪以教阿難。
X11n0271_p1034c10║箋云：此結答前問誰當其根。
X11n0271_p1034c11║及末劫沉淪，但以此根修，圓通超餘者，真實心如是。
X11n0271_p1034c12║於是阿難及諸大眾，身心了然，得大開示。
X11n0271_p1034c13║四、聞經獲利。文三：初、喻彰同悟。文二：初、述。箋云：
X11n0271_p1034c14║以五蘊身成法性身，八識妄心為般若真心，故了
X11n0271_p1034c15║然也。
X11n0271_p1034c16║觀佛菩提及大涅槃，猶如有人因事遠遊未得歸還，
X11n0271_p1034c17║明了其家所歸道路。
X11n0271_p1034c18║後喻。箋云：言我今居有學地，未證法身，大似遠
X11n0271_p1034c19║遊未還其家。今日因說圓通，分明知修行取證果
X11n0271_p1034c20║體之道路。
X11n0271_p1034c21║普會大眾、天龍八部、有學二乘，及諸一切新發心菩
X11n0271_p1034c22║薩，其數凡有十恒河沙。
X11n0271_p1034c23║次，獲淨超塵。文二：初，同超大位。箋云：天是一，龍
X11n0271_p1034c24║是二，攝六部夜叉、乾闥婆等。
X11n0271_p1035a01║皆得本心。
X11n0271_p1035a02║箋云：得法界大定也。
X11n0271_p1035a03║遠塵離垢，獲法眼淨。
X11n0271_p1035a04║箋云：離煩惱垢染也。起智照理，如眼見物不殊。
X11n0271_p1035a05║性比丘尼聞說偈已，成阿羅漢。
X11n0271_p1035a06║後獨證小堦。箋云：過去名本性女也。
X11n0271_p1035a07║無量眾生皆發無等等阿耨多羅三藐三菩提心。
X11n0271_p1035a08║後續發勝心。箋云：初言無等者，諸佛比諸眾生
X11n0271_p1035a09║無齊等故。下一等，謂此佛彼佛互相等故。阿之言
X11n0271_p1035a10║無，耨多羅言上，三言正，藐言等，三言正，菩提言覺，
X11n0271_p1035a11║乃無上正等正覺。
X11n0271_p1035a12║阿難整衣服，於大眾中合掌頂禮。
X11n0271_p1035a13║次二、力加持修證。文分三：初、翹諮遠備。文三：初、悲
X11n0271_p1035a14║欣述悟。箋云：然謂二力加持偏資末品，前來慧
X11n0271_p1035a15║觀圓通修證分但接上根之者，阿難恐末代一切
X11n0271_p1035a16║眾生境劣心微不能作證，所以便請云：欲攝其心
X11n0271_p1035a17║入三摩提，云何安立道場遠諸魔事？於是世尊遂
X11n0271_p1035a18║說三七日道場儀軌：第一七日行道禮拜，第二七
X11n0271_p1035a19║日發菩提願，第三七日唯誦佛頂悉怛多般怛羅
X11n0271_p1035a20║無上神呪，至三七日十方諸佛出鏡交光處摩頂
X11n0271_p1035a21║安慰行人，與觀音同證法界理故。
X11n0271_p1035a22║心跡圓明。
X11n0271_p1035a23║箋云：心則真心，跡乃十方同履之跡。
X11n0271_p1035a24║悲欣交集，欲益未來，諸眾生故。
X11n0271_p1035b01║箋云：悲則悲見末代邪師，欣則欣遇如來正法。交
X11n0271_p1035b02║集者，相交而集也。
X11n0271_p1035b03║稽首白佛：大悲世尊！我今已悟成佛法門，是中修行
X11n0271_p1035b04║得無疑惑。
X11n0271_p1035b05║箋云：前來道觀佛菩提及大涅槃，乃至明了其家
X11n0271_p1035b06║所歸道路，所以此中躡前文也。
X11n0271_p1035b07║常聞如來說如是言：自未得度，先度人者。
X11n0271_p1035b08║次陳發大心。箋云：發大心，乃四弘誓願。
X11n0271_p1035b09║菩薩發心，自覺己圓。
X11n0271_p1035b10║箋云：根本，智也。
X11n0271_p1035b11║能覺他者。
X11n0271_p1035b12║箋云：後得智也。
X11n0271_p1035b13║如來應世。
X11n0271_p1035b14║箋云：問：自覺己圓，能覺他者，是何人如此？答云云。
X11n0271_p1035b15║我雖未度，願度末劫，一切眾生。
X11n0271_p1035b16║箋云：阿難大權之人，非是未得度，但且謙稱。
X11n0271_p1035b17║世尊！此諸眾生去佛漸遠，邪師說法如恒河沙。
X11n0271_p1035b18║後諸建真場，遙津末劫。箋云：正法一千年，像法
X11n0271_p1035b19║一千年，末法一萬年，正是今時也。邪師自邪思惟，
X11n0271_p1035b20║說邪教法。
X11n0271_p1035b21║欲攝其心入三摩地，云何令其安立道場遠諸魔事，
X11n0271_p1035b22║於菩提心得無退屈？
X11n0271_p1035b23║箋云：道場，則得道寂滅之場。退屈者，退轉抑屈也。
X11n0271_p1035b24║爾時，世尊於大眾中稱讚阿難：善哉，善哉！如汝所問，
X11n0271_p1035c01║安立道場，救護眾生末劫沈溺。
X11n0271_p1035c02║次讚勑承詮。文三：初讚發悲心。箋云：稱揚，讚嘆。
X11n0271_p1035c03║汝今諦聽，當為汝說。
X11n0271_p1035c04║次許宣標勑。
X11n0271_p1035c05║阿難大眾：唯然奉教。
X11n0271_p1035c06║後眾翹真旨。箋云：唯然，吔諾之辭。
X11n0271_p1035c07║佛告阿難：汝常聞我毗柰耶中宣說修行三決定義。
X11n0271_p1035c08║後、遐宣助法。文四：初、勗淨尸羅。文二：初、總彰三學。
X11n0271_p1035c09║箋云：毗柰耶，唐言調伏。乃律藏多詮戒學，論藏
X11n0271_p1035c10║多詮慧學，經藏多詮定學。調為調練三業，伏是制
X11n0271_p1035c11║伏過非。調練通於止作，制伏唯明止惡。軌則不移，
X11n0271_p1035c12║故云決定。
X11n0271_p1035c13║所謂攝心為戒，因戒生定，因定發慧，是則名為三無
X11n0271_p1035c14║漏學。
X11n0271_p1035c15║箋云：所謂戒是菩提本，應當具足持淨戒。又云：戒
X11n0271_p1035c16║如海無涯，如寶求無厭。然大乘持心戒，小乘持身
X11n0271_p1035c17║戒也。因戒生定，定能發慧，此三學名為無漏。無漏
X11n0271_p1035c18║簡去有漏。
X11n0271_p1035c19║阿難！云何攝心我名為戒？
X11n0271_p1035c20║後別演戒門。文二：初、總徵垂戒。
X11n0271_p1035c21║若諸世界。
X11n0271_p1035c22║後別釋初篇。文四：初、婬戒。文二：初、顯彰昇墜。文七：
X11n0271_p1035c23║初、奉戒超生。箋云：是所依。
X11n0271_p1035c24║六道眾生。
X11n0271_p1036a01║箋云：是能依有情。
X11n0271_p1036a02║其心不婬。
X11n0271_p1036a03║箋云：大乘菩薩人持心婬，起心動念，皆犯也。小乘
X11n0271_p1036a04║人持身戒，但不與境交，即持也。
X11n0271_p1036a05║則不隨其生死相續。
X11n0271_p1036a06║箋云：前文云父父子子𮞏代相生，此等皆以欲貪
X11n0271_p1036a07║為本，如今若無婬，自然不隨生死相續也。然大乘
X11n0271_p1036a08║先以殺戒為先，為大乘之人以悲為力，若殺乃失
X11n0271_p1036a09║大悲種。大乘人以染戒為初，為𮞏代相生，父父子
X11n0271_p1036a10║子皆由貪欲為本，為小乘之人怕其生死，所以先
X11n0271_p1036a11║斷於染。此教是大乘，何故以染為初？答：阿難因前
X11n0271_p1036a12║墮在婬室之內，此順同小乘，故先舉染。然雖如此，
X11n0271_p1036a13║亦是大乘，為持心戒故。
X11n0271_p1036a14║汝修三昧，本出塵勞，婬心不除，塵不可出。
X11n0271_p1036a15║二、虧持滯縛。
X11n0271_p1036a16║縱有多智禪定現前，如不斷婬，必落魔道。
X11n0271_p1036a17║三、必遊邪徑。箋云：梵語魔羅，唐言殺者，謂能殺
X11n0271_p1036a18║眾生慧命也。緣魔王多行於欲，下文云：將諸猥媟
X11n0271_p1036a19║以為傳法。
X11n0271_p1036a20║上品魔王
X11n0271_p1036a21║四，隨昇三品。箋云：諸魔歸往曰魔王，則福勝者。
X11n0271_p1036a22║中品魔民
X11n0271_p1036a23║箋云：則福中者。
X11n0271_p1036a24║下品魔女
X11n0271_p1036b01║箋云：則福劣者。
X11n0271_p1036b02║彼等諸魔亦有徒眾，各各自謂成無上道。
X11n0271_p1036b03║五，述邪為正。
X11n0271_p1036b04║我滅度後，末法之中多此魔民，熾盛世間，廣行貪婬，
X11n0271_p1036b05║為善知識，令諸眾生落愛見坑，失菩提路。
X11n0271_p1036b06║六、亂法傷人。
X11n0271_p1036b07║汝教世人修三摩提，先斷心婬，是名如來先佛世尊
X11n0271_p1036b08║第一決定清淨明誨。
X11n0271_p1036b09║七、勑留真教箋云：先佛世尊，則過去諸佛也。清
X11n0271_p1036b10║淨明誨者，不被染之一法所縛。明為分明，誨為教
X11n0271_p1036b11║誨。
X11n0271_p1036b12║是故，阿難！若不斷婬修禪定者，如蒸砂石欲其成飰，
X11n0271_p1036b13║經百千劫秪名熱砂。
X11n0271_p1036b14║後再勗遵修。文二：初喻彰□染□，墜無昇。箋云：
X11n0271_p1036b15║法上將婬心求無上菩提，經百千劫，秪名婬根。
X11n0271_p1036b16║何以故？此非飰本。
X11n0271_p1036b17║箋云：法上此婬，非無上菩提本。
X11n0271_p1036b18║砂石成故。
X11n0271_p1036b19║箋云：此是婬根所成故。
X11n0271_p1036b20║汝以婬身，求佛妙果。
X11n0271_p1036b21║箋云：妙果者，乃常身、法身也。
X11n0271_p1036b22║縱得妙悟，皆是婬根。根本成婬，輪轉三塗，必不能出。
X11n0271_p1036b23║如來涅槃，何路修證？
X11n0271_p1036b24║箋云：前來云菩提涅槃，猶如有人因事遠遊等。若
X11n0271_p1036c01║是以婬心，即不能求無上涅槃。
X11n0271_p1036c02║必使婬機身心俱斷，斷性亦無，於佛菩提斯可希冀。
X11n0271_p1036c03║後勗斷除心，定標邪正。箋云：婬機乃心也。言若
X11n0271_p1036c04║如此向求佛菩提涅槃，此可希望也。
X11n0271_p1036c05║如我此說，名為佛說；不如此說，即波旬說。
X11n0271_p1036c06║箋云：波旬，唐言惡者，魔也。
X11n0271_p1036c07║阿難！又諸世界六道眾生其心不殺，則不隨其生死
X11n0271_p1036c08║相續。
X11n0271_p1036c09║二、殺戒。文二：初、顯彰昇墜。文九：初、奉戒超生。
X11n0271_p1036c10║汝修三昧，本出塵勞，殺心不除，塵不可出。
X11n0271_p1036c11║二、虧持滯縛。
X11n0271_p1036c12║縱有多智禪定現前，如不斷殺，必落神道。
X11n0271_p1036c13║三、必遊邪徑。
X11n0271_p1036c14║上品之人為大力鬼，中品則為飛行夜叉諸鬼帥等，
X11n0271_p1036c15║下品當為地行羅剎。
X11n0271_p1036c16║四，三品分形。箋云：飛行夜叉，唐言勇健。地行羅
X11n0271_p1036c17║剎，唐言可畏。帥則將帥。
X11n0271_p1036c18║彼諸鬼神亦有徒眾，各各自謂成無上道。
X11n0271_p1036c19║五、迷邪為正
X11n0271_p1036c20║我滅度後，末法之中，多此鬼神，熾盛世間，自言食肉，
X11n0271_p1036c21║得菩提路。
X11n0271_p1036c22║六，當來亂教。
X11n0271_p1036c23║阿難，我令比丘食五淨肉，此肉皆我神力化生，本無
X11n0271_p1036c24║命根。
X11n0271_p1037a01║七呵，依漸化。箋云：五淨肉者，見、聞、疑、自死、鳥殘
X11n0271_p1037a02║也。
X11n0271_p1037a03║汝婆羅門！地多蒸溼，加以砂石草菜不生，我以大悲
X11n0271_p1037a04║神力所加，因大慈悲假名為肉。
X11n0271_p1037a05║箋云：婆羅門，唐言淨胤。言其地草尚不生，豈況於
X11n0271_p1037a06║菜？
X11n0271_p1037a07║汝得其味，奈何如來滅度之後，食眾生肉名為釋子？
X11n0271_p1037a08║箋云：楞伽云：是故修行者，慈心不食肉，食肉無慈
X11n0271_p1037a09║悲，乖背正解脫。
X11n0271_p1037a10║汝等當知，是食肉人，縱得心開似三摩地，皆大羅剎，
X11n0271_p1037a11║報盡必沈生死苦海，非佛弟子。
X11n0271_p1037a12║八，不斷沈生。箋云：似三摩地者，似真即不真也。
X11n0271_p1037a13║如是之人相殺、相吞、相食未已，云何是人得出三界？
X11n0271_p1037a14║箋云：已，猶盡也。言相食相吞，如汲井輪，互為高下，
X11n0271_p1037a15║無有窮盡。
X11n0271_p1037a16║汝教世人修三摩地，次斷殺生，是名如來先佛世尊
X11n0271_p1037a17║第二決定清淨明誨。
X11n0271_p1037a18║九勑流真誨。
X11n0271_p1037a19║是故，阿難！若不斷殺修禪定者，譬如有人自塞其耳，
X11n0271_p1037a20║高聲大叫，求人不聞，此等名為欲隱彌露。
X11n0271_p1037a21║後再勗遵修。文六：初喻彰遺戒。箋云：法上將殺
X11n0271_p1037a22║心求無上菩提，大似塞耳高叫，求人不聞，自家愛
X11n0271_p1037a23║隱，轉見露現也。
X11n0271_p1037a24║清淨比丘及諸菩薩，於岐路行不蹋生草，況以手㧞？
X11n0271_p1037b01║云何大悲取諸眾生血肉充食？
X11n0271_p1037b02║二、責犯彰持。
X11n0271_p1037b03║若諸比丘不服東方絲、緜、絹、帛，及是此土靴、履、裘、毳、
X11n0271_p1037b04║乳、酪、醍醐，如是比丘於世真脫，酬還宿債，不遊三界。
X11n0271_p1037b05║三，勗斷微緣。箋云：言東方者，是此土也。及此土，
X11n0271_p1037b06║乃西天也。靴履者，用皮為之。裘者，以毛為衣，毳裘
X11n0271_p1037b07║是也。真脫則不還債。
X11n0271_p1037b08║何以故？服其身分皆為彼緣。
X11n0271_p1037b09║四、喻存難越。箋云：既食他身分，須酬他命根，為
X11n0271_p1037b10║彼眾生所緣境也。
X11n0271_p1037b11║如人食其地中百穀，足不離地。
X11n0271_p1037b12║箋云：言劫初時人，百穀不食，乃能空中飛行自在，
X11n0271_p1037b13║乃至食其百穀煙火之食，乃足不離地。
X11n0271_p1037b14║必使身心，於諸眾生，若身身分，身心二途，不服不食，
X11n0271_p1037b15║我說是人，真解脫者。
X11n0271_p1037b16║五勑遵真脫。箋云：身心二途者，心不念食，身不
X11n0271_p1037b17║愛著。法上如人食眾生身分，始終須還，終不捨離
X11n0271_p1037b18║也。
X11n0271_p1037b19║如我此說，名為佛說；不如此說，即波旬說。
X11n0271_p1037b20║六、顯定正邪。
X11n0271_p1037b21║阿難！又復，世界六道眾生其心不偷，則不隨其生死
X11n0271_p1037b22║相續。
X11n0271_p1037b23║三、盜戒。文二：初、顯彰昇墜。文九：初、奉戒超生。
X11n0271_p1037b24║汝修三昧，本出塵勞，偷心不除，塵不可出。
X11n0271_p1037c01║二、虧持滯縛。
X11n0271_p1037c02║縱有多智禪定現前，如不斷偷，必落邪道。
X11n0271_p1037c03║三、心遊邪徑。
X11n0271_p1037c04║上品精靈，中品妖魅，下品邪人，諸魅所著。
X11n0271_p1037c05║四，三品分形。箋云：邪人，則風邪之人。
X11n0271_p1037c06║彼等群邪，亦有徒眾，各各自謂，成無上道。
X11n0271_p1037c07║五、迷邪為正
X11n0271_p1037c08║我滅度後，末法之中，多此妖邪，熾盛世間，潛匿姧欺，
X11n0271_p1037c09║稱善知識，各謂自己得上人法，詃惑無識，恐令失心，
X11n0271_p1037c10║所過之處，其家耗散。
X11n0271_p1037c11║六、亂法傷人。箋云：詃，誘也。言潛藏隱匿，姧詐欺
X11n0271_p1037c12║誑於人也。恐令失心者，驚恐於人，令人失心也。然
X11n0271_p1037c13║此經亦□□□言，誑稱善知識，偷盜取受施主供
X11n0271_p1037c14║養，是人邪心被鬼所著。
X11n0271_p1037c15║我教比丘循方乞食，令其捨食成菩提道。諸比丘等
X11n0271_p1037c16║不自熟食，寄於殘生。
X11n0271_p1037c17║七、責犯彰持。箋云：言不得長久在也。
X11n0271_p1037c18║旅泊三界
X11n0271_p1037c19║箋云：言諸聖人於三界，但如旅泊之人，一宿一食，
X11n0271_p1037c20║何可長乎？
X11n0271_p1037c21║示一往還去已無返，云何賊人假我衣服，裨販如來
X11n0271_p1037c22║造種種業？皆言佛法却非出家，具戒比丘為小乘道，
X11n0271_p1037c23║由是疑誤無量眾生墮無間獄。
X11n0271_p1037c24║箋云：聲聞之人示身為一往還，為捨此報後更不
X11n0271_p1038a01║受生也。去已無返者，去不更來也。
X11n0271_p1038a02║若我滅後，其有比丘發心決定修三摩提，能於如來
X11n0271_p1038a03║形像之前，身然一燈燒一指節，及於身上爇一香炷，
X11n0271_p1038a04║我說是人無始宿債一時酬畢，長揖世間永脫諸漏。
X11n0271_p1038a05║八，顯超標志。箋云：長揖則永辭也。
X11n0271_p1038a06║雖未即明無上覺路，是人於法已決定心。
X11n0271_p1038a07║箋云：言此人雖未即明無上真覺之路，是人於教
X11n0271_p1038a08║法已有決定求無上之心。
X11n0271_p1038a09║若不為此，捨身微因。
X11n0271_p1038a10║箋云：言若不為此無上菩提，捨身求小微劣之事，
X11n0271_p1038a11║或愛欽重，或求名利。
X11n0271_p1038a12║縱成無為，必還生人，酬其宿債。
X11n0271_p1038a13║箋云：若求如此小小之事，此人決定宛然，又著還
X11n0271_p1038a14║彼食佗身分之人債也，除非求無上菩提故。
X11n0271_p1038a15║如我馬麥，正等無異。
X11n0271_p1038a16║箋云：如佛往昔因中毀僧言食馬麥，後成佛猶償
X11n0271_p1038a17║夙債，夏三月安居猶食馬麥，蓋示因果故。出寶積
X11n0271_p1038a18║經。
X11n0271_p1038a19║汝教世人修三摩地，後斷偷盜。是名如來先佛世尊
X11n0271_p1038a20║第三決定清淨明誨。
X11n0271_p1038a21║九，勅流真教。
X11n0271_p1038a22║是故，阿難，若不斷偷修禪定者，譬如有人水灌漏巵
X11n0271_p1038a23║欲求其滿，縱經塵劫終無平復。
X11n0271_p1038a24║後再勗遵修。文三：初喻彰虧戒。
X11n0271_p1038b01║若諸比丘，衣鉢之餘，分寸不畜。
X11n0271_p1038b02║次顯教今修。文八：初少欲知足。箋云：三衣，鉢盂
X11n0271_p1038b03║之外。
X11n0271_p1038b04║乞食餘分，施餓眾生。
X11n0271_p1038b05║二、行惠施。箋云：凡乞食作三分分：一分自食，一
X11n0271_p1038b06║分施餓眾生，一分施鳥雀等。
X11n0271_p1038b07║於大集會，合掌禮眾。
X11n0271_p1038b08║三行不輕行。
X11n0271_p1038b09║有人捶詈，同於稱讚。
X11n0271_p1038b10║四、忍辱
X11n0271_p1038b11║必使身心，二俱捐捨。
X11n0271_p1038b12║五，離心形二縛。箋云：不食眾生身，亦無貪心。
X11n0271_p1038b13║身肉骨血，與眾生共。
X11n0271_p1038b14║六等觀為己。箋云：身與眾生同，自既怖死，彼亦
X11n0271_p1038b15║如然。
X11n0271_p1038b16║不將如來不了義說，迴為己解，以誤初學。
X11n0271_p1038b17║七、指他真經。箋云：若將如來不了義教迴為自
X11n0271_p1038b18║己見解，疑誤於人，似偷一般。今言不將不了義教
X11n0271_p1038b19║說似初學，是將了義乃真實也。
X11n0271_p1038b20║佛印是人，得真三昧。
X11n0271_p1038b21║八、尅證三昧
X11n0271_p1038b22║如我此說，名為佛說；不如此說，即波旬說。
X11n0271_p1038b23║後定標邪正。
X11n0271_p1038b24║阿難！如是世界六道眾生，雖即身心無殺、盜、婬，三行
X11n0271_p1038c01║已圓。若大妄語，即三摩提不得清淨，成愛見魔，失如
X11n0271_p1038c02║來種。
X11n0271_p1038c03║四、大妄語戒。文二：初、顯彰昇墜。文四：初、舉犯沈生。
X11n0271_p1038c04║文三：初、彰愚犯失。箋云：愛見者，纔妄語，內心便
X11n0271_p1038c05║生愛，失如來四智菩提種也。
X11n0271_p1038c06║所謂未得謂得，未證言證，或求世間尊勝第一，謂前
X11n0271_p1038c07║人言：我今已得須陀洹果、斯陀含果、阿那含果、阿羅
X11n0271_p1038c08║漢道、辟支佛乘，十地地前諸位菩薩，求彼禮懺貪其
X11n0271_p1038c09║供養，是一顛迦銷滅佛種。
X11n0271_p1038c10║次舉法過人。箋云：顛迦者，亦云顛底迦，唐言樂
X11n0271_p1038c11║欲。
X11n0271_p1038c12║如人以刀斷多羅木，佛記是人永殞善根，無復知見，
X11n0271_p1038c13║沈三苦海，不成三昧。
X11n0271_p1038c14║後喻顯沈生。箋云：多羅樹，似椶，有子，赤色，堪食。
X11n0271_p1038c15║三苦海，則三塗也。
X11n0271_p1038c16║我滅度後，勑諸菩薩及阿羅漢，應身生彼末法之中，
X11n0271_p1038c17║作種種形度諸輪轉。
X11n0271_p1038c18║次勑傳陰付文三。初勑真居世。
X11n0271_p1038c19║或作沙門、白衣、居士、人王、宰官、童男、童女，如是乃至
X11n0271_p1038c20║婬女、寡婦、姧、偷、屠、販，與其同事稱讚佛乘，令其身心
X11n0271_p1038c21║入三摩提。
X11n0271_p1038c22║二、密化歸真。箋云：姧詐、偷盜、屠兒、販賣之人，與
X11n0271_p1038c23║其同事教化也。
X11n0271_p1038c24║終不自言：我真菩薩、真阿羅漢。泄佛密因，輕言未學，
X11n0271_p1039a01║唯除命終，陰有遺付。
X11n0271_p1039a02║後隱迹潛遺。箋云：陰者，暗也，暗有遺付也。言臨
X11n0271_p1039a03║命終方說。
X11n0271_p1039a04║云何是人惑亂眾生成大妄語？
X11n0271_p1039a05║三、責惑凡稱異。
X11n0271_p1039a06║汝教世人修三摩地，後復斷除諸大妄語。是名如來
X11n0271_p1039a07║先佛世尊第四決定清淨明誨。
X11n0271_p1039a08║四、告傳真教。
X11n0271_p1039a09║是故，阿難！若不斷其大妄語者，如刻人糞為旃檀形，
X11n0271_p1039a10║欲求香氣，無有是處。
X11n0271_p1039a11║後□勗真修文六。初喻彰虧戒。箋云：旃檀，唐言
X11n0271_p1039a12║與樂。白者治熱病，赤者去風瘴。
X11n0271_p1039a13║我教比丘直心道場，於四威儀一切行中尚無虗假，
X11n0271_p1039a14║云何自稱得上人法？
X11n0271_p1039a15║二、責犯標持。箋云：四分戒云：若比丘實無所知，
X11n0271_p1039a16║自稱言：我得上人法。言：我已入聖智勝法。我知是，
X11n0271_p1039a17║我見是。後放異時，若問若不問，欲自清淨，作是說：
X11n0271_p1039a18║我實不知見。言知言見，虗誑妄語，除增上慢。是比
X11n0271_p1039a19║丘波羅夷，不共住。
X11n0271_p1039a20║譬如窮人，妄號帝王，自取誅滅，況復法王，如何妄竊？
X11n0271_p1039a21║因地不真，果招紆曲。
X11n0271_p1039a22║三喻妄竊□。
X11n0271_p1039a23║求佛菩提，如噬臍人，欲誰成就？
X11n0271_p1039a24║四、喻臨終脫梅。箋云：噬臍者，喻不可及也。義□
X11n0271_p1039b01║左傳。
X11n0271_p1039b02║若諸比丘心如直弦一切真實，入三摩提永無魔事，
X11n0271_p1039b03║我印是人成就菩薩無上知覺。
X11n0271_p1039b04║五，勗行諸行。
X11n0271_p1039b05║如我此說，名為佛說；不如此說，即波旬說。
X11n0271_p1039b06║六、標定邪正。
X11n0271_p1039b07║
X11n0271_p1039b08║大佛頂首棱嚴經卷第六下