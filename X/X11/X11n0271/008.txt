X11n0271_p1055c10║
X11n0271_p1055c11║
X11n0271_p1055c12║
X11n0271_p1055c13║大佛頂如來密因修證了義諸菩薩萬行首楞嚴經
X11n0271_p1055c14║卷第八（之上）
X11n0271_p1055c15║天竺沙門　般剌密帝　譯
X11n0271_p1055c16║烏長國沙門　彌伽釋迦　譯語
X11n0271_p1055c17║菩薩戒弟子　房融　筆受
X11n0271_p1055c18║西京大興福寺沙門　惟慤　科
X11n0271_p1055c19║皇宋首楞大師　可度　箋
X11n0271_p1055c20║阿難！如是眾生一一類中，亦各各具十二顛倒。
X11n0271_p1055c21║後，約斷申階。文二：初，從微制漸。文二：初，乘□總立。
X11n0271_p1055c22║文四：初，生含異□。文三：初，述。箋云：此十二類中，
X11n0271_p1055c23║但向一類上便能熏得十二種類，謂第七經得十
X11n0271_p1055c24║二類生生起之義，後立三漸，次約治斷，義除其妄。
X11n0271_p1056a01║今然後向一念上具足六十聖位，六十聖位不離
X11n0271_p1056a02║一念。十二顛倒者，卵是動顛倒，乃至非無想是殺
X11n0271_p1056a03║顛倒也。
X11n0271_p1056a04║猶如揑目，亂花發生。
X11n0271_p1056a05║次喻。箋云：清淨目是真如智，揑目則強生覺照，
X11n0271_p1056a06║亂花則十二類生。
X11n0271_p1056a07║顛倒妙圓，真淨明心，具足如斯，虗妄亂想。
X11n0271_p1056a08║後合。箋云：眾生迷時，菩提為煩惱，便成顛倒妙
X11n0271_p1056a09║圓也。為此妄全真，如海上漚，漚即是海。
X11n0271_p1056a10║汝今修證，佛三摩提。
X11n0271_p1056a11║二、立漸除因。文二：初、迷。
X11n0271_p1056a12║於是本因元所亂想，立三漸次，方得除滅。
X11n0271_p1056a13║箋云：於無明本因為能亂想，十二類生為所亂想，
X11n0271_p1056a14║於此能所想須起三，漸次除之。
X11n0271_p1056a15║如淨器中除去毒蜜，以諸湯水并雜灰香洗滌其器，
X11n0271_p1056a16║後貯甘露。
X11n0271_p1056a17║後喻。箋云：淨器，喻一切眾生真體本來清淨，為
X11n0271_p1056a18║向人天求少有漏善業，如毒蜜貯於淨器。然有漏
X11n0271_p1056a19║善業雖為善矣，其奈能壞無漏，今除之。
X11n0271_p1056a20║云何名為三種漸次？
X11n0271_p1056a21║三徵漸名。箋云：漸為由漸，次為次序。
X11n0271_p1056a22║一者修習，除其助因。
X11n0271_p1056a23║四列漸號。箋云：貪嗔癡為因，殺盜婬為果。此因
X11n0271_p1056a24║食其五辛，乃助之轉生染著。今除之，是真修習。或
X11n0271_p1056b01║此五辛能助貪嗔癡，為發婬之因。
X11n0271_p1056b02║二者真修，刳其正性。
X11n0271_p1056b03║箋云：刳，開也。二者真正修行，開其正性，則持佛淨
X11n0271_p1056b04║戒，謹潔無犯。
X11n0271_p1056b05║三者、增進違其現業。
X11n0271_p1056b06║箋云：三者、增進無上菩提，違背其現業。現業是第
X11n0271_p1056b07║六，與五同緣，今當違背之。
X11n0271_p1056b08║云何助因？
X11n0271_p1056b09║後、釋漸方。文三：初、勸斷五辛。文三：初、徵。箋云：如
X11n0271_p1056b10║前文云：於是本因元所亂想，立三漸次。此徵云何
X11n0271_p1056b11║助因？
X11n0271_p1056b12║阿難！如是世界十二類生，不能自全依四食住。
X11n0271_p1056b13║次，釋。文三：初，明助因。文四：初，生依食住。
X11n0271_p1056b14║所謂段食。
X11n0271_p1056b15║二、廣列食名。箋云：舊云摶食，有可摶聚故。香味
X11n0271_p1056b16║觸三為體，變壞為相。香味觸三初入腹時未有變，
X11n0271_p1056b17║不能資益諸根四大，而無食義。若入腹銷化變壞
X11n0271_p1056b18║已，有資益義得名食。段者，是一分一段三塵為體，
X11n0271_p1056b19║向此體上有資益諸根義，用攝食義歸段體。上來
X11n0271_p1056b20║持業釋，於三界中但唯欲界，四生之中悉皆具有。
X11n0271_p1056b21║問：上界亦有觸塵，何無段食？答：色香二種望於自
X11n0271_p1056b22║根，是離中知疎遠故，不能現資益，故非食體。問：香
X11n0271_p1056b23║味等對自根及對他根，若為名於食體？答：於變壞
X11n0271_p1056b24║時先資益自根，然後亦能資益諸根，令發識明利
X11n0271_p1056c01║能為食體。問：定果色中三塵得為食否？答：亦食義，
X11n0271_p1056c02║如飢饉劫中定果魚米故。上界既有定果色中，香
X11n0271_p1056c03║味觸中應有段食否？答：雖有香味觸三，而無入腹
X11n0271_p1056c04║變壞資益諸根義故。
X11n0271_p1056c05║觸食
X11n0271_p1056c06║箋云：即心中觸數為體，即觸境為於有漏觸，觸對
X11n0271_p1056c07║可意境時，能生喜樂二受及順益捨受，皆有資益
X11n0271_p1056c08║義，能為食事，此通三界故。觸者心中觸為體，向此
X11n0271_p1056c09║體上對前境資益諸根之義，用攝食用，歸觸體上
X11n0271_p1056c10║來持業。問：喜樂二受能資益身心，何不名食義？答：
X11n0271_p1056c11║取境疎遠故，由前可意觸先取根本境等生喜樂
X11n0271_p1056c12║食故。問：取何識中觸而為食義？答：此觸雖與諸識
X11n0271_p1056c13║相應，前五識者食義偏勝，觸麤顯境，能生喜樂及
X11n0271_p1056c14║順益捨受，資益勝勝故。七八二識相觸數，取境微
X11n0271_p1056c15║細，不能生喜樂二受，不為食體故。
X11n0271_p1056c16║思食
X11n0271_p1056c17║箋云：即徧行五內思之一法為體，故以希望為相。
X11n0271_p1056c18║謂有漏與欲俱希望可愛境時，有資益義，能為食
X11n0271_p1056c19║事。亦通三界及三性思之一法，是徧行中思是體。
X11n0271_p1056c20║向此體上有希望可意境，便有資益之用為食。如
X11n0271_p1056c21║懸沙指梅根，食用歸思體。上來持業釋：問：是何識
X11n0271_p1056c22║思？答：是意識思。謂意識有分別可意境，希望勝故。
X11n0271_p1056c23║問：何不取無漏思為食體？答：無漏不能資益有漏
X11n0271_p1056c24║故。
X11n0271_p1057a01║識食
X11n0271_p1057a02║箋云：即八識為體，以執持為相。謂有漏識，由前三
X11n0271_p1057a03║食勢力益故，識食方能增長。偏能執持諸根大種
X11n0271_p1057a04║為資益義，說名為食。識之一字，是第八識是體。向
X11n0271_p1057a05║此體上，有連持資益之用為食。食是用攝，食用歸
X11n0271_p1057a06║識體。上來持業釋：問：何不取餘識？答：前六有間斷
X11n0271_p1057a07║故，第七不執受故。若第八識有三義，故真識食：一
X11n0271_p1057a08║者一類無記，二常不間斷，三徧通三界。故論云：由
X11n0271_p1057a09║此是知，異於轉議。有異□識一類，常徧執持身命，
X11n0271_p1057a10║令不斷壞。世尊於此作是說：一切眾生，皆依食住。
X11n0271_p1057a11║言喜樂二受，取境疎遠者，有順益方有喜樂，故疎
X11n0271_p1057a12║遠。今但取順益，未入腹，未有資益義，云何喚作食？
X11n0271_p1057a13║答：從因呼果。
X11n0271_p1057a14║是故佛說一切眾生皆依食住。
X11n0271_p1057a15║三述常宣
X11n0271_p1057a16║阿難！一切眾生食甘故生。
X11n0271_p1057a17║四分。甘，毒。箋云：食甘如食稻梁等，或如斷其五
X11n0271_p1057a18║辛。
X11n0271_p1057a19║食毒故死。
X11n0271_p1057a20║箋云：食毒，如食蠱、妄、野葛等，或如食其五辛。
X11n0271_p1057a21║是諸眾生求三摩提，當斷世間五種辛菜。
X11n0271_p1057a22║次簡辛令斷。箋云：五種者，革葱、蘭葱、慈葱、大蒜、
X11n0271_p1057a23║興渠。音義云：興渠，阿魏是。又云□：菜也。
X11n0271_p1057a24║是五種辛，熟食發婬，生啖增恚。
X11n0271_p1057b01║後、述餐生過。文二：初、說法。文三：初、明發生嗔慾。
X11n0271_p1057b02║如是世界食辛之人，縱能宣說十二部經，十方天仙
X11n0271_p1057b03║嫌其臭穢，咸皆遠離。
X11n0271_p1057b04║次天仙遠棄。
X11n0271_p1057b05║諸餓鬼等，因彼食次，䑛其唇吻，常與鬼住，福德日銷，
X11n0271_p1057b06║長無利益。
X11n0271_p1057b07║後與鬼同居。箋云：餓鬼則無飲食者，造上品貪
X11n0271_p1057b08║嗔癡。上曰唇，下曰吻。長無利益者，言不長有利益
X11n0271_p1057b09║也。
X11n0271_p1057b10║是食辛人修三摩提，菩薩、天仙、十方善神不來守護。
X11n0271_p1057b11║後修定。文四：初賢聖□護。
X11n0271_p1057b12║大力魔王得其方便，現作佛身來為說法。
X11n0271_p1057b13║二，魔王惑說。箋云：他化自在天魔，得其行人方
X11n0271_p1057b14║法巧便。
X11n0271_p1057b15║非毀禁戒，讚婬怒癡。
X11n0271_p1057b16║箋云：言持戒比丘為小乘道菩薩之人，有何持犯，
X11n0271_p1057b17║將諸邪法以為傳化？
X11n0271_p1057b18║命終自為魔王眷屬。
X11n0271_p1057b19║三、死為邪眾。箋云：眷屬則魔民魔女。
X11n0271_p1057b20║受魔福盡，墮無間獄。
X11n0271_p1057b21║四福□墮獄，又顯可知。
X11n0271_p1057b22║阿難！修菩提者永斷五辛，是則名為第一增進修行
X11n0271_p1057b23║漸次。
X11n0271_p1057b24║後結勸如□。
X11n0271_p1057c01║云何正性？
X11n0271_p1057c02║次勗除三業。文三：初徵。
X11n0271_p1057c03║阿難！如是眾生入三摩地，要先嚴持清淨戒律。
X11n0271_p1057c04║次述，又六：初、勸除迷業。箋云：入是能入，三摩鉢
X11n0271_p1057c05║提是所入。嚴潔不犯戒者，防非□惡義。
X11n0271_p1057c06║永斷婬心，不餐酒肉。以火淨食，無啖生氣。
X11n0271_p1057c07║箋云：律云：刀淨相，火淨種。言以刀指破，是淨其相；
X11n0271_p1057c08║火上薰過，是淨其種。又云：凡持戒人，不得生食。
X11n0271_p1057c09║阿難！是修行人若不斷婬及與殺生出三界者，無有
X11n0271_p1057c10║是處。
X11n0271_p1057c11║二、彰不斷殺生。箋云：若乃斷婬及與殺生出三
X11n0271_p1057c12║界者，斯有是處。
X11n0271_p1057c13║當觀婬欲，猶如毒蛇，如見怨賊。
X11n0271_p1057c14║三、勸厭欲對治。箋云：永嘉云：如捉花莖，不悟毒
X11n0271_p1057c15║蛇。唯貪女色，不知死苦。毒蛇殺人，一死一生。女色
X11n0271_p1057c16║繫人，千生萬劫。
X11n0271_p1057c17║先持聲聞四棄八棄。
X11n0271_p1057c18║四、勸雙持二律。箋云：四則殺、盜、染、大妄語，并前
X11n0271_p1057c19║四與觸八覆，隨成八也。
X11n0271_p1057c20║執身不動，後行菩薩清淨律儀；執心不起，禁戒成就。
X11n0271_p1057c21║箋云：執身不與境交，執心隔壁纔聞釵釧之聲，分
X11n0271_p1057c22║別是男是女，即犯根本罪。禁戒則大小二戒圓滿。
X11n0271_p1057c23║則諸世間，永無相生相殺之業。
X11n0271_p1057c24║五，永無輪業。箋云：相生，父父子子，此等即以貪
X11n0271_p1058a01║欲為本。相殺，汝說欠我命，我還汝債，此等即以盜
X11n0271_p1058a02║貪為本。
X11n0271_p1058a03║偷劫不行，無相負累。
X11n0271_p1058a04║箋云：無殺故無負命，無染故無業累。
X11n0271_p1058a05║亦於世間，不還宿債。
X11n0271_p1058a06║箋云：不盜，故不還債。
X11n0271_p1058a07║是清淨人修三摩地，父母肉身不須天眼，自然觀見
X11n0271_p1058a08║十方世界，覩佛聞法親奉聖旨，得大神通遊十方界，
X11n0271_p1058a09║宿命清淨得無艱險。
X11n0271_p1058a10║六、現證神通。箋云：遊十方界者，得宿住智通也。
X11n0271_p1058a11║是則名為第二增進修行漸次。
X11n0271_p1058a12║後結。
X11n0271_p1058a13║云何現業？
X11n0271_p1058a14║後息緣族淨。文三：初徵。
X11n0271_p1058a15║阿難！如是清淨持禁戒人。
X11n0271_p1058a16║次，迷。文二：初，息緣金淨。文三：初，奉戒心澄。箋云：
X11n0271_p1058a17║牒前刳正性之人。
X11n0271_p1058a18║心無貪婬，於外六塵，不多流逸。
X11n0271_p1058a19║箋云：第六識心不與五同緣，向六塵境上不馳流
X11n0271_p1058a20║□□。
X11n0271_p1058a21║因不流逸。
X11n0271_p1058a22║次根無偶境。箋云：躡上文入流亡所也。
X11n0271_p1058a23║旋元自歸。
X11n0271_p1058a24║箋云：旋還妄識，歸真如本元。
X11n0271_p1058b01║塵既不緣，根無所偶。
X11n0271_p1058b02║箋云：偶，對也。言六根無境可對。
X11n0271_p1058b03║返流全一
X11n0271_p1058b04║後心□清承。箋云：逆流歸本，全是一真之性。
X11n0271_p1058b05║六用不行。
X11n0271_p1058b06║箋云：眼受用色塵境等，合六根門頭，更不作用，是
X11n0271_p1058b07║妄識不起，轉識□智也。
X11n0271_p1058b08║十方國土，皎然清淨。
X11n0271_p1058b09║箋云：六用不行是正報，十方國土是依報。依正二
X11n0271_p1058b10║報，身土交參，內身外器，悉皆清淨。
X11n0271_p1058b11║譬如琉璃，內懸明月。
X11n0271_p1058b12║後現證無生。文五：初舉喻雙明。箋云：真如之體，
X11n0271_p1058b13║元明無瑕，如□琉璃，內懸寶月，則起始覺智，□本
X11n0271_p1058b14║覺真理，根本後得，□悉無相故。
X11n0271_p1058b15║身心快然。
X11n0271_p1058b16║二、比塵安□。箋云：身是法身，心是堅實心，快樂
X11n0271_p1058b17║安然。
X11n0271_p1058b18║妙圓平等，獲大安隱。
X11n0271_p1058b19║箋云：言行人悟此微妙圓明真心，平等無二，是證
X11n0271_p1058b20║法身真理。
X11n0271_p1058b21║一切如來，密圓淨妙，皆現其中。
X11n0271_p1058b22║三，佛身含現。箋云：一切如來法身皆於行人心
X11n0271_p1058b23║中顯現，行人心如鏡，諸佛身如像，諸佛法身入我
X11n0271_p1058b24║性，我性還與如來合。
X11n0271_p1058c01║是人即獲無生法忍。
X11n0271_p1058c02║四、尅證修階
X11n0271_p1058c03║從是漸修。
X11n0271_p1058c04║五、漸昇修位。漸位如文。
X11n0271_p1058c05║隨所發行。
X11n0271_p1058c06║箋云：發得十信、十住，乃至十地等行。
X11n0271_p1058c07║安立聖位。
X11n0271_p1058c08║箋云：安立六十聖位，或隨所發行，是起始覺智。安
X11n0271_p1058c09║立聖位，是合本覺理。通此三漸次，便得無生忍。然
X11n0271_p1058c10║此經向一念法界理上，安立六十聖位。但向此漸
X11n0271_p1058c11║次心，便明無生法忍。到七地，方得無生忍。此約漸
X11n0271_p1058c12║論。
X11n0271_p1058c13║是則名為第三增進修行漸次。
X11n0271_p1058c14║後結。
X11n0271_p1058c15║阿難！是善男子欲愛乾枯。
X11n0271_p1058c16║後、圓設修階。文六：初、開基顯理。文二：初、明乾慧。文
X11n0271_p1058c17║三：初、言純慧簡盡餘心。箋云：牒前三漸次，違其
X11n0271_p1058c18║現業，心不貪婬，是識不起也。
X11n0271_p1058c19║根境不偶
X11n0271_p1058c20║箋云：偶，期也。言識既不起，根何所期？
X11n0271_p1058c21║現前殘質，不復續生。
X11n0271_p1058c22║箋云：即此父母所生之身，餘殘之質，後念更不生
X11n0271_p1058c23║起。
X11n0271_p1058c24║執心虗明，純是智慧。
X11n0271_p1059a01║箋云：此妄執亡，自然虗通，明白當體，轉識成智。
X11n0271_p1059a02║慧性圓明，瑩十方界，乾有其慧，名乾慧地。
X11n0271_p1059a03║次欲習將乾，愛情亡竭。
X11n0271_p1059a04║欲習初乾。
X11n0271_p1059a05║後陳未接，顯未通真。箋云：釋乾慧也。
X11n0271_p1059a06║未與如來法流水接。
X11n0271_p1059a07║箋云：緣未入十信，初心入流亡所故。向下五十位
X11n0271_p1059a08║者，為此經唯向一念心上入聖，安布五十位，非離
X11n0271_p1059a09║一念心，不離法界，體如畫空，為五十畫也。不得作
X11n0271_p1059a10║時，分前後而言。故華嚴疏云：故得十身歷然而相
X11n0271_p1059a11║作，六位不亂而更收，廣大出入於無間，塵毛包納
X11n0271_p1059a12║而無外，炳然齊現，猶彼芥瓶，具足同時，方之海滴。
X11n0271_p1059a13║又云：啟明東廟，智滿不異於初心；寄位南求，因圓
X11n0271_p1059a14║不逾於毛孔。是經之意也如此。
X11n0271_p1059a15║即以此心。
X11n0271_p1059a16║後明十信。文十。初明信心，表用乾慧。
X11n0271_p1059a17║中中流入。
X11n0271_p1059a18║上中即乾慧，下中入中道。真理。心了一真，離其中
X11n0271_p1059a19║相，無中相內，了證圓中，念念流入真如理故。
X11n0271_p1059a20║圓妙開敷。
X11n0271_p1059a21║悟如蓮啟。
X11n0271_p1059a22║從真妙圓。
X11n0271_p1059a23║箋云：真本來真，妙本來妙，即法界理體也。
X11n0271_p1059a24║重發真妙。
X11n0271_p1059b01║智顯如深。箋云：重重顯發真精微妙無漏智也。
X11n0271_p1059b02║妙信常住。
X11n0271_p1059b03║箋云：心自信心，不起緣念，住信心也。
X11n0271_p1059b04║一切妄想，滅盡無餘。
X11n0271_p1059b05║箋云：妄，盡也。
X11n0271_p1059b06║中道純真。
X11n0271_p1059b07║箋云：明中道之理，絕二邊故。
X11n0271_p1059b08║名信心住。
X11n0271_p1059b09║箋云：依信而住，名信心住。
X11n0271_p1059b10║真信明了。
X11n0271_p1059b11║二念心。箋云：躡前信心。
X11n0271_p1059b12║一切圓通。
X11n0271_p1059b13║箋云：得圓徧通達之理。
X11n0271_p1059b14║陰、處、界三。
X11n0271_p1059b15║箋云：明根、塵、識三。
X11n0271_p1059b16║不能為礙。
X11n0271_p1059b17║箋云：了蘊、處、界等空。
X11n0271_p1059b18║如是乃至過去未來，無數却中捨身受身，一切習氣
X11n0271_p1059b19║皆現在前。
X11n0271_p1059b20║箋云：既得圓通之性現前，了知無始慣習氣分顯
X11n0271_p1059b21║現分明。
X11n0271_p1059b22║是善男子皆能憶念，得無遺忘，名念心住。
X11n0271_p1059b23║箋云：念者，冥記為性，依念而住，名念心住。
X11n0271_p1059b24║妙圓純真。
X11n0271_p1059c01║三、精進心。箋云：真體現前。
X11n0271_p1059c02║真精發化
X11n0271_p1059c03║箋云：從體起智。
X11n0271_p1059c04║無始習氣，通一精明。
X11n0271_p1059c05║箋云：了習氣無實，智性通達。
X11n0271_p1059c06║唯以精明，進趣真淨，名精進心。
X11n0271_p1059c07║箋云：無名無分別心是理，進趣真淨是功用，然此
X11n0271_p1059c08║心進趣無上菩提。
X11n0271_p1059c09║心精現前。
X11n0271_p1059c10║四，慧心。箋云：躡前實相體也。
X11n0271_p1059c11║純以智慧，名慧心住。
X11n0271_p1059c12║箋云：無漏智也。依慧而住，名慧心住。
X11n0271_p1059c13║執持智明。
X11n0271_p1059c14║五定心箋云：確觀真智。
X11n0271_p1059c15║周徧寂湛。
X11n0271_p1059c16║箋云：一如理體。
X11n0271_p1059c17║寂妙常凝，名定心住。
X11n0271_p1059c18║箋云：定性現前，名定心住。
X11n0271_p1059c19║定光發明
X11n0271_p1059c20║六不退箋云：寂而常用。
X11n0271_p1059c21║明性深入。
X11n0271_p1059c22║箋云：其智轉深。
X11n0271_p1059c23║唯進無退，名不退心。
X11n0271_p1059c24║箋云：進趣無上菩提，更無退轉。
X11n0271_p1060a01║心進安然。
X11n0271_p1060a02║七，護法心。箋云：進趣無上菩提之心，安然不動。
X11n0271_p1060a03║保持不失。
X11n0271_p1060a04║箋云：常守其照，不令散失。
X11n0271_p1060a05║十方如來氣分交接，名護法心。
X11n0271_p1060a06║因通果體。箋云：前佛後佛，理智無別。
X11n0271_p1060a07║覺明保持。
X11n0271_p1060a08║八迴向心，守照真位。
X11n0271_p1060a09║能以妙力。
X11n0271_p1060a10║不動照心。
X11n0271_p1060a11║迴佛慈光。
X11n0271_p1060a12║密引源性
X11n0271_p1060a13║向佛安住。
X11n0271_p1060a14║恒就本如。
X11n0271_p1060a15║猶如雙鏡，光明相對。
X11n0271_p1060a16║本始通照
X11n0271_p1060a17║其中妙影，重重相入。
X11n0271_p1060a18║本體之妙，理現始心。始覺照真，智通真體。體中含
X11n0271_p1060a19║智，智住真源。理現始心，理生於始。始生之理，返顯
X11n0271_p1060a20║本真。本真之智，智含生理。理為本，返顯於本。智為
X11n0271_p1060a21║始，迴現始心。
X11n0271_p1060a22║名迴向心。
X11n0271_p1060a23║箋云：迴心趣向無上菩提，迴功就理。
X11n0271_p1060a24║心光密迴。
X11n0271_p1060b01║九戒心箋云：真照之性。
X11n0271_p1060b02║獲佛常凝。
X11n0271_p1060b03║箋云始覺智，引起本覺理。
X11n0271_p1060b04║無上妙淨。
X11n0271_p1060b05║箋云：始覺智。
X11n0271_p1060b06║安住無漏。
X11n0271_p1060b07║箋云：本覺理。
X11n0271_p1060b08║得無遺失？
X11n0271_p1060b09║箋云：既獲此理，乃無遺忘散失。
X11n0271_p1060b10║名戒心住。
X11n0271_p1060b11║箋云：向此理體上有防非止惡之義，約性戒。
X11n0271_p1060b12║住戒自在。
X11n0271_p1060b13║十願心性戒自然。
X11n0271_p1060b14║能遊十方。
X11n0271_p1060b15║法界無礙。
X11n0271_p1060b16║所去隨願。
X11n0271_p1060b17║表遂其心。箋云：為諸有情，若聞此十信，不悟全
X11n0271_p1060b18║性，世尊更宜說下十住經文。已上十信，皆頓入法
X11n0271_p1060b19║界。如疏云：俯十地於初心，促三祇於一念。
X11n0271_p1060b20║名願心住。
X11n0271_p1060b21║阿難，是善男子以真方便發此十心。
X11n0271_p1060b22║二、鎔鍊求其文十：初、發心住。箋云：牒前十信是
X11n0271_p1060b23║真方法。巧便經云：發心畢竟二不別，是故稽首先
X11n0271_p1060b24║心難。乃十信心也。鎔鍊求真者，言此十住如將金
X11n0271_p1060c01║鑛向爐冶之中鎔鍊，鑛盡金現，喻此十住妄盡真
X11n0271_p1060c02║現。
X11n0271_p1060c03║心精發輝，十用涉入。
X11n0271_p1060c04║箋云：心精則理，發輝則慧。下引十住，但一住具足
X11n0271_p1060c05║一切住。
X11n0271_p1060c06║圓成一心，名發心住。
X11n0271_p1060c07║箋云：發十住初心。
X11n0271_p1060c08║心中發明，如淨琉璃。
X11n0271_p1060c09║二、治地住顯融圓淨。
X11n0271_p1060c10║內現精金。
X11n0271_p1060c11║轉證精明。
X11n0271_p1060c12║以前妙心，履以成地。
X11n0271_p1060c13║履前圓淨之心，總為觀照之地。
X11n0271_p1060c14║名治地住。
X11n0271_p1060c15║箋云：平治心地曰治地住。
X11n0271_p1060c16║心地涉知
X11n0271_p1060c17║三，修行住。箋云：心則前妙心是智，地則實際理
X11n0271_p1060c18║地是理。言涉知則理智冥合，無二無別也。
X11n0271_p1060c19║俱得明了。
X11n0271_p1060c20║箋云：皆得圓明顯了。
X11n0271_p1060c21║遊履十方，得無留礙。
X11n0271_p1060c22║箋云：理智既一，十方世界悉皆一如，故無繫𦊱礙。
X11n0271_p1060c23║名修行住。
X11n0271_p1060c24║箋云：修是能修，行是所行，住於能住所行之處，曰
X11n0271_p1061a01║修行住。
X11n0271_p1061a02║行與佛同，受佛氣分。
X11n0271_p1061a03║四，生貴住。箋云：言行人所行之行，與佛齊等。行
X11n0271_p1061a04║人乃因，諸佛乃果，因果同體也。
X11n0271_p1061a05║如中陰身，自求父母。
X11n0271_p1061a06║箋云：二有之中，名曰中蘊，則此身已謝，未受佗質，
X11n0271_p1061a07║在生死二有中間，伺候父母緣會，入識趣生。
X11n0271_p1061a08║陰信冥通。
X11n0271_p1061a09║嘿會玄旨。
X11n0271_p1061a10║入如來種。
X11n0271_p1061a11║體智相應。
X11n0271_p1061a12║名生貴住。
X11n0271_p1061a13║箋云：生尊貴家為人子，喻行人趣道之心，要假理
X11n0271_p1061a14║智冥合，然後方入諸佛法身氣分，生如來家，為佛
X11n0271_p1061a15║種子。
X11n0271_p1061a16║既遊道胎。
X11n0271_p1061a17║五方便具足，住表契真體。
X11n0271_p1061a18║親奉覺胤。
X11n0271_p1061a19║佛子！義生。
X11n0271_p1061a20║如胎已成。
X11n0271_p1061a21║記本功立。
X11n0271_p1061a22║人相不缺名，方便具足住。
X11n0271_p1061a23║分證如圓。箋云：分證，言此六十二位是漸證，有
X11n0271_p1061a24║分劑，雖漸亦不離圓，故曰如圓。
X11n0271_p1061b01║容貌如佛。
X11n0271_p1061b02║六正心住，寂靜相同。
X11n0271_p1061b03║心相亦同。
X11n0271_p1061b04║理齊於一。
X11n0271_p1061b05║名正心住。
X11n0271_p1061b06║箋云：彼此法身，㸦相齊等。
X11n0271_p1061b07║身心合成
X11n0271_p1061b08║七，不退住。箋云：言身合成容貌如佛，心合成心
X11n0271_p1061b09║相體同。
X11n0271_p1061b10║日益增長。
X11n0271_p1061b11║任運進修。
X11n0271_p1061b12║名不退住。
X11n0271_p1061b13║箋云：為學日益，更不退轉，名不退住。
X11n0271_p1061b14║十身靈相，一時具足，名童真住。
X11n0271_p1061b15║八童真住。箋云：十身有二，一如前。又勝天王般
X11n0271_p1061b16║若云：平等清淨無盡，善修法性，離尋伺，不思議，寂
X11n0271_p1061b17║靜虗空妙智。約十地說。
X11n0271_p1061b18║形成出胎，親為佛子，名法王子住。
X11n0271_p1061b19║九，法王子住。形成出胎顯其用，自在親為佛子
X11n0271_p1061b20║紹繼義。
X11n0271_p1061b21║表以成人。
X11n0271_p1061b22║十，灌頂住。堪行佛事。
X11n0271_p1061b23║如國大王以諸國事分委太子，彼剎利王世子長成，
X11n0271_p1061b24║陳列灌頂名灌頂住。
X11n0271_p1061c01║況，委任也。且如剎利王子將紹王時，正殿端居先
X11n0271_p1061c02║陳灌頂，取白牛角盛諸種子，以大名象取四海水，
X11n0271_p1061c03║先敷吉祥草次置牛角，然以海水溉灌角中，潤種
X11n0271_p1061c04║流身朝臣拜賀。且菩薩為法王子，況亦如然。十方
X11n0271_p1061c05║如來以悲智行願，四大海水激發行人清淨本覺，
X11n0271_p1061c06║一切種智一時發生。吉祥草者，表淨行也。朝臣賀
X11n0271_p1061c07║拜，則人天二乘莫不欽歎。然行人功立，理宜順佛
X11n0271_p1061c08║慈悲，所證所談亦合標其妙行。箋云：剎剎，唐言
X11n0271_p1061c09║田主，則西土上姓，是國王種。向者眾色之上，表國
X11n0271_p1061c10║太子為人之尊。百穀種，表王為百穀之主。以大名
X11n0271_p1061c11║象，表王有大力量。四海水，表四海來朝。灌頂，表王
X11n0271_p1061c12║最為高上。灌頂乃法天行，令能潤生一切。言世子
X11n0271_p1061c13║者，一世之子也。
X11n0271_p1061c14║阿難！是善男子成佛子已。
X11n0271_p1061c15║三、妙行圓資。文十：初、歡喜行，舉位將成。
X11n0271_p1061c16║具足無量，如來妙德。
X11n0271_p1061c17║顯德成就。箋云：塵沙妙德，悉皆圓滿。
X11n0271_p1061c18║十方隨順。
X11n0271_p1061c19║佛許化緣。
X11n0271_p1061c20║名歡喜行。
X11n0271_p1061c21║箋云：所往十方世界，隨順化一切眾生。問：夫行門
X11n0271_p1061c22║不一，何以立歡喜為初行？答：然創開迷眾，理宜善
X11n0271_p1061c23║逗人機，欲誘歸真，且合先行歡喜，喜生則恭敬也。
X11n0271_p1061c24║善能利益一切眾生，名：饒益行。
X11n0271_p1062a01║二、饒益行，善能利益者。夫開人化物，必宜善行前
X11n0271_p1062a02║心，就習利益，無施不可。則菩薩四攝，該括異生，隨
X11n0271_p1062a03║其所須，故曰善能饒益。箋云：四攝者，布施、愛語、
X11n0271_p1062a04║利行、同事。
X11n0271_p1062a05║自覺覺佗，得無違拒，名無嗔恨行。
X11n0271_p1062a06║三、無嗔恨行。箋云：自覺則根本，覺佗則後得。智
X11n0271_p1062a07║無嗔行者，自既不嗔，令佗亦無嫌恨。
X11n0271_p1062a08║種類出生。
X11n0271_p1062a09║四、無盡行述生因果。
X11n0271_p1062a10║窮未來際。
X11n0271_p1062a11║比現知來。
X11n0271_p1062a12║三世平等
X11n0271_p1062a13║驗因知果。
X11n0271_p1062a14║十方通達。
X11n0271_p1062a15║舉一類餘。
X11n0271_p1062a16║名無盡行。
X11n0271_p1062a17║問：何以言無盡行？答：然眾生無盡一一心差，菩薩
X11n0271_p1062a18║利人隨心豈盡？故云無盡行。
X11n0271_p1062a19║一切合同，種種法門，得無差誤。
X11n0271_p1062a20║五、離癡亂行，則為善不同，同歸干理。
X11n0271_p1062a21║名離癡亂行。
X11n0271_p1062a22║箋云：癡則執異不通，既了種種法門皆一理故，即
X11n0271_p1062a23║無癡亂也。
X11n0271_p1062a24║則於同中。
X11n0271_p1062b01║六，善現行。箋云：是理。
X11n0271_p1062b02║顯現群異。
X11n0271_p1062b03║箋云：是事。
X11n0271_p1062b04║一一異相，各各現同，名善現行。
X11n0271_p1062b05║箋云：從現起行，攝行歸本，與華嚴經同中現異意
X11n0271_p1062b06║別。
X11n0271_p1062b07║如是乃至十方虗空滿足微塵，一一塵中現十方界。
X11n0271_p1062b08║七無著行，小中現大。箋云：小無小相，大無大相。
X11n0271_p1062b09║現塵現界，不相留礙，名無著行。
X11n0271_p1062b10║箋云：此則證理大小宛然，則事事無礙法界也。
X11n0271_p1062b11║種種現前。
X11n0271_p1062b12║八，尊重行行門差別。
X11n0271_p1062b13║咸是第一，波羅密多，名尊重行。
X11n0271_p1062b14║智慧為宗，同一佛心，名尊重行。
X11n0271_p1062b15║如是圓融，能成十方諸佛軌則，名善法行。
X11n0271_p1062b16║九善法行。般若妙用，善應佛心，建立施為，皆成聖
X11n0271_p1062b17║軌。
X11n0271_p1062b18║一一皆是清淨無漏，一真無為，性本然故，名真實行。
X11n0271_p1062b19║十真實行。一真圓慧，妙用凝然，行合真源，名真實
X11n0271_p1062b20║行。向來十行，大理通三：初三對物順行，次三開權
X11n0271_p1062b21║恣妙，後三彰其體用，唯七顯證神通。行門雖已克
X11n0271_p1062b22║充，理合迴功就體。箋云：向來下。重料簡也。初三
X11n0271_p1062b23║對物順行：一、歡喜行；二、饒益行；三、無嗔恨行。次三
X11n0271_p1062b24║開權恣妙：四、無盡行；五、離癡亂行；六、善現行。後三
X11n0271_p1062c01║彰其體用：八、尊重行；九、善法行，卜真實行。唯七無
X11n0271_p1062c02║著行是神通。
X11n0271_p1062c03║阿難！是善男子滿足神通。
X11n0271_p1062c04║四、迴功就體。文十：初、離眾生相，結前通行。
X11n0271_p1062c05║成佛事已。
X11n0271_p1062c06║舉度生功
X11n0271_p1062c07║純潔精真。
X11n0271_p1062c08║自居真理。
X11n0271_p1062c09║遠諸留患。
X11n0271_p1062c10║不立自佗。
X11n0271_p1062c11║當度眾生，滅除度相。
X11n0271_p1062c12║拂子能所箋云：為終日度生，不見生之可度。如
X11n0271_p1062c13║金剛三昧經云：欲化於生，無生於化。不化於化，其
X11n0271_p1062c14║化大焉。
X11n0271_p1062c15║迴無為心。
X11n0271_p1062c16║迴無作心。箋云：有作之功，功歸無常。無作之功，
X11n0271_p1062c17║功不虗棄。
X11n0271_p1062c18║向涅槃路。
X11n0271_p1062c19║亡功證理。
X11n0271_p1062c20║名：救護一切眾生離眾生相迴向，壞其可壞。
X11n0271_p1062c21║二，壞其可壞。箋云：壞是能壞智，可壞是所壞煩
X11n0271_p1062c22║惱。
X11n0271_p1062c23║遠離諸離，名不壞迴向。
X11n0271_p1062c24║箋云：遠離則能遠離是智，諸離是所離諸煩惱。
X11n0271_p1063a01║本覺湛然。
X11n0271_p1063a02║三、本覺湛然。箋云：即本覺理。
X11n0271_p1063a03║覺齊佛覺，名等一切佛迴向。
X11n0271_p1063a04║箋云：覺即性也。言眾生性與佛性無別，表因與果
X11n0271_p1063a05║同。
X11n0271_p1063a06║精真發明
X11n0271_p1063a07║四精真發明。箋云：是智。
X11n0271_p1063a08║地如佛地。
X11n0271_p1063a09║箋云：是理，則行人證理。
X11n0271_p1063a10║名：至一切處迴向。
X11n0271_p1063a11║箋云至是周徧義。言周徧一切處，不見一切處。
X11n0271_p1063a12║世界如來。
X11n0271_p1063a13║五、世界如來㸦相涉入箋云：世界是依報，如來
X11n0271_p1063a14║是正報。
X11n0271_p1063a15║㸦相涉入
X11n0271_p1063a16║無礙體通。箋云：依正二報，身土交參。
X11n0271_p1063a17║得無𦊱礙。
X11n0271_p1063a18║顯齊虗妙。
X11n0271_p1063a19║名：無盡功德藏。迴向。
X11n0271_p1063a20║一珠含眾鏡，眾鏡德無邊，眾鏡各現珠，現珠功無
X11n0271_p1063a21║盡，無量通無量，不離一中含，一體示無邊，故云無
X11n0271_p1063a22║盡功德藏。且一心，含法界，塵沙諸佛一心中，一一
X11n0271_p1063a23║諸佛體無邊，一心徧入塵沙土，諸佛分我無邊體，
X11n0271_p1063a24║我還徧裹諸佛身，自佗交徧德無邊，故云無盡功
X11n0271_p1063b01║德藏。
X11n0271_p1063b02║於同佛地。
X11n0271_p1063b03║六、於同佛地顯前同體。
X11n0271_p1063b04║地中各各生清淨因。
X11n0271_p1063b05║則性徧諸佛，佛佛為因。
X11n0271_p1063b06║依因發揮。
X11n0271_p1063b07║顯平等理。箋云：揮，猶用也。依理為因，然後發其
X11n0271_p1063b08║智用。
X11n0271_p1063b09║取涅槃道。
X11n0271_p1063b10║證平等體。箋云：則寂滅之理也。
X11n0271_p1063b11║名：隨順平等善根迴向。
X11n0271_p1063b12║箋云：理與智隨順平等，無二無別。
X11n0271_p1063b13║真根既成。
X11n0271_p1063b14║七、真根既成箋云：真實善根已成就也。
X11n0271_p1063b15║十方眾生，皆我本性，性圓成就。
X11n0271_p1063b16║箋云：眾生性與佛性圓滿無二。
X11n0271_p1063b17║不失眾生。
X11n0271_p1063b18║箋云：乃不捨眾生界，即凡心見佛心。
X11n0271_p1063b19║名：隨順等觀一切眾生迴向。
X11n0271_p1063b20║箋云：即生佛一如，平等而觀世。前文云：我與如來
X11n0271_p1063b21║寶覺真心無二圓滿。
X11n0271_p1063b22║即一切法。
X11n0271_p1063b23║八即一切法，總舉法界。箋云：無可捨。
X11n0271_p1063b24║離一切相。
X11n0271_p1063c01║顯性元如。箋云：亦無可取。
X11n0271_p1063c02║唯即與離，二無所著。
X11n0271_p1063c03║性相歸一。
X11n0271_p1063c04║名真如相迴向真得所如。
X11n0271_p1063c05║九真得所如。箋云：真實而得所如理也。
X11n0271_p1063c06║十方無礙。
X11n0271_p1063c07║一體虗融。
X11n0271_p1063c08║名無縛解脫迴向性得圓成。
X11n0271_p1063c09║十、性得圓成，已彰前理。箋云：是體性，性功德已
X11n0271_p1063c10║圓成也。
X11n0271_p1063c11║法界量滅。
X11n0271_p1063c12║相形迹亡箋云：不作法界量之見解。
X11n0271_p1063c13║名：法界無量迴向。
X11n0271_p1063c14║箋云：已上是資糧位。如相宗唯識論云：乃至未起
X11n0271_p1063c15║識，求住唯識□□□□□□□，性，於二取隨眠，猶
X11n0271_p1063c16║未能伏，或□□□□□□□。
X11n0271_p1063c17║阿難！是善男子盡是清淨。
X11n0271_p1063c18║五，消雙泯一。文二：初、標。箋云：不同相宗有分限
X11n0271_p1063c19║劫數伏斷，令此唯是一念上安布，皆離相故，故言
X11n0271_p1063c20║清淨。清淨即無垢染也。
X11n0271_p1063c21║四十一、心
X11n0271_p1063c22║箋云：前乾慧并十信、十住、十行、十迴向。
X11n0271_p1063c23║次成四種妙圓加行：
X11n0271_p1063c24║箋云：妙圓亦是擇法，謂非相宗未妙未圓，在垢染
X11n0271_p1064a01║分限故。今言妙圓，妙者體離能所，圓者徧周法性。
X11n0271_p1064a02║然四加行位菩薩出觀來，便認心頭凝然之空為
X11n0271_p1064a03║所證之理，故化佛說偈呵云：現前立少物，謂是唯
X11n0271_p1064a04║識性，以有所得故，非實住唯識。
X11n0271_p1064a05║即以佛覺，用為己心。
X11n0271_p1064a06║後釋文四：初煖地，覽前如體。箋云：即以佛覺是
X11n0271_p1064a07║本覺理，用為己□以始覺智。
X11n0271_p1064a08║若出未出。
X11n0271_p1064a09║箋云：若出已消能覺智，未出未亡所覺理。
X11n0271_p1064a10║猶如鑽火。
X11n0271_p1064a11║舉喻況求。箋云：鑽喻加功，火喻真性。
X11n0271_p1064a12║欲然其木，名為煖地。
X11n0271_p1064a13║箋云：木喻能覺，智用煖地者，從喻彰名。如人近火
X11n0271_p1064a14║之相，名之為煖。無漏智如火，能燒惑薪。此位見道
X11n0271_p1064a15║火之前相曰煖。
X11n0271_p1064a16║又以己心。
X11n0271_p1064a17║二，頂地。箋云：始覺智。
X11n0271_p1064a18║成佛所履。
X11n0271_p1064a19║箋云：本覺理。
X11n0271_p1064a20║若依非依。
X11n0271_p1064a21║箋云：若依猶存所覺理，非依似存所覺相。
X11n0271_p1064a22║如登高山，身入虗空，下有微礙。
X11n0271_p1064a23║箋云：如身登山，四面總空，猶有空相當情，故有微
X11n0271_p1064a24║礙。如唯識論云：現前立少物云云。又寶性論云：空
X11n0271_p1064b01║亂意菩薩猶有三疑：一、疑空異色，取色外空；二、疑
X11n0271_p1064b02║空滅色，取斷滅空；三、疑空是物，取有為空。今是第
X11n0271_p1064b03║三空色覺了之心，則智也。
X11n0271_p1064b04║名為頂地。
X11n0271_p1064b05║箋云：頂者，如人之頂，是至極處。此位菩薩與思我
X11n0271_p1064b06║法，名頭皆空，到極處名頂。
X11n0271_p1064b07║心佛二同。
X11n0271_p1064b08║三忍地，合二為一。
X11n0271_p1064b09║善得中道。
X11n0271_p1064b10║合二存中。
X11n0271_p1064b11║如忍事人。
X11n0271_p1064b12║況消於二。箋云：含忍在心，不言好惡。
X11n0271_p1064b13║非懷非出。
X11n0271_p1064b14║妙泯雙蹤。
X11n0271_p1064b15║名為忍地。
X11n0271_p1064b16║箋云：忍者，即認為義，前能空順後所空。又忍者，印
X11n0271_p1064b17║可頂，印可加行智，并能取心、所取境悉是空。
X11n0271_p1064b18║數量銷滅。
X11n0271_p1064b19║四世第一地，一亦將除。箋云：一數亦亡。
X11n0271_p1064b20║迷覺中道，二無所目。
X11n0271_p1064b21║真妄不立箋云：迷中道亦無名目，覺中道亦無
X11n0271_p1064b22║名目。
X11n0271_p1064b23║名世第一地。
X11n0271_p1064b24║箋云：但世間菩薩至此位中，於諸世間最第一故。
X11n0271_p1064c01║論云：異生位中，此最勝故。
X11n0271_p1064c02║阿難！是善男子，於大菩提。
X11n0271_p1064c03║六、離迹融階。文二。初、文十三。初、歡喜地。箋云：即
X11n0271_p1064c04║無上菩提。
X11n0271_p1064c05║善得通達。
X11n0271_p1064c06║箋云：善得開通達會。
X11n0271_p1064c07║覺通如來，盡佛境界。
X11n0271_p1064c08║箋云：覺乃起始覺智通，如來盡佛境界，乃本覺理。
X11n0271_p1064c09║名歡喜地。
X11n0271_p1064c10║箋云：論云：歡喜地初獲勝性，具證二空，能益自佗，
X11n0271_p1064c11║生大歡喜。又云：斷異生性障，證位行真如。
X11n0271_p1064c12║異性入同。
X11n0271_p1064c13║二，離垢地。箋云：異性是斷異生性執，入同是入
X11n0271_p1064c14║真如理海。
X11n0271_p1064c15║同性亦滅。
X11n0271_p1064c16║箋云：亦忘真如之相。
X11n0271_p1064c17║名離垢地。
X11n0271_p1064c18║箋云：若有同有異則是垢，今離同異是離垢地。仁
X11n0271_p1064c19║王云：遠離於染汗等種種垢，具戒德清淨，名為離
X11n0271_p1064c20║垢地。此菩薩離誤犯三業破戒故。言三業者，於能
X11n0271_p1064c21║詮教法分麤道文字是口業，分別是男是女是意
X11n0271_p1064c22║業，行道路誤傷毫羊蟻子是身業。論中斷除邪行
X11n0271_p1064c23║障，證最勝真如。
X11n0271_p1064c24║淨極明生。
X11n0271_p1065a01║三發光地。箋云：淨極則清淨之理窮極，明生則
X11n0271_p1065a02║智發。
X11n0271_p1065a03║名發光地。
X11n0271_p1065a04║箋云：謂發生如來三慧光故。論云：成就勝定大法
X11n0271_p1065a05║總持，能發無邊妙慧光故。論中斷闇鈍障，證勝流
X11n0271_p1065a06║真如。
X11n0271_p1065a07║明極覺滿。
X11n0271_p1065a08║四𦦨慧地。箋云：智起圓滿也。
X11n0271_p1065a09║名𦦨慧地。
X11n0271_p1065a10║箋云：𦦨謂火燄，慧斷煩惱，如𦦨燒薪。論云：安住最
X11n0271_p1065a11║勝菩提分法燒煩惱，二見柴薪慧𦦨增。故論中斷
X11n0271_p1065a12║微細煩惱，現行障，證無攝真如。
X11n0271_p1065a13║一切同異。
X11n0271_p1065a14║五，難勝地。箋云：同即真諦，異即俗諦。
X11n0271_p1065a15║所不能至。
X11n0271_p1065a16║箋云：此地菩薩已無真俗二諦。
X11n0271_p1065a17║名難勝地。
X11n0271_p1065a18║箋云：然真俗二起，前地不如。論云：真俗二智，行相
X11n0271_p1065a19║互違，合令相應，極難勝故。論中斷下乘般涅槃障，
X11n0271_p1065a20║證無染淨真如。
X11n0271_p1065a21║無為真如。
X11n0271_p1065a22║六，現前地。箋云：是理。
X11n0271_p1065a23║性淨明露，名現前地。
X11n0271_p1065a24║箋云：達得此性清淨，分明披露顯現在前。又最勝
X11n0271_p1065b01║智慧現在前故。論云：任緣起智作十二因緣觀，引
X11n0271_p1065b02║無分別智、三空智、最勝般若令現前故。論中斷麤
X11n0271_p1065b03║相現行障，證無染淨真如。
X11n0271_p1065b04║盡真如際。
X11n0271_p1065b05║七，遠行地。箋云：言此地菩薩窮盡真如理際。
X11n0271_p1065b06║名遠行地。
X11n0271_p1065b07║箋云：如人行路已遠，欲到其家，然此菩薩取無上
X11n0271_p1065b08║覺道將近，蓋多劫修行，過凡夫二乘道。故論中斷
X11n0271_p1065b09║細相現行障，證無差別真如。
X11n0271_p1065b10║一、真如心。
X11n0271_p1065b11║八，不動地。箋云：是理。
X11n0271_p1065b12║名不動地。
X11n0271_p1065b13║箋云：以無漏煩惱不能動故。論云：無分別智任運，
X11n0271_p1065b14║相續煩惱不能動故。無分別智者，生空、法空、俱空
X11n0271_p1065b15║三智，皆有根本、後得而常起，不由加行，故云任運。
X11n0271_p1065b16║此地已得無相故，有相不能動；已得無功用故，有
X11n0271_p1065b17║功用不能動。以常無漏故，煩惱不能動。論中斷無
X11n0271_p1065b18║相中作加行障，證不增減真如。
X11n0271_p1065b19║發真如用。
X11n0271_p1065b20║九，善慧地。箋云：真如是理，從理起用是智。
X11n0271_p1065b21║名善慧地。
X11n0271_p1065b22║箋云：得三慧故，聞、思、修也。謂此菩薩得四無礙解，
X11n0271_p1065b23║能徧十方，善得法故。論中斷利佗門，不欲勤行障，
X11n0271_p1065b24║證智自在真如。
X11n0271_p1065c01║阿難！是諸菩薩。
X11n0271_p1065c02║十法雲地。箋云：牒前諸地菩薩。
X11n0271_p1065c03║從此已往。
X11n0271_p1065c04║箋云：則從下往上。
X11n0271_p1065c05║修習畢功
X11n0271_p1065c06║箋云：言前地地皆斷障證理，修行學習，已是畢功。
X11n0271_p1065c07║功德圓滿。
X11n0271_p1065c08║箋云：塵沙萬德，皆悉圓備。
X11n0271_p1065c09║亦目此地名修習位。
X11n0271_p1065c10║箋云：則修行、學習，俱目前諸地名修習也。
X11n0271_p1065c11║慈陰妙雲覆涅槃海，名法雲地。
X11n0271_p1065c12║箋云：說法如雲，名法雲。法是智，雲是喻，法喻雙舉。
X11n0271_p1065c13║論云：大法智雲，含眾德水，蔽塞如雲，麤重充滿法
X11n0271_p1065c14║界。論中斷於諸法未得自在，障證自在所依之真
X11n0271_p1065c15║如也。
X11n0271_p1065c16║如來逆流。
X11n0271_p1065c17║十一，等覺地。箋云：諸佛證理後，起後得智，却來
X11n0271_p1065c18║度生，名逆流。
X11n0271_p1065c19║如是菩薩順行而至。
X11n0271_p1065c20║箋云：是統前十地菩薩順理而行。
X11n0271_p1065c21║覺際入交，名為等覺。
X11n0271_p1065c22║箋云：如來逆流，菩薩順流，是入交也。出入齊等，名
X11n0271_p1065c23║等覺。若相宗功行，與佛齊等，名等覺。
X11n0271_p1065c24║阿難！從乾慧心至等覺已，是覺始獲金剛心中初乾
X11n0271_p1066a01║慧地。
X11n0271_p1066a02║十二、乾慧地。言從乾慧至等覺，舉前資位，始獲初
X11n0271_p1066a03║乾慧地。束前修位，證此金乾。此乾與地前，名同義
X11n0271_p1066a04║異。一則潤生將竭，二乃未證妙覺法流。箋云：從
X11n0271_p1066a05║乾慧心是地前心，金剛心中初乾慧地是金剛心。
X11n0271_p1066a06║舉前資位有二解：一、舉三漸次；二、唯取資糧位，始
X11n0271_p1066a07║獲初乾地前也。束前修位二解：一、唯取初地至等
X11n0271_p1066a08║覺為修位；二、通十信至等覺也。問：此二乾慧有何
X11n0271_p1066a09║差別？答：一則潤生將竭，地前乾慧也。已除煩惱，不
X11n0271_p1066a10║更潤生。二乃未證妙覺法流，是此金乾。未入如來
X11n0271_p1066a11║妙莊嚴海，始獲初乾，是地前乾慧。始起乾慧，乾枯
X11n0271_p1066a12║煩惱，束前修位，證此金乾。是初地、二地已來，皆證
X11n0271_p1066a13║此等覺後金剛乾慧。此乾慧與地前名同，皆云乾
X11n0271_p1066a14║慧義異。前唯約乾枯煩惱，未與如來法流水接，乾
X11n0271_p1066a15║有其慧，名為乾慧。後乾慧前念，起乾慧後念，便入
X11n0271_p1066a16║妙覺作佛去。一則潤生將竭下，牒前乾慧地已無
X11n0271_p1066a17║煩惱。二乃未證妙覺法流，牒後乾慧地。前念雖起
X11n0271_p1066a18║乾慧，未便入如來法流水；後念方入
X11n0271_p1066a19║如是重重單複十二，方盡妙覺，成無上道。
X11n0271_p1066a20║十三、妙覺地。明妙覺地者，以乾慧心，觀前及用，一
X11n0271_p1066a21║一同具金剛當地之位，不失名單。十二、具有金剛
X11n0271_p1066a22║名複，方盡妙覺對立，將融成無上道，建乎真道。准
X11n0271_p1066a23║前標單複，後列喻名，則遊履觀門，經文勢廣，纔消
X11n0271_p1066a24║玄旨，略贊金文，義既將含，理合懸留後譯。箋云：
X11n0271_p1066b01║如是重重，是指前地地也。單是守此乾慧心，複是
X11n0271_p1066b02║諸地及等覺、妙覺，各各皆有此金剛乾慧也，方盡
X11n0271_p1066b03║妙覺之位。言妙者，斷障妙，證理妙，一切圓妙也。夾
X11n0271_p1066b04║衣曰複，重重衣相夾也。疏云：觀前及用者，觀前十
X11n0271_p1066b05║地皆用金剛乾慧心，此則一多不失，是單；十地皆
X11n0271_p1066b06║有，是複。對立將融者，為有可齊等，今融等覺入妙
X11n0271_p1066b07║覺也。准前下，疏主更疑此經文局，恐梵本廣。言此
X11n0271_p1066b08║是諸佛遊履觀門，纔消玄旨者，疏三云：未有入造。
X11n0271_p1066b09║疏：我今纔方消釋玄妙之理也。
X11n0271_p1066b10║是種種地，皆以金剛。
X11n0271_p1066b11║後結。文三：初、通明一喻。箋云：為前地地皆有金
X11n0271_p1066b12║剛無間解脫道。
X11n0271_p1066b13║觀察如幻。
X11n0271_p1066b14║箋云：如幻是真，似有不有，如生不生。
X11n0271_p1066b15║十種深喻。
X11n0271_p1066b16║箋云：幻陽，𦦨夢，影乾城，響水中。月無空，花旋火。
X11n0271_p1066b17║奢摩佗中。
X11n0271_p1066b18║箋云：是定。
X11n0271_p1066b19║用諸如來，毗婆舍那。
X11n0271_p1066b20║箋云：是慧。
X11n0271_p1066b21║清淨修證。
X11n0271_p1066b22║箋云：修是能修，證是所證。
X11n0271_p1066b23║漸次深入。
X11n0271_p1066b24║箋云：雖是行布地地，皆與法界體齊。
X11n0271_p1066c01║阿難！如是皆以三增進故。
X11n0271_p1066c02║又攝漸資階。箋云：三精進，則除助□，刳正性□，
X11n0271_p1066c03║現業。
X11n0271_p1066c04║善能成就，五十五位，真菩提路。
X11n0271_p1066c05║箋云：則十信、十住、十行、十迴向、四加行、十地、等覺，
X11n0271_p1066c06║成五十五。此結同別教，合具六十位也。
X11n0271_p1066c07║作是觀者名為正觀，若他觀者名為邪觀。
X11n0271_p1066c08║後定標邪正，勸依今演。然修階備演，頓漸雙收，則
X11n0271_p1066c09║法理將圓，孤標了義，奢摩辨境，標舉未談，演勢將
X11n0271_p1066c10║□，亦合自宣微訣。聖徒親稟，言下趨真，意化當生，
X11n0271_p1066c11║亦合廣彰流布。箋云：疏言頓漸雙收者，言此六
X11n0271_p1066c12║十聖位，乃頓中漸說。欲使□頓者，不昧修階。履漸
X11n0271_p1066c13║者，漸中明頓。孤標了義者，孤然標此經，是了義之
X11n0271_p1066c14║教。奢摩辨境者，則除魔一分。標舉未談者，前雖標，
X11n0271_p1066c15║此中未說也。約此一分，合在正宗萬行圓資後說。
X11n0271_p1066c16║意謂既說六十聖位，便合有行人依之修行。既爾
X11n0271_p1066c17║修行，必有魔事。緣為文殊菩薩起來請經題目，乃
X11n0271_p1066c18║隔在流通文中。疏云：貫理前収，隨文後攝。聖徒親
X11n0271_p1066c19║稟，言□趨真。乃牒前結位也。意化當生下，是生起
X11n0271_p1066c20║向□流通分。
X11n0271_p1066c21║爾時文殊師利法王子，在大眾中即從座起，頂禮佛
X11n0271_p1066c22║足而白佛言：當何名是經？我及眾生云何奉持？
X11n0271_p1066c23║後流通分。文分四段：初請號流通，次防邪護正，三
X11n0271_p1066c24║除魔保定，四運教彌興。且妙法無名，人無仰趣。邪
X11n0271_p1067a01║迷不識，正化將沈。魔不□除，學流虗倦。教無興運，
X11n0271_p1067a02║法乃潛流。故先建真宗，法幢高指。次宣迷業，邪見
X11n0271_p1067a03║心摧。妄習既停，然遵妙定。搜魔辨境，覺路清夷。異
X11n0271_p1067a04║感不生，順歸如海。證心功畢，方運能詮。則慈棹飛
X11n0271_p1067a05║流，舟安運速。二彰人立。兩約經言，人正法昌，流通
X11n0271_p1067a06║義足。此初。文二：初文殊請目。箋云：流為流傳，通
X11n0271_p1067a07║為通達，意表如來談真不扃，殷懃付囑，顯教功深，
X11n0271_p1067a08║意為迷生，流傳末代，簡斯了義，親證佛心，流傳妙
X11n0271_p1067a09║理，展轉無窮，人授多人，流通莫盡。且初請號流通
X11n0271_p1067a10║者，是故文殊從法坐起，來請經題目，於是世尊廣
X11n0271_p1067a11║答十一般之名云：佛告文殊：是經名大佛頂悉呾
X11n0271_p1067a12║多鉢呾囉無上寶印，乃至諸菩薩萬行首楞嚴等，
X11n0271_p1067a13║汝當奉持。疏云：且妙法無名，人無仰趣者，言微妙
X11n0271_p1067a14║教法，無其名目，末代學法之人，無依之修行，仰慕
X11n0271_p1067a15║趣向，故說十一般名了，便知趣向首楞嚴妙定也。
X11n0271_p1067a16║邪迷不誡，正化將沈者，邪見迷妄，撥無因果作用
X11n0271_p1067a17║實事，墮惡趣者，若不誡約真正教法將沈，故說十
X11n0271_p1067a18║習因、六交報果，令眾生知，憶忘如一，未出色陰，有
X11n0271_p1067a19║多般魔事，令其不被魔之擾亂也。教無興運，法乃
X11n0271_p1067a20║潛流者，謂教法無興起運動，法乃潛隱流行也。世
X11n0271_p1067a21║尊向下將一人作罪，一人作福，二人校量，廣讚傳
X11n0271_p1067a22║經功能，流傳末代，一人授與多人，燈燈莫盡。先建
X11n0271_p1067a23║真宗，法幢高指者，言教法興顯，如幢高然標指也。
X11n0271_p1067a24║次宣迷業，邪見心摧者，十習因、六交報，迷妄之業，
X11n0271_p1067b01║邪師、邪見、邪教，自邪思惟，撥無因果等邪見之心
X11n0271_p1067b02║摧下也。虗妄習氣既停，然可遵乎妙定，搜尋五十
X11n0271_p1067b03║重魔事，辨定門境界，或是六十二異計，十六異計
X11n0271_p1067b04║悉皆歸真如法性之海也。證心功畢下，證自真心，
X11n0271_p1067b05║功能畢備，傳教化人，自利利佗，慈悲如棹如飛等
X11n0271_p1067b06║流，教法如舟，運載眾生迅速，自然流入薩婆若海。
X11n0271_p1067b07║佛告文殊師利：是經名大佛頂。
X11n0271_p1067b08║後、佛敘群名。文二：初、廣明經號。文五：初、就佛彰名。
X11n0271_p1067b09║文四：初、紫金圓頂。
X11n0271_p1067b10║悉呾多，般呾囉。
X11n0271_p1067b11║二、白傘流奇。箋云：白是眾色之本，表體清淨，傘
X11n0271_p1067b12║則蓋覆有情。
X11n0271_p1067b13║無上寶印。
X11n0271_p1067b14║三、寶印呈奇。箋云：無上則更無加過，寶則寶覺
X11n0271_p1067b15║真心，印則即認無缺。又一切諸佛皆依此經悟所
X11n0271_p1067b16║證理，如印印泥，更無前後。
X11n0271_p1067b17║十方如來，清淨海眼。
X11n0271_p1067b18║四，青蓮顯照。箋云：清淨則離煩惱、所知二障。海
X11n0271_p1067b19║是理，言真理如海，周徧無涯。眼是智，智如眼，照物
X11n0271_p1067b20║不殊。此乃理智冥合也。
X11n0271_p1067b21║亦名救護親，因度脫阿難。
X11n0271_p1067b22║四、陳宗約救。文二：初、救慶喜沈迷。
X11n0271_p1067b23║及此會中，性比丘尼，得菩提心，入徧知海。
X11n0271_p1067b24║後引登伽密證。
X11n0271_p1067c01║亦名如來密，因修證了義。
X11n0271_p1067c02║三，雙標了義。
X11n0271_p1067c03║亦名大方廣妙蓮華王。
X11n0271_p1067c04║四、顯淨能生。文二：初、上比香蓮。箋云：大者曠兼
X11n0271_p1067c05║無際，方以正法自持，廣以毫𨤲相融，妙則體離能
X11n0271_p1067c06║所，蓮華則開敷芬馥。況果極因圓，王則自在彰名。
X11n0271_p1067c07║十方佛母陀羅尼呪。
X11n0271_p1067c08║後下，彰佛母。箋云：佛母者，出生報化也。
X11n0271_p1067c09║亦名灌頂章句。
X11n0271_p1067c10║五、總持三昧。文二：初、彰呪法。箋云：灌頂則如甘
X11n0271_p1067c11║露，亦類輪王也。
X11n0271_p1067c12║諸菩薩萬行首楞嚴。
X11n0271_p1067c13║後攝菩薩證門，言標五喻，三比佛身，二況無情，三
X11n0271_p1067c14║該眾聖，二明真句，一約佛心。文含十句，理括群因，
X11n0271_p1067c15║文炳易知，不勞繁配。箋云：疏云：言標五喻，則佛
X11n0271_p1067c16║頂、寶印、海眼、蓮華；三、比佛身，則佛母、佛頂、佛眼；二、
X11n0271_p1067c17║況無情，則寶印、蓮華；三、該眾聖，則度脫阿難、性比
X11n0271_p1067c18║丘尼、諸菩薩萬行；二、明真句，則悉怛多灌頂章句；
X11n0271_p1067c19║一、約佛心，則如來密因。文含十句者，除佛心一，餘
X11n0271_p1067c20║有十也。
X11n0271_p1067c21║汝當奉持。
X11n0271_p1067c22║後，勑捧靈詮。然藥能除病，迷方者返益其痾；法雖
X11n0271_p1067c23║運人，迷法者返招其墮。況時當濁劫，佛日韜光，垢
X11n0271_p1067c24║習尤強，道心微劣。不能亡心會旨，拂翳清神，徒以
X11n0271_p1068a01║漏智窺真，迷中逞悟。或撥無因果，邪見偏增，導引
X11n0271_p1068a02║俱然，轉遭漂墮。大權靈照，遠備津梁，覩比遙傷，寧
X11n0271_p1068a03║無顯請？箋云：依能詮文，悟所詮理，雙斷二障，雙
X11n0271_p1068a04║證二空，然後利樂一切有情，令其依教修行，悟無
X11n0271_p1068a05║上菩提。此答奉持之意。疏云：藥能治病者，指前文
X11n0271_p1068a06║皆藥治眾生心病。迷方者，返益其痾。迷其方法，乃
X11n0271_p1068a07║認指為月，轉增益其痾，病甚曰痾。已上是喻，況下
X11n0271_p1068a08║法合。撥無因果者，言今生既無異熟因，來世何處
X11n0271_p1068a09║得果？撥道無因無果也。邪見偏增者，六十二異計
X11n0271_p1068a10║等。導引俱然者，導乃師，引乃資，言師資俱迷，大權
X11n0271_p1068a11║生起。下文
X11n0271_p1068a12║說是語已，即時阿難及諸大眾，得蒙如來開示密印
X11n0271_p1068a13║般怛囉義，兼聞此經了義名目，頓悟禪那修進聖位
X11n0271_p1068a14║增上妙理，心慮虗凝。
X11n0271_p1068a15║次、防邪護正。文三：初、假陳迷業。文三：初、敘伸儀。文
X11n0271_p1068a16║二：初、述悟。箋云：然邪迷不誠，正化將沈，是故阿
X11n0271_p1068a17║難便請云：猶如寶蓮香比丘尼等。於是世尊廣說
X11n0271_p1068a18║一切世間六趣眾生，以十習為因，受六交報等事
X11n0271_p1068a19║而答之。
X11n0271_p1068a20║斷除三界，修心六品，微細煩惱。
X11n0271_p1068a21║六品煩惱者，初果已斷，於三現力進除餘六。此如
X11n0271_p1068a22║常述，餘文可知。箋云：六品煩惱者，謂初果、未入
X11n0271_p1068a23║果，在加行位，既伏三界九地分別煩惱，進伏欲界
X11n0271_p1068a24║九品中俱生，前三品煩惱出觀來斷。今欲進斷欲
X11n0271_p1068b01║界六品俱生，便取第三果，已超第二。若上二界八
X11n0271_p1068b02║地，每地九品，隨利鈍斷。疏云：初果已斷，於三現力，
X11n0271_p1068b03║進除餘六者，三界九地十使俱生煩惱，分為九品，
X11n0271_p1068b04║上上品云云。斷前三品，證初果；斷後六品，證第三
X11n0271_p1068b05║果。此約三界九地八十八使分別煩惱，向見道前
X11n0271_p1068b06║斷，更修三品俱生煩惱，出觀便證初果。須陀洹依
X11n0271_p1068b07║前入觀，斷第二三品，出觀來得現聞，經力加被，智
X11n0271_p1068b08║慧猛利，又進後三品，所以超第二，取第三。陀那含
X11n0271_p1068b09║約超果
X11n0271_p1068b10║即從座起頂禮佛足，合掌恭敬而白佛言：大威德世
X11n0271_p1068b11║尊！
X11n0271_p1068b12║後伸儀箋云：將欲請法，先歎於佛。
X11n0271_p1068b13║慈音無遮。
X11n0271_p1068b14║箋云：無遮，徧益義。
X11n0271_p1068b15║善開眾生微細沈惑。
X11n0271_p1068b16║箋云：善能開通眾生微細，是俱生煩惱，或是根本
X11n0271_p1068b17║無明，言我前已斷了。
X11n0271_p1068b18║令我今日，身心快然，得大饒益。
X11n0271_p1068b19║箋云：身是法身，心乃貞實心。
X11n0271_p1068b20║世尊，若此妙明真淨妙心本來徧圓。
X11n0271_p1068b21║次申，述業理。文二：初，述疑。文二：初，就真。箋云：牒
X11n0271_p1068b22║前本來周徧圓滿，是本覺理。
X11n0271_p1068b23║如是乃至，大地草木。
X11n0271_p1068b24║箋云：是所依，依報。
X11n0271_p1068c01║蠕動含靈。
X11n0271_p1068c02║箋云：能緣正報。
X11n0271_p1068c03║本元真如，即是如來成佛真體。
X11n0271_p1068c04║箋云：言此大地草木蠕動等，既是本元真如，在有
X11n0271_p1068c05║情名佛性，在無情名法性。如前文云：我與如來寶
X11n0271_p1068c06║覺真心無二圓滿。
X11n0271_p1068c07║佛體真實，云何復有地獄、餓鬼、畜生、修羅、人、天等道？
X11n0271_p1068c08║箋云：問：既是本來，云何更有虗妄輪迴六道四生？
X11n0271_p1068c09║諸教明六道，此經添仙成七。
X11n0271_p1068c10║世尊！此道為復本來自有？
X11n0271_p1068c11║後、約妄。文二意：初、問法爾施為。
X11n0271_p1068c12║為是眾生妄習生起？
X11n0271_p1068c13║後問生因習起。
X11n0271_p1068c14║世尊！如寶蓮香比丘尼持菩薩戒，私行婬欲，妄言行
X11n0271_p1068c15║婬，非殺、非偷，無有業報。發是語已，先於女根生大猛
X11n0271_p1068c16║火，後於節節猛火燒然，墮無間獄。
X11n0271_p1068c17║後引事。文三：初引寶蓮現受。箋云：節節，乃身分
X11n0271_p1068c18║也。
X11n0271_p1068c19║琉璃，大王！善星比丘！琉璃為誅瞿曇族姓。
X11n0271_p1068c20║次明王庶生沈。箋云：琉璃大王為誅瞿曇族七
X11n0271_p1068c21║萬三千人，是佛種也。後乘船恒河，被火焚燒，然後
X11n0271_p1068c22║生身陷無間獄。
X11n0271_p1068c23║善星妄說一切法空，生身陷入阿鼻地獄。
X11n0271_p1068c24║箋云：佛住王舍城，城中有一尼乾，名苦得，常說煩
X11n0271_p1069a01║惱無因無緣，解脫無因無緣。善星白佛：苦得是真
X11n0271_p1069a02║阿羅漢。佛言：癡人，彼非阿羅漢。爾時善星於苦得
X11n0271_p1069a03║所，乃說上事，囑令作諸方便，當令瞿曇墮妄語中。
X11n0271_p1069a04║爾時苦得斷食，至第七日食黑蜜，後飲冷水，腹痛
X11n0271_p1069a05║而終。終已，同學舁屍置寒林中，受食吐餓鬼形。善
X11n0271_p1069a06║星至寒林，見苦得受食吐鬼，拳脊蹲地，即還告佛：
X11n0271_p1069a07║苦得尼乾死後，生三十三天。佛言：癡人，阿羅漢無
X11n0271_p1069a08║有生處，今受食吐餓鬼身。佛言：我常為說真實法。
X11n0271_p1069a09║善星絕無信，□因近惡女，起大邪見，說無佛無法，
X11n0271_p1069a10║無有涅槃。佛言：大眾，汝若不信，善星近在尼連河，
X11n0271_p1069a11║可共往問。佛與迦葉同往，遙見佛來，即生邪惡之
X11n0271_p1069a12║心，以惡心故，墮阿鼻獄。譬如有人沒圊廁中，有善
X11n0271_p1069a13║知識以手撓之，若得首髮，便欲拔出，久求不得，爾
X11n0271_p1069a14║乃息意。我亦如是，求覓善星，微少善根，便欲拔濟，
X11n0271_p1069a15║終日求之，不得如毛髮許，是故不得拔其地獄。此
X11n0271_p1069a16║二與前寶蓮香比丘尼，是自作業，後墮地獄私招
X11n0271_p1069a17║中，又有同分。
X11n0271_p1069a18║此諸地獄為有定處。
X11n0271_p1069a19║後結問。文二：初明定處。箋云：是問同分地獄。同
X11n0271_p1069a20║分者，有天同分、人同分、地獄同分。此地獄同分，同
X11n0271_p1069a21║造無明業，同感地獄苦。
X11n0271_p1069a22║為復自然？
X11n0271_p1069a23║後問自然。
X11n0271_p1069a24║彼彼發業，各各私受。
X11n0271_p1069b01║箋云：是問私招。
X11n0271_p1069b02║惟垂大慈，發開童蒙，令諸一切持戒眾生，聞決定義，
X11n0271_p1069b03║歡喜頂戴，謹潔無犯。
X11n0271_p1069b04║後，請垂真決。箋云：發開童蒙者，如童子蒙昧無
X11n0271_p1069b05║知，欲聞決定義，請佛決定為說，為復是私招？為復
X11n0271_p1069b06║是同分？
X11n0271_p1069b07║
X11n0271_p1069b08║大佛頂首楞嚴經卷第八上
X11n0271_p1069b09║
X11n0271_p1069b10║
X11n0271_p1069b11║
X11n0271_p1069b12║大佛頂如來密因修證了義諸菩薩萬行首楞嚴經
X11n0271_p1069b13║卷第八（之下）
X11n0271_p1069b14║天竺沙門　般剌密帝　譯
X11n0271_p1069b15║烏長國沙門　彌伽釋迦　譯語
X11n0271_p1069b16║菩薩戒弟子　房融　筆受
X11n0271_p1069b17║西京大興福寺沙門　惟慤　科
X11n0271_p1069b18║皇宋首楞大師　可度　箋
X11n0271_p1069b19║佛告阿難：快哉此問！
X11n0271_p1069b20║次勑歎許宣箋云：利樂有情問，為賓請益問。
X11n0271_p1069b21║令諸眾生，不入邪見。
X11n0271_p1069b22║箋云：則撥無因果，墮惡趣空。
X11n0271_p1069b23║汝今諦聽，當為汝說。阿難！一切眾生實本真淨，因彼
X11n0271_p1069b24║妄見有妄習生，因此分開內分外分。
X11n0271_p1069c01║後、廣明因果。文二：初、雙因略演。文二：初、總標。箋
X11n0271_p1069c02║云：內分則情，外分則想。
X11n0271_p1069c03║阿難！內分即是眾生分內。
X11n0271_p1069c04║後、別釋。文二：初、單釋二因。文二：初、內畜情因。文三：
X11n0271_p1069c05║初、標。
X11n0271_p1069c06║因諸愛染。
X11n0271_p1069c07║次述。文二：初述愛生流。箋云：則染之一法。
X11n0271_p1069c08║發起妄情。
X11n0271_p1069c09║箋云：發起虗妄之情。
X11n0271_p1069c10║情積不休。
X11n0271_p1069c11║憶云：今日明日，情愛無有休息。
X11n0271_p1069c12║能生愛水。
X11n0271_p1069c13║箋云：愛人心下，故感水流。
X11n0271_p1069c14║是故眾生，心憶珍羞，口中水出。
X11n0271_p1069c15║後廣明聞潤。文四：初心憶珍羞。箋云：皆是愛心
X11n0271_p1069c16║也。
X11n0271_p1069c17║心憶前人，或憐或恨，目中淚盈。
X11n0271_p1069c18║二、心憶前人。箋云：所憶前人，或憐惜，或嫌恨，俱
X11n0271_p1069c19║淚流也。
X11n0271_p1069c20║貪求財寶，心發愛涎，舉體光潤。
X11n0271_p1069c21║三、貪求財寶。
X11n0271_p1069c22║心著行婬，男女二根，自然流液。
X11n0271_p1069c23║四，心著行婬。
X11n0271_p1069c24║阿難！諸愛雖別。
X11n0271_p1070a01║後結。箋云：則心憶珍羞，貪求財寶等。
X11n0271_p1070a02║流結是同。
X11n0271_p1070a03║箋云：俱從根本無明變起，或可情之一法。
X11n0271_p1070a04║潤溼不昇，自然從墜，此名內分。
X11n0271_p1070a05║箋云：然情之一法，重濁不能將昇，故沈於下。
X11n0271_p1070a06║阿難！外分即是眾生分外。
X11n0271_p1070a07║後外凌虗想。文三：初標。
X11n0271_p1070a08║因諸渴仰。
X11n0271_p1070a09║次述，文二：初、述想生由。箋云：取著前境，如思醋
X11n0271_p1070a10║梅，口中水出，如人渴思水，身心仰變。
X11n0271_p1070a11║發明虗想
X11n0271_p1070a12║箋云：然想輕於情，故虗通光明。
X11n0271_p1070a13║想積不休。
X11n0271_p1070a14║箋云：今日想，明日想，無有休息。
X11n0271_p1070a15║能生勝氣。
X11n0271_p1070a16║箋云：能生殊勝氣分，則想也。
X11n0271_p1070a17║是故眾生心持禁戒，舉身輕清。
X11n0271_p1070a18║後廣述同昇。文五：初、心持禁戒。
X11n0271_p1070a19║心持呪印，顧眄雄毅。
X11n0271_p1070a20║二、心持呪印。箋云：呪則天蓬黑殺等呪。印則結
X11n0271_p1070a21║印存想，或正𮨇，或邪視。雄則威雄。毅則剛毅。
X11n0271_p1070a22║心欲生天，夢想飛舉。
X11n0271_p1070a23║三、心欲生天
X11n0271_p1070a24║心存佛國，聖境冥現。
X11n0271_p1070b01║四，心存佛國。
X11n0271_p1070b02║事善知識，自輕身命。
X11n0271_p1070b03║五事。善知識！
X11n0271_p1070b04║阿難！諸想雖別。
X11n0271_p1070b05║後結。箋云：前來一一不同。
X11n0271_p1070b06║輕舉是同。
X11n0271_p1070b07║箋云：皆是想之一法。
X11n0271_p1070b08║飛動不沈，自然超越。
X11n0271_p1070b09║箋云：則，輕舉也。
X11n0271_p1070b10║此名外分。
X11n0271_p1070b11║箋云：想則取象，故外情內可知。
X11n0271_p1070b12║阿難！一切世間。
X11n0271_p1070b13║後雙明十果。文三：初總明交現。箋云：是所依。
X11n0271_p1070b14║生死相續。
X11n0271_p1070b15║箋云：蘊起名生，蘊滅名死，是能依有情。
X11n0271_p1070b16║生從順習。
X11n0271_p1070b17║則生為順果，乘業廣為三業，恒行順生身意。
X11n0271_p1070b18║死從變流。
X11n0271_p1070b19║則乘生所習，業果冥成，果熟酬因，心隨業轉，變無
X11n0271_p1070b20║形之念，成有相之資，乘業遷形，故曰流變。
X11n0271_p1070b21║臨命終時。
X11n0271_p1070b22║箋云：生有謝，死有至。
X11n0271_p1070b23║未捨煖觸。
X11n0271_p1070b24║箋云：五、六、七識一時先去，唯有心煖，則執受八識
X11n0271_p1070c01║猶在。
X11n0271_p1070c02║一生善惡，俱時頓現。
X11n0271_p1070c03║箋云：向此時間，生平苟造善業，即見樓臺殿閣，諸
X11n0271_p1070c04║佛境界。苟造惡業，即見蒺棃叉棒，牛頭獄卒等事。
X11n0271_p1070c05║死逆生順。
X11n0271_p1070c06║次、別釋。文七：初、天。文二：初、純想生天。箋云：所受
X11n0271_p1070c07║異報，逆其在生，所造順身，意之業也。
X11n0271_p1070c08║二習相交。
X11n0271_p1070c09║箋云：則生有滅，死有現。
X11n0271_p1070c10║純想即飛，必生天上。
X11n0271_p1070c11║箋云：此約純是，想即生為天人，天以光絜自在為
X11n0271_p1070c12║義。
X11n0271_p1070c13║若飛心中，兼福兼慧，及與淨願，自然心開，見十方佛，
X11n0271_p1070c14║一切淨土，隨願往生。
X11n0271_p1070c15║後兼因淨土。
X11n0271_p1070c16║情少想多，輕舉非遠，即為飛仙。
X11n0271_p1070c17║次，仙。文二：初，單。文四：初，仙。箋云：九分想，一分情
X11n0271_p1070c18║也。
X11n0271_p1070c19║大力鬼王。
X11n0271_p1070c20║次鬼王箋云：八分想，二分情。
X11n0271_p1070c21║飛行夜叉。
X11n0271_p1070c22║三叉箋云：七分想，三分情。
X11n0271_p1070c23║地行羅剎。
X11n0271_p1070c24║四剎箋云：六分想，四分情。
X11n0271_p1071a01║遊於四天所去無礙。其中若有善願善心護持我法。
X11n0271_p1071a02║或護禁戒隨持戒人。或護神呪隨持呪者。或護禪定
X11n0271_p1071a03║保綏法忍。是等親住如來座下。
X11n0271_p1071a04║後助。善願恒思廣益，善心慈念無傷。護法。菩薩大
X11n0271_p1071a05║心護戒，七支清淨。隨戒則不違佗志，或諮受依從。
X11n0271_p1071a06║護呪則依法誦持，隨呪則稟依佗教。護禪。自護乃
X11n0271_p1071a07║恒居淨所，護佗則令不驚狂。淨業尅充，蓮臺暗就。
X11n0271_p1071a08║據因明果，義有兩重。舉一而言，意可通悉。箋云：
X11n0271_p1071a09║疏言暗就，則親近佛也。據因明果者，據此因中，曾
X11n0271_p1071a10║在人間，或發善心，乃至護禪定，故果感在仙。在羅
X11n0271_p1071a11║剎等，亦有此心，義有兩重。舉一而言者，義兩重，人
X11n0271_p1071a12║中至仙趣等，舉一則且言仙等。
X11n0271_p1071a13║情想均等，不飛不墜，生於人間。
X11n0271_p1071a14║三、人道。文二：初、均生人道。箋云：五分情，五分想
X11n0271_p1071a15║也。
X11n0271_p1071a16║想明斯聰，情幽斯鈍。
X11n0271_p1071a17║後明根聰鈍。
X11n0271_p1071a18║情多想少，流入橫生。
X11n0271_p1071a19║四，畜。文二：初本。箋云：前是情少想多，此中明情
X11n0271_p1071a20║多想少。六分情，四分想，為畜生類。
X11n0271_p1071a21║重為毛群。
X11n0271_p1071a22║後兼。箋云：業重者，猪、羊、馬等。
X11n0271_p1071a23║輕為羽族。
X11n0271_p1071a24║箋云：業輕者，空中飛禽羽族也。
X11n0271_p1071b01║七情三想，沈下水輪，生於火際，受氣猛火，身為餓鬼。
X11n0271_p1071b02║五、鬼。文二：初、本。箋云：沈下水輪，水在火上也。生
X11n0271_p1071b03║於火際，在水之下，火之上，火邊際也。受氣猛火，氣
X11n0271_p1071b04║分猛𦦨，一時俱火。
X11n0271_p1071b05║常被焚燒，水能害己。無食無飲，經百千劫。
X11n0271_p1071b06║後兼。箋云：餓鬼飲水，化為膿血，故害於己。
X11n0271_p1071b07║九情一想，下洞火輪，身入風火二交，過地輕生有間。
X11n0271_p1071b08║六、無間。文二：初、輕。箋云：在火輪之下，風輪之上，
X11n0271_p1071b09║上火下風，風火相交過，地獄居其中。
X11n0271_p1071b10║重生、無間二種地獄。
X11n0271_p1071b11║後重。
X11n0271_p1071b12║純情即沈入阿鼻獄。
X11n0271_p1071b13║七、阿鼻。文二：初、本。箋云：梵語阿鼻，唐言無間。此
X11n0271_p1071b14║舉梵語是罪重者，前無間又輕。
X11n0271_p1071b15║若沈心中有謗大乘，毀佛禁戒，誑妄說法，虗貪信施，
X11n0271_p1071b16║濫膺恭敬，五逆十重，更生十方阿鼻地獄。
X11n0271_p1071b17║後兼。箋云：言十方阿鼻地獄又重於前。
X11n0271_p1071b18║循造惡業，雖則自招。
X11n0271_p1071b19║後結同分。文二：初述私招。箋云：此答私招。
X11n0271_p1071b20║眾同分中，兼有元地。
X11n0271_p1071b21║後明同受兼有元地者，器界立同，分有定處也。然
X11n0271_p1071b22║想為興運，發業功強，愛念滋煩，能成潤種。此則總
X11n0271_p1071b23║名都目，綰敘雙因，別業千差，形分萬類。若不盡搜
X11n0271_p1071b24║迷習，對果酬因，何以知佛智窮微，凡愚勗進？箋
X11n0271_p1071c01║云：此答亦有同分也。
X11n0271_p1071c02║阿難！此等皆是彼諸眾生自業所感。
X11n0271_p1071c03║後、垢淨遐明。文二：初、明垢因招墜。文二：初、現習垢
X11n0271_p1071c04║因。文二：初、雙標，二、目。文二：初、則指前招果。
X11n0271_p1071c05║造十習因。
X11n0271_p1071c06║後明所習。元因，文三：初舉因。
X11n0271_p1071c07║受六交報。
X11n0271_p1071c08║次顯果。
X11n0271_p1071c09║云何十因？
X11n0271_p1071c10║後徵因。
X11n0271_p1071c11║阿難！一者、婬習交接，發於相摩，研摩不休，如是故有
X11n0271_p1071c12║大猛火光於中發動。
X11n0271_p1071c13║後別釋因差。文十：初、婬。文五：初、乘因發相。箋云：
X11n0271_p1071c14║習，慣習也。二根相交接，能所相研摩，從劫至劫不
X11n0271_p1071c15║休也。
X11n0271_p1071c16║如人以手，自相摩觸，煖相現前。
X11n0271_p1071c17║次立喻雙明。箋云：言如人以兩手相摩，既久煖
X11n0271_p1071c18║現，今既以染為因，地獄之中即見大火光現。
X11n0271_p1071c19║二習相然，故有鐵床、銅柱諸事。
X11n0271_p1071c20║三、感苦彰因箋云：二習相燒然，故有如是感果。
X11n0271_p1071c21║鐵床、銅柱，皆是於火。
X11n0271_p1071c22║是故十方一切如來，色目行婬同名欲火。
X11n0271_p1071c23║四，佛名因相。箋云：色，目。稱，謂也。同名欲愛之火。
X11n0271_p1071c24║菩薩見欲，如避火坑。
X11n0271_p1072a01║五，行人觀厭。
X11n0271_p1072a02║二者、貪習交計。
X11n0271_p1072a03║二，貪。文五：初、乘因發相。箋云：則相交計度也。
X11n0271_p1072a04║發於相吸，吸擥不止。
X11n0271_p1072a05║箋云：吸，內息也。擥，手取也。
X11n0271_p1072a06║如是故有積寒堅冰於中凍冽。
X11n0271_p1072a07║箋云：貪人心下感水有益，潤果中招積寒等。
X11n0271_p1072a08║如人以口吸縮風氣，有冷觸生。
X11n0271_p1072a09║次立喻雙明。
X11n0271_p1072a10║二習相凌，故有吒吒、波波、囉囉。
X11n0271_p1072a11║三、感苦彰因箋云：波波下攝取噓噓，此四從聲
X11n0271_p1072a12║立名，受凍之聲也。
X11n0271_p1072a13║青、赤、白蓮、寒冰等事。
X11n0271_p1072a14║箋云：攝取一紅蓮，此四取色為名，凍身作此色也。
X11n0271_p1072a15║是故十方一切如來，色目多求，同名貪水。
X11n0271_p1072a16║四，佛名因相。
X11n0271_p1072a17║菩薩見貪，如避瘴海。
X11n0271_p1072a18║五，行人觀厭。箋云：大海之中，有瘴癘氣。
X11n0271_p1072a19║三者，慢習交凌。
X11n0271_p1072a20║三，慢。文五：初、乘因發相。箋云：交相凌滅。
X11n0271_p1072a21║發於相恃。
X11n0271_p1072a22║箋云：倚恃自家能解。
X11n0271_p1072a23║馳流不息。
X11n0271_p1072a24║箋云：馳騁流逸，不曾止息。
X11n0271_p1072b01║如是故有，騰逸奔波，積波為水。
X11n0271_p1072b02║箋云：如是指因，故有感果騰身，流逸奔波，在業海
X11n0271_p1072b03║之中，被水淹浸。
X11n0271_p1072b04║如人口舌，自相緜味，因而水發。
X11n0271_p1072b05║次立喻雙明。
X11n0271_p1072b06║二習相鼓，故有血河、灰河、熱砂、毒海、融銅、灌吞諸事。
X11n0271_p1072b07║三、感苦彰因箋云：毒海者，言受罪之人，落此海
X11n0271_p1072b08║中，多毒龍、毒獸、毒魚等。
X11n0271_p1072b09║是故十方一切如來色目我慢，名飲癡水。
X11n0271_p1072b10║四，佛名因相。箋云：慢有多種，皆不出我慢為總
X11n0271_p1072b11║執。我能知能解，輕慢於人，此乃舉總攝別。
X11n0271_p1072b12║菩薩見慢，如避巨溺。
X11n0271_p1072b13║五，行人觀厭。
X11n0271_p1072b14║四者嗔習交衝。
X11n0271_p1072b15║四、嗔。文五：初、乘因發相。文二：初、略。箋云：大曰嗔，
X11n0271_p1072b16║小曰恚。能所惡氣，交衝而起。
X11n0271_p1072b17║發於相忤，忤結不息。
X11n0271_p1072b18║箋云：相抵忤也。
X11n0271_p1072b19║心熱發火，鑄氣為金。
X11n0271_p1072b20║箋云：為金則堅，言執是嗔心堅強也。
X11n0271_p1072b21║如是故有刀山、鐵𣐍、劒樹、劒輪、斧鉞、鎗鋸。
X11n0271_p1072b22║後廣。
X11n0271_p1072b23║如人䘖冤，殺氣飛動。
X11n0271_p1072b24║次立喻雙明。
X11n0271_p1072c01║二習相擊，故有宮割。
X11n0271_p1072c02║箋云：宮割，則古者五刑：墨，刻額也；劓，截鼻也；剕，刖
X11n0271_p1072c03║足也；宮，淫刑也；大辟，死也。
X11n0271_p1072c04║斬、斫、剉、㓨、槌、擊諸事。
X11n0271_p1072c05║箋云：槌則槌陰，擊則擊脇。
X11n0271_p1072c06║是故十方一切如來，色目嗔恚，名利刀劒。
X11n0271_p1072c07║四，佛名因相。
X11n0271_p1072c08║菩薩見嗔，如避誅戮。
X11n0271_p1072c09║五，行人觀厭。箋云：誅自己，戮六親也。
X11n0271_p1072c10║五者，詐習交誘。
X11n0271_p1072c11║五，詐。文五。初、乘因發相。箋云：詐者，謂罔冐他故，
X11n0271_p1072c12║矯設異儀，諂曲為性也。誘則誘引於他。
X11n0271_p1072c13║發於相調。
X11n0271_p1072c14║箋云：調弄於佗。
X11n0271_p1072c15║引起不住。
X11n0271_p1072c16║箋云：延，引也。
X11n0271_p1072c17║如是，故有繩木絞校。
X11n0271_p1072c18║箋云：以繩為絞，以木為校。周易云：荷校滅耳。
X11n0271_p1072c19║如水浸田，草木生長。
X11n0271_p1072c20║次立喻雙明。
X11n0271_p1072c21║二習相延，故有杻械、枷鎖、鞭杖、檛棒諸事。
X11n0271_p1072c22║三、感苦彰因箋云：在手曰杻，在足曰械，在項曰
X11n0271_p1072c23║枷。
X11n0271_p1072c24║是故十方一切如來，色目姧偽，同名讒賊。
X11n0271_p1073a01║四，佛名因相。
X11n0271_p1073a02║菩薩見詐，如畏犲狼。
X11n0271_p1073a03║五，行人觀厭。箋云：犲亦狼屬。說文云：似犬，銳頸
X11n0271_p1073a04║而白頰。
X11n0271_p1073a05║六者、誑習交欺。
X11n0271_p1073a06║六，誑。文五：初、乘因發相。箋云：誑者，謂獲利譽，矯
X11n0271_p1073a07║現有德，詭詐為性，或欺慢於人。
X11n0271_p1073a08║發於相罔，誣罔不止。
X11n0271_p1073a09║箋云：罔則欺罔。
X11n0271_p1073a10║飛心造姧。
X11n0271_p1073a11║箋云：飛心，起心也。
X11n0271_p1073a12║如是故有，塵土屎尿，穢汙不淨。
X11n0271_p1073a13║箋云：故有塵土，是誑生罔冐故招。如晴明空，忽生
X11n0271_p1073a14║塵土，如正真心，妄志詭譎也。
X11n0271_p1073a15║如塵隨風，各無所見。
X11n0271_p1073a16║二、立喻雙明。
X11n0271_p1073a17║二習相加，故有沒溺、騰擲、飛墜、漂淪諸事。
X11n0271_p1073a18║三、感苦彰因
X11n0271_p1073a19║是故十方一切如來，色目欺誑，同名劫殺。
X11n0271_p1073a20║四，佛名因相。
X11n0271_p1073a21║菩薩見誑，如踐蛇虺。
X11n0271_p1073a22║五，行人觀厭。箋云：虺者，南中虵也。爾雅釋魚篇
X11n0271_p1073a23║云：蝮虺博三寸，首大如臂。注云：身長三寸，首如臂
X11n0271_p1073a24║指。此白種蛇為蝮虺也。
X11n0271_p1073b01║七者怨習交嫌，發于銜恨。
X11n0271_p1073b02║七，怨。文五：初、乘因發相。箋云：怨者，含恨不休為
X11n0271_p1073b03║性。
X11n0271_p1073b04║如是故有飛石投礰。
X11n0271_p1073b05║箋云：礰，釋名：小石也。
X11n0271_p1073b06║匣貯車檻，甕盛囊幞。
X11n0271_p1073b07║箋云：車檻未見，餘經所述王法或有之。昔有王作
X11n0271_p1073b08║車，八十八輻，無輞，相如櫃，有四面，四面各竄其釘，
X11n0271_p1073b09║置罪人向中，以牛駕走。
X11n0271_p1073b10║如陰毒人，懷抱畜惡。
X11n0271_p1073b11║二、立喻雙明。箋云：陰，隱也。隱毒在心，畜惡可知。
X11n0271_p1073b12║二習相吞，故有投擲、擒捉、擊射、拋撮諸事。
X11n0271_p1073b13║三、感苦彰因箋云：吞，猶含恨也。
X11n0271_p1073b14║是故十方一切如來色目怨家，名違害鬼。
X11n0271_p1073b15║四，佛名因相。箋云：違害鬼，則損舍利弗之鬼也。
X11n0271_p1073b16║菩薩見怨，如飲鴆酒。
X11n0271_p1073b17║五，行人觀厭。箋云：廣志云：其鳥大如鶚，紫綠色，
X11n0271_p1073b18║有毒，頭長七八寸，食蛇蝮，以其毛歷飲食則殺人。
X11n0271_p1073b19║八者、見習交明。
X11n0271_p1073b20║八，見。文五：初、乘因發相。箋云：妄見交相明白也。
X11n0271_p1073b21║如薩迦耶。
X11n0271_p1073b22║箋云：則身見是總為妄，執身為我解也。
X11n0271_p1073b23║見禁戒取。
X11n0271_p1073b24║箋云：見則邊見，但見一邊，如見斷一向斷，見常一
X11n0271_p1073c01║向常。禁戒則戒禁，作鷄狗二戒也。取是見取，見是
X11n0271_p1073c02║能見，取則所取之境。
X11n0271_p1073c03║邪悟諸業。
X11n0271_p1073c04║箋云：則邪見也。
X11n0271_p1073c05║發於違拒。
X11n0271_p1073c06║箋云：於諸佛正見相違拒也。
X11n0271_p1073c07║出生相返。
X11n0271_p1073c08║箋云：邪見出生一切惡法，正見出生一切善法，故
X11n0271_p1073c09║相返也。
X11n0271_p1073c10║如是，故有王使主吏證執文籍。
X11n0271_p1073c11║箋云：王則閻羅王，使則使者、主獄、主吏、典吏。
X11n0271_p1073c12║如行路人，來往相見。
X11n0271_p1073c13║次立喻雙明。
X11n0271_p1073c14║二習相交，故有勘問、權詐、考訊、推鞠、察訪、披究、照明
X11n0271_p1073c15║善惡童子，手執文簿、詞辯諸事。
X11n0271_p1073c16║三、感苦彰因箋云：權，用權道誘引。詐，乃詐問於
X11n0271_p1073c17║佗。考，則窮考。訊，則問訊。
X11n0271_p1073c18║是故十方一切如來色目惡見，同名見坑。
X11n0271_p1073c19║四，佛名因相。
X11n0271_p1073c20║菩薩見諸，虗妄徧執，如入毒壑。
X11n0271_p1073c21║五，行人觀厭。箋云：壑中有毒蛇、毒龍等，謂之毒
X11n0271_p1073c22║壑。
X11n0271_p1073c23║九者、抂習交加，發於誣謗。
X11n0271_p1073c24║九，抂。文五：初，乘因發相。箋云：抂者，抑壓良善，加
X11n0271_p1074a01║諸非過為性。
X11n0271_p1074a02║如是故有合山合石，碾磑耕磨。
X11n0271_p1074a03║箋云：磑，小磨也。
X11n0271_p1074a04║如讒賊人，逼抂良善。
X11n0271_p1074a05║次立喻雙明。
X11n0271_p1074a06║二習相排，故有壓捺、搥按、蹙漉、衡度諸事。
X11n0271_p1074a07║二、感苦彰因。箋云：相排則排比也。壓，將物壓之。
X11n0271_p1074a08║捺，以木捺住之。衡度則釘人之具，以□□木為衡，
X11n0271_p1074a09║似門木，隨人身手為度。
X11n0271_p1074a10║是故十方一切如來，色目怨謗同名讒虎。
X11n0271_p1074a11║四，佛名因相。箋云：讒虎，未見餘文。昔魏國君使
X11n0271_p1074a12║於龐恭，入趙，恭懼有讒人，臨行謂魏君曰：今有一
X11n0271_p1074a13║人言市中有虎，君信之乎？答言：不信。恭曰：二人言
X11n0271_p1074a14║之，君信之乎？答言：疑之。恭曰：三人言之，君信之乎？
X11n0271_p1074a15║答曰：信。恭曰：夫市無虎明矣，三人言誠有虎，趙、魏
X11n0271_p1074a16║相去遠於市矣，而讒臣者非止三人，願君察之。於
X11n0271_p1074a17║是辭行，未及還而乃讒言先至，果不得見於魏君
X11n0271_p1074a18║矣。
X11n0271_p1074a19║菩薩見抂，如遭霹𮦷。
X11n0271_p1074a20║五，行人觀厭。
X11n0271_p1074a21║十者訟習交諠，發於藏覆，如是故有鑒見照燭。
X11n0271_p1074a22║十，訟。文五。初乘因發相。箋云：訟，辭訟於人也。發
X11n0271_p1074a23║於藏覆者，發佗人陰私之事也。
X11n0271_p1074a24║如於日中，不能藏影。
X11n0271_p1074b01║次立喻雙明。
X11n0271_p1074b02║故有惡友業鏡火珠，披露宿業對驗諸事。
X11n0271_p1074b03║三、感苦彰因箋云：惡友則證於人，業鏡火珠則
X11n0271_p1074b04║照於人。
X11n0271_p1074b05║是故十方一切如來色目覆藏，同名陰賊。
X11n0271_p1074b06║四，佛名因相。箋云：陰賊，則心下陰隱如賊。
X11n0271_p1074b07║菩薩觀覆，如戴高山，履於巨海。
X11n0271_p1074b08║五行，人觀厭然。群生造業，業乃恒沙。舉簳収枝，總
X11n0271_p1074b09║言於十。三為根本，慢亦俱生。怨抂訟嗔，上傍生誑。
X11n0271_p1074b10║詐二貪邊，附起五利。使迷真妄度，癡族同収。婬亦
X11n0271_p1074b11║貪収，慢為癡攝。貪因癡起，嗔約貪生。推本窮源，無
X11n0271_p1074b12║明殖始。迷一真為二分，失一寂為四生。分一妄八
X11n0271_p1074b13║萬四千塵勞，縱一迷彌輪六趣。略陳因義，果相標
X11n0271_p1074b14║名。勗進迷徒，宜令廣辯。
X11n0271_p1074b15║云何六報？
X11n0271_p1074b16║後、當乘業果。文二：初、明異熟。文三：初、總標。文三：初、
X11n0271_p1074b17║徵招果。箋云：六交報有二說：或眼根交耳鼻等
X11n0271_p1074b18║根，六根各相交也；或因與果交。
X11n0271_p1074b19║阿難！一切眾生六識造業。
X11n0271_p1074b20║次識造根流。箋云：眼識乃至意識，各各造業，不
X11n0271_p1074b21║同因中為能造，地獄中為所造。然前五識造業，地
X11n0271_p1074b22║獄中果相現前受別報，六識是總報，何不言第七
X11n0271_p1074b23║與第八，唯言六識？謂第六識對境強盛分別，第七
X11n0271_p1074b24║唯內緣不對境，第八白淨無記。
X11n0271_p1074c01║所招惡報，從六根出。
X11n0271_p1074c02║箋云：因地獄中果相現。
X11n0271_p1074c03║云何惡報從六根出？
X11n0271_p1074c04║後徵根、塵、報。然增上果，則異熟等流皆有，思之可
X11n0271_p1074c05║解。或一具三，此陳偏勝。箋云：夫言三果異熟等
X11n0271_p1074c06║流，皆有思之可解者，如地獄中種種苦具增上，此
X11n0271_p1074c07║是異熟增上。如地獄受苦，與生時六根所造等齊，
X11n0271_p1074c08║而有增上苦具，亦等流增上。或一具三者，或地獄
X11n0271_p1074c09║中果異時而熟，是異熟。或與生時等齊流類，故言
X11n0271_p1074c10║等流。或有種種苦具增上殊勝故，故言增上。
X11n0271_p1074c11║一者見報，招引惡果。
X11n0271_p1074c12║次、別釋。文六：初、眼根。文五：初、標因引果。箋云：因
X11n0271_p1074c13║中眼緣前境，果感招引惡果，因中為能招引，果中
X11n0271_p1074c14║為所招引。
X11n0271_p1074c15║此見業交，則臨終時先見猛火滿十方界。
X11n0271_p1074c16║次業相先呈。箋云：則臨終時，招報之時也。
X11n0271_p1074c17║亡者神識飛墜，乘煙入無間獄。
X11n0271_p1074c18║三中陰乘生。箋云：神識中陰，身識也。地獄居下，
X11n0271_p1074c19║則亡者飛上，然後倒頭，從下入地獄。此順諸教所
X11n0271_p1074c20║論。
X11n0271_p1074c21║發明二相。
X11n0271_p1074c22║四、覩前幽顯。文三：初、標。
X11n0271_p1074c23║一者明見，則能徧見種種惡物，生無量畏。
X11n0271_p1074c24║次明箋云：毒龍蛇等種種惡物，然五識有對境，
X11n0271_p1075a01║有不對境之時。
X11n0271_p1075a02║二者暗見，寂然不見，生無量恐。
X11n0271_p1075a03║後暗。箋云：暗見則無見，此是不對境時。
X11n0271_p1075a04║如是見火。
X11n0271_p1075a05║五、業流交報。文五：初、燒聽。箋云：此句下少一句，
X11n0271_p1075a06║經應云：燒見能為熱砂熱灰在眼。合有此句，恐文
X11n0271_p1075a07║失落。
X11n0271_p1075a08║燒聽能為鑊湯。洋銅。
X11n0271_p1075a09║箋云：為耳為坎，坎屬水，水遭火燒，故成鑊湯。
X11n0271_p1075a10║燒息能為黑煙紫𦦨。
X11n0271_p1075a11║次燒息。
X11n0271_p1075a12║燒味能為焦丸鐵糜。
X11n0271_p1075a13║三，燒味。箋云：焦丸，熱鐵為丸也。糜，粥也。以鐵粥
X11n0271_p1075a14║灌罪人口。
X11n0271_p1075a15║燒觸能為熱灰爐炭。
X11n0271_p1075a16║四，燒觸。
X11n0271_p1075a17║燒心能生星火，迸灑煽鼓空界。
X11n0271_p1075a18║五，燒心。箋云：謂輕安一種，欲界全無，一切眾生
X11n0271_p1075a19║第六識心攀緣，逐境喧囂，動掉果中，招感星火，迸
X11n0271_p1075a20║灑空界。
X11n0271_p1075a21║二者、聞報招引惡果。
X11n0271_p1075a22║二、耳根。文五：初、標因引果。
X11n0271_p1075a23║此聞業交，則臨終時先見波濤，沒溺天地。
X11n0271_p1075a24║次業相先呈。
X11n0271_p1075b01║亡者神識，降注乘流，入無間獄。
X11n0271_p1075b02║三中陰乘生。箋云：降注從水中下，乘流頭車，入
X11n0271_p1075b03║無間獄。
X11n0271_p1075b04║發明二相。
X11n0271_p1075b05║四、覩前幽顯。文三：初、標。
X11n0271_p1075b06║一者開聽，聽種種閙，精神愗亂。
X11n0271_p1075b07║次開：箋云：愗，悶也。開聽則聞於前境。
X11n0271_p1075b08║二者閉聽，寂無所聞，幽魄沈沒。
X11n0271_p1075b09║後閉。箋云：閉聽不聞，前境沈沒者，深沈沒溺也。
X11n0271_p1075b10║如是聞波注聞，則能為責為詰。
X11n0271_p1075b11║五、業流交報。文六：初、注聞。箋云：注聞乃耳根也。
X11n0271_p1075b12║責則勘責，詰則詰問。
X11n0271_p1075b13║注：見則能為雷、為吼、為惡毒氣。
X11n0271_p1075b14║次注見。箋云：毒龍、毒蛇等氣。
X11n0271_p1075b15║注息則能為雨為霧，灑諸毒虫，周徧身體。
X11n0271_p1075b16║三、注息。
X11n0271_p1075b17║注味則能，為膿為血，種種雜穢。
X11n0271_p1075b18║四、注味
X11n0271_p1075b19║注：觸則能為畜、為鬼、為糞、為尿。
X11n0271_p1075b20║五注觸。箋云：為畜為畜形，為鬼為鬼形。
X11n0271_p1075b21║注意則能為電為雹，摧碎心魄。
X11n0271_p1075b22║六、注意箋云：為雹，為天上降下之雹。
X11n0271_p1075b23║三者，齅報招引惡果。
X11n0271_p1075b24║三、鼻根。文五：初、標因引果。
X11n0271_p1075c01║此齅業交，則臨終時先見毒氣充塞遠近。
X11n0271_p1075c02║次業相先呈。箋云：為因中聞香，貪好之氣；果中
X11n0271_p1075c03║業感，先聞惡毒之氣。
X11n0271_p1075c04║亡者神識，從地踊出，入無間獄。
X11n0271_p1075c05║三中陰乘生。箋云：地獄或地中踊出，或空而現，
X11n0271_p1075c06║俱約隨業而感。
X11n0271_p1075c07║發明二相。
X11n0271_p1075c08║四、覩前幽顯。文三：初、標。
X11n0271_p1075c09║一者、通聞被諸惡氣熏極心擾。
X11n0271_p1075c10║次通箋云：言惡毒之氣熏人極多，令心擾亂。
X11n0271_p1075c11║二者塞聞，氣掩不通，悶絕於地。
X11n0271_p1075c12║後塞。
X11n0271_p1075c13║如是齅氣衝息，則能為質為履。
X11n0271_p1075c14║五、業流交報。文六：初、衝息為質，感受地獄異熟。質
X11n0271_p1075c15║為履，則所趣之處。凡根本□業，則果感處所及能
X11n0271_p1075c16║受異熟身。餘為所受。餘並如文。
X11n0271_p1075c17║衝見則能為火為炬。
X11n0271_p1075c18║次衝見。
X11n0271_p1075c19║衝聽則能為沒為溺，為洋為沸。
X11n0271_p1075c20║三衝聽。箋云：為洋銅灌罪人口，為沸湯煑罪人
X11n0271_p1075c21║身。
X11n0271_p1075c22║衝味則能為餒為爽。
X11n0271_p1075c23║四衝味。箋云：餒者，餓也。爽者，差也。道德經云：五
X11n0271_p1075c24║味令人口爽。
X11n0271_p1076a01║衝觸則能為綻為爛，為大肉山，有百千眼，無量咂食。
X11n0271_p1076a02║五衝觸。箋云：為綻，為泡綻也。為爛，為壞爛也。為
X11n0271_p1076a03║大肉山，身作大肉山，肉山有百千眼，無量虫於中
X11n0271_p1076a04║咂食。
X11n0271_p1076a05║衝思則能為灰為瘴，為飛砂礰擊碎身體。
X11n0271_p1076a06║六，衝思。箋云：為灰，灰土也。為瘴，山嵐瘴氣也。
X11n0271_p1076a07║四者，味報招引惡果。
X11n0271_p1076a08║四、舌根。文五：初、標因引果。
X11n0271_p1076a09║此味業交，則臨終時，先見鐵網，猛燄熾烈，周覆世界。
X11n0271_p1076a10║次業相先呈。
X11n0271_p1076a11║亡者神識，下透鐵網，倒懸其頭，入無間獄。
X11n0271_p1076a12║三中陰乘生。
X11n0271_p1076a13║發明二相。
X11n0271_p1076a14║四、覩前幽顯。文三：初、標。
X11n0271_p1076a15║一者吸氣結成寒冰，凍冽身肉。
X11n0271_p1076a16║次吸
X11n0271_p1076a17║二者吐氣，飛為猛火，燋爛骨髓。
X11n0271_p1076a18║後吐。箋云：餓鬼吐氣成火。燋，猶燒也。
X11n0271_p1076a19║如是甞味歷甞，則能為承為忍。
X11n0271_p1076a20║五業流交報，文五初歷甞。箋云：承忍者，皆罪身
X11n0271_p1076a21║承受忍耐也。
X11n0271_p1076a22║歷見則能，為然金石。
X11n0271_p1076a23║二歷見。箋云：為然金石擊於罪人。
X11n0271_p1076a24║歷聽則能為利兵刃。
X11n0271_p1076b01║三歷聽
X11n0271_p1076b02║歷息則能為大鐵籠，彌覆國土。
X11n0271_p1076b03║四歷息
X11n0271_p1076b04║歷觸則能為弓、為箭、為弩、為射。
X11n0271_p1076b05║五，歷觸。
X11n0271_p1076b06║歷思則能為飛熱鐵，從空而下。
X11n0271_p1076b07║六、歷思。
X11n0271_p1076b08║五者、觸報招引惡果。
X11n0271_p1076b09║五、身根。文五：初、標因引果。
X11n0271_p1076b10║此觸業交，則臨終時先見大山四面來合，無復出路。
X11n0271_p1076b11║次業相先呈。箋云：生時貪觸細滑等境，死時乃
X11n0271_p1076b12║見來山四面，合罪人身。
X11n0271_p1076b13║亡者神識，見大鐵城，火蛇火狗，虎狼師子，牛頭獄卒，
X11n0271_p1076b14║馬頭羅剎，手執鎗矟，駈入城門，向無間獄。
X11n0271_p1076b15║三中陰乘生。箋云：矟，木作，或即戟矟。
X11n0271_p1076b16║發明二相。
X11n0271_p1076b17║四、覩前幽顯。文三：初、標。
X11n0271_p1076b18║一者合觸，合山逼體，骨肉血潰。
X11n0271_p1076b19║次合箋云：潰，散也。
X11n0271_p1076b20║二者離觸，刀劒觸身，心肝屠裂。
X11n0271_p1076b21║後離。箋云：屠裂者，如屠物命分裂也。
X11n0271_p1076b22║如是合觸、歷觸，則能為道、為觀、為廳、為案。
X11n0271_p1076b23║五、業流交報。文六：初、歷觸。箋云：為道則為所遊
X11n0271_p1076b24║之路，為觀則誑現花林異相，廳案則冥司推鞠之
X11n0271_p1076c01║所也。
X11n0271_p1076c02║歷見則能為燒為爇。
X11n0271_p1076c03║次歷見。
X11n0271_p1076c04║歷聽則能為撞為擊，為剚為射。
X11n0271_p1076c05║三歷聽箋云：剚則刀入肉聲。
X11n0271_p1076c06║歷息則能為括，為袋，為考，為縛。
X11n0271_p1076c07║四歷息箋云：括，結也。言為袋結之。為考，推考也。
X11n0271_p1076c08║歷甞則能為耕為鉗，為斬為截。
X11n0271_p1076c09║五，歷甞。箋云：鉗取罪人舌，以牛耕之。
X11n0271_p1076c10║歷思則能為墜為飛，為煎為炙。
X11n0271_p1076c11║六、歷思。箋云：以湯煎之，以火炙之。
X11n0271_p1076c12║六者，思報招引惡果。
X11n0271_p1076c13║六、意根。文五：初、標因引果。
X11n0271_p1076c14║此思業交，則臨終時先見惡風吹壞國土。
X11n0271_p1076c15║次業相先呈。箋云：第六識，因中喧囂動掉，果中
X11n0271_p1076c16║先感風輪，似識不定。
X11n0271_p1076c17║亡者神識，被吹上空，旋落乘風，墮無間獄。
X11n0271_p1076c18║三中陰乘生。箋云：旋落者，迴旋墮落也。
X11n0271_p1076c19║發明二相。
X11n0271_p1076c20║四、覩前幽顯。文三：初、標。
X11n0271_p1076c21║一者不覺，迷極則荒，奔走不息。
X11n0271_p1076c22║次不覺。箋云：於生六識，有不與五同緣，於死亦
X11n0271_p1076c23║所不覺。荒忙奔走，或東或西。
X11n0271_p1076c24║二者不迷，覺知則苦，無量煎燒，痛深難忍。
X11n0271_p1077a01║後覺。
X11n0271_p1077a02║如是邪思結思，則能為方為所。
X11n0271_p1077a03║五、業流交報。文六：初、結思。箋云：為方道處行。
X11n0271_p1077a04║結見則能為鑒為證。
X11n0271_p1077a05║次結見。箋云：善惡二童之所鑒證。
X11n0271_p1077a06║結聽則能為大合石，為冰為霜，為土為霿。
X11n0271_p1077a07║三、結聽。箋云：霿，爾雅釋名：亡天氣下地不應曰
X11n0271_p1077a08║雺也。與霿同。
X11n0271_p1077a09║結息則能為大火車、火船、火檻。
X11n0271_p1077a10║四，結息。箋云：車以乘之，船以載之，檻以檻之，此
X11n0271_p1077a11║中三物，炎炎皆火，焚燒罪人。
X11n0271_p1077a12║結甞則能，為大叫喚，為悔為泣。
X11n0271_p1077a13║五，結甞。箋云：悔，悔恨也。
X11n0271_p1077a14║結觸則能為大為小，為一日中萬生萬死，為偃為仰。
X11n0271_p1077a15║六、結觸。然依根造業，果則雖齊，或業等差，寧同一
X11n0271_p1077a16║揆？理宜疎簡，識本通論，使報不虗彰，勗除因妄。
X11n0271_p1077a17║箋云：為大，大身也。為小，小身也。萬生萬死者，此則
X11n0271_p1077a18║悶絕假死假生，非實死實生也。偃，覆也。覆仰皆受
X11n0271_p1077a19║業之身。疏云：依根造業者，依六根造六交報也。果
X11n0271_p1077a20║則雖齊者，一因酬一果。齊地業有等差者，或有六
X11n0271_p1077a21║根總造業，或有但向眼根作業，餘根不造，有其平
X11n0271_p1077a22║等差別輕重也。揆，猶度也。言不可將一度量等之，
X11n0271_p1077a23║就佗根本作業根通論，使一因酬一果，戒勗眾生
X11n0271_p1077a24║修行也。
X11n0271_p1077b01║阿難！是名地獄十因六果，皆是眾生迷妄所造。
X11n0271_p1077b02║後通結。文三：初、指迷通結。箋云：因中為能造，地
X11n0271_p1077b03║獄中則為所造。
X11n0271_p1077b04║若諸眾生，惡業同造。
X11n0271_p1077b05║次述報分差。文五：初阿鼻。箋云：則十惡同造。
X11n0271_p1077b06║入阿鼻獄，受無量苦，經無量劫。
X11n0271_p1077b07║箋云：言地獄受苦無邊，劫數長遠。
X11n0271_p1077b08║六根各造。
X11n0271_p1077b09║次無間。箋云：是能造。
X11n0271_p1077b10║及彼所作。
X11n0271_p1077b11║箋云：是能造。
X11n0271_p1077b12║兼境兼根，是人則入，八無間獄。
X11n0271_p1077b13║箋云：境上作罪，根上亦作罪，是兼境兼根。八獄者，
X11n0271_p1077b14║八寒八熱也。
X11n0271_p1077b15║身口意三作殺盜婬，是人則入十八地獄。
X11n0271_p1077b16║三十八箋云：身、口、意三，都是十惡，身三、意三、口
X11n0271_p1077b17║四。今但造身三，口、意不造，則入十八地獄。
X11n0271_p1077b18║三業不兼，中間或為一殺一盜，是人則入三十六地
X11n0271_p1077b19║獄。
X11n0271_p1077b20║四。三十六。箋云：三業不兼者，不兼三業也。但行
X11n0271_p1077b21║殺不盜，或但行盜不行殺，前之十八二分，分開為
X11n0271_p1077b22║三十六，是越一倍也。
X11n0271_p1077b23║見見一根。
X11n0271_p1077b24║五一百八。箋云：是能見所見也。能見是根，所見
X11n0271_p1077c01║是境。
X11n0271_p1077c02║單犯一業。
X11n0271_p1077c03║箋云：或眼根但犯色塵，耳根但分別聲塵，此則但
X11n0271_p1077c04║犯一根，諸根不造。
X11n0271_p1077c05║是人則入一百八地獄。
X11n0271_p1077c06║箋云：前之三十六獄，三分分開為一百八獄，譬夫
X11n0271_p1077c07║一擔分之為十，於其輕重，罪亦明矣。
X11n0271_p1077c08║由是眾生別作別造，於世界中入同分地，妄想發生
X11n0271_p1077c09║非本來有。
X11n0271_p1077c10║後，總明無實。然浮生寄壽，石火流飇，不悟空花，恒
X11n0271_p1077c11║思五欲，斯須造業，未及歡娛，業浪吞舟，四山冥合，
X11n0271_p1077c12║刀輪粉骨，熾𦦨焚肌，鐵網籠圍，金丸射腹，一沈純
X11n0271_p1077c13║苦，拂石殃形，正罪治終，仍生鬼畜。箋云：由是眾
X11n0271_p1077c14║生別作別造者，結答阿難前問。為當彼彼發業，各
X11n0271_p1077c15║各私受，則私招地獄。言善星作業，而善星受。於世
X11n0271_p1077c16║界中，入同分地者，則同分地獄，結答前問。為有定
X11n0271_p1077c17║處？為復自然？意謂私招之中，亦有同分二種地獄
X11n0271_p1077c18║也。妄想發生，非本來有者，則根本無明，結答前問。
X11n0271_p1077c19║為復本來自有？為復眾生妄習生起？
X11n0271_p1077c20║復次，阿難！是諸眾生非破律儀、犯菩薩戒。
X11n0271_p1077c21║後、述等流。文二：初、鬼畜酬因。文二：初、乘因受鬼。文
X11n0271_p1077c22║二：初、明罪畢乘生。箋云：非叱也。此則大小二乘
X11n0271_p1077c23║戒俱犯也。科云：述等流者，因等果流，故曰等流。言
X11n0271_p1077c24║因中造成諸業，果中受罪，便乃齊等故。
X11n0271_p1078a01║毀佛涅槃。
X11n0271_p1078a02║箋云：謗，方等也。
X11n0271_p1078a03║諸餘雜業。
X11n0271_p1078a04║箋云：則十惡、五逆等。
X11n0271_p1078a05║歷劫燒然後還，罪畢受諸鬼形。
X11n0271_p1078a06║箋云：言地獄之中，歷劫被火焚燒也。
X11n0271_p1078a07║若於本因貪物為罪，是人罪畢，遇物成形，名為怪鬼。
X11n0271_p1078a08║次酬，因列報文十：初怪鬼。箋云：本因貪物，託物
X11n0271_p1078a09║成形，乘因稱果。
X11n0271_p1078a10║貪色為罪，是人罪畢，遇風成形，名為魃鬼。
X11n0271_p1078a11║二、魃鬼。貪色遇風，則或覩屈伸言笑，動止音聲，發
X11n0271_p1078a12║起迷情，致生貪欲，當來受果，託動成形，想亂人心，
X11n0271_p1078a13║報成魃鬼。
X11n0271_p1078a14║貪惑為罪，是人罪畢，遇畜成形，名為魅鬼。
X11n0271_p1078a15║三、魅鬼。貪惑則好生疑慮，又惑亂他心，遇畜疑生，
X11n0271_p1078a16║果成於魅。箋云：遇畜疑生，則遇畜生，因中疑惑，
X11n0271_p1078a17║便生其類。
X11n0271_p1078a18║貪恨為罪，是人罪畢，遇蟲成形，名蠱毒鬼。
X11n0271_p1078a19║四蠱毒鬼，貪恨則怨恨，蟲乃毒虫，果毒因嗔，如文
X11n0271_p1078a20║可解。
X11n0271_p1078a21║貪憶為罪，是人罪畢，遇衰成形，名為癘鬼。
X11n0271_p1078a22║五癘鬼，憶則繫想，傷形遇衰，或遇其衰禍，果招癘
X11n0271_p1078a23║鬼，或癘鬼傷人，或云癩鬼，未見文說。
X11n0271_p1078a24║貪慠為罪，是人罪畢，遇氣成形，名為餓鬼。
X11n0271_p1078b01║六、餓鬼貪慠，則常生憍慢，負氣凌佗，託氣乘因，摧
X11n0271_p1078b02║憍處餓，如文可解。箋云：氣則風雲氣候也。
X11n0271_p1078b03║貪罔為罪，是人罪畢，遇幽為形，名為魘鬼。
X11n0271_p1078b04║七、魘鬼。貪罔則罔冒佗人，遇幽則酬因暗計。魘鬼
X11n0271_p1078b05║魘人，乘因可解。
X11n0271_p1078b06║貪明為罪，是人罪畢，遇精為形，名魍魎鬼。
X11n0271_p1078b07║八、魍魎鬼貪明。或仰觀天宿，或樂顯色為緣，遇精
X11n0271_p1078b08║還明，魍魎精類。箋云：或樂顯色為緣，則煙雲塵
X11n0271_p1078b09║霧也。
X11n0271_p1078b10║貪成為罪，是人罪畢，遇則為形，名伇使鬼。
X11n0271_p1078b11║九、伇使鬼。貪成則媒牙結媾，或樂成就世間諸事，
X11n0271_p1078b12║遇明心顯，平直無私，伇使之流，酬因可當。箋云：
X11n0271_p1078b13║伇使者，被大力鬼王之所伇使。
X11n0271_p1078b14║貪黨為罪，是人罪畢，遇人為形，名傳送鬼。
X11n0271_p1078b15║十、傳送鬼。貪黨則好附明黨，遇人乃託附乘因。傳
X11n0271_p1078b16║送附人，如文可解。
X11n0271_p1078b17║阿難！是人皆以純情墜落，業火燒乾，上出為鬼。
X11n0271_p1078b18║後指因令悟。文三：初指鬼乘因。箋云：人之魂魄
X11n0271_p1078b19║所歸曰鬼也。
X11n0271_p1078b20║此等皆是自妄想業之所招引。
X11n0271_p1078b21║次指元妄。箋云：前問佛體真實，云何復有地獄、
X11n0271_p1078b22║餓鬼、六道等？佛令結答，此等皆是自妄想業之所
X11n0271_p1078b23║招引。妄想則根本無明，或第六識。
X11n0271_p1078b24║若悟菩提，則妙圓明，本無所有。
X11n0271_p1078c01║後指真令悟，如文可解。鬼形乘業，果盡因窮，殘報
X11n0271_p1078c02║相仍，更居傍類。
X11n0271_p1078c03║復次，阿難！鬼業既盡，則情與想二俱成空。
X11n0271_p1078c04║後、畜報儻私。文三：初、業窮儻債。文二：初、明因果俱
X11n0271_p1078c05║窮。箋云：二俱成空，則情想二因造業，向鬼業則
X11n0271_p1078c06║盡，畜生猶存。
X11n0271_p1078c07║方於世間，與元負人怨對相值，身為畜生，酬其宿債。
X11n0271_p1078c08║後對怨償債。
X11n0271_p1078c09║物怪之鬼，物銷報盡，生於世間，多為梟類。
X11n0271_p1078c10║次列果酬因。文十：初梟類。箋云：此文皆約三重
X11n0271_p1078c11║因果。如為鬼，則遇物成形，後向畜生之中。又為土
X11n0271_p1078c12║梟類，附塊為兒，及得人身，情性頑鈍，於物無異。
X11n0271_p1078c13║風魃之鬼，風銷報盡，生於世間，多為咎徵。一切異類。
X11n0271_p1078c14║二、咎徵類。箋云：咎徵者，咎則過咎，徵則徵兆，或
X11n0271_p1078c15║咎徵則虎狼之類。
X11n0271_p1078c16║畜魅之鬼，畜死報盡，生於世間，多為狐類。
X11n0271_p1078c17║三狐類。
X11n0271_p1078c18║虫蠱之鬼，虫滅報盡，生於世間，多為毒類。
X11n0271_p1078c19║四毒類毒，則蚖蝮等。
X11n0271_p1078c20║衰癘之鬼，衰窮報盡，生於世間，多為蛔類。
X11n0271_p1078c21║五、蛔類。蛔則身中諸虫也。
X11n0271_p1078c22║受氣之鬼，氣銷報盡，生於世間，多為食類。
X11n0271_p1078c23║六、食類。食類則雞、猪、羊、鹿等，此償殺食債。
X11n0271_p1078c24║綿幽之鬼，幽銷報盡，生於世間，多為服類。
X11n0271_p1079a01║七、服類。服類，則蠶、虫等亦酬宿債。准此，合明驢、馬、
X11n0271_p1079a02║牛等償債，不言通悉。
X11n0271_p1079a03║和精之鬼，和銷報盡，生於世間，多為應類。
X11n0271_p1079a04║八、應類。應類則平常所應，如水惡、商羊、石鷰等。
X11n0271_p1079a05║箋云：水惡則江豚、白鱀等。商羊，家語云：童謠曰：天
X11n0271_p1079a06║將大雨，商羊皷舞。
X11n0271_p1079a07║明靈之鬼，明滅報盡，生於世間，多為休徵一切諸類。
X11n0271_p1079a08║九、休徵類。休徵則麟、鳳、龜、鶴等。
X11n0271_p1079a09║依人之鬼，人亡報盡，生於世間，多為循類。
X11n0271_p1079a10║十、循類。循類則猫犬等傍生雖眾，舉類通収，一一
X11n0271_p1079a11║□言，恐煩耳目。
X11n0271_p1079a12║阿難，是等皆以業火乾枯，酬其宿債傍為畜生，此等
X11n0271_p1079a13║亦皆自虗妄業之所招引。若悟菩提，則此妄緣本無
X11n0271_p1079a14║所有。
X11n0271_p1079a15║後指因令悟。文二：初指因令悟。
X11n0271_p1079a16║如汝所言，寶蓮香等及琉璃王、善星比丘，如是惡業
X11n0271_p1079a17║本自發明，非從天降、亦非地出、亦非人與，自妄所招
X11n0271_p1079a18║還自來受，菩提心中皆為淨虗妄想凝結。
X11n0271_p1079a19║後牒問，明虗然一念為非治𠎝，歷劫三塗苦畢合
X11n0271_p1079a20║復人流。箋云：如汝所言下一科，經方結答。阿難
X11n0271_p1079a21║問云：世尊！若此妙明、真淨、妙心本來徧圓，如是乃
X11n0271_p1079a22║至大地、草木、蠕動含露本元真如，即是如來成佛
X11n0271_p1079a23║真體。佛體真實，云何復有地獄等？如寶蓮香、琉璃
X11n0271_p1079a24║大王、善星比丘云何墮地獄等？
X11n0271_p1079b01║復次，阿難！從是畜生酬償先債，若彼酬者分越所酬，
X11n0271_p1079b02║此等眾生還復為人，返徵其剩。
X11n0271_p1079b03║後、復形人路。文三：初、剩債相仍。文四：初、返徵過分。
X11n0271_p1079b04║箋云：如其驢馬等，唯酬彼人分足，其人分外力
X11n0271_p1079b05║伇，則招佗却為人，還徵分外之力也。
X11n0271_p1079b06║如彼有力兼有福德，則於人中不捨人身，酬還彼力。
X11n0271_p1079b07║次隨業施酬。文二：初約福人還。箋云：若有力，則
X11n0271_p1079b08║是齋戒力及福德力，則向人身便還也。
X11n0271_p1079b09║若無福者，還為畜生，償彼餘直。
X11n0271_p1079b10║後無飲，畜償。
X11n0271_p1079b11║阿難當知，若用錢物，或伇其力，償足自停。
X11n0271_p1079b12║三、殺食怨深。文三：初、明財力易停。
X11n0271_p1079b13║如其中間殺彼身命或食其肉，如是乃至經微塵劫
X11n0271_p1079b14║相食相誅，猶如轉輪互為高下無有休息。
X11n0271_p1079b15║後述命怨難解。
X11n0271_p1079b16║除奢摩佗及佛出世，不可停寢。
X11n0271_p1079b17║四、勝緣方息。
X11n0271_p1079b18║汝今應知，彼梟倫者，酬足復形，生人道中，參合頑類。
X11n0271_p1079b19║次歸人復類。文十。初頑類。頑則觸途懵鈍。
X11n0271_p1079b20║彼咎徵者，酬足復形，生人道中，參合愚類。
X11n0271_p1079b21║二、愚類。愚乃不達玄門。
X11n0271_p1079b22║彼狐倫者，酬足復形，生人道中，參於佷類。
X11n0271_p1079b23║三、佷類佷，則𢤱悷違人。
X11n0271_p1079b24║彼毒倫者，酬足復形，生人道中，參合庸類。
X11n0271_p1079c01║四、庸類。庸乃心虧妙智。
X11n0271_p1079c02║彼蛔倫者，酬足復形，生人道中，參合微類。
X11n0271_p1079c03║五、微類。微則人非齒錄。
X11n0271_p1079c04║彼食倫者，酬足復形，生人道中，參合柔類。
X11n0271_p1079c05║六、柔類。柔乃怯弱無剛。
X11n0271_p1079c06║彼服倫者，酬足復形，生人道中，參合勞類。
X11n0271_p1079c07║七、勞類。勞則伇力艱駈。
X11n0271_p1079c08║彼應倫者，酬足復形，生人道中，參於文類。
X11n0271_p1079c09║八文類。文乃華詞麗藻。
X11n0271_p1079c10║彼休徵者，酬足復形，生人道中，參合明類。
X11n0271_p1079c11║九、明類。明則博通時務。
X11n0271_p1079c12║彼諸循倫，酬足復形，生人道中，參於達類。
X11n0271_p1079c13║十達類。達乃洞曉玄猷，中果酬因，如經可悉。
X11n0271_p1079c14║阿難！是等皆以宿債酬畢，復形人道。
X11n0271_p1079c15║後、歎苦傷迷。文二：初、明復本歸人。
X11n0271_p1079c16║皆無始來業計顛倒，相生相殺，不遇如來，不聞正法，
X11n0271_p1079c17║於塵勞中法爾輪轉，此輩名為可憐愍者。
X11n0271_p1079c18║後，歎苦傷迷。然我等沈生曠劫，屢受羣殃。佛出世
X11n0271_p1079c19║飄落三途，遇人身哀逢像末。雖翹誠聖旨，不那境
X11n0271_p1079c20║劣心迷。若不懇志堅求，倐忽還漂巨海。喜逢圓教，
X11n0271_p1079c21║誓化群生。點大夜之明灯，闢昏途之覺戶。遞相諮
X11n0271_p1079c22║勸，速運三摩。永謝塵勞，同昇妙覺。向論因果，舉罪
X11n0271_p1079c23║循酬。淨業修資，由宜別演。
X11n0271_p1079c24║阿難，復有從人不依正覺修三摩地，別修妄念存想
X11n0271_p1080a01║固形，遊於山林人不及處，有十仙種。
X11n0271_p1080a02║後、演淨業高昇。文四：初、人中謬習。文三：初、總標仙
X11n0271_p1080a03║錯。箋云：言存想者，存想一聚心、心所也。
X11n0271_p1080a04║阿難！彼諸眾生堅固服餌而不休息，食道圓成，名地
X11n0271_p1080a05║行仙。
X11n0271_p1080a06║次別釋殊修。文十：初地行仙。箋云：服餌則大還
X11n0271_p1080a07║丹、雄黃、朱砂、雲母等，食者資益義道，乃仙道。
X11n0271_p1080a08║堅固草木而不休息，藥道圓成，名飛行仙。
X11n0271_p1080a09║二飛行仙箋云：草木則赤松、黃菁、曹蒲等。堅固
X11n0271_p1080a10║是能堅固，草木是所堅固。
X11n0271_p1080a11║堅固金石，而不休息。化道圓成，名游行仙。
X11n0271_p1080a12║三、游行仙箋云：堅固金石者，點鐵為金，點石為
X11n0271_p1080a13║玉，金鼎之術，白石之方，化道則變，化則道也。
X11n0271_p1080a14║堅固動止，而不休息，氣精圓成，名空行仙。
X11n0271_p1080a15║四空行仙箋云：氣精者，則仙家一百二十般案
X11n0271_p1080a16║磨之法，言氣精純也。
X11n0271_p1080a17║堅固精液而不休息，潤德圓成，名天行仙。
X11n0271_p1080a18║五天行仙箋云：堅固精液，則是扣齒為天皷，咽
X11n0271_p1080a19║津為醴泉。潤德者，潤益道德也。
X11n0271_p1080a20║堅固精色，而不休息，吸粹圓成，名通行仙。
X11n0271_p1080a21║六通行仙箋云：精色則是不行染法。吸粹者，見
X11n0271_p1080a22║日出日入，望吸太陽之氣三口也。此則通達之仙。
X11n0271_p1080a23║堅固呪禁，而不休息。術法圓成，名道行仙。
X11n0271_p1080a24║七道行仙箋云：呪禁，如天蓬、黑殺等呪。道，道法
X11n0271_p1080b01║也。
X11n0271_p1080b02║堅固思念而不休息，思憶圓成，名照行仙。
X11n0271_p1080b03║八照行仙箋云：思念，則仙家調氣□息之術，思
X11n0271_p1080b04║念前境也。照行者，言是仙身有光，照而行也。
X11n0271_p1080b05║堅固交遘而不休息，感應圓成，名精行仙。
X11n0271_p1080b06║九精行仙箋云：交遘，則房中之術，交接之方，以
X11n0271_p1080b07║象陰陽交接也。精行仙，則獨行也。
X11n0271_p1080b08║堅固變化而不休息，覺悟圓成，名絕行仙。
X11n0271_p1080b09║十絕行仙箋云：變化，則欒巴噀酒等。覺悟，則存
X11n0271_p1080b10║想也。如長房縮地，存遠為近。絕行，乃絕跡而行。
X11n0271_p1080b11║阿難，是等皆於人中鍊心，不修正覺，別得生理，壽千
X11n0271_p1080b12║萬歲，休止深山或大海島，絕於人境。斯亦輪迴，妄想
X11n0271_p1080b13║流轉，不修三昧，報盡還來，散入諸趣。
X11n0271_p1080b14║後結常輪轉。夫諸佛出世，歷劫難逢。小智居人，寧
X11n0271_p1080b15║窺妙證。既迷真理，豈悟無生。還欲固想存形，志超
X11n0271_p1080b16║煩累。或餐霞吸日，意取延齡。玉液瓊漿，持顏永駐。
X11n0271_p1080b17║維山駕鶴，暫別千年。九轉金丹，雲中犬吠。蓬鼇宴
X11n0271_p1080b18║寂，幾變桑田。樵父瞻碁，俄然爛斧。因窮果極，宛入
X11n0271_p1080b19║輪迴。不了真源，而成妄計。
X11n0271_p1080b20║阿難！諸世間人不求常住，未能捨諸妻妾恩愛。
X11n0271_p1080b21║二、天界修超。文三：初、欲界。文二：初、明六天浮厭。文
X11n0271_p1080b22║六：初、四天王天。箋云：妻者，齊也，與夫齊體故。妾
X11n0271_p1080b23║者，接也，與妻相接。
X11n0271_p1080b24║於邪婬中，心不流逸，澄鎣生明。
X11n0271_p1080c01║箋云：此人不向外馳流，蕩逸身心，乃澄湛精鎣，生
X11n0271_p1080c02║其清明。
X11n0271_p1080c03║命終之後隣於日月，如是一類名四天王天。
X11n0271_p1080c04║箋云：此天居一晝夜，當人間五十年，壽五百歲，身
X11n0271_p1080c05║長半里，修十善法，得生其中。
X11n0271_p1080c06║於己妻房，婬愛微薄。
X11n0271_p1080c07║二，忉利天。箋云：雖不與境交，亦非一向無心，但
X11n0271_p1080c08║微薄故。
X11n0271_p1080c09║於靜居時，不得全味。
X11n0271_p1080c10║箋云：於安精閑居之時。
X11n0271_p1080c11║命終之後，超日月明，居人間頂，如是一類名忉利天。
X11n0271_p1080c12║箋云：超過前四天王天，居須彌山之頂。然帝釋所
X11n0271_p1080c13║居宮殿𪫟榻，皆七寶所成。此天欲事與人間同，以
X11n0271_p1080c14║化生為異。但以母膝上雲生，兒即乘雲生，一日一
X11n0271_p1080c15║夜當人間一百年，壽命一千歲，身長一里，亦修十
X11n0271_p1080c16║善勝，故得生其中。
X11n0271_p1080c17║逢欲暫交，去無思憶。於人間事，動少靜多。
X11n0271_p1080c18║三、須𦦨摩天。箋云：動少與境相交，靜多不與境
X11n0271_p1080c19║相交也。
X11n0271_p1080c20║命終之後，於虗空中朗然安住，日月光明上照不及，
X11n0271_p1080c21║是諸人等自有光明，如是一類名須𦦨摩天。
X11n0271_p1080c22║箋云：此空居亦七寶為宮殿，一日一夜當人間二
X11n0271_p1080c23║百年，壽命二千歲，身長一里半。
X11n0271_p1080c24║一切時靜，有應觸來，未能違戾。
X11n0271_p1081a01║四，兜率陀天。箋云：未能違拒越戾也。
X11n0271_p1081a02║命終之後，上昇精微。
X11n0271_p1081a03║箋云：精微者，乃空也。
X11n0271_p1081a04║不接下界諸人天境。
X11n0271_p1081a05║箋云：不接須彌、𦦨摩等天。
X11n0271_p1081a06║乃至劫壞三災不及，如是一類名兜率陀天。
X11n0271_p1081a07║箋云：問：下三、上二菩薩何不居之？答：下二放逸，上
X11n0271_p1081a08║二闇鈍，菩薩不居。問：色、無色界菩薩何不居中？答：
X11n0271_p1081a09║有色著深禪味，不利生故；無色無形，不得說法故。
X11n0271_p1081a10║此天一晝夜當人間四百年，壽四千歲，身長二里，
X11n0271_p1081a11║執手以為欲事，修六事二因，禮佛發願行慈，得生
X11n0271_p1081a12║其中。
X11n0271_p1081a13║我無欲心，應汝行事。於橫陳時，味如嚼蠟。
X11n0271_p1081a14║五樂變化天。箋云：有外橫陳設之時，使佗行，非
X11n0271_p1081a15║雖行，但如嚼蠟，言無味。或橫陳，則同被也。
X11n0271_p1081a16║命終之後生越化地，如是一類名樂變化天。
X11n0271_p1081a17║箋云：越過前來兜率天，則彌勒菩薩後得智上，化
X11n0271_p1081a18║起內外宮殿也。約天王說，此天於自己神通，變起
X11n0271_p1081a19║五塵，受用一晝夜，當人間八百年，壽八千歲，身長
X11n0271_p1081a20║二里半。
X11n0271_p1081a21║無世間心，同世行事。
X11n0271_p1081a22║六、佗化自在天箋云：同世人行事也。
X11n0271_p1081a23║於行事交，了然超越。
X11n0271_p1081a24║箋云：了然超越，則不與境交也。
X11n0271_p1081b01║命終之後，徧能出超化無化境，如是一類名佗化自
X11n0271_p1081b02║在天。
X11n0271_p1081b03║箋云：化則樂變化天，無化則兜率陀天，超此二天
X11n0271_p1081b04║也。然此佗化自在天，樂於佗人，化起五塵境，天王
X11n0271_p1081b05║於中受用，一晝夜當人間一千六百年，壽一萬六
X11n0271_p1081b06║千歲，身長三里。
X11n0271_p1081b07║阿難！如是六天，形雖出動，心跡尚交，自此已還，名為
X11n0271_p1081b08║欲界。
X11n0271_p1081b09║後總結欲流。箋云：形雖出動，不與境交也。心跡
X11n0271_p1081b10║尚交，終有心在也。此約欲事漸輕而論也。界有欲，
X11n0271_p1081b11║故曰欲界。然此六天，前二地居欲事，同於人間。後
X11n0271_p1081b12║四空雲等居欲事，或笑或視，或執手等。
X11n0271_p1081b13║
X11n0271_p1081b14║大佛頂首楞嚴經卷第八下