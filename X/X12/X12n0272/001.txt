X12n0272_p0001a01║
X12n0272_p0001a02║No. 272-A
X12n0272_p0001a03║ 大佛頂首楞嚴經合論序
X12n0272_p0001a04║
X12n0272_p0001a05║首楞嚴經之垂於世也，蓋指如來之藏性與眾生之
X12n0272_p0001a06║本源了無差別，但能窮盡妄心，自然發露真見。故慶
X12n0272_p0001a07║喜自無迷悟中而立問，善逝於無言說中而對詶，玉
X12n0272_p0001a08║轉珠回，聖言彌布。繇是有七徵、八還、四緣塵、二顛倒
X12n0272_p0001a09║之密示，五陰、六入、十二處、十八界、二十五圓通之詳
X12n0272_p0001a10║辯，七趣、三增進、四明誨諸位洎五十種魔之顯決，其
X12n0272_p0001a11║旨洞達，若大明麗天，而昧者不覩。是以宏識之士為
X12n0272_p0001a12║之箋，為之疏，靡不渙釋。然至其堂奧，則紅紫亂朱，反
X12n0272_p0001a13║晦於聖意者多矣。故寂音之論作，豈得已哉？觀其以
X12n0272_p0001a14║智照三昧區分派別，振發大義於詆闢之間，無施不
X12n0272_p0001a15║可，雖生遠筆削，復何以加？或謂論非見諦菩薩莫能
X12n0272_p0001a16║為之，是安知寂音果非見諦者耶？愚甞取其文列於
X12n0272_p0001a17║經右，猶昔人以李長者之論合諸華嚴，間有闕遺，不
X12n0272_p0001a18║愧狂斐，輙事補緝，并杼其大略，冠于帙首。庶幾栖神
X12n0272_p0001a19║斯文者，了然無惑，直證真常，餘則具具于本序云。
X12n0272_p0001a20║時嘉泰癸亥上元日，沙門正受謹書
X12n0272_p0001a21║
X12n0272_p0001a22║
X12n0272_p0001a23║
X12n0272_p0001a24║
X12n0272_p0001b01║
X12n0272_p0001b02║No. 272-B
X12n0272_p0001b03║ 大佛頂如來密因修證了義諸菩薩
X12n0272_p0001b04║萬行首楞嚴經論序
X12n0272_p0001b05║
X12n0272_p0001b06║會萬物之謂心，冥一心之謂道。心也者，虗融包博，煥
X12n0272_p0001b07║發邃凝，應變無方，威神莫測，恢遠微妙，無得而思議
X12n0272_p0001b08║焉。良以漚生大海，雲點太清，鼓識浪而渺瀰，滓情塵
X12n0272_p0001b09║而紆鬱。由是正徧知者，利見五天，洞開實際之門，廣
X12n0272_p0001b10║示真修之路。使識真者，造忘言之極；懷寶者，免窮丐
X12n0272_p0001b11║之勤。前聖後聖，莫不由斯而悟入矣。首楞嚴經者，開
X12n0272_p0001b12║如來藏之要樞，指妙明心之徑路，了根塵之妙訣，照
X12n0272_p0001b13║情妄之玄猷。真所謂入一乘之坦途，闢異見之宏略。
X12n0272_p0001b14║始自阿難循乞，遭幻術所加；文殊承言，宣神呪以護。
X12n0272_p0001b15║於是殷勤請最初方便，大慈示本覺元常，唯一直心，
X12n0272_p0001b16║無委曲相。以斯內外七處，破妄心而顯真心；明暗八
X12n0272_p0001b17║還，破妄見而顯真見。空五陰之處界，廓七大之性圓。
X12n0272_p0001b18║各各知心，徧十方如觀掌果；一一悟性，湛巨海不認
X12n0272_p0001b19║浮漚。獲本妙心，不從他得。加以滿慈，疑山河大地無
X12n0272_p0001b20║狀忽生；慶喜，請華屋天王必由門入。那知翳目，妄起
X12n0272_p0001b21║狂華，分彼湛圓，成茲渾濁。體六一之無二，究結解以
X12n0272_p0001b22║同源。然則解雖密圓，行由人顯。遂乃敕諸無學，各說
X12n0272_p0001b23║圓通，無非真實法門，咸是本來因地。文殊大智，擇法
X12n0272_p0001b24║眼以無差；觀音大悲，被娑婆之根器。微塵諸佛，同契
X12n0272_p0001c01║真常；解行證成，於焉罄矣。厥後開物成務，請益陳疑。
X12n0272_p0001c02║禁戒防非，垂四種明誨；清淨修證，列十地階差。放光
X12n0272_p0001c03║宣神呪之功，顛倒成類生之異。精研七趣，廣示六交。
X12n0272_p0001c04║重回紫磨金山，為說禪那現境。五種妄想為其本，一
X12n0272_p0001c05║切魔事因之興。乘悟併銷，由次第盡。真無上寶印，誠
X12n0272_p0001c06║微妙蓮華。窮徹果因，備殫理事。袪十惡之重障，喻七
X12n0272_p0001c07║寶以難齊。開示未來，菩提可到。一經旨趣，略舉於斯。
X12n0272_p0001c08║微細。粗明宗趣。將釋此經，先明宗趣。諸師疏說，小異
X12n0272_p0001c09║大同。今之所明，總如來藏性，聖凡平等為宗；首楞嚴
X12n0272_p0001c10║定，離念進修為趣。又以首楞嚴定，破諸妄見，永絕輪
X12n0272_p0001c11║迴為宗；顯本妙覺，明如來藏性為趣。若依賢首大師
X12n0272_p0001c12║五教門類，諸師所議，正唯終實之教，兼於頓圓。若以
X12n0272_p0001c13║此經功能，不出破顯二字。破則破諸妄見，顯則顯一
X12n0272_p0001c14║真心。雖有多途，不過此意。然般若一部，皆唯遣相；圓
X12n0272_p0001c15║覺二章，頓顯本心。此經先云：皆由不知常住真心次
X12n0272_p0001c16║第。約心目二塵，委曲精微，歷三科七大之法。因緣和
X12n0272_p0001c17║合，虗妄有生；因緣別離，虗妄名滅。殊不知生滅去來，
X12n0272_p0001c18║本如來藏妙真如性。性真常中，求其去來、迷悟、生死，
X12n0272_p0001c19║了不可得。廣有其文，不欲備引。或曰：諸師造疏，已廣
X12n0272_p0001c20║通明，何藉方今更為論義？答曰：如來慧辯，理義聯環；
X12n0272_p0001c21║房公淵文，詞采簡潔。而守章句者，滯筌蹄之學；求理
X12n0272_p0001c22║本者，陋文字之繁。未能和會折衷，雅符上器。不揆蠡
X12n0272_p0001c23║管，擬測高深。細正綱宗，粗分科段。比前註疏，誠有所
X12n0272_p0001c24║遺。翦稗莠而顯出嘉苗，忘義象而專趨妙悟。與我同
X12n0272_p0002a01║志，諒無誚焉。
X12n0272_p0002a02║
X12n0272_p0002a03║
X12n0272_p0002a04║
X12n0272_p0002a05║
X12n0272_p0002a06║No. 272
X12n0272_p0002a07║大佛頂如來密因修證了義諸菩薩
X12n0272_p0002a08║萬行首楞嚴經合論卷第一
X12n0272_p0002a09║（一名中印度那爛陀大道場經，於灌部錄出別行）
X12n0272_p0002a10║
X12n0272_p0002a11║天竺沙門般剌密諦譯
X12n0272_p0002a12║烏萇國沙門彌伽釋迦譯語
X12n0272_p0002a13║正議大夫同中書門下平章事房融筆
X12n0272_p0002a14║受
X12n0272_p0002a15║筠溪沙門德洪造論
X12n0272_p0002a16║東吳沙門正受釐論入經并刪補
X12n0272_p0002a17║稽首智無礙，對現玅色身，無陋金剛句。
X12n0272_p0002a18║出情無比法，靜專福德藏，怖魔和合眾。
X12n0272_p0002a19║種種悲願光，密相加被我，盡微細惑習。
X12n0272_p0002a20║滅見慢倒想，得無礙辯才，入遊戲三昧。
X12n0272_p0002a21║解釋稱性義，除疑照邪暗，以徧施含識。
X12n0272_p0002a22║令佛種不斷。
X12n0272_p0002a23║論曰：成佛顯決，唯了知自心。入道要門，但隨順心
X12n0272_p0002a24║體。何謂隨順？曰：稱性觀照也。何謂了知？曰：超情悟
X12n0272_p0002b01║明也。所以悟明不礙，精嚴觀照，謂之方便。故古之
X12n0272_p0002b02║聖師宏經，必立宗趣也。此經尊頂法故，以明見佛
X12n0272_p0002b03║性為宗。示大定故，以滅塵合覺為趣。明見佛性者，
X12n0272_p0002b04║以其離一切見故。六十二喻，頂法為第一。佛不自
X12n0272_p0002b05║見，離自見相故。肉髻覆之，離他見相故。自他所不
X12n0272_p0002b06║能見之謂密。蓋無量義趣三昧，自住三摩之地，深
X12n0272_p0002b07║固幽遠，無人能到者也。如易曰：退藏於密，密如蓮
X12n0272_p0002b08║之蔤。說文曰：蓮可用可見者，本而已。獨退藏於無
X12n0272_p0002b09║所用者，其密也。如來因此以成道，故曰密。因修證
X12n0272_p0002b10║了義也。問曰：既曰了知自心，便為顯決。又曰修證，
X12n0272_p0002b11║何也？曰：圓覺。曰：一切眾生，於無生中，妄見生滅，是
X12n0272_p0002b12║故說名輪轉生死。如來因地修圓覺者，知是空華，
X12n0272_p0002b13║即無輪轉。則如來以了知為修明矣。又曰：一切眾
X12n0272_p0002b14║生，皆證圓覺。逢善知識，依彼所作因地法行，爾時
X12n0272_p0002b15║修習，便有頓漸。則如來又以修為方便也。非顯決
X12n0272_p0002b16║乎？經言：諸法所生，唯心所現。一切因果，世界微塵，
X12n0272_p0002b17║因心成體。則知眾生自心，力用至大。特以諸塵染
X12n0272_p0002b18║汙，故昏劣耳。要當以止觀定慧方便淨治之，使合
X12n0272_p0002b19║本妙。何以知之？龍勝曰：佛說心力，為大行般若波
X12n0272_p0002b20║羅蜜故。散此大地，以為微塵。以地有色香味觸重
X12n0272_p0002b21║故，自無所作。水少香味故，動作勝地。火少香味故，
X12n0272_p0002b22║熱勝於水。風少色香味故，動作勝火。心無四事故，
X12n0272_p0002b23║所為力大。又以心多煩惱結使繫縛故，令心力微
X12n0272_p0002b24║少。有漏善心雖無煩惱，以心取諸法相故，其力亦
X12n0272_p0002c01║少。二乘無漏心雖不取相，以智慧有量，及出無漏
X12n0272_p0002c02║道時，六情隨俗分別取諸法相故，不盡心力。諸佛
X12n0272_p0002c03║及大菩薩智慧無量無邊，常處禪定，於世間涅槃
X12n0272_p0002c04║無所分別。諸法實相其實不異，但智慧有優劣。行
X12n0272_p0002c05║般若波羅蜜者，畢竟清淨無所罣礙，一念中能散
X12n0272_p0002c06║十方一切如恒河沙等三千大千國土大地諸山
X12n0272_p0002c07║為微塵。故知真心有此大力，眾生妄隔而不覺知
X12n0272_p0002c08║耳。知而能以止觀照之，非要門乎？首楞嚴，此云徤
X12n0272_p0002c09║相。涅槃經曰：首楞者，名一切畢竟。嚴者，名堅。堅即
X12n0272_p0002c10║徤相，不可變壞故。一切畢竟者，生滅滅盡故。如易
X12n0272_p0002c11║以乾首眾，卦曰：大哉乾乎！剛徤中正純粹精也。象
X12n0272_p0002c12║曰：天行徤，君子以自強不息。精嚴之謂也。夫菩薩
X12n0272_p0002c13║萬行增於六度，六度生於定慧，定慧成於止觀，止
X12n0272_p0002c14║觀體於首楞嚴。故經言首楞嚴王具足萬行者，謂
X12n0272_p0002c15║是故也。菩薩學之以滿足菩提，故曰諸菩薩萬行。
X12n0272_p0002c16║首楞嚴經者，說文曰：織有經，集絲為之。經常而緯
X12n0272_p0002c17║變。夫經之所為，經而已。緯以成之，則經所不能言
X12n0272_p0002c18║也。故孔子貴神，而明之存乎其人。
X12n0272_p0002c19║如是我聞：一時，佛在室羅筏城祇桓精舍。
X12n0272_p0002c20║論曰：室羅筏城，此云舍衛，具云室利羅。伐悉底祇
X12n0272_p0002c21║桓，此云逝多，具云祗陀桓。今略之也。龍勝曰：如來
X12n0272_p0002c22║臨入涅槃時告阿難：十二部經汝當流通。又告優
X12n0272_p0002c23║波離：一切戒律汝當受持。告阿那律：汝得天眼，常
X12n0272_p0002c24║守護舍利勸人供養。告大眾言：我若住世一劫，會
X12n0272_p0003a01║亦當滅。語已雙林北首而臥入般涅槃。阿難親屬
X12n0272_p0003a02║愛習未除心沒憂海，阿泥盧豆語阿難曰：汝是守
X12n0272_p0003a03║護佛法藏者，不應如凡夫人自沒憂海。諸有為法
X12n0272_p0003a04║並是無常，汝何愁憂？又佛世尊手付汝法，汝今愁
X12n0272_p0003a05║悶失所受事。世尊今日雖在明日即無，汝當問佛
X12n0272_p0003a06║未來要事。盧豆教問者四事：一問如來在世親自
X12n0272_p0003a07║說法人皆信受，如來滅後一切經首當置何言？二
X12n0272_p0003a08║問如來在世諸比丘等以佛為師，如來滅後以何
X12n0272_p0003a09║為師？三問佛在世時諸比丘眾依佛而住，如來滅
X12n0272_p0003a10║後依誰而住？四問如來在世惡性比丘佛自治之，
X12n0272_p0003a11║佛滅度後云何共住？阿難如教請問世尊，世尊答
X12n0272_p0003a12║曰：經首當置如是我聞一時六字等為句。二曰比
X12n0272_p0003a13║丘皆以波羅提木叉為師。三曰諸比丘皆依四念
X12n0272_p0003a14║處住。四曰惡性比丘以梵檀治之。如來既入涅槃，
X12n0272_p0003a15║阿難於七葉巖中結集法藏，身如諸佛具諸相好。
X12n0272_p0003a16║于時大眾起三種疑：一疑世尊以大悲故復起說
X12n0272_p0003a17║法，二疑他方諸佛來此說法，三疑阿難成佛為眾
X12n0272_p0003a18║說法。阿難即唱如是我聞一時三疑頓息。
X12n0272_p0003a19║與大比丘眾千二百五十人俱，皆是無漏大阿羅漢，
X12n0272_p0003a20║佛子住持，善超諸有，能於國土成就威儀，從佛轉輪
X12n0272_p0003a21║妙堪遺囑，嚴淨毗尼弘範三界，應身無量度脫眾生，
X12n0272_p0003a22║拔濟未來越諸塵累。
X12n0272_p0003a23║論曰：大比丘為眾所知識者也，常隨世尊，有一千
X12n0272_p0003a24║二百五十人。世尊成道，先度五俱輪，又度舍利弗、
X12n0272_p0003b01║目犍連師徒二百人，又三迦葉師徒一千人，又度
X12n0272_p0003b02║耶闍（或云耶舍）長者五十人，今舉其大數耳。漏有三種，
X12n0272_p0003b03║謂無明漏、欲漏、有漏，皆斷盡故。阿羅漢，此云應，具
X12n0272_p0003b04║三應也。唐賢首承習儼公立五教：一、小乘教，二、大
X12n0272_p0003b05║乘始教，三、終教，四、頓教，五、圓教。初、小乘為情有，持
X12n0272_p0003b06║戒修福，生天獲報故。二、始譚空破有，而許定性二
X12n0272_p0003b07║乘俱不成佛故。三、終盡大乘理法，定性二乘無佛
X12n0272_p0003b08║性者及闡提，悉當成佛故。四、頓以一念不生，即名
X12n0272_p0003b09║為佛，不從地位階升故。五、圓備普賢法界，事事無
X12n0272_p0003b10║礙，帝網重重，主伴具足故。義學之師，於五教中，判
X12n0272_p0003b11║此經為大乘終教，兼於圓頓，謂有證有修，同小乘
X12n0272_p0003b12║故，是大不然。如圓覺澄鍊三觀，洗滌四相，取證於
X12n0272_p0003b13║長期，較功於半偈，非有證有修乎？而世尊親判曰：
X12n0272_p0003b14║是經名為頓教，大乘頓機，眾生從此開悟。何哉？學
X12n0272_p0003b15║者當推世尊之意，知此經事頂法，故亦名頓教也。
X12n0272_p0003b16║問曰：圓覺之敘眾德，則文殊、普賢、金剛藏地上諸
X12n0272_p0003b17║大菩薩，而此經之敘眾德，則止曰善超諸有，成就
X12n0272_p0003b18║威儀，嚴淨毗尼，越諸塵累者，其所以異安在？曰：經
X12n0272_p0003b19║各依所緣，此以阿難為緣起故也。世尊於金剛般
X12n0272_p0003b20║若曰為大乘，為最上乘者說，及觀其詞旨，曰持戒
X12n0272_p0003b21║修福者，於此章句，能生信心，持戒修福，非成就威
X12n0272_p0003b22║儀，嚴淨毗尼乎？依義學之師，則違世尊明告之意
X12n0272_p0003b23║也。余嘗深觀此經，得世尊之意，知其簡要精妙，深
X12n0272_p0003b24║切著明。世尊愍眾生流轉三界，皆由著欲，於諸欲
X12n0272_p0003c01║中，唯婬為重。故經首敘摩登伽女，特言其故，謂溺
X12n0272_p0003c02║之為大患，絕之為大利，譬如牧羊，鞭其後者。故於
X12n0272_p0003c03║機會處，必痛致其意。寶蓮香比丘尼，持菩薩戒，私
X12n0272_p0003c04║行婬欲，妄言行婬，非殺非偷，無有業報，即於女根，
X12n0272_p0003c05║生大猛火，然後節節猛火燒然，墮無間獄。而烏芻
X12n0272_p0003c06║瑟摩，以聞佛說，多婬之人，成猛火聚，以火光三昧，
X12n0272_p0003c07║成阿羅漢，曰：諸漏既消，生大寶𦦨，登無上覺。夫無
X12n0272_p0003c08║上覺，佛地也，而觀婬性，則便能登之。無間獄，惡道
X12n0272_p0003c09║也，而從婬事，則能生陷之。又論十種習因，則首敘
X12n0272_p0003c10║婬習，曰：一者婬習交接，發於相磨，研磨不休，如是
X12n0272_p0003c11║故有大猛火光，於中發動。是故十方如來，色目行
X12n0272_p0003c12║婬，同名欲火。然後乃敘貪慢等。又毗奈耶，宣說修
X12n0272_p0003c13║行三決定義，所謂攝心為戒，因戒生定，因定發慧，
X12n0272_p0003c14║是則名為三無漏學，令斷殺盜婬妄。而此經敘婬
X12n0272_p0003c15║於先。又觀世音菩薩，自敘三十二應身說法，而梵
X12n0272_p0003c16║天王，以欲心明悟，便與佛菩薩緣覺聲聞，同名解
X12n0272_p0003c17║脫。自餘二十八種應身，止名成就而已。又以五種
X12n0272_p0003c18║辛，熟食發婬，生啖增恚，令修行人，立三漸次以斷
X12n0272_p0003c19║之，名為第一增進。又觀婬欲，過猶毒蛇，禁戒成就，
X12n0272_p0003c20║父母肉眼，能觀十方。又他經皆云：七地方證無生
X12n0272_p0003c21║法忍。是皆機會處，痛致其意者也。
X12n0272_p0003c22║其名曰：大智舍利弗、摩訶目犍連、摩訶拘絺羅、富樓
X12n0272_p0003c23║那彌多羅尼子、須菩提、優波尼沙陀等而為上首。復
X12n0272_p0003c24║有無量辟支、無學，并其初心同來佛所，屬諸比丘休
X12n0272_p0004a01║夏自恣。十方菩薩咨決心疑，欽奉慈嚴，將求密義。即
X12n0272_p0004a02║時如來敷座宴安，為諸會中宣示深奧，法筵清眾得
X12n0272_p0004a03║未曾有。迦陵僊音徧十方界，恒沙菩薩來聚道場，文
X12n0272_p0004a04║殊師利而為上首。
X12n0272_p0004a05║論曰：舍利弗，具云奢利弗。怛羅，此云鶖子，亦云身
X12n0272_p0004a06║子。摩訶目犍連，正云摩訶沒特伽羅，此云大采菽
X12n0272_p0004a07║氏。摩訶拘絺羅，此云大膝。富樓那彌多羅尼子，此
X12n0272_p0004a08║云滿慈。須菩提，此云空生。優波尼沙陀，此云近少，
X12n0272_p0004a09║又云塵性。辟支，具云辟支迦羅，此云緣覺，又云獨
X12n0272_p0004a10║覺。迦陵，是僊禽也。此禽在㲉殻而鳴，其音已壓眾
X12n0272_p0004a11║鳥，佛說法音如之。文殊師利，此云妙吉祥，又云妙
X12n0272_p0004a12║德，根本智也。雜華論曰：文殊師利菩薩在東震旦
X12n0272_p0004a13║國清涼山中，與萬菩薩止住清涼山。震旦國，東北
X12n0272_p0004a14║方艮位也。夫心法至妙，即事即理，無假法也。舉必
X12n0272_p0004a15║皆真，棗栢妙得其旨乎？余觀此經，敘標文殊師利
X12n0272_p0004a16║凡五處，皆非苟然，各表其法。艮位東北，而菩薩居
X12n0272_p0004a17║之，為根本智。艮，止也。恒沙菩薩來聚道場，文殊師
X12n0272_p0004a18║利而為上首者，以頂法難信之法也。艮為少男，有
X12n0272_p0004a19║發蒙起信之義。將呪往護，惡呪銷滅，提獎阿難歸
X12n0272_p0004a20║來佛所者，溺於婬海，失於依救。艮為手，有撫憐援
X12n0272_p0004a21║接之義。此諸大眾不悟如來發明二種，精見色空
X12n0272_p0004a22║是非是義者，請佛決之，以息馳求。艮為止，有息滅
X12n0272_p0004a23║散亂之義。今欲令阿難開悟二十五行，誰當其根。
X12n0272_p0004a24║而文殊師利，承佛威神，說偈對佛者，證悟易難，以
X12n0272_p0004b01║智擇之。艮為指，有料理揀擇之義。即從座起，頂禮
X12n0272_p0004b02║佛足，而白佛言，當何名此經者。一會之法，始終皆
X12n0272_p0004b03║歸本智。艮為萬物之所終始，故曰成言乎艮。非特
X12n0272_p0004b04║然也，雜華以善財於福城之東首，見文殊師利，乃
X12n0272_p0004b05║南詢知識者五十三人，入彌勒大莊嚴樓閣已，彌
X12n0272_p0004b06║勒却令復見初友文殊者，與此意同也。嗚呼，三世
X12n0272_p0004b07║諸佛，十方菩薩，所示指法，開悟眾生，不肯正言，而
X12n0272_p0004b08║密以其意寓事法之中，何也。曰，非不欲正言也，以
X12n0272_p0004b09║其有不勝言者耳。孟子長於譬喻，而易象之所示。
X12n0272_p0004b10║易曰，君子以教，思無窮學。如伯夷隘，柳下惠不恭，
X12n0272_p0004b11║則窮矣。涅槃經欲示有生必有死，二法不相離，則
X12n0272_p0004b12║設功德天，黑暗女姉妹，不能相捨離之詞。法華經
X12n0272_p0004b13║欲示即滅即生之體，則設七寶塔中，多寶滅佛，釋
X12n0272_p0004b14║迦生佛，共座而坐。此皆寓於事法之意也。
X12n0272_p0004b15║時波斯匿王為其父王諱日營齋，請佛宮掖自迎如
X12n0272_p0004b16║來，廣設珍羞無上妙味，兼復親延諸大菩薩。城中復
X12n0272_p0004b17║有長者居士，同時飯僧佇佛來應。佛敕文殊分領菩
X12n0272_p0004b18║薩及阿羅漢應諸齋主，唯有阿難先受別請，遠遊未
X12n0272_p0004b19║還不遑僧次，既無上座及阿闍黎，途中獨歸其日無
X12n0272_p0004b20║供。即時阿難執持應器，於所遊城次第循乞，心中初
X12n0272_p0004b21║求最後檀越以為齋主，無問淨穢剎利尊姓及栴陀
X12n0272_p0004b22║羅，方行等慈不擇微賤，發意圓成一切眾生無量功
X12n0272_p0004b23║德。阿難已知如來世尊訶須菩提及大迦葉為阿羅
X12n0272_p0004b24║漢心不均平，欽仰如來開闡無遮度諸疑謗，經彼城
X12n0272_p0004c01║隍徐步郭門，嚴整威儀肅恭齋法。
X12n0272_p0004c02║論曰：波斯匿王，訛略也，應云鉢囉斯那。逝多，此云
X12n0272_p0004c03║勝軍，又云和悅。西竺以四種姓為淨，於中又分尊
X12n0272_p0004c04║賤：剎利，淨姓；旃陀羅，穢姓。阿難，具云阿難陀，此云
X12n0272_p0004c05║慶喜。應器，具云應量器。檀越，此云施主。如律所制，
X12n0272_p0004c06║應比丘遠出，須三人俱為上座阿闍黎。如乞食之
X12n0272_p0004c07║法，比丘應次第乞。阿難既無上座，行乞又無次第，
X12n0272_p0004c08║故溺婬舍為邪呪所持耳。世尊食時行乞有五種
X12n0272_p0004c09║義：一由內證平等理，外不見貧富相故；二離貪慢，
X12n0272_p0004c10║心偏利故；三有大定力，不懼惡象婬女家故；四離
X12n0272_p0004c11║凡夫猜嫌故；五破二乘分別故。是謂開闡無遮，度
X12n0272_p0004c12║諸疑謗也。世尊與比丘應供行乞，必於辰巳之間
X12n0272_p0004c13║而名曰齋。何謂也？與眾生接之時也。夫與眾生接，
X12n0272_p0004c14║其可不齋乎？易曰：齋戒以神明其德。又以佛性故
X12n0272_p0004c15║等視眾生，而以交神之道見之。問曰：寶積經云：如
X12n0272_p0004c16║來至真以法為食。所以者何？如來之身成鈎鎖體，
X12n0272_p0004c17║猶如金剛鏗然堅強不可破壞。其如來無有生臟
X12n0272_p0004c18║亦無熟臟，復無堅軟亦無不淨大小諸便之穢，云
X12n0272_p0004c19║何應供？曰：諸佛證眾生之體、用眾生之用、用眾生
X12n0272_p0004c20║之用，則遇緣即宗。故世尊以沙門之相現沙門日
X12n0272_p0004c21║用。沙門者，著壞色衣執持應器以乞自活。世尊欲
X12n0272_p0004c22║外是乎？補曰：須菩提與大迦葉嘗持鉢詣檀門
X12n0272_p0004c23║循乞，大迦葉則捨富而從貧，須菩提則捨貧而從
X12n0272_p0004c24║富，其心未能等慈，皆為淨名所訶。而此經乃曰如
X12n0272_p0005a01║來，不言淨名者，蓋是如來亦嘗訶之爾。無盡海眼
X12n0272_p0005a02║便謂非如來之訶，輙刪去十有三字。且如來叱小，
X12n0272_p0005a03║無機不備，決不應取此而略彼。況一代時教，流傳
X12n0272_p0005a04║此土，萬無一二，安知他經不載此呵，烏可但執一
X12n0272_p0005a05║偏，專歸於淨名哉？方諸師結集繙譯，此正敘起教
X12n0272_p0005a06║之由，亦不應遍有引援之誤。所言別請者，因於他
X12n0272_p0005a07║事，非謂齋也。故下文曰：其日無供。
X12n0272_p0005a08║爾時，阿難因乞食次，經歷婬室，遭大幻術。摩登伽女
X12n0272_p0005a09║以娑毗迦羅先梵天呪攝入婬席，婬躬撫摩，將毀戒
X12n0272_p0005a10║體。
X12n0272_p0005a11║論曰：摩登伽，是女之母名也，此云本性。娑毗迦羅，
X12n0272_p0005a12║此云黃頭僊。撫，摩觸也。僧殘罪，八萬行中只毀一
X12n0272_p0005a13║戒者，此也。於二十大僧中可懺，即得清淨。脫犯根
X12n0272_p0005a14║本罪，則不可懺，如針鼻缺，如石析，不可再合。然戒
X12n0272_p0005a15║以無表思為體，其可毀哉？持犯但束身而已，方便
X12n0272_p0005a16║語也。但親近般若者，於女人特當謹嚴。寶積女人
X12n0272_p0005a17║三昧偈曰：四大假為女，其中無所有。凡夫迷惑心，
X12n0272_p0005a18║執取以為實。女人如幻化，愚者不能了。妄見女相
X12n0272_p0005a19║故，生於染著心。譬如幻化女，而實非女人。無智者
X12n0272_p0005a20║迷惑，便生於欲想。如是了知已，一切女無相。此相
X12n0272_p0005a21║皆寂然，是名女三昧。要令此觀常不失壞。又法華
X12n0272_p0005a22║經？安樂行品最初親近則曰：不應於女人身取能
X12n0272_p0005a23║生欲想相而為說法，亦不樂見。若入他家，不與小
X12n0272_p0005a24║女、處女、寡女等共語。又曰：若為女人說法，不露齒
X12n0272_p0005b01║笑，不現胷臆，乃至為法猶不親厚，況復餘事？蓋障
X12n0272_p0005b02║道之法，女人為最。漢李陵與虜戰，陵曰：吾士氣少
X12n0272_p0005b03║衰而鼓不起者，何也？軍中豈有女子乎？搜於匿車
X12n0272_p0005b04║下，果得之，即斬焉。明日復戰，斬首三千餘級。嗚呼！
X12n0272_p0005b05║彼但畜之，已毀王師必勝之氣，與之從事，則安能
X12n0272_p0005b06║登諸佛無上之道乎？補曰：議者曰：詳夫將毀二
X12n0272_p0005b07║字，是登伽將毀阿難之戒體，非阿難自將毀其戒
X12n0272_p0005b08║體也。世師不能辯此，乃準律同凡結罪，恐以通經
X12n0272_p0005b09║之功，未補毀聖之過，學者多至此而猶豫。且阿難
X12n0272_p0005b10║位在初果，已斷見惑，豈有毀犯？為益羣機，故以大
X12n0272_p0005b11║權起教明矣。然亦登伽入道機熟之時也。使其不
X12n0272_p0005b12║然，則文殊將呪往護，何得提獎阿難并摩登伽歸
X12n0272_p0005b13║如來所乎？又登伽至佛座下未久，何能即證阿那
X12n0272_p0005b14║含果耶？按摩登伽女經云：阿難昔五百世時，與摩
X12n0272_p0005b15║登伽為夫婦，愛習未忘，故有斯事。寂音！當以是而
X12n0272_p0005b16║論之，要亦無害。然根本罪，作大乘無生理觀，亦可
X12n0272_p0005b17║以懺，所謂法性既空，則罪福無主。普賢偈曰：若欲
X12n0272_p0005b18║懺悔者，端坐念實相，眾罪如霜露，慧日能消除。
X12n0272_p0005b19║如來知彼婬術所加，齋畢旋歸。王及大臣、長者、居士
X12n0272_p0005b20║俱來隨佛，願聞法要。于時世尊頂放百寶無畏光明，
X12n0272_p0005b21║光中出生千葉寶蓮，有佛化身結跏趺座，宣說神呪：
X12n0272_p0005b22║論曰：此經凡五次放光，非苟然也。初自頂放光，表
X12n0272_p0005b23║尊法故。又自面門放光，表所說非疑暗法故。又自
X12n0272_p0005b24║胷卍字放光，表示此心體故。又自十方普佛世界
X12n0272_p0005c01║微塵如來所放光，表佛佛同證此頂法故。又自五
X12n0272_p0005c02║體放光，表依他徧計盡，全是精進功德之聚，諸根
X12n0272_p0005c03║互用，成大智慧海故。佛與眾生體本平等，癡愛所
X12n0272_p0005c04║纏，故不自敬重，乃於他起見慢。見慢起已，必欲凌
X12n0272_p0005c05║之，便生倒想。倒想成矣，即與境敵，失平等法，散為
X12n0272_p0005c06║異類。龍勝曰：婬欲情重，無明偏多，受鵞、鴨、孔雀、鴛
X12n0272_p0005c07║鴦、鳩、鴿、鷄、騖、鸚鵡百舌之屬，受此眾生種類百千
X12n0272_p0005c08║婬欲罪故，身生毛羽，隔諸細滑，𠿘距麤䩕，不別觸
X12n0272_p0005c09║味。蓋婬心煩燒，名為熱惱；婬事穢濁，名為欲泥。阿
X12n0272_p0005c10║難未明頂法，癡愛所縛，呪力乘之，忽失正念，遂起
X12n0272_p0005c11║見慢，即墮倒想，怒于愛主，怖畏散亂，幾陷欲泥。寶
X12n0272_p0005c12║有貴重義，光有破暗義，故曰百寶無畏。光明蓮華
X12n0272_p0005c13║淨妙義，見者清涼除熱惱，雖生淤泥而不染，故於
X12n0272_p0005c14║熱惱欲泥中見此頂法妙華清涼，則所有現行俱
X12n0272_p0005c15║無能所，心境雖敵，皆如幻住，故名為佛。故曰光中
X12n0272_p0005c16║出生千葉寶蓮，有佛化身宣說也。呪者，不可思議
X12n0272_p0005c17║力之寄，非智識可到，理義可求。如世以龜瓦卜，以
X12n0272_p0005c18║無理故有靈；如童子謠，以無心故有驗。小者猶然，
X12n0272_p0005c19║況大者乎？
X12n0272_p0005c20║敕文殊師利將呪往護，惡呪銷滅，提獎阿難及摩登
X12n0272_p0005c21║伽，歸來佛所。阿難見佛，頂禮悲泣，恨無始來一向多
X12n0272_p0005c22║聞，未全道力，殷勤啟請十方如來，得成菩提妙奢摩
X12n0272_p0005c23║他、三摩、禪那最初方便。
X12n0272_p0005c24║論曰：奢摩佗，此云止。三摩鉢提，此云等至。禪那，此
X12n0272_p0006a01║云靜慮。是三種名同一止法，但淺深力用不同。初
X12n0272_p0006a02║如止水，垢濁自澄，淨光發現，名為寂靜定。次則離
X12n0272_p0006a03║沈掉，生勝定故，一切神通變化之所成就，名為資
X12n0272_p0006a04║發變化定。又其次則慮而靜，當生而不生，名為寂
X12n0272_p0006a05║滅定。而妙奢摩他、三摩、禪那者，以此三種止法之
X12n0272_p0006a06║中首具觀照，故曰最初方便。天台曰：息惑要門，無
X12n0272_p0006a07║先曰止。圓覺曰：此三法門皆是圓覺親近隨順。如
X12n0272_p0006a08║易觀卦巽下順，巽者所以親近之，順者所以隨順
X12n0272_p0006a09║之。視其六爻，於三四五為艮止也。觀中亦有止，不
X12n0272_p0006a10║止何以觀外？止中亦有觀，不觀何以能止哉？
X12n0272_p0006a11║於時復有恒沙菩薩，及諸十方大阿羅漢、辟支佛等，
X12n0272_p0006a12║俱願樂聞，退坐默然承受聖旨。
X12n0272_p0006a13║佛告阿難：汝我同氣，情均天倫，當初發心，於我法中，
X12n0272_p0006a14║見何勝相，頓捨世間深重恩愛？阿難白佛：我見如來
X12n0272_p0006a15║三十二相，勝妙殊絕，形體映徹，猶如琉璃，常自思惟：
X12n0272_p0006a16║此相非是欲愛所生。何以故？欲氣麤濁，腥臊交遘，膿
X12n0272_p0006a17║血雜亂，不能發生勝淨妙明紫金光聚，是以渴仰，從
X12n0272_p0006a18║佛剃落。佛言：善哉！阿難！汝等當知，一切眾生，從無始
X12n0272_p0006a19║來，生死相續，皆由不知常住真心，性淨明體，用諸妄
X12n0272_p0006a20║想，此想不真，故有輪轉。
X12n0272_p0006a21║論曰：阿難自陳出家，因見佛相好，世尊乃言相續
X12n0272_p0006a22║生死，由悉不知真心，而用妄想。視其詞，則如使其
X12n0272_p0006a23║觀流而討源；味其意，則實譏其背覺合塵也。夫見
X12n0272_p0006a24║聞覺知之根未拔，則色聲香味之塵豈亡？如翳與
X12n0272_p0006b01║空華，本不相待，所以一部之經，從見根而發起也。
X12n0272_p0006b02║然圓覺經淨諸業障菩薩問曰：若此覺心本性清
X12n0272_p0006b03║淨，因何染汙，使諸眾生迷悶不入？而世尊不言所
X12n0272_p0006b04║因，但曰無始世來，妄想執有我人眾生與壽命而
X12n0272_p0006b05║已。此經亦止言生死相續，皆由不知常住真心，未
X12n0272_p0006b06║嘗言所以不知也。唯雜華曰：以不了第一義，故號
X12n0272_p0006b07║為無明。棗栢曰：以真智無性，故不能自知無性，故
X12n0272_p0006b08║名無明。倘能了知，則無生死。是以知世尊於此言，
X12n0272_p0006b09║不知真心相續生死為要決也。楞伽經曰：前聖所
X12n0272_p0006b10║知，轉相傳授，妄想無性。夫無性即無生，是以知世
X12n0272_p0006b11║尊於此言，此想不真，故有輪轉為明誨也。
X12n0272_p0006b12║汝今欲研無上菩提真發明性，應當直心詶我所問。
X12n0272_p0006b13║十方如來同一道故，出離生死皆以直心，心言直故，
X12n0272_p0006b14║如是乃至終始地位，中間永無諸委曲相。
X12n0272_p0006b15║論曰：問：於此特言真發明性，則亦有妄發明性乎？
X12n0272_p0006b16║曰：有之。曰：何以辯之哉？曰：夫任運徧知，本玅而常
X12n0272_p0006b17║寂者，真發明性。所謂十方如來，同一道故，出離生
X12n0272_p0006b18║死，皆以直心是也。違時失候，妄覺而強知者，妄發
X12n0272_p0006b19║明性。所謂用諸妄想，此想不真，故有輪轉是也。本
X12n0272_p0006b20║一體也，以無性無時，故隨所用之有異耳。任運寂
X12n0272_p0006b21║常而知，則合本玅；違時失候而覺，則合妄塵。馬鳴
X12n0272_p0006b22║曰：本性清淨，無明不覺，染心相現。雖有染心，性常
X12n0272_p0006b23║明潔。染心之相，即現行無明；明潔之性，即不動智
X12n0272_p0006b24║體。有僧問雲菴：雜華論稱現行無明即是如來不
X12n0272_p0006c01║動智，此實難信，如何得解？時有童子方掃地，雲菴
X12n0272_p0006c02║呼之，童子回首，雲菴曰：非不動智乎？又問：如何是
X12n0272_p0006c03║汝佛性？童子左右視，罔然而去。雲菴曰：非現行無
X12n0272_p0006c04║明乎？真發明性，譬如明珠之光，常自照珠。孔子曰：
X12n0272_p0006c05║思無邪，近之矣。妄發明性，譬如東方將旦，澄滓之
X12n0272_p0006c06║間，已有精色。易曰：蒙雜而著，近之矣。
X12n0272_p0006c07║阿難！我今問汝，當汝發心緣於如來三十二相，將何
X12n0272_p0006c08║所見？誰為愛樂？阿難白佛言：世尊！如是愛樂用我心
X12n0272_p0006c09║目，由目觀見如來勝相心生愛樂，故我發心願捨生
X12n0272_p0006c10║死。佛告阿難：如汝所說，真所愛樂因于心目，若不識
X12n0272_p0006c11║知心目所在，則不能得降伏塵勞。譬如國王為賊所
X12n0272_p0006c12║侵發兵討除，是兵要當知賊所在，使汝流轉心目為
X12n0272_p0006c13║咎。吾今問汝，唯心與目今何所在？
X12n0272_p0006c14║阿難白佛言：世尊！一切世間十種異生同將識心居
X12n0272_p0006c15║在身內，縱觀如來青蓮華眼亦在佛面，我今觀此浮
X12n0272_p0006c16║根四塵秪在我面，如是識心實居身內。
X12n0272_p0006c17║佛告阿難：汝今現坐如來講堂，觀祇陀林今何所在？
X12n0272_p0006c18║世尊！此大重閣清淨講堂在給孤園，今祇陀林實在
X12n0272_p0006c19║堂外。阿難！汝今堂中先何所見？世尊！我在堂中先見
X12n0272_p0006c20║如來，次觀大眾，如是外望方矚林園。阿難！汝矚林園
X12n0272_p0006c21║因何有見？世尊！此大講堂戶牖開豁，故我在堂得遠
X12n0272_p0006c22║瞻見。
X12n0272_p0006c23║論曰：般若經言：一切智智清淨，開法空道也。而一
X12n0272_p0006c24║十六會，至數千萬偈，但舉色一法破之。色有質，尚
X12n0272_p0007a01║爾虗偽，況受想行識四者，但名言乎？此經以明見
X12n0272_p0007a02║佛性，示見聞覺知之性無生也。而兩會數萬言，但
X12n0272_p0007a03║論見一法者半之。適今所標者，蓋其源也。詞義奕
X12n0272_p0007a04║奕連綴，至緣見因明，暗成無見，不明自發，則諸暗
X12n0272_p0007a05║相永不能昏處。譬如淘金者，沙礦都盡，而金自現
X12n0272_p0007a06║矣。猶存無見之見，則不可。何以故？以非真見故，故
X12n0272_p0007a07║曰見猶離見。又當離聞，故曰心精遺聞。又當離覺，
X12n0272_p0007a08║故曰無身覺觸。又當離知，故曰圓明了知，不由心
X12n0272_p0007a09║念。夫見聞覺知，既已遠離，非明見佛性之旨歟？眾
X12n0272_p0007a10║生有十二類，今除空散消沈土木金石二類，故曰
X12n0272_p0007a11║十種異生（無盡以六凡四聖為十類，愚曰四聖豈可以類稱）。地水火風之
X12n0272_p0007a12║性，各本皆空。眾生怖言空，故世尊但云清淨者，遮
X12n0272_p0007a13║言空也，故曰清淨四大。地水火風之相，各皆搖動，
X12n0272_p0007a14║故世尊目為四塵。以六根成就，藉此四塵，故曰浮
X12n0272_p0007a15║根四塵。阿難以眼為四塵之浮根耳，而西竺之語
X12n0272_p0007a16║倒，故曰浮根四塵。補曰：如來凡說法，無不自色
X12n0272_p0007a17║心而起，用遣眾生之惑，以顯色心不二。此經雖曰
X12n0272_p0007a18║破妄顯真，亦起自色心二法，故首以將何所見，誰
X12n0272_p0007a19║為愛樂為問。蓋所見即色，愛樂即心也。一經之旨，
X12n0272_p0007a20║大意不出此。問四塵者，而諸師槩舉色香味觸釋
X12n0272_p0007a21║之，謂內外五根，皆具八法，內則能造四大，地水火
X12n0272_p0007a22║風也，外則所造四塵，色香味觸也。愚嘗為之評曰：
X12n0272_p0007a23║浮根四塵，與所造四塵有少異，彼所造四塵，對能
X12n0272_p0007a24║造四大，故配以色香味觸，此浮根四塵，但指眼耳
X12n0272_p0007b01║鼻舌，合法當是色聲香味，殆非觸也。慶喜曰：我今
X12n0272_p0007b02║觀此浮根四塵，秪在我面，審此必以愚為然。
X12n0272_p0007b03║爾時，世尊在大眾中，舒金色臂，摩阿難頂，告示阿難
X12n0272_p0007b04║及諸大眾：有三摩提，名大佛頂首楞嚴王，具足萬行，
X12n0272_p0007b05║十方如來，一門超出玅莊嚴路，汝今諦聽。阿難頂禮，
X12n0272_p0007b06║伏受慈旨。
X12n0272_p0007b07║論曰：菩薩行同體之悲者，以身為異道故。以身為
X12n0272_p0007b08║異道，所以具足萬行。法華經以玅莊嚴王為邪見
X12n0272_p0007b09║家而白佛，則曰：世尊！未曾有也。如來之法，具足成
X12n0272_p0007b10║就不可思議微妙功德。於此言三摩提者，亦以資
X12n0272_p0007b11║發變化定，乃能具足萬行。而玅莊嚴路者，但方便
X12n0272_p0007b12║智而已，非首楞嚴大定具足萬行者也。故曰：一門
X12n0272_p0007b13║超出耳。（定林曰：摩頂者，撫以示愛。禮足者，伏以示敬。上愛下故摩頂，下敬上故禮足也。）
X12n0272_p0007b14║佛告阿難：如汝所言，身在講堂，戶牖開豁，遠矚林園。
X12n0272_p0007b15║亦有眾生在此堂中，不見如來，見堂外者。阿難答言：
X12n0272_p0007b16║世尊在堂，不見如來，能見林泉，無有是處。阿難！汝亦
X12n0272_p0007b17║如是，汝之心靈一切明了。若汝現前所明了心實在
X12n0272_p0007b18║身內，爾時先合了知內身。頗有眾生先見身中，後觀
X12n0272_p0007b19║外物？縱不能見心、肝、脾、胃，爪生、髮長、筋轉、脉搖，誠合
X12n0272_p0007b20║明了，如何不知？必不內知，云何知外？是故應知，汝言
X12n0272_p0007b21║覺了能知之心住在身內，無有是處。
X12n0272_p0007b22║阿難稽首而白佛言：我聞如來如是法音，悟知我心
X12n0272_p0007b23║實居身外。所以者何？譬如燈光然於室中，是燈必能
X12n0272_p0007b24║先照室內，從其室門後及庭際。一切眾生不見身中
X12n0272_p0007c01║獨見身外，亦如燈光居在室外不能照室，是義必明
X12n0272_p0007c02║將無所惑，同佛了義得無妄耶？
X12n0272_p0007c03║佛告阿難：是諸比丘，適來從我室羅筏城，循乞摶食
X12n0272_p0007c04║歸祇陀林，我已宿齋。汝觀比丘，一人食時諸人飽不？
X12n0272_p0007c05║阿難答言：不也。世尊！何以故？是諸比丘，雖阿羅漢軀
X12n0272_p0007c06║命不同，云何一人能令眾飽？佛告阿難：若汝覺了知
X12n0272_p0007c07║見之心實在身外，身心相外自不相干，則心所知身
X12n0272_p0007c08║不能覺，覺在身際心不能知。我今示汝兜羅綿手，汝
X12n0272_p0007c09║眼見時心分別不？阿難答言：如是。世尊！佛告阿難：若
X12n0272_p0007c10║相知者，云何在外？是故應知，汝言覺了能知之心住
X12n0272_p0007c11║在身外，無有是處。
X12n0272_p0007c12║阿難白佛言：世尊！如佛所言，不見內故不居身內，身
X12n0272_p0007c13║心相知不相離故不在身外。我今思惟知在一處。佛
X12n0272_p0007c14║言：處今何在？阿難言：此了知心既不知內而能見外，
X12n0272_p0007c15║如我思忖潛伏根裏。猶如有人取琉璃椀合其兩眼，
X12n0272_p0007c16║雖有物合而不留礙，彼根隨見隨即分別。然我覺了
X12n0272_p0007c17║能知之心不見內者，為在根故；分明矚外無障礙者，
X12n0272_p0007c18║潛根內故。
X12n0272_p0007c19║佛告阿難：如汝所言，潛根內者猶如瑠璃。彼人當以
X12n0272_p0007c20║琉璃籠眼，當見山河、見琉璃不？如是，世尊！是人當以
X12n0272_p0007c21║琉璃籠眼，實見琉璃。佛告阿難：汝心若同琉璃合者，
X12n0272_p0007c22║當見山河，何不見眼？若見眼者，眼即同境，不得成隨。
X12n0272_p0007c23║若不能見，云何說言此了知心潛在根內如琉璃合？
X12n0272_p0007c24║是故應知，汝言覺了能知之心潛伏根裏如琉璃合，
X12n0272_p0008a01║無有是處。
X12n0272_p0008a02║阿難白佛言：世尊！我今又作如是思惟：是眾生身，腑
X12n0272_p0008a03║臟在中，竅穴居外，有藏則暗，有竅則明。今我對佛，開
X12n0272_p0008a04║眼見明，名為見外；閉眼見暗，名為見內。是義云何？
X12n0272_p0008a05║佛告阿難：汝當閉眼見暗之時，此暗境界為與眼對？
X12n0272_p0008a06║為不對眼？若與眼對，暗在眼前，云何成內？若成內者，
X12n0272_p0008a07║居暗室中無日月燈，此室暗中皆汝焦腑。若不對者，
X12n0272_p0008a08║云何成見？若離外見，內對所成，合眼見暗名為身中，
X12n0272_p0008a09║開眼見明何不見面？若不見面，內對不成。見面若成，
X12n0272_p0008a10║此了知心及與眼根乃在虗空，何成在內？若在虗空，
X12n0272_p0008a11║自非汝體，即應如來今見汝面亦是汝身。汝眼已知
X12n0272_p0008a12║身合非覺，必汝執言身眼兩覺應有二知，即汝一身
X12n0272_p0008a13║應成兩佛。是故應知，汝言見暗名見內者，無有是處。
X12n0272_p0008a14║阿難言：我常聞佛開示四眾，由心生故種種法生，由
X12n0272_p0008a15║法生故種種心生。我今思惟，即思惟體實我心性，隨
X12n0272_p0008a16║所合處心則隨有，亦非內、外、中間三處。
X12n0272_p0008a17║佛告阿難：汝今說言：由法生故，種種心生，隨所合處，
X12n0272_p0008a18║心隨有。者，是心無體，則無所合。若無有體而能合者，
X12n0272_p0008a19║則十九界因七塵合。是義不然。若有體者，如汝以手
X12n0272_p0008a20║自挃其體，汝所知心，為復內出？為從外入？若復內出，
X12n0272_p0008a21║還見身中；若從外來，先合見面。
X12n0272_p0008a22║阿難言：見是其眼，心知非眼？為見非義？佛言：若眼能
X12n0272_p0008a23║見，汝在室中，門能見不？則諸已死，尚有眼存，應皆見
X12n0272_p0008a24║物。若見物者，云何名死？阿難！又汝覺了能知之心，若
X12n0272_p0008b01║必有體，為復一體？為有多體？今在汝身，為復徧體？為
X12n0272_p0008b02║不徧體？若一體者，則汝以手挃一支時，四支應覺。若
X12n0272_p0008b03║咸覺者，挃應無在。若挃有所，則汝一體自不能成。若
X12n0272_p0008b04║多體者，則成多人，何體為汝？若徧體者，同前所挃。若
X12n0272_p0008b05║不徧者，當汝觸頭，亦觸其足，頭有所覺，足應無知。今
X12n0272_p0008b06║汝不然。是故應知，隨所合處，心則隨有，無有是處。
X12n0272_p0008b07║阿難白佛言：世尊！我亦聞佛與文殊等諸法王子談
X12n0272_p0008b08║實相時，世尊亦言：心不在內，亦不在外。如我思惟，內
X12n0272_p0008b09║無所見，外不相知。內無知故，在內不成；身心相知，在
X12n0272_p0008b10║外非義。今相知故，復內無見，當在中間。
X12n0272_p0008b11║佛言：汝言中間，中必不迷，非無所在。今汝推中，中何
X12n0272_p0008b12║為在？為復在處？為當在身？若在身者，在邊非中，在中
X12n0272_p0008b13║同內。若在處者，為有所表？為無所表？無表同無，表則
X12n0272_p0008b14║無定。何以故？如人以表，表為中時，東看則西，南觀成
X12n0272_p0008b15║北。表體既混，心應雜亂。
X12n0272_p0008b16║阿難言：我所說中，非此二種。如世尊言：眼色為緣，生
X12n0272_p0008b17║於眼識，眼有分別，色塵無知，識生其中，則為心在。佛
X12n0272_p0008b18║言：汝心若在根塵之中，此之心體，為復兼二？為不兼
X12n0272_p0008b19║二？若兼二者，物體雜亂，物非體知，成敵兩立，云何為
X12n0272_p0008b20║中？兼二不成，非知不知，即無體性，中何為相？是故應
X12n0272_p0008b21║知，當在中間，無有是處。
X12n0272_p0008b22║阿難白佛言：世尊！我昔見佛與大目連、須菩提、富樓
X12n0272_p0008b23║那、舍利弗四大弟子共轉法輪，常言：覺知分別心性，
X12n0272_p0008b24║既不在內，亦不在外，不在中間，俱無所在，一切無著，
X12n0272_p0008c01║名之為心。則我無著，名為心不？
X12n0272_p0008c02║佛告阿難：汝言覺知分別心性俱無在者，世間虗空
X12n0272_p0008c03║水陸飛行諸所物象名為一切，汝不著者，為在為無？
X12n0272_p0008c04║無則同於龜毛兔角，云何不著？有不著者不可名無，
X12n0272_p0008c05║無相則無，非無則相，相有則在，云何無著？是故應知，
X12n0272_p0008c06║一切無著名覺知心，無有是處。
X12n0272_p0008c07║論曰：心法之玅，不可以情求，不可以識辯。而學者
X12n0272_p0008c08║捨情識，則茫然而懼。世尊哀之，件件披剝其體狀，
X12n0272_p0008c09║而使之諦見。諦見，則肯心自住。今縱其詞，所以盡
X12n0272_p0008c10║其解也。初曰：心在內乎？則不能見內。又曰：心在外
X12n0272_p0008c11║乎？則身心相知。又曰：潛根裏乎？則如眼但見山河，
X12n0272_p0008c12║不能見眼。以琉璃籠眼，法喻不齊故。又曰：在開閉
X12n0272_p0008c13║眼處乎？則暗室中無日月燈，便成焦腑。必執以反
X12n0272_p0008c14║見暗相，即為見內，則見明亦應反自見面矣。又曰：
X12n0272_p0008c15║在隨所合處乎？則應有體。今挃一支，四支不覺，豈
X12n0272_p0008c16║心有不徧處耶？又曰：在根塵之間乎？則知與不知，
X12n0272_p0008c17║成敵兩立。何以驗中哉？（謂物無知，體有知也。）又曰：在不著處
X12n0272_p0008c18║乎？則既不著，即應有在。今何不然？如是七處窮詰，
X12n0272_p0008c19║不見歸宿，則情識自枯。昔善財童子登妙峯頂，乃
X12n0272_p0008c20║不見德雲比丘。及見德雲比丘，則在別峯之上，法
X12n0272_p0008c21║華會上，指示化城之人。寶所不言其方，而言在近
X12n0272_p0008c22║而已。使玅峯之頂，便見德雲、寶所，決有定方，則心
X12n0272_p0008c23║體應有性相矣。如易離卦為心之譬，離言麗也。柔
X12n0272_p0008c24║不自立，必有所附麗。雖麗然可觀，而實無所有。南
X12n0272_p0009a01║方之卦，火之象也。火不可犯，故曰：初九，錯然，敬之，
X12n0272_p0009a02║終吉。九四，犯之矣。故曰：突如，其來如，焚如，棄如，死
X12n0272_p0009a03║如也。補曰：三世諸佛，與夫住大自在位菩薩，證
X12n0272_p0009a04║盡諸法自性，而與諸法性同一體故。是故佛及菩
X12n0272_p0009a05║薩，一人食時，能令一切眾生悉皆飽足，如摩詰鉢
X12n0272_p0009a06║飯不賜之謂。唯二乘證自分涅槃，故軀命不同也。
X12n0272_p0009a07║如來欲舉此以破阿難在外之義，恐犯隨一不成
X12n0272_p0009a08║過，故先揀而遮之，捍絕外道所難，寓言以示不在
X12n0272_p0009a09║齋數之內，故曰我已宿齋。其次又揀大自在位菩
X12n0272_p0009a10║薩，獨指二乘，故曰汝觀比丘。無盡海眼不善揀遮
X12n0272_p0009a11║之詮，但便於取與，故刪去我已宿齋等句。長水又
X12n0272_p0009a12║釋宿齋為預齋，俱非經之本意也。如來既同循乞
X12n0272_p0009a13║歸祇陀林，豈得有預齋乎？盖言經宿至午而食耳。
X12n0272_p0009a14║長水於其下，又欲改外不相知為外又相知，言字
X12n0272_p0009a15║之誤者，尤不然也。如曰內無所見者，即前所謂縱
X12n0272_p0009a16║不能見心肝脾胃是也。曰外不相知者，即前所謂
X12n0272_p0009a17║必不內知，云何知外是也。故阿難引如來所破在
X12n0272_p0009a18║內之語，立中義以對之。既內無所見，則外不相知。
X12n0272_p0009a19║內無知故，則在內不成。身心相知，則在外非義。今
X12n0272_p0009a20║雖身心相知，復內無見，與前在內不同，則當在中
X12n0272_p0009a21║間也。是誰之誤歟？心則隨有者，孤山曰：心既隨合
X12n0272_p0009a22║而有，則自無體。若本無體而能合者，則十九界與
X12n0272_p0009a23║七塵，一俱無體，亦應能合。彼既不爾，此云何然？以
X12n0272_p0009a24║界止十八，塵止六故。
X12n0272_p0009b01║爾時，阿難在大眾中即從座起，偏袒右肩，右膝著地，
X12n0272_p0009b02║合掌恭敬而白佛言：我是如來最小之弟，蒙佛慈愛，
X12n0272_p0009b03║雖今出家，猶恃憍憐，所以多聞，未得無漏，不能折伏
X12n0272_p0009b04║娑毗羅呪，為彼所轉，溺於婬舍，當由不知真際所詣。
X12n0272_p0009b05║唯願世尊大慈哀愍，開示我等奢摩他路，令諸闡提
X12n0272_p0009b06║隳彌戾車。作是語已，五體投地，及諸大眾傾渴翹竚，
X12n0272_p0009b07║欽聞示誨。
X12n0272_p0009b08║爾時，世尊從其面門放種種光，其光晃曜如百千日，
X12n0272_p0009b09║普佛世界六種震動；如是，十方微塵國土一時開現。
X12n0272_p0009b10║佛之威神，令諸世界合成一界，其世界中所有一切
X12n0272_p0009b11║諸大菩薩皆住本國，合掌承聽。
X12n0272_p0009b12║論曰：一闡提者，此云焚燒善根，正云阿闡底迦，此
X12n0272_p0009b13║云無欲。涅槃經以不具信等根為一闡提，蓋以不
X12n0272_p0009b14║具信等根即焚燒善根也。彌戾車，或說此云邊地，
X12n0272_p0009b15║或說此云樂垢穢人，又云惡見，蓋以生邊地無佛
X12n0272_p0009b16║法，即樂垢穢人也。邊地乃闡提報地，若闡提者能
X12n0272_p0009b17║獲此奢摩他路，即隳報地。世尊於方等深經，欲顯
X12n0272_p0009b18║色心不二，故詞密而意著。何以知之？曰：如法華經
X12n0272_p0009b19║云：佛放眉間白毫相光，照于東方萬八千世界，靡
X12n0272_p0009b20║不周徧者，其詞密也。六情分擾而眉無用，十方安
X12n0272_p0009b21║靜而東方煩動，金色白毫根境共也，於根境共中
X12n0272_p0009b22║光能周徧，此其意之著者也。維摩經曰：斷取妙喜
X12n0272_p0009b23║世界如陶家輪，其詞密也。世界可以斷取，則豈實
X12n0272_p0009b24║事哉？此其意之著者也。於此乃曰：十方微塵國土
X12n0272_p0009c01║一時開現。又曰：令諸世界合成一界者，其詞密也。
X12n0272_p0009c02║國土可以令開，世界可以令合，則豈實事哉？此其
X12n0272_p0009c03║意之著者也。補曰：寂音所論十方微塵國土一
X12n0272_p0009c04║時開現，及諸世界合成一界，謂其詞密，其意著，則
X12n0272_p0009c05║可也；謂豈實事者，不可也。此一節旨意，正顯根隔
X12n0272_p0009c06║合開法，如是故非實。何以表如來不思議威神之
X12n0272_p0009c07║力乎？如淨名以右手斷取玅喜世界，如陶家輪入
X12n0272_p0009c08║此世界，猶持華鬘示一切眾。其玅喜國土，山川江
X12n0272_p0009c09║河，日月星宿，天龍鬼神，梵天等宮，并諸菩薩、聲聞
X12n0272_p0009c10║之眾，城邑聚落，男女大小，乃至無動如來及菩提
X12n0272_p0009c11║樹，諸玅蓮華，能於十方作佛事者，三道寶堦，從閻
X12n0272_p0009c12║浮提至忉利天。以此寶堦，諸天來下，悉為敬禮無
X12n0272_p0009c13║動如來，聽受經法。閻浮提人亦登其堦，上升忉利，
X12n0272_p0009c14║見彼諸天。至舉彼土之時，得神通者，俱發聲白佛，
X12n0272_p0009c15║願見救護；其未得神通者，不覺不知己之所往。然
X12n0272_p0009c16║玅喜世界，雖入此土，而不增減，於此世界，亦不迫
X12n0272_p0009c17║隘。既以不思議名之，又惡可以智識盡哉？問：何謂
X12n0272_p0009c18║佛之威神？曰：雷霆不及之謂威，陰陽不測之謂神。
X12n0272_p0009c19║神也者，玅萬物而獨運者也。神在萬物，猶為可測，
X12n0272_p0009c20║不可測者，在吾佛應變之妙而已矣。六種震動者，
X12n0272_p0009c21║具云六種十八動。雜華所謂動、徧動、等徧動，起、徧
X12n0272_p0009c22║起、等徧起，踊、徧誦、等徧踊，震、徧震、等徧震，吼、徧吼、
X12n0272_p0009c23║等徧吼，擊、徧擊、等徧擊是也。
X12n0272_p0009c24║佛告阿難：一切眾生從無始來，種種顛倒業種自然
X12n0272_p0010a01║如惡叉聚，諸修行人不能得成無上菩提，乃至別成
X12n0272_p0010a02║聲聞緣覺，及成外道諸天魔王及魔眷屬，皆由不知
X12n0272_p0010a03║二種根本錯亂修習，猶如煑砂欲成嘉饌，縱經塵劫
X12n0272_p0010a04║終不能得。云何二種？阿難！一者無始生死根本，則汝
X12n0272_p0010a05║今者與諸眾生，用攀緣心為自性者。二者無始菩提
X12n0272_p0010a06║涅槃元清淨體，則汝今者識精元明，能生諸緣緣所
X12n0272_p0010a07║遺者。由諸眾生遺此本明，雖終日行而不自覺枉入
X12n0272_p0010a08║諸趣。
X12n0272_p0010a09║論曰：用攀緣心者，念念生滅是。能生諸緣者，了了
X12n0272_p0010a10║靈知是。學者以念念生滅為真，以了了靈知者遺
X12n0272_p0010a11║棄之，是謂錯亂修習。惡叉聚者，一蒂三實。無孤生
X12n0272_p0010a12║者，心王心所及所緣法同時而起（如之）。言了了靈知
X12n0272_p0010a13║名眾生清淨覺地，悟明而修之名無上菩提，不能
X12n0272_p0010a14║悟明隨順而修者名別成異道。圓覺經曰：眾生妄
X12n0272_p0010a15║見流轉，廝流轉者妄見涅槃，由此不能入清淨覺。
X12n0272_p0010a16║非覺違拒諸能入者，有諸能入非覺入故，亦謂不
X12n0272_p0010a17║能成無上菩提，別成聲聞緣覺故也。如易曰：知者
X12n0272_p0010a18║見之謂之知，仁者見之謂之仁，百性日用而不知，
X12n0272_p0010a19║故君子之道鮮矣。夫賢者以意存道則為仁為知，
X12n0272_p0010a20║愚者則日用而不知，與別成聲聞緣覺及成外道
X12n0272_p0010a21║諸天魔王及魔眷屬類矣。
X12n0272_p0010a22║阿難！汝今欲知奢摩他路，願出生死，今復問汝。即時，
X12n0272_p0010a23║如來舉金色臂，屈五輪指，語阿難言：汝今見不？阿難
X12n0272_p0010a24║言：見。佛言：汝何所見？阿難言：我見如來舉臂屈指為
X12n0272_p0010b01║光明拳，曜我心目。佛言：汝將誰見？阿難言：我與大眾
X12n0272_p0010b02║同將眼見。佛告阿難：汝今答我：如來屈指為光明拳，
X12n0272_p0010b03║曜汝心目。汝目可見，以何為心當我拳曜？阿難言：如
X12n0272_p0010b04║來現今徵心所在，而我以心推窮尋逐，即能推者，我
X12n0272_p0010b05║將為心。
X12n0272_p0010b06║佛言：咄！阿難，此非汝心。阿難矍然，避座合掌，起立白
X12n0272_p0010b07║佛：此非我心，當名何等？佛告阿難：此是前塵虗妄相
X12n0272_p0010b08║想，惑汝真性。由汝無始至于今生，認賊為子，失汝元
X12n0272_p0010b09║常，故受輪轉。
X12n0272_p0010b10║阿難白佛言：世尊！我佛寵弟，心愛佛故，令我出家。我
X12n0272_p0010b11║心何獨供養如來，乃至徧歷恒沙國土，承事諸佛及
X12n0272_p0010b12║善知識，發大勇猛，行諸一切難行法事，皆用此心。縱
X12n0272_p0010b13║令謗法，永退善根，亦因此心。若此發明不是心者，我
X12n0272_p0010b14║乃無心，同諸土木，離此覺知，更無所有。云何如來說
X12n0272_p0010b15║此非心？我實驚怖，兼此大眾無不疑惑，惟垂大悲，開
X12n0272_p0010b16║示未悟。
X12n0272_p0010b17║論曰：如前文世尊明告，所以不能得成無上菩提
X12n0272_p0010b18║者，悉不知二種根本，乃為指其情狀。於是舉臂屈
X12n0272_p0010b19║指示之，宜阿難曉然識真心妄緣之辯。而阿難猶
X12n0272_p0010b20║認妄緣，故世尊呵之。譬如人蓄摩尼珠，對客誇之
X12n0272_p0010b21║曰：吾珠世無有寶能過之者。然客終疑曰：黑耶？白
X12n0272_p0010b22║耶？圓耶？不圓耶？淨瑩耶？不淨瑩耶？世尊則曰：咄！此
X12n0272_p0010b23║非汝心者。是猶出摩尼之珠以示之，目所親證，不
X12n0272_p0010b24║假言說。
X12n0272_p0010c01║爾時，世尊開示阿難及諸大眾，欲令心入無生法忍，
X12n0272_p0010c02║於師子座摩阿難頂而告之言：如來常說，諸法所生
X12n0272_p0010c03║唯心所現，一切因果世界微塵因心成體。阿難！若諸
X12n0272_p0010c04║世界一切所有，其中乃至草葉縷結，詰其根元咸有
X12n0272_p0010c05║體性，縱令虗空亦有名貌，何況清淨妙淨明心，性一
X12n0272_p0010c06║切心而自無體？若汝執吝分別覺觀所了知性必為
X12n0272_p0010c07║心者，此心即應離諸一切色香味觸諸塵事業別有
X12n0272_p0010c08║全性。如汝今者承聽我法，此則因聲而有分別，縱滅
X12n0272_p0010c09║一切見聞覺知，內守幽閑猶為法塵分別影事。我非
X12n0272_p0010c10║叱汝執為非心，但汝於心微細揣摩，若離前塵有分
X12n0272_p0010c11║別性即真汝心，若分別性離塵無體，斯則前塵分別
X12n0272_p0010c12║影事塵非常住。若變滅時，此心則同龜毛兔角，則汝
X12n0272_p0010c13║法身同於斷滅，其誰修證無生法忍？即時，阿難與諸
X12n0272_p0010c14║大眾默然自失。佛告阿難：世間一切諸修學人，現前
X12n0272_p0010c15║雖成九次第定，不得漏盡成阿羅漢，皆由執此生死
X12n0272_p0010c16║妄想誤為真實，是故汝今雖得多聞不成聖果。阿難
X12n0272_p0010c17║聞已，重復悲淚五體投地，長跪合掌而白佛言：自我
X12n0272_p0010c18║從佛發心出家，恃佛威神常自思惟無勞我修，將謂
X12n0272_p0010c19║如來惠我三昧，不知身心本不相代失我本心，雖身
X12n0272_p0010c20║出家心不入道，譬如窮子捨父逃逝。今日乃知雖有
X12n0272_p0010c21║多聞，若不修行與不聞等，如人說食終不能飽。世尊！
X12n0272_p0010c22║我等今者二障所纏，良由不知寂常心性，唯願如來
X12n0272_p0010c23║哀愍窮露，發妙明心開我道眼。
X12n0272_p0010c24║論曰：有形而至微，如草木亦有體性；無形而至大，
X12n0272_p0011a01║如虗空亦有名貌也。阿難之心，出生虗空，容受寰
X12n0272_p0011a02║宇，乃獨斷滅乎？如聞聲而有分別之心，聲滅而無，
X12n0272_p0011a03║則汝阿難出生虗空，容受寰宇者，隨聲塵而起滅
X12n0272_p0011a04║矣！寧有是理哉？故曰：若離前塵有分別性，即真汝
X12n0272_p0011a05║心。若分別性離塵無體，斯則前塵分別影事，塵非
X12n0272_p0011a06║常住。若變滅時，此心則同龜毛兔角也。離垢而淨，
X12n0272_p0011a07║名為清淨；即垢而淨，名為玅淨。此心亦即亦離，故
X12n0272_p0011a08║曰：清淨、妙淨、明心。此心者，一切心皆受性於此，故
X12n0272_p0011a09║曰：性一切心。夫自初禪至非想處，及滅盡定，是謂
X12n0272_p0011a10║九次第定。阿難於此失其所守，自知為二障所纏。
X12n0272_p0011a11║二障者，圓覺經曰：理障礙正知見，事障續諸生死。
X12n0272_p0011a12║正知見未明現者，欲以義理求道者也。求而得之，
X12n0272_p0011a13║即明所知，又名所知障。生死未斷者，以煩惱為事，
X12n0272_p0011a14║故又名煩惱障。方在生死而求義理，故曰：將謂如
X12n0272_p0011a15║來惠我三昧也。寶藏論曰：知有有壞，知無無敗，其
X12n0272_p0011a16║知之知，有無不計。既曰不計有無，即自性無緣之
X12n0272_p0011a17║知，任運而常玅者也。前聖但以大智方便為發之
X12n0272_p0011a18║而已，非有法以授之也。如易蒙卦初六曰：發蒙，利
X12n0272_p0011a19║用刑人。初六坎，坎為行險，用刑人之象，以桎梏困
X12n0272_p0011a20║辱之，乃能盡而自輝也。
X12n0272_p0011a21║即時，如來從胷卍字涌出寶光，其光晃昱有百千色，
X12n0272_p0011a22║十方微塵普佛世界一時周徧，徧灌十方所有寶剎
X12n0272_p0011a23║諸如來頂，旋至阿難及諸大眾，告阿難言：吾今為汝
X12n0272_p0011a24║建大法幢，亦令十方一切眾生獲玅微密性淨明心，
X12n0272_p0011b01║得清淨眼。阿難！汝先答我見光明拳，此拳光明因何
X12n0272_p0011b02║所有？云何成拳？汝將誰見？阿難言：由佛全體閻浮檀
X12n0272_p0011b03║金，赩如寶山，清淨所生，故有光明。我實眼觀五輪指
X12n0272_p0011b04║端，屈握示人，故有拳相。
X12n0272_p0011b05║佛告阿難：如來今日實言告汝，諸有智者要以譬喻
X12n0272_p0011b06║而得開悟。阿難！譬如我拳，若無我手不成我拳，若無
X12n0272_p0011b07║汝眼不成汝見。以汝眼根例我拳理，其義均不？阿難
X12n0272_p0011b08║言：唯然，世尊！既無我眼不成我見，例如來拳事義相
X12n0272_p0011b09║類。佛告阿難：汝言相類，是義不然。何以故？如無手人
X12n0272_p0011b10║拳畢竟滅，彼無眼者非見全無。所以者何？汝試於途
X12n0272_p0011b11║詢問盲人：汝何所見？彼諸盲人必來答汝：我今眼前
X12n0272_p0011b12║唯見黑暗更無他矚。以是義觀，前塵自暗，見何虧損？
X12n0272_p0011b13║阿難言：諸盲眼前唯覩黑暗，云何成見？佛告阿難：諸
X12n0272_p0011b14║盲無眼唯觀黑暗，與有眼人處於暗室，二黑有別？為
X12n0272_p0011b15║無有別？如是，世尊！此暗中人與彼羣盲，二黑校量曾
X12n0272_p0011b16║無有異。阿難！若無眼人全見前黑忽得眼光，還於前
X12n0272_p0011b17║塵見種種色，名眼見者；彼暗中人全見前黑忽獲燈
X12n0272_p0011b18║光，亦於前塵見種種色，應名燈見。若燈見者，燈能有
X12n0272_p0011b19║見自不名燈，又則燈觀何關汝事？是故當知，燈能顯
X12n0272_p0011b20║色，如是見者是眼非燈；眼能顯色，如是見性是心非
X12n0272_p0011b21║眼。阿難雖復得聞是言，與諸大眾口已默然心未開
X12n0272_p0011b22║悟，猶冀加來慈音宣示，合掌清心佇佛悲誨。
X12n0272_p0011b23║論曰：自胷卍字涌出百寶光者，將示此心法也。謂
X12n0272_p0011b24║微塵者，頂喻也。其光普佛世界，一時周徧，徧灌十
X12n0272_p0011c01║方所有寶剎。諸如來頂者，不特我與阿難、大眾等
X12n0272_p0011c02║具也。旋至阿難及諸大眾者，不特諸如來具也。然
X12n0272_p0011c03║諸如來則言頂，阿難及大眾則不言頂。何也？曰：以
X12n0272_p0011c04║佛頂有肉髻，離他見相故。世尊意若曰：我今說此
X12n0272_p0011c05║頂法，使一切眾生明見佛性，是建法幢。故曰：吾今
X12n0272_p0011c06║為汝建大法幢。幢以摧伏異類，表示我所建立故。
X12n0272_p0011c07║閻浮檀金，以木得名，果汁入水，沙石為金。佛身如
X12n0272_p0011c08║此金色，故曰：由佛全體閻浮檀金，赩如寶山也。所
X12n0272_p0011c09║謂獲玅微密，性淨明心者，學者依佛語，知其不滅
X12n0272_p0011c10║耳，其實未能諦見也。如人雖隱形，猶未忘跡。今觀
X12n0272_p0011c11║前塵自暗，見無虧損，則是形跡都絕，親見心體矣。
X12n0272_p0011c12║爾時，世尊舒兜羅綿網相光手，開五輪指，誨敕阿難
X12n0272_p0011c13║及諸大眾：我初成道於鹿園中，為阿若多五比丘等
X12n0272_p0011c14║及汝四眾言：一切眾生不成菩提及阿羅漢，皆由客
X12n0272_p0011c15║塵煩惱所誤。汝等當時因何開悟今成聖果？
X12n0272_p0011c16║時，憍陳那起立白佛：我今長老於大眾中獨得解名，
X12n0272_p0011c17║因悟客塵二字成果。世尊，譬如行客投寄旅亭，或宿
X12n0272_p0011c18║或食，食宿事畢，俶裝前途不遑安住，若實主人自無
X12n0272_p0011c19║攸往。如是思惟，不住名客，住名主人，以不住者名為
X12n0272_p0011c20║客義。又如新霽清暘升天，光入隙中發明空中諸有
X12n0272_p0011c21║塵相，塵質搖動虗空寂然。如是思惟，澄寂名空，搖動
X12n0272_p0011c22║名塵，以搖動者名為塵義。佛言：如是。
X12n0272_p0011c23║即時如來於大眾中屈五輪指，屈已復開，開已又屈，
X12n0272_p0011c24║謂阿難言：汝今何見？阿難言：我見如來百寶輪掌眾
X12n0272_p0012a01║中開合。佛告阿難：汝見我手眾中開合，為是我手有
X12n0272_p0012a02║開有合？為復汝見有開有合？阿難言：世尊！寶手眾中
X12n0272_p0012a03║開合，我見如來手自開合，非我見性有開有合。佛言：
X12n0272_p0012a04║誰動？誰靜？阿難言：佛手不住，而我見性尚無有靜，誰
X12n0272_p0012a05║為無住？佛言：如是。如來於是從輪掌中飛一寶光在
X12n0272_p0012a06║阿難右，即時阿難迴首右眄；又放一光在阿難左，阿
X12n0272_p0012a07║難又則迴首左眄。佛告阿難：汝頭今日因何搖動？阿
X12n0272_p0012a08║難言：我見如來出玅寶光來我左右，故左右觀，頭自
X12n0272_p0012a09║搖動。阿難！汝眄佛光左右動頭，為汝頭動？為復見動？
X12n0272_p0012a10║世尊！我頭自動，而我見性尚無有止，誰為搖動？佛言：
X12n0272_p0012a11║如是。
X12n0272_p0012a12║於是如來普告大眾：若復眾生以搖動者名之為塵，
X12n0272_p0012a13║以不住者名之為客。汝觀阿難頭自搖動，見無所動。
X12n0272_p0012a14║又汝觀我手自開合，見無舒卷。云何汝今以動為身，
X12n0272_p0012a15║以動為境，從始洎終，念念生滅，遺失真性，顛倒行事，
X12n0272_p0012a16║性心失真，認物為己，輪迴是中，自取流轉？
X12n0272_p0012a17║論曰：鹿園，具云鹿野園，亦名鹿苑，又名柰苑。世尊
X12n0272_p0012a18║因地於此園為鹿王。今既成道，首為五比丘說法，
X12n0272_p0012a19║示不忘本故。阿若多，此云解義，又云解本際。餘曰：
X12n0272_p0012a20║摩訶男頞鞞婆提婆敷所言，而我見性尚無有止
X12n0272_p0012a21║者，已超靜相故。又言誰為搖動者，又超動相故。然
X12n0272_p0012a22║經以尊頂法示明見佛性為宗，方將顯發入神精
X12n0272_p0012a23║義，而先示客塵二字之義，何也？曰：一切眾生違背
X12n0272_p0012a24║此法久矣。身心等相渾是無明，以無明故，根塵未
X12n0272_p0012b01║辨，主客猶昧。三世諸佛法施之式，自淺而之深，故
X12n0272_p0012b02║且以靜顯動爾。圓覺經初以新學菩薩堅持禁戒，
X12n0272_p0012b03║安處徒眾，宴坐靜室，作念以觀四大而已。至離依
X12n0272_p0012b04║他、徧計二執，入理事無礙，周徧法界，則其根塵無
X12n0272_p0012b05║壞無雜，一切智通三昧明覺成就，與此同意。
X12n0272_p0012b06║
X12n0272_p0012b07║大佛頂如來密因修證了義諸菩薩萬行首楞嚴經
X12n0272_p0012b08║合論卷第一
X12n0272_p0012b09║
X12n0272_p0012b10║音切
X12n0272_p0012b11║蠡（音騾。）莠（音牖。）蔤（音密。）犍（音䖍。）絺（丑飢切。）屬（音燭。）㲉（音卵。）繙（音煩。）𠿘（觜同）
X12n0272_p0012b12║挃（音只。）矍（居縛切。）桎（音只。）梏（音谷。）赩（許力切。）隙（丘戟切。）頞（烏葛切。）鞞
X12n0272_p0012b13║（昆移切。）