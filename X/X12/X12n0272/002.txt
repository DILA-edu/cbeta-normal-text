X12n0272_p0012b14║
X12n0272_p0012b15║
X12n0272_p0012b16║
X12n0272_p0012b17║大佛頂如來密因修證了義諸菩薩萬行首楞嚴經
X12n0272_p0012b18║合論卷第二
X12n0272_p0012b19║
X12n0272_p0012b20║論曰：經起前文吾今為汝建大法幢，至下文幻妄
X12n0272_p0012b21║稱相其性真為妙覺明體處，義分九段，皆世尊大
X12n0272_p0012b22║慈以智方便令微細觀照破滅無明，無明未盡名
X12n0272_p0012b23║未成佛。圓覺曰：永斷無明方成佛道。馬鳴曰：以大
X12n0272_p0012b24║智慧破滅無明，無明略說有二種：一者根本、二者
X12n0272_p0012c01║現行。何謂根本無明？曰：謂一切不知故，喻如生而
X12n0272_p0012c02║盲者，以生即無所見故無所復疑，眾生不知有佛
X12n0272_p0012c03║性亦復如是。世尊悲憐於此，如世神醫以金錍括
X12n0272_p0012c04║膜發其光明，使其分辯諸境界曉然無惑，如敘動
X12n0272_p0012c05║靜、敘斷常、敘正倒、敘彼我等是也。故初自舉手飛
X12n0272_p0012c06║光以顯發動靜二相故，第二令觀河呈見見不生
X12n0272_p0012c07║滅之地分斷常故，第三示正倒手明隨順妙覺名
X12n0272_p0012c08║正徧知，若不隨順號性顛倒故，第四指非是物而
X12n0272_p0012c09║見不見者即自體故。又問：何謂現行無明？曰：橫生
X12n0272_p0012c10║種種疑故，喻如夜行之人瞑無所見，以無所見故
X12n0272_p0012c11║則有疑心，眾生疑心障道亦復如是。世尊擕之於
X12n0272_p0012c12║此，又如世導師執持火炬破其疑暗，使其昭然親
X12n0272_p0012c13║證無惑，如敘大小、敘前後、敘堅執、敘成壞等是也。
X12n0272_p0012c14║故第五自觀四天王勝藏寶殿退居室中見非舒
X12n0272_p0012c15║縮故，第六擇其見精出是非是無前後故，第七使
X12n0272_p0012c16║自甄明有自然體破堅執故，第八示見見之時見
X12n0272_p0012c17║非是見，見非因緣所成就故。又將欲敷演大陀羅
X12n0272_p0012c18║尼諸三摩提妙修行路，譏訶阿難強記無益，為說
X12n0272_p0012c19║二種顛倒見妄，是為九段義，方起下文以示五陰
X12n0272_p0012c20║行相之義。
X12n0272_p0012c21║爾時，阿難及諸大眾，聞佛示誨，身心泰然。念無始來，
X12n0272_p0012c22║失却本心，妄認緣塵，分別影事。今日開悟，如失乳兒，
X12n0272_p0012c23║忽遇慈母。合掌禮佛：願聞如來，顯出身心真妄虗實，
X12n0272_p0012c24║現前生滅與不生滅。二、發明性。時波斯匿王，起立白
X12n0272_p0013a01║佛：我昔未承諸佛誨敕，見迦旃延、毗羅胝子，咸言此
X12n0272_p0013a02║身死後斷滅，名為涅槃。我雖值佛，今猶狐疑，云何發
X12n0272_p0013a03║揮證知此心不生滅地？今此大眾，諸有漏者，咸皆願
X12n0272_p0013a04║聞。
X12n0272_p0013a05║佛告大王：汝身現在，今復問汝：汝此肉身為同金剛
X12n0272_p0013a06║常住不朽？為復變壞？世尊！我今此身終從變滅。
X12n0272_p0013a07║佛言：大王！汝未曾滅，云何知滅？世尊！我此無常變壞
X12n0272_p0013a08║之身，雖未曾滅，我觀現前，念念遷謝，新新不住，如火
X12n0272_p0013a09║成灰，漸漸銷殞，殞亡不息，決知此身當從滅盡。
X12n0272_p0013a10║佛言：如是，大王，汝今生齡已從衰老，顏貌何如童子
X12n0272_p0013a11║之時？世尊，我昔孩孺膚腠潤澤，年至長成血氣充滿，
X12n0272_p0013a12║而今頺齡迫於衰耄，形色枯悴，精神昏昧，髮白面皺，
X12n0272_p0013a13║逮將不久，如何見比充盛之時？
X12n0272_p0013a14║佛言：大王！汝之形容應不頓朽。王言：世尊！變化密移
X12n0272_p0013a15║我誠不覺，寒暑遷流漸至於此。何以故？我年二十雖
X12n0272_p0013a16║號年少，顏貌已老初十歲時，三十之年又衰二十，于
X12n0272_p0013a17║今六十又過于二，觀五十時宛然強壯。世尊！我見密
X12n0272_p0013a18║移雖此殂落，其間流易且限十年。若復令我微細思
X12n0272_p0013a19║惟，其變寧唯一紀、二紀，實為年變；豈唯年變，亦兼月
X12n0272_p0013a20║化；何直月化，兼又日遷。沈思諦觀，剎那剎那念念之
X12n0272_p0013a21║間不得停住，故知我身終從變滅。
X12n0272_p0013a22║佛告大王：汝見變化遷改不停，悟知汝滅，亦於滅時，
X12n0272_p0013a23║汝知身中有不滅耶？波斯匿王合掌白佛：我實不知。
X12n0272_p0013a24║佛言：我今示汝不生滅性。大王！汝年幾時見恒河水？
X12n0272_p0013b01║王言：我生三歲，慈母擕我謁耆婆天，經過此流，爾時
X12n0272_p0013b02║即知是恒河水。佛言：大王！如汝所說，十二之時，衰於
X12n0272_p0013b03║十歲，乃至六十，日月歲時，念念遷變，則汝三歲見此
X12n0272_p0013b04║河時，至年十三，其水云何？王言：如三歲時，宛然無異，
X12n0272_p0013b05║乃至于今年六十二，亦無有異。佛言：汝今自傷髮白
X12n0272_p0013b06║面皺，其面必定皺於童年，則汝今時觀此恒河，與昔
X12n0272_p0013b07║童時觀河之見，有童耄不？王言：不也。世尊！佛言：大王！
X12n0272_p0013b08║汝面雖皺，而此見精，性未曾皺，皺者為變，不皺非變，
X12n0272_p0013b09║變者受滅，彼不變者，元無生滅，云何於中受汝生死？
X12n0272_p0013b10║而猶引彼末伽黎等，都言此身死後全滅。王聞是言，
X12n0272_p0013b11║信知身後捨生趣生，與諸大眾，踊躍歡喜，得未曾有。
X12n0272_p0013b12║論曰：如前文世尊舉手飛光，但是顯發動靜二相
X12n0272_p0013b13║而已。動靜既分，見無搖動矣。是謂方便小乘法也。
X12n0272_p0013b14║故以憍陳那自陳所悟客塵二字。今觀河呈見，見
X12n0272_p0013b15║不生滅之地而已。令知生滅是斷，不生滅是常。斷
X12n0272_p0013b16║常既分，性無生滅矣。是謂對機俗諦道也。故恃波
X12n0272_p0013b17║斯匿王趣而問義，將示最上乘而先言小乘，將演
X12n0272_p0013b18║真勝義性而先言俗諦。自淺而入深，說法之敘如
X12n0272_p0013b19║是，所以盡其執情，使其妄枯而真現也。迦旃延，具
X12n0272_p0013b20║云迦羅鳩陀迦旃延。毗羅胝子，具云𠜳闍夜毗羅
X12n0272_p0013b21║胝子。俱舍論曰：時極少名剎那，時極長名劫。仁王
X12n0272_p0013b22║經曰：一念中有九十剎那，一剎那有九百生滅。剎
X12n0272_p0013b23║那，時分也。耆婆，此云命，西域所謂長命天神也。末
X12n0272_p0013b24║伽黎，具云末伽黎拘賒黎子。末伽黎，其字也。母名
X12n0272_p0013c01║拘賒黎。六師之中，斷見類也。先儒甞原性曰：性與
X12n0272_p0013c02║生俱生。其意曰：俱生即俱死耳。審是，桀紂為得計，
X12n0272_p0013c03║非之何益？孔孟為無術，是之何益？僧史記：秦釋曇
X12n0272_p0013c04║諦，方母孕㝱，僧留麈尾，鐵鏤書鎮，即覺，而二物俱
X12n0272_p0013c05║在，已而生諦。蓋秦王請宏覺法師說法華經所奉
X12n0272_p0013c06║者耳。曇諦，宏覺後身也。唐宰相房琯，同異人邢和
X12n0272_p0013c07║璞，遊夏口佛祠，钁於松下，得巨甕，中有婁師德、永
X12n0272_p0013c08║禪師之像。邢曰：頗憶此乎？房忽見其身為永禪師。
X12n0272_p0013c09║永，房琯前身也。使傳記妄傳之則已，如其不然，則
X12n0272_p0013c10║二事豈可誣哉？補曰：世尊將示波斯匿王不生
X12n0272_p0013c11║滅地，即指恒河水，令先識見無童耄，後悟性無生
X12n0272_p0013c12║滅。如來示教之意，其先後次序蓋如此，不知無盡
X12n0272_p0013c13║果何見而悉刪之耶？
X12n0272_p0013c14║阿難即從座起，禮佛合掌長跪白佛：世尊！若此見聞
X12n0272_p0013c15║必不生滅，云何世尊名我等輩遺失真性顛倒行事？
X12n0272_p0013c16║願興慈悲洗我塵垢。
X12n0272_p0013c17║即時如來，垂金色臂，輪手下指，示阿難言：汝今見我
X12n0272_p0013c18║母陀羅手，為正為倒？阿難言：世間眾生，以此為倒，而
X12n0272_p0013c19║我不知誰正誰倒？佛告阿難：若世間人，以此為倒，即
X12n0272_p0013c20║世間人，將何為正？阿難言：如來竪臂，兜羅綿手，上指
X12n0272_p0013c21║於空，則名為正。佛即竪臂，告阿難言：若此顛倒，首尾
X12n0272_p0013c22║相換，諸世間人，一倍瞻視，則知汝身，與諸如來清淨
X12n0272_p0013c23║法身，比類發明，如來之身，名正徧知，汝等之身，號性
X12n0272_p0013c24║顛倒。隨汝諦觀，汝身佛身，稱顛倒者，名字何處，號為
X12n0272_p0014a01║顛倒？
X12n0272_p0014a02║于時，阿難與諸大眾瞪瞢瞻佛，目睛不瞬，不知身心
X12n0272_p0014a03║顛倒所在。佛興慈悲，哀愍阿難及諸大眾，發海潮音，
X12n0272_p0014a04║徧告同會：諸善男子，我常說言，色心諸緣及心所使，
X12n0272_p0014a05║諸所緣法唯心所現。汝身汝心皆是妙明真精妙心
X12n0272_p0014a06║中所現物，云何汝等遺失本妙圓妙明心、寶明妙性？
X12n0272_p0014a07║認悟中迷，晦昧為空；空晦暗中，結暗為色；色雜妄想，
X12n0272_p0014a08║想相為身；聚緣內搖，趣外奔逸，昏擾擾相以為心性。
X12n0272_p0014a09║一迷為心，決定惑為色身之內，不知色身外洎山河
X12n0272_p0014a10║虗空大地咸是妙明真心中物。譬如澄清百千大海，
X12n0272_p0014a11║棄之唯認一浮漚體，目為全潮，窮盡瀛渤。汝等即是
X12n0272_p0014a12║迷中倍人，如我垂手，等無差別，如來說為可憐愍者。
X12n0272_p0014a13║論曰：母陀羅，此云印。兜羅綿，此云網。相海潮音時
X12n0272_p0014a14║語也。應此機，授此法時也。本一法也。而必言曰：圓
X12n0272_p0014a15║明妙心，寶明妙性。何也？曰：圓有不住義，寶有不動
X12n0272_p0014a16║義。不動者，本妙之覺體。不住者，隨緣之智用。與雜
X12n0272_p0014a17║華隨緣不變之旨同也。以念為知，心則不徧。故馬
X12n0272_p0014a18║鳴曰：若心有動，非真識知。動相者，念礙也。離諸念
X12n0272_p0014a19║礙，其知乃徧。故名正徧知。若以四大為身，六塵緣
X12n0272_p0014a20║影為心，而背空寂之體，靈知之知，故號性顛倒。阿
X12n0272_p0014a21║難默計曰：如波斯匿王，尚足以知不生滅性。於生
X12n0272_p0014a22║滅之中，則我亦能於是中證知其性，同佛眾生，三
X12n0272_p0014a23║無差別。故曰：若此見聞，必不生滅。云何世尊名我
X12n0272_p0014a24║等輩遺失真性，顛倒行事？世尊將開示其所以然，
X12n0272_p0014b01║乃垂手已，而又竪之。意若曰：汝今迷昧之極，能識
X12n0272_p0014b02║此乎？而阿難曰：垂手為倒，竪手為正者，隨世間之
X12n0272_p0014b03║解也。世尊意曰：但是一手耳。而首尾相換之頃，便
X12n0272_p0014b04║成正倒。則可以知隨順戒定慧，方便觀照，故成佛。
X12n0272_p0014b05║隨順無明行識，乃至老死，故成眾生。自晦昧為空，
X12n0272_p0014b06║空晦暗中，乃至迷中倍人，則曰：如我垂手，等無差
X12n0272_p0014b07║別。則於此以垂手合法，是倒明矣。而舊疏曰：垂手
X12n0272_p0014b08║順身為正，阿難反以為倒。竪手逆身為倒，阿難反
X12n0272_p0014b09║以為正。是謂一倍瞻視。審如此義，則經文至迷中
X12n0272_p0014b10║倍人處，當曰：如我竪手，等無差別。乃曰垂手，何哉？
X12n0272_p0014b11║經文無此意，其議橫入，如羊袖續白狐之裘。不知
X12n0272_p0014b12║古師何所依稟而注釋之。補曰：慶喜雖悟，知此
X12n0272_p0014b13║玅明真精妙心與佛無別，而固遺棄之，反執妄身
X12n0272_p0014b14║妄心為自心性，是為認悟中迷，顛倒行事。如來即
X12n0272_p0014b15║掇其顛倒之妄，用以比類，使合本玅，則曰：汝身汝
X12n0272_p0014b16║心，皆是真精玅心中所現物。又曰：不知色身，外洎
X12n0272_p0014b17║山河，虗空大地，咸是玅明真精妙心中物。如以淨
X12n0272_p0014b18║莊嚴寶珠，置泥潦之中，則洿濁冷然自清。倘至此
X12n0272_p0014b19║會萬物為自己，舉必無遺，認一漚為全潮，成迷中
X12n0272_p0014b20║倍人矣。迷中倍人者，不悟而迷曰迷人，悟之而迷
X12n0272_p0014b21║曰迷中倍人，亦迷之又迷之謂也。百千大海喻玅
X12n0272_p0014b22║心玅性，一浮漚體喻妄身妄心耳。
X12n0272_p0014b23║阿難承佛悲救深誨，垂泣叉手而白佛言：我雖承佛
X12n0272_p0014b24║如是玅音，悟玅明心，元所圓滿，常住心地。而我悟佛
X12n0272_p0014c01║現說法音，現以緣心，允所瞻仰，徒獲此心，未敢認為
X12n0272_p0014c02║本元心地。願佛哀愍，宣示圓音，拔我疑根，歸無上道。
X12n0272_p0014c03║佛告阿難：汝等尚以緣心聽法，此法亦緣，非得法性。
X12n0272_p0014c04║如人以手指月示人，彼人因指當應看月。若復觀指
X12n0272_p0014c05║以為月體，此人豈唯亡失月輪，亦亡其指。何以故？以
X12n0272_p0014c06║所標指為明月故。豈唯亡指，亦復不識明之與暗。何
X12n0272_p0014c07║以故？即以指體為月明性，明暗二性無所了故。汝亦
X12n0272_p0014c08║如是，若以分別我說法音為汝心者，此心自應離分
X12n0272_p0014c09║別音，有分別性。譬如有客寄宿旅亭，暫止便去，終不
X12n0272_p0014c10║常住，而掌亭人都無所去，名為亭主。此亦如是，若真
X12n0272_p0014c11║汝心，則無所去，云何離聲無分別性？斯則豈唯聲分
X12n0272_p0014c12║別心，分別我容，離諸色相無分別性？如是乃至分別
X12n0272_p0014c13║都無，非色非空，拘舍離等，昧為冥諦，離諸法緣無分
X12n0272_p0014c14║別性，則汝心性各有所還，云何為主？
X12n0272_p0014c15║阿難言：若我心性各有所還，則如來說妙明元心，云
X12n0272_p0014c16║何無還？惟垂哀愍，為我宣說。
X12n0272_p0014c17║佛告阿難：且汝見我見精明元，此見雖非妙精明心，
X12n0272_p0014c18║如第二月非是月影。汝應諦聽，今當示汝無所還地。
X12n0272_p0014c19║阿難，此大講堂洞開東方，日輪升天則有明曜，中夜
X12n0272_p0014c20║黑月雲霧晦瞑則復昏暗，戶牖之隙則復見通，牆宇
X12n0272_p0014c21║之間則復觀壅，分別之處則復見緣，頑虗之中徧是
X12n0272_p0014c22║空性，鬱𡋯之象則紆昏塵，澄霽斂氛又觀清淨。阿難，
X12n0272_p0014c23║汝咸看此諸變化相，吾今各還本所因處。云何本因？
X12n0272_p0014c24║阿難，此諸變化明還日輪。何以故？無日不明，明因屬
X12n0272_p0015a01║日，是故還日。暗還黑月，通還戶牖，壅還墻宇，緣還分
X12n0272_p0015a02║別，頑虗還空，鬱𡋯還塵，清明還霽，則諸世間一切所
X12n0272_p0015a03║有不出斯類。汝見八種見精明性，當欲誰還？何以故？
X12n0272_p0015a04║若還於明，則不明時無復見暗。雖明暗等種種差別，
X12n0272_p0015a05║見無差別，諸可還者自然非汝，不汝還者非汝而誰？
X12n0272_p0015a06║則知汝心本妙明淨，汝自迷悶喪本受輪，於生死中
X12n0272_p0015a07║常被漂溺，是故如來名可憐愍。
X12n0272_p0015a08║阿難言：我雖識此見性無還，云何得知是我真性？
X12n0272_p0015a09║佛告阿難：吾今問汝，今汝未得無漏清淨，承佛神力，
X12n0272_p0015a10║見於初禪，得無障礙。而阿那律見閻浮提，如觀掌中
X12n0272_p0015a11║菴摩羅果；諸菩薩等見百千界十方如來，窮盡微塵
X12n0272_p0015a12║清淨國土，無所不矚；眾生洞視，不過分寸。阿難！且吾
X12n0272_p0015a13║與汝觀四天王所住宮殿，中間徧覽水陸空行，雖有
X12n0272_p0015a14║昏明種種形像，無非前塵分別留礙，汝應於此分別
X12n0272_p0015a15║自他。今吾將汝擇於見中，誰是我體？誰為物象？阿難！
X12n0272_p0015a16║極汝見源，從日月宮，是物非汝；至七金山，周徧諦觀，
X12n0272_p0015a17║雖種種光，亦物非汝；漸漸更觀，雲騰烏飛，風動塵起，
X12n0272_p0015a18║樹木山川，草芥人畜，咸物非汝。阿難！是諸近遠諸有
X12n0272_p0015a19║物性，雖復差殊，同汝見精清淨所矚，則諸物類自有
X12n0272_p0015a20║差別，見性無殊。此精妙明，誠汝見性。若見是物，則汝
X12n0272_p0015a21║亦可見吾之見；若同見者，名為見吾。吾不見時，何不
X12n0272_p0015a22║見吾不見之處？若見不見，自然非彼不見之相；若不
X12n0272_p0015a23║見吾不見之地，自然非物，云何非汝？又則汝今見物
X12n0272_p0015a24║之時，汝既見物，物亦見汝，體性紛雜，則汝與我并諸
X12n0272_p0015b01║世間不成安立。阿難！若汝見時，是汝非我，見性周徧，
X12n0272_p0015b02║非汝而誰？云何自疑汝之真性？性汝不真，取我求實。
X12n0272_p0015b03║論曰：心有二種，謂玅明之心，謂緣妄之心。玅明之
X12n0272_p0015b04║心寂滅，以此心聽法，則法法寂滅，如甜說蜜，如波
X12n0272_p0015b05║歸水。緣妄之心分別，以此心聽法，則法法成辦，如
X12n0272_p0015b06║赤蠖虫，食青則青，食黃即黃。世尊之意，欲汝阿難
X12n0272_p0015b07║聽，如眼聞聲。若以耳分別，而認以為真實者，誤矣！
X12n0272_p0015b08║故舉標月譬也。借汝阿難分別佛說法之音，便為
X12n0272_p0015b09║心者，應離此法音之外，尚有分別之心存焉。何以
X12n0272_p0015b10║故？以法音有起滅，心體非起滅故。今何不然？故舉
X12n0272_p0015b11║主客譬也。離法音之外，亦無分別之心，則成斷滅，
X12n0272_p0015b12║豈如主常住之心乎？故曰：分別都盡，非色非空，拘
X12n0272_p0015b13║舍離等昧，為冥諦也。外道立二十五諦，最初一諦，
X12n0272_p0015b14║名為冥性，計以為常；第二十五諦，名為神我，亦計
X12n0272_p0015b15║為常。思我聖境，冥性即變，二十三諦，為我所用，我
X12n0272_p0015b16║所受用，為境纏縛，不得解脫。我若不思，冥諦不變，
X12n0272_p0015b17║即無纏縛，我即解脫，此其所宗也。離法緣之外，亦
X12n0272_p0015b18║無分別之心，然不成斷滅，則應即此法緣，當便是
X12n0272_p0015b19║汝阿難之心矣！此心果是法緣，故應各有所還，故
X12n0272_p0015b20║曰：離諸法緣，無分別性，則汝心性，各有所還也。法
X12n0272_p0015b21║緣不出八種，皆妄發現，如人揑目，見月脇之月，故
X12n0272_p0015b22║曰：如第二月，非是月影。今八種皆以還盡，而見八
X12n0272_p0015b23║種者，獨無所還。大哉！世尊之辯，精深明白，如是之
X12n0272_p0015b24║玅，故阿難於是證知真精明體，徧滿清淨，究竟寂
X12n0272_p0015c01║滅。然尚有憂。曰：何憂乎？曰：憂此真精明體，與佛眾
X12n0272_p0015c02║生平等，同時證知，不能分辯，使不雜和，欲令如目
X12n0272_p0015c03║前所觀之物，樅然不惑。故曰：云何得知是我真性
X12n0272_p0015c04║也。夫性見清淨，緣見有形。世尊憫阿難以清淨之
X12n0272_p0015c05║性，見同有形之物象，故曲折其詞，欲盡其惑。謂有
X12n0272_p0015c06║形之物，我汝同見，可名同見性見清淨。清淨，空也。
X12n0272_p0015c07║但可自見，非他能見。故曰：若見不見，自然非彼不
X12n0272_p0015c08║見之相。言非彼者，非世尊不見之相，但是阿難不
X12n0272_p0015c09║見之相耳。然則世尊不見之地，亦非阿難可見，但
X12n0272_p0015c10║是世尊能見。故曰：若不見吾不見之地，自然非物。
X12n0272_p0015c11║言非物者，非是世尊之見，但是阿難不見之相耳。
X12n0272_p0015c12║於阿難言不見之相，於世尊言不見之地，能所之
X12n0272_p0015c13║詞變也。倘世尊亦見阿難之見，阿難亦見世尊之
X12n0272_p0015c14║見，則清淨性見，宛成有形之物。故曰：汝若見物，物
X12n0272_p0015c15║亦見汝。體性紛雜，則汝與我，并諸世間，不成安立。
X12n0272_p0015c16║故明告曰：若汝見時，是汝非我。見性周徧，非汝而
X12n0272_p0015c17║誰？馬鳴曰：一切如來，皆是法身，無有彼此差別，互
X12n0272_p0015c18║相見故。與此同意。世尊開示見不見之相者，即當
X12n0272_p0015c19║了知真性，不當更求分別也。此段經義，全生於云
X12n0272_p0015c20║何得知是我真性一句。但語簡而意密，非麤浮心
X12n0272_p0015c21║識者所能知。義學之師，立為隱二存三之義，誤矣。
X12n0272_p0015c22║補曰：長水曰：此之文意，展轉結歸，應有五重經
X12n0272_p0015c23║文，存三而隱二之意。若具論云：若不見吾不見之
X12n0272_p0015c24║處，亦不見吾見處。既不見吾見處，吾見自然非物。
X12n0272_p0016a01║吾見若非是物，汝見亦非是物。汝見既非是物，云
X12n0272_p0016a02║何非汝真見？長水之義，諸師皆以為然，寂音獨非
X12n0272_p0016a03║之。愚始謂寂音好辯，及究其所非者，則如來之旨，
X12n0272_p0016a04║曉然如指諸掌，方知寂音所見，出於常情，益可以
X12n0272_p0016a05║敬服矣。問曰：阿難請問，云何得知是我真性，如來
X12n0272_p0016a06║反以見疊而問之，何歟？曰：此默傳妙契之道也。逮
X12n0272_p0016a07║至八種法緣還盡之處，則曰：不汝還者，非汝而誰？
X12n0272_p0016a08║又至自然非物處，則曰：見性周徧，非汝而誰？世尊
X12n0272_p0016a09║之至慈方便，無過於此。倘尚情存物見，縱親奉玄
X12n0272_p0016a10║音，亦安能領悟哉？言眾生洞視，不過分寸者，謂被
X12n0272_p0016a11║分寸之物所障，不能見障外之形色，非謂見不能
X12n0272_p0016a12║過分寸也。如窻壁屏幃等，皆為所障之物，蓋凡夫
X12n0272_p0016a13║肉眼，未得無礙耳。
X12n0272_p0016a14║阿難白佛言：世尊！若此見性必我非餘，我與如來觀
X12n0272_p0016a15║四天王勝藏寶殿居日月宮，此見周圓徧娑婆國，退
X12n0272_p0016a16║歸精舍秪見伽藍，清心戶堂但瞻簷廡。世尊！此見如
X12n0272_p0016a17║是，其體本來周徧一界，今在室中唯滿一室，為復此
X12n0272_p0016a18║見縮大為小？為當墻宇夾令斷絕？我今不知斯義所
X12n0272_p0016a19║在，願垂弘慈，為我敷演。
X12n0272_p0016a20║佛告阿難：一切世間大小內外諸所事業各屬前塵，
X12n0272_p0016a21║不應說言見有舒縮。譬如方器中見方空，吾復問汝：
X12n0272_p0016a22║此方器中所見方空，為復定方？為不定方？若定方者，
X12n0272_p0016a23║別安圓器，空應不圓；若不定者，在方器中應無方空。
X12n0272_p0016a24║汝言不知斯義所在，義性如是，云何為在？阿難，若復
X12n0272_p0016b01║欲令入無方圓，但除器方，空體無方，不應說言更除
X12n0272_p0016b02║虗空方相所在。若如汝問，入室之時縮見令小，仰觀
X12n0272_p0016b03║日時，汝豈挽見齊於日面？若築墻宇能夾見斷，穿為
X12n0272_p0016b04║小竇，寧無續迹？是義不然。一切眾生從無始來迷己
X12n0272_p0016b05║為物，失於本心，為物所轉，故於是中觀大觀小。若能
X12n0272_p0016b06║轉物，則同如來身心圓明不動道場，於一手端徧能
X12n0272_p0016b07║含受十方國土。
X12n0272_p0016b08║論曰：於方器中若無方空，則空之體不定。於圓器
X12n0272_p0016b09║中若有方空，則空之體有定。若空體隨器之方圓
X12n0272_p0016b10║成形，則空之體非定不定之相也。世間前塵大小
X12n0272_p0016b11║內外者，方圓器之譬也。見精者，空體之譬也。此見
X12n0272_p0016b12║精之力，謂有舒縮乎？則觀月觀簷遠近一覽同時
X12n0272_p0016b13║而至其處。謂無舒縮乎？則涴瓶之塵雖微心察，翳
X12n0272_p0016b14║月之滓至大必昧。謂無斷絕乎？則觀水亦見魚沙，
X12n0272_p0016b15║而見之力但止水際不到魚沙。謂有斷絕乎？則水
X12n0272_p0016b16║及魚沙同時俱見無礙不礙。是知遠近舒縮隔廓
X12n0272_p0016b17║絕續，全是意言自妄分別。於明了地中任運建立，
X12n0272_p0016b18║如指第二之月是陰是晴是圓是缺，無有是處。涅
X12n0272_p0016b19║槃經曰：譬如有人欲見面像，即便取刀。師子吼言：
X12n0272_p0016b20║世尊！以是義故，乳中有酪性。若刀無面像，何故取
X12n0272_p0016b21║刀？佛言：善男子！若此刀中定有面象，何故顛倒？竪
X12n0272_p0016b22║則見長，橫則見闊。若是自面，何故見長？若是他面，
X12n0272_p0016b23║何得稱言是己面像？若因己面見他面像者，何故
X12n0272_p0016b24║不見驢馬面像？師子吼言：世尊！眼光實到彼。何以
X12n0272_p0016c01║故？近遠一時俱見故，不見中間所有物故。善男子！
X12n0272_p0016c02║光若到彼而得見者，一切眾生悉見於火，何故不
X12n0272_p0016c03║燒？如人遠見白物，不應生疑：鶴耶？幡耶？人耶？樹耶？
X12n0272_p0016c04║若光到者，云何得見水精中物、淵中魚石？若不到
X12n0272_p0016c05║者，何故得見水精中物，而不得見壁外之色？是故，
X12n0272_p0016c06║若言眼光到彼而見面者，是義不然。列子謂兩小
X12n0272_p0016c07║兒辯鬬：一曰日出大而近，及午小而遠；一曰日出
X12n0272_p0016c08║涼故遠，及午熱而近。二兒不能定其是非，而質諸
X12n0272_p0016c09║仲尼，仲尼不答。善乎！孔子其亦知此乎？何言之深
X12n0272_p0016c10║切著明哉？
X12n0272_p0016c11║阿難白佛言：世尊！若此見精必我妙性，今此玅性現
X12n0272_p0016c12║在我前，見必我真，我今身心復是何物？而今身心分
X12n0272_p0016c13║別有實，彼見無別，分辯我身。若實我心，令我今見，見
X12n0272_p0016c14║性實我，而身非我，何殊如來先所難言物能見我？惟
X12n0272_p0016c15║垂大慈，開發未悟。
X12n0272_p0016c16║佛告阿難：今汝所言，見在汝前，是義非實。若實汝前，
X12n0272_p0016c17║汝實見者，則此見精，既有方所，非無指示。且今與汝，
X12n0272_p0016c18║坐祇陀林，徧觀林渠，及與殿堂，上至日月，前對恒河。
X12n0272_p0016c19║汝今於我，師子座前，舉手指陳，是種種相，陰者是林，
X12n0272_p0016c20║明者是日，礙者是壁，通者是空。如是乃至，草樹纖毫，
X12n0272_p0016c21║大小雖殊，但可有形，無不指著。若必其見，現在汝前，
X12n0272_p0016c22║汝應以手，確實指陳，何者是見？阿難當知，若空是見，
X12n0272_p0016c23║既已成見，何者是空？若物是見，既已是見，何者為物？
X12n0272_p0016c24║汝可微細，披剝萬象，析出精明，淨玅見元，指陳示我，
X12n0272_p0017a01║同彼諸物，分明無惑。
X12n0272_p0017a02║阿難言：我今於此重閣講堂，遠暨恒河上觀日月，舉
X12n0272_p0017a03║手所指縱目所觀，指皆是物無是見者。世尊！如佛所
X12n0272_p0017a04║說，況我有漏初學聲聞乃至菩薩，亦不能於萬物象
X12n0272_p0017a05║前剖出精見，離一切物別有自性。佛言：如是，如是！
X12n0272_p0017a06║佛復告阿難：如汝所言，無有精見離一切物別有自
X12n0272_p0017a07║性，則汝所指是物之中無是見者。今復告汝，汝與如
X12n0272_p0017a08║來坐祇陀林，更觀林苑乃至日月種種象殊，必無見
X12n0272_p0017a09║精受汝所指。汝又發明，此諸物中何者非見？阿難言：
X12n0272_p0017a10║我實徧見此祇陀林，不知是中何者非見。何以故？若
X12n0272_p0017a11║樹非見，云何見樹？若樹即見，復云何樹？如是乃至若
X12n0272_p0017a12║空非見，云何見空？若空即見，復云何空？我又思惟，是
X12n0272_p0017a13║萬象中微細發明無非見者。佛言：如是，如是。
X12n0272_p0017a14║於是大眾非無學者，聞佛此言，茫然不知是義終始，
X12n0272_p0017a15║一時惶悚，失其所守。如來知其魂慮變慴，心生憐愍，
X12n0272_p0017a16║安慰阿難及諸大眾：諸善男子！無上法王是真實語，
X12n0272_p0017a17║如所如說，不誑不妄，非末伽黎四種不死矯亂論議。
X12n0272_p0017a18║汝諦思惟，無忝哀慕。
X12n0272_p0017a19║是時，文殊師利法王子愍諸四眾，在大眾中即從座
X12n0272_p0017a20║起，頂禮佛足，合掌恭敬而白佛言：世尊！此諸大眾不
X12n0272_p0017a21║悟如來發明二種精見色空是非是義。世尊！若此前
X12n0272_p0017a22║緣色空等象，若是見者應有所指，若非見者應無所
X12n0272_p0017a23║矚。而今不知是義所歸，故有驚怖，非是疇昔善根輕
X12n0272_p0017a24║鮮。惟願如來大慈發明，此諸物象與此見精元是何
X12n0272_p0017b01║物？於其中間無是非是。
X12n0272_p0017b02║佛告文殊及諸大眾：十方如來及大菩薩，於其自住
X12n0272_p0017b03║三摩地中，見與見緣并所想相，如虗空華本無所有。
X12n0272_p0017b04║此見及緣元是菩提玅淨明體，云何於中有是非是？
X12n0272_p0017b05║文殊！吾今問汝，如汝文殊，更有文殊是文殊者？為無
X12n0272_p0017b06║文殊？如是，世尊！我真文殊，無是文殊。何以故？若有是
X12n0272_p0017b07║者，則二文殊。然我今日非無文殊，於中實無是非二
X12n0272_p0017b08║相。佛言：此見玅明與諸空塵亦復如是，本是玅明無
X12n0272_p0017b09║上菩提淨圓真心，妄為色空及與聞見。如第二月，誰
X12n0272_p0017b10║為是月？又誰非月？文殊！但一月真，中間自無是月非
X12n0272_p0017b11║月。是以汝今觀見與塵，種種發明名為妄想，不能於
X12n0272_p0017b12║中出是非是。由是精真玅覺明性，故能令汝出指非
X12n0272_p0017b13║指。
X12n0272_p0017b14║論曰：阿難竟以見精明之體為一物，前則疑其有
X12n0272_p0017b15║舒縮，此又疑其有前後。故世尊曰：若實汝前，汝實
X12n0272_p0017b16║見者，則此見精既有方所，非無指示也。然萬象有
X12n0272_p0017b17║形可以指擿，見精無相豈有處哉？以有形之萬象
X12n0272_p0017b18║現無相見精之明，喻如明珠之光自照珠體，雖甚
X12n0272_p0017b19║微細之智不能分也。雜華曰：有一智人破彼微塵。
X12n0272_p0017b20║出大經卷。塵是有耶？則不言破。塵是無耶？則何用
X12n0272_p0017b21║名以為塵哉？又曰：唯一堅密身，一切塵中現。身雜
X12n0272_p0017b22║塵耶？則不可言堅密唯一也。不雜塵耶？則不可言
X12n0272_p0017b23║一切塵中現也。此最深妙明了之旨。以是意而推，
X12n0272_p0017b24║眾生日用皆平等究竟，覺於是中無毫髮為緣為
X12n0272_p0017c01║對。緣對且不可得，何從有生死哉？所謂真語實語、
X12n0272_p0017c02║如所如說、不誑不妄者，即金剛般若經五語，但彼
X12n0272_p0017c03║以不妄為不異耳。佛真語與二乘共也，實語與菩
X12n0272_p0017c04║薩共也。如語不共，無實無虗。無虗故不誑，無實故
X12n0272_p0017c05║不異。今言不妄者，妄以對真得名，所謂真妄一如
X12n0272_p0017c06║而已，則雖真亦妄。故如所如說，乃名不妄。如所如
X12n0272_p0017c07║者，所謂如如也。眾生意識處處能緣，唯不能緣於
X12n0272_p0017c08║般若。如太末虫處處能集，唯不能集火聚之上。故
X12n0272_p0017c09║世尊每曰：般若如大火聚，謂是故也。此會阿難輩
X12n0272_p0017c10║一時惶悚茫然者，意識方緣是非，是二者之義。而
X12n0272_p0017c11║是二者之義，自體不存。世尊恐其退墮，特說是五
X12n0272_p0017c12║語，以堅其信力耳。嗚呼！世尊之法施，可謂不貲。既
X12n0272_p0017c13║以密說，而又正言。何謂密說？曰：若空是見，既已成
X12n0272_p0017c14║見，何者是空？若物是見，既已成見，何者為物？若樹
X12n0272_p0017c15║非見，云何見樹？若樹即見，復云何樹？此為密說也。
X12n0272_p0017c16║深味而細觀之，兩者同一寂滅。何以知之？以樹見
X12n0272_p0017c17║不可分故。世尊意令阿難自悟明之。何謂正言？曰：
X12n0272_p0017c18║於其自住三摩地中，見與見緣，并所想相，如虗空
X12n0272_p0017c19║華，本無所有。如文殊離是非二名，無增語故。如一
X12n0272_p0017c20║真精玅覺明性，離是非二見，無剩法故。所言如空
X12n0272_p0017c21║華者，世尊每以喻世相。楞伽經首曰：世間離生滅，
X12n0272_p0017c22║猶如虗空華。智不得有無，而興大悲心。張文定方
X12n0272_p0017c23║平為滁守日，遊琅瑘山，恍如夢覺。呼梯取於梁之
X12n0272_p0017c24║上，有經函。發之，蓋楞伽經四卷寫未終者。文定舉
X12n0272_p0018a01║筆績之，筆畫如一。文定，前身山中僧也，讀空華之
X12n0272_p0018a02║偈而悟。今此經號二生經，藏其家焉。補云：阿難
X12n0272_p0018a03║問諸物象與此見精，元是何物？欲冀如來揀定是
X12n0272_p0018a04║非是義，昭然示之。如來亦欲令阿難親證見與見
X12n0272_p0018a05║緣，元是菩提玅淨明體，於中無有是非二相，即顧
X12n0272_p0018a06║問文殊師利曰：如汝文殊，更有文殊，是文殊者？為
X12n0272_p0018a07║無文殊？文殊答曰：世尊！我真文殊，無是文殊。若有
X12n0272_p0018a08║是者，則二文殊。而如來復為宣明曰：但一月真，中
X12n0272_p0018a09║間自無是月非月。譬如擊塗毒鼓，遠近聞者皆喪。
X12n0272_p0018a10║昔修山主甞謂眾曰：是柱不見柱，非柱不見柱，是
X12n0272_p0018a11║非已去了，是非裏薦取。此老垂慈之至，與先聖無
X12n0272_p0018a12║小異，第未知學者若為契旨哉？言出是非是者，結
X12n0272_p0018a13║釋精見色空是非是義也。出指非指者，結釋若是
X12n0272_p0018a14║見者，應有所指也。物為所指，見非所指，又豈可謂
X12n0272_p0018a15║此是見、此非見乎？蓋由精真妙覺明性，超彼諸所
X12n0272_p0018a16║有相，故名曰出無有精見。集解作無有見精。
X12n0272_p0018a17║阿難白佛言：世尊！誠如法王所說，覺緣徧十方界，湛
X12n0272_p0018a18║然常住性非生滅，與先梵志娑毗迦羅所談冥諦，及
X12n0272_p0018a19║投灰等諸外道種，說有真我徧滿十方，有何差別？世
X12n0272_p0018a20║尊亦曾於楞伽山，為大慧等敷演斯義，彼外道等常
X12n0272_p0018a21║說自然，我說因緣非彼境界。我今觀此覺性自然非
X12n0272_p0018a22║生非滅，遠離一切虗妄顛倒，似非因緣與彼自然，云
X12n0272_p0018a23║何開示不入羣邪，獲真實心妙覺明性？
X12n0272_p0018a24║佛告阿難：我今如是開示方便真實告汝，汝猶未悟
X12n0272_p0018b01║惑為自然。阿難！若必自然，自須甄明有自然體。汝且
X12n0272_p0018b02║觀此妙明見中以何為自？此見為復以明為自？以暗
X12n0272_p0018b03║為自？以空為自？以塞為自？阿難！若明為自，應不見暗；
X12n0272_p0018b04║若復以空為自體者，應不見塞；如是乃至諸暗等相
X12n0272_p0018b05║以為自者，則於明時見性斷滅。云何見明？
X12n0272_p0018b06║論云：是非是義，意處收法也。阿難聞此，見精明體
X12n0272_p0018b07║出乎是非是義，則意不能取，如枯木有華，如水有
X12n0272_p0018b08║塵，則迷以為自然。故曰：汝猶未明惑為自然也。世
X12n0272_p0018b09║尊前甞剗絕自然之論，恐混濫正法而波及因緣，
X12n0272_p0018b10║欲以助發實相。適今所談，覺緣湛然，以例外道所
X12n0272_p0018b11║說，真我徧滿，漫不自分，而曰似非因緣與彼自然
X12n0272_p0018b12║者，故掩露其詞，陰縱以同世尊，陽奪以歸宿於自
X12n0272_p0018b13║然也。西國有犀，名駭鷄，製以為枕，仰覆前後，四面
X12n0272_p0018b14║視之，其形常正。夫四面正者，因犀以成形，而明暗
X12n0272_p0018b15║空塞，法法發揮，全體無礙者，皆見精明性之所成
X12n0272_p0018b16║就。此阿難所親證知，乃認以為自然，有自然體受
X12n0272_p0018b17║甄明乎？
X12n0272_p0018b18║阿難言：必此玅見性非自然，我今發明是因緣生，心
X12n0272_p0018b19║猶未明咨詢如來，是義云何合因緣性？佛言：汝言因
X12n0272_p0018b20║緣，吾復問汝，汝今因見見性現前，此見為復因明有
X12n0272_p0018b21║見？因暗有見？因空有見？因塞有見？阿難，若因明有應
X12n0272_p0018b22║不見暗，如因暗有應不見明，如是乃至因空因塞同
X12n0272_p0018b23║於明暗。復次，阿難，此見又復緣明有見？緣暗有見？緣
X12n0272_p0018b24║空有見？緣塞有見？阿難，若緣空有應不見塞，若緣塞
X12n0272_p0018c01║有應不見空，如是乃至緣明緣暗同於空塞。當知如
X12n0272_p0018c02║是精覺妙明，非因非緣，亦非自然非不自然，無非不
X12n0272_p0018c03║非，無是非是，離一切相即一切法。汝今云何於中措
X12n0272_p0018c04║心，以諸世間戲論名相而得分別？如以手掌撮摩虗
X12n0272_p0018c05║空秪益自勞，虗空云何隨汝執捉？
X12n0272_p0018c06║阿難白佛言：世尊！必玅覺性非因非緣。世尊！云何常
X12n0272_p0018c07║與比丘宣說見性具四種緣？所謂因空、因明、因心、因
X12n0272_p0018c08║眼，是義云何？
X12n0272_p0018c09║佛言：阿難！我說世間諸因緣相，非第一義。阿難！吾復
X12n0272_p0018c10║問汝：諸世間人說我能見，云何名見？云何不見？阿難
X12n0272_p0018c11║言：世人因於日、月、燈光見種種相，名之為見；若復無
X12n0272_p0018c12║此三種光明，則不能見。阿難！若無明時名不見者，應
X12n0272_p0018c13║不見暗；若必見暗，此但無明，云何無見？阿難！若在暗
X12n0272_p0018c14║時不見明故，名為不見；今在明時不見暗相，還名不
X12n0272_p0018c15║見；如是二相俱名不見。若復二相自相凌奪，非汝見
X12n0272_p0018c16║性於中暫無，如是則知二俱名見，云何不見？是故，阿
X12n0272_p0018c17║難！汝今當知：見明之時，見非是明；見暗之時，見非是
X12n0272_p0018c18║暗；見空之時，見非是空；見塞之時，見非是塞；四義成
X12n0272_p0018c19║就。汝復應知：見見之時，見非是見；見猶離見，見不能
X12n0272_p0018c20║及。云何復說因緣、自然及和合相？汝等聲聞狹劣無
X12n0272_p0018c21║識，不能通達清淨實相。吾今誨汝，當善思惟，無得疲
X12n0272_p0018c22║怠妙菩提路。
X12n0272_p0018c23║論曰：世有寶鏡，種性清瑩，然有翳有拭，有開有掩。
X12n0272_p0018c24║方其翳非暗與之，方其拭非明與之，方其開非空
X12n0272_p0019a01║與之，方其掩非塞與之。暗明開掩之不常，而其種
X12n0272_p0019a02║性則有常。故世尊示見精明性者，其容受明暗通
X12n0272_p0019a03║塞四種緣塵，此寶鏡如之。今阿難心知自然之論
X12n0272_p0019a04║已奪，又執因緣之義為問，避溺投火，惑滋甚矣。夫
X12n0272_p0019a05║見性因空因明因心因眼者，世尊一時方便對機
X12n0272_p0019a06║之語，非究竟之說也。此會所示，蓋是稱性法句，如
X12n0272_p0019a07║王寶劒不可觸。故曰：離一切相，即一切法。此其三
X12n0272_p0019a08║世如來之所珍祕，十方菩薩之所護持，離見超情，
X12n0272_p0019a09║清淨寶相之體，非二乘所知之境。故世尊呵之曰：
X12n0272_p0019a10║汝輩聲聞，狹劣無識，不能通達耳。而阿難方以有
X12n0272_p0019a11║日月燈則因名有見，無日月燈則因名無見，是迷
X12n0272_p0019a12║昧之極也，豈不哀哉！見性。審如所解，因日月燈三
X12n0272_p0019a13║種緣塵生，則日月燈三種緣塵滅時，寧能見明暗
X12n0272_p0019a14║自相凌奪乎？曰：見之矣。然則此能見者，又何物哉？
X12n0272_p0019a15║所謂見與見緣，有五種義，謂明暗空塞為四種見
X12n0272_p0019a16║緣，謂見精為一種見妄。今世尊先破見緣，故曰：見
X12n0272_p0019a17║明之時，見非是明；見暗之時，見非是暗；見空之時，
X12n0272_p0019a18║見非是空；見塞之時，見非是塞。世尊於此分擇見
X12n0272_p0019a19║精，非前明暗空塞因緣而有，故曰：四義成就。已而
X12n0272_p0019a20║又將敘此見精，使知亦猶是妄，故曰：汝復應知，見
X12n0272_p0019a21║見之時，見非是見。世尊於此又分擇真見，非前見
X12n0272_p0019a22║精，以見精猶妄故也。故曰：見猶離見，見不能及。嗚
X12n0272_p0019a23║呼！首楞嚴之宗無見頂法，於此發現矣。
X12n0272_p0019a24║阿難白佛言：世尊！如佛世尊為我等輩，宣說因緣及
X12n0272_p0019b01║與自然諸和合相與不和合，心猶未開而今更聞，見
X12n0272_p0019b02║見非見重增迷悶。伏願弘慈施大慧目，開示我等覺
X12n0272_p0019b03║心明淨。作是語已，悲淚頂禮承受聖旨。
X12n0272_p0019b04║爾時，世尊憐愍阿難及諸大眾，將欲敷演大陀羅尼
X12n0272_p0019b05║諸三摩提妙修行路，告阿難言：汝雖強記，但益多聞，
X12n0272_p0019b06║於奢摩他微密觀照心猶未了。汝今諦聽，吾當為汝
X12n0272_p0019b07║分別開示，亦令將來諸有漏者獲菩提果。阿難！一切
X12n0272_p0019b08║眾生輪迴世間，由二顛倒分別見妄，當處發生、當業
X12n0272_p0019b09║輪轉。云何二見？一者、眾生別業妄見，二者、眾生同分
X12n0272_p0019b10║妄見。
X12n0272_p0019b11║云何名為別業妄見？阿難！如世間人目有赤眚，夜見
X12n0272_p0019b12║燈光，別有圓影五色重疊。於意云何？此夜燈明所現
X12n0272_p0019b13║圓光，為是燈色？為當見色？阿難！此若燈色，則非眚人
X12n0272_p0019b14║何不同見？而此圓影唯眚之觀。若是見色，見已成色，
X12n0272_p0019b15║則彼眚人見圓影者，名為何等？復次，阿難！若此圓影
X12n0272_p0019b16║離燈別有，則合傍觀屏帳几筵有圓影出。離見別有，
X12n0272_p0019b17║應非眼矚，云何眚人目見圓影？是故當知，色實在燈，
X12n0272_p0019b18║見病為影，影見俱眚，見眚非病，終不應言是燈是見。
X12n0272_p0019b19║於是中有非燈非見，如第二月非體非影。何以故？第
X12n0272_p0019b20║二之觀揑所成故。諸有智者不應說言，此揑根元是
X12n0272_p0019b21║形非形、離見非見。此亦如是，目眚所成，今欲名誰是
X12n0272_p0019b22║燈是見？何況分別非燈非見。
X12n0272_p0019b23║云何名為同分妄見？阿難！此閻浮提除大海水，中間
X12n0272_p0019b24║平陸有三千洲，正中大洲東西括量，大國凡有二千
X12n0272_p0019c01║三百，其餘小洲在諸海中，其間或有三兩百國，或一
X12n0272_p0019c02║或二至于三十四十五十。阿難！若復此中有一小洲
X12n0272_p0019c03║秪有兩國，唯一國人同感惡緣，則彼小洲當土眾生，
X12n0272_p0019c04║覩諸一切不祥境界，或見二日或見兩月，其中乃至
X12n0272_p0019c05║暈適珮玦，彗孛飛流負耳虹蜺，種種惡相但此國見，
X12n0272_p0019c06║彼國眾生本所不見亦復不聞。
X12n0272_p0019c07║論曰：暈，暈氣也。適，所謂適見于日月之災。珮玦氣
X12n0272_p0019c08║狀如此。彗，所謂埽星偏指曰彗。芒氣四出日孛。飛
X12n0272_p0019c09║星，自下而升者。流星，自上而降者。負氣，背日如負
X12n0272_p0019c10║者。耳氣，旁日如耳者。虹蜺，螮蝀也。明者虹，暗者霓。
X12n0272_p0019c11║春秋傳曰：魯哀公六年，楚有雲如赤鳥，夾日以飛
X12n0272_p0019c12║三日。楚子使問諸周太史，周太史曰：其當王身乎？
X12n0272_p0019c13║杜預注曰：日為人君，妖氣守之，故以為王身。雲在
X12n0272_p0019c14║楚上，唯楚見之，故禍不及他國。又魯昭公二十六
X12n0272_p0019c15║年冬十一月，齊有彗星，齊侯使禳之。晏子曰：無益
X12n0272_p0019c16║也，只取誣焉。天道不陷，不貳其命，若之何禳？且天
X12n0272_p0019c17║道之有彗也，以除穢也。君無穢也，又何禳焉？若德
X12n0272_p0019c18║之穢，禳之何損？杜預注曰：出齊之分野也。不書，魯
X12n0272_p0019c19║不見。以是驗有一小洲，秪有兩國，唯一國人同感
X12n0272_p0019c20║惡緣，則彼小洲當土眾生，覩諸一切不祥境界明
X12n0272_p0019c21║矣。
X12n0272_p0019c22║阿難，吾今為汝以此二事進退合明。阿難，如彼眾生
X12n0272_p0019c23║別業妄見，矚燈光中所現圓影雖似前境，終彼見者
X12n0272_p0019c24║目眚所成，眚即見勞非色所造，然見眚者終無見咎。
X12n0272_p0020a01║例汝今日以目觀見山河國土及諸眾生，皆是無始
X12n0272_p0020a02║見病所成，見與見緣似現前境，元我覺明見所緣眚，
X12n0272_p0020a03║覺見即眚本覺明心，覺緣非眚覺所覺眚，覺非眚中
X12n0272_p0020a04║此實見見，云何復名覺聞知見？是故汝今見我及汝
X12n0272_p0020a05║并諸世間十類眾生，皆即見眚非見眚者，彼見真精
X12n0272_p0020a06║性非眚者故不名見。阿難，如彼眾生同分妄見，例彼
X12n0272_p0020a07║妄見別業一人，一病目人同彼一國，彼見圓影眚妄
X12n0272_p0020a08║所生，此眾同分所現不祥，同見業中瘴惡所起，俱是
X12n0272_p0020a09║無始見妄所生。例閻浮提三千洲中，兼四大海娑婆
X12n0272_p0020a10║世界，并暨十方諸有漏國及諸眾生，同是覺明無漏
X12n0272_p0020a11║妙心，見聞覺知虗妄病緣，和合妄生，和合妄死。若能
X12n0272_p0020a12║遠離諸和合緣及不和合，則復滅除諸生死因，圓滿
X12n0272_p0020a13║菩提不生滅性，清淨本心本覺常住。
X12n0272_p0020a14║論曰：眾生現行分別，謂之浮塵。此浮塵未起，則圓
X12n0272_p0020a15║明了知，謂之現量。剎那流入意地，便成外境。然似
X12n0272_p0020a16║之而非，謂之似量。故曰：見與見緣，似現前境。而此
X12n0272_p0020a17║浮塵之起，由覺明故。覺明者，強覺妄知，違時失候
X12n0272_p0020a18║者，非本自妙而常明徧知之體也，又名妄覺。以因
X12n0272_p0020a19║此覺妄，故有所緣眚之病也。故曰：元我覺明，見所
X12n0272_p0020a20║緣眚。以即此覺明之體，全是無明。馬鳴曰：依本覺
X12n0272_p0020a21║有不覺，依不覺有始覺也。故曰：覺見即眚。於覺妄
X12n0272_p0020a22║則言元我，於圓明了知現量之境則言本覺。何也？
X12n0272_p0020a23║曰：元始覺之異名耳，依不覺說，有始覺謂是故也。
X12n0272_p0020a24║本性覺之異名耳，依本覺說，有不覺謂是故也。故
X12n0272_p0020b01║曰：本覺明心，覺緣非眚也。言覺所覺眚者，疊元我
X12n0272_p0020b02║覺明，見所緣眚，以覺所覺之緣有故。言覺非眚中
X12n0272_p0020b03║者，疊本覺明心，覺緣非眚，以浮塵未起，不墮明了
X12n0272_p0020b04║意地眚中故。此非見聞覺知之境，故曰：此實見見。
X12n0272_p0020b05║云何復名覺聞知見乎？
X12n0272_p0020b06║阿難！汝雖先悟本覺妙明性非因緣、非自然性，而猶
X12n0272_p0020b07║未明如是覺元非和合生及不和合。阿難！吾今復以
X12n0272_p0020b08║前塵問汝，汝今猶以一切世間妄想和合諸因緣性
X12n0272_p0020b09║而自疑惑。證菩提心和合起者，則汝今者妙淨見精，
X12n0272_p0020b10║為與明和？為與暗和？為與通和？為與塞和？若明和者，
X12n0272_p0020b11║且汝觀明，當明現前，何處雜見？見相可辨，雜何形像？
X12n0272_p0020b12║若非見者，云何見明？若即見者，云何見見？必見圓滿，
X12n0272_p0020b13║何處和明？若明圓滿，不合見和，見必異明，雜則失彼
X12n0272_p0020b14║性明名字；雜失明性，和明非義。彼暗與通及與羣塞，
X12n0272_p0020b15║亦復如是。
X12n0272_p0020b16║復次，阿難！又汝今者妙淨見精，為與明合？為與暗合？
X12n0272_p0020b17║為與通合？為與塞合？若明合者，至於暗時明相已滅，
X12n0272_p0020b18║此見即不與諸暗合，云何見暗？若見暗時不與暗合，
X12n0272_p0020b19║與明合者應非見明。既不見明，云何明合？了明非暗，
X12n0272_p0020b20║彼暗與通及諸羣塞亦復如是。
X12n0272_p0020b21║阿難白佛言：世尊！如我思惟，此玅覺元，與諸緣塵及
X12n0272_p0020b22║心念慮，非和合耶？佛言：汝今又言，覺非和合。吾復問
X12n0272_p0020b23║汝，此妙見精，非和合者，為非明和？為非暗和？為非通
X12n0272_p0020b24║和？為非塞和？若非明和，則見與明，必有邊畔。汝且諦
X12n0272_p0020c01║觀，何處是明？何處是見？在見在明，自何為畔？阿難！若
X12n0272_p0020c02║明際中，必無見者，則不相及，自不知其明相所在，畔
X12n0272_p0020c03║云何成？彼暗與通，及諸羣塞，亦復如是。
X12n0272_p0020c04║又妙見精非和合者，為非明合？為非暗合？為非通合？
X12n0272_p0020c05║為非塞合？若非明合，則見與明性相乖角，如耳與明
X12n0272_p0020c06║了不相觸。見且不知明相所在，云何甄明合非合理？
X12n0272_p0020c07║彼暗與通及諸羣塞，亦復如是。阿難，汝猶未明一切
X12n0272_p0020c08║浮塵諸幻化相，當處出生，隨處滅盡，幻妄稱相，其性
X12n0272_p0020c09║真為妙覺明體。
X12n0272_p0020c10║論曰：涅槃經曰：甘露之性令人不死，若合異物亦
X12n0272_p0020c11║能不死。世尊以寂滅之體名甘露滅者，謂其不死
X12n0272_p0020c12║而寂滅也。故維摩經稱：甘露滅，覺道成。寶積經曰：
X12n0272_p0020c13║了生無生盡無盡，知眼性離無去來，為世照明甘
X12n0272_p0020c14║露滅，何故現斯金色光？又曰：觀睒魔鬼趣，饑渴大
X12n0272_p0020c15║苦逼，為證妙菩提，施不死甘露。如此經前文，微細
X12n0272_p0020c16║披剝析出見精，曉然現前而特告曰：幻妄稱相，其
X12n0272_p0020c17║性真為妙覺明體者，甘露滅也。謂其曰：一切浮塵
X12n0272_p0020c18║諸幻化相，當處出生隨處滅盡故。
X12n0272_p0020c19║如是乃至五陰六入，從十二處至十八界，因緣和合
X12n0272_p0020c20║虗妄有生，因緣別離虗妄名滅，殊不能知生滅去來
X12n0272_p0020c21║本如來藏常住妙明不動周圓妙真如性，性真常中
X12n0272_p0020c22║求於去來迷悟生死了無所得。
X12n0272_p0020c23║補曰：梵語塞徤陀，此云陰，又云蘊。鉢羅吠奢，此云
X12n0272_p0020c24║入。阿也怛那，此云處。䭾都，此云界。以其能蓋覆真
X12n0272_p0021a01║性曰陰，根取塵曰入，根塵相生而成曰處，根塵識
X12n0272_p0021a02║三互相因而立曰界。然陰入與處界，皆非實有，故
X12n0272_p0021a03║下文一一破之。若知陰入處界，生滅去來，本如來
X12n0272_p0021a04║藏，玅真如性，則迷悟生死，了不可得。
X12n0272_p0021a05║阿難，云何五陰本如來藏妙真如性？阿難，譬如有人
X12n0272_p0021a06║以清淨目觀晴明空，唯一晴虗迥無所有。其人無故，
X12n0272_p0021a07║不動目睛瞪以發勞，則於虗空別見狂華。復有一切
X12n0272_p0021a08║狂亂非相，色陰當知亦復如是。阿難，是諸狂華非從
X12n0272_p0021a09║空來，非從目出。如是，阿難，若空來者，既從空來還從
X12n0272_p0021a10║空入，若有出入即非虗空。空若非空，自不容其華相
X12n0272_p0021a11║起滅，如阿難體不容阿難。若目出者，既從目出還從
X12n0272_p0021a12║目入，即此華性從目出故當合有見。若有見者，去既
X12n0272_p0021a13║華空旋合見眼；若無見者，出既翳空旋當翳眼。又見
X12n0272_p0021a14║華時目應無翳，云何晴空號清明眼？是故當知，色陰
X12n0272_p0021a15║虗妄，本非因緣，非自然性。
X12n0272_p0021a16║阿難，譬如有人手足宴安百骸調適，忽如忘生性無
X12n0272_p0021a17║違順，其人無故以二手掌於空相摩，於二手中妄生
X12n0272_p0021a18║澁滑冷熱諸相，受陰當知亦復如是。阿難，是諸幻觸
X12n0272_p0021a19║不從空來，不從掌出。如是，阿難，若空來者，既能觸掌
X12n0272_p0021a20║何不觸身？不應虗空選擇來觸。若從掌出應非待合，
X12n0272_p0021a21║又掌出故合則掌知，離則觸入臂腕骨髓，應亦覺知
X12n0272_p0021a22║入時蹤迹，必有覺心知出知入，自有一物身中往來，
X12n0272_p0021a23║何待合知要名為觸？是故當知受陰虗妄，本非因緣
X12n0272_p0021a24║非自然性。
X12n0272_p0021b01║阿難，譬如有人談說酢梅，口中水出，思蹋懸崖，足心
X12n0272_p0021b02║酸澁；想陰當知亦復如是。阿難，如是酢說，不從梅生，
X12n0272_p0021b03║非從口入。如是，阿難，若梅生者，梅合自談，何待人說？
X12n0272_p0021b04║若從口入，自合口聞，何須待耳？若獨耳聞，此水何不
X12n0272_p0021b05║耳中而出？想蹋懸崖與說相類。是故當知，想陰虗妄，
X12n0272_p0021b06║本非因緣，非自然性。
X12n0272_p0021b07║阿難，譬如暴流波浪相續，前際後際不相踰越，行陰
X12n0272_p0021b08║當知亦復如是。阿難，如是流性，不因空生，不因水有，
X12n0272_p0021b09║亦非水性，非離空水。如是，阿難，若因空生，則諸十方
X12n0272_p0021b10║無盡虗空成無盡流，世界自然俱受淪溺；若因水有，
X12n0272_p0021b11║則此暴流性應非水有，所有相今應現在；若即水性，
X12n0272_p0021b12║則澄清時應非水體；若離空水，空非有外，水外無流。
X12n0272_p0021b13║是故當知，行陰虗妄，本非因緣，非自然性。
X12n0272_p0021b14║阿難，譬如有人取頻伽瓶，塞其兩孔滿中擎空，千里
X12n0272_p0021b15║遠行用餉他國，識陰當知亦復如是。阿難，如是虗空，
X12n0272_p0021b16║非彼方來，非此方入。如是，阿難，若彼方來，則本瓶中
X12n0272_p0021b17║既貯空去，於本瓶地應少虗空；若此方入，開孔倒瓶
X12n0272_p0021b18║應見空出。是故當知，識陰虗妄，本非因緣，非自然性。
X12n0272_p0021b19║論曰：龍勝偈曰：諸法不自生，亦不從他生，不共不
X12n0272_p0021b20║無因，是故說無生。夫諸法不自生，待諸緣故。不從
X12n0272_p0021b21║他生，諸緣無自性故。不共生智及修行體空無自
X12n0272_p0021b22║性，無合散故。不無因要待覺悟修行方顯，不自然
X12n0272_p0021b23║成故。故知此妙覺明體離一切過，本自無生也。然
X12n0272_p0021b24║世尊又遮，如言執防，阿難犯之認為斷滅。為說五
X12n0272_p0021c01║陰、軀命、六入、十二處、十八界，雖有現行實無能所，
X12n0272_p0021c02║猶如㝱事。龍勝曰：夢有五種，若身中不調、若熱氣
X12n0272_p0021c03║多則見火見黃見赤、若冷氣多則見水見白、若風
X12n0272_p0021c04║氣多則見飛見黑。又復所聞見事多，思惟念故則
X12n0272_p0021c05║夢。或天與㝱欲令知未來事，是五種㝱無實事而
X12n0272_p0021c06║妄見。人亦如是，五道中眾生身見力因緣故，見四
X12n0272_p0021c07║種我色：眾是我、色是我、我中色、色中我。合云：唯色
X12n0272_p0021c08║是我、唯離色是我、我在色中、色在我中。如是推求
X12n0272_p0021c09║了不可得。如色既爾，受想行識亦如是。又曰：諸菩
X12n0272_p0021c10║薩知諸法如響，如乾闥婆城者，日出時見樓櫓宮
X12n0272_p0021c11║殿，行人出入，日轉高轉滅，此城但可眼見，而無有
X12n0272_p0021c12║實，是名乾闥婆城。有人初不見乾闥婆城，晨朝向
X12n0272_p0021c13║東見之，意謂實有，疾行趨之，轉近轉滅。又如睒魔
X12n0272_p0021c14║鬼趣，饑渴悶極，見熱氣如野馬，謂之為水，疾走趨
X12n0272_p0021c15║之，轉近轉滅，疲極困厄，至窮山峽谷中，大喚啼哭，
X12n0272_p0021c16║聞有響應，謂有居民，求之疲極，而無所見，思惟自
X12n0272_p0021c17║悟，渴願心息。無智人亦如是，陰入界中，見吾我及
X12n0272_p0021c18║諸法，婬嗔心著，四方狂走，求樂自瞞，顛倒狂歇，窮
X12n0272_p0021c19║極懊惱。若以智慧，知無我無實法者，是時顛倒願
X12n0272_p0021c20║息。前言身見力因緣故，見四種我，此言如是陰入
X12n0272_p0021c21║界中，見吾我及諸法，皆以為夢，為乾闥婆城，如野
X12n0272_p0021c22║馬，如谷響，此其大槩也。至於盡微細執情，則見於
X12n0272_p0021c23║下文云：補曰：頻伽又云毗伽，具云羯羅頻伽，又
X12n0272_p0021c24║云迦陵頻伽。迦陵此云好，頻伽此云聲，即好聲烏
X12n0272_p0022a01║也。其瓶形似之，法句經曰：精神居形內，猶雀藏瓶
X12n0272_p0022a02║中，瓶破則雀飛去矣。淨覺以人喻業，以瓶喻身，以
X12n0272_p0022a03║空喻識。人擎空而行，猶業持身識而去者，殆未盡
X12n0272_p0022a04║善也。若以人喻業，前三陰皆言譬如有人等，亦應
X12n0272_p0022a05║猶業持身而去。愚則以瓶喻陰之區宇，故下文曰
X12n0272_p0022a06║是以名為識陰區宇是也。空喻識則如之，謂無分
X12n0272_p0022a07║別為真空，有分別為識性也。人則舉以起喻耳，大
X12n0272_p0022a08║率與法句經不相遠云。
X12n0272_p0022a09║
X12n0272_p0022a10║大佛頂如來密因修證了義諸菩薩萬行首楞嚴經
X12n0272_p0022a11║合論卷第二
X12n0272_p0022a12║
X12n0272_p0022a13║音切
X12n0272_p0022a14║甄（音堅。）胝（音支。）腠（音揍。）耄（音冐。）殂（音鋤。）擕（音携。）琯（音管。）瞪（音鄭。）瞢（武亘切）
X12n0272_p0022a15║𣳹（音烏。）慴（之涉切。）蠖（音鑊。）樅（音窓。）𥏹（居夭切。）擿（音隻。）貲（音滋。）眚（所景切）
X12n0272_p0022a16║暈（音運。）玦（音決。）彗（音衛。）埽（音掃。）酢（音醋。）睒（吐濫切。）餉（式亮切。）