X12n0272_p0049b12║
X12n0272_p0049b13║
X12n0272_p0049b14║
X12n0272_p0049b15║大佛頂如來密因修證了義諸菩薩萬行首楞嚴經
X12n0272_p0049b16║合論卷第六
X12n0272_p0049b17║
X12n0272_p0049b18║爾時，觀世音菩薩即從座起，頂禮佛足而白佛言：世
X12n0272_p0049b19║尊！憶念我昔無數恒河沙劫，於時有佛出現於世，名
X12n0272_p0049b20║觀世音。我於彼佛發菩提心，彼佛教我從聞、思、修入
X12n0272_p0049b21║三摩地。初於聞中入流亡所，所入既寂，動靜二相了
X12n0272_p0049b22║然不生。如是漸增，聞、所聞盡，盡聞不住，覺、所覺空，空
X12n0272_p0049b23║覺極圓，空、所空滅。生滅既滅，寂滅現前，忽然超越世、
X12n0272_p0049b24║出世間，十方圓明，獲二殊勝：一者、上合十方諸佛本
X12n0272_p0049c01║妙覺心，與佛如來同一慈力；二者、下合十方一切六
X12n0272_p0049c02║道眾生，與諸眾生同一悲仰。
X12n0272_p0049c03║論曰：三世如來、十方菩薩，以大方便破滅無明，親
X12n0272_p0049c04║近般若之法式，必自止觀而入，故謂之初心方便
X12n0272_p0049c05║法界觀。首曰修法界觀。修者，止也。方其止時亦有
X12n0272_p0049c06║觀，方其觀時亦有止。如易陰中有陽，陽中有陰耳。
X12n0272_p0049c07║所言從聞思修者，自聞中觀成止法者也，名方便。
X12n0272_p0049c08║故自淺而入深，緣麤而至妙，是曰入三摩地。彌勒
X12n0272_p0049c09║曰：凡一法起，即具三義。何謂三義？曰率爾、曰尋求、
X12n0272_p0049c10║曰等流。如初聞聲而覺，率爾也；驚而尋，尋求也；知
X12n0272_p0049c11║為鐘聲，等流也。蓋其為聲，則是所入處也。故曰：初
X12n0272_p0049c12║於聞中入流亡所。所入既寂，動靜二相了然不生。
X12n0272_p0049c13║此前文此根初解先得人空義也。以始從聞中入
X12n0272_p0049c14║流亡所，遂至心精遺聞，故曰：如是漸增，聞所聞盡；
X12n0272_p0049c15║盡聞不住，覺所覺空。此前文空性圓明成法解脫
X12n0272_p0049c16║義也。所言觀音者，音聲無相，其可見乎？色相未甞
X12n0272_p0049c17║至耳，則音聲安能觸眼哉？自是推之，蓋根境本不
X12n0272_p0049c18║相知，一切同時寂滅，故曰：生滅既滅，寂滅現前。此
X12n0272_p0049c19║前文解脫法已俱空不生義也。問曰：寂滅則無，乃
X12n0272_p0049c20║成斷滅乎？曰：蓋言寂滅，非斷滅也。斷滅者，死滅也。
X12n0272_p0049c21║寂滅者，長生而滅者也。故維摩經曰：得甘露滅，覺
X12n0272_p0049c22║道成。涅槃經曰：甘露之性，令人不死。若合異物，亦
X12n0272_p0049c23║能不死。故言甘露滅者，長生之不滅也。今鼓鐘俱
X12n0272_p0049c24║擊，有聲而不同。知此不同者，是生滅法也。然鐘不
X12n0272_p0050a01║可為鼓，鼓不可為鐘。兩者之聲，同時而聞，未甞相
X12n0272_p0050a02║參者，則寂滅也。故曰：忽然超越世出世間，十方圓
X12n0272_p0050a03║明。此前文從三摩地得無生忍義也。法華經曰：以
X12n0272_p0050a04║何因緣，名觀世音？佛告無盡意菩薩：善男子！若有
X12n0272_p0050a05║無量百千萬億眾生，受諸苦惱。聞是觀世音菩薩，
X12n0272_p0050a06║一心稱名。觀世音菩薩即時觀其音聲，皆得解脫。
X12n0272_p0050a07║而偈曰：真觀清淨觀，廣大智慧觀。悲觀及慈觀，常
X12n0272_p0050a08║願常瞻仰。謂之真觀，則動靜二相，了然不生是也。
X12n0272_p0050a09║謂之清淨觀，則盡聞不住，覺所覺空是也。謂之廣
X12n0272_p0050a10║大智觀，則空覺極圓，空所空滅。生滅既滅，寂滅現
X12n0272_p0050a11║前是也。所言與佛如來同一慈力者，謂之慈觀者
X12n0272_p0050a12║也。與諸眾生同一悲仰者，謂之悲觀者也。補曰：
X12n0272_p0050a13║梵語阿那婆婁吉底輸，此云觀音，又云觀世音，舊
X12n0272_p0050a14║翻光世音。此之菩薩自聞根發起思慧，故初於聞
X12n0272_p0050a15║中入聖諦流，尋亡所聞之性也。言所入既寂，動靜
X12n0272_p0050a16║二相了然不生者，成上入流亡所義也。如是漸增
X12n0272_p0050a17║聞所聞盡者，謂能聞所聞俱遣故也。盡聞不住者，
X12n0272_p0050a18║又遣其盡之迹也。覺所覺空者，能聞所聞既遣，能
X12n0272_p0050a19║覺所覺亦應空之也。空覺極圓者，覺觀出思惟也。
X12n0272_p0050a20║空所空滅者，身心不能及也。生滅既滅者，生滅二
X12n0272_p0050a21║圓離也。寂滅現前者，是則常真實也。忽然超越世
X12n0272_p0050a22║出世間者，聖凡情盡也。十方圓明者，舉無遺照也。
X12n0272_p0050a23║獲二殊勝者，下文備顯之也。所言與諸眾生同一
X12n0272_p0050a24║悲仰者，悲謂菩薩悲救眾生之心，如母憶子也。仰
X12n0272_p0050b01║謂眾生仰慕菩薩之心，如子憶母也。母子相憶，不
X12n0272_p0050b02║相捨離，故曰同一悲仰。是以同一慈力，則入諸國
X12n0272_p0050b03║土成三十二應身；同一悲仰，則令諸眾生獲十四
X12n0272_p0050b04║種無畏。諸師以悲仰作一義釋之，故牽合不迨。
X12n0272_p0050b05║世尊！由我供養觀音如來，蒙彼如來授我如幻，聞薰
X12n0272_p0050b06║聞修金剛三昧，與佛如來同慈力故，令我身成三十
X12n0272_p0050b07║二應，入諸國土。世尊！若諸菩薩入三摩地，進修無漏，
X12n0272_p0050b08║勝解現圓，我現佛身而為說法，令其解脫；若諸有學
X12n0272_p0050b09║寂靜玅明，勝妙現圓，我於彼前現獨覺身而為說法，
X12n0272_p0050b10║令其解脫；若諸有學斷十二緣，緣斷勝性，勝妙現圓，
X12n0272_p0050b11║我於彼前現緣覺身而為說法，令其解脫；若諸有學
X12n0272_p0050b12║得四諦空，修道入滅，勝性現圓，我於彼前現聲聞身
X12n0272_p0050b13║而為說法，令其解脫；若諸眾生欲心明悟，不犯欲塵，
X12n0272_p0050b14║欲身清淨，我於彼前現梵王身而為說法，令其解脫；
X12n0272_p0050b15║若諸眾生欲為天主，統領諸天，我於彼前現帝釋身
X12n0272_p0050b16║而為說法，令其成就；若諸眾生欲身自在，遊行十方，
X12n0272_p0050b17║我於彼前現自在天身而為說法，令其成就；若諸眾
X12n0272_p0050b18║生欲身自在，飛行虗空，我於彼前現大自在天身而
X12n0272_p0050b19║為說法，令其成就；若諸眾生愛統鬼神，救護國土，我
X12n0272_p0050b20║於彼前現天大將軍身而為說法，令其成就；若諸眾
X12n0272_p0050b21║生愛統世界，保護眾生，我於彼前現四天王身而為
X12n0272_p0050b22║說法，令其成就。若諸眾生愛生天宮，驅使鬼神，我於
X12n0272_p0050b23║彼前現四天王國太子身而為說法，令其成就。若諸
X12n0272_p0050b24║眾生樂為人王，我於彼前現人王身而為說法，令其
X12n0272_p0050c01║成就。若諸眾生愛主族姓，世間推讓，我於彼前現長
X12n0272_p0050c02║者身而為說法，令其成就。若諸眾生愛談名言，清淨
X12n0272_p0050c03║自居，我於彼前現居士身而為說法，令其成就。若諸
X12n0272_p0050c04║眾生愛治國土，剖斷邦邑，我於彼前現宰官身而為
X12n0272_p0050c05║說法，令其成就。若諸眾生愛諸數術，攝衛自居，我於
X12n0272_p0050c06║彼前現婆羅門身而為說法，令其成就。若有男子好
X12n0272_p0050c07║學出家，持諸戒律，我於彼前現比丘身而為說法，令
X12n0272_p0050c08║其成就。若有女人好學出家，持諸禁戒，我於彼前現
X12n0272_p0050c09║比丘尼身而為說法，令其成就。若有男子樂持五戒，
X12n0272_p0050c10║我於彼前現優婆塞身而為說法，令其成就。若有女
X12n0272_p0050c11║子五戒自居，我於彼前現優婆夷身而為說法，令其
X12n0272_p0050c12║成就。若有女人內政立身，以修家國，我於彼前現女
X12n0272_p0050c13║主身及國夫人、命婦、大家而為說法，令其成就；若有
X12n0272_p0050c14║眾生不壞男根，我於彼前現童男身而為說法，令其
X12n0272_p0050c15║成就；若有處女愛樂處身不求侵暴，我於彼前現童
X12n0272_p0050c16║女身而為說法，令其成就；若有諸天樂出天倫，我現
X12n0272_p0050c17║天身而為說法，令其成就；若有諸龍樂出龍倫，我現
X12n0272_p0050c18║龍身而為說法，令其成就；若有藥叉樂度本倫，我於
X12n0272_p0050c19║彼前現藥叉身而為說法，令其成就；若乾闥婆樂脫
X12n0272_p0050c20║其倫，我於彼前現乾闥婆身而為說法，令其成就；若
X12n0272_p0050c21║阿修羅樂脫其倫，我於彼前現阿修羅身而為說法，
X12n0272_p0050c22║令其成就；若緊那羅樂脫其倫，我於彼前現緊那羅
X12n0272_p0050c23║身而為說法，令其成就；若摩呼羅伽樂脫其倫，我於
X12n0272_p0050c24║彼前現摩呼羅伽身而為說法，令其成就；若諸眾生
X12n0272_p0051a01║樂人修人，我現人身而為說法，令其成就；若諸非人、
X12n0272_p0051a02║有形無形、有想無想樂度其倫，我於彼前皆現其身
X12n0272_p0051a03║而為說法，令其成就。是名妙淨三十二應入國土身，
X12n0272_p0051a04║皆以三昧聞熏聞修，無作妙力自在成就。
X12n0272_p0051a05║世尊！我復以此聞熏聞修金剛三昧無作妙力，與諸
X12n0272_p0051a06║十方三世六道一切眾生同悲仰故，令諸眾生於我
X12n0272_p0051a07║身心獲十四種無畏功德：一者、由我不自觀音，以觀
X12n0272_p0051a08║觀者，令彼十方苦惱眾生觀其音聲，即得解脫。二者、
X12n0272_p0051a09║知見旋復，令諸眾生設入大火，火不能燒。三者、觀聽
X12n0272_p0051a10║旋復，令諸眾生大水所漂，水不能溺。四者、斷滅妄想，
X12n0272_p0051a11║心無殺害，令諸眾生入諸鬼國，鬼不能害。五者、薰聞
X12n0272_p0051a12║成聞，六根銷復，同於聲聽，能令眾生臨當被害，刀段
X12n0272_p0051a13║段壞，使其兵戈猶如割水，亦如吹光，性無搖動。六者、
X12n0272_p0051a14║聞薰精明，明遍法界，則諸幽暗性不能全，能令眾生
X12n0272_p0051a15║藥叉、羅剎、鳩槃荼鬼及毗舍遮、富單那等，雖近其傍，
X12n0272_p0051a16║目不能視。七者、音性圓銷，觀聽返入，離諸塵妄，能令
X12n0272_p0051a17║眾生禁繫枷鎻所不能著。八者、滅音圓聞，遍生慈力，
X12n0272_p0051a18║能令眾生經過險路，賊不能劫。九者、熏聞離塵，色所
X12n0272_p0051a19║不劫，能令一切多婬眾生遠離貪欲。十者、純音無塵，
X12n0272_p0051a20║根境圓融，無對所對，能令一切忿恨眾生離諸瞋恚；
X12n0272_p0051a21║十一者、銷塵旋明，法界身心猶如琉璃，朗徹無礙，能
X12n0272_p0051a22║令一切昏鈍性障諸阿顛迦永離癡暗；十二者、融形
X12n0272_p0051a23║復聞，不動道場涉入世間不壞世界，能徧十方供養
X12n0272_p0051a24║微塵諸佛如來，各各佛邊為法王子，能令法界無子
X12n0272_p0051b01║眾生欲求男者，誕生福德智慧之男；十三者、六根圓
X12n0272_p0051b02║通，明照無二，含十方界，立大圓鏡空如來藏，承順十
X12n0272_p0051b03║方微塵如來祕密法門，受領無失，能令法界無子眾
X12n0272_p0051b04║生欲求女者，誕生端正福德、柔順眾人、愛敬有相之
X12n0272_p0051b05║女；十四者、此三千大千世界百億日月現住世間諸
X12n0272_p0051b06║法王子，有六十二恒河沙數，修法垂範，教化眾生，隨
X12n0272_p0051b07║順眾生，方便智慧各各不同，由我所得圓通本根，發
X12n0272_p0051b08║妙耳門，然後身心微妙含容，徧周法界，能令眾生持
X12n0272_p0051b09║我名號，與彼共持六十二恒河沙諸法王子，二人福
X12n0272_p0051b10║德正等無異。世尊！我一名號與彼眾多名號無異，由
X12n0272_p0051b11║我修習得真圓通。是名十四施無畏力，福備眾生。
X12n0272_p0051b12║論曰：金剛則能摧壞一切。所言如幻聞熏聞修者，
X12n0272_p0051b13║自熏聞而修習，初心方便如幻而已，非究竟道。至
X12n0272_p0051b14║心精遺聞，則此三昧謂之金剛三昧，以摧壞如幻
X12n0272_p0051b15║之法也。故下文曰：從乾慧心至等覺已，是覺始獲
X12n0272_p0051b16║金剛心中。金剛心亦以壞滅前地故。問曰：以與佛
X12n0272_p0051b17║同一慈力故，應三十二身入諸國土。佛及獨覺、緣
X12n0272_p0051b18║覺、聲聞四者，聖身也，可名解脫。眾生欲心明悟，不
X12n0272_p0051b19║犯欲塵，亦名解脫，可乎？曰：世尊於此經區別婬事
X12n0272_p0051b20║持犯之功過，如防微則雖五辛令勿食，論罪則遮
X12n0272_p0051b21║業且不赦。至能不犯，則遂班諸聖身之列，同名解
X12n0272_p0051b22║脫，亦不為過也。曰：諸師釋三十二應身、十四種無
X12n0272_p0051b23║畏，皆依理立義，能知佛意乎？曰：是等不知佛意也。
X12n0272_p0051b24║然特論議精博之可觀耳，其實義則無有也。如世
X12n0272_p0051c01║稱趙昌盡華號寫生之類，視之良然，而非真華。所
X12n0272_p0051c02║言無作妙力自在成就者，雜華所稱普賢對現色
X12n0272_p0051c03║身，法華所稱喜見一切色身三昧也。夫對現色身
X12n0272_p0051c04║三昧，可以義理盡哉？葢其冥薰法界，慈善根力，不
X12n0272_p0051c05║動真際，應迹十方者也。以聖行慈悲應空機，則執
X12n0272_p0051c06║持糞器，狀若所畏。以天行慈悲應中機，則如駃馬
X12n0272_p0051c07║見鞭影，行大直道，無所畏留故。以梵行慈悲應假
X12n0272_p0051c08║機，則踞師子床，寶几承足，商估賈人乃徧他國，出
X12n0272_p0051c09║入息利無處不有。是三種機，空中假自然，令諸眾
X12n0272_p0051c10║生見如是事，此法華色身三昧也。如來神用十方，
X12n0272_p0051c11║隨根對現，以大慈悲願力不捨眾生，故能一念徧
X12n0272_p0051c12║周而無作者。如十一地所利眾生等同法界，隨根
X12n0272_p0051c13║隨時對現色身，不為而用，不作而應，以普光明智
X12n0272_p0051c14║不屬方所，同眾生心，任物現形，無往來故。如文殊
X12n0272_p0051c15║師利菩薩回觀善財童子，如象王回旋。蓋隨根對
X12n0272_p0051c16║現，不背眾生，一切眾生如應見者，皆如對面，而諸
X12n0272_p0051c17║眾生各不相知，皆謂聖者獨對我語，此雜華對現
X12n0272_p0051c18║色身也。讓禪師居南嶽，有僧總眾事二十年，為縣
X12n0272_p0051c19║宮勘其出納，僧以無籍記之，臥念於獄中曰：和尚
X12n0272_p0051c20║能救我乎？一夕通悟，二十年貲用件件不遺，乃得
X12n0272_p0051c21║釋。讓師初不知也，故世號讓為觀音。應身比丘，此
X12n0272_p0051c22║云怖魔，亦云除饉，除欲色饉也。尼，女也。優婆塞，此
X12n0272_p0051c23║云近事男。優婆夷，此云近事女。藥叉，此云輕捷，又
X12n0272_p0051c24║曰伺察，以守護天門，城池門闔故。乾闥婆，天樂神
X12n0272_p0052a01║也，此云尋香。阿修羅，又曰阿須輪，或曰阿素落，此
X12n0272_p0052a02║云無洒，又曰非天。緊那羅，此云疑人，以其人身而
X12n0272_p0052a03║角，見者疑之。摩呼羅伽，守護伽藍地龍也。羅剎，噉
X12n0272_p0052a04║人鬼。鳩槃茶，魘魅鬼。毗舍遮，精氣鬼。富單那，熱病
X12n0272_p0052a05║鬼也。顛迦，又云阿闡底伽，此云無欲。
X12n0272_p0052a06║世尊！我又獲是圓通修證無上道故，又能善獲四不
X12n0272_p0052a07║思議無作玅德：一者、由我初獲玅妙聞心，心精遺聞，
X12n0272_p0052a08║見聞覺知不能分隔，成一圓融清淨寶覺，故我能現
X12n0272_p0052a09║眾多妙容，能說無邊祕密神呪，其中或現一首、三首、
X12n0272_p0052a10║五首、七首、九首、十一首，如是乃至一百八首、千首、萬
X12n0272_p0052a11║首、八萬四千爍迦羅首，二臂、四臂、六臂、八臂、十臂、十
X12n0272_p0052a12║二臂、十四、十六、十八、二十至二十四，如是乃至一百
X12n0272_p0052a13║八臂、千臂、萬臂、八萬四千母陀羅臂，二目、三目、四目、
X12n0272_p0052a14║九目，如是乃至一百八目、千目、萬目、八萬四千清淨
X12n0272_p0052a15║寶目，或慈、或威、或定、或慧，救護眾生得大自在。二者、
X12n0272_p0052a16║由我聞思脫出六塵，如聲度垣不能為礙，故我妙能
X12n0272_p0052a17║現一一形誦一一呪，其形其呪能以無畏施諸眾生，
X12n0272_p0052a18║是故十方微塵國土皆名我為施無畏者。三者、由我
X12n0272_p0052a19║修習本妙圓通清淨本根，所遊世界皆令眾生捨身
X12n0272_p0052a20║珍寶求我哀愍。四者、我得佛心證於究竟，能以珍寶
X12n0272_p0052a21║種種供養十方如來，傍及法界六道眾生，求妻得妻、
X12n0272_p0052a22║求子得子、求三昧得三昧、求長壽得長壽，如是乃至
X12n0272_p0052a23║求大涅槃得大涅槃。佛問圓通，我從耳門圓照三昧，
X12n0272_p0052a24║緣心自在因入流相，得三摩提成就菩提，斯為第一。
X12n0272_p0052b01║世尊！彼佛如來歎我善得圓通法門，於大會中授記
X12n0272_p0052b02║我為觀世音號，由我觀聽十方圓明，故觀音名徧十
X12n0272_p0052b03║方界。
X12n0272_p0052b04║論曰：以心精遺聞，見聞覺知不能分隔者，離分別
X12n0272_p0052b05║相徧計盡矣。成一圓融清淨寶覺者，離法執相依
X12n0272_p0052b06║他盡矣。如是則豈一首至八萬四千爍迦羅首、二
X12n0272_p0052b07║臂至八萬四千母陀羅臂、二目至八萬四千清淨
X12n0272_p0052b08║寶目哉？雖無量首、無量臂、無量目可也。夫有念則
X12n0272_p0052b09║有礙，有礙則有畏。如人坐暗室聞聲，聲無形而聞
X12n0272_p0052b10║者，心為之礙則畏矣。由我聞思脫出六塵如聲度
X12n0272_p0052b11║垣者，離一切念想故現形誦呪，眾生以之離苦得
X12n0272_p0052b12║樂，故曰施無畏者。清淨本根者，無取無惱是已，故
X12n0272_p0052b13║能令眾生捨身珍寶。求我哀愍證於究竟者，無願
X12n0272_p0052b14║無求是已，故能令眾生願求皆獲。杜順和尚甞以
X12n0272_p0052b15║履懸所居之門，三年無盜之者。人問其故，曰：我歷
X12n0272_p0052b16║劫來未甞盜取人者，故人不能見惱也。補曰：東
X12n0272_p0052b17║坡成都大悲閣記曰：大悲者，觀世音之變也。觀世
X12n0272_p0052b18║音由聞而覺，始於聞而能無所聞，始於無所聞而
X12n0272_p0052b19║能無所不聞。能無所聞，雖無身可也；能無所不聞，
X12n0272_p0052b20║雖千萬億身可也，而況於手與目乎？雖然，非無身
X12n0272_p0052b21║無以舉千萬億之眾，非千萬億身無以示無身之
X12n0272_p0052b22║至，故散而為千萬億身，聚而為八萬四千爍迦羅
X12n0272_p0052b23║首、八萬四千母陀羅臂、八萬四千清淨寶目，其道
X12n0272_p0052b24║一爾。昔吾甞觀於此，吾頭髮不可勝數，而身毛孔
X12n0272_p0052c01║亦不可勝數，牽一髮而頭為之動，拔一毛而身為
X12n0272_p0052c02║之變，然則髮皆吾頭而毛孔皆吾身也。彼皆吾頭
X12n0272_p0052c03║而不能為頭之用，彼皆吾身而不能具身之智，則
X12n0272_p0052c04║物有以亂之。吾將使世人左手運斤而右手執削，
X12n0272_p0052c05║目數飛鴈而耳節鳴鼓，首肯傍人而足識梯級，雖
X12n0272_p0052c06║有智者有所不暇矣，而況千手異執而千目各視
X12n0272_p0052c07║乎？吾燕坐寂然，心念凝默，湛然如大明鏡，人鬼鳥
X12n0272_p0052c08║獸雜陳乎吾前，色聲香味交通乎吾體，心雖不起
X12n0272_p0052c09║而物無不接，必有道即千手之出、千目之運，雖未
X12n0272_p0052c10║可得見而理則具矣。彼佛菩薩亦然，雖一身不成
X12n0272_p0052c11║二佛，而一佛能變河沙諸佛，非有他也，觸而不亂，
X12n0272_p0052c12║至而能應，理有必至，而何獨疑於大悲乎？
X12n0272_p0052c13║爾時，世尊於師子座，從其五體同放寶光，遠灌十方
X12n0272_p0052c14║微塵如來及法王子諸菩薩頂。彼諸如來亦於五體
X12n0272_p0052c15║同放寶光，從微塵方來灌佛頂，并灌會中諸大菩薩
X12n0272_p0052c16║及阿羅漢。林木池沼皆演法音，交光相羅如寶絲網。
X12n0272_p0052c17║是諸大眾得未曾有，一切普獲金剛三昧。即時天雨
X12n0272_p0052c18║百寶蓮華，青黃赤白間錯紛糅，十方虗空成七寶色。
X12n0272_p0052c19║此娑婆界大地山河俱時不現，唯見十方微塵國土
X12n0272_p0052c20║合成一界，梵唄詠歌自然敷奏。於是如來告文殊師
X12n0272_p0052c21║利法王子：汝今觀此二十五無學諸大菩薩及阿羅
X12n0272_p0052c22║漢，各說最初成道方便，皆言修習真實圓通。彼等修
X12n0272_p0052c23║行實無優劣前後差別。我今欲令阿難開悟二十五
X12n0272_p0052c24║行，誰當其根？兼我滅後，此界眾生入菩薩乘求無上
X12n0272_p0053a01║道，何方便門得易成就？文殊師利法王子奉佛慈旨，
X12n0272_p0053a02║即從座起，頂禮佛足，承佛威神，說偈對佛：
X12n0272_p0053a03║論曰：尋經前意，欲滅塵合覺以示無見頂法之宗，
X12n0272_p0053a04║則皆敘六根。敘六根必放光，故初自以閻浮檀紫
X12n0272_p0053a05║金光手摩阿難頂，即時十方普佛世界六種震動，
X12n0272_p0053a06║微塵如來住世界者各有寶光從其頂出，其光同
X12n0272_p0053a07║時於彼世界來祇陀林灌如來頂，然後謂阿難曰：
X12n0272_p0053a08║使汝輪轉生死結根唯汝六根，令汝速證安樂解
X12n0272_p0053a09║脫寂靜妙常亦汝六根。及說偈則先論見根而略
X12n0272_p0053a10║及聞根，自真性有為空而至根選擇圓通入流成
X12n0272_p0053a11║正覺是也。然於此但是分辨六根行相耳。今又敘
X12n0272_p0053a12║六根又放光，故世尊從其五體同放寶光，遠灌十
X12n0272_p0053a13║方微塵如來及法王子諸菩薩頂，彼諸如來亦於
X12n0272_p0053a14║五體同放寶光，從微塵方來灌佛頂，并灌會中諸
X12n0272_p0053a15║大菩薩及阿羅漢，然後乃曰林木池沼皆演法音
X12n0272_p0053a16║者，先論聞根而略及見根，自交光相羅而至此娑
X12n0272_p0053a17║婆界大地山河俱時不現是也。世尊之敘六根，或
X12n0272_p0053a18║以見根為先，或以聞根為先者，無他意也，但欲自
X12n0272_p0053a19║見聞而知六根之用交相足也。問曰：如前放光欲
X12n0272_p0053a20║分辨六根行相，則適今放光為何瑞哉？曰：欲顯發
X12n0272_p0053a21║六根清淨也，故先敘聞根示智境也，其後言見根
X12n0272_p0053a22║示境智俱亡也。曰：何謂智境？曰：般若經曰：一切智
X12n0272_p0053a23║智清淨，無二無二分，無別無斷故。故曰：林木池沼
X12n0272_p0053a24║皆演法音也。法界觀曰：時處帝網現重重，一切智
X12n0272_p0053b01║通無障礙。故曰：交光相羅如寶絲網也。以猶存智
X12n0272_p0053b02║故，如磨鏡垢去而光在也。曰：何謂境智俱亡？曰：金
X12n0272_p0053b03║剛般若曰：若卵生、若胎生、若濕生、若化生、若有色、
X12n0272_p0053b04║若無色、若有想、若無想、若非有想、若非無想，我皆
X12n0272_p0053b05║令入無餘涅槃而滅度之。故曰：此娑婆界大地山
X12n0272_p0053b06║河俱時不現。金剛般若所言，若曰：眾生且空，況山
X12n0272_p0053b07║河大地乎？如皮既無毛，則安附於此？言山河大地
X12n0272_p0053b08║俱時不現則可，不必言眾生也。
X12n0272_p0053b09║覺海性澄圓，圓澄覺元妙。元明照生所，所立照性亡。
X12n0272_p0053b10║迷妄有虗空，依空立世界。想澄成國土，知覺乃眾生。
X12n0272_p0053b11║空生大覺中，如海一漚發。有漏微塵國，皆依空所生。
X12n0272_p0053b12║漚滅空本無，況復諸三有。
X12n0272_p0053b13║論曰：覺元妙者，即本自妙而常明者也。以分別前
X12n0272_p0053b14║境，故曰元明。元明已落明了意根之地，則是似量。
X12n0272_p0053b15║似量立，則圓明現，量沒矣。故曰：所立照性亡。定林
X12n0272_p0053b16║曰：亡者，入亡而已。欲界、色界、無色界，依空而住，謂
X12n0272_p0053b17║之三有。然空猶生大覺中，如海起滅，則矧所謂三
X12n0272_p0053b18║有乎？故曰：況復諸三有。
X12n0272_p0053b19║歸元性無二，方便有多門。聖性無不通，順逆皆方便。
X12n0272_p0053b20║初心入三昧，遲速不同倫。色想結成塵，精了不能徹。
X12n0272_p0053b21║如何不明徹，於是獲圓通。音聲雜語言，但依名句味。
X12n0272_p0053b22║一非含一切，云何獲圓通。香以合中知，離則元無有。
X12n0272_p0053b23║不恒其所覺，云何獲圓通。味性非本然，要以味時有。
X12n0272_p0053b24║其覺不恒一，云何獲圓通。觸以所觸明，無所不明觸。
X12n0272_p0053c01║合離性非定，云何獲圓通。法稱為內塵，憑塵必有所。
X12n0272_p0053c02║能所非徧涉，云何獲圓通。見性雖洞然，明前不明後。
X12n0272_p0053c03║四維虧一半，云何獲圓通。鼻息出入通，現前無交氣。
X12n0272_p0053c04║支離匪涉入，云何獲圓通。舌非入無端，因味生覺了。
X12n0272_p0053c05║味亡了無有，云何獲圓通。身與所觸同，各非圓覺觀。
X12n0272_p0053c06║涯量不冥會，云何獲圓通。知根雜亂思，湛了終無見，
X12n0272_p0053c07║想念不可脫，云何獲圓通？識見雜三和，詰本稱非相，
X12n0272_p0053c08║自體先無定，云何獲圓通？心聞洞十方，生于大因力，
X12n0272_p0053c09║初心不能入，云何獲圓通？鼻想本權機，只令攝心住，
X12n0272_p0053c10║住成心所住，云何獲圓通？說法弄音文，開悟先成者，
X12n0272_p0053c11║名句非無漏，云何獲圓通？持犯但束身，非身無所束，
X12n0272_p0053c12║元非徧一切，云何獲圓通？神通本宿因，何關法分別？
X12n0272_p0053c13║念緣非離物，云何獲圓通？若以地性觀，堅礙非通達，
X12n0272_p0053c14║有為非聖性，云何獲圓通？若以水性觀，想念非真實，
X12n0272_p0053c15║如如非覺觀，云何獲圓通？若以火性觀，厭有非真離，
X12n0272_p0053c16║非初心方便，云何獲圓通？若以風性觀，動寂非無對，
X12n0272_p0053c17║對非無上覺，云何獲圓通？若以空性觀，昏鈍先非覺，
X12n0272_p0053c18║無覺異菩提，云何獲圓通？若以識性觀，觀識非常住，
X12n0272_p0053c19║存心乃虗妄，云何獲圓通？諸行是無常，念性元生滅，
X12n0272_p0053c20║因果今殊感，云何獲圓通？
X12n0272_p0053c21║補曰：無盡曰：世尊云：彼等修行，實無優劣。而文殊
X12n0272_p0053c22║一一破云：云何獲圓通者，為末世垂範。在二十四
X12n0272_p0053c23║聖，則各證圓通。於初心方便，則恐墮偏見爾。
X12n0272_p0053c24║我今白世尊，佛出娑婆界。此方真教體，清淨在音聞。
X12n0272_p0054a01║欲取三摩提，實以聞中入。離苦得解脫，良哉觀世音。
X12n0272_p0054a02║於恒沙劫中，入微塵佛國。得大自在力，無畏施眾生。
X12n0272_p0054a03║妙音觀世音，梵音海潮音。救世悉安寧，出世獲常住。
X12n0272_p0054a04║我今啟如來，如觀音所說。譬如人靜居，十方俱擊鼓。
X12n0272_p0054a05║十處一時聞，此則圓真實。目非觀障外，口鼻亦復然。
X12n0272_p0054a06║身以合方知，心念紛無緒。隔垣聽音響，遐邇俱可聞。
X12n0272_p0054a07║五根所不齊，是則通真實。音聲性動靜，聞中為有無。
X12n0272_p0054a08║無聲號無聞，非實聞無性。聲無既無滅，聲有亦非生。
X12n0272_p0054a09║生滅二圓離，是則常真實。縱令在夢想，不為不思無。
X12n0272_p0054a10║覺觀出思惟，身心不能及。今此娑婆國，聲論得宣明。
X12n0272_p0054a11║眾生迷本聞，循聲故流轉。阿難縱強記，不免落邪思。
X12n0272_p0054a12║豈非隨所淪，旋流獲無妄。阿難汝諦聽，我乘佛威力。
X12n0272_p0054a13║宣說金剛王，如幻不思議。佛母真三昧。
X12n0272_p0054a14║論曰：金剛王，空法也。如幻不思議，假法也。真三昧，
X12n0272_p0054a15║中法也。龍勝曰：緣生所有法，我說皆是空。亦名為
X12n0272_p0054a16║假名，亦名中道義。此空假中三法，三世如來路，入
X12n0272_p0054a17║法界之轍也。問曰：謂之佛母何也？曰：此經似明見
X12n0272_p0054a18║佛性為宗。宗者，首楞嚴三昧頂法也。涅槃經曰：佛
X12n0272_p0054a19║性者，即首楞嚴三昧，是一切諸佛之母。諸師判此
X12n0272_p0054a20║經為大乘終教，兼於圓頓，而立其宗為如來藏性，
X12n0272_p0054a21║又曰大定，皆失佛之意也。
X12n0272_p0054a22║汝聞微塵佛，一切祕密門。欲漏不先除，蓄聞成過誤。
X12n0272_p0054a23║將聞持佛佛，何不自聞聞。聞非自然生，因聲有名字。
X12n0272_p0054a24║旋聞與聲脫，能脫欲誰名。一根既返源，六根成解脫。
X12n0272_p0054b01║補曰：染心留情，故曰欲漏。博聞強記，故曰蓄聞。言
X12n0272_p0054b02║將聞持佛佛者，此斥阿難以聲為聞，向外馳求，執
X12n0272_p0054b03║佛為佛也。何不自聞聞者，令不循聲，復聞於本聞，
X12n0272_p0054b04║謂性本具聞，不因聲而有聞也。故後句曰：反聞聞
X12n0272_p0054b05║自性。聞非自然生者，迷此本聞，循聲流轉，謂因聲
X12n0272_p0054b06║而有聞也。故下句曰：因聲有名字。旋聞與聲脫，能
X12n0272_p0054b07║脫欲誰名者，是翻上二句，令旋聞脫聲，謂能不黏
X12n0272_p0054b08║所聞之聲，則因聲之聞，欲誰名哉？聞既不得而名，
X12n0272_p0054b09║則返源歸本，當體成解脫矣。故下句曰：一根既返
X12n0272_p0054b10║源，六根成解脫。淨覺乃曰：當以三慧，旋此根境，俱
X12n0272_p0054b11║令脫黏。所執若銷，能脫之慧，復何名狀？敢問常其
X12n0272_p0054b12║三慧，旋此根境，欲脫黏時，此慧作何狀耶？慧豈有
X12n0272_p0054b13║狀也？
X12n0272_p0054b14║見聞如幻翳，三界若空華。聞復翳根除，塵銷覺圓淨。
X12n0272_p0054b15║淨極光通達，寂照含虗空。却來觀世間，猶如夢中事。
X12n0272_p0054b16║摩登伽在夢，誰能留汝形。如世巧幻師，幻作諸男女。
X12n0272_p0054b17║雖見諸根動，要以一機抽。息機歸寂然，諸幻成無性。
X12n0272_p0054b18║六根亦如是，元依一精明。分成六和合，一處成休復。
X12n0272_p0054b19║六用皆不成，塵垢應念銷。成圓明淨妙，餘塵尚諸學。
X12n0272_p0054b20║明極即如來。
X12n0272_p0054b21║論曰：初行菩薩見中品用，以深信真如故得少分
X12n0272_p0054b22║見，知如來身無去無來無有斷絕，唯心彰現不離
X12n0272_p0054b23║真如。然此菩薩猶未能離微細分別，以未入法身
X12n0272_p0054b24║位故。淨心菩薩見微細用，如是轉勝，乃至菩薩究
X12n0272_p0054c01║竟地中見之方盡。微細用名受用身，以有業識見
X12n0272_p0054c02║受用身。若離業識則無可見，一切如來皆是法身，
X12n0272_p0054c03║法身無有彼此差別，色相互相見故。夫以盡微細
X12n0272_p0054c04║用名受用身者，以有業識細相謂之菩薩地中，故
X12n0272_p0054c05║曰餘塵尚諸學。若離業識則無可見，謂之如來法
X12n0272_p0054c06║身，故曰明極即如來。
X12n0272_p0054c07║大眾及阿難：旋汝倒聞機，反聞聞自性，性成無上道，
X12n0272_p0054c08║圓通實如是。此是微塵佛，一路涅槃門，過去諸如來，
X12n0272_p0054c09║斯門已成就。現在諸菩薩，今各入圓明，未來修學人，
X12n0272_p0054c10║當依如是法。我亦從中證，非唯觀世音，誠如佛世尊，
X12n0272_p0054c11║詢我諸方便。以救諸末劫，求出世間人，成就涅槃心，
X12n0272_p0054c12║觀世音為最。自餘諸方便，皆是佛威神，即事捨塵勞，
X12n0272_p0054c13║非是長脩學。淺深同說法，頂禮如來藏，無漏不思議，
X12n0272_p0054c14║願加被未來。於此門無惑，方便易成就，堪以教阿難，
X12n0272_p0054c15║及末劫沈淪。但以此根修，圓通超餘者，真實心如是。
X12n0272_p0054c16║於是阿難及諸大眾，身心了然得大開示，觀佛菩提
X12n0272_p0054c17║及大涅槃。猶如有人因事遠遊未得歸還，明了其家
X12n0272_p0054c18║所歸道路，普會大眾天龍八部有學二乘，及諸一切
X12n0272_p0054c19║新發心菩薩，其數凡有十恒河沙，皆得本心遠塵離
X12n0272_p0054c20║垢獲法眼淨。性比丘尼聞說偈已成阿羅漢，無量眾
X12n0272_p0054c21║生皆發無等等阿耨多羅三藐三菩提心。
X12n0272_p0054c22║阿難整衣服，於大眾中合掌頂禮，心迹圓明悲欣交
X12n0272_p0054c23║集，欲益未來諸眾生故，稽首白佛：大悲世尊！我今已
X12n0272_p0054c24║悟成佛法門，是中修行得無疑惑。常聞如來說如是
X12n0272_p0055a01║言：自未得度先度人者，菩薩發心；自覺己圓能覺他
X12n0272_p0055a02║者，如來應世。我雖未度，願度末劫一切眾生。世尊！此
X12n0272_p0055a03║諸眾生去佛漸遠，邪師說法如恒河沙，欲攝其心入
X12n0272_p0055a04║三摩地，云何令其安立道場遠諸魔事，於菩提心得
X12n0272_p0055a05║無退屈？
X12n0272_p0055a06║爾時，世尊於大眾中稱讚阿難：善哉，善哉！如汝所問，
X12n0272_p0055a07║安立道場，救護眾生末劫沈溺。汝今諦聽，當為汝說。
X12n0272_p0055a08║阿難大眾唯然奉教。
X12n0272_p0055a09║佛告阿難：汝常聞我毗奈耶中宣說修行三決定義，
X12n0272_p0055a10║所謂攝心為戒，因戒生定，因定發慧，是則名為三無
X12n0272_p0055a11║漏學。阿難！云何攝心我名為戒？若諸世界六道眾生
X12n0272_p0055a12║其心不婬，則不隨其生死相續。汝修三昧本出塵勞，
X12n0272_p0055a13║婬心不除塵不可出，縱有多智禪定現前，如不斷婬
X12n0272_p0055a14║必落魔道，上品魔王、中品魔民、下品魔女，彼等諸魔
X12n0272_p0055a15║亦有徒眾，各各自謂成無上道。我滅度後末法之中，
X12n0272_p0055a16║多此魔民熾盛世間，廣行貪婬為善知識，令諸眾生
X12n0272_p0055a17║落愛見坑失菩提路。汝教世人修三摩地先斷心婬，
X12n0272_p0055a18║是名如來先佛世尊第一決定清淨明誨。是故，阿難！
X12n0272_p0055a19║若不斷婬修禪定者，如蒸砂石欲其成飯，經百千劫
X12n0272_p0055a20║只名熱砂。何以故？此非飯本，砂石成故。汝以婬身求
X12n0272_p0055a21║佛妙果，縱得妙悟皆是婬根，根本成婬輪轉三塗必
X12n0272_p0055a22║不能出，如來涅槃何路修證？必使婬機身心俱斷，斷
X12n0272_p0055a23║性亦無，於佛菩提斯可希冀。如我此說名為佛說，不
X12n0272_p0055a24║如此說即波旬說。
X12n0272_p0055b01║阿難！又諸世界六道眾生其心不殺，則不隨其生死
X12n0272_p0055b02║相續。汝修三昧本出塵勞，殺心不除塵不可出，縱有
X12n0272_p0055b03║多智禪定現前，如不斷殺必落神道。上品之人為大
X12n0272_p0055b04║力鬼，中品則為飛行夜叉諸鬼帥等，下品當為地行
X12n0272_p0055b05║羅剎。彼諸鬼神亦有徒眾，各各自謂成無上道。我滅
X12n0272_p0055b06║度後末法之中，多此鬼神熾盛世間，自言食肉得菩
X12n0272_p0055b07║提路。阿難！我令比丘食五淨肉，此肉皆我神力化生，
X12n0272_p0055b08║本無命根。汝婆羅門地多蒸濕，加以砂石草菜不生，
X12n0272_p0055b09║我以大悲神力所加，因大慈悲假名為肉，汝得其味。
X12n0272_p0055b10║奈何如來滅度之後，食眾生肉名為釋子？汝等當知，
X12n0272_p0055b11║是食肉人縱得心開似三摩地，皆大羅剎，報終必沈
X12n0272_p0055b12║生死苦海，非佛弟子。如是之人相殺相吞相食未已，
X12n0272_p0055b13║云何是人得出三界？汝教世人修三摩地次斷殺生，
X12n0272_p0055b14║是名如來先佛世尊第二決定清淨明誨。是故，阿難！
X12n0272_p0055b15║若不斷殺修禪定者，譬如有人自塞其耳，高聲大呌
X12n0272_p0055b16║求人不聞，此等名為欲隱彌露。清淨比丘及諸菩薩，
X12n0272_p0055b17║於岐路行不踏生草，況以手拔？云何大悲取諸眾生
X12n0272_p0055b18║血肉充食？若諸比丘不服東方絲綿絹帛，及是此土
X12n0272_p0055b19║靴履裘毳乳酪醍醐，如是比丘於世真脫，酬還宿債
X12n0272_p0055b20║不遊三界。何以故？服其身分皆為彼緣。如人食其地
X12n0272_p0055b21║中百糓足不離地，必使身心於諸眾生，若身身分身
X12n0272_p0055b22║心二塗不服不食，我說是人真解脫者。如我此說名
X12n0272_p0055b23║為佛說，不如此說即波旬說。
X12n0272_p0055b24║阿難！又復世界六道眾生，其心不偷，則不隨其生死
X12n0272_p0055c01║相續。汝修三昧，本出塵勞，偷心不除，塵不可出。縱有
X12n0272_p0055c02║多智禪定現前，如不斷偷，必落邪道。上品精靈，中品
X12n0272_p0055c03║妖魅，下品邪人，諸魅所著，彼等羣邪，亦有徒眾，各各
X12n0272_p0055c04║自謂成無上道。我滅度後，末法之中，多此妖邪，熾盛
X12n0272_p0055c05║世間，潛匿姧欺，稱善知識，各自謂己得上人法，詃惑
X12n0272_p0055c06║無識，恐令失心，所過之處，其家耗散。我教比丘，循方
X12n0272_p0055c07║乞食，令其捨貪，成菩提道。諸比丘等，不自熟食，寄於
X12n0272_p0055c08║殘生，旅泊三界，示一往還，去已無返。云何賊人，假我
X12n0272_p0055c09║衣服，裨販如來，造種種業，皆言佛法，却非出家具戒
X12n0272_p0055c10║比丘為小乘道。由是疑誤無量眾生，墮無間獄。若我
X12n0272_p0055c11║滅後，其有比丘，發心決定修三摩提，能於如來形像
X12n0272_p0055c12║之前，身然一燈燒一指節，及於身上熱一香炷，我說
X12n0272_p0055c13║是人無始宿債一時酬畢，長挹世間永脫諸漏。雖未
X12n0272_p0055c14║即明無上覺路，是人於法已決定心，若不為此捨身
X12n0272_p0055c15║微因，縱成無為必還生人酬其宿債，如我馬麥正等
X12n0272_p0055c16║無異。汝教世人修三摩地後斷偷盜，是名如來先佛
X12n0272_p0055c17║世尊第三決定清淨明誨。是故，阿難！若不斷偷修禪
X12n0272_p0055c18║定者，譬如有入水灌漏巵欲求其滿，縱經塵劫終無
X12n0272_p0055c19║平復。若諸比丘衣鉢之餘分寸不蓄，乞食餘分施餓
X12n0272_p0055c20║眾生，於大集會合掌禮眾，有人捶詈同於稱讚，必使
X12n0272_p0055c21║身心二俱捐捨，身肉骨血與眾生共，不將如來不了
X12n0272_p0055c22║義說，迴為己解以誤初學，佛印是人得真三昧。如我
X12n0272_p0055c23║所說名為佛說，不如此說即波旬說。
X12n0272_p0055c24║阿難！如是世界六道眾生，雖則身心無殺盜婬，三行
X12n0272_p0056a01║已圓，若大妄語，即三摩提不得清淨，成愛見魔失如
X12n0272_p0056a02║來種，所謂未得謂得、未證言證。或求世間尊勝第一，
X12n0272_p0056a03║謂前人言：我今已得須陀洹果、斯陀含果、阿那含果、
X12n0272_p0056a04║阿羅漢道、辟支佛乘。十地地前諸位菩薩，求彼禮懺
X12n0272_p0056a05║貪其供養，是一顛迦銷滅佛種。如人以刀斷多羅木，
X12n0272_p0056a06║佛記是人永殞善根無復知見，沈三苦海不成三昧。
X12n0272_p0056a07║我滅度後，敕諸菩薩及阿羅漢，應身生彼末法之中，
X12n0272_p0056a08║作種種形度諸輪轉，或作沙門白衣居士、人王宰官
X12n0272_p0056a09║童男重女，如是乃至婬女寡婦姧偷屠販，與其同事
X12n0272_p0056a10║稱讚佛乘，令其身心入三摩地，終不自言我真菩薩
X12n0272_p0056a11║真阿羅漢，洩佛密因輕言未學，唯除命終陰有遺付。
X12n0272_p0056a12║云何是人惑亂眾生成大妄語？汝教世人修三摩地，
X12n0272_p0056a13║後復斷除諸大妄語，是名如來先佛世尊第四決定
X12n0272_p0056a14║清淨明誨。是故阿難！若不斷其大妄語者，如刻人糞
X12n0272_p0056a15║為栴檀形，欲求香氣無有是處。我教比丘直心道場，
X12n0272_p0056a16║於四威儀一切行中尚無虗假，云何自稱得上人法？
X12n0272_p0056a17║譬如窮人妄號帝王自取誅滅，況復法王如何妄竊？
X12n0272_p0056a18║因地不真果招紆曲，求佛菩提如噬臍人，欲誰成就？
X12n0272_p0056a19║若諸比丘心如直弦一切真實，入三摩提永無魔事，
X12n0272_p0056a20║我印是人成就菩薩無上知覺。如我所說名為佛說，
X12n0272_p0056a21║不如此說即波旬說。
X12n0272_p0056a22║論曰：魔具云魔羅，此云殺者，又云障。修行三決定
X12n0272_p0056a23║義者，以攝心為戒，戒相具矣，則定慧蓋增益之。馬
X12n0272_p0056a24║鳴曰：心若馳散，即當攝來，住於當念者也。唯心無
X12n0272_p0056b01║外境，親近隨順般若，非劬勞肯綮，第約之心，加至
X12n0272_p0056b02║誠惻怛而已。殺、盜、婬、妄四種性業，為殺慧命賊，為
X12n0272_p0056b03║障正道山。世尊以斷之為決定清淨明誨，而進婬
X12n0272_p0056b04║於三者之前，是大慈父。造次不忘，曲折垂誨，新學
X12n0272_p0056b05║菩薩，所當知恩。五天有僧達磨達者，有辯慧，師事
X12n0272_p0056b06║師子尊者。師子尊者知其悟解，對眾稱之。至傳法
X12n0272_p0056b07║嗣祖，則以婆舍斯多當之。達磨達心恨之曰：尊者
X12n0272_p0056b08║蓋知我之深，至嗣祖位，不以見授，豈有說乎？久之，
X12n0272_p0056b09║一日獨行渡水，有女子浣露其足，達磨達念曰：此
X12n0272_p0056b10║脛乃爾白晳耶？師子尊者忽在其旁曰：汝每念我，
X12n0272_p0056b11║不以祖位付汝，今日之心，可授祖位乎？達磨達於
X12n0272_p0056b12║是攝念，禮足求哀曰：微細誤犯，如是之難敵乎？
X12n0272_p0056b13║補曰：心既不婬，身自無犯，豈但束身而已。諸經以
X12n0272_p0056b14║不見、不聞、不疑及鳥殘、自死為五種肉，今五淨肉
X12n0272_p0056b15║者，恐與他經所說不同，葢由如來所化故也。無盡
X12n0272_p0056b16║曰：然身爇指，人所難行，信而行之，身不足惜。存身
X12n0272_p0056b17║則宿因不昧，忘身則冤對何依，故永脫諸漏也。噬
X12n0272_p0056b18║臍者，左傳曰：若不早圖，後君噬臍，其及圖之乎。杜
X12n0272_p0056b19║預注曰：若齧腹臍，喻不可及。毗奈耶，此云律波旬，
X12n0272_p0056b20║正云波卑夜，此云惡者，波旬訛也。
X12n0272_p0056b21║大佛頂如來密因修證了義諸菩薩萬行首楞嚴經
X12n0272_p0056b22║合論卷第六
X12n0272_p0056b23║
X12n0272_p0056b24║音切
X12n0272_p0056c01║饉（渠遴切。）伺（音司，又側吏切。）闔（胡臘切。）魘（於琰切。）爍（書藥切。）唄（音敗。）匚
X12n0272_p0056c02║（下體甫玉二切。）垣（音袁。）殆（音待。）踏（徒盍切。）毳（齒丙切。）詃（古犬切。）裨（音𢍉。）捶
X12n0272_p0056c03║（音主。）噬（音逝。）浣（音緩。）晳（音錫。）齧（五結切。）