X12n0272_p0066b18║
X12n0272_p0066b19║
X12n0272_p0066b20║
X12n0272_p0066b21║大佛頂如來密因修證了義諸菩薩萬行首楞嚴經
X12n0272_p0066b22║合論卷第八
X12n0272_p0066b23║
X12n0272_p0066b24║阿難，如是眾生一一類中，亦各各具十二顛倒，猶如
X12n0272_p0066c01║揑目亂華發生顛倒妙圓真淨明心，具足如斯虗妄
X12n0272_p0066c02║亂想。汝今修證佛三摩提，於是本因元所亂想，立三
X12n0272_p0066c03║漸次方得除滅。如淨器中除去毒蜜，以諸湯水并雜
X12n0272_p0066c04║灰香，洗滌其器後貯甘露。云何名為三種漸次？一者、
X12n0272_p0066c05║修習除其助因，二者、真修刳其正性，三者、增進違其
X12n0272_p0066c06║現業。
X12n0272_p0066c07║補曰：無盡曰：於四種明誨外，口腹飲食之間，凡可
X12n0272_p0066c08║以發婬怒癡者，又須微細禁斷，所以不食五辛，不
X12n0272_p0066c09║啖生氣，外無所亂，內無所資，是謂漸次增進也。
X12n0272_p0066c10║云何助因？阿難！如是世界十二類生，不能自全依四
X12n0272_p0066c11║食住，所謂段食、觸食、思食、識食，是故佛說一切眾生
X12n0272_p0066c12║皆依食住。
X12n0272_p0066c13║論曰：段食者，本曰摶食，唐僧義淨易為段食，謂一
X12n0272_p0066c14║分一段之食也。觸食者，根境識觸之而成者。彌勒
X12n0272_p0066c15║曰：如貪欲心有妙淨相，及於彼相不正思惟，多所
X12n0272_p0066c16║修習以之為食，謂歌舞笑眄美容進止妙觸就禮
X12n0272_p0066c17║等也。思食者，與意識相應者。彌勒曰：如掉舉以於
X12n0272_p0066c18║親屬等所有尋思，於所經嬉笑等念，及於彼相不
X12n0272_p0066c19║正思惟，多所修習以之為食，謂如念雙陸樗蒲弄
X12n0272_p0066c20║珠等戲，執持摩觸枹鳴等樂也。識食者，阿賴耶識
X12n0272_p0066c21║依前三種食而住。問曰：何以知之？曰：五識者，賴耶
X12n0272_p0066c22║之自證相分。六識及意識者，賴耶之自證分。五識
X12n0272_p0066c23║之區依段食，六識分別依觸食，七意識依思食故
X12n0272_p0066c24║也。定林曰：段食謂如人刀段食飯麵魚肉等，觸食
X12n0272_p0067a01║謂如人觸身按摩塗拭等。眾生於此四食或具或
X12n0272_p0067a02║不具，如禪天無段食但有思食，如識處無思食但
X12n0272_p0067a03║有識食，髑思識亦皆以自養如段食，故名為識。定
X12n0272_p0067a04║林葢言其略也。此經之意以治婬機，故其防微之
X12n0272_p0067a05║論五種辛菜，今獨釋欲界而略色無色界者，其亦
X12n0272_p0067a06║以是哉。
X12n0272_p0067a07║阿難！一切眾生食甘故生，食毒故死。是諸眾生求三
X12n0272_p0067a08║摩提，當斷世間五種辛菜。是五種辛，熟食發婬，生啖
X12n0272_p0067a09║增恚。如是世界食辛之人，縱能宣說十二部經，十方
X12n0272_p0067a10║天仙嫌其臭穢咸皆遠離，諸餓鬼等因彼食次，䑛其
X12n0272_p0067a11║脣吻常與鬼住，福德日消長無利益。是食辛人修三
X12n0272_p0067a12║摩地，菩薩、天仙、十方善神不來守護，大力魔王得其
X12n0272_p0067a13║方便，現作佛身來為說法，非毀禁戒讚婬怒癡，命終
X12n0272_p0067a14║自為魔王眷屬，受魔福盡墮無間獄。阿難！修菩提者
X12n0272_p0067a15║永斷五辛，是則名為第一增進修行漸次。
X12n0272_p0067a16║云何正性？阿難！如是眾生入三摩地，要先嚴持清淨
X12n0272_p0067a17║戒律，永斷婬心不餐酒肉，以火淨食無啖生氣。阿難！
X12n0272_p0067a18║是修行人若不斷婬及與殺生出三界者，無有是處。
X12n0272_p0067a19║當觀婬欲猶如毒蛇如見怨賊，先持聲聞四棄八棄
X12n0272_p0067a20║執身不動，後行菩薩清淨律儀執心不起，禁戒成就
X12n0272_p0067a21║則於世間永無相生相殺之業，偷劫不行無相負累，
X12n0272_p0067a22║亦於世間不還宿債。是清淨人修三摩地，父母肉身
X12n0272_p0067a23║不須天眼，自然觀見十方世界，覩佛聞法親奉聖旨，
X12n0272_p0067a24║得大神通遊十方界，宿命清淨得無艱險，是則名為
X12n0272_p0067b01║第二增進修行漸次。
X12n0272_p0067b02║云何現業？阿難！如是清淨持禁戒人心無貪婬，於外
X12n0272_p0067b03║六塵不多流逸，因不流逸旋元自歸，塵既不緣根無
X12n0272_p0067b04║所偶，反流全一六用不行，十方國土皎然清淨，譬如
X12n0272_p0067b05║琉璃內懸明月，身心快然妙圓平等獲大安隱，一切
X12n0272_p0067b06║如來密圓淨妙皆現其中，是人即獲無生法忍。從是
X12n0272_p0067b07║漸修，隨所發行安立聖位，是則名為第三增進修行
X12n0272_p0067b08║漸次。
X12n0272_p0067b09║論曰：三種漸次，世尊方便耳。宜若易然，不信便能
X12n0272_p0067b10║獲無生法忍也。於三漸次而獲無生法忍者，世尊
X12n0272_p0067b11║意令凡夫實證。故問曰：於凡夫而能實證，世尊於
X12n0272_p0067b12║餘經甞言之乎？曰：葢嘗言之。維摩經曰亦不滅受
X12n0272_p0067b13║而取證者，即於此身證也。法華經曰父母所生清
X12n0272_p0067b14║淨肉眼，見於三千大千世界者，即於此生證也。圓
X12n0272_p0067b15║覺經曰一切眾生皆證圓覺者，不獨此身此生能
X12n0272_p0067b16║證，一切眾生葢皆已證也。雜華曰：少作功德力，疾
X12n0272_p0067b17║成菩提。馬鳴曰：若有眾生能觀一切妄想無相，則
X12n0272_p0067b18║為證得如來智慧。夫以一切眾生皆已證者，以少
X12n0272_p0067b19║方便與能觀妄念，便成菩提，便證如來智慧。則知
X12n0272_p0067b20║凡聖一真，俱存見隔。見存即凡，情忘即佛也。補
X12n0272_p0067b21║曰：五辛者，入楞伽經曰：葱、蒜、韭、薤，興渠也。應法師
X12n0272_p0067b22║曰：興渠，正云興宜。慈憫三藏曰：根如蘿蔔，出土辛
X12n0272_p0067b23║臭，以冬到彼土，不見其苗，故不繙。此方以胡荽稱
X12n0272_p0067b24║之。八棄者，比丘四波羅夷，尼復加四也。義無正譯，
X12n0272_p0067c01║但喻如死屍，眾所不受，故曰棄。
X12n0272_p0067c02║阿難，是善男子欲愛乾枯，根境不偶，現前殘質不復
X12n0272_p0067c03║續生，執心虗明純是智慧，慧性明圓瑩十方界，乾有
X12n0272_p0067c04║其慧名乾慧地。欲習初乾，未與如來法流水接，即以
X12n0272_p0067c05║此心中中流入圓妙開敷，從真妙圓重發真妙。
X12n0272_p0067c06║論曰：欲滅盡妄想，入中道純真之信，必先以空假
X12n0272_p0067c07║中三法，觀一切法。於此言欲愛者，自婬機而觀者
X12n0272_p0067c08║也。根境不偶，而欲愛乾枯，假也。執心虗明，而慧性
X12n0272_p0067c09║發現，空也。即以此心，中中流入，中也。有空有假，以
X12n0272_p0067c10║顯中故。而以此中，至中道純真之信，故曰中中也。
X12n0272_p0067c11║寶積曰：文殊師利曰：天子！若人一心，專精自受，貪
X12n0272_p0067c12║欲心發，即應覺知，方便散除，還令寂靜。云何散除？
X12n0272_p0067c13║應作是念：此是空，此不淨。求此欲心，生處滅處，從
X12n0272_p0067c14║何處來？去至何所？其中誰染誰受？誰為染者？誰為
X12n0272_p0067c15║染法？如是觀時，不見能染，不見所染，不見染事。以
X12n0272_p0067c16║不見故，則無有取。以不取故，則無有捨。以不捨故，
X12n0272_p0067c17║則無有受。不捨不受，則名離欲，寂滅涅槃。言圓妙
X12n0272_p0067c18║開敷者，空假中三法具也。如圓伊三點，如摩醯首
X12n0272_p0067c19║羅三目也。從真妙圓者，觀成之名。故於方入觀，則
X12n0272_p0067c20║曰圓妙。於觀成，則曰妙圓。重發真妙者，中道純真
X12n0272_p0067c21║者也。
X12n0272_p0067c22║妙信常住，一切妄想滅盡無餘，中道純真，名信心住。
X12n0272_p0067c23║真信明了，一切圓通，陰、處、界三不能為礙，如是乃至
X12n0272_p0067c24║過去、未來無數劫中，捨身、受身一切習氣皆現在前，
X12n0272_p0068a01║是善男子皆能憶念，得無遺忘，名念心住。妙圓純真，
X12n0272_p0068a02║真精發化，無始習氣通一精明，唯以精明進趣真淨，
X12n0272_p0068a03║名精進心。心精現前，純以智慧，名慧心住。執持智明，
X12n0272_p0068a04║周徧寂湛，寂妙常凝，名定心住。定光發明，明性深入，
X12n0272_p0068a05║唯進無退，名不退心。心進安然，保持不失，十方如來
X12n0272_p0068a06║氣分交接，名護法心。覺明保持，能以妙力迴佛慈光，
X12n0272_p0068a07║向佛安住，猶如雙鏡光明相對，其中妙影重重相入，
X12n0272_p0068a08║名迴向心。心光密迴，獲佛常凝無上玅淨，安住無為，
X12n0272_p0068a09║得無遺失，名戒心住。住戒自在，能遊十方，所去隨願，
X12n0272_p0068a10║名願心住。
X12n0272_p0068a11║阿難！是善男子以真方便發此十心，心精發輝，十用
X12n0272_p0068a12║涉入，圓成一心，名發心住。心中發明，如淨瑠璃內現
X12n0272_p0068a13║精金，以前妙心履以成地，名治地住。心地涉知，俱得
X12n0272_p0068a14║明了，遊履十方，得無留礙，名修行住。行與佛同，受佛
X12n0272_p0068a15║氣分，如中陰身自求父母，陰信冥通，入如來種，名生
X12n0272_p0068a16║貴住。既遊道胎，親奉覺胤，如胎已成，人相不缺，名方
X12n0272_p0068a17║便具足住。容貌如佛，心相亦同，名正心住。身心合成，
X12n0272_p0068a18║日益增長，名不退住。十身靈相一時具足，名童真住。
X12n0272_p0068a19║形成出胎，親為佛子，名法王子住。表以成人，如國大
X12n0272_p0068a20║王以諸國事分委太子，彼剎利王世子長成，陳列灌
X12n0272_p0068a21║頂，名灌頂住。
X12n0272_p0068a22║阿難！是善男子成佛子已，具足無量如來妙德，十方
X12n0272_p0068a23║隨順，名歡喜行；善能利益一切眾生，名饒益行；自覺
X12n0272_p0068a24║覺他得無違拒，名無嗔恨行；種類出生窮未來際，三
X12n0272_p0068b01║世平等十方通達，名無盡行；一切合同種種法門得
X12n0272_p0068b02║無差誤，名離癡亂行；則於同中顯現羣異，一一異相
X12n0272_p0068b03║各各見同，名善現行；如是乃至十方虗空滿足微塵，
X12n0272_p0068b04║一一塵中現十方界，現塵現界不相留礙，名無著行；
X12n0272_p0068b05║種種現前咸是第一波羅蜜多，名尊重行；如是圓融
X12n0272_p0068b06║能成十方諸佛軌則，名善法行；一一皆是清淨無漏
X12n0272_p0068b07║一真無為，性本然故，名真實行。
X12n0272_p0068b08║阿難！是善男子滿足神通成佛事已，純潔精真遠諸
X12n0272_p0068b09║留患，當度眾生滅除度相，迴無為心向涅槃路，名救
X12n0272_p0068b10║護一切眾生離眾生相迴向。壞其可壞遠離諸離，名
X12n0272_p0068b11║不壞迴向。本覺湛然覺齊佛覺，名等一切佛迴向。精
X12n0272_p0068b12║真發明地如佛地，名至一切處迴向。世界如來互相
X12n0272_p0068b13║涉入得無罣礙，名無盡功德藏迴向。於同佛地，地中
X12n0272_p0068b14║各各生清淨因，依因發揮取涅槃道，名隨順平等善
X12n0272_p0068b15║根迴向。真根既成，十方眾生皆我本性，性圓成就不
X12n0272_p0068b16║失眾生，名隨順等觀一切眾生迴向。即一切法離一
X12n0272_p0068b17║切相，唯即與離二無所著，名真如相迴向。真得所如
X12n0272_p0068b18║十方無礙，名無縛解脫迴向。性德圓成法界量滅，名
X12n0272_p0068b19║法界無量迴向。
X12n0272_p0068b20║阿難！是善男子盡是清淨四十一心，次成四種妙圓
X12n0272_p0068b21║加行。即以佛覺用為己心，若出未出，猶如鑽火欲然
X12n0272_p0068b22║其木，名為煖地。又以己心成佛所履，若依非依，如登
X12n0272_p0068b23║高山，身入虗空，下有微礙，名為頂地。心佛二同，善得
X12n0272_p0068b24║中道，如忍事人非懷非出，名為忍地。數量銷滅，迷覺
X12n0272_p0068c01║中道，二無所目，名世第一地。
X12n0272_p0068c02║阿難！是善男子於大菩提善得通達，覺通如來，盡佛
X12n0272_p0068c03║境界，名歡喜地；異性入同，同性亦滅，名離垢地；淨極
X12n0272_p0068c04║明生，名發光地；明極覺滿，名𦦨慧地；一切同異所不
X12n0272_p0068c05║能至，名難勝地；無為真如性淨明露，名現前地；盡真
X12n0272_p0068c06║如際，名遠行地；一真如心，名不動地；發真如用，名善
X12n0272_p0068c07║慧地。
X12n0272_p0068c08║阿難，是諸菩薩從此已往，修習畢功功德圓滿，亦目
X12n0272_p0068c09║此地名修習位。慈陰妙雲覆涅槃海，名法雲地。如來
X12n0272_p0068c10║逆流，如是菩薩順行而至覺際入交，名為等覺。阿難，
X12n0272_p0068c11║從乾慧心至等覺已，是覺始獲金剛心中初乾慧地，
X12n0272_p0068c12║如是重重單複十二，方盡妙覺成無上道。是種種地，
X12n0272_p0068c13║皆以金剛觀察如幻十種深喻，奢摩他中用諸如來
X12n0272_p0068c14║毗婆舍耶，清淨修證漸次深入。阿難，如是皆以三增
X12n0272_p0068c15║進故，善能成就五十五位真菩提路。作是觀者，名為
X12n0272_p0068c16║正觀；若他觀者，名為邪觀。
X12n0272_p0068c17║論曰：三世如來付授一切菩薩修證法式，銓量淺
X12n0272_p0068c18║深力用，分別地位等差，始自十信。然以為信者尚
X12n0272_p0068c19║屬生滅，故當住心，乃立十住。又以為住者缺資發
X12n0272_p0068c20║方便之用，故成行心，乃立十行。又以為行者蓋自
X12n0272_p0068c21║利，未有以及眾生，故施迴向，乃立十迴向。自十信
X12n0272_p0068c22║而至住行迴向者，三賢位也。又自三賢即登初地，
X12n0272_p0068c23║以大慈大悲發生資養茂益成就之，故有地名，於
X12n0272_p0068c24║初地方曰證無生法忍。乃至十地之終，鍊磨餘習
X12n0272_p0069a01║之効，與本覺真如相等，故名等覺，如易曰窮神知
X12n0272_p0069a02║化者也。至入妙覺則一而已，無有等相，如但曰神
X12n0272_p0069a03║也。此經特異於此，於十信之前加乾慧地，於十地
X12n0272_p0069a04║之前加煖頂忍世第一地，於妙覺前加金剛乾慧
X12n0272_p0069a05║地。非特然也，雜華於十住曰證無生法忍，諸經於
X12n0272_p0069a06║十地曰證無生法忍。諸經未暇論，雜華號一佛乘
X12n0272_p0069a07║教，然證無生法忍尚在五十五數之中，世尊於此
X12n0272_p0069a08║乃曰立三漸次證無生法忍。三漸次葢方便安立
X12n0272_p0069a09║者，出於五十五數之外者也。世尊之意，蓋欲示從
X12n0272_p0069a10║凡夫能實證之法故也。佛陀，此云覺，此方則天民
X12n0272_p0069a11║之先覺者也。而世尊於信、住、行、向十地等妙之外，
X12n0272_p0069a12║立三漸次證無生法忍者，成佛之要訣如此耳。嗚
X12n0272_p0069a13║呼！世尊之恩，可謂不貲矣。故曰：如是以三增進故，
X12n0272_p0069a14║善能成就五十五位真菩提路。問曰：乾慧地、金剛
X12n0272_p0069a15║乾慧心，何以分？曰：皆曰乾慧地，皆曰乾慧心也。故
X12n0272_p0069a16║於初乾慧地，又曰：阿難，從乾慧心至等覺已也。於
X12n0272_p0069a17║中又曰：始獲金剛心中，初乾慧地也。至等覺已，欲
X12n0272_p0069a18║盡妙覺，故須獲金剛心，壞滅前地。向以未與如來
X12n0272_p0069a19║法流水接，故名乾慧。今入覺地，未能入佛妙莊嚴
X12n0272_p0069a20║海，故復名初乾慧地也。又問：何謂十種深喻？曰：應
X12n0272_p0069a21║觀一切業如幻，一幻法如𦦨，一切性如水中月，妙
X12n0272_p0069a22║色如空，妙音如響，諸佛國土如乾闥婆城，佛事如
X12n0272_p0069a23║夢，佛身如影，報身如像，法佛如化。何則？不可取捨，
X12n0272_p0069a24║一切空故。若但如金剛般若，觀有為法如幻如夢，
X12n0272_p0069b01║非深喻也。深入此空，乃名實相。此非作法，無滅壞
X12n0272_p0069b02║故。若異此觀，即生滅法。唐僧澄觀作地住修證偈
X12n0272_p0069b03║曰：修習空華萬行，宴坐水月道場。降伏鏡象天魔，
X12n0272_p0069b04║證得夢中佛果。補曰：如來證真寂法界一如已，
X12n0272_p0069b05║見諸眾生理體無二，亦皆成佛。次於根本智，起後
X12n0272_p0069b06║得智。於後得智中，觀諸眾生，依前輪迴生死，備受
X12n0272_p0069b07║眾苦。於是憶念因中弘誓，眾生未度，故哀而愍之。
X12n0272_p0069b08║從大悲心，示現報化之身，為諸眾生，轉正法輪。謂
X12n0272_p0069b09║從真寂界，復入生死海中，是為逆流也。菩薩依如
X12n0272_p0069b10║來教導，發起大乘根本信心，次第歷五位修行，至
X12n0272_p0069b11║於等覺，是為順行也。由此順行，將至等覺，如曰覺
X12n0272_p0069b12║際。至等覺已，復修習畢功，將成妙覺位時，於色究
X12n0272_p0069b13║竟天上，現大寶華王座，量等百萬阿僧祇三千大
X12n0272_p0069b14║千世界。菩薩欲登此座，先於身中，出現十道百寶
X12n0272_p0069b15║光明，照燭有情。最後從頂門放光，入諸佛足。於是
X12n0272_p0069b16║諸佛，從面門放百寶光明，流灌此菩薩頂，直至心
X12n0272_p0069b17║源。蓋謂師弟子流光，交相涉入，故曰入交，是為覺
X12n0272_p0069b18║際入交也。此菩薩與諸如來，一切法等，故曰等覺。
X12n0272_p0069b19║言從乾慧心，至等覺已，是覺始獲金剛心中者，乃
X12n0272_p0069b20║標舉菩薩自信住行向地等五位進修之槩略也。
X12n0272_p0069b21║乾慧心，即前乾慧地，謂執虗明之心，以此為地，但
X12n0272_p0069b22║變其文耳。是覺指等覺而言之也。謂此菩薩從初
X12n0272_p0069b23║發心歷五位修行，至法雲地後，前念金剛心中斷
X12n0272_p0069b24║捨有漏善句劣無漏習氣種子四事已，成等覺位
X12n0272_p0069c01║也。言初乾慧地是如重重單複十二者，此通敘菩
X12n0272_p0069c02║薩從初發心歷涉五位因地進修之始末，非於金
X12n0272_p0069c03║剛心後重立此乾慧地也。謂從初乾慧地如是重
X12n0272_p0069c04║重歷涉五位進修，名單十四。加行、證明、得明、增印、
X12n0272_p0069c05║順及世第一法，名複二。然此菩薩於五位次第修
X12n0272_p0069c06║行，皆以十波羅蜜修習精練，斷彼煩惱所知二障。
X12n0272_p0069c07║又於五十心中五重修練此十波羅蜜，故名重重。
X12n0272_p0069c08║於一心中正修一波羅蜜，故名單。兼修餘九波羅
X12n0272_p0069c09║蜜隨力隨能，故名複。言方盡妙覺成無上道者，謂
X12n0272_p0069c10║前念金剛心中斷捨四事已，後念解脫道中獲得
X12n0272_p0069c11║三種常身、四妙圓寂、圓滿佛果故也。古今諸師於
X12n0272_p0069c12║此箋釋多不能區析，反令意義曖昧，使學者莫究
X12n0272_p0069c13║歸宿。寂音雖立二乾慧地以明此義，亦未合本旨。
X12n0272_p0069c14║獨長水從阿難至金剛心中為一科，初乾慧地至
X12n0272_p0069c15║方盡妙覺為一科，其理差勝。
X12n0272_p0069c16║爾時，文殊師利法王子在大眾中即從座起，頂禮佛
X12n0272_p0069c17║足而白佛言：當何名是經？我及眾生云何奉持？佛告
X12n0272_p0069c18║文殊師利：是經名大佛頂悉怛多般怛囉無上寶印
X12n0272_p0069c19║十方如來清淨海眼，亦名救護親因度脫阿難及此
X12n0272_p0069c20║會中性比丘尼得菩提心入徧知海，亦名如來密因
X12n0272_p0069c21║修證了義，亦名大方廣妙蓮華王十方佛母陀羅尼
X12n0272_p0069c22║呪，亦名灌頂章句諸菩薩萬行首楞嚴，汝當奉持。
X12n0272_p0069c23║論曰：海漩澓處曰眼，此經名清淨海眼者，有淵深
X12n0272_p0069c24║之義。輾足無嫌曰親，此經又名救護親因者，有密
X12n0272_p0070a01║嚴之義。生我曰母，此經又名佛母者，有出生如來
X12n0272_p0070a02║之義。王將付世子以位，則取海水灌其頂，明為王
X12n0272_p0070a03║當受職也，此經又名灌頂者，有受職之義也。問曰：
X12n0272_p0070a04║文殊師利起問世尊此經名字，而明解辨行，由因
X12n0272_p0070a05║至果，顯地位之差別，示修證之易難，殫盡無餘矣。
X12n0272_p0070a06║是法會已終，結集者當結之，而猶有餘義，何也？觀
X12n0272_p0070a07║經之意曰：汝當奉行，則無後段。又下文曰：如瑠璃
X12n0272_p0070a08║王誅瞿曇族姓，則琉璃王乃波斯匿王子也。王薨，
X12n0272_p0070a09║琉璃方紹位，豈此會方與之指河論見，而阿難已
X12n0272_p0070a10║引敘其子事乎？自是觀之，葢後段乃別時所說，特
X12n0272_p0070a11║結集者補續為一經耳，不可不辯也。補曰：寂音
X12n0272_p0070a12║以琉璃王誅瞿曇族姓為證，可也。以文殊師利起
X12n0272_p0070a13║問此經名字至汝當奉行，謂其法會已終，不可也。
X12n0272_p0070a14║如金剛般若經，佛與空生問答未既，空生遽起白
X12n0272_p0070a15║佛言：世尊，當何名此經？我等云何奉持？佛言：是經
X12n0272_p0070a16║名為金剛般若波羅蜜，以是名字，汝當奉持。則亦
X12n0272_p0070a17║法會已終，而方談實相。葢世尊於此經雖明解辯
X12n0272_p0070a18║行，由因至果，顯地位差別，示修證易難，令末世眾
X12n0272_p0070a19║生超脫見聞，明悟如來，自到境界，入三摩地。慮其
X12n0272_p0070a20║不能識辯邪正，落於魔道，於是攬七寶几，回紫金
X12n0272_p0070a21║山，再來凭倚，普告大眾，於禪那現境，說五十種魔。
X12n0272_p0070a22║最後乃曰：此是過去先佛世尊奢摩他中毗婆舍
X12n0272_p0070a23║那，覺明分析微細魔事，魔境現前，汝能諳識，心垢
X12n0272_p0070a24║洗除，則能超越信住等位，入於如來妙莊嚴海。又
X12n0272_p0070b01║曰：若諸末世愚鈍眾生，未識禪那，不知說法，樂修
X12n0272_p0070b02║三昧，汝恐同邪至汝當恭欽十方如來，究竟修進，
X12n0272_p0070b03║最後垂範。又至理則頓悟，乘悟併銷，事非頓除，因
X12n0272_p0070b04║次第盡，我已示汝劫波巾結，何所不明。再此詢問，
X12n0272_p0070b05║其詞蟬聯，終始無間。以此攷之，非結集者補續明
X12n0272_p0070b06║矣。寂音，未詳此經非一時頓說。及匿王與佛實同
X12n0272_p0070b07║生年，預此法會，未幾被廢，琉璃王立，即誅釋種，故
X12n0272_p0070b08║有此辯也。此經與涅槃說於十八年中，既而入滅，
X12n0272_p0070b09║以匿王在會年六十有二證之，非一時頓說，則可
X12n0272_p0070b10║見矣。無盡，亦未詳二經於二九年中所說，欲刪去
X12n0272_p0070b11║故文，琉璃、善星二事，甚不察也。
X12n0272_p0070b12║說是語已，即時阿難及諸大眾，得蒙如來開示密印
X12n0272_p0070b13║般怛囉義，兼聞此經了義名目，頓悟禪那修證聖位
X12n0272_p0070b14║增上妙理心慮虗凝，斷除三界修心六品微細煩惱。
X12n0272_p0070b15║論曰：十使煩惱，小乘次第斷故。身見、邊見、邪見三
X12n0272_p0070b16║品在初果地斷，見取、戒取、貪三品在二果地斷，瞋、
X12n0272_p0070b17║癡、慢三品在三果地斷。於此界以有疑故未名見
X12n0272_p0070b18║道，然於此乃方斷故。金剛般若談四尊者，於三者
X12n0272_p0070b19║則曰果，於阿羅則曰得阿羅漢道，葢至此果地則
X12n0272_p0070b20║無疑矣。一切眾生皆由著我故不忘身見，命將終
X12n0272_p0070b21║時未至昏昧想，身見特著。彌勒曰：未到昏昧想位，
X12n0272_p0070b22║長時所習我愛現行，由此力故謂我當無便愛我
X12n0272_p0070b23║身，由此建立中有生報。若預流果及一來果，爾時
X12n0272_p0070b24║我愛亦復現行。然此預流及一來果，於此我愛由
X12n0272_p0070c01║智慧力數數推求制而不著，猶壯夫與羸劣者共
X12n0272_p0070c02║相捔力能制伏之。阿難已證二果，故曰修心六品
X12n0272_p0070c03║也。補曰：長慶曰：俱生煩惱難除，故曰微細。小乘
X12n0272_p0070c04║教三界九地，各分九品，四四地地別斷，初果斷欲
X12n0272_p0070c05║界一地，九品中前一品惑證第二果，二果斷下三
X12n0272_p0070c06║品證第三果，三果斷上二界七十二品，即得羅漢
X12n0272_p0070c07║也。餘如寂音之論。
X12n0272_p0070c08║即從座起，頂禮佛足，合掌恭敬而白佛言：大威德世
X12n0272_p0070c09║尊！慈音無遮，善開眾生微細沈惑，令我今日身心快
X12n0272_p0070c10║然，得大饒益。世尊！若此妙明、真淨、妙心本來徧圓，如
X12n0272_p0070c11║是乃至大地、草木蝡動含靈，本元真如，即是如來成
X12n0272_p0070c12║佛真體。佛體真實，云何復有地獄、餓鬼、畜生、修羅、人、
X12n0272_p0070c13║天等道？世尊！此道為復本來自有？為是眾生妄習生
X12n0272_p0070c14║起？世尊！如寶蓮香比丘尼持菩薩戒，私行婬欲，妄言
X12n0272_p0070c15║行婬，非殺、非偷，無有業報。發是語已，先於女根生大
X12n0272_p0070c16║猛火，後於節節猛火燒然，墮無間獄。琉璃大王、善星
X12n0272_p0070c17║比丘，琉璃為誅瞿曇族姓，善星妄說一切法空，生身
X12n0272_p0070c18║陷入阿鼻地獄。此諸地獄為有定處？為復自然？彼彼
X12n0272_p0070c19║發業，各各私受。惟垂大慈，開發童蒙，令諸一切持戒
X12n0272_p0070c20║眾生聞決定義，歡喜頂戴，謹絜無犯。
X12n0272_p0070c21║論曰：阿難引寶蓮香比丘尼琉璃善星所造之業，
X12n0272_p0070c22║問地獄定處，然其意猶著婬機之罪，故以為先也。
X12n0272_p0070c23║言此妙明真淨妙心，本來徧圓，如是乃至大地草
X12n0272_p0070c24║木，蝡動含靈，本元真如，即是如來成佛真體者，此
X12n0272_p0071a01║出情之法也。言佛體真實，云何復有地獄、餓鬼、畜
X12n0272_p0071a02║生、修羅、人、天等道者，情中之業也。雜華論曰：情生
X12n0272_p0071a03║智隔，想變體殊，如巧德林菩薩等。十林菩薩所從
X12n0272_p0071a04║來國，國亦名慧，一切境界，總名慧體。何以然者，無
X12n0272_p0071a05║有情，無無情故。所以然者，無二見故。為一真智境
X12n0272_p0071a06║界，無成佛者，無不成佛者故。有情無情者，此是依
X12n0272_p0071a07║業說。夫論成佛者，非屬業故。若非屬業者，即非有
X12n0272_p0071a08║情無情故也。何得於出情法上，計言有成佛不成
X12n0272_p0071a09║佛耶？彼有情，此無情者，是業收，非佛解脫。豈將自
X12n0272_p0071a10║己情業之繫，作如是卜量情與非情，成與不成哉？
X12n0272_p0071a11║阿難！以情中之業，難出情之法者也。
X12n0272_p0071a12║佛告阿難：快哉此問！令諸眾生不入邪見。汝今諦聽，
X12n0272_p0071a13║當為汝說。阿難！一切眾生實本真淨，因彼妄見有妄
X12n0272_p0071a14║習生，因此分開內分、外分。阿難！內分即是眾生分內，
X12n0272_p0071a15║因諸愛染發起妄情，情積不休能生愛水，是故眾生
X12n0272_p0071a16║心憶珍羞口中水出，心憶前人或憐或恨目中淚盈，
X12n0272_p0071a17║貪求財寶心發愛涎舉體光潤，心著行婬男女二根
X12n0272_p0071a18║自然流液。阿難！諸愛雖別流結是同，潤濕不升自然
X12n0272_p0071a19║從墜，此名內分。
X12n0272_p0071a20║阿難，外分即是眾生分外，因諸渴仰發明虗想，想積
X12n0272_p0071a21║不了能生勝氣。是故眾生心持禁戒舉身輕清，心持
X12n0272_p0071a22║呪印顧盻雄毅，心欲生天夢想飛舉，心存佛國聖境
X12n0272_p0071a23║冥現，事善知識自輕身命。阿難，諸想雖別，輕舉是同，
X12n0272_p0071a24║飛動不沈自然超越，此名外分。
X12n0272_p0071b01║阿難，一切世間生死相續，生從順習，死從變流，臨命
X12n0272_p0071b02║終時未捨媛觸，一生善惡俱時頓現，死逆生順二習
X12n0272_p0071b03║相交。
X12n0272_p0071b04║論曰：前識為故習，後識為新習，是謂二習。問曰：一
X12n0272_p0071b05║生善惡，何以於此逆順相交時頓現乎？曰：善惡之
X12n0272_p0071b06║業如夢，方作夢時，豈能自知是夢非夢？要須覺時，
X12n0272_p0071b07║夢中之事了然自現，不待尋繹。一生善惡亦復如
X12n0272_p0071b08║是。寶積經曰：佛謂淨飯王言：大王！耳聞惡聲生於
X12n0272_p0071b09║惡心。大王！如人夢中親愛別離，生大苦惱悲號啼
X12n0272_p0071b10║哭，或離父母妻子所愛眷屬。是人覺已，憶念夢中
X12n0272_p0071b11║親愛別離悲泣等事。於意云何？夢中所見是實有
X12n0272_p0071b12║否？王言：不也。佛言：大王！於意云何？是人所夢執以
X12n0272_p0071b13║謂實，是為智否？王言：不也。世尊！何以故？夢中所見
X12n0272_p0071b14║親愛別離畢竟是無，何況悲泣？是人徒自疲勞，都
X12n0272_p0071b15║無有實。佛言：大王！如是愚癡無聞凡夫，耳聞惡聲
X12n0272_p0071b16║而生執著，生執著已起不愛心，以不愛故生於瞋
X12n0272_p0071b17║心，生嗔心故造作瞋業，所謂身三口四意三種業。
X12n0272_p0071b18║造彼業已即便謝滅，是業滅已不依東方而住，亦
X12n0272_p0071b19║復不依南西北方四維上下而住。如是之業乃至
X12n0272_p0071b20║臨死之時，最後識滅，見先所作心想中現。大王！是
X12n0272_p0071b21║人見已心生憂怖，自分業盡異業現前。大王！如所
X12n0272_p0071b22║夢覺念夢中事。
X12n0272_p0071b23║純想即飛，必生天上。若飛心中，兼福兼慧，及與淨願，
X12n0272_p0071b24║自然心開，見十方佛，一切淨土，隨願往生。情少想多，
X12n0272_p0071c01║輕舉非遠，即為飛仙，大力鬼王，飛行夜叉，地行羅剎，
X12n0272_p0071c02║遊於四天，所去無礙。其中若有善願善心，護持我法，
X12n0272_p0071c03║或護禁戒，隨持戒人，或護神呪，隨持呪者，或護禪定，
X12n0272_p0071c04║保綏法忍，是等親住如來座下，情想均等，不飛不墜，
X12n0272_p0071c05║生於人間。想明斯聰，情幽斯鈍，情多想少，流入橫生，
X12n0272_p0071c06║重為毛羣，輕為羽族。七情三想，沉下水輪，生於火際，
X12n0272_p0071c07║受氣猛火，身為餓鬼，常被焚燒，水能害己，無食無飲，
X12n0272_p0071c08║經百千劫。九情一想，下洞火輪，身入風火二交過地，
X12n0272_p0071c09║輕生有間，重生無間，二種地獄。純情即沉，入阿鼻獄。
X12n0272_p0071c10║若沉心中，有謗大乘，毀佛禁戒，誑妄說法，虗貪信施，
X12n0272_p0071c11║濫膺恭敬，五逆十重，更生十方阿鼻地獄。循造惡業，
X12n0272_p0071c12║雖則自招，眾同分中，兼有元地。
X12n0272_p0071c13║論曰：彌勒曰：於欲界中有三十六處，謂八大那落
X12n0272_p0071c14║迦。何等為八？一等活、二黑繩、三眾合、四號叫、五大
X12n0272_p0071c15║號叫、六燒熱、七極熱、八無間。此諸大那落迦處，廣
X12n0272_p0071c16║十千踰繕那。此外復有八寒那落迦處。何等為八？
X12n0272_p0071c17║一皰那落迦、二皰裂那落迦、三郝凡那落迦、四郝
X12n0272_p0071c18║郝凡那落迦、五虎虎凡那落迦、六青蓮那落迦、七
X12n0272_p0071c19║紅蓮那落迦、八大紅蓮那落迦。從此下三萬二千
X12n0272_p0071c20║踰繕那，至等活那落迦。從此復隔四千踰繕那，有
X12n0272_p0071c21║餘那落迦。如等活大那落迦處，初寒那落迦處亦
X12n0272_p0071c22║爾。從此復隔二千踰繕那，有餘那落迦。又曰：於等
X12n0272_p0071c23║活大那落迦中，多受如是極治罰苦。謂彼有情多
X12n0272_p0071c24║共聚集業增上生，種種苦具次第而起，更相殘害
X12n0272_p0072a01║悶絕躃地。次虗空中有大聲發，唱如是言：此諸有
X12n0272_p0072a02║情可還等治，可還等治。次彼有情欻然復起。又曰：
X12n0272_p0072a03║飲食受用者，三界將生已生有情壽命安住。此中
X12n0272_p0072a04║當知觸意思識三種食故，一切三界有情壽命安
X12n0272_p0072a05║住段食一種，唯令欲界有情壽命安住。獨大那落
X12n0272_p0072a06║迦受生有情有微細段食，謂腑臟中有微風，由此
X12n0272_p0072a07║因緣彼得久住。餓鬼旁生人中亦有麤段食，謂作
X12n0272_p0072a08║分段而噉食之。復有微細食，謂羯邏藍等位有情
X12n0272_p0072a09║及欲界諸天，由彼食已，所有段食流入一切身分
X12n0272_p0072a10║支節，尋即消化無有便穢。以彌勒所論名目所在
X12n0272_p0072a11║受苦之相所依之食，驗世尊言曰：雖則自招眾同
X12n0272_p0072a12║分中兼有元地，為無可疑者。然破色心論曰：如地
X12n0272_p0072a13║獄報眾生，以同業故熱鐵為地，而獄卒夜叉閻羅
X12n0272_p0072a14║王等，初不與罪苦有情同業，然亦同罪獄中，何也？
X12n0272_p0072a15║圓覺經曰：有妄業故妄見流轉，厭流轉者妄見涅
X12n0272_p0072a16║槃。於是世尊又為說造十習因受六交報也。雜華
X12n0272_p0072a17║曰：天鼓謂善住太子曰：汝等昔在地獄，地獄及身
X12n0272_p0072a18║非十方來，但由汝顛倒惡業愚癡纏縛生地獄身，
X12n0272_p0072a19║此無根本無有來處。補曰：淨土三昧經曰：昔毗
X12n0272_p0072a20║沙國王與維陀始王共戰，自惟陣敗，立誓願為地
X12n0272_p0072a21║下主。時臣佐一十八人，領百萬眾，願頭生角，助王
X12n0272_p0072a22║法化，治其罪人。今所謂閻羅天子、牛頭阿傍等是
X12n0272_p0072a23║也。然其所居處，如世之棘寺。其獄官、獄卒吏，雖與
X12n0272_p0072a24║囚徒同一囹圄，而隨業所治，所受之報則異耳。愚
X12n0272_p0072b01║讀破色心論所問寂音論之未詳，故復出此。
X12n0272_p0072b02║阿難！此等皆是彼諸眾生自業所感，造十習因受六
X12n0272_p0072b03║交報。云何十因？阿難！一者婬習交接，發於相磨研磨
X12n0272_p0072b04║不休，如是故有大猛火光於中發動，如人以手自相
X12n0272_p0072b05║磨觸煖相現前。二習相然，故有鐵牀銅柱之事。是故
X12n0272_p0072b06║十方一切如來，色目行婬同名欲火，菩薩見欲如避
X12n0272_p0072b07║火坑。二者貪習交計，發於相吸吸攬不止，如是故有
X12n0272_p0072b08║積寒堅氷於中凍冽，如人以口吸縮風氣有冷觸生。
X12n0272_p0072b09║二習相陵，故有吒吒波波羅羅青赤白蓮寒水等事。
X12n0272_p0072b10║是故十方一切如來，色目多求同名貪水，菩薩見貪
X12n0272_p0072b11║如避瘴海。三者慢習交陵，發於相恃馳流不息，如是
X12n0272_p0072b12║故有騰逸奔波積波為水，如人口舌自相綿味因而
X12n0272_p0072b13║水發。二習相鼓，故有血河灰河熱沙毒海融銅灌吞
X12n0272_p0072b14║諸事。是故十方一切如來，色目我慢名飲癡水，菩薩
X12n0272_p0072b15║見慢如避巨溺。四者瞋習交衝，發於相忤忤結不息，
X12n0272_p0072b16║心熱發火鑄氣為金，如是故有刀山鐵橛劒樹劒輪
X12n0272_p0072b17║斧鉞鎗鋸，如人㘅冤殺氣飛動。二習相擊，故有宮割
X12n0272_p0072b18║斬斫剉刺槌擊諸事。是故十方一切如來，色目瞋恚
X12n0272_p0072b19║名利刀劒，菩薩見瞋如避誅戮。五者詐習交誘，發於
X12n0272_p0072b20║相調引起不住，如是故有繩木絞校，如水浸田草木
X12n0272_p0072b21║生長。二習相延，故有杻械枷鎻鞭杖撾棒諸事。是故
X12n0272_p0072b22║十方一切如來色目姧偽，同為讒賊；菩薩見詐，如畏
X12n0272_p0072b23║豺狼。六者、誑習交欺，發於相罔。誣罔不止，飛心造姧。
X12n0272_p0072b24║如是故有塵土、屎尿穢汙不淨，如塵隨風，各無所見。
X12n0272_p0072c01║二習相加，故有沒溺、騰擲、飛墜、漂淪諸事。是故十方
X12n0272_p0072c02║一切如來色目欺誑，同名劫殺；菩薩見誑，如踐蛇虺。
X12n0272_p0072c03║七者、怨習交嫌，發于㘅恨。如是故有飛石、投磨、匣貯
X12n0272_p0072c04║車檻、甕盛囊撲，如陰毒人懷抱畜惡。二習相吞，故有
X12n0272_p0072c05║投擲、擒捉、擊射、拋撮諸事。是故十方一切如來色目
X12n0272_p0072c06║怨家，名違害鬼；菩薩見怨，如飲鴆酒。八者、見習交明，
X12n0272_p0072c07║如薩迦耶見戒禁取邪悟諸業，發於違拒，出生相反。
X12n0272_p0072c08║如是故有王使、主吏證執文籍，如行路人來往相見。
X12n0272_p0072c09║二習相交，故有勘問、權詐、考訊、推鞫、察訪、披究、照明、
X12n0272_p0072c10║善惡童子手執文簿、辭辯諸事。是故十方一切如來
X12n0272_p0072c11║色目惡見，同名見坑；菩薩見諸虗妄偏執，如入毒壑。
X12n0272_p0072c12║九者、枉習交加，發於誣謗。如是故有合山、合石、碾磑、
X12n0272_p0072c13║耕磨，如讒賊人逼枉良善。二習相排，故有押捺、槌按、
X12n0272_p0072c14║蹙漉、衡度諸事。是故十方一切如來色目怨謗，同名
X12n0272_p0072c15║讒虎；菩薩見枉，如遭霹靂。十者、訟習交諠，發於藏覆。
X12n0272_p0072c16║如是故有鑒見、照燭，如於日中不能藏影；故有惡友、
X12n0272_p0072c17║業鏡、火珠、披露、宿業、對驗諸事。是故十方一切如來
X12n0272_p0072c18║色目覆藏，同名陰賊；菩薩觀覆，如戴高山、履於巨海。
X12n0272_p0072c19║論曰：滔天之浸出於涓滴、岑樓之木發於毫末者，
X12n0272_p0072c20║其始於甚微而終於不可禦，故聖人於所習多慎
X12n0272_p0072c21║之。問曰：何以有習？曰：覺性無性故。以無性故，隨所
X12n0272_p0072c22║熏而起。甚矣！習性之難除。雖親奉世尊如阿難者
X12n0272_p0072c23║有婬習，於說法會中甞諦視女人如畢陵迦婆蹉
X12n0272_p0072c24║有慢習，呼恒河神女為小婢。神女訴於世尊，世尊
X12n0272_p0073a01║曰：當向神女懺悔。於是畢陵迦婆蹉呼曰：小婢！容
X12n0272_p0073a02║我悔過。阿難依近慈光，猶諦視女人。畢陵迦婆蹉
X12n0272_p0073a03║親受明誨，然猶呼神女以為小婢。是皆果位中聖
X12n0272_p0073a04║人者，且折伏婬慢之習無功如此，況一切眾生乎？
X12n0272_p0073a05║言習者，謂婬、貪、慢、瞋、詐、誑、怨、見、枉、訟也，是十法三
X12n0272_p0073a06║毒之別相及等分相。以此經專治婬機，故又冠其
X12n0272_p0073a07║習於十法之首。言一切如來色目者，猶言以婬為
X12n0272_p0073a08║何等品類、以貪為何等品類？以慢為何等品類？以
X12n0272_p0073a09║瞋為何等品類？以詐為何等品類？以誑為何等品
X12n0272_p0073a10║類？以怨為何等品類？以見為何等品類？以枉為何
X12n0272_p0073a11║等品類？以訟為何等品類也？而婬本為熱惱，故世
X12n0272_p0073a12║尊目為火。非特世尊，雖十方如來亦以為火也。而
X12n0272_p0073a13║其下九法，號十方如來色目者亦爾。然因有二：其
X12n0272_p0073a14║一曰正發業，即無明；其二曰助發業，即餘惑，俱生
X12n0272_p0073a15║分別也。今除婬習是所發之業，餘九皆是能發業
X12n0272_p0073a16║之惑也。如婬研磨不休，自耗其精，則火界熾然。於
X12n0272_p0073a17║其生也，尚有消渴內熱癰疽等疾；則其死也，見大
X12n0272_p0073a18║猛火，固其所也。銅柱鐵床，則是其抱持𥨊臥，堅覺
X12n0272_p0073a19║妄想餘習。婬以磨生火，則貪以吸生水，亦固其所
X12n0272_p0073a20║也。此與陽盛夢火，陰盛夢水，亦無以異。雖彼以是
X12n0272_p0073a21║復我，然我所見非彼所成，皆以我所習起故。問曰：
X12n0272_p0073a22║何謂吒吒波波羅羅耶？曰：俱舍論曰：波波吒吒羅
X12n0272_p0073a23║羅寒者，聲相如此。青赤白蓮寒者，色相如此。彌勒
X12n0272_p0073a24║論曰：有青蓮那落迦、紅蓮那落迦者，此也。問曰：前
X12n0272_p0073b01║言婬習以熱惱故為火，今言瞋習亦曰心熱發火，
X12n0272_p0073b02║何也？曰：瞋能起陽，於五性屬木，木起陽則發火，火
X12n0272_p0073b03║克金則鑄氣，氣雖屬金，要待火力成體，又從火革，
X12n0272_p0073b04║乃能為傷物也。問曰：慢習為癡水，何物耶？曰：西國
X12n0272_p0073b05║有此水，如此土炎荒瘴泉，飲者即瘖，謂之啞瘴類
X12n0272_p0073b06║也。又問曰：詐習而成杻械、枷鎻、鞭杖、檛棒，誑習而
X12n0272_p0073b07║成屎尿穢汙不淨，何也？曰：以綏婬而成銅柱鐵牀，
X12n0272_p0073b08║以貪習而成青赤白蓮寒氷等事，復何恠哉耶？
X12n0272_p0073b09║補曰：宮割，五刑之一也。校，枷也。易曰：屨校滅趾，荷
X12n0272_p0073b10║校滅耳。囊撲者，以囊貯之而撲殺之也。吏記秦始
X12n0272_p0073b11║皇囊撲兩弟薩迦耶，具云薩迦耶薩。此云身見戒，
X12n0272_p0073b12║謂執身有我戒也。禁取，謂非因計因，如持牛狗等
X12n0272_p0073b13║戒，為生天因也。
X12n0272_p0073b14║云何六報？阿難！一切眾生六識造業，所造惡報從六
X12n0272_p0073b15║根出。云何惡報從六根出？一者見報招引惡果。此見
X12n0272_p0073b16║業交，則臨終時，先見猛火滿十方界，亡者神識飛墜
X12n0272_p0073b17║乘烟，入無間獄。發明二相：一者明見，則能徧見種種
X12n0272_p0073b18║惡物，生無量畏；二者暗見，寂然不見，生無量恐。如是
X12n0272_p0073b19║見火，燒聽能為鑊湯洋銅，燒息能為黑烟紫燄，燒味
X12n0272_p0073b20║能為焦丸鐵麋，燒觸能為熱灰鑪炭，燒心能生星火
X12n0272_p0073b21║迸灑，扇鼓空界。二者聞報招引惡果。此聞業交，則臨
X12n0272_p0073b22║終時，先見波濤沒溺天地，亡者神識降注乘流，入無
X12n0272_p0073b23║間獄。發明二相：一者開聽，聽種種閙，精神愗亂；二者
X12n0272_p0073b24║閉聽，寂無所聞，幽魄沈沒。如是聞波，注聞則能為責
X12n0272_p0073c01║為詰，注見則能為雷為吼、為惡毒氣，注息則能為雨
X12n0272_p0073c02║為霧、漉諸毒蟲周徧身體，注味則能為膿為血、種種
X12n0272_p0073c03║雜穢，注觸則能為畜為鬼、為糞為尿，注意則能為電
X12n0272_p0073c04║為雹、摧碎心魄。三者齅報招引惡果。此齅業交，則臨
X12n0272_p0073c05║終時，先見毒氣充塞遠近，亡者神識從地涌出，入無
X12n0272_p0073c06║間獄。發明二相：一者通聞，被諸惡氣熏極心擾；二者
X12n0272_p0073c07║塞聞，氣掩不通，悶絕於地。如是齅氣，衝息則能為質
X12n0272_p0073c08║為履，衝見則能為火為炬，衝聽則能為沒為溺、為洋
X12n0272_p0073c09║為沸，衝味則能為餒為爽，衝觸則能為綻為爛、為大
X12n0272_p0073c10║肉山、有百千眼無量𠯗食，衝思則能為灰為瘴、為飛
X12n0272_p0073c11║砂礰擊碎身體。五者味報招引惡果。此味業交，則臨
X12n0272_p0073c12║終時先見鐵網猛𦦨熾烈周覆世界，亡者神識下透
X12n0272_p0073c13║挂綱，倒懸其頭入無間獄。發明二相：一者吸氣結成
X12n0272_p0073c14║寒水凍裂身肉，二者吐氣飛為猛火焦爛骨髓。如是
X12n0272_p0073c15║甞味，歷甞則能為承為忍，歷見則能為然金石，歷聽
X12n0272_p0073c16║則能為利兵刃，歷息則能為大鐵籠彌覆國土，歷觸
X12n0272_p0073c17║則能為弓為箭、為弩為射，歷思則能為飛熱鐵從空
X12n0272_p0073c18║雨下。五者觸報招引惡果。此觸業交，則臨終時先見
X12n0272_p0073c19║大山四面來合無復出路，亡者神識見大鐵城、火蛇
X12n0272_p0073c20║火狗、虎狼師子、牛頭獄卒、馬頭羅剎，手執鎗矟驅入
X12n0272_p0073c21║城門向無間獄。發明二相：一者合觸，合山逼體骨肉
X12n0272_p0073c22║血潰；二者離觸，刀劒觸身心肝屠裂。如是合觸，歷觸
X12n0272_p0073c23║則能為道為觀、為廳為案，歷見則能為燒為爇，歷聽
X12n0272_p0073c24║則能為撞為擊、為倳為射，歷息則能為括為袋、為考
X12n0272_p0074a01║為縛，歷甞則能為耕為鉗、為斬為截，歷思則能為墜
X12n0272_p0074a02║為飛、為煎為炙。六者思報招引惡果。此思業交，則臨
X12n0272_p0074a03║終時先見惡風吹壞國土，亡者神識被吹上空，旋落
X12n0272_p0074a04║乘風墮無間獄。發明二相：一者不覺，迷極則荒奔走
X12n0272_p0074a05║不息；二者不迷，覺知則苦無量煎燒痛深難忍。如是
X12n0272_p0074a06║邪思，結思則能為方為所，結見則能為鑒為證，結聽
X12n0272_p0074a07║則能為大合石、為水為霜、為土為霧，結息則能為大
X12n0272_p0074a08║火車、火船火檻，結甞則能為大呌喚、為悔為泣，結觸
X12n0272_p0074a09║則能為大為小、為一日中萬生萬死、為偃為仰。
X12n0272_p0074a10║阿難！是名地獄十因六果，皆是眾生迷妄所造。若諸
X12n0272_p0074a11║眾生惡業同造，入阿鼻獄受無量苦，經無量劫六根
X12n0272_p0074a12║各造，及彼所作兼境兼根，是人則入八無間獄。身口
X12n0272_p0074a13║意三作殺盜婬，是人則入十八地獄。三業不兼，中間
X12n0272_p0074a14║或為一殺一盜，是人則入三十六地獄。見見一根單
X12n0272_p0074a15║犯一業，是人則入一百八地獄。由是眾生別作別造，
X12n0272_p0074a16║於世界中入同分地，妄想發生非本來有。
X12n0272_p0074a17║補曰：此一段文意，以前後次序，反覆研覈。於訟習
X12n0272_p0074a18║不能藏影句下，脫二習等四字。於見報如是見火
X12n0272_p0074a19║句下，脫燒見能為等八字。似非譯人之簡略，殆書
X12n0272_p0074a20║工之闕遺也。既失稽考於一時，遂乃滑疑於千載，
X12n0272_p0074a21║深為之歎息。問曰：淨覺曰：諸根循業各變，難盡消
X12n0272_p0074a22║會。如聞報謂注見則能為雷為吼，豈是眼根所入
X12n0272_p0074a23║之相？況下文多此類。聖言叵測，惟博通之士，昭示
X12n0272_p0074a24║來學。今此意可得聞乎？曰：愚固非博通者，試為子
X12n0272_p0074b01║言之。夫如來說法，不苟然也。其敘六根，始則標定
X12n0272_p0074b02║受報之業，如招引惡果，此見業交等文是也。次則
X12n0272_p0074b03║示業報之相，如燒聽能為鑊湯洋銅等文是也。而
X12n0272_p0074b04║六根注發，互相酬業，與易陰中有陽，陽中有陰，流
X12n0272_p0074b05║變無異。故見報以火言之，聞報以水言之。易則以
X12n0272_p0074b06║離為目，坎為耳，故於見聞之間，則曰燒曰注。至其
X12n0272_p0074b07║敘六報，於見則曰燒心，於聞則曰注意，餘四但曰
X12n0272_p0074b08║衝思、歷思、結思而已。不曰心意者，葢亦以心為火，
X12n0272_p0074b09║以意為水，思是意之業也。故前文謂意如幽室見。
X12n0272_p0074b10║幽室見者，沈潛之象，則復以為水也宜矣。而見報
X12n0272_p0074b11║曰燒聽能為鑊湯洋銅者，如易離在地為火，在天
X12n0272_p0074b12║為日。坎中有離，故有溫泉，有火井。離中有坎，故有
X12n0272_p0074b13║火鼠火龜。謂聽屬耳，耳屬坎，而見報之離火，變於
X12n0272_p0074b14║耳根之坎水故也。燒息能為黑烟紫𦦨者，如易艮
X12n0272_p0074b15║卦九三厲為熏心，程頤以為熏灼其心也。謂息屬
X12n0272_p0074b16║鼻，鼻屬艮，而見報之離火，變於鼻根之艮土故也。
X12n0272_p0074b17║燒味能為鐵丸鐵糜者，如易兌四九為金，離二七
X12n0272_p0074b18║為火。又乾為金，離為火煅之銳戈兵。火金相合，則
X12n0272_p0074b19║煅而為丸，融而為糜。謂味屬口舌，口舌屬兌，而見
X12n0272_p0074b20║報之離火，變於舌根之兌金故也。燒觸能為熱灰
X12n0272_p0074b21║爐炭者，如易坤為釜。釜有範金者，有合土者，其象
X12n0272_p0074b22║有腹有耳無足，是皆自坤變也。坤離皆有木象。黃
X12n0272_p0074b23║帝書曰：在天為風，在地為木。今焚薪為炭，枯枿成
X12n0272_p0074b24║灰，離火動而薪止，火滅而燼留。謂觸屬身，身屬坤，
X12n0272_p0074c01║而見報之離火，變於身根之坤土故也。燒心能為
X12n0272_p0074c02║星火煽鼓空界者，如易心位在坎離之間也。邵雍
X12n0272_p0074c03║曰：離為星。而張衡以星辰為地之精氣，上變乎天。
X12n0272_p0074c04║星，日之餘。辰，月之餘。月生於日，日所照臨，眾星被
X12n0272_p0074c05║耀，因水轉光。至精斁氣歇，坎極離現，則乃有飛殞
X12n0272_p0074c06║之象。謂心屬坎離，而見報之離火，復變於心位之
X12n0272_p0074c07║離火與坎水故也。聞報。注：聞則為貴為詰者，如易
X12n0272_p0074c08║離坎艮為無敢折獄，又為刑殺等義。謂聞屬耳，耳
X12n0272_p0074c09║屬坎，而聞報之坎水，變於耳根之坎水與艮土離
X12n0272_p0074c10║火故也。注：見則能為雷為吼者，如易離火與巽風
X12n0272_p0074c11║也。木中有火，風者，火氣之動也。離為目，動為多白
X12n0272_p0074c12║眼。觀眼之變，則可以知風火。故迅雷所轟，烈𦦨爍
X12n0272_p0074c13║金，驚颷奮發，萬竅怒號。謂見屬眼目，眼目屬離，而
X12n0272_p0074c14║聞報之坎水變於眼根之離火與震木巽風故也。
X12n0272_p0074c15║注息則能為雨為霧者，如易兌為口，艮為鼻，口鼻
X12n0272_p0074c16║通氣，山澤通也，水氣上蒸而為雲為霧。謂息屬鼻，
X12n0272_p0074c17║鼻屬艮，而聞報之坎水變於鼻根之艮土與兌金
X12n0272_p0074c18║故也。注味則能為膿為血者，如易坎為血，既濟曰
X12n0272_p0074c19║坎上東隣殺牛，歸妹曰兌上刲羊無血。謂味屬口
X12n0272_p0074c20║舌，口舌屬坎兌，而聞根之坎水變於舌根之兌金
X12n0272_p0074c21║坎水故也。注觸則能為畜為鬼為糞為尿者，如易
X12n0272_p0074c22║艮卦曰坤為身，坎為鬼。坤，土也。坎，水也。土陷于水
X12n0272_p0074c23║中，故為泥為塗。睽卦曰見豕負塗，載鬼一車，惡其
X12n0272_p0074c24║穢之甚也。謂觸屬身，身屬坤，而聞報之坎水變於
X12n0272_p0075a01║身根之坤土與坎水故也。注意則能為電為雹摧
X12n0272_p0075a02║碎心魄者，如易習坎，重坎也。今聞報之坎水復注
X12n0272_p0075a03║于意之坎水，乃以坎而入坎。葢意在坎離之間，坎
X12n0272_p0075a04║離以中相易，坎極成離，火光起於洲潬，巨焚生於
X12n0272_p0075a05║積油。坎，北方之卦，沍陰之地也。離，南方之卦，積陽
X12n0272_p0075a06║之地也。故陽極為電，陰極為雹。說卦為心病，為加
X12n0272_p0075a07║憂，謂意屬坎離，而聞報之坎水復變於耳根之坎
X12n0272_p0075a08║水與離火故也。餘準此可見。然此業報變現，如影
X12n0272_p0075a09║隨形，了無差忒，實由自妄所招，非本來有。或謂虗
X12n0272_p0075a10║張三世報應，妄說六道輪迴者，豈足與語易道哉。
X12n0272_p0075a11║言為質為履者，質與躓同。廣雅曰：躓，踏也。言為餒
X12n0272_p0075a12║為爽者，通俗文云：魚敗曰餒，羮敗曰爽。
X12n0272_p0075a13║復次，阿難！是諸眾生非破律儀、犯菩薩戒、毀佛涅槃，
X12n0272_p0075a14║諸餘雜業歷劫燒然，後還罪畢受諸鬼形。若於本因
X12n0272_p0075a15║貪物為罪，是人罪畢遇物成形，名為怪鬼；貪色為罪，
X12n0272_p0075a16║是人罪畢遇風成形，名為魃鬼；貪惑為罪，是人罪畢
X12n0272_p0075a17║遇畜成形，名為魅鬼；貪恨為罪，是人罪畢遇蟲成形，
X12n0272_p0075a18║名蠱毒鬼；貪憶為罪，是人罪畢遇衰成形，名為癘鬼；
X12n0272_p0075a19║貪慠為罪，是人罪畢遇氣成形，名為餓鬼；貪罔為罪，
X12n0272_p0075a20║是人罪畢遇幽為形，名為魘鬼；貪明為罪，是人罪畢
X12n0272_p0075a21║遇精為形，名魍魎鬼；貪成為罪，是人罪畢遇明為形，
X12n0272_p0075a22║名役使鬼；貪黨為罪，是人罪畢遇人為形，名傳送鬼。
X12n0272_p0075a23║阿難！是人皆以純情墜落，業火燒乾上出為鬼，此等
X12n0272_p0075a24║皆是自妄想業之所招引，若悟菩提則妙圓明本無
X12n0272_p0075b01║所有。
X12n0272_p0075b02║論曰：前文曰：十方微塵如來異口同音告阿難言：
X12n0272_p0075b03║善哉阿難！汝欲識知俱生無明，使汝輪轉生死結
X12n0272_p0075b04║根，唯汝六根更非他物。汝復欲知無上菩提，令汝
X12n0272_p0075b05║速證安樂解脫寂靜妙常，亦汝六根更非他物。嗚
X12n0272_p0075b06║呼！六根果何物哉？如二十五聖者因之以獲圓通，
X12n0272_p0075b07║葢所謂證安樂解脫者也。於六根而悟者，如受六
X12n0272_p0075b08║交罪報苦者因之以沈墜，葢所謂輪轉生死結根
X12n0272_p0075b09║者也。於六根而迷者，嗚呼！因迷而有六道，因悟而
X12n0272_p0075b10║有二十五圓通，豈本來有哉？世尊於法華說化城
X12n0272_p0075b11║大通智勝佛國土宮殿，謂大光普照徧滿世界勝
X12n0272_p0075b12║諸天光，而梵天王尋光自東來者西向見佛，自西
X12n0272_p0075b13║來者東向見佛，南北上下四方交相見佛，亦如東
X12n0272_p0075b14║西者，佛體非有方所者也。於火宅稱有五百人止
X12n0272_p0075b15║住其中，鴟梟鵰鷲烏鵲鳩鴿蚖蛇蝮蝎蜈蚣蜓蚰
X12n0272_p0075b16║守宮百足鼬貍鼷鼠諸惡蟲輩交橫馳走，屎尿臭
X12n0272_p0075b17║處不淨流溢，𧏙蜋諸虫而集其上。於智則言大通，
X12n0272_p0075b18║於光則言普照，於貪瞋癡苦集生死之趣則曰五
X12n0272_p0075b19║百人，於諸三毒則言諸虫輩及屎尿臭處，與十習
X12n0272_p0075b20║因六交報以成生死結根，二十五圓通以證安樂
X12n0272_p0075b21║寂靜妙常同意。
X12n0272_p0075b22║復次，阿難！鬼業既盡，則情與想二俱成空，方於世間
X12n0272_p0075b23║與元負人怨對相值，身為畜生酬其宿債。物怪之鬼，
X12n0272_p0075b24║物消報盡，生於世間多為梟類。風魃之鬼，風銷報盡，
X12n0272_p0075c01║生於世間多為咎徵一切異類。畜魅之鬼，畜死報盡，
X12n0272_p0075c02║生於世間多為狐類。蟲蠱之鬼，蠱滅報盡，生於世間
X12n0272_p0075c03║多為毒類。衰癘之鬼，衰窮報盡，生於世間多為蛔類。
X12n0272_p0075c04║受氣之鬼，氣消報盡，生於世間多為食類。綿幽之鬼，
X12n0272_p0075c05║幽銷報盡，生於世間多為服類。和精之鬼，和銷報盡，
X12n0272_p0075c06║生於世間多為應類。明靈之鬼，明滅報盡，生於世間
X12n0272_p0075c07║多為休徵一切諸類。依人之鬼，人亡報盡，生於世間
X12n0272_p0075c08║多為循類。阿難！是等皆以業火燒枯，酬其宿債傍為
X12n0272_p0075c09║畜生，此等亦皆自虗妄業之所招引。若悟菩提，則此
X12n0272_p0075c10║妄緣本無所有。如汝所言，寶蓮香等及琉璃王、善星
X12n0272_p0075c11║比丘，如是惡業本自發明，非從天降，亦非地出，亦非
X12n0272_p0075c12║人與，自妄所招還自來受，菩提心中皆為浮虗妄想
X12n0272_p0075c13║凝結。
X12n0272_p0075c14║復次，阿難！從是畜生酬償先債，若彼酬者分越所酬，
X12n0272_p0075c15║此等眾生還復為人反徵其剩。如彼有力兼有福德，
X12n0272_p0075c16║則於人中不捨人身酬還彼力；若無福者，還為畜生
X12n0272_p0075c17║償彼餘直。阿難當知，若用錢物或役其力償足自停，
X12n0272_p0075c18║如於中間殺彼身命或貪其肉，如是乃至經微塵劫
X12n0272_p0075c19║相食相誅，猶如轉輪互為高下無有休息，除奢摩他
X12n0272_p0075c20║及佛出世不可停𥨊。汝今應知，彼梟倫者酬足復形，
X12n0272_p0075c21║生人道中參合頑類；彼咎徵者酬足復形，生人道中
X12n0272_p0075c22║參合愚類；彼狐倫者酬足復形，生人道中參於庸類；
X12n0272_p0075c23║彼毒倫者酬足復形，生人道中參合狠類；彼蛔倫者
X12n0272_p0075c24║酬足復形，生人道中參合微類；彼食倫者酬足復形，
X12n0272_p0076a01║生人道中參合柔類；彼服倫者酬足復形，生人道中
X12n0272_p0076a02║參合勞類；彼應倫者酬足復形，生人道中參於文類；
X12n0272_p0076a03║彼休徵者酬足復形，生人道中參合明類；彼諸循倫
X12n0272_p0076a04║酬足復形，生人道中參於達類。阿難！是等皆以宿債
X12n0272_p0076a05║畢酬復形人道，皆無始來業計顛倒相生相殺，不遇
X12n0272_p0076a06║如來不聞正法，於塵勞中法爾輪轉，此輩名為可憐
X12n0272_p0076a07║愍者。
X12n0272_p0076a08║論曰：以十習因受六交報，生地獄中徧甞諸苦，餘
X12n0272_p0076a09║業盡已乃生人趣。然為順後之業，而昏荒癡愚有
X12n0272_p0076a10║自來矣。今所逢所偶，不自三塗之至者幾希。天竺
X12n0272_p0076a11║僧號耆域者，以晉惠時至襄陽，欲渡漢江。舟人以
X12n0272_p0076a12║其胡沙門弊陋，看不上眼，棄不載。至北岸而域已
X12n0272_p0076a13║往，舟人眩莫測，始異之。路有兩虎，域以手按一虎
X12n0272_p0076a14║頭，又頓足趂一虎曰：叱叱。於是虎皆背去。所至小
X12n0272_p0076a15║兒譁，隨之入洛陽。諸比丘為作禮，域危坐受之。謂
X12n0272_p0076a16║人曰：此方僧萬數。獨指支法淵曰：此菩薩從羊中
X12n0272_p0076a17║來。又指竺法興曰：此菩薩從天中來。又曰：比丘衣
X12n0272_p0076a18║服皆華飾，違法制，非佛意也。望見宮室曰：大略似
X12n0272_p0076a19║忉利天，但彼是道力所及，此特眾生淨業力成耳。
X12n0272_p0076a20║謂沙門耆闍密曰：匠此宮闕者，從忉利天來。成已
X12n0272_p0076a21║即還，天上屋脊瓦下應有作具。迹之，果有千五百
X12n0272_p0076a22║器。耆域聖者也，而洛陽萬僧中指兩人，而一人猶
X12n0272_p0076a23║旁生來。嗚呼，今可整心慮趣菩提乎。補曰：集解
X12n0272_p0076a24║以參合狠類次於狐倫之下，又以參合庸類次於
X12n0272_p0076b01║毒倫之下。愚甞以受諸鬼形，身為畜類，還復為人
X12n0272_p0076b02║等文歷商之，則知其為錯綜也。夫狐倫者，得非起
X12n0272_p0076b03║於所謂多為狐類乎？多為狐類，得非起於所謂貪
X12n0272_p0076b04║欲為罪乎？毒倫者，得非起於所謂多為毒類乎？多
X12n0272_p0076b05║為毒類，得非起於所謂貪恨為罪乎？故狐倫當以
X12n0272_p0076b06║庸類綴之，而毒倫當以很類綴之，信有自矣。
X12n0272_p0076b07║阿難！復有從人不依正覺修三摩地，別修妄念，存想
X12n0272_p0076b08║固形，遊於山林人不及處，有十種仙。阿難！彼諸眾生
X12n0272_p0076b09║堅固服餌而不休息，食道圓成，名地行仙；堅固草木
X12n0272_p0076b10║而不休息，藥道圓成，名飛行仙；堅固金石而不休息，
X12n0272_p0076b11║化道圓成，名遊行仙；堅固動止而不休息，氣精圓成，
X12n0272_p0076b12║名空行仙；堅固津液而不休息，潤德圓成，名天行仙；
X12n0272_p0076b13║堅固精色而不休息，吸粹圓成，名通行仙；堅固呪禁
X12n0272_p0076b14║而不休息，術法圓成，名道行仙；堅固思念而不休息，
X12n0272_p0076b15║思憶圓成，名照行仙；堅固交遇而不休息，感應圓成，
X12n0272_p0076b16║名精行仙；堅固變化而不休息，覺悟圓成，名絕行仙。
X12n0272_p0076b17║阿難！是等皆於人中鍊心，不修正覺，別得生理，壽千
X12n0272_p0076b18║萬歲，休止深山或大海島，絕於人境。斯亦輪迴，妄想
X12n0272_p0076b19║流轉，不修三昧，報盡還來，散入諸趣。
X12n0272_p0076b20║論曰：徧入三塗復為人類，當求超出，乃不遇正法
X12n0272_p0076b21║而別修妄術者。圓覺曰：眾生不能入清淨覺，非覺
X12n0272_p0076b22║違拒諸能入者，非覺入故。故曰：斯亦輪迴妄想流
X12n0272_p0076b23║轉，不修三昧，報盡還來散入諸趣也。
X12n0272_p0076b24║阿難，諸世間人不求常住，未能捨諸妻妾恩愛，於邪
X12n0272_p0076c01║婬中心不流逸澄鎣生明，命終之後鄰於日月，如是
X12n0272_p0076c02║一類名四天王天。於己妻房婬愛微薄，於淨居時不
X12n0272_p0076c03║得全味，命終之後超日月明居人間頂，如是一類名
X12n0272_p0076c04║忉利天。逢欲暫交去無思憶，於人間世動少靜多，命
X12n0272_p0076c05║終之後於虗空中朗然安住，日月光明上照不及，是
X12n0272_p0076c06║諸人等自有光明，如是一類名須𦦨摩天。一切時靜，
X12n0272_p0076c07║有應觸來未能違戾，命終之後上升精微，不接下界
X12n0272_p0076c08║諸人天境，乃至劫壞三災不及，如是一類名兜率陀
X12n0272_p0076c09║天。我無欲心應汝行事，於橫陳時味如嚼蠟，命終之
X12n0272_p0076c10║後生越化地，如是一類名樂變化天。無世間心同世
X12n0272_p0076c11║行事，於行事交了然超越，命終之後徧能出起化無
X12n0272_p0076c12║化境，如是一類名他化自在天。阿難，如是六天，形雖
X12n0272_p0076c13║出動，心迹尚交，自此已還名為欲界。
X12n0272_p0076c14║論曰：四天王天，鄰於日月者，居須彌山之半腹，出
X12n0272_p0076c15║海四萬由旬。日月自其宮前繞旋，以照四天之下。
X12n0272_p0076c16║自其上以至忉利天，尚四萬由旬。葢帝釋所居之
X12n0272_p0076c17║處，山之頂也。其四隅各八天，共三十二天，而帝釋
X12n0272_p0076c18║主之。𦦨摩天，此云善時分，即空居之初天也。日月
X12n0272_p0076c19║所不能上照，以蓮華開合，知時分耳。兜率陀天，此
X12n0272_p0076c20║云知足，又說喜足，又云妙足。過三禪，乃無三災。於
X12n0272_p0076c21║此又言三灾不及者，盡此一劫，無三災耳。彌勒菩
X12n0272_p0076c22║薩居此天，葢過去未來諸聖者，後得智所變之宮
X12n0272_p0076c23║也，故三灾不及。然凡夫以福感而生此天者，以劫
X12n0272_p0076c24║火亦能壞之也。樂變化天者，有所受用，隨念而至。
X12n0272_p0077a01║非如下之諸天，衣食假自化也。他化自在天者，所
X12n0272_p0077a02║須受用，又不思而至也。除樂變化天，他化自在天
X12n0272_p0077a03║無嫁娶事，一切欲界眾天，無有處女胎藏者。四天
X12n0272_p0077a04║王眾天，於父母肩上或懷中，如五歲小兒，欻然化
X12n0272_p0077a05║出忉利天。三十三天如六歲，時分天如七歲，知足
X12n0272_p0077a06║天如八歲，樂變化天如九歲，他化自在天如十歲。
X12n0272_p0077a07║以是觀之，如諸天於婬機微薄，分等差故。於其生
X12n0272_p0077a08║也，力用長少如此。世尊於此特言之，非苟然也。問
X12n0272_p0077a09║曰：於橫陳時，何義也？曰：女子躶形時也。司馬相如
X12n0272_p0077a10║好色賦曰：華容自獻，玉體橫陳。譯者用此土美詞，
X12n0272_p0077a11║緣節吾聖人之意耳。補曰：兜率陀，又云覩史多，
X12n0272_p0077a12║即欲界第四天。乃無漏報上所成，是為別報天也。
X12n0272_p0077a13║此天有內院、外院，總五十重。每一重有五百億天
X12n0272_p0077a14║宮，內則四十有九，外則一也。彌勒菩薩所處大摩
X12n0272_p0077a15║尼殿，居其中焉。此殿亦名善法堂，牢度䟦提神之
X12n0272_p0077a16║所造。上生經曰：佛告優波離：若我住世一小劫中，
X12n0272_p0077a17║廣說一生補處菩薩報應及十善果，不能窮盡。又
X12n0272_p0077a18║曰：今此天主，名曰彌勒者，是已具三品九類。行者
X12n0272_p0077a19║念念發弘誓願，得生彼處。以無漏力故，三灾不及。
X12n0272_p0077a20║所言不接下界諸人天境，乃至三灾不及者，通敘
X12n0272_p0077a21║內外院也。葢外院由第九品中一分不精進行者
X12n0272_p0077a22║所生之處。生七日後，彌勒菩薩放光雨華，引入內
X12n0272_p0077a23║院小摩尼殿。尋為說法，俾發起精進力故，然後引
X12n0272_p0077a24║之令入內院。二院之外，又有業報一天，乃有漏業
X12n0272_p0077b01║果所成，是為總報天也。修十善業者，得生彼處。以
X12n0272_p0077b02║有漏果故，三灾可壞。是雖俱同第四一天，然以總
X12n0272_p0077b03║報望外院，尚若仙凡之隔，況內院乎？言行雖出動，
X12n0272_p0077b04║心迹尚交者，此總結六天。雖已超出人世塵寰之
X12n0272_p0077b05║境，猶未離欲界。俱舍頌曰：六受欲交抱，執手笑視
X12n0272_p0077b06║婬。謂四天王天、忉利天則形交，𦦨摩天則勾抱，兜
X12n0272_p0077b07║率陀則執手，變化則對笑，他化則相視，而後熱惱
X12n0272_p0077b08║方息。言自此已還，名為欲界者，謂自空居四天，至
X12n0272_p0077b09║地居二天及人世，無非欲界所攝。葢四天王天與
X12n0272_p0077b10║忉利為地居，𦦨摩、兜率等為空居也。
X12n0272_p0077b11║大佛頂如來密因修證了義諸菩薩萬行首楞嚴經
X12n0272_p0077b12║合論卷第八
X12n0272_p0077b13║音切
X12n0272_p0077b14║眄（四莧切。）樗（音樞。）枹（音孚。）餐（音飡。）蒜（音筭。）韭（音久。）薤（音械。）萎（音雖。）鎣（音瑩）
X12n0272_p0077b15║複（音福。）銓（音川。）瞹（音愛。）澓（音伏。）輾（音碾。）磾（丹同。）薨（呼肱切。）蝡（如兗切。）毅
X12n0272_p0077b16║（魚既切。）綏（音須。）繕（音善。）皰（音砲。）郝（音壑。）躃（房益切。）囹圄（音令語。）梱（苦本
X12n0272_p0077b17║切。）鉞（音越。）刺（音漆。）檛（陟瓜切。）戮（音六。）虺（音許。）鴆（直禁切。）鞠（音菊。）磑（音對）
X12n0272_p0077b18║蹙（子六切。）煽（音扇。）愗（音茂。）糜（武悲切。）餒（奴罪切。）預（音朔。）倳（側吏切。）覈
X12n0272_p0077b19║（音翮。）滑（音骨。）斁（音亦。）刲睽（同古圭切。）沍（音互。）魃（音跋。）鴟（音癡。）梟（音囂。）鵰（音凋）
X12n0272_p0077b20║鷲（音就。）鼬（音柚。）鼷（音奚。）狠（呼墾切。）綜（子宋切。）躶（力可切。）