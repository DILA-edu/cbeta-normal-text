X12n0272_p0077c01║大佛頂如來密因修證了義諸菩薩萬行首楞嚴經
X12n0272_p0077c02║合論卷第九
X12n0272_p0077c03║
X12n0272_p0077c04║阿難！世間一切所修心人，不假禪那無有智慧，但能
X12n0272_p0077c05║執身不行婬慾，若行若坐想念俱無，愛染不生無留
X12n0272_p0077c06║欲界，是人應念身為梵侶，如是一類名梵眾天。欲習
X12n0272_p0077c07║既除離欲心現，於諸律儀愛樂隨順，是人應時能行
X12n0272_p0077c08║梵德，如是一類名梵輔天。身心妙圓威儀不缺，清淨
X12n0272_p0077c09║禁戒加以明悟，是人應時能統梵眾為大梵王，如是
X12n0272_p0077c10║一類名大梵天。
X12n0272_p0077c11║補曰：道書曰：太乙者，元一之氣，始生於太虗之上，
X12n0272_p0077c12║有玉京之天，乃玉京山也。四方各有八天，三十二
X12n0272_p0077c13║帝居之。玉京之上，有玉清、上清、不清三清之天。三
X12n0272_p0077c14║清之上，有虗皇十天，元老元尊與天真九皇居之。
X12n0272_p0077c15║無盡曰：內經所謂玉京三十二帝者，豈非佛之須
X12n0272_p0077c16║彌山頂忉利天乎？虗皇天者，豈非佛之大梵天乎？
X12n0272_p0077c17║內經謂天皇降九氣為混沌西天，以大梵天為世
X12n0272_p0077c18║界主。內經所謂三清天者，豈非佛之空居天乎？列
X12n0272_p0077c19║子所謂無極之外無極，無盡之外無盡，豈非佛之
X12n0272_p0077c20║所謂無量無邊？河沙世界乎？若夫大梵天王之上，
X12n0272_p0077c21║陰陽之所不及，其天少光、無量光、光音，以至於色
X12n0272_p0077c22║究竟天，雖大梵王有所不知，六合之外，孔老亦置
X12n0272_p0077c23║而不論。此釋迦文佛所以超乎無想之外，出乎空
X12n0272_p0077c24║識之表，而謂之不可思議者也。
X12n0272_p0078a01║阿難！此三勝流一切苦惱所不能逼，雖非正修真三
X12n0272_p0078a02║摩地，清淨心中諸漏不動，名為初禪。阿難！其次梵天
X12n0272_p0078a03║統攝梵人圓滿梵行，澄心不動寂湛生光，如是一類
X12n0272_p0078a04║名少光天。光光相然照曜無盡，映十方界徧成瑠璃，
X12n0272_p0078a05║如是一類名無量光天。吸持圓光成就教體，發化清
X12n0272_p0078a06║淨應用無盡，如是一類名光音天。阿難！此三勝流一
X12n0272_p0078a07║切憂懸所不能逼，雖非正修真三摩地，清淨心中麤
X12n0272_p0078a08║漏已伏，名為二禪。阿難！如是天人圓光成音，披音露
X12n0272_p0078a09║妙發成精行通寂滅樂，如是一類名少淨天。淨空現
X12n0272_p0078a10║前引發無際，身心輕安成寂滅樂，如是一類名無量
X12n0272_p0078a11║淨天。世界身心一切圓淨，淨德成就勝託現前歸寂
X12n0272_p0078a12║滅樂，如是一類名徧淨天。阿難！此三勝流具大隨順，
X12n0272_p0078a13║身心安隱得無量樂，雖非正修真三摩地，安隱心中
X12n0272_p0078a14║歡喜畢具，名為三禪。阿難！復次天人不逼身心，苦因
X12n0272_p0078a15║已盡樂非常住久必壞生，苦樂二心俱時頓捨，麤重
X12n0272_p0078a16║相滅淨福性生，如是一類名福生天。捨心圓融勝解
X12n0272_p0078a17║清淨，福無遮中得妙隨順窮未來際，如是一類名福
X12n0272_p0078a18║愛天。阿難！從是天中有二岐路，若於先心無量淨光
X12n0272_p0078a19║福德圓明修證而住，如是一類名廣果天；若於先心
X12n0272_p0078a20║雙厭苦樂，精研捨心相續不斷，圓窮捨道身心俱滅，
X12n0272_p0078a21║心慮灰凝經五百劫，是人既以生滅為因，不能發明
X12n0272_p0078a22║不生滅性，初半劫滅後半劫生，如是一類名無想天。
X12n0272_p0078a23║阿難！此四勝流，一切世間諸苦樂境所不能動，雖非
X12n0272_p0078a24║無為真不動地，有所得心功用純熟，名為四禪。阿難！
X12n0272_p0078b01║此中復有五不還天，於下界中九品習氣俱時滅盡，
X12n0272_p0078b02║苦樂雙亡下無卜居，故於捨心眾同分中安立居處。
X12n0272_p0078b03║阿難！苦樂兩滅鬪心不交，如是一類名無煩天；機括
X12n0272_p0078b04║獨行研交無地，如是一類名無熱天；十方世界妙見
X12n0272_p0078b05║圓澄，更無塵象一切沈垢，如是一類名善見天；精見
X12n0272_p0078b06║現前陶鑄無礙，如是一類名善現天；究竟羣幾窮色
X12n0272_p0078b07║性性入無邊際，如是一類名色究竟天。阿難！此不還
X12n0272_p0078b08║天，彼諸四禪四位天王，獨有欽聞不能知見，如今世
X12n0272_p0078b09║間曠野深山聖道場地，皆阿羅漢所住持故，世間麤
X12n0272_p0078b10║人所不能見。阿難！是十八天獨行無交未盡形累，自
X12n0272_p0078b11║此已還名為色界。
X12n0272_p0078b12║論曰：四禪者，一有漏、二無漏、三亦有漏亦無漏、四
X12n0272_p0078b13║非有漏非無漏也。俱舍曰：三靜慮各有三，第四靜
X12n0272_p0078b14║慮八者，不分廣果之無想天也。彌勒曰：色界十八
X12n0272_p0078b15║處，謂梵眾天、梵前益天、大梵天，此三由䎡中上品
X12n0272_p0078b16║熏修初靜慮故。少光、無量光、極靜光，此三由䎡中
X12n0272_p0078b17║上品熏修第二靜慮故。少淨天、無量淨天、遍淨天，
X12n0272_p0078b18║此三由䎡中上品熏修第三靜慮故。無雲天、福生
X12n0272_p0078b19║天、廣果天，此三由耎中上品熏修第四靜慮故。無
X12n0272_p0078b20║想天即廣果天攝，無別處所。復有諸聖住止不共
X12n0272_p0078b21║五淨居地，謂無煩、無熱、善見、善現及色究竟，由耎
X12n0272_p0078b22║中上上極品熏修第四靜慮故。彌勒所言梵前益
X12n0272_p0078b23║天者，此經梵輔天也。又言無雲天者，此經福愛天
X12n0272_p0078b24║也。而於福愛中分二岐路者，敘無想天也。問曰：何
X12n0272_p0078c01║名有二岐路？曰：若以直往則至廣果天，若以迂往
X12n0272_p0078c02║則至無想天。又問：何名廣果？曰：以發心已來不帶
X12n0272_p0078c03║異計，唯修根本四禪而離下諸地位之染，歷四位
X12n0272_p0078c04║而至福愛天，又增勝定廣果前之福生勝處是也。
X12n0272_p0078c05║又問曰：何名無想天？曰：若帶異計，六行伏惑，漸厭
X12n0272_p0078c06║漸離，而至福愛天，以得捨力故，捨心圓融，不復相
X12n0272_p0078c07║續，反窮所捨之法，捨心亦亡，不計身心，故曰身心
X12n0272_p0078c08║俱滅，然遂執以為涅槃心是也。此妄想相也，而以
X12n0272_p0078c09║之為真者，特以第六識暫不行，如水中之魚，已捨
X12n0272_p0078c10║心相，不知微細心生滅未捨耳。俱舍曰：此天於生
X12n0272_p0078c11║死時有異，方其初生也，凡經半劫，乃入無想異熟
X12n0272_p0078c12║也，故曰初半劫滅。及其欲死也，則自無想異熟而
X12n0272_p0078c13║出，又經半劫，乃有心相，心相現而後乃化，故曰後
X12n0272_p0078c14║半劫生。生死之間，四百九十九劫，一向無想，甚矣
X12n0272_p0078c15║末那之難離也，以無想定治之而復在也。鬪心不
X12n0272_p0078c16║交則無諍，故名無煩。研交無地則無摩，故名無熱。
X12n0272_p0078c17║有妙見故名善見，有妙現故名善現。機括獨行，無
X12n0272_p0078c18║待也。研交無地，無對也。陶鑄無礙，能發化也。陶鑄
X12n0272_p0078c19║水火而已，精性水也，見性火也。究竟羣幾者，動之
X12n0272_p0078c20║微也。於此究竟窮色性性者，色性空，空性覺，覺則
X12n0272_p0078c21║所謂色性性也。若但窮色性，非色究竟也。色空互
X12n0272_p0078c22║為性，故楞伽曰：住色究竟天，離諸過失處，於彼成
X12n0272_p0078c23║正覺也。
X12n0272_p0078c24║復次，阿難！從是有頂色邊際中，其間復有二種岐路。
X12n0272_p0079a01║若於捨心發明智慧，慧光圓通便出塵界，成阿羅漢
X12n0272_p0079a02║入菩薩乘，如是一類名為迴心大阿羅漢。若在捨心
X12n0272_p0079a03║捨厭成就，覺身為礙消礙入空，如是一類名為空處。
X12n0272_p0079a04║諸漏既銷無礙無滅，其中唯留阿賴耶識，全於末那
X12n0272_p0079a05║半分微細，如是一類名為識處。空色既亡識心都滅，
X12n0272_p0079a06║十方寂然迥無攸往，如是一類名無所有處。識性不
X12n0272_p0079a07║動以滅窮研，於無盡中發宣盡性，如存不存若盡非
X12n0272_p0079a08║盡，如是一類名為非想非非想處。此等窮空不盡空
X12n0272_p0079a09║理，從不還天聖道窮者，如是一類名不迴心鈍阿羅
X12n0272_p0079a10║漢。若從無想諸外道天窮空不歸，迷漏無聞便入輪
X12n0272_p0079a11║轉。阿難！是諸天上各各天人，則是凡夫業果酬答，答
X12n0272_p0079a12║盡入輪。彼之天王即是菩薩，游三摩提漸次增進，迴
X12n0272_p0079a13║向聖倫所修行路。阿難！是四空天身心滅盡定性現
X12n0272_p0079a14║前，無業果色從此逮終，名無色界。此皆不了妙覺明
X12n0272_p0079a15║心積妄發生，妄有三界中間，妄隨七趣沈溺，補特伽
X12n0272_p0079a16║羅各從其類。
X12n0272_p0079a17║論曰：無色界天無四種，雖無業果色，然有定果色，
X12n0272_p0079a18║為色所依故。俱舍曰：無色界無處所。何也？曰：彌勒
X12n0272_p0079a19║曰：無色界有四處所，或無處所。有情量建立者，謂
X12n0272_p0079a20║贍部洲人身量不定，或時高大或時卑小，然隨自
X12n0272_p0079a21║肘三肘半量。東毗提訶身量決定，亦隨自肘三肘
X12n0272_p0079a22║半量，身又高大。又如東毗提訶，如是西瞿耶尼、北
X12n0272_p0079a23║拘盧洲身量亦爾，轉復增高大。四天王眾天身量
X12n0272_p0079a24║如拘盧舍四分之一，三十三天身量復增一分。帝
X12n0272_p0079b01║釋身量半拘盧舍，時分天身量亦半。此上一切如
X12n0272_p0079b02║欲天身量，當知漸漸各增一分。梵眾天身量半踰
X12n0272_p0079b03║繕那，梵前益天身量一踰繕那，大梵天身量一踰
X12n0272_p0079b04║繕那半，少光天身量二踰繕那。此上一切餘天身
X12n0272_p0079b05║量各漸倍增，除無雲天，應知彼天減三繕那。又大
X12n0272_p0079b06║那落迦身量不定，若作增長極重惡不善業者，彼
X12n0272_p0079b07║感身形其量廣大，餘則不爾。如大那落迦，如是寒
X12n0272_p0079b08║那落迦、獨一那落迦、近邊那落迦，旁生、餓鬼亦爾。
X12n0272_p0079b09║諸非天身量大小如三十三天。當知無色界無有
X12n0272_p0079b10║色界，故無有身量。以彌勒之論，知其俱舍可信也。
X12n0272_p0079b11║問曰：何名復有二種岐路？曰：於色邊際中若能發
X12n0272_p0079b12║智慧光，則不復登空識無所有非想非非想四天，
X12n0272_p0079b13║故名迴心大阿羅漢也。若但有捨心而已，則是樂
X12n0272_p0079b14║定那含，故名空處也。又問曰：何名半分微細、全分
X12n0272_p0079b15║末那耶？曰：阿賴耶第八識也，末那第七識也，分別
X12n0272_p0079b16║事識第六識也，三者相依而有。八識之體無同無
X12n0272_p0079b17║異，六識之相分麤分細，麤則外緣色空等一切諸
X12n0272_p0079b18║法，細則內緣賴耶末那兩種耳。獨末那行相難辯，
X12n0272_p0079b19║雖以執受我相與癡慢愛見相應，然推窮之不見
X12n0272_p0079b20║歸宿。古師以日中設水器為喻，曰：水器是第八識
X12n0272_p0079b21║也，日六識也，日以器中之水為緣故。壁間浮動之
X12n0272_p0079b22║影，影末那也。於此言全分末那者，此識但內執弗
X12n0272_p0079b23║外緣故。半分微細者，六識內緣賴耶末那兩種之
X12n0272_p0079b24║細相也。如人食卵剝殻而爪分之，視其黃處賴耶
X12n0272_p0079c01║也，曰處全分末那也。已棄之殻，六識外緣色空等
X12n0272_p0079c02║一切諸法之麤相也。尚有其微膜，其白處半分微
X12n0272_p0079c03║細相。又問曰：何名如存不存、若盡非盡耶？曰：雖見
X12n0272_p0079c04║識在而不起，如存不存也。雖見盡而識在，若盡非
X12n0272_p0079c05║盡也。言非想者，識性不動，第六麤識想不起故。非
X12n0272_p0079c06║非想者，雖麤不起，第八流注恒不息故。又問曰：無
X12n0272_p0079c07║身量有壽量乎？曰：以識所依之報是有法，有法必
X12n0272_p0079c08║有終盡故。雖名無色界亦有壽量。彌勒曰：贍部洲
X12n0272_p0079c09║人壽量不定，彼人以三十日夜為一月，以十二月
X12n0272_p0079c10║為一歲，或於一時壽量百歲，或於一時壽量八十
X12n0272_p0079c11║歲，或於一時壽量漸減乃至十歲。東毗提訶人壽
X12n0272_p0079c12║量決定二百五十歲，西瞿耶尼人壽量決定五百
X12n0272_p0079c13║歲，北拘盧洲人壽量決定千歲。又人間五十歲是
X12n0272_p0079c14║四天王眾天一日一夜，以此日夜三十日夜為一
X12n0272_p0079c15║月，以十二月為一歲，後諸天眾壽量五百歲。人間
X12n0272_p0079c16║百歲是三十三天一日一夜，以此日夜如前說，彼
X12n0272_p0079c17║諸天眾壽量千歲。如是所餘乃至他化自在天，日
X12n0272_p0079c18║夜及壽量各增前一倍。又四天王眾天滿足壽量，
X12n0272_p0079c19║是等活大那落迦一日一夜，即以此三十日夜為
X12n0272_p0079c20║一月，以十二月為一歲，彼大那落迦壽量五百歲。
X12n0272_p0079c21║以四天王眾天壽量成等活大那落迦壽量，如是
X12n0272_p0079c22║以三十三天壽量成黑繩大那落迦壽量，以時分
X12n0272_p0079c23║天壽量成眾合大那落迦壽量，以知足天壽量成
X12n0272_p0079c24║號叫大那落迦壽量，以化樂天壽量成大號叫大
X12n0272_p0080a01║那落迦壽量，以他化自在天壽量成燒熱大那落
X12n0272_p0080a02║迦壽量，應知亦爾。極燒熱大那落迦有情壽半中
X12n0272_p0080a03║劫，無間大那落迦有情壽一中劫，非天壽量如三
X12n0272_p0080a04║十三天，旁生餓鬼壽量不定。又寒那落迦於大那
X12n0272_p0080a05║落迦次第相望，壽量近半應知。又近邊那落迦獨
X12n0272_p0080a06║一那落迦，受生有情壽量不定。梵眾天壽二十中
X12n0272_p0080a07║劫一劫，梵前益天壽四十中劫一劫，大梵天壽六
X12n0272_p0080a08║十劫中一劫，小光天壽八十劫中二劫，自此已上
X12n0272_p0080a09║餘色界天，壽量相望各漸倍增，唯除無雲天，當知
X12n0272_p0080a10║彼天壽減三劫。空無邊處壽二萬劫，識無邊處壽
X12n0272_p0080a11║四萬劫，無所有處壽六萬劫，非想非非想處壽八
X12n0272_p0080a12║萬劫，除北拘盧洲，餘一劫處悉有中夭。補特伽羅，
X12n0272_p0080a13║此云數取趣，謂凡夫造善惡業緣，或生天趣或墮
X12n0272_p0080a14║三塗，取七趣不定故也。補曰：寂音所論壽量，於
X12n0272_p0080a15║器界成壞，劫數增減，猶未之盡。彼七趣壽量時數，
X12n0272_p0080a16║皆以贍部洲為標準。且以住劫中，一增一減，凡二
X12n0272_p0080a17║十增減言之。曰增劫者，如贍部州人壽異時止，年
X12n0272_p0080a18║十歲者，生子便倍增至十五歲，漸漸倍增至八萬
X12n0272_p0080a19║四千歲，故曰增劫。曰減劫者，如百歲減一歲，自八
X12n0272_p0080a20║萬四千歲，漸漸減至十歲。如是一增一減，名一中
X12n0272_p0080a21║劫也。又減劫，人壽減至三十歲時，饑饉劫起，經七
X12n0272_p0080a22║年七月七日方滿。人於是時，起下品厭離心。過此
X12n0272_p0080a23║饑饉劫已，人壽又減至二十歲時，疾病劫起，經七
X12n0272_p0080a24║月七日方止。人於是時，起中品厭離心。過此疾病
X12n0272_p0080b01║劫已，人壽又減至十歲時，刀兵劫起，經七日方息。
X12n0272_p0080b02║人於是時，起上品厭離心。過此刀兵劫已，是名小
X12n0272_p0080b03║三灾劫也。此小三灾劫，但壞有情，不壞器世界。如
X12n0272_p0080b04║是二十中劫成（句），謂成器世界也。器世界成時，先
X12n0272_p0080b05║自上成色界三禪天，次第成下，至欲界𦦨摩天。此
X12n0272_p0080b06║依空居者，故自上而成下也。其次先自下風輪，次
X12n0272_p0080b07║第成上，至忉利天。此依地界者，故自下而成上也。
X12n0272_p0080b08║如是二十中劫成已住（句），謂世界已成，能安住有
X12n0272_p0080b09║情故也。此二十住劫，每一增劫，增至八萬四千歲
X12n0272_p0080b10║時，有轉輪王出治于世。其減劫，於二十減劫中，有
X12n0272_p0080b11║千佛出化于世。如賢劫中，至第九劫，有四佛出化
X12n0272_p0080b12║于世。減至六萬歲時，拘留孫佛出化于世。又減至
X12n0272_p0080b13║四萬歲時，拘那含牟尼佛出化于世。復減至二萬
X12n0272_p0080b14║歲時，迦葉佛出化于世。至百歲時，釋迦牟尼佛出
X12n0272_p0080b15║化于世。前八萬劫中，無佛出世。至第十劫，減至八
X12n0272_p0080b16║萬歲時，彌勒佛出化于世。十一至十四劫，亦無佛
X12n0272_p0080b17║出世。至第十五劫，有九百九十四佛，次第出化于
X12n0272_p0080b18║世。十六至十九劫，亦無佛出世。至第二十劫，婁至
X12n0272_p0080b19║佛出化于世。然此住劫，器世界中，有千須彌盧，千
X12n0272_p0080b20║日月輪，千四大洲，作一輪圍山，其頂高至二禪天，
X12n0272_p0080b21║名一小千界。千小千界，作一輪圍山，其頂高至三
X12n0272_p0080b22║禪天，名一中千界。千中千界，作一輪圍山，其頂高
X12n0272_p0080b23║至四禪天，名一大千界。是名三千大千世界，總名
X12n0272_p0080b24║娑婆世界。是一佛所化之境，同一成壞。於一四洲
X12n0272_p0080c01║中，有一化身，故名千百億化身。如是二十中，劫住
X12n0272_p0080c02║已壞（句）。謂住劫已滿，壞劫時至也。一火劫，其俱生
X12n0272_p0080c03║火起，壞至二禪天。二水劫，其俱生水起，壞至三禪
X12n0272_p0080c04║天。三風劫，其俱生風起，壞至四禪天。而四禪天不
X12n0272_p0080c05║壞，為捨念清淨故，是名大三灾劫也。此大三灾劫，
X12n0272_p0080c06║但壞器世界，不壞有情。而有情徙於別界，或有福
X12n0272_p0080c07║願，及三摩提力者，得生四禪天中也。如是二十中，
X12n0272_p0080c08║劫壞已空（句）。謂器世界已壞，空劫時至也。空二十
X12n0272_p0080c09║劫時數已，復成器世界。如是器世界成壞，首尾連
X12n0272_p0080c10║環，源源不絕，故曰成住壞空。總八十中劫，名一大
X12n0272_p0080c11║劫也。
X12n0272_p0080c12║復次，阿難！是三界中復有四種阿修羅類。若於鬼道
X12n0272_p0080c13║以護法力成通入空，此阿修羅從卵而生，鬼趣所攝。
X12n0272_p0080c14║若於天中降德貶墜，其所卜居隣於日月，此阿修羅
X12n0272_p0080c15║從胎而出，人趣所攝。有修羅王執持世界力洞無畏，
X12n0272_p0080c16║能與梵王及天帝釋四天爭權，此阿修羅因變化有，
X12n0272_p0080c17║天趣所攝。阿難！別有一分下劣修羅，生大海心沈水
X12n0272_p0080c18║穴口，旦遊虗空暮歸水宿，此阿修羅因濕氣有，畜生
X12n0272_p0080c19║趣攝。
X12n0272_p0080c20║阿難，如是地獄、餓鬼、畜生、人及神仙、天暨修羅，精研
X12n0272_p0080c21║七趣，皆是昏沈諸有為相，妄想受生，妄想隨業，於妙
X12n0272_p0080c22║圓明無作本心，皆如空華，元無所著，但一虗妄，更無
X12n0272_p0080c23║根緒。阿難，此等眾生不識本心，受此輪迴，經無量劫
X12n0272_p0080c24║不得真淨，皆由隨順殺、盜、婬故。反此三種，又則出生
X12n0272_p0081a01║無殺、盜、婬，有名鬼倫，無名天趣，有無相傾，起輪迴性。
X12n0272_p0081a02║若得妙發三摩提者，則妙常寂，有無二無，無二亦滅，
X12n0272_p0081a03║尚無不殺、不偷、不婬，云何更隨殺、盜、婬事？阿難，不斷
X12n0272_p0081a04║三業，各各有私，因各各私，眾私同分，非無定處，自妄
X12n0272_p0081a05║發生，生妄無因，無可尋究。汝勗修行，欲得菩提，要除
X12n0272_p0081a06║三惑。不盡三惑，縱得神通，皆是世間有為功用，習氣
X12n0272_p0081a07║不滅，落於魔道。雖欲除妄，倍加虗偽，如來說為可哀
X12n0272_p0081a08║憐者。汝妄自造，非菩提咎。作是說者，名為正說；若他
X12n0272_p0081a09║說者，即魔王說。
X12n0272_p0081a10║補曰：諸師所判流通分，未見定論者，或指第八卷
X12n0272_p0081a11║文殊問名後為流通，或指第九卷七趣後為二種
X12n0272_p0081a12║流通，或指第十卷阿難若復有人後為流通。夫若
X12n0272_p0081a13║以問名後為流通者，阿難何得躡前妙明妙心，而
X12n0272_p0081a14║起七趣之問乎？若以七趣後為二種流通者，如來
X12n0272_p0081a15║何特於此流通行門乎？按經，始自阿難殷勤啟請
X12n0272_p0081a16║妙奢摩他、三摩、禪那最初方便，以至如來謂阿難
X12n0272_p0081a17║曰：汝雖強記，但益多聞，於奢摩他微密觀照，心猶
X12n0272_p0081a18║未了。遂於將罷法座之後，復告大眾及阿難曰：汝
X12n0272_p0081a19║猶未識修奢摩他、毗婆舍那微細魔事，原始要終，
X12n0272_p0081a20║不出修奢摩陀、三摩、禪那觀行之旨。由是而知，問
X12n0272_p0081a21║名已後，俱為正宗，直至若復有人下，方屬流通也。
X12n0272_p0081a22║問曰：何謂有名鬼倫，無名天趣？曰：隨順殺、盜、婬是
X12n0272_p0081a23║有（句），故淪墮於四惡趣，鬼倫其一也。反此三種，不
X12n0272_p0081a24║隨順殺、盜、婬是無（句），故出生三善趣，天趣其一也。
X12n0272_p0081b01║蓋舉一例諸，以定七趣之所自耳。然四惡三善中，
X12n0272_p0081b02║三業所犯，亦有兼不兼之謂。善惡雖異，輪迴則一，
X12n0272_p0081b03║故有無相傾，流轉七趣，無有休息。若能妙發三摩
X12n0272_p0081b04║提者，尚不存無二之心，況隨順殺、盜、婬事哉？阿修
X12n0272_p0081b05║羅義，見第五卷福備眾生下。
X12n0272_p0081b06║即時如來將罷法座，於師子牀攬七寶几，迴紫金山
X12n0272_p0081b07║再來凭倚，普告大眾及阿難言：汝等有學緣覺、聲聞，
X12n0272_p0081b08║今日迴心趣大菩提無上妙覺。吾今已說真修行法，
X12n0272_p0081b09║汝猶未識；修奢摩他、毗婆舍那微細魔事，魔境現前，
X12n0272_p0081b10║汝不能識。洗心非正，落於邪見，或汝陰魔，或復天魔，
X12n0272_p0081b11║或著鬼神，或遭魑魅，心中不明，認賊為子。
X12n0272_p0081b12║補云：前文已嘗開顯陰濁之相狀，而未詳敘眾魔
X12n0272_p0081b13║之次序。今重出之，俾學者安住禪那，不為勝妙之
X12n0272_p0081b14║境所移，則眾魔不戰而自屈，此實成佛之大旨也。
X12n0272_p0081b15║自古義學之師，多以通經大略為能事，不以進修
X12n0272_p0081b16║三昧為要訣，遂判為流通矣。吾宗明悟之士，多亦
X12n0272_p0081b17║醉心於徵辯之文，不能怡神於精研之域，於三決
X12n0272_p0081b18║定義失其嚴奉，故觸境遇緣，為魔所拆困，惜哉。陰
X12n0272_p0081b19║有五種者，能蓋覆真性，滋發無明，總妄想為其原
X12n0272_p0081b20║也。故色陰以堅固為妄想，受陰以虗明為妄想，想
X12n0272_p0081b21║陰以融通為妄想，行陰以幽隱為妄想，識陰以罔
X12n0272_p0081b22║象虗無顛倒為妄想。於奢摩他中，不明諸魔所入，
X12n0272_p0081b23║如認賊為子。故曰：洗心非正
X12n0272_p0081b24║又復於中得少為足，如第四禪無聞比丘，妄言證聖，
X12n0272_p0081c01║天報已畢，衰相現前，謗阿羅漢，身遭後有，墮阿鼻獄。
X12n0272_p0081c02║汝應諦聽，吾今為汝子細分別。阿難起立，并其會中
X12n0272_p0081c03║同有學者，歡喜頂禮，伏聽慈誨。
X12n0272_p0081c04║佛告阿難及諸大眾：汝等當知，有漏世界十二類生，
X12n0272_p0081c05║本覺妙明，覺圓心體，與十方佛無二無別。由汝妄想，
X12n0272_p0081c06║迷理為咎，癡愛發生。生發徧迷，故有空性；化迷不息，
X12n0272_p0081c07║有世界生。則此十方微塵國土非無漏者，皆是迷頑
X12n0272_p0081c08║妄想安立。當知虗空生汝心內，猶如片雲點太清裏，
X12n0272_p0081c09║況諸世界在虗空耶？汝等一人發真歸元，此十方空
X12n0272_p0081c10║皆悉消殞，云何空中所有國土而不振裂？汝輩修禪
X12n0272_p0081c11║飾三摩地，十方菩薩及諸無漏大阿羅漢，心精通㳷，
X12n0272_p0081c12║當處湛然。一切魔王及與鬼神、諸凡夫天，見其宮殿
X12n0272_p0081c13║無故崩裂，大地振坼，水陸飛騰，無不驚慴。凡夫昏暗，
X12n0272_p0081c14║不覺遷訛。彼等咸得五種神通，唯除漏盡，戀此塵勞，
X12n0272_p0081c15║如何令汝摧裂其處？是故鬼神及諸天魔、魍魎、妖精，
X12n0272_p0081c16║於三昧時僉來惱汝。然彼諸魔雖有大怒，彼塵勞內
X12n0272_p0081c17║汝妙覺中，如風吹光，如刀斷水，了不相觸。汝如沸湯，
X12n0272_p0081c18║彼如堅氷，煖氣漸隣，不日銷殞。徒恃神力，但為其客，
X12n0272_p0081c19║成就破亂。由汝心中五陰主人，主人若迷，客得其便。
X12n0272_p0081c20║當處禪那覺悟無惑，則彼魔事無奈汝何。陰消入明，
X12n0272_p0081c21║則彼羣邪咸受幽氣。明能破暗，近自消殞，如何敢留
X12n0272_p0081c22║擾亂禪定？若不明悟，被陰所迷，則汝阿難必為魔子，
X12n0272_p0081c23║成就魔人。如魔登伽殊為眇劣，彼唯呪汝破佛律儀，
X12n0272_p0081c24║八萬行中只毀一戒，心清淨故尚未淪溺。此乃隳汝
X12n0272_p0082a01║寶覺全身，如宰臣家忽逢籍沒，宛轉零落，無可哀救。
X12n0272_p0082a02║論曰：無聞比丘以精勤不息，自初禪至四禪，已離
X12n0272_p0082a03║八灾患，謂已證阿羅漢果矣，更不修進。及於化時，
X12n0272_p0082a04║四禪中陰乃見尚有生，故忽然起謗，遂成邪見。天
X12n0272_p0082a05║中陰滅，墮於惡趣中。故曰得少為足也。世尊以此
X12n0272_p0082a06║會緣阿難，故宣示深奧。尚念後世墮少聞障，故重
X12n0272_p0082a07║說五陰，各各自麤至細，殞滅之時，有十境界。譬如
X12n0272_p0082a08║慈母扶女登車，渠渠勸誡，隄防其失，而懸憂之。問
X12n0272_p0082a09║曰：一人發真歸元，十方虗空皆悉銷殞，我自可也。
X12n0272_p0082a10║而曰一切魔王及與鬼神、諸凡夫天，見其宮殿無
X12n0272_p0082a11║故崩裂，何也？曰：凡曰本無今有者，便不可信。何以
X12n0272_p0082a12║故？是假法故。假法依情，情以計而有。如水中之月，
X12n0272_p0082a13║非眼處收，意計為有故。若悟三界唯心，但一寂滅。
X12n0272_p0082a14║寂滅之中，容有魔王、鬼神、凡夫天類。譬如𦦨爐之
X12n0272_p0082a15║內，有一縷線。故曰：云何空中所有國土而不振裂？
X12n0272_p0082a16║補曰：當知虗空生汝心內，猶如片雲點太清裏，即
X12n0272_p0082a17║空生大覺中，如海一漚發也。況諸世界在虗空耶？
X12n0272_p0082a18║即迷妄有虗空，依空立世界也。汝等一人發真歸
X12n0272_p0082a19║元，此十方空皆悉銷殞，即漚滅空本無，況復諸三
X12n0272_p0082a20║有也。
X12n0272_p0082a21║阿難當知，汝坐道場銷落諸念，其念若盡，則諸離念
X12n0272_p0082a22║一切精明，動靜不移憶忘如一，當住此處入三摩提。
X12n0272_p0082a23║如明目人處大幽暗，精性妙淨心未發光，此則名為
X12n0272_p0082a24║色陰區宇。若目明朗，十方洞開無復幽黯，名色陰盡，
X12n0272_p0082b01║是人則能超越劫濁。觀其所由，堅固妄想以為其本。
X12n0272_p0082b02║阿難！當在此中精研妙明四大不織，少選之間身能
X12n0272_p0082b03║出礙，此名精明流溢前境。斯但功用暫得如是，非為
X12n0272_p0082b04║聖證。不作聖心名善境界，若作聖解即受羣邪。
X12n0272_p0082b05║阿難！復以此心精研妙明其身內徹，是人忽然於其
X12n0272_p0082b06║身內拾出蟯蛔，身相宛然亦無傷毀，此名精明流溢
X12n0272_p0082b07║形體。斯但精行暫得如是，非為聖證。不作聖心名善
X12n0272_p0082b08║境界，若作聖解即受羣邪。
X12n0272_p0082b09║又以此心內外精研，其時魂魄、意志、精神，除執受身，
X12n0272_p0082b10║餘皆涉入，互為賓主，忽於空中聞說法聲，或聞十方
X12n0272_p0082b11║同敷密義，此名精魄遞相離合，成就善種。暫得如是，
X12n0272_p0082b12║非為聖證。不作聖心，名善境界；若作聖解，即受羣邪。
X12n0272_p0082b13║又以此心澄露皎徹，內外發明，十方徧作閻浮檀色，
X12n0272_p0082b14║一切種類化為如來，于時忽見毗盧遮那踞天光臺，
X12n0272_p0082b15║千佛圍繞，百億國土及與蓮華俱時出現，此名心魂
X12n0272_p0082b16║靈悟所染，心光研明，照諸世界。蹔得如是，非為聖證。
X12n0272_p0082b17║不作聖心，名善境界；若作聖解，即受羣邪。
X12n0272_p0082b18║又以此心，精研妙明，觀察不停，抑按降伏，制止超越。
X12n0272_p0082b19║於時忽然十方虗空，成七寶色，或百寶色，同時徧滿，
X12n0272_p0082b20║不相留礙，青黃赤白，各各純現，此名抑按功力逾分。
X12n0272_p0082b21║暫得如是，非為聖證。不作聖心，名善境界。若作聖解，
X12n0272_p0082b22║即受羣邪。
X12n0272_p0082b23║又以此心，研究澄徹，精光不亂，忽於夜半，在暗室內，
X12n0272_p0082b24║見種種物，不殊白晝，而暗室物，亦不除滅，此名心細。
X12n0272_p0082c01║密澄其見，所視洞幽，暫得如是，非為聖證。不作聖心，
X12n0272_p0082c02║名善境界；若作聖解，即受羣邪。
X12n0272_p0082c03║又以此心圓入虗融，四肢忽然同於草木，火燒刀斫，
X12n0272_p0082c04║曾無所覺。又則火光不能燒熱，縱割其肉，猶如削木，
X12n0272_p0082c05║此名塵併。排四大性，一向入純，暫得如是，非為聖證。
X12n0272_p0082c06║不作聖心，名善境界；若作聖解，即受羣邪。
X12n0272_p0082c07║又以此心，成就清淨。淨心功極，忽見大地，十方山河，
X12n0272_p0082c08║皆成佛國，具足七寶，光明徧滿。又見恒沙諸佛如來，
X12n0272_p0082c09║徧滿空界，樓殿華麗。下見地獄，上觀天宮，得無障礙。
X12n0272_p0082c10║此名欣厭。凝想日深，想久化成，非為聖證。不作聖心，
X12n0272_p0082c11║名善境界。若作聖解，即受羣邪。
X12n0272_p0082c12║又以此心研究深遠，忽於中夜遙見遠方市井街巷、
X12n0272_p0082c13║親族眷屬，或聞其語，此名迫心，逼極飛出，故多隔見，
X12n0272_p0082c14║非為聖證。不作聖心，名善境界；若作聖解，即受羣邪。
X12n0272_p0082c15║又以此心研究精極，見善知識形體變移，少選無端
X12n0272_p0082c16║種種遷改，此名邪心，含受魑魅，或遭天魔入其心腹，
X12n0272_p0082c17║無端說法，通達妙義，非為聖證。不作聖心，魔事銷歇；
X12n0272_p0082c18║若作聖解，即受羣邪。
X12n0272_p0082c19║阿難！如是十種禪那現境皆是色陰，用心交互故現
X12n0272_p0082c20║斯事。眾生頑迷不自忖量，逢此因緣迷不自識謂言
X12n0272_p0082c21║登聖，大妄語成墮無間獄。汝等當依如來滅後，於末
X12n0272_p0082c22║法中宣示斯義，無令天魔得其方便，保持覆護成無
X12n0272_p0082c23║上道。
X12n0272_p0082c24║補曰：諸魔依妄想而住，陰屬想也。想滅陰消，魔自
X12n0272_p0083a01║潛伏。陰存想在，魔得伺其隙矣。入三摩提者，要在
X12n0272_p0083a02║不迷五陰主人，而親識主人面目，知主人住處。若
X12n0272_p0083a03║識其面目，知其住處，魔將何所施力？豈待煖氣漸
X12n0272_p0083a04║憐，始能消殞耶？世尊謂慶喜曰：若不識知心目所
X12n0272_p0083a05║在，則不能得降伏塵勞是已。故古之宗師，常自召
X12n0272_p0083a06║曰：主人翁。復自應之曰：諾。又曰：惺惺著，他時後日，
X12n0272_p0083a07║莫受人瞞。嗚呼，此其可謂真知真識者也。倘未能
X12n0272_p0083a08║真知真識，遇禪那現境，當遵如來警誨，不作聖證，
X12n0272_p0083a09║則庶幾矣。入此色陰，則銷落諸念，動靜不移，如明
X12n0272_p0083a10║目人處大幽暗，以心未發光也。於四大不織，則身
X12n0272_p0083a11║能出礙，故流溢前境。其身內徹，則身相宛然，故流
X12n0272_p0083a12║溢形體。內外精研，則互為賓主，故遞相離合。澄露
X12n0272_p0083a13║皎徹，則照諸世界，故靈悟所染。觀察不停，則功力
X12n0272_p0083a14║逾分，故不相留礙。精光不亂，則密澄其見，故所視
X12n0272_p0083a15║洞幽。圓入虗融，則排四大性，故曾無所覺。靜心功
X12n0272_p0083a16║極，則得無障礙，故凝想日深。研究深遠，則逼極飛
X12n0272_p0083a17║出，故多隔見。研究精極，則含受魑魅，故無端說法
X12n0272_p0083a18║也。劫濁依色陰而有，此陰若盡，則十方洞開，非空
X12n0272_p0083a19║見不分，故能超之。四肢，集解作四體。
X12n0272_p0083a20║阿難，彼善男子修三摩提，奢摩陀中色陰盡者，見諸
X12n0272_p0083a21║佛心如明鏡中顯現其像，若有所得而未能用，猶如
X12n0272_p0083a22║魘人手足宛然見聞不惑，心觸客邪而不能動，此則
X12n0272_p0083a23║名為受陰區宇。若魘咎歇，其心離身返觀其面，去住
X12n0272_p0083a24║自由無復留礙，名受陰盡。是人則能超越見濁，觀其
X12n0272_p0083b01║所由，虗明妄想以為其本。
X12n0272_p0083b02║阿難！彼善男子當在此中得大光曜，其心發明內抑
X12n0272_p0083b03║過分，忽於其處發無窮悲，如是乃至觀見蚊虻猶如
X12n0272_p0083b04║赤子，心生憐愍不覺流淚，此名功用抑摧過越，悟則
X12n0272_p0083b05║無咎非為聖證，覺了不迷久自銷歇。若作聖解，則有
X12n0272_p0083b06║悲魔入其心腑，見人則悲啼泣無限，失於正受當從
X12n0272_p0083b07║淪墜。
X12n0272_p0083b08║阿難！又彼定中諸善男子，見色陰消受陰明白，勝相
X12n0272_p0083b09║現前感激過分，忽於其中生無限勇，其心猛利志齊
X12n0272_p0083b10║諸佛，謂三僧祇一念能越，此名功用陵率過越。悟則
X12n0272_p0083b11║無咎非為聖證，覺了不迷久自銷歇。若作聖解，則有
X12n0272_p0083b12║狂魔入其心腑，見人則誇我慢無比，其心乃至上不
X12n0272_p0083b13║見佛、下不見人，失於正受當從淪墜。
X12n0272_p0083b14║又彼定中諸善男子，見色陰銷受陰明白，前無新證
X12n0272_p0083b15║歸失故居，智力衰微入中隳地逈無所見，心中忽然
X12n0272_p0083b16║生大枯渴，於一切時沈憶不散，將此以為勤精進相，
X12n0272_p0083b17║此名修心無慧自失，悟則無咎非為聖證。若作聖解，
X12n0272_p0083b18║則有憶魔入其心腑，旦夕撮心懸在一處，失於正受
X12n0272_p0083b19║當從淪墜。
X12n0272_p0083b20║又彼定中諸善男子，見色陰銷受陰明白，慧力過定
X12n0272_p0083b21║失於猛利，以諸勝性懷於心中，自心已疑是盧舍那
X12n0272_p0083b22║得少為足，此名用心亡失恒審溺於知見。悟則無咎，
X12n0272_p0083b23║非為聖證。若作聖解，則有下劣易知足魔入其心腑，
X12n0272_p0083b24║見人自言：我得無上第一義諦。失於正受，當從淪墜。
X12n0272_p0083c01║又彼定中諸善男子，見色陰消受陰明白，新證未獲
X12n0272_p0083c02║故心已亡，歷覽二際自生艱險，於心忽然生無盡憂，
X12n0272_p0083c03║如坐鐵床如飲毒藥，心不欲活常求於人，令害其命
X12n0272_p0083c04║早取解脫，此名修行失於方便。悟則無咎，非為聖證。
X12n0272_p0083c05║若作聖解，則有一分常憂愁魔入其心腑，手執刀劒
X12n0272_p0083c06║自割其肉欣其捨壽，或常憂愁走入山林不耐見人。
X12n0272_p0083c07║失於正受，當從淪墜。
X12n0272_p0083c08║又彼定中諸善男子，見色陰銷受陰明白，處清淨中
X12n0272_p0083c09║以安隱後，忽然自有無限喜生，心中歡悅不能自止，
X12n0272_p0083c10║此名輕安無慧自禁，悟則無咎非為聖證。若作聖解，
X12n0272_p0083c11║則有一分好喜悅魔入其心腑，見人則笑，於衢路傍
X12n0272_p0083c12║自歌自舞，自謂已得無礙解脫，失於正受當從淪墜。
X12n0272_p0083c13║又彼定中諸善男子，見色陰銷受陰明白，自謂已足，
X12n0272_p0083c14║忽有無端大我慢起，如是乃至慢與過慢及慢過慢，
X12n0272_p0083c15║或增上慢或卑劣慢一時俱發，心中尚輕十方如來，
X12n0272_p0083c16║何況下位聲聞緣覺？此名見勝無慧自救，悟則無咎
X12n0272_p0083c17║非為聖證。若作聖解，則有一分大我慢魔入其心腑，
X12n0272_p0083c18║不禮塔廟摧毀經像，謂檀越言：此是金銅或是土木，
X12n0272_p0083c19║經是樹葉或是疊華。肉身真常不自恭敬，却崇土木
X12n0272_p0083c20║實為顛倒。其深信者，從其毀碎埋棄地中，疑誤眾生
X12n0272_p0083c21║入無間獄，失於正受當從淪墜。
X12n0272_p0083c22║又彼定中諸善男子，見色陰銷受陰明白，於精明中
X12n0272_p0083c23║圓悟精理得大隨順，其心忽生無量輕安，己言成聖
X12n0272_p0083c24║得大自在，此名因慧獲諸輕清，悟則無咎非為聖證。
X12n0272_p0084a01║若作聖解，則有一分好輕清魔入其心腑，自謂滿足
X12n0272_p0084a02║更不求進，此等多作無聞比丘，疑誤眾生墮阿鼻獄，
X12n0272_p0084a03║失於正受當從淪墜。
X12n0272_p0084a04║又彼定中諸善男子，見色陰消，受陰明白，於明悟中
X12n0272_p0084a05║得虗明性，其中忽然歸向永滅，撥無因果，一向入空，
X12n0272_p0084a06║空心現前，乃至心生，長斷滅解，悟則無咎，非為聖證。
X12n0272_p0084a07║若作聖解，則有空魔入其心腑，乃謗持戒，名為小乘。
X12n0272_p0084a08║菩薩悟空，有何持犯？其人常於信心檀越，飲酒噉肉，
X12n0272_p0084a09║廣行婬穢，因魔力故，攝其前人，不生疑謗。鬼心久入，
X12n0272_p0084a10║或食屎尿，與酒肉等一種俱空，破佛律儀，誤人入罪，
X12n0272_p0084a11║失於正受，當從淪墜。
X12n0272_p0084a12║又彼定中諸善男子，見色陰銷，受陰明白，味其虗明，
X12n0272_p0084a13║深入骨髓，其心忽有無限愛生，愛極發狂，便為貪欲，
X12n0272_p0084a14║此名定境安順入心。無慧自持，誤入諸欲，悟則無咎，
X12n0272_p0084a15║非為聖證。若作聖解，則有欲魔入其心腑，一向說欲
X12n0272_p0084a16║為菩提道，化諸白衣平等行欲。其行婬者，名持法子，
X12n0272_p0084a17║神鬼力故，於末世中攝其凡愚，其數至百，如是乃至
X12n0272_p0084a18║一百、二百，或五、六百，多滿千萬。魔心生厭，離其身體，
X12n0272_p0084a19║威德既無，陷於王難，疑誤眾生，入無間獄，失於正受，
X12n0272_p0084a20║當從淪墜。
X12n0272_p0084a21║阿難！如是十種禪那現境，皆是受陰用心交互，故現
X12n0272_p0084a22║斯事。眾生頑迷，不自忖量，逢此因緣，迷不自識，謂言
X12n0272_p0084a23║登聖，大妄語成，墮無間獄。汝等亦當將如來語，於我
X12n0272_p0084a24║滅後，傳示末法，徧令眾生開悟斯義，無令天魔得其
X12n0272_p0084b01║方便，保持覆護，成無上道。
X12n0272_p0084b02║補曰：入此受陰，見諸佛心，如明鏡中像，若有所得，
X12n0272_p0084b03║而未能用，故同魘人也。得大光曜，則無復留礙，故
X12n0272_p0084b04║發無窮悲。勝相現前，則生無限喜，故陵率過越。智
X12n0272_p0084b05║力衰微，則生大枯渴，故無慧自失。慧力過定，則得
X12n0272_p0084b06║少為足，故汩於知見。歷覽二際，則生無盡憂，故失
X12n0272_p0084b07║於方便。心安隱後，則無限喜生，故無慧自禁。自謂
X12n0272_p0084b08║已足，則大我慢起，故無慧自救。圓悟精理，則獲諸
X12n0272_p0084b09║輕清，故更不求進。得虗明性，則一向入空，故長斷
X12n0272_p0084b10║滅解。味其虗明，則無限愛生，故誤入諸欲矣。此受
X12n0272_p0084b11║除盡，能離身及觀，無復留礙，故超見濁。永明垂戒
X12n0272_p0084b12║曰：若見端正男女，如死屍相似，乃可行婬。若割心
X12n0272_p0084b13║肝，如木石相似，乃可食肉。若飲酒，如屎尿相似，乃
X12n0272_p0084b14║可飲酒。此亦方便語也。以如來之言觀之，正為空
X12n0272_p0084b15║魔所入。噫嘻，其可哉。大般若經曰：魔能入一切眾
X12n0272_p0084b16║生心，令歸依魔黨，如膠如漆，斷手截臂，不以為難。
X12n0272_p0084b17║魔力之故，人皆信伏。法華經曰：深著虗妄法，堅受
X12n0272_p0084b18║不可捨。乃謗持戒等也。
X12n0272_p0084b19║阿難，彼善男子修三摩提受陰盡者，雖未漏盡心離
X12n0272_p0084b20║其形，如鳥出籠已能成就，從是凡身上歷菩薩六十
X12n0272_p0084b21║聖位，得意生身隨往無礙。
X12n0272_p0084b22║補曰：結位文有三節，於十迴向後，則曰盡是四十
X12n0272_p0084b23║一心，次成四種妙圓加行。於十地後，則曰如是皆
X12n0272_p0084b24║以三增進故，善能成就五十五位真菩提路。於受
X12n0272_p0084c01║陰盡處，則曰從是凡身，上歷菩薩六十聖位，得意
X12n0272_p0084c02║生身，隨往無礙。愚始人眾讀是經至此，竊自謂曰：
X12n0272_p0084c03║前之結文，以乾慧、十信、十住、十行、十迴向為四十
X12n0272_p0084c04║有一，次增四加行、十地為五十有五，此必以三增
X12n0272_p0084c05║進、等妙二覺為六十也。後讀集解，見孤山所箋之
X12n0272_p0084c06║語，與愚所見若合符契，知愚於過去世中亦甞精
X12n0272_p0084c07║研之爾。及讀無盡海眼，且曰此一節是譯人之誤，
X12n0272_p0084c08║況無六十聖位之文，而注釋者又從而率合，愈障
X12n0272_p0084c09║真理，即刪去已能成就隨往無礙二十四字。不知
X12n0272_p0084c10║此三增進在四種名誨之外，冠初乾慧地之前，別
X12n0272_p0084c11║攝一類大根器凡夫，故曰反流旋一，六用不行，又
X12n0272_p0084c12║曰是人即獲無生法忍，於後復曰如是皆以三增
X12n0272_p0084c13║進故，善能成就五十五位真菩提路，豈徒然哉。既
X12n0272_p0084c14║曰從是凡身，上歷菩薩六十聖位，得非以三增進
X12n0272_p0084c15║與夫等妙二覺合而結之乎。若止立五十五位，則
X12n0272_p0084c16║等妙二覺其何所歸。雖地前皆屬賢位，然此位非
X12n0272_p0084c17║諸天外道所升之階，乃三世如來所遊之徑，故通
X12n0272_p0084c18║稱為聖。葢四十一心、五十五位皆未至極果，故不
X12n0272_p0084c19║該及今受陰盡。如熟寐寱言，將極聖位所以併結
X12n0272_p0084c20║之也。
X12n0272_p0084c21║譬如有人熟寐寱言，是人雖則無別所知，其言已成
X12n0272_p0084c22║音韻倫次，令不寐者咸悟其語，此則名為想陰區宇。
X12n0272_p0084c23║若動念盡、浮想消除，於覺明心如去塵垢，一倫生死
X12n0272_p0084c24║首尾圓照，名想陰盡，是人則能超煩惱濁。觀其所由，
X12n0272_p0085a01║融通妄想以為其本。
X12n0272_p0085a02║阿難，彼善男子受陰虗妙，不遭邪慮圓定發明，三摩
X12n0272_p0085a03║地中心愛圓明，銳其精思貪求善巧。爾時，天魔候得
X12n0272_p0085a04║其便，飛精附人口說經法。其人不覺是其魔著，自言
X12n0272_p0085a05║謂得無上涅槃，來彼求巧善男子處敷座說法。其形
X12n0272_p0085a06║斯須，或作比丘令彼人見，或為帝釋，或為婦女，或比
X12n0272_p0085a07║丘尼，或寢暗室身有光明。是人愚迷惑為菩薩，信其
X12n0272_p0085a08║教化搖蕩其心，破佛律儀潛行貪欲，口中好言災祥
X12n0272_p0085a09║變異，或言如來某處出世，或言劫火，或說刀兵，恐怖
X12n0272_p0085a10║於人，令其家資無故耗散。此名恠鬼，年老成魔惱亂
X12n0272_p0085a11║是人，厭足心生去彼人體，弟子與師俱陷王難。汝當
X12n0272_p0085a12║先覺不入輪迴，迷惑不知墮無間獄。
X12n0272_p0085a13║阿難！又善男子受陰虗妙，不遭邪慮圓定發明，三摩
X12n0272_p0085a14║地中心愛遊蕩，飛其精思貪求經歷。爾時天魔候得
X12n0272_p0085a15║其便，飛精附人口說經法，其人亦不覺知魔著，亦言
X12n0272_p0085a16║自得無上涅槃，來彼求遊善男子處，敷座說法自形
X12n0272_p0085a17║無變。其聽法者忽自見身坐寶蓮華，全體化成紫金
X12n0272_p0085a18║光聚，一眾聽人各各如是得未曾有。是人愚迷惑為
X12n0272_p0085a19║菩薩，婬逸其心破佛律儀潛行貪欲，口中好言諸佛
X12n0272_p0085a20║應世，某處某人當是某佛化身來此，某人即是某菩
X12n0272_p0085a21║薩等來化人間。其人見故心生傾渴，邪見密興種智
X12n0272_p0085a22║銷滅，此名魃鬼，年老成魔惱亂是人，厭足心生去彼
X12n0272_p0085a23║人體，弟子與師俱陷王難。汝當先覺不入輪迴，迷惑
X12n0272_p0085a24║不知墮無間獄。
X12n0272_p0085b01║又善男子受陰虗妙，不遭邪慮圓定發明，三摩地中
X12n0272_p0085b02║心愛綿㳷，澄其精思貪求契合。爾時天魔候得其便，
X12n0272_p0085b03║飛精附人口說經法，其人實不覺知魔著，亦言自得
X12n0272_p0085b04║無上涅槃，來彼求合善男子處敷座說法。其形及彼
X12n0272_p0085b05║聽法之人外無遷變，令其聽者未聞法前，心自開悟
X12n0272_p0085b06║念念移易，或得宿命、或有他心、或見地獄、或知人間
X12n0272_p0085b07║好惡諸事、或口說偈、或自誦經，各各歡娛得未曾有。
X12n0272_p0085b08║是人愚迷，或為菩薩綿愛其心，破佛律儀潛行貪欲，
X12n0272_p0085b09║口中好言佛有大小，某佛先佛、某佛後佛，其中亦有
X12n0272_p0085b10║真佛假佛、男佛女佛，菩薩亦然。其人見故，洗滌本心
X12n0272_p0085b11║易入邪悟，此名魅鬼，年老成魔惱亂是人，厭足心生
X12n0272_p0085b12║去彼人體，弟子與師俱陷王難。汝當先覺不入輪迴，
X12n0272_p0085b13║迷惑不知墮無間獄。
X12n0272_p0085b14║又善男子，受陰虗妙，不遭邪慮，圓定發明。三摩地中，
X12n0272_p0085b15║心愛根本，窮覽物化性之終始，精爽其心，貪求辨析。
X12n0272_p0085b16║爾時天魔，候得其便，飛精附人，口說經法。其人先不
X12n0272_p0085b17║覺知魔著，亦言自得無上涅槃。來彼求元善男子處，
X12n0272_p0085b18║敷座說法，身有威神，摧伏求者，令其座下，雖未聞法，
X12n0272_p0085b19║自然心伏。是諸人等，將佛涅槃菩提法身，即是現前
X12n0272_p0085b20║我肉身上。父父子子，遞代相生，即是法身，常住不絕。
X12n0272_p0085b21║都指現在，即為佛國，無別淨居，及金色相。其人信受，
X12n0272_p0085b22║亡失先心，身命歸依，得未曾有。是等愚迷，惑為菩薩，
X12n0272_p0085b23║推究其心，破佛律儀，潛行貪欲。口中好言，眼耳鼻舌，
X12n0272_p0085b24║皆為淨土，男女二根，即是菩提涅槃真處。彼無知者，
X12n0272_p0085c01║信是穢言，此名蠱毒，魘勝惡鬼，年老成魔，惱亂是人。
X12n0272_p0085c02║厭足心生，去彼人體，弟子與師，俱陷王難。汝當先覺，
X12n0272_p0085c03║不入輪迴，迷惑不知，墮無間獄。
X12n0272_p0085c04║又善男子受陰虗妙，不遭邪慮圓定發明，三摩地中
X12n0272_p0085c05║心愛懸應，周流精研貪求冥感。爾時天魔候得其便，
X12n0272_p0085c06║飛精附人口說經法，其人元不覺知魔著，亦言自得
X12n0272_p0085c07║無上涅槃。來彼求應善男子處敷座說法，能令聽眾
X12n0272_p0085c08║暫見其身如百千歲，心生愛染不能捨離，身為奴僕
X12n0272_p0085c09║四事供養不覺疲勞，各各令其座下人心知是先師
X12n0272_p0085c10║本善知識，別生法愛黏如膠漆得未曾有。是人愚迷
X12n0272_p0085c11║惑為菩薩，親近其心破佛律儀潛行貪欲，口中好言：
X12n0272_p0085c12║我於前世於某生中先度某人，當時是我妻妾兄弟，
X12n0272_p0085c13║今來相度與汝相隨，歸某世界供養某佛。或言：別有
X12n0272_p0085c14║大光明天佛於中住，一切如來所休居地。彼無知者
X12n0272_p0085c15║信是虗誑遺失本心，此名癘鬼，年老成魔惱亂是人，
X12n0272_p0085c16║厭足心生去彼人體，弟子與師俱陷王難。汝當先覺
X12n0272_p0085c17║不入輪迴，迷惑不知墮無間獄。
X12n0272_p0085c18║又善男子受陰虗妙，不遭邪慮，圓定發明，三摩地中
X12n0272_p0085c19║心愛深入，克己辛勤，樂處陰寂，貪求靜謐。爾時，天魔
X12n0272_p0085c20║候得其便，飛精附人，口說經法。其人本不覺知魔著，
X12n0272_p0085c21║亦言自得無上涅槃。來彼求陰善男子處敷座說法，
X12n0272_p0085c22║令其聽人各知本業。或於其處語一人言：汝今未死，
X12n0272_p0085c23║已作畜生。敕使一人於後踏尾，頓令其人起不能得，
X12n0272_p0085c24║於是一眾傾心欽服。有人起心已知其肇，佛律儀外
X12n0272_p0086a01║重加精苦，誹謗比丘，罵詈徒眾，訐露人事，不避譏嫌，
X12n0272_p0086a02║口中好言未然禍福，及至其時毫髮無失。此大力鬼
X12n0272_p0086a03║年老成魔，惱亂是人，厭足心生，去彼人體，弟子與師
X12n0272_p0086a04║俱陷王難。汝當先覺，不入輪迴；迷惑不知，墮無間獄。
X12n0272_p0086a05║又善男子受陰虗妙，不遭邪慮，圓定發明，三摩地中
X12n0272_p0086a06║心愛知見，勤苦研尋，貪求宿命。爾時，天魔候得其便，
X12n0272_p0086a07║飛精附人，口說經法。其人殊不覺知魔著，亦言自得
X12n0272_p0086a08║無上涅槃，來彼求知善男子處，敷座說法。是人無端，
X12n0272_p0086a09║於說法處，得大寶珠。其魔或時化為畜生，口銜其珠，
X12n0272_p0086a10║及雜珍寶，簡策符牘，諸奇異物，先授彼人，後著其體。
X12n0272_p0086a11║或誘聽人，藏於地下，有明月珠，照曜其處。是諸聽者，
X12n0272_p0086a12║得未曾有，多食藥草，不餐嘉饌。或時日餐一麻一麥，
X12n0272_p0086a13║其形肥充。魔力持故，誹謗比丘，罵詈徒眾，不避譏嫌。
X12n0272_p0086a14║口中好言，他方寶藏，十方聖賢，潛匿之處。隨其後者，
X12n0272_p0086a15║往往見有奇異之人，此名山林、土地、城隍、川嶽、鬼神，
X12n0272_p0086a16║年老成魔。或有宣婬，破佛戒律，與承事者，潛行五欲。
X12n0272_p0086a17║或有精進，純食草木，無定行事，惱亂是人。厭足心生，
X12n0272_p0086a18║去彼人體，弟子與師，多陷王難。汝當先覺，不入輪迴，
X12n0272_p0086a19║迷惑不知，墮無間獄。
X12n0272_p0086a20║又善男子受陰虗妙，不遭邪慮，圓定發明，三摩地中
X12n0272_p0086a21║心愛神通種種變化，研究化元，貪取神力。爾時，天魔
X12n0272_p0086a22║候得其便，飛精附人，口說經法。其人誠不覺知魔著，
X12n0272_p0086a23║亦言自得無上涅槃，來彼求通善男子處敷座說法。
X12n0272_p0086a24║是人或復手執火光，手撮其光，分於所聽四眾頭上。
X12n0272_p0086b01║是諸聽人頂上火光皆長數尺，亦無熱性，曾不焚燒。
X12n0272_p0086b02║或水上行如履平地，或於空中安座不動，或入瓶內，
X12n0272_p0086b03║或處囊中，越牖透垣，曾無障礙，唯於刀兵不得自在。
X12n0272_p0086b04║自言是佛，身著白衣，受比丘禮，誹謗禪律，罵詈徒眾，
X12n0272_p0086b05║訐露人事，不避譏嫌，口中常說神通自在。或復令人
X12n0272_p0086b06║傍見佛土，鬼力惑人，非有真實，讚歎行婬，不毀麤行，
X12n0272_p0086b07║將諸猥媟以為傳法。此名天地大力山精、海精、風精、
X12n0272_p0086b08║河精、土精、一切草木積劫精魅，或復龍魅，或壽終仙
X12n0272_p0086b09║再活為魅，或仙期終計年應死。其形不化，他恠所附，
X12n0272_p0086b10║年老成魔，惱亂是人，厭足心生，去彼人體，弟子與師
X12n0272_p0086b11║多陷王難。汝當先覺，不入輪迴，迷惑不知，墮無間獄。
X12n0272_p0086b12║又善男子受陰虗妙，不遭邪慮，圓定發明，三摩地中
X12n0272_p0086b13║心愛入滅，研究化性，貪求深空。爾時，天魔候得其便，
X12n0272_p0086b14║飛精附人，口說經法，其人終不覺知魔著，亦言自得
X12n0272_p0086b15║無上涅槃。來彼求空善男子處，敷座說法，於大眾內
X12n0272_p0086b16║其形忽空，眾無所見，還從虗空突然而出，存沒自在，
X12n0272_p0086b17║或現其身洞如琉璃，或垂手足作栴檀氣，或大小便
X12n0272_p0086b18║厚如石蜜，誹謗戒律，輕賤出家，口中常說無因無果，
X12n0272_p0086b19║一死永滅，無復後身及諸凡聖。雖得空寂，潛行貪欲，
X12n0272_p0086b20║受其欲者亦得空心，撥無因果，此名日月薄蝕精氣、
X12n0272_p0086b21║金玉芝草、麟鳳龜鶴，經千萬年不死為靈，出生國土，
X12n0272_p0086b22║年老成魔，惱亂是人，厭足心生，去彼人體，弟子與師
X12n0272_p0086b23║多陷王難。汝當先覺，不入輪迴，迷惑不知，墮無間獄。
X12n0272_p0086b24║又善男子受陰虗妙，不遭邪慮，圓定發明，三摩地中
X12n0272_p0086c01║心愛長壽，辛苦研幾，貪求永歲，棄分段生，頓希變易，
X12n0272_p0086c02║細相常住。爾時，天魔候得其便，飛精附人，口說經法，
X12n0272_p0086c03║其人竟不覺知魔著，亦言自得無上涅槃。來彼求生
X12n0272_p0086c04║善男子處，敷座說法，好言他方往還無滯，或經萬里
X12n0272_p0086c05║瞬息再來，皆於彼方取得其物。或於一處，在一宅中，
X12n0272_p0086c06║數步之間，令其從東詣至西壁。是人急行，累年不到，
X12n0272_p0086c07║因此心信，疑佛現前，口中常說：十方眾生皆是吾子，
X12n0272_p0086c08║我生諸佛，我出世界，我是元佛，出世自然。不因修得，
X12n0272_p0086c09║此名住世自在天魔，使其眷屬如遮文茶及四天王、
X12n0272_p0086c10║毗舍童子未發心者，利其虗明，食彼精氣。或不因師，
X12n0272_p0086c11║其修行人親自觀見，稱執金剛與汝長命，現美女身，
X12n0272_p0086c12║盛行貪欲，未逾年歲，肝腦枯竭。口兼獨言，聽若妖魅，
X12n0272_p0086c13║前人未詳，多陷王難，未及遇刑，先已乾死，惱亂彼人，
X12n0272_p0086c14║以至殂殞。汝當先覺，不入輪迴，迷惑不知，墮無間獄。
X12n0272_p0086c15║阿難當知，是十種魔於末世時，在我法中出家修道，
X12n0272_p0086c16║或附人體，或自現形，皆言已成正徧知覺，讚歎婬欲，
X12n0272_p0086c17║破佛律儀。先惡魔師與魔弟子婬婬相傳，如是邪精
X12n0272_p0086c18║魅其心腑，近則九生，多踰百世，令真修行，總為魔眷，
X12n0272_p0086c19║命終之後，必為魔民，失正徧知，墮無間獄。汝今未須
X12n0272_p0086c20║先取寂滅，縱得無學，留願入彼末法之中，起大慈悲，
X12n0272_p0086c21║救度正心，深信眾生，令不魔著，得正知見。我今度汝
X12n0272_p0086c22║已出生死，汝遵佛語，名報佛恩。
X12n0272_p0086c23║阿難！如是十種禪那現境，皆是想陰用心交互，故現
X12n0272_p0086c24║斯事。眾生頑迷，不自忖量，逢此因緣，迷不自識，謂言
X12n0272_p0087a01║登聖，大妄語成，墮無間獄。汝等必須將如來語，於我
X12n0272_p0087a02║滅後，傳示末法，徧令眾生開悟斯義，無令天魔得其
X12n0272_p0087a03║方便，保持覆護，成無上道。
X12n0272_p0087a04║論曰：慢有七種，於此言六，何也？曰：慢，不敬也。所謂
X12n0272_p0087a05║慢、過慢、慢、過慢、我慢、增上慢、下劣慢、邪慢也。過慢
X12n0272_p0087a06║者，謂已過彼起慢故。慢、過慢兼二慢，既不敬，又作
X12n0272_p0087a07║意凌之故。我慢，計蘊有我，以我慢彼故。增上慢，謂
X12n0272_p0087a08║己增上故。卑劣慢，慢尊勝者故。邪慢，慢正故，以於
X12n0272_p0087a09║定中緣持正法故，不言邪慢也。又問曰：何謂意生
X12n0272_p0087a10║身？曰：入楞伽經曰：意生身者，喻意去速疾無礙。自
X12n0272_p0087a11║初地至十地，有三種意生身，隨往無礙。然此心離
X12n0272_p0087a12║身，即意生因也。陀羅尼集經有遮文茶天、遮文茶
X12n0272_p0087a13║毗舍童子，皆食精氣者也。補曰：入此想陰，能心
X12n0272_p0087a14║離其形，則得意生身，如寱言耳。謂人已知其必能
X12n0272_p0087a15║上歷聖位，與所言已成音韻倫次，咸悟其語者同
X12n0272_p0087a16║也。而於心愛圓明，則銳其精思，故貪求善巧。心愛
X12n0272_p0087a17║遊蕩，則飛其精思，故貪求經歷。心愛綿㳷，則澄其
X12n0272_p0087a18║精思，故貪求契合。心愛根本，則窮其物化，故貪求
X12n0272_p0087a19║辨析。心愛懸應，則周流精研，故貪求冥感。心愛深
X12n0272_p0087a20║入，則克己辛勤，故貪求靜謐。心愛知見，則勤苦研
X12n0272_p0087a21║尋，故貪求宿命。心愛神通，則研究化元，故貪取神
X12n0272_p0087a22║力。心愛入滅，則研究化性，故貪求深空。心愛長壽，
X12n0272_p0087a23║則辛苦研幾，故貪求永歲也。然此十種發明境中，
X12n0272_p0087a24║唯在不迷，以至先覺則無咎。此陰若盡於覺，明心
X12n0272_p0087b01║如去塵垢，故能超煩惱濁。昔長蘆祖照和禪師，於
X12n0272_p0087b02║定中所見數十里內之事，而人未甞有知之者。後
X12n0272_p0087b03║以莊僧聞過，故出揚于外，師即入圓寂。又道場顏
X12n0272_p0087b04║禪師，有僧冥坐於祖閣，光焰透戶，師聞而曳杖往
X12n0272_p0087b05║扣之。僧舉目，師徑以杖擊逐之出寺。夫以祖照之
X12n0272_p0087b06║不泄外，道場之不惑眾也如是。今而靜勝工夫，尚
X12n0272_p0087b07║未臻於古人之域，汲汲然唯患人之不己知也。葢
X12n0272_p0087b08║弟子與師，所謂俱陷王難者有之矣。悲夫。
X12n0272_p0087b09║大佛頂如來密因修證了義諸菩薩萬行首楞嚴經
X12n0272_p0087b10║合論卷第九
X12n0272_p0087b11║
X12n0272_p0087b12║音切
X12n0272_p0087b13║勗（詐玉切。）恬（音聒。）耎（而兗切。）繕（音賤。）膜（音莫。）㳷（音泯。）坼（丑格切。）慴（音接）
X12n0272_p0087b14║黯（乙減音。）蟯（音饒。）隙（綺戟切。）魘（於琰切。）中墮（與隳同。）寱（音藝。）魃（音鈸）
X12n0272_p0087b15║謐（音密。）訐（音孑。）猥（烏罪切。）媟（音洩。）薄蝕（音博食。）