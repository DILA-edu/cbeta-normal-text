X12n0272_p0087b16║
X12n0272_p0087b17║
X12n0272_p0087b18║
X12n0272_p0087b19║大佛頂如來密因修證了義諸菩薩萬行首楞嚴經
X12n0272_p0087b20║合論卷第十
X12n0272_p0087b21║
X12n0272_p0087b22║阿難，彼善男子修三摩提想陰盡者，是人平常夢想
X12n0272_p0087b23║銷滅，寤寐恒一，覺明虗靜猶如晴空，無復麤重前塵
X12n0272_p0087b24║影事。觀諸世間大地山河如鏡鑒明，來無所黏，過無
X12n0272_p0087c01║蹤迹，虗受照應，了罔陳習，唯一精真生滅根元從此
X12n0272_p0087c02║披露。見諸十方十二眾生畢殫其類，雖未通其各命
X12n0272_p0087c03║由緒，見同生基，猶如野馬熠熠清擾，為浮根塵究竟
X12n0272_p0087c04║樞穴。此則名為行陰區宇。
X12n0272_p0087c05║補曰：經起前文，葢此之想陰若存，寤則取像，寐則
X12n0272_p0087c06║成夢。此想陰若盡，雖有寤寐，而無夢想，故曰寤寐
X12n0272_p0087c07║恒一。自了罔陳習已下，方敘行陰之狀。殫，盡也。謂
X12n0272_p0087c08║生滅根元，既爾披露，無不見彼十二種類，俱從行
X12n0272_p0087c09║陰生起，故曰見同生基。野馬者，遊埃也。熠熠者，螢
X12n0272_p0087c10║光也。謂行陰微細遷流，如日光所照，隙塵熠熠然，
X12n0272_p0087c11║了無住相，故曰熠熠清擾等也。
X12n0272_p0087c12║若此清擾，熠熠元性，性入元澄，一澄元習，如波瀾滅，
X12n0272_p0087c13║化為澄水，名行陰盡，是人則能超眾生觸。觀其所由，
X12n0272_p0087c14║幽隱妄想，以為其本。
X12n0272_p0087c15║阿難當知，是得正知奢摩陀中諸善男子，凝明正心，
X12n0272_p0087c16║十類天魔不得其便，方得精研窮生類本，於本類中
X12n0272_p0087c17║生元露者，觀彼幽清圓擾動元，於圓元中起計度者，
X12n0272_p0087c18║是人墜入二無因論：一者、是人見本無因。何以故？是
X12n0272_p0087c19║人既得生機全破，乘于眼根八百功德，見八萬劫所
X12n0272_p0087c20║有眾生業流灣環，死此生彼，只見眾生輪迴其處，八
X12n0272_p0087c21║萬劫外冥無所觀，便作是解：此等世間十方眾生，八
X12n0272_p0087c22║萬劫來無因自有。由此計度亡正徧知，墮落外道，惑
X12n0272_p0087c23║菩提性。二者、是人見末無因。何以故？是人於生既見
X12n0272_p0087c24║其根，知人生人，悟鳥生鳥，鳥從來黑，鵠從來白，人天
X12n0272_p0088a01║本竪，畜生本橫，白非洗成，黑非染造，從八萬劫無復
X12n0272_p0088a02║改移，今盡此形亦復如是。而我本來不見菩提，云何
X12n0272_p0088a03║更有成菩提事？當知今日一切物象皆本無因，由此
X12n0272_p0088a04║計度亡正徧知，墮落外道，惑菩提性。是則名為第一
X12n0272_p0088a05║外道立無因論。
X12n0272_p0088a06║阿難！是三摩中諸善男子，凝明正心，魔不得便，窮生
X12n0272_p0088a07║類本，觀彼幽清，常擾動元，於圓常中起計度者，是人
X12n0272_p0088a08║墜入四徧常論。一者是人窮心境性，二處無因，修習
X12n0272_p0088a09║能知二萬劫中，十方眾生所有生滅，咸皆循環，不曾
X12n0272_p0088a10║散失，計以為常。二者是人窮四大元，四性常住，修習
X12n0272_p0088a11║能知四萬劫中，十方眾生所有生滅，成皆體恒，不曾
X12n0272_p0088a12║散失，計以為常。三者是人窮盡六根，末那執受，以意
X12n0272_p0088a13║識中本元由處，性常恒故，修習能知八萬劫中，一切
X12n0272_p0088a14║眾生循環不失，本來常住，窮不失性，計以為常。
X12n0272_p0088a15║補曰：末那，具云訖利瑟吒耶。末那，此云染汙執受，
X12n0272_p0088a16║即第八識。淨覺曰：八識微細，唯佛與八地菩薩知
X12n0272_p0088a17║之。今是人頓窮八識，於行陰本元由處微細生滅，
X12n0272_p0088a18║認以為常，非謂定中已見第八也。
X12n0272_p0088a19║四者、是人既盡想元生理，更無流止運轉。生滅想心
X12n0272_p0088a20║今已永滅，理中自然成不生滅。因心所度，計以為常。
X12n0272_p0088a21║由此計常，亡正徧知，墮落外道，惑菩提性。是則名為
X12n0272_p0088a22║第二外道立圓常論。
X12n0272_p0088a23║又三摩中諸善男子堅凝正心，魔不得便，窮生類本，
X12n0272_p0088a24║觀彼幽清，常擾動元，於自他中起計度者，是人墜入
X12n0272_p0088b01║四顛倒見，一分無常，一分常論。一者，是人觀妙明心
X12n0272_p0088b02║徧十方界，湛然以為究竟神我，從是則計我徧十方，
X12n0272_p0088b03║凝明不動。一切眾生於我心中自生自死，則我心性
X12n0272_p0088b04║名之為常，彼生滅者，真無常性。二者，是人不觀其心，
X12n0272_p0088b05║徧觀十方恒沙國土，見劫壞處，名為究竟無常種性，
X12n0272_p0088b06║劫不壞處，名究竟常。三者，是人別觀我心精細微密，
X12n0272_p0088b07║猶如微塵，流轉十方，性無移改，能令此身即生即滅。
X12n0272_p0088b08║其不壞性，名我性常，一切死生從我流出，名無常性。
X12n0272_p0088b09║四者，是人知想陰盡，見行陰流，行陰常流，計為常性，
X12n0272_p0088b10║色、受、想等今已滅盡，名為無常。由此計度一分無常，
X12n0272_p0088b11║一分常故，墮落外道，惑菩提性。是則名為第三外道
X12n0272_p0088b12║一分常論。
X12n0272_p0088b13║又，三摩中諸善男子堅凝正心，魔不得便，窮生類本，
X12n0272_p0088b14║觀彼幽清常擾動元，於分位中生計度者，是人墜入
X12n0272_p0088b15║四有邊論：一者、是人心計生元，流用不息。計過、未者，
X12n0272_p0088b16║名為有邊；計相續心，名為無邊。二者、是人觀八萬劫，
X12n0272_p0088b17║則見眾生八萬劫前寂無聞見。無聞見處，名為無邊；
X12n0272_p0088b18║有眾生處，名為有邊。三者、是人計我徧知，得無邊性。
X12n0272_p0088b19║彼一切人現我知中，我曾不知彼之知性，名彼不得
X12n0272_p0088b20║無邊之心，但有邊性。四者、是人窮行陰空，以其所見
X12n0272_p0088b21║心路籌度一切眾生。一身之中，計其咸皆半生半滅，
X12n0272_p0088b22║明其世界一切所有，一半有邊，一半無邊。由此計度
X12n0272_p0088b23║有邊、無邊，墮落外道，惑菩提性。是則名為第四外道
X12n0272_p0088b24║立有邊論。
X12n0272_p0088c01║又三摩中諸善男子，堅凝正心，魔不得便，窮生類本，
X12n0272_p0088c02║觀彼幽清常擾動元，於知見中生計度者，是人墜入
X12n0272_p0088c03║四種顛倒不死矯亂徧計虗論。一者是人觀變化元，
X12n0272_p0088c04║見遷流處名之為變，見相續處名之為恒，見所見處
X12n0272_p0088c05║名之為生，不見見處名之為滅，相續之因性不斷處
X12n0272_p0088c06║名之為增，正相續中中所離處名之為減，各各生處
X12n0272_p0088c07║名之為有，互互亡處名之為無。以理都觀，用心別見。
X12n0272_p0088c08║有求法人來問其義，答言：我今亦生亦滅，亦有亦無，
X12n0272_p0088c09║亦增亦減。於一切時皆亂其語，令彼前人遺失章句。
X12n0272_p0088c10║二者是人諦觀其心，互互無處，因無得證。有人來問，
X12n0272_p0088c11║唯答一字，但言其無，除無之餘，無所言說。三者是人
X12n0272_p0088c12║諦觀其心，各各有處，因有得證。有人來問，唯答一字，
X12n0272_p0088c13║但言其是，除是之餘，無所言說。四者是人有無俱見，
X12n0272_p0088c14║其境枝故，其心亦亂。有人來問，答言：亦有即是亦無，
X12n0272_p0088c15║亦無之中不是亦有。一切矯亂，無容窮詰。由此計度，
X12n0272_p0088c16║矯亂虗無，墮落外道，惑菩提性。是則名為第五外道
X12n0272_p0088c17║四顛倒性不死矯亂徧計虗論。
X12n0272_p0088c18║又三摩中諸善男子，堅凝正心，魔不得便，窮生類本，
X12n0272_p0088c19║觀彼幽清，常擾動元，於無盡流生計度者，是人墜入
X12n0272_p0088c20║死後有相，發心顛倒。或自固身，云色是我；或見我圓
X12n0272_p0088c21║含徧國土，云我有色；或彼前緣隨我迴復，云色屬我；
X12n0272_p0088c22║或復我依行中相續，云我在色。皆計度言死後有相，
X12n0272_p0088c23║如是循環有十六相。從此或計畢竟煩惱、畢竟菩提，
X12n0272_p0088c24║兩性並驅，各不相觸。由此計度死後有故，墮落外道，
X12n0272_p0089a01║惑菩提性。是則名為第六外道立五陰中死後有相
X12n0272_p0089a02║心顛倒論。
X12n0272_p0089a03║又三摩中諸善男子，堅凝正心，魔不得便，窮生類本，
X12n0272_p0089a04║觀彼幽清常擾動元，於先除滅色受想中生計度者，
X12n0272_p0089a05║是人墜入死後無相，發心顛倒。見其色滅，形無所因；
X12n0272_p0089a06║觀其想滅，心無所繫；知其受滅，無復連綴。陰性銷散，
X12n0272_p0089a07║縱有生理而無受想，與草木同。此質現前猶不可得，
X12n0272_p0089a08║死後云何更有諸相？因之勘校死後相無，如是循環
X12n0272_p0089a09║有八無相。從此或計涅槃因果一切皆空，徒有名字，
X12n0272_p0089a10║究竟斷滅。由此計度死後無故，墮落外道，惑菩提性，
X12n0272_p0089a11║是則名為第七外道立五陰中死後無相心顛倒論。
X12n0272_p0089a12║又三摩中諸善男子，堅凝正心，魔不得便，窮生類本，
X12n0272_p0089a13║觀彼幽清常擾動元，於行存中兼受想滅，雙計有無，
X12n0272_p0089a14║自體相破，是人墜入死後俱非，起顛倒論。色受想中
X12n0272_p0089a15║見有非有，行遷流內觀無不無，如是循環窮盡陰界
X12n0272_p0089a16║八俱非相，隨得一緣，皆言死後有相無相。又計諸行
X12n0272_p0089a17║性遷訛故，心發通悟有無俱非，虗實失措。由此計度
X12n0272_p0089a18║死後俱非，後際昏瞢，無可道故，墮落外道，惑菩提性，
X12n0272_p0089a19║是則名為第八外道立五陰中死後俱非心顛倒論。
X12n0272_p0089a20║又三摩中諸善男子，堅凝正心，魔不得便，窮生類本，
X12n0272_p0089a21║觀彼幽清常擾動元，於後後無生計度者，是人墜入
X12n0272_p0089a22║七斷滅論。或計身滅，或欲盡滅，或苦盡滅，或極樂滅，
X12n0272_p0089a23║或極捨滅，如是循環窮盡七際，現前銷滅，滅已無復。
X12n0272_p0089a24║由此計度死後斷滅，墮落外道，惑菩提性，是則名為
X12n0272_p0089b01║第九外道立五陰中死後斷滅心顛倒論。
X12n0272_p0089b02║論曰：立論以為七趣後皆斷滅，身欲界人天也。欲
X12n0272_p0089b03║盡是初禪也，苦盡是二禪也，極樂是三禪也，極捨
X12n0272_p0089b04║是四禪及無色也。而於此言五事滅者，身滅兼人
X12n0272_p0089b05║天二種，極捨兼四禪無色二種也。
X12n0272_p0089b06║又三摩中諸善男子，堅凝正心，魔不得便，窮生類本，
X12n0272_p0089b07║觀彼幽清，常擾動元，於後後有生計度者，是人墜入
X12n0272_p0089b08║五涅槃論。或以欲界為正轉依，觀見圓明生愛慕故；
X12n0272_p0089b09║或以初禪，性無憂故；或以二禪，心無苦故；或以三禪，
X12n0272_p0089b10║極悅隨故；或以四禪，苦樂二亡，不受輪迴生滅性故。
X12n0272_p0089b11║迷有漏天，作無為解，五處安隱，為勝淨依。如是循環，
X12n0272_p0089b12║五處究竟，由此計度五現涅槃，墮落外道，惑菩提性，
X12n0272_p0089b13║是則名為第十外道立五陰中五現涅槃心顛倒論。
X12n0272_p0089b14║阿難！如是十種禪那狂解，皆是行陰用心交互，故現
X12n0272_p0089b15║斯悟。眾生頑迷，不自忖量，逢此現前，以迷為解，自言
X12n0272_p0089b16║登聖，大妄語成，墮無間獄。
X12n0272_p0089b17║補曰：入此行陰，唯一精明而已。雖眾魔不得其便，
X12n0272_p0089b18║然於凝明中起計度者，則墜入二種無因、四種徧
X12n0272_p0089b19║常。於堅凝中起計度者，則墜入四顛倒、四有邊、四
X12n0272_p0089b20║徧計、四有相、四無相、四俱非、七斷滅、五涅槃，皆為
X12n0272_p0089b21║外道論也。此陰若盡，如波瀾滅，化為澄水，故能超
X12n0272_p0089b22║眾生濁無盡。曰：有漏執身，不行婬欲，即為人天。窮
X12n0272_p0089b23║行陰空，邪慧陵率，諸過不禁，淪墮必矣。故古德云：
X12n0272_p0089b24║鈍鳥離巢易，靈龜脫殻難。
X12n0272_p0089c01║汝等必須將如來語，於我滅後傳示末法，徧令眾生
X12n0272_p0089c02║覺了斯義，無令心魔自起深孽，保持覆護，消息邪見，
X12n0272_p0089c03║教其身心開覺真義，於無上道不遭枝岐，勿令心祈
X12n0272_p0089c04║得少為足，作大覺王清淨標指。
X12n0272_p0089c05║阿難，彼善男子修三摩提行陰盡者，諸世間性幽清
X12n0272_p0089c06║擾動，同分生機倐然隳裂，沈細綱紐補特伽羅，酬業
X12n0272_p0089c07║深脉感應懸絕。
X12n0272_p0089c08║補曰：諸世間性者，即十二類生滅性也。幽清擾動
X12n0272_p0089c09║者，即煩濁乍澄，擾而復動也。同分生機者，即同諸
X12n0272_p0089c10║類分劑生滅機也。行陰既盡，則幽清同分，等相自
X12n0272_p0089c11║然隨破。沈細者，乃指行陰生滅之原，如網之綱，衣
X12n0272_p0089c12║之紐，故長水以綱紐為業因，伽羅為果報。業因亡，
X12n0272_p0089c13║則孰為引果？果報息，則誰是能酬？因果既亡，故絕
X12n0272_p0089c14║深脉。
X12n0272_p0089c15║於涅槃天將大明悟，如鷄後鳴，瞻顧東方已有精色，
X12n0272_p0089c16║六根虗靜無復馳逸，內外湛明入無所入，深達十方
X12n0272_p0089c17║十二種類受命元由，觀由執元諸類不召，於十方界
X12n0272_p0089c18║已獲其同，精色不沈發現幽祕，此則名為識陰區宇。
X12n0272_p0089c19║若於羣召已獲同中，銷磨六門合開成就，見聞通隣
X12n0272_p0089c20║互用清淨，十方世界及與身心，如吠瑠璃內外明徹，
X12n0272_p0089c21║名識陰盡。
X12n0272_p0089c22║補曰：入此識陰，則六根虗靜，無復馳逸，故能深達
X12n0272_p0089c23║十方十二種類受命元由。夫十方依正，皆識所現。
X12n0272_p0089c24║觀其受命之由，所執之元，於無同異中熾然成異。
X12n0272_p0090a01║今獲同中，此既無從，彼自不召，謂之還元。則萬法
X12n0272_p0090a02║唯心唯識，而自己精色光明發現，何幽不燭？然尚
X12n0272_p0090a03║留識陰區宇。若於諸類不召，已獲同中，更能銷磨
X12n0272_p0090a04║六門等互用清淨，到此識陰始盡，唯一覺體而已。
X12n0272_p0090a05║故如吠琉璃也。藏經音義曰：吠琉璃，寶名。此寶青
X12n0272_p0090a06║色，其體堅甚，一切寶刀皆不可壞，亦非煙焰所能
X12n0272_p0090a07║鑄鎔，唯鬼神有神通力者能攻之為器也。一云金
X12n0272_p0090a08║翅鳥卵㲉。大般若經曰：安住布施波羅蜜多，或化
X12n0272_p0090a09║世界，如吠琉璃。
X12n0272_p0090a10║是人則能，超越命濁。觀其所由，罔象虗無。顛倒妄想，
X12n0272_p0090a11║以為其本。
X12n0272_p0090a12║補曰：無盡曰：古師以命煖識三俱時而轉，名識既
X12n0272_p0090a13║離，命煖隨亡，故超命濁。此則識謝命終，與死何異？
X12n0272_p0090a14║葢命者，識陰微細不斷，猶如命根。今既全破隳裂，
X12n0272_p0090a15║六門開闔，身心明徹，故越命濁也。若謂命煖隨亡，
X12n0272_p0090a16║下文不應云能令己身根隔合開
X12n0272_p0090a17║阿難當知，是善男子窮諸行空，於識還元已滅生滅，
X12n0272_p0090a18║而於寂滅精妙未圓，能令己身根隔合開，亦與十方
X12n0272_p0090a19║諸類通覺，覺知通㳷能入圓元。若於所歸立真常因
X12n0272_p0090a20║生勝解者，是人則墮因所因執，娑毗迦羅所歸冥諦
X12n0272_p0090a21║成其伴侶，迷佛菩提亡失知見，是名第一立所得心
X12n0272_p0090a22║成所歸果，違遠圓通，背涅槃城，生外道種。
X12n0272_p0090a23║阿難，又善男子窮諸行空已滅生滅，而於寂滅精妙
X12n0272_p0090a24║未圓。若於所歸覽為自體，盡虗空界十二類內所有
X12n0272_p0090b01║眾生，皆我身中一類流出生勝解者，是人則墮能非
X12n0272_p0090b02║能執，摩醯首羅現無邊身成其伴侶，迷佛菩提亡失
X12n0272_p0090b03║知見，是名第二立能為心成能事果，違遠圓通背涅
X12n0272_p0090b04║槃城，生大慢天我徧圓種。
X12n0272_p0090b05║又，善男子！窮諸行空已滅生滅，而於寂滅精妙未圓。
X12n0272_p0090b06║若於所歸有所歸依，自疑身心從彼流出，十方虗空
X12n0272_p0090b07║咸其生起，即於都起所宣流地，作真常身無生滅解。
X12n0272_p0090b08║在生滅中早計常住，既惑不生亦迷生滅。安住沈迷
X12n0272_p0090b09║生勝解者，是人則墮常非常執，計自在天成其伴侶，
X12n0272_p0090b10║迷佛菩提亡失知見。是名第三立因依心，成妄計果，
X12n0272_p0090b11║違遠圓通，背涅槃城，生倒圓種。
X12n0272_p0090b12║又善男子窮諸行空，已滅生滅，而於寂滅精妙未圓。
X12n0272_p0090b13║若於所知知徧圓故，因知立解，十方草木皆稱有情，
X12n0272_p0090b14║與人無異。草木為人，人死還成十方草樹。無擇徧知
X12n0272_p0090b15║生勝解者，是人則墮知無知執。婆吒霰尼執一切覺
X12n0272_p0090b16║成其伴侶，迷佛菩提，亡失知見。是名第四計圓知心
X12n0272_p0090b17║成虗謬果，違遠圓通，背涅槃城，生倒知種。
X12n0272_p0090b18║又善男子窮諸行空，已滅生滅，而於寂滅精妙未圓。
X12n0272_p0090b19║若於圓融根互用中已得隨順，便於圓化一切發生，
X12n0272_p0090b20║求火光明，樂水清淨，愛風周流，觀塵成就，各各崇事。
X12n0272_p0090b21║以此羣塵發作本因，立常住解，是人則墮生無生執。
X12n0272_p0090b22║諸迦葉波并婆羅門，勤心役身，事火崇水，求出生死，
X12n0272_p0090b23║成其伴侶，迷佛菩提，亡失知見。是名第五計著崇事。
X12n0272_p0090b24║迷心從物，立妄求因，求妄冀果，違遠圓通，背涅槃城，
X12n0272_p0090c01║生顛化種。
X12n0272_p0090c02║又善男子，窮諸行空，已滅生滅，而於寂滅精妙未圓。
X12n0272_p0090c03║若於圓明計明中虗，非滅羣化，以永滅依為所歸依，
X12n0272_p0090c04║生勝解者，是人則墮歸無歸執無想天中。諸舜若多，
X12n0272_p0090c05║成其伴侶，迷佛菩提，亡失知見。是名第六圓虗無心，
X12n0272_p0090c06║成空亡果，違遠圓通，背涅槃城，生斷滅種。
X12n0272_p0090c07║又，善男子！窮諸行空已滅生滅，而於寂滅精妙未圓，
X12n0272_p0090c08║若於圓常固身常住，同于精圓長不傾逝生勝解者，
X12n0272_p0090c09║是人則墮貪非貪執。諸阿斯陀求長命者成其伴侶，
X12n0272_p0090c10║迷佛菩提亡失知見，是名第七執著命元，立固妄因
X12n0272_p0090c11║趣長勞果。
X12n0272_p0090c12║補曰：長水易勞作牢，淨覺以其說為得。愚謂上句
X12n0272_p0090c13║既有固字，下句不應復有牢字也。大意是證成立
X12n0272_p0090c14║固妄之因，不憚勤苦，唯欲此身長不傾逝，如贍星
X12n0272_p0090c15║禮月，辟穀鍊形之誠，吐故納新，熊經鳥俾之習，志
X12n0272_p0090c16║在功成行滿，振衣輕舉，得非趣長勞之果乎？
X12n0272_p0090c17║違遠圓通，背涅槃城，生妄延種。
X12n0272_p0090c18║又善男子，窮諸行空已滅生滅，而於寂滅精妙未圓，
X12n0272_p0090c19║觀命互通却留塵勞，恐其銷盡，便於此際坐蓮華宮，
X12n0272_p0090c20║廣化七珍多增寶媛，恣縱其心生勝解者。
X12n0272_p0090c21║補曰：長水曰：觀識陰為十二類眾生之命元，我命
X12n0272_p0090c22║通彼，彼命通我，故曰互通。識陰若盡，十方眾生命
X12n0272_p0090c23║即皆盡，我命亦盡，即誰證真常理？誰為所化眾生，
X12n0272_p0090c24║徒有真常，無證真者，故留塵勞，起諸欲境，恣受欲
X12n0272_p0091a01║樂，圓命不滅，俾要證真，起用化物，依此執計，定無
X12n0272_p0091a02║所移，立此識為勝解媛美女也。
X12n0272_p0091a03║是人則墮真無真執，吒枳迦羅成其伴侶，迷佛菩提，
X12n0272_p0091a04║亡失知見。是名第八發邪思因，立熾塵果，違遠圓通，
X12n0272_p0091a05║背涅槃城，生天魔種。
X12n0272_p0091a06║又善男子窮諸行空，已滅生滅，而於寂滅精妙未圓，
X12n0272_p0091a07║於命明中分別精麤，疏決真偽，因果相酬，唯求感應，
X12n0272_p0091a08║背清淨道，所謂見苦斷集，證滅修道，居滅已休，更不
X12n0272_p0091a09║前進，生勝解者。
X12n0272_p0091a10║補曰：識陰露現，故曰命明。識既含藏漏無漏種，今
X12n0272_p0091a11║於此中分別決擇，苦集有漏，名麤名偽，道滅無漏，
X12n0272_p0091a12║名精名真。擇去麤偽苦集，而留精真道滅，故曰分
X12n0272_p0091a13║別精麤等。修道為感，證滅為應，但取諸此，故曰唯
X12n0272_p0091a14║求。本修圓觀，法界平等，離二邊垢，名清淨道。今發
X12n0272_p0091a15║小乘欣厭之解，故曰背。
X12n0272_p0091a16║是人則墮定性聲聞，諸無聞僧增上慢者成其伴侶，
X12n0272_p0091a17║迷佛菩提，亡失知見。是名第九圓精應心，成趣寂果，
X12n0272_p0091a18║違遠圓通，背涅槃城，生纏空種。
X12n0272_p0091a19║又善男子窮諸行空，已滅生滅，而於寂滅精妙未圓。
X12n0272_p0091a20║若於圓融清淨覺明，發研深妙，即立涅槃，而不前進
X12n0272_p0091a21║生勝解者，是人則墮定性辟支，諸緣獨倫。不迴心者，
X12n0272_p0091a22║成其伴侶，迷佛菩提，亡失知見。是名第十圓覺㳷心，
X12n0272_p0091a23║成湛明果。違遠圓通，背涅槃城，生覺圓明，不化圓種。
X12n0272_p0091a24║補曰：窮諸行空，識雖還元，於精妙未圓，生勝解者，
X12n0272_p0091b01║則墮外道之八執，聲聞之背道，緣覺之泯心，不求
X12n0272_p0091b02║升進。八執者，謂因所因執，能非能執，常非常執，知
X12n0272_p0091b03║無知執，生無生執，歸無歸執，貪無貪執，真無真執
X12n0272_p0091b04║是矣。其倒圓，由妄計而成也。倒知，以虗謬為證也。
X12n0272_p0091b05║纏空，為寂所縛也。不化，堅執不迴也。無盡，謂諸佛
X12n0272_p0091b06║之不化者，非也。於行則言因，於失則言果。娑毗迦
X12n0272_p0091b07║羅、婆吒霰尼二外道，名阿斯陀，此云長命。
X12n0272_p0091b08║阿難！如是十種禪那，中途成狂因依迷惑，於未足中
X12n0272_p0091b09║生滿足證，皆是識陰用心交互故生斯位。眾生頑迷
X12n0272_p0091b10║不自忖量，逢此現前各以所愛，先習迷心而自休息，
X12n0272_p0091b11║將為畢竟所歸寧地，自言滿足無上菩提，大妄語成
X12n0272_p0091b12║外道邪魔，所感業終墮無間獄，聲聞緣覺不成增進。
X12n0272_p0091b13║汝等存心秉如來道，將此法門於我滅後傳示末世，
X12n0272_p0091b14║普令眾生覺了斯義，無令見魔自作深孽，保綏哀救
X12n0272_p0091b15║消息邪緣，令其身心入佛知見，從始成就不遭岐路。
X12n0272_p0091b16║如是法門，先過去世恒沙劫中，微塵如來乘此心開
X12n0272_p0091b17║得無上道。
X12n0272_p0091b18║補曰：五陰中魔事，各言十種者，舉其大略也。推其
X12n0272_p0091b19║所以，皆由用心交互，故起是深孽。自非如來懸示
X12n0272_p0091b20║後世，令諸眾生覺了斯義，至此勝妙境界，其誰不
X12n0272_p0091b21║為魔外哉？嗚呼！前佛後佛，法施之恩，無大於此，粉
X12n0272_p0091b22║骨碎身，未足酬誠。如永嘉之言，所謂生勝解者。先
X12n0272_p0091b23║德嘗曰：纔有所重，便成窠臼。又曰：但盡凡情，別無
X12n0272_p0091b24║勝解。不出此也。
X12n0272_p0091c01║識陰若盡，則汝現前諸根互用，從互用中能入菩薩
X12n0272_p0091c02║金剛乾慧，圓明精心於中發化，如淨瑠璃內含寶月，
X12n0272_p0091c03║如是乃超十信、十住、十行、十迴向、四加行心，菩薩所
X12n0272_p0091c04║行金剛十地等覺圓明，入於如來妙莊嚴海，圓滿菩
X12n0272_p0091c05║提歸無所得。
X12n0272_p0091c06║補曰：此一節文意，乃顯識陰盡處，諸根互用之功
X12n0272_p0091c07║力也。謂五陰既盡，能入菩薩初發大乘金剛乾慧
X12n0272_p0091c08║圓明精心，此心猶如金剛，無有毀壞。又能於中發
X12n0272_p0091c09║化，如淨瑠璃內含寶月，是為一念不生，前後際斷，
X12n0272_p0091c10║即名為佛。故不住外凡、內凡等位，直入如來妙莊
X12n0272_p0091c11║嚴海，圓滿菩提。孤山嘗指金剛乾慧圓明精心為
X12n0272_p0091c12║等覺之後心，妙覺之無間道者，誤矣。自如是乃超
X12n0272_p0091c13║至等覺圓明，方為無間道也。若以金剛乾慧為無
X12n0272_p0091c14║間道，則超之一字，義將何歸？瑠璃舉以為喻者，凡
X12n0272_p0091c15║四處。初於三增進，敘返流旋一，六用不行，則曰譬
X12n0272_p0091c16║如瑠璃內懸明月。此顯大心凡夫，頓成圓觀也。故
X12n0272_p0091c17║下文曰：一切如來密圓淨妙，皆現其中，是人即獲
X12n0272_p0091c18║無生法忍。次於住位之二，敘圓成心中，發明智體，
X12n0272_p0091c19║則曰如淨瑠璃內現精金。此顯練修功力，伏彼惑
X12n0272_p0091c20║障也。故下文曰：以前妙心，履以成地，名治地住。其
X12n0272_p0091c21║次於識陰盡處，敘見聞通隣，互用清淨，則曰：如吠
X12n0272_p0091c22║瑠璃，內外明徹。此顯虗明自照，不假智力也。故下
X12n0272_p0091c23║文曰：觀其所由，罔象虗無，以為其本。又其次於此
X12n0272_p0091c24║諸根互用，敘圓明精心，於中發化，則曰：如淨瑠璃，
X12n0272_p0092a01║內含寶月。此顯從互用中，直登妙覺解脫道也。故
X12n0272_p0092a02║下文曰：如是乃超信住等位，入於如來妙莊嚴海。
X12n0272_p0092a03║葢始則因中具果，終則果中具因。果德未彰，但名
X12n0272_p0092a04║之以月。果德既彰，故該之以寶。餘可知也。言金剛
X12n0272_p0092a05║十地者，寂音曰：金剛以微細為性，能摧壞一切十
X12n0272_p0092a06║地，以壞障惑，證真如故。說十地者，名金剛藏。而其
X12n0272_p0092a07║智名甚微細，境界亦名甚微細也。故曰金剛十地。
X12n0272_p0092a08║長水曰：福足故，名妙莊嚴海。慧足故，圓滿菩提。理
X12n0272_p0092a09║極故，歸無所得。
X12n0272_p0092a10║此是過去先佛世尊奢摩陀中毗婆舍那，覺明分析
X12n0272_p0092a11║微細魔事，魔境現前，汝能諳識，心垢洗除，不落邪見，
X12n0272_p0092a12║陰魔銷滅，天魔摧碎，大力鬼神褫魄逃逝，魑魅魍魎
X12n0272_p0092a13║無復出生，直至菩提無諸少乏下劣增進，於大涅槃
X12n0272_p0092a14║心不迷悶。若諸末世愚鈍眾生，未識禪那，不知說法，
X12n0272_p0092a15║樂修三昧，汝恐同邪，一心勸令持我佛頂陀羅尼呪。
X12n0272_p0092a16║若未能誦，寫於禪堂，或帶身上，一切諸魔所不能動。
X12n0272_p0092a17║汝當恭欽十方如來，究竟修進，最後垂範。
X12n0272_p0092a18║阿難即從座起，聞佛示誨，頂禮欽奉，憶持無失，於大
X12n0272_p0092a19║眾中重復白佛：如佛所言，五陰相中五種虗妄為本
X12n0272_p0092a20║想心。我等平常未蒙如來微細開示，又此五陰為併銷
X12n0272_p0092a21║除？為次第盡？如是五重詣何為界？唯願如來發宣大
X12n0272_p0092a22║慈，為此大眾清明心目，以為末世一切眾生作將來眼。
X12n0272_p0092a23║佛告阿難：精真妙明本覺圓淨，非留死生及諸塵垢，
X12n0272_p0092a24║乃至虗空皆因妄想之所生起。斯元本覺妙明真精，
X12n0272_p0092b01║妄以發生諸器世間，如演若多迷頭認影。妄元無因，
X12n0272_p0092b02║於妄想中立因緣性，迷因緣者稱為自然。彼虗空性
X12n0272_p0092b03║猶實幻生，因緣、自然皆是眾生妄心計度。阿難，知妄
X12n0272_p0092b04║所起說妄因緣，若妄元無說妄因緣元無所有，何況
X12n0272_p0092b05║不知推自然者？是故如來與汝發明五陰本因同是
X12n0272_p0092b06║妄想。汝體先因父母想生，汝心非想則不能來想中
X12n0272_p0092b07║傳命。
X12n0272_p0092b08║補曰：問曰：何謂命？曰：命者依識而有，故識動則想
X12n0272_p0092b09║舉，想舉則命立，命立則氣隨，氣隨則四大具，所謂
X12n0272_p0092b10║命煖識三是已。葢識之動性為想元也。儒曰知命，
X12n0272_p0092b11║道曰復命，此曰傳命。然則學者當以何為知，何為
X12n0272_p0092b12║復，何為傳耶？達此乃可入不生不滅之道。
X12n0272_p0092b13║如我先言，心想酢味，口中涎生；心想登高，足心酸起。
X12n0272_p0092b14║懸崖不有酢物未來，汝體必非虗妄通倫，口水如何
X12n0272_p0092b15║因談酢出？是故當知，汝現色身，名為堅固第一妄想。
X12n0272_p0092b16║即此所說，臨高想心，能令汝形真受酸澁，由因受生，
X12n0272_p0092b17║能動色體。汝今現前，順益違損，二現驅馳，名為虗明
X12n0272_p0092b18║第二妄想。由汝念慮，使汝色身，身非念倫，汝身何因？
X12n0272_p0092b19║隨念所使，種種取像，心生形取，與念相應，寤即想心，
X12n0272_p0092b20║寐為諸夢，則汝想念搖動妄情，名為融通第三妄想。
X12n0272_p0092b21║化理不住，運運密移，甲長髮生，氣銷容皺，日夜相代，
X12n0272_p0092b22║曾無覺悟。阿難，此若非汝，云何體遷？如必是真，汝何
X12n0272_p0092b23║無覺？則汝諸行念念不停，名為幽隱第四妄想。又汝
X12n0272_p0092b24║精明湛不搖處，名恒常者，於身不出見聞覺知。若實
X12n0272_p0092c01║精真，不容習妄，何因汝等曾於昔年覩一奇物，經歷
X12n0272_p0092c02║年歲，憶忘俱無，於後忽然覆覩前異，記憶宛然，曾不
X12n0272_p0092c03║違失？則此精了湛不搖中，念念受熏，有何籌算？阿難
X12n0272_p0092c04║當知，此湛非真，如急流水，望如恬靜，流急不見，非是
X12n0272_p0092c05║無流。若非想元，寧受妄習？非汝六根互用開合，此之
X12n0272_p0092c06║妄想無時得滅。故汝現在見聞覺知，中串習幾，則湛
X12n0272_p0092c07║了內，罔象虗無第五顛倒微細精想。
X12n0272_p0092c08║阿難，是五受陰，五妄想成。汝今欲知因界淺深，唯色
X12n0272_p0092c09║與空是色邊際，唯觸及離是受邊際，唯記與忘是想
X12n0272_p0092c10║邊際，唯滅與生是行邊際，湛入合湛歸識邊際。此五
X12n0272_p0092c11║陰元重疊生起，生因識有，滅從色除，理則頓悟，乘悟
X12n0272_p0092c12║併銷，事非頓除，因次第盡。我已示汝劫波巾結，何所
X12n0272_p0092c13║不明？再此詢問，汝應將此妄想根元心得開通，傳示
X12n0272_p0092c14║將來末法之中諸修行者，令識虗妄深厭自生，知有
X12n0272_p0092c15║涅槃不戀三界。
X12n0272_p0092c16║論曰：雜華有微塵數萬偈，而棗栢攝取其要，作十
X12n0272_p0092c17║二緣生論，敘其因起，則有十二種，其實即五種陰
X12n0272_p0092c18║法也。故世尊於此重敘之，使知皆即眾生念力所
X12n0272_p0092c19║成耳。念清淨則神通光明，令凡實證。念垢染則三
X12n0272_p0092c20║界六道，捨生趣入。如前所示止觀二法，澄鍊五陰，
X12n0272_p0092c21║則於內分獲六根功德，則於外分超五濁惡世。以
X12n0272_p0092c22║定力精嚴，則離五十種魔事。義理粲然，學者當深
X12n0272_p0092c23║觀之。補曰：前雖標陰皆屬想，而未敘想之根元，
X12n0272_p0092c24║界之淺深。故慶喜再陳請問，世尊具答之也。至第
X12n0272_p0093a01║五湛不搖處，則曰：此湛非真，如急流水。望如恬靜，
X12n0272_p0093a02║流急不見。若非想元，寧受妄習。非汝六根互用開
X12n0272_p0093a03║合，此之妄想無時得滅，方名顛倒微細精想。學者
X12n0272_p0093a04║至此，宜頓悟此想為陰元之本，日加觀照之力而
X12n0272_p0093a05║併滅之，譬如去草除根。倘悟此不加觀照之力，及
X12n0272_p0093a06║所併滅，與未悟同，復何益哉。故曰：理則頓悟，乘悟
X12n0272_p0093a07║併銷。即前六解一忘之義也。生既因識而有，滅則
X12n0272_p0093a08║從色而除。唯在觀照之深，自色陰之破，餘則迎刃
X12n0272_p0093a09║而解。故曰：事非頓除，因次第盡。即前是結本以次
X12n0272_p0093a10║第綰生，今日當須次第而解之義也。故下文曰：我
X12n0272_p0093a11║已示汝劫波巾結，何所不明。再此詢問，其理顯然。
X12n0272_p0093a12║問曰：前敘消磨六門，合開成就，與此互用開合何
X12n0272_p0093a13║以異。曰：前則敘識陰盡處，互用之功始著。此則敘
X12n0272_p0093a14║想元，藉互用之力滅之。此之想元，葢非互用功力
X12n0272_p0093a15║不能滅也。言五受陰者，乃是眾生所受報法，故通
X12n0272_p0093a16║名受湛。入合湛義，見第三卷末。
X12n0272_p0093a17║阿難，若復有人徧滿十方所有虗空盈滿七寶，持以
X12n0272_p0093a18║奉上微塵諸佛，承事供養心無虗度。於意云何？是人
X12n0272_p0093a19║以此施佛因緣得福多不？阿難答言：虗空無盡，珍寶
X12n0272_p0093a20║無邊。昔有眾生施佛七錢，捨身猶獲轉輪王位，況復
X12n0272_p0093a21║現前虗空既窮，佛土充徧皆施珍寶，窮劫思議尚不
X12n0272_p0093a22║能及，是福云何更有邊際？
X12n0272_p0093a23║佛告阿難：諸佛如來語無虗妄，若復有人身具四重、
X12n0272_p0093a24║十波羅夷，瞬息即經此方、他方、阿鼻地獄，乃至窮盡
X12n0272_p0093b01║十方無間靡不經歷，能以一念將此法門於末劫中
X12n0272_p0093b02║開示未學，是人罪障應念消滅，變其所受地獄苦囚
X12n0272_p0093b03║成安樂國，得福超越前之施人百倍、千倍、千萬億倍，
X12n0272_p0093b04║如是乃至算數譬喻所不能及。阿難！若有眾生能誦
X12n0272_p0093b05║此經、能持此呪，如我廣說窮劫不盡，依我教言如教
X12n0272_p0093b06║行道，直成菩提無復魔業。
X12n0272_p0093b07║佛說此經已，比丘、比丘尼、優婆塞、優婆夷，一切世間
X12n0272_p0093b08║天、人、阿修羅，及諸他方菩薩、二乘、聖仙童子，并初發
X12n0272_p0093b09║心大力鬼神，皆大歡喜，作禮而去。
X12n0272_p0093b10║論曰：凡經至其終則曰獲福殊勝者，世尊悲心攝
X12n0272_p0093b11║異種性故，以有一類貪著福德菩薩聞空義起邪
X12n0272_p0093b12║執防退墮故。金剛般若曰：須菩提！菩薩無住相布
X12n0272_p0093b13║施福德亦復如是不可思議。無著曰：為令一類貪
X12n0272_p0093b14║著福德菩薩深妙廣大之法堪任故。若不言無住
X12n0272_p0093b15║相布施有大福德，則成斷滅。非唯不能廣攝下根，
X12n0272_p0093b16║亦於無住法失自宗故。
X12n0272_p0093b17║統論
X12n0272_p0093b18║眾生之所以流轉三界，升沈六道，以欲為之基，婬
X12n0272_p0093b19║為之括也。情之所附，想之所依，夢死醉生，胡能超
X12n0272_p0093b20║脫？世尊以大慈航，濟是苦海，為欲頒宣妙法，普覺
X12n0272_p0093b21║眾生。慶喜逆知時之將至，乃身匿婬舍，為之發顯，
X12n0272_p0093b22║所謂法不孤起也。愚嘗精研是經，自文殊提攝慶
X12n0272_p0093b23║喜歸如來所，頂禮悲泣，勤拳咨請十方如來得成
X12n0272_p0093b24║菩提、妙奢摩陀、三摩、禪那最初方便。世尊不答，但
X12n0272_p0093c01║以當初發心，見何勝相，頓捨恩愛。又以一切眾生，
X12n0272_p0093c02║從無始來，生死相續，皆由不知常住真心。其次又
X12n0272_p0093c03║以為不識知心目所在，及於內外七處縱奪。問之
X12n0272_p0093c04║何歟？竊原如來之意，將提攝慶喜至如來自到境
X12n0272_p0093c05║界，及令末世眾生如慶喜自見自悟，此則直指之
X12n0272_p0093c06║道，非觀照可及。於此不能針芥相投，神領意解，則
X12n0272_p0093c07║如來不得已，示以入三摩提之路，破五陰魔之惑，
X12n0272_p0093c08║是為最後垂範。嗟夫！如來悲憫之心，可謂至矣。然
X12n0272_p0093c09║經旨微妙，未易發明。自神龍繙繹，房相筆受，繇唐
X12n0272_p0093c10║迄今，無慮數百年，箋釋之學，不為不眾，類皆舉此
X12n0272_p0093c11║略彼，互有得失。國朝寂音尊者於此經中得大
X12n0272_p0093c12║受用，遂著尊頂法論，詆闢異說，疏通奧義，惜其未
X12n0272_p0093c13║傳而入圓寂。圜悟禪師偶見之，歎曰：此真人天眼
X12n0272_p0093c14║目也。即施長財百緍，勸發旴江幕彭公思禹刊于
X12n0272_p0093c15║南昌。建炎之後，其板不存。紹興初，其徒智俱化緣
X12n0272_p0093c16║重鋟，行於高安，今復湮沒。世無此論，其功唐捐，三
X12n0272_p0093c17║山紹衼首座獨珍藏之。愚扣請至再，始啟十襲。觀
X12n0272_p0093c18║其文約而辨，義宏以顯，迷冥暗室，破以華炬，拘攣
X12n0272_p0093c19║疑網，決以寶刀，手之拳拳，不能釋去。以其統說貫
X12n0272_p0093c20║為聯編也，為之釐析於正文之下，是為合論；以其
X12n0272_p0093c21║理有未到也，為之補；以其文有不安也，為之削；以
X12n0272_p0093c22║其字有舛也，有訛也，為之正。淳熙乙巳，僅成綿蕝，
X12n0272_p0093c23║未遑流通。紹興壬子，以進普燈錄振錫都下，舘於
X12n0272_p0093c24║郊臺祇園菴。越明年冬，徙居吳興永壽蘭若，泉石
X12n0272_p0094a01║蕭然，飽食酣寢之餘，抖擻蠧𧙍，卒成厥志。凡小字
X12n0272_p0094a02║非正即補，俾觀者有攷焉。始寂音著是論，靈源以
X12n0272_p0094a03║書抵之，謂窒後人自悟之門，故寂音後敘謂：有人
X12n0272_p0094a04║於此，稱祖師棒喝則謂之禪，置棒喝而經論則謂
X12n0272_p0094a05║之教，於實際中有此取捨乎？未達者以為矛盾。寶
X12n0272_p0094a06║覺嘗與老南和尚分座於黃蘗，啟迪方來，尋從泐
X12n0272_p0094a07║潭月禪師授此經要。及謝事黃龍，居晦堂，日讀此
X12n0272_p0094a08║經不輟，每掩卷拊几，告參徒曰：此禪髓也。有以知
X12n0272_p0094a09║前代宗師互相激揚，不得不爾，未易以差殊觀也。
X12n0272_p0094a10║寂音諱德洪，覺範其字，筠陽人。得法於真淨無盡
X12n0272_p0094a11║居士，張公商英與之莫逆。其行實見續僧寶傳。寂
X12n0272_p0094a12║音尊者其自號，甘露滅又其別號也。無盡罷相，為
X12n0272_p0094a13║逐客，寂音亦羈縻罪地，是時乃成此論。昔文王拘
X12n0272_p0094a14║羑里，重易六爻，若無羑里也。孔子在陳，弦歌不衰，
X12n0272_p0094a15║若無陳也。後秦肇法師亦於圜扉中終寶藏論。大
X12n0272_p0094a16║慧焚牒竄梅陽，著正法眼藏。聖賢之處患難，無入
X12n0272_p0094a17║而不自得，寂音則亦然。少年儁異，自儒生祝髮，文
X12n0272_p0094a18║字膾炙人口，世遂以為詩僧。大慧處眾時，嘗尊以
X12n0272_p0094a19║師禮。住雙徑日，圖其像而讚之。迨還自貶所，至同
X12n0272_p0094a20║安，首修其塔。近有作公論者，肆筆詆訶，多見其不
X12n0272_p0094a21║知量也。雖然，寂音謂瑠璃王嗣位誅釋族一事，豈
X12n0272_p0094a22║此會方與？其父有指河之喻，而慶喜已敘其子事。
X12n0272_p0094a23║由是而知自問名後，乃他時所說，特結集者裒續
X12n0272_p0094a24║為一經爾。如來說此經與涅槃始末十有八載，皆
X12n0272_p0094b01║不可以一時論。而無盡又修此經為清淨海眼，刪
X12n0272_p0094b02║去指河及他事節，則大謬矣。嗚呼！謂楞嚴可刪，則
X12n0272_p0094b03║三藏十二部孰非可刪之文？清涼國師造華嚴疏，
X12n0272_p0094b04║欲證譯師訛舛，而不得梵本，但書之經尾。如云：佛
X12n0272_p0094b05║不思議法品上卷之第三板第十行，一切諸佛，舊
X12n0272_p0094b06║脫諸字。又云：大瑠璃寶，恐是吠瑠璃寶。圭峯從圓
X12n0272_p0094b07║覺悟入，作疏鈔，欲改皆證圓覺為皆具圓覺。真淨
X12n0272_p0094b08║極口痛罵，謂若一切眾生皆具圓覺而不證者，更
X12n0272_p0094b09║無一人發真歸元，凡夫不必求解脫矣。孔子以斯
X12n0272_p0094b10║文為己任，因魯史作春秋，雖寓筆削斧袞之旨於
X12n0272_p0094b11║二百四十二年之間，如書夏五，書郭公，則亦因其
X12n0272_p0094b12║舊文，信以傳信，疑以傳疑。況西方大聖人之書，又
X12n0272_p0094b13║非世書之比。孰謂無盡在儒門為鉅公，在覺苑為
X12n0272_p0094b14║大居士，乃於此經擅為芟改，何弗思之甚也，豈惟
X12n0272_p0094b15║是哉。圓覺曰，此虗妄心，若無六塵，則不能有。宗門
X12n0272_p0094b16║單提，姑以六字為句可也。天竺訥以為定句，則不
X12n0272_p0094b17║可也。根與塵合，方有妄心，如來之意以此。今則先
X12n0272_p0094b18║有妄心，倒置本旨，豈期然乎。雖佛以一音演說法，
X12n0272_p0094b19║眾生隨類各得解，以意為解可也，以句為定不可
X12n0272_p0094b20║也。靈巖安禪師讀此經，至知見立知（句）即無明本
X12n0272_p0094b21║（句），知見無見（句）斯即涅槃（句），安破讀為知見立（句）
X12n0272_p0094b22║知即無明（句），本知見無（句）見斯即涅槃（句），洞然開
X12n0272_p0094b23║悟，後人顧可因以是為定句耶。梁昭明太子析金
X12n0272_p0094b24║剛般若經為三十二分，而世師尚疵之，謂為破碎
X12n0272_p0094c01║法身。況訥為義學之師，乃妄定句讀如此，抑其大
X12n0272_p0094c02║謬矣。清淨海眼經，會稽僧慧印已版行，是滋後人
X12n0272_p0094c03║之惑。故愚於此，不得不正救其失。圓覺略疏有
X12n0272_p0094c04║曰：不以其所長病人，故無排斥之說；不以其未至
X12n0272_p0094c05║葢人，故無胷臆之論。今愚則不然，是其所是，非其
X12n0272_p0094c06║所非，何嫌於排斥之說？因其舊義，附以己見，何嫌
X12n0272_p0094c07║於胷臆之論？故舉其得失之槩，略見于卷中，益使
X12n0272_p0094c08║寂音之議粹然一出，無纖瑕微類之可指，顧不韙
X12n0272_p0094c09║歟？倘有未然，尚俟來哲。
X12n0272_p0094c10║
X12n0272_p0094c11║大佛頂如來密因修證了義諸菩薩萬行首楞嚴經
X12n0272_p0094c12║合論卷第十
X12n0272_p0094c13║
X12n0272_p0094c14║
X12n0272_p0094c15║
X12n0272_p0094c16║
X12n0272_p0094c17║
X12n0272_p0094c18║No. 272-C
X12n0272_p0094c19║敘曰：世尊於法華之後說此經，備足諸經奧義，畢殫
X12n0272_p0094c20║一乘要旨。初，龍勝閱於龍宮，默誦而出，五天世主祕
X12n0272_p0094c21║重不傳。天台智者釋法華經，不解六根功德之義，停
X12n0272_p0094c22║筆思之。有梵僧謂曰：唯首楞嚴經著明此義，得以證
X12n0272_p0094c23║成，不必釋也。智者於是日夕西向再拜，願早傳至此
X12n0272_p0094c24║土，竟不見而沒。唐神龍中，彌伽釋迦持梵本至廣州，
X12n0272_p0095a01║州牧房融對譯。俄罽賓國王遣使追取之，幾不得傳。
X12n0272_p0095a02║傳譯畢矣，融進御，會中宗登極，未暇宣布。僧神秀飯
X12n0272_p0095a03║于禁中，得之，持歸荊州玉泉寺。自經至今五百餘年，
X12n0272_p0095a04║傳著箋釋者無慮十餘家，然判立宗趣多異同，而文
X12n0272_p0095a05║不達，義因黯昧。余甞深觀之，得世尊意，於諸家傳著
X12n0272_p0095a06║之外，將造論排斥異說，端正經旨。世緣羈縻，未遑惜
X12n0272_p0095a07║筆。政和元年十月，以宏法嬰難，自京師竄于朱崖。明
X12n0272_p0095a08║年二月，至海南，舘於瓊山開元寺。寺空如逃，亡家壞
X12n0272_p0095a09║龕，唯有此經。余曰：天欲成余論經之志乎？自非以罪
X12n0272_p0095a10║戾投棄荒服，渠能整心緒研，深談而思之耶？屬草未
X12n0272_p0095a11║就，蒙　恩北還，依止故由精舍，又二年而克成。二三
X12n0272_p0095a12║子進曰：經論各有師承，奈何以禪宗經論乎？余曰：馬
X12n0272_p0095a13║鳴、龍勝，西天祖師也，而造論釋經，浩如山海，流傳此
X12n0272_p0095a14║土者尚數百萬言。達磨、曹溪，此方祖師也，而說法則
X12n0272_p0095a15║曰：唯楞伽經可以印心。傳心則釋金剛般若之義。禪，
X12n0272_p0095a16║佛祖之心；經，佛祖之語。佛祖心口豈甞相戾？有人於
X12n0272_p0095a17║此稱祖師，用施棒喝則謂之禪，置棒喝而經論則謂
X12n0272_p0095a18║之教，於實際中受此取舍乎？賢沙曰：宗門教乘，由汝
X12n0272_p0095a19║舌本自迴轉耳，豈有實相？韶國師舉：今人看古教偈，
X12n0272_p0095a20║謂眾曰：諸人喚甚麼作教？莫道見說教之一宇滯在
X12n0272_p0095a21║教內，道我宗門不恁麼，莫錯好！教不迷人，人迷於教。
X12n0272_p0095a22║只如五千四十八卷，若識得不剩一字，不欠一字。若
X12n0272_p0095a23║剩一字，佛法有增；若欠一字，佛法有減。佛法且無增
X12n0272_p0095a24║減底道理。又曰：祖師是佛弟子，若窮得佛語，祖師語
X12n0272_p0095b01║自然現前。此殆天下之名言也。嗟乎！經之來其艱難
X12n0272_p0095b02║如此，而傳著之家又從而汩之，學者既付受不妙，乃
X12n0272_p0095b03║疑以為教乘，其自障有如此，可為歎惜！我釋此論，有
X12n0272_p0095b04║能於中發明自心，契會佛意者，願世世以法為親，同
X12n0272_p0095b05║本願力，共濟眾生，化令成佛。八年五月一日謹敘
X12n0272_p0095b06║
X12n0272_p0095b07║
X12n0272_p0095b08║
X12n0272_p0095b09║
X12n0272_p0095b10║No. 272-D
X12n0272_p0095b11║ 重開尊頂法論跋語
X12n0272_p0095b12║
X12n0272_p0095b13║華嚴經以諸善根迴向為善學智地大方便海，而大
X12n0272_p0095b14║要皆願以妙辯才為諸眾生隨機廣演，悉令解了。葢
X12n0272_p0095b15║如來以平等慈印現世出世法無上義諦，非有超詣
X12n0272_p0095b16║辯才以袪邪解、釋妄執，使知境智歷然，則隨順無明，
X12n0272_p0095b17║長眠生死，徒自障隔耳。是故菩薩於善慧地作大法
X12n0272_p0095b18║師，演說諸法，必以無量善巧之智起四無礙大辯，而
X12n0272_p0095b19║四者所示皆種種智轉一切法輪。由是知辯才出於
X12n0272_p0095b20║智地，利益眾生無暫捨離者，以其通悟如阿耨池流
X12n0272_p0095b21║周浹無礙，於我法中無戲論故。寂音尊者寶覺圓明
X12n0272_p0095b22║禪師，從墮地初有冲天志，繼得法於文關西，英風四
X12n0272_p0095b23║靡，智海湛然，出慧光三昧為翰墨自在遊戲，故其見
X12n0272_p0095b24║於文者皆道之餘也。然以之藻飾教乘，發明要奧，璀
X12n0272_p0095c01║璨飛動，如以阿僧祇寶間錯諸地妙莊嚴具，凡見聞
X12n0272_p0095c02║者聳然增勝，隨其根器各有所得，豈非有所謂大辯
X12n0272_p0095c03║才者乎？而滯於跡者不究所歸，往往惜其牽於儒習，
X12n0272_p0095c04║前第知其吐詞奮筆波瀾一世而已。嗟夫，盤之走珠，
X12n0272_p0095c05║珠之走盤，了無不可，而妄議其橫科曲直，是豈真知
X12n0272_p0095c06║寂音者哉？不幾墮於戲論歟？甞觀此經注論，專以了
X12n0272_p0095c07║知自心入道之門、成佛要決，以定宗趣之立，性相洞
X12n0272_p0095c08║該，頓漸悉證，詞約而達，理盡而明，非徒騁於虗文也。
X12n0272_p0095c09║精研窮探，造前輩所未到，要其本際內融，而力以弘
X12n0272_p0095c10║法為己任。故見道之審，率自肺肝中流出，為往而不
X12n0272_p0095c11║通也。建炎間，寂音既逝，伯氏思禹幕盱江，喜其徒之
X12n0272_p0095c12║請佛果禪師，亦以百千為助，即鏤板于南昌。未幾，火
X12n0272_p0095c13║于冠兵關，二十年幾廢而僅存。高弟智俱，慨然奮勵，
X12n0272_p0095c14║奔走高安，再募刊行。清江椽涂元秩見之，揮金以為
X12n0272_p0095c15║之倡，而和者翕然，不數月而辦。寂音之道，厄而愈通，
X12n0272_p0095c16║蔽而愈明，而俱之願力成就，所以緝嗣事，振家風，亦
X12n0272_p0095c17║可謂無遺恨矣。昔竺道生解悟諸經未傳之旨，而講
X12n0272_p0095c18║輩憎嫉，誣以為邪說。生盟於眾曰：如我所說，不合經
X12n0272_p0095c19║義，罪當如律。苟契佛心，願終據師子座。於是竪石當
X12n0272_p0095c20║聽，徒以取決焉，而叢石首肯之。已而升座，詞音暢潤，
X12n0272_p0095c21║墮塵而化。嗚呼，生之具足智證，可謂見道之審，自信
X12n0272_p0095c22║而無所防者矣。寂音甞論至此，以謂生所見者鈍全，
X12n0272_p0095c23║而義學相與擠去之，小智自私，無足怪者。余以是知
X12n0272_p0095c24║生與寂音啐啄之機，默契於千載之下，造車合轍，固
X12n0272_p0096a01║自有道耶。余於寂音，同宗兄弟也。以舊本訛缺，為手
X12n0272_p0096a02║抄作小楷，以便學者閱習。既終其經，又摭其實，以識
X12n0272_p0096a03║卷末云。
X12n0272_p0096a04║紹興丁卯元日，雙溪彭以明謹書。
X12n0272_p0096a05║
X12n0272_p0096a06║音切
X12n0272_p0096a07║殫（音丹。）熠（羊入切。）矯（居夭切。）詰（音乞。）㜸（魚列切。）[(暇-日)/卵]（音段。）霰（音線。）辟（必益
X12n0272_p0096a08║切。）熊（音雄。）媛（音院。）枳（音止。）疏（音踈。）綏（音須。）褫（丑豸切。）酢（與醋同。）串（音慣）
X12n0272_p0096a09║盱（況于切。）蕝（子悅切。）窒（音只。）泐（音肋。）羑（音酉。）舛（音喘。）芟（音衫。）類（盧對切）
X12n0272_p0096a10║韙（音偉。）罽（音繼。）浹（子恊切。）椽（音院。）涂（切徒。）塵（音主。）擠（音賷。）
X12n0272_p0096a11║楞嚴經會解十卷。
X12n0272_p0096a12║元　惟則會解
X12n0272_p0096a13║全文載在楞嚴經圓通疏中，因今省之。