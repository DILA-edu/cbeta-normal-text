X12n0275_p0347b10║
X12n0275_p0347b11║
X12n0275_p0347b12║
X12n0275_p0347b13║大佛頂首楞嚴經正脉疏卷第六
X12n0275_p0347b14║京都西湖沙門　交光真鑒述
X12n0275_p0347b15║△二觀音廣陳。以當此方之機。故廣陳盡妙。欲人
X12n0275_p0347b16║專修於此也。問。娑婆豈無別門而入者耶。答。偈云。
X12n0275_p0347b17║自餘諸方便。乃至淺深同說法。備悉此意。意以同
X12n0275_p0347b18║途長修。淺深共入。惟取耳門。而餘門不及。間有別
X12n0275_p0347b19║門入者。亦仗威即事而已。然此應云。觀音耳根。以
X12n0275_p0347b20║對前總科。彰其廣陳。而意含耳根於觀音二字中
X12n0275_p0347b21║矣。分三。△一作禮陳白。
X12n0275_p0347b22║爾時。觀世音菩薩。即從座起。頂禮佛足。而白佛言。
X12n0275_p0347b23║觀世音名。具彰二利之德。而所觀不同。法華中。如
X12n0275_p0347b24║來釋云。苦惱眾生一心稱名。菩薩即時觀其音聲。
X12n0275_p0347c01║皆得解脫。以是名觀世音。據此。則所觀者。即世間
X12n0275_p0347c02║音聲。蓋果門惟顯利他之盛德也。今經菩薩自釋
X12n0275_p0347c03║云。由我觀聽十方圓明。故觀音名。徧十方界。據此。
X12n0275_p0347c04║則所觀者。即聽音根性。蓋因門多彰自利之深源
X12n0275_p0347c05║也。是則二經互為隱顯。而名之圓妙見矣。此意略
X12n0275_p0347c06║同孤山。今正談修門。故且依後義。觀字隨俗。雖作
X12n0275_p0347c07║平聲。理實應是去聲。良以。納聲為聞。遠理為觀。特
X12n0275_p0347c08║取達理。故於音聲。不言聞而言觀也。又所達之理。
X12n0275_p0347c09║非音聲中理。乃耳根中性理也。然必托音聲。方彰
X12n0275_p0347c10║聞性。故又不言觀耳根。而惟稱觀世音也。更須當
X12n0275_p0347c11║知。利他自利雖別。而能利之法。同彰耳根殊勝。無
X12n0275_p0347c12║二意矣。△二陳白之言。分三。△一本師傳授反聞。又
X12n0275_p0347c13║三。△一古佛同名。
X12n0275_p0347c14║世尊。憶念我昔。無數恒河沙劫。於時有佛。出現於世。
X12n0275_p0347c15║名觀世音。
X12n0275_p0347c16║彼佛因中。或亦由斯證入。故其名號以因彰果。或
X12n0275_p0347c17║佛鑒時機應從此入。故其名號與逗機之教。乃相
X12n0275_p0347c18║應耳。△二從佛發心。
X12n0275_p0347c19║我於彼佛。發菩提心。
X12n0275_p0347c20║菩提心。不越三心四願。一者善心。即煩惱無盡誓
X12n0275_p0347c21║願斷。法門無量誓願學。二者悲心。即眾生無邊誓
X12n0275_p0347c22║願度。三者直心。即佛道無上誓願成。按起信論。第
X12n0275_p0347c23║一直心。謂正念真如。第二善心。謂廣修無量善法。
X12n0275_p0347c24║第三悲心。謂度眾生無量。後約三處迴向。則真如
X12n0275_p0348a01║佛道。性修異旨。而四願中。佛道必兼真如。故合之
X12n0275_p0348a02║無差也。此心最為貴重。初發即如王子處胎。貴壓
X12n0275_p0348a03║羣臣。諸佛護念。萬聖加持。華嚴百喻。未足以盡其
X12n0275_p0348a04║盛德。又言不發此心。所修諸行。盡為魔所攝持。故
X12n0275_p0348a05║欲修耳根圓通者。先須發此大道心也。△三秉受
X12n0275_p0348a06║法門。
X12n0275_p0348a07║彼佛教我。從聞思修。入三摩地。
X12n0275_p0348a08║既發大心。須秉聖教。凡修行者。不秉聖教。或恣己
X12n0275_p0348a09║意。或信邪師。其過無量。故此次明秉受自佛也。彼
X12n0275_p0348a10║佛。即指觀世音佛。此之三慧。惟聞慧。不同常途。故
X12n0275_p0348a11║思修亦別。約常途。聞即多聞。謂聞經解意功夫。其
X12n0275_p0348a12║體即耳識。及耳家俱意識所發勝解分別。今此聞
X12n0275_p0348a13║字。即指耳根中聞性。體即無分別如如智理而已。
X12n0275_p0348a14║思。即不著空有。一味反聞。外脫聲塵。內冥智理。且
X12n0275_p0348a15║約靜習。在禪功夫也。修。謂達於萬行。與此禪觀。不
X12n0275_p0348a16║相違背。所謂咳唾掉背。無不定時。何況一切善行。
X12n0275_p0348a17║此約初心修進。便應具足。若更入位料簡。應以六
X12n0275_p0348a18║即揀之。聞慧應在名字。思慧應通觀行相似。修慧
X12n0275_p0348a19║應入分證。若更以見道修道揀之。聞思俱在見道。
X12n0275_p0348a20║而修慧即修道位。是則後二分別。淺深天隔。若就
X12n0275_p0348a21║觀音本門。三說聞字。皆須惟指耳門。以音聞雖皆
X12n0275_p0348a22║教體。而聞為真教體也。人三摩地者。名通初後。初
X12n0275_p0348a23║但定成之號。而更約後心。即證入圓通之境。寂滅
X12n0275_p0348a24║現前也。雙承動靜無違。方為定成。然此動靜。與下
X12n0275_p0348b01║二塵不同。此約靜入禪定。動涉萬行。二時為言。若
X12n0275_p0348b02║靜合動違。終不名為大定成就也。本師傳授反聞
X12n0275_p0348b03║已竟。△二次第解結修證。此科方是正行。一經云
X12n0275_p0348b04║要。理宜詳細敷陳。故今所解。稍為完備。不避繁文。
X12n0275_p0348b05║觀者幸勿厭多。非同長水流變三疊。殊無關要。當
X12n0275_p0348b06║知。上之發心是願。而此為依願之行。其願不虗也。
X12n0275_p0348b07║上之秉受是教。此為依教之修。其教不負也。然此
X12n0275_p0348b08║中分科。以三空六結分之者。蓋三空是五卷中佛
X12n0275_p0348b09║自所說。長水亦知順此分科。但未能發揮委悉。至
X12n0275_p0348b10║於六結。乃為以義推知。非穿鑿也。良以。佛綰巾時。
X12n0275_p0348b11║特以詳彰結解俱有次第。而說解次第。但列三空。
X12n0275_p0348b12║似惟三重。而意含六結。前釋稍明。今此正是解結
X12n0275_p0348b13║正文。豈不投前所說。況細尋文理。六節分明。非強
X12n0275_p0348b14║分也。分三。△一初解三結。先得人空。又三。△一脫動塵。
X12n0275_p0348b15║初於聞中。入流亡所。
X12n0275_p0348b16║初者。發決定心。起修下手之初也。按如來立教常
X12n0275_p0348b17║儀。行人若有罪障。及未具戒。先須懺求端應。誓斷
X12n0275_p0348b18║四愆。如後道場所明。今約無障具戒之人。故徑談
X12n0275_p0348b19║大定。行人宜自諒之。聞中二字。即所見之性。亦所
X12n0275_p0348b20║趣之理。今為所入之門。亦所照之境。首宜分明。不
X12n0275_p0348b21║可墮於二種差誤。前麤後細。最當辯識。一者不是
X12n0275_p0348b22║肉耳之中。以此聞性本惟藏識心海。一體而具六
X12n0275_p0348b23║用。在眼為見。在耳為聞。乃至在意為知。今取第二。
X12n0275_p0348b24║故曰聞中。於經最初取見為例。以例餘五。委悉發
X12n0275_p0348c01║渾。如十番示後。離二見妄。乃為妙淨見精。結云。清
X12n0275_p0348c02║淨本心。本覺常住。今之聞中。即彼見中。以其體無
X12n0275_p0348c03║二也。又四科七大。轉名如來藏心。周徧十虗。圓含
X12n0275_p0348c04║萬法。今此聞中。即彼藏心中也。又一真法界。圓具
X12n0275_p0348c05║三藏。非一切法。即一切法。離即離非。是即非即。是
X12n0275_p0348c06║名無上菩提。如來知見。今此聞中。即彼三藏體中
X12n0275_p0348c07║也。良以。見道分中。極力發明者。正於修時。總持用
X12n0275_p0348c08║之。所謂躡解成行。大陀羅尼也。若別為一法。則前
X12n0275_p0348c09║之開示。俱成無用矣。是知。此之聞中。乃平吞萬相。
X12n0275_p0348c10║盡空法界之中也。二者不是耳識之中。以此聞性。
X12n0275_p0348c11║雖有聲無聲。明鑑了然。絲毫不昧。而會無分別。亦
X12n0275_p0348c12║同見性。但如鏡中。無別分析。且離念相者。方等虗
X12n0275_p0348c13║空。亦常亦徧。有念。即偏局一處。剎那生滅。不偏不
X12n0275_p0348c14║常。此即緣聲之識。若墮此中。依舊是經初如來所
X12n0275_p0348c15║破緣塵分別影事。而七重破處等文。全無用矣。是
X12n0275_p0348c16║知。此之聞中。乃一念不生。圓照法界之中。亦即一
X12n0275_p0348c17║乘寂滅場地。真阿練若。正修行處。若於經中。未即
X12n0275_p0348c18║了然。可於靜習坐中體認的當。多於五更起坐。夜
X12n0275_p0348c19║氣清明。萬籟初動之時。一念不生。覺此聞性。廓然
X12n0275_p0348c20║而圓。朗然而照。山壁不隔。晦暗不昏。大小遠近音
X12n0275_p0348c21║聲。鑑徹無遺。乃至微風動樹。足履鳴堦。亦所不昧。
X12n0275_p0348c22║假如東方數里之外。洪鐘發響。固歷歷分明。西方
X12n0275_p0348c23║同時數里之外。羣鼓喧聲。亦琅琅不昧。如是乃至
X12n0275_p0348c24║南陌悲號。北街笑語。車輪馬足。一一俱現圓聞之
X12n0275_p0349a01║中。如影現大圓鏡中。毫髮無隱也。至於寂然無聲
X12n0275_p0349a02║時。則聞靜愈無邊際。然但借觀音聲。彰能聞之體
X12n0275_p0349a03║為聞中。不取所聞動靜之境為聞中也。到此始知。
X12n0275_p0349a04║妙性本具。不是修成。但是平日。以亂心緣慮遮障。
X12n0275_p0349a05║孤負。不自覺耳。又當知。此聞中。內而所執定實身
X12n0275_p0349a06║心。外而所執定實器界。了無踪跡可得。一片虗靈。
X12n0275_p0349a07║浩無邊際。萬法森然。唯心所具。交徹互融之妙。皆
X12n0275_p0349a08║在其中。非有非空。即空即有。妙極不容思議之境
X12n0275_p0349a09║也。亦即祖師正法眼藏。涅槃妙心。但彼不局一門。
X12n0275_p0349a10║或多示意根。而言了知為異耳。珍重珍重。此句先
X12n0275_p0349a11║以決定所照之境。下句方是工夫。入者。旋反也。流
X12n0275_p0349a12║有二意。一。流謂法流。即聞性也。入流者。旋轉聞聲
X12n0275_p0349a13║之聞。反聞自性也。二。流者。注也。順聞奔聲外注。謂
X12n0275_p0349a14║之出流。反聞照性內注。謂之入流。二釋俱通。此亦
X12n0275_p0349a15║須是一念不生。迴光反照。專注以聞自性。令前妙
X12n0275_p0349a16║境湛然常明。不得一息間斷。即宗下所謂綿密功
X12n0275_p0349a17║夫也。（問。見聞覺知。同一根性。永嘉謂。起知知於知。此非無緣知。如手自作拳。非是不拳手。今云
X12n0275_p0349a18║久聞聞自性。若准永嘉。應云。起聞聞於聞。此非無緣聞。如手自作拳。非是不拳手。二義何得不違。）（答。彼約
X12n0275_p0349a19║根塵已銷。妙性顯後。不可更有二知。今約初心起修。方作亡塵方便。故須暫假反聞以為入門。若到聞所
X12n0275_p0349a20║聞盡。亦是根塵已銷之後。更不存於二聞也。且此最初入流亡所。同彼最初息念亡塵。豈遽同彼知滅對
X12n0275_p0349a21║遺之後耶。故欲會同佛祖之言。須知前後次第。則無違矣。）此二字即是合覺。下
X12n0275_p0349a22║二字乃是背塵。亡者。脫也。所。即聲塵也。故上二字
X12n0275_p0349a23║即旋聞。下二字即與聲脫也。約前四卷末第二決
X12n0275_p0349a24║定義中。詳明根結全由法塵。故塵亡而結自盡。今
X12n0275_p0349b01║解耳根。其所應亡。當即是動靜二塵。動謂有聲。靜
X12n0275_p0349b02║謂無聲。今初先亡動塵。仍有二種。一者屈曲聲。謂
X12n0275_p0349b03║有意味者。如言語歌曲之類。是也。二者徑直聲。謂
X12n0275_p0349b04║無意味者。如風水鳥獸鐘皷等聲。是也。其最有力。
X12n0275_p0349b05║能牽心流轉者。屈曲聲也。先須斷此。永不接緣。然
X12n0275_p0349b06║此屈曲。復有二種。一者世俗屈曲。二者道理屈曲。
X12n0275_p0349b07║世俗復有二種。一者無力。二者有力。無力。謂評品
X12n0275_p0349b08║古今文章事物。他方昔日不干己事。但恣散亂。無
X12n0275_p0349b09║增長煩惱之力。故云無力也。有力。謂說諸欲境。令
X12n0275_p0349b10║心起貪。說諸不平。令心發怒。背面譽毀。當面稱譏。
X12n0275_p0349b11║一切切己利害之言。令人不覺喜瞋陡發。忘失正
X12n0275_p0349b12║念。是也。此皆世俗曲屈也。道理屈曲者。如說內外
X12n0275_p0349b13║邪正道理。乃至法門宗說。玄妙意趣。令人不覺隨
X12n0275_p0349b14║言生解。擬議思量。若許攀緣於此。亦是尋聲流轉。
X12n0275_p0349b15║最障本聞。所以宗門於佛祖言教。如生冤家也。問。
X12n0275_p0349b16║止絕世俗。似無不可。何於道理勝思。亦杜絕之。答。
X12n0275_p0349b17║躡解成行。行起解絕。解若不絕。則無漏之行終不
X12n0275_p0349b18║能成。況真心實際。動念則乖。豈容留解。而許尋道
X12n0275_p0349b19║理屈曲聲乎。故後偈云。將心持佛佛。何不自聞聞。
X12n0275_p0349b20║是更偏忌道理屈曲也。（如新產家。忌人往來觸犯。則疎客親友二俱止絕。方
X12n0275_p0349b21║可無虞。若但斷疎客。而容親友往來。則觸犯之害終不免也。世俗屈曲如疎客。道理屈曲如親友。所以二
X12n0275_p0349b22║者俱當止絕也。）行人初心。首先於此諸屈曲聲。一切不緣。
X12n0275_p0349b23║惟以內向聞性。湛然朗然。安住不動。則一切麤顯
X12n0275_p0349b24║分別永息不起矣。至於水流風動。鐘鳴皷響等。一
X12n0275_p0349c01║切徑直之聲。更是難亡。須使入流功夫細心專切。
X12n0275_p0349c02║久自亡盡。問。反聞功成。豈一切諸聲。如醉睡中。皆
X12n0275_p0349c03║昧然不覺耶。答。非也。諸聲任有。行人但惟圓照聞
X12n0275_p0349c04║性。不漏落流注於聲而已。問。不緣曲屈之聲。止其
X12n0275_p0349c05║分別。易以稽考。不緣徑直之聲。止其取著。難以考
X12n0275_p0349c06║驗。又此諸聲。縱令心不取著。其如諸聲亂發。攪擾
X12n0275_p0349c07║聞中。何以驗其不隨聲轉耶。答。反聞自性專切者。
X12n0275_p0349c08║聞性常自分明。如對清秋之月。無一息之昏暗。且
X12n0275_p0349c09║不注一聲。而諸聲普皆不昧。若稍取著於聲。當有
X12n0275_p0349c10║二驗。一者聞性先以遽昏。不復分明。二者偏注一
X12n0275_p0349c11║聲。餘聲悉昧。（更以喻明。譬如人眩水。不能自渡。賴人牽之而過。彼人教其仰面視天。不
X12n0275_p0349c12║得一息視水。若一息忘教視水。隨即運倒。此亦如是。反聞自性。猶如視天。不復尋聲。如不視水。更無流轉
X12n0275_p0349c13║之患。猶無溺水之患也。是知聲不可除。而但當反聞專切。亦如水不可除。而但當仰天專切也。）問。
X12n0275_p0349c14║此之眾聲。畢竟不昧耶。亦有寂滅之時耶。答。昧不
X12n0275_p0349c15║同滅。心昏為昧。聲銷為滅。反聞自性。久益精明。終
X12n0275_p0349c16║無昧時。外脫聲塵。久漸銷落。終有盡日。良以性是
X12n0275_p0349c17║本有。聲是本空故也。問。聲今現有。何為本空。答。如
X12n0275_p0349c18║人夢雷。妄成震恐。其雷本空。而正在夢時。亦似現
X12n0275_p0349c19║有。豈真有耶。現前諸聲。亦復如是。問。諸聲不實。既
X12n0275_p0349c20║如夢幻。銷落之後。畢竟一無所聞。則道成者。皆如
X12n0275_p0349c21║聾人耶。答。不然。此非真滅。但以銷落聚聞之根。近
X12n0275_p0349c22║蔽之聲。暫沈枯寂。即同色陰區宇。如有目人處大
X12n0275_p0349c23║暗室也。不久心聞洞開。徧滿虗空。所謂發本明耀。
X12n0275_p0349c24║必將上聞有頂。下聞無間。乃至最近虫行蟻鬬。素
X12n0275_p0350a01║所不能聞者。皆當聞之。何況餘聲。如聾之疑。鄙劣
X12n0275_p0350a02║甚矣。問。此之入流亡所。但於靜坐時習之耶。亦於
X12n0275_p0350a03║涉事時習之耶。答。若但取於靜坐。何用詳辯曲屈
X12n0275_p0350a04║等聲。正須動靜一如。方成大定耳。問。靜坐易忘。今
X12n0275_p0350a05║即不問。臨事實難。今請問之。假如有人涉事。訪一
X12n0275_p0350a06║故人。於路用功。但惟反聞自性。而餘聲悉不取著。
X12n0275_p0350a07║正當聞性湛然。忽於中途。隔墻聞彼故人言語。此
X12n0275_p0350a08║聲不尋。則廢其訪問之事。若尋之豈不成流轉耶。
X12n0275_p0350a09║答。此聲許尋而不妨。不成流轉。以偈云。眾生迷本
X12n0275_p0350a10║聞。尋聲故流轉。汝若於尋聲時。不迷本聞。此但尋
X12n0275_p0350a11║聲。豈即流轉。問。請分尋聲流轉。與尋聲不流轉之
X12n0275_p0350a12║相。答。汝正反聞自性時。有當尋之聲現前。一味尋
X12n0275_p0350a13║之。而聞性全成迷昧者。此即流轉。若當尋聲時。而
X12n0275_p0350a14║聞性分明。依然不昧。此但暫尋即還。亦謂之得用
X12n0275_p0350a15║即休。何得同謂之流轉耶。以此為例。凡涉諸事。皆
X12n0275_p0350a16║當准此思之。大抵初心。靜習時得力為多。靜定若
X12n0275_p0350a17║成。漸能涉事不昧。若初學靜定未成。而遽希涉事
X12n0275_p0350a18║不昧者。良難。問。涉事不昧。既曰良難。則初學反聞。
X12n0275_p0350a19║恐難理事兩全。答。世諦之人。寧廢理以圖全事。修
X12n0275_p0350a20║行之人。寧廢事以圖全理。今初心修進。誰要你依
X12n0275_p0350a21║舊精研世事。務求兩全耶。當知。反聞入手之人。雖
X12n0275_p0350a22║處世間。惟求省事省言。日用家常。騰騰任運。得靜
X12n0275_p0350a23║且靜。萬不得已。一事一言。用了即休。且正當用時。
X12n0275_p0350a24║分毫不昧。言差事差。不顧不悔。惟圖反聞無間。心
X12n0275_p0350b01║便怡然。問。祖師何言。這邊那邊都不缺用。答。此是
X12n0275_p0350b02║大亡已久。絕後再甦。死中發活。方能名臻其妙。非
X12n0275_p0350b03║謂初心便能如是也。問。此節舊解多補天台三止
X12n0275_p0350b04║觀意。謂為修行妙宗。今何不用。答。彼自別為入門。
X12n0275_p0350b05║非此經旨。且三觀初心。不離六識思惟而入。今經
X12n0275_p0350b06║首廢六識不用。將何入三觀耶。斯經圓融妙理。全
X12n0275_p0350b07║是藏心本具。詳在奢摩他中發揮。而行人未修之
X12n0275_p0350b08║時。先成圓解。及至修時。行起解絕。但一反聞。極為
X12n0275_p0350b09║簡便。不勞廣立止觀。宗門所謂單刀直入。是也。且
X12n0275_p0350b10║入流乃合覺照理。即簡妙之觀。忘所乃背塵息妄。
X12n0275_p0350b11║即簡妙之止。久久定成。則圓融密妙體用。皆從本
X12n0275_p0350b12║地流出。所謂故發真如妙覺明性也。問。前綰巾時。
X12n0275_p0350b13║如來親喻。當從中道解之。今但反聞。不明中道。豈
X12n0275_p0350b14║合結心之喻耶。答。詳佛左右偏掣之喻。葢指三界
X12n0275_p0350b15║凡夫著有之修。出世二乘沉空之證。故偈云。汝觀
X12n0275_p0350b16║交中性。空有二俱非。今此未反聞時。圓解已成。正
X12n0275_p0350b17║反聞時。豈墮彼二。既不墮於空有。即是最簡易之
X12n0275_p0350b18║中道。𠃔合結心之喻。何必廣立止觀。枉用贅瘤之
X12n0275_p0350b19║中道。真所謂為蛇添足。殊可笑也。前綰巾中三空
X12n0275_p0350b20║之下。所助治病之喻。正當此用。詳玩之可也。（問。初心進
X12n0275_p0350b21║功節度。及修中防犯境界。可得聞乎。）（答。此功雖不專於靜坐。而初心亦須靜習偏多。所謂大忘人世。大死
X12n0275_p0350b22║一番。惟知反聞自性。而一切散善。尚不為之。何況俗事。宗教聖言。尚如生冤家相似。何況俗言。縱有人來
X12n0275_p0350b23║問道。即端心反聞。信手拈答一二句即休。其餘拜佛燒香。衣食賓客。呼喚動轉。皆極令聞性分明。且當此
X12n0275_p0350b24║際。既以全提聞性。而聞性即全法界。則動轉咳唾。一一俱周法界。即是全身受用。至於靜中。恒令不昧。夜
X12n0275_p0350c01║則披衣端坐。排遣昏散。專注聞中。惺寂雙流。昏沉至極。須臾假寐。即起經行。直待聞性明利時。依然靜坐。
X12n0275_p0350c02║如宗門云。一念萬年。萬年一念。是也。）（問。設有夢中流轉時如何。）（答。初心夢中或有流轉。醒來隨即收攝。不
X12n0275_p0350c03║必悔惜。久當夢中亦如醒時反聞。便是寤寐恒一好消息也。但時時求佛菩薩加令心開。如此用功時。一
X12n0275_p0350c04║切皆忘。即如後文所說。如有目人處大暗室。所謂色陰區宇中也。切不可嫌其迷悶。蓋根塵俱泯。自當如
X12n0275_p0350c05║此。功夫極到。當自有發本明耀之時。勿躁求也。然心光逼極。或見本師現身。摩頂加被。當依後道場所說。
X12n0275_p0350c06║默驗魔佛。愈加專切。或發善境。如後陰魔中最初十種者。勿作聖解。但當加功反聞而已。且於入流亡所
X12n0275_p0350c07║之時。正是心精通䐇。與十方諸聖。共一鼻孔之時。而功極動魔。正當此際。依後聖教。悟則無咎。切不可中
X12n0275_p0350c08║途成狂也。然此脫亡動塵功夫。必至忽然萬籟俱消。惟一聞性。明耀日月。狀如雨霽天空。風停海湛。極為
X12n0275_p0350c09║寂靜。當此之時。豈惟一切聲消。身心世界。蕩然一空。虗豁自在。方是旋聞脫聲。入手時節。此境極為虗豁
X12n0275_p0350c10║自在。寂靜輕安。最忌過善取著。但惟一種平懷。精進不輟。則無量妙境。將次漸開。一取著之。隨得隨失。永
X12n0275_p0350c11║不可復矣。記之記之。）△二脫動靜。
X12n0275_p0350c12║所入既寂。動靜二相。了然不生。
X12n0275_p0350c13║上科方離動結。此科動靜二結兼除。葢動除靜現。
X12n0275_p0350c14║自然之理。加功雙遣。自然之勞。故今言所者。即忘
X12n0275_p0350c15║所。言入者。即入流也。所入既寂者。謂亡所入流。二
X12n0275_p0350c16║俱成靜也。蓋初雖忘所。而所豈易亡。初雖入流。流
X12n0275_p0350c17║豈易入。雖云努力。一念不生。未免動靜間發。心心
X12n0275_p0350c18║收攝。非寂靜也。至此。亡所。而所無不亡。入流。而流
X12n0275_p0350c19║無不入。羣動俱息。收攝情忘。故云所入既寂也。由
X12n0275_p0350c20║是而知。前之亡所。且惟亡動。今之既寂。乃是動結
X12n0275_p0350c21║已除。靜結方顯也。次二句。方乃動靜雙除也。是雖
X12n0275_p0350c22║兼動雙言。其實單遣既寂。而惟除靜塵耳。然言了
X12n0275_p0350c23║然不生者。葢約既寂之後。加功進力。以至寂靜亦
X12n0275_p0350c24║亡。二塵俱不可得也。問。亡動即是亡聲。而聲塵與
X12n0275_p0351a01║聞性。如黑白相違。易於分辯。故亡之則易。至於靜
X12n0275_p0351a02║塵與聞性相順。聞性至靜。而靜塵亦靜。俱無邊際。
X12n0275_p0351a03║俱無分別。如風空莫辯。水乳難分。誠難剖析。故亡
X12n0275_p0351a04║之恐為不易。如何示之。答。但患聞性未能了見分
X12n0275_p0351a05║明。若了然自見聞性。安有混淆之理。良以。聞性是
X12n0275_p0351a06║心。靜塵是境。心則靈知不昧。境則冥頑無知。境自
X12n0275_p0351a07║境。心自心。如爾為爾。我為我。有何難分。譬如世俗
X12n0275_p0351a08║凡夫。入一深山無人之處。皆能了別山中寂靜。其
X12n0275_p0351a09║實於己聞性。絲毫不覺。及來閙市。其靜全失。以前
X12n0275_p0351a10║靜境全是山靜。故離山豈復有靜。世人但取境靜
X12n0275_p0351a11║者。離境無有不失者也。此猶外境甚麤。又有行人。
X12n0275_p0351a12║未見自心。但習攝念成定。展轉深入。憑彼定力。覺
X12n0275_p0351a13║無邊際。亦靜塵境界。定力盡時。無有不失者也。此
X12n0275_p0351a14║為內境。比前更細。若未能悟心。不見聞性。誠不識
X12n0275_p0351a15║此二種俱為靜塵。非心靜也。若能悟心。了見聞性。
X12n0275_p0351a16║自覺此性。本來至靜。寂然無邊。非由攝念所成。亦
X12n0275_p0351a17║非託外境界。不知反聞者。故全不覺。若能一味反
X12n0275_p0351a18║聞。則性靜恒在。居山居市。其靜不易也。入定出定。
X12n0275_p0351a19║其靜恒然也。縱不發明。未反聞前。從無始來。本自
X12n0275_p0351a20║常靜。何況了見反聞之後。豈復有得失可言哉。若
X12n0275_p0351a21║是。則聞性本與靜塵無干。反聞專切者。亡之甚易。
X12n0275_p0351a22║何難之有哉。大抵亡動之後。別無伎倆。反聞功夫。
X12n0275_p0351a23║展轉深切。聞性增明。則動靜二塵。逈然雙脫矣。至
X12n0275_p0351a24║此則亡塵極明功夫。位當圓之初信。於二乘則齊
X12n0275_p0351b01║初果。問。何以知然。答。金剛經云。名為入流。而實無
X12n0275_p0351b02║所入。又云。以不入色聲香味觸法。名須陀洹。此亡
X12n0275_p0351b03║聲塵時。六塵俱亡。故知然也。惟入流二字。大小逈
X12n0275_p0351b04║殊。小乘入流。但是攝心入深三昧。彼謂法性。實是
X12n0275_p0351b05║三無為境而已。此經猶為法塵分別影事。豈同此
X12n0275_p0351b06║之反聞自性乎。故知證雖位齊。而入理深淺。大不
X12n0275_p0351b07║同也。△三脫聞根。
X12n0275_p0351b08║如是漸增。聞所聞盡。
X12n0275_p0351b09║上科全以亡塵。此科方以盡根。如是者。承上之辭。
X12n0275_p0351b10║漸增者。加功進行之意。下句不依舊註舉塵顯根
X12n0275_p0351b11║之說。葢上聞字。乃旋倒之聞機。下聞字。乃所聞之
X12n0275_p0351b12║聞性。以前因圖作亡塵方便。故立能所二聞。令其
X12n0275_p0351b13║聞根而亡塵。今塵相既盡。故外無所對。則根亦不
X12n0275_p0351b14║存。能聞之聞機。與所聞之聞性。二俱除滅。故曰聞
X12n0275_p0351b15║所聞盡也。後文云。塵既不緣。根無所偶。反流全一。
X12n0275_p0351b16║六用不行。正此之謂也。問。既全以根性增明。而方
X12n0275_p0351b17║以雙亡動靜。今復將根性亦亡。豈不全成斷滅。答。
X12n0275_p0351b18║但以盡根。那云滅性。問。根與性為二耶。答。非二。亦
X12n0275_p0351b19║非一也。問。當如何等。答。根如冰。性如水。冰水本無
X12n0275_p0351b20║別體。故非二。然冰結而隔。水融而通。故非一矣。今
X12n0275_p0351b21║言根盡。但如冰融。豈如水涸哉。問。前言二塵亡後。
X12n0275_p0351b22║惟覺聞性。極為寂靜。湛無邊際。今盡內根。復作何
X12n0275_p0351b23║相。以別於此。答。前作方便。脫彼二塵。故暫執聞性
X12n0275_p0351b24║為內。二塵為外。背外向內。宛然內根恒在。細詳經
X12n0275_p0351c01║云聞中。又云入流。中之與入。顯根為內。彰彰矣。及
X12n0275_p0351c02║至二塵蕩亡。已無外相。既不對外。內相漸消。以至
X12n0275_p0351c03║泯然豁然。無復內外。即根盡之相。以是而知。前言
X12n0275_p0351c04║無邊際者。非真無也。以二塵為限。即是邊際。今二
X12n0275_p0351c05║塵既盡。無復限隔。方是真無邊際。若約三空考之。
X12n0275_p0351c06║到此即得人空。前此以根對塵。塵為他相。根為我
X12n0275_p0351c07║相。排他立我。背他向我。我相宛然。至是。根塵俱泯。
X12n0275_p0351c08║能所兩亡。無復自他。惟一法性。不分內外。麤細四
X12n0275_p0351c09║相。應盡無遺。定位當至七信。齊於別之七住。小乘
X12n0275_p0351c10║四果阿羅漢位。而見思惑盡。當證我空真如。即前
X12n0275_p0351c11║如來所說。此根初解。先得人空矣。又當知。此是菩
X12n0275_p0351c12║薩高證圓之七信。但約斷見思。證人空。謂齊小之
X12n0275_p0351c13║四果。非真實同羅漢。如世之進士初品。暫同吏員
X12n0275_p0351c14║極品。豈真名位與之全同乎。當知。六通十八變等
X12n0275_p0351c15║皆應殊勝。至下當更顯其不同。亦如進士資格。權
X12n0275_p0351c16║位。名分。皆非吏員可仰視矣。初解三結先得人空
X12n0275_p0351c17║已竟。△二次解二結。成法解脫。前示倫次中除法
X12n0275_p0351c18║執科。已明法執麤者。先於入流亡所時。早已斷盡。
X12n0275_p0351c19║至此惟除細法執焉。分二科。△一脫覺觀。
X12n0275_p0351c20║盡聞不住。覺所覺空。
X12n0275_p0351c21║盡聞二字。牒前聞所聞盡。即二聞雙泯之境。不住。
X12n0275_p0351c22║謂加功進行。透過斯境。不鈍滯於此也。以見盡聞
X12n0275_p0351c23║若住。增慢同倫。化城永閉矣。末句即新證也。蓋盡
X12n0275_p0351c24║聞之後。根塵逈脫。湛一無邊之境現前。故今言覺
X12n0275_p0352a01║者。即照此境之智也。所覺者。即此湛一之境也。盡
X12n0275_p0352a02║聞若住。則智境恒對。能所仍存。終為勝進之障。即
X12n0275_p0352a03║溈山所謂具足心境也。今言覺所覺空者。謂能覺
X12n0275_p0352a04║之智。與所覺之境。二俱空寂。泯然無復對待也。此
X12n0275_p0352a05║雖境智雙舉。而能覺所覺。二俱言覺。覺。心分也。於
X12n0275_p0352a06║智為多。若悋惜此心。以為般若真智。而不能捨置
X12n0275_p0352a07║者。是為妄生愛智之法愛也。又此望後為斷法執
X12n0275_p0352a08║分別。問。法執分別。應隨前麤法執斷之。那於此中
X12n0275_p0352a09║猶有分別。答。此俱生中微細流注分別。非麤分別
X12n0275_p0352a10║也。其實似是覺觀不忘。義說分別耳。△二脫重空。
X12n0275_p0352a11║空覺極圓。空所空滅。
X12n0275_p0352a12║空覺之空。牒上覺所覺空之空。而言空覺者。顯是
X12n0275_p0352a13║重空之智也。極圓者。謂增修滿其分量之意。末句
X12n0275_p0352a14║促舉空者。即此重空之智。所空者。即前科智與境
X12n0275_p0352a15║也。空所空滅者。葢言重空之智。并前智境。一切滅
X12n0275_p0352a16║盡無餘也。良以。重空之智。初起未圓。則能空所空。
X12n0275_p0352a17║二俱宛在。今空覺極圓。則非惟所空智境息滅。而
X12n0275_p0352a18║重空之智。亦復隨滅。如以木鑽木。火出則二木俱
X12n0275_p0352a19║盡矣。此雖重空亦智。而能空所空二俱言空。空境
X12n0275_p0352a20║屬也。於理為似。若恡措此境。以為實際理地。是為
X12n0275_p0352a21║妄生愛理之法愛也。又此望前為斷法執俱生。葢
X12n0275_p0352a22║能所二空。已離前科微細分別。而任運存此微礙
X12n0275_p0352a23║緣影而已。此影滅盡。成法解脫。而真光將露矣。此
X12n0275_p0352a24║之二結。已超小乘而過之。然定位於圓教。即八之
X12n0275_p0352b01║十信。於別教。即八之十住。及十行十向。二十三位。
X12n0275_p0352b02║而塵沙惑盡矣。（當知。此諸菩薩比定性迴小者。大有不同。以菩薩於麤法執先已斷
X12n0275_p0352b03║伏。而定性全法。方以伏斷。所以遲鈍也。）又此以菩薩所陳空覺極圓。
X12n0275_p0352b04║同前如來所說空性圓明。故知。此之空所空滅。即
X12n0275_p0352b05║前所謂法解脫矣。次解二結成法解脫已竟。△後
X12n0275_p0352b06║解一結。俱空不生。
X12n0275_p0352b07║生滅既滅。寂滅現前。
X12n0275_p0352b08║生滅二字。通前動靜。根覺空滅。六結全收。麤細不
X12n0275_p0352b09║同。要之皆生滅心也。初解動滅靜生。次解塵滅根
X12n0275_p0352b10║生。理雖無生。而有滅有存。生滅宛然。下皆放此。三
X12n0275_p0352b11║解根滅覺生。四解覺滅空生。五解空滅滅生。到此
X12n0275_p0352b12║若住最後滅相。則當為滅相所覆。恒處俱空。應是
X12n0275_p0352b13║一種頂墮細障。故猶名第六滅結也。百尺竿頭。更
X12n0275_p0352b14║須進步。祖師所謂向下猶有事在。亦名末後着也。
X12n0275_p0352b15║然此不復更勞着力滅除。即儒典所謂化不可為。
X12n0275_p0352b16║而本經所謂無功用道也。但無住著之心。以俟一
X12n0275_p0352b17║剎那頃。本理現前。則此之滅相。即逈脫矣。如末句
X12n0275_p0352b18║是也。然所謂寂者。非對動之寂。從無始來本自不
X12n0275_p0352b19║動之寂也。所謂滅者。非對生之滅。從無始來本無
X12n0275_p0352b20║生之滅也。此是本覺理體。如來藏性。真如實際。清
X12n0275_p0352b21║淨本然。周徧法界。亦名大寂滅海。亦名大光明藏。
X12n0275_p0352b22║所謂寂照含空。惟以番上生滅。且單言寂滅。實乃
X12n0275_p0352b23║真心全體。而萬用皆具於中。此理現前。則山河大
X12n0275_p0352b24║地。應念化為無上知覺。根隔合開。六根互相為用。
X12n0275_p0352c01║而下之諸科。一切勝用。皆從此發焉。約其所至之
X12n0275_p0352c02║位。應在初住。雖分斷一分無明。分證一分真理。而
X12n0275_p0352c03║一斷一切斷。一證一切證。四十二地功德。隱然具
X12n0275_p0352c04║足。其與別教初地。位雖言齊。而歷別之與圓融。實
X12n0275_p0352c05║天地懸殊矣。（通前次第解結一科。會於四卷末節。入流。即守於真常。亡所。即棄諸生滅。
X12n0275_p0352c06║盡聞。即根塵識心應念消落。二覺。即識情為垢。二空。即想相為塵。而前空後滅。即二俱遠離。寂滅現前。即
X12n0275_p0352c07║法眼清明。而毫無差爽矣。若會永嘉奢摩他文。入流。即息念。亡所。即亡塵。亦應放其文云。流非亡所而不
X12n0275_p0352c08║入。所非入流而不亡。亡所則入流而亡。入流則亡所而入。此四句可齊於動靜不生。又云。亡所而入。則入
X12n0275_p0352c09║無能入。入流而亡。則亡無所亡。此二句根塵俱泯。可齊於聞所聞盡。又云。亡無所亡。則塵遺非對。入無能
X12n0275_p0352c10║入。則念滅非知。此二句無對無知。可齊於覺所覺空。又云。知滅對遺。一向冥寂。此二句可齊於空所空滅。
X12n0275_p0352c11║又云。閴爾無寄。妙性天然。此二句可齊於生滅既滅。寂滅現前。亦似脗合而無間矣。但永嘉似乎都攝六
X12n0275_p0352c12║根。或專意根。經乃專攝耳根為異耳。又永嘉方談最初銷顯。向後更有修治。斯經己談深證高位。向後惟
X12n0275_p0352c13║彰發用。今與合會而觀。節文宛似。令知圓頓初後。無有異心。行者不可委於高位而視為不切己也。又永
X12n0275_p0352c14║嘉歌云。心是根。法是塵。兩種猶如鏡上痕。痕垢盡時光始現。心法雙忘性即真。此令盡其微細法愛。而正
X12n0275_p0352c15║合後三細結。其所謂心是根者。即覺結也。法是塵者。即空結也。其所謂心法雙忘者。即生滅既滅。正除最
X12n0275_p0352c16║後滅結。而所謂性即真者。即寂滅現前。佛祖一揆。初無二道。學者宜著眼焉。）次第解結
X12n0275_p0352c17║修證已竟。△三詳演所獲殊勝。上是圓通因行。
X12n0275_p0352c18║此乃圓通果用。此中三科文廣。累積篇章。故云詳
X12n0275_p0352c19║演。而菩薩自語元標殊勝。故作科名。問。因行為造
X12n0275_p0352c20║修之要。理宜詳演。而文何甚略。果用待功成自顯。
X12n0275_p0352c21║似應且略。而文何甚詳。答。詳明果用。激勸欣修。固
X12n0275_p0352c22║不應略。而因行示人修要。尤當加詳。今所述因行。
X12n0275_p0352c23║不過數語者。良以。此經如來與菩薩相同演一圓
X12n0275_p0352c24║通。因果前後。互為詳略。如來自四卷後半。示二決
X12n0275_p0353a01║定義。乃至擊鐘驗常。五卷前半證明。別無結元。至
X12n0275_p0353a02║綰巾示結。合有一卷經文。詳說解根。修習圓通。至
X12n0275_p0353a03║為委悉。豈止如今用之廣哉。而所以說果用者。秪
X12n0275_p0353a04║云。山河大地應念化為無上知覺。又云。由是六根
X12n0275_p0353a05║互相為用。辭甚略也。今菩薩說行若詳。應重如來
X12n0275_p0353a06║所示。說用若略。則無補如來闕文。二俱非妙。故應
X12n0275_p0353a07║因行略而果用廣。廣略皆適其宜矣。但如來泛說
X12n0275_p0353a08║解根。而密指耳根。菩薩顯然專說。文似有隱顯通
X12n0275_p0353a09║局。而意實無異旨也。行人欲究圓通因行之詳。當
X12n0275_p0353a10║取前經文與菩薩所說參互看之。不必局菩薩之
X12n0275_p0353a11║數語矣。分為二。△一標列二本。又二。△一總標。
X12n0275_p0353a12║忽然超越。世出世間。十方圓明。獲二殊勝。
X12n0275_p0353a13║忽然。即解脫道一剎那頃也。葢證入真體。在一剎
X12n0275_p0353a14║那。而稱體起用。亦即在於一剎那也。超越。即解脫
X12n0275_p0353a15║纏縛之意。不為界內有縛。故超越世間。不為界外
X12n0275_p0353a16║空纏。故超越出世間。十方圓明。乃寂照含空之意。
X12n0275_p0353a17║不止大千。按華嚴。當分身百界。圓明。即明通彌滿
X12n0275_p0353a18║於百界。又十方亦可作十法界。圓明。即一一界備
X12n0275_p0353a19║達十如是也。二殊勝。即下列二種妙用。盡菩薩從
X12n0275_p0353a20║初發心。即達心佛眾生三無差別。故證自心時。而
X12n0275_p0353a21║即與佛生同體用矣。然皆謂之殊勝者。顯超權乘
X12n0275_p0353a22║也。葢上同下合。皆二乘所不能者。故云然也。△二
X12n0275_p0353a23║別列。又分二。△一上合慈力。
X12n0275_p0353a24║一者。上合十方。諸佛本妙覺心。與佛如來。同一慈力。
X12n0275_p0353b01║先合本妙覺心。是與諸佛同體。同佛慈力。是與諸
X12n0275_p0353b02║佛同用。在因同果。處染常淨。故曰本妙覺心。人人
X12n0275_p0353b03║本具。故纔證即上合也。依吳興。力字作悲字。葢佛
X12n0275_p0353b04║具與樂之慈。必兼拔苦之悲。理應然也。△二下合
X12n0275_p0353b05║悲仰。
X12n0275_p0353b06║二者。下合十方。一切六道眾生。與諸眾生。同一悲仰。
X12n0275_p0353b07║六道眾生下。亦應有本妙覺心四字。譯文略之耳。
X12n0275_p0353b08║以佛與眾生同具本心。而菩薩證此心時。上下俱
X12n0275_p0353b09║合。合則先同其體。然後能同其慈力悲仰之二用
X12n0275_p0353b10║也。經家於眾生略之。有二意。一者。佛下已明眾生
X12n0275_p0353b11║不異。故不重標。二者。諸佛妙心已證。有力。須顯其
X12n0275_p0353b12║合。方成勝用。眾生妙心未證。無力。不須顯合。合則
X12n0275_p0353b13║無畏勝用反不能同。雖俱通。而前義為正矣。悲者。
X12n0275_p0353b14║哀求拔苦。仰者。希望與樂。意同吳興所說。標列二
X12n0275_p0353b15║本已竟。△二承演三科。承演者。以下各科。皆有承
X12n0275_p0353b16║上子科故也。就分為三。△一三十二應。又三。△一標承
X12n0275_p0353b17║慈力。
X12n0275_p0353b18║世尊。由我供養。觀音如來。蒙彼如來授我。如幻聞熏
X12n0275_p0353b19║聞修金剛三昧。與佛如來。同慈力故。令我身成。三十
X12n0275_p0353b20║二應。入諸國土。
X12n0275_p0353b21║由我下。乃至同慈力故。標承授受。出三昧名。以彰
X12n0275_p0353b22║妙應體用洪源。上聞字。即指聞性本覺之體而言。
X12n0275_p0353b23║聞熏者。即所謂本覺內熏也。下聞字。即旋倒聞機
X12n0275_p0353b24║之聞。始覺之智而言。聞修者。以此反聞。進修圓通
X12n0275_p0353c01║也。然初稱如幻。謂始覺權假。暫用隨銷。非同執實
X12n0275_p0353c02║染修也。終結金剛者。謂本覺究顯。永無銷壞。而仍
X12n0275_p0353c03║具摧堅之能。非如權乘畢竟非實也。又初假二聞
X12n0275_p0353c04║故如幻。終成一性故如金剛。此上方明得體。與佛
X12n0275_p0353c05║二句。乃明同用。體用兼具。方以成末三句之妙應
X12n0275_p0353c06║耳。菩薩隨機赴感。為應眾生。希應者。須竭妙感。若
X12n0275_p0353c07║無妙感。固不可妄議慈應之不周矣。游諸國土者。
X12n0275_p0353c08║即無剎不現身也。溫陵曰。三十二應者。現十法界
X12n0275_p0353c09║身。圓應羣機也。開之有三十二。合惟四聖六凡。攝
X12n0275_p0353c10║盡羣類。△二條列妙應。又二。△一應希求心。希慈與
X12n0275_p0353c11║樂。各求稱心也。又二。△一應求聖乘。即出世間四聖
X12n0275_p0353c12║乘也。約能求人。除佛惟三。約所現身。四聖皆具。今
X12n0275_p0353c13║能求人仍四者。於緣覺而加獨覺耳。就分四。△一菩
X12n0275_p0353c14║薩。
X12n0275_p0353c15║世尊。若諸菩薩。入三摩地。進修無漏。勝解現圓。我現
X12n0275_p0353c16║佛身。而為說法。令其解脫。
X12n0275_p0353c17║既曰諸菩薩。則各教皆有。不局別圓。但凡菩薩無
X12n0275_p0353c18║不希成佛身。故現佛身應其機也。勝解者。各隨所
X12n0275_p0353c19║修法門。因行已極。而所起證悟之智也。現圓。圓字
X12n0275_p0353c20║作滿字釋之。言智證將滿之時也。擕李曰。勝解現
X12n0275_p0353c21║圓者。各約自乘理智。將欲現前。得此名也。後皆放
X12n0275_p0353c22║此。孤山曰。若入相似三摩地。進修中道無漏。則分
X12n0275_p0353c23║真勝解現圓。乃至若修金剛無漏。則究竟勝解現
X12n0275_p0353c24║圓。大士皆現佛身。為說頓法。令得分真究竟解脫。
X12n0275_p0354a01║問。等覺菩薩。豈假初住現佛說法耶。答。聞法得解。
X12n0275_p0354a02║何必求人。復假勝身。彌增內慧。且天魔現為佛像。
X12n0275_p0354a03║毱多尚乃致禮。況初住菩薩。妙理所現。等覺雖尊。
X12n0275_p0354a04║孰敢不仰。○此說但約等覺決無於劣計我勝之
X12n0275_p0354a05║慢習。若約觀音初證。似在初住。而圓頓上根。固有
X12n0275_p0354a06║一生事辦。所謂從初發心。即成正覺。漸起大用。豈
X12n0275_p0354a07║可定常局為初住哉。其為等覺說法。理無可疑。不
X12n0275_p0354a08║必更說元是古佛。解脫。亦即一剎那證入解脫道
X12n0275_p0354a09║也。△二獨覺。
X12n0275_p0354a10║若諸有學。寂靜妙明。勝妙現圓。我於彼前。現獨覺身。
X12n0275_p0354a11║而為說法。令其解脫。
X12n0275_p0354a12║此下三科。皆稱有學者。以各門在修習位者功極。
X12n0275_p0354a13║皆將證入無學之時也。諸字。但指一類多人而言。
X12n0275_p0354a14║下皆放此。溫陵曰。獨覺者。出無佛世。觀物變易。自
X12n0275_p0354a15║覺無生。故號獨覺。樂獨善寂。求自然慧。故曰寂靜
X12n0275_p0354a16║妙明。○當知此非是天然外道。葢是多生受佛小
X12n0275_p0354a17║教熏習。當歷七生。方證無學。終不至於八生。今第
X12n0275_p0354a18║七生。出無佛世。證期已至。忽然觸境證入。似不歷
X12n0275_p0354a19║教。而實教於多生矣。△三緣覺。
X12n0275_p0354a20║若諸有學。斷十二緣。緣斷勝性。勝妙現圓。我於彼前。
X12n0275_p0354a21║現緣覺身。而為說法。令其解脫。
X12n0275_p0354a22║溫陵曰。緣覺者。稟佛之教。觀緣悟道者也。知迷勝
X12n0275_p0354a23║性由十二緣。於是斷之。自無明滅。至憂悲苦惱滅。
X12n0275_p0354a24║則緣斷而勝性現矣。性因緣斷而顯。故曰緣斷勝
X12n0275_p0354b01║性。○勝性。即因緣無生之性也。亦化城涅槃耳。下
X12n0275_p0354b02║科放此。△四聲聞。
X12n0275_p0354b03║若諸有學。得四諦空。修道入滅。勝性現圓。我於彼前。
X12n0275_p0354b04║現聲聞身。而為說法。令其解脫。
X12n0275_p0354b05║擕李曰。三果以前。賢位聖位。俱屬有學。見道一十
X12n0275_p0354b06║六心。斷四諦下惑。證生空理。故曰得四諦空。初果
X12n0275_p0354b07║後。進斷三界八十一品俱生。品品皆證一分擇滅
X12n0275_p0354b08║無為。故云修道入滅。應求聖乘已竟。△二應求雜
X12n0275_p0354b09║趣。即六凡也。分二。△一諸天。又分二。△一天主。又分四。
X12n0275_p0354b10║△一梵天王。
X12n0275_p0354b11║若諸眾生。欲心明悟。不犯欲塵。欲身清淨。我於彼前。
X12n0275_p0354b12║現梵王身。而為說法。令其解脫。
X12n0275_p0354b13║欲心明悟。謂深達婬欲為招苦之本。欲雖通於三
X12n0275_p0354b14║五。而婬為上首。本經單論。此句深知。下句痛戒也。
X12n0275_p0354b15║此解脫。乃成就其決定捨欲生梵之事。是雖捨求
X12n0275_p0354b16║皆具。而更重希求。即同下成就也。且所修背捨。亦
X12n0275_p0354b17║名解脫。孤山曰。說法者。如金光明云。大梵天王。說
X12n0275_p0354b18║出欲論。是也。△二帝釋天。
X12n0275_p0354b19║若諸眾生。欲為天主。統領諸天。我於彼前。現帝釋身。
X12n0275_p0354b20║而為說法。令其成就。
X12n0275_p0354b21║孤山曰。帝釋即欲界第二天主。彼天橫有三十三
X12n0275_p0354b22║天。而帝釋統之。說法。謂十善也。金光明云。釋提桓
X12n0275_p0354b23║因種種善論。是也。△三自在天。
X12n0275_p0354b24║若諸眾生。欲身自在。遊行十方。我於彼前。現自在天
X12n0275_p0354c01║身。而為說法。令其成就。
X12n0275_p0354c02║孤山曰。自在天是欲界頂天。具云婆舍䟦提。此云
X12n0275_p0354c03║他化自在天。假他所作。以成己樂。即魔王也。或云
X12n0275_p0354c04║自六天上別有魔王居處。亦自在天攝。○欲身自
X12n0275_p0354c05║在者。顯其惟是正報如意耳。下放此。遊十方者。六
X12n0275_p0354c06║欲四洲之十方也。或亦能至他界。應不及色天之
X12n0275_p0354c07║遠到耳。再容總通。△四大自在。
X12n0275_p0354c08║若諸眾生。欲身自在。飛行虗空。我於彼前。現大自在
X12n0275_p0354c09║天身。而為說法。令其成就。
X12n0275_p0354c10║孤山曰。大自在。即色頂摩醯首羅天。大論云。三目
X12n0275_p0354c11║八臂。騎白牛。執白拂者。是也。○飛行虗空。能至他
X12n0275_p0354c12║界。如法華言。其能過五百萬億國。推尋供佛。是也。
X12n0275_p0354c13║初禪尚能。何況色頂。又統論諸天。皆舉一以該其
X12n0275_p0354c14║餘。梵王似局初禪。而實該四禪。帝釋似局二欲。而
X12n0275_p0354c15║實該六欲。二自在別舉魔天。以二魔不在正天之
X12n0275_p0354c16║屬。故更舉之。但闕四空。或意含而文略。然此與法
X12n0275_p0354c17║華俱缺之意者。此論現身。而四空不樂身相。故不
X12n0275_p0354c18║為現。縱有別者方便以利益之。當亦不入此現身
X12n0275_p0354c19║之例矣。天主已竟。△二天臣。分三。△一上將。
X12n0275_p0354c20║若諸眾生。愛統鬼神。救護國土。我於彼前。現天大將
X12n0275_p0354c21║軍身。而為說法。令其成就。
X12n0275_p0354c22║此似四王主帥。各有八將。而韋䭾為上首。是也。各
X12n0275_p0354c23║統所部鬼神。即八部之屬。救護國土者。還指人間
X12n0275_p0354c24║國土。所以摧魔護生也。△二四王。
X12n0275_p0355a01║若諸眾生。愛統世界。保護眾生。我於彼前。現四天王
X12n0275_p0355a02║身。而為說法。令其成就。
X12n0275_p0355a03║四王似應科入天主。今文列於將後。故屬臣類。且
X12n0275_p0355a04║四王自來係屬帝釋大臣。分統四洲。餘天上下。未
X12n0275_p0355a05║聞君臣之分如此也。世界。即須彌各面一切國土
X12n0275_p0355a06║也。△三太子。
X12n0275_p0355a07║若諸眾生。愛生天宮。驅使鬼神。我於彼前。現四天王
X12n0275_p0355a08║國太子身。而為說法。令其成就。
X12n0275_p0355a09║溫陵曰。四天太子。即那吒之類。能驅鬼神。○按統
X12n0275_p0355a10║紀。四天王各有太子九十一人。驅使者。即前諸將
X12n0275_p0355a11║及八部也。諸天已竟。△二人趣。分四。△一世諦男子。
X12n0275_p0355a12║此未論秉佛教戒者也。又為二。△一人主。
X12n0275_p0355a13║若諸眾生。樂為人王。我於彼前。現人王身。而為說法。
X12n0275_p0355a14║令其成就。
X12n0275_p0355a15║溫陵曰。自金輪至粟散。皆人王也。粟散即邦國小
X12n0275_p0355a16║王。散於天下。如粟之多。○問。世之平人。有妄志帝
X12n0275_p0355a17║王者耶。又何須假帝王身。與其說遂心之法耶。答。
X12n0275_p0355a18║此必有德懷仁。不忍世亂。發願世世為有道之王。
X12n0275_p0355a19║以理邦國。菩薩為其現所欣之身。與說生貴之因。
X12n0275_p0355a20║及帝王德業。以熏隔生之種而已。如修十善為輪
X12n0275_p0355a21║王因。是也。豈教以篡奪之術哉。後多放於此意推
X12n0275_p0355a22║之。△二臣民。分四。△一長者。
X12n0275_p0355a23║若諸眾生。愛主族姓。世間推讓。我於彼前。現長者身。
X12n0275_p0355a24║而為說法。令其成就。
X12n0275_p0355b01║溫陵曰。具十德為長者。姓貴。位高。大富。威猛。智深。
X12n0275_p0355b02║年耆。行淨。禮備。上嘆。下歸。故為族姓之主。世間推
X12n0275_p0355b03║讓也。○以此觀之。西天稱長者。非止年高。葢世臣
X12n0275_p0355b04║大家。而兼有德望者之稱。然亦非現生可得之位
X12n0275_p0355b05║也。△二居士。
X12n0275_p0355b06║若諸眾生。愛談名言。清淨自居。我於彼前。現居士身。
X12n0275_p0355b07║而為說法。令其成就。
X12n0275_p0355b08║此有德無位。或談道論德。為人師範。或著書立言。
X12n0275_p0355b09║垂教後世。名言。典章也。如此方王通。邵雍之類。隱
X12n0275_p0355b10║淪不仕者也。△三宰官。
X12n0275_p0355b11║若諸眾生。愛治國土。剖斷邦邑。我於彼前。現宰官身。
X12n0275_p0355b12║而為說法。令其成就。
X12n0275_p0355b13║溫陵曰。三台輔相。州牧縣長。悉號宰官也。以上三
X12n0275_p0355b14║科。似此方儒教所攝。△四術士。
X12n0275_p0355b15║若諸眾生。愛諸數術。攝衛自居。我於彼前。現婆羅門
X12n0275_p0355b16║身。而為說法。令其成就。
X12n0275_p0355b17║溫陵曰。婆羅門。此云淨行。四姓之一也。愛諸數術。
X12n0275_p0355b18║即和合占相。推步盈虗也。○此但釋數術。而未明
X12n0275_p0355b19║攝衛乃調護身壽。即名醫輩耳。此科似此方醫卜
X12n0275_p0355b20║雜伎所攝。如郭璞。華陀之類。是也。西天最貴重之。
X12n0275_p0355b21║有十八姓。世諦男子已竟。△二奉教男女。謂奉戒
X12n0275_p0355b22║者。分二。△一出家二眾。又二。△一比丘。
X12n0275_p0355b23║若有男子。好學出家。持諸戒律。我於彼前。現比丘身。
X12n0275_p0355b24║而為說法。令其成就。
X12n0275_p0355c01║諸律。謂自十戒以至進具二百五十也。△二比丘
X12n0275_p0355c02║尼。
X12n0275_p0355c03║若有女人。好學出家。持諸禁戒。我於彼前。現比丘尼
X12n0275_p0355c04║身。而為說法。令其成就。
X12n0275_p0355c05║諸戒。亦自十戒進具五百也。△二在家二眾。又為
X12n0275_p0355c06║二。△一優婆塞。
X12n0275_p0355c07║若有男子。樂持五戒。我於彼前。現優婆塞身。而為說
X12n0275_p0355c08║法。令其成就。
X12n0275_p0355c09║孤山曰。優婆塞。此云近侍男。以五戒自守。堪任近
X12n0275_p0355c10║侍出家比丘者也。△二優婆夷。
X12n0275_p0355c11║若有女子。五戒自居。我於彼前。現優婆夷身。而為說
X12n0275_p0355c12║法。令其成就。
X12n0275_p0355c13║孤山曰。優婆夷。此云近侍女。亦奉五戒。堪任近侍
X12n0275_p0355c14║比丘尼。奉教男女竟。△三世諦女人。
X12n0275_p0355c15║若有女人。內政立身。以修家國。我於彼前。現女主身。
X12n0275_p0355c16║及國夫人。命婦大家。而為說法。令其成就。
X12n0275_p0355c17║內政。即泛言一切婦道。儒書云。有閨門之修。而無
X12n0275_p0355c18║境外之志。故曰內政。然閨門為萬化之源。故關於
X12n0275_p0355c19║家國之治亂。家通大夫以下。國通諸候以上。孤山
X12n0275_p0355c20║曰。女主。即天子之后。國夫人。如論語。邦君之妻曰
X12n0275_p0355c21║君夫人。命婦。謂妻因夫榮者。大家。如後漢扶風。曹
X12n0275_p0355c22║世叔妻者。同郡班彪之女。名昭。字惠姬。和帝數召
X12n0275_p0355c23║入宮。令皇后貴人師事焉。號曰大家。○家。音姑。△
X12n0275_p0355c24║四童真男女。又曲分為二科。△一童男。
X12n0275_p0356a01║若有眾生。不壞男根。我於彼前。現童男身。而為說法。
X12n0275_p0356a02║令其成就。
X12n0275_p0356a03║即有志一生不犯女色者也。△二童女。
X12n0275_p0356a04║若有處女。愛樂處身。不求侵暴。我於彼前。現童女身。
X12n0275_p0356a05║而為說法。令其成就。
X12n0275_p0356a06║處女亦名處子。謂未出嫁之女也。愛樂處身者。願
X12n0275_p0356a07║常為處女。終不出嫁也。不求者。不願隨從之意。謂
X12n0275_p0356a08║堅貞自守。縱有強施侵暴。亦誓所不從也。應希求
X12n0275_p0356a09║心已竟。△二應厭離心。前之希求。是冀望勝事成
X12n0275_p0356a10║就。此之厭離。是不樂本位。思欲脫去也。然多欲脫
X12n0275_p0356a11║入人倫。問。餘趣則可。天趣何反求人。答。人身意於
X12n0275_p0356a12║修道出離。裴公云。可以整心慮。趨菩提。惟人道為
X12n0275_p0356a13║能。是也。分二。△一八部眾。孤山曰。准普門品。此闕迦
X12n0275_p0356a14║樓羅。即金翅鳥也。乃譯文略之。今但七易。就分為
X12n0275_p0356a15║七科。△一天眾。
X12n0275_p0356a16║若有諸天。樂出天倫。我現天身。而為說法。令其成就。
X12n0275_p0356a17║出。與脫同。成就者。遂其脫離之願也。後皆放此。△
X12n0275_p0356a18║二龍眾。
X12n0275_p0356a19║若有諸龍。樂出龍倫。我現龍身。而為說法。令其成就。
X12n0275_p0356a20║自下七趣。雖皆具神通。福德。威權。均名惡趣。各有
X12n0275_p0356a21║苦惱。是故多欲脫去為人。以希修進也。問。焉知不
X12n0275_p0356a22║欲脫入聖流。而必言求人趣也。答。若求三乘聖果。
X12n0275_p0356a23║自入前希求中。應求聖乘科。不在此中矣。△三藥
X12n0275_p0356a24║叉眾。
X12n0275_p0356b01║若有藥叉。樂度本倫。我於彼前。現藥叉身。而為說法。
X12n0275_p0356b02║令其成就。
X12n0275_p0356b03║度。亦脫也。孤山曰。藥叉。此云輕捷也。△四乾闥婆。
X12n0275_p0356b04║若乾闥婆。樂脫其倫。我於彼前。現乾闥婆身。而為說
X12n0275_p0356b05║法。令其成就。
X12n0275_p0356b06║孤山曰。乾闥婆。此云香陰。新翻尋香行。帝釋樂神
X12n0275_p0356b07║也。△五阿修羅。
X12n0275_p0356b08║若阿修羅。樂脫其倫。我於彼前。現阿修羅身。而為說
X12n0275_p0356b09║法。令其成就。
X12n0275_p0356b10║孤山曰。阿修羅。云無端正。以女美而男醜故。從男
X12n0275_p0356b11║彰名。新翻非天。以諂詐無天行故。△六緊那羅。
X12n0275_p0356b12║若緊那羅。樂脫其倫。我於彼前。現緊那羅身。而為說
X12n0275_p0356b13║法。令其成就。
X12n0275_p0356b14║孤山曰。緊那羅。形似人而頭有角。因呼為疑神。天
X12n0275_p0356b15║帝絲竹樂神也。小劣乾闥婆。新翻歌神。△七摩呼
X12n0275_p0356b16║羅。
X12n0275_p0356b17║若摩呼羅伽。樂脫其倫。我於彼前。現摩呼羅伽身。而
X12n0275_p0356b18║為說法。令其成就。
X12n0275_p0356b19║孤山曰。摩呼羅伽。什師云。地龍也。肇公云。大蟒腹
X12n0275_p0356b20║行者也。八部眾已竟。△二人非人眾。又分二。△一人
X12n0275_p0356b21║眾。
X12n0275_p0356b22║若諸眾生。樂人修人。我現人身。而為說法。令其成就。
X12n0275_p0356b23║此是現在人中。而求捨身之後復得人身。葢求不
X12n0275_p0356b24║失人身。世世修進者也。△二非人眾。
X12n0275_p0356c01║若諸非人。有形無形。有想無想。樂度其倫。我於彼前。
X12n0275_p0356c02║皆現其身。而為說法。令其成就。
X12n0275_p0356c03║長水曰。有形。如休咎精明等。無形。如空散銷沉等。
X12n0275_p0356c04║有想。如神鬼精靈等。無想。如精神化為土木金石
X12n0275_p0356c05║等。皆非人也。條列妙應已竟。△三結名出由。
X12n0275_p0356c06║是名妙淨三十二應。入國土身。皆以三昧。聞薰聞修。
X12n0275_p0356c07║無作妙力。自在成就。
X12n0275_p0356c08║是名下。結名也。皆以下。出其由也。心如海。而諸身
X12n0275_p0356c09║如海之印紋。緣至而現。則來無所從。緣盡而沒。則
X12n0275_p0356c10║去無所止。無礙無滯。故稱妙淨之應也。無作妙力
X12n0275_p0356c11║者。非如二乘作意之通。菩薩所證。大寂照海。湛然
X12n0275_p0356c12║不動。緣對自現。初無作為。所謂無記之通。亦如涅
X12n0275_p0356c13║槃所謂慈善根力。實無去來也。自在成就者。言無
X12n0275_p0356c14║所不可現也。吳興曰。三十二應。比普門品。雖互有
X12n0275_p0356c15║出沒。大體是同。總而言之。無越十界。於十界中。兩
X12n0275_p0356c16║經俱無菩薩并地獄身者。或曰聖言之略耳。或云。
X12n0275_p0356c17║觀音已是菩薩。何須更現。地獄苦重。不可度也。智
X12n0275_p0356c18║者依正法華。具現菩薩界身。又准釋論。菩薩亦化
X12n0275_p0356c19║地獄。故知十界不可闕焉。三十二應已竟。△二十
X12n0275_p0356c20║四無畏。又復分三科。△一標承悲仰。
X12n0275_p0356c21║世尊。我復以此。聞熏聞修金剛三昧。無作妙力。與諸
X12n0275_p0356c22║十方三世六道。一切眾生。同悲仰故。令諸眾生於我
X12n0275_p0356c23║身心。獲十四種無畏功德。
X12n0275_p0356c24║我復下至悲仰故。標承三昧名字。及悲仰為無畏
X12n0275_p0357a01║之本也。名字解現前科。然獨約方世六凡者。良以
X12n0275_p0357a02║上之希求。未言在難。是於平坦時別求勝事。故兼
X12n0275_p0357a03║三聖六凡。今此多言在患難中。故且略於三聖。以
X12n0275_p0357a04║參預聖乘者。必皆上善。多不與於惡難故也。且上
X12n0275_p0357a05║界之凡。尚無諸難。何況三乘聖賢。問。數言果縛若
X12n0275_p0357a06║存。雖羅漢不免。如阿難婬難。舍利弗鬼難。是也。何
X12n0275_p0357a07║言無難。答。彼多示現非實。縱實亦少。今從多分惟
X12n0275_p0357a08║凡。故略三乘也。令諸下。正成無畏。於我身心者。葢
X12n0275_p0357a09║菩薩反聞證性時。證全法界。而與諸眾生。冥同一
X12n0275_p0357a10║心。交參互徹。據吳興言。菩薩所證圓通之理。徧在
X12n0275_p0357a11║眾生悲仰之中。是言菩薩在眾生身心中也。二言
X12n0275_p0357a12║參取。乃知凡聖恒以冥合。但待感而即應也。無畏。
X12n0275_p0357a13║約眾生言。葢遭難者。正在怖畏之中。而蒙救得脫。
X12n0275_p0357a14║即無畏也。功德約菩薩言。救生脫怖。實菩薩最妙
X12n0275_p0357a15║功德也。△二條列無畏。分四。△一八難無畏。就分為
X12n0275_p0357a16║八。△一苦惱難。
X12n0275_p0357a17║一者。由我不自觀音。以觀觀者。令彼十方苦惱眾生。
X12n0275_p0357a18║觀其音聲。即得解脫。
X12n0275_p0357a19║苦。惱。雖通。分約身心亦可。葢苦楚其身。而惱亂其
X12n0275_p0357a20║心也。八難之中。此一為總。下七為別。既以別列。何
X12n0275_p0357a21║用此總。答。別列不盡。一切諸難。皆攝此總科中矣。
X12n0275_p0357a22║首二句。先出其由也。溫陵曰。不自觀音者。不隨聲
X12n0275_p0357a23║塵所起知見也。以觀觀者。謂旋倒聞機。反照自性
X12n0275_p0357a24║也。苦惱眾生。言觀聲者。吳興直以眾生觀聲。混同
X12n0275_p0357b01║聞熏。不思菩薩聞熏。不聞聲而聞性。眾生聞熏。不
X12n0275_p0357b02║聞性而聞聲。是相反也。於義全非。良以法華楞嚴
X12n0275_p0357b03║兩經。互有詳略故。反聞圓通。因行也。悲救眾生。果
X12n0275_p0357b04║用也。法華因行略而果用詳。故缺敘反聞。而却加
X12n0275_p0357b05║云。眾生一心稱名。菩薩即時觀其音聲。皆得解脫。
X12n0275_p0357b06║楞嚴因行詳而果用略。如首標不自觀音等辭。條
X12n0275_p0357b07║條詳備。至說救苦。乃缺稱名及菩薩觀彼稱名等
X12n0275_p0357b08║意。致使岳師責令眾生亦用聞熏。其實眾生在急
X12n0275_p0357b09║難中。幾人慣習聞熏。縱有一二。何名普救。又眾生
X12n0275_p0357b10║自能聞熏。何待菩薩救拔。是義不然。但當依法華。
X12n0275_p0357b11║眾生一心稱名。菩薩即時觀聲令脫也。其文但於
X12n0275_p0357b12║苦惱眾生下。缺略蒙我二字。試加讀之。自見兩經
X12n0275_p0357b13║同旨。此以佛言。證菩薩之言。決無差爽。後皆放此。
X12n0275_p0357b14║俱有稱名觀聲之意。勿疑也。△二火燒難。
X12n0275_p0357b15║二者。知見旋復。令諸眾生設入大火。火不能燒。
X12n0275_p0357b16║溫陵曰。內外四大。常相交感。見覺屬火。故見業交
X12n0275_p0357b17║則見猛火。今知見旋復。則無見業。是以火不能燒。
X12n0275_p0357b18║○此亦稱名眾生。火不能燒也。問。菩薩知見旋復。
X12n0275_p0357b19║何與眾生。而即令眾生脫火。答。菩薩旋聞。與聲脫
X12n0275_p0357b20║時。見亦旋而亦與色脫。固火不能干。然證極法界。
X12n0275_p0357b21║威神無量。故令一心稱名者。即為大悲威光所攝。
X12n0275_p0357b22║不墮火難。如入山陰。暑不能侵也。此葢自利餘力。
X12n0275_p0357b23║加以悲願。故能如此。無可疑矣。擕李曰。准天台釋。
X12n0275_p0357b24║火難有三種。一果報火。下從地獄。上至初禪。二惡
X12n0275_p0357c01║業火。通三界。三煩惱火。通三乘。火難既爾。他皆放
X12n0275_p0357c02║此。○若三火通收。則三聖亦應蒙救。前標文中。攝
X12n0275_p0357c03║在一切二字之內。此則窮研盡理之說。不可不知。
X12n0275_p0357c04║△三水溺難。
X12n0275_p0357c05║三者。觀聽旋復。令諸眾生大水所漂。水不能溺。
X12n0275_p0357c06║大意同火。△四鬼害難。
X12n0275_p0357c07║四者。斷滅妄想。心無殺害。令諸眾生入諸鬼國。鬼不
X12n0275_p0357c08║能害。
X12n0275_p0357c09║鬼神以陰隱為想因。以殺害為墮緣。故菩薩於反
X12n0275_p0357c10║聞時。內滅妄想。外除殺業。全超鬼神心行。以此全
X12n0275_p0357c11║超威力。能令稱名者免於鬼害矣。△五刀兵難。
X12n0275_p0357c12║五者。熏聞成聞。六根銷復。同於聲聽。能令眾生臨當
X12n0275_p0357c13║被害。刀段段壞。使其兵戈猶如割水。亦如吹光。性無
X12n0275_p0357c14║動搖。
X12n0275_p0357c15║熏聞者。當反聞時。則本覺真聞內熏妄聞也。成聞
X12n0275_p0357c16║者。成純真聞性也。六根銷復者。一根反源。六根解
X12n0275_p0357c17║脫也。同於聲聽者。聲與聞性。皆無形法。不畏刀割
X12n0275_p0357c18║者。今六根銷復。全身泯於無形。同彼聲聽。能度兵
X12n0275_p0357c19║戈如光水者。三昧威力使然也。如有神通者。自能
X12n0275_p0357c20║輕舉。亦能輕舉他人之身。是也。刀壞身不壞。如孫
X12n0275_p0357c21║敬德。身同光水。刃過無傷。如六祖。但六祖自證之
X12n0275_p0357c22║力耳。△六鬼見難。
X12n0275_p0357c23║六者。聞熏精明。明徧法界。則諸幽暗性不能全。能令
X12n0275_p0357c24║眾生。藥叉。羅剎。鳩槃茶鬼。及毗舍遮。富單那等。雖近
X12n0275_p0358a01║其傍。目不能視。
X12n0275_p0358a02║孤山曰。藥叉如前。肇師云有三種。一在地。二在虗
X12n0275_p0358a03║空。三在天。羅剎云可畏。鳩槃茶。厭魅鬼。毗舍遮。噉
X12n0275_p0358a04║精氣鬼。富單那。熱病鬼。溫陵曰。聞熏精明。爍彼幽
X12n0275_p0358a05║暗。故不能視也。○首二句。言反聞功極。發本明曜。
X12n0275_p0358a06║圓照法界也。次二句。言鬼神陰隱想習。向暗背明。
X12n0275_p0358a07║反不堪於光耀。如梟鳥夜視晝盲。羅剎向日不見。
X12n0275_p0358a08║是也。威攝眾生。意准前知。下可類通。△七枷鎻難。
X12n0275_p0358a09║七者。音性圓銷。觀聽返入。離諸塵妄。能令眾生。禁繫
X12n0275_p0358a10║枷鎻所不能著。
X12n0275_p0358a11║首句。塵泯也。次句。根泯也。三句。雙承普收。離繫無
X12n0275_p0358a12║羈也。能令下。准前知。普門感應中。前人持名脫枷
X12n0275_p0358a13║鎻者。非止一人也。△八賊盜難。
X12n0275_p0358a14║八者。滅音圓聞。徧生慈力。能令眾生經過險路。賊不
X12n0275_p0358a15║能劫。
X12n0275_p0358a16║滅音。即脫聲塵。圓聞。即證極根性。徧融一切也。然
X12n0275_p0358a17║滅塵則無復外敵。圓性則咸使內融。故徧生慈力
X12n0275_p0358a18║者。能令磣心毒人悉化慈悲眷屬矣。法華云。念彼
X12n0275_p0358a19║觀音力。咸即起慈心。是也。八難無畏已竟。△二三
X12n0275_p0358a20║毒無畏。問。八難現是苦境。可說怖畏。三毒隨自心
X12n0275_p0358a21║行。何畏之有。答。八難畏其現是苦果。三毒畏其必
X12n0275_p0358a22║成苦因。然須約信因果。知怕懼者而言。非約肆行
X12n0275_p0358a23║無信之人而說也。法華云。若人多於淫欲。常念恭
X12n0275_p0358a24║敬觀世音菩薩。即得離慾。乃至嗔癡亦然。是皆約
X12n0275_p0358b01║於知畏求離之人。不然。何發常念之心乎。就分為
X12n0275_p0358b02║三。△一貪毒。
X12n0275_p0358b03║九者。熏聞離塵。色所不劫。能令一切多婬眾生。遠離
X12n0275_p0358b04║貪欲。
X12n0275_p0358b05║反聞離塵。逈脫於色。而色豈能劫於家寶乎。能令
X12n0275_p0358b06║准前。△二嗔毒。
X12n0275_p0358b07║十者。純音無塵。根境圓融。無對所對。能令一切忿恨
X12n0275_p0358b08║眾生。離諸瞋恚。
X12n0275_p0358b09║音但詮於耳家所對之境。未詮諸過。塵則詮於染。
X12n0275_p0358b10║蔽二過。故純音無塵。謂音雖不壞。而已離染蔽之
X12n0275_p0358b11║過。即心境一如也。或音字是聞字之誤。則其義可
X12n0275_p0358b12║了。根塵融為一法。故無能對之根。亦無所對之塵。
X12n0275_p0358b13║無對所對。而能令脫瞋者。以瞋生於敵對違拒也。
X12n0275_p0358b14║今無對所對。故瞋恚無由起矣。△三痴毒。
X12n0275_p0358b15║十一者。銷塵旋明。法界身心。猶如琉璃。朗徹無礙。能
X12n0275_p0358b16║令一切昏鈍性障。諸阿顛迦。永離痴暗。
X12n0275_p0358b17║溫陵曰。癡由妄塵所蔽。無明所覆。銷塵則無蔽。旋
X12n0275_p0358b18║明則無覆。故外之法界。內之身心。凝瑩朗徹。離痴
X12n0275_p0358b19║暗矣。○具足見惑為昏。具足思惑為鈍。具足無明
X12n0275_p0358b20║為性障。阿顛迦。此云無善心。又痴之最重者也。吳
X12n0275_p0358b21║興曰。准天台釋三毒。通界內外。內謂見思。外謂無
X12n0275_p0358b22║明。二乘以欣涅槃為貪。厭生死為瞋。迷中道為痴。
X12n0275_p0358b23║菩薩廣求佛法。訶惡二乘。未了佛性。皆是三毒。○
X12n0275_p0358b24║此等深意備知而已。未必是此處本旨正意。惟依
X12n0275_p0358c01║初標所釋。三毒無畏已竟。△三二求無畏。問。求男
X12n0275_p0358c02║女者。有何所畏。答。畏其終不得也。菩薩遂其所求。
X12n0275_p0358c03║即脫其不得之畏矣。就分為二。△一求男。
X12n0275_p0358c04║十二者。融形復聞。不動道場。涉入世間。不壞世界。能
X12n0275_p0358c05║徧十方。供養微塵諸佛如來。各各佛邊。為法王子。能
X12n0275_p0358c06║令法界無子眾生。欲求男者。誕生福德智慧之男。
X12n0275_p0358c07║首二句。銷妄入真。而一真無際。次二句。稱體起用。
X12n0275_p0358c08║而萬用全彰。真俗具足。子道備矣。能徧下。詳其與
X12n0275_p0358c09║佛為子之事也。擕李曰。涉入世間。不壞世界。即方
X12n0275_p0358c10║便智。方便屬權。權能幹事。故生於男也。如淨名云。
X12n0275_p0358c11║方便以為父。即其義焉。溫陵曰。供佛足福。稟法足
X12n0275_p0358c12║慧。而能紹繼法王。有男之道。故能應其求也。○由
X12n0275_p0358c13║福慧二足。故能與福德智慧之男。非無自而然也。
X12n0275_p0358c14║△二求女。
X12n0275_p0358c15║十三者。六根圓通。明照無二。含十方界。立大圓鏡。空
X12n0275_p0358c16║如來藏。承順十方微塵如來祕密法門。受領無失。能
X12n0275_p0358c17║令法界無子眾生。欲求女者。誕生端正福德。柔順眾
X12n0275_p0358c18║人。愛敬有相之女。
X12n0275_p0358c19║圓通二字。雙貫次二句。而二句又貫下二句。葢通
X12n0275_p0358c20║有明義。故明照。圓有含義。故含界。明照故立鏡智。
X12n0275_p0358c21║含界故立空藏。具其實智。故能承順祕密。葢承順
X12n0275_p0358c22║即坤儀柔德。受領即閨門能事。故能應求女也。此
X12n0275_p0358c23║惟首三句。與溫陵相反。餘皆取彼意。而省其文也。
X12n0275_p0358c24║擕李曰。立大圓鏡。空如來藏。即屬實智。實智詣理。
X12n0275_p0359a01║理能含育。故生於女也。如淨名云。智度菩薩母。即
X12n0275_p0359a02║其義焉。二求無畏已竟。△四持名無畏。問。持名者
X12n0275_p0359a03║何所畏。而說無畏。答。持名者。或恐其功德不勝。而
X12n0275_p0359a04║懷猶豫。或遇持多名者。而懼其不及。皆畏相也。今
X12n0275_p0359a05║持菩薩名者。逈脫此二畏矣。又曲分為四科。△一合
X12n0275_p0359a06║界菩薩功德。
X12n0275_p0359a07║十四者。此三千大千世界。百億日月。現住世間。諸法
X12n0275_p0359a08║王子。有六十二億恒河沙數。修法垂範。教化眾生。隨
X12n0275_p0359a09║順眾生。方便智慧。各各不同。
X12n0275_p0359a10║此字。即獨指娑婆。三千大千百億日月者。初於四
X12n0275_p0359a11║洲六欲。覆以初禪。一日一月。為一小世界。如是千
X12n0275_p0359a12║界。覆以二禪。名一小千。其中日月。當各一千。積數
X12n0275_p0359a13║小千。復至一千。覆以三禪。名曰中千。其中日月。亦
X12n0275_p0359a14║各千千。復數中千。滿至一千。覆以四禪。名曰三千
X12n0275_p0359a15║大千。以其三次言千也。其中日月故稱百億。舉大
X12n0275_p0359a16║數也。世間不止人間。亦兼天上。言現住者。隨類化
X12n0275_p0359a17║身。同居利物也。六二恒沙。聖人現量所知。菩薩飾
X12n0275_p0359a18║行度生有二種。一者隨自實行。二者隨他權行。今
X12n0275_p0359a19║修法二句。即隨自所修。實行也。隨順二句。即隨他
X12n0275_p0359a20║所欲以利物。權行也。△二一已圓通徧含。
X12n0275_p0359a21║由我所得。圓通本根。發妙耳門。然後身心。微妙含容。
X12n0275_p0359a22║周徧法界。
X12n0275_p0359a23║前阿難求說文云。雖復悟知一六亡義。然由未達
X12n0275_p0359a24║圓通本根。今菩薩自言。由我所得圓通本根。可見
X12n0275_p0359b01║耳門之修。克順機宜。應求與說。何待選知耶。然謂
X12n0275_p0359b02║之本根者。明一方木利之根。謂之妙門者。備乎離
X12n0275_p0359b03║深圓之三妙也。應化無方。身之微妙含容也。智悲
X12n0275_p0359b04║無盡。心之微妙含容也。彌滿十界依正。具足萬聖
X12n0275_p0359b05║法門。所謂周徧法界也。△三一號功齊眾號。
X12n0275_p0359b06║能令眾生。持我名號。與彼共持六十二億恒河沙諸
X12n0275_p0359b07║法王子。二人福德。正等無異。
X12n0275_p0359b08║△四更出同功之由。
X12n0275_p0359b09║世尊。我一名號。與彼眾多名號無異。由我修習得真
X12n0275_p0359b10║圓通。
X12n0275_p0359b11║孤山曰。法華亦有此之較量。及觀今經。方曉彼意。
X12n0275_p0359b12║葢此方眾生。耳根利故。受道者多。所以觀音化勝。
X12n0275_p0359b13║餘根鈍故。受道者少。所以諸聖化劣。是知行位雖
X12n0275_p0359b14║齊。對機有異。總彼恒河沙數。但敵觀音一人。故使
X12n0275_p0359b15║持名二福正等。據此所說。已自密簡圓通。為未曉
X12n0275_p0359b16║者。更俟文殊詳擇。○又其顯然自任。惟我得真圓
X12n0275_p0359b17║通。可見餘聖所得非真。文殊之簡。不過重明此語
X12n0275_p0359b18║而已。條列無畏竟。△三結名顯益。
X12n0275_p0359b19║是名十四施無畏力。福備眾生。
X12n0275_p0359b20║施無畏力者。據後文云。十方微塵國土。皆名我施
X12n0275_p0359b21║無畏者。是也。備。全也。福備眾生者。言其非但脫彼
X12n0275_p0359b22║怖畏。兼復全其福德矣。良以前十一科。秪脫怖畏。
X12n0275_p0359b23║後三科。兼全福德。故云然也。十四無畏已竟。△三
X12n0275_p0359b24║四不思議。分為二科。△一總承圓通。
X12n0275_p0359c01║世尊。我又獲是圓通。修證無上道故。又能善獲。四不
X12n0275_p0359c02║思議無作妙德。
X12n0275_p0359c03║文中雖渾承圓覺。而意實總承上寂滅現前。上同
X12n0275_p0359c04║下合。所謂心佛眾生三無差別之圓通也。然上皆
X12n0275_p0359c05║標從三昧。尚約因心。此則標從修證無上道故。已
X12n0275_p0359c06║涉果地。似是等覺境界。故溫陵多約等覺釋之。後
X12n0275_p0359c07║當總辯。然謂之不思議者。讚美德相。以下所列德
X12n0275_p0359c08║相。至妙不可思惟。至神不可擬議也。謂之無作妙
X12n0275_p0359c09║德者。檢非有為作意所成。乃任運自在成就者也。
X12n0275_p0359c10║△二分條別列。就分為四。△一同體形呪不思議。謂
X12n0275_p0359c11║一身之中。現多頭多目多臂。而於多頭。能說多呪。
X12n0275_p0359c12║不離一身。故曰同體形呪。此誠不可思議者也。又
X12n0275_p0359c13║三。△一由根不隔。
X12n0275_p0359c14║一者。由我初獲。妙妙聞心。心精遺聞。見聞覺知。不能
X12n0275_p0359c15║分隔。成一圓融。清淨寶覺。
X12n0275_p0359c16║初獲之初。即初於聞中之初也。妙妙聞心者。良以。
X12n0275_p0359c17║反聞自性之時。則反聞之聞。即始覺。自性之性。即
X12n0275_p0359c18║本覺。始本合一。二俱成妙。故曰妙妙聞心也。心精
X12n0275_p0359c19║遺聞。即聞所聞盡。遺者。脫也。葢反聞之久。惟一心
X12n0275_p0359c20║精。脫盡根相。故曰遺聞。見聞二句。即一根反源。六
X12n0275_p0359c21║根解脫。不分隔者。見聞等不各局於本根。即六解
X12n0275_p0359c22║一忘也。末二句。極言克復一真法界。本妙之體也。
X12n0275_p0359c23║交徹互用曰圓融。無障無礙曰清淨。萬用具足曰
X12n0275_p0359c24║寶覺。此固寂滅現前。兼明圓用含攝之意。△二一
X12n0275_p0360a01║體多用。
X12n0275_p0360a02║故我能現。眾多妙容。能說無邊。祕密神呪。
X12n0275_p0360a03║於一身而現眾多容。於多容而說無邊呪。是誠不
X12n0275_p0360a04║思議矣。△三偏詳現形。溫陵曰。首為六用之總。臂
X12n0275_p0360a05║表提接之悲。目表照了之智。各以本數充之。以至
X12n0275_p0360a06║八萬四千者。表依根本六用。根本智悲。而泛應塵
X12n0275_p0360a07║勞。得大自在。此十一地等覺妙行也。或曰。八萬四
X12n0275_p0360a08║千。特表法耳。一身何所施乎。是特以有思惟心。測
X12n0275_p0360a09║度菩薩圓通境界也。夫身含十虗。毛端現剎。彼空
X12n0275_p0360a10║與剎。又不啻如首臂而已。彼八萬四千首臂。猶人
X12n0275_p0360a11║之八萬四千毛孔耳。未足異也。聖人之言。即事即
X12n0275_p0360a12║理。既曰不思議德。無以限意。思之議之。○八萬四
X12n0275_p0360a13║千既應塵勞之數。亦應對治塵勞。具足八萬四千
X12n0275_p0360a14║陀羅尼門。然此妙容。初住即應能現。或數之多少
X12n0275_p0360a15║不等耳。經謂帝釋亦能現千手眼。而揆其本。位當
X12n0275_p0360a16║圓之三住。意可類推。分三。△一備彰多相。又為三。△一
X12n0275_p0360a17║多首。
X12n0275_p0360a18║其中或現。一首。三首。五首。七首。九首。十一首。如是乃
X12n0275_p0360a19║至一百八首。千首。萬首。八萬四千爍迦羅首。
X12n0275_p0360a20║溫陵曰。爍迦羅。云堅固不壞也。△二多臂。
X12n0275_p0360a21║二臂。四臂。六臂。八臂。十臂。十二臂。十四十六。十八二
X12n0275_p0360a22║十。至二十四。如是乃至一百八臂。千臂。萬臂。八萬四
X12n0275_p0360a23║千母陀羅臂。
X12n0275_p0360a24║溫陵曰。母陀羅。此云印。各有妙印也。△三多目。
X12n0275_p0360b01║二目。三目。四目。九目。如是乃至一百八目。千目。萬目。
X12n0275_p0360b02║八萬四千清淨寶目。
X12n0275_p0360b03║猶云金剛眼睛。照徹塵勞。照明佛法用也。△二差
X12n0275_p0360b04║別護生。
X12n0275_p0360b05║或慈或威。或定或慧。救護眾生。得大自在。
X12n0275_p0360b06║慈。歡喜相也。威。忿怒相也。定。澄斂相也。慧。開照相
X12n0275_p0360b07║也。首臂目皆具四種差別。救護眾生者。慈以護其
X12n0275_p0360b08║善根。威以救其惡性。定以護其昏散。慧以救其迷
X12n0275_p0360b09║淪也。得大自在者。不勞作意施為。隨感而應。曾無
X12n0275_p0360b10║滯礙矣。形能如此。呪可例知。亦應具此四種救護
X12n0275_p0360b11║矣。△二異體形呪不思議。異體者。鑒機當現何形。
X12n0275_p0360b12║則以現之。對機既多。則所現之形無數。各為說呪。
X12n0275_p0360b13║不同前科但於一身現多相貌也。問。此與三十二
X12n0275_p0360b14║應何別。答。三十二應。或隨所求。或應同類。而與說
X12n0275_p0360b15║法。今此不拘類求。但觀應以何形說呪救護。即為
X12n0275_p0360b16║現之。此其別也。分二。△一由聞脫塵。
X12n0275_p0360b17║二者。由我聞思。脫出六塵。如聲度垣。不能為礙。
X12n0275_p0360b18║聞即聞性。思即入忘功夫。動靜二相。了然不生。即
X12n0275_p0360b19║脫出六塵。下喻可知。△二令生脫畏。又為三。△一各
X12n0275_p0360b20║形各呪。
X12n0275_p0360b21║故我妙能。現一一形。誦一一呪。
X12n0275_p0360b22║現一一形。對各機而各現身也。誦一一呪者。於各
X12n0275_p0360b23║身而說各呪也。正見異體各現矣。△二雙顯護生。
X12n0275_p0360b24║其形其呪。能以無畏。施諸眾生。
X12n0275_p0360c01║或現身脫其怖。或說呪脫其怖也。問。此與十四無
X12n0275_p0360c02║畏何別。答。十四無畏。但令眾生稱名自脫。未論現
X12n0275_p0360c03║形說呪。豈混同哉。△三結得名稱。
X12n0275_p0360c04║是故十方。微塵國土。皆名我為。施無畏者。
X12n0275_p0360c05║無畏施名徧聞塵剎者。見救苦之功特勝也。△三
X12n0275_p0360c06║破慳感求不思議。
X12n0275_p0360c07║三者。由我修習。本妙圓通。清淨本根。所遊世界。皆令
X12n0275_p0360c08║眾生。捨身珍寶。求我哀愍。
X12n0275_p0360c09║溫陵曰。本根清淨。則一切無著。故令眾生捨諸慳
X12n0275_p0360c10║著也。求我哀愍者。哀愍受之。而為施作佛事也。○
X12n0275_p0360c11║眾生慳心最為難破。捨心最為難發。求心不可強
X12n0275_p0360c12║致。今所過即感眾生破慳捨施哀求。是誠不思議
X12n0275_p0360c13║威神所使然也。孰知其洪源但猶所習耳根清淨
X12n0275_p0360c14║無著。故能類感如此。然則希感應者。豈可他求哉。
X12n0275_p0360c15║△四供養佛生不思議。分二。△一由得究竟。
X12n0275_p0360c16║四者。我得佛心。證於究竟。
X12n0275_p0360c17║我得佛心者。妙契諸佛淨圓真心也。證於究竟者。
X12n0275_p0360c18║已入妙莊嚴海。無量佛法寶藏。悉現在前矣。△二
X12n0275_p0360c19║故廣供養。妙莊嚴海既入。佛法寶藏既開。具無量
X12n0275_p0360c20║福慧。手中能出無量珍寶。身心能運無量神通。故
X12n0275_p0360c21║能生佛等供。財法無盡矣。分為二。△一上供十方佛。
X12n0275_p0360c22║能以珍寶種種。供養十方如來。
X12n0275_p0360c23║種種供佛。如行願品。衣鬘香燈。擬妙高而同四海。
X12n0275_p0360c24║盡虗空而徧法界等也。△二傍及六道品。又復分
X12n0275_p0361a01║三。△一總標及生。
X12n0275_p0361a02║傍及法界。六道眾生。
X12n0275_p0361a03║問。六道竝該三塗。何亦言供。答。菩薩直觀眾生具
X12n0275_p0361a04║有如來智慧德相。悉皆生心如佛想也。然則財施
X12n0275_p0361a05║令其得樂。無畏施令其離苦。法施令其革凡成聖。
X12n0275_p0361a06║皆以等心至心。悉作供養也。△二歷舉應求。
X12n0275_p0361a07║求妻得妻。求子得子。求三昧得三昧。求長壽得長壽。
X12n0275_p0361a08║妻子長壽。俱屬財施。蓋國城妻子。謂之外財。長壽
X12n0275_p0361a09║身命。謂之內財。三昧屬於法施。且三昧所攝法廣。
X12n0275_p0361a10║羅漢菩薩。一切境位皆是。長壽不止人間壽考。仙
X12n0275_p0361a11║天長報。皆能應其求而與之。△三超至究竟。
X12n0275_p0361a12║如是乃至。求大涅槃。得大涅槃。
X12n0275_p0361a13║乃至二字。超上財法二施中不能備舉者。皆在其
X12n0275_p0361a14║中。財施。如官位金銀等。法施。如一果二果。乃至三
X12n0275_p0361a15║賢十聖等。皆是也。大涅槃。是佛究竟極果。亦含況
X12n0275_p0361a16║辭。如云。如來至尊極果。尚與成就。何況世財及與
X12n0275_p0361a17║小果。但辦誠求。無不響應也。通前論之。夫圓人雖
X12n0275_p0361a18║其發心究竟二無有別。而前後德相神化。不無優
X12n0275_p0361a19║劣。文中似可別焉。寂滅現前。上同下合。似在初住。
X12n0275_p0361a20║三十二應。親勞現身說法。且所被之機。皆知希求
X12n0275_p0361a21║厭離。上善易化之境。似是三賢功能。十四無畏。但
X12n0275_p0361a22║以名號威神。能救下凡苦難。而一名力敵多名。似
X12n0275_p0361a23║是十地神用。四不思議中。前三似是等覺德相。第
X12n0275_p0361a24║四自稱佛心究竟。彷彿妙覺證極矣。請研斯文。不
X12n0275_p0361b01║無據焉。問。初住圓通。何濫深位。乃至妙覺。答。圓人
X12n0275_p0361b02║一地。具四十二地功德無遺矣。但化境廣狹。所謂
X12n0275_p0361b03║具體而微耳。初住既爾。位位皆然。又此三科。文雖
X12n0275_p0361b04║廣博。大約不出三施。三十二應。法施也。十四無畏。
X12n0275_p0361b05║無畏施也。四不思議。二施兼財施也。所謂檀含萬
X12n0275_p0361b06║行。信然。陳白之言已竟。△三結答圓通。分三。△一正
X12n0275_p0361b07║結圓通。
X12n0275_p0361b08║佛問圓通。我從耳門圓照三昧。緣心自在。因入流相。
X12n0275_p0361b09║得三摩地。成就菩提。斯為第一。
X12n0275_p0361b10║我從下。全彰圓通體用。圓照三昧者。反聞功成。解
X12n0275_p0361b11║根得體。即寂滅現前也。緣心自在者。依溫陵。作隨
X12n0275_p0361b12║緣應化。心得自在。即應等三科也。因入下。具述始
X12n0275_p0361b13║終因果。因入流相得三摩地者。最初反聞。住圓湛
X12n0275_p0361b14║不生滅性。為因地心也。成就菩提者。然後圓成果
X12n0275_p0361b15║地修證也。末句結其殊勝也。詳夫諸聖皆稱第一。
X12n0275_p0361b16║各尊所得耳。非真第一也。斯則對機真實。文殊所
X12n0275_p0361b17║謂圓通超餘者。觀世音為最。是乃真實第一也。△
X12n0275_p0361b18║二兼明授記。
X12n0275_p0361b19║世尊。彼佛如來。歎我善得圓通法門。於大會中。授記
X12n0275_p0361b20║我為觀世音號。
X12n0275_p0361b21║彼佛如來。即觀音如來。夫歎善得而記同名者。嘉
X12n0275_p0361b22║其師資道合也。且是因記而非果記。應在初住始
X12n0275_p0361b23║證之時。若入地上。乃至等覺。當授果記。而出佛名
X12n0275_p0361b24║矣。吳興曰。按觀音三昧經。及大悲經。竝云此菩薩
X12n0275_p0361c01║過去久已成佛。號正法明。又悲華經說。往昔寶藏
X12n0275_p0361c02║如來。授不瞬太子記。名觀世音。然則悲華與今經。
X12n0275_p0361c03║皆覆本垂跡之名耳。今得圓通。即太子後身也。○
X12n0275_p0361c04║既示在因位。則亦不妨歷示次第修證矣。△三更
X12n0275_p0361c05║述名稱。
X12n0275_p0361c06║由我觀聽十方圓明。故觀音名徧十方界。
X12n0275_p0361c07║此之更述名稱者。一表人法同名。無有二號。見名
X12n0275_p0361c08║實恰相孚也。二表圓通周徧。故感名稱周徧。顯法
X12n0275_p0361c09║門殊勝也。大眾各說已竟。△三佛現瑞應。葢眾聖
X12n0275_p0361c10║各述圓通。則華屋諸門悉啟。故佛復以瑞應之。是
X12n0275_p0361c11║諸聖以言顯。而如來以相顯。欲眾生承言玩相而
X12n0275_p0361c12║發悟也。分三。△一彰圓通總相。夫圓通之理。自他交
X12n0275_p0361c13║徹。豈惟果中如是。雖因中亦然。故今以諸佛表果。
X12n0275_p0361c14║諸聖表因。光明互相灌注。顯自他因果交徹也。然
X12n0275_p0361c15║雖普應諸聖。其實交徹等妙。耳根獨顯。誠能諦觀
X12n0275_p0361c16║聞根圓妙。誰不本來交徹。信乎因果一如也。又分
X12n0275_p0361c17║為二。△一以自徹他因果瑞。
X12n0275_p0361c18║爾時世尊。於師子座。從其五體。同放寶光。遠灌十方
X12n0275_p0361c19║微塵如來。及法王子諸菩薩頂。
X12n0275_p0361c20║五體同放寶光。表全身吐露也。灌諸佛者。以自果
X12n0275_p0361c21║徹他果也。灌列聖者。以自因徹他因也。然惟灌頂
X12n0275_p0361c22║者。表此圓通之理。最為殊勝無上之法矣。△二以
X12n0275_p0361c23║他徹自因果瑞。
X12n0275_p0361c24║彼諸如來。亦於五體。同放寶光。從微塵方。來灌佛頂。
X12n0275_p0362a01║并灌會中諸大菩薩。及阿羅漢。
X12n0275_p0362a02║番他徹自。其意可知也。△二顯圓通別相。分四。△一
X12n0275_p0362a03║聲色微妙瑞。
X12n0275_p0362a04║林木池沼。皆演法音。交光相羅。如寶絲網。
X12n0275_p0362a05║溫陵曰。圓通既現前。則一切聲是佛聲。一切色是
X12n0275_p0362a06║佛色。無非悟入之處。無非圓通之理也。△二悟證
X12n0275_p0362a07║相應瑞。
X12n0275_p0362a08║是諸大眾。得未曾有。一切普獲。金剛三昧。
X12n0275_p0362a09║上二句歡喜。即是悟意。良以。前既聞言。今復見相。
X12n0275_p0362a10║言相互顯。故極喜而徹悟也。下二句即所證也。無
X12n0275_p0362a11║復生滅者。可喻金剛。今圓通之性現前。即圓湛不
X12n0275_p0362a12║生滅性。猶如金剛不可破壞。住持是性者。故曰金
X12n0275_p0362a13║剛三昧。與所悟者相應不背也。△三行智妙嚴瑞。
X12n0275_p0362a14║即時天雨。百寶蓮華。青黃赤白。間錯紛糅。十方虗空。
X12n0275_p0362a15║成七寶色。
X12n0275_p0362a16║華分品色。所以表行。寶具光明。所以表智。今首四
X12n0275_p0362a17║句。萬行紛敷之瑞也。末二句。諸智妙嚴之瑞也。△
X12n0275_p0362a18║四相性融一瑞。
X12n0275_p0362a19║此娑婆界。大地山河。俱時不現。唯見十方微塵國土。
X12n0275_p0362a20║合成一界。
X12n0275_p0362a21║上三句。表萬相俱融也。下三句。表一性究竟也。△
X12n0275_p0362a22║三示圓通法樂。
X12n0275_p0362a23║梵唄詠歌。自然敷奏。
X12n0275_p0362a24║此科固表眾生必獲圓通法樂。然須總躡上之別
X12n0275_p0362b01║相。葢初解聲色全心。次方悟證因地。次又真修行
X12n0275_p0362b02║智。末乃究竟果海。故慶眾生必獲全益。而梵唄敷
X12n0275_p0362b03║奏。極表法樂無窮也。佛敕諸聖各說一科已竟。△
X12n0275_p0362b04║二佛敕文殊揀選。特命文殊。有二意。一本寂場之
X12n0275_p0362b05║大智。諸會之法眼。二與觀音同證。故擇妙門。有專
X12n0275_p0362b06║囑焉。然所以必擇者。亦具二意。一者佛前雖令一
X12n0275_p0362b07║門深入。而竟未說出何門。況今諸門竝陳。理宜決
X12n0275_p0362b08║定一門。縱使前文微露。終非顯說。今須決擇。以分
X12n0275_p0362b09║明指出耳根也。二者列聖所以不對根智。觀音所
X12n0275_p0362b10║以曲合機宜。非此一擇。不能備彰。無非欲令當機
X12n0275_p0362b11║且擲諸門而獨取耳門。分二。△一如來敕選。又二。△一
X12n0275_p0362b12║先示諸說平等。又三。△一令觀能說諸聖。
X12n0275_p0362b13║於是如來。告文殊師利法王子。汝今觀此。二十五無
X12n0275_p0362b14║學諸大菩薩。及阿羅漢。
X12n0275_p0362b15║菩薩稱無學者。以圓人修同無修。說現於前。先標
X12n0275_p0362b16║數。後分類耳。△二次示所說圓通。
X12n0275_p0362b17║各說最初成道方便。皆言修習真實圓通。
X12n0275_p0362b18║各宗所修所證。均稱方便真實耳。△三正明平等
X12n0275_p0362b19║無別。
X12n0275_p0362b20║彼等修行。實無優劣前後差別。
X12n0275_p0362b21║無優劣差別。有二解。一者若但約所至。圓通無二。
X12n0275_p0362b22║則似所入之門。不無巧拙遲速之不同。但至處則
X12n0275_p0362b23║齊耳。是千逕九逵。王城不二之意。二者若詳佛語
X12n0275_p0362b24║意。既言彼等修行實無優劣等。則似特表其所修
X12n0275_p0362c01║之門亦各平等也。依此則更有多意。一者諸聖遠
X12n0275_p0362c02║因。散在十方。各就方宜。根隨方利。何非妙門。二者
X12n0275_p0362c03║各有多生熟習。順其種性。何不易入。三者各有多
X12n0275_p0362c04║分煩惱。對治所宜。如藥投病。自收捷効。且因藥妙。
X12n0275_p0362c05║兼又登仙。若復加佛威神。即事捨於塵勞。頭頭皆
X12n0275_p0362c06║妙修矣。所以諸聖之修。實無差別也。（觀此。佛尚不許修行有優
X12n0275_p0362c07║劣。豈許圓通有差別。是則諸聖同一圓乘無疑矣。而岳師不能忘其小跡。橫生執著。故前卷與此科所註。
X12n0275_p0362c08║不顧佛旨。務成己說。公抗佛言。此非小失。不思楞嚴會上。正以斥抑權小。洪樹圓乘。若實二乘。豈敢參預
X12n0275_p0362c09║普賢觀音等。同述圓通。特以諸聖從佛示生。跡當類小。而法華顯後。本跡已明。何須堅執乎。）△二
X12n0275_p0362c10║後出揀選本意。既云平等。何須又揀。然有深意。此
X12n0275_p0362c11║中出之。又為三。△一欲契對當機。
X12n0275_p0362c12║我今欲令阿難開悟。二十五行。誰當其根。
X12n0275_p0362c13║當根。即對機也。證處固皆平等。而從入之門。豈盡
X12n0275_p0362c14║對此方之機耶。豈盡可以常修學耶。然對機常修。
X12n0275_p0362c15║但取於一門而已。故不可不揀。以令阿難專取也。
X12n0275_p0362c16║△二欲垂範未來。
X12n0275_p0362c17║兼我滅後。此界眾生。入菩薩乘。求無上道。
X12n0275_p0362c18║滅後眾生。即我輩也。菩薩乘。真因也。無上道。極果
X12n0275_p0362c19║也。△三問何門易成。
X12n0275_p0362c20║何方便門。得易成就。
X12n0275_p0362c21║不對機則難。對機則易。故此結詰對機之門也。詰。
X12n0275_p0362c22║即令選擇之意。△二文殊偈對。分二。△一敘儀標偈。
X12n0275_p0362c23║文殊師利法王子。奉佛慈旨。即從座起。頂禮佛足。承
X12n0275_p0362c24║佛威神。說偈對佛。
X12n0275_p0363a01║此之頂禮。固尊師命言之常儀。然亦即求加被。故
X12n0275_p0363a02║下明乘威神也。是雖果後大人。而順儀彰軌如此。
X12n0275_p0363a03║足警我慢流也。△二詳演偈文。分六。△一發源開選。
X12n0275_p0363a04║又三。△一雙示二源。又二。△一所依真源。
X12n0275_p0363a05║覺海性澄圓。圓澄覺元妙。
X12n0275_p0363a06║覺海性者。以覺海二字。彰性之體量也。葢性以知
X12n0275_p0363a07║覺為體。以深廣為量。故云覺海性也。覺海二字。有
X12n0275_p0363a08║二釋。一者作法喻雙彰。顯本覺深廣。即吳興所謂
X12n0275_p0363a09║真覺之性。譬如大海是也。二者直稱覺性為海。非
X12n0275_p0363a10║是取喻水海。葢凡具深廣之量者。皆稱為海。如華
X12n0275_p0363a11║嚴所謂。剎海劫海等。是也。若必喻水海。猶墮不齊
X12n0275_p0363a12║之過。以覺海橫無邊而竪無底。非若水海尚有邊
X12n0275_p0363a13║底也。後說為優。澄圓二字。直說覺海義相。莫依吳
X12n0275_p0363a14║興說海澄圓轉喻寂照。殊不順暢。澄即是寂。謂澄
X12n0275_p0363a15║停湛寂。無諸起滅也。圓即是照。謂圓融洞鑑。無諸
X12n0275_p0363a16║偏蔽也。次句首三字。牒承上文。末二字明本來圓
X12n0275_p0363a17║通也。元。即本也。妙。即圓通妙用也。圓滿而本無虧
X12n0275_p0363a18║缺。通融而本無乖背耳。大抵覺海指體言。彷彿標
X12n0275_p0363a19║體大也。澄圓指相言。彷彿標相大也。元妙指用言。
X12n0275_p0363a20║彷彿標用大也。此三大為諸妄所依。故科云所依
X12n0275_p0363a21║真源矣。△二能依妄源。
X12n0275_p0363a22║元明照生所。所立照性亡。
X12n0275_p0363a23║真際曰。於彼元明性上。妄生照用。而形所相。有相
X12n0275_p0363a24║當情。無相即隱。故照性亡。○元明性上妄生照用
X12n0275_p0363b01║者。即經前所謂性覺必明。妄為明覺。而形所相者。
X12n0275_p0363b02║即覺非所明。因明立所也。有相當情。無相即隱者。
X12n0275_p0363b03║如雲起必障於日也。首句。似永嘉所謂。倘顧還成
X12n0275_p0363b04║能所。末句。似後知若生時。前知早已滅也。問。所既
X12n0275_p0363b05║妄立。何不生汝妄能。答。凡經一重惑起。有二功能。
X12n0275_p0363b06║一能隱覆。二能生起。今偈正表隱覆。而前經乃明
X12n0275_p0363b07║生起。二義具有。前後互影而互出耳。然大意略同
X12n0275_p0363b08║永嘉。以此推原無始。雖不全而永嘉所說禪心。而
X12n0275_p0363b09║意旨遙契。故可類通之。亦以見祖意與修多羅合
X12n0275_p0363b10║也。又此二照字。前生後滅。俱屬於妄。不可謂後照
X12n0275_p0363b11║為真。亦如永嘉云。二知既不竝。但得前知滅。滅處
X12n0275_p0363b12║為知境。能所俱非真也。又此生滅。依前真起。為萬
X12n0275_p0363b13║法本。故科妄源。△二略彰生滅。此萬法麤生滅。非
X12n0275_p0363b14║前無明細生滅也。躡上真妄和合。遂談萬相森然
X12n0275_p0363b15║具矣。分二。△一萬法生起。
X12n0275_p0363b16║迷妄有虗空。依空立世界。想澄成國土。知覺乃眾生。
X12n0275_p0363b17║首句。即經前所謂晦昧為空也。親依無明。虗空先
X12n0275_p0363b18║現耳。次句。即空晦暗中。結暗為色也。三句。即溫陵
X12n0275_p0363b19║所謂妄想凝結。成無情國土也。四句。即彼謂妄識
X12n0275_p0363b20║知覺成有情眾生也。上二句空界顯彰。下二句依
X12n0275_p0363b21║正成就耳。△二萬法還滅。問。方彰生起。何以遽談
X12n0275_p0363b22║還滅。答。還滅即是歸元。今選根深入。正謀歸元之
X12n0275_p0363b23║路。故備彰生起之虗。還滅之易。以發其端。分二。△一
X12n0275_p0363b24║先彰劣妄。
X12n0275_p0363c01║空生大覺中。如海一漚發。有漏微塵國。皆依空所生。
X12n0275_p0363c02║大而無外。容盡塵剎而綽然有餘。本非微劣。而以
X12n0275_p0363c03║大覺較之。更大無量。如海中一漚。而虗空遂成至
X12n0275_p0363c04║微劣矣。有漏。依吳興。兼於有情是也。此更言。有漏
X12n0275_p0363c05║塵剎。尚依空生。不出空外。益見其微劣而虗妄矣。
X12n0275_p0363c06║△二後明頓滅。
X12n0275_p0363c07║漚滅空本無。況復諸三有。
X12n0275_p0363c08║長水曰。漚滅下。如云一人發真歸元。十方虗空悉
X12n0275_p0363c09║皆消殞等。○此處用三有。即塵剎之三界。謂欲有。
X12n0275_p0363c10║色有。無色有也。妙理無端。妄成三界。如水結冰。物
X12n0275_p0363c11║而不化。故稱為有。又取中九有。更開二十五有。依
X12n0275_p0363c12║吳興。雙含情器是也。空漚於大覺海中。本無而妄
X12n0275_p0363c13║有。故滅而復歸於本無。至於三有。又依空同體。安
X12n0275_p0363c14║危事一。故包界外之虗空。尚歸本無。況空中之三
X12n0275_p0363c15║有。而豈不隨之頓滅耶。意表由至虗故可速滅。向
X12n0275_p0363c16║使非虗。豈能強滅乎。△三正明須選。上言萬法可
X12n0275_p0363c17║以還滅。已引歸元之路。故此科出歸元當選之由
X12n0275_p0363c18║也。分二。△一諸門平等。
X12n0275_p0363c19║歸元性無二。方便有多門。聖性無不通。順逆皆方便。
X12n0275_p0363c20║首二句。雙標一多。初句明理惟是一。次句。明門乃
X12n0275_p0363c21║多張。如京畿是一。入路多岐也。末二句。但出多門
X12n0275_p0363c22║之由。問。理既是一。門何故多。答。由聖性普融。旁通
X12n0275_p0363c23║萬法。如天子宅中。衢通萬國也。故二十五門。或順
X12n0275_p0363c24║入。或逆入。無非入理方便。如千逕九逵。皆達帝京
X12n0275_p0364a01║也。孤山曰。觀音耳根則順。餘聖諸根則逆。葢對此
X12n0275_p0364a02║方之機說也。○此說順逆二字。如云。順此方之機
X12n0275_p0364a03║為順。逆此方之機為逆也。予謂順塵識流。宛轉達
X12n0275_p0364a04║道。曰順入。即六塵。六識。火大。乃至識大圓通也。如
X12n0275_p0364a05║順背京之路。遶遠方到者也。逆根性之外流。而旋
X12n0275_p0364a06║反入性。曰逆入。即六根及根大圓通也。如逆背京
X12n0275_p0364a07║之路。回身即到者也。請觀諸根圓通。俱有旋反字
X12n0275_p0364a08║面。可見矣。△二須選當根。
X12n0275_p0364a09║初心入三昧。遲速不同倫。
X12n0275_p0364a10║初入。即最初方便。三昧。即各門正定也。遲速不同
X12n0275_p0364a11║者。依前孤山。則觀音順速。而餘聖逆遲。依後說。則
X12n0275_p0364a12║順流者遲。逆流者速。經云。圓根與不圓根。日劫相
X12n0275_p0364a13║倍。則可見惟是耳根。於諸根中。又其最速者。然此
X12n0275_p0364a14║二句。正見須選。故最初應有難云。既皆方便。是即
X12n0275_p0364a15║平等。何必又選。答。其奈對此方之機。有當不當。當
X12n0275_p0364a16║則甚速。不當甚遲。豈可不選擇哉。如趨京之路。迂
X12n0275_p0364a17║直千差。豈皆捷徑。亦不可不擇路而趨矣。發源開
X12n0275_p0364a18║選已竟。△二了揀諸門。意在令捨也。分四。△一揀六
X12n0275_p0364a19║塵。塵是無情。於心最疎。而又具障蔽。染污二義。疎
X12n0275_p0364a20║則難轉。蔽則難圓。染則難通。故竝揀去而不用也。
X12n0275_p0364a21║就分為六。△一色塵不徹。
X12n0275_p0364a22║色想結成塵。精了不能徹。如何不明徹。於是獲圓通。
X12n0275_p0364a23║首句。言色憑妄想。結為障蔽之塵。次句。言此色若
X12n0275_p0364a24║以心精了之。終不透徹。良以色體元本結暗所成。
X12n0275_p0364b01║初心豈能了之使徹。末二句。牒結初心決不依之
X12n0275_p0364b02║得圓通也。△二聲塵言偏。
X12n0275_p0364b03║音聲雜語言。但伊名句味。一非含一切。云何獲圓通。
X12n0275_p0364b04║音聲。即徑直聲。語言。即屈曲聲。次二句。偏說屈曲。
X12n0275_p0364b05║良以。陳如從四諦入。偏取屈曲故也。伊者。彼也。一
X12n0275_p0364b06║字直目為名。詮自性也。二字帶表為句。詮差別也。
X12n0275_p0364b07║味即所含義理。言音聲既落語言。惟以取彼名句
X12n0275_p0364b08║之味。且此理圓言偏。初心豈達一言徧該一切義
X12n0275_p0364b09║理。故依之恐其難取圓通矣。△三香塵不恒。
X12n0275_p0364b10║香以合中知。離則元無有。不恒其所覺。云何獲圓通。
X12n0275_p0364b11║初心凡夫。必待烟合於鼻。方以覺香。離則無復香
X12n0275_p0364b12║相。是香非常住。不能令覺常恒。覺不恒。則香亦非
X12n0275_p0364b13║恒。豈能於香而得圓通哉。△四味塵不一。
X12n0275_p0364b14║味性非本然。要以味時有。其性不恒一。云何獲圓通。
X12n0275_p0364b15║此與下之觸塵。但變文耳。而意皆同於香塵。以三
X12n0275_p0364b16║皆同屬合中知也。本然。即常然也。次句。言須待舌
X12n0275_p0364b17║嘗味時。方覺有味塵也。末二句。全同上科。△五觸
X12n0275_p0364b18║塵不定。
X12n0275_p0364b19║觸以所觸明。無所不明觸。合離性非定。云何獲圓通。
X12n0275_p0364b20║觸無自相。雙依能所。內依身根為能觸。外依色塵
X12n0275_p0364b21║為所觸。中間方顯觸相。今言以觸明者。要待所觸
X12n0275_p0364b22║之塵合於身時。而觸相方明也。末二句。同上科。△
X12n0275_p0364b23║六法塵不徧。
X12n0275_p0364b24║法稱為內塵。憑塵必有所。能所非徧涉。云何獲圓通。
X12n0275_p0364c01║法塵。非外五塵之實質。乃五塵影子。惟意中獨緣。
X12n0275_p0364c02║屬獨影境。故曰內塵。必有所者。言必專一處也。葢
X12n0275_p0364c03║意無有二。起意緣時。但專一境。捨一緣一。始終惟
X12n0275_p0364c04║一。能所皆局。豈能徧涉。不徧。故初心難入圓通也。
X12n0275_p0364c05║揀六塵已竟。△二揀五根。留取耳根。故惟揀五。問。
X12n0275_p0364c06║根能旋反。轉之即性。何亦揀之。答。根雖總皆近性。
X12n0275_p0364c07║勝彼塵識。然六中圓缺不齊。前文云。圓根與不圓
X12n0275_p0364c08║根日劫相倍。今正揀去合者。淺者。與不圓者耳。意
X12n0275_p0364c09║令惟取耳根而已。就分五。△一眼根不圓。
X12n0275_p0364c10║見性雖洞然。明前不明後。四維虧一半。云何獲圓通。
X12n0275_p0364c11║洞然者。明朗照了之意。雖之一字。縱許之辭。次句
X12n0275_p0364c12║奪其不圓也。三句。詳示不圓之數。語略而忽。四維。
X12n0275_p0364c13║四隅也。必兼四方。而但言四維者。語之略也。且千
X12n0275_p0364c14║二功德。四方八百。四維四百。今止缺後方及兩隅
X12n0275_p0364c15║之四百。是缺三分之一耳。而言虧一半者。語之忽
X12n0275_p0364c16║也。若實一半。當惟六百。學者善會其意可也。虧缺
X12n0275_p0364c17║難圓。意則易知矣。△二鼻根缺中。
X12n0275_p0364c18║鼻息出入通。現前無交氣。支離匪涉入。云何獲圓通。
X12n0275_p0364c19║鼻之功德。出息入息。及與中間。各分四百。今缺中
X12n0275_p0364c20║間四百而已。交氣即中間也。支離者。不相接續之
X12n0275_p0364c21║意。葢出息盡而不能即入。必少間斷。而後方入。入
X12n0275_p0364c22║息亦然。此即支離處也。良以。出息取香。入息聞香。
X12n0275_p0364c23║此支離處。全無功能。故非圓滿。匪者。不也。涉者。交
X12n0275_p0364c24║也。入即鼻入也。言若此間斷不交之入。豈能速得
X12n0275_p0365a01║圓通乎。此與上科。揀去不圓之根也。△三舌根不
X12n0275_p0365a02║常。
X12n0275_p0365a03║舌非入無端。因味生覺了。味亡了無有。云何獲圓通。
X12n0275_p0365a04║吳興曰。首句語倒。應是舌入非無端耳。溫陵曰。舌
X12n0275_p0365a05║不因味而即能覺了。乃為無端。○今者不然。故曰
X12n0275_p0365a06║非無端也。末三句。言其無離味之恒覺。故難入圓
X12n0275_p0365a07║通。問。耳離聲而聞靜。說為常性。何不舌離味而嘗
X12n0275_p0365a08║淡。亦說為常耶。答。耳為離知。恒常普徧。離聲聞靜。
X12n0275_p0365a09║更比聲圓。人所易曉。經云。動若邇遙。靜無邊際。是
X12n0275_p0365a10║也。今舌根覺味之知。不過三寸。合知尚劣。而離知
X12n0275_p0365a11║淡相更為眇昧。豈能同耳之常性彰顯乎。故不例
X12n0275_p0365a12║難也。△四身根不會。
X12n0275_p0365a13║身與所觸同。各非圓覺觀。涯量不冥會。云何獲圓通。
X12n0275_p0365a14║首二句。例前觸塵。明其同是不圓之門也。此所觸
X12n0275_p0365a15║二字。直指前之觸塵而言。意謂前之觸塵。我已揀
X12n0275_p0365a16║其不圓。今此身根。亦全與彼觸塵同也。此句標定。
X12n0275_p0365a17║次句申其相同之故。圓覺觀者。以圓之一字。雙貫
X12n0275_p0365a18║覺觀二字。圓覺者。獨立之全體也。圓觀者。絕待之
X12n0275_p0365a19║全智也。此身根與前觸塵。各非此二者。良以。合中
X12n0275_p0365a20║之知。根塵相待而顯。故前之觸塵。離此身根。其相
X12n0275_p0365a21║即隱。固無獨立之全體。與夫絕待之全智也。而此
X12n0275_p0365a22║身根。離前觸塵。其知亦泯。亦無獨立絕待全體全
X12n0275_p0365a23║智也。豈能圓覺觀乎。大抵此二句。總明須合而後
X12n0275_p0365a24║有知也。涯量。猶言邊際也。即身邊際與觸邊際也。
X12n0275_p0365b01║冥。暗也。會。知也。不冥會者。言不能於遠離之時。暗
X12n0275_p0365b02║中有知。如彼耳之於聲也。此句是言離中無知也。
X12n0275_p0365b03║末句結非圓通。總承合有離無。故明難獲圓通矣。
X12n0275_p0365b04║此與上科。揀去合知而淺之根也。△五意根雜念。
X12n0275_p0365b05║知根雜亂思。湛了終無見。想念不可脫。云何獲圓通。
X12n0275_p0365b06║此文易了。大抵此約初心凡夫欲依此意根求圓
X12n0275_p0365b07║通者。而斷其難獲也。亂思即意識也。諸識中。惟意
X12n0275_p0365b08║識最亂。最為剛強。難於制伏。恒雜意中故。湛了者。
X12n0275_p0365b09║即脫盡意識。湛然了知之境也。而言終無見者。如
X12n0275_p0365b10║非非想天。入非非定。研窮求其湛了。終不可得。報
X12n0275_p0365b11║盡從墜。是也。末二句。結非圓通。葢言圓通本是無
X12n0275_p0365b12║分別定之勝果。今想念不脫。豈能得此果哉。此科
X12n0275_p0365b13║揀去非純離之根也。揀五根已竟。△三揀六識。此
X12n0275_p0365b14║經首。即斥破六處識心。是為生死根本。不可依之
X12n0275_p0365b15║錯亂修習。而諸聖自陳。仍備此六門者。見聖性無
X12n0275_p0365b16║不通也。文殊復揀去者。仍順此經遮止悞用也。若
X12n0275_p0365b17║初心用此以求圓通。則不成無上菩提。乃至別成
X12n0275_p0365b18║聲聞魔外者極多。如六聖得正圓通者極少。所以
X12n0275_p0365b19║須揀去也。就分為六。△一眼識無定。
X12n0275_p0365b20║識見雜三和。詰本稱非相。自體先無定。云何獲圓通。
X12n0275_p0365b21║擕李曰。論云。二和生識。謂根境和合。識生其中。今
X12n0275_p0365b22║言三和者。能所合說也。○識見二字。亦似語倒。應
X12n0275_p0365b23║云見識。即眼識也。乃眼家隨念分別。外對無情之
X12n0275_p0365b24║色塵。內依無分別之眼根。而中間詐現隨念麤略
X12n0275_p0365c01║分別。是為眼識。能依自體。并所依根塵。故曰雜三
X12n0275_p0365c02║和也。溫陵曰。三者和合。窮之本自無體。故曰非相
X12n0275_p0365c03║也。○末二句。躡上結歸。無定。亦無定實之自體而
X12n0275_p0365c04║已。△二耳識非初。
X12n0275_p0365c05║心聞洞十方。生於大因力。初心不能入。云何獲圓通。
X12n0275_p0365c06║溫陵曰。普賢用心聞。故能知他方沙界外事。此由
X12n0275_p0365c07║修法界行大因所生。非初心能入也。○由大因威
X12n0275_p0365c08║力。致耳識洞聞沙界。非耳識自妙。能順初心成此
X12n0275_p0365c09║妙果。故曰初心不能入也。△三鼻識有住。
X12n0275_p0365c10║鼻想本權機。只令攝心住。住成心所住。云何獲圓通。
X12n0275_p0365c11║溫陵曰。孫陀散亂。佛欲攝住其心。令觀鼻端。此特
X12n0275_p0365c12║權機而已。葢真心無住。有住則妄矣。○鼻想者。於
X12n0275_p0365c13║鼻端作觀白之想也。本權機者。本為對治。而權假
X12n0275_p0365c14║設想。非鼻識本有也。以鼻識分別香臭為用。非關
X12n0275_p0365c15║端白故也。次句。明本意只為攝住散亂而已。三句。
X12n0275_p0365c16║明不圓之故。住則偏局一處。何由而圓乎。△四舌
X12n0275_p0365c17║識有漏。
X12n0275_p0365c18║說法弄音文。開悟先成者。名句非無漏。云何獲圓通。
X12n0275_p0365c19║首句。言說法雖由舌識。然不免雜以音聲文字。故
X12n0275_p0365c20║曰弄音文也。而能開悟成自果。但由先世所成曠
X12n0275_p0365c21║久辯才之力。故得如此。非彼一時舌識所能。且名
X12n0275_p0365c22║句乃不相應行。有為所攝。非無漏法。豈以舌識參
X12n0275_p0365c23║雜於此。而成圓通乎。△五身識不徧。
X12n0275_p0365c24║持犯但束身。非身無所束。元非徧一切。云何獲圓通。
X12n0275_p0366a01║吳興曰。問。波離執身。次第執心。俱得通利。今何但
X12n0275_p0366a02║云束身而已。答。聲聞執心。亦防六聚七支之非。況
X12n0275_p0366a03║今言身。識在其中矣。○此偈正揀身識。其言束身。
X12n0275_p0366a04║正謂束於身識。非謂身根。而言識在其中者。岳師
X12n0275_p0366a05║之混淆。多此類也。且觀下元非徧一切之句。則知
X12n0275_p0366a06║但束之語。非惟只表遺心。葢表所遺者更多。良以
X12n0275_p0366a07║圓通之境。當徧融身界萬法。今但束身識。局於身
X12n0275_p0366a08║心。無普融觀智。豈得圓通乎。△六意識緣物。
X12n0275_p0366a09║神通本宿因。何闕法分別。念緣非離物。云何獲圓通。
X12n0275_p0366a10║吳興曰。目連神通。由宿習所得。雖云旋湛心光發
X12n0275_p0366a11║宣。非關於法分別而現。又小乘神通。皆是作意。緣
X12n0275_p0366a12║物則有。離物則無。○法分別三字。即意識別名。葢
X12n0275_p0366a13║意識是法塵上分別性故也。此句已明。目連神變
X12n0275_p0366a14║圓通。元與意識無干。次句又言縱由意識。亦是緣
X12n0275_p0366a15║塵。而非離塵普徧之法。亦難獲圓通矣。物。即塵也。
X12n0275_p0366a16║通觀揀識之文。多明六聖所證。各皆別有資藉。非
X12n0275_p0366a17║真由彼識心能至圓通也。揀六識已竟。△四揀七
X12n0275_p0366a18║大。七大之中。前五同塵。第六同識。第七同根。比前
X12n0275_p0366a19║但加廣大之相。而揀意大同前也。就分為七科。△一
X12n0275_p0366a20║地大非通。
X12n0275_p0366a21║若以地性觀。堅礙非通達。有為非聖性。云何獲圓通。
X12n0275_p0366a22║溫陵曰。持地平填。尚涉有為。非實聖性。○遇佛平
X12n0275_p0366a23║心。方歸聖性。而初心全涉有為。故難獲圓通。似為
X12n0275_p0366a24║易見。△二水大非真。
X12n0275_p0366b01║若以水性觀。想念非真實。如如非覺觀。云何獲圓通。
X12n0275_p0366b02║溫陵曰。月光水觀。未離想念。難契如如。葢如如之
X12n0275_p0366b03║理。非覺觀之法故也。○如如者。即圓通真實之體。
X12n0275_p0366b04║乃離念不動之法。凡起心分別覺觀。皆不相應。反
X12n0275_p0366b05║顯旋聞不屬覺觀。明矣。而強安三觀者。尚當尋繹
X12n0275_p0366b06║於此可也。△三火大非初。
X12n0275_p0366b07║若以火性觀。厭有非真離。非初心方便。云何獲圓通。
X12n0275_p0366b08║身心俱斷。斷性亦無。方為真離。今存厭斷。故非真
X12n0275_p0366b09║也。又厭欲假說。非真實本有之法也。三句。言非初
X12n0275_p0366b10║心一定方便。以初心不皆多欲。而少欲無欲眾生。
X12n0275_p0366b11║何用於此而入圓通乎。△四風大有對。
X12n0275_p0366b12║若以風性觀。動寂非無對。對非無上覺。云何獲圓通。
X12n0275_p0366b13║動寂有對。則一動一寂。便屬循還生滅無常之法。
X12n0275_p0366b14║故非無上覺體。問。反聞法門。亦從動靜而入。何殊
X12n0275_p0366b15║於此。答。彼乃漸脫動靜二塵。以取無動靜之聞性。
X12n0275_p0366b16║為初心方便。此即取有動寂之風性為入門。所以
X12n0275_p0366b17║大不同也。豈可以此難彼。△五空大非覺。
X12n0275_p0366b18║若以空性觀。昏鈍先非覺。無覺異菩提。云何獲圓通。
X12n0275_p0366b19║溫陵曰。晦昧為空。故曰昏鈍。○此是窮源之解。若
X12n0275_p0366b20║就現相。昏。即冥也。鈍。即頑也。虗空本以冥頑無所
X12n0275_p0366b21║知覺為相。菩提乃覺性智體。明靈為相。正與昏鈍
X12n0275_p0366b22║相反。就昏鈍處。而取明靈之果。如鑽冰取火。固應
X12n0275_p0366b23║難也。世有尊太虗空為本性者。當悟此矣。△六識
X12n0275_p0366b24║大虗妄。
X12n0275_p0366c01║若以識性觀。觀識非常住。存心乃虗妄。云何獲圓通。
X12n0275_p0366c02║溫陵曰。彌勒惟修識觀。而所觀之識。念念生滅。存
X12n0275_p0366c03║心觀之已妄。況獲圓通耶。○首句。言發心即研窮
X12n0275_p0366c04║識性以為入門也。次句。言能觀之觀心。與所觀之
X12n0275_p0366c05║識性。二俱念念遷流。悉不能住也。愚意。初心縱猛。
X12n0275_p0366c06║必墮識無邊處等定而已。三句。研窮之極。縱有存
X12n0275_p0366c07║住之心。如說二乘所住涅槃。但是識陰境界。猶如
X12n0275_p0366c08║湛流。望如恬靜。而實不住。故曰乃虗妄也。初心豈
X12n0275_p0366c09║能依之頓入圓通乎。△七根大殊感。
X12n0275_p0366c10║諸行是無常。念性元生滅。因果今殊感。云何獲圓通。
X12n0275_p0366c11║首句。言凡有運動遷流。皆屬行陰。皆墮無常。今勢
X12n0275_p0366c12║至雖曰都攝六根。而主於靜念相繼。既曰淨念。終
X12n0275_p0366c13║成有念。既曰相繼。難免生滅。故曰念性元生滅也。
X12n0275_p0366c14║三句。言以此為因。往生見佛。則因果相應。無有不
X12n0275_p0366c15║可。若以此生滅之因。而求現證不生滅之圓通。則
X12n0275_p0366c16║因果不類。決難得也。通論二十四聖。約其所證。必
X12n0275_p0366c17║等觀音。而原其入門。不從本根。略有四緣。所以當
X12n0275_p0366c18║揀。一者不對方宜。二者不便初心。三者別有資籍。
X12n0275_p0366c19║四者非常修學。反顯耳根對方宜。便初心。不勞資
X12n0275_p0366c20║籍。通常可修也。意在後偈。預此明之。至文再詳。了
X12n0275_p0366c21║揀諸門已竟。△三獨選耳根。分二。△一備彰門妙。此
X12n0275_p0366c22║中所具四科。一三四中。正以番前四緣中三緣。惟
X12n0275_p0366c23║非常修學。更在後文。至文更指。分四。△一隨方定門。
X12n0275_p0366c24║我今白世尊。佛出娑婆界。此方真教體。清淨在音聞。
X12n0275_p0367a01║欲取三摩提。實以聞中入。
X12n0275_p0367a02║此科顯其正對方宜。番前不對方宜也。葢諸教體。
X12n0275_p0367a03║如來必隨一方機宜而立。若教不投機。化應不勝
X12n0275_p0367a04║也。溫陵曰。聖人設教。隨方不同。或有佛土。以佛光
X12n0275_p0367a05║明。而作佛事。或有佛土。以佛菩提樹。而作佛事。乃
X12n0275_p0367a06║至或以園林臺觀。或以虗空。或以寂無說示。如香
X12n0275_p0367a07║積佛國。無文字說。但以眾香。令諸天人得入律行。
X12n0275_p0367a08║而此方教體。必藉音聞。欲取正定。必由聞入者。各
X12n0275_p0367a09║隨機緣故也。此方二句。意言。此方眾生。耳根偏利。
X12n0275_p0367a10║能由聞性徧達無量差別理事。故佛對此一方機
X12n0275_p0367a11║宜。而以音聲施作佛事。所以逗彼聞根之利也。是
X12n0275_p0367a12║則合音與聞。乃為此方真清淨教體矣。是雖常途
X12n0275_p0367a13║惟取音聲為教。似不兼聞。而不知離彼聽者聞根。
X12n0275_p0367a14║則音聲泯然無托。教體奚得而存耶。末二句。言教
X12n0275_p0367a15║體既在音聞。而欲入正定者。豈可捨教體而別取
X12n0275_p0367a16║哉。故應惟從耳根聞性而入也。良以。聲教但為弄
X12n0275_p0367a17║引。聞性實為妙心。故領悟雖以雙托音聞。而修定
X12n0275_p0367a18║但宜單取聞性。故曰實以聞中入也。是則從說選
X12n0275_p0367a19║根以來。直至此處。惟此一句。方以決定分明指出
X12n0275_p0367a20║耳根為圓通本根至妙之法門矣。又說音聞先即
X12n0275_p0367a21║不平。意言。常途但以音聲為教體。是隨相假體。而
X12n0275_p0367a22║非真實教體。不知此方真實教體。清淨本然周徧
X12n0275_p0367a23║法界者。不在於音。而惟在聽音之聞性耳。良以教
X12n0275_p0367a24║詮藏性。而聞性最近藏性故也。末二句。承之遂言。
X12n0275_p0367b01║以是義故。大定惟從聞入。似為簡直而順。且更見
X12n0275_p0367b02║音聲但為教體。而聞性方為真教體。智者詳之。△
X12n0275_p0367b03║二讚人殊勝。此科固是欲令欽人則必珍重其法。
X12n0275_p0367b04║亦是激勸羨果人者。勉從其因行也。分為二。△一略
X12n0275_p0367b05║讚自利。
X12n0275_p0367b06║離苦得解脫。良哉觀世音。
X12n0275_p0367b07║此科先讚能以聞性自利。正嘆次第解結及標列
X12n0275_p0367b08║二本科。見利他之洪源。若自利未勝。安能利他。離
X12n0275_p0367b09║苦者。離分段。變易。二種生死苦也。即解結中人法
X12n0275_p0367b10║俱空力也。得解脫者。得離繫。自在。二種解脫樂也。
X12n0275_p0367b11║然離繫。即忽然超越世出世間。自在。即所獲二種
X12n0275_p0367b12║殊勝。且言自備利他體用。故判屬自利也。良。善也。
X12n0275_p0367b13║良哉者。讚其善能究竟自利。亦讚善得圓通妙門。
X12n0275_p0367b14║獨超諸門矣。△二廣讚利他。分四。△一總明常徧。
X12n0275_p0367b15║於恒沙劫中。入微塵佛國。
X12n0275_p0367b16║劫數恒沙。則時為極長。顯常也。國數微塵。則處為
X12n0275_p0367b17║極廣。顯徧也。此則方標常徧。而利生之意。尚在下
X12n0275_p0367b18║科。△二自在護生。
X12n0275_p0367b19║得大自在力。無畏施眾生。
X12n0275_p0367b20║二句嘆盡三科文義。該攝絕妙。一者。兩句分嘆前
X12n0275_p0367b21║二科。以上句嘆三十二應。隨緣自在說法。以下句
X12n0275_p0367b22║嘆十四無畏。循聲救苦眾生。二者。兩句總嘆後一
X12n0275_p0367b23║科。以四不思議中。明言救護眾生得大自在。則上
X12n0275_p0367b24║句正以嘆之。又復明言其形其呪。無畏施生。則下
X12n0275_p0367c01║句正以嘆之。又且連上二句。貫成四句。則見此等
X12n0275_p0367c02║妙用。皆極沙劫之常。皆盡塵剎之徧。誠為巧妙。若
X12n0275_p0367c03║依舊註。前兩句嘆首科。不惟強添說法。而又何獨
X12n0275_p0367c04║徧常。後兩句嘆後二科。不惟偏缺徧常。而又顛倒
X12n0275_p0367c05║失次。智者詳之。△三音備眾美。
X12n0275_p0367c06║妙音觀世音。梵音海潮音。
X12n0275_p0367c07║溫陵曰。以說法不滯為妙音。尋聲救苦為觀音。音
X12n0275_p0367c08║性無著為梵音。應不失時為潮音。○詳夫菩薩忘
X12n0275_p0367c09║音塵。而修聞性。及至稱名嘆德。乃獨取音。而不取
X12n0275_p0367c10║聞。何也。正表圓人不壞法相。而初心忘塵。但圖解
X12n0275_p0367c11║根而已。圓通之後。一切妙用。全在於音也。豈如灰
X12n0275_p0367c12║斷之果。永壞無用也耶。故今三十二應中之說法。
X12n0275_p0367c13║四不思議中之說呪。皆妙音之力也。十四無畏中
X12n0275_p0367c14║之救八難。四不思議中之施無畏。皆觀世音之力
X12n0275_p0367c15║也。由法華。以觀其音聲。皆得解脫。釋觀世音名。故
X12n0275_p0367c16║偏屬救苦矣。十四無畏中之除三毒。四不思議中
X12n0275_p0367c17║之破慳悋。皆梵音之力也。以彼科明言修習清淨
X12n0275_p0367c18║本根。故屬梵音矣。三十二應中之赴徧求。十四無
X12n0275_p0367c19║畏中之赴二求。四不思議中之赴廣求。皆能應不
X12n0275_p0367c20║失時。潮音之力也。然此獨缺法華中勝彼世間音。
X12n0275_p0367c21║故致十四無畏中持名一科無所收屬。以彼一名
X12n0275_p0367c22║獨當一切菩薩之名。正屬勝彼世間音也。然就今
X12n0275_p0367c23║經文。收八妙音中。亦稍為通。以一名而頓含眾名
X12n0275_p0367c24║功德。亦甚為妙也。△四恩沾凡聖。
X12n0275_p0368a01║救世悉安寧。出世獲常住。
X12n0275_p0368a02║上句恩沾於凡。救世。謂拔諸苦。安寧。謂與諸樂。葢
X12n0275_p0368a03║既言救世。則且指世間凡夫蒙益也。下句恩沾於
X12n0275_p0368a04║聖。出世。則先以革凡。常住。則究竟成聖。然功迹亦
X12n0275_p0368a05║不出於應等三科。其意易見。不必分屬也。讚人殊
X12n0275_p0368a06║勝已竟。△三示法真實。此科見耳根元自真實。決
X12n0275_p0368a07║定速至圓通。不勞資藉別因。正番前別有資藉之
X12n0275_p0368a08║緣耳。分二。△一標啟佛述說。
X12n0275_p0368a09║我今啟如來。如觀音所說。
X12n0275_p0368a10║上句啟佛。啟即告也。下句述說。但述所說耳根而
X12n0275_p0368a11║已。非三真實俱出觀音自說也。良以下三科。乃是
X12n0275_p0368a12║文殊取四卷末。六根數量。并擊鐘驗常等科中佛
X12n0275_p0368a13║說語意。而加發揮。見耳門之本妙也。△二列三種
X12n0275_p0368a14║真實。就分三。△一圓真實。
X12n0275_p0368a15║譬如人靜居。十方俱擊皷。十處一時聞。此則圓真實。
X12n0275_p0368a16║此科取六根隨方數量中。如耳周聽十方無遺之
X12n0275_p0368a17║意。而設言以發揮其圓也。事出假設。故言譬如。而
X12n0275_p0368a18║聞即實法。故非譬喻也。靜居。檢非多事牽擾心時。
X12n0275_p0368a19║若當擾時。則聞雖常圓。殊不覺知。十方俱擊皷者。
X12n0275_p0368a20║一時同擊也。十處一時聞者。聞無先後也。此見耳
X12n0275_p0368a21║根聞性人人本來自圓。喻如最大圓珠。懸於空中。
X12n0275_p0368a22║周輝普照。諸聲如影。亂映齊現。絲毫不昧。故曰圓
X12n0275_p0368a23║真實矣。△二通真實。此科是文殊更加自意。以發
X12n0275_p0368a24║揮其通也。又二。△一揀他非通。
X12n0275_p0368b01║目非觀障外。口鼻亦復然。身以合方知。心念紛無緒。
X12n0275_p0368b02║孤山曰。口鼻身俱合中知。若將身以合方知句俱
X12n0275_p0368b03║口鼻上。其義方順。葢語倒耳。○斯言最是。決倒無
X12n0275_p0368b04║疑。解者即當順序依此而解之。目非觀障外者。如
X12n0275_p0368b05║隔窓紙。不見外事。隔皮膚不見臟腑。是近而薄者。
X12n0275_p0368b06║尚成障隔。況遠厚乎。身以合方知。口鼻亦復然者。
X12n0275_p0368b07║言三根略離尺寸。了無覺知也。心念紛無緒者。明
X12n0275_p0368b08║意根中常纏意識。不能靜照也。此歷言五根俱無
X12n0275_p0368b09║現具靈通矣。△二顯自為通。
X12n0275_p0368b10║隔垣聽音響。遐邇俱可聞。五根所不齊。是則通真實。
X12n0275_p0368b11║此科隨言耳根現具靈通。隔垣聽音響者。如隔垣
X12n0275_p0368b12║墻。聞砧杵。語言。悉不隔礙。而顛倒之人。但謂聲能
X12n0275_p0368b13║透入。而不知乃是聞性湛然四通八達無所隔礙
X12n0275_p0368b14║也。壇壁尚不能隔。況紙膚乎。遐邇二皆得聞者。皆
X12n0275_p0368b15║顯離中有知也。遐邇俱聞。何況尺寸之離乎。五根
X12n0275_p0368b16║所不齊者。隔垣聽響。眼根所不能齊。遐邇俱聞。則
X12n0275_p0368b17║身口鼻所不能齊。惟意不齊。無文可據。應是耳識
X12n0275_p0368b18║易排。以其力弱非強。不障耳門之靜照。非同意識
X12n0275_p0368b19║之無緒。故意根亦所不能齊也。更當知。同為根者
X12n0275_p0368b20║尚不能齊。何況塵識諸大非根之類者。豈能齊哉。
X12n0275_p0368b21║此見聞性人人本來自通。喻如洪水。普為淹沒。草
X12n0275_p0368b22║舍竹籬。悉皆通透。一無隔礙。故曰通真實矣。此喻
X12n0275_p0368b23║與上珠喻。可與靜察聞性之體相者。助一發明矣。
X12n0275_p0368b24║（問。遐邇俱可聞。恐非極成之語。今現見人之聞量不能遐遠。大聲不過百里。小聲限於數步。何況寰中界
X12n0275_p0368c01║外。決不及聞。若是。則但能聞邇。那云遐邇俱聞耶。）（答。但言遐。不云極遐。即是耳根現量可及之遐。非謂越
X12n0275_p0368c02║界極遐之聲也。如汝所言。百里數步。豈非耳根現量中之遐邇乎。經意正取於此數步百里之離知。勝彼
X12n0275_p0368c03║三根但能合覺。而於離中雖尺寸亦不能知也。然此亦但約於未解之前。現具之通。故不及於極遐。若既
X12n0275_p0368c04║解之後。聚聞已開。方能周聞界外。所以須解。若本通即周沙界。何勞復解乎。何況今耳但是聞動。不及至
X12n0275_p0368c05║遐。而聞靜亦無邊際。經云。動若邇遙。靜無邊際。是也。遐邇俱聞之語。何可輒起疑難之哉。）。△三
X12n0275_p0368c06║常真實。此中全取擊鐘驗常科中佛所說義也。分
X12n0275_p0368c07║二。△一對塵顯常。對聲塵顯聞性常也。又二。△一動靜
X12n0275_p0368c08║無關。
X12n0275_p0368c09║音聲性動靜。聞中為有無。無聲號無聞。非實聞無性。
X12n0275_p0368c10║音聲是總相。動靜是別相。謂音聲正起為動。音聲
X12n0275_p0368c11║滅盡為靜。惟一音聲。雙含動靜。故曰音聲性動靜
X12n0275_p0368c12║也。聞中為有無者。言動靜二相。常於聞性湛然體
X12n0275_p0368c13║中。循還伏謝。動則音聲歷然現有。靜則音聲寂然
X12n0275_p0368c14║向無。無聲號無聞者。言世人顛倒。於無聲而妄說
X12n0275_p0368c15║無聞也。末句。言據理而論。自是聲無。非是聞性無
X12n0275_p0368c16║也。△二生滅雙離。
X12n0275_p0368c17║聲無既無滅。聲有亦非生。生滅二圓離。是則常真實。
X12n0275_p0368c18║首句。躡上科末句。而牒聞性既不隨聲無而滅。次
X12n0275_p0368c19║句。形對推知。豈隨聲有而方生乎。是則聞性湛然
X12n0275_p0368c20║常住。一任其中聲有則聞動。聲無則聞靜。而自體
X12n0275_p0368c21║了無生滅之可見。故曰生滅二圓離也。末句結常
X12n0275_p0368c22║真實。以見聞性人人本來自常。喻如虗空。恒無起
X12n0275_p0368c23║滅。此句結意應在後科之未。方成總結。今隨文便。
X12n0275_p0368c24║寄結於此耳。△二離思顯常。
X12n0275_p0369a01║縱令在夢想。不為不思無。覺觀出思惟。身心不能及。
X12n0275_p0369a02║夢想者。以夢是第六獨頭意識所現。故今言夢帶
X12n0275_p0369a03║想。正表夢是意識所為也。不為不思無者。言夢中
X12n0275_p0369a04║雙以忘盡夢外動靜。而了無所思。似聞性暫成斷
X12n0275_p0369a05║滅也。今則尚聞杵音。而惑杵為鐘。是可見不為不
X12n0275_p0369a06║思而遂成滅矣。上覺即聞性本體。下觀指聞性照
X12n0275_p0369a07║用。寤寐恒一。不假思惟。出思惟外也。所以前揀月
X12n0275_p0369a08║光如如非覺觀者。正為彼是思惟覺觀故也。可以
X12n0275_p0369a09║反顯。此出思惟之覺觀。却是真如如體矣。末句全
X12n0275_p0369a10║同五根所不齊也。身兼外四根。心是內之意根爾。
X12n0275_p0369a11║色香味不能通於夢中。觸雖可通。而離亦不能。至
X12n0275_p0369a12║於意之緣法。又已忘盡。是可見五根。皆不能接夢
X12n0275_p0369a13║外之五塵而有覺也。惟獨耳根能覺夢外之聲。所
X12n0275_p0369a14║以聲塵得通夢中。一呼便覺。超彼身心皆不及也。
X12n0275_p0369a15║前經佛於引夢之後。遂表形銷命謝。聞性決無間
X12n0275_p0369a16║斷。豈非決其為常真實乎。凡此三種真實。皆表人
X12n0275_p0369a17║人現具。未經解結修治。已即有圓通常之三相。若
X12n0275_p0369a18║就此更以修證究竟圓通。真同為高因於丘陵。為
X12n0275_p0369a19║下因於川澤。必至易而至速也。示法真實已竟。△
X12n0275_p0369a20║四顯行當根。此科番上不便初心。明耳根最便於
X12n0275_p0369a21║初心。然既便於初心。即可通常普修。已該四義。但
X12n0275_p0369a22║文不甚顯。故第四義屬下。分三。△一舉此方教體。
X12n0275_p0369a23║今此娑婆國。聲論得宣明。
X12n0275_p0369a24║娑婆。此云堪忍。以此界眾苦難忍。惟具忍力者堪
X12n0275_p0369b01║住故。又具足苦境。堪可成就行人忍力故。然此一
X12n0275_p0369b02║句。據文但是指處。約意仍有含蓄。謂含蓄此方眾
X12n0275_p0369b03║生耳根偏利之意。以此方眾生能從耳根了別世
X12n0275_p0369b04║出世法深細之意。次句得字。方有來歷。正言佛對
X12n0275_p0369b05║此方偏利之根。立諸聲名句文一切經論甚深法
X12n0275_p0369b06║義。以對機故。方得宣暢發明也。然此句。據文亦但
X12n0275_p0369b07║說聲論得明。就中亦有含蓄。謂含蓄所宣明者。無
X12n0275_p0369b08║非皆為詮顯圓湛妙明之性。而此妙性又秪在於
X12n0275_p0369b09║能聞本根之中。眾生當可由所聞聲論。而反聞能
X12n0275_p0369b10║聞之本根。方為得旨矣。若是。則下科失旨之意。自
X12n0275_p0369b11║有來歷矣。△二明病在循聲。又二。△一泛論失旨。
X12n0275_p0369b12║眾生迷本聞。循聲故流轉。
X12n0275_p0369b13║此眾生非是普指異生。但指狂慧學者而言。意言。
X12n0275_p0369b14║此方耳根既利。而如來聲論又明。宜乎凡被聲教
X12n0275_p0369b15║者。皆當免於流轉。而間有不免者。正因不能由教
X12n0275_p0369b16║而開悟能聞之本聞是為妙明心性。而但循所聞
X12n0275_p0369b17║聲教。資益戲論。故徒聞聲教。而亦不免於流轉也。
X12n0275_p0369b18║△二剋指證驗。
X12n0275_p0369b19║阿難縱強記。不免落邪思。
X12n0275_p0369b20║對前泛論。剋指一人。所以登驗迷本聞而但循聲
X12n0275_p0369b21║教者。必不免於流轉也。強記。即多聞憶持也。邪思。
X12n0275_p0369b22║即為物所轉。逐邪境而被物牽去。不自由也。意言。
X12n0275_p0369b23║眾生若迷本聞。非但少循聲教者不免流轉。雖強
X12n0275_p0369b24║記如阿難。亦所不免也。戒務多聞者。甚不可迷本
X12n0275_p0369c01║聞而但循聲教。△三顯應病與藥。
X12n0275_p0369c02║豈非隨所淪。旋流獲無妄。
X12n0275_p0369c03║豈非二字。承上決定之辭。下八字。病藥相當。敵體
X12n0275_p0369c04║對治也。隨。即循也。所。即聲塵。淪。即流轉也。隨所淪
X12n0275_p0369c05║者。言循聲必流轉也。旋流。即返聞也。無妄。即真實
X12n0275_p0369c06║常住不流轉之性也。旋流獲無妄者。意言。既知循
X12n0275_p0369c07║聲順流而不免流轉。當知反聞旋流而必至無妄。
X12n0275_p0369c08║其與此方機根。為病相投。一切初心。無不可用也。
X12n0275_p0369c09║故科顯行當根。備彰門妙已竟。△二委示修巧。法
X12n0275_p0369c10║門空妙。而修時不巧。亦不足選也。具簡。要。易。速。四
X12n0275_p0369c11║義者為巧。簡則不煩。要則該總。易則無難。速則不
X12n0275_p0369c12║鈍。下文具有此相。至則指之。分三。△一出名教以反
X12n0275_p0369c13║聞。三。△一囑專聽而出名。
X12n0275_p0369c14║阿難汝諦聽。我乘佛威力。宣說金剛王。如幻不思議。
X12n0275_p0369c15║佛母真三昧。
X12n0275_p0369c16║囑專聽而表乘威。以見法非易說。遭遇非常。切宜
X12n0275_p0369c17║鄭重。金剛王。同前五卷中五章殊勝文也。彼有寶
X12n0275_p0369c18║覺二字。今含在三字中。葢聞根中不生滅性。雙含
X12n0275_p0369c19║理智。是實相觀照二種般若。同於金剛堅利。體不
X12n0275_p0369c20║可壞。而能壞一切無明堅體。故云爾也。由圓乘方
X12n0275_p0369c21║便。巧立能所。無修之修。故曰如幻。不思議者。速疾
X12n0275_p0369c22║超乎世出世間之意。以前偈云。如幻三摩提。彈指
X12n0275_p0369c23║超無學。故知然也。佛母者。以前後偈皆云。是諸佛
X12n0275_p0369c24║一路涅槃之門。可見出生諸佛。故稱佛母也。真三
X12n0275_p0370a01║昧者。言是自性正定。非同引起諸三昧境。故曰真
X12n0275_p0370a02║也。即此出名中。簡等四義分明可見。詳之。△二抑
X12n0275_p0370a03║多聞而顯過。
X12n0275_p0370a04║汝聞微塵佛。一切祕密門。欲漏不先除。蓄聞成過誤。
X12n0275_p0370a05║將以激其反聞。先須出其不反聞之大錯也。上二
X12n0275_p0370a06║句。顯其極為多聞。葢無數生中。受持諸佛深法也。
X12n0275_p0370a07║欲漏不先除者。葢惟務多聞。不修無漏勝業。故欲
X12n0275_p0370a08║漏深重。種習未盡。其餘諸漏未盡可知。畜聞成過
X12n0275_p0370a09║誤者。言徒積多聞。殊不得力。而竟成墮淫之過誤
X12n0275_p0370a10║也。△三決取捨而反聞。
X12n0275_p0370a11║將聞持佛佛。何不自聞聞。
X12n0275_p0370a12║孤山曰。謂將汝循聲之妄聞。以持諸佛之言教。何
X12n0275_p0370a13║不反聞自性以求解脫乎。上聞。能聞之智。下聞。所
X12n0275_p0370a14║觀之理。○上佛字即佛身。下佛字即佛法。上聞字
X12n0275_p0370a15║即聞根。下聞字即聞性。而將聞之聞。亦即指於具
X12n0275_p0370a16║妙性之聞根也。正言眾生不達本聞即是妙性。無
X12n0275_p0370a17║勞外求。却乃日用不知。反將本聞。貪教不返。惟希
X12n0275_p0370a18║小利。譬如以金盌乞食。不知盌自可富於食也。故
X12n0275_p0370a19║敵體以警之曰。汝將本聞妙性。不自覺知。但務受
X12n0275_p0370a20║持諸佛佛法。何不識取本聞。而旋倒聞根。以聞聞
X12n0275_p0370a21║性乎。良以佛教。本欲人之修性。今遺性而獨馳於
X12n0275_p0370a22║教。亦非教之本意故也。此科方是教導反聞之正
X12n0275_p0370a23║文也。觀此但聞一聞性。便勝無量多聞。亦見其至
X12n0275_p0370a24║簡而最要矣。△二法喻詳明修證。上方舉妙門之
X12n0275_p0370b01║勝名。述不修之大錯。以警其當修反聞而已。而尚
X12n0275_p0370b02║未言如何修如何證。故此科詳之。分三。△一法說。又
X12n0275_p0370b03║為二。△一歷示次第超越。四卷末云。由此無始眾生
X12n0275_p0370b04║世界生纏縛故。於器世界。不能超越。故下分科文
X12n0275_p0370b05║義出彼。而科名亦取彼也。超越。即解脫之意爾。就
X12n0275_p0370b06║分為二科。△一情界脫纏。又二。△一脫塵盡根。
X12n0275_p0370b07║聞非自然生。因聲有名字。旋聞與聲脫。能脫欲誰名。
X12n0275_p0370b08║此聞字。正指所結之根。非自然生者。言其非是無
X12n0275_p0370b09║故而有此結相也。因聲有名字者。言其正因聲塵
X12n0275_p0370b10║當情。而迷中以聞性攬塵斯結。遂成根相。即聽精
X12n0275_p0370b11║映聲。卷聲成根也。從無始來。遂有此耳根之名。即
X12n0275_p0370b12║根元目為清淨四大因名耳體也。聚聞結滯。無復
X12n0275_p0370b13║解脫之相矣。旋聞與聲脫者。即入流亡所。乃至動
X12n0275_p0370b14║靜不生也。葢言既因攬聲而結。須待脫聲而解。故
X12n0275_p0370b15║首須旋倒聞根。反聞自性。以求與聲脫也。能脫。即
X12n0275_p0370b16║聞根也。元因旋根而塵自脫。故能脫即指聞根而
X12n0275_p0370b17║已。欲誰名者。言塵已脫而根隨盡。遂失前耳根之
X12n0275_p0370b18║名。惟一妙性而已。然此二句。即當如是漸增聞所
X12n0275_p0370b19║聞盡也。四句喻如。水本因寒而結冰。故冰須脫寒
X12n0275_p0370b20║而還水矣。△二入一解六。
X12n0275_p0370b21║一根既返源。六根成解脫。
X12n0275_p0370b22║此恐人疑。但解一根。餘根尚結。不知根相雖六。性
X12n0275_p0370b23║體惟一。本以一性而頓結六根。所謂一結一切結
X12n0275_p0370b24║也。故解一根性。而餘隨性脫。所謂一解一切解也。
X12n0275_p0370c01║譬如片錦六華。華雖各別。而底線相連。故拆一華
X12n0275_p0370c02║而餘華皆壞。華喻六根。底線喻性。其意可知。此約
X12n0275_p0370c03║橫喻。故六根同一成壞。不同巾之竪喻。每約一根。
X12n0275_p0370c04║結則從性至塵。由細漸麤。解則從塵至性。由麤漸
X12n0275_p0370c05║細。皆有次第六重。如巾結解也。然每一結成。六根
X12n0275_p0370c06║同成一結。乃至六結皆然。至解時。每一結解。六根
X12n0275_p0370c07║同解一結。以至六解皆然。故解者從一根入。一根
X12n0275_p0370c08║之結盡。六根之結齊盡。當亦與華喻相成而不相
X12n0275_p0370c09║背也。智者詳之。是則一根返源。豈不至簡耶。六根
X12n0275_p0370c10║齊脫。豈不至要耶。夫至六根皆脫。則眾生世界已
X12n0275_p0370c11║自不能纏縛矣。△二器界超越。此中不是情器根
X12n0275_p0370c12║塵平言。葢言塵界全倚情根而立。固未有情根脫
X12n0275_p0370c13║復。而塵界獨存者也。故上科既已脫復情根。而此
X12n0275_p0370c14║科歸重超越器界而已。分二。△一塵銷覺淨。
X12n0275_p0370c15║見聞如幻翳。三界若空華。聞復翳根除。塵銷覺圓淨。
X12n0275_p0370c16║首二句。喻明塵界全依情根而立。幻翳者。猶言虗
X12n0275_p0370c17║翳也。葢空華但是目翳之影。今情根既如翳。而塵
X12n0275_p0370c18║界但若空華。則可見有則俱有。無則俱無也。次二
X12n0275_p0370c19║句。遂言今既一返六解。而聞等已復於無。即如翳
X12n0275_p0370c20║根已除也。而塵界應念隨銷。便若空華。湛然滅盡。
X12n0275_p0370c21║豈可復得哉。由是情塵俱寂之後。本覺之體圓滿
X12n0275_p0370c22║清淨。所謂逈脫根塵。靈光獨耀矣。此中但取瞖華
X12n0275_p0370c23║為喻。不用幻喻。夫根身解而器界隨銷。其亦至易
X12n0275_p0370c24║而甚速矣乎。△二淨極越界。
X12n0275_p0371a01║淨極光通達。寂照含虗空。却來觀世間。猶如夢中事。
X12n0275_p0371a02║上言覺淨。似初淨。今言淨極。則淨相轉深。以至極
X12n0275_p0371a03║淨。亦可上言翳根初盡。塵銷覺顯。且約理體圓淨。
X12n0275_p0371a04║今既淨極。則當覺徧塵剎矣。光通達者。心眼圓明。
X12n0275_p0371a05║真俗畢照。夫淨極即寂。光通即照。而言含虗空者。
X12n0275_p0371a06║大覺海中。空漚至小。何況世界乎。末二句。言以含
X12n0275_p0371a07║空之寂照。觀察世間。悉皆如夢。了無罣礙。甚言超
X12n0275_p0371a08║越世界。得大自在。而無復拘滯矣。問。前言界如空
X12n0275_p0371a09║華滅盡。今何又見耶。答。圓乘銷塵。非至灰斷。但滅
X12n0275_p0371a10║法執所執。定實心外之界。而唯心如夢境界。宛在
X12n0275_p0371a11║無礙。但隨心出沒。無定實矣。次第超越已竟。△二
X12n0275_p0371a12║因顯昔妄難干。
X12n0275_p0371a13║摩登伽在夢。誰能留汝形。
X12n0275_p0371a14║此亦激阿難發奮。進求脫根超界。以雪前之悔恨
X12n0275_p0371a15║也。又見昔之所以被邪術所制無自由分者。正由
X12n0275_p0371a16║不能解根超界得大解脫也。亦由不知根中圓湛
X12n0275_p0371a17║妙心。寂照含空無可拘制。而但取緣塵影事為心。
X12n0275_p0371a18║妄認身中。是以受制莫脫。故如來首先徵破所執
X12n0275_p0371a19║妄心。而於根中指以所迷真心。令其旋根取證也。
X12n0275_p0371a20║今偈意言。汝若早識根中妙心。而解根越界。乃至
X12n0275_p0371a21║寂照含空。登伽在汝覺海夢中。如漚如塵。豈能留
X12n0275_p0371a22║滯於汝哉。極勵之也。法說已竟。△二舉喻。
X12n0275_p0371a23║如世巧幻師。幻作諸男女。雖見諸根動。要以一機抽。
X12n0275_p0371a24║息機歸寂然。諸幻成無性。
X12n0275_p0371b01║吳興曰。幻師譬真如。幻作譬隨緣。真妄和合。變成
X12n0275_p0371b02║六根。如諸男女。○詳前法說既有情器雙超之旨。
X12n0275_p0371b03║則喻中亦應具之。故一機。但指幻呪。抽。牽也。牽之
X12n0275_p0371b04║令動也。言男女諸根動雖不一。而牽抽令動。但一
X12n0275_p0371b05║呪力。故下息機。即謂止呪也。歸寂然者。男女諸根
X12n0275_p0371b06║皆不動也。諸幻成無性者。所依幻處。亦泯於無也。
X12n0275_p0371b07║蓋凡幻人。非無幻處。如化城喻云。重門高樓閣。男
X12n0275_p0371b08║女皆充滿。上句幻處。下句幻人也。法中一機。即一
X12n0275_p0371b09║精明。故喻之所謂雖見諸根動者。喻六根之用雖
X12n0275_p0371b10║殊也。要以一機抽者。喻惟一精明之體。於中隨門
X12n0275_p0371b11║異用也。息機。喻但旋一根精明之體。令其還源也。
X12n0275_p0371b12║歸寂然者。六根俱解脫也。諸幻成無性者。器界亦
X12n0275_p0371b13║超越也。一精明不合幻師。但合幻呪。至下發明。△
X12n0275_p0371b14║三法合。
X12n0275_p0371b15║六根亦如是。元依一精明。分成六和合。一處成休復。
X12n0275_p0371b16║六用皆不成。塵垢應念銷。成圓明淨妙。
X12n0275_p0371b17║一精明。即真如與無明和合。所成識精明元。為六
X12n0275_p0371b18║精之總體。理實即是第八賴耶識。亦即本經稱陀
X12n0275_p0371b19║那細識也。六根即是能依。一精明即是所依。故曰
X12n0275_p0371b20║元依一精明也。分成六和合者。分攬六塵。各成根
X12n0275_p0371b21║相。而精名亦別。如在眼名見精。在耳名聞精等。名
X12n0275_p0371b22║雖各別。而體則仍是一精明。故一精明合喻中一
X12n0275_p0371b23║機。六和合合喻中諸男女也。當補二句云。雖見六
X12n0275_p0371b24║用殊。惟一精明轉。合喻中雖見二句。方全。一處成
X12n0275_p0371c01║休復。合喻中息機。六用皆不成。合喻中歸寂然。然
X12n0275_p0371c02║一處休復。即從耳根解結。其意可知。齊此喻明情
X12n0275_p0371c03║界脫纏已竟。末二句合諸幻成無性。塵垢。即指器
X12n0275_p0371c04║世間六塵所成垢染世界。應念銷者。如前經云。山
X12n0275_p0371c05║河大地應念化成無上知覺。是也。無情器之分曰
X12n0275_p0371c06║圓。無無明之蔽曰明。無根塵之污曰淨。無結縛之
X12n0275_p0371c07║礙而互用變現曰妙。故曰成圓明等。此更喻明器
X12n0275_p0371c08║界超越。法喻詳明修證已竟。△三結示因果究竟。
X12n0275_p0371c09║餘塵尚諸學。明極即如來。
X12n0275_p0371c10║此科尤見易而速也。餘塵者。斷無明未盡。謂之有
X12n0275_p0371c11║餘。極而言之。雖等覺亦爾。故諸學。指等覺以前諸
X12n0275_p0371c12║有學菩薩也。（問。前文稱菩薩一例無學。今何又言有學。）（答。前位離佛遠。顯超二乘。故稱
X12n0275_p0371c13║無學。今隣近如來。對佛究竟無學。故等覺亦是有學。如臨至尊。不敢稱尊也。）明極。謂無
X12n0275_p0371c14║明已盡。而本明證極。即如來無上菩提矣。夫法門
X12n0275_p0371c15║既妙。而修證又巧。乃至成佛無難。所以惟當選於
X12n0275_p0371c16║此門也。獨選耳根已竟。△四普勸修持。佛勅文殊。
X12n0275_p0371c17║惟選一門。教眾深入。故文殊上來選定耳門。即以
X12n0275_p0371c18║勸眾普修。順佛意也。然上文何不自聞之語。但是
X12n0275_p0371c19║激其決定取捨。非勸修正文。分為三。△一正普勸結
X12n0275_p0371c20║通。
X12n0275_p0371c21║大眾及阿難。旋汝倒聞機。反聞聞自性。性成無上道。
X12n0275_p0371c22║圓通實如是。
X12n0275_p0371c23║首句。呼之警勸也。次二句。正以勸修可知。性成無
X12n0275_p0371c24║上道。舉果以欣動修心也。葢言聞性本即是圓湛
X12n0275_p0372a01║不生滅性。亦即菩提涅槃元清淨體。乃成佛真因。
X12n0275_p0372a02║與果一如。故判決此性定成無上道。即極果也。末
X12n0275_p0372a03║句結答圓通。以本意元為救選圓通。故結言欲知
X12n0275_p0372a04║真實圓通者。而圓通實理。但修如是聞性而已矣。
X12n0275_p0372a05║△二明諸佛共由。上科直言勸。此科與下科。是證
X12n0275_p0372a06║信勸也。又為二。△一總標諸佛。
X12n0275_p0372a07║此是微塵佛。一路涅槃門。
X12n0275_p0372a08║前佛偈亦云。十方薄伽梵。一路涅槃門。其意無殊。
X12n0275_p0372a09║但前尚泛。此則確指耳根為異。言是趨真寶所共
X12n0275_p0372a10║由之路也。△二別列三世。
X12n0275_p0372a11║過去諸如來。斯門已成就。現在諸菩薩。今各入圓明。
X12n0275_p0372a12║未來修學人。當依如是法。
X12n0275_p0372a13║斯門。圓明。如是法。皆指耳根圓通也。夫三世共由
X12n0275_p0372a14║如此。我獨何人。而不由此常修之法門乎。葢由信
X12n0275_p0372a15║佛而必信法也。現未聖賢。非佛而必成佛。故總標
X12n0275_p0372a16║中微塵佛數。△三示己身親證。
X12n0275_p0372a17║我亦從中證。非惟觀世音。
X12n0275_p0372a18║蓋自不修而惟勸人修。人或不從。身先入而率人
X12n0275_p0372a19║同入。人皆樂與。故文殊明已亦從耳根修證。所以
X12n0275_p0372a20║啟人之必信從也。普勸修證已竟。△五結答請加。
X12n0275_p0372a21║分二。△一正以結答。夫文殊承佛尊命。檢選勸修。上
X12n0275_p0372a22║文選勸事竟。當迴復尊命。故此結答。乃迴告於佛
X12n0275_p0372a23║之言。又二。△一觀音最合聖言。
X12n0275_p0372a24║誠如佛世尊。詢我諸方便。以救諸末劫。求出世間人。
X12n0275_p0372b01║成就涅槃心。觀世音為最。
X12n0275_p0372b02║誠者。信允之辭。猶言誠然也。如者。遵從之意。猶言
X12n0275_p0372b03║如命也。誠如佛世尊者。言誠然如佛所命。首表信
X12n0275_p0372b04║從佛旨也。次四句。全以述前佛旨。詢我諸方便者。
X12n0275_p0372b05║即前第一云。二十五行誰當阿難之根也。以救諸
X12n0275_p0372b06║末劫者。即前第二云。兼我滅後此界眾生也。求出
X12n0275_p0372b07║世間人者。即前第三云。入菩薩乘也。成就涅槃心
X12n0275_p0372b08║者。即前第四云。求無上道也。觀世音為最者。言能
X12n0275_p0372b09║於佛之前旨四義全順者。惟觀音耳門最為第一
X12n0275_p0372b10║也。葢耳根圓通。即多聞者之聞根。故能獨當阿難
X12n0275_p0372b11║之根。即順第一旨也。人人現具。淺深均修。故能普
X12n0275_p0372b12║救末劫。即順第二旨也。先得人空。次解法執。故能
X12n0275_p0372b13║應求出世。即順第三旨也。生滅既滅。寂滅現前。故
X12n0275_p0372b14║能成就涅槃。即順第四旨也。又前二顯契機。後二
X12n0275_p0372b15║顯契理。機理雙契。聖旨全孚。此觀音之門。所以獨
X12n0275_p0372b16║超諸門矣。△二諸門未孚佛旨。
X12n0275_p0372b17║自餘諸方便。皆是佛威神。即事捨塵勞。非是常修學。
X12n0275_p0372b18║淺深同說法。
X12n0275_p0372b19║即。就也。捨。脫也。佛威即事者。佛以威神。就其所遇
X12n0275_p0372b20║之事。加被之。令脫塵勞也。非是二字。亦貫下句。若
X12n0275_p0372b21║是常修學。則不必就其遇習之事。但選妙性。通常
X12n0275_p0372b22║可修也。諸門。如那律失明。畢陵觸刺等。人不皆然。
X12n0275_p0372b23║故非是常修學矣。若是同說法。不分深淺二心。同
X12n0275_p0372b24║可宣說也。諸門。如普賢之大因。滿慈之宿辯等。但
X12n0275_p0372c01║局深心。沙陀之貪淫。周利之闕誦等。但局淺心。非
X12n0275_p0372c02║是同說法矣。反顯通常可修。淺深俱入。仍是觀音
X12n0275_p0372c03║耳門而已。自觀音之外。其餘二十四門。姑且捨之。
X12n0275_p0372c04║不必雜取。極欲其專修耳門也。△二請求加被。求
X12n0275_p0372c05║加有二意。一者謙己推佛。二者法深機淺。信解須
X12n0275_p0372c06║乘他力也。分為二。△一禮讚求加。
X12n0275_p0372c07║頂禮如來藏。無漏不思議。願加被未來。於此門無惑。
X12n0275_p0372c08║初句。敬禮尊法也。如來藏。即目聞熏妙性。屬黎耶
X12n0275_p0372c09║識。故論言。佛說如來藏。即是阿黎耶。惡慧不能知。
X12n0275_p0372c10║本經即陀那微細識。一體異名。隨位稱也。且云。真
X12n0275_p0372c11║非真恐迷。我常不開演。足見信解者少也。頂禮恭
X12n0275_p0372c12║敬。顯斯法最尊重也。然是稱法禮佛。顯二寶一體
X12n0275_p0372c13║耳。次句。深讚其難信解也。由其體即菩提涅槃元
X12n0275_p0372c14║清淨體。染而不染。難可測知。故曰無漏不思議也。
X12n0275_p0372c15║法既甚深如此。若非佛以威神加被。信解良難。故
X12n0275_p0372c16║下惑之一字。當有兩解。一者惑謂疑惑。無惑。葢欲
X12n0275_p0372c17║加被眾生。於此法門必信從而無疑惑也。二者惑
X12n0275_p0372c18║謂迷惑。無惑。葢欲加被眾生。於此法門。必解悟而
X12n0275_p0372c19║無迷惑也。信解定。而修證端有望矣。△二出其二
X12n0275_p0372c20║故。又二。△一徧對機宜。
X12n0275_p0372c21║方便易成就。堪以教阿難。及末劫沉淪。
X12n0275_p0372c22║此科與下科。又出其所以但求加被此一門之故
X12n0275_p0372c23║也。方便者。言其現先自具圓通之相。從此加修。最
X12n0275_p0372c24║為善巧。真初心方便也。易成就者。既未修之先。本
X12n0275_p0373a01║來現具圓通之相。由是加修。一反聞之間。彈指可
X12n0275_p0373a02║超無學。乃至入住成佛。不勞多劫。豈不容易成就
X12n0275_p0373a03║哉。末二句。言自當機以至末劫羣生。無不可教。見
X12n0275_p0373a04║其收機無遺。亦是顯然迴復如來四旨中前二旨
X12n0275_p0373a05║矣。△二一超一切。
X12n0275_p0373a06║但以此根修。圓通超餘者。
X12n0275_p0373a07║首句但修一門。次句便超一切門也。連上科說。以
X12n0275_p0373a08║有此二義。故獨請加被此之一門。而不求加被別
X12n0275_p0373a09║門也。△六總結義盡。
X12n0275_p0373a10║真實心如是。
X12n0275_p0373a11║溫陵曰。真實心要如是而已。長水曰。真實心者。文
X12n0275_p0373a12║殊指已選圓通之心也。二義雖皆可通。而環師說
X12n0275_p0373a13║勝。經偈元以如是結尾。而已二字。得其義盡無餘
X12n0275_p0373a14║之意。如來教示一門深入科已竟。△三大眾承示
X12n0275_p0373a15║開悟證入。分二。△一阿難一類開悟。此一類約修證
X12n0275_p0373a16║種生。但得頓悟。未即頓證者也。位多在於大乘觀
X12n0275_p0373a17║行。小乘方便。若有名字人。緣此新入五品。是即微
X12n0275_p0373a18║證。然悟強證弱。故但顯悟而已。阿難示在初心初
X12n0275_p0373a19║果。又示多聞無力。故與此一類。權同未證。此其宜
X12n0275_p0373a20║也。且圓頓教旨。惟重徹悟。不愁不證。又既知其示
X12n0275_p0373a21║現。則雖不證亦何所屈。況經文本無證意。何必強
X12n0275_p0373a22║與爭其有證乎。必執有證。敢定何位。慎勿鑿也。又
X12n0275_p0373a23║二。△一正明開悟。
X12n0275_p0373a24║於是阿難。及諸大眾。身心了然。得大開示。
X12n0275_p0373b01║此之身心了然。與前五卷偈後身心皎然不同。彼
X12n0275_p0373b02║明身心結之次第。與解之次第爾。尚未知所入一
X12n0275_p0373b03║門是為何門。當云何修。故此了然。是的知從入之
X12n0275_p0373b04║門獨在耳根。兼亦備悉修法。又明得耳解而六處
X12n0275_p0373b05║之根齊解。是身了然。以根即身也。明得聞復。而六
X12n0275_p0373b06║處之性齊復。是心了然。以性即心也。此由與二十
X12n0275_p0373b07║五聖并文殊委悉說盡。故曰得大開示。△二復以
X12n0275_p0373b08║喻明。
X12n0275_p0373b09║觀佛菩提。及大涅槃。猶如有人。因事遠遊。未得歸還。
X12n0275_p0373b10║明了其家。所歸道路。
X12n0275_p0373b11║菩提涅槃。是究竟智理極果。前多詳解。即喻中之
X12n0275_p0373b12║家。而喻中歸家道路。即耳根圓通。所謂因地心也。
X12n0275_p0373b13║於道路而言明了。是猶行客方知歸路。而尚未知
X12n0275_p0373b14║起行之相。故不強說進證。長水謂其未證非過。△
X12n0275_p0373b15║二登伽一類證入。此一類約修證種熟。隨悟頓證
X12n0275_p0373b16║者。然圓頓乘。悟即徹底。證分淺深。登伽顯呪不思
X12n0275_p0373b17║議力所加持故。頓能進證。故與此等作一類也。凡
X12n0275_p0373b18║經敘證。多從深至淺。此中三科。但約圓位。一初住。
X12n0275_p0373b19║二七信。三初信也。就分三。△一得法眼淨。
X12n0275_p0373b20║普會大眾。天龍八部。有學二乘。及諸一切新發心菩
X12n0275_p0373b21║薩。其數凡有。十恒河沙。皆得本心。遠塵離垢。獲法眼
X12n0275_p0373b22║淨。
X12n0275_p0373b23║普會至恒沙。舉能證人。首句總舉。次句人天。三句
X12n0275_p0373b24║小乘有學。四五句大乘初心。七八句總紀數也。然
X12n0275_p0373c01║小乘意含無學。以齊七信故。末三句。判所證位。初
X12n0275_p0373c02║句所證真。次句所斷妄。末句所證果名也。此得本
X12n0275_p0373c03║心。與三卷末阿難等獲本妙心。同一心相。但彼悟
X12n0275_p0373c04║得。此證得也。良以圓人初後二心不別。故初住即
X12n0275_p0373c05║證得本覺真心矣。中句即四卷末。想相為塵。識情
X12n0275_p0373c06║為垢。二俱遠離也。覺所覺空。則塵遠。空所空滅。則
X12n0275_p0373c07║垢離矣。得法眼淨者。資中曰。莊嚴論解法眼淨。初
X12n0275_p0373c08║地見道也。若依圓教。即十住初心也。○葢生滅既
X12n0275_p0373c09║滅寂滅現前。即法眼淨矣。此位是證徹圓通因地
X12n0275_p0373c10║心。成果地初步。四卷末云。則汝法眼應時清明。是
X12n0275_p0373c11║也。△二成阿羅漢。
X12n0275_p0373c12║性比丘尼。聞說偈已。成阿羅漢。
X12n0275_p0373c13║摩登伽今已出家。故從尼稱。而性字即登伽之華
X12n0275_p0373c14║言。阿羅漢即圓之七信。借小聖名。稱大凡位。問。安
X12n0275_p0373c15║知非小。答。若聞圓乘而證小果。譬如食純甘而得
X12n0275_p0373c16║苦味。無斯理也。縱有小種。先以取證。以今法力。不
X12n0275_p0373c17║成定性增慢之流。斷我伏法。何非菩薩。按圓通。即
X12n0275_p0373c18║此根初解。先得人空。而文齊於聞所聞盡。同證斯
X12n0275_p0373c19║位。理合比上加多。以登伽最劣。舉劣況勝。多證可
X12n0275_p0373c20║知矣。△三發菩提心。
X12n0275_p0373c21║無量眾生。皆發無等等阿耨多羅三藐三菩提心。
X12n0275_p0373c22║十恒河沙。尚為有量。今稱無量者。愈不可名狀其
X12n0275_p0373c23║多也。吳興曰。按天台釋法華分別功德品。發菩提
X12n0275_p0373c24║心。初入十信也。故仁王般若云。十善菩薩發大心。
X12n0275_p0374a01║長別三界苦輪海。○據此位在初信。已發直。深。大
X12n0275_p0374a02║悲之三心。按圓通。當至動靜不生。問。阿難所證初
X12n0275_p0374a03║果。應齊圓之初信。今聞經之眾。昔未證而尚成新
X12n0275_p0374a04║證。何阿難先已證者。反不列斯位耶。答。論斷見惑。
X12n0275_p0374a05║舊證非新。何須列此。若兼論發菩提心。則阿難既
X12n0275_p0374a06║云證小。亦示緣生。三心未顯。故亦未列斯位中也。
X12n0275_p0374a07║選根直入一大科已竟。△二道場加行。此科為圓
X12n0275_p0374a08║根近下者說也。然下科為初方便。此科更為最初
X12n0275_p0374a09║方便。亦助前圓通而已。分二。△一初請略說。又二。△一
X12n0275_p0374a10║阿難請。又二。△一禮謝自悟。
X12n0275_p0374a11║阿難整衣服。於大眾中。合掌頂禮。心迹圓明。悲欣交
X12n0275_p0374a12║集。
X12n0275_p0374a13║心。謂本有真心。迹。謂修證事迹。不達本有之心。則
X12n0275_p0374a14║積行𦢊腮。徒勞無益。不達修證之事。則塵埋寶藏。
X12n0275_p0374a15║莫救貧窮。今性修畢達。故曰心亦圓明。悲。謂悲曠
X12n0275_p0374a16║劫之雙迷。欣。謂欣一時之圓悟。由此而取證有期。
X12n0275_p0374a17║故感激之深如此也。△二拜請度他。分二。△一標意
X12n0275_p0374a18║禮稱。
X12n0275_p0374a19║欲益未來。諸眾生故。稽首白佛。大悲世尊。
X12n0275_p0374a20║△二求請之言。又二。△一述己請意。又二。△一先明自
X12n0275_p0374a21║悟。
X12n0275_p0374a22║我今已悟。成佛法門。是中修行。得無疑惑。
X12n0275_p0374a23║經初原求得成菩提最初方便。上二句。表已悟此
X12n0275_p0374a24║也。下二句。表已但於前門中修。不勞道場也。△二
X12n0275_p0374b01║後表為他。顯道場專為他請也。又二。△一引證佛言。
X12n0275_p0374b02║常聞如來。說如是言。自未得度。先度人者。菩薩發心。
X12n0275_p0374b03║自覺己圓。能覺他者。如來應世。
X12n0275_p0374b04║菩薩無明未盡。猶非得度。然雙明因人果人皆以
X12n0275_p0374b05║利他為事。而菩薩更顯速急。吳興曰。菩薩四誓。以
X12n0275_p0374b06║度人為先。如來十號。以應世為本也。△二願同菩
X12n0275_p0374b07║薩。
X12n0275_p0374b08║我雖未度。願度末劫。一切眾生。
X12n0275_p0374b09║△二正請道場。又二。△一明聖遠邪興。
X12n0275_p0374b10║世尊。此諸眾生。去佛漸遠。邪師說法。如恒河沙。
X12n0275_p0374b11║欲佛說與定式。邪說不得亂真也。△二求遠離魔
X12n0275_p0374b12║事。
X12n0275_p0374b13║欲攝其心。入三摩地。云何令其。安立道場。遠諸魔事。
X12n0275_p0374b14║於菩提心。得無退屈。
X12n0275_p0374b15║魔事擾動。定心不成。修正覺心。必至退屈。故求遠
X12n0275_p0374b16║魔也。尋常一往便指耳門為最初方便。今詳此請。
X12n0275_p0374b17║則耳門尚為初心方便。道場方為最初方便也。△
X12n0275_p0374b18║二如來說。分三。△一如來讚許。
X12n0275_p0374b19║爾時世尊。於大眾中。稱讚阿難。善哉善哉。如汝所問。
X12n0275_p0374b20║安立道場。救護眾生。末劫沉溺。汝今諦聽。當為汝說。
X12n0275_p0374b21║善哉有二意。一善其發利他心。得菩薩正行。二善
X12n0275_p0374b22║其請道場意。得利他法要也。餘意可知。△二會眾
X12n0275_p0374b23║欽承。
X12n0275_p0374b24║阿難大眾。唯然奉教。
X12n0275_p0374c01║△三正與說示。分二。△一繫舉三學。又二。△一引律標
X12n0275_p0374c02║意。
X12n0275_p0374c03║佛告阿難。汝常聞我。毗奈耶中。宣說修行。三決定義。
X12n0275_p0374c04║標義數也。溫陵曰。三藏之中。毗奈耶。律藏也。此大
X12n0275_p0374c05║小戒通稱也。決定者。決定修證依於此中義也。△
X12n0275_p0374c06║二指實定名。
X12n0275_p0374c07║所謂攝心為戒。因戒生定。因定發慧。是則名為三無
X12n0275_p0374c08║漏學。
X12n0275_p0374c09║前標決定。正謂決定依此三序。無相踰越。戒取攝
X12n0275_p0374c10║心。檢異權小麤從事相。多約身口也。今取一念不
X12n0275_p0374c11║生。目之為戒。但番對諸惡。以分各念。其實念惟是
X12n0275_p0374c12║一爾。二持之中。亦惟止持。以此皆從微細心念即
X12n0275_p0374c13║訶禁之故也。因戒生定者。緣攝心動少。漸向於定。
X12n0275_p0374c14║如止風而波漸息也。因定發慧者。緣心靜極。本明
X12n0275_p0374c15║漸顯。兼照萬法。如波停水湛。自體發光。照涵絲髮
X12n0275_p0374c16║也。此若泛言。通途皆爾。今此所修。仍是耳根圓通。
X12n0275_p0374c17║但為最初近下之根。特加戒律。道場。持呪之三事。
X12n0275_p0374c18║故大科云加行也。至於因戒所生之定慧。仍是忘
X12n0275_p0374c19║塵盡根妙定。及彼定所得三空慧耳。觀經文但惟
X12n0275_p0374c20║詳戒而略於定慧可見也。問。前門何不用此。答。中
X12n0275_p0374c21║根煩惱輕微。無自起淫等四念。且彼於忘塵時。防
X12n0275_p0374c22║護有力。世俗曲屈。已不容入。安有自起四念。何況
X12n0275_p0374c23║道理徑直等聲。一併止絕哉。至於阿難初果。已能
X12n0275_p0374c24║不入色聲等六塵。但加反聞。尚不多費忘塵之力。
X12n0275_p0375a01║安有自起淫等之念耶。故知。斯門特為塵勞素重。
X12n0275_p0375a02║不待聲引。而頻舉自發婬等四念。乃至身口。亦所
X12n0275_p0375a03║未免者。加四戒以為反聞之前方便。加道場持呪。
X12n0275_p0375a04║以為正反聞時之助行也。舊解全不知此。杳無一
X12n0275_p0375a05║字。豈自此後別為一法門哉。此非小失。故特為警
X12n0275_p0375a06║示。學人珍重。結名三無漏學者。戒中已自不容一
X12n0275_p0375a07║念漏於諸非。何況定慧。然此非但不漏落於三有
X12n0275_p0375a08║而已。以注心反聞。兼不漏落空有二邊。所以為真
X12n0275_p0375a09║無漏。而非小乘比也。△二別列三學。分二。△一歷明
X12n0275_p0375a10║預先嚴戒。預先者。未入道場之先也。正以戒為定
X12n0275_p0375a11║慧道場前方便故。又二。△一正教持戒。又分三。△一躡
X12n0275_p0375a12║前徵起。
X12n0275_p0375a13║阿難。云何攝心。我名為戒。
X12n0275_p0375a14║△二開釋四重。律中所犯。罪分輕重。而婬殺盜妄
X12n0275_p0375a15║最為重者也。分四。△一斷婬。溫陵曰。諸經戒殺居首。
X12n0275_p0375a16║謂設化以慈悲為先。此經婬戒居首。為真修以離
X12n0275_p0375a17║欲為本。葢欲氣麤濁。染污妙明。欲習狂迷。易失正
X12n0275_p0375a18║受。續生死。喪真常。莫甚於此。故須首戒。而為清淨
X12n0275_p0375a19║第一明誨也。觀阿難起教。示遭邪染。而厥初發心。
X12n0275_p0375a20║先厭欲濁。至於三漸次中。一一首懲。然後身心妙
X12n0275_p0375a21║圓。獲大安隱。十信初心。由欲愛乾枯。而慧性圓明。
X12n0275_p0375a22║遂階等妙。諸世間人。由心不流逸。澄瑩生明。漸乎
X12n0275_p0375a23║六天。是故真修內攝。必先離欲也。又分為二科。△一
X12n0275_p0375a24║曲分損益之相。又三。△一首陳持犯利害。又二。△一持
X12n0275_p0375b01║則必出生死。
X12n0275_p0375b02║若諸世界。六道眾生。其心不婬。則不隨其。生死相續。
X12n0275_p0375b03║其心不婬。則是於諸婬欲。非但不動身口。亦不生
X12n0275_p0375b04║一念思想之心。方為不犯。方與攝心為戒相應。餘
X12n0275_p0375b05║三放此。溫陵曰。眾生皆因婬欲而正性命。故纏生
X12n0275_p0375b06║死。若欲愛枯乾。則殘質不續矣。△二犯則必落魔
X12n0275_p0375b07║道。又三。△一必不出塵。
X12n0275_p0375b08║汝修三昧。本出塵勞。婬心不除。塵不可出。
X12n0275_p0375b09║三昧。即耳根圓通。塵勞。即界內見思。菩薩雖不實
X12n0275_p0375b10║出三界。亦須於見思自在。不為生死所縛。方為出
X12n0275_p0375b11║塵勞矣。今婬欲為塵勞上首。故不除必不出矣。△
X12n0275_p0375b12║二必墮魔類。
X12n0275_p0375b13║縱有多智。禪定現前。如不斷婬。必落魔道。上品魔王。
X12n0275_p0375b14║中品魔民。下品魔女。
X12n0275_p0375b15║多智。謂慧能通達。演說諸法。禪定現前。謂善入住
X12n0275_p0375b16║出。發妙境界也。不斷婬者。於禪定時。不決定捨絕
X12n0275_p0375b17║婬念。縱其思惟也。必落魔道者。以境隨心召。心逐
X12n0275_p0375b18║境遷。必互相引。今所念既在欲境。而欲境莫勝於
X12n0275_p0375b19║魔。如水就濕。安有不墮於中者哉。如陰魔中行空
X12n0275_p0375b20║禪者。却留塵勞。廣化寶媛。是也。此葢定慧心靈。觸
X12n0275_p0375b21║境流住。方有斯墮。若無定慧。徒有婬習。則直墮地
X12n0275_p0375b22║獄。安有魔宮之報乎。上中下。隨福厚薄。以為階降
X12n0275_p0375b23║耳。△三兼成增慢。
X12n0275_p0375b24║彼等諸魔。亦有徒眾。各各自謂。成無上道。
X12n0275_p0375c01║未證謂證。未得謂得。七慢中增上慢也。亦是非果
X12n0275_p0375c02║計果。△二預辯魔佛教儀。欲人辯識。勿為魔所惑
X12n0275_p0375c03║也。分二。△一貪婬化世即魔教。又三。△一預記末法。
X12n0275_p0375c04║我滅度後。末法之中。
X12n0275_p0375c05║△二魔盛宣婬。
X12n0275_p0375c06║多此魔民。熾盛世間。廣行貪婬。為善知識。
X12n0275_p0375c07║此之魔民。即先世帶婬修禪之輩。來為教師。神通
X12n0275_p0375c08║智慧。密教行婬。以為佛事。遞相傳授。故曰廣行。此
X12n0275_p0375c09║盛行婬。非止心念。師徒皆當直墮阿鼻矣。△三陷
X12n0275_p0375c10║人壞道。
X12n0275_p0375c11║令諸眾生。落愛見坑。失菩提路。
X12n0275_p0375c12║愛即思惑。見即見惑。婬愛為教。思惑偏重。然以婬
X12n0275_p0375c13║為道。故亦見惑中大顛倒分別矣。△二教人斷婬
X12n0275_p0375c14║即佛誨。
X12n0275_p0375c15║汝教世人。修三摩地。先斷心婬。是名如來。先佛世尊。
X12n0275_p0375c16║第一決定。清淨明誨。
X12n0275_p0375c17║此中雖敕阿難。而後人不必親待阿難。凡遇知識
X12n0275_p0375c18║憑經指誨絕婬念修圓通者。即如阿難并釋迦及
X12n0275_p0375c19║先佛親來。至心依從之。凡言婬欲無碍。即魔王親
X12n0275_p0375c20║來。速當驚避矣。廣如陰魔中辯。△三確定菩提成
X12n0275_p0375c21║否。眾生初心希菩提者。宿因教熏善根。及本覺內
X12n0275_p0375c22║熏之力。而難捨婬等者。乃俱生曠劫深重習氣。故
X12n0275_p0375c23║多理欲交戰胸中。正此兩難之際。忽遇魔師密傳
X12n0275_p0375c24║不礙菩提。鮮不欣然從之。故上科示以被繫落魔。
X12n0275_p0376a01║所以力止莫從也。猶慮有習氣最重者。自心姑息。
X12n0275_p0376a02║謂帶婬修禪。雖不速得菩提。久當得之。故此與之
X12n0275_p0376a03║決定。不斷畢竟不成。斷之方可希望也。分二。△一喻
X12n0275_p0376a04║不斷無成。又三。△一舉帶婬修禪。
X12n0275_p0376a05║是故阿難。若不斷婬。修禪定者。
X12n0275_p0376a06║△二喻沙不成飯。
X12n0275_p0376a07║如蒸沙石。欲其成飯。經百千劫。只名熱沙。何以故。此
X12n0275_p0376a08║非飯本。沙石成故。
X12n0275_p0376a09║△三合婬不成道。
X12n0275_p0376a10║汝以婬身。求佛妙果。縱得妙悟。皆是婬根。根本成婬。
X12n0275_p0376a11║輪轉三途。必不能出。如來涅槃。何路修證。
X12n0275_p0376a12║首二句。合蒸沙作飯。次五句。合經劫熱沙也。婬禪
X12n0275_p0376a13║妙悟。即沙之暫熱相也。以帶婬之念為根本而發
X12n0275_p0376a14║妙悟。故曰皆婬根也。暫生魔宮。恣造巨惡。三途備
X12n0275_p0376a15║歷。求出無期。末二句。言婬非涅槃之本。如沙非飯
X12n0275_p0376a16║本故。故無修證路也。△二勸深斷方成。
X12n0275_p0376a17║必使婬機。身心俱斷。斷性亦無。於佛菩提。斯可希冀。
X12n0275_p0376a18║此科正是今戒除心切至之言。機者。發動之由。如
X12n0275_p0376a19║弩牙也。謂身之婬機。由心使作。心之婬機。由念弛
X12n0275_p0376a20║放。一念不生。方得身心俱斷。斷性亦無者。此更究
X12n0275_p0376a21║深而論。斷性若存。終與欲對。則欲之緣影未忘。非
X12n0275_p0376a22║竭絕也。如病藥俱除。方為無病人也。△二判決邪
X12n0275_p0376a23║正之說。
X12n0275_p0376a24║如我此說。名為佛說。不如此說。即波旬說。
X12n0275_p0376b01║令人切辯。務從佛說。而絕魔說也。斷婬已竟。△二
X12n0275_p0376b02║斷殺。科意。及文大意。皆準前知。一二不同者。釋之
X12n0275_p0376b03║而已。此中所斷之殺。非但人畜。下至蠅虱蛇蝎等。
X12n0275_p0376b04║皆勿殺也。亦非但親殺。雖食肉服身。亦所不許。又
X12n0275_p0376b05║非但只禁身口。雖心念亦止絕矣。分二。△一曲分損
X12n0275_p0376b06║益之相。又三。△一首陳持犯利害。又二。△一持則必出
X12n0275_p0376b07║生死。
X12n0275_p0376b08║阿難。又諸世界。六道眾生。其心不殺。則不隨其。生死
X12n0275_p0376b09║相續。
X12n0275_p0376b10║負命索償。為生死緣。故不殺則不續也。△二犯則
X12n0275_p0376b11║必落神道。又分三。△一必不出塵。
X12n0275_p0376b12║汝修三昧。本出塵勞。殺心不除。塵不可出。
X12n0275_p0376b13║△二必墮鬼神。
X12n0275_p0376b14║縱有多智。禪定現前。如不斷殺。必落神道。上品之人。
X12n0275_p0376b15║為大力鬼。中品則為。飛行夜叉。諸鬼帥等。下品當為。
X12n0275_p0376b16║地行羅剎。
X12n0275_p0376b17║鬼神雖分勝劣。而均是惡趣。故從人而入者。謂之
X12n0275_p0376b18║墮落也。然惟識中有九品。此三品葢是上品內三
X12n0275_p0376b19║品也。中下多以慳悋為墮因。而此上三品。皆有力
X12n0275_p0376b20║明神。如川嶽等。神通力洞無畏。富樂一同人天。斯
X12n0275_p0376b21║則修禪不斷殺生。為墮因也。世之邪人。固有積福。
X12n0275_p0376b22║求成神道。而不知墮惡趣。隣地獄。易墜難昇也。然
X12n0275_p0376b23║須以定慧帶殺心者。方墮斯類。非是徒殺者所能
X12n0275_p0376b24║墮也。大力鬼。即天行羅殺。今人間尊奉。稱帝稱天
X12n0275_p0376c01║者。多是此類也。△三兼成增慢。
X12n0275_p0376c02║彼諸鬼神。亦有徒眾。各各自謂。成無上道。
X12n0275_p0376c03║△二預辯鬼佛教儀。又二。△一食肉化世即鬼教。前
X12n0275_p0376c04║斷殺生。今言食肉者。以因食肉。而殺生者多。故雖
X12n0275_p0376c05║不親殺。而財使轉殺。傷生業同。故經云。為利殺眾
X12n0275_p0376c06║生。以財網諸肉。二俱是惡業。死墮號呌獄。故食肉
X12n0275_p0376c07║即殺生也。世故有能捨食肉。而不禁殺生。往往見
X12n0275_p0376c08║修行人。不恕蠅虱等。橫殺無數。甚為非理。又有能
X12n0275_p0376c09║禁殺生。而不捨肉。二皆非理。有志圓通者。痛宜戒
X12n0275_p0376c10║之。又分三。△一預記末法。
X12n0275_p0376c11║我滅度後。末法之中。
X12n0275_p0376c12║△二鬼化食肉。又二。△一述鬼化儀。
X12n0275_p0376c13║多此鬼神。熾盛世間。自言食肉。得菩提路。
X12n0275_p0376c14║倡言食肉不碍成佛。△二廢權防難。又三。△一明現
X12n0275_p0376c15║在權化。
X12n0275_p0376c16║阿難。我令比丘。食五淨肉。此肉皆我。神力化生。本無
X12n0275_p0376c17║命根。
X12n0275_p0376c18║佛於藏通律中。聽彼教聲聞菩薩。除人蛇等二十
X12n0275_p0376c19║種外。許食三淨肉。今言是佛在時神力所為。則滅
X12n0275_p0376c20║後豈可復食乎。孤山曰。五淨肉者。律明三淨。不見
X12n0275_p0376c21║為我殺。不聞為我殺。不疑為我殺。今言五者。加自
X12n0275_p0376c22║死。鳥殘也。△二出權化之由。
X12n0275_p0376c23║汝婆羅門。地多蒸濕。加以沙石。草菜不生。我以大悲
X12n0275_p0376c24║神力所加。因大慈悲。假名為肉。汝得其味。
X12n0275_p0377a01║△三明滅後非教。
X12n0275_p0377a02║柰何如來滅度之後。食眾生肉。名為釋子。
X12n0275_p0377a03║此可見。凡佛許食肉者。皆佛在權變。漸引慈化耳。
X12n0275_p0377a04║及滅後。即實奪命之肉。可更食哉。而深經廢權不
X12n0275_p0377a05║許者。皆將滅示實。極護末法之誤墮也。有志者務
X12n0275_p0377a06║從實。而不可引權自欺矣。△三陷苦增纏。又為二。
X12n0275_p0377a07║△一必陷苦海。
X12n0275_p0377a08║汝等當知。是食肉人。縱得心開。似三摩地。皆大羅剎。
X12n0275_p0377a09║報終必沉生死苦海。非佛弟子。
X12n0275_p0377a10║心開者。禪定中得力。受用境界現前也。然食肉障
X12n0275_p0377a11║深。似而非實。皆大羅剎者。以現行先同。來報必隨。
X12n0275_p0377a12║故以果目因也。必沉苦海者。以羅剎增上轉惡。必
X12n0275_p0377a13║至極苦處矣。△二必不出纏。
X12n0275_p0377a14║如是之人。相殺。相吞。相食未已。云何是人得出三界。
X12n0275_p0377a15║以命債不了。解脫無期。何由出世哉。△二教人斷
X12n0275_p0377a16║殺即佛誨。
X12n0275_p0377a17║汝教世人。修三摩地。次斷殺生。是名如來。先佛世尊。
X12n0275_p0377a18║第二決定。清淨明誨。
X12n0275_p0377a19║鬼佛化儀已竟。△三確定解脫得否。又二。△一喻不
X12n0275_p0377a20║斷難脫。又分二。△一正喻。
X12n0275_p0377a21║是故阿難。若不斷殺。修禪定者。譬如有人。自塞其耳。
X12n0275_p0377a22║高聲大呌。求人不聞。此等名為。欲隱彌露。
X12n0275_p0377a23║溫陵曰。修禪避罪。反乃行殺。塞耳避人。反乃高聲。
X12n0275_p0377a24║是欲隱彌露也。○避罪二字。宜改出世二字方好。
X12n0275_p0377b01║△二況顯。
X12n0275_p0377b02║清淨比丘。及諸菩薩。於岐路行。不蹋生草。況以手拔。
X12n0275_p0377b03║云何大悲。取諸眾生。血肉充食。
X12n0275_p0377b04║溫陵曰。不故蹋。不故拔。仁慈之至。猶及草木。況食
X12n0275_p0377b05║眾生肉耶。△二勸深斷方脫。二。△一舉能斷賞讚。又
X12n0275_p0377b06║二。△一正以舉讚。
X12n0275_p0377b07║若諸比丘。不服東方絲綿絹帛。及是此土靴履裘毳。
X12n0275_p0377b08║乳酪醍醐。如是比丘。於世真脫。酬還宿債。不遊三界。
X12n0275_p0377b09║毳。即褐衣也。溫陵曰。東方不無裘毳。西土不無絲
X12n0275_p0377b10║綿。各以多分言也。酬還宿債不遊三界者。上句當
X12n0275_p0377b11║在下。譯人語倒也。△二徵起喻釋。
X12n0275_p0377b12║何以故。服其身分。皆為彼緣。如人食其。地中百穀。足
X12n0275_p0377b13║不離地。
X12n0275_p0377b14║溫陵曰。足不離地者。劫初之人。體有飛光。足若躡
X12n0275_p0377b15║雲。由乎食地肥。啗香稻。故其體堅重。而足不離地
X12n0275_p0377b16║也。○身分。言絲等雖非身之血肉。未必皆奪命。然
X12n0275_p0377b17║亦是彼身之一分。用之則與彼成不離之緣矣。△
X12n0275_p0377b18║二正勸斷許脫。
X12n0275_p0377b19║必使身心。於諸眾生。若身身分。身心二途。不服不食。
X12n0275_p0377b20║我說是人。真解脫者。
X12n0275_p0377b21║溫陵曰。身。血肉骨髓也。身分。裘毳乳酪也。身服食。
X12n0275_p0377b22║心貪求。二途須併斷也。△二判決邪正之說。
X12n0275_p0377b23║如我此說。名為佛說。不如此說。即波旬說。
X12n0275_p0377b24║斷殺已竟。△三斷盜。此之偷盜。非只竊人之物。但
X12n0275_p0377c01║言行詐異。詃惑恐動。乃至一念希取利養者。皆是
X12n0275_p0377c02║也。分二。△一曲分損益之相。又三。△一首陳持犯利害。
X12n0275_p0377c03║又二。△一持則必出生死。
X12n0275_p0377c04║阿難。又復世界。六道眾生。其心不偷。則不隨其。生死
X12n0275_p0377c05║相續。
X12n0275_p0377c06║心不偷。忘其利欲貪得之心。一念不起也。△二犯
X12n0275_p0377c07║則必落邪道。又三。△一必不出塵。
X12n0275_p0377c08║汝修三昧。本出塵勞。偷心不除。塵不可出。
X12n0275_p0377c09║厭塵者。方可以出塵。貪世者。豈能以越世。△二必
X12n0275_p0377c10║墮妖邪。
X12n0275_p0377c11║縱有多智。禪定現前。如不斷偷。必落邪道。上品精靈。
X12n0275_p0377c12║中品妖魅。下品邪人。諸魅所著。
X12n0275_p0377c13║委曲取利。其心回邪。言行不正。故墮邪類。精靈者。
X12n0275_p0377c14║如山精水怪。具諸神通。似仙非仙。似神非神。妖魅
X12n0275_p0377c15║者。出沒世間。每每著人。或奪精氣。或盜財物。邪人。
X12n0275_p0377c16║即被著之人。以其被著。言行妖異。惑亂於人。△三
X12n0275_p0377c17║兼成增慢。
X12n0275_p0377c18║彼等羣邪。亦有徒眾。各各自謂。成無上道。
X12n0275_p0377c19║△二預辯妖佛教儀。二科。△一潛匿詃惑即妖教。又
X12n0275_p0377c20║三。△一預記末法。二多妖偷化。
X12n0275_p0377c21║我滅度後。末法之中。多此妖邪。熾盛世間。潛匿奸欺。
X12n0275_p0377c22║稱善知識。各自謂己。得上人法。詃惑無識。恐令失心。
X12n0275_p0377c23║所過之處。其家耗散。
X12n0275_p0377c24║潛匿奸欺等者。主於取財。而妖言妖行。或現妖通。
X12n0275_p0378a01║自言自在。詐稱得道知識。愚者不測。傾家奉之。△
X12n0275_p0378a02║三誤人墮獄。又為三。△一先以己教相形。
X12n0275_p0378a03║我教比丘。循乞方食。令其捨貪。成菩提道。諸比丘等。
X12n0275_p0378a04║不自熟食。寄於殘生。旅泊三界。示一往還。去已無返。
X12n0275_p0378a05║方。處也。隨所到之處。以清淨乞食。即循方乞也。首
X12n0275_p0378a06║四句。直標捨貪。謂不積聚。不自作也。諸比丘下。釋
X12n0275_p0378a07║出捨貪之故。陸宿曰旅。水宿曰泊。如過客也。但依
X12n0275_p0378a08║佛自釋本意。不須多列。△二顯是違教倒說。
X12n0275_p0378a09║云何賊人。假我衣服。裨販如來。造種種業。皆言佛法。
X12n0275_p0378a10║却非出家具戒比丘。為小乘道。
X12n0275_p0378a11║首句言其內心本即是賊。二句言外貌假借僧儀。
X12n0275_p0378a12║志惟竊利。以如來為取利之媒。故曰裨販如來。如
X12n0275_p0378a13║言斯人雖如來亦被所賣也。造種種業皆言佛法
X12n0275_p0378a14║者。言無量莊飾。皆為取利。皆為墜墮業因。而詐稱
X12n0275_p0378a15║佛法。若以前乞食真教相形較之。豈是佛法本意。
X12n0275_p0378a16║特彼顛倒。非法說法而已。末三句。破其謗正惑人
X12n0275_p0378a17║之言。此等奸人。若以前乞食正教責之。彼心自稱
X12n0275_p0378a18║已為菩薩行。反毀遵正教者為小乘道。此又法說
X12n0275_p0378a19║非法之顛倒也。△三正示疑誤深害。
X12n0275_p0378a20║由是疑誤。無量眾生。墮無間獄。
X12n0275_p0378a21║聽彼法說非法之言。皆疑正教為小乘道。而從妄
X12n0275_p0378a22║謗。聽彼非法說法之言。皆誤以業因為真佛法。而
X12n0275_p0378a23║遵妄行。悉墮阿鼻。潛匿詃惑即妖教已竟。△二教
X12n0275_p0378a24║人斷偷即佛誨。分二。△一先出自已誨。又四。△一教以
X12n0275_p0378b01║捨身微因。
X12n0275_p0378b02║若我滅後。其有比丘。發心決定。修三摩提。能於如來
X12n0275_p0378b03║形像之前。身然一燈。燒一指節。及於身上。爇一香炷。
X12n0275_p0378b04║三摩提。即耳根圓通如幻三摩提也。此句下。義含
X12n0275_p0378b05║慮有宿生盜業為障勝修。乃修如是微因。大凡燒
X12n0275_p0378b06║然。須為消宿障。修大定。方成妙因。若為財利名譽。
X12n0275_p0378b07║仍獲大罪矣。△二許其畢債出世。
X12n0275_p0378b08║我說是人。無始宿債。一時酬畢。長揖世間。永脫諸漏。
X12n0275_p0378b09║長揖。謂永辭也。孤山曰。盜者。取他依報資於己身。
X12n0275_p0378b10║今損正報。以供上聖。故能翻破無始盜業。△三仰
X12n0275_p0378b11║揚明其近道。
X12n0275_p0378b12║雖未即明。無上覺路。是人於法。已決定心。
X12n0275_p0378b13║覺路。即菩提路。正謂圓通。以方懺悔秉戒。未臻定
X12n0275_p0378b14║慧。故曰未明。已決定心者。決定信其宿業必消。覺
X12n0275_p0378b15║路得明也。溫陵曰。一切難捨無過己身。難捨能捨。
X12n0275_p0378b16║則自餘貪愛決能棄捨。故曰是人於法已決定心。
X12n0275_p0378b17║○若徒慕捨身。勉強毀形。現前盜業。又復新作。根
X12n0275_p0378b18║心貪愛居然不改。尚不免於業苦。豈能決定明覺
X12n0275_p0378b19║路哉。△四親證違此須償。
X12n0275_p0378b20║若不為此捨身微因。縱成無為。必還生人。酬其宿債。
X12n0275_p0378b21║如我馬麥。正等無異。
X12n0275_p0378b22║成無為者。證出世果也。若不還生人間償其宿債。
X12n0275_p0378b23║有礙勝進及度生。故須償也。溫陵曰。佛為宿詬比
X12n0275_p0378b24║丘可食馬麥。故果成。於毗蘭邑食之。示宿債必酬
X12n0275_p0378c01║也。△二轉教先佛誨。
X12n0275_p0378c02║汝教世人。修三摩地。後斷偷盜。是名如來。先佛世尊。
X12n0275_p0378c03║第三決定。清淨明誨。
X12n0275_p0378c04║預辯妖佛教儀已竟。△三確定三昧得否。分二。△一
X12n0275_p0378c05║喻其不斷難得。
X12n0275_p0378c06║是故阿難。若不斷偷。修禪定者。譬如有人。水灌漏巵。
X12n0275_p0378c07║欲求其滿。縱經塵劫。終無平復。
X12n0275_p0378c08║△二勸其深斷方得。分為二科。△一惟依了義捨施。
X12n0275_p0378c09║又分三。△一身捨貪悋。
X12n0275_p0378c10║若諸比丘。衣鉢之餘。分寸不畜。乞食餘分。施餓眾生。
X12n0275_p0378c11║上餘。謂衣鉢之外。止持不貪也。下餘。謂自食已足
X12n0275_p0378c12║之外。作持能施。亦不悋也。△二心捨慢嗔。
X12n0275_p0378c13║於大集會。合掌禮眾。有人捶詈。同於稱讚。
X12n0275_p0378c14║上二句。敬人。能捨憍慢。必觀佛性同體。見人是佛
X12n0275_p0378c15║也。下二句。忍已。能捨嗔恨。必觀真如平等。知毀同
X12n0275_p0378c16║譽也。△三身心捨盡。
X12n0275_p0378c17║必使身心。二俱捐捨。身肉骨血。與眾生共。
X12n0275_p0378c18║首二句。雙承上身心無間而力行檀度。是必達四
X12n0275_p0378c19║念處。無復人執也。末二句。令盡其分量。葢捨至身
X12n0275_p0378c20║肉骨血。則身心寧復有遺餘哉。葢必觀察苦。空。無
X12n0275_p0378c21║我。無常。不淨之物。施作佛事耳。問。此前方便。將次
X12n0275_p0378c22║入道場。以修定慧。奈何遽捨身命。答。此謂不悋身
X12n0275_p0378c23║分。非捨身命。以非出假大捨時節也。凡此皆為成
X12n0275_p0378c24║就無偷之心。如云。比丘觀智。身心尚須并捨。豈可
X12n0275_p0379a01║復留偷心。曲取奉身利養哉。△二不引權乘欺誑。
X12n0275_p0379a02║不將如來不了義說。迴為己解。以誤初學。
X12n0275_p0379a03║不了義中。聽畜百一所需。但禁餘二。或許不入大
X12n0275_p0379a04║會。避辱不受。又布施多不及於身分。今但依上了
X12n0275_p0379a05║義教。不依不了義教也。末二句。如因自己不能奉
X12n0275_p0379a06║前三戒。或遇初學疑問。却乃不認己過。曲引權乘。
X12n0275_p0379a07║以明無礙。初學蒙昧。亦信行之。是內以自欺。外以
X12n0275_p0379a08║誑人。莫大之罪也。認過實言。罪猶輕耳。△二印其
X12n0275_p0379a09║得真三昧。
X12n0275_p0379a10║佛印是人。得真三昧。
X12n0275_p0379a11║印。即許也。許其必證圓通也。觀此深斷一科。令人
X12n0275_p0379a12║慚愧墮淚。可見末法祖師立為叢林。亦因時慈悲。
X12n0275_p0379a13║曲就利生。非得已也。處此者。時時每愧不能取證。
X12n0275_p0379a14║不萌一毫念利養之心。僅免罪戾。或遇人引斯經
X12n0275_p0379a15║為難。實言愧謝末法未能。切不可巧言無礙。又或
X12n0275_p0379a16║有傑士達此經。即能奉了義戒。誓取圓通者。當愧
X12n0275_p0379a17║服推仰。莫曲引他過以飾己非。至於主賓互競。惟
X12n0275_p0379a18║利是急。當愧死矣。曲分損益之相已竟。△二判決
X12n0275_p0379a19║邪正之說。
X12n0275_p0379a20║如我所說。名為佛說。不如此說。即波旬說。
X12n0275_p0379a21║斷偷已竟。△四斷妄。妄語有二。發言不實為小妄
X12n0275_p0379a22║語。妄稱證果為大妄語。此中所斷大妄語也。此須
X12n0275_p0379a23║出口。非同舉心。分二。△一曲示戒勸之意。又分四。△一
X12n0275_p0379a24║首陳妄語大損。又為三。△一躡標妄語成魔。
X12n0275_p0379b01║阿難。如是世界。六道眾生。雖則身心。無殺盜婬。三行
X12n0275_p0379b02║已圓。若大妄語。即三摩地不得清淨。成愛見魔。失如
X12n0275_p0379b03║來種。
X12n0275_p0379b04║如是。躡前。顯三行縱圓。猶懼此罪。何況三行未圓
X12n0275_p0379b05║者乎。大妄語。且標名存。下科自釋。溫陵曰。貪其供
X12n0275_p0379b06║養。求己尊勝。名愛魔。妄起邪見。謂己齊聖。名見魔。
X12n0275_p0379b07║△二指實述其言意。
X12n0275_p0379b08║所謂未得謂得。未證言證。或求世間。尊勝第一。謂前
X12n0275_p0379b09║人言。我今已得。須陀洹果。斯陀含果。阿那含果。阿羅
X12n0275_p0379b10║漢道。辟支佛乘。十地。地前。諸位菩薩。求彼禮懺。貪其
X12n0275_p0379b11║供養。
X12n0275_p0379b12║得謂得道。指理言也。證謂證果。指位言也。須陀洹
X12n0275_p0379b13║等即果。阿羅漢即道。葢小乘理至羅漢而極。故言
X12n0275_p0379b14║道也。乘同道。位同果也。求世尊勝。要恭敬也。求彼
X12n0275_p0379b15║禮懺。希供養也。人於果人前懺悔。必盛陳供養故。
X12n0275_p0379b16║△三記其損善墮落。
X12n0275_p0379b17║是一顛迦。消滅佛種。如人以刀。斷多羅木。佛記是人。
X12n0275_p0379b18║永殞善根。無復知見。沉三苦海。不成三昧。
X12n0275_p0379b19║溫陵曰。一顛迦。即一闡提。貝多羅樹。以刀斷則不
X12n0275_p0379b20║復活。喻大妄永絕善根。三苦海。三途也。△二表己
X12n0275_p0379b21║禁敕顯偽。佛有禁敕。諸聖決不敢違。若違泄者。足
X12n0275_p0379b22║知非聖。分二。△一詳示真人必密。又三。△一敕二聖冥
X12n0275_p0379b23║化。又為三。△一標隨類度生。
X12n0275_p0379b24║我滅度後。敕諸菩薩。及阿羅漢。應身生彼。末法之中。
X12n0275_p0379c01║作種種形。度諸輪轉。
X12n0275_p0379c02║真身如空。應物現形。故曰應身。又二聖於上二土
X12n0275_p0379c03║中。別有法性妙身。此於同居應緣而現也。乃分得
X12n0275_p0379c04║隨類化身耳。亦或普現色身三昧所成也。△二詳
X12n0275_p0379c05║順逆二相。
X12n0275_p0379c06║或作沙門。白衣居士。人王宰官。童男童女。如是乃至。
X12n0275_p0379c07║婬女寡婦。奸偷屠販。
X12n0275_p0379c08║或作下。順相也。以此類迹多清淨故。如是下。逆相
X12n0275_p0379c09║也。以此類迹全染污故。所謂示眾有三毒。又現邪
X12n0275_p0379c10║見相也。眾生應以此身得度者。即應現之。無準矣。
X12n0275_p0379c11║△三約佛事則同。
X12n0275_p0379c12║與其同事。稱讚佛乘。令其身心。入三摩地。
X12n0275_p0379c13║首句。四攝之一也。雙承淨染二事。皆與之同。若同
X12n0275_p0379c14║其類而不同其事。則矯拂其心。不相順從。眾假與
X12n0275_p0379c15║同事。意在得其歡心。而遂稱讚佛乘以化之也。此
X12n0275_p0379c16║三摩地不定耳根。△二明祕言無泄。
X12n0275_p0379c17║終不自言。我真菩薩。真阿羅漢。泄佛密因。輕言末學。
X12n0275_p0379c18║輕言末學者。輕易泄言於晚學之人也。△三許臨
X12n0275_p0379c19║終陰付。
X12n0275_p0379c20║惟除命終。陰有遺付。
X12n0275_p0379c21║既示現受生。亦示現捨命。陰。暗也。遺言付法。欲警
X12n0275_p0379c22║其必行。然泄亦婉轉。如杜順清涼之事。故曰陰付。
X12n0275_p0379c23║△二因顯泄言必偽。
X12n0275_p0379c24║云何是人。惑亂眾生。成大妄語。
X12n0275_p0380a01║住則不泄。泄則不住。此一定軌則。如豐干等三聖。
X12n0275_p0380a02║是也。若泄言仍住。顯是邪人要求利養。慎莫信之。
X12n0275_p0380a03║△三轉教先佛明誨。
X12n0275_p0380a04║汝教世人。修三摩地。後復斷除。諸大妄語。是名如來。
X12n0275_p0380a05║先佛世尊。第四決定。清淨明誨。
X12n0275_p0380a06║意不異前。△四確定菩提成否。分二。△一詳喻不斷
X12n0275_p0380a07║無成。又三。△一舉刻糞喻。又二。△一先以喻明不得。
X12n0275_p0380a08║是故阿難。若不斷其大妄語者。如刻人糞。為旃檀形。
X12n0275_p0380a09║欲求香氣。無有是處。
X12n0275_p0380a10║△二後以形顯違教。
X12n0275_p0380a11║我教比丘。直心道場。於四威儀。一切行中。尚無虗假。
X12n0275_p0380a12║云何自稱。得上人法。
X12n0275_p0380a13║溫陵曰。淨明云。直心為道場。無虗假故。四儀。行住
X12n0275_p0380a14║坐臥也。○自稱者。妄稱也。上人法。諸果人法也。△
X12n0275_p0380a15║二舉妄號喻。又為二。△一先以喻明取罪。
X12n0275_p0380a16║譬如窮人。妄號帝王。自取誅滅。
X12n0275_p0380a17║△二後以況顯罪深。
X12n0275_p0380a18║況復法王。如何妄竊。
X12n0275_p0380a19║諸果皆法王位也。△二舉噬臍喻。又為二。△一先示
X12n0275_p0380a20║因果虗偽。
X12n0275_p0380a21║因地不真。果招迂曲。
X12n0275_p0380a22║以大妄語為因。故不真。求進反退。求昇反墜。故曰
X12n0275_p0380a23║果迂曲。△二後喻菩提不成。
X12n0275_p0380a24║求佛菩提。如噬臍人。欲誰成就。
X12n0275_p0380b01║溫陵曰。左傳。噬臍。謂終莫能及也。○以妄語而求
X12n0275_p0380b02║正覺。如以自口而噬自臍。豈可及哉。△二深許能
X12n0275_p0380b03║斷必成。
X12n0275_p0380b04║若諸比丘。心如直絃。一切真實。入三摩地。永無魔事。
X12n0275_p0380b05║我印是人。成就菩薩無上知覺。
X12n0275_p0380b06║溫陵曰。向以迂曲。故終莫成就。此能絃直。故印其
X12n0275_p0380b07║成就也。○菩薩無上知覺。即圓通真因地心。然以
X12n0275_p0380b08║因定果。亦是無上菩提矣。△二判決邪正之說。
X12n0275_p0380b09║如我此說。名為佛說。不如此說。即波旬說。
X12n0275_p0380b10║開釋四重大科已竟。
X12n0275_p0380b11║
X12n0275_p0380b12║大佛頂首楞嚴經正脉疏卷第六