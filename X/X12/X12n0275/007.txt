X12n0275_p0380b13║
X12n0275_p0380b14║大佛頂首楞嚴經正脉疏卷第七
X12n0275_p0380b15║京都西湖沙門　交光真鑑述
X12n0275_p0380b16║上卷開釋四重已竟。△三總結遠魔分三。△一酧問
X12n0275_p0380b17║重訂嚴戒。
X12n0275_p0380b18║阿難！汝問攝心，我今先說入三摩地修學妙門。求菩
X12n0275_p0380b19║薩道，要先持此四種律儀，皎如氷霜。
X12n0275_p0380b20║初問道場，便說云何攝心入三摩地，故佛結酧前
X12n0275_p0380b21║問也。妙門，即耳門也。末句言持之潔白，無點污也。
X12n0275_p0380b22║△二、拔本必不滋末
X12n0275_p0380b23║自不能生，一切枝葉。心三口四，生必無因。
X12n0275_p0380b24║四重為諸罪根本，餘為枝葉。心三，謂貪、嗔、癡。口四，
X12n0275_p0380c01║即小妄、綺語、兩舌、惡口。良以既經細絕，麤必不生
X12n0275_p0380c02║也。問：婬、殺、盜是極麤身業，何反？謂其細於心三。大
X12n0275_p0380c03║妄語是極重口業，何反？謂其細於口四。答，婬殺盜，
X12n0275_p0380c04║若約身犯極麤，今從心念絕之，令一念不生，故細
X12n0275_p0380c05║於心。三大妄獲罪雖重，而約稱因果不實，則比惡
X12n0275_p0380c06║口等，似未同其麤鄙，故猶細於四口矣。△三、絕塵
X12n0275_p0380c07║決定遠魔。
X12n0275_p0380c08║阿難，如是四事若不遺失，心尚不緣色、香、味、觸，一切
X12n0275_p0380c09║魔事云何發生？
X12n0275_p0380c10║不遺失，即不漏落一念於四重中也。於六塵而但
X12n0275_p0380c11║舉四塵，語之略也。蓋塵依念住，念絕而塵何所依？
X12n0275_p0380c12║魔托塵入，塵忘而魔何所托？故能遠魔也。正教持
X12n0275_p0380c13║戒竟。△二、助以呪力，分為二科。△一、正以勸持讚勝，
X12n0275_p0380c14║又分為三科：△一戒不能除
X12n0275_p0380c15║若有宿習，不能滅除。
X12n0275_p0380c16║宿習，謂過去惑業種子也。溫陵曰：現業易制，自行
X12n0275_p0380c17║可違，宿習難除，必假神力。今夫行人，好正而固邪，
X12n0275_p0380c18║欲潔而偏染，隱然若有驅䇿，而不能已宿習之使
X12n0275_p0380c19║也。△二、轉教呪遣
X12n0275_p0380c20║汝教是人一心誦我佛頂光明摩訶薩怛多般怛囉
X12n0275_p0380c21║無上神呪。
X12n0275_p0380c22║佛頂光，詳現初救阿難時。溫陵曰：摩訶薩怛多般
X12n0275_p0380c23║怛囉，此云大白傘蓋，即藏心也。量廓沙界曰大，體
X12n0275_p0380c24║絕妄染曰白，用覆一切曰傘蓋。○顯呪全是真心
X12n0275_p0381a01║體用，祕密章句威力無量，能除宿昔惑業習種，其
X12n0275_p0381a02║實苦報亦能除之。今四重正屬惑業，故云然也。△
X12n0275_p0381a03║三、讚呪最勝。
X12n0275_p0381a04║斯是如來無見頂相無為心佛，從頂發輝坐寶蓮華
X12n0275_p0381a05║所說心呪。
X12n0275_p0381a06║溫陵曰：無見頂者，華嚴九地知識自說為佛乳母，
X12n0275_p0381a07║初生親捧持，諦觀不見頂，示頂法不可以見見也。
X12n0275_p0381a08║○佛已入定，便表無為光中化佛，顯是無為心佛。
X12n0275_p0381a09║此首二句，表本覺、究竟二妙果也。頂者，理極無上
X12n0275_p0381a10║之相。蓮者，稱真敷行之相。此經令行人先明本具
X12n0275_p0381a11║極理實相知見，是為從頂發輝，此屬密因。然後稱
X12n0275_p0381a12║真修證，是為坐寶蓮華，此屬顯因，即修證了義。故
X12n0275_p0381a13║此中二句，表密、顯二妙因也。末句總結。如來現相
X12n0275_p0381a14║見呪中，具詮如是極為殊勝，當深信持之，必令戒
X12n0275_p0381a15║成也。△二、況顯除習無難。又二：△一、促舉無修尚證
X12n0275_p0381a16║又三。△一舉愛習甚深。
X12n0275_p0381a17║且汝宿世與摩登伽，歷劫因緣恩愛習氣，非是一生
X12n0275_p0381a18║及與一劫。
X12n0275_p0381a19║△二、示蒙宣脫證。
X12n0275_p0381a20║我一宣揚，愛心永脫，成阿羅漢。
X12n0275_p0381a21║吳興曰：愛心永脫，指初聞呪得阿那含也。成阿羅
X12n0275_p0381a22║漢，指前文殊簡圓通後也。○四果雖由聞法，推其
X12n0275_p0381a23║拔脫之力，仍當歸功於呪。非呪拔脫，何由而得聞
X12n0275_p0381a24║法以至證羅漢哉？△三、表無修速資。
X12n0275_p0381b01║彼尚婬女，無心修行，神力冥資，速證無學。
X12n0275_p0381b02║但依如來歸功呪力。△二、況顯發心必除。分二：△一、
X12n0275_p0381b03║明發無上心。
X12n0275_p0381b04║云何汝等在會聲聞，求最上乘決定成佛？
X12n0275_p0381b05║本以學人，不同本以婬女也。發無上心，不同無心
X12n0275_p0381b06║修行也。△二喻除之最易
X12n0275_p0381b07║譬如以塵揚于順風，有何艱險？
X12n0275_p0381b08║吳興曰：塵譬宿習，風如神呪。順風揚塵，散之則易；
X12n0275_p0381b09║誦呪除習，脫之匪難。○呪力雖如風，而復助無上
X12n0275_p0381b10║心人，故更是順風。宿習雖如塵，而有學宿習，更是
X12n0275_p0381b11║微塵。反顯婬女乃為多塵，而無心修行，猶如逆風
X12n0275_p0381b12║也。歷明預先嚴戒已竟。△二、略示場中定慧。溫陵
X12n0275_p0381b13║謂初標三學而終止四戒者，定慧已備前文，似亦
X12n0275_p0381b14║知定慧屬前圓通，然亦不於場中說定慧處表彰
X12n0275_p0381b15║耳門，遂令行人不知道場中所修復是何門，豈前
X12n0275_p0381b16║語亦大略言之，而非見徹之論乎？且此初請略說，
X12n0275_p0381b17║文中但詳於戒，而生定生慧無處表彰，豈標徒具
X12n0275_p0381b18║三而釋之惟一乎？以定慧既不越前，即不如說戒
X12n0275_p0381b19║之詳而已，豈全無耶？是故今科略示場中定慧也。
X12n0275_p0381b20║又分為二科：△一、因戒生定分三△一牒戒擇師又三。
X12n0275_p0381b21║△一、牒前持戒
X12n0275_p0381b22║若有末世欲坐道場，先持比丘清淨禁戒。
X12n0275_p0381b23║前雖科為預先嚴戒理實，但以詳明四戒當嚴，所
X12n0275_p0381b24║以此科方是於未入道場之前，實起持戒之行，是
X12n0275_p0381c01║以下科方教擇師也。從心止絕前之四事，故曰清
X12n0275_p0381c02║淨，不可更添別戒。△二、正教擇師。
X12n0275_p0381c03║要當選擇戒清淨者第一沙門以為其師。
X12n0275_p0381c04║△三不遇難成。
X12n0275_p0381c05║若其不遇真清淨僧，汝戒律儀必不成就。
X12n0275_p0381c06║△二、誦呪結界。
X12n0275_p0381c07║戒成已後，著新淨衣，然香閑居，誦此心佛所說神呪
X12n0275_p0381c08║一百八徧，然後結界，建立道場。
X12n0275_p0381c09║真際曰：誦呪百八，表滅百八煩惱也。○道場詳在
X12n0275_p0381c10║後。請上二科，方是因戒意耳。△三、定中求佛
X12n0275_p0381c11║求於十方現住國土無上如來，放大悲光來灌其頂。
X12n0275_p0381c12║此科方是所生之定。良以眾生心水淨，諸佛影現
X12n0275_p0381c13║中。若非定中，必無求現之理。故知此已在定求也。
X12n0275_p0381c14║然定即反聞自性，入流忘所，但加求佛灌頂之念
X12n0275_p0381c15║而已。因戒生定竟。△二因定發慧又二。△一、約戒願
X12n0275_p0381c16║久定。前不兼後，後必兼前。前科但牒戒而生定，此
X12n0275_p0381c17║雖總標因定，而文中雙牒戒定為因，又加發願類
X12n0275_p0381c18║求灌頂也。又為三：△一歷舉行人。
X12n0275_p0381c19║阿難！如是末世清淨比丘，若比丘尼白衣檀越。
X12n0275_p0381c20║白衣兼優婆塞、優婆夷，雖不擇僧俗，而男女決定
X12n0275_p0381c21║各從其類，必非男女混同一場也。△二、牒戒明願。
X12n0275_p0381c22║心滅貪婬，持佛淨戒，於道場中，發菩薩願。
X12n0275_p0381c23║首句略舉淫戒，次句總該後三戒。菩薩願不出四
X12n0275_p0381c24║洪，亦所以為感佛機也。△三、尅期久定
X12n0275_p0382a01║出入澡浴，六時行道，如是不寐，經三七日。
X12n0275_p0382a02║凡出道場而復入，則必澡浴，外潔其身也。六時行
X12n0275_p0382a03║道，即專注反聞，經行排遣，內攝其心也。晝夜十二
X12n0275_p0382a04║時，六時行道，六時靜坐，均調昏散矣。如子時行道，
X12n0275_p0382a05║丑時靜坐，寅時行道，卯時坐等是也。然行中坐中
X12n0275_p0382a06║所習，皆反聞自性，入流亡所而已。末二句結成尅
X12n0275_p0382a07║期。久定不寐有二意，一除昏睡不覺，二戒忘失反
X12n0275_p0382a08║聞。此科正牒定而明，因定二字，下科乃生慧也。△
X12n0275_p0382a09║二、許顯加發慧。
X12n0275_p0382a10║我自現身至其人前，摩頂安慰，令其開悟。
X12n0275_p0382a11║定心為生慧之親因，摩頂安慰佛之威力為助緣，
X12n0275_p0382a12║所謂啐啄同時，朗然大悟也。然開悟渾含淺深諸
X12n0275_p0382a13║相，不可一定。若得動靜不生，發須陀洹見道之慧；
X12n0275_p0382a14║若得聞所聞盡，發阿羅漢人空慧；若得空所空滅，
X12n0275_p0382a15║成法空慧；若得寂滅現前，發圓通無上知覺慧也。
X12n0275_p0382a16║孤山曰：若見此像，當觀空寂，是佛顯然，是魔則滅。
X12n0275_p0382a17║初請略說一科已竟。△二重請詳示分二。△一、重請
X12n0275_p0382a18║說道場。前雖言入道場，而未說道場如何建設，故
X12n0275_p0382a19║重請說之。又分為二科：△一阿難重請又分為二科。
X12n0275_p0382a20║△一、述己開悟。
X12n0275_p0382a21║阿難白佛言：世尊！我蒙如來無上悲誨，心已開悟，自
X12n0275_p0382a22║知修證無學道成。
X12n0275_p0382a23║自揣但習反聞，不須道場可成無學，即聞所聞盡
X12n0275_p0382a24║等三空諸果位也。△二代請軌則。
X12n0275_p0382b01║末法修行建立道場，云何結界合佛世尊清淨軌則？
X12n0275_p0382b02║△二世尊重說分三。△一道場建設。此中表法，理所
X12n0275_p0382b03║不無，然亦聖心所知之境，本難盡測，姑就古人舊
X12n0275_p0382b04║說存之，以備觀覽，實非修行正要，學者亦不必過
X12n0275_p0382b05║泥，而反誤耳門正修之旨趣矣。詳之。又分五。△一所
X12n0275_p0382b06║建壇式又二科△一塗壇地又二。△一、正用牛糞和香
X12n0275_p0382b07║佛告阿難：若末世人願立道場，先取雪山大力白牛，
X12n0275_p0382b08║食其山中肥膩香草。此牛惟飲雪山清水，其糞微細，
X12n0275_p0382b09║可取其糞和合旃檀以泥其地。
X12n0275_p0382b10║溫陵曰：法王法言，即事即理，法不孤起，事不唐設。
X12n0275_p0382b11║如華嚴一字法門，海墨書而不盡；五位行相，即世
X12n0275_p0382b12║諦以彰明。凡所設施，必有取像，則此壇場用度，無
X12n0275_p0382b13║非表法也。山為高土雪山，純淨上信也；大力白牛，
X12n0275_p0382b14║純淨大根也；香草清水，妙善淨智也；茹退，充實遺
X12n0275_p0382b15║餘也。上旃檀為十香之首，十度之總，萬行之冠也。
X12n0275_p0382b16║長水曰：雪山牛乳，純是醍醐，所有茹退，最為香潔。
X12n0275_p0382b17║○茹者，食也。退，即糞也。十度，謂施、戒、忍、進、定、慧、方
X12n0275_p0382b18║便、願、力、智也。△二揀用黃土合香又四。△一、揀不堪
X12n0275_p0382b19║用。
X12n0275_p0382b20║若非雪山，其牛臭穢，不堪塗地。
X12n0275_p0382b21║略一糞字。△二、別用黃土。
X12n0275_p0382b22║別於平原穿去地皮五尺已下，取其黃土。
X12n0275_p0382b23║溫陵曰：原為平土，中信也，地皮未淨也。五數之中，
X12n0275_p0382b24║黃色之中，取中中淨信也。△三、合十種香。
X12n0275_p0382c01║和上旃檀，沉水蘇合。熏陵鬱金，白膠青木。零陵甘松，
X12n0275_p0382c02║及雞舌香。
X12n0275_p0382c03║溫陵曰：十香，十波羅蜜法香也。△四、細羅塗地。
X12n0275_p0382c04║以此十種，細羅為粉，合土成泥，以塗場地。
X12n0275_p0382c05║溫陵曰：細羅為粉，推之以為微妙萬行也。夫欲取
X12n0275_p0382c06║如來寂滅場地，必本於廣大信心，而資乎淨智妙
X12n0275_p0382c07║善，以養成純一大根，充實遺餘，猶足以合法香，冠
X12n0275_p0382c08║十度，故可嚴成寂滅場地也。上信大根有不可得，
X12n0275_p0382c09║則求其次焉。故取中中信心，雖未能冠乎十度萬
X12n0275_p0382c10║行，而能具之者，亦可以嚴成。△二定壇相。
X12n0275_p0382c11║方圓丈六，為八角壇。
X12n0275_p0382c12║長水謂壇乃除地之墠，似是。若壘土為之，經當明
X12n0275_p0382c13║言層級，今並無之，顯是平地塗為八角也。溫陵曰：
X12n0275_p0382c14║壇，寂滅坦實之體也。體具八正，故為八角。為攝八
X12n0275_p0382c15║邪，故方丈六。△二所設莊嚴分四。△一壇心華鉢。
X12n0275_p0382c16║壇心置一金、銀、銅、木所造蓮華，華中安鉢，鉢中先盛
X12n0275_p0382c17║八月露水，水中隨安所有華葉。
X12n0275_p0382c18║溫陵曰：壇心蓮華，中道妙行也。蓮之為物，華實同
X12n0275_p0382c19║體，染淨同源，表妙行大致也。用金銀銅木所造者，
X12n0275_p0382c20║表妙行云為也。金銀百鍊愈精而不變，銅剛而能
X12n0275_p0382c21║同，義之像也。木能上草以覆其下，仁之像也。夫依
X12n0275_p0382c22║體起行，精而不變，剛而能同，或以義制，或以仁覆，
X12n0275_p0382c23║無過不及，凡皆會于中道，乃所以為妙行也。鉢為
X12n0275_p0382c24║應器，表隨量應物也。露為陰澤，以秋降八月秋之
X12n0275_p0383a01║中也。水中華葉，即仁覆之行，隨澤所施，此又隨量
X12n0275_p0383a02║應物，陰利潛化之表也。△二鉢外列鏡。
X12n0275_p0383a03║取八圓鏡，各安其方，圍繞華鉢。
X12n0275_p0383a04║溫陵曰：圓鏡，大圓鏡智也。各安八方，圍繞華鉢者，
X12n0275_p0383a05║智行相依，隨方圓應也。△三鏡外華爐。
X12n0275_p0383a06║鏡外建立十六蓮華、十六香爐，間華舖設莊嚴香罏。
X12n0275_p0383a07║溫陵曰：鏡外蓮華香爐各十六，而間設者，華表妙
X12n0275_p0383a08║行，香表妙德，鏡外即正智之外，方便建立，使邪正
X12n0275_p0383a09║相攝，德行相熏，庶久而俱化，兩忘邪正也。△四爐
X12n0275_p0383a10║焚沉水。
X12n0275_p0383a11║純燒沉水，無令見火。
X12n0275_p0383a12║溫陵曰：純燒沉水，無令見火者，反德藏用，滅伏覺
X12n0275_p0383a13║觀，然後能契寂滅場地也。△三、所獻供養分為二：
X12n0275_p0383a14║△一八味陳供。
X12n0275_p0383a15║取白牛乳置十六器，乳為煎餅并諸沙糖、油餅、乳糜、
X12n0275_p0383a16║蘇合、蜜、薑、純酥、純蜜，於蓮華外各各十六圍繞華外，
X12n0275_p0383a17║以奉諸佛及大菩薩。
X12n0275_p0383a18║溫陵曰：表以法喜禪悅獻二尊也。權教開許乳酪，
X12n0275_p0383a19║實教遮禁，而復取以享奉者，意在融權實，同邪正，
X12n0275_p0383a20║故八味亦各十六，圍繞華外，表融權攝邪之法喜，
X12n0275_p0383a21║隨行施設也。△二、兩時致享。
X12n0275_p0383a22║每以食時若在中夜，取蜜半升用酥三合，壇前別安
X12n0275_p0383a23║一小火爐，以兜樓婆香煎取香水，沐浴其炭然令猛
X12n0275_p0383a24║熾，投是酥蜜於炎爐內，燒令煙盡享佛菩薩。
X12n0275_p0383b01║溫陵曰：佛以日中受食，故每以日中致享，中夜例
X12n0275_p0383b02║日中也。蜜成於華，表和融法行也。酥成於乳，表和
X12n0275_p0383b03║融法味也。半為中數，三為成數。小香爐方寸，覺心
X12n0275_p0383b04║也。以香沐炭，發覺之法也。藥王然身，先服兜樓婆
X12n0275_p0383b05║香，意取發𦦨，故取沐炭，然令猛熾，投酥蜜於炎爐，
X12n0275_p0383b06║燒令煙盡者。行法既成，不可終滯，當於覺心勇猛
X12n0275_p0383b07║煅煉，使習氣併鑠，緣影俱亡，豁然如所謂紅爐點
X12n0275_p0383b08║雪者，然後為佛所享。△四、所奉尊像又復分為三
X12n0275_p0383b09║科。△一、四外旛華。
X12n0275_p0383b10║令其四外，徧懸旛華。
X12n0275_p0383b11║溫陵曰：四外旛華，外行嚴飾也。△二四壁內聖又
X12n0275_p0383b12║二。△一、總標。
X12n0275_p0383b13║於壇室中，四壁敷設十方如來及諸菩薩所有形像。
X12n0275_p0383b14║△二別列分二。△一當陽五如來。
X12n0275_p0383b15║應於當陽，張盧舍那，釋迦彌勒，阿閦彌陀。
X12n0275_p0383b16║溫陵曰：當陽正位盧舍那等，寂場真主也。彌勒，當
X12n0275_p0383b17║來真主也。阿閦居東，彌陀居西，智悲真主也。△二、
X12n0275_p0383b18║左右二菩薩。
X12n0275_p0383b19║諸大變化，觀音形像，兼金剛藏，安其左右。
X12n0275_p0383b20║溫陵曰：諸大變化觀音形像，上同下合，真主也。金
X12n0275_p0383b21║剛藏常領金剛護持呪人，伏魔斷障，真主也。△三
X12n0275_p0383b22║門側外護。
X12n0275_p0383b23║帝釋梵王烏芻瑟摩，并藍地迦諸軍茶利，與毗俱胝
X12n0275_p0383b24║四天王等頻那夜迦，張於門側左右安置。
X12n0275_p0383c01║溫陵曰：門側左右，釋梵等眾，有力外護也。末法修
X12n0275_p0383c02║行，凡賴於此，一有闕焉，必不成就。烏芻，火頭金剛。
X12n0275_p0383c03║藍地迦，青面金剛。軍剎利，金剛異號也。毗俱胝，三
X12n0275_p0383c04║目持鬟髻是也。頻那夜迦，即猪頭、象鼻二使者。△
X12n0275_p0383c05║五、所取照映
X12n0275_p0383c06║又取八鏡覆懸虗空，與壇場中所安之鏡方面相對，
X12n0275_p0383c07║使其形影重重相涉。
X12n0275_p0383c08║溫陵曰：壇中之鏡，混物有依，行人之智也。空中之
X12n0275_p0383c09║鏡，離物無依，諸佛之智也。混物有依者，方能照物，
X12n0275_p0383c10║未能照己。必得乎離物無依，住智交相為用，然後
X12n0275_p0383c11║物我互照，心境雙融，諸佛眾生，身土相入，不勞動
X12n0275_p0383c12║步，不待擬心，法法徧周，事事無礙，舉目千聖齊現，
X12n0275_p0383c13║觸處萬像昭然，一華一香，徧供塵剎，一行一相，充
X12n0275_p0383c14║擴無窮，不假神通，不涉情謂，寂場法法，本如是也。
X12n0275_p0383c15║道場建設竟。△二修證節次分二。△一三七、初成定
X12n0275_p0383c16║慧，又分為二科。△一三七、功夫就分為三科△初一七，
X12n0275_p0383c17║禮誦行道。
X12n0275_p0383c18║於初七中，至誠頂禮十方如來、諸大菩薩、阿羅漢號，
X12n0275_p0383c19║恒於六時誦呪圍壇，至心行道，一時常行一百八徧。
X12n0275_p0383c20║溫陵曰：凡所蘄向，以歸依三寶為最初方便，故初
X12n0275_p0383c21║七日至誠頂禮如來、菩薩、羅漢名號，所以假其不
X12n0275_p0383c22║思議力，發行助道也。○他，力也。△次二七，專心發
X12n0275_p0383c23║願。
X12n0275_p0383c24║第二七中，一向專心發菩薩願，心無間斷，我毗柰耶
X12n0275_p0384a01║先有願教。
X12n0275_p0384a02║若圖總略，不出四洪。溫陵曰：依毗尼教，專心發願
X12n0275_p0384a03║也。行願堅強，則得大勇猛。吳興曰：先有願教者，如
X12n0275_p0384a04║梵網經十大願等是也。△後三七，一向持呪。
X12n0275_p0384a05║第三七中，於十二時，一向持佛般怛囉呪。
X12n0275_p0384a06║溫陵曰：時無間歇，呪無徧限，一向誦持，遂能以精
X12n0275_p0384a07║誠感格，進力克功也。△二末日定慧分三△一、佛現
X12n0275_p0384a08║摩頂。
X12n0275_p0384a09║至第七日，十方如來一時出現，鏡交光處，承佛摩頂。
X12n0275_p0384a10║此可見前三七中，亦具麤略定心，但兼禮念願呪，
X12n0275_p0384a11║非不攝心反聞也。若心水不淨，佛何由而現乎？溫
X12n0275_p0384a12║陵曰：鏡交光處，則生佛智照，感應道交也。△二、定
X12n0275_p0384a13║心成就
X12n0275_p0384a14║即於道場修三摩地。
X12n0275_p0384a15║此方專習反聞，不令一念緣彼聲塵，專注前解聞
X12n0275_p0384a16║中妙境，所謂入流亡所也。此應坐習為多時，或經
X12n0275_p0384a17║行排遣，但一味反聞無間。△三、慧心成就
X12n0275_p0384a18║能令如是，末世修學，身心明淨，猶如琉璃。
X12n0275_p0384a19║首句顯定心為親因，道場持呪等為助緣，因緣力
X12n0275_p0384a20║故，所以能令也。末二句發慧妙境也。身心意兼真
X12n0275_p0384a21║妄，約明字但是真身真心大智慧光明顯現之相，
X12n0275_p0384a22║而淨字雖亦說真，兼顯妄身妄心了不可得，為真
X12n0275_p0384a23║淨之所以也。末句雙喻明淨，且真身真心即是聞
X12n0275_p0384a24║性，聲塵忘而六塵俱捐，故極明淨，此在定中發慧，
X12n0275_p0384b01║暫得與寂滅現前境界相應也。三七，初成定慧已
X12n0275_p0384b02║竟。△二百日頓證聖果分三。△一、先防不成由不清
X12n0275_p0384b03║淨。
X12n0275_p0384b04║阿難！若此比丘本受戒師，及同會中十比丘等，其中
X12n0275_p0384b05║有一不清淨者，如是道場多不成就。
X12n0275_p0384b06║不成就者，但是不能尅期取證，警擇師友，不可濫
X12n0275_p0384b07║取非人。△二、正示期滿有證初果。
X12n0275_p0384b08║從三七後，端坐安居經一百日，有利根者不起于座，
X12n0275_p0384b09║得須陀洹。
X12n0275_p0384b10║利根，謂惑障俱輕，慧性明悟者也。孤山曰：陀洹按
X12n0275_p0384b11║位，即圓初信。若依涅槃，乃是初入別圓地住也。○
X12n0275_p0384b12║依初解，則當齊於動靜，不生斷八十八使。亦但位
X12n0275_p0384b13║齊小乘見道，非真取小果也。依後解，則當徹至寂
X12n0275_p0384b14║滅現前。位齊別教初地，圓教初住。二釋俱通涅槃。
X12n0275_p0384b15║借小乘四果名位，以次當大乘住行向地矣。△三、
X12n0275_p0384b16║後開未成亦見佛性。
X12n0275_p0384b17║縱其身心聖果未成，決定自知成佛不謬。
X12n0275_p0384b18║若依圓師前解，則位在五觀。依後解，則位在十信。
X12n0275_p0384b19║次於所證必然之理，即是了了見於佛性，自信本
X12n0275_p0384b20║來尊貴，亦不患於不證，所謂已到不疑之地矣。修
X12n0275_p0384b21║證節次已竟。△三、結答酧請。
X12n0275_p0384b22║汝問道場建立如是。
X12n0275_p0384b23║吳興曰：壇法行相，此土末世行之惟艱。然所誦呪，
X12n0275_p0384b24║下文亦許不入道場。故使有緣，隨器受益。重請說
X12n0275_p0384c01║道場已竟。△二重請說神呪分三。△一會眾重請又
X12n0275_p0384c02║分二。△一、述己自請，又為三：△一述遭術遇救又三。△一、
X12n0275_p0384c03║述多聞未證。
X12n0275_p0384c04║阿難頂禮佛足，而白佛言：自我出家，恃佛憍愛，求多
X12n0275_p0384c05║聞故，未證無為。
X12n0275_p0384c06║恃愛前已釋過，小乘以四果為無為。△二、述被邪
X12n0275_p0384c07║呪禁
X12n0275_p0384c08║遭彼梵天邪術所禁，心雖明了，力不自由。
X12n0275_p0384c09║初果力弱故也。△三、述賴呪轉救。
X12n0275_p0384c10║賴遇文殊，令我解脫。
X12n0275_p0384c11║須補文殊，將呪往護。△二、敘蒙呪，未聞。
X12n0275_p0384c12║雖蒙如來佛頂神呪冥獲其力，尚未親聞。
X12n0275_p0384c13║天如曰：昔阿難密承呪力得解婬難，故曰冥獲未
X12n0275_p0384c14║聞。△三、請重宣廣利。
X12n0275_p0384c15║惟願大慈重為宣說，悲救此會諸修行輩，末及當來
X12n0275_p0384c16║在輪迴者，承佛密音身意解脫。
X12n0275_p0384c17║身解脫者，謂消業離苦也。意解脫者，謂破惑證真
X12n0275_p0384c18║也。△二、同眾普請。
X12n0275_p0384c19║于時，會中一切大眾普皆作禮，佇聞如來祕密章句：
X12n0275_p0384c20║△二如來重說分二。△一正說神呪又三。△一呪前光
X12n0275_p0384c21║相又四△一、如來放頂光。
X12n0275_p0384c22║爾時，世尊從肉髻中涌百寶光。
X12n0275_p0384c23║斯光所表，具足多義，今略分釋之。此科與次科，表
X12n0275_p0384c24║顯中之密，以自如來當身所現也。肉髻即無見頂，
X12n0275_p0385a01║表法身理。從頂放光，表依理起智。光具百寶，表智
X12n0275_p0385a02║含萬用。△二、光中現如來。
X12n0275_p0385a03║光中涌出千葉寶蓮，有化如來坐寶華中。
X12n0275_p0385a04║光中涌蓮，表依智發行。化佛坐蓮，表行嚴妙果。△
X12n0275_p0385a05║三、化佛放頂光。
X12n0275_p0385a06║頂放十道百寶光明。
X12n0275_p0385a07║此科與次科，表密中之密，以又從化佛重現也。斯
X12n0275_p0385a08║即所謂從佛頂中之佛頂，放寶光中之寶光，表斯
X12n0275_p0385a09║呪尊中之尊，妙中之妙也。十光，亦表十力深智，具
X12n0275_p0385a10║足萬用，無求不應，見攝受之慈。△四光中現金剛。
X12n0275_p0385a11║一一光明皆徧示現十恒河沙金剛密跡，擎山持杵
X12n0275_p0385a12║徧虗空界。
X12n0275_p0385a13║表無量祕密神用，降伏魔外，無惡不摧，見折伏之
X12n0275_p0385a14║威。△二、大眾欽聽：
X12n0275_p0385a15║大眾仰觀，畏愛兼抱，求佛哀祐，一心聽佛無見頂相
X12n0275_p0385a16║放光如來宣說神呪。
X12n0275_p0385a17║畏謂畏其威，愛謂愛其慈。抱，懷也。眾生以此二懷
X12n0275_p0385a18║承順如來，而神化無所留滯矣。呪中密具此諸妙
X12n0275_p0385a19║理，故表彰之。△三神呪章句
X12n0275_p0385a20║南無薩怛他蘇伽多耶阿羅訶帝三藐三菩陀寫（一），
X12n0275_p0385a21║薩怛他佛陀俱知瑟尼釤（二），南無薩婆勃陀地薩跢
X12n0275_p0385a22║鞞弊（三毗迦切），南無薩多南三藐三菩陀俱知南（四），娑舍
X12n0275_p0385a23║囉婆迦僧伽喃（五），南無廬雞阿羅漢跢喃（六），南無蘇
X12n0275_p0385a24║盧多波那喃（七），南無娑羯唎陀伽彌喃（八），南無盧雞
X12n0275_p0385b01║三藐伽跢喃（九），三藐伽波囉底波多那喃（十），南無提
X12n0275_p0385b02║婆離瑟赧（十一），南無悉陀耶毗地耶陀囉離瑟赧（十二），舍
X12n0275_p0385b03║波奴揭囉訶娑訶娑囉摩他喃（十三），南無䟦囉訶摩泥
X12n0275_p0385b04║（十四），南無因陀囉耶（十五），南無婆伽婆帝（十六），嚧陀囉耶（十七），
X12n0275_p0385b05║烏摩般帝（十八），裟醯夜耶（十九），南無婆伽婆帝（二十），那囉野
X12n0275_p0385b06║拏耶（二十一），槃遮摩訶三慕陀囉（二十二），南無悉羯唎多
X12n0275_p0385b07║耶（二十三），南無婆伽婆帝（二十四），摩訶迦羅耶（二十五），地唎
X12n0275_p0385b08║般剌那伽囉（二十六），毗陀囉波拏迦囉耶（二十七），阿地目
X12n0275_p0385b09║帝（二十八），尸摩舍那泥婆悉泥（二十九），摩怛唎伽拏（三十），南
X12n0275_p0385b10║無悉羯唎多耶（三十一），南無婆伽婆帝（三十二），多他伽跢
X12n0275_p0385b11║俱囉耶（三十三），南無般頭摩俱囉耶（三十四），南無䟦闍囉
X12n0275_p0385b12║俱囉耶（三十五），南無摩尼俱囉耶（三十六），南無伽闍俱囉
X12n0275_p0385b13║耶（三十七），南無婆伽婆帝（三十八），帝唎茶輸囉西那（三十九），
X12n0275_p0385b14║波囉訶囉拏囉闍耶（四十），跢他伽多耶（四十一），南無婆伽
X12n0275_p0385b15║婆帝（四十二），南無阿彌多婆耶（四十三），哆他伽多耶（四十四），
X12n0275_p0385b16║阿囉訶帝（四十五），三藐三菩陀耶（四十六），南無婆伽婆帝
X12n0275_p0385b17║（四十七），阿芻鞞耶（四十八），跢他伽多耶（四十九），阿囉訶帝（五十），
X12n0275_p0385b18║三藐三菩陀耶（五十一），南無婆伽婆帝（五十二），鞞沙闍耶
X12n0275_p0385b19║俱嚧吠柱唎耶（五十三），般囉婆囉闍耶（五十四），跢他伽多
X12n0275_p0385b20║耶（五十五），南無婆伽婆帝（五十六），三補師毖多（五十七），薩憐
X12n0275_p0385b21║捺囉剌闍耶（五十八），跢他伽多耶（五十九），阿囉訶帝（六十），三
X12n0275_p0385b22║藐三菩陀耶（六十一），南無婆伽婆帝（六十二），舍雞野母那
X12n0275_p0385b23║曳（六十三），跢他伽多耶（六十四），阿囉訶帝（六十五），三藐三菩
X12n0275_p0385b24║陀耶（六十六），南無婆伽婆帝（六十七），剌怛那雞都囉闍耶
X12n0275_p0385c01║（六十八），跢他伽多耶（六十九），阿囉訶帝（七十），三藐三菩陀耶
X12n0275_p0385c02║（七十一），帝瓢南無薩羯唎多（七十二），翳曇婆伽婆多（七十三），
X12n0275_p0385c03║薩怛他伽都瑟尼釤（七十四），薩怛多般怛㘕（七十五），南無
X12n0275_p0385c04║阿婆囉視耽（七十六），般囉帝揚岐囉（七十七），薩囉婆部多
X12n0275_p0385c05║揭囉訶（七十八），尼羯囉訶揭迦囉訶尼（七十九），䟦囉毖地
X12n0275_p0385c06║耶叱陀你（八十），阿迦囉蜜唎柱（八十一），般唎怛囉耶儜揭
X12n0275_p0385c07║唎（八十二），薩囉婆槃陀那目叉尼（八十三），薩囉婆突瑟吒
X12n0275_p0385c08║（八十四），突悉乏般那你伐囉尼（八十五），赭都囉失帝南（八十
X12n0275_p0385c09║六），羯囉訶娑訶薩囉若闍（八十七），毗多崩娑那羯唎（八十
X12n0275_p0385c10║八），阿瑟吒冰舍帝南（八十九），那叉剎怛囉若闍（九十），波囉
X12n0275_p0385c11║薩陀那羯唎（九十一），阿瑟吒南（九十二），摩訶揭囉訶若闍
X12n0275_p0385c12║（九十三），毗多崩薩那羯唎（九十四），薩婆舍都嚧你婆囉若
X12n0275_p0385c13║闍（九十五），呼藍突悉乏難遮那舍尼（九十六），毖沙舍悉怛
X12n0275_p0385c14║囉（九十七），阿吉尼烏陀迦囉若闍（九十八），阿般囉視多具
X12n0275_p0385c15║囉（九十九），摩訶般囉戰持（一百），摩訶疊多（一百一），摩訶帝闍
X12n0275_p0385c16║（一百二），摩訶稅多闍婆囉（三），摩訶䟦囉槃陀囉婆悉你
X12n0275_p0385c17║（四），阿唎耶多囉（五），毗唎俱知（六），誓婆毗闍耶（七），䟦闍
X12n0275_p0385c18║囉摩禮底（八），毗舍嚧多（九），勃騰罔迦（十），䟦闍囉制喝
X12n0275_p0385c19║那阿遮（一百一十一），摩囉制婆般囉質多（十二），䟦闍囉擅持
X12n0275_p0385c20║（十三），毗舍囉遮（十四），扇多舍鞞提婆補視多（十五），蘇摩嚧波
X12n0275_p0385c21║（十六），摩訶稅多（十七），阿唎多囉（十八），摩訶婆囉阿般囉（十九），
X12n0275_p0385c22║䟦闍囉商羯囉制婆（二十），䟦闍囉俱摩唎（一百二十一），俱藍
X12n0275_p0385c23║陀唎（二十二），䟦闍囉喝薩多遮（二十三），毗地耶乾遮那摩
X12n0275_p0385c24║唎迦（二十四），啒蘇母婆羯囉跢那（二十五），鞞嚧遮那俱唎
X12n0275_p0386a01║耶（二十六），夜囉菟瑟尼釤（二十七），毗折藍婆摩尼遮（二十八），
X12n0275_p0386a02║䟦闍囉迦那迦波囉婆（二十九），嚧闍那䟦闍囉頓稚遮
X12n0275_p0386a03║（三十），稅多遮迦摩囉（三十一），剎奢尸波囉婆（三十二），翳帝夷
X12n0275_p0386a04║帝（三十三），母陀囉羯拏（三十四），沙鞞囉懺（三十五），掘梵都（三十
X12n0275_p0386a05║六），印兔那麼麼寫（三十七，誦者至此句稱弟子某受持）烏𤙖（三十八），唎瑟
X12n0275_p0386a06║揭拏（三十九），般剌舍悉多（四十），薩怛他伽都瑟尼釤（四十一），
X12n0275_p0386a07║虎𤙖（四十二），都嚧雍（四十三），瞻婆那（四十四），虎𤙖（四十五），都嚧
X12n0275_p0386a08║雍（四十六），悉躭婆那（四十七），虎𤙖（四十八），都嚧雍（四十九），波羅
X12n0275_p0386a09║瑟地耶三般叉拏羯囉（五十），虎𤙖（五十一），都嚧雍（五十二），薩
X12n0275_p0386a10║婆藥叉喝囉剎娑（五十三），揭囉訶若闍（五十四），毗騰崩薩
X12n0275_p0386a11║那羯囉（五十五），虎𤙖（五十六），都嚧雍（五十七），者都囉尸底南
X12n0275_p0386a12║（五十八），揭囉訶娑訶薩囉南（五十九），毗騰崩薩那囉（六十），虎
X12n0275_p0386a13║𤙖（六十一），都嚧雍（六十二），囉叉（六十三），婆伽梵（六十四），薩怛他
X12n0275_p0386a14║伽都瑟尼釤（六十五），波囉點闍吉唎（六十六），摩訶娑訶薩
X12n0275_p0386a15║囉（六十七），勃樹娑訶薩囉室唎沙（六十八），俱知娑訶薩泥
X12n0275_p0386a16║帝[口*隸]（六十九），阿弊提視婆唎多（七十），吒吒甖迦（七十一），摩訶
X12n0275_p0386a17║䟦闍嚧陀囉（七十二），帝唎菩婆那（七十三），曼茶囉（七十四），烏
X12n0275_p0386a18║𤙖（七十五），莎悉帝薄婆都（七十六），麼麼（七十七），印兔那麼麼
X12n0275_p0386a19║寫（七十八至此句準前稱名，若俗人稱弟安某甲），囉闍婆夜（七十九），主囉䟦夜
X12n0275_p0386a20║（八十），阿祇尼婆夜（八十一），烏陀迦婆夜（八十二），毗沙婆夜（八十
X12n0275_p0386a21║三），舍薩多囉婆夜（八十四），婆囉斫羯囉婆夜（八十五），突瑟
X12n0275_p0386a22║叉婆夜（八十六），阿舍你婆夜（八十七），阿迦囉蜜唎柱婆夜
X12n0275_p0386a23║（八十八），陀囉尼部彌劒婆伽波陀婆夜（八十九），烏囉迦婆
X12n0275_p0386a24║多婆夜（九十），剌闍檀茶婆夜（九十一），那伽婆夜（九十二），毗條
X12n0275_p0386b01║怛婆夜（九十三），蘇波囉拏婆夜（九十四），藥叉揭囉訶（九十五），
X12n0275_p0386b02║囉叉私揭囉訶（九十六），畢唎多揭囉訶（九十七），毗舍遮揭
X12n0275_p0386b03║囉訶（九十八），部多揭囉訶（九十九），鳩槃茶揭囉訶（二百），補丹
X12n0275_p0386b04║那揭囉訶（二百一），迦吒補丹那揭囉訶（二百二），悉乾度揭
X12n0275_p0386b05║囉訶（三），阿播悉摩囉揭囉訶（四），烏檀摩陀揭囉訶（五），
X12n0275_p0386b06║車夜揭囉訶（六），醯唎婆帝揭囉訶（七），社多訶唎南（八），
X12n0275_p0386b07║揭婆訶唎南（九），嚧地囉訶唎南（十），忙娑訶唎南（十一），謎
X12n0275_p0386b08║陀訶唎南（十二），摩闍訶唎南（十三），闍多訶唎女（十四），視比多
X12n0275_p0386b09║訶唎南（十五），毗多訶唎南（十六），婆多訶唎南（十七），阿輸遮訶
X12n0275_p0386b10║唎女（十八），質多訶唎女（十九），帝釤薩鞞釤（二十），薩婆揭囉訶
X12n0275_p0386b11║南（二十一），毗陀耶闍瞋陀夜彌（二十二），雞囉夜彌（二十三），波
X12n0275_p0386b12║唎跋囉者迦訖唎檀（二十四），毗陀夜闍瞋陀夜彌（二十五），
X12n0275_p0386b13║雞囉夜彌（二十六），茶演尼訖唎檀（二十七），毗陀夜闍瞋陀
X12n0275_p0386b14║夜彌（二十八），雞囉夜彌（二十九），摩訶般輸般怛夜（三十），嚧陀
X12n0275_p0386b15║囉訖唎檀（三十一），毗陀夜闍瞋陀夜彌（三十二），雞囉夜彌
X12n0275_p0386b16║（三十三），那囉夜拏訖唎檀（三十四），毗陀夜闍瞋陀夜彌（三十
X12n0275_p0386b17║五），雞囉夜彌（三十六），怛埵伽嚧茶西訖唎檀（三十七），毗陀
X12n0275_p0386b18║夜闍瞋陀夜彌（三十八），雞囉夜彌（三十九），摩訶迦囉摩怛
X12n0275_p0386b19║唎伽拏訖唎檀（四十），毗陀夜闍瞋陀夜彌（四十一），雞囉夜
X12n0275_p0386b20║彌（四十二），迦波唎迦訖唎檀（四十三），毗陀夜闍瞋陀夜彌
X12n0275_p0386b21║（四十四），雞囉夜彌（四十五），闍耶羯囉摩度羯囉（四十六），薩婆
X12n0275_p0386b22║囉他娑達那訖唎檀（四十七），毗陀夜闍瞋陀夜彌（四十八），
X12n0275_p0386b23║雞囉夜彌（四十九），赭咄囉婆耆你訖唎檀（五十），毗陀夜闍
X12n0275_p0386b24║瞋陀夜彌（五十一），雞囉夜彌（五十二），毗唎羊訖唎知（五十三），
X12n0275_p0386c01║難陀雞沙囉伽拏般帝（五十四），索醯夜訖唎檀（五十五），毗
X12n0275_p0386c02║陀夜闍瞋陀夜彌（五十六），雞囉夜彌（五十七），那揭那舍囉
X12n0275_p0386c03║婆拏訖唎檀（五十八），毗陀夜闍瞋陀夜彌（五十九），雞囉夜
X12n0275_p0386c04║彌（六十），阿羅漢訖唎檀毗陀夜闍瞋陀夜彌（六十一），雞囉
X12n0275_p0386c05║夜彌（六十二），毗多囉伽訖唎檀（六十三），毗陀夜闍瞋陀夜
X12n0275_p0386c06║彌（六十四），雞囉夜彌䟦闍囉波彌（六十五），具醯夜具醯夜
X12n0275_p0386c07║（六十六），迦地般帝訖唎檀（六十七），毗陀夜闍瞋陀夜彌（六十
X12n0275_p0386c08║八），雞囉夜彌（六十九），囉叉罔（七十），婆伽梵（七十一），印兔那麼
X12n0275_p0386c09║麼寫（七十二，至此依前稱弟子名）婆伽梵（七十三），薩怛多般怛囉（七十
X12n0275_p0386c10║四），南無粹都帝（七十五），阿悉多那囉剌迦（七十六），波囉婆
X12n0275_p0386c11║悉普吒（七十七），毗迦薩怛多鉢帝唎（七十八），什佛囉什佛
X12n0275_p0386c12║囉（七十九），陀囉陀囉（八十），頻陀囉頻陀囉瞋陀瞋陀（八十一），
X12n0275_p0386c13║虎𤙖（八十二），虎𤙖（八十三），泮吒（八十四），泮吒泮吒泮吒泮吒
X12n0275_p0386c14║（八十五），娑訶（八十六），醯醯泮（八十七），阿牟迦耶泮（八十八），阿波
X12n0275_p0386c15║囉提訶多泮（八十九），婆囉波囉陀泮（九十），阿素囉毗陀囉
X12n0275_p0386c16║波迦泮（九十一），薩婆提鞞弊泮（九十二），薩婆那伽弊泮（九十
X12n0275_p0386c17║三），薩婆藥叉弊泮（九十四），薩婆乾闥婆弊泮（九十五），薩婆
X12n0275_p0386c18║補丹那弊泮（九十六），迦吒補丹那弊泮（九十七），薩婆突狼
X12n0275_p0386c19║枳帝弊泮（九十八），薩婆突澀比𠾆訖瑟帝弊泮（九十九），薩
X12n0275_p0386c20║婆什婆唎弊泮（三百），薩婆阿播悉摩𠾆弊泮（三百一），薩婆
X12n0275_p0386c21║舍囉婆拏弊泮（二），薩婆地帝雞弊泮（三），薩婆怛摩陀
X12n0275_p0386c22║繼弊泮（四），薩婆毗陀耶囉誓遮𠾆弊泮（五），闍夜羯囉
X12n0275_p0386c23║摩度羯囉（六），薩婆囉他娑陀雞弊泮（七），毗地夜遮唎
X12n0275_p0386c24║弊泮（八），者都囉縛耆你弊泮（九），䟦闍囉俱摩利（十），毗
X12n0275_p0387a01║陀夜羅誓弊泮（十一），摩訶波囉丁羊叉耆唎弊泮（十二），䟦
X12n0275_p0387a02║闍囉商羯囉夜（十三），波囉丈耆囉闍耶泮（十四），摩訶迦囉
X12n0275_p0387a03║耶（十五），摩訶末怛唎迦拏（十六），南無娑羯唎多夜泮（十七），毖
X12n0275_p0387a04║瑟拏婢曳泮（十八），勃囉訶牟尼曳泮（十九），阿耆尼曳泮（二十），
X12n0275_p0387a05║摩訶羯唎曳泮（二十一），羯囉檀遲曳泮（二十二），蔑怛唎曳
X12n0275_p0387a06║泮（二十三），嘮怛唎曳泮（二十四），遮文茶曳泮（二十五），羯邏囉
X12n0275_p0387a07║怛唎曳泮（二十六），迦般唎曳泮（二十七），阿地目質多迦尸
X12n0275_p0387a08║摩舍那（二十八），婆私你曳泮（二十九），演吉質（三十），薩埵婆寫
X12n0275_p0387a09║（三十一），麼麼印兔那麼麼寫（三十二，至此依前稱弟子名），突瑟吒質
X12n0275_p0387a10║多（三十三），阿末怛唎質多（三十四），烏闍訶囉（三十五），伽婆訶
X12n0275_p0387a11║囉（三十六），嚧地囉訶囉（三十七），婆娑訶囉（三十八），摩闍訶囉
X12n0275_p0387a12║（三十九），闍多訶囉（四十），視毖多訶囉（四十一），䟦略夜訶囉（四十
X12n0275_p0387a13║二），乾陀訶囉（四十三），布史波訶囉（四十四），頗囉訶囉（四十五），
X12n0275_p0387a14║婆寫訶囉（四十六），般波質多（四十七），突瑟吒質多（四十八），嘮
X12n0275_p0387a15║陀囉質多（四十九），藥叉揭囉訶（五十），囉剎娑揭囉訶（五十一），
X12n0275_p0387a16║閉𭌚多揭囉訶（五十二），毗舍遮揭囉訶（五十三），部多揭囉
X12n0275_p0387a17║訶（五十四），鳩槃茶揭囉訶（五十五），悉乾陀揭囉訶（五十六），烏
X12n0275_p0387a18║怛摩陀揭囉訶（五十七），車夜揭囉訶（五十八），阿播薩摩囉
X12n0275_p0387a19║揭囉訶（五十九），宅祛革茶耆尼揭囉訶（六十），唎佛帝揭囉
X12n0275_p0387a20║訶（六十一），闍彌迦揭囉訶（六十二），舍俱尼揭囉訶（六十三），姥
X12n0275_p0387a21║陀囉難地迦揭囉訶（六十四），阿藍婆揭囉訶（六十五），乾陀
X12n0275_p0387a22║波尼揭囉訶（六十六），什伐囉堙迦醯迦（六十七），墜帝藥迦
X12n0275_p0387a23║（六十八），怛隸帝藥迦（六十九），者突託迦（七十），昵提什伐囉毖
X12n0275_p0387a24║釤摩什伐囉（七十一），薄底迦（七十二），鼻底迦（七十三），室隸瑟
X12n0275_p0387b01║蜜迦（七十四），娑你般帝迦（七十五），薩婆什伐囉（七十六），室嚧
X12n0275_p0387b02║吉帝（七十七），末陀鞞達嚧制劒（七十八），阿綺嚧鉗（七十九），目
X12n0275_p0387b03║佉嚧鉗（八十），羯唎突嚧鉗（八十一），揭囉訶揭藍（八十二），羯拏
X12n0275_p0387b04║輸藍（八十三），憚多輸藍（八十四），迄唎夜輸藍（八十五），末麼輸
X12n0275_p0387b05║藍（八十六），䟦唎室婆輸藍（八十七），毖栗瑟吒輸藍（八十八），鄔
X12n0275_p0387b06║陀囉輸藍（八十九），羯知輸藍（九十），䟦悉帝輸藍（九十一），鄔嚧
X12n0275_p0387b07║輸藍（九十二），常伽輸藍（九十三），喝悉多輸藍（九十四），䟦陀輸
X12n0275_p0387b08║藍（九十五），娑房盎伽般囉丈伽輸藍（九十六），部多毖跢茶
X12n0275_p0387b09║（九十七），茶耆你什婆囉（九十八），陀突嚧迦建咄嚧吉知婆
X12n0275_p0387b10║路多毗（九十九），薩般嚧訶凌伽（四百），輸沙怛囉娑那羯囉
X12n0275_p0387b11║（四百一），毗沙喻迦（二），阿耆尼烏陀迦（三），末囉鞞囉建哆
X12n0275_p0387b12║囉（四），阿迦囉蜜唎咄怛斂部迦（五），地唎剌吒（六），毖唎
X12n0275_p0387b13║瑟質迦（七），薩婆那俱囉（八），肆引伽弊揭囉唎藥叉怛
X12n0275_p0387b14║囉芻（九），末囉視吠帝釤婆鞞釤（十），悉怛多鉢怛囉（十一），
X12n0275_p0387b15║摩訶跋闍嚧瑟尼釤（十二），摩訶般賴丈耆藍（十三），夜波突
X12n0275_p0387b16║陀舍喻闍那（十四），辮怛隷拏（十五），毗陀耶槃曇迦嚧彌（十六），
X12n0275_p0387b17║帝殊槃曇迦嚧彌（十七），般囉毗陀槃曇迦嚧彌（十八），哆姪
X12n0275_p0387b18║他（十九），唵（二十），阿那隷（二十一），毗舍提（二十二），鞞囉䟦闍囉陀
X12n0275_p0387b19║唎（二十三），槃陀槃陀你（二十四），䟦闍囉謗尼泮（二十五），虎𤙖
X12n0275_p0387b20║都嚧甕泮（二十六），莎婆訶（二十七）
X12n0275_p0387b21║孤山曰：諸經神呪，例皆不番。五不番中，即祕密不
X12n0275_p0387b22║番。於四例中，即番字，不番音。天台會之，不出四悉。
X12n0275_p0387b23║天如曰：孤山所引天台四悉檀。悉，徧也。檀，施也。諸
X12n0275_p0387b24║聖以四法徧施眾生也。初世界悉檀者，隨方異說，
X12n0275_p0387c01║令生歡喜益也。二為人悉檀者，生善益也。三對治
X12n0275_p0387c02║悉檀者，破惡益也。四第一義悉檀者，入理益也。○
X12n0275_p0387c03║祕呪非但只是梵語，仍是一切聖賢祕密之言。蓋
X12n0275_p0387c04║梵語此方不曉，而天竺之人，日用共所曉解者也。
X12n0275_p0387c05║至於祕呪，非但天竺常人不知，理應下位聖賢，不
X12n0275_p0387c06║達上位之呪。大端聖賢弘化，例有顯密二教。如醫
X12n0275_p0387c07║療病，率有二途：一者授方，則顯說病源藥性，及炮
X12n0275_p0387c08║治之法，如佛顯教。二者授藥，則都不顯說，但惟與
X12n0275_p0387c09║藥令服愈病而已，不必求知何藥何治，如佛密教。
X12n0275_p0387c10║故今祕呪，正同授藥，不必求解。若解生則呪喪矣。
X12n0275_p0387c11║眾生但當信持之，自蒙諸益也。又祕呪雖不可作
X12n0275_p0387c12║解，亦有少分應知。三義略盡：一者理法力，謂以一
X12n0275_p0387c13║字含無邊妙理，而稱為陀羅尼。謂總一切法，持無
X12n0275_p0387c14║量義。斯之威力，全具所詮之理。如此方元亨利貞，
X12n0275_p0387c15║亦可避凶致祥矣。二者威德力，謂諸佛菩薩一切
X12n0275_p0387c16║權實聖賢，威德深重，具大勢力。稱其名號，隨願如
X12n0275_p0387c17║意。如今世間有勢力人，亦可假其名聲，伏惡脫難
X12n0275_p0387c18║也。三者實語力，佛菩薩一切聖賢，起大悲心，愍眾
X12n0275_p0387c19║生故，出誠實語，呪願眾生離苦得樂，革凡成聖，故
X12n0275_p0387c20║誦之可以隨言成益。如世之實修行人，尚可呪願
X12n0275_p0387c21║吉凶，隨言成就，何況證理入位聖賢，真慈誓願，安
X12n0275_p0387c22║可測度？此與呪詛義相當也。略述由此三義，故持
X12n0275_p0387c23║之得不測神功。然須確信專持，功滿方收成効。若
X12n0275_p0387c24║猶豫間斷中輟，或壇戒不能如法，而謗呪無功者，
X12n0275_p0388a01║招大罪苦。良以世俗呪禁蛇蝎瘡瘧者，尚有明驗，
X12n0275_p0388a02║而況聖真威靈所寓，安有虗詞？切宜戒之。世人有
X12n0275_p0388a03║謂呪之不番，隱其鄙俚之言，恐人輕笑。此真無知
X12n0275_p0388a04║妄謗，少有智者，當亦不惑於斯言也。至於四悉利
X12n0275_p0388a05║物者，不止祕呪。凡佛放光現通說法諸設施，第一
X12n0275_p0388a06║便欲人人悟入佛之知見，所謂惟為一大事因緣，
X12n0275_p0388a07║即入理益也。其人未能悟入者，則且與第二斷除
X12n0275_p0388a08║煩惱種習，即破惡益也。久之障盡，後當悟入矣。其
X12n0275_p0388a09║人又未能破惡者，則且與第三令其興起善心，建
X12n0275_p0388a10║立善行，善力漸強，惡習自退矣。其人又未能興善，
X12n0275_p0388a11║則且與第四令生歡喜，即歡喜益也。亦是與其且
X12n0275_p0388a12║種輕少善根，為上三作遠因緣耳。其人或又不能
X12n0275_p0388a13║生於歡喜，反成憎謗者，則佛早已鑑機，默然無為
X12n0275_p0388a14║也。若約一大時教，華嚴正惟入理，而略兼後三；小
X12n0275_p0388a15║乘教正惟破惡，而略兼後二；人天教正惟生善，而
X12n0275_p0388a16║略兼後一；諸雜趣正惟歡喜，謂且救護拔苦，令其
X12n0275_p0388a17║生喜，亦可漸向上三矣。今獨論祕呪四悉，諸師所
X12n0275_p0388a18║列，皆從劣向勝為序。一、世界歡喜者，謂隨方利物，
X12n0275_p0388a19║如持之以脫難求財等。而天台所謂誦神王名，部
X12n0275_p0388a20║落驚懼者，但脫鬼難一途而已。二、為人生善者，如
X12n0275_p0388a21║未得戒者令其得戒，未精進者令其精進等。而天
X12n0275_p0388a22║台比於軍號相應，無所訶禁者，亦明生善無礙而
X12n0275_p0388a23║已。三、對治破惡者，如令婬心頓歇等。而天台譬彼
X12n0275_p0388a24║貧人詐瞋，聞偈頓息者，亦以喻明誦呪之人，不自
X12n0275_p0388b01║知其惡破之由也。四、第一義入理者，如入無生忍
X12n0275_p0388b02║等是也。而天台喻以智臣解語，餘人不知者，亦但
X12n0275_p0388b03║喻其呪力發悟之由，人所不測也。大端明祕密四
X12n0275_p0388b04║悉利益，非如顯教可知其故。若可測知，何貴祕密？
X12n0275_p0388b05║行人但當確信堅持，無勞思議也。正說神呪已竟。
X12n0275_p0388b06║△二說呪利益分二。△一、諸佛要用。可見非但眾生
X12n0275_p0388b07║離此呪而無賴，諸佛離此而亦缺用多矣。又分為
X12n0275_p0388b08║三：△一、指示全名
X12n0275_p0388b09║阿難！是佛頂光聚悉怛多般怛囉祕密伽陀微妙章
X12n0275_p0388b10║句。
X12n0275_p0388b11║頂光聚三字，據實元於頂光化佛說之，仍各有表。
X12n0275_p0388b12║頂表尊勝，光表威靈，聚表神用。伽陀明其呪中有
X12n0275_p0388b13║頌，大段曰章，如分五會是也。細分曰句。微妙者，明
X12n0275_p0388b14║其隱微奧妙不可測也。△二備彰諸用又三。△一、總
X12n0275_p0388b15║標因果。
X12n0275_p0388b16║出生十方一切諸佛。十方如來因此呪心。得成無上
X12n0275_p0388b17║正徧知覺。
X12n0275_p0388b18║出生二字，明作密因。得成二字，表助極果。見佛初
X12n0275_p0388b19║心，究竟皆不能離，誠要用總相也。△二、別列要用，
X12n0275_p0388b20║又復分為六科。△一、降魔制外用
X12n0275_p0388b21║十方如來執此呪心，降伏諸魔，制諸外道。
X12n0275_p0388b22║以呪威力，令無惑亂也。△二、現身說法用。
X12n0275_p0388b23║十方如來乘此呪心，坐寶蓮華應微塵國。十方如來
X12n0275_p0388b24║含此呪心，於微塵國轉大法輪。
X12n0275_p0388c01║乘者，依憑之意。呪心者，但依吳興通指全呪為呪
X12n0275_p0388c02║心，即心呪之謂也。蓋祕密藏中精要之法，故稱呪
X12n0275_p0388c03║心。若是，則心字是喻類，如般若心經之心，非指悉
X12n0275_p0388c04║怛等六字為心也，彼是呪名耳。又詳跢姪他乃即
X12n0275_p0388c05║說呪曰，則唵字以下方是正呪，不過八句三十四
X12n0275_p0388c06║字，前皆三寶并諸外護威名及實語助呪之類。若
X12n0275_p0388c07║不能全持者，可從唵字持之，亦如準提九聖字之
X12n0275_p0388c08║例是也。坐蓮普應者，現佛身成道相也。含者，內祕
X12n0275_p0388c09║為本之意，謂本此密理以演顯教也。△三、自他授
X12n0275_p0388c10║記用。
X12n0275_p0388c11║十方如來持此呪心，能於十方摩頂授記；自果未成，
X12n0275_p0388c12║亦於十方蒙佛授記。
X12n0275_p0388c13║摩授者，謂以呪加持令必成佛，此可喻於蜾蠃呪
X12n0275_p0388c14║螟蛉也。自蒙授記者，可見有持此呪者，佛知必成
X12n0275_p0388c15║佛道，故授記也。△四救苦救難用。
X12n0275_p0388c16║十方如來依此呪心，能於十方拔濟羣苦，所謂地獄、
X12n0275_p0388c17║餓鬼、畜生、盲聾瘖瘂、冤憎會苦、愛別離苦、求不得苦、
X12n0275_p0388c18║五陰熾盛、大小諸橫同時解脫，賊難、兵難、王難、獄難、
X12n0275_p0388c19║風火水難、饑渴貧窮應念銷散。
X12n0275_p0388c20║此中所具八苦八難，亦與常途別異。尋常以生老
X12n0275_p0388c21║病死配冤憎等後四為八苦，今以三途及根缺配
X12n0275_p0388c22║之為八也。而又贅以大小諸橫，盡其餘苦耳，如藥
X12n0275_p0388c23║師諸橫是也。八難亦與諸經不同，今以賊兵王獄
X12n0275_p0388c24║風水火饑為八也。饑渴即是饑饉，又贅以貧窮，亦
X12n0275_p0389a01║盡其餘難耳。△五事師嗣法用
X12n0275_p0389a02║十方如來隨此呪心，能於十方事善知識四威儀中，
X12n0275_p0389a03║供養如意恒沙如來，會中推為大法王子。
X12n0275_p0389a04║呪力能令四事具足及得他心，故成事師之用。又
X12n0275_p0389a05║能開心通達法要，故成嗣法之用。△六、攝親轉小
X12n0275_p0389a06║用。
X12n0275_p0389a07║十方如來行此呪心，能於十方攝受親因，令諸小乘
X12n0275_p0389a08║聞祕密藏不生驚怖。
X12n0275_p0389a09║親因，即歷劫親緣也。攝受，如提獎阿難是也。祕密
X12n0275_p0389a10║實乘，必廢三立一，小乘聞多驚疑，呪力能令決了
X12n0275_p0389a11║不疑也。△三、總結始終。
X12n0275_p0389a12║十方如來誦此呪心，成無上覺，坐菩提樹，入大涅槃。
X12n0275_p0389a13║十方如來傳此呪心，於滅度後，付佛法事，究竟住持，
X12n0275_p0389a14║嚴淨戒律，悉得清淨。
X12n0275_p0389a15║前節從初成道以至入涅槃，次節自正法以至末
X12n0275_p0389a16║法，皆憑呪力，可謂始終全用，不能離也。△三更明
X12n0275_p0389a17║無盡。
X12n0275_p0389a18║若我說是佛頂光聚般怛囉呪，從旦至暮音聲相聯，
X12n0275_p0389a19║字句中間亦不重疊，經恒沙劫終不能盡。
X12n0275_p0389a20║此無盡方約諸佛要用，已自無盡，非並眾生用也。
X12n0275_p0389a21║諸佛要用已竟。△二、眾生利賴。此眾生理該九界，
X12n0275_p0389a22║文多就人二。△一、別指勝名。
X12n0275_p0389a23║亦說此呪，名如來頂。
X12n0275_p0389a24║比上全名，此為略目。獨稱佛頂，特顯尊勝，欲眾生
X12n0275_p0389b01║至敬奉持，勿慢易也。△二備彰威力分三。△一首示
X12n0275_p0389b02║行人必賴以勸持又二△一正誦方遠魔。
X12n0275_p0389b03║汝等有學未盡輪迴，發心至誠取阿羅漢，不持此呪
X12n0275_p0389b04║而坐道場，令其身心遠諸魔事，無有是處。
X12n0275_p0389b05║夫小乘三果以前，未出分段，故云未盡輪迴。此即
X12n0275_p0389b06║如前欲入道場，尅期取證者也。不持必定招魔，故
X12n0275_p0389b07║前道場中教專持也。今文不持下，反言激勸必當
X12n0275_p0389b08║持也。由是而知，一切行人誰不當持？哀今世現見
X12n0275_p0389b09║山中靜修叢林，多廢持呪，往往發風發顛。縱不成
X12n0275_p0389b10║顛，亦多見於怖人媚人境界，皆此弊也。聖言豈有
X12n0275_p0389b11║虗乎？問：何無菩薩？答：此有三義，不缺菩薩。一者佛
X12n0275_p0389b12║用已該，如自果未成，蒙佛授記，事善知識，推法王
X12n0275_p0389b13║子是也。二者借名該大，如七信前借小聖名，十地
X12n0275_p0389b14║去為大羅漢。故知圓通道場取羅漢者，決菩薩根
X12n0275_p0389b15║性，及己迴心，而非定性也。三者生有深位，如決定
X12n0275_p0389b16║菩提，了知沙劫，悟無生忍，何非菩薩？△二、開許不
X12n0275_p0389b17║誦書帶。
X12n0275_p0389b18║阿難！若諸世界隨所國土所有眾生，隨國所生樺皮、
X12n0275_p0389b19║貝葉、紙素、白㲲，書寫此呪貯於香囊，是人心昏未能
X12n0275_p0389b20║誦憶，或帶身上、或書宅中，當知是人盡其生年，一切
X12n0275_p0389b21║諸毒所不能害。
X12n0275_p0389b22║白㲲，天竺之物，紙類也。有價直無量者，此土無之。
X12n0275_p0389b23║△二、詳伸護生助道以出由。所以必勸持帶者，正
X12n0275_p0389b24║由力能護助，故曰出由。又前勸持中略說助道護
X12n0275_p0389c01║生，故此言詳伸也。又二：△一、總標二意。
X12n0275_p0389c02║阿難！我今為汝更說此呪，救護世間得大無和，成就
X12n0275_p0389c03║眾生出世間智。
X12n0275_p0389c04║末四句，二句護生，二句助道也。△二別列多功分
X12n0275_p0389c05║二。△一、約眾生以顯各益又三。△一、救護災難又為二：
X12n0275_p0389c06║△一紀時指人。
X12n0275_p0389c07║若我滅後，末世眾生，有能自誦，若教他誦。
X12n0275_p0389c08║△二正明救難分二。△一、惡緣不能成害。
X12n0275_p0389c09║當知如是誦持眾生，火不能燒，水不能溺，大毒、小毒
X12n0275_p0389c10║所不能害。
X12n0275_p0389c11║△二惡生不能加害分二。△一、不能加害又三△一加
X12n0275_p0389c12║呪不著
X12n0275_p0389c13║如是乃至龍天鬼神、精祇魔魅，所有惡呪皆不能著。
X12n0275_p0389c14║△二、加毒即化
X12n0275_p0389c15║心得正受，一切呪詛，厭蟲毒藥，金毒銀毒，草木蟲蛇，
X12n0275_p0389c16║萬物毒氣，入此人口，成甘露味。
X12n0275_p0389c17║溫陵曰：金銀入藥，或能發毒。○心得正受呪力，持
X12n0275_p0389c18║成三昧也。問：上却惡呪，何不須於正受？答：惡呪非
X12n0275_p0389c19║形磈之物，可以正呪遮，令不得加身，何須自身三
X12n0275_p0389c20║昧？今有形之毒，已入身中，非自身三昧，安能化為
X12n0275_p0389c21║甘露？故須正受。△三、起惡不得。
X12n0275_p0389c22║一切惡星，并諸鬼神，磣心毒人，於如是人，不能起惡。
X12n0275_p0389c23║△二、仍加守護。
X12n0275_p0389c24║頻那夜迦諸惡鬼王并其眷屬，皆領深恩常加守護。
X12n0275_p0390a01║溫陵曰：以誦呪利彼故，諸惡鬼王皆領深恩，救護
X12n0275_p0390a02║災難已竟。△二助成道業分六。△一、資發通明。為下
X12n0275_p0390a03║諸科張本，不先發通明，則隔陰多昏，豈能長劫脫
X12n0275_p0390a04║惡生勝，以至證果乎？又分三：△一、明聖眷護呪
X12n0275_p0390a05║阿難當知，是呪常有八萬四千那由他恒河沙俱胝
X12n0275_p0390a06║金剛藏王菩薩種族，一一皆有諸金剛眾而為眷屬，
X12n0275_p0390a07║晝夜隨侍。
X12n0275_p0390a08║約果德，皆深位菩薩；約現身，則力士奮威之相。蓋
X12n0275_p0390a09║護灾鬼神，可以與力助道，非菩薩不可，是以首明
X12n0275_p0390a10║菩薩陰侍。△二、舉散心亦從。
X12n0275_p0390a11║設有眾生於散亂心、非三摩地，心憶口持，是金剛王
X12n0275_p0390a12║常隨從彼諸善男子。
X12n0275_p0390a13║此約悠悠修行之人，未決定常住三摩地者，但常
X12n0275_p0390a14║持呪，故亦隨從，非放逸穢惡之輩。△三、況菩提心
X12n0275_p0390a15║人又分三：△一、先以標人。
X12n0275_p0390a16║何況決定菩提心者？
X12n0275_p0390a17║此須常住三摩中，而又持呪希求速得圓滿菩提
X12n0275_p0390a18║是也。本經所宗，即耳根圓通為妙三摩提。△二、冥
X12n0275_p0390a19║加開發。
X12n0275_p0390a20║此諸金剛，菩薩藏王，精心陰速，發彼神識。
X12n0275_p0390a21║菩薩能以神力加被，令人心開，陰暗速催也。良以
X12n0275_p0390a22║菩薩心精，與行人心精，通脗一體無二。而菩薩心
X12n0275_p0390a23║力，兼彼呪力，故能暗催行人，令其開心矣。△三、圓
X12n0275_p0390a24║證通明。
X12n0275_p0390b01║是人應時心能記憶，八萬四千恒河沙劫，周徧了知
X12n0275_p0390b02║得無疑惑。
X12n0275_p0390b03║溫陵曰：即所謂成就眾生出世間智也。○記憶雖
X12n0275_p0390b04║但似於宿命，然河沙紀劫，而又云周徧決洞三世，
X12n0275_p0390b05║且了知無疑似涉三明，何況沙劫逈超小乘八萬，
X12n0275_p0390b06║當知仍是菩薩殊勝六通三明矣。△二、遠離雜趣。
X12n0275_p0390b07║生雜趣中，或染惡習，或墮重苦，深妨道業。修心人
X12n0275_p0390b08║皆發願不生雜趣，故此科在助道業中分三。△一、標
X12n0275_p0390b09║時至果。
X12n0275_p0390b10║從第一劫，乃至後身。
X12n0275_p0390b11║第一劫初發決定菩提心時，後身即因滿降生成
X12n0275_p0390b12║佛之身，可見全為中間修行時得無妨礙也。△二、
X12n0275_p0390b13║不生神鬼
X12n0275_p0390b14║生生不生。藥叉羅剎。及富單那。迦吒富單那。鳩槃茶
X12n0275_p0390b15║毗舍遮等。并諸餓鬼。有形無形。有想無想。如是惡處。
X12n0275_p0390b16║藥叉羅剎等，現觀音圓通。富單那加云迦吒者，亦
X12n0275_p0390b17║眷屬類也。△三不生貧賤。
X12n0275_p0390b18║是善男子，若讀若誦，若書若寫，若帶若藏，諸色供養，
X12n0275_p0390b19║劫劫不生，貧窮下賤，不可樂處。
X12n0275_p0390b20║背念曰誦，圖印曰寫，密佩曰藏。貧則困苦，賤則役
X12n0275_p0390b21║苦，皆妨道業。離不可樂，定生可樂也。長水曰：以持
X12n0275_p0390b22║尊勝也。△三、常生佛前常隨佛學修證必速分三。
X12n0275_p0390b23║△一、共佛功德
X12n0275_p0390b24║此諸眾生縱其自身不作福業，十方如來所有功德
X12n0275_p0390c01║悉與此人。
X12n0275_p0390c02║此科尚是生佛界之由，以多福德因緣方生。今持
X12n0275_p0390c03║呪能感諸佛惠錫功德，故得定生。彌陀經謂念佛
X12n0275_p0390c04║即是多福，當由慧錫。△二、共佛生處。
X12n0275_p0390c05║由是得於恒河沙阿僧祇不可說不可說劫，常與諸
X12n0275_p0390c06║佛同生一處。
X12n0275_p0390c07║由是者，由前佛錫功德故，得常共佛生也。△三、共
X12n0275_p0390c08║佛熏修
X12n0275_p0390c09║無量功德，如惡叉聚，同處熏修，永無分散。
X12n0275_p0390c10║此方生後功德既常隨佛，凡佛功德一一有分，故
X12n0275_p0390c11║得生必際會，親炙熏染，長劫而不離也。△四、眾行
X12n0275_p0390c12║成就，又分為五：△一、成具戒律
X12n0275_p0390c13║是故能令破戒之人戒根清淨，未得戒者令其得戒。
X12n0275_p0390c14║△二成精進行。
X12n0275_p0390c15║未精進者，令得精進。
X12n0275_p0390c16║△三、成智慧行
X12n0275_p0390c17║無智慧者，令得智慧。
X12n0275_p0390c18║△四、成清淨行。
X12n0275_p0390c19║不清淨者，速得清淨。
X12n0275_p0390c20║△五成齋戒行。
X12n0275_p0390c21║不持齋戒，自成齋戒。
X12n0275_p0390c22║人有宿障，屢欲齋戒，不得成就，呪能成之。或業礙
X12n0275_p0390c23║地礙，及無師無壇，不得齋戒，許但持呪，同於齋戒。
X12n0275_p0390c24║△諸罪消滅分為四。△一破戒罪滅又分二。△一輕重
X12n0275_p0391a01║齊銷。
X12n0275_p0391a02║阿難！是善男子持此呪時，設犯禁戒於未受時，持呪
X12n0275_p0391a03║之後眾破戒罪，無問輕重一時消滅。
X12n0275_p0391a04║溫陵曰：未受時者，未持呪時也。可見持呪之後，不
X12n0275_p0391a05║可更造也。△二、食噉並宥。
X12n0275_p0391a06║縱經飲酒，食噉五辛，種種不淨，一切諸佛、菩薩、金剛、
X12n0275_p0391a07║天仙、鬼神不將為過。
X12n0275_p0391a08║此有三說：酌量觀經之一字，似未持之前經過之
X12n0275_p0391a09║事，持呪之後悉皆宥之，非持呪之人縱恣無度也。
X12n0275_p0391a10║又或持呪人有不得已偶經此事，竝可宥之，亦非
X12n0275_p0391a11║縱恣也。或真慈開許不能具齋戒者，亦聽持之，旋
X12n0275_p0391a12║可消罪。如水投湯之喻，顯呪殊勝而已。準前未受
X12n0275_p0391a13║之語，前二說理長。若參四律三漸之文，則真修希
X12n0275_p0391a14║證之人，清淨持之為上也。△二、違式罪滅分二。△一、
X12n0275_p0391a15║不淨即淨。
X12n0275_p0391a16║設著不淨破弊衣服，一行一住悉同清淨。
X12n0275_p0391a17║此亦行頭陀行，清貧不備，令持之，勿疑非富饒，故
X12n0275_p0391a18║意為此。△二不壇即壇
X12n0275_p0391a19║縱不作壇，不入道場，亦不行道。誦持此呪，還同入壇
X12n0275_p0391a20║行道，功德無有異也。
X12n0275_p0391a21║前之壇法，極難全備。此許無壇持呪，勿疑功德差
X12n0275_p0391a22║別也。況若更能常住大定，是真寂滅場地，當亦愈
X12n0275_p0391a23║於徒有壇相，而不具定心者矣。△三極重罪滅。
X12n0275_p0391a24║若造五逆無間重罪，及諸比丘、比丘尼四棄、八棄，誦
X12n0275_p0391b01║此呪已，如是重業，猶如猛風吹散沙聚，悉皆滅除，更
X12n0275_p0391b02║無毫髮。
X12n0275_p0391b03║此未發心持呪之前所犯，可仗呪力滅盡，不可更
X12n0275_p0391b04║疑不盡，決非令持呪無畏，肆犯此惡也。孤山曰：比
X12n0275_p0391b05║丘四棄，即殺、盜、婬、妄四根本重罪，梵語波羅夷，此
X12n0275_p0391b06║云棄，謂犯此者，永棄佛法邊外，猶如死屍，大海不
X12n0275_p0391b07║受也。比丘尼復加四棄，曰觸八覆隨，即第五不得
X12n0275_p0391b08║染心男身相觸，第六不得染心男捉手、捉衣、入屏
X12n0275_p0391b09║處、屏處共立、共語、共行、身相倚、相期等八事，第七
X12n0275_p0391b10║不得覆他重罪，第八不得隨舉大僧供給衣食，即
X12n0275_p0391b11║為僧所舉，未作共住法者，不得隨彼也。通上故名
X12n0275_p0391b12║八棄。僧所舉者，即舉訐之義也。△四極遠罪滅又
X12n0275_p0391b13║分為二科。△一、積罪未懺。
X12n0275_p0391b14║阿難！若有眾生從無量無數劫來，所有一切輕重罪
X12n0275_p0391b15║障，從前世來未及懺悔。
X12n0275_p0391b16║△二、以呪滅盡。
X12n0275_p0391b17║若能讀誦書寫此呪，身上帶持，若安住處莊宅園舘，
X12n0275_p0391b18║如是積業猶湯消雪。
X12n0275_p0391b19║解讀誦者，不書亦可；不解誦者，書帶安置兼之尤
X12n0275_p0391b20║妙。△六、速悟無生。
X12n0275_p0391b21║不久皆得悟無生忍。
X12n0275_p0391b22║圓實初住，便證此忍，別教當在地上。詳前發通，乃
X12n0275_p0391b23║是定心成就所發。今悟無生，乃是慧心成就所發。
X12n0275_p0391b24║前但了知不昧，未必實證萬法無生，應知後位深
X12n0275_p0391c01║於前位。況得此忍之後，罪福皆空，聖凡情盡，可以
X12n0275_p0391c02║魔佛一如，方能徧涉苦惡諸趣，而無礙無擇。故知
X12n0275_p0391c03║此科超前諸科，而為助道之成功矣。又所謂出世
X12n0275_p0391c04║間智者，發通成始，而無生成終也。按六料，前四即
X12n0275_p0391c05║為人生善悉檀，第五對治破惡，第六第一義入理
X12n0275_p0391c06║也。而前之救難，後之應求，乃世界歡喜悉檀也。餘
X12n0275_p0391c07║可類知。助成道業已竟。△三、稱遂願求。前救難屬
X12n0275_p0391c08║悲拔苦，此應求屬慈與樂。分二：△一生前願求分四。
X12n0275_p0391c09║△一求男女
X12n0275_p0391c10║復次，阿難！若有女人未生男女欲求孕者，若能至心
X12n0275_p0391c11║憶念斯呪，或能身上帶此悉怛多怛般囉者，便生福
X12n0275_p0391c12║德智慧男女。
X12n0275_p0391c13║△二求長命。
X12n0275_p0391c14║求長命者，即得長命。
X12n0275_p0391c15║△三求果報。
X12n0275_p0391c16║欲求果報，速圓滿者，速得圓滿。
X12n0275_p0391c17║此中福利果報及修行果報，似皆渾含。若修行果
X12n0275_p0391c18║報通上三悉，大端助道業中已有修行果報，此應
X12n0275_p0391c19║多是福利果報。△四、求身色
X12n0275_p0391c20║身命色力，亦復如是。
X12n0275_p0391c21║此是長命，復兼聰明不衰，百體康徤者也。△二、命
X12n0275_p0391c22║終往生。
X12n0275_p0391c23║命終之後，隨願往生十方國土，必定不生邊地下賤，
X12n0275_p0391c24║何況雜形。
X12n0275_p0392a01║此約稱願，故別於助道也。約眾生以顯各利已竟。
X12n0275_p0392a02║△二、約國土以顯普益。前明各人誦帶各得其益，
X12n0275_p0392a03║此惟書寫安置以普益合國合邑等，此正世界悉
X12n0275_p0392a04║檀也。分三：△一諸難消除又分三。△一、先舉難處。
X12n0275_p0392a05║阿難！若諸國土州縣聚落饑荒疫癘，或復刀兵賊難
X12n0275_p0392a06║鬬諍，兼餘一切厄難之地。
X12n0275_p0392a07║△二安城迎供又分為二科△一教以安呪
X12n0275_p0392a08║寫此神呪，安城四門并諸支提或脫闍上。
X12n0275_p0392a09║溫陵曰支提，此云可供養處，即淨剎之通稱也。脫
X12n0275_p0392a10║闍云幢。△二、供佩身家
X12n0275_p0392a11║令其國土所有眾生奉迎斯呪，禮拜恭敬，一心供養。
X12n0275_p0392a12║令其人民各各身佩，或各各安所居宅地。
X12n0275_p0392a13║△三、結難消除。
X12n0275_p0392a14║一切災厄，悉皆消滅。
X12n0275_p0392a15║△二兆民豐樂。
X12n0275_p0392a16║阿難！在在處處國土眾生，隨有此呪，天龍歡喜，風雨
X12n0275_p0392a17║順時，五糓豐殷，兆庶安樂。
X12n0275_p0392a18║此須約舉國咸知信敬，或君臣守令悉遇知音，教
X12n0275_p0392a19║民敬重，方獲靈通。譬持呪者，多久方靈，暫時豈能
X12n0275_p0392a20║速効？此亦如是，至敬方靈。若也呪雖徧有，束之高
X12n0275_p0392a21║閣，曾無敬禮，或更置於偎褻之地，塵穢不收，而責
X12n0275_p0392a22║呪無驗者，亦惑之甚也。餘皆放此，思之。△三、惡星
X12n0275_p0392a23║不現分為二。△一、略標。
X12n0275_p0392a24║亦復能鎮一切惡星，隨方變恠，灾障不起，人無橫夭，
X12n0275_p0392b01║杻械枷鎻不著其身，晝夜安眠，常無惡夢。
X12n0275_p0392b02║△二、詳釋又分為二科。△一、釋諸星現灾
X12n0275_p0392b03║阿難，是娑婆界有八萬四千灾變惡星，二十八大惡
X12n0275_p0392b04║星而為上首，復有八大惡星以為其主，作種種形出
X12n0275_p0392b05║現世時，能生眾生種種灾異。
X12n0275_p0392b06║溫陵曰：八萬四千，應眾生煩惱業也。二十八則四
X12n0275_p0392b07║方之紀，八則五行之經，及羅計孛也。順則福應，逆
X12n0275_p0392b08║則災應，所謂惠迪吉，從逆凶也。能生灾異者，亦應
X12n0275_p0392b09║其逆而已。如彗孛飛流，應同分，非星之為也。△二、
X12n0275_p0392b10║釋鎮銷方量。
X12n0275_p0392b11║有此呪地悉皆消滅，十二由旬成結界地，諸惡灾祥
X12n0275_p0392b12║永不能入。
X12n0275_p0392b13║溫陵曰：以呪力叶乎百順，故惡變悉滅於天，灾祥
X12n0275_p0392b14║不入其境。祥，吉凶之先兆也。二、詳伸護生助道以
X12n0275_p0392b15║出由已竟△三、承明行人必證以結勸。初科勸持，
X12n0275_p0392b16║是舉初修却魔以示勸；此科結勸，明言決定開心，
X12n0275_p0392b17║是舉終證以欣勸也。分二：△一、承明故說保安承明
X12n0275_p0392b18║佛說本意，多為保安行人爾。又分二：△一、保護安隱。
X12n0275_p0392b19║是故如來宣示此呪，於未來世保護初學諸修行者
X12n0275_p0392b20║入三摩地，身心泰然得大安隱。
X12n0275_p0392b21║△二、遠離魔冤。
X12n0275_p0392b22║更無一切諸魔鬼神，及無始來冤橫宿殃，舊業陳債，
X12n0275_p0392b23║來相惱害。
X12n0275_p0392b24║△二、正示無過必證，又三：△一舉現未之人。
X12n0275_p0392c01║汝及眾生，諸有學人，及未來世，諸修行者。
X12n0275_p0392c02║△二、明不犯四過。
X12n0275_p0392c03║依我壇場如法持戒，所受戒主逢清淨僧，持此呪心
X12n0275_p0392c04║不生疑悔。
X12n0275_p0392c05║四過，謂一壇差，二戒缺，三師穢，四疑悔。犯一則難
X12n0275_p0392c06║現生，取證遠因而已。故知前之開許，非許真修之
X12n0275_p0392c07║輩也。△三、決必得心通。
X12n0275_p0392c08║是善男子於此父母所生之身，不得心通十方如來，
X12n0275_p0392c09║便為妄語。
X12n0275_p0392c10║父母生身，言不待後身方證也。吳興曰：心通者，據
X12n0275_p0392c11║前所說，不出三義：一者證果，即端坐百日，有利根
X12n0275_p0392c12║者，不起于座，得須陀洹也。二者發解，謂縱其身心
X12n0275_p0392c13║聖果未成，決定自知成佛不謬。三者宿命，是人應
X12n0275_p0392c14║時心能記憶，八萬四千恒河沙劫，周徧了知，得無
X12n0275_p0392c15║疑惑矣。如來重說已竟。△三、會眾願護。問：呪自有
X12n0275_p0392c16║力，何勞人護？答：唵字後方為正呪，前皆歸請三寶
X12n0275_p0392c17║威力，或各心呪，以諸聖護生願同故也。又有八部
X12n0275_p0392c18║神王名號，固亦有本願，而兼遵佛勅，且以護生功
X12n0275_p0392c19║德，嚴自果也。至於凡類小神，霑呪妙力，脫苦得樂，
X12n0275_p0392c20║所謂皆領深恩守護也。是以行人持呪自力，又兼
X12n0275_p0392c21║外護他力，由是持帶功德，巍巍不可測知矣。問：真
X12n0275_p0392c22║慈之於行人，無不可護，何必令其持呪方護？答：呪
X12n0275_p0392c23║有神功，令其先生自力，又假呼請為緣。且呪如天
X12n0275_p0392c24║子之勅，故領勅者尊勝幹國，諸王臣無不護之，否
X12n0275_p0393a01║則卑劣無幹，莫之護也。又持呪如讀書人，必為世
X12n0275_p0393a02║用，王臣無不作養薦拔之，不讀無用，則養薦何施？
X12n0275_p0393a03║又行人如戰士，呪如利刃甲冑，諸聖如助戰之人，
X12n0275_p0393a04║故甲兵具者，可以助其必勝，不具則助何益哉？略
X12n0275_p0393a05║述少義，足明呪護須兼持者，可勿疑矣。分二：△一、外
X12n0275_p0393a06║眾護持。以具世間之相，未標菩薩之號，故云外也。
X12n0275_p0393a07║然其權實不定，若權現，則皆內祕菩薩，外乃假名。
X12n0275_p0393a08║若實凡夫，則外乃實號也。又分五：△一金剛力士眾。
X12n0275_p0393a09║說是語已，會中無量百千金剛，一時佛前合掌頂禮，
X12n0275_p0393a10║而白佛言：如佛所說，我當誠心保護如是修菩提者。
X12n0275_p0393a11║此現具執金剛身，不同後之菩薩也。修菩提者，以
X12n0275_p0393a12║持呪修耳根圓通為上，後皆放此。△二、兩天統尊
X12n0275_p0393a13║眾。
X12n0275_p0393a14║爾時，梵王并天帝釋、四天大王，亦於佛前同時頂禮，
X12n0275_p0393a15║而白佛言：審有如是修學善人，我當盡心至誠保護，
X12n0275_p0393a16║令其一生所作如願。
X12n0275_p0393a17║審，猶果也。一生如願，謂令現生取證及心通也。此
X12n0275_p0393a18║入理悉檀。若作事事如願，即餘三悉矣。△三、八部
X12n0275_p0393a19║統尊眾。
X12n0275_p0393a20║復有無量藥叉大將，諸羅剎王、富單那王、鳩槃茶王、
X12n0275_p0393a21║毗舍遮王、頻那夜迦諸大鬼王及諸鬼帥，亦於佛前
X12n0275_p0393a22║合掌頂禮：我亦誓願護持是人，令菩提心速得圓滿。
X12n0275_p0393a23║誓常護，令大果速成就也。△四、照臨主宰眾。
X12n0275_p0393a24║復有無量日月天子、風師、雨師、雲師、雷師并電伯等，
X12n0275_p0393b01║年歲巡官諸星眷屬，亦於會中頂禮佛足而白佛言：
X12n0275_p0393b02║我亦保護是修行人，安立道場得無所畏。
X12n0275_p0393b03║師伯，亦主宰統尊之稱。年歲巡官，即四直功曹之
X12n0275_p0393b04║類。特護道場者，是於尅期取證之人。倍護，令不畏
X12n0275_p0393b05║魔，非全不護，隨便修眾也。△五地祇天神眾
X12n0275_p0393b06║復有無量山神海神，一切土地水陸空行萬物精祇，
X12n0275_p0393b07║并風神王無色界天，於如來前同時稽首而白佛言：
X12n0275_p0393b08║我亦保護是修行人，得成菩提永無魔事。
X12n0275_p0393b09║山海神，川嶽主也。土地，地祗類也。水陸空行，舉三
X12n0275_p0393b10║居以該多眾也。萬物精祇，如主樹木苗稼等神。以
X12n0275_p0393b11║上皆有形之類，下該無形。風神王似舜，若多主空
X12n0275_p0393b12║神也。經云：其形如風。無色界天，無業果色，皆無形
X12n0275_p0393b13║類也。而同言稽首者，或仗佛威光，暫能現身也。溫
X12n0275_p0393b14║陵謂補全三界四大，亦通，但缺火神。外眾護持已
X12n0275_p0393b15║竟。△二、內聖護持。本跡雙彰，故標內教之聖。分三
X12n0275_p0393b16║科：△一、指人敘儀。
X12n0275_p0393b17║爾時，八萬四千那由他恒河沙俱胝金剛藏王菩薩，
X12n0275_p0393b18║在大會中即從座起，頂禮佛足而白佛言：
X12n0275_p0393b19║證究竟堅固之理，故稱金剛。祕跡護持，故稱藏。慈
X12n0275_p0393b20║威尊勝，折攝並行，故稱王。菩薩是其常儀，降魔則
X12n0275_p0393b21║現持杵忿怒金剛之相，故云爾。△二、顯本久護。
X12n0275_p0393b22║世尊！如我等輩所修功業，久成菩提不取涅槃，常隨
X12n0275_p0393b23║此呪救護末世修三摩地正修行者。
X12n0275_p0393b24║功業久成，即歷位斷證已極，不取涅槃，但不偏取
X12n0275_p0393c01║寂滅，而實圓住三祕密藏。常隨下，表其不捨眾生，
X12n0275_p0393c02║帶果行因，以酧護生本願，皆自顯其本。△三、正明
X12n0275_p0393c03║護持，分為四：△一、定散俱護。
X12n0275_p0393c04║世尊！如是修心求正定人，若在道場及餘經行，乃至
X12n0275_p0393c05║散心遊戲聚落，我等徒眾常當隨從侍衛此人。
X12n0275_p0393c06║道場經行，俱攝心正定之時，即反聞自性，入流亡
X12n0275_p0393c07║所等時也。乃至下，亦是發心起修之後，但初心間
X12n0275_p0393c08║斷，有時散心，菩薩亦不以其散心而不護也。由是
X12n0275_p0393c09║而觀，持呪修行之人，亦當自知尊重，不應作破戒
X12n0275_p0393c10║穢行，以仰愧於菩薩也。△二魔魅盡祛分為二。△一、
X12n0275_p0393c11║正明盡祛
X12n0275_p0393c12║縱令魔王大自在天。求其方便終不可得。諸小鬼神
X12n0275_p0393c13║去此善人十由旬外。
X12n0275_p0393c14║大自在，亦色界魔天。△二、開除發心。
X12n0275_p0393c15║除彼發心樂修禪者。
X12n0275_p0393c16║彼指諸小鬼神發心好禪，彼亦自護行人，故不祛
X12n0275_p0393c17║除，許令親近。△三、違越必滅。
X12n0275_p0393c18║世尊，如是惡魔、若魔眷屬欲來侵擾是善人者，我以
X12n0275_p0393c19║寶杵殞碎其首猶如微塵。
X12n0275_p0393c20║殞，壞也。寶杵擬之即碎，不待觸擊。孤山曰：以上羣
X12n0275_p0393c21║靈，皆獲本心，住首楞嚴，能建大義，示現菩薩諸天
X12n0275_p0393c22║鬼神等像，護持行人耳。而言以寶杵碎首者，若涅
X12n0275_p0393c23║槃殺闡提仙，預誅淨行，皆由住無緣慈，得一子地，
X12n0275_p0393c24║乃能如是。△四、常令如意
X12n0275_p0394a01║恒令此人，所作如願。
X12n0275_p0394a02║如願準前。自初喻華屋請修以至此文，當為巧修
X12n0275_p0394a03║正助周。夫二修雖皆最初方便，而耳門深入是為
X12n0275_p0394a04║正修，而道場持呪皆為助行。是知方便修人自分
X12n0275_p0394a05║利鈍二根，根稍利者固不必道場等助，而自可解
X12n0275_p0394a06║耳根以入圓通，如阿難是也。根稍鈍而不能促入
X12n0275_p0394a07║者，方用後門助之。問：此既一周，何無證悟之人？答，
X12n0275_p0394a08║證悟在正行之末，此但助行，故無證悟。其於經題
X12n0275_p0394a09║四實法中，正屬修證了義耳。說三摩提令依妙心
X12n0275_p0394a10║一門深入一大科已竟。△三說禪那。令住圓定，歷
X12n0275_p0394a11║位修證。此答阿難妙禪那之請也。然與上科，皆不
X12n0275_p0394a12║離前性定華屋。前如得門而入，此如陞堂入室之
X12n0275_p0394a13║次第。但兼前緣了二因，定慧雙融為勝耳。分二。△一
X12n0275_p0394a14║阿難謝教請位又三。△一具儀陳白。
X12n0275_p0394a15║阿難即從座起，頂禮佛足而白佛言：
X12n0275_p0394a16║△二謝教之言又分為二。△一述過謝益。此與上科，
X12n0275_p0394a17║亦可總屬上謝修之尾，奈文理連下。今作謝前請
X12n0275_p0394a18║後之科又二。△一、述多聞未修。
X12n0275_p0394a19║我輩愚鈍，好為多聞，於諸漏心，未求出離。
X12n0275_p0394a20║諸漏心，謂微細煩惱，住地深惑，不止四住，愚則難
X12n0275_p0394a21║明，鈍則難斷，況躭強記而未專求，故久未出離也。
X12n0275_p0394a22║△二謝蒙教獲益。
X12n0275_p0394a23║蒙佛慈誨，得正薰修，身心快然，獲大饒益。
X12n0275_p0394a24║慈誨，即前選根、加行二門開示也。正助分明，進修
X12n0275_p0394b01║無惑，故快然饒益也。△二正以請位又分二。△一、確
X12n0275_p0394b02║指果前
X12n0275_p0394b03║世尊，如是修證佛三摩地未到涅槃。
X12n0275_p0394b04║△二歷請諸位。
X12n0275_p0394b05║云何名為乾慧之地？四十四心至何漸次得修行目？
X12n0275_p0394b06║詣何方所名入地中？云何名為等覺菩薩？
X12n0275_p0394b07║乾慧，信前一位也。長水曰：信住行向及加行，名四
X12n0275_p0394b08║十四心也。○前是舉其中位，下乃原始要終。故所
X12n0275_p0394b09║謂漸次者，即最初乾慧之前三漸次也。當云：其始
X12n0275_p0394b10║也，用何漸次，發足修行。其終也，詣何方所，深入地
X12n0275_p0394b11║上。末二句易知，窮極因位也。（深研此文，當有錯簡。至何二句，當在三摩
X12n0275_p0394b12║地下。則始終順序，不費曲釋。今作先舉中位，而後要始終。乃將錯就錯，終不順也。試詳之。）此問
X12n0275_p0394b13║中所顯五十九位，以彼欲明修因，故但問因位，加
X12n0275_p0394b14║妙覺成六十位矣。△三拜同眾仰。
X12n0275_p0394b15║作是語已，五體投地。大眾一心佇佛慈音，瞪瞢瞻仰。
X12n0275_p0394b16║△二、如來對示緣起。緣起，謂染淨二緣，皆依心起。
X12n0275_p0394b17║眾生依本覺而起，不覺即染緣起，而遂成十二類
X12n0275_p0394b18║生無邊生死。諸聖依不覺而起，始覺即淨緣起，而
X12n0275_p0394b19║遂成六十聖位無邊果海。分為三科：△一、如來讚許。
X12n0275_p0394b20║爾時，世尊讚阿難言：善哉，善哉！汝等乃能普為大眾
X12n0275_p0394b21║及諸末世一切眾生，修三摩地求大乘者，從於凡夫
X12n0275_p0394b22║終大涅槃，懸示無上正修行路。汝今諦聽，當為汝說。
X12n0275_p0394b23║懸者，遠也，先也。懸示者，言未及深證，預先懸遠，而
X12n0275_p0394b24║談所歷諸位，乃至極證寶所，亦無不委示也。無上
X12n0275_p0394c01║正修者，顯此中所示，皆了義修證，非同不了義也。
X12n0275_p0394c02║△二、大眾誠聽：
X12n0275_p0394c03║阿難大眾合掌刳心，默然受教。
X12n0275_p0394c04║刳者，刮剔也。刳心謂虗淨其心，絕無疑質辯難，但
X12n0275_p0394c05║惟一心渴仰承聽之也。△三、正以說示又二。△一總
X12n0275_p0394c06║以略標復分為二科。△一、所依真如
X12n0275_p0394c07║佛言：阿難！當知妙性圓明離諸名相，本來無有世界
X12n0275_p0394c08║眾生。
X12n0275_p0394c09║妙性即真如，在生滅門即本覺。圓明謂純是無上
X12n0275_p0394c10║知覺，名言未彰，義相未涉，故離諸名相。凡言世界
X12n0275_p0394c11║眾生，且兼依正，名相是假法，依正是實法。又首句
X12n0275_p0394c12║是圓成實性，為能離；次句是徧計執性，末句是依
X12n0275_p0394c13║他起性，為所離也。△二、所起生滅。依真如而有生
X12n0275_p0394c14║滅分二。△一、略示染緣起。
X12n0275_p0394c15║因妄有生，因生有滅，生滅名妄。
X12n0275_p0394c16║因妄有生者，即依無明而展轉，遂至無情發生，有
X12n0275_p0394c17║情受生也。滅即無情之壞，而有情之死，此對待必
X12n0275_p0394c18║然也。△二、略示淨緣起。
X12n0275_p0394c19║滅妄名真，是稱如來無上菩提及大涅槃二轉依號。
X12n0275_p0394c20║發真歸元，則世界眾生，一皆消殞。由是生滅，已復
X12n0275_p0394c21║真常。故曰滅妄名真，此是實果。下但稱出果名而
X12n0275_p0394c22║已。約名真二字稱菩提，以菩提即真智也。約滅妄
X12n0275_p0394c23║二字稱涅槃，以涅槃即無生滅也。然菩提轉煩惱，
X12n0275_p0394c24║而涅槃轉生死。故曰二轉依號也。△二、各以詳示
X12n0275_p0395a01║分為二科。△一、詳示染緣起則徧成輪迴。又二：△一、勸
X12n0275_p0395a02║識顛倒。須識顛倒染果，後可番取淨果。此所以未
X12n0275_p0395a03║談聖位，而先敘輪迴之故也。又三。△一、按定問意。
X12n0275_p0395a04║阿難！汝今欲修真三摩地，直詣如來大涅槃者。
X12n0275_p0395a05║真三摩地，但宗耳門。圓通直詣二字，即具含果。前
X12n0275_p0395a06║諸位涅槃，即極果也。△二、勸先識倒。
X12n0275_p0395a07║先當識此眾生、世界二顛倒因。
X12n0275_p0395a08║凡言眾生世界，則世界即情世間，惟正非依。吳興
X12n0275_p0395a09║曰：世界顛倒，蓋指正報，即十二類生也。答：阿難！所
X12n0275_p0395a10║入地位，位由悟入，悟必由迷。迷之為凡，悟之為聖，
X12n0275_p0395a11║皆正報之事，非器界之謂也。○此蓋於一正報，分
X12n0275_p0395a12║約因果成二倒耳，至後自見矣。△三、結歸所問。
X12n0275_p0395a13║顛倒不生，斯則如來，真三摩地。
X12n0275_p0395a14║阿難原問佛三摩地中位次，今云不顛倒，即正定，
X12n0275_p0395a15║所謂位由悟入也。△二徵釋二倒又二。△一、徵釋眾
X12n0275_p0395a16║生顛倒，又分為三：△一徵起
X12n0275_p0395a17║阿難！云何名為眾生顛倒？
X12n0275_p0395a18║△二、正釋，分三：△一順流成有。順之一字，即任運所
X12n0275_p0395a19║起俱生之惑。窮源而論，雖遠依無明雙兼二執，而
X12n0275_p0395a20║近約分段親依，仍多界內之思惑耳。成有者，葢從
X12n0275_p0395a21║本無生死中，順流而起生死之業也。分三：△一、推敘
X12n0275_p0395a22║從無而有。
X12n0275_p0395a23║阿難，由性明心、性明圓故，因明發性，性妄見生，從畢
X12n0275_p0395a24║竟無成究竟有。
X12n0275_p0395b01║溫陵曰：性明心，指真如體也。性明圓，言不守自性
X12n0275_p0395b02║也。由其不守自性，故因妄明而發妄性，因妄性而
X12n0275_p0395b03║生妄見，於是從無相真，成有相妄。○明圓，即能流
X12n0275_p0395b04║動之意。故不守自性，乃隨緣義也。妄明，即無明。妄
X12n0275_p0395b05║性，即業識性。妄見，即二執俱生。以上竝屬於惑。下
X12n0275_p0395b06║之從無成有者，即業成必招果報之相。此有字，即
X12n0275_p0395b07║十二因緣中有支，乃任運趣生之業也。然究竟二
X12n0275_p0395b08║字，即展轉取著造作成就之意。故此有，且勿作身
X12n0275_p0395b09║相會之。下世界內分段二字，方是身相也。△二、曉
X12n0275_p0395b10║示雖有恒無
X12n0275_p0395b11║此有所有，非因所因，住所住相，了無根本。
X12n0275_p0395b12║上有字即能有之惑，下所有即業也。次句總明無
X12n0275_p0395b13║因，葢明此業非真能因，此惑非真所因也。住者，相
X12n0275_p0395b14║續之謂也。方生曰有，相總不斷曰住。蓋有為能住，
X12n0275_p0395b15║惑為所住。末句總言二相，悉皆無本可據也。既無
X12n0275_p0395b16║因無本，所以雖有恒無也。△三、判決依無妄立。
X12n0275_p0395b17║本此無住，建立世界，及諸眾生。
X12n0275_p0395b18║吳興曰：本此無住者，住即依也。推本至末，了無所
X12n0275_p0395b19║依也。○無住，即了無根本之惑業也。此世界在眾
X12n0275_p0395b20║生之上，而又加一及字，即所兼帶之依報山河大
X12n0275_p0395b21║地等也。如云：此無住本，不但為眾生之本，而山河
X12n0275_p0395b22║大地，及與眾生，皆依之而建立也。若是生先界後，
X12n0275_p0395b23║方是說情世間。舊註不達界生先後之辨，有依有
X12n0275_p0395b24║正，輙分總別，不顧與上徵辭矛盾，欠研究耳。又真
X12n0275_p0395c01║心亦有無住之義，如無住處涅槃，乃不滯一法之
X12n0275_p0395c02║謂，非今經意也。順流成有已竟。△二、邪復成非。邪
X12n0275_p0395c03║之一字，即欣厭所起分別之惑。若窮源而論，仍同
X12n0275_p0395c04║上科。遠依無明及兼法執，若近約分段親依，亦多
X12n0275_p0395c05║界內之見惑也。成非者，葢因久流生死，疲厭求復，
X12n0275_p0395c06║不知出要，展轉邪修也。分為三：△一本無可復。
X12n0275_p0395c07║迷本圓明，是生虗妄。妄性無體，非有所依。
X12n0275_p0395c08║妄業不能虧，曰本圓。妄惑不能蔽，曰本明。此本圓
X12n0275_p0395c09║明，即不變之性體。眾生特為迷此不變之性，故生
X12n0275_p0395c10║虗妄惑業，而追窮妄性，了無實體，亦無依據，總言
X12n0275_p0395c11║真不變而妄本空也。然妄既本空，則妄無可離。真
X12n0275_p0395c12║既不變，則真無可復矣。△二、諸復皆非。既無可離
X12n0275_p0395c13║可復，則凡求復者，皆非真也。又二科。△一、先以況顯。
X12n0275_p0395c14║又二：△一、先明正復猶非。
X12n0275_p0395c15║將欲復真，欲真已非真。真如性。
X12n0275_p0395c16║此舉內教小乘及大乘權，漸順正理而復真者，尚
X12n0275_p0395c17║皆非真得於真如之性，亦以其於無可離者而強
X12n0275_p0395c18║離，於無可復者而強復故也。此可見惟圓頓人不
X12n0275_p0395c19║離之離，不復之復，方為得矣。△二、況顯邪復益非。
X12n0275_p0395c20║非真求復，宛成非相。
X12n0275_p0395c21║此指一切外道不見正理，種種邪修盡是，非真求
X12n0275_p0395c22║復也。宛成非相者，言顯然墮於邪妄因果，展轉支
X12n0275_p0395c23║離，違遠圓通，背涅槃城，同後陰魔之黨矣。△二後
X12n0275_p0395c24║以詳陳。
X12n0275_p0396a01║非生非住，非心非法，展轉發生。
X12n0275_p0396a02║此竝屬惑，即是見惑。下科方結為業，至後世界方
X12n0275_p0396a03║以說身即果，故舊釋身受非是。今非生即非因計
X12n0275_p0396a04║因，謂妄計邪修為生果之因也。非住即非果計果，
X12n0275_p0396a05║謂妄計諸無常處為常住之果也。非心即邪智也，
X12n0275_p0396a06║總攝一切邪妄見解標樹宗旨，各各自謂明本來
X12n0275_p0396a07║心也。非法即邪境也，總攝一切邪妄修證建立法
X12n0275_p0396a08║門，各各自謂得無上法也。末句總結，謂邪因邪果
X12n0275_p0396a09║邪智邪境互相引發，故展轉發生諸復皆非已竟。
X12n0275_p0396a10║△三、結惑成業。
X12n0275_p0396a11║生力發明，熏以成業。
X12n0275_p0396a12║生力，即邪惑之力。發明，即依惑造作薰習也。蓋初
X12n0275_p0396a13║薰始稱發明，薰久習定，所謂業已成矣，不可改移
X12n0275_p0396a14║也。亦是薰成業種，必招邪果之隨眠也。△三、總明
X12n0275_p0396a15║招感。
X12n0275_p0396a16║同業相感，因有感業，相滅相生。
X12n0275_p0396a17║總承前二科俱生分別二種惑業，明招感互滅互
X12n0275_p0396a18║生之果報也。良以眾生所以受分段生死者，必親
X12n0275_p0396a19║依見思二惑，造業招感。然見思互有輕重或等分，
X12n0275_p0396a20║且窮其初起，必思先而見後，故經中前後歷敘之。
X12n0275_p0396a21║其於俱生，惑業略而顯妄多，以任運簡易，而妄源
X12n0275_p0396a22║不可不首彰也。於分別，則顯妄少而惑業詳，以邪
X12n0275_p0396a23║計多端，而妄源不勞於重敘也。至此科，乃雙承總
X12n0275_p0396a24║明招感也。同業者，以業同必同聚也。相感者，以聚
X12n0275_p0396b01║久不無順逆二事，互相感動其心也。因有感業者，
X12n0275_p0396b02║亦成業種之意。如以順事相感動者，則成恩愛不
X12n0275_p0396b03║捨之業種。以逆事相感動者，則成冤恨不捨之業
X12n0275_p0396b04║種。末句略彰隔生之酬報，以見惑業所以為生緣
X12n0275_p0396b05║也。以冤恨聚者則相滅，以恩愛聚者則相生。此亦
X12n0275_p0396b06║約現業以定來果，非正談果報。在下世界顛倒科
X12n0275_p0396b07║中，正釋已竟。△三、結成。
X12n0275_p0396b08║由是故有眾生顛倒。
X12n0275_p0396b09║由是者，即由此二惑二業之故也。故知眾生乃約
X12n0275_p0396b10║因而說也。徵釋眾生顛倒一科已竟。△二、徵釋世
X12n0275_p0396b11║界顛倒。分三：△一徵起
X12n0275_p0396b12║阿難！云何名為世界顛倒？
X12n0275_p0396b13║△二、正釋，分二：△一、釋成世界名數又二。△一、釋成名
X12n0275_p0396b14║字。
X12n0275_p0396b15║是有所有，分段妄生，因此界立；非因所因，無住所住，
X12n0275_p0396b16║遷流不住，因此世成。
X12n0275_p0396b17║此科釋成世界二字，前之惑業為能有，今之正報
X12n0275_p0396b18║為所有，因果成就，由是分段生死之身，從無生而
X12n0275_p0396b19║妄生，約此分段根身，建立有情之界，而界之名字，
X12n0275_p0396b20║由此而得也。又此妄生，本非能因所因，本無能住
X12n0275_p0396b21║所住，自是念念遷流不住之法，因此三世相續而
X12n0275_p0396b22║成，而世之名字，由此而得也。△二、釋成數量。
X12n0275_p0396b23║三世四方，和合相涉，變化眾生，成十二類。
X12n0275_p0396b24║身之四方，即左右前後。此約世界本數交涉，三四
X12n0275_p0396c01║四三，宛轉十二，皆應數而成變化。△二、推由六想
X12n0275_p0396c02║成輪。問：既曰推由，豈不是因？答：此取受生時，循聲
X12n0275_p0396c03║逐色，而取著成輪，所謂潤生而非潤業，故屬果不
X12n0275_p0396c04║屬因也。分為三：△一、示吸塵次第
X12n0275_p0396c05║是故世界因動有聲，因聲有色，因色有香，因香有觸，
X12n0275_p0396c06║因觸有味，因味知法。
X12n0275_p0396c07║吳興曰：最後知法者，知即意根，法即法塵。以後例
X12n0275_p0396c08║前，則有聞聲見色等義，況云六亂妄想？是知見聞
X12n0275_p0396c09║覺知，皆歸妄想。○夫受生雖由外塵引心，而最初
X12n0275_p0396c10║先由自心發動，方乃聞聲等也。故曰：因動有聲。且
X12n0275_p0396c11║塵來應心，聲必先至。亦以聲最通遠，而耳又偏利，
X12n0275_p0396c12║故聲居六亂之先。循聲必至覓色，故次曰：因聲見
X12n0275_p0396c13║色。近色則必至聞香，聞香則必至覺觸，覺觸則必
X12n0275_p0396c14║至嘗味，嘗味則必至知法。知法，謂緣想不捨也。蓋
X12n0275_p0396c15║是由疎轉親，漸成逼近取著之相。一切眾生，顛倒
X12n0275_p0396c16║趣生，皆由此也。△二、明成業輪轉。
X12n0275_p0396c17║六亂妄想成業性故，十二區分由此輪轉。
X12n0275_p0396c18║業者，習也。性者，不可改轉之意，所謂習以性成也。
X12n0275_p0396c19║莫作業因會之。塵雖惟六，而一因一有，迭至六句，
X12n0275_p0396c20║則成十二，故感十二區分輪轉。且因有二字即根
X12n0275_p0396c21║塵，故亦合乎十二數矣。△三、結循塵旋復。
X12n0275_p0396c22║是故世間聲香味觸，窮十二變為一旋復。
X12n0275_p0396c23║略舉四塵，仍攝十二，故曰窮十二變。旋復者，周而
X12n0275_p0396c24║復始之義也。正釋一科已竟。△三、結成。此之結成
X12n0275_p0397a01║世界，文甚詳而多者，要顯染緣起而徧成之輪迴，
X12n0275_p0397a02║故番成淨緣亦有多位矣。分為三：△一、總以結成。
X12n0275_p0397a03║乘此輪轉顛倒相故，是有世界卵生、胎生、濕生、化生，
X12n0275_p0397a04║有色、無色，有想、無想，若非有色、若非無色，若非有想、
X12n0275_p0397a05║若非無想。
X12n0275_p0397a06║乘此輪倒者，即乘上之根塵旋復，此猶迭上潤生
X12n0275_p0397a07║無明，起下文所成之界，是有下方。詳所成世界，每
X12n0275_p0397a08║四生各為一聚，後八生不出色想分別，迷真成妄，
X12n0275_p0397a09║色心二字盡之矣。此方列名，至下經文自釋。△二、
X12n0275_p0397a10║別以詳列二。△一、別列類生。夫輪迴、顛倒、和合、亂想
X12n0275_p0397a11║諸類，雖可通具，而各以偏勝，故有差別。又三：△一卵
X12n0275_p0397a12║胎濕化四生吳興曰：依㲉而起曰卵生，含藏而出
X12n0275_p0397a13║曰胎生，假潤而興曰濕生，無而忽有曰化生。如是
X12n0275_p0397a14║四生，由內心思業為因，外㲉胎藏濕潤為緣，藉緣
X12n0275_p0397a15║多少而成次第。卵生具四，所以先說。胎生具三，濕
X12n0275_p0397a16║生具二，化生惟一，謂思業也。此依瑜伽。分為四科。
X12n0275_p0397a17║△一卵生
X12n0275_p0397a18║阿難，由因世界虗妄輪迴動顛倒故，和合氣成八萬
X12n0275_p0397a19║四千飛沉亂想，如是故有卵羯邏藍流轉國土，魚、鳥、
X12n0275_p0397a20║龜、蛇其類充塞。
X12n0275_p0397a21║溫陵曰：卵惟想生，虗妄即想也。想體輕舉，名動顛
X12n0275_p0397a22║倒。卵以氣交，名和合氣成。想多升沉，名飛沉亂想。
X12n0275_p0397a23║故感魚鳥飛沉之類也。十二類各八萬四千者，各
X12n0275_p0397a24║由八萬四千煩惱感變也。羯邏藍云：凝滑入胎初
X12n0275_p0397b01║位，胎卵未分之相也。○羯邏藍等在胎之位，隨取
X12n0275_p0397b02║成文，非各局一也。△二胎生
X12n0275_p0397b03║由因世界雜染輪迴欲顛倒故，和合滋成八萬四千
X12n0275_p0397b04║橫竪亂想，如是故有胎遏蒲曇流轉國土，人畜龍仙
X12n0275_p0397b05║其類充塞。
X12n0275_p0397b06║溫陵曰：胎因情有雜染，即情也。情生於愛，名欲顛
X12n0275_p0397b07║倒。胎以精交，名和合滋成。情有偏正，名橫竪亂想，
X12n0275_p0397b08║故感人畜橫竪之類。遏蒲曇云：皰即胎卵漸分之
X12n0275_p0397b09║相也。○偏正者，按後情想均等，生於人間，正也。情
X12n0275_p0397b10║多想少，流入旁生，偏也。世教言人得五常之全，畜
X12n0275_p0397b11║得五常之偏，環師意多在後說也。△三濕生
X12n0275_p0397b12║由因世界執著輪迴趣顛倒故，和合煖成八萬四千
X12n0275_p0397b13║翻覆亂想，如是故有濕相蔽尸流轉國土，含蠢蝡動
X12n0275_p0397b14║其類充塞。
X12n0275_p0397b15║溫陵曰：濕以合感，執著即合也。合由愛滯，觸境趣
X12n0275_p0397b16║附，名趣顛倒。濕以陽生，名和合煖成。所趣無定，名
X12n0275_p0397b17║翻覆亂想。故感蠢蝡，翻覆之類也。蔽尸云：軟肉濕
X12n0275_p0397b18║生，初相也。既不入胎，故無前二位矣。○濕生染香
X12n0275_p0397b19║應改聞香趣附△四化生
X12n0275_p0397b20║由因世界變易輪迴假顛倒故，和合觸成八萬四千
X12n0275_p0397b21║新故亂想，如是故有化相羯南流轉國土，轉蛻飛行
X12n0275_p0397b22║其類充塞。
X12n0275_p0397b23║溫陵曰：化以離應，變易即離也。離此託彼，名假顛
X12n0275_p0397b24║倒；觸類而變，名和合觸成；轉故趣新，名新故亂想。
X12n0275_p0397c01║故感報亦爾，蛻脫故趣新也。如虫為蝶，轉行為飛；
X12n0275_p0397c02║如雀為蛤，蛻飛為潛。凡以不同形而相禪，皆轉蛻
X12n0275_p0397c03║也。羯南云硬肉，蛻即成體，無軟相也。自下皆稱羯
X12n0275_p0397c04║南者，諸類通稱止此。若第五鉢羅奢佉曰成形，則
X12n0275_p0397c05║各隨狀貌，非通稱也。吳興曰：無而忽有，理合在茲。
X12n0275_p0397c06║天如曰：若論天、獄、鬼等，皆有化相。則岳師無而忽
X12n0275_p0397c07║有之說，亦有理焉，宜備取之。○化生染處，名和合
X12n0275_p0397c08║觸成。經云：地獄及諸天，一一皆化生。轉托業化，即
X12n0275_p0397c09║宜收盡。以天染處，地獄聞腥故也。但速疾無難而
X12n0275_p0397c10║已。是皆轉托業化，非無而忽有，意生妙化也。△二
X12n0275_p0397c11║色想有無四生分四。△一有色
X12n0275_p0397c12║由因世界留礙輪迴障顛倒故，和合著成八萬四千
X12n0275_p0397c13║精耀亂想，如是故有色相羯南流轉國土，休咎精明
X12n0275_p0397c14║其類充塞。
X12n0275_p0397c15║資中曰：事日月水火，和合光明，堅執不捨，名為留
X12n0275_p0397c16║礙。障隔不通，名障顛倒。精明顯著，因此受生，故名
X12n0275_p0397c17║色相。星辰日月，吉者為休，凶者為咎。至于爝火蚌
X12n0275_p0397c18║珠，皆是此類。溫陵曰：一切精明神物，皆精耀也。其
X12n0275_p0397c19║想已結成精耀，故但有色而已。涅槃云：八十神皆
X12n0275_p0397c20║因留礙想，元成此精耀。此雖至精至神，亦未離乎
X12n0275_p0397c21║乘彼輪轉顛倒相也。△二無色。
X12n0275_p0397c22║由因世界銷散輪迴惑顛倒故，和合暗成八萬四千
X12n0275_p0397c23║陰隱亂想，如是故有無色羯南流轉國土，空散銷沉
X12n0275_p0397c24║其類充塞。
X12n0275_p0398a01║溫陵曰：厭有著空，滅身歸無，名銷散輪迴。迷漏無
X12n0275_p0398a02║聞，名惑顛倒。厭有歸無，則依晦昧空，故和合暗成，
X12n0275_p0398a03║而名陰隱亂想，即無色界外道類也。此有想無色，
X12n0275_p0398a04║而不成業體，故亦稱羯南。又有惑業昏重，形色銷
X12n0275_p0398a05║磨，體合空昧，識附陰隱，亦空散銷沉類也。○此之
X12n0275_p0398a06║二類，前類即無色界天，不止外道，亦兼凡夫聖人。
X12n0275_p0398a07║聖即鈍根，那含惟無業果色，而有定果也。更應別
X12n0275_p0398a08║屬空散，謂散心即空無色相也。後類即主空神，方
X12n0275_p0398a09║純外道，二色俱無。更應別屬銷沉，謂惡取空昧，銷
X12n0275_p0398a10║磨沉沒也。又解中，謂有想無色，而又不成業體，憑
X12n0275_p0398a11║何亦稱羯南？仍當云：雖無業體，不妨業繫有生，故
X12n0275_p0398a12║亦稱羯南，取義而稱也。△三有想
X12n0275_p0398a13║由因世界罔象輪迴影顛倒故，和合憶成八萬四千
X12n0275_p0398a14║潛結亂想，如是故有想相羯南流轉國土，神鬼精靈
X12n0275_p0398a15║其類充塞。
X12n0275_p0398a16║溫陵曰：虗妄失真，邪著影像，無所託陰，從憶想生，
X12n0275_p0398a17║於罔象中潛結狀貌，其神不明而幽為鬼，精不全
X12n0275_p0398a18║而散為靈，無有實色，但有想相。○罔相者，似無不
X12n0275_p0398a19║無之意。蓋神鬼精靈，相不可見，而實暗中有相，故
X12n0275_p0398a20║曰陰隱潛結。眾生邪慕靈通，逐影憶想，時或愰忽
X12n0275_p0398a21║見之，久當生墮其類矣。△四無想。
X12n0275_p0398a22║由因世界愚鈍輪迴癡顛倒故，和合頑成八萬四千
X12n0275_p0398a23║枯槁亂想，如是故有無想羯南流轉國土，精神化為
X12n0275_p0398a24║草木金石，其類充塞。
X12n0275_p0398b01║資中曰：外道計無情有命，金石堅牢，或習定灰凝，
X12n0275_p0398b02║思專枯槁，心隨境變，遇物成形，如華表生精，黃頭
X12n0275_p0398b03║化石之類是也。溫陵曰：不了諦理，固守愚癡，癡鈍
X12n0275_p0398b04║之極，則頑冥無知，而精神化為土木金石也。△三、
X12n0275_p0398b05║有無俱非四生。此之四，生妄之甚，誠如溫陵所謂
X12n0275_p0398b06║迷情愈妄，化理轉乖也。分四：△一非有色
X12n0275_p0398b07║由因世界相待輪迴偽顛倒故，和合染成八萬四千
X12n0275_p0398b08║因依亂想，如是故有非有色相成色羯南流轉國土
X12n0275_p0398b09║諸水母等，以鰕為目其類充塞。
X12n0275_p0398b10║溫陵曰：水母之類，以水沫為體，以鰕為目，本非有
X12n0275_p0398b11║色，待物成色，不能自用，待物有用，迷失天真，綿著
X12n0275_p0398b12║浮偽，彼此異質，染緣相合，故曰因依。資中曰：和合
X12n0275_p0398b13║巧偽，屈己從他，或假託因依，遞為形勢，資身養命，
X12n0275_p0398b14║業果相循，不從自類受身，故名非有色相等有情。
X12n0275_p0398b15║身內八萬戶蟲，竝是此類。○此生若約水母，亦有
X12n0275_p0398b16║身形，體如豆粉，狀類裍褥，人取食之，故不屬無色。
X12n0275_p0398b17║特以待他形用，不能自全色力而言，非有色也。資
X12n0275_p0398b18║中取類戶蟲，亦似矣。△二、非無色。
X12n0275_p0398b19║由因世界相引輪迴性顛倒故，和合呪成八萬四千
X12n0275_p0398b20║呼召亂想，由是故有非無色相無色羯南流轉國土，
X12n0275_p0398b21║呪詛厭生其類充塞。
X12n0275_p0398b22║溫陵曰：邪業相引，使性情顛倒，而乘呪託識，不由
X12n0275_p0398b23║生理，妄隨呼召，即世間邪術呪詛，精魅厭物，因而
X12n0275_p0398b24║有生者也。○資中引蝦蟆，以聲附卵，收類似寬，不
X12n0275_p0398c01║切呪詛。現見世間有呪樟柳木人，令其說報吉凶，
X12n0275_p0398c02║故溫陵之解為是。此若推論因果，必是生生好為
X12n0275_p0398c03║呪詛，害物傷生，因果相酧，等流相似，故受此生也。
X12n0275_p0398c04║△三非有想
X12n0275_p0398c05║由因世界合妄輪迴罔顛倒故，和合異成八萬四千
X12n0275_p0398c06║回互亂想，如是故有非有想、相成想羯南流轉國土，
X12n0275_p0398c07║彼蒲盧等異質相成其類充塞。
X12n0275_p0398c08║溫陵曰：二妄相合，性情罔昧，異質相成，生理回互。
X12n0275_p0398c09║如彼蒲盧，本為桑蟲，非有蜂想，而成蜂想。吳興曰：
X12n0275_p0398c10║以異質故，非有想相；以相成故，成想羯南。○資中
X12n0275_p0398c11║有解：因果似倒。此必因中好為誣罔，取他納為己
X12n0275_p0398c12║有，故果中亦被他物取為己有。△四非無想。
X12n0275_p0398c13║由因世界怨害輪迴殺顛倒故，和合恠成八萬四千
X12n0275_p0398c14║食父母想，如是故有非無想相。無想羯南流轉國土，
X12n0275_p0398c15║如土梟等附塊為兒，及破鏡鳥以毒樹果抱為其子，
X12n0275_p0398c16║子成父母皆遭其食，其類充塞。
X12n0275_p0398c17║若推論此生，原為懷冤圖報而來，故曰：非無想也。
X12n0275_p0398c18║而輪迴顛倒，皆以冤殺為名。且以父母生養至恩
X12n0275_p0398c19║至愛，而被吞食之苦，以子蒙至恩至愛，而返逆吞
X12n0275_p0398c20║食，若有快於雪恨者，此誠不忍聞見而恠之甚也，
X12n0275_p0398c21║故曰：恠成食，父母想。此若推論因果，必是蒙人至
X12n0275_p0398c22║恩至愛，而反以負恩讐害世間，現見此事亦甚多
X12n0275_p0398c23║也，而被冤對來酧此恨，故成斯生。舊註獨此生推
X12n0275_p0398c24║原不甚明爽，故別解之。孤山曰：土梟破鏡。按史記
X12n0275_p0399a01║孝武本紀云：祠黃帝用一梟鏡。孟康曰：梟，鳥名也，
X12n0275_p0399a02║食母。破鏡，獸名也，食父。黃帝欲絕其類，使百祠皆
X12n0275_p0399a03║用之。破鏡如貙而虎眼。今云鳥者，恐譯人誤，或鳥
X12n0275_p0399a04║字合是等字，後人妄改耳。別列類生已竟。△三、勒
X12n0275_p0399a05║成名數。
X12n0275_p0399a06║是名眾生十二種類。
X12n0275_p0399a07║
X12n0275_p0399a08║大佛頂首楞嚴經正脉疏卷第七