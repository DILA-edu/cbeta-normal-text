X12n0275_p0435a17║
X12n0275_p0435a18║
X12n0275_p0435a19║
X12n0275_p0435a20║大佛頂首楞嚴經正脉疏卷第九
X12n0275_p0435a21║京都西湖沙門　交光真鑑述
X12n0275_p0435a22║△二四禪。溫陵曰：自此而上，明十八天雖離欲染，
X12n0275_p0435a23║尚有色質，故通名色界。又通名梵世，為已離欲染
X12n0275_p0435a24║也。通號四禪，為已離散動也。欲天但十善感生，此
X12n0275_p0435b01║天兼禪定感生，然特有漏禪觀六事行耳。六行者，
X12n0275_p0435b02║厭欲界是苦、是麤、是障，欣色界是淨、是妙、是離，此
X12n0275_p0435b03║則凡夫伏惑，超欲界道也。○前天亦間有禪定，而
X12n0275_p0435b04║此界方名禪者，以前結云：形雖出動，心迹尚交。足
X12n0275_p0435b05║知自此以上，絕無女人，心迹俱離，無所交接，兼無
X12n0275_p0435b06║食眠，三欲俱忘，稍涉饑倦，即入禪定，出定則飽滿
X12n0275_p0435b07║精明。是但以禪悅為食為息，稍離麤重身心矣。略
X12n0275_p0435b08║分四重，各有本定，故云四禪。詳分十八重，但疑亦
X12n0275_p0435b09║有同處，而區分勝劣為類者，未必十八皆以上下
X12n0275_p0435b10║為次也。至文再詳分二。△一正分四禪就分四。△一、初
X12n0275_p0435b11║禪三天。此三天雖入禪侶，而戒德偏勝。雖顯戒偏
X12n0275_p0435b12║勝，而後二天略顯定慧，至文自見。又二：△一示三天
X12n0275_p0435b13║別相又三。△一、梵眾天。
X12n0275_p0435b14║阿難！世間一切所修心人，不假禪那無有智慧，但能
X12n0275_p0435b15║執身不行婬欲，若行若坐想念俱無，愛染不生無留
X12n0275_p0435b16║欲界，是人應念身為梵侶，如是一類名梵眾天。
X12n0275_p0435b17║首言世間，顯非出世。而亦言修心者，以凡迷冥修，
X12n0275_p0435b18║誰不自謂真正修心。魔鬼尚謂得無上道，何況禪
X12n0275_p0435b19║天。然諸經皆謂禪天靜慮等持。靜即是定，深於六
X12n0275_p0435b20║欲。慮即是慧，揀於四空。故權教之佛，寄此而成。今
X12n0275_p0435b21║言不假禪那，無正智慧者，顯彼惟有漏靜慮伏欲
X12n0275_p0435b22║六行而已，非無漏真三摩地妙圓通矣。此義亦應
X12n0275_p0435b23║通後向下，方是本天別文。此天且獨顯戒德，而未
X12n0275_p0435b24║彰定慧。先言執身者，表異六欲。縱強忘情，不免身
X12n0275_p0435c01║犯。此身全遠，梵行方成。若行下，表非不攝心。身心
X12n0275_p0435c02║俱潔，故下無卜居，而上界同侶矣。眾即梵世之庶
X12n0275_p0435c03║民也。△二梵輔天。
X12n0275_p0435c04║欲習既除，離欲心現，於諸律儀愛樂隨順，是人應時
X12n0275_p0435c05║能行梵德，如是一類名梵輔天。
X12n0275_p0435c06║環師言：此天戒與定共。首二句，表上天但初離欲
X12n0275_p0435c07║清淨心相，未至顯現；此則離欲清淨心相，顯發著
X12n0275_p0435c08║明。前天如病初愈，未至康壯；此天如已康強光澤。
X12n0275_p0435c09║諸律，即梵行戒品。愛樂則悅豫，隨順則輕安，即與
X12n0275_p0435c10║定共之相也。行梵德者，不但清淨身心，亦且弘揚
X12n0275_p0435c11║德化，亦以內心外儀無間故。生天既輔，化即天臣
X12n0275_p0435c12║矣。△三大梵天
X12n0275_p0435c13║身心妙圓威儀不缺，清淨禁戒加以明悟，是人應時
X12n0275_p0435c14║能統梵眾為大梵王，如是一類名大梵天。
X12n0275_p0435c15║此天乃顯戒與慧俱。初天執身，次天心現。此天雙
X12n0275_p0435c16║攝，故言妙圓。又初天由執身而攝心，次天由心現
X12n0275_p0435c17║而行德。此之身心，得一如無二之妙，滿足分量之
X12n0275_p0435c18║圓。威儀不缺者，行住坐臥，皆妙圓也。次二句，正戒
X12n0275_p0435c19║與慧俱之相。明悟，亦即六行之智等增明而已。前
X12n0275_p0435c20║天之德，能輔王化，臣道也。此天之德，能統梵眾，猶
X12n0275_p0435c21║體仁足以長人，君道也。亦慧愈前天，故勝耳。示三
X12n0275_p0435c22║天別相已竟。△二、結苦離漏止。
X12n0275_p0435c23║阿難！此三勝流，一切苦惱所不能逼，雖非正修真三
X12n0275_p0435c24║摩地，清淨心中諸漏不動，名為初禪。
X12n0275_p0436a01║溫陵曰：已離欲界八苦，故曰苦惱不逼；已離散動
X12n0275_p0436a02║欲心，故曰諸漏不動。俱舍論云：此名離生喜樂地，
X12n0275_p0436a03║謂離欲界雜惡趣生，得清淨樂也。孤山曰：禪有四
X12n0275_p0436a04║類：一、有漏禪，即今四禪也；二、無漏禪，謂九想、八背
X12n0275_p0436a05║等；三、亦有漏亦無漏禪，謂六妙通明等；四、非有漏
X12n0275_p0436a06║非無漏禪，即今經首楞嚴王中道理定。今云雖非
X12n0275_p0436a07║正修真三摩地，此以第一簡非第四耳。○自此以
X12n0275_p0436a08║上，皆稱勝流，表勝欲界諸趣。此三天頗疑，恐非竪
X12n0275_p0436a09║分。夫天民、天臣、天王，各居一層，何成一統？且臣民
X12n0275_p0436a10║尚許眾多，而天王何至滿天獨居一層？彼此皆王，
X12n0275_p0436a11║何所使令？但恐如四王臣，於忉利上下居之。然忉
X12n0275_p0436a12║利別有臣民同居，却非全取於四王。或者大梵天
X12n0275_p0436a13║子，諒亦非多。彼之一天，廣列王居。惟以同其眷屬
X12n0275_p0436a14║而下之臣民供役者，暫升寄居，無事退居本天。若
X12n0275_p0436a15║是，則仍是上下竪分。然未有的據，尚俟參考。初禪
X12n0275_p0436a16║三天已竟。△二、二禪三天。前天定力尚假戒扶，此
X12n0275_p0436a17║則不假戒扶而自不動。定勝發光，以光之勝劣為
X12n0275_p0436a18║次。吳興曰：地持論目第二禪名喜俱禪。此定生時，
X12n0275_p0436a19║與喜俱發分二：△一、示三天別相。就分三：△一少光天
X12n0275_p0436a20║阿難！其次，梵天統攝梵人，圓滿梵行，澄心不動，寂湛
X12n0275_p0436a21║生光，如是一類名少光天。
X12n0275_p0436a22║統攝二句，元似大梵所為，故此天疑從彼天中修
X12n0275_p0436a23║來。葢躡前行而但加圓滿，則升此天。環師亦謂躡
X12n0275_p0436a24║大梵之行升進者是也。澄心下方，是此天勝處。澄
X12n0275_p0436b01║湛生光，如水澄成暎，而靜極發照用也。問：此與菩
X12n0275_p0436b02║薩寂照何殊？答：人法二執，毫髮未動，但以離欲得
X12n0275_p0436b03║定，定深生照而已，此其別也。下皆放此。△二、無量
X12n0275_p0436b04║光天。
X12n0275_p0436b05║光光相然，照耀無盡，暎十方界，徧成琉璃，如是一類，
X12n0275_p0436b06║名無量光天。
X12n0275_p0436b07║溫陵曰：定力轉明，妙光迭發，境隨光發，徧成琉璃。
X12n0275_p0436b08║真際曰：暎十方界者，約其定光，隨所受用，東西南
X12n0275_p0436b09║北等言之，非徧十方世界也。○按此天雖不能暎
X12n0275_p0436b10║諸大千，而於本界亦覆小千，當滿一千箇，四天下
X12n0275_p0436b11║何無十方界乎？△三光音天
X12n0275_p0436b12║吸持圓光，成就教體，發化清淨，應用無盡，如是一類，
X12n0275_p0436b13║名光音天。
X12n0275_p0436b14║此以光明代其言音，以宣彼梵行教化。如世間以
X12n0275_p0436b15║文字代其言音，而亦以宣諸教化，與用光明作佛
X12n0275_p0436b16║事者同也。發化二句，明其闡揚梵教，其妙無窮也。
X12n0275_p0436b17║沇師緣此，遂謂二禪以上，俱無語言，恐未必然。如
X12n0275_p0436b18║世紙墨文字，雖代言教，豈盡廢其言語哉。示三天
X12n0275_p0436b19║別相已竟。△二、結憂離漏伏。
X12n0275_p0436b20║阿難！此三勝流，一切憂懸所不能逼，雖非正修真三
X12n0275_p0436b21║摩地，清淨心中麤漏已伏，名為二禪。
X12n0275_p0436b22║懸，不安也。前天言苦惱，乃麤重切於身心，此憂懸
X12n0275_p0436b23║輕細，但涉於心念而已。今亦不逼，喜樂可知。溫陵
X12n0275_p0436b24║曰：二禪離憂，得極喜樂，故云憂懸不逼。初禪方得
X12n0275_p0436c01║漏心不動，而未能伏，此天已伏麤漏。俱舍云：此名
X12n0275_p0436c02║定生喜樂地，謂有定水潤業，憂懸不逼也。吳興曰：
X12n0275_p0436c03║懸或作愁，字之誤也。二禪三天已竟。△三、三禪三
X12n0275_p0436c04║天。吳興曰：地持論目第三禪為樂俱禪，此定功德
X12n0275_p0436c05║與徧身樂俱發故。前二禪雖有樂支，為喜支所障，
X12n0275_p0436c06║今滅喜純樂，故得其名。分二：△一示三天別相分三。
X12n0275_p0436c07║△一少淨天。
X12n0275_p0436c08║阿難！如是天人圓光成音，披音露妙，發成精行，通寂
X12n0275_p0436c09║滅樂，如是一類名少淨天。
X12n0275_p0436c10║溫陵曰：由上圓光教體，披露妙理，發成精行，離前
X12n0275_p0436c11║喜動，而生淨樂，恬泊寂靜，名寂滅樂。能通而已，尚
X12n0275_p0436c12║未能成，以猶劣故，名少淨也。○精行，亦與披露妙
X12n0275_p0436c13║理相應之淨行也。寂滅樂亦定，深心安所發，不可
X12n0275_p0436c14║濫於本性寂體，葢名同而體異耳。下文云久必壞
X12n0275_p0436c15║生，其意葢可見矣。△二、無量淨天。
X12n0275_p0436c16║淨空現前引發無際，身心輕安成寂滅樂，如是一類
X12n0275_p0436c17║名無量淨天。
X12n0275_p0436c18║首句言前但得淨，此更發空，漸以虗豁至無邊際。
X12n0275_p0436c19║前通寂滅但樂內心，此加身心內外安樂，積中發
X12n0275_p0436c20║外廓然廣大，故稱無量淨也。△三徧淨天。
X12n0275_p0436c21║世界身心一切圓淨，淨德成就，勝託現前，歸寂滅樂，
X12n0275_p0436c22║如是一類名徧淨天。
X12n0275_p0436c23║前但身心，此加世界，通成虗寂，故曰圓淨。此但定
X12n0275_p0436c24║力所使，所謂境隨定變而已，非唯心觀力所使也。
X12n0275_p0437a01║淨德二句，躡上而言。既世界身心圓淨，豈非淨德
X12n0275_p0437a02║成就。勝託二句，將謂真實安身立命，清淨極樂之
X12n0275_p0437a03║家鄉矣。前雖發外，仍是身心虗曠之境，未融世界。
X12n0275_p0437a04║今竝融之，故稱徧淨。示三天別相已竟。△二、結安
X12n0275_p0437a05║隱喜具。
X12n0275_p0437a06║阿難！此三勝流具大隨順，身心安隱得無量樂，雖非
X12n0275_p0437a07║正得真三摩地，安隱心中歡喜畢具，名為三禪。
X12n0275_p0437a08║具大隨順者，異初禪隨順律儀，非大隨順。此隨順
X12n0275_p0437a09║淨樂，至無量周徧，故具大隨順。安隱，即自在受用
X12n0275_p0437a10║也。無量樂，即樂之至極，故界內以三禪為極樂處
X12n0275_p0437a11║也。此地名離喜妙樂，而仍言歡喜畢具者，以有安
X12n0275_p0437a12║隱心中四字揀之故也。良以喜是動心所發，樂是
X12n0275_p0437a13║靜心所融。若在飛動心，縱說樂而仍是喜支。若在
X12n0275_p0437a14║安隱心，縱說喜而仍是樂支。岳師謂名同體異，是
X12n0275_p0437a15║矣。又言不以辭害義者，不達已有安隱心中為揀
X12n0275_p0437a16║別也。三禪三天已竟。△四、四禪九天。溫陵曰：自此
X12n0275_p0437a17║而下，明四禪凡有九天。然四禪報境，但有三天。第
X12n0275_p0437a18║四無想，乃第三廣果別開，是外道報境。此四之上，
X12n0275_p0437a19║有五不還天，乃聖賢別修靜慮，與凡夫不同。分二：
X12n0275_p0437a20║△一四勝流天。因佛總結此四勝流，故作是科。不揀
X12n0275_p0437a21║第四外道，以同是捨俱禪耳，故佛同判。又當知四
X12n0275_p0437a22║禪取捨不出三受，前天捨苦受而住樂受，此天二
X12n0275_p0437a23║受雙捨而住捨受耳。又二：△一、示四天別相，又為三：
X12n0275_p0437a24║△一、示前二天前三天雖為一聚，而第三與無想分
X12n0275_p0437b01║岐，故此兩兩為科也。二。△一福生天
X12n0275_p0437b02║阿難！復次，天人不逼身心，苦因已盡，樂非常住，久必
X12n0275_p0437b03║壞生，苦樂二心俱時頓捨，麤重相滅，淨福性生，如是
X12n0275_p0437b04║一類名福生天。
X12n0275_p0437b05║不逼二句，結前二禪，明苦已離。葢初禪苦惱離，二
X12n0275_p0437b06║禪憂懸盡，皆不逼也。欲是苦因，諸欲杜絕，故苦因
X12n0275_p0437b07║盡。樂非二句，結後一天，明樂亦不當受之意，則可
X12n0275_p0437b08║了。苦樂下，乃躡此樂之有壞，故起雙捨之心，正是
X12n0275_p0437b09║本天功行。葢既已離苦，亦不受樂，樂既不受，壞亦
X12n0275_p0437b10║不生。麤重相滅者，苦壞雙超也。淨福性生者，有樂
X12n0275_p0437b11║不受福，自積漸生也。命名可知。△二福愛天。
X12n0275_p0437b12║捨心圓融，勝解清淨，福無遮中，得妙隨順，窮未來際，
X12n0275_p0437b13║如是一類名福愛天。
X12n0275_p0437b14║前天初專於捨，未免偏空，此既純熟，漸不礙有，故
X12n0275_p0437b15║曰圓融。勝解清淨者，解此清淨，比前最勝，前以離
X12n0275_p0437b16║欲離苦為清淨，此則苦樂雙離，復不礙有故也。葢
X12n0275_p0437b17║空即捨定，有即福德遮限也。妙隨順者，大自在也。
X12n0275_p0437b18║葢大福者，有所願求，無有遮限，得大自在也。窮未
X12n0275_p0437b19║來際者，如岳師所謂福資二路，非止當天是也。更
X12n0275_p0437b20║望上二天中，受報無窮之意，非真常住之謂也。名
X12n0275_p0437b21║福愛者，言此天福德，於有為界中，亦可愛樂也。又
X12n0275_p0437b22║此天所積福德，別有愛求，即希上二岐路也。△二、
X12n0275_p0437b23║判二岐路
X12n0275_p0437b24║阿難！從是天中有二岐路。
X12n0275_p0437c01║是天即福愛天，從是天而入岐路者，心念行業各
X12n0275_p0437c02║別也。下科自見其意。溫陵曰：一直往道趣廣果，一
X12n0275_p0437c03║迂僻道趣無想。○又嘗因此詳味之，語上升，則循
X12n0275_p0437c04║序者多，頓趣者少，如世升官類也；語下墜，則直墮
X12n0275_p0437c05║者多，循序者少，如世謫官類也。今經所明，似皆從
X12n0275_p0437c06║下一天修之，升上一天，皆單約循序之意，便於演
X12n0275_p0437c07║說而已，餘可以意得之。△三、示後二天即二岐路
X12n0275_p0437c08║就分二。△一廣果天。
X12n0275_p0437c09║若於先心無量淨光福德圓明修證而住，如是一類
X12n0275_p0437c10║名廣果天。
X12n0275_p0437c11║先心即福愛天中妙隨順心，能令所求如意。然此
X12n0275_p0437c12║心以定福相圓融為體，今無量淨光，即捨俱禪定
X12n0275_p0437c13║深而發光也。於此光中，滋令福德增盛圓明，剋取
X12n0275_p0437c14║修證。資中曰：以四無量心，薰禪福德，離下地染，廣
X12n0275_p0437c15║果所感，名廣果天也。△二無想天。
X12n0275_p0437c16║若於先心雙厭苦樂，精研捨心相續不斷，圓窮捨道
X12n0275_p0437c17║身心俱滅，心慮灰凝經五百劫，是人既以生滅為因，
X12n0275_p0437c18║不能發明不生滅性，初半劫滅後半劫生，如是一類
X12n0275_p0437c19║名無想天。
X12n0275_p0437c20║先心同前，但廣果天令福德增盛，此天乃令捨定
X12n0275_p0437c21║增盛正因，妄謂依此可得涅槃，此兩天分岐之故
X12n0275_p0437c22║也。首二句，躡前心也。精研下三句，加功修因也。精
X12n0275_p0437c23║研者，深搜細絕也。相續者，勤勇無間也。圓窮者，必
X12n0275_p0437c24║求究竟也。身心三句，定成剋果也。言在定中渾成
X12n0275_p0438a01║晦昧冥然一空，雖只言身心必兼滅界，正彼妄取
X12n0275_p0438a02║為涅槃果也。經五百劫，大劫也。自初生以至壽終，
X12n0275_p0438a03║得此長時而已。是人下四句，出其無常之故，正由
X12n0275_p0438a04║向二種根本錯亂修習耳。初句，明其錯依六識生
X12n0275_p0438a05║死根本為本修因，強令灰凝。次句，明其反迷識精
X12n0275_p0438a06║明元圓湛，不生滅性而全不知用故也。末二句，明
X12n0275_p0438a07║始終皆墮無常。初半劫滅者，初生習定半劫始滅
X12n0275_p0438a08║想也。後半劫生者，報盡定銷半劫復生想也。問：身
X12n0275_p0438a09║界俱空，何異四空？答：出定則有，故不同也。然亦但
X12n0275_p0438a10║有身界，非竝起於雜想耳。四天別相已竟。△二、結
X12n0275_p0438a11║不動純熟。
X12n0275_p0438a12║阿難！此四勝流，一切世間諸苦樂境所不能動，雖非
X12n0275_p0438a13║無為真不動地，有所得心功用純熟，名為四禪。
X12n0275_p0438a14║同修雙捨，故二境莫動。溫陵曰：四禪不為三灾所
X12n0275_p0438a15║動，名不動地。然彼器非真常，情俱生滅，雖非無為
X12n0275_p0438a16║真境，而有為功用，至此已純熟矣。○問：不為三灾
X12n0275_p0438a17║所動，何言器非真常？答：他經明此天，天人生時，宮
X12n0275_p0438a18║殿園林隨之而生，死時隨之而滅，但無總壞相耳。
X12n0275_p0438a19║又通論四禪：初禪共戒，戒德增上；二禪喜俱，光明
X12n0275_p0438a20║增上；三禪樂俱，淨樂增上；四禪捨俱。而於中前三
X12n0275_p0438a21║天福德增上，後一天捨定增上，此其別也。四勝流
X12n0275_p0438a22║天已竟。△二五、那含天溫陵曰：第三果人，斷欲界
X12n0275_p0438a23║九品修惑盡，即生此天，不復欲界受生。資中曰：俱
X12n0275_p0438a24║舍云：雜修靜慮，有五品不同，故生五淨居天。雜修
X12n0275_p0438b01║者，以有漏無漏間雜而修也。靜慮者，定慧均等之
X12n0275_p0438b02║謂也。五品者，下、中、上、上勝、上極也。○五品五天既
X12n0275_p0438b03║皆從劣向勝，則五天按品分之，似亦無差。又既有
X12n0275_p0438b04║勝劣，豈不約斷惑之淺深而分居之？若是，則前四
X12n0275_p0438b05║天似以次而斷本界四地之惑，第五天既名色，究
X12n0275_p0438b06║竟似斷上無色界四地之惑。比量判之，以俟參考。
X12n0275_p0438b07║既非決定，縱有小差，非過也。分三：△一標聖果寄居。
X12n0275_p0438b08║阿難！此中復有五不還天，於下界中九品習氣俱時
X12n0275_p0438b09║滅盡，苦樂雙忘，下無卜居，故於捨心眾同分中安立
X12n0275_p0438b10║居處。
X12n0275_p0438b11║溫陵曰：不復欲界受生，故曰不還。亦名五淨居，謂
X12n0275_p0438b12║離欲淨身所居也，習氣思惑也，與現行皆滅，故曰
X12n0275_p0438b13║俱盡。○齊此以上是表聖人斷惑之事，明其有異
X12n0275_p0438b14║四禪也。葢凡夫伏惑而不能斷此聖凡之分，下界
X12n0275_p0438b15║即欲界也，習氣即思惑種子，思惑謂貪嗔癡慢，是
X12n0275_p0438b16║任運而起輕細之惑，非同分別中麤惑也。分八十
X12n0275_p0438b17║一品斷之，葢於三界九地，地各九品，今此九品乃
X12n0275_p0438b18║欲界五趣雜居地之九品，於上中下復各分三，天
X12n0275_p0438b19║上人間經於七生往返斷之，而言俱時滅盡，約最
X12n0275_p0438b20║後一剎那斷盡證三果也。齊此以下乃是表五天
X12n0275_p0438b21║寄居此地之由，明其有同四禪處也。伏問云：何故
X12n0275_p0438b22║上下懸絕，偏居此地？答云：由彼欲界惑盡，麤苦已
X12n0275_p0438b23║除，三禪淨樂，又復不受其所入定，復是苦樂雙忘，
X12n0275_p0438b24║捨俱禪耳。夫苦忘則五趣雜居地無卜居處，樂忘
X12n0275_p0438c01║則三禪三地無卜居處，以非其同分也。然既捨俱
X12n0275_p0438c02║禪定，與此捨念清淨地獨為同分，所以獨於此地
X12n0275_p0438c03║卜安處也。住此以斷七十二品最細貪痴慢，希成
X12n0275_p0438c04║阿羅漢矣。△二、示五天別相。就分五：△一無煩天。
X12n0275_p0438c05║阿難！苦樂兩滅，鬬心不交，如是一類名無煩天。
X12n0275_p0438c06║按五品，此天似在下品，亦似應斷離生喜樂地中
X12n0275_p0438c07║九品思惑也。鬬心即欣厭二心，葢苦樂未忘時，則
X12n0275_p0438c08║厭苦欣樂交戰胸中，故曰鬬心。今已兩忘，故曰不
X12n0275_p0438c09║交。盛熱曰煩，亦狀其內心鬱陶熱中之象，有鬬心
X12n0275_p0438c10║者所不能免，此方不交。初得清涼，故名無煩。△二、
X12n0275_p0438c11║無熱天。
X12n0275_p0438c12║機括獨行，研交無地，如是一類，名無熱天。
X12n0275_p0438c13║此天似當中品，似應斷除定生喜樂地九品思惑
X12n0275_p0438c14║也。機即弩牙，狀念之放也。括即囊括，狀念之收也。
X12n0275_p0438c15║放收亦起止也。獨行言其惟一捨念，或放起，或收
X12n0275_p0438c16║止，更無餘念雜於其間，到此全不見欣厭研交之
X12n0275_p0438c17║地，意表前此雖不研交，猶見交地耳。微煩曰熱，并
X12n0275_p0438c18║熱亦無者，捨念清淨既加勝，則意地清涼，了無熱
X12n0275_p0438c19║惱矣。△三善見天。
X12n0275_p0438c20║十方世界妙見圓澄，更無塵象一切沉垢，如是一類
X12n0275_p0438c21║名善見天。
X12n0275_p0438c22║此天似當上品，似應斷除離喜妙樂地九品思惑
X12n0275_p0438c23║也。十方世界，即一大千之量也。妙見，即天眼也。既
X12n0275_p0438c24║與四禪同分天眼，亦應同四禪見大千。總相圓，即
X12n0275_p0439a01║滿大千也。澄，清徹也。塵象，約境言，明其更無障隔
X12n0275_p0439a02║之境也。沉垢，約心言，明其更無留滯之念也。若作
X12n0275_p0439a03║思惑，而復言一切，豈思惑至此天而即盡耶。名善
X12n0275_p0439a04║見者，表此天定體澄清，善於鑑照矣。△四、善現天。
X12n0275_p0439a05║精見現前陶鑄無礙，如是一類名善現天。
X12n0275_p0439a06║此天似當上勝品，似應斷除捨念清淨地九品思
X12n0275_p0439a07║惑也。前天定體圓，而定用未勝。此天體用兼勝，故
X12n0275_p0439a08║首躡前天之妙體，次句發此天之勝用。陶鑄無礙
X12n0275_p0439a09║者，亦同摩醯首羅，隨心造化一切萬物，如陶之燒
X12n0275_p0439a10║瓦，鑄之鎔金，得其自在。問：聖人豈亦同魔所為？答：
X12n0275_p0439a11║既與同分，亦當同具此能而已，豈竝同其貪權妄
X12n0275_p0439a12║宰耶。名善現者，表具變現之用耳。△五色究竟天
X12n0275_p0439a13║究竟羣幾窮色性？性入無邊際，如是一類名色究竟
X12n0275_p0439a14║天。
X12n0275_p0439a15║此天似當上極品，似應斷四空、四地中三十六品
X12n0275_p0439a16║思惑。問憑何度量，此偏多斷。答：既名色究竟，便以
X12n0275_p0439a17║盡色為義，而四空皆究竟離色，故知然也。況準前
X12n0275_p0439a18║皆重惑獨斷、輕惑共斷，今度末後最輕一天可共
X12n0275_p0439a19║斷也。吳興曰：究竟，研窮之謂也。幾者，動之微也。研
X12n0275_p0439a20║窮多念，至於一念，故曰究竟羣幾。以雜修五品，初
X12n0275_p0439a21║用多念無漏，薰多念有漏，乃至最後用一念無漏，
X12n0275_p0439a22║薰一念有漏，名上極品。故俱舍云：成由一念雜是
X12n0275_p0439a23║也。問：此豈不與子所說前少後多相違耶？答：此約
X12n0275_p0439a24║能斷之智，前繁後簡。我約所斷之惑，前重後輕。如
X12n0275_p0439b01║多念有漏，豈非重惑？故一天惟斷九品，後乃漸少，
X12n0275_p0439b02║豈不末後最輕？況輕惑復分多品，所以一天可獨
X12n0275_p0439b03║斷之也。窮色性性者，即岳師所謂心既薰多至少，
X12n0275_p0439b04║色亦窮麤至微是也。言性性者，以凡外謂極微為
X12n0275_p0439b05║色性，猶言微而復微也。入無邊際者，入四空邊際
X12n0275_p0439b06║也。色究竟者，色至此而淨盡無餘也。示五天別相
X12n0275_p0439b07║已竟。△三、結四天不見。
X12n0275_p0439b08║阿難！此不還天，彼諸四禪四位天王，獨有欽聞不能
X12n0275_p0439b09║知見，如今世間曠野深山聖道場地，皆阿羅漢所住
X12n0275_p0439b10║持故，世間麤人所不能見。
X12n0275_p0439b11║唯識謂二禪以上不分王臣，此言四王者，或推尊
X12n0275_p0439b12║上首略似於王，餘亦不必如下界之臣，故亦可言
X12n0275_p0439b13║有王無臣也。有聞無知見者，斷惑與伏惑，無漏與
X12n0275_p0439b14║有漏，聖人與凡夫，麤細懸殊，故但仰嘉名，不知其
X12n0275_p0439b15║受用，不見其依正也。如今下，取例人間也。聖道場
X12n0275_p0439b16║地，如天台、竹林等是也。雖言羅漢亦兼菩薩，如五
X12n0275_p0439b17║臺、蛾眉亦但欽聞不知見也。因此疑五天似但居
X12n0275_p0439b18║廣果，方如聖寄人間欽聞不見，若上下懸絕何必
X12n0275_p0439b19║云此？況佛初只言此中而未言此上，猶可見也。正
X12n0275_p0439b20║分四禪已竟。△二、結屬色界。
X12n0275_p0439b21║阿難！是十八天獨行無交，未盡形累，自此已還名為
X12n0275_p0439b22║色界。
X12n0275_p0439b23║孤山曰：獨行無交，俱無情欲故。未盡形累，尚有色
X12n0275_p0439b24║質故。○又上句明所離，下句明所住。自此以還者，
X12n0275_p0439c01║自色究竟天以下，直至梵眾，同一色界矣。四禪已
X12n0275_p0439c02║竟。△三四空溫陵曰：自此而上，明無色界四天也。
X12n0275_p0439c03║無色者，無業果色，有定果色，依正皆然，乃滅身歸
X12n0275_p0439c04║無捨厭，天人雜處，其類不一，皆無色蘊也。四天皆
X12n0275_p0439c05║依偏空修進，初厭色依空，二厭空依識，三色空識
X12n0275_p0439c06║三都滅而依識性，四依識性以滅窮研而不得真
X12n0275_p0439c07║滅，是皆有為增上善果，未出輪迴，不成聖道者也。
X12n0275_p0439c08║○此中盡色趣空，凡夫是其正居定性，聲聞寄居
X12n0275_p0439c09║而異計，外道雜處也。分五科：△一、標岐除聖。
X12n0275_p0439c10║復次，阿難！從是有頂色邊際中，其間復有二種岐路，
X12n0275_p0439c11║若於捨心發明智慧，慧光圓通便出塵界，成阿羅漢
X12n0275_p0439c12║入菩薩乘，如是一類名為回心大阿羅漢。
X12n0275_p0439c13║溫陵曰：色竟天居有色頂，與無色隣，名色邊際。四
X12n0275_p0439c14║禪皆依捨念修定，此言捨心，指有頂因心也。吳興
X12n0275_p0439c15║曰：色究竟天，第三果人，根有利鈍，故分二路。其利
X12n0275_p0439c16║根者，發無漏智，斷盡修惑，即出三界。其鈍根者，復
X12n0275_p0439c17║由定心，欣上厭下，生無色界。○智慧，即人空智。思
X12n0275_p0439c18║惑盡而空智滿，名慧光圓通。成阿羅漢，即出三界。
X12n0275_p0439c19║入菩薩乘，則復離單空。下結回心，有二意：一、約回
X12n0275_p0439c20║心，羅漢則回其欣上厭下之心，而頓出三界。二、約
X12n0275_p0439c21║回心，菩薩則回其捨大取小之心，而速入大乘。然
X12n0275_p0439c22║此之一類，元是不定性人，而又根利者也。反顯定
X12n0275_p0439c23║性，而又鈍根者，方入四空耳。此亦順序而談，故就
X12n0275_p0439c24║便直約色究竟人，說其入四空天。其實凡夫廣果，
X12n0275_p0440a01║外道無想，俱與空隣，俱可上入四天。請觀後出墜
X12n0275_p0440a02║聖凡，其意可見。△二、正列四天分四△一、空無邊處
X12n0275_p0440a03║天。
X12n0275_p0440a04║若在捨心，捨厭成就，覺身為礙，銷礙入空，如是一類
X12n0275_p0440a05║名為空處。
X12n0275_p0440a06║首二句躡前天，次二句明本天。溫陵曰：厭己形礙，
X12n0275_p0440a07║堅修空觀，滅身歸無，即厭色依空者也。名空處定，
X12n0275_p0440a08║故報生空處也。長水曰：捨心有二：一者若於有頂，
X12n0275_p0440a09║用無漏道，斷惑入空，即樂定那含也。二者若於廣
X12n0275_p0440a10║果，用有漏道，伏惑入空，即凡夫外道也。△二、識無
X12n0275_p0440a11║邊處天。
X12n0275_p0440a12║諸礙既銷，無礙無滅，其中惟留阿賴耶識，全於末那
X12n0275_p0440a13║半分微細，如是一類名為識處。
X12n0275_p0440a14║首句躡前天果相，次句以下即本天功行果相。溫
X12n0275_p0440a15║陵曰：諸礙既銷而無，則不依於色。無礙之無亦滅，
X12n0275_p0440a16║則不依於空。惟留阿賴末那，即厭空依識者也，名
X12n0275_p0440a17║識處定。故報生識處，賴耶第八識，末那第七識也。
X12n0275_p0440a18║而末那所緣，色空識三，此位厭色空而依識，則色
X12n0275_p0440a19║空麤緣已無，故惟全半分微細也。○問：按惟識末
X12n0275_p0440a20║那不緣外境，但內執八識見分為我環，師何謂亦
X12n0275_p0440a21║緣色空？答：七緣色空固無此理，但既內執賴耶為
X12n0275_p0440a22║我，亦任運外執色為他，所以色空若在，全分末那
X12n0275_p0440a23║俱在。今色空既盡，故惟半分末那入微細也。問：末
X12n0275_p0440a24║那賴耶羅漢未了凡外，那含何以知之？答：此自如
X12n0275_p0440b01║來明眼了見，與之作名，非許彼知也。在彼固自以
X12n0275_p0440b02║為離色空即性真也，迷同無想。法華云：眾生住於
X12n0275_p0440b03║諸地，惟有如來如實知之是也。△三、無所有處天。
X12n0275_p0440b04║空色既亡，識心都滅，十方寂然，逈無攸往。如是一類，
X12n0275_p0440b05║名無所有處。
X12n0275_p0440b06║首句躡前天果，次句下本天因果。識心即前末那
X12n0275_p0440b07║賴耶，而言都滅者，憑深定力二識現行俱伏不行，
X12n0275_p0440b08║例如無想伏六現耳。彼伏五百劫，此伏六萬劫。問：
X12n0275_p0440b09║現行何狀？滅之何如？答：七緣第八，能所歷然，名為
X12n0275_p0440b10║現行，即是前天。更進深定，能所緣息，暫名都滅，即
X12n0275_p0440b11║是此天。故知此滅，非如羅漢種現俱斷之謂也。寂
X12n0275_p0440b12║無攸往者，滅識定中所證境界，廓然冥然，不復能
X12n0275_p0440b13║前進矣。此外道昧為冥諦之處也。末句命名，謂色
X12n0275_p0440b14║空識三者，皆無所有也。△四非非想處天。
X12n0275_p0440b15║識性不動以滅窮研，於無盡中發宣盡性，如存不存、
X12n0275_p0440b16║若盡非盡，如是一類名為非想非非想處。
X12n0275_p0440b17║環師見此言識性不動，故說前天方亡識心，未亡
X12n0275_p0440b18║識性，不審心性何分。至此又釋識性為幽本，亦不
X12n0275_p0440b19║審何為幽本。若以識心為現行，識性為種子，則似
X12n0275_p0440b20║理通。而種子眠伏藏識，誠為幽本。不動者，以凡外
X12n0275_p0440b21║未秉佛斷種法門，那含未盡思惑，故皆覺其堅確，
X12n0275_p0440b22║不可動搖。以滅窮研者，強憑滅定之力，窮之欲盡，
X12n0275_p0440b23║研之欲透也。下二句，判決其卒不可盡，有二意。若
X12n0275_p0440b24║約賴耶，本體即是藏性，則凡聖皆無可盡之理。若
X12n0275_p0440c01║約種子，則凡外既無斷法，終不可盡。那含復是鈍
X12n0275_p0440c02║根，亦非盡時。而於此天初心，皆強以發宣，欲盡其
X12n0275_p0440c03║性，不可得也。以上皆是生此天之因，即所用功力
X12n0275_p0440c04║也。次下二句，方是住此天之果。葢於二識，如殘燈
X12n0275_p0440c05║然，半滅半明而已。良以滅定所逼，故如存不存，似
X12n0275_p0440c06║燈半滅也。種體莫動，故若盡非盡，似燈半明也。末
X12n0275_p0440c07║後環師，承如存不存，以結非想。承若盡非盡，以結
X12n0275_p0440c08║非非想。得其語脉矣。葢非想即非有想，非非想即
X12n0275_p0440c09║非無想耳。正列四天已竟。△三聖凡出墜。
X12n0275_p0440c10║此等窮空不盡空理，從不還天聖道窮者，如是一類
X12n0275_p0440c11║名不迴心鈍阿羅漢。若從無想諸外道天窮空不歸，
X12n0275_p0440c12║迷漏無聞便入輪轉。
X12n0275_p0440c13║此科專明住無想者，八萬劫滿，聖類即出三界，凡
X12n0275_p0440c14║類即墜輪回，各有終相而已。舊註全不達此，撥羅
X12n0275_p0440c15║漢仍作那含說。後半但遮無想，了無關要，無謂之
X12n0275_p0440c16║甚也。請詳今解。首二句通判無色，渾包聖凡，此即
X12n0275_p0440c17║無想等。即前三窮空者，初天窮色令銷，二天窮空
X12n0275_p0440c18║令無，三天窮識令滅，四天窮性令盡。葢前二窮境，
X12n0275_p0440c19║後二窮心，欲令心境俱空，故總謂窮空。不盡空理
X12n0275_p0440c20║者，凡外未了人空之理，小聖不達法空之理，何況
X12n0275_p0440c21║圓頓之旨。心境本空，豈待銷滅，故總斷其不了耳。
X12n0275_p0440c22║向下方分言聖凡，出墜不同。言彼住非想者，若元
X12n0275_p0440c23║從五天修習聖道而來，此之一類，八萬劫滿，思惑
X12n0275_p0440c24║斷盡，即出三界，成阿羅漢。而言不回心者，亦有二
X12n0275_p0441a01║意。若追過去，乃責其不於色頂早回欣厭之心，速
X12n0275_p0441a02║成羅漢。若按未來，乃明其必且不回趣空之心，向
X12n0275_p0441a03║菩薩乘。以彼是定性聲聞，非前不定性矣。又言其
X12n0275_p0441a04║鈍者，以彼備歷四天，比前利根者，多修二十萬劫
X12n0275_p0441a05║故也。問：前於色頂已判思惑斷盡，不審斯人在四
X12n0275_p0441a06║空中何所修斷？答：前約利根，鈍豈能同？鈍根在五
X12n0275_p0441a07║天時，前四斷惑，同於利根，至第五天，不回欣厭之
X12n0275_p0441a08║心，但加功銷礙，求生四空後半之惑，期於彼天斷
X12n0275_p0441a09║之，則四空四地，應於每地各斷九品，故至非想劫
X12n0275_p0441a10║滿方盡也。準此，則上極一品，當連色頂，通該五天，
X12n0275_p0441a11║比度應然，再俟參考。此明聖出已竟，向下方明凡
X12n0275_p0441a12║墜。言彼住非想者，若元從無想廣果諸天，但惟修
X12n0275_p0441a13║習有漏禪定，窮空而來者，則八萬劫滿，無所歸托，
X12n0275_p0441a14║即當下墜入輪迴矣。問：後經謂無想妄執涅槃，而
X12n0275_p0441a15║臨終謗佛墮獄，今何許至非想？答：岳師正因此惑
X12n0275_p0441a16║而謂不來，不知後經所云，但時間或有之，而根性
X12n0275_p0441a17║萬殊，豈箇箇皆然耶？問：佛云：諸外道天何知亦該
X12n0275_p0441a18║廣果？答：尋常對佛天乘為內教，則無想獨為外道。
X12n0275_p0441a19║今對佛小乘為內教，故竝呼諸天皆外道也。云不
X12n0275_p0441a20║歸者，言其一味窮空，更不回心歸順聖乘，至此力
X12n0275_p0441a21║竭途窮，無所歸托，只得下墜。又言迷漏無聞者，出
X12n0275_p0441a22║其由過以警後人也。言彼特因迷有漏，因作無為
X12n0275_p0441a23║解，闕於多聞，但勤小行之過，所以至此無歸而直
X12n0275_p0441a24║墮也。由是而知，上言不回心鈍羅漢者，亦出過以
X12n0275_p0441b01║示警也。言彼特因不早回心，以致遲鈍，經久方成
X12n0275_p0441b02║此意。詳味之。△四、通分凡聖。
X12n0275_p0441b03║阿難，是諸天上各各天人則是凡夫，業果酬答答盡
X12n0275_p0441b04║入輪。彼之天王即是菩薩，遊三摩地漸次增進，回向
X12n0275_p0441b05║聖倫所修行路。
X12n0275_p0441b06║前科但判非想聖凡終盡之事，此則通判三界現
X12n0275_p0441b07║住天人，孰凡孰聖，合是諸天。總結宜居下科之後，
X12n0275_p0441b08║通前總結科中，誤居此耳。天人謂臣民也。業果酧
X12n0275_p0441b09║答者，十善八定為實功業，而六欲四禪之果，所以
X12n0275_p0441b10║酬答之也。答盡入輪者，即永嘉所謂勢力盡，箭還
X12n0275_p0441b11║墜也。問：上界無惡，何亦有直墮三塗者？答，藏識雜
X12n0275_p0441b12║種，遠劫不忘，次第而熟，不能逾越。今天福報，終隨
X12n0275_p0441b13║彼熟種，任運而墮，豈揀三塗。此如來所以苦勸念
X12n0275_p0441b14║佛，以橫出也。漸增回聖，寄修進也。然以菩薩位配
X12n0275_p0441b15║諸天王，諸經約教不同，名位參差，不敢詳定。環師
X12n0275_p0441b16║引華嚴三地方配天王，亦大略而已。予記天台配
X12n0275_p0441b17║詳，再容考定。△五、結屬無色。
X12n0275_p0441b18║阿難！是四空天身心滅盡定性現前，無業果色從此
X12n0275_p0441b19║逮終，名無色界。
X12n0275_p0441b20║初二天全無身境，故曰身滅。後二天七八現行，俱
X12n0275_p0441b21║伏不行，故曰心滅盡也。定性現前者，約在定時，有
X12n0275_p0441b22║定果色。即則師引顯揚論說，為定自在所生色。葢
X12n0275_p0441b23║隨化依正，自在受用矣。無業果色者，約出定時，身
X12n0275_p0441b24║心俱寂，依正皆空。聖眼觀之，三尺識神，似中有也。
X12n0275_p0441c01║從此逮終者，從初天至四天也。結名無色者，但憑
X12n0275_p0441c02║定力，二十萬劫，暫無依正，非真蘊空，永絕業果。正
X12n0275_p0441c03║列諸天已竟。△二、通前總結。
X12n0275_p0441c04║此皆不了妙覺明心積妄發生，妄有三界中間，妄隨
X12n0275_p0441c05║七趣沉溺，補特伽羅各從其類。
X12n0275_p0441c06║此自六欲以至非想，通結之也。妙覺明心，即近具
X12n0275_p0441c07║根中，遠包萬法者也。本無生死識心曰妙，本無冥
X12n0275_p0441c08║頑色空曰覺，本無無明惑障曰明。現具而不自見，
X12n0275_p0441c09║故曰不了。積妄二句，言長劫執著取捨，故三界永
X12n0275_p0441c10║成實有，長眠大夢也。中間二句，以此為結諸天，故
X12n0275_p0441c11║言諸天雖浪施功力，特未明心，故終不免同溺生
X12n0275_p0441c12║死，同名七趣，甚憐惜之，以示警也。末二句，明分類
X12n0275_p0441c13║之由。補特伽羅，此云數取，趣即中有也。以能數數
X12n0275_p0441c14║受生，取於諸趣，故命斯名。葢言諸天，諸天中有身
X12n0275_p0441c15║己業，同類受生，各為一聚，故文中每言如是一類
X12n0275_p0441c16║也。諸天趣已竟。△七、修羅趣。按佛序談，七趣皆從
X12n0275_p0441c17║劣向勝。此趣具有勝劣四趣分攝，故居於此。按本
X12n0275_p0441c18║經所判同分，但空水天處而已。岳師引阿含，謂南
X12n0275_p0441c19║洲金剛山中有修羅宮，治六千由旬欄楯行樹等。
X12n0275_p0441c20║然一日一夜三時受苦，苦具自來入其宮中。予亦
X12n0275_p0441c21║藏中屢見之。恐是乘通入空者，亦同旦遊虗空，暮
X12n0275_p0441c22║歸此宿耳。不然，應與下劣同類，散處地上者也。尚
X12n0275_p0441c23║當闕之，以俟考證。分二：△一、總標名數。
X12n0275_p0441c24║復次，阿難！是三界中復有四種阿修羅類。
X12n0275_p0442a01║以是俱攝，故渾標三界，實但居於欲界。環師以非
X12n0275_p0442a02║天譯名，謂其多瞋，有天福而無天行。亦云無端正，
X12n0275_p0442a03║以夫醜婦美，從男受稱。亦云無酒，以嗔無和氣，任
X12n0275_p0442a04║釀不成。四類下文自分之。△二別釋趣攝分四。△一
X12n0275_p0442a05║卵生鬼攝。
X12n0275_p0442a06║若於鬼道以護法力乘通入空，此阿修羅從卵而生，
X12n0275_p0442a07║鬼趣所攝。
X12n0275_p0442a08║鬼道是此類前因，言彼元從鬼趣發心，護經呪禪
X12n0275_p0442a09║戒等，皆名護法。所生福力，升此趣中，乘神通入空
X12n0275_p0442a10║界居之，似與三夜叉天為隣。卵生飛空，因果類鬼，
X12n0275_p0442a11║故屬鬼攝也。△二、胎生人攝。
X12n0275_p0442a12║若於天中降德貶墜，其所卜居隣於日月，此阿修羅
X12n0275_p0442a13║從胎而出，人趣所攝。
X12n0275_p0442a14║天中，是其前身也。降德是因，言在天中，或有損德
X12n0275_p0442a15║之過，或天福已盡，俱是降德。貶墜是果，即沉此趣。
X12n0275_p0442a16║胎生類人，故人趣攝。△三、化生天攝。
X12n0275_p0442a17║有修羅王執持世界力洞無畏，能與梵王及天帝釋
X12n0275_p0442a18║四天爭權，此阿修羅因變化有天趣所攝。
X12n0275_p0442a19║執持世界者，亦能驅役鬼神，禍福人間。如孔雀經
X12n0275_p0442a20║亦云修羅所罰，其意可見。但其專權不及諸天，故
X12n0275_p0442a21║每怒而爭之。洞，通也，徹也。力洞無畏者，言其威力
X12n0275_p0442a22║通徹諸天，無所恐怖也。經稱化身十六萬八千由
X12n0275_p0442a23║旬，手撼須彌，諸天震恐。帝釋四天，常與戰鬬。今言
X12n0275_p0442a24║梵王亦爭者，帝釋或不勝時，則梵天以下俱助力
X12n0275_p0442b01║也。荊溪謂法華四類，是此一類無疑矣。化生福力，
X12n0275_p0442b02║俱等於天，故天趣攝也。此趣獨不言其在處，既勝
X12n0275_p0442b03║前趣，似應更居於上。然終未聞修羅隣於忉利，恐
X12n0275_p0442b04║與前趣同居。此或是修羅王，而前乃修羅眾耳。再
X12n0275_p0442b05║俟考定。△四、濕生畜攝。
X12n0275_p0442b06║阿難，別有一分下劣修羅，生大海心，沉水穴口，旦遊
X12n0275_p0442b07║虗空，暮歸水宿。此阿修羅，因濕氣有，畜生趣攝。
X12n0275_p0442b08║海心水口者，予閱起世經言，須彌入水八萬四千
X12n0275_p0442b09║由旬，修羅分四級居，即此類也。生居劣下，故以畜
X12n0275_p0442b10║攝，餘意可知。備明諸趣已竟。△二、結妄勸離。所以
X12n0275_p0442b11║備明諸趣者，意正在此。分三：△一藥病雙舉。七趣皆
X12n0275_p0442b12║病，而此經大定是藥。如來所以深明病態者，意在
X12n0275_p0442b13║激其速進藥也。又三。△一、總舉妄病。
X12n0275_p0442b14║阿難，如是地獄、餓鬼、畜生、人及神仙、天洎修羅，精研
X12n0275_p0442b15║七趣，皆是昏沉諸有為相，妄想受生，妄想隨業，於妙
X12n0275_p0442b16║圓明無作本心，皆如空華，元無所著，但一虗妄，更無
X12n0275_p0442b17║根緒。
X12n0275_p0442b18║精謂詳熟，研謂窮究。葢升沉往復百千萬迴，不知
X12n0275_p0442b19║出要故也。皆是下。出其病態。昏沉，惑也。有為，業也。
X12n0275_p0442b20║受生隨業，果也。所謂惑業苦三，如惡叉聚也。於妙
X12n0275_p0442b21║下。總明其妄。先舉真心以反顯之。業果不縛曰妙，
X12n0275_p0442b22║空有不墮曰圓，惑障不覆曰明，不由取捨修證曰
X12n0275_p0442b23║無作。此即人人本有妙心。七趣在此心中，如空華
X12n0275_p0442b24║在太虗中，豈有毫末住著？豈有根蒂頭緒之可得
X12n0275_p0442c01║哉？△二、指病深根
X12n0275_p0442c02║阿難！此等眾生不識本心，受此輪迴經無量劫不得
X12n0275_p0442c03║真淨，皆由隨順殺、盜、婬故。反此三種，又則出生無殺、
X12n0275_p0442c04║盜、婬，有名鬼倫、無名天趣，有無相傾起輪迴性。
X12n0275_p0442c05║溫陵曰：前問妙心徧圓，何有獄鬼人天等道。故此
X12n0275_p0442c06║結示，由殺盜婬三為根本也。○上言無根緒，而此
X12n0275_p0442c07║又指病根者，葢妄雖無體，起固無因，而妄理相應，
X12n0275_p0442c08║續非無故，故復指也。不識下，先迭三道之相續。本
X12n0275_p0442c09║心即上科妙心，不識即惑道也。受此下，即永為業
X12n0275_p0442c10║果二道所輪。不得真淨者，言欲界固不淨，而上界
X12n0275_p0442c11║離欲離色，自謂已淨矣，而無奈隨眠，畢竟非真淨
X12n0275_p0442c12║也。皆由下，正指病根，言隨順即成三惡，反之則成
X12n0275_p0442c13║三善，正皆是三道相緒之病根也。問：三善何為病
X12n0275_p0442c14║根？答：因回向三有，同障出要也。有名四句，正表其
X12n0275_p0442c15║同是繫三界之根本也。有之而成三惡，固是鬼倫
X12n0275_p0442c16║攝三塗也。無之而成三善，亦但天趣同人仙也。修
X12n0275_p0442c17║羅隨攝分之，傾即奪也。奪有成無，從下升上，奪無
X12n0275_p0442c18║成有，從上墜下，互奪不已，善惡俱無出期，故曰起
X12n0275_p0442c19║輪迴性也。△三、定藥能除。
X12n0275_p0442c20║若得妙發三摩提者，則妙常寂，有無二無，無二亦滅，
X12n0275_p0442c21║尚無不殺、不偷、不婬，云何更隨殺、盜、婬事？
X12n0275_p0442c22║當知詳敘七趣，揭露病根，全為此科勸修大定也。
X12n0275_p0442c23║妙三摩提者，剋體對機，即耳根圓通也。妙常寂者，
X12n0275_p0442c24║聞性三德相也。妙即圓通二真實，常即常真實，寂
X12n0275_p0443a01║即自性本定也。又妙則本無七趣繫縛，常則本無
X12n0275_p0443a02║七趣生滅，寂則本無七趣流轉，故能反聞常住此
X12n0275_p0443a03║性者，則有無（云云）。有即三惡，無即三善，二俱遠離，
X12n0275_p0443a04║曰有無二無。此先得人空，出三界也。無二即小乘
X12n0275_p0443a05║涅槃，此更復滅，成法解脫，越二乘也。所謂忽然超
X12n0275_p0443a06║出世出世間，圓師亦謂雙超生死涅槃。末二句猶
X12n0275_p0443a07║言輕病尚無，何況重病。圓師復補云，尚無無二，云
X12n0275_p0443a08║何隨二亦好。大抵深激其修大定也。藥病雙舉已
X12n0275_p0443a09║竟。△二、同別俱妄。
X12n0275_p0443a10║阿難！不斷三業，各各有私，因各各私，眾私同分，非無
X12n0275_p0443a11║定處，自妄發生，生妄無因，無可尋究。
X12n0275_p0443a12║溫陵曰：前問地獄為有定處，為復自然彼彼發業，
X12n0275_p0443a13║各各私受？故此牒答三業，即殺、盜、婬也。據此是通
X12n0275_p0443a14║結七趣。不斷二字，應兼有無。前問處但是疑受果
X12n0275_p0443a15║報時，同受耶？私受耶？同受則同分之地共居之，私
X12n0275_p0443a16║受反此。今佛結首二句，明造業各私也。次二句，明
X12n0275_p0443a17║受報有同分地也。末三句，總結其徹底虗妄。而言
X12n0275_p0443a18║自妄發生者，不從心外也。生妄無因者，亦無初相
X12n0275_p0443a19║也。無可尋究者，畢竟無體也。△三、正勸須除三。△一、
X12n0275_p0443a20║欲修須除。
X12n0275_p0443a21║汝勗修行，欲得菩提，要除三惑。
X12n0275_p0443a22║勗，勉也，奮力之意。三惡三善，總皆是業，而由不達
X12n0275_p0443a23║此三，為繫縛之本，障智之端，故呼為三惑。除者，不
X12n0275_p0443a24║但只除有三，而無三亦除之也。△二、不除必墮
X12n0275_p0443b01║不盡三惑，縱得神通，皆是世間有為功用，習氣不滅，
X12n0275_p0443b02║落於魔道。
X12n0275_p0443b03║除世惡而不除世善，則對待不盡，縱得神通者，仙
X12n0275_p0443b04║天之類也。伏現行而不除種子，遇緣復起，則終落
X12n0275_p0443b05║魔道。△三、增偽自取
X12n0275_p0443b06║雖欲除妄，倍加虗偽。如來說為可哀憐者，汝妄自造，
X12n0275_p0443b07║非菩提咎。
X12n0275_p0443b08║倍加虗偽者，如各自謂得無上道，實皆假世智以
X12n0275_p0443b09║妄研，乘神通而造業，違遠圓通，背涅槃城，枉費功
X12n0275_p0443b10║力，番成惡因，故如來深憫之也。此結似但勸界內，
X12n0275_p0443b11║而後文二乘亦未出五魔，當亦兼勸之也。復言汝
X12n0275_p0443b12║妄自造非菩提咎者，歸初問也。阿難初問佛體真
X12n0275_p0443b13║實，云何復有諸趣？故明咎因自造非佛體，咎佛體
X12n0275_p0443b14║即菩提也。所以教其惟止自造，莫咎菩提也。結妄
X12n0275_p0443b15║勸離已竟。△二、判決邪正。
X12n0275_p0443b16║作是說者名為正說，若他說者即魔王說。
X12n0275_p0443b17║此雖欲其總不謬於七趣全文，而尤重結妄勸離。
X12n0275_p0443b18║惟許必結妄而必勸離者，乃真佛說。如讚殺盜婬
X12n0275_p0443b19║而言無礙，勸住三有而謂真實，即皆魔語耳。深警
X12n0275_p0443b20║其著眼辨識，而亦應速捨以修三摩提矣。談七趣
X12n0275_p0443b21║勸離以警淹留，大科已竟。△二、談五魔令辨以護
X12n0275_p0443b22║墮落。上科於結妄處助其悟，勸離處助其入，此於
X12n0275_p0443b23║辨魔處助其修，不退處助其證也。分二：△一、無問自
X12n0275_p0443b24║說五陰魔境。當機但知請定，而定中所發微細魔
X12n0275_p0443c01║境，非其智力所及，故無問。佛既開導大定，而魔軍
X12n0275_p0443c02║勝敗，實大定成壞所關，利害非細，故動深慈，不待
X12n0275_p0443c03║問而自說也。△一、普告魔境當識。又三：△一將罷迴告。
X12n0275_p0443c04║即時如來將罷法座，於師子床攬七寶几，迴紫金山
X12n0275_p0443c05║再來凭倚，普告大眾及阿難言：
X12n0275_p0443c06║將罷能座表最後開示，回身再來顯不盡真慈。△
X12n0275_p0443c07║二陳所欲言又分為二。△一、先明已說。
X12n0275_p0443c08║汝等有學緣覺、聲聞，今日迴心趣大菩提無上妙覺，
X12n0275_p0443c09║吾今已說真修行法。
X12n0275_p0443c10║無學四陰已破，但餘第五天魔鬼神等麤外魔境
X12n0275_p0443c11║皆已不至，故此全談五陰魔，曲為有學，是以特舉
X12n0275_p0443c12║真修行法，即反聞也。△二、後示未說。即魔事也。又
X12n0275_p0443c13║二：△一、總標魔害。
X12n0275_p0443c14║汝猶未識修奢摩他、毗婆舍那微細魔事，魔觸現前
X12n0275_p0443c15║汝不能識，洗心非正，落於邪見。
X12n0275_p0443c16║尚不知問，何況能識。奢摩等雙舉性修二定，合言
X12n0275_p0443c17║乃大定全體。此中所發魔事，最為微細。不識則以
X12n0275_p0443c18║邪為正，墮於邪見而不自覺矣。夫力能引邪，邪排
X12n0275_p0443c19║正盡，此魔之大害，故此先標。△二略陳魔相又為
X12n0275_p0443c20║二。△一、略示前三內外魔相。
X12n0275_p0443c21║或汝陰魔，或復天魔。或著鬼神，或遭魑魅。心中不明，
X12n0275_p0443c22║認賊為子。
X12n0275_p0443c23║或汝陰魔者，色陰中十種，方是初心自現，尚無外
X12n0275_p0443c24║魔，故言汝陰魔也。受中十種，已召外魔，然且潛入
X12n0275_p0444a01║身中，而魔未現身。想中十種，方有天魔、鬼神、魑魅，
X12n0275_p0444a02║若不聞知，則認賊為子，在所不免。或自任為聖，或
X12n0275_p0444a03║認魔為聖，皆名認賊為子。△二、略示後二心見魔
X12n0275_p0444a04║相。
X12n0275_p0444a05║又復於中得少為足，如第四禪無聞比丘，妄言證聖，
X12n0275_p0444a06║天報已畢，衰相現前，謗阿羅漢，身遭後有，墮阿鼻獄。
X12n0275_p0444a07║行陰所發十種心魔，識陰所發十種見魔，皆無外
X12n0275_p0444a08║境，但是自心邪見得少。為足四禪等者，舉一以例
X12n0275_p0444a09║餘也。無聞者，因其但修無想不務多聞，故自誤不
X12n0275_p0444a10║覺。阿羅漢遭後有者，環師謂謗佛妄說羅漢不受
X12n0275_p0444a11║後有，因此墜墮也。據見魔中有無學羅漢，但其魔
X12n0275_p0444a12║事輕微，故召告單舉有學以竝攝之也。△三、勑聽
X12n0275_p0444a13║許說。
X12n0275_p0444a14║汝應諦聽，吾今為汝，子細分別。
X12n0275_p0444a15║不但分別，而更許子細者，一以魔相幽微難見，一
X12n0275_p0444a16║以魔害酷烈難堪，故勞真慈如此也。普告魔境，當
X12n0275_p0444a17║識已竟。△二、會眾頂禮欽承。
X12n0275_p0444a18║阿難起立，并其會中同有學者，歡喜頂禮，伏聽慈誨。
X12n0275_p0444a19║聞害悚動，承慈感激，見許歡喜，故起拜領。△三正
X12n0275_p0444a20║以詳陳魔事分三。△一、標示動成之由。謂動魔之由
X12n0275_p0444a21║及成害之由又二：△一、驚動諸魔由定二。△一、推真妄
X12n0275_p0444a22║生滅相關。若無相關，則真定不驚妄魔矣。又四。△一、
X12n0275_p0444a23║先明本覺同佛。
X12n0275_p0444a24║佛告阿難及諸大眾：汝等當知，有漏世界十二類生，
X12n0275_p0444b01║本覺妙明圓覺心體，與十方佛無二無別。
X12n0275_p0444b02║本有之圓覺，故同。佛徧在諸佛心中，如千燈共室，
X12n0275_p0444b03║不同則不圓，不圓則不同也。溫陵曰：覺圓心體，所
X12n0275_p0444b04║謂真元是也。△二、次示妄生空界，又二：△一、迷妄有
X12n0275_p0444b05║虗空
X12n0275_p0444b06║由汝妄想，迷理為咎，癡愛發生，生發徧迷，故有空性。
X12n0275_p0444b07║妄想通舉本末無明，迷理為咎，即根本無明，所謂
X12n0275_p0444b08║迷真也。癡即業相，愛即轉相，所謂執似也。末二句
X12n0275_p0444b09║言境界相發，先將全法界俱迷為頑空也。△二、依
X12n0275_p0444b10║空立世界
X12n0275_p0444b11║化迷不息，有世界生，則此十方微塵國土非無漏者，
X12n0275_p0444b12║皆是迷頑妄想安立。
X12n0275_p0444b13║首二句即空晦暗中結暗為色，則此下總明其依
X12n0275_p0444b14║妄立也。非無漏者，明簡方便實報，偏取同居為其
X12n0275_p0444b15║動魔也。故岳師竝推振裂者，不必然也。妄想總體
X12n0275_p0444b16║迷頑二功能也。迷則能生有情見分，頑則能生無
X12n0275_p0444b17║情相分，故皆彼立也。△三、比況空界微茫。
X12n0275_p0444b18║當知虗空生汝心內，猶如片雲點太清裏，況諸世界
X12n0275_p0444b19║在虗空耶？
X12n0275_p0444b20║溫陵曰：空生大覺中，如海一漚發。又喻片雲，以明
X12n0275_p0444b21║世界虗幻微茫，易以消殞矣。△四、歸元必壞空界。
X12n0275_p0444b22║汝等一人發真歸元，此十方空皆悉銷殞，云何空中
X12n0275_p0444b23║所有國土而不振裂？
X12n0275_p0444b24║發真歸元者，言住大定入圓通者，真顯妄破，歸前
X12n0275_p0444c01║無二本心也。空銷殞者，應念將化，無上知覺也。國
X12n0275_p0444c02║土振裂者，內動外感，凡事皆然，況大定乎。問：凡聖
X12n0275_p0444c03║各皆萬法一心，彼此無干，故諸佛成道，生界依然。
X12n0275_p0444c04║今一人歸元，何干眾界而振裂耶？既能振裂，何不
X12n0275_p0444c05║俱銷？願請決疑。答，凡聖同一法界，非自非他，非離
X12n0275_p0444c06║非即。譬如千燈共室，正同處時，雖各有照，而滿室
X12n0275_p0444c07║之光，誰能分其彼此耶。若忽一燈出室，雖與諸燈
X12n0275_p0444c08║無干，正當出時，諸光豈不悉成搖動。既出之後，諸
X12n0275_p0444c09║燈依舊無干。詳之可了。推真妄生滅相關已竟。△
X12n0275_p0444c10║二、示大定致魔之相分四△一、定合聖流。
X12n0275_p0444c11║汝輩修禪飾三摩地，十方菩薩及諸無漏大阿羅漢，
X12n0275_p0444c12║心精通脗當處湛然。
X12n0275_p0444c13║飾，嚴護也。行人於行住坐臥中，或反聞，或休歇，住
X12n0275_p0444c14║此理中，不昧不斷，毫髮無滲漏處。下言諸聖心通
X12n0275_p0444c15║脗者，以聖凡元一法界，特凡迷馳擾，別成邪聚，不
X12n0275_p0444c16║隔而隔。今一旦悟後歸元，故不離當處，一念不生，
X12n0275_p0444c17║與諸聖心泯同一際，湛然虗明，無別無二。△二、諸
X12n0275_p0444c18║有壞動。
X12n0275_p0444c19║一切魔王及與鬼神、諸凡夫天，見其宮殿無故崩裂，
X12n0275_p0444c20║大地振坼，水陸飛騰，無不驚慴。
X12n0275_p0444c21║魔王攝臣民，故言一切凡天，當兼外道大地，水陸
X12n0275_p0444c22║飛騰，當兼人畜。凡在三界，自天以及諸畜，不求出
X12n0275_p0444c23║要，躭戀諸有者，盡屬魔所攝持。故安危事同，無不
X12n0275_p0444c24║驚慴。△三、諸魔不容又為二。△一、先除凡愚訛謬。
X12n0275_p0445a01║凡夫昏暗，不覺遷訛。
X12n0275_p0445a02║此凡夫，單指人言。昏暗者，謂不具五通也。不覺者，
X12n0275_p0445a03║謂不能覺知，是行人入定將證之故。遷訛者，言彼
X12n0275_p0445a04║見大地動搖，房屋崩壞，或訛言陰陽失度，或謬傳
X12n0275_p0445a05║神鰲動目等也。△二、後示魔通必知。
X12n0275_p0445a06║彼等咸得五種神通，惟除漏盡戀此塵勞，如何令汝
X12n0275_p0445a07║摧裂其處？
X12n0275_p0445a08║惟除漏盡者，六通中但未證乎漏盡一通也。夫五
X12n0275_p0445a09║通既具，必知是汝定力所為，既戀塵勞，必護所居
X12n0275_p0445a10║之處，故決定不容也。△四、故來惱亂。
X12n0275_p0445a11║是故鬼神及諸天魔魍魑妖精，於三昧時僉來惱汝。
X12n0275_p0445a12║僉，同也。動雖徧界，獨魔偏重，故惟彼眾同來惱亂，
X12n0275_p0445a13║意欲破其禪定，彼始安也。驚動諸魔，由定科已竟。
X12n0275_p0445a14║△二、成就破亂由迷，分為三：△一分客主而推破亂
X12n0275_p0445a15║又二△一、示喻客不成害
X12n0275_p0445a16║然彼諸魔雖有大怒，彼塵勞內汝妙覺中，如風吹光，
X12n0275_p0445a17║如刀斷水，了不相觸。汝如沸湯，彼如堅冰，暖氣漸隣，
X12n0275_p0445a18║不日消殞，徒恃神力，但為其客。
X12n0275_p0445a19║彼在塵勞，縱有神通，殊為渺小。此居妙覺，則湛然
X12n0275_p0445a20║空廓，周徧十方。故如風三句，喻彼無傷於汝也。汝
X12n0275_p0445a21║如四句，喻汝反消於彼也。葢魔之擾定，遠望分明，
X12n0275_p0445a22║近反不見。故遠處發瞋，近漸恐怖。所以如暖消冰
X12n0275_p0445a23║也。末二句出其深故。良由彼雖憑仗神通，而實勞
X12n0275_p0445a24║擾無停，暫留不住。故但為客△二、正推迷亂由主。
X12n0275_p0445b01║成就破亂，由汝心中五陰主人。主人若迷，客得其便。
X12n0275_p0445b02║五陰主人，則飾定者當人自己，不可定其真妙。雖
X12n0275_p0445b03║離真無體，而尚在五陰，亦非即真也。大抵魔擾行
X12n0275_p0445b04║人，如賊劫主。若主人深居不動，賊乃莫測，愈近愈
X12n0275_p0445b05║恐。俗云：強賊怕弱主，以是退散者多。若或主人自
X12n0275_p0445b06║守不定，驚慌出走，為賊所執，方得其便。此意若以
X12n0275_p0445b07║法一一對喻，思之足知患在主也。△二、約悟迷而
X12n0275_p0445b08║示勝敗。分二：△一、悟則必能超勝。又為三：△一直斷無
X12n0275_p0445b09║奈。
X12n0275_p0445b10║當處禪那覺悟無惑，則彼魔事無奈汝何。
X12n0275_p0445b11║禪那指人言，即上五陰主人在禪定者也。覺悟無
X12n0275_p0445b12║惑者，了知如上所云，彼無傷我，我能銷彼，又達我
X12n0275_p0445b13║主彼客，彼怖我安，由是一心不動，於彼善惡境界，
X12n0275_p0445b14║不欣不怖，不愛不憎，但惟照理，一切不顧，所謂山
X12n0275_p0445b15║鬼伎倆有盡，我之不㥒無窮，則彼魔事真無可奈
X12n0275_p0445b16║何矣。△二、示其所由
X12n0275_p0445b17║陰消入明，則彼羣邪咸受幽氣，明能破暗，近自消殞。
X12n0275_p0445b18║此表其無奈之故，由以明而消暗也。毗羅遮那，此
X12n0275_p0445b19║云光明徧一切處。眾生本亦同此，但為五陰重重
X12n0275_p0445b20║覆之，全成暗昧。若陰未消時，與魔同分在幽暗中，
X12n0275_p0445b21║故魔可見可擾。今禪定得力，陰漸消而明漸發，諸
X12n0275_p0445b22║魔受幽氣者，漸與光明隔別，如梟入曉，羅叉向陽，
X12n0275_p0445b23║尚不可見，豈能肆擾？故必至於消殞矣。△三、總結
X12n0275_p0445b24║必祛。
X12n0275_p0445c01║如何敢留，擾亂禪定？
X12n0275_p0445c02║言其必喪魄而去矣。△二、迷則必成敗墮。
X12n0275_p0445c03║若不明悟，被陰所迷，則汝阿難必為魔子，成就魔人。
X12n0275_p0445c04║不明悟者，不能如上覺悟也。被陰所迷者，於彼虗
X12n0275_p0445c05║幻境界，欣怖憎愛，亡失照理正念，墮為彼類無疑
X12n0275_p0445c06║矣。所以深警之也。約迷悟而示勝敗已竟。△三、舉
X12n0275_p0445c07║前墮而較淺深。前墮者，最初墮婬室也。分二：△一、示
X12n0275_p0445c08║墮婬害淺。
X12n0275_p0445c09║如摩登伽殊為眇劣，彼惟呪汝破佛律儀，八萬行中
X12n0275_p0445c10║只毀一戒，心清淨故尚未淪溺。
X12n0275_p0445c11║孤山曰：以婬女比天魔，人眇劣也。以一戒比全身，
X12n0275_p0445c12║事眇劣也。舉劣況勝，最彼深防。初果道共戒力，自
X12n0275_p0445c13║然無犯，故曰心清淨等也。△二、示墮魔害深
X12n0275_p0445c14║此乃隳汝寶，覺全身如宰臣家，忽逢籍沒，宛轉零落，
X12n0275_p0445c15║無可哀救。
X12n0275_p0445c16║隳，壞也。壞全身者，不但壞盡道果，亦且入無間獄。
X12n0275_p0445c17║豈不與宰臣貴隣，天子遭籍沒，則不但喪盡官位，
X12n0275_p0445c18║而且不免刑律者，事相類哉。是宜警懼而慎察識
X12n0275_p0445c19║矣。孤山曰，籍沒，漢書除其屬籍是也。標示動成二
X12n0275_p0445c20║由，科已竟。△二、詳分五魔境相。夫上科知動魔由
X12n0275_p0445c21║於定切，則於魔之發端不驚，而預防無患；知成亂
X12n0275_p0445c22║由於主迷，則於魔之究竟不動，而自守惟堅。然而
X12n0275_p0445c23║所現境相多端，不詳剖析，未必其不迷也，故今詳
X12n0275_p0445c24║與分辯之。就分為五：△一色陰魔相。謂當色陰將破
X12n0275_p0446a01║未破之際，有此等境應當了知。又分三：△一、具示始
X12n0275_p0446a02║終。色陰未開為始，既開為終，各有境相。今先令其
X12n0275_p0446a03║識此兩頭境相，而次方詳列中間也。又二：△一始修
X12n0275_p0446a04║未破區宇又為三。△一銷念工夫
X12n0275_p0446a05║阿難當知，汝坐道場銷落諸念，其念若盡，則諸離念
X12n0275_p0446a06║一切精明，動靜不移，憶忘如一。
X12n0275_p0446a07║坐道場有二：一兼事道場，即七卷中土壇鏡像等，
X12n0275_p0446a08║端坐於中，以習反聞正定是也。二惟理道場，則不
X12n0275_p0446a09║假壇等，不局身坐，俱取前詳釋聞中境界為道場，
X12n0275_p0446a10║以一切時中四威儀內，反聞專注為坐道場。銷落
X12n0275_p0446a11║諸念，不同徑直止念，此但專務反聞，而萬念自銷
X12n0275_p0446a12║也。功淺未必念盡，功深自然念盡耳。則諸離念者，
X12n0275_p0446a13║即起信所謂心體離念等虗空界也。一切精明者，
X12n0275_p0446a14║得常不昧，念頭入手之意，非發光之謂也。又銷念
X12n0275_p0446a15║即寂寂，精明即惺惺耳。注聞本不注境，故境之動
X12n0275_p0446a16║靜安能移之？聞性無干意識，故識之憶忘安能變
X12n0275_p0446a17║之？且識忽起而為憶也，如影現鏡中，曾不障於鏡
X12n0275_p0446a18║也。識忽滅而為忘也，如影滅鏡內，而鏡體愈如故
X12n0275_p0446a19║也。此正禪家打成一片時節矣。△二在定相狀。
X12n0275_p0446a20║當住此處入三摩地，如明目人處大幽暗。
X12n0275_p0446a21║此處者，即銷念精明，惺寂雙流境中也。三摩地，即
X12n0275_p0446a22║耳門圓照，三昧定成之號也。由上功夫入手，故三
X12n0275_p0446a23║昧現前，名為入也。如明下，狀其在定境界也。散心
X12n0275_p0446a24║但對目前現境，惟覺一區光明，曾不覺知餘處皆
X12n0275_p0446b01║暗，譬如黑夜對一室燈光，而室外無邊昏黑也。今
X12n0275_p0446b02║一旦不顧目前現境，專注聞中無邊法界，此定成
X12n0275_p0446b03║就，則現境都失，方覺十方悉皆黑暗，譬如吹滅室
X12n0275_p0446b04║燈，室也沒了，通天徹地，渾成黑暗，故曰如明目人
X12n0275_p0446b05║處大幽暗也。龍潭吹燈，發明德山，正令入此三昧
X12n0275_p0446b06║耳。問：尋常說本心現有照體，明喻日月，何得有此
X12n0275_p0446b07║黑暗？答：照體固自不減，黑暗亦自非無。例如經初
X12n0275_p0446b08║所云：此但無明，見何虧損？問：此暗何緣而有耶？答：
X12n0275_p0446b09║眾生本性，與遮那無二，光明徧一切處，猶如醒人，
X12n0275_p0446b10║無不明了。從本以來，具足有五陰無明葢覆之，盡
X12n0275_p0446b11║法界俱成暗相，如醒人被昏沉壓覆，故全成昏昧。
X12n0275_p0446b12║至於目前朗見山河等境，乃無明幻出，能見所見，
X12n0275_p0446b13║皆無明所為，如二卷所明，顛倒見妄也。譬如醒人，
X12n0275_p0446b14║被昏沉逼壓，起種種夢，自謂所見分明，而實居黑
X12n0275_p0446b15║暗之中。若但取目前所見山河，分明不昧，遂謂真
X12n0275_p0446b16║實光明，何得聚見於眼？開眼則明，合眼則暗，見不
X12n0275_p0446b17║脫於根塵，光全居於黑暗，執之為實，何有悟期？何
X12n0275_p0446b18║以故？以尚不覺全在陰覆之中，何緣而有開時耶？
X12n0275_p0446b19║如夢中人，不知是夢，但見目前明朗，謂為實明，了
X12n0275_p0446b20║無迷悶，全不覺在昏沉黑暗之中，豈有醒夢之時
X12n0275_p0446b21║耶？故今入三摩地者，要須頓捨目前幻身幻境，絲
X12n0275_p0446b22║毫不緣，努力反聞，當在此中，方覺無邊黑暗，故如
X12n0275_p0446b23║明目人，處大幽暗也。即同夢中人，覺知是夢，捨彼
X12n0275_p0446b24║夢境，不復更緣，努力求醒，方覺昏沉黑暗，覆壓迷
X12n0275_p0446c01║悶也。以法對夢，一一可了。△三、結成區宇。
X12n0275_p0446c02║精性妙淨，心未發光，此則名為色陰區宇。
X12n0275_p0446c03║離念自體，精而不雜，曰精性。逈脫根塵，中道自在，
X12n0275_p0446c04║曰妙。雙超空有，不染二邊，曰淨。心未發光者，色陰
X12n0275_p0446c05║未開，心光未洩，無邊幽暗虗靜而已。問：既曰脫根
X12n0275_p0446c06║塵，超空有，何又幽暗而未發光乎？答：此但解空了
X12n0275_p0446c07║性，循中入定。初心定力所使，非是開證之境，故正
X12n0275_p0446c08║在幽暗之中。然定境虗融，亦在妙處。行人不識，取
X12n0275_p0446c09║著無進。禪家謂之墮一色邊，彷彿在茲也。末二句
X12n0275_p0446c10║言正在色陰之內，如暗室區覆，墻宇局滯也。達此
X12n0275_p0446c11║豈肯生住著哉。△二、終破顯露妄源。
X12n0275_p0446c12║若目明朗，十方洞開，無復幽暗，名色陰盡，是人則能
X12n0275_p0446c13║超越劫濁。觀其所由，堅固妄想以為其本。
X12n0275_p0446c14║首二句，言心光發越，不用肉眼，十方洞照，而前之
X12n0275_p0446c15║黑暗，如風約雲開，內徹五臟百骸，外徹山河大地，
X12n0275_p0446c16║天上人間，悉如指掌，雖未至三千圓鑑，亦應洞達
X12n0275_p0446c17║一界，或至小千等，以佛未的實格量，不敢定耳。名
X12n0275_p0446c18║色陰盡者，如五重衣服，初脫最上一重也。問：諸色
X12n0275_p0446c19║尚見，何以言盡？答：圓融中道，豈盡色成空耶？但盡
X12n0275_p0446c20║陰不葢覆而已。良由真心元能隨緣現色，而色不
X12n0275_p0446c21║異心，本自明徹，如珠有光，還照珠體。但緣無始迷
X12n0275_p0446c22║己為物，徧成障隔，又認物為己，而聚見於眼，是以
X12n0275_p0446c23║永沉黑暗，盡失其徧界之明。豈惟不知本明，兼亦
X12n0275_p0446c24║不覺現暗。今緣奢摩他中，開示四科、七大元、一藏
X12n0275_p0447a01║心，各各自知，心徧十方。彼時有學者，尚屬比量而
X12n0275_p0447a02║知，方以覺得現暗。未能現量而見，豈即親證本明？
X12n0275_p0447a03║到此躡解成行，入三摩地，於幽暗中忍住一番。功
X12n0275_p0447a04║夫到日，忽爾色陰雲開，親證本明，一切堅頑暗昧
X12n0275_p0447a05║根塵，皆如琉璃，內外瑩徹，且不聚見於眼，而心體
X12n0275_p0447a06║周徧，無復遠近，皆如目前，是之謂色陰盡。豈壞色
X12n0275_p0447a07║成空者，可比其萬一哉？常途劫濁，以人壽百歲時，
X12n0275_p0447a08║運入劫濁，總統五濁，名為惡世。今此自晦昧為空，
X12n0275_p0447a09║結暗為色，即入劫濁，無量劫來，長眠黑暗生死之
X12n0275_p0447a10║中。然此濁體，全依色陰幽暗為之，離彼色陰，畢境
X12n0275_p0447a11║無體。故今色陰盡時，晦昧即開，故曰超劫濁也。觀
X12n0275_p0447a12║其所由，如伐樹者，去其覆土，方以見根。今劫濁既
X12n0275_p0447a13║開，觀見色陰之由，自然之理也。堅固妄想者，堅執
X12n0275_p0447a14║固結，妄情痴想也。於外四大，堅執為心外實有；於
X12n0275_p0447a15║內四大，堅執為心所住處。由是固結不解，成此色
X12n0275_p0447a16║陰黑暗之體也。佛後自釋，惟約身言者，且圖自身
X12n0275_p0447a17║親切，容易覺知而已。其實十一色法，俱是色陰，皆
X12n0275_p0447a18║屬堅固妄想。前偈云：想澄成國土，知覺乃眾生。足
X12n0275_p0447a19║可證之。然佛雖就身發明，尚欲其察近而悟遠，觸
X12n0275_p0447a20║類而引伸。不然，若但色陰惟局一身，則色陰盡時，
X12n0275_p0447a21║應只說言身中朗徹，何言十方洞開乎？準此，餘四
X12n0275_p0447a22║陰體，皆有言近指遠之意，方顯一一遍周，孚前七
X12n0275_p0447a23║大也。此雖談魔，而修進下手之旨存，故詳釋之，幸
X12n0275_p0447a24║勿厭繁也。具示始終已竟。△二、中間十境。中間者，
X12n0275_p0447b01║即色陰將破未破中間，所謂交互之處也。良以藏
X12n0275_p0447b02║心統含四土，不離當處，不越毫端，秪因色陰所覆，
X12n0275_p0447b03║豈惟不見上三，而於同居一土現前朗見，能幾乎
X12n0275_p0447b04║哉？尅論現見，特塵剎中一剎，一剎中一界，一界中
X12n0275_p0447b05║一洲，一洲中一國，一國中一邑，即於一邑之中，亦
X12n0275_p0447b06║但於所住所到之處，一區之明而已。一區之外，悉
X12n0275_p0447b07║皆不見，既皆不見，悉是黑暗之境。然此黑暗中，一
X12n0275_p0447b08║國一剎，乃至塵剎四土，無不包含。今入定者，既復
X12n0275_p0447b09║捨彼一區之明，而全處無邊之暗，當色陰未開之
X12n0275_p0447b10║際，反聞逼拶之深，心光所流，或近徹身境，或遠照
X12n0275_p0447b11║十方，或淺射同居，或深臻三土，所謂忽遠忽近，乍
X12n0275_p0447b12║淺乍深，皆色陰將開之前兆，暫爾非常。有此十相，
X12n0275_p0447b13║行人於此作證不作證間，魔佛異路，可不戒慎而
X12n0275_p0447b14║加察哉？就分十△一身能出礙
X12n0275_p0447b15║阿難！當在此中精研妙明四大不織，少選之間身能
X12n0275_p0447b16║出礙，此名精明流溢前境。斯但功用暫得如是，非為
X12n0275_p0447b17║聖證。不作聖心名善境界，若作聖解即受羣邪。
X12n0275_p0447b18║此中者，即前惺寂雙流，境心不擾之中，亦即幽暗
X12n0275_p0447b19║之中。後凡言此中，皆即此中。妙明，即指聞性。精研，
X12n0275_p0447b20║即反聞時著力深窮也。如禪家所謂著些精彩，挨
X12n0275_p0447b21║排將去也。四大不止說身，內外俱該。以此說流溢
X12n0275_p0447b22║前境，非談內徹也。不織者，境界虗融，如雲如影，不
X12n0275_p0447b23║復密織堅實也。少選者，不多時也。身能出礙者，偶
X12n0275_p0447b24║爾透過墻壁，豁然無礙也。然上句言少選者，正說
X12n0275_p0447c01║此境，但暫時如此，非常能也。此名下，判其名，令詳
X12n0275_p0447c02║其義。精明，指心光而言。流溢者，融洩之意。前境，即
X12n0275_p0447c03║目前堅礙之境也。葢真心虗融光寂，少有發洩於
X12n0275_p0447c04║境，即得虗豁無礙。斯但下，斷其故，而明其不久。功
X12n0275_p0447c05║用暫得者，明其特因精研功夫，逼拶之極，偶令心
X12n0275_p0447c06║光洩露，暫得前境虗融，隨即失之。非為聖證者，非
X12n0275_p0447c07║同聖人證果，一得永得也。不作聖心者，言行人遇
X12n0275_p0447c08║此，知是功用偶然，略不掛意。如近世悟人云：上得
X12n0275_p0447c09║秦公嶺，望見四部洲，從他四部洲，依然顧話頭是
X12n0275_p0447c10║也。名善境界，言此亦足驗功夫得力，心妙非虗，可
X12n0275_p0447c11║增信心，可誘精進，亦是過去宿習善根發相，未來
X12n0275_p0447c12║入位開心先兆，誠是善祥境界，本無過咎也。若作
X12n0275_p0447c13║聖解者，言行人若無見識，及缺涵養，遇此一境，輒
X12n0275_p0447c14║起證聖之解。即受羣邪者，言魔得其便，將進欺誑，
X12n0275_p0447c15║漸成大害，至不可救矣。從斯但下數句之意，後皆
X12n0275_p0447c16║放此說之。△二、內徹拾虫
X12n0275_p0447c17║阿難！復以此心精研妙明其身內徹，是人忽然於其
X12n0275_p0447c18║身內拾出蟯蛔，身相宛然亦無傷毀，此名精明流溢
X12n0275_p0447c19║形體。斯但精行暫得如是，非為聖證。不作聖心名善
X12n0275_p0447c20║境界，若作聖解即受羣邪。
X12n0275_p0447c21║首二句同前。內徹者，心光忽照身內，五臟開明，如
X12n0275_p0447c22║揭葢覆，親見蟯蛔，以手拾出，身無傷毀。流溢同前，
X12n0275_p0447c23║但內融形體為異。斯但下，意皆同前。△三、聞空說
X12n0275_p0447c24║法。
X12n0275_p0448a01║又以此心內外精研，其時魂魄、意志、精神，除執受身，
X12n0275_p0448a02║餘皆涉入，互為賓主。忽於空中聞說法音，或聞十方
X12n0275_p0448a03║同敷密義，此名精魄遞相離合，成就善種。暫得如是，
X12n0275_p0448a04║非為聖證。不作聖心，名善境界；若作聖解，即受羣邪。
X12n0275_p0448a05║首二句，環師所謂前之精研，初能外虗，次能內徹，
X12n0275_p0448a06║此復內外精研俱虗徹是也。醫經謂魂藏於肝，魄
X12n0275_p0448a07║藏於肺，意藏於脾，志藏於膽，或曰左腎，再俟考證。
X12n0275_p0448a08║精藏於腎，神藏於心，除執受身者，除彼身形安然
X12n0275_p0448a09║不遷改也。餘皆涉入者，即環師所謂魂魄等皆失
X12n0275_p0448a10║故常，遞互相涉是也。互為賓主者，岳師所謂餘五
X12n0275_p0448a11║入魂，則魂為主，餘為賓，乃至入神，則神為主，而餘
X12n0275_p0448a12║亦為賓是也。聞空中說法者，賓聞主說也。聞十方
X12n0275_p0448a13║同敷者，主聞賓說也。遞相離合者，岳師謂精離本
X12n0275_p0448a14║位而合於魂，或魂離本位而合於精等是也。葢離
X12n0275_p0448a15║即失本位，合即入地位。成就善種者，即環師所謂
X12n0275_p0448a16║夙昔聞熏，自能發揮而有所聞也。今夫刻意凝神，
X12n0275_p0448a17║討論之極，則奇文麗藻，未嘗經意，往往煥然得於
X12n0275_p0448a18║夢寐，則精神激發，神者偶現，類可知也。愚謂五臟，
X12n0275_p0448a19║內境也。空中十方，外境也。由功夫內外精研，故內
X12n0275_p0448a20║外合一，而說聽交互，周匝徧滿也。餘皆同上。可知
X12n0275_p0448a21║此上三科，皆近徹身境也。△四、境變佛現。
X12n0275_p0448a22║又以此心澄露皎徹，內光發明，十方徧作閻浮檀色，
X12n0275_p0448a23║一切種類化為如來。于時忽見毗盧遮那踞天光臺，
X12n0275_p0448a24║千佛圍繞，百億國土及與蓮華俱時出現，此名心魂
X12n0275_p0448b01║靈悟所染。心光研明，照諸世界，暫得如是，非為聖證。
X12n0275_p0448b02║不作聖心，名善境界；若作聖解，即受羣邪。
X12n0275_p0448b03║此當反聞功盛，雖始本一如，然澄露皎徹，似始覺
X12n0275_p0448b04║之智定光融透也。內光發明，似本覺心光發洩也。
X12n0275_p0448b05║無情徧成金界，有情盡作如來。又見毗盧乃至蓮
X12n0275_p0448b06║現，此即華嚴所明，文義全似。而言心光靈悟所染
X12n0275_p0448b07║者，似曾於維摩、華嚴等經聞熏成種。今於反聞妙
X12n0275_p0448b08║定之中，心光被研，發明照灼，於此實報莊嚴諸殊
X12n0275_p0448b09║勝界尊特身也。問：既言徧作化為，恐非實界實佛，
X12n0275_p0448b10║何言即是報土？答：四土除後一，而餘三皆同幻化，
X12n0275_p0448b11║何妨說化。特於光流灼見之時，穢土忽滅，淨土忽
X12n0275_p0448b12║現，而說徧作化為耳。若此即言非實，則前之五臟，
X12n0275_p0448b13║後之暗室，皆非實耶？又何彼偏實，而此偏虗耶？問：
X12n0275_p0448b14║實報深位所居，豈此初心遽能親見？答，圓融心海，
X12n0275_p0448b15║本無障礙，復加圓人勝解本具，勤勇無前，尚當不
X12n0275_p0448b16║久超證，何妨定中暫一先見之耶。固知此為報土
X12n0275_p0448b17║無疑矣。況文亦言照諸世界，豈皆言化為耶。△五
X12n0275_p0448b18║空羅寶色。
X12n0275_p0448b19║又以此心，精研妙明，觀察不停，抑按降伏，制止超越。
X12n0275_p0448b20║於時忽然十方虗空，成七寶色，或百寶色，同時徧滿，
X12n0275_p0448b21║不相留礙，青黃赤白，各各純現，此名抑按功力逾分。
X12n0275_p0448b22║暫得如是，非為聖證。不作聖心，名善境界。若作聖解，
X12n0275_p0448b23║即受羣邪。
X12n0275_p0448b24║此中說功夫勇勝處，倍過諸科所見妙境。非同淺
X12n0275_p0448c01║淺觀察不停者，反聞功切，照理綿密，無絲毫間斷
X12n0275_p0448c02║也。制即忍也，止即定也。抑按降伏，制止超越者，以
X12n0275_p0448c03║圓人見解，入反聞妙門，於時圓伏五住，深忍深定，
X12n0275_p0448c04║超越二乘及菩薩境，彷彿切近寂光妙土，故非身
X12n0275_p0448c05║非土，但見十方無量寶色而已。然同時徧滿，不相
X12n0275_p0448c06║留礙者，多分不礙同滿也。青黃赤白，各各純現者，
X12n0275_p0448c07║交雜不礙各純也。此名抑按功力。逾分者，重言圓
X12n0275_p0448c08║伏之力，絕勝所發，故有過分之境。葢此非身非土，
X12n0275_p0448c09║彷彿寂光之境，非初心分所宜見，特定力逼發，暫
X12n0275_p0448c10║一見耳。即環師所謂妙明逼極，煥散而現也。問：寂
X12n0275_p0448c11║光非身非土，宜無色之可見。今既見色，能所宛然，
X12n0275_p0448c12║豈敢目為寂光？答：明言切近，非謂全即。但此已越
X12n0275_p0448c13║一切妙身妙土，惟餘虗空寶色，故言切近寂光耳。
X12n0275_p0448c14║況準天台，亦言寂光尚有金寶，奚止寶色？所謂因
X12n0275_p0448c15║滅是色，獲得常色等。當知常寂光土，不可定執，同
X12n0275_p0448c16║灰斷境。問：此何異於四禪中青黃赤白等定耶？答，
X12n0275_p0448c17║彼禪定中有心而取，此反聞內無心而現。又彼但
X12n0275_p0448c18║各現而已，豈如此之分不礙滿，雜不礙純耶。斯固
X12n0275_p0448c19║難思妙境，寂光前兆，故言超越逾分。若反同於界
X12n0275_p0448c20║內事定，則何超越逾分之有哉。此上四五兩科，所
X12n0275_p0448c21║謂深臻後三土矣。△六、暗中見物。
X12n0275_p0448c22║又以此心，研究澄徹，精光不亂，忽於夜半，在暗室內，
X12n0275_p0448c23║見種種物，不殊白晝，而暗室物，亦不除滅，此名心細。
X12n0275_p0448c24║密澄其見，所視洞幽，暫得如是，非為聖證。不作聖心，
X12n0275_p0449a01║名善境界；若作聖解，即受羣邪。
X12n0275_p0449a02║研究者，挨拶也。澄徹者，靜極光通也。精光不亂者，
X12n0275_p0449a03║心光凝定，不為明暗境移也。忽於下，正明暗中見
X12n0275_p0449a04║物也。先言種種物者，非室內所有之物，乃暗中出
X12n0275_p0449a05║現之異物也。葢鬼神精魅，恒雜人居，互不相見。今
X12n0275_p0449a06║為心光密澄，幽隱發露之時，故種種出現也。曾聞
X12n0275_p0449a07║有人在靜室中，忽見一人自地而出，一人從壁中
X12n0275_p0449a08║來，對語良久，各沒原處。又有見三五躶形人，高一
X12n0275_p0449a09║二尺，竊室中米，傍若無人，類難盡舉。後言暗室中
X12n0275_p0449a10║物，亦不除滅者，方是說室中原有之物，亦朗然不
X12n0275_p0449a11║昧，不遷變也。心細密澄，所視洞幽者，惺寂綿密，無
X12n0275_p0449a12║絲毫滲漏，故靜明之極，而心光徹照矣。△七、身同
X12n0275_p0449a13║草木
X12n0275_p0449a14║又以此心圓入虗融，四肢忽然同於草木，火燒刀斫，
X12n0275_p0449a15║曾無所覺。又則火光不能燒爇，縱割其肉，猶如削木，
X12n0275_p0449a16║此名塵併。排四大性，一向入純，暫得如是，非為聖證。
X12n0275_p0449a17║不作聖心，名善境界；若作聖解，即受羣邪。
X12n0275_p0449a18║圓入等者，反聞功切，虗融之極，忘身如遺，故燒斫
X12n0275_p0449a19║皆不覺也。又則下文雖重，亦稍不同。上燒不覺，皮
X12n0275_p0449a20║肉未必無傷。此不能燒，皮肉略無傷毀。上言斫而
X12n0275_p0449a21║未削，此言削去如泥，是其別也。塵併下三句，出其
X12n0275_p0449a22║不覺無傷之由。即環師所謂五塵併消，四大排遣，
X12n0275_p0449a23║純覺遺身，故無傷觸也。此上六七二科，約當土境
X12n0275_p0449a24║身最近之事也。△八、覩界覩佛。
X12n0275_p0449b01║又以此心，成就清淨。淨心功極，忽見大地，十方山河，
X12n0275_p0449b02║皆成佛國，具足七寶，光明徧滿。又見恒沙諸佛如來，
X12n0275_p0449b03║徧滿空界，樓殿華麗。下見地獄，上觀天宮，得無障礙。
X12n0275_p0449b04║此名欣厭。凝想日深，想久化成，非為聖證。不作聖心，
X12n0275_p0449b05║名善境界。若作聖解，即受羣邪。
X12n0275_p0449b06║清淨者，純理無雜之謂也。功極忽見，亦淨極光通
X12n0275_p0449b07║也。然忽見下，見同居諸淨土也。又見下，見淨土現
X12n0275_p0449b08║在諸佛也。下見三句，見同居諸穢土也。略佛不言
X12n0275_p0449b09║可知。又佛淨穢無殊，故不另說穢土佛也。欣厭凝
X12n0275_p0449b10║想，非今定中作是覺觀。葢是未入定前，諸經教中
X12n0275_p0449b11║聞說淨土穢土，隨起欣淨厭穢之念，熏習成種。今
X12n0275_p0449b12║於定中反聞逼極，心光所灼，故悉發現。雖說化成，
X12n0275_p0449b13║亦非虗境。雖是實境，仍同幻化耳。△九、遙見遙聞。
X12n0275_p0449b14║又以此心研究深遠，忽於中夜遙見遠方市井、街巷、
X12n0275_p0449b15║親族、眷屬，或聞其語，此名迫心，逼極飛出，故多隔見，
X12n0275_p0449b16║非為聖證。不作聖心，名善境界；若作聖解，即受羣邪。
X12n0275_p0449b17║研究深遠者，窮極反聞，廓然周徧也。言中夜者，偏
X12n0275_p0449b18║取心境俱靜時也。但多在此時，未必局定也。此則
X12n0275_p0449b19║顯然，是為實境。予亦親見河南常僧在潞，偶然靜
X12n0275_p0449b20║坐，忽見鄉閭市井宛然，見其兄於路被官責打。此
X12n0275_p0449b21║是白晝，計其時日不久。鄉人至潞問之，乃分毫不
X12n0275_p0449b22║爽。此必宿習禪定善根，故偶遇如此。惜其僧不知
X12n0275_p0449b23║自重也。此名下出其原由也。飛出者，即心光飛出
X12n0275_p0449b24║也。此上八九二科，不離同居而見遠境耳。總上九
X12n0275_p0449c01║科，不出四土身境。一二三六七共五科，同居近相
X12n0275_p0449c02║也。四五兩科，後二土相也。八九兩科，同居遠相也。
X12n0275_p0449c03║方便土相，未特顯著，或可該攝於同居淨土之中。
X12n0275_p0449c04║智者研審之。△十見善知識。
X12n0275_p0449c05║又以此心研究精極，見善知識形體變移，少選無端
X12n0275_p0449c06║種種遷改，此名邪心，含受魑魅，或遭天魔入其心腹，
X12n0275_p0449c07║無端說法，通達妙義，非為聖證。不作聖心，魔事消歇；
X12n0275_p0449c08║若作聖解，即受羣邪。
X12n0275_p0449c09║上之九科，皆初心反聞入三摩地，定心逼極所發
X12n0275_p0449c10║善境，非魔所為，要須作證方成招魔之端。今此第
X12n0275_p0449c11║十之科，是大定中不為上之九境所遷，竭力窮研
X12n0275_p0449c12║到至精至極之地，正是與諸聖心精通脗時節，而
X12n0275_p0449c13║色陰將破振裂動搖，魔心荒越萃於斯時，故魔擾
X12n0275_p0449c14║於是而發端也。然不出兩端，或發其妄見，或發其
X12n0275_p0449c15║狂慧，皆能令行人自疑證聖，然後得其便而乘間
X12n0275_p0449c16║以入也。故今皆與示其相而明其故，令先覺焉。但
X12n0275_p0449c17║其文先後顛倒稍難分辨，試與分之。見善下，發其
X12n0275_p0449c18║妄見也。首四句先，以示其相也。見善知識等者，即
X12n0275_p0449c19║行人靜中自見也。形體變遷等者，即變現佛菩薩
X12n0275_p0449c20║天龍男女諸像也。次二句後，以明其故也。邪心含
X12n0275_p0449c21║魅者，言其但是行人防心不密領受妄境，故鬼物
X12n0275_p0449c22║眩惑現此虗影，非真實見聖也。或遭下，發其狂慧
X12n0275_p0449c23║也。首二句先，以明其故也。天魔入心者，魔入行人
X12n0275_p0449c24║身中持其心神也。次二句後，以示其相也。說法達
X12n0275_p0450a01║妙，即指行人自說，皆魔力持之使然，非真實心開
X12n0275_p0450a02║也。此方與下非為聖證等語脉投合。舊說善知識
X12n0275_p0450a03║即作實人，如後飛精所附說法，亦即指彼所說非
X12n0275_p0450a04║為聖證等，復亦指彼通乖前之諸文，決無此理。當
X12n0275_p0450a05║知行人用功自淺而深，魔魅肆擾由微而著，故此
X12n0275_p0450a06║節與下受陰十境皆且暗中入心令自發亂，直至
X12n0275_p0450a07║想陰中方以飛附旁人顯然誑惑，豈有發端之初
X12n0275_p0450a08║即遣實人來惑亂哉。不作下，言若依此先覺魔自
X12n0275_p0450a09║消歇，反此則大發魔事不待言也。中間十境已竟。
X12n0275_p0450a10║△三結害囑護分三。△一、示因交互
X12n0275_p0450a11║阿難！如是十種禪那現境皆是色陰，用心交互故現
X12n0275_p0450a12║斯事。
X12n0275_p0450a13║交，即岳師所謂禪觀與各陰妄想交戰是也。互，謂
X12n0275_p0450a14║互為勝負。如色中每一善境界發，即是觀力暫勝
X12n0275_p0450a15║妄想，故得心光洩露。然但暫開隨閉，即是妄想復
X12n0275_p0450a16║勝觀力，依然不能動也。故前十境，皆當此時而現，
X12n0275_p0450a17║後皆放此。△二、迷則成害。
X12n0275_p0450a18║眾生頑迷，不自忖量，逢此因緣，迷不自識，謂言登聖，
X12n0275_p0450a19║大妄語成，墮無間獄。
X12n0275_p0450a20║頑，謂無知。迷，謂倒想。不自忖量者，謂不度己功力
X12n0275_p0450a21║未久。迷不自識者，又不察暫開復閉，何有聖證。固
X12n0275_p0450a22║乃妄言登聖，安得不墮哉。後皆放此。詳前十境，皆
X12n0275_p0450a23║是深定所逼，決是位在觀行，非名字所能也。△三、
X12n0275_p0450a24║囑令保護。
X12n0275_p0450b01║汝等當依如來滅後，於末法中宣示斯義，無令天魔
X12n0275_p0450b02║得其方便，保持覆護成無上道。
X12n0275_p0450b03║當依如來者，奉行其宣示覆護之意也。宣示，謂結
X12n0275_p0450b04║集流通，及現身說法，令其自明。覆護，謂冥加神力，
X12n0275_p0450b05║令不至惑也。後皆放此。色陰魔相已竟。△二受陰
X12n0275_p0450b06║魔相亦分為三科。△一具示始終又分二。△一始初未
X12n0275_p0450b07║破區宇分二。△一躡前色陰盡相。
X12n0275_p0450b08║阿難！彼善男子修三摩提，奢摩他中色陰盡者，見諸
X12n0275_p0450b09║佛心如明鏡中顯現其像。
X12n0275_p0450b10║修三二句，止觀雙修也。耳門，即入流之觀，亡所之
X12n0275_p0450b11║止。色陰盡者，言於上之十境，或備經，或不備經，或
X12n0275_p0450b12║相類而更多，大抵俱要明識，不為所惑。功夫到日，
X12n0275_p0450b13║色陰忽有盡時，後皆放此說之。即前如明目人處
X12n0275_p0450b14║大暗室者，到此徧成光明，即色盡相也。前於十方
X12n0275_p0450b15║洞開下，已詳釋之。見諸二句，環師謂諸佛心，即我
X12n0275_p0450b16║妙覺明心是也。洞開無暗，是其心相。眾生向外馳
X12n0275_p0450b17║思，擬度佛心，終不能見。今於自心開處見之，本不
X12n0275_p0450b18║在外，豈不親切明白？故喻如鏡中現像也。准八卷
X12n0275_p0450b19║第二漸次所定，此位已入初信，不依舊判，猶在觀
X12n0275_p0450b20║行。以此明言親見佛心，如鏡現相，豈非正信已發？
X12n0275_p0450b21║況佛心即阿耨菩提之心，諸師判位，皆以發菩提
X12n0275_p0450b22║心為初信，此何非初信耶？更有防難，待後六十聖
X12n0275_p0450b23║位下，再當辯之。△二狀示受陰區宇。
X12n0275_p0450b24║若有所得而未能用，猶如魘人，手足宛然，見聞不惑，
X12n0275_p0450c01║心觸客邪而不能動，此則名為受陰區宇。
X12n0275_p0450c02║若有所得者，既是自心而復親見，豈不即若實得
X12n0275_p0450c03║其體。而未能用者，未能稱體，發自在用也。下科即
X12n0275_p0450c04║見用處，下以喻明睡中被魘之人，明見醒中之境
X12n0275_p0450c05║而不能動，正如色陰已開，受陰覆人之狀也。手足
X12n0275_p0450c06║二句，喻若有所得也。心觸二句，喻不能用也。客邪
X12n0275_p0450c07║者，以魘字從鬼，似亦外感鬼物之所覆壓而然，故
X12n0275_p0450c08║魘鬼正以喻受陰也。△二、終破顯露妄原。
X12n0275_p0450c09║若魘咎歇，其心離身，反觀其面，去住自由，無復留礙，
X12n0275_p0450c10║名受陰盡。是人則能超越見濁，觀其所由，虗明妄想
X12n0275_p0450c11║以為其本。
X12n0275_p0450c12║首句即受陰盡，其心下即能發自在用也。心本不
X12n0275_p0450c13║局身中，無始迷執，非局而局。生局現陰，死局中陰，
X12n0275_p0450c14║無時不局於身，安有離身自由之分？要皆受陰以
X12n0275_p0450c15║為結縛之本。故受纔盡，便離身觀面，去住自由也。
X12n0275_p0450c16║當知此不同坐脫，而不能復來者，彼但於前幽暗
X12n0275_p0450c17║位中，憑定力以坐脫耳。所以九峯不許泰首座也。
X12n0275_p0450c18║此則色受俱開，體用俱稱，去來無滯。洞山、法慶等，
X12n0275_p0450c19║是其人矣。身見為諸見之本，受盡離身，身見解脫。
X12n0275_p0450c20║故能超越見濁，方以現見親證。心本不在身中，但
X12n0275_p0450c21║受陰妄為領納，虗以發明而已。依前判其位，當二
X12n0275_p0450c22║三兩信。待後想陰之初，六十聖位下，再當辯之。具
X12n0275_p0450c23║示始終已竟。△二、中間十相。此十相中分五，對十
X12n0275_p0450c24║雙釋之。就分十：△一、抑己悲生此與下科抑揚生佛
X12n0275_p0451a01║對也。故此抑己者，抑責自己也。悲生者，悲愍眾生
X12n0275_p0451a02║也。又三：△一、發端現相。
X12n0275_p0451a03║阿難，彼善男子當在此中得大光耀，其心發明內抑
X12n0275_p0451a04║過分，忽於其處發無窮悲，如是乃至觀見蚊蟲猶如
X12n0275_p0451a05║赤子，心生憐愍不覺流淚。
X12n0275_p0451a06║此中即色陰已開，受陰未破之中也。得大光耀，即
X12n0275_p0451a07║十方洞開也。其心發明者，謂悟得一切眾生，皆同
X12n0275_p0451a08║具此光明妙理，枉受淪溺。內抑過分者，却乃自責
X12n0275_p0451a09║己之執迷，不早悟度，生此悲心所由發也。究而論
X12n0275_p0451a10║之，固同體之悲，本亦非咎。但內抑觀見等，展轉過
X12n0275_p0451a11║甚，則招致魔附之端也。△二、指名教悟
X12n0275_p0451a12║此名功用，抑摧過越。悟則無咎，非為聖證。覺了不迷，
X12n0275_p0451a13║久自消歇。
X12n0275_p0451a14║功用抑摧過越者，本欲興悲䇿進，以破受陰，但由
X12n0275_p0451a15║自抑自責太過，失於慈柔，故成過悲。若能悟此本
X12n0275_p0451a16║因，不作聖證之想，漸悟漸止，復還正念，故曰久則
X12n0275_p0451a17║消歇也。△三、示迷必墜。
X12n0275_p0451a18║若作聖解，則有悲魔入其心腑，見人則悲，啼泣無限，
X12n0275_p0451a19║失於正受，當從淪墜。
X12n0275_p0451a20║作聖解者，自謂已同諸佛大悲，或謂與菩薩二殊
X12n0275_p0451a21║勝中同一悲仰，自以為是悲愍不止，則魔以類入
X12n0275_p0451a22║心失定，以起無量顛倒邪念，故必墜也。已入位而
X12n0275_p0451a23║不防，淪墜其深，故在想陰中貪求善巧。科下詳辯。
X12n0275_p0451a24║△二、揚己齊佛。揚己者，高舉己靈也。齊佛者，頓同
X12n0275_p0451b01║至聖也。又分三：△一、發端現相。
X12n0275_p0451b02║阿難，又彼定中諸善男子，見色陰消，受陰明白，勝相
X12n0275_p0451b03║現前，感激過分，忽於其中生無限勇，其心猛利，志齊
X12n0275_p0451b04║諸佛，謂三僧祇一念能越。
X12n0275_p0451b05║色開受明者，如脫外衣明見內衣也。勝相，如見佛
X12n0275_p0451b06║心鏡中現相等也。感激過分者，謂一向雖聞心佛
X12n0275_p0451b07║無二未能親見，今因色開親證實見，故感激而發
X12n0275_p0451b08║大勇猛也。志齊諸佛者，言現見心佛無二一念，謂
X12n0275_p0451b09║可速超何待三祇？問：頓教不立階級，一超直入，於
X12n0275_p0451b10║此何殊？答，彼為高推聖境，自限蹭蹬者，施應病之
X12n0275_p0451b11║藥耳。非一向以圓融而礙行部也。請詳宗門信位
X12n0275_p0451b12║人位之旨，則頓教人未必全廢於位也。△二、指名
X12n0275_p0451b13║教悟
X12n0275_p0451b14║此名功用，陵率過越。悟則無咎，非為聖證。覺了不迷，
X12n0275_p0451b15║久自消歇。
X12n0275_p0451b16║陵率過越者，言本為進破受陰，而忽高舉齊佛之
X12n0275_p0451b17║念，妄謂三祇不歷，一念能超，故為陵節麤率，過分
X12n0275_p0451b18║越禮，悟而止之，可復消磨於無過矣。△三、示迷必
X12n0275_p0451b19║墜。
X12n0275_p0451b20║若作聖解，則有狂魔入其心腑，見人則誇，我慢無比，
X12n0275_p0451b21║其心乃至上不見佛，下不見人，失於正受，當從淪墜。
X12n0275_p0451b22║若自謂同於諸聖勇猛，妄任不已，則魔亦以類附
X12n0275_p0451b23║之。我慢失定，必墜何疑？△三、定偏多憶。此與下科
X12n0275_p0451b24║定慧憶狂對也。分三：△一、發端現相。
X12n0275_p0451c01║又彼定中諸善男子，見色陰消受陰明白，前無新證
X12n0275_p0451c02║歸失故居，智力衰微入中隳地逈無所見，心中忽然
X12n0275_p0451c03║生大枯渴，於一切時沉憶不散，將此以為勤精進相。
X12n0275_p0451c04║前無新證，受陰未破也。歸失故居，色陰已盡也。當
X12n0275_p0451c05║此之際，但應定慧等持，入流亡所，久可剋功。顧乃
X12n0275_p0451c06║智力衰微，莫能照見，於受體本空，不記塵忘，根盡
X12n0275_p0451c07║迷悶，無所趣進，故曰入中隳而無見也。忽然下方，
X12n0275_p0451c08║表其偏用定心，枯渴沉憶，以為破受精進之功也。
X12n0275_p0451c09║△二、指名教悟
X12n0275_p0451c10║此名修心，無慧自失，悟則無咎，非為聖證。
X12n0275_p0451c11║此名修心者，即偏用定力，以修治其心也。無慧自
X12n0275_p0451c12║失者，無照見塵亡根盡，受體本空之智，自失其方
X12n0275_p0451c13║便也。悟，謂省解。其慧少定多，而還復等持，庶無過
X12n0275_p0451c14║咎而已，何有於聖證哉。△三、示迷必墜。
X12n0275_p0451c15║若作聖解，則有憶魔入其心腑，旦夕撮心，懸在一處，
X12n0275_p0451c16║失於正受，當從淪墜。
X12n0275_p0451c17║作聖解者，以此心沉憶之定，妄謂證聖當然，故憶
X12n0275_p0451c18║魔以類附之。撮即攝也，攝心高懸，失其本定也。問：
X12n0275_p0451c19║古人謂置心一處，無事不辦，何以異此？答：彼為與
X12n0275_p0451c20║散亂世緣者，一期應病而已，非一向懸心為精進
X12n0275_p0451c21║也。或復以徧法界為一處，則圓徧境界，與此大不
X12n0275_p0451c22║同矣。△四、慧偏多狂，又分三：△一、發端現相。
X12n0275_p0451c23║又彼定中諸善男子，見色陰消受陰明白，慧力過定
X12n0275_p0451c24║失於猛利，以諸勝性懷於心中，自心已疑是盧舍那
X12n0275_p0452a01║得少為足。
X12n0275_p0452a02║慧力二句，以見自性殊勝，令其慧心增勝。葢是過
X12n0275_p0452a03║於尊重己靈，所謂太尊貴生也。故言勝性懷心，自
X12n0275_p0452a04║疑盧舍也。當知此異前來齊佛之科。前但謂佛可
X12n0275_p0452a05║速成，念越多劫，修之無難。此見自性，即是不假修
X12n0275_p0452a06║證，其過比前更甚矣。問：宗門皆言本來是佛，不待
X12n0275_p0452a07║修證，何不為過？答：祖師為人，惟執修成，孤負己靈，
X12n0275_p0452a08║故抑揚之耳。然亦有時令人大死一番，竿頭進步，
X12n0275_p0452a09║極盡今時。如是一類之語，不可勝紀，何嘗偏重己
X12n0275_p0452a10║靈，全撥修證哉？△二、指名教悟
X12n0275_p0452a11║此名用心亡失恒審，溺於知見，悟則無咎，非為聖證。
X12n0275_p0452a12║亡失恒審者，謂不能恒常審試自德與佛德，為有
X12n0275_p0452a13║差別，為無差別。溺於知見者，葢過信過恃，身中自
X12n0275_p0452a14║有如來知見，以性礙修，故至於此。若能省解審知，
X12n0275_p0452a15║五陰尚未全空，安能齊佛德用，可還無過矣。△三、
X12n0275_p0452a16║示迷必墜。
X12n0275_p0452a17║若作聖解，則有下劣易知足魔入其心腑，見人自言
X12n0275_p0452a18║我得無上第一義諦，失於正受，當從淪墜。
X12n0275_p0452a19║作聖解，即自任舍那，執迷不返，則類魔相附，大發
X12n0275_p0452a20║狂顛。當知言我言得，具足人法二執，第一義諦，豈
X12n0275_p0452a21║有是哉？△五、覺險多憂。此與下科險、安、憂、喜對也。
X12n0275_p0452a22║又分三：△一、發端現相。
X12n0275_p0452a23║又彼定中諸善男子，見色陰消受陰明白，新證未護
X12n0275_p0452a24║故心已亡，歷覽二際自生艱險，於心忽然生無盡憂，
X12n0275_p0452b01║如坐鐵床如飲毒藥，心不欲活常求於人，令害其命
X12n0275_p0452b02║早取解脫。
X12n0275_p0452b03║上半與定偏科同。歷覽二際者，觀察色受二邊際
X12n0275_p0452b04║也。自生險憂者，慮恐遭退失也。過憂不止，展轉成
X12n0275_p0452b05║顛，故發如坐下諸妄事也。△二、指名教悟
X12n0275_p0452b06║此名修行失於方便，悟則無咎，非為聖證。
X12n0275_p0452b07║言其本是勤修警懼，心中不覺太甚，無復解慰方
X12n0275_p0452b08║便，故至於此。祖師云：大道迂濶，忙作甚麼？又云：默
X12n0275_p0452b09║默自知田地穩，騰騰誰放肚皮憨？又云：放四大，莫
X12n0275_p0452b10║把捉。等無量方便，皆可忘憂，還復正念矣，豈可以
X12n0275_p0452b11║多憂為聖哉？△三、示迷必墜。
X12n0275_p0452b12║若作聖解，則有一分常憂愁魔入其心腑，手執刀劍，
X12n0275_p0452b13║自割其肉，欣其捨壽；或常憂愁，走入山林，不耐見人，
X12n0275_p0452b14║失於正受，當從淪墜。
X12n0275_p0452b15║若以多憂為聖心宜然，憂之不止，則魔類附而發，
X12n0275_p0452b16║執刀等大風顛矣。△六覺安多喜分三。△一、發端現
X12n0275_p0452b17║相。
X12n0275_p0452b18║又彼定中諸善男子，見色陰消，受陰明白，處清淨中，
X12n0275_p0452b19║心安隱後，忽然自有無限喜生，心中歡悅，不能自止。
X12n0275_p0452b20║此因色開受現境界，亦甚可樂。於此生喜，本亦非
X12n0275_p0452b21║過。若躭著恣情，展轉不止，必致過生。祖云：設有悟
X12n0275_p0452b22║證，快須吐却。即此之謂也。△二、指名教悟
X12n0275_p0452b23║此名輕安，無慧自禁，悟則無咎，非為聖證。
X12n0275_p0452b24║悟證境中妙樂，即輕安也。若有慧照察，此方淺證，
X12n0275_p0452c01║何須深樂，喜風自止。今無斯慧，故不能禁也。△三、
X12n0275_p0452c02║示迷必墜。
X12n0275_p0452c03║若作聖解，則有一分好喜樂魔入其心腑，見人則笑，
X12n0275_p0452c04║於衢路傍自歌自舞，自謂已得無礙解脫，失於正受，
X12n0275_p0452c05║當從淪墜。
X12n0275_p0452c06║若謂樂道乃聖心宜然，由是放浪，縱喜不止，則魔
X12n0275_p0452c07║附發顛，不復覺也。△七、見勝慢他。此與下科見慧
X12n0275_p0452c08║自他對也。分三：△一、發端現相。
X12n0275_p0452c09║又彼定中諸善男子，見色陰消，受陰明白，自謂己足，
X12n0275_p0452c10║忽有無端大我慢起，如是乃至慢與過慢，及慢過慢，
X12n0275_p0452c11║或增上慢，或卑劣慢，一時俱發，心中尚輕十方如來，
X12n0275_p0452c12║何況下位聲聞、緣覺？
X12n0275_p0452c13║自謂者，不求師印，惟憑己見妄憶也。己足者，即自
X12n0275_p0452c14║滿自高之意，發慢之由也。無端即無，故亦無量也。
X12n0275_p0452c15║大我慢雖七慢之一，似諸慢之總。七慢者，開蒙云：
X12n0275_p0452c16║單、過、慢、增、邪、我、卑也。彼釋云：於劣計己勝，於等計
X12n0275_p0452c17║己等，為單慢。於勝計己等，於等計己勝，為過慢。於
X12n0275_p0452c18║勝計己勝，為慢過慢。未得謂得，計劣己多，為增上
X12n0275_p0452c19║慢。自全無得，謂己有德，為邪慢。對多勝者，自甘劣
X12n0275_p0452c20║少，不敬不求，為卑劣慢也。今經惟缺邪慢，總別合
X12n0275_p0452c21║論具彼六慢。心、中、下雖諸謾心併力所使，然高推
X12n0275_p0452c22║己靈，下視諸聖，剋體而言，慢過慢也。當知此復比
X12n0275_p0452c23║前慧偏多狂之過為更甚焉。彼但謂本來同佛而
X12n0275_p0452c24║已，此則更謂超越諸佛故也。問：祖師門下呵佛罵
X12n0275_p0453a01║祖，何以異此？答，祖師極欲人悟一性平等，心外無
X12n0275_p0453a02║佛，剿絕佛見而已。豈真增長高慢，反失平等哉。△
X12n0275_p0453a03║二、指名教悟
X12n0275_p0453a04║此名見勝，無慧自救，悟則無咎，非為聖證。
X12n0275_p0453a05║見勝者，因見殊勝之性，勝氣所使。若有省察之慧，
X12n0275_p0453a06║既悟平等之性，便不見一眾生可慢，何況惑未祛
X12n0275_p0453a07║而行未滿，安敢慢諸聖哉？△三、示迷必墜。
X12n0275_p0453a08║若作聖解，則有一分大我慢魔入其心腑，不禮塔廟，
X12n0275_p0453a09║摧毀經像，謂檀越言：此是金銅，或是土木；經是樹葉，
X12n0275_p0453a10║或是疊華。肉身真常，不自恭敬，却崇土木，實為顛倒。
X12n0275_p0453a11║其深信者，從其毀碎，埋棄地中，疑誤眾生，入無間嶽，
X12n0275_p0453a12║失於正受，當從淪墜。
X12n0275_p0453a13║若終執迷，無復省過，魔附發顛，誤己誤人，不可救
X12n0275_p0453a14║矣。近世此輩徧於天下，毀佛相為金銅土木，以自
X12n0275_p0453a15║身為活佛，毀佛經為紙墨文字，以自言為真經，真
X12n0275_p0453a16║是魔說，宛是魔民。以今經證之，當入阿鼻，猶如射
X12n0275_p0453a17║箭，豈不甚可憐憫。倘有微緣，聞經速當改悔，實大
X12n0275_p0453a18║幸矣。△八慧安自足又分三。△一、發端現相。
X12n0275_p0453a19║又彼定中諸善男子，見色陰消，受陰明白，於精明中
X12n0275_p0453a20║圓悟精理，得大隨順，其心忽生無量輕安，己言成聖，
X12n0275_p0453a21║得大自在。
X12n0275_p0453a22║精明，即佛初示識精明元，後稱耳門聞性元，從此
X12n0275_p0453a23║中入三摩地，今即於此中色開受現，見諸佛心，如
X12n0275_p0453a24║鏡現像，故曰圓悟至精之理也。得大隨順者，言欲
X12n0275_p0453b01║見即見，無復隔礙也。輕安者，即身心離諸麤重，豁
X12n0275_p0453b02║悟自在之意，遂自以為滿足成聖，得大解脫矣。此
X12n0275_p0453b03║比上科，其過似輕，以但自足不進，非更慢他也。△
X12n0275_p0453b04║二、指名教悟
X12n0275_p0453b05║此名因慧獲諸輕清，悟則無咎，非為聖證。
X12n0275_p0453b06║當知前見此慧，體相各別。見是分別心路，慧是開
X12n0275_p0453b07║悟境界。因慧獲輕清者，因色開時，覺得身心如雲
X12n0275_p0453b08║如影，離重濁而獲輕清。此但一時豁悟快足之境，
X12n0275_p0453b09║豈有聖證，何足自滿哉？行人逢此，當依如是悟也。
X12n0275_p0453b10║△三、示迷必墜。
X12n0275_p0453b11║若作聖解，則有一分好輕清魔入其心腑，自謂滿足，
X12n0275_p0453b12║更不求進。此等多作無聞比丘，疑誤眾生，墮阿鼻獄，
X12n0275_p0453b13║失於正受，當從淪墜。
X12n0275_p0453b14║迷而不悟，魔附自畫，展轉如無想比丘，不但自誤，
X12n0275_p0453b15║兼誤多人，加以悔恨謗佛，遂成大墜落矣。△九、著
X12n0275_p0453b16║空毀戒。此與下科空、有、毀、恣對也。又分三：△一、發端
X12n0275_p0453b17║現相。
X12n0275_p0453b18║又彼定中諸善男子，見色陰消，受陰明白，於明悟中
X12n0275_p0453b19║得虗明性，其中忽然歸向永滅，撥無因果，一向入空，
X12n0275_p0453b20║空心現前，乃至心生長斷滅解。
X12n0275_p0453b21║明悟中即十方洞開，豁然明朗，寂爾無法可得，故
X12n0275_p0453b22║著空淨而沉永滅也。見得無作無受，故撥因果以
X12n0275_p0453b23║納於斷空邪種。皆由取著虗明，遂至於此。△二、指
X12n0275_p0453b24║名教悟
X12n0275_p0453c01║悟則無咎，非為聖證。
X12n0275_p0453c02║若悟沉空滯寂，非究竟法，則可無過。△三、示迷必
X12n0275_p0453c03║墜。
X12n0275_p0453c04║若作聖解，則有空魔入其心腑，乃謗持戒，名為小乘。
X12n0275_p0453c05║菩薩悟空，有何持犯？其人常於信心檀越，飲酒噉肉，
X12n0275_p0453c06║廣行婬穢，因魔力故，攝其前人，不生疑謗。鬼心久入，
X12n0275_p0453c07║或食屎尿，與酒肉等一種俱空，破佛律儀，誤入人罪，
X12n0275_p0453c08║失於正受，當從淪墜。
X12n0275_p0453c09║既為魔附，展轉不覺，失盡本心，誤陷多人，其過無
X12n0275_p0453c10║量。究其根本，但因著空。近世有等白衣，專說大虗
X12n0275_p0453c11║空為本性，一切佛事皆謗著相，一切俗事却言無
X12n0275_p0453c12║礙。亦有一二破齋戒者，共讚之曰：汝何徹悟至此？
X12n0275_p0453c13║若不聞經悔悟，則婬穢屎尿之顛，將來必漸恣矣。
X12n0275_p0453c14║此中雖亦有婬，而偏破諸戒，故以毀戒為科名。誤
X12n0275_p0453c15║入人罪者，令人誤入罪咎之事也。△十、著有恣婬。
X12n0275_p0453c16║經言生愛，即著有也。分三：△一、發端現相。
X12n0275_p0453c17║又彼定中諸善男子，見色陰消受陰明白，味其虗明
X12n0275_p0453c18║深入心骨，其心忽有無限愛生，愛極發狂便為貪欲。
X12n0275_p0453c19║此與上科雖皆從虗明而來，上於虗明之理明悟
X12n0275_p0453c20║空見，此於虗明之味躭著愛樂，愛極發狂，縱成婬
X12n0275_p0453c21║欲。故上是慧病，此是定過也。葢禪定中發於妙觸，
X12n0275_p0453c22║自在受用，不可為喻。有言過於婬樂者，即引婬欲
X12n0275_p0453c23║之端也。止觀中詳誡不可躭味，正恐發狂成此咎
X12n0275_p0453c24║耳。又當知上科見惑所攝，此科思惑所攝矣。△二、
X12n0275_p0454a01║指名教悟
X12n0275_p0454a02║此名定境，安順入心，無慧自持，誤入諸欲，悟則無咎，
X12n0275_p0454a03║非為聖證。
X12n0275_p0454a04║定境安順入心，明其是定中妙觸受用也。此當用
X12n0275_p0454a05║慧觀察，一切不受，方為正受，豈可於此躭著受用。
X12n0275_p0454a06║由是捨置透過，即無過矣。△三、示迷必墜。
X12n0275_p0454a07║若作聖解，則有欲魔入其心腑，一向說欲為菩提道，
X12n0275_p0454a08║化諸白衣平等行欲。其行婬者名持法子，神鬼力故，
X12n0275_p0454a09║於末世中攝其凡愚，其數至百，如是乃至一百、二百，
X12n0275_p0454a10║或五、六百，多滿千萬。魔心生厭，離其身體，威德即無，
X12n0275_p0454a11║陷於王難，疑誤眾生，入無間獄，失於正受，當從淪墜。
X12n0275_p0454a12║此魔附恣婬，陷墜自他之事，文皆易解。然近世尚
X12n0275_p0454a13║未見此僻陋之處，稍聞有似此者，未必如是之盛。
X12n0275_p0454a14║佛言不妄，當來末法之深，將必有矣。中間十境已
X12n0275_p0454a15║竟。△三結害囑護分三。△一、示因交互
X12n0275_p0454a16║阿難！如是十種禪那現境，皆是受陰用心交互，故現
X12n0275_p0454a17║斯事。
X12n0275_p0454a18║言其受陰未開時，防此過生交互。意同前科，而指
X12n0275_p0454a19║文小異。如得光耀，乃至得虗明，性觀力勝妄想也。
X12n0275_p0454a20║發無窮悲，乃至無限愛，生妄想勝觀力也。是亦交
X12n0275_p0454a21║戰互勝之意。△二、迷則成害。
X12n0275_p0454a22║眾生頑迷，不自忖量，逢此因緣，迷不自識，謂言登聖，
X12n0275_p0454a23║大妄語成，墮無間獄。
X12n0275_p0454a24║迷不自識者，即不能諳其名字。不覺是過，謂言登
X12n0275_p0454b01║聖，即作聖解也。末二句，示大害而警覺其驚悟也。
X12n0275_p0454b02║△三、囑令保護。
X12n0275_p0454b03║汝等亦當將如來語，於我滅後，傳示末法，徧令眾生
X12n0275_p0454b04║開悟斯義，無令天魔得其方便，保持覆護，成無上道。
X12n0275_p0454b05║全同色陰結意。於此十種魔事已成，非但如前方
X12n0275_p0454b06║為引發之端，然亦但言魔以類至，而不歷言天魔
X12n0275_p0454b07║飛精。又魔即暗入本行人心，令其不覺自顛，亦不
X12n0275_p0454b08║同於後十，待至後文自見。受陰魔相已竟。△三、想
X12n0275_p0454b09║陰魔相。諸陰體相解現二卷分四。△一、具示始終，就
X12n0275_p0454b10║分為二：△一始初未破區宇又分二。△一躡前受陰盡
X12n0275_p0454b11║相。
X12n0275_p0454b12║阿難，彼善男子修三摩地受陰盡者，雖未漏盡心離
X12n0275_p0454b13║其形，如鳥出籠已能成就，從是凡身上歷菩薩六十
X12n0275_p0454b14║聖位，得意生身隨往無礙。
X12n0275_p0454b15║按前判當在信之二三，故言漏未盡也。以七信不
X12n0275_p0454b16║受後有方為漏盡。心離其身者，以真心周徧本不
X12n0275_p0454b17║局身，無始迷執非局而局，前此任其比解徧周，無
X12n0275_p0454b18║奈見聞但隨身轉，何有暫時解脫之分。縱前色盡
X12n0275_p0454b19║聞見徧周，亦無離身自在之用。如迷方者，縱有人
X12n0275_p0454b20║分明說與，亦卒然難轉，此皆受陰覆之之故也。是
X12n0275_p0454b21║以受盡方得離身，如鳥脫籠之自在也。已成就下
X12n0275_p0454b22║四句，判其決定能以凡身歷聖位也。葢別教皆實
X12n0275_p0454b23║取證，故經生累劫證得一分方到一位，豈能以凡
X12n0275_p0454b24║身而頓歷諸位哉。此圓頓最利之根不實取證，即
X12n0275_p0454c01║以凡身速疾上歷諸位，故住前多不列位，住後有
X12n0275_p0454c02║位亦超，亦但顯其圓融不礙行部而已，非如別教
X12n0275_p0454c03║鈍修實證，故言以凡身而歷六十位也。六十位者，
X12n0275_p0454c04║於五十五位却前加乾慧後加妙覺為五十七，若
X12n0275_p0454c05║并前三漸恰滿六十，但第一漸次方斷五辛，似未
X12n0275_p0454c06║可當於聖位，況第二漸次清淨業報中顯然方入
X12n0275_p0454c07║常途信位，故應前除初漸後開金剛為六十位。問：
X12n0275_p0454c08║佛既從受盡方言歷位，則孤山謂受盡方入信位，
X12n0275_p0454c09║似順佛言，今何以色盡便入初信耶？答，佛語自在，
X12n0275_p0454c10║特緣受盡，妙用顯彰，因表其必能歷盡聖位，未必
X12n0275_p0454c11║聖位便始於此也。以前位十方洞開，佛心如鏡，當
X12n0275_p0454c12║是妙體披露，正信現前，豈不為初信，而亦何非聖
X12n0275_p0454c13║位乎。請合二漸淨報之文，再詳玩之。孤山曰，其間
X12n0275_p0454c14║有賢有聖，皆是三世諸佛所歷之位，故通稱聖位。
X12n0275_p0454c15║意生身，喻如意去速疾無礙，而有三種：一、入三昧
X12n0275_p0454c16║樂意生身，謂心寂不動，即相似初信至七信入空
X12n0275_p0454c17║位也；二、覺法自性意生身，謂普入佛剎，以法為自
X12n0275_p0454c18║性，即相似八信出假位也；三、種類俱生無作意生
X12n0275_p0454c19║身，謂了佛所證法，即九信、十信修中位也。嘗笑學
X12n0275_p0454c20║仙者以出陽神為勝事，不知釋宗淺位三意生身
X12n0275_p0454c21║妙超無比，何況深位之十身乎？而顧妄謂陰神，真
X12n0275_p0454c22║無知之言也。△二狀示想陰區宇。
X12n0275_p0454c23║譬如有人熟寐寱言，是人雖則無別所知，其言已成
X12n0275_p0454c24║音韻倫次，令不寐者咸悟其語，此則名為想陰區宇。
X12n0275_p0455a01║前於受覆喻魘不動，表見聞雖周而全無用，故受
X12n0275_p0455a02║開喻發寱言，雖似明其比前有用，而實表其尚為
X12n0275_p0455a03║想覆，葢寱說夢事非是醒言故也。無別所知者，即
X12n0275_p0455a04║未能圓照生死也。言已成次者，即能於聖位次第
X12n0275_p0455a05║上歷也。不寐悟語者，如二漸中言其得通游界覩
X12n0275_p0455a06║佛聞法親奉聖旨，則諸佛誰不親知面見，非同般
X12n0275_p0455a07║若但是冥中知見而已。△二、終破顯露妄源。
X12n0275_p0455a08║若動念盡，浮想消除，於覺明心如去塵垢，一倫生死，
X12n0275_p0455a09║首尾圓照，名想陰盡，是人則能超煩惱濁。觀其所由，
X12n0275_p0455a10║融通妄想以為其本。
X12n0275_p0455a11║大意如圓師所謂覺明如鏡，浮想如塵，想盡心明
X12n0275_p0455a12║是也。倫，類也。一倫生死，即三界異生，雖區分十二，
X12n0275_p0455a13║而生死大同，故言一類。圓師謂首尾即始終，葢生
X12n0275_p0455a14║死各有始終，如生住異滅也。圓照謂洞見分明，正
X12n0275_p0455a15║如明鏡當臺，一塵不度矣。想雖居於五陰中間，而
X12n0275_p0455a16║前二後二，皆依妄想，而麤細不同耳。何況一切根
X12n0275_p0455a17║隨煩惱離，想陰畢竟無依，此所以想盡超煩惱濁
X12n0275_p0455a18║也。溫陵曰：想能融變，使心隨境，使境隨心，如想酢
X12n0275_p0455a19║梅，能通質礙，故曰融通妄想也。具示始終已竟。△
X12n0275_p0455a20║二、中間十相就分為十。△一、貪求善巧。頗似神變，然
X12n0275_p0455a21║意在取人信服，以行教化，故言善巧也。又曲分七。
X12n0275_p0455a22║△一定發愛求。
X12n0275_p0455a23║阿難，彼善男子受陰虗妙，不遭邪慮圓定發明，三摩
X12n0275_p0455a24║地中心愛圓明，銳其精思貪求善巧。
X12n0275_p0455b01║虗，謂見聞徧周。妙，謂離身作用。不遭邪慮，謂中間
X12n0275_p0455b02║不為十境所惑。圓定發明，即發明受陰已盡境界，
X12n0275_p0455b03║後皆放此。心愛下三句，即新起愛。求愛圓明者，葢
X12n0275_p0455b04║起心喜愛圓滿，發明一切妙用，故勇銳精思，貪其
X12n0275_p0455b05║善巧，其意將以悚動人心，以行其教化也。△二、魔
X12n0275_p0455b06║遣邪附
X12n0275_p0455b07║爾時，天魔候得其便，飛精附人，口說經法。
X12n0275_p0455b08║前雖總結天魔，而未歷言。今節節言見受盡，定深
X12n0275_p0455b09║天魔經意也。亦不親來，但遣魔黨而已。故飛即速
X12n0275_p0455b10║遣之意，如軍門飛檄，官府飛票之類。精即魔黨諸
X12n0275_p0455b11║精魅也，然亦各以類至。下文佛自各出名字附人
X12n0275_p0455b12║者，另附他人素受邪惑者也。葢受盡者不能入其
X12n0275_p0455b13║心腑，故假旁人惑之，轉令自亂耳。後皆放此。△三、
X12n0275_p0455b14║客邪投擾
X12n0275_p0455b15║其人不覺是其魔著，自言謂得無上涅槃，來彼求巧
X12n0275_p0455b16║善男子處敷座說法。其形斯須，或作比丘令彼人見，
X12n0275_p0455b17║或為帝釋、或為婦女、或比丘尼、或寢暗室身有光明。
X12n0275_p0455b18║其人，即所附之人。不覺者，即此人不自覺也。葢魔
X12n0275_p0455b19║入心人，豈能自覺來彼下，方到行人之所？故知上
X12n0275_p0455b20║之自言，非對行人之言。良由彼既不覺魔著，自怪
X12n0275_p0455b21║無端善說經法，疑謂已成佛道，然後任運來惑行
X12n0275_p0455b22║人，皆魔默附使之然也。後放此變形放光，正善巧
X12n0275_p0455b23║動人之事也。此方是遣實人來變化相惑。故知前
X12n0275_p0455b24║見善知識，但是靜中虗影，不同此也。△四、主人惑
X12n0275_p0455c01║亂。
X12n0275_p0455c02║是人愚迷，惑為菩薩，信其教化，搖蕩其心，破佛律儀，
X12n0275_p0455c03║潛行貪欲。
X12n0275_p0455c04║葢緣投其心所愛求，不得不迷惑也。向使無所愛
X12n0275_p0455c05║求，何至惑亂行人？但宜安心息愛求也。末二句是
X12n0275_p0455c06║魔惑行人徹底主意。葢行人三學無缺，策進如飛，
X12n0275_p0455c07║魔宮震恐。而魔之設謀擾亂，惟期破戒導婬，則定
X12n0275_p0455c08║慧俱納於邪，身為魔子，魔乃晏安。若智強者，於此
X12n0275_p0455c09║反為驗魔之要，任其神變莫測。但察毀戒誘婬，即
X12n0275_p0455c10║知是魔，何至迷惑？後文種種婬事及毀戒事，皆放
X12n0275_p0455c11║此意。△五、按其言狀：
X12n0275_p0455c12║口中好言災祥變異，或言如來某處出世，或言劫火，
X12n0275_p0455c13║或說刀兵，恐怖於人，令其家資無故耗散。
X12n0275_p0455c14║災即咎徵，祥即休徵，變異怪誕非常也。或言下近
X12n0275_p0455c15║世閭閻蒙昧之人，多有斯言，令人棄家迯散，及至
X12n0275_p0455c16║臨期，了無其事。△六、出名示害
X12n0275_p0455c17║此名恠鬼，年老成魔，惱亂是人，厭足心生，去彼人體，
X12n0275_p0455c18║弟子與師，俱陷王難。
X12n0275_p0455c19║恠鬼即遇物成形者也，多年乃得為魔使者，故曰
X12n0275_p0455c20║年老成魔。然此鬼即天魔所飛遣之精靈，佛至此
X12n0275_p0455c21║方出其名字，令人辯識而已，非前是天魔，至此又
X12n0275_p0455c22║換作鬼神。葢舊註以未達飛精即是遣鬼，故作兩
X12n0275_p0455c23║節說之，致令文理謬戾不通，後皆放此。魔有威福，
X12n0275_p0455c24║故去後方禍。吳興曰：弟子與師，即求巧之子，說法
X12n0275_p0456a01║之師，下皆例此。△七、教悟戒迷
X12n0275_p0456a02║汝當先覺，不入輪迴，迷惑不知，墮無間獄。
X12n0275_p0456a03║先覺即按經察辯，識其是魔也，故免墮落。迷而不
X12n0275_p0456a04║悟，歸依順從，故必墮獄。圓師謂受開以後，應無墮
X12n0275_p0456a05║義，正當此處辯之。彼特領佛上歷聖位一語，似應
X12n0275_p0456a06║不退，而遂違佛二十八位俱墮無間之明言。且自
X12n0275_p0456a07║意比度，豈敢遽抗於聖言量乎？宜虗心求，不可輙
X12n0275_p0456a08║臆斷也。或曰：教中聖位，俱無墮義。圓師參據，非臆
X12n0275_p0456a09║斷也。殊不知權漸中，經劫歷位，剋定取證，故證聖
X12n0275_p0456a10║即無墮義。如走者登山，匍匐梯層，節節歇息，遲則
X12n0275_p0456a11║遲鈍，有升無墜。圓頓不歷僧祇，一超直入，中間更
X12n0275_p0456a12║不取證，直以初住為第二峯頭，方言不退。故佛既
X12n0275_p0456a13║言從是凡身，足見不取聖果。又曰上歷聖位，足見
X12n0275_p0456a14║但是速以歷過而已，豈一一取證哉？如飛者升山，
X12n0275_p0456a15║舉翼即過無數梯層，中間更無息處，速則速疾，升
X12n0275_p0456a16║墜不定。或驚疑於上，或摔愛於下，緩翼之間，已落
X12n0275_p0456a17║千巖之下。故知識陰未開，未入圓通以來，不妨有
X12n0275_p0456a18║墮義也。或曰：若是，則圓頓反劣於漸教矣。曰：是何
X12n0275_p0456a19║言歟？圓頓歷時無幾，而彼教聖前，往復紆迴，何止
X12n0275_p0456a20║如圓頓之升墜乎？且圓頓以悟為要，如飛者恃翼，
X12n0275_p0456a21║墜固易墜，升無難升。如經文云：悟則無咎，即將墜
X12n0275_p0456a22║而復升也。況秉圓頓上根者，多能愛求念絕，凡聖
X12n0275_p0456a23║情忘，自無招魔僭聖之愆。而佛慈曲為囑護，以誡
X12n0275_p0456a24║備不虞而已。固非必無墮義，而亦非多有沉淪者
X12n0275_p0456b01║也。智者當深研之。△二貪求經歷分七。△一定發愛
X12n0275_p0456b02║求。
X12n0275_p0456b03║阿難，又善男子受陰虗妙，不遭邪慮圓定發明，三摩
X12n0275_p0456b04║地中心愛遊蕩，飛其精思貪求經歷。
X12n0275_p0456b05║此飛，奮起之意。經歷，即如今人心好遊方之類。但
X12n0275_p0456b06║此志大，欲如諸佛遊剎土也。△二、魔遣邪附
X12n0275_p0456b07║爾時，天魔候得其便，飛精附人，口說經法。
X12n0275_p0456b08║△三、客邪投擾
X12n0275_p0456b09║其人亦不覺知魔著，亦言自得無上涅槃，來彼求遊
X12n0275_p0456b10║善男子處，敷座說法自形無變。其聽法者忽自見身
X12n0275_p0456b11║坐寶蓮華，全體化成紫金光聚，一眾聽人各各如是
X12n0275_p0456b12║得未曾有。
X12n0275_p0456b13║番前自變，乃變他成佛。然身既成佛，則遊蕩之心
X12n0275_p0456b14║何愁不遂，亦所以投其欲也。△四、主人惑亂。
X12n0275_p0456b15║是人愚迷，惑為菩薩，婬逸其心，破佛律儀，潛行貪欲。
X12n0275_p0456b16║婬逸其心者，自恃遇聖，放蕩無畏也。△五、按其言
X12n0275_p0456b17║狀：
X12n0275_p0456b18║口中好言：諸佛應世，某處某人當是某佛化身來此，
X12n0275_p0456b19║某人即是某菩薩等來化人間。其人見故，心生傾渴，
X12n0275_p0456b20║邪見密興，種智消滅。
X12n0275_p0456b21║言佛菩薩來某處應化，即游行世間之事，亦投其
X12n0275_p0456b22║所好，故渴慕之，漸以生邪背正也。△六、出名示害
X12n0275_p0456b23║此名魃鬼，年老成魔，惱亂是人，厭足心生，去彼人體，
X12n0275_p0456b24║弟子與師，俱陷王難。
X12n0275_p0456c01║魃鬼，即遇風成形者也。△七、教悟戒迷
X12n0275_p0456c02║汝當先覺，不入輪迴，迷惑不知，墮無間獄。
X12n0275_p0456c03║此諸餘意，竝準前科。△三貪求契合分七。△一定發
X12n0275_p0456c04║愛求。
X12n0275_p0456c05║又善男子，受陰虗妙，不遭邪慮，圓定發明。三摩地中，
X12n0275_p0456c06║心愛綿㳷，澄其精思，貪求契合。
X12n0275_p0456c07║愛綿㳷者，環師所謂欲密契於妙理是也。澄，靜深
X12n0275_p0456c08║不動也。契合者，不假形聲，默然開悟也。△二、魔遣
X12n0275_p0456c09║邪附
X12n0275_p0456c10║爾時，天魔候得其便，飛精附人，口說經法。
X12n0275_p0456c11║△三、客邪投擾
X12n0275_p0456c12║其人實不覺知魔著，亦言自得無上涅槃，來彼求合
X12n0275_p0456c13║善男子處敷座說法。其形及彼聽法之人外無遷變，
X12n0275_p0456c14║令其聽者未聞法前，心自開悟念念移易，或得宿命、
X12n0275_p0456c15║或有他心、或見地獄、或知人間好惡諸事、或口說偈、
X12n0275_p0456c16║或自誦經，各各歡娛得未曾有。
X12n0275_p0456c17║番前外變，以現內開。溫陵曰：自開悟下，皆密契之
X12n0275_p0456c18║事也。△四、主人惑亂。
X12n0275_p0456c19║是人愚迷，惑為菩薩，綿愛其心，破佛律儀，潛行貪欲。
X12n0275_p0456c20║綿愛者，纏綿生愛，欲以遂其所求也。△五、按其言
X12n0275_p0456c21║狀：
X12n0275_p0456c22║口中好言佛有大小，某佛先佛，某佛後佛，其中亦有
X12n0275_p0456c23║真佛假佛，男佛女佛，菩薩亦然。其人見故，洗滌本心，
X12n0275_p0456c24║易入邪悟。
X12n0275_p0457a01║見者，見其密默開心之勝事，遂并其妖言總信受
X12n0275_p0457a02║也。△六、出名示害
X12n0275_p0457a03║此名魅鬼，年老成魔，惱亂是人，厭足心生，去彼人體，
X12n0275_p0457a04║弟子與師，俱陷王難。
X12n0275_p0457a05║魅鬼，即遇畜成形者也。△七、教悟戒迷
X12n0275_p0457a06║汝當先覺，不入輪迴，迷惑不知，墮無間獄。
X12n0275_p0457a07║△四貪求辯析分七。△一定發愛求。
X12n0275_p0457a08║又善男子，受陰虗妙，不遭邪慮，圓定發明。三魔地中，
X12n0275_p0457a09║心愛根本，窮覽物化性之始終，精爽其心，貪求辯析。
X12n0275_p0457a10║心愛根本，即環師所謂愛窮萬化之本是也。窮覽
X12n0275_p0457a11║二句，即如佛言現前松直棘屈等，皆了元因也。此
X12n0275_p0457a12║佛智邊事。初心希求，真妄想也。精爽其心，猶言奮
X12n0275_p0457a13║精神，竭心力也。求辯析者，欲現前一一分明也。△
X12n0275_p0457a14║二、魔遣邪附
X12n0275_p0457a15║爾時，天魔候得其便，飛精附人，口說經法。
X12n0275_p0457a16║△三、客邪投擾
X12n0275_p0457a17║其人先不覺知魔著，亦言自得無上涅槃，來彼求元
X12n0275_p0457a18║善男子處敷座說法，身有威神摧伏求者，令其座下
X12n0275_p0457a19║雖未聞法自然心伏。是諸人等將佛涅槃菩提法身，
X12n0275_p0457a20║即是現前我肉身上，父父子子遞代相生，即是法身
X12n0275_p0457a21║常住不絕，都指現在即為佛國，無別淨居及金色相。
X12n0275_p0457a22║威神，即魔力也。諸人，即領魔法旨，遞相轉化者也。
X12n0275_p0457a23║將佛下，即轉化之言。涅槃、菩提、法身，三常住果也。
X12n0275_p0457a24║此中推世法而謬濫佛法，及撥無淨土金相，近時
X12n0275_p0457b01║滿耳皆此魔言，即魔使者。聞者速掩耳避之。△四、
X12n0275_p0457b02║主人惑亂。
X12n0275_p0457b03║其人信受，亡失先心，身命歸依，得未曾有。是等愚迷，
X12n0275_p0457b04║惑為菩薩，推究其心，破佛律儀，潛行貪欲。
X12n0275_p0457b05║亡失先心者，以先心本欲辯析萬法深本，今因魔
X12n0275_p0457b06║摧伏，反以肉身相生最鄙淺事為化理元，而謂佛
X12n0275_p0457b07║三常住果亦不出此，乃至撥無佛境但執目前，是
X12n0275_p0457b08║則初求妙智終淪至愚，豈非大失？其辯析之初心
X12n0275_p0457b09║甚顛倒也。△五、按其言狀：
X12n0275_p0457b10║口中好言，眼耳鼻舌皆為淨土，男女二根即是菩提
X12n0275_p0457b11║涅槃真處。彼無知者信是穢言。
X12n0275_p0457b12║大意無非誘人恣婬、破戒、壞大定爾。△六、出名示
X12n0275_p0457b13║害
X12n0275_p0457b14║此名蠱毒，魘勝惡鬼。年老成魔，惱亂是人。厭足心生，
X12n0275_p0457b15║去彼人體。弟子與師，俱陷王難。
X12n0275_p0457b16║蠱鬼，即遇蟲成形者也。△七、教悟戒迷
X12n0275_p0457b17║汝當先覺，不入輪迴，迷惑不知，墮無間獄。
X12n0275_p0457b18║△五貪求冥感分七。△一定發愛求。
X12n0275_p0457b19║又善男子，受陰虗妙，不遭邪慮，圓定發明。三摩地中，
X12n0275_p0457b20║心愛懸應，周流精研，貪求冥感。
X12n0275_p0457b21║懸應，即多生有緣，諸聖來應化也。周流者，求之不
X12n0275_p0457b22║止也。精研者，竭誠求之也。冥感者，即希感動於本
X12n0275_p0457b23║善知識也。△二、魔遣邪附
X12n0275_p0457b24║爾時，天魔候得其便，飛精附人，口說經法。
X12n0275_p0457c01║△三、客邪投擾
X12n0275_p0457c02║其人元不覺知魔著，亦言自得無上涅槃，來彼求應
X12n0275_p0457c03║善男子處敷座說法，能令聽眾暫見其身如百千歲，
X12n0275_p0457c04║心生愛染不能捨離，身為奴僕四事供養不覺疲勞，
X12n0275_p0457c05║各各令其座下人心知是先師本善知識，別生法愛
X12n0275_p0457c06║粘如膠漆得未曾有。
X12n0275_p0457c07║正詐現於冥感懸應之魔事也。△四、主人惑亂。
X12n0275_p0457c08║是人愚迷，惑為菩薩，親近其心，破佛律儀，潛行貪欲。
X12n0275_p0457c09║△五、按其言狀：
X12n0275_p0457c10║口中好言：我於前世，於某生中，先度某人。當時是我
X12n0275_p0457c11║妻妾兄弟，今來相度，與汝相隨，歸某世界，供養某佛。
X12n0275_p0457c12║或言：別有大光明天，佛於中住，一切如來所休居地。
X12n0275_p0457c13║彼無知者，信是虗誑，遺失本心。
X12n0275_p0457c14║此詐陳於冥感懸應之言，皆投其愛求之欲也。△
X12n0275_p0457c15║六、出名示害
X12n0275_p0457c16║此名癘鬼，年老成魔，惱亂是人，厭足心生，去彼人體，
X12n0275_p0457c17║弟子與師，俱陷王難。
X12n0275_p0457c18║癘鬼即遇衰成形者。△七、教悟戒迷
X12n0275_p0457c19║汝當先覺，不入輪迴，迷惑不知，墮無間獄。
X12n0275_p0457c20║△六、貪求靜謐。此科似是貪求宿命，以詳玩魔事，
X12n0275_p0457c21║皆宿命通，恐與下科顛倒差誤，又與上科皆為宿
X12n0275_p0457c22║命。但上多示知過去，此多示知未來，分為五。△一
X12n0275_p0457c23║定發愛求。
X12n0275_p0457c24║又善男子，受陰虗妙，不遭邪慮，圓定發明。三摩地中，
X12n0275_p0458a01║心愛深入，剋己辛勤，樂處陰寂，貪求靜謐。
X12n0275_p0458a02║深入，即窮極定境也。陰寂靜謐，皆禪定極境，法華
X12n0275_p0458a03║所謂深固幽遠，無人能到之處也。初心不應，躁欲
X12n0275_p0458a04║求之，然且不但只求寂靜，意欲靜極發通，備知幽
X12n0275_p0458a05║隱之事，此所以招感魔事也。△二、魔遣邪附
X12n0275_p0458a06║爾時，天魔候得其便，飛精附人，口說經法。
X12n0275_p0458a07║△三、邪惑事言又三△一、邪附人至
X12n0275_p0458a08║其人本不覺知魔著，亦言自得無上涅槃，來彼求陰
X12n0275_p0458a09║善男子處敷座說法。
X12n0275_p0458a10║△二、現邪惑事。
X12n0275_p0458a11║令其聽人各知本業，或於其處語一人言：汝今未死，
X12n0275_p0458a12║已作畜生。敕使一人於後蹋尾，頓令其人起不能得，
X12n0275_p0458a13║於是一眾傾心欽伏。有人起心已知其肇，佛律儀外
X12n0275_p0458a14║重加精苦，誹謗比丘罵詈徒眾，訐露人事不避譏嫌。
X12n0275_p0458a15║溫陵曰：邪定能具五通，本業即宿業也，畜生後報
X12n0275_p0458a16║也，此二宿命通也。知肇他心通，詰露眼耳通也。○
X12n0275_p0458a17║彼雖實具五通，誑惑豈肯盡實。如先世妻妾，預變
X12n0275_p0458a18║畜生，皆憑威力，詐現非實。特以他心眼耳前知等
X12n0275_p0458a19║通不虗，故并其誑惑詐現，亦不敢不信也。重加精
X12n0275_p0458a20║苦，如斷五味，躶四肢等謗訐，雖似言語，猶是狀其
X12n0275_p0458a21║行事惑人之態也。△三、說邪惑言。
X12n0275_p0458a22║口中好言未然禍福，及至其時，毫髮無失。
X12n0275_p0458a23║據此，乃知此中雖備四種通，而未來宿命通偏多
X12n0275_p0458a24║也。△四、出名示害
X12n0275_p0458b01║此大力鬼年老成魔，惱亂是人，厭足心生，去彼人體，
X12n0275_p0458b02║弟子與師俱陷王難。
X12n0275_p0458b03║大力鬼，即上上品神通力大之鬼也。△五、教悟戒迷
X12n0275_p0458b04║汝當先覺，不入輪迴，迷惑不知，墮無間獄。
X12n0275_p0458b05║△七、貪求宿命。詳玩魔事，酷似靜謐之事。葢寶藏
X12n0275_p0458b06║符讖，皆陰寂隱微之類，且不似上科了然顯於宿
X12n0275_p0458b07║通也。我故疑恐譯人一時誤相倒換，理或有之。再
X12n0275_p0458b08║詳分五：△一定發愛求。
X12n0275_p0458b09║又善男子，受陰虗妙，不遭邪慮，圓定發明。三摩地中，
X12n0275_p0458b10║心愛知見，勤苦研尋，貪求宿命。
X12n0275_p0458b11║愛知見者，即欲通達宿命。△二、魔遣邪附
X12n0275_p0458b12║爾時，天魔候得其便，飛精附人，口說經法。
X12n0275_p0458b13║△三、邪惑事言又三△一、邪附人至
X12n0275_p0458b14║其人殊不覺知魔著，亦言自得無上涅槃，來彼求知
X12n0275_p0458b15║善男子處敷座說法。
X12n0275_p0458b16║△二、現邪惑事。
X12n0275_p0458b17║是人無端於說法處得大寶珠，其魔或時化為畜生，
X12n0275_p0458b18║口銜其珠及雜珍寶簡策符牘諸奇異物，先授彼人
X12n0275_p0458b19║後著其體，或誘聽人藏於地下，有明月珠照耀其處。
X12n0275_p0458b20║是諸聽者得未曾有，多食藥草不飡嘉饌，或時日飡
X12n0275_p0458b21║一麻一麥其形肥充，魔力持故誹謗比丘，罵詈徒眾
X12n0275_p0458b22║不避譏嫌。
X12n0275_p0458b23║是人皆指貪求本人而言。聽法得珠，令其心惑也。
X12n0275_p0458b24║魔化銜寶，葢未附人時，先現此而後方附之也。彼
X12n0275_p0458c01║人却指被附邪人。誘聽人而藏珠者，先以暗埋，後
X12n0275_p0458c02║對眾出之，誘人驚信也。食藥，食少而能肥充，皆惑
X12n0275_p0458c03║人之事也。△三、邪惑之言
X12n0275_p0458c04║口中好言他方寶藏，十方聖賢潛匿之處，隨其後者，
X12n0275_p0458c05║往往見有奇異之人。
X12n0275_p0458c06║詳其言意，皆但陰隱之事，不似宿命，宜味之。△四、
X12n0275_p0458c07║出名示害
X12n0275_p0458c08║此名山林、土地、城隍、川嶽、鬼神、年老成魔，或有宣婬
X12n0275_p0458c09║破佛戒律，與承事者潛行五欲，或有精進純食草木，
X12n0275_p0458c10║無定行事惱亂是人，厭足心生去彼人體，弟子與師
X12n0275_p0458c11║俱陷王難。
X12n0275_p0458c12║△五、教悟戒迷
X12n0275_p0458c13║汝當先覺，不入輪迴，迷惑不知，墮無間獄。
X12n0275_p0458c14║△八、貪求神力亦分為五。△一定發愛求。
X12n0275_p0458c15║又善男子，受陰虗妙，不遭邪慮，圓定發明，三摩地中，
X12n0275_p0458c16║心愛神通，種種變化，研究化元，貪取神力。
X12n0275_p0458c17║雖言神通，實多神變，異前多取諸通。溫陵曰：化元，
X12n0275_p0458c18║萬化之本也，欲乘之以發神變耳。△二、魔遣邪附
X12n0275_p0458c19║爾時，天魔候得其便，飛精附人，口說經法。
X12n0275_p0458c20║△三、邪惑事言分三△一、邪附人至
X12n0275_p0458c21║其人誠不覺知魔著，亦言自得無上涅槃，來彼求通
X12n0275_p0458c22║善男子處敷座說法。
X12n0275_p0458c23║△二、邪惑之事
X12n0275_p0458c24║是人或復手執火光，手撮其光分於所聽四眾頭上，
X12n0275_p0459a01║是諸聽人頂上火光皆長數尺，亦無熱性曾不焚燒，
X12n0275_p0459a02║或水上行如履平地，或於空中安坐不動，或入瓶內
X12n0275_p0459a03║或處囊中，越牖透垣曾無障礙，惟於刀兵不得自在。
X12n0275_p0459a04║自言是佛，身著白衣受比丘禮，誹謗禪律罵詈徒眾，
X12n0275_p0459a05║訐露人事不避譏嫌。
X12n0275_p0459a06║種種皆神變惑人之事，而不堪刀兵，顯是邪魅身
X12n0275_p0459a07║著，下皆引誘壞教之意。△三、說邪惑言。
X12n0275_p0459a08║口中常說，神通自在；或復令人，旁見佛土。鬼力惑人，
X12n0275_p0459a09║非有真實；讚歎行婬，不毀麤行。將諸猥媟，以為傳法。
X12n0275_p0459a10║△四、出名示害
X12n0275_p0459a11║此名天地大力山精、海精、風精、河精、土精、一切草木
X12n0275_p0459a12║積劫精魅，或復龍魅，或壽終僊再活為魅，或僊期終
X12n0275_p0459a13║計年應死，其形不化他恠所附，年老成魔惱亂是人，
X12n0275_p0459a14║厭足心生去彼人體，弟子與師多陷王難。
X12n0275_p0459a15║△五、教悟戒迷
X12n0275_p0459a16║汝當先覺，不入輪迴，迷惑不知，墮無間獄。
X12n0275_p0459a17║△九貪求深空分五。△一定發愛求。
X12n0275_p0459a18║又善男子，受陰虗妙，不遭邪慮，圓定發明。三摩地中，
X12n0275_p0459a19║心愛入滅，研究化性，貪求深空。
X12n0275_p0459a20║入滅非涅槃，但欲空身，存沒自在。△二、魔遣邪附
X12n0275_p0459a21║爾時，天魔候得其便，飛情附人，口說經法。
X12n0275_p0459a22║△三、邪惑事言又三△一、邪附人至
X12n0275_p0459a23║其人終不覺知魔著，亦言自得無上涅槃，來彼求空
X12n0275_p0459a24║善男子處敷座說法。
X12n0275_p0459b01║△二、現邪惑事。
X12n0275_p0459b02║於大眾內，其形忽空，眾無所見，還從虗空特然而出，
X12n0275_p0459b03║存沒自在。或現其身洞如琉璃，或垂手足作旃檀氣，
X12n0275_p0459b04║或大小便如厚石蜜。誹謗戒律，輕賤出家。
X12n0275_p0459b05║溫陵曰：欲入滅定，以趣空寂也。從空出沒等，因其
X12n0275_p0459b06║好空，故依詃惑。○厚，味濃也。夫身淨肢香而又便
X12n0275_p0459b07║蜜，真可以駭俗惑人，却乃毀戒律而賤出家，故愚
X12n0275_p0459b08║人不敢不遵依。不知毀戒等即可以驗其為魔，而
X12n0275_p0459b09║神恠何足畏乎。△三、說邪惑言。
X12n0275_p0459b10║口中常說無因無果，一死永滅，無復後身及諸凡聖。
X12n0275_p0459b11║雖得空寂，潛行貪欲，受其欲者，亦得空心，撥無因果。
X12n0275_p0459b12║撥無貪欲，違佛背經，顯是魔而惑之者，真由主人
X12n0275_p0459b13║自心狂迷而已，宜悟之。△四、出名示害
X12n0275_p0459b14║此名日月，薄蝕精氣。金玉芝草，麟鳳龜鶴。經千萬年，
X12n0275_p0459b15║不死為靈。出生國土，年老成魔。惱亂是人，厭足心生。
X12n0275_p0459b16║去彼人體，弟子與師，多陷王難。
X12n0275_p0459b17║金玉等雖無情物，而精怪依附，遂成類生無想之
X12n0275_p0459b18║屬，即草木精魅，久成魔黨也。△五、教悟戒迷
X12n0275_p0459b19║汝當先覺，不入輪迴，迷惑不知，墮無間獄。
X12n0275_p0459b20║△十貪求永歲分五。△一定發愛求。
X12n0275_p0459b21║又善男子，受陰虗妙，不遭邪慮，圓定發明。三摩地中，
X12n0275_p0459b22║心愛長壽，辛苦研幾，貪求永歲。棄分段生，頓希變易，
X12n0275_p0459b23║細相常住。
X12n0275_p0459b24║此中所希，羅漢境界，行開之後，自然得之。今此躁
X12n0275_p0459c01║求，故招魔事。孤山曰：變易者，斷見思盡，生法性土，
X12n0275_p0459c02║故受變易。今頓欲變麤身為細質，易短壽為長齡，
X12n0275_p0459c03║從此分斷，延入彼土也。△二、魔遣邪附
X12n0275_p0459c04║爾時，天魔侯得其便，飛精附人，口說經法。
X12n0275_p0459c05║△三、邪惑事。言又為三：△一、邪附人至
X12n0275_p0459c06║其人竟不覺知魔著，亦言自得無上涅槃，來彼求生
X12n0275_p0459c07║善男子處敷座說法。
X12n0275_p0459c08║△二、現邪惑事。
X12n0275_p0459c09║好言他方，往還無滯。或經萬里，瞬息再來，皆於彼方，
X12n0275_p0459c10║取得其物。或於一處，在一宅中，數步之間，令其從東，
X12n0275_p0459c11║詣至西壁。是人急行，累年不到，因此心信，疑佛現前。
X12n0275_p0459c12║瞬息萬里，五通中神境通也。今乃自現神境，至遠
X12n0275_p0459c13║成近，令他數步，至近成遠，故淺智寡聞，驚異其為
X12n0275_p0459c14║佛也。△三、說邪惑言。
X12n0275_p0459c15║口中常說：十方眾生皆是吾子，我生諸佛，我出世界，
X12n0275_p0459c16║我是元佛，出世自然，不因脩得。
X12n0275_p0459c17║夫眾生諸佛等，皆由他生，即是無始元佛，其長壽
X12n0275_p0459c18║豈有紀極，亦所以投其愛求之本念也。△四、出名
X12n0275_p0459c19║示害
X12n0275_p0459c20║此名住世自在天魔，使其眷屬如遮文茶及四天王、
X12n0275_p0459c21║毗舍童子未發心者，利其虗明，食彼精氣。或不因師，
X12n0275_p0459c22║其修行人親自觀見，稱執金剛與汝長命，現美女身，
X12n0275_p0459c23║盛行貪欲。未逾年歲，肝腦枯竭，口兼獨言，聽若妖魅。
X12n0275_p0459c24║前人未詳，多陷王難，未及遇刑，先已乾死，惱亂彼人，
X12n0275_p0460a01║以至殂殞。
X12n0275_p0460a02║孤山曰：自在天，即欲界第六天上，別有魔王居處，
X12n0275_p0460a03║亦他化自在天攝。溫陵曰：陀羅尼經有遮文茶毗
X12n0275_p0460a04║舍童子，即毗舍遮鬼，隷四天王，已發心則護人，未
X12n0275_p0460a05║發心則害人，以彼定力虗明為利，故食其精氣。或
X12n0275_p0460a06║不因師者，不因魔附之師，而親見魔現也。獨言，即
X12n0275_p0460a07║彼惑行人言也。既自見魔現，與之行欲，他人不見，
X12n0275_p0460a08║謂彼獨言，彼實與魔言也。若妖魅者，即此行人，亦
X12n0275_p0460a09║即似妖魅矣。前人彼人，皆指被惑行人而言。未詳
X12n0275_p0460a10║者，未能審察其是魔非聖也。△五、教悟戒迷
X12n0275_p0460a11║汝當先覺，不入輪迴，迷惑不知，墮無間獄。
X12n0275_p0460a12║中間十境已竟。△三示勸末世分二。△一、預示魔事
X12n0275_p0460a13║又分三△一、妄稱極果。
X12n0275_p0460a14║阿難當知，是十種魔於末世時，在我法中出家修道，
X12n0275_p0460a15║或附人體，或自現形，皆言已成正徧知覺。
X12n0275_p0460a16║言出家修道者，或附比丘，或自現比丘等。按前十
X12n0275_p0460a17║種，惟第十有自現金剛美女，餘皆附人。行人當知，
X12n0275_p0460a18║凡現通稱佛，必魔無疑，以聖必不洩也。△二、以婬
X12n0275_p0460a19║成化
X12n0275_p0460a20║讚歎婬欲，破佛律儀。先惡魔師與魔弟子婬婬相傳，
X12n0275_p0460a21║如是邪精魅其心腑，近則九生，多逾百世，令真修行，
X12n0275_p0460a22║總為魔眷。
X12n0275_p0460a23║魔師、魔子，且指前十婬。婬下，明其害延後世，多壞
X12n0275_p0460a24║行人也。溫陵曰：涅槃經云：末世魔眷屬，現比丘、羅
X12n0275_p0460b01║漢等像，混壞正法，非毀戒律。其意同此也。△三、陷
X12n0275_p0460b02║魔墮獄。
X12n0275_p0460b03║命終之後，必為魔民，失正徧知，墮無間獄。
X12n0275_p0460b04║△二、深勸悲救。又二：△一、正申勸詞。
X12n0275_p0460b05║汝今未須先取寂滅，縱得無學，留願入彼末法之中，
X12n0275_p0460b06║起大慈悲，救度正心，深信眾生，令不著魔，得正知見。
X12n0275_p0460b07║觀佛遺囑，足知阿難四分入滅，亦假示現。而依佛
X12n0275_p0460b08║留願，在世冥救也必矣。即今法教弘通，孰非尊者
X12n0275_p0460b09║悲救之力哉。正心，謂見諦真正。深信，謂樂欲無厭。
X12n0275_p0460b10║正知見，謂慧眼圓明，洞照魔奸也。△二轉激報恩。
X12n0275_p0460b11║我今度汝，已出生死，汝遵佛語，名報佛恩。
X12n0275_p0460b12║欽聞斯囑，而不痛心淚下者，木石人也。△四、結害
X12n0275_p0460b13║囑護，又分為三：△一、示因交互
X12n0275_p0460b14║阿難！如是十種禪那現境，皆是想陰用心交互，故現
X12n0275_p0460b15║斯事。
X12n0275_p0460b16║△二、迷則成害。
X12n0275_p0460b17║眾生頑迷，不自忖量，逢此因緣，迷不自識，謂言登聖，
X12n0275_p0460b18║大妄語成，墮無間獄。
X12n0275_p0460b19║謂言登聖者，言其不惟惑魔為聖，兼亦自任聖流
X12n0275_p0460b20║也。△三、囑令保護。
X12n0275_p0460b21║汝等必須將如來語，於我滅後，傳示末法，徧令眾生
X12n0275_p0460b22║開悟斯義，無令天魔得其方便，保持覆護，成無上道。
X12n0275_p0460b23║阿難所以結集流通，令普聞經，即其事也。想陰魔
X12n0275_p0460b24║相已竟。
X12n0275_p0460c01║大佛頂首楞嚴經正脉疏卷第九