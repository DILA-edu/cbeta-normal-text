X12n0277_p0509c01║
X12n0277_p0509c02║No. 277-A
X12n0277_p0509c03║ 首楞嚴經懸鏡序
X12n0277_p0509c04║
X12n0277_p0509c05║首楞嚴者，大定之總名也。而世之受此經者，有不定
X12n0277_p0509c06║之疑二焉。其一曰傳經不定。唐神龍初，般剌密諦三
X12n0277_p0509c07║藏，潛將梵筴私入廣州，譯而授房相國融。時本國責
X12n0277_p0509c08║其違制，持筴遁去，融亦奏上不行。外則梵本無徵，內
X12n0277_p0509c09║則目錄失載，已不能無疑。而智昇又謂沙門懷迪，遇
X12n0277_p0509c10║梵僧於廣州，共譯十卷。校之融本，並不差異。豈迪與
X12n0277_p0509c11║融同時筆受耶？智昇所記，不詳如此，何以傳信？及考
X12n0277_p0509c12║法顯誦之於晉，法聰持之於梁，智者不得見之於隋，
X12n0277_p0509c13║而融等乃始受之於唐。或彼或此，或隱或顯，其傳經
X12n0277_p0509c14║不定，起後世之疑一也。二曰判經不定。五時四教之
X12n0277_p0509c15║目，攝一切經，無不各從其判者，而獨此經最為難判。
X12n0277_p0509c16║環師判入般若，璿師判入方等，智圓諸師，判入法華
X12n0277_p0509c17║涅槃之間。夫不夭慧命，未獲法身，非般若矣。楞伽山
X12n0277_p0509c18║上，破外自然，非方等矣。匿王父子，生不逢受記之年，
X12n0277_p0509c19║非法華涅槃間矣。非漸非頓，非祕密非不定，非藏通
X12n0277_p0509c20║別圓，如真覺百問所列，始終前後，恍惚難憑，其判經
X12n0277_p0509c21║不定，起後世之疑二也。宣灑常舉秀師內道場之所
X12n0277_p0509c22║書，慤師故相家之所得，相質以釋傳經之疑。竊意世
X12n0277_p0509c23║人皆信二師，亦皆信此經無惑也。乃今四眾之信憨
X12n0277_p0509c24║師如二師，則判以為非一時頓說也者，顧不足信哉？
X12n0277_p0510a01║室羅筏城之說，一時也。迦毗羅城之說，又一時也。結
X12n0277_p0510a02║集者直欲顯一心三觀之指，即十世古今，不離當念
X12n0277_p0510a03║而例，何足以拘之？雖然，師已顯真心，明大定，幾無餘
X12n0277_p0510a04║蘊矣。又必名之曰懸鏡者，豈無其意歟？空中之鏡，懸
X12n0277_p0510a05║而照壇中之鏡，蓋持心呪之軌儀也。昔者阿難與摩
X12n0277_p0510a06║登伽，乘此呪心，一念薰修，超有漏而證無學。世尊將
X12n0277_p0510a07║欲敷演大陀羅尼，先順其多聞之習，種種開示，復剷
X12n0277_p0510a08║落其所聞於佛，如語四眾、文殊、大慧比丘等種種多
X12n0277_p0510a09║法，使之泰然、蕩然、皎然、了然，而終則快然。於此金剛
X12n0277_p0510a10║三昧，聞薰聞修之祕，此惟能說神呪，若觀世音，始為
X12n0277_p0510a11║當機。故歷選圓通，取其梵音、潮音，一形一呪，可從中
X12n0277_p0510a12║修證者為法耳。如是修，如是證，獲金剛心中初乾慧
X12n0277_p0510a13║地，地地皆以金剛觀察。而此金剛心、金剛觀察，乃金
X12n0277_p0510a14║剛三昧，自旦至暮，音聲相聯，從耳根入者也。因門而
X12n0277_p0510a15║入，得陀羅尼，入佛知見。不然，心有未通，佛為妄語矣；
X12n0277_p0510a16║魔有未降，呪為唐捐矣。獨不觀世尊自立之五名乎？
X12n0277_p0510a17║曰寶印，曰救護，曰密因，而終之曰陀羅尼呪。灌頂章
X12n0277_p0510a18║句所云灌頂者，經中凡三四見焉。岳師判為天竺灌
X12n0277_p0510a19║頂部，誠有見於三藏所傳，必為密宗。此之圓圓果海，
X12n0277_p0510a20║詎有時量，而可以一時一教收之耶？或謂五密部中，
X12n0277_p0510a21║無此顯說，殊不知彼云：夜[嘟-者+(看-目)]即如是，我聞我已聞。佛
X12n0277_p0510a22║金口誠言曰灌頂章句矣，而難信受奉行，豈不謬哉？
X12n0277_p0510a23║是故憨師信受而標懸鏡也。得此呪心，無論登刀入
X12n0277_p0510a24║火，雖安公破句讀經，珪公詆佛妄說，無不可者。舍呪
X12n0277_p0510b01║心而談真心，是增益多聞，非世尊意，亦非憨師之意
X12n0277_p0510b02║矣。
X12n0277_p0510b03║萬歷辛卯元旦，獅子林居士虞淳熈書
X12n0277_p0510b04║
X12n0277_p0510b05║No. 277-B
X12n0277_p0510b06║ 首楞嚴經懸鏡序
X12n0277_p0510b07║原夫首楞嚴經者，乃諸佛之祕藏，修行之妙門，迷悟
X12n0277_p0510b08║之根源，真妄之大本。而其所談，直指一味清淨如來
X12n0277_p0510b09║藏真心為體。蓋此心體，本自靈明廓徹，廣大虗寂，平
X12n0277_p0510b10║等如如，絕諸名相，聖凡一際，生佛等同。然迷之則生
X12n0277_p0510b11║死無端，悟之則輪迴頓息。是以吾佛證此，愍物迷之，
X12n0277_p0510b12║故假大權，發啟斯教，大開修證之門，曲示歸家之路。
X12n0277_p0510b13║是以一部所詮，從始洎終，不出迷悟真妄二法。然迷
X12n0277_p0510b14║途萬狀，悟有多門，若剋體窮源，不無其要。至若從迷
X12n0277_p0510b15║至悟之方，返妄歸真之指，端在楞嚴、大定三觀妙門。
X12n0277_p0510b16║若欲洞觀法界，徹見自心，覿體還源，莫斯為要。慨夫
X12n0277_p0510b17║文詞簡奧，義理幽深，雖諸家註疏，精暢發明，而學者
X12n0277_p0510b18║貪程，罔知捷徑，致使理觀昧於陳言，修習失於正受。
X12n0277_p0510b19║清不揆固陋志，嘗刻意斯文，杜絕見聞，窮歷冰雪。顧
X12n0277_p0510b20║智識暗昧，非敢妄擬聖心，每於一線通途，麤述鄙意，
X12n0277_p0510b21║庶潛修之士，若攬鏡以照形，願即事安心，頓融藏性
X12n0277_p0510b22║者矣。
X12n0277_p0510b23║萬歷丙戌冬憨山頭陀德清書於東海那羅延窟
X12n0277_p0510b24║
X12n0277_p0510c01║
X12n0277_p0510c02║No. 277
X12n0277_p0510c03║
X12n0277_p0510c04║首楞嚴經懸鏡
X12n0277_p0510c05║明東海那羅延窟海印沙門釋德清述
X12n0277_p0510c06║將通大義總啟二章（三分大義，別具通議，茲不繁列）。
X12n0277_p0510c07║初大開修證之門（從初啟請至結經名）
X12n0277_p0510c08║次曲示迷悟差別（從精研七趣至五十重陰魔）
X12n0277_p0510c09║初中，略有四意。
X12n0277_p0510c10║一示三觀之體二示三觀之相
X12n0277_p0510c11║三示三觀之用四結三觀之名
X12n0277_p0510c12║初開修證門中有四意者，良以真源湛寂，絕生滅之
X12n0277_p0510c13║端；法界幽玄，泯聖凡之跡。本無修證，豈屬悟迷？今依
X12n0277_p0510c14║不迷之迷，故立無修之修，斯有無證之證矣。蓋迷真
X12n0277_p0510c15║逐妄，遂沈生死之流。今欲返妄歸真，須建依真之行。
X12n0277_p0510c16║而此經者，蓋以一味清淨法界如來藏真心為體，依
X12n0277_p0510c17║此一心建立三觀，依此三觀還證一心。故曰：無不從
X12n0277_p0510c18║此法界流，無不還歸此法界。是以阿難示同未悟，不
X12n0277_p0510c19║達此心。故一向多聞，未得無漏，不能頓拔生死之根，
X12n0277_p0510c20║遂溺摩登婬舍之難。由是殷勤啟請三觀妙門。故我
X12n0277_p0510c21║世尊先示一心，照明萬法，而首告之曰：一切眾生生
X12n0277_p0510c22║死相續，皆由不知常住真心性淨明體。又曰：有三摩
X12n0277_p0510c23║提，名大佛頂首楞嚴王，具足萬行。十方如來一門，超
X12n0277_p0510c24║出妙莊嚴路。觀此二語，足見全經之旨。豈非欲令先
X12n0277_p0511a01║悟一心，依之建立三觀，修此三觀，還證一心者乎？洎
X12n0277_p0511a02║乎一往所答，雖多方決擇，委曲搜揚，無非顯示一心
X12n0277_p0511a03║之源，密陳三觀之體（從初卷至四卷中）。因之起行造修，勾引
X12n0277_p0511a04║二十五聖，旁通悟入之方。敕選耳根，正是最初方便
X12n0277_p0511a05║（從四卷半至六卷初）。是使初心創志，則知觀相分明。然後任運
X12n0277_p0511a06║一心，法爾淺深，具有斷惑證真高下之用（從七卷初至八卷中）。
X12n0277_p0511a07║修斷已極，故結指觀門，使始終一源，不出楞嚴大定。
X12n0277_p0511a08║故以經名而繫之終焉。此實通途之大旨也。
X12n0277_p0511a09║初示三觀之體。而此體者，所謂常住真心性淨明體，
X12n0277_p0511a10║即一真法界如來藏心也。先示此體為所觀之境，要
X12n0277_p0511a11║依此體啟大智用故。然此藏心具有三意：一、空如來
X12n0277_p0511a12║藏，二、不空如來藏，三、空不空如來藏。
X12n0277_p0511a13║一、空如來藏者，謂此藏性，其體本空，一法叵得，如摩
X12n0277_p0511a14║尼珠。其體空淨，了無色相，雖有隨方之色，色不離珠，
X12n0277_p0511a15║以即珠故；真心本淨，了絕妄緣，雖有隨緣之妄，妄不
X12n0277_p0511a16║離真，以即真故，名曰真空。故為觀者，先示真心以為
X12n0277_p0511a17║觀體，能觀此體，名真空觀（經名奢摩他，亦名體真止）。此從經首阿
X12n0277_p0511a18║難啟請，世尊許說曰：有三摩提，名大佛頂首楞嚴王，
X12n0277_p0511a19║具足萬行，十方如來一門，超出妙莊嚴路。起一往七
X12n0277_p0511a20║徵八辯，始則決擇真妄，且云妄不是真，以明五蘊身
X12n0277_p0511a21║心不有，世界本空；破我法二執，以顯本覺真如。以至
X12n0277_p0511a22║三科七大，會歸藏性，然後真妄和融，方顯妄即是真。
X12n0277_p0511a23║從淺洎深，大段總顯空如來藏理（從初卷啟請，至第三卷終）。
X12n0277_p0511a24║二、不空如來藏者，謂此藏體雖空，具有恒沙稱性功
X12n0277_p0511b01║德，包含融攝，纖悉不遺。如摩尼珠，其體雖淨，具有圓
X12n0277_p0511b02║照之用，而能隨方現一切色。色即是珠，以珠現故。藏
X12n0277_p0511b03║性雖空，而能隨緣顯現十界依正之相。相即是性，以
X12n0277_p0511b04║性起故，名不真空。故為觀者，示此藏性以為觀體。能
X12n0277_p0511b05║觀此體，名不空觀（經名三摩，亦名方便隨緣止）。此從富那、執相、難
X12n0277_p0511b06║性三種相續，深窮生起之由，委明循業發現之義，總
X12n0277_p0511b07║顯不空之體（始從四卷，初至本卷，故發真如妙覺明性。有半卷經文，計一千五百餘言）。
X12n0277_p0511b08║三、空不空如來藏。謂此藏性，其體清淨，能應能現，如
X12n0277_p0511b09║摩尼珠。其體淨圓，淨故非色，以即珠故。圓故能應非
X12n0277_p0511b10║不色，以即色故非色非珠。而此藏性，其體淨圓，淨故
X12n0277_p0511b11║非相，以即性故。圓故能現非不相，以即相故非相非
X12n0277_p0511b12║性，名空不空。非相故空，非性故不空，非即非離，平等
X12n0277_p0511b13║如如，名曰中道。故為觀者，示此藏性以為觀體，能觀
X12n0277_p0511b14║此體，名中道觀（經名禪那，亦名離二邊分別止，亦名等持。此從四卷中而如來藏非心等
X12n0277_p0511b15║起至即常樂我淨等，文有二章，幾三百言）。
X12n0277_p0511b16║然上三諦，體雖不二，舉一即三，終帶名言，猶存歷別，
X12n0277_p0511b17║未及一心之源，難契圓融之旨。必若離即離非，是即
X12n0277_p0511b18║非即，則藏心妙性，徹底窮源，絕諸對待。良以雙離則
X12n0277_p0511b19║雙泯，雙是則雙存，存則三諦靈然，泯則一心無寄，寂
X12n0277_p0511b20║照同時，存泯無礙，唯在忘言者可以神會，絕慮者可
X12n0277_p0511b21║以心通，可謂妙契寰中，泯同法界矣。圓融圓融，深思
X12n0277_p0511b22║深思，歷然不昧。故佛開示已畢，乃總告之曰：上來所
X12n0277_p0511b23║說藏性之理，如此深妙，如何汝等以所知心而能測
X12n0277_p0511b24║度，世間語言而能入哉？且此妙理，人人本具，然雖本
X12n0277_p0511c01║具，隱而未現。譬如琴瑟雖有妙音，非妙指不能發；眾
X12n0277_p0511c02║生雖具妙心，非妙觀不能顯。且如我今證此真心，安
X12n0277_p0511c03║住大定，圓照法界，凡有動作，皆是大用現前。汝等迷
X12n0277_p0511c04║之，舉措云為，皆是塵勞業用。故曰：如我按指，海印發
X12n0277_p0511c05║光；汝暫舉心，塵勞先起。此無他故，蓋由不肯勤求，得
X12n0277_p0511c06║少為足耳。當機遂請何因有妄，要顯妄元無因，使悟
X12n0277_p0511c07║妄不離真，亦似頭非外得。然此天然妙性，不假修成，
X12n0277_p0511c08║但能一念回光，方悟神珠本有。故隨結責戲論，切勸
X12n0277_p0511c09║修持，乃曰：汝雖憶持十二部經，不如一日修無漏業，
X12n0277_p0511c10║如何自欺，尚留觀聽而不修之？是以阿難聞說，疑惑
X12n0277_p0511c11║消除，心悟實相，遂乃請入華屋，攝伏攀緣，冀得陀羅，
X12n0277_p0511c12║入佛知見等。由是觀之，大槩一往開示藏性，豈非欲
X12n0277_p0511c13║令先悟一心，依之建立三觀妙行，然後行成解絕，頓
X12n0277_p0511c14║證一心者乎？
X12n0277_p0511c15║初示三觀之體屬見道分竟。
X12n0277_p0511c16║二、示三觀之相者，由前開示一真法界如來藏心，而
X12n0277_p0511c17║此心體具有廣大智慧光明義故，說名為智。今以即
X12n0277_p0511c18║體之智，還照寂滅之體，理智一如，離念離相，名一心
X12n0277_p0511c19║源，了無說示。今約真妄生滅之門，會取返妄歸真之
X12n0277_p0511c20║路，方便施設，亦有三重：以智照理，故單以觀名；約妄
X12n0277_p0511c21║相以明，故曰觀相。
X12n0277_p0511c22║且先略示觀門。
X12n0277_p0511c23║一奢摩他空觀二三摩鉢提不空觀
X12n0277_p0511c24║三禪那中道觀
X12n0277_p0512a01║一、奢摩陀名空觀者，謂了一真法界如來藏心，本無
X12n0277_p0512a02║生滅，亦無諸相。蓋因一念不覺而有無明，因此無明
X12n0277_p0512a03║生起三細、六麤、四大、六根種種諸法，而此諸法唯心
X12n0277_p0512a04║所現，本無所有，但是一心，心體圓明，離一切相，如珠
X12n0277_p0512a05║中色，本來不有。以即空故，故曰色即是空；以色非色
X12n0277_p0512a06║故，色不異空，故名真空。作是觀者，名真空觀。
X12n0277_p0512a07║二、三摩鉢提名不空觀者，謂了根身器界一切諸法，
X12n0277_p0512a08║既是一心，心體圓明，清淨本然，周徧法界，隨緣顯現。
X12n0277_p0512a09║此則諸法當體虗假，如幻不實，如珠中色，分明顯現，
X12n0277_p0512a10║全珠即色。以即色故，故曰空即是色。以空非空故，空
X12n0277_p0512a11║不異色，故名不空。作是觀者，名不空觀。
X12n0277_p0512a12║三禪那名中道觀者，謂依此寂滅一心照明諸法，諸
X12n0277_p0512a13║法法爾當體寂滅，寂故名空、照故不空，如珠與色非
X12n0277_p0512a14║色非珠名空不空，非寂非照如如平等，唯一心源湛
X12n0277_p0512a15║然不動，離即離非、是即非即，言語道斷、心行處滅，心
X12n0277_p0512a16║心無間任運流入薩婆若海。作是觀者名中道觀。
X12n0277_p0512a17║次正示觀相文中，大科為四：
X12n0277_p0512a18║初總示迷悟之根二正示一心三觀之相
X12n0277_p0512a19║三略示解結之方四廣示最初方便
X12n0277_p0512a20║初、總示迷悟之根者。由前阿難聞佛開示，已悟如來
X12n0277_p0512a21║藏性，妙覺明心，圓滿周徧，備在於己，不假外求。良以
X12n0277_p0512a22║一向徒事攀緣，不能攝伏。今將思而修之，不知造進
X12n0277_p0512a23║之方，故有請入華屋之問，冀得直捷之門，即可乘便
X12n0277_p0512a24║而入，因相而修。故此科名三觀之相。然世尊所示，別
X12n0277_p0512b01║無其方，先令決擇真妄分明，然後隨宜調治。故欲返
X12n0277_p0512b02║妄歸真，造端不出。二、決定義意者。蓋原迷此圓明湛
X12n0277_p0512b03║寂之真心，結為四大，妄分六根，根塵和合，虗妄生滅，
X12n0277_p0512b04║引起五濁業用煩惱。使妙圓之體，隔越而不通，若羣
X12n0277_p0512b05║器參乎太虗；湛淵之心，渾濁而失照，似塵沙投於清
X12n0277_p0512b06║水。此則本不分而分，元不濁而濁矣。今欲即生滅以
X12n0277_p0512b07║證真常，旋虗妄而復妙覺，要先以此不生滅心為本
X12n0277_p0512b08║修因，照破生滅之原。次審所結之根，誰是煩惱之本。
X12n0277_p0512b09║若生滅入照，則當下真常；若煩惱知根，則迎刃而解。
X12n0277_p0512b10║斯則能照之一心，心心寂滅；所照之萬法，法法圓通。
X12n0277_p0512b11║是以頓超五濁，旋復一元。若依此為因心，可圓成於
X12n0277_p0512b12║果證。然則所迷之一心，雖是本圓周徧；能迷之六根，
X12n0277_p0512b13║現前力用不齊。今若即迷返悟，就路還家，固爾門門
X12n0277_p0512b14║皆可窮源，處處盡堪合轍。良以初心昧劣，不解圓觀，
X12n0277_p0512b15║必須直指當陽，要在一門深入。由是備顯六根優劣，
X12n0277_p0512b16║令審誰淺誰深。淺則逆離而難通，深則順合而易入。
X12n0277_p0512b17║果能入一無妄，則六湛圓明，諸妄消忘，而一心清淨。
X12n0277_p0512b18║如是則吾家之故物可歸，諸佛之涅槃可證矣。
X12n0277_p0512b19║此後重徵一六，意顯粘湛而妄發，深窮生滅之根元，
X12n0277_p0512b20║再起斷見之疑，驗出真常之妙性，斯已密揀耳根以
X12n0277_p0512b21║為初心方便。若一心守真常而棄生滅，則無上知覺
X12n0277_p0512b22║應念圓成，得一旦常光顯現而生滅圓離，則根塵識
X12n0277_p0512b23║心應時消落。此實圓觀之祕訣，破妄之神符，還元之
X12n0277_p0512b24║旨始在茲乎。是所謂返妄歸真，無出二決定義也。
X12n0277_p0512c01║二、正示一心三觀之相。
X12n0277_p0512c02║阿難聞前第二義門生滅即常之說，遂起何名結解
X12n0277_p0512c03║之疑。意謂生滅不常，可說為結，今既常矣，將何物而
X12n0277_p0512c04║名結？結既尚無，從何物而名解耶？蓋前以常為斷，此
X12n0277_p0512c05║則執妄為真，皆由不了迷悟同根，真妄一體，故致斯
X12n0277_p0512c06║問。此實初心所混，故須甄明，令其觀相分明，不墮空
X12n0277_p0512c07║有之見，要顯中道之旨，方契一心之源。故爾諸佛因
X12n0277_p0512c08║而同告之曰：使汝生死涅槃者，皆汝六根所致也，豈
X12n0277_p0512c09║又更容他物哉？直由迷悟之分，故有結解之異耳。如
X12n0277_p0512c10║此明言，當機猶自未悟。世尊因而解之曰：根塵識性，
X12n0277_p0512c11║同一真源，縛脫兩途，元無二致。蓋因迷一真而妄見
X12n0277_p0512c12║六根，知見立知，即名生死；了六根而本同一體，知見
X12n0277_p0512c13║無見，斯即涅槃。此實結解之元，豈可更容他物？然此
X12n0277_p0512c14║雖明空有，未極一心。何則？蓋一真之性，不屬生死涅
X12n0277_p0512c15║槃，如來藏中，本無去來迷悟。至若有為起而無為滅，
X12n0277_p0512c16║俱是緣生，如目前之幻化。無為起而有為滅，盡為不
X12n0277_p0512c17║實，若眼底之空華。況非真與非真，何有能見所見（能見
X12n0277_p0512c18║六根，所見六塵）？然而根塵之間，元無實體，虗有其相，故若交
X12n0277_p0512c19║蘆。是以結解同根，聖凡無二。汝試但觀交中識生（即第
X12n0277_p0512c20║八阿黎耶識），空有何名？蓋由明昧因依，真妄互立。迷之而
X12n0277_p0512c21║六妄同生，悟之而一真何寄？良由此體甚深微細，熏
X12n0277_p0512c22║變難思。執之則真已非真，取之則非幻成幻。苟不取
X12n0277_p0512c23║而非幻尚無，不執而幻法何立？如是則六根圓湛，空
X12n0277_p0512c24║有雙袪，三諦圓觀，是非齊泯。妙圓之旨，盡在茲乎！此
X12n0277_p0513a01║則是名金剛三昧，如幻摩提。修之而一念頓超，擬之
X12n0277_p0513a02║而諸佛同證。此所謂十方婆伽梵，一路涅槃門。若欲
X12n0277_p0513a03║徑登彼岸，直造妙嚴，唯此大定法門，故應修而證入
X12n0277_p0513a04║也。
X12n0277_p0513a05║三、略示解結之方。
X12n0277_p0513a06║上來已示一心三觀之相，乃佛佛成道之門。今將思
X12n0277_p0513a07║而修之，爭奈初心不知直捷之方，故有六解一亡之
X12n0277_p0513a08║問，遠啟選擇之談。故我世尊精宣妙旨，巧示玄機，聊
X12n0277_p0513a09║綰華巾，將成六結。以明依一巾而有六結，結若解而
X12n0277_p0513a10║巾亦不存；要顯依一真而分六妄，妄若消而真亦不
X12n0277_p0513a11║立。何則？良以真淨界中本無此事，生死涅槃皆即狂
X12n0277_p0513a12║勞顛倒華相。故須真妄兩忘，方可會歸中道，直造一
X12n0277_p0513a13║心之源耳。故隨請解結之方，審明下手之處。除結當
X12n0277_p0513a14║心，以顯二邊無力；當陽直入，必須中道收功。斯實入
X12n0277_p0513a15║圓之要術，破惑之利具。唯其法門甚深，恐難諦信。世
X12n0277_p0513a16║尊因而矢之曰：我此說者，乃出世微妙之因緣，非世
X12n0277_p0513a17║俗和合之麤相。況我世出世法，一一皆了元因。矧此
X12n0277_p0513a18║修行，豈不知其節要？加茲功用，不勞彈指而頓證無
X12n0277_p0513a19║生，不涉途程而徑登佛地。是故，阿難！隨汝心中選擇，
X12n0277_p0513a20║憑在何根，用此妙術解之，諸妄何愁不滅？恐汝不能
X12n0277_p0513a21║圓觀頓脫，是須次第銷鎔。先且選擇一根，以為最初
X12n0277_p0513a22║方便。若得此根初解，五粘隨脫，而先得人空，從此觀
X12n0277_p0513a23║智增明，然後成法解脫。若所觀人法雙空，則能空觀
X12n0277_p0513a24║智亦泯，斯實藥病俱遣，真俗兩融，三諦靈然，一心無
X12n0277_p0513b01║寄。如斯圓照，任運冥樞，是名從三昧以契無生，即六
X12n0277_p0513b02║根而證常樂。直捷之指，無尚此矣。初心方便，妙在茲
X12n0277_p0513b03║乎！
X12n0277_p0513b04║四、廣示最初方便（二十五聖，一一皆是最初方便。但觀音耳根一門，堪合此
X12n0277_p0513b05║方之機，故曰廣示）。
X12n0277_p0513b06║阿難聞前開示觀相分明，已悟隨根皆可證入，然猶
X12n0277_p0513b07║不知隨處下手做作之方，抑又未達的指何根堪作
X12n0277_p0513b08║此界當機最初方便，且將刻志進修冀成道果，庶不
X12n0277_p0513b09║失此嘉會辜負密言，亦為遠益未來成就最後開示，
X12n0277_p0513b10║故有請惠祕嚴之問。然此祕嚴之旨，乃吾佛自證根
X12n0277_p0513b11║本法門，甚深微妙難解難思，果海離言了無說示。今
X12n0277_p0513b12║茲曲垂指示須藉旁通，故假二十五聖各說最初方
X12n0277_p0513b13║便，意顯三科七大隨處皆可還源，大小三乘遠近一
X12n0277_p0513b14║齊趨入，且令諦信不疑，托此將為證據。是以諸聖奉
X12n0277_p0513b15║敕用解先登，或析色體色以取單真，或即俗離俗要
X12n0277_p0513b16║歸中道，偏圓互煥星月交羅，深淺齊驅牛羊共渡，斯
X12n0277_p0513b17║則門門總是圓通，法法盡成解脫。苟能入此三昧證
X12n0277_p0513b18║是妙門，隨處而常光普照，應念而諸佛現前，水流風
X12n0277_p0513b19║動共演圓音，世界山河普現三昧，至此始知自他不
X12n0277_p0513b20║二、依正互融，消習漏於剎那、廓眾塵於一念，無作之
X12n0277_p0513b21║行芬披、真常之樂自現。然此祕嚴利器付之勇猛丈
X12n0277_p0513b22║夫，有何堅而不破、又何結而不解哉？然雖正偏兼到、
X12n0277_p0513b23║順逆皆通，不知此界當根誰為要妙？若是塵中作主，
X12n0277_p0513b24║非大智無以潛眸；閙裏奪尊，非大悲不能下手。故敕
X12n0277_p0513c01║文殊揀選，誰合此方之機？唯獨觀音耳根，可作最初
X12n0277_p0513c02║方便。何則？原夫覺海澄圓，圓澄元妙，本無世界及與
X12n0277_p0513c03║眾生。直以一念纔興，空漚頓起，諸緣不息，三有齊生。
X12n0277_p0513c04║是以六處妄分，諸塵妄隔，使圓通妙體不得而圓通，
X12n0277_p0513c05║常住真心莫得而常住矣。若約妄法全真，斯則歸元
X12n0277_p0513c06║之性不二，奈何根機不一？是以方便之路多門，在乎
X12n0277_p0513c07║聖性，順逆皆通，屬之初心，不無遲速。今者若就六塵
X12n0277_p0513c08║而入，六塵之體本非常住；若依五根而入，五根之性
X12n0277_p0513c09║匪涉圓融；若憑六識，而六識生滅宛然；若假五大，而
X12n0277_p0513c10║五大無知昏鈍；若據見性，雖則都攝六根，然尚在能
X12n0277_p0513c11║所，未能忘照；若觀識性，雖則包含萬法，猶存分別，難
X12n0277_p0513c12║以契真。今若剋合此方教體，的示機宜，速取三摩，實
X12n0277_p0513c13║從聞入。何者？良以聞根圓妙，十處周聞；聞處虗融，牆
X12n0277_p0513c14║垣莫隔；音聲生滅，聞性恆常；寤寐一如，身心不及。此
X12n0277_p0513c15║則可由聞性以證真常，從耳根而入妙覺矣。況復此
X12n0277_p0513c16║界眾生，此根最利，投機之指，莫尚於茲。良由迷本循
X12n0277_p0513c17║聲，故此流轉生死。果能旋流無妄，豈不頓契無生？此
X12n0277_p0513c18║是金剛三昧，如幻妙門。如斯祕密，絕要真修，何不將
X12n0277_p0513c19║聞以自聞聞，豈肯畜聞而成過誤？況聞非有體，因聲
X12n0277_p0513c20║以名。若旋妄遺塵，則性何名狀？此所以一根既返源，
X12n0277_p0513c21║六根成解脫也。其如六根幻翳，三界空華。今聞復而
X12n0277_p0513c22║翳除，則塵消而覺淨。淨極光達，寂照含虗。根境皆空，
X12n0277_p0513c23║猶如夢事。安有夢中之境，而能留汝形骸耶？大槩世
X12n0277_p0513c24║間男女，皆如幻以幻成。雖見搖動，全一機抽。由機息
X12n0277_p0514a01║而幻消，則情忘而執謝。圓明妙體，當下現前。諸佛眾
X12n0277_p0514a02║生，應時平等矣。如斯妙利，真實圓通，何不旋倒妄之
X12n0277_p0514a03║聞機，返自聞於真性，以成無上之道哉？此是微塵諸
X12n0277_p0514a04║佛一路妙門，三世聖賢修行捷徑。非但觀音獨擅，我
X12n0277_p0514a05║亦從中證入。是若將救末劫，求出生死之人，欲速成
X12n0277_p0514a06║就菩提，無過耳根為最。斯乃大小共由之門，淺深同
X12n0277_p0514a07║說之法。但依此修，超乘餘根。真實心要，莫斯為妙者
X12n0277_p0514a08║矣。於是當機聞說，自心了然。明見還家，歸真道路。斯
X12n0277_p0514a09║則觀相分明，現前無惑。奈何未來末法，邪道亂真。其
X12n0277_p0514a10║有依教信行之輩，如何攝心軌則，得正熏修，安立道
X12n0277_p0514a11║場，遠諸魔事？故發度人之請，遠益未來之機。通會長
X12n0277_p0514a12║途，猶屬行門之事。然世尊所答，別無其方。直以毗奈
X12n0277_p0514a13║耶中，三決定義。所謂攝心以戒，定慧是生。三者圓明，
X12n0277_p0514a14║可超諸漏。然前見道明心，已開慧性，修道方便，定相
X12n0277_p0514a15║圓明。至其戒為基本，尚未明言，今若得正熏修，須憑
X12n0277_p0514a16║定慧，若欲違制行業，必稟戒輪。且夫生死之海滔天，
X12n0277_p0514a17║始於濫觴之念，煩惱之林翳日，生於萌蘖之根，今若
X12n0277_p0514a18║絕末停流，端在塞源拔本。戒雖多品，四重為根，根本
X12n0277_p0514a19║不生，枝流自絕。然而真修以離欲為本，故先婬欲，首
X12n0277_p0514a20║懲生死，以冤負相牽，故次殺盜。隨舉妄言矜俗，貪愛
X12n0277_p0514a21║潛滋，委論酬償，殺盜相若，為其永殞善根，不成三昧，
X12n0277_p0514a22║故例量重尤，是須併斷。若欲圓成修學，必先持此冰
X12n0277_p0514a23║清，果能四事不遺，自然遠諸魔事，正行可成，正定可
X12n0277_p0514a24║入。然而現行易制，宿習難除，是須誦我無上佛頂心
X12n0277_p0514b01║呪，此則顯密雙修，三慧並運，庶幾三障可破，三惑可
X12n0277_p0514b02║除，而三界可超，三身可證矣。況此神呪功力，速疾冥
X12n0277_p0514b03║資，但能依教加持，破惑如霜遇日，是以略陳軌則，令
X12n0277_p0514b04║依清淨之師。若要詳悉壇場，必使眾緣具足，身心俱
X12n0277_p0514b05║淨，事理齊修，庶指日以取菩提，刻期而成聖果，妙圓
X12n0277_p0514b06║之行，誠在斯矣，歸真之要，妙在茲乎。是故宣揚神呪，
X12n0277_p0514b07║使眾咸聞，廣顯功能，䇿令諦信，方盡修道之門，統收
X12n0277_p0514b08║妙圓之行耳。
X12n0277_p0514b09║二示三觀之相屬修行分竟。
X12n0277_p0514b10║三、示三觀之用者。上來所說，觀相分明，得倚圓根，即
X12n0277_p0514b11║可乘便直捷而入。依之造修，任運一心，法爾不無斷
X12n0277_p0514b12║惑淺深、證真高下之用。是故阿難聞前顯密開示，得
X12n0277_p0514b13║正熏修，身心快然，獲大饒益。然猶不知如是修證，未
X12n0277_p0514b14║到涅槃，始從凡夫，終至佛地，中間漸次名目，以何而
X12n0277_p0514b15║至？是故請問五十五位真菩提路。要顯圓妙觀行，有
X12n0277_p0514b16║此能斷能證之力用，轉凡成聖之功能，故名三觀之
X12n0277_p0514b17║用也。然世尊所示，先明二種顛倒妄類之因，後示五
X12n0277_p0514b18║十五位真家之路。所以然者何也？良以妙性圓明，真
X12n0277_p0514b19║源湛寂，本無迷悟，安有聖凡？蓋由一念纔興，則三有
X12n0277_p0514b20║之空華亂起；寸心方歇，則一真之幻影全消。是所謂
X12n0277_p0514b21║生滅名妄，迷之則生死無端；滅妄名真，悟之則輪迴
X12n0277_p0514b22║頓息。然且生死界寬，總之不出一十二類；涅槃道遠，
X12n0277_p0514b23║要之不過五十五程。實由迷一真而為六想，則二種
X12n0277_p0514b24║顛倒相因；悟六想而本一真，則二種轉依是號。是故
X12n0277_p0514c01║汝今欲修三昧，直詣涅槃，先當識此顛倒之因，斯可
X12n0277_p0514c02║圓成真三摩地。何則？良由迷真覺而成不覺，故號無
X12n0277_p0514c03║明；遷無生而作眾生，是稱顛倒。此則本不生而生，斯
X12n0277_p0514c04║有無生之眾生；本無住而住，故有無住之世界。是以
X12n0277_p0514c05║迷輪不息，則生死之業何窮。妄念不休，則遷流之世
X12n0277_p0514c06║何已。且既能以一念之迷妄動，而六想橫發，輪迴於
X12n0277_p0514c07║十二類生。則可以一念之悟無生，而三觀齊修，證取
X12n0277_p0514c08║於五十五位。由是觀之，則眾生實約四蘊之心，世界
X12n0277_p0514c09║端指色蘊之質。此則全憑正報，以顯悟迷。總屬眾生，
X12n0277_p0514c10║以明真妄。是所謂使汝流轉生死，速證妙常，皆汝六
X12n0277_p0514c11║根，更非他物。意此豈非知見立知，即無明本。知見無
X12n0277_p0514c12║見，斯即涅槃者乎。細尋大旨，詎不信哉。然全妄即真，
X12n0277_p0514c13║顛倒具於妙圓真心。全真即妄，修證本於元所亂想。
X12n0277_p0514c14║故三種漸次，因之而建立。五十五位，由是而進趣。何
X12n0277_p0514c15║也。蓋六根相續，端由婬殺為因。諸苦長淪，直以盜妄
X12n0277_p0514c16║為本。今將長揖三界，永越四生。必痛絕助因，使正性
X12n0277_p0514c17║刳而不發。制止現行，令根境偶而不行。如是則根塵
X12n0277_p0514c18║泯合，心境俱空。身土皎然，自他圓證。此則始從觀行，
X12n0277_p0514c19║以至分真。永斷無明，而躋妙覺。然重重觀察，位位研
X12n0277_p0514c20║窮。莫不皆以首楞大定三觀妙門，單複圓修，漸次證
X12n0277_p0514c21║入者矣。三觀之用，無尚此耳。一生取辦，其在茲乎。修
X12n0277_p0514c22║斷已極，故結歸觀心，以終其請。故曰，是種種地，皆以
X12n0277_p0514c23║金剛觀察如幻十種深喻，奢摩他中，用諸如來毗婆
X12n0277_p0514c24║舍那，清淨修證，漸次深入者也。
X12n0277_p0515a01║三、示三觀之用屬證果分竟。
X12n0277_p0515a02║四、結三觀之名者，由前一往開示，令其先悟妙圓心
X12n0277_p0515a03║體，依之建立圓妙行門。藉此妙行圓修，還證妙圓之
X12n0277_p0515a04║體。此則背塵合覺之行既終，返妄歸真之路明矣。故
X12n0277_p0515a05║文殊請問經目，意在結指觀名。何者？蓋約世諦而談，
X12n0277_p0515a06║則名無得物之功，是即有名無實。若就勝義而論，則
X12n0277_p0515a07║理有當名之實，斯即有實有名。良以上來所詮之義，
X12n0277_p0515a08║若理行因果，俱屬圓融。然則能詮之文，若教相名言，
X12n0277_p0515a09║皆歸究竟。由其理趣深玄，故一言難盡，偏圓互煥，五
X12n0277_p0515a10║目方周。意者，前來開示要妙法門，若剋體而名，乃是
X12n0277_p0515a11║如來藏心一實相印海眼真經，故名大佛頂薩怛多
X12n0277_p0515a12║鉢怛囉無上實印十方如來清淨海眼。若就用而言，
X12n0277_p0515a13║則凡在有緣，皆堪受度，惑無不斷，真無不窮，故名救
X12n0277_p0515a14║護親因度脫阿難性比丘尼，得菩提心，入佛知見。若
X12n0277_p0515a15║的指因果皆真，則佛佛資成之始，無非究竟指歸，故
X12n0277_p0515a16║名如來密因修證了義。若合論體用廣大，因果同時，
X12n0277_p0515a17║則含染淨而不易，自在難思，具性德而無遺，出生無
X12n0277_p0515a18║量，故名大方廣妙蓮華王十方佛母陀羅尼。況若據
X12n0277_p0515a19║法身所演中道名言，契之而頓紹佛家，修之而不出
X12n0277_p0515a20║大定，故名灌頂章句諸菩薩萬行首楞嚴。斯皆稱實
X12n0277_p0515a21║以彰名，隨德以立號，要之不出一心，統之不離三觀。
X12n0277_p0515a22║此所謂言雖請問經目，意在結指觀名，是則教理行
X12n0277_p0515a23║果，皆歸大定之源，真妄悟迷，總入如來藏心者矣。大
X12n0277_p0515a24║事因緣，莫過於此，開示悟入，無尚茲乎。
X12n0277_p0515b01║四、結三觀之名竟。
X12n0277_p0515b02║上來七軸半文，通科判為大開修證之門，開此四章，
X12n0277_p0515b03║良有所以。顧初心草創，誠昧細詳，若論宏綱，略題大
X12n0277_p0515b04║要。冀潛修之士，同志高人，先請熟讀經文，然後安心
X12n0277_p0515b05║觀法，覽斯文而通會，忘言象以冥符。願一旦常光顯
X12n0277_p0515b06║現，使根塵識消，則佛法身心，皆為餘事。矧此妄識依
X12n0277_p0515b07║通，豈非剩語者哉？
X12n0277_p0515b08║已上大開修證之門竟。
X12n0277_p0515b09║次曲示迷悟差別。
X12n0277_p0515b10║上來開示一心真源已徹，三觀妙旨大通，迷悟之狀
X12n0277_p0515b11║悉陳，凡聖之情盡矣。然迷唯一念，因情想亂發，而取
X12n0277_p0515b12║七趣之升沈；悟止一心，因妄見橫生，而取五陰之魔
X12n0277_p0515b13║擾。所謂自心取自心，非幻成幻法。故我世尊真慈痛
X12n0277_p0515b14║發，摘膽剜心，精研七趣，因情想而分內外多少之不
X12n0277_p0515b15║同；詳辯陰魔，約妄見而顯心觀淺深之不一。所以然
X12n0277_p0515b16║者，直欲吾人思地獄苦，發菩提心，知有涅槃，不戀三
X12n0277_p0515b17║界。嗟乎！人者苟能執此金剛寶劍，如幻定門，斬愛根
X12n0277_p0515b18║於當下，則三有之空華影滅，世界平沈；拔見刺於剎
X12n0277_p0515b19║那，則一心之幻翳全消，虗空紛碎。直使纖塵不立，一
X12n0277_p0515b20║念不存，成佛果於今生，消習漏於曠劫。此所謂圓滿
X12n0277_p0515b21║菩提，歸無所得矣。如是信受，如是奉持，是真精進，是
X12n0277_p0515b22║名真法供養，可謂雄猛丈夫，大自在安樂人也。有何
X12n0277_p0515b23║恩而不報，有何德而不酬耶？不然，則墮復墮矣，豈不
X12n0277_p0515b24║痛哉！
X12n0277_p0515c01║首楞嚴經懸鏡