X12n0279_p0532a01║
X12n0279_p0532a02║No. 279-A
X12n0279_p0532a03║ 首楞嚴經通議序
X12n0279_p0532a04║
X12n0279_p0532a05║《首楞嚴經》者，諸佛如來大總持門祕密心印，統攝一
X12n0279_p0532a06║大藏教五時三乘，聖凡真妄、迷悟因果攝法無遺，修
X12n0279_p0532a07║證邪正之階差、輪迴顛倒之情狀，了然目前如觀掌
X12n0279_p0532a08║果；可謂澈一心之源、該萬法之致，無尚此經之廣大
X12n0279_p0532a09║悉備者，如來以一大事因緣出現世間，捨此別無開
X12n0279_p0532a10║導矣！故判教者局於一時一教，豈非管窺蠡測哉？自
X12n0279_p0532a11║入中土，解者凡十餘家，如會解之外，近世緇白各出
X12n0279_p0532a12║手眼而弘通者非一，崇尚已極，刻意已深，而披文釋
X12n0279_p0532a13║義靡不參詳精確，發無餘蘊，又何俟其蛇足哉？但歷
X12n0279_p0532a14║覽諸說有所未愜者，獨理觀未見會通，故言句雖明
X12n0279_p0532a15║而大旨未暢，是於學者未免摸象之歎！余昔居五臺
X12n0279_p0532a16║冰雪中參究向上，以此經印證，堅凝正心以照矚之，
X12n0279_p0532a17║豁然有得；及至東海枯坐三年，偶閱此經，一夕於海
X12n0279_p0532a18║湛空澄雪月光交之際恍然大悟，忽身心世界當下
X12n0279_p0532a19║平沈如空華影落；是夜秉燭述懸鏡一卷，乃依一心
X12n0279_p0532a20║三觀融會一經，謂迷悟不出一心，究竟不離三觀，以
X12n0279_p0532a21║提大綱；但以理觀為主於文則略，如華嚴法界之設，
X12n0279_p0532a22║意在得義而言可忘也！說者又以文字為障，不能融
X12n0279_p0532a23║入觀心猶心為缺；故予久有議蘊藉胷中，及投災荒，
X12n0279_p0532a24║雖波流瘴海而一念不忘者二十餘年，至萬歷甲寅
X12n0279_p0532b01║以投老南嶽，寓靈湖之萬聖蘭若，結夏時，粵門人超
X12n0279_p0532b02║逸侍予最久，甘苦疾病患難靡不同之，予感其精誠，
X12n0279_p0532b03║因入室請益懸鏡，觸發先心遂直筆成帙，較懸鏡雖
X12n0279_p0532b04║多，無非廣發一心三觀之旨，而文不暇詳釋。題曰通
X12n0279_p0532b05║議，蓋取春秋經世先王之法，議而不辨之意，所謂議
X12n0279_p0532b06║其條貫而通其大綱，是於向上一路實以為贅，其於
X12n0279_p0532b07║初機之士，可以飲海一滴而吞百川之味也！或曰：佛
X12n0279_p0532b08║不思議法可得而議之耶？曰：不然！法本離言，而堅執
X12n0279_p0532b09║邪見者非言不破，佛說優波提舍名為論議，以折邪
X12n0279_p0532b10║慢之幢。良以此經摧九界之邪鋒、拆聖凡之執壘，靡
X12n0279_p0532b11║不畢見於廣長舌端，種種堅壁一鏃而破之，直使智
X12n0279_p0532b12║竭情枯降心歸順而後已！以經盡發其情，苟不議明
X12n0279_p0532b13║正令，無由以淨法界之妖氛、彰
X12n0279_p0532b14║覺皇之大化，是可以文字目之哉！得意遺言是在金
X12n0279_p0532b15║剛正眼！
X12n0279_p0532b16║萬歷丁巳端陽日
X12n0279_p0532b17║憨山道人德清書於吳門之貝葉齋
X12n0279_p0532b18║
X12n0279_p0532b19║
X12n0279_p0532b20║
X12n0279_p0532b21║
X12n0279_p0532b22║
X12n0279_p0532b23║
X12n0279_p0532b24║
X12n0279_p0532c01║
X12n0279_p0532c02║No. 279-B
X12n0279_p0532c03║ 重刻首楞嚴經通議序
X12n0279_p0532c04║
X12n0279_p0532c05║大哉教乎！如來金口誠言，祖師悲心詮解，求其妙而
X12n0279_p0532c06║得入、深而易悟者，無如憨山大師著釋首楞嚴經之
X12n0279_p0532c07║通議也！宗趣昭然，言辭切約，不是離文顯妙，亦非滯
X12n0279_p0532c08║句談玄；融性相二宗，徹一心三觀，符定宗旨，不遺纖
X12n0279_p0532c09║毫，本末圓通，始終一貫，誠教苑之司南、禪宗之正眼
X12n0279_p0532c10║也！（閑）始披緇雲山，遂獲夢遊殘本玩其垂訓法教，莫
X12n0279_p0532c11║不周質悚然；及至聽講楞嚴，甞閱諸家疏解，方知大
X12n0279_p0532c12║師亦有發明是經者名之曰通議，於是銘心五內，未
X12n0279_p0532c13║遘一觀，從斯歷十餘年，莫不念念於是書也！甲午春
X12n0279_p0532c14║雲遊台嶽，果遂前心，消熱惱於一時，鎔冰襟於頃刻；
X12n0279_p0532c15║偶經觸目，喜出尋常，繇茲不耐守株，唱緣䥴梓，實有
X12n0279_p0532c16║心公諸同志，未敢言濬大師之法流也！時
X12n0279_p0532c17║光緒二十年孟冬月天台嫡裔雲水山人諦閑書於
X12n0279_p0532c18║申江龍華寺之藏經閣
X12n0279_p0532c19║
X12n0279_p0532c20║
X12n0279_p0532c21║
X12n0279_p0532c22║
X12n0279_p0532c23║
X12n0279_p0532c24║
X12n0279_p0533a01║
X12n0279_p0533a02║No. 279
X12n0279_p0533a03║
X12n0279_p0533a04║大佛頂如來密因修證了義諸菩薩
X12n0279_p0533a05║萬行首楞嚴經通議卷第一
X12n0279_p0533a06║明南嶽沙門憨山釋德清述
X12n0279_p0533a07║懸判
X12n0279_p0533a08║議曰：從前釋經諸師凡解當經必先懸判十門，要
X12n0279_p0533a09║令學者知我如來應世四十九年所說一大藏教，
X12n0279_p0533a10║從始至終而有五時五教之別，謂小、始、終、頓、圓，而
X12n0279_p0533a11║有淺深次第之不同。刻指一經定屬何時何教，此
X12n0279_p0533a12║乃注釋之軌則，如賢首、清涼已後皆祖述之，莫不
X12n0279_p0533a13║皆然。獨此一經前後解者凡十餘家，各據一見，所
X12n0279_p0533a14║指之時前後不同，多起諍論，難決眾疑；予甞見有
X12n0279_p0533a15║本別題，亦名灌頂部中錄出別行，因諦觀此經非
X12n0279_p0533a16║一時頓說，向無的據；既見長水注疏經本別題，一
X12n0279_p0533a17║名中印度那蘭陀大道場經於灌頂部中錄出別
X12n0279_p0533a18║行。璿師判云：佛說此經非一時頓說，說必前後。是
X12n0279_p0533a19║知集者約類纂為一部，以此為準的信不疑，但詳
X12n0279_p0533a20║經中自名灌頂章句，則集者約類可知矣！請試言
X12n0279_p0533a21║之！然灌頂部乃我中央毗盧遮那佛所說之法也！
X12n0279_p0533a22║以毗盧乃法身佛也！從法垂報名盧舍那，坐菩提
X12n0279_p0533a23║場演大華嚴，謂之根本法輪，但被一類大根眾生，
X12n0279_p0533a24║而小根之人如盲如聾；故舍那世尊入剎那際三
X12n0279_p0533b01║昧，雙垂兩相，現應化身，示生三界，名釋迦牟尼，始
X12n0279_p0533b02║從兜率降王宮、入胎、出胎，以至出家苦行、八相成
X12n0279_p0533b03║道，始於鹿苑說法，歷方等、般若、法華等四十九年，
X12n0279_p0533b04║入大涅槃，始終不出剎那際三昧。所說一大藏教
X12n0279_p0533b05║名為攝末歸本法輪，亦名引攝教，為引五性三乘
X12n0279_p0533b06║攝歸一乘寂滅場地，即指華嚴為妙莊嚴海，為所
X12n0279_p0533b07║歸之地，猶如窮子之家；而三觀妙門乃歸家之路，
X12n0279_p0533b08║所謂一路涅槃門也！今觀此經發起示墮婬室，此
X12n0279_p0533b09║正阿含之時也！其徵心以破執身常見，匿王以破
X12n0279_p0533b10║斷見，乃阿含之教也！其辯妄見以顯真見，破見精
X12n0279_p0533b11║以顯本覺，義與深密同時也！五蘊三科會歸藏性，
X12n0279_p0533b12║則同般若真空、法華實相，又歷兩時之間也！七大
X12n0279_p0533b13║徧周性真圓融，實與華嚴理事無礙法界相等也！
X12n0279_p0533b14║及至四卷中云：一為無量、無量為一，小中現大、大
X12n0279_p0533b15║中現小，於一毛端現寶王剎，坐微塵裏轉大法輪；
X12n0279_p0533b16║此乃略顯華嚴事事無礙法界，正是所歸妙莊嚴
X12n0279_p0533b17║海，是謂究竟歸寧之地也！三身一體至是乃顯，釋
X12n0279_p0533b18║迦出世之本懷，教化眾生必欲引攝至此而後已！
X12n0279_p0533b19║是知此經無教不收、無機不攝，豈可局定一時哉？
X12n0279_p0533b20║蓋釋迦世尊所秉盧舍那佛一實相印，是謂微密
X12n0279_p0533b21║一心；而空、假、中三觀法門乃為破惑之利具。世尊
X12n0279_p0533b22║出世即欲眾生證此一心，奈何眾生煩惱垢重，不
X12n0279_p0533b23║敢頓示此心，姑於阿含會上且說人天十善，免墮
X12n0279_p0533b24║三途；及說無常、苦、空、無我、苦集滅道四諦及十二
X12n0279_p0533c01║因緣之法，令諸眾生權出三界，免離生死，所證涅
X12n0279_p0533c02║槃謂之偏空；執空而不能有，以小乘不達唯識道
X12n0279_p0533c03║理，乃說解深密經以立九識，依之而起八識變起
X12n0279_p0533c04║根身器界，要了妄相皆從唯識所變，其相本空，次
X12n0279_p0533c05║說般若以顯真空幻有，以破小乘偏空之執，此去
X12n0279_p0533c06║阿含四十年矣！及至法華純談實相，直示一心以
X12n0279_p0533c07║顯中道，涅槃乃明平等佛性，三乘同歸，五性齊入，
X12n0279_p0533c08║凡有心者皆得成佛，方盡世尊出世本懷。然涅槃
X12n0279_p0533c09║尚未顯有圓融之旨，今以此經所詮理趣通途，按
X12n0279_p0533c10║定一代時教攝法無遺；況始從阿含終至涅槃，尚
X12n0279_p0533c11║係化佛所說之法，而圓融道理乃屬華嚴，為報佛
X12n0279_p0533c12║所說；由是觀之，豈可局定一時哉？若就法界海慧
X12n0279_p0533c13║照之，則釋迦說法四十九年始終不出剎那際三
X12n0279_p0533c14║昧，此乃劫念齊收，無時之時，實無先後；若就應化
X12n0279_p0533c15║門頭，機有生熟，從淺至深不無次第。以一心法門，
X12n0279_p0533c16║佛佛同證，三觀乃悟心之要，以歷五時隨機不同，
X12n0279_p0533c17║故散出一代時教，各對當機三根普收，行布亦異；
X12n0279_p0533c18║故結集者慮恐末世修行之士智識狹劣，而教海
X12n0279_p0533c19║汪洋難究指歸，故推報、化二佛所說從本垂末、攝
X12n0279_p0533c20║末歸本二種法輪，總於一代教中拈出一心，特顯
X12n0279_p0533c21║眾生從悟至迷以極七趣昇沈之情狀；會歸三觀
X12n0279_p0533c22║按破二執，以顯從迷至悟所證淺深五十五位之
X12n0279_p0533c23║階差。通會長途始終一貫，攝歸一心，從凡至聖直
X12n0279_p0533c24║入果海，不涉枝岐，使修行之士一覽無餘，如懸鏡
X12n0279_p0534a01║智於目前，了歸家之道路，所謂一路涅槃門，豈可
X12n0279_p0534a02║局定一時哉？苟不以理融通，印契佛心，即刻定一
X12n0279_p0534a03║時於法奚益？故弘通者貴在得本，而不貴乎泥迹
X12n0279_p0534a04║也！
X12n0279_p0534a05║大佛頂如來密因修證了義諸菩薩萬行首楞嚴經
X12n0279_p0534a06║議曰：此經題目，經中世尊自說有五種名，今此一
X12n0279_p0534a07║題存隱可知。然此題雖一十九字，而獨重在首楞
X12n0279_p0534a08║嚴三字而已！其上一十六字皆約義也！釋首楞嚴：
X12n0279_p0534a09║此云一切事究竟堅固，大定之總名也！乃一心之
X12n0279_p0534a10║異稱，有法有義；且此定體總之而為一心，別之而
X12n0279_p0534a11║為三觀，然此三觀皆依一心而立。《起信論》云：心真
X12n0279_p0534a12║如者，即是一法界大總相法門體，所謂如來藏清
X12n0279_p0534a13║淨真心也！依此心體有三種名：一空如來藏、二不
X12n0279_p0534a14║空如來藏、三空不空如來藏。謂此心體本來清淨，
X12n0279_p0534a15║一法不立，是故名空。具有恆沙稱性功德，故名不
X12n0279_p0534a16║空。三空不空者：即此二體但是一心，寂照同時，寂
X12n0279_p0534a17║故名空，照故不空，存泯無礙，名空不空。依此義故，
X12n0279_p0534a18║建立三觀，由此三觀，還證一心，故云大定之總名
X12n0279_p0534a19║也！是謂之法。上十六字乃其義者：謂此一心具有
X12n0279_p0534a20║體、相、用三大義故；一者體大、二者相大、三者用大。
X12n0279_p0534a21║題稱大佛頂等乃示三大義也！所言大者：謂此心
X12n0279_p0534a22║體廣博包含，極法界量，大而無外，體絕名言，強名
X12n0279_p0534a23║大也！佛頂者：乃約喻以明相大也！謂佛乃至極之
X12n0279_p0534a24║聖，頂乃最尊無上之頂，佛相好中名為無見頂相，
X12n0279_p0534b01║故曰：初生親捧持，諦觀不見頂。以此至極無相之
X12n0279_p0534b02║頂以喻廣大無外之心，無相而不可以見見，故為
X12n0279_p0534b03║相大也！如來密因等者：以明用大，謂一切諸佛乘
X12n0279_p0534b04║此一心以躋極果，究竟無餘，故云：了義。一切菩薩
X12n0279_p0534b05║乘此一心到如來地，故云：萬行。以此一心具上三
X12n0279_p0534b06║義，故為大定之總名。向下阿難約義而請三觀，佛
X12n0279_p0534b07║答直指一心，是知全經所演修證因果，總之不出
X12n0279_p0534b08║三觀，究竟不離一心；若以此心而照萬法，則法法
X12n0279_p0534b09║全真，故云：一切事究竟堅固。若了一題則全經之
X12n0279_p0534b10║旨思過半矣！
X12n0279_p0534b11║一名中印度那蘭陀大道場經於灌頂部錄出別行
X12n0279_p0534b12║議曰：此別目也！印度：具云印特伽，此云月邦。印度
X12n0279_p0534b13║有五，此當其一，西域之大國也！那蘭陀：此云施無
X12n0279_p0534b14║厭，即龍名也！《西域記》云：菴沒羅國有池，池中有龍
X12n0279_p0534b15║名施無厭，寺近彼池，故以為名。大道場者：西域諸
X12n0279_p0534b16║寺獨此最大，五天竺國王同共崇奉，集性相二宗
X12n0279_p0534b17║大德沙門居之，佛法多積於此；昔玄奘初至西域，
X12n0279_p0534b18║先至此寺從戒賢論師習唯識宗，即其處也！灌頂
X12n0279_p0534b19║部者：華嚴界中有五方佛，所說之法各有一部，中
X12n0279_p0534b20║央毗盧遮那佛為主，所說之法名灌頂部；顯此經
X12n0279_p0534b21║通為報佛所說，故以此名。既標那蘭陀大道場經，
X12n0279_p0534b22║則集者可知。按長水疏存此題，亦云此經非一時
X12n0279_p0534b23║說。
X12n0279_p0534b24║中天竺沙門般剌密諦於廣州制止道場譯
X12n0279_p0534c01║議曰：此譯人名也！天竺：亦名乾竺、亦名身毒、亦名
X12n0279_p0534c02║印度，西域國名，梵音楚夏耳！般剌密諦：此云極量，
X12n0279_p0534c03║譯師名也！此經西域國王最所寶重，嚴禁不許出
X12n0279_p0534c04║境，般剌三藏欲傳震旦，屢竊而來皆被獲迴必不
X12n0279_p0534c05║能得；後以微妙細㲲書之，乃破臂藏於皮中，遂航
X12n0279_p0534c06║海而達廣州。唐神龍元年乙丑五月二十三日適
X12n0279_p0534c07║遇宰相房融知南銓在廣，安三藏於制止寺翻譯
X12n0279_p0534c08║而筆授之，此經來之難也！既而翻譯纔畢，以三藏
X12n0279_p0534c09║潛來，彼國邊境被責，三藏為解此難遂回。及房公
X12n0279_p0534c10║入奏，又遇中宗初嗣，國方多事，未暇宣布；時，神秀
X12n0279_p0534c11║禪師入內道場，見而抄寫，遂流北地。大通在內，親
X12n0279_p0534c12║遇奏經，又寫歸荊州度門寺；有魏北館陶沙門慧
X12n0279_p0534c13║振常慕此經，於度門寺得之；後慤師於故相房融
X12n0279_p0534c14║家得其譯本，因而遂傳，此經流通之難也！昔天台
X12n0279_p0534c15║智者大師作止觀成，遇一梵師，以止觀示之，梵師
X12n0279_p0534c16║曰：此與西域首楞嚴經三觀大旨相同。大師日夜
X12n0279_p0534c17║西望拜求願見而未及見，是見此經之難也！今幸
X12n0279_p0534c18║古今解者十餘家，義疏闡幽，發明殆盡，方今緇白
X12n0279_p0534c19║入此法門者不少，而學者槩視為等閒，豈知佛法
X12n0279_p0534c20║之難遇哉？
X12n0279_p0534c21║烏萇國沙門彌伽釋迦譯語
X12n0279_p0534c22║議曰：烏萇：此云苑，國名也！彌伽釋迦：此云能降伏。
X12n0279_p0534c23║翻梵為華故云譯語。
X12n0279_p0534c24║菩薩戒弟子前正議大夫同中書門下平章事
X12n0279_p0535a01║清河房融筆授
X12n0279_p0535a02║議曰：菩薩戒弟子者：乃宰官而受菩薩大乘戒者
X12n0279_p0535a03║也！戒經云：欲受國王位時，乃至百官受位時，應先
X12n0279_p0535a04║受菩薩戒，一切鬼神救護王身、百官之身也！
X12n0279_p0535a05║此經十卷，準常有三分：
X12n0279_p0535a06║○謂一序分：序說法之因由故；
X12n0279_p0535a07║○二正宗分：正示一經之宗體故；
X12n0279_p0535a08║○三流通分：冀流傳於終古故。
X12n0279_p0535a09║入經先列序分：
X12n0279_p0535a10║[□@(?╳)]初通序：
X12n0279_p0535a11║如是我聞：一時，佛在室羅筏城祗桓精舍，與大比丘
X12n0279_p0535a12║眾千二百五十人俱，皆是無漏大阿羅漢，佛子住持，
X12n0279_p0535a13║善超諸有，能於國土成就威儀，從佛轉輪妙堪遺囑，
X12n0279_p0535a14║嚴淨毗尼弘範三界，應身無量度脫眾生，拔濟未來
X12n0279_p0535a15║越諸塵累；其名曰：大智舍利弗（此云鶖子）、摩訶目犍連（此云
X12n0279_p0535a16║采菽氏）、摩訶拘絺羅（此云大膝）、富樓那彌多羅尼子（此云滿慈子）、
X12n0279_p0535a17║須菩提（此云空生）、優波尼沙陀（此云塵性空）等而為上首，復有
X12n0279_p0535a18║無量辟支無學并其初心同來佛所。
X12n0279_p0535a19║議曰：此通序法會之由也！世尊說法之常儀乃佛
X12n0279_p0535a20║遺制，諸經通有，故為通序。所言六種成就及歎德、
X12n0279_p0535a21║列眾、弟子氏族，準常多解，此不重出。
X12n0279_p0535a22║[□@(?╳)]二別序：
X12n0279_p0535a23║屬諸比丘休夏自恣，十方菩薩咨決心疑，欽奉慈嚴
X12n0279_p0535a24║將求密義，即時如來敷座宴安，為諸會中宣示深奧，
X12n0279_p0535b01║法筵清眾得未曾有，迦陵仙音徧十方界，恆沙菩薩
X12n0279_p0535b02║來聚道場，文殊師利而為上首。時，波斯匿王為其父
X12n0279_p0535b03║王諱日營齋，請佛宮掖，自迎如來，廣設珍羞無上妙
X12n0279_p0535b04║味，兼復親延諸大菩薩；城中復有長者、居士同時飯
X12n0279_p0535b05║僧，佇佛來應，佛敕文殊分領菩薩及阿羅漢應諸齋
X12n0279_p0535b06║主；唯有阿難先受別請，遠遊未還，不遑僧次，既無上
X12n0279_p0535b07║座及阿闍黎，途中獨歸，其日無供。即時阿難執持應
X12n0279_p0535b08║器，於所遊城次第循乞，心中初求最後檀越以為齋
X12n0279_p0535b09║主，無問淨穢、剎利尊姓及旃陀羅，方行等慈，不擇微
X12n0279_p0535b10║賤，發意圓成一切眾生無量功德。阿難已知如來世
X12n0279_p0535b11║尊訶須菩提及大迦葉為阿羅漢心不均平，欽仰如
X12n0279_p0535b12║來開闡無遮，度諸疑謗；經彼城隍，徐步郭門，嚴整威
X12n0279_p0535b13║儀，肅恭齋法。爾時，阿難因乞食次，經歷婬室，遭大幻
X12n0279_p0535b14║術摩登伽女以娑毗迦羅先梵天呪攝入婬席，婬躬
X12n0279_p0535b15║撫摩將毀戒體；如來知彼婬術所加，齋畢旋歸，王及
X12n0279_p0535b16║大臣、長者、居士俱來隨佛，願聞法要。於時，世尊頂放
X12n0279_p0535b17║百寶無畏光明，光中出生千葉寶蓮，有佛化身結跏
X12n0279_p0535b18║趺坐，宣說神呪；敕文殊師利將呪往護，惡呪銷滅，提
X12n0279_p0535b19║獎阿難及摩登伽歸來佛所。
X12n0279_p0535b20║議曰：此別序發啟此經之由致也！休夏自恣乃佛
X12n0279_p0535b21║律制，比丘當初夏時即結制，名為護生，亦名坐臘，
X12n0279_p0535b22║九旬禁足，無由見佛，夏滿之日同詣佛所，自有過
X12n0279_p0535b23║失恣任僧舉，佛為作法懺悔，名為羯摩。又云：於坐
X12n0279_p0535b24║夏中各為臘人隨身，若有何根犯戒即壞其根則
X12n0279_p0535c01║不算臘，若全不犯者乃成一臘；如世俗之一歲，故
X12n0279_p0535c02║出家以臘不以年。而此經以休夏自恣為開端者：
X12n0279_p0535c03║以盧舍那佛說梵網經金剛寶戒，命釋迦化佛宣
X12n0279_p0535c04║布十方，是知釋迦四十九年單演戒法，意在出家
X12n0279_p0535c05║修行出生死法，以戒為基本也！問曰：此經理開藏
X12n0279_p0535c06║性，行依大定，教屬頓圓，而以阿難示墮婬室淺近
X12n0279_p0535c07║之事發之者，何耶？答曰：此如來說法有深意也！經
X12n0279_p0535c08║云：佛以一大事因緣故出現於世。所謂一大事乃
X12n0279_p0535c09║一真法界如來藏清淨真心，此心乃諸佛、眾生均
X12n0279_p0535c10║賦而同稟者也！以眾生迷之，故如來特因此出世，
X12n0279_p0535c11║開示眾生令其悟入，故此實最大一事也！然眾生
X12n0279_p0535c12║既稟此心，所以常寢生死、久溺輪迴永劫不得出
X12n0279_p0535c13║離者，皆由愛欲牽纏故也！以其生死界中獨與真
X12n0279_p0535c14║為對者，亦唯此一事為大耳！是為生死根本也！故
X12n0279_p0535c15║曰：賴有一矣！若使二同，普天之人無能為道者。今
X12n0279_p0535c16║欲返妄歸真，必須先拔生死根本，故梵網戒經以
X12n0279_p0535c17║斷殺為先，此經以斷婬為首，以此患最深，非大定
X12n0279_p0535c18║不足以破之；故阿難示墮婬室以發端，及歸來見
X12n0279_p0535c19║佛先以大定為請也！而開口便言欲氣麤濁，向下
X12n0279_p0535c20║世尊歷歷數其過患；至於三種相續，則曰：想愛同
X12n0279_p0535c21║結，愛不能離，則諸世間父母子孫相生不斷，經百
X12n0279_p0535c22║千劫長在纏縛，唯婬殺盜三為根本。又曰：愛鏡中
X12n0279_p0535c23║頭，無故狂走。又曰：稱汝多聞，何不能免摩登伽難？
X12n0279_p0535c24║待神呪力，婬火頓滅，愛河乾枯，令汝解脫。又曰：汝
X12n0279_p0536a01║雖憶持如來祕密妙嚴，不如一日修無漏業，遠離
X12n0279_p0536a02║世間憎愛二苦。又曰：摩伽、耶輸同悟宿因，貪愛為
X12n0279_p0536a03║苦。及安立道場，首即告曰：六道眾生其心不婬，則
X12n0279_p0536a04║不隨其生死相續，婬心不除，塵不可出，縱有禪定
X12n0279_p0536a05║必落魔道；若不斷婬修禪定者，如蒸砂作飯，百劫
X12n0279_p0536a06║難成；婬身修行，縱得妙悟皆歸婬根，根本成婬，三
X12n0279_p0536a07║途難出，必使婬機身心永斷。至坐道場，則曰：心滅
X12n0279_p0536a08║貪婬，持佛淨戒。至於證果之初，則曰：除其助因，刳
X12n0279_p0536a09║其正性，違其現業。又曰：當觀婬欲猶如毒蛇。又曰：
X12n0279_p0536a10║永斷婬心，先則執身不行，次則執心不起。又曰：心
X12n0279_p0536a11║無貪婬，於外六塵不多流逸，塵既不緣，根無所偶，
X12n0279_p0536a12║身心快然，是人即得無生法忍，從是漸修安立聖
X12n0279_p0536a13║位，欲習初乾，則與如來法流水接等。由是觀之，則
X12n0279_p0536a14║世出世間、生與無生，盡在婬心斷與不斷耳！至若
X12n0279_p0536a15║七趣由情想以取升沈，三途因婬習而招劇苦，及
X12n0279_p0536a16║夫修禪之士以性欲而壞定心，破法王而成魔屬。
X12n0279_p0536a17║毒哉此欲！生死牢關，長羈三界之囹圄，永壞涅槃
X12n0279_p0536a18║之安宅者，無尚此矣！苟非密嚴利器付之勇猛丈
X12n0279_p0536a19║夫，又何以拔之哉？由此欲習最極幽深，故世尊先
X12n0279_p0536a20║放頂光以照之，無為化佛祕密心呪以破之，文殊
X12n0279_p0536a21║大智以拔之；斯則往救之由以示全經大定之體
X12n0279_p0536a22║矣！由是觀之，因愛欲為生死之根，大定為成佛之
X12n0279_p0536a23║本；意謂非大覺不足以破大夢，非大法不足以除
X12n0279_p0536a24║大患，斯實真妄兩途覿體無二者矣！故於正示觀
X12n0279_p0536b01║相文中偈云：如世巧幻師，幻作諸男女，雖見諸根
X12n0279_p0536b02║動，要以一機抽，息機歸寂然，諸幻成無性。又曰：靜
X12n0279_p0536b03║極光通達，寂照含虗空，却來觀世間，猶如夢中事，
X12n0279_p0536b04║摩登伽在夢，誰能留汝形。諦觀全經的指唯此一
X12n0279_p0536b05║事，故知發啟之由，則見吾佛說之本意也！
X12n0279_p0536b06║○二正宗分：大科分二：
X12n0279_p0536b07║[□@(?╳)]初大開修證之門（從此起至第八卷中問結經名止）
X12n0279_p0536b08║[□@(?╳)]二曲示迷悟差別（從精研七趣詳辨魔陰終止）
X12n0279_p0536b09║初開修證門中通分四科：
X12n0279_p0536b10║△初開三種如來藏以顯三觀之體（此從初卷起至四卷中尚
X12n0279_p0536b11║留觀聽止）
X12n0279_p0536b12║△二示三觀之相（從請入華屋起至第七卷中作如是願止）
X12n0279_p0536b13║△三顯三觀之用（從問四十四心起至第八卷中名邪觀止）
X12n0279_p0536b14║△四結三觀之名（文殊問結名止）
X12n0279_p0536b15║已上四科通屬大開修證之門。
X12n0279_p0536b16║[○@●]初開空如來藏示空觀之體（文有三卷，分為二科）
X12n0279_p0536b17║[□@◇]初約生滅門中決擇真妄以顯本覺真心（經至二卷
X12n0279_p0536b18║半）
X12n0279_p0536b19║[□@◇]二約不生不滅會妄歸真以顯真空藏性（從會五蘊
X12n0279_p0536b20║起至三卷終）　初中二：
X12n0279_p0536b21║[○@◇]初當機請行：
X12n0279_p0536b22║阿難見佛，頂禮悲泣，恨無始來一向多聞，未全道力，
X12n0279_p0536b23║殷勤啟請十方如來得成菩提妙奢摩他、三摩、禪那
X12n0279_p0536b24║最初方便。於時，復有恆沙菩薩及諸十方大阿羅漢、
X12n0279_p0536c01║辟支佛等俱願樂聞，退坐默然，承受聖旨。
X12n0279_p0536c02║議曰：此阿難因誤墮而請行也！意謂妙奢摩他、三
X12n0279_p0536c03║摩、禪那乃十方如來得成菩提之妙門；阿難從佛
X12n0279_p0536c04║以來，一向聞之熟矣！但以非己智分，故一向徒益
X12n0279_p0536c05║多聞，不肯依之造修，所以未全道力，今因魔力所
X12n0279_p0536c06║攝，乃知多聞無功；且自知愛習深厚，此非大法不
X12n0279_p0536c07║足以斷之，必仗三觀之力，庶可消其欲漏。今將發
X12n0279_p0536c08║憤造修，但不知最初下手工夫從何而入？故問最
X12n0279_p0536c09║初方便；向後佛示妙行，借二十五聖發揮，意顯門
X12n0279_p0536c10║門皆可還源，處處盡成解脫，但初心入處只觀解
X12n0279_p0536c11║結當心便是下手之處，不必別指何者為最初方
X12n0279_p0536c12║便，即觀音耳根正應此方之機耳！
X12n0279_p0536c13║[○@◇]二世尊曲示，分四：
X12n0279_p0536c14║[△@△]初正破五蘊八識以明人空。
X12n0279_p0536c15║[△@△]二例破二種世界以明法空。
X12n0279_p0536c16║[△@△]三顯本覺離緣以示真如出纏。
X12n0279_p0536c17║[△@△]四拂迹入玄以顯真如絕待。
X12n0279_p0536c18║初明人空，分四：
X12n0279_p0536c19║[□@○]先徵心破色受二蘊明前五識無體，分六：
X12n0279_p0536c20║[?︽]初審發心：
X12n0279_p0536c21║佛告阿難：汝我同氣，情均天倫，當初發心於我法中
X12n0279_p0536c22║見何勝相，頓捨世間深重恩愛？阿難白佛：我見如來
X12n0279_p0536c23║三十二相勝妙殊絕，形體映徹猶如瑠璃，常自思惟：
X12n0279_p0536c24║此相非是欲愛所生！何以故？欲氣麤濁，腥臊交遘，膿
X12n0279_p0537a01║血離亂，不能發生勝淨妙明紫金光聚，是以渴仰從
X12n0279_p0537a02║佛剃落。
X12n0279_p0537a03║[?︽]二斥妄本：
X12n0279_p0537a04║佛言：善哉！阿難！汝等當知一切眾生從無始來生死
X12n0279_p0537a05║相續，皆由不知常住真心性淨明體，用諸妄想，此想
X12n0279_p0537a06║不真，故有輪轉。汝今欲研無上菩提真發明性，應當
X12n0279_p0537a07║直心詶我所問，十方如來同一道故出離生死，皆以
X12n0279_p0537a08║直心，心言直故，如是乃至終始地位，中間永無諸委
X12n0279_p0537a09║曲相。
X12n0279_p0537a10║[?︽]三詰妄元：
X12n0279_p0537a11║阿難！我今問汝！當汝發心緣於如來三十二相，將何
X12n0279_p0537a12║所見？誰為愛樂？阿難白佛言：世尊！如是愛樂用我心
X12n0279_p0537a13║目，由目觀見如來勝相，心生愛樂，故我發心願捨生
X12n0279_p0537a14║死。
X12n0279_p0537a15║[?︽]四審妄處：
X12n0279_p0537a16║佛告阿難：如汝所說真所愛樂因於心目！若不識知
X12n0279_p0537a17║心目所在，則不能得降伏塵勞；譬如國王為賊所侵，
X12n0279_p0537a18║發兵討除，是兵要當知賊所在；使汝流轉心目為咎，
X12n0279_p0537a19║吾今問汝！唯心與目今何所在？
X12n0279_p0537a20║議曰：阿難見佛，首以三觀為請，佛即不答，且先詰
X12n0279_p0537a21║問發心出家捨愛之由，此似神醫治病先審病根
X12n0279_p0537a22║所在，而後方施藥石也！阿難答以由見如來三十
X12n0279_p0537a23║二相勝妙殊絕，心生渴仰愛樂，從佛剃落；即此一
X12n0279_p0537a24║語便見病根，何耶？以見色相而生愛慕者，正是妄
X12n0279_p0537b01║想之心也！故曰：若以色見我，以音聲求我，是人行
X12n0279_p0537b02║邪道，不能見如來。此阿難見佛但愛色相而未見
X12n0279_p0537b03║法身，用妄想心以愛捨愛，豈真出家耶？此其愛習
X12n0279_p0537b04║種子潛發現行，既愛如來，安得不愛摩登耶？此乃
X12n0279_p0537b05║因地發心不真，果招紆曲，所以今日遭此婬室之
X12n0279_p0537b06║難耳！且此妄想之心不獨阿難，即一切眾生無始
X12n0279_p0537b07║以來生死相續，皆由不知常住真心性淨明體，用
X12n0279_p0537b08║諸妄想，此想不真，故有輪轉；阿難以此生死之心
X12n0279_p0537b09║從佛，安得而不墮耶？汝今欲研無上菩提以求真
X12n0279_p0537b10║發明性，殆非妄想可入，應當直心詶我所問。《維摩
X12n0279_p0537b11║經》云：直心是道場。《起信論》云：信成就發心略有三
X12n0279_p0537b12║種：一者直心：正念真如法故；二者深心：樂集一切
X12n0279_p0537b13║善行故；三者大悲心：欲拔一切眾生苦故。今如來
X12n0279_p0537b14║先教阿難直心詶問，以心直則不欺，不欺則可詣
X12n0279_p0537b15║真矣！因而再審阿難當初發心緣見如來三十二
X12n0279_p0537b16║相，將何所見？誰為愛樂？此似神醫按定病根，可施
X12n0279_p0537b17║必瘳之藥耳！阿難直心以答，乃曰：由目觀見，心生
X12n0279_p0537b18║愛樂。此正出病原，故如來告曰：若果愛樂因於心
X12n0279_p0537b19║目，此正生死之本也！故曰：使汝流轉，心目為咎，如
X12n0279_p0537b20║國被賊侵，發兵討除，必須知賊所在；今汝六為賊
X12n0279_p0537b21║媒自劫家寶者，皆依心目為主使也！所謂擒賊擒
X12n0279_p0537b22║王。今知心目為法身之害，必須知其所依之處，乃
X12n0279_p0537b23║可掃除蕩滅以絕害源；故曰：唯心與目今何所在？
X12n0279_p0537b24║在：即處也！故經即言：無有是處！問：破妄明文，世尊
X12n0279_p0537c01║但標指心目，而科云所破五蘊八識者，何也？答：成
X12n0279_p0537c02║佛之要乃一心三觀，所破之妄唯五蘊八識，一大
X12n0279_p0537c03║藏中諸大乘教顯此而已！以眾生所迷但執妄心
X12n0279_p0537c04║居在身內，然身即有執受身，乃五識所依之根，實
X12n0279_p0537c05║六賊所依之處，為色、受二蘊；心即妄想，為六識想
X12n0279_p0537c06║蘊；見乃八識之見分，即七識行蘊；此指八識見精
X12n0279_p0537c07║為根，為識蘊；故心目二妄該盡五蘊八識，經文昭
X12n0279_p0537c08║然，但義旨幽潛，一向解者發明未透，學者麤浮未
X12n0279_p0537c09║易入耳！《起信論》宗百部大乘，乃立真如、生滅二門；
X12n0279_p0537c10║且從生滅門入真如門，論云：推求五陰色之與心、
X12n0279_p0537c11║六塵境界，畢竟無念，以心無形相，十方求之終不
X12n0279_p0537c12║可得。此大教之綱宗也！苟不知所宗，但見文字纏
X12n0279_p0537c13║繞，義無歸宿矣！以此印定經文，理自昭著。
X12n0279_p0537c14║阿難白佛言：世尊！一切世間十種異生同將識心居
X12n0279_p0537c15║在身內，縱觀如來青蓮華眼亦在佛面，我今觀此浮
X12n0279_p0537c16║根四塵祇在我面，如是識心實居身內。佛告阿難：汝
X12n0279_p0537c17║今現坐如來講堂，觀祗陀林今何所在？世尊！此大重
X12n0279_p0537c18║閣清淨講堂在給孤園，今祗陀林實在堂外。阿難！汝
X12n0279_p0537c19║今堂中先何所見？世尊！我在堂中先見如來，次觀大
X12n0279_p0537c20║眾，如是外望方矚林園。阿難！汝矚林園因何有見？世
X12n0279_p0537c21║尊！此大講堂戶牖開豁，故我在堂得遠瞻見。
X12n0279_p0537c22║[?︽]五正示定體：
X12n0279_p0537c23║爾時，世尊在大眾中舒金色臂摩阿難頂，告示阿難
X12n0279_p0537c24║及諸大眾：有三摩提名大佛頂首楞嚴王具足萬行，
X12n0279_p0538a01║十方如來一門超出妙莊嚴路；汝今諦聽！阿難頂禮，
X12n0279_p0538a02║伏受慈旨。
X12n0279_p0538a03║[?︽]六正破妄處無體：
X12n0279_p0538a04║佛告阿難：如汝所言！身在講堂，戶牖開豁，遠矚林園。
X12n0279_p0538a05║亦有眾生在此堂中不見如來，見堂外者？阿難答言：
X12n0279_p0538a06║世尊！在堂不見如來，能見林泉，無有是處！阿難！汝亦
X12n0279_p0538a07║如是！汝之心靈一切明了，若汝現前所明了心實在
X12n0279_p0538a08║身內，爾時先合了知內身，頗有眾生先見身中，後觀
X12n0279_p0538a09║外物？縱不能見心肝脾胃，爪生、髮長、筋轉、脈搖誠合
X12n0279_p0538a10║明了，如何不知？必不內知，云何知外？是故應知汝言
X12n0279_p0538a11║覺了能知之心住在身內，無有是處！阿難稽首而白
X12n0279_p0538a12║佛言：我聞如來如是法音，悟知我心實居身外，所以
X12n0279_p0538a13║者何？譬如燈光然於室中，是燈必能先照室內，從其
X12n0279_p0538a14║室門後及庭際；一切眾生不見身中，獨見身外，亦如
X12n0279_p0538a15║燈光居在室外不能照室，是義必明，將無所惑，同佛
X12n0279_p0538a16║了義得無妄耶？佛告阿難：是諸比丘適來從我室羅
X12n0279_p0538a17║筏城循乞摶食，歸祗陀林，我已宿齋，汝觀比丘一人
X12n0279_p0538a18║食時，諸人飽不？阿難答言：不也！世尊！何以故？是諸比
X12n0279_p0538a19║丘雖阿羅漢，軀命不同，云何一人能令眾飽？佛告阿
X12n0279_p0538a20║難：若汝覺了知見之心實在身外，身心相外，自不相
X12n0279_p0538a21║干，則心所知，身不能覺，覺在身際，心不能知；我今示
X12n0279_p0538a22║汝兜羅綿手，汝眼見時，心分別不？阿難答言：如是！世
X12n0279_p0538a23║尊！佛告阿難：若相知者，云何在外？是故應知汝言覺
X12n0279_p0538a24║了能知之心住在身外，無有是處！阿難白佛言：世尊！
X12n0279_p0538b01║如佛所言！不見內故，不居身內；身心相知，不相離故，
X12n0279_p0538b02║不在身外；我今思惟知在一處！佛言：處今何在？阿難
X12n0279_p0538b03║言：此了知心既不知內而能見外，如我思忖，潛伏根
X12n0279_p0538b04║裏；猶如有人取瑠璃椀合其兩眼，雖有物合而不留
X12n0279_p0538b05║礙，彼根隨見隨即分別。然我覺了能知之心不見內
X12n0279_p0538b06║者，為在根故；分明矚外無障礙者，潛根內故。佛告阿
X12n0279_p0538b07║難：如汝所言！潛根內者猶如瑠璃，彼人當以瑠璃籠
X12n0279_p0538b08║眼，當見山河，見瑠璃不？如是！世尊！是人當以瑠璃籠
X12n0279_p0538b09║眼，實見瑠璃！佛告阿難：汝心若同瑠璃合者，當見山
X12n0279_p0538b10║河，何不見眼？若見眼者，眼即同境不得成隨；若不能
X12n0279_p0538b11║見，云何說言此知了心潛在根內如瑠璃合？是故應
X12n0279_p0538b12║知汝言覺了能知之心潛伏根裏如瑠璃合，無有是
X12n0279_p0538b13║處！阿難白佛言：世尊！我今又作如是思惟：是眾生身
X12n0279_p0538b14║腑藏在中，竅穴居外，有藏則暗，有竅則明；今我對佛，
X12n0279_p0538b15║開眼見明名為見外，閉眼見暗名為見內，是義云何？
X12n0279_p0538b16║佛告阿難：汝當閉眼見暗之時，此暗境界為與眼對？
X12n0279_p0538b17║為不對眼？若與眼對，暗在眼前，云何成內？若成內者，
X12n0279_p0538b18║居暗室中無日月燈，此室暗中皆汝焦腑，若不對者，
X12n0279_p0538b19║云何成見？若離外見、內對所成，合眼見暗名為身中，
X12n0279_p0538b20║開眼見明何不見面？若不見面，內對不成；見面若成，
X12n0279_p0538b21║此了知心及與眼根乃在虗空，何成在內？若在虗空，
X12n0279_p0538b22║自非汝體，即應如來今見汝面亦是汝身；汝眼已知，
X12n0279_p0538b23║身合非覺，必汝執言身眼兩覺應有二知，即汝一身
X12n0279_p0538b24║應成兩佛，是故應知汝言見暗名見內者，無有是處！
X12n0279_p0538c01║阿難言：我常聞佛開示四眾，由心生故，種種法生，由
X12n0279_p0538c02║法生故，種種心生。我今思惟：即思惟體實我心性，隨
X12n0279_p0538c03║所合處心則隨有，亦非內、外、中間三處。佛告阿難：汝
X12n0279_p0538c04║今說言由法生故，種種心生，隨所合處心隨有者。是
X12n0279_p0538c05║心無體則無所合，若無有體而能合者，則十九界因
X12n0279_p0538c06║七塵合，是義不然！若有體者，如汝以手自挃其體，汝
X12n0279_p0538c07║所知心為復內出？為從外入？若復內出，還見身中；若
X12n0279_p0538c08║從外來，先合見面。阿難言：見是其眼，心知非眼，為見
X12n0279_p0538c09║非義。佛言：若眼能見，汝在室中門能見不？則諸已死
X12n0279_p0538c10║尚有眼存應皆見物，若見物者，云何名死？阿難！又汝
X12n0279_p0538c11║覺了能知之心，若必有體，為復一體？為有多體？今在
X12n0279_p0538c12║汝身，為復徧體？為不徧體？若一體者，則汝以手挃一
X12n0279_p0538c13║支時，四支應覺；若咸覺者，挃應無在；若挃有所，則汝
X12n0279_p0538c14║一體自不能成；若多體者，則成多人，何體為汝？若徧
X12n0279_p0538c15║體者，同前所挃；若不徧者，當汝觸頭亦觸其足，頭有
X12n0279_p0538c16║所覺，足應無知，今汝不然！是故應知隨所合處心則
X12n0279_p0538c17║隨有，無有是處！阿難白佛言：世尊！我亦聞佛與文殊
X12n0279_p0538c18║等諸法王子談實相時，世尊亦言心不在內亦不在
X12n0279_p0538c19║外。如我思惟：內無所見、外不相知，內無知故，在內不
X12n0279_p0538c20║成；身心相知，在外非義；今相知故，復內無見，當在中
X12n0279_p0538c21║間。佛言：汝言中間，中必不迷，非無所在；今汝推中，中
X12n0279_p0538c22║何為在？為復在處？為當在身？若在身者，在邊非中，在
X12n0279_p0538c23║中同內；若在處者，為有所表？為無所表？無表同無，表
X12n0279_p0538c24║則無定，何以故？如人以表，表為中時，東看則西，南觀
X12n0279_p0539a01║成北，表體既混，心應雜亂。阿難言：我所說中非此二
X12n0279_p0539a02║種，如世尊言眼色為緣生於眼識，眼有分別，色塵無
X12n0279_p0539a03║知，識生其中，則為心在。佛言：汝心若在根塵之中，此
X12n0279_p0539a04║之心體為復兼二？為不兼二？若兼二者，物體雜亂，物
X12n0279_p0539a05║非體知，成敵兩立，云何為中？兼二不成，非知不知，即
X12n0279_p0539a06║無體性，中何為相？是故應知當在中間，無有是處！阿
X12n0279_p0539a07║難白佛言：世尊！我昔見佛與大目連、須菩提、富樓那、
X12n0279_p0539a08║舍利弗四大弟子共轉法輪，常言覺知分別心性既
X12n0279_p0539a09║不在內，亦不在外，不在中間，俱無所在，一切無著名
X12n0279_p0539a10║之為心，則我無著名為心不？佛告阿難：汝言覺知分
X12n0279_p0539a11║別心性俱無在者，世間虗空水陸飛行諸所物象名
X12n0279_p0539a12║為一切，汝不著者，為在？為無？無則同於龜毛兔角，云
X12n0279_p0539a13║何不著？有不著者，不可名無，無相則無，非無則相，相
X12n0279_p0539a14║有則在，云何無著？是故應知一切無著名覺知心，無
X12n0279_p0539a15║有是處！
X12n0279_p0539a16║議曰：佛問阿難心目所在，阿難先答心在身內，此
X12n0279_p0539a17║乃一切眾生尋常所執無一不在身內者，以妄心
X12n0279_p0539a18║妄執色身為所依之處，此正賊之所在也！然阿難
X12n0279_p0539a19║端請三觀而如來先徵心目者，來意深長，從來解
X12n0279_p0539a20║者漫云七處徵心，殊不知佛意所主；但見佛許大
X12n0279_p0539a21║定，竟不識三觀所歸，此從來經旨所以通途難明
X12n0279_p0539a22║也！請試言之！原夫一真法界不生不滅常住真心，
X12n0279_p0539a23║諸佛、眾生同稟此心，本源無二者也！良以眾生無
X12n0279_p0539a24║始無明一念不覺而有生滅，即此生滅與不生滅
X12n0279_p0539b01║和合，變此真心成阿賴耶識，而為眾生生死之根
X12n0279_p0539b02║本。此識具有三分：一者業相：乃根本無明，即識之
X12n0279_p0539b03║自證分。二者轉相：乃轉根本智而為妄見，即識之
X12n0279_p0539b04║見分，此見乃前七識之根。三者現相：即識之相分，
X12n0279_p0539b05║乃因無明不覺覆蔽真心，遂將靈明無相寂滅之
X12n0279_p0539b06║真空變為頑然無知之虗空，故下經云迷妄有虗
X12n0279_p0539b07║空；此頑空體中無明凝結，遂變而為四大之妄色
X12n0279_p0539b08║以為空中之世界，故云依空立世界；由妄見而對
X12n0279_p0539b09║四大之妄色，相待既久，遂摶取四大之外色少分
X12n0279_p0539b10║執為己有，而妄見吸攬居中，色心和合，執受無知
X12n0279_p0539b11║之色以為我，遂成五蘊之眾生，故云想澄成國土，
X12n0279_p0539b12║知覺乃眾生，此正眾生由之而起也！自此眾生但
X12n0279_p0539b13║執五蘊身心為我，豈更知廣大真心哉？所謂一迷
X12n0279_p0539b14║為心，汝定惑為色身之內也！今此阿難執心在內，
X12n0279_p0539b15║正以色身之內妄想之心為真心，所以只見形貌
X12n0279_p0539b16║可愛而不達色心本空也！依此五蘊妄分六根，六
X12n0279_p0539b17║根對境，復取四大所造五塵為我所受用，而起六
X12n0279_p0539b18║識妄生分別，起惑造業，職此之由，生死輪迴實從
X12n0279_p0539b19║妄認五蘊身心為我，妄執為常，今將返妄歸真，必
X12n0279_p0539b20║先破其五蘊之我執也！以其此執歷劫根深，非大
X12n0279_p0539b21║定不足以破之！故如來將宣大定，先審心目所在，
X12n0279_p0539b22║據阿難所執心在身內即賊所據之處，便可進而
X12n0279_p0539b23║擊破之！以由阿難向執為我，今一旦打破恐其驚
X12n0279_p0539b24║怖，故摩頂安慰而告之曰：有三摩提名大佛頂首
X12n0279_p0539c01║楞嚴王具足萬行，十方如來一門超出妙莊嚴路。
X12n0279_p0539c02║是知從此徵心辯見以去直至二種妄見，通破眾
X12n0279_p0539c03║生我、法二執，以顯本覺真心，皆借大定之力也！以
X12n0279_p0539c04║先破五蘊假我眾生妄執為常者，今七處徵心之
X12n0279_p0539c05║文，名雖徵心，其實潛破色、受二蘊耳！以妄想一向
X12n0279_p0539c06║執受四大為我，以為心在身內，是執色身為心所
X12n0279_p0539c07║依之處也！由執心在身內，則內求之而不得；執心
X12n0279_p0539c08║在外，則外索之而不得；因而展轉七處推求竟不
X12n0279_p0539c09║可得，足知妄身不有，而執受以為我者皆虗妄矣！
X12n0279_p0539c10║由是觀之，七處徵心之文實破色蘊，而受蘊亦隨
X12n0279_p0539c11║破之矣！從此漸進而破想、行、識三蘊，明文具在後
X12n0279_p0539c12║文，此實通途大旨，智者請深觀之！不然，何以世尊
X12n0279_p0539c13║徵心之初先許大定，而後竟無結指之文，豈如來
X12n0279_p0539c14║說法為漫談耶？
X12n0279_p0539c15║[□@○]二斥妄心破想蘊以明六識無體，分四：
X12n0279_p0539c16║[?︽]初當機重請定門：
X12n0279_p0539c17║爾時，阿難在大眾中即從座起，偏袒右肩，右膝著地，
X12n0279_p0539c18║合掌恭敬而白佛言：我是如來最小之弟，蒙佛慈愛，
X12n0279_p0539c19║雖今出家猶恃憍憐，所以多聞未得無漏，不能折伏
X12n0279_p0539c20║娑毗羅呪，為彼所轉溺於婬舍，當由不知真際所詣；
X12n0279_p0539c21║惟願世尊大慈哀愍！開示我等奢摩他路，令諸闡提
X12n0279_p0539c22║隳彌戾車。作是語已，五體投地，及諸大眾傾渴翹佇，
X12n0279_p0539c23║欽聞示誨。
X12n0279_p0539c24║[?︽]二世尊光示定體：
X12n0279_p0540a01║爾時，世尊從其面門放種種光，其光晃耀如百千日，
X12n0279_p0540a02║普佛世界六種震動，如是十方微塵國土一時開現，
X12n0279_p0540a03║佛之威神，令諸世界合成一界，其世界中所有一切
X12n0279_p0540a04║諸大菩薩皆住本國，合掌承聽。
X12n0279_p0540a05║議曰：即此一光全示定體也！由前世尊徵問阿難
X12n0279_p0540a06║心目所在，阿難妄指心在身內，此一切眾生之通
X12n0279_p0540a07║病也！已蒙如來追徵，阿難執定此身是實，故謂心
X12n0279_p0540a08║在身內；由是展轉七處推窮了不可得，此則明知
X12n0279_p0540a09║所執色身本不有矣！阿難未悟，故此責躬重請開
X12n0279_p0540a10║示奢摩他路；殊不知如來先許大定，然後徵心，意
X12n0279_p0540a11║要阿難直下頓悟四大本空、五蘊非有，即是大定
X12n0279_p0540a12║全體現前矣！若阿難果是伶俐漢，一狀領過則可
X12n0279_p0540a13║截斷葛藤，喝散大眾，而楞嚴一會從此散揚矣！由
X12n0279_p0540a14║其懵懂不知，故勞我世尊多方開示，然而阿難所
X12n0279_p0540a15║以不悟者，皆由執此生死妄想誤為真實故也！故
X12n0279_p0540a16║此已下示二根本，名破想蘊。將破妄想而如來先
X12n0279_p0540a17║從面門放種種光者：古德所謂有一無位真人，在
X12n0279_p0540a18║汝等面門放光動地；奈何諸人自昧，所以日用但
X12n0279_p0540a19║認妄想，六根隔越，六塵障礙。今佛放此一光，照破
X12n0279_p0540a20║根塵識界一一本真，故云：普佛世界。光明頓現翻
X12n0279_p0540a21║破無明，故云：六種震動。根塵門頭了無障礙，故云：
X12n0279_p0540a22║合成一界。如此照用現前，則不勞動步即澄道場，
X12n0279_p0540a23║故光中菩薩皆住本國合掌聽法。且此一光，佛即
X12n0279_p0540a24║密示大定全體矣！向下破妄顯真，而所顯者此一
X12n0279_p0540b01║段光明境界而已！若人了此光相，又何別求佛法
X12n0279_p0540b02║哉？阿難不悟，故須次第一一開示，由破妄之初，阿
X12n0279_p0540b03║難重請奢摩他路，如來先以光相密詶也！
X12n0279_p0540b04║[?︽]三總示顛倒根本：
X12n0279_p0540b05║佛告阿難：一切眾生從無始來種種顛倒，業種自然
X12n0279_p0540b06║如惡叉聚，諸修行人不能得成無上菩提，乃至別成
X12n0279_p0540b07║聲聞、緣覺，及成外道、諸天魔王及魔眷屬，皆由不知
X12n0279_p0540b08║二種根本錯亂修習，猶如煑沙欲成嘉饌，縱經塵劫
X12n0279_p0540b09║終不能得。云何二種？阿難！一者無始生死根本：則汝
X12n0279_p0540b10║今者與諸眾生用攀緣心為自性者；二者無始菩提
X12n0279_p0540b11║涅槃元清淨體：則汝今者識精元明，能生諸緣，緣所
X12n0279_p0540b12║遺者，由諸眾生遺此本明，雖終日行而不自覺，枉入
X12n0279_p0540b13║諸趣。
X12n0279_p0540b14║議曰：如來將演大定，必先示以生死之本，故曰：一
X12n0279_p0540b15║切眾生無始以來種種顛倒；由惑業也！惑乃發業、
X12n0279_p0540b16║潤生二種無明；因此無明造種種業，故名：業種。既
X12n0279_p0540b17║有此業而苦果隨之，故惑、業、苦三必同條如惡叉
X12n0279_p0540b18║聚。惡叉：毒樹名，生子必三同一蒂，故以喻之。此惑
X12n0279_p0540b19║正是大定之所破者，故先示之！由此惑故，諸修行
X12n0279_p0540b20║人不能得成無上菩提，乃至別成二乘、外道、諸天
X12n0279_p0540b21║魔王，正為惑之所使；由不知真妄二種根本，故錯
X12n0279_p0540b22║亂修習耳！二根本者：一者眾生所迷生死根本：即
X12n0279_p0540b23║汝今者用攀緣妄想心為自性者是也！二者諸佛
X12n0279_p0540b24║所證菩提涅槃元清淨體：即汝今者識精元明，能
X12n0279_p0540c01║生諸緣，以認諸緣而遺失者是也！由諸眾生失此
X12n0279_p0540c02║本明，故枉受生死。識精乃八識之體，元明乃本覺
X12n0279_p0540c03║妙明真心，由諸眾生迷此本妙明心，變為識精而
X12n0279_p0540c04║起妄想；意將先破妄想、次破識精，而本覺真心乃
X12n0279_p0540c05║顯，皆仗大定之功，故破妄之初揭而示之！以下破
X12n0279_p0540c06║妄顯真，正示奢摩他乃歸真之路，其所破者二顛
X12n0279_p0540c07║倒耳！
X12n0279_p0540c08║[?︽]四正示顛倒，分三：
X12n0279_p0540c09║◎初詰顛倒之心，分五：[□@(?(○/(○*○)))]初驗詰妄心：
X12n0279_p0540c10║阿難！汝今欲知奢摩他路，願出生死，今復問汝！即時
X12n0279_p0540c11║如來舉金色臂，屈五輪指，語阿難言：汝今見不？阿難
X12n0279_p0540c12║言：見！佛言：汝何所見？阿難言：我見如來舉臂屈指為
X12n0279_p0540c13║光明拳，耀我心目。佛言：汝將誰見？阿難言：我與大眾
X12n0279_p0540c14║同將眼見！佛告阿難：汝今答我如來屈指為光明拳，
X12n0279_p0540c15║耀汝心目，汝目可見，以何為心當我拳耀？阿難言：如
X12n0279_p0540c16║來現今徵心所在，而我以心推窮尋逐，即能推者我
X12n0279_p0540c17║將為心。
X12n0279_p0540c18║[□@(?(○/(○*○)))]二斥妄想非真：
X12n0279_p0540c19║佛言：咄！阿難！此非汝心！阿難矍然避座合掌起立白
X12n0279_p0540c20║佛：此非我心，當名何等？佛告阿難：此是前塵虗妄相
X12n0279_p0540c21║想惑汝真性，由汝無始至於今生認賊為子，失汝元
X12n0279_p0540c22║常，故受輪轉。
X12n0279_p0540c23║議曰：此正破妄心以明第一顛倒也！如來將破妄
X12n0279_p0540c24║心先審欲知奢摩他路者：意顯從此已去即顯大
X12n0279_p0541a01║定之體也！奢摩他乃空觀之名，而如來藏清淨真
X12n0279_p0541a02║心本無一法，此即空觀之體也！且此觀體更無別
X12n0279_p0541a03║法，但以妄心妄見分別緣塵，故隱而不現；今若心、
X12n0279_p0541a04║見既破，緣塵本空，真心乃顯，若了緣生無性，即是
X12n0279_p0541a05║真心；故向下阿難執妄心妄見分別緣塵以問，如
X12n0279_p0541a06║來但據空藏定體以答，故此以去皆示奢摩他路，
X12n0279_p0541a07║故先揭示以破妄心。如來初審阿難出家之因，而
X12n0279_p0541a08║答以由目見如來心生愛樂，遂從出家，如來明告
X12n0279_p0541a09║之曰：使汝流轉心目為咎，是的示阿難妄心妄見
X12n0279_p0541a10║也！及先徵心而七處求之皆不可得，名雖徵心，要
X12n0279_p0541a11║知妄身非所依處，足顯身本空矣！阿難未悟重請
X12n0279_p0541a12║定門，如來妙辯先破妄心、次破妄見，故今舉拳以
X12n0279_p0541a13║問阿難：汝目可見，以何為心？要顯妄心本空，故重
X12n0279_p0541a14║詰之！阿難仍指能推窮者我將為心，是執妄想生
X12n0279_p0541a15║死之心為真實也！如來因而大斥之曰：咄！此非汝
X12n0279_p0541a16║心！如來說法四十九年，今唯向阿難施此一喝，如
X12n0279_p0541a17║金剛王寶劍實能勦絕命根；可惜阿難不悟，又費
X12n0279_p0541a18║婆心，以阿難從來但認此為真心，故今被喝乃矍
X12n0279_p0541a19║然向佛：若此非我心，當名何等？如來明告之曰：此
X12n0279_p0541a20║心正是分別前塵虗妄浮想，乃六識攀緣之心耳！
X12n0279_p0541a21║所謂妄有緣氣於中積聚，假名為心；迷惑汝之真
X12n0279_p0541a22║性者，豈可以為真心乎？由汝無始以來認此為心，
X12n0279_p0541a23║如認賊為子，故失本元常住真心，所以輪轉生死
X12n0279_p0541a24║耳！
X12n0279_p0541b01║[□@(?(○/(○*○)))]三詰六識無體：
X12n0279_p0541b02║阿難白佛言：世尊！我佛寵弟，心愛佛故，令我出家，我
X12n0279_p0541b03║心何獨供養如來，乃至徧歷恆沙國土承事諸佛及
X12n0279_p0541b04║善知識、發大勇猛行諸一切難行法事，皆用此心，縱
X12n0279_p0541b05║令謗法永退善根亦因此心；若此發明不是心者，我
X12n0279_p0541b06║乃無心同諸土木，離此覺知更無所有，云何如來說
X12n0279_p0541b07║此非心？我實驚怖，兼此大眾無不疑惑，惟垂大悲開
X12n0279_p0541b08║示未悟！爾時，世尊開示阿難及諸大眾，欲令心入無
X12n0279_p0541b09║生法忍，於師子座摩阿難頂而告之言：如來常說諸
X12n0279_p0541b10║法所生唯心所現，一切因果世界微塵因心成體。阿
X12n0279_p0541b11║難！若諸世界一切所有，其中乃至草葉縷結，詰其根
X12n0279_p0541b12║元咸有體性，縱令虗空亦有名貌，何況清淨妙淨明
X12n0279_p0541b13║心性一切心而自無體？若汝執悋分別覺觀所了知
X12n0279_p0541b14║性必為心者，此心即應離諸一切色香味觸諸塵事
X12n0279_p0541b15║業別有全性，如汝今者承聽我法，此則因聲而有分
X12n0279_p0541b16║別。
X12n0279_p0541b17║[□@(?(○/(○*○)))]四帶顯七識非真：
X12n0279_p0541b18║縱滅一切見聞覺知，內守幽間，猶為法塵分別影事；
X12n0279_p0541b19║我非敕汝執為非心，但汝於心微細揣摩，若離前塵
X12n0279_p0541b20║有分別性，即真汝心，若分別性離塵無體，斯則前塵
X12n0279_p0541b21║分別影事；塵非常住，若變滅時，此心則同龜毛兔角，
X12n0279_p0541b22║則汝法身同於斷滅，其誰修證無生法忍？即時阿難
X12n0279_p0541b23║與諸大眾默然自失。
X12n0279_p0541b24║[□@(?(○/(○*○)))]五總責顛倒：
X12n0279_p0541c01║佛告阿難：世間一切諸修學人，現前雖成九次第定，
X12n0279_p0541c02║不得漏盡成阿羅漢，皆由執此生死妄想誤為真實，
X12n0279_p0541c03║是故汝今雖得多聞，不成聖果。
X12n0279_p0541c04║議曰：阿難一向誤執妄想六識攀緣之心為真心，
X12n0279_p0541c05║今被佛呵，遂驚怖自失，乃以無心同諸土木為問；
X12n0279_p0541c06║世尊真慈，欲令阿難大眾心入無生，恐其失措乃
X12n0279_p0541c07║摩頂撫慰，略示其真而告之曰：汝何自疑無心同
X12n0279_p0541c08║土木耶？如來常說諸法所生唯心所現，一切世間
X12n0279_p0541c09║依正因果因心成體，此真心也！汝何不悟？且世界
X12n0279_p0541c10║所有至微之物皆有體性，縱令虗空亦有名貌，何
X12n0279_p0541c11║況清淨妙淨明心為一切心之性而自無體耶？真
X12n0279_p0541c12║心有體而汝不悟，但執分別妄想以為真心，豈不
X12n0279_p0541c13║謬耶？若汝執吝此分別心為真心者，若果是真心，
X12n0279_p0541c14║即當離諸六塵別有全體，乃是真心；今離塵無體，
X12n0279_p0541c15║非妄而何？且如汝今承聽我法，此則因聲而有分
X12n0279_p0541c16║別，若我無聲則汝心亦無，此正緣塵分別之心，乃
X12n0279_p0541c17║第六識分別妄想之心，塵亡而心亦滅矣！此句正
X12n0279_p0541c18║破想蘊無體，以顯六識虗妄。下句帶顯七識非真，
X12n0279_p0541c19║意謂不但六識分別妄想非真，縱汝滅却一切見
X12n0279_p0541c20║聞覺知，六用不行，內守幽閒，猶為法塵分別影事；
X12n0279_p0541c21║此正七識執自內我，為意識之根，正是生死根本，
X12n0279_p0541c22║又豈可以認為真乎？佛意將破行蘊，滅第七識，故
X12n0279_p0541c23║預以此句為張本。然我非斥汝所執者定非心也！
X12n0279_p0541c24║但是妄想非真心耳！故令微細揣摩，離塵有體即
X12n0279_p0542a01║可許是汝真心；若離塵無體，塵滅而心亦隨滅，同
X12n0279_p0542a02║於龜毛兔角矣！如此則法身同於斷滅，其誰修證
X12n0279_p0542a03║無生耶？阿難被破妄想不真，則失其固有而了無
X12n0279_p0542a04║歸宿，故默然自失。世尊總斥其非曰：諸修行人雖
X12n0279_p0542a05║成九次第定，不得成阿羅漢者，皆由執此妄想誤
X12n0279_p0542a06║為真實，是故汝雖多聞不成聖果者，職此之由也！
X12n0279_p0542a07║阿羅漢但滅六識，得出三界，以此印定足知是破
X12n0279_p0542a08║想蘊。前破妄心，後破妄見。
X12n0279_p0542a09║◎二詰顛倒之見，分三：
X12n0279_p0542a10║[□@(?(○/(○*○)))]初當機重請：
X12n0279_p0542a11║阿難聞已，重復悲淚，五體投地，長跪合掌而白佛言：
X12n0279_p0542a12║自我從佛發心出家，恃佛威神，常自思惟無勞我修，
X12n0279_p0542a13║將謂如來惠我三昧，不知身心本不相代，失我本心，
X12n0279_p0542a14║雖身出家，心不入道；譬如窮子捨父逃逝，今日乃知
X12n0279_p0542a15║雖有多聞，若不修行與不聞等，如人說食終不能飽。
X12n0279_p0542a16║世尊！我等今者二障所纏，良由不知寂常心性，惟願
X12n0279_p0542a17║如來哀愍窮露！發妙明心開我道眼！
X12n0279_p0542a18║[□@(?(○/(○*○)))]二光示一真：
X12n0279_p0542a19║即時，如來從胷卍字涌出寶光，其光晃昱有百千色，
X12n0279_p0542a20║十方微塵普佛世界一時周徧，徧灌十方所有寶剎
X12n0279_p0542a21║諸如來頂，旋至阿難及諸大眾，告阿難言：吾今為汝
X12n0279_p0542a22║建大法幢，亦令十方一切眾生獲妙微密性淨明心，
X12n0279_p0542a23║得清淨眼。
X12n0279_p0542a24║議曰：下破妄見也！阿難蒙佛一往開示，已信緣塵
X12n0279_p0542b01║分別之心離塵無體，足知一向所執之心非真心
X12n0279_p0542b02║矣！以此而推，則前見佛之見亦非真也！故請發妙
X12n0279_p0542b03║明心，開我道眼，然以道眼印證，足知此下破妄見
X12n0279_p0542b04║也！然此妄見乃意識執外根身為我，名分別我法
X12n0279_p0542b05║二執，為分別見；意根執內八識見分為我，為俱生
X12n0279_p0542b06║我法二執，名俱生見；以根識相依總屬妄想，故云：
X12n0279_p0542b07║二障所纏。如來破妄之初先從胷卍字涌百寶光
X12n0279_p0542b08║者：表此妄想原是如來藏心大智慧光，今迷之而
X12n0279_p0542b09║為妄想，故轉此智光而為妄見；今將破妄，故先放
X12n0279_p0542b10║此光照徹十方一時周徧以為前相，且此一段光
X12n0279_p0542b11║明聖凡共有，故灌十方佛頂，旋至阿難及諸大眾；
X12n0279_p0542b12║要悟真心真見，了此一段光明便是，以迷此智光
X12n0279_p0542b13║轉成妄心妄見，今欲轉心、見成此光明，本自具足，
X12n0279_p0542b14║唯在轉變之間耳！若悟此真光，頓獲妙淨明心，得
X12n0279_p0542b15║清淨眼，心、是皆真，此實如來建大法幢也！下文會
X12n0279_p0542b16║見歸心者：以阿難一向執知是心、見是眼，不知眼
X12n0279_p0542b17║非是見，故佛會見歸心，以破小乘執見是眼為下
X12n0279_p0542b18║辯見之本。
X12n0279_p0542b19║[□@(?(○/(○*○)))]三會見歸心：
X12n0279_p0542b20║阿難！汝先答我見光明拳，此拳光明因何所有？云何
X12n0279_p0542b21║成拳？汝將誰見？阿難言：由佛全體閻浮檀金赩知寶
X12n0279_p0542b22║山清淨所生，故有光明；我實眼觀五輪指端屈握示
X12n0279_p0542b23║人，故有拳相。佛告阿難：如來今日實言告汝，諸有智
X12n0279_p0542b24║者要以譬喻而得開悟！阿難！譬如我拳，若無我手不
X12n0279_p0542c01║成我拳，若無汝眼不成汝見，以汝眼根例我拳理，其
X12n0279_p0542c02║義均不？阿難言：唯然！世尊！既無我眼不成我見，以我
X12n0279_p0542c03║眼根例如來拳，事義相類！佛告阿難：汝言相類，是義
X12n0279_p0542c04║不然！何以故？如無手人，拳畢竟滅，彼無眼者非見全
X12n0279_p0542c05║無，所以者何？汝試於途詢問盲人，汝何所見？彼諸盲
X12n0279_p0542c06║人必來答汝：我今眼前唯見黑暗，更無他矚。以是義
X12n0279_p0542c07║觀！前塵自暗，見何虧損？阿難言：諸盲眼前唯覩黑暗，
X12n0279_p0542c08║云何成見？佛告阿難：諸盲無眼唯觀黑暗，與有眼人
X12n0279_p0542c09║處於暗室，二黑有別？為無有別？如是！世尊！此暗中人
X12n0279_p0542c10║與彼羣盲二黑較量，曾無有異。阿難！若無眼人全見
X12n0279_p0542c11║前黑，忽得眼光，還於前塵見種種色名眼見者；彼暗
X12n0279_p0542c12║中人全見前黑，忽獲燈光，亦於前塵見種種色應名
X12n0279_p0542c13║燈見。若燈見者，燈能有見自不名燈，又則燈觀何關
X12n0279_p0542c14║汝事？是故當知燈能顯色，如是見者是眼非燈；眼能
X12n0279_p0542c15║顯色，如是見性是心非眼。
X12n0279_p0542c16║議曰：將破妄見如來舉拳驗見者：以小乘不知八
X12n0279_p0542c17║識三分，祇知六識，一向但執根識相生，故以眼能
X12n0279_p0542c18║見，而不知此見在心也！此所謂愚者難分識與根
X12n0279_p0542c19║耳！如來將欲會見歸心，故舉金拳以驗，問曰：汝將
X12n0279_p0542c20║誰見？阿難答言：我將眼見！此正執見在眼也！如來
X12n0279_p0542c21║就拳以例眼根，我若無手則不成拳，汝若無眼豈
X12n0279_p0542c22║無見耶？故引盲人，是無眼也！所見黑暗，豈非見耶？
X12n0279_p0542c23║其盲人與暗室中人所見黑暗無二，則知見不在
X12n0279_p0542c24║眼明矣！若盲人忽得眼光名眼見者，則暗室中人
X12n0279_p0543a01║忽得燈光應名燈見矣！豈有是理哉？以燈但能顯
X12n0279_p0543a02║色而已，其見在人；是知眼根但能顯色而已，而此
X12n0279_p0543a03║見性是心非眼，此乃會見歸心。下正明顛倒，破生
X12n0279_p0543a04║死心，驗明六識妄執五蘊身心為我，計常無常，起
X12n0279_p0543a05║顛倒見。謂凡夫妄執五蘊身心為常，以無常計常；
X12n0279_p0543a06║二乘不了身心本是真常，妄計為無常，故云：顛倒；
X12n0279_p0543a07║正屬阿含教義。敢如此解者，後結顛倒文云：則知
X12n0279_p0543a08║汝身與諸如來清淨法身比類發明，如來之身名
X12n0279_p0543a09║正徧知，汝等之身號性顛倒；故知前文乃約身見
X12n0279_p0543a10║所起妄想分別心也！
X12n0279_p0543a11║◎三示顛倒之人，分二：[□@(?(○/(○*○)))]初請：
X12n0279_p0543a12║阿難雖復得聞是言，與諸大眾口已默然，心未開悟，
X12n0279_p0543a13║猶冀如來慈音宣示，合掌清心，佇佛悲誨。
X12n0279_p0543a14║議曰：阿難所執妄心有依，色、受二蘊業已被破，今
X12n0279_p0543a15║會見歸心則茫無歸宿，故不知所請，是以口己默
X12n0279_p0543a16║然，心未開悟，但佇佛悲誨。
X12n0279_p0543a17║[□@(?(○/(○*○)))]次答，分六：[△@○]初示凡夫顛倒：
X12n0279_p0543a18║爾時，世尊舒兜羅緜網相光手，開五輪指，誨勅阿難
X12n0279_p0543a19║及諸大眾：我初成道，於鹿園中為阿若多五比丘等
X12n0279_p0543a20║及汝四眾言：一切眾生不成菩提及阿羅漢，皆由客
X12n0279_p0543a21║塵煩惱所誤！汝等當時因何開悟今成聖果？時，憍陳
X12n0279_p0543a22║那起立白佛：我今長老，於大眾中獨得解名，因悟客
X12n0279_p0543a23║塵二字成果。世尊！譬如行客投寄旅亭，或宿或食，宿
X12n0279_p0543a24║食事畢，俶裝前途，不遑安住，若實主人自無攸往；如
X12n0279_p0543b01║是思惟：不住名客，住名主人，以不住者名為客義。又
X12n0279_p0543b02║如新霽，清暘升天，光入隙中，發明空中諸有塵相，塵
X12n0279_p0543b03║質搖動，虗空寂然；如是思惟：澄寂名空，搖動名塵，以
X12n0279_p0543b04║搖動者名為塵義。佛言：如是！
X12n0279_p0543b05║議曰：此破凡夫顛倒見以示迷也！破見之初陡以
X12n0279_p0543b06║客塵問之者：由凡夫妄執五蘊身心為常，故起常
X12n0279_p0543b07║見，如來借客塵以破之；蓋客投旅亭，食宿便行，若
X12n0279_p0543b08║真主人自無攸往；此譬眾生旅泊三界，生死無常
X12n0279_p0543b09║也！安可計為常乎？清暘升天，塵動而空體寂然，此
X12n0279_p0543b10║譬生滅無常也！如此無常，安可妄計為常乎？此正
X12n0279_p0543b11║凡夫顛倒也！
X12n0279_p0543b12║[△@○]二示二乘顛倒，分二：[?╳]初示迷：
X12n0279_p0543b13║即時，如來於大眾中屈五輪指，屈已復開，開已又屈，
X12n0279_p0543b14║謂阿難言：汝今何見？阿難言：我見如來百寶輪掌眾
X12n0279_p0543b15║中開合！佛告阿難：汝見我手眾中開合，為是我手有
X12n0279_p0543b16║開有合？為復汝見有開有合？阿難言：世尊寶手眾中
X12n0279_p0543b17║開合，我見如來手自開合，非我見性有開有合。佛言：
X12n0279_p0543b18║誰動？誰靜？阿難言：佛手不住，而我見性尚無有靜，誰
X12n0279_p0543b19║為無住？佛言：如是！如來於是從輪掌中飛一寶光在
X12n0279_p0543b20║阿難右，即時阿難迴首右盼；又放一光在阿難左，阿
X12n0279_p0543b21║難又則迴首左盼。佛告阿難：汝頭今日因何搖動？阿
X12n0279_p0543b22║難言：我見如來出妙寶光來我左右，故左右觀，頭自
X12n0279_p0543b23║搖動。阿難！汝盼佛光，左右動頭，為汝頭動？為復見動？
X12n0279_p0543b24║世尊！我頭自動，而我見性尚無有止，誰為搖動？佛言：
X12n0279_p0543c01║如是！
X12n0279_p0543c02║議曰：此破二乘顛倒見以示迷也！如來屈指飛光
X12n0279_p0543c03║驗見不動，以二乘妄計五蘊身心為無常，故生厭
X12n0279_p0543c04║離，以不了眾生如故，故如來將破妄見，先屈指飛
X12n0279_p0543c05║光以驗；阿難既知頭動而見不動，則知身境本不
X12n0279_p0543c06║動矣！又何計為無常耶？此已密示真常矣！客塵、飛
X12n0279_p0543c07║光皆印如是者：謂阿難所對不謬也！
X12n0279_p0543c08║[?╳]次詰責：
X12n0279_p0543c09║於是如來普告大眾：若復眾生以搖動者名之為塵，
X12n0279_p0543c10║以不住者名之為客，汝觀阿難頭自動搖，見無所動；
X12n0279_p0543c11║又汝觀我手自開合，見無舒卷；云何汝今以動為身、
X12n0279_p0543c12║以動為境，從始洎終念念生滅，遺失真性，顛倒行事，
X12n0279_p0543c13║性心失真，認物為己，輪迴是中自取流轉？
X12n0279_p0543c14║議曰：此總責二妄以驅凡聖之計也！意謂眾生既
X12n0279_p0543c15║知搖動名塵，則生滅不常明矣！奚可計此生滅為
X12n0279_p0543c16║常乎？二乘若知頭動而見性不動，則本自真常明
X12n0279_p0543c17║矣！奚可計為無常乎？既知常無常義，云何汝等以
X12n0279_p0543c18║動為身、以動為境？此二句經言含兩意：真、妄齊驅。
X12n0279_p0543c19║意謂即此無常之身境，凡夫豈可認以為常耶？此
X12n0279_p0543c20║責凡夫也！即此幻妄身境本是真常，幻化空身即
X12n0279_p0543c21║法身，二乘豈可認為無常耶？意責二乘也！由此妄
X12n0279_p0543c22║計，所以從始洎終念念生滅，遺失真性，顛倒行事，
X12n0279_p0543c23║本有心性而失之，爾乃認物為己，所以輪迴顛倒
X12n0279_p0543c24║之中自取流轉，斯乃總責顛倒也。
X12n0279_p0544a01║大佛頂如來密因修證了義諸菩薩萬行首楞嚴經
X12n0279_p0544a02║通議卷第一