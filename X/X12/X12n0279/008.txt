X12n0279_p0615c01║大佛頂如來密因修證了義諸菩薩萬行首楞嚴經
X12n0279_p0615c02║通議卷第八
X12n0279_p0615c03║唐天竺沙門般剌密帝譯
X12n0279_p0615c04║烏萇國沙門彌伽釋迦譯語
X12n0279_p0615c05║菩薩戒弟子清河房融筆受
X12n0279_p0615c06║明南嶽沙門憨山釋德清述
X12n0279_p0615c07║[△@△]二約真如熏無明成其淨用為五十五位因，分
X12n0279_p0615c08║三：[□@○]初明染淨同源：
X12n0279_p0615c09║阿難！如是眾生一一類中亦各各具十二顛倒，猶如
X12n0279_p0615c10║揑目亂華發生，顛倒妙圓真淨明心，具足如斯虗妄
X12n0279_p0615c11║亂想；
X12n0279_p0615c12║議曰：此通躡前以顯染淨同源也！十二類生皆依
X12n0279_p0615c13║一念妄想而有，但隨習氣熏變，雖各類自有元熏
X12n0279_p0615c14║本習以成當類，然此一心融通身心，互涉世界，則
X12n0279_p0615c15║已徧具於諸類矣！故曰：如是眾生亦各各具十二
X12n0279_p0615c16║顛倒。第約重輕而感，故本習感當類，餘習帶熏諸
X12n0279_p0615c17║類又為彼各各因，此所謂不思議熏變，而眾生業
X12n0279_p0615c18║力微矣！以此而觀，吾人日用未造真修，舉心動念
X12n0279_p0615c19║無非妄想用事，念念皆為十二類生生死之因，可
X12n0279_p0615c20║不懼哉？以此顛倒盡是妙圓真淨明心，具足如斯
X12n0279_p0615c21║虗妄亂想，是知全真起妄，全妄即真；吾人苟能達
X12n0279_p0615c22║妄原虗，則了眾生體空，本來是佛，故五十五位之
X12n0279_p0615c23║真修本於眾生十二之顛倒也！故下文明真依妄
X12n0279_p0615c24║立。
X12n0279_p0616a01║[□@○]二明真依妄立，分二：[?︽]初正明：
X12n0279_p0616a02║汝今修證佛三摩提，於是本因元所亂想，立三漸次
X12n0279_p0616a03║方得除滅，
X12n0279_p0616a04║[?︽]次喻顯：
X12n0279_p0616a05║如淨器中除去毒蜜，以諸湯水并雜灰香洗滌其器，
X12n0279_p0616a06║後貯甘露。
X12n0279_p0616a07║議曰：此明真依妄立也！以顛倒元是妙圓真心，故
X12n0279_p0616a08║今修證佛三摩提不必別求，即就眾生本因元所
X12n0279_p0616a09║亂想立三漸次，若顛倒不生即是如來真三摩地，
X12n0279_p0616a10║而十二類顛倒則當下除滅；故如淨器先貯毒蜜，
X12n0279_p0616a11║但除其毒，洗滌其器，然後可貯甘露矣！
X12n0279_p0616a12║[□@○]三正明因行階差，分二：
X12n0279_p0616a13║[?︽]初總明依三漸次頓悟一心為返妄歸真之本，
X12n0279_p0616a14║分二：◎初徵標：
X12n0279_p0616a15║云何名為三種漸次？一者修習：除其助因；二者真修：
X12n0279_p0616a16║刳其正性；三者增進：違其現業。
X12n0279_p0616a17║議曰：此徵列三漸次以明頓悟一心為返妄歸真
X12n0279_p0616a18║之本也！除助因者：以眾生積劫習氣念念熏變已
X12n0279_p0616a19║是難斷，若外加助發之因則愈益熾盛，故斷習氣
X12n0279_p0616a20║之要先除助因為第一也！刳正性者：習有多種，唯
X12n0279_p0616a21║婬欲為生死之根，故曰：一切眾生皆以婬欲而正
X12n0279_p0616a22║性命；是知在眾生中但以婬欲為正性也！刳者：剜
X12n0279_p0616a23║去之義，如人被毒箭所傷必剜去毒肉，則可不傷
X12n0279_p0616a24║性命，故云刳者斷其毒根也！違現業者：以舊熏種
X12n0279_p0616b01║子習氣內鼓發為現業，若現業不違而新熏益熾，
X12n0279_p0616b02║何由能出生死哉？故真修必違現業，現業不行則
X12n0279_p0616b03║正性自枯，欲流可涸矣！所以依三漸次建立行本
X12n0279_p0616b04║也！
X12n0279_p0616b05║◎次釋，分三：[□@(?(○/(○*○)))]一除助因：
X12n0279_p0616b06║云何助因？阿難！如是世界十二類生不能自全，依四
X12n0279_p0616b07║食住，所謂：段食、觸食、思食、識食；是故佛說一切眾生
X12n0279_p0616b08║皆依食住。阿難！一切眾生食甘故生、食毒故死，是故
X12n0279_p0616b09║眾生求三摩提，當斷世間五種辛菜，是五種辛，熟食
X12n0279_p0616b10║發婬、生啖增恚。如是世界食辛之人縱能宣說十二
X12n0279_p0616b11║部經，十方天仙嫌其臭穢咸皆遠離，諸餓鬼等因彼
X12n0279_p0616b12║食次舐其唇吻，常與鬼住，福德日銷，長無利益；是食
X12n0279_p0616b13║辛人修三摩地，菩薩、天仙、十方善神不來守護，大力
X12n0279_p0616b14║魔王得其方便，現作佛身來為說法，非毀禁戒，讚婬
X12n0279_p0616b15║怒癡，命終自為魔王眷屬，受魔福盡墮無間獄。阿難！
X12n0279_p0616b16║修菩提者永斷五辛，是則名為第一增進修行漸次。
X12n0279_p0616b17║議曰：此別釋三種漸次之初相也！大蒜、茖葱、慈葱、
X12n0279_p0616b18║蘭葱與興渠是為五辛，氣味極濁，眾生以此為食，
X12n0279_p0616b19║而婬機元為命本；以無明內熏，婬習鼓動，故妄有
X12n0279_p0616b20║緣氣依附肉團為妄想心，若食此五辛，濁氣返熏，
X12n0279_p0616b21║則婬機益熾，故能助發婬性，是須必斷也！若不斷
X12n0279_p0616b22║辛，天仙嫌其臭穢，諸鬼時與周旋，善神不守，魔王
X12n0279_p0616b23║得便，墮落邪途為地獄種；故修菩提者永斷五辛
X12n0279_p0616b24║則神清氣爽，觀行易成，名為第一增進修行漸次
X12n0279_p0616c01║也！
X12n0279_p0616c02║[□@(?(○/(○*○)))]二刳正性：
X12n0279_p0616c03║云何正性？阿難！如是眾生入三摩地，要先嚴持清淨
X12n0279_p0616c04║戒律，永斷婬心，不餐酒肉，以火淨食無啖生氣。阿難！
X12n0279_p0616c05║是修行人若不斷婬及與殺生，出三界者，無有是處！
X12n0279_p0616c06║當觀婬欲猶如毒蛇、如見怨賊，先持聲聞四棄、八棄
X12n0279_p0616c07║執身不動，後行菩薩清淨律儀執心不起；禁戒成就，
X12n0279_p0616c08║則於世間永無相生、相殺之業，偷劫不行無相負累，
X12n0279_p0616c09║亦於世間不還宿債，是清淨人修三摩地，父母肉身
X12n0279_p0616c10║不須天眼，自然觀見十方世界，覩佛聞法親奉聖旨，
X12n0279_p0616c11║得大神通遊十方界，宿命清淨得無艱險，是則名為
X12n0279_p0616c12║第二增進修行漸次。
X12n0279_p0616c13║議曰：此釋第二漸次之相也！眾生生死以婬欲為
X12n0279_p0616c14║本，今願出苦輪必永斷婬心，而生死可出也！飲酒
X12n0279_p0616c15║則助發婬心而昏迷自性，食肉則恣殺業而增盜
X12n0279_p0616c16║貪，冤債相牽無由得脫，是故斷婬必兼持四重，以
X12n0279_p0616c17║此為生死之本故也！且婬欲從渴愛生，若不大生
X12n0279_p0616c18║恐怖則不生厭離，故視如毒蛇則自不敢狎也！如
X12n0279_p0616c19║見怨賊則自知逃避也！四棄八棄雖嚴，猶屬小乘，
X12n0279_p0616c20║但能執身不行而已；若修菩薩觀智，照破無明，則
X12n0279_p0616c21║執心不起，所謂摩登伽在夢，誰能留汝形？此觀照
X12n0279_p0616c22║之力也！不婬則不相生，不食肉則無殺業，不盜則
X12n0279_p0616c23║免酬債，是以先持四重皎如冰霜，相生死根機永
X12n0279_p0616c24║斷，身心清淨，心見發光，故得宿命清淨也！宜矣！
X12n0279_p0617a01║[□@(?(○/(○*○)))]三違現業：
X12n0279_p0617a02║云何現業？阿難！如是清淨持禁戒人心無貪婬，於外
X12n0279_p0617a03║六塵不多流逸，因不流逸，旋元自歸，塵既不緣，根無
X12n0279_p0617a04║所偶，反流全一，六用不行，十方國土皎然清淨；譬如
X12n0279_p0617a05║瑠璃內懸明月，身心快然，妙圓平等，獲大安隱，一切
X12n0279_p0617a06║如來密圓淨妙皆現其中，是人即獲無生法忍，從是
X12n0279_p0617a07║漸修隨所發行安立聖位，是則名為第三增進修行
X12n0279_p0617a08║漸次。
X12n0279_p0617a09║議曰：此釋第三漸次之相也！前問行之初，首示三
X12n0279_p0617a10║決定義，而以四重為妙行之本，今立聖位又從三
X12n0279_p0617a11║種漸次為進趣之階；正性之中雖兼殺、盜，而正意
X12n0279_p0617a12║在婬，若婬心既斷，則殺、盜何由而起耶？所謂皮既
X12n0279_p0617a13║不存，毛將安附？故今違現業專以斷婬為第一義，
X12n0279_p0617a14║何也？以廣大無邊清淨法界如來藏心具有恒沙
X12n0279_p0617a15║稱性功德神通妙用，孰能奪之？獨婬欲一事則能
X12n0279_p0617a16║全舉而覆奪之！金剛心地誰能壞之？唯婬機一動
X12n0279_p0617a17║而盡壞之！是知破涅槃城、蕩法王家、絕菩提種、戕
X12n0279_p0617a18║害法身而斷慧命者，無尚此矣！如來大慈出世專
X12n0279_p0617a19║為此一大事因緣，故修斷之功萃於此經，而始終
X12n0279_p0617a20║以此再三致意焉！故首以此為發教之端，及問行
X12n0279_p0617a21║門又以斷婬為上，今躋聖位皆從斷婬一行建立，
X12n0279_p0617a22║婬心一斷，立登佛果，豈不至重至要哉？故違現業
X12n0279_p0617a23║而為聖位之本也！以順欲流故有生死，今則返流
X12n0279_p0617a24║則旋元自歸為復性之要。塵既不緣：境空也！根無
X12n0279_p0617b01║所偶：心空也！心、境皆空，則返欲流而全一真，六根
X12n0279_p0617b02║消復，六用不行；塵境既空，則身心內外一時清淨，
X12n0279_p0617b03║而十方皎然猶如瑠璃內懸寶月，豈不快哉？斯乃
X12n0279_p0617b04║頓破根本無明，使八識種子一時迸裂，此通論全
X12n0279_p0617b05║功；故下經云：識陰若盡，則汝現前諸根互用，從互
X12n0279_p0617b06║用中能入菩薩金剛乾慧，圓明精心於中發化，如
X12n0279_p0617b07║淨瑠璃內含寶月，如是乃超十信、十住、十行、十迴
X12n0279_p0617b08║向、四加行心、菩薩所行金剛十地，入於如來妙莊
X12n0279_p0617b09║嚴海，圓滿菩提歸無所得。故曰：一切如來密圓淨
X12n0279_p0617b10║妙皆現其中，是人即獲無生法忍。諸說無生法忍
X12n0279_p0617b11║八地乃得，今於三漸次中已證無生，而五十五位
X12n0279_p0617b12║從此建立，則迥異餘經；故後結云：如是皆以三增
X12n0279_p0617b13║進故，善能成就五十五位真菩提路。所謂以果地
X12n0279_p0617b14║覺為本因心，是為真修之要也！足知諸位如涉海
X12n0279_p0617b15║履空，無階級中之階級耳！豈可以漸次地位而擬
X12n0279_p0617b16║之哉？
X12n0279_p0617b17║上總明依三漸次為返妄歸真之本竟。
X12n0279_p0617b18║[?︽]次別明圓依一心三觀之相漸斷無明為轉凡
X12n0279_p0617b19║成聖之因，分三：◎初世間差別因，分三：
X12n0279_p0617b20║[□@(?(○/(○*○)))]初由中道妙觀攝假入真證空如來藏，分三：
X12n0279_p0617b21║[△@○]初乾慧地：
X12n0279_p0617b22║阿難！是善男子欲愛乾枯，根境不偶，現前殘質不復
X12n0279_p0617b23║續生，執心虗明，純是智慧，慧性明圓鎣十方界，乾有
X12n0279_p0617b24║其慧，（謂空有其慧，無力斷惑）名乾慧地，欲習初乾，（但乾欲流，未乾無明流）
X12n0279_p0617c01║未與如來法流水接。
X12n0279_p0617c02║議曰：此下明進趣因位也！華嚴明因有二種：地前
X12n0279_p0617c03║三賢名差別因、地上名平等因。天台判三賢為外
X12n0279_p0617c04║凡，四加行為內凡，地上名聖位，信前為觀行位，十
X12n0279_p0617c05║信為相似位，十住已後為分真位。諦觀此經總不
X12n0279_p0617c06║如是，逈異諸說。以上文云：違其現業即獲無生法
X12n0279_p0617c07║忍；又云：從是漸修隨所發行安立聖位；是則始從
X12n0279_p0617c08║觀行以乾慧心即名聖位，又何外凡、內凡之可分
X12n0279_p0617c09║哉？此在聖心所履境界，固非妄識可知，然就聖言
X12n0279_p0617c10║比量，明文自有昭著，以理為準庶可依通耳！是善
X12n0279_p0617c11║男子：即上修三漸次之行人也！由違現業，塵既不
X12n0279_p0617c12║緣，根無所偶，故得欲愛乾枯，根境不偶，現前殘質
X12n0279_p0617c13║不復續生，此結上三漸次之功行也！前二決定義
X12n0279_p0617c14║云：欲取菩提應當審詳煩惱根本，此無始來發業、
X12n0279_p0617c15║潤生，誰作？誰受？以此經宗真修，專以斷婬為本，故
X12n0279_p0617c16║因地先審發業、潤生二種無明為所斷之惑，故今
X12n0279_p0617c17║證果之初約觀行心，先斷此二種無明為發軔初
X12n0279_p0617c18║步；其根境不偶則發業不生，不復續生則潤生永
X12n0279_p0617c19║絕，此二不生即真無生忍也！無生忍：即不生滅心
X12n0279_p0617c20║也！故此證果專以不生滅心斷此二種無明，是以
X12n0279_p0617c21║果覺為我因心，故從乾慧即名聖位，不比他經分
X12n0279_p0617c22║破分證之說也！執心虗明：是伏二種無明不起也！
X12n0279_p0617c23║已離欲染無煩惱障，故純是智慧。以入流亡所，一
X12n0279_p0617c24║根返源，六根解脫無復隔礙，故慧性圓明鎣十方
X12n0279_p0618a01║界。此但觀慧圓明，未見真理，故乾有其慧，名乾慧
X12n0279_p0618a02║地。但乾欲習，無明全在，故未得與如來法流水接。
X12n0279_p0618a03║此觀行初心單約斷欲，故立此位，諸經所無。
X12n0279_p0618a04║[△@○]二十信：
X12n0279_p0618a05║即以此心中中流入，圓妙開敷，從真妙圓重發真妙，
X12n0279_p0618a06║妙信常住，一切妄想滅盡無餘，中道純真，名信心住。
X12n0279_p0618a07║議曰：此約觀行增進初心立十信位也！此十信位
X12n0279_p0618a08║即在乾慧觀心中入，以中道直觀八識，漸漸研窮，
X12n0279_p0618a09║故曰：即以此心中中流入；正如除結當心也！逆流
X12n0279_p0618a10║而入，入之既深則心精發化，故云：圓妙開敷；此乃
X12n0279_p0618a11║自心發悟，如蓮華開，真心忽現。大論云：性戒清淨，
X12n0279_p0618a12║猶如妙華開敷，發生自他善因果故。即從所悟重
X12n0279_p0618a13║發觀慧，故曰：從真妙圓重發真妙。是則的信自心
X12n0279_p0618a14║本無生滅，故曰：妙信常住。此則一切生滅妄想永
X12n0279_p0618a15║不現行，如是漸增，聞所聞盡，故曰：滅盡無餘。唯一
X12n0279_p0618a16║精真湛不搖處，故曰：中道純真。名信心住：謂能安
X12n0279_p0618a17║住信心也！
X12n0279_p0618a18║真信明了，一切圓通，陰處界三不能為礙，如是乃至
X12n0279_p0618a19║過去未來無數劫中捨身受身一切習氣皆現在前，
X12n0279_p0618a20║是善男子皆能憶念得無遺忘，名念心住。
X12n0279_p0618a21║議曰：此第二信！由此妄想滅盡，純真信心圓明精
X12n0279_p0618a22║了，故一切圓通，陰處界三不能為礙。此以初信圓
X12n0279_p0618a23║成，七識不行，故捨身受身一切欲愛習氣皆現在
X12n0279_p0618a24║前。此見惑已盡，思惑漸斷，故能憶念不忘，名念心
X12n0279_p0618b01║住。
X12n0279_p0618b02║妙圓純真，真精發化，無始習氣通一精明，唯以精明
X12n0279_p0618b03║進趣真淨，名精進心。
X12n0279_p0618b04║議曰：此第三信！進斷思惑，故妙圓純真。由真精觀
X12n0279_p0618b05║智消鎔愛習，變習成智，故曰：通一精明；此正二乘
X12n0279_p0618b06║涅槃！是則習消智明，唯以精明進趣真淨妙理，以
X12n0279_p0618b07║盡聞不住，故名精進心。
X12n0279_p0618b08║心精現前，純以智慧，（分破無明）名慧心住。執持智明，周徧
X12n0279_p0618b09║寂湛，寂妙常凝，名定心住。定光發明，明性深入，（定慧並運）
X12n0279_p0618b10║唯進無退，名不退心。
X12n0279_p0618b11║議曰：此第四信！以習氣既消，故心精現前。二惑已
X12n0279_p0618b12║除，故純是智慧。名慧心住：此已觀智圓明。故第五
X12n0279_p0618b13║信即執持此智明徧照本體湛然，照寂雙流，則寂
X12n0279_p0618b14║妙常凝，名定心住。第六信位由智得定，定久發光
X12n0279_p0618b15║則慧性圓明。定慧並運，故明性深入。智能會理，故
X12n0279_p0618b16║唯進無退，名不退心。一向判位當七信為不退，斷
X12n0279_p0618b17║見思惑，得六根清淨；今於三信已斷見思，六根圓
X12n0279_p0618b18║通，而六信得不退者；彼約先斷見思以及塵沙，後
X12n0279_p0618b19║及無明；今經發覺初心三漸次中，即以中道徑破
X12n0279_p0618b20║根本無明，任運麤垢先落，如澄濁水，沙土自沈，清
X12n0279_p0618b21║水現前；單約中道觀智，故迥別諸位，不可概論也！
X12n0279_p0618b22║心進安然保持不失，十方如來氣分交接，名護法心。
X12n0279_p0618b23║議曰：此第七信！前雖有進無退，尚有進趣猛利之
X12n0279_p0618b24║相；至此七信進趣功純，定慧兩全，故曰：心進安然
X12n0279_p0618c01║保持不失。見思緣影已盡，仗中道觀分破無明，法
X12n0279_p0618c02║身漸顯，故與十方如來氣分交接，名護法心也！
X12n0279_p0618c03║覺明保持，能以妙力迴佛慈光，向佛安住，猶如雙鏡
X12n0279_p0618c04║光明相對，其中妙影重重相入，名迴向心。
X12n0279_p0618c05║議曰：此第八信！由前觀智增明，保持既久，心光發
X12n0279_p0618c06║暉，妙契法身，故曰：能以妙力迴佛慈光，向佛安住。
X12n0279_p0618c07║理智融通，故如鏡交光，重重相入，名迴向心。
X12n0279_p0618c08║心光密迴，獲佛常凝無上妙淨，安住無為得無遺失，
X12n0279_p0618c09║名戒心住。
X12n0279_p0618c10║議曰：此第九信！以微密觀照返照心源，頓契寂滅
X12n0279_p0618c11║清淨心體，故曰：心光密迴，獲佛常凝無上妙淨。自
X12n0279_p0618c12║然任運而入，不假作為，故曰：安住無為。以憑觀照
X12n0279_p0618c13║之力，一念失照即墮無明，故名戒心住。
X12n0279_p0618c14║住戒自在，能遊十方，所去隨願，名願心住。
X12n0279_p0618c15║議曰：此第十信！前雖不失猶未純熟，常防其失，故
X12n0279_p0618c16║未自在；至此功用已純，故曰：住戒自在。遊歷性空，
X12n0279_p0618c17║隨願斷惑，名願心住。按此信位雖列十名，實是觀
X12n0279_p0618c18║行成就，圓成一心，以中道純真，故非相似比也！向
X12n0279_p0618c19║後三賢只以此一心研窮三觀次第而入，故為差
X12n0279_p0618c20║別因也！十住乃以中道妙觀攝假入真，以顯本覺
X12n0279_p0618c21║出纏，證空如來藏。
X12n0279_p0618c22║[△@○]三十住：
X12n0279_p0618c23║阿難！是善男子以真方便發此十心，心精發暉，十用
X12n0279_p0618c24║涉入，圓成一心，名發心住。
X12n0279_p0619a01║議曰：此十住位！謂以觀行研窮，開發本覺常住真
X12n0279_p0619a02║心；所謂盡聞不住，以無住為住，故得住名。華嚴每
X12n0279_p0619a03║位約觀行有入、住、出三相，總躡前位以為勝進，然
X12n0279_p0619a04║後進入後位，故此文云：以真方便發此十心。是以
X12n0279_p0619a05║三漸次及乾慧地為真方便，為入；發此十種信心，
X12n0279_p0619a06║為住；但十種心歷別未圓，至十信滿心寂照雙流，
X12n0279_p0619a07║融成一味，使十心涉入，無次第相，圓成一心，名發
X12n0279_p0619a08║心住，為出；是以十信觀行勝進功圓，總成初住一
X12n0279_p0619a09║位也！始覺有功，本覺乃顯，故曰：心精發暉。以此心
X12n0279_p0619a10║初顯，故云：發心住。其無始無明須漸次研窮深入，
X12n0279_p0619a11║所謂理須頓悟，乘悟併消，事非頓除，因次第盡；故
X12n0279_p0619a12║向後四十四心由是而立也！
X12n0279_p0619a13║心中發明，如淨瑠璃內現精金，以前妙心履以成地，
X12n0279_p0619a14║名治地住。
X12n0279_p0619a15║議曰：此第二住！以中道觀圓照自心，故曰：心中發
X12n0279_p0619a16║明。所觀理境了然現於觀智心中，故如淨瑠璃內
X12n0279_p0619a17║現精金。即以前微妙觀智遊履此心，淨治無明，故
X12n0279_p0619a18║曰：以前妙心履以成地，名治地住。（治字平聲呼）
X12n0279_p0619a19║心地涉知俱得明了，遊履十方得無留礙，名修行住。
X12n0279_p0619a20║議曰：此第三住！由前治地以智照理，理隨智現，故
X12n0279_p0619a21║曰：心地涉知。境智歷然，故曰：俱得明了。智照既明，
X12n0279_p0619a22║理境亦大，盡十方際成一真境，故曰：遊履十方。理
X12n0279_p0619a23║智冥符，不落空有，空不能留，有不能礙，故曰：得無
X12n0279_p0619a24║留礙。心心無間，名修行住。
X12n0279_p0619b01║行與佛同，受佛氣分，如中陰身自求父母，陰信冥通，
X12n0279_p0619b02║入如來種，名生貴住。
X12n0279_p0619b03║議曰：此第四住！由修行位以中道妙智觀中道妙
X12n0279_p0619b04║理，心境不異，故曰：行與佛同。初以智熏真如，而真
X12n0279_p0619b05║如漸顯亦返熏智，智得所如，故曰：受佛氣分。念念
X12n0279_p0619b06║證真，故曰：如中陰身自求父母。始、本暗合，故曰：陰
X12n0279_p0619b07║信冥通。融會藏性，故曰：入如來種。以本覺種子今
X12n0279_p0619b08║彼觀智新熏發生，名生貴住。以般若尊重，特以貴
X12n0279_p0619b09║名。以智攝理，故如入胎。
X12n0279_p0619b10║既遊道胎親奉覺胤，如胎已成人相不缺，名方便具
X12n0279_p0619b11║足住。容貌如佛，心相亦同，名正心住。身心合成，日益
X12n0279_p0619b12║增長，名不退住。十身靈相一時具足，名童真住。
X12n0279_p0619b13║議曰：此五、六、七、八四位通約住胎之相以明觀智
X12n0279_p0619b14║之功也！以始覺觀照含育本覺，故曰：親奉覺胤。觀
X12n0279_p0619b15║行已成，故曰：如胎已成。名方便具足住：方便即觀
X12n0279_p0619b16║智也！謂非觀智本覺不顯，乃由方便而具足者。理
X12n0279_p0619b17║智不二，心境一如，故曰：容貌如佛，心相亦同，名正
X12n0279_p0619b18║心住。理智冥合，理隨智增，有進無退，名不退住。本
X12n0279_p0619b19║覺圓滿，一念頓證，故曰：十身靈相一時具足。具體
X12n0279_p0619b20║而微，名童真住。
X12n0279_p0619b21║形成出胎親為佛子，名法王子住。表以成人，如國大
X12n0279_p0619b22║王以諸國事分委太子，彼剎利王世子長成陳列灌
X12n0279_p0619b23║頂，名灌頂住。
X12n0279_p0619b24║議曰：此第九、十二位約出胎之相以明觀智也！始
X12n0279_p0619c01║覺有功，本覺乃顯，故曰：形成出胎，名法王子住。始、
X12n0279_p0619c02║本合一，名究竟覺；由華嚴位位成佛，故如王子長
X12n0279_p0619c03║成堪紹覺位，名灌頂住。輪王授太子位，取四大海
X12n0279_p0619c04║水以灌其頂，名為授職，是為真子；覺位亦然，故稱
X12n0279_p0619c05║灌頂。
X12n0279_p0619c06║上前十住位以中道妙觀觀三諦理，任運先證空
X12n0279_p0619c07║如來藏竟。
X12n0279_p0619c08║[□@(?(○/(○*○)))]二由中道妙觀帶真涉假證不空如來藏（十行）：
X12n0279_p0619c09║阿難！是善男子成佛子已，具足無量如來妙德，十方
X12n0279_p0619c10║隨順，名歡喜行。善行利益一切眾生，名饒益行。自覺
X12n0279_p0619c11║覺他得無違拒，名無瞋恨行。種類出生窮未來際，三
X12n0279_p0619c12║世平等，十方通達，名無盡行。一切合同，種種法門得
X12n0279_p0619c13║無差誤，名離癡亂行。則於同中顯現羣異，一一異相
X12n0279_p0619c14║各各見同，名善現行。如是乃至十方虗空滿足微塵，
X12n0279_p0619c15║一一塵中現十方界，現塵現界不相留礙，名無著行。
X12n0279_p0619c16║種種現前咸是第一波羅蜜多，名尊重行。如是圓融
X12n0279_p0619c17║能成十方諸佛軌則，名善法行。一一皆是清淨無漏，
X12n0279_p0619c18║一真無為，性本然故，名真實行。
X12n0279_p0619c19║議曰：此十行位乃出真入俗，起假觀用，證不空藏
X12n0279_p0619c20║也！以如來藏循業發現，隨染業用故起染行，隨淨
X12n0279_p0619c21║業用故起淨行；以此藏性具有恒沙稱性功德，向
X12n0279_p0619c22║被無明障蔽，今無明既破，性德用顯，故具足無量
X12n0279_p0619c23║如來妙德。不住果覺，故十方隨順。理滿心足，名歡
X12n0279_p0619c24║喜行。此躡十住滿心，融成一味，生大法樂，故歡喜
X12n0279_p0620a01║耳！自利功滿，能轉己功以利眾生，名饒益行。以觀
X12n0279_p0620a02║眾生隨順覺性，永無違拒，名無瞋恨行；以瞋恨起
X12n0279_p0620a03║於違拒故。稱法界性，不休不息，窮未來際；三世平
X12n0279_p0620a04║等而無出沒，十方通達而無往來，現無盡身度無
X12n0279_p0620a05║盡生，名無盡行。佛界、眾生界，一界無二界，故一切
X12n0279_p0620a06║合同。鑒機說法，故得無差誤。不著法相，名離癡亂
X12n0279_p0620a07║行。我以妙明不生不滅合如來藏，而如來藏唯妙
X12n0279_p0620a08║覺明圓照法界，故離癡亂。是故於中一為無量、無
X12n0279_p0620a09║量為一，同中現異、異中現同，事理無礙，名善現行。
X12n0279_p0620a10║於一毛端現寶王剎，坐微塵裏轉大法輪，現塵現
X12n0279_p0620a11║界不相留礙，名無著行。凡所示現無非大用現前，
X12n0279_p0620a12║全彰法界，故咸是第一波羅蜜多，名尊重行。滅塵
X12n0279_p0620a13║合覺，故發真如妙覺明性，如是圓融妙行能成十
X12n0279_p0620a14║方諸佛軌則，名善法行。一切諸法會歸藏性，以事
X12n0279_p0620a15║得理融，理能奪事，故一一皆是清淨無漏妙行。無
X12n0279_p0620a16║思成事，稱性而行，一真無為，性本然故，名真實行。
X12n0279_p0620a17║此十行位依理發行，從體起用，涉俗利生，所謂覺
X12n0279_p0620a18║所覺空，故顯證不空如來藏也！
X12n0279_p0620a19║[□@(?(○/(○*○)))]三由中道妙觀空假互入證空不空如來藏（十向）：
X12n0279_p0620a20║阿難！是善男子滿足神通成佛事已，純潔精真，遠諸
X12n0279_p0620a21║留患，當度眾生，滅除度相，迴無為心向涅槃路，名救
X12n0279_p0620a22║護一切眾生離眾生相迴向。壞其可壞，遠離諸離，名
X12n0279_p0620a23║不壞迴向。本覺湛然，覺齊佛覺，名等一切佛迴向。精
X12n0279_p0620a24║真發明，地如佛地，名至一切處迴向。世界、如來互相
X12n0279_p0620b01║涉入得無罣礙，名無盡功德藏迴向。於同佛地，地中
X12n0279_p0620b02║各各生清淨因，依因發揮取涅槃道，名隨順平等善
X12n0279_p0620b03║根迴向。真根既成，十方眾生皆我本性，性圓成就，不
X12n0279_p0620b04║失眾生，名隨順等觀一切眾生迴向。即一切法，離一
X12n0279_p0620b05║切相，唯即與離二無所著，名真如相迴向。真得所如，
X12n0279_p0620b06║十方無礙，名無縛解脫迴向。性德圓成，法界量滅，名
X12n0279_p0620b07║法界無量迴向。
X12n0279_p0620b08║議曰：此迴向位由前涉假以入中道也！菩薩修行
X12n0279_p0620b09║迴向三處：謂迴向實際、迴向菩提、迴向眾生。以本
X12n0279_p0620b10║覺出纏，遠離空有，入空不留，入有無患，故曰：遠離
X12n0279_p0620b11║留患。當度眾生：迴向眾生也！滅除度相：以眾生如
X12n0279_p0620b12║故，本來平等，迴向實際也！迴無為心向涅槃路：迴
X12n0279_p0620b13║向菩提也！以眾生即已，終日度生不見有生可度，
X12n0279_p0620b14║故名：離眾生相迴向。可壞者：無明煩惱，乃雜染眾
X12n0279_p0620b15║生相也！故壞其可壞。離相亦無，故曰：遠離諸離；名
X12n0279_p0620b16║不壞迴向。空有不住，一心清淨，寂滅湛然，故覺齊
X12n0279_p0620b17║佛覺，名等一切佛迴向。寂滅心地精真顯現，故如
X12n0279_p0620b18║佛地，無往不真，名至一切處迴向。一真法界依正
X12n0279_p0620b19║互融；世界：依報也！如來：正報也！互相涉入，名無盡
X12n0279_p0620b20║功德藏迴向。既依正互入，圓融交涉，通為一真，則
X12n0279_p0620b21║草芥塵毛皆是成佛真體，故云：地中各各生清淨
X12n0279_p0620b22║因。即此是為涅槃妙行，依佛真因，故云：依因發揮；
X12n0279_p0620b23║名隨順平等善根迴向。已證平等法界，則真根既
X12n0279_p0620b24║成，而一切眾生純一真如，故云：皆我本性。以成就
X12n0279_p0620c01║自性即是成就眾生，故云：不失眾生；名隨順等觀
X12n0279_p0620c02║一切眾生迴向。全理成事，事能奪理，故即一切法。
X12n0279_p0620c03║全事即理，理能奪事，故離一切相。理事無礙，故二
X12n0279_p0620c04║無所著；名真如相迴向。以真得所如，則無不如者，
X12n0279_p0620c05║縛脫兩亡，名無縛解脫迴向。法界性德，中道圓成，
X12n0279_p0620c06║唯一真心，則法界量滅，所謂空覺極圓，名法界無
X12n0279_p0620c07║量迴向。此十迴向依前十行，念念證真，心心寂滅，
X12n0279_p0620c08║妙契中道，故云：迴向。然雖三觀歷然，中道理顯，猶
X12n0279_p0620c09║存歷別，未極一心之源，故為差別因；必須泯前修
X12n0279_p0620c10║相，妙證寂滅一心平等法界，方得圓滿菩提，故須
X12n0279_p0620c11║四種妙圓加行，融前四十一心以為一味，以平等
X12n0279_p0620c12║難證，必用四加行以為入地之功行；但泯前心，非
X12n0279_p0620c13║離前位別有四行，故此四心為登地勝進，良有旨
X12n0279_p0620c14║哉！
X12n0279_p0620c15║◎二出世間平等因，分二：
X12n0279_p0620c16║[□@(?(○/(○*○)))]初遣差別因相四加行，分四：[△@○]初煖位：
X12n0279_p0620c17║阿難！是善男子盡是清淨四十一心，次成四種妙圓
X12n0279_p0620c18║加行。即以佛覺用為己心，若出未出，猶如鑽火欲然
X12n0279_p0620c19║其木，名為煖地。
X12n0279_p0620c20║[△@○]二頂位：
X12n0279_p0620c21║又以己心成佛所履，若依非依，如登高山身入虗空，
X12n0279_p0620c22║下有微礙，名為頂地。
X12n0279_p0620c23║[△@○]三忍位：
X12n0279_p0620c24║心佛二同，善得中道，如忍事人非懷非出，名為忍地。
X12n0279_p0621a01║[△@○]四世第一位：
X12n0279_p0621a02║數量銷滅，迷覺中道二無所目，名世第一地。
X12n0279_p0621a03║議曰：此四加行為入地之勝進也！總前四十一心
X12n0279_p0621a04║通名清淨，則乾慧已真而信非相似，明矣！將證平
X12n0279_p0621a05║等一心立四加行位者：以融前歷別修相，意在亡
X12n0279_p0621a06║能所、絕對待，泯前觀智，方證一真，義當空所空滅；
X12n0279_p0621a07║以其觀智難亡，故須展轉四重，離即離非名妙圓
X12n0279_p0621a08║耳！前已覺齊佛覺，即以所顯之果覺為今入地之
X12n0279_p0621a09║因心。因心已極，故云：若出。觀智未忘，故云：未出。有
X12n0279_p0621a10║如鑽火之煖相，名為煖地。又以己因心成一真境
X12n0279_p0621a11║界，成佛所履。但觀智似忘未忘，故云：若依。其實將
X12n0279_p0621a12║忘，故云：非依。以法界如空無所依故，故如登高山，
X12n0279_p0621a13║身雖在空，足未離地，有此微礙，名為頂地。以心境
X12n0279_p0621a14║一如，故心佛二同。平等一心，故善得中道。前雖以
X12n0279_p0621a15║中中流入，但任運次第見三諦理，故未為善；今圓
X12n0279_p0621a16║滿一心，不思而合，故云：善得。觀智將泯，故非懷；緣
X12n0279_p0621a17║影未斷，故非出；名為忍地。直至一往理行斷證功
X12n0279_p0621a18║夫一切俱泯，故云：數量消滅。十信尚迷為有，三賢
X12n0279_p0621a19║屬覺為空，至此中道泯絕無寄，故云：二無所目。方
X12n0279_p0621a20║有出世之分，名世第一地。由是而觀，足見三賢位
X12n0279_p0621a21║乃通以中道觀智總照無明住地，任運淺深而顯，
X12n0279_p0621a22║約此以明次第，殆非分斷分證者比也！
X12n0279_p0621a23║上總明差別因，下明平等因。
X12n0279_p0621a24║然前差別因以屬生滅門中對待之真如，今此十
X12n0279_p0621b01║地唯依寂滅一心建立，不屬對待，故為平等因也！
X12n0279_p0621b02║[□@(?(○/(○*○)))]二正入平等因相，分二：
X12n0279_p0621b03║[△@○]初有功用行，分二：[?╳]初列位次：
X12n0279_p0621b04║阿難！是善男子於大菩提善得通達，覺通如來，盡佛
X12n0279_p0621b05║境界，名歡喜地。異性入同，同性亦滅，名離垢地。淨極
X12n0279_p0621b06║明生，名發光地。明極覺滿，名𦦨慧地。一切同異所不
X12n0279_p0621b07║能至，名難勝地。無為真如性淨明露，名現前地。盡真
X12n0279_p0621b08║如際，名遠行地。一真如心，名不動地。發真如用，名善
X12n0279_p0621b09║慧地。
X12n0279_p0621b10║[?╳]次結因圓：
X12n0279_p0621b11║阿難！是諸菩薩從此已往修習畢功，功德圓滿，亦目
X12n0279_p0621b12║此地名修習位。
X12n0279_p0621b13║[△@○]次無功用行：
X12n0279_p0621b14║慈陰妙雲，覆涅槃海，名法雲地。
X12n0279_p0621b15║◎三結果滿：
X12n0279_p0621b16║如來逆流，如是菩薩順行而至，覺際入交，名為等覺。
X12n0279_p0621b17║議曰：此入地位！由四加行勝進功圓，會入圓覺寂
X12n0279_p0621b18║滅一心，故善達菩提，覺通如來，盡佛境界，名歡喜
X12n0279_p0621b19║地。差別事理因果同歸一心，同亦不立，名離垢地。
X12n0279_p0621b20║法界一心有大智慧光明義，由淨極而光通達，故
X12n0279_p0621b21║為明生，名發光地。明至極處，覺性圓滿，名燄慧地。
X12n0279_p0621b22║從此差別理事同異所不能至，名難勝地。無為真
X12n0279_p0621b23║如全體顯露，故曰：性淨明露；名現前地。俱生無明
X12n0279_p0621b24║名為遠行，今盡真如際，已捨藏識，名遠行地。純一
X12n0279_p0621c01║真如，不假功用，永絕動搖，湛寂一心，名不動地；華
X12n0279_p0621c02║嚴說此地菩薩墮寂滅真如，不捨此定，故十方諸
X12n0279_p0621c03║佛說三加七勸而拔起之。出真如定，從體起用便
X12n0279_p0621c04║能說法，居法師位，故發真如用，名善慧地。遠從乾
X12n0279_p0621c05║慧以來通名修習因位，今修習功畢，行極理圓，所
X12n0279_p0621c06║謂生滅既滅，故此地收功，名修習位。（結前因圓）若第十
X12n0279_p0621c07║地於法性空布慈陰雲，覆涅槃海，融前九位通成
X12n0279_p0621c08║一心，名法雲地；正寂滅現前。如來圓證一心，雖居
X12n0279_p0621c09║果位，不捨因門，故逆流而出。菩薩修行逆生死流，
X12n0279_p0621c10║順法性流而入果海，因果相接，故曰：覺際入交；名
X12n0279_p0621c11║為等覺，（結果滿）則忽然超越世出世間入妙覺矣！
X12n0279_p0621c12║[△@△]三結指觀行圓證一心泯同果海成無上妙覺
X12n0279_p0621c13║之果，分二：[□@○]初正結：
X12n0279_p0621c14║阿難！從乾慧心至等覺已，是覺始獲金剛心中初乾
X12n0279_p0621c15║慧地，如是重重單複十二，方盡妙覺成無上道；是種
X12n0279_p0621c16║種地皆以金剛觀察如幻十種深喻，奢摩他中用諸
X12n0279_p0621c17║如來毗婆舍那清淨修證漸次深入。阿難！如是皆以
X12n0279_p0621c18║三增進故，善能成就五十五位真菩提路；
X12n0279_p0621c19║[□@○]次勸修：
X12n0279_p0621c20║作是觀者名為正觀，若他觀者名為邪觀。
X12n0279_p0621c21║議曰：此結觀行以明圓證一心，泯同果海，成無上
X12n0279_p0621c22║妙覺之果也！始終乾慧二地，從古解者不一，學者
X12n0279_p0621c23║難憑，但未觀佛法源頭耳！以九界眾生因三種流
X12n0279_p0621c24║名五住煩惱，感二種生死。五住者：欲愛住地、色愛
X12n0279_p0622a01║住地、無色愛住地、見一切住地、無明住地。三種流
X12n0279_p0622a02║者：謂欲流、有流、無明流。前四煩惱為欲流、有流，感
X12n0279_p0622a03║分段生死，此在初信已斷；無明住地名無明流，感
X12n0279_p0622a04║變易生死，至佛果乃斷。今經約生死染緣重在流
X12n0279_p0622a05║字，故六根則曰流逸奔境，返妄觀行則曰返流全
X12n0279_p0622a06║一，入流亡所；專約三種流相以為真妄之本也！今
X12n0279_p0622a07║首楞嚴大定總名金剛如幻三昧，故下文云：是種
X12n0279_p0622a08║種地皆以金剛觀察漸次深入。是知從初乾慧即
X12n0279_p0622a09║用金剛觀照，發心之初志在直斷生相無明，何待
X12n0279_p0622a10║等覺後心耶？以此證之，則初乾慧地乃用金剛心
X12n0279_p0622a11║任運先斷欲、有二流，出分段生死，故曰：欲愛乾枯，
X12n0279_p0622a12║根境不偶，現前殘質不復續生；如澄濁水，沙土自
X12n0279_p0622a13║沈，清水現前，名為初伏客塵煩惱，此明文的證也！
X12n0279_p0622a14║其無明流從入信以來即志斷之，但無明深厚，故
X12n0279_p0622a15║歷五十四位直至等覺後心，生相無明纔乾，以此
X12n0279_p0622a16║無明在觀心中斷，故曰：是覺始獲金剛心中初乾
X12n0279_p0622a17║慧地。五住究盡，二死永亡，無明流至此纔乾，乃入
X12n0279_p0622a18║妙覺，出變易生死，所謂去泥純水，名為永斷根本
X12n0279_p0622a19║無明；是則位有始終，觀無先後，以力行深淺為次
X12n0279_p0622a20║耳！以此證明決無疑矣！又何牽強多說哉？如是重
X12n0279_p0622a21║重者亦有多解，但約華嚴位位勝進自然明了，初
X12n0279_p0622a22║以三種漸次為發覺初心，圓成一心為勝進，乃入
X12n0279_p0622a23║信位；位位歷別，及至第十融成一心，入住、行、向位
X12n0279_p0622a24║位皆然；其四加行又融前三賢觀智，乃入初地；前
X12n0279_p0622b01║九猶是歷別因，十地融前諸位為因窮，等覺為果
X12n0279_p0622b02║滿，會歸寂滅一心乃入妙覺，故曰：重重。以先歷次
X12n0279_p0622b03║為單，後融一心勝進為複，蓋單十、複十有二也！奢
X12n0279_p0622b04║摩他：止也！毗婆舍那：觀也！天台三止三觀正符此
X12n0279_p0622b05║義。初云從是漸修安立聖位，故此結云如是皆以
X12n0279_p0622b06║三增進故，善能成就五十五位真菩提路；觀此結
X12n0279_p0622b07║文，則初乾慧地通為基本為一位，十信至十地為
X12n0279_p0622b08║五十五，是則以前為因，以等覺為果。華嚴不立信
X12n0279_p0622b09║位，唯云初發心時即得菩提，與今經從三漸次安
X12n0279_p0622b10║立聖位義同，但彼圓宗以十二因緣原是如來普
X12n0279_p0622b11║光明大智願海，一念信心即得安住，因果同時，唯
X12n0279_p0622b12║說稱性法門橫周法界，故曰即得菩提，不說斷證；
X12n0279_p0622b13║此經意在逆生死流，豎盡一心，故曰安立聖位，此
X12n0279_p0622b14║為別耳！觀者應知！
X12n0279_p0622b15║從前請問位次，至此通顯三觀之用，約真如熏無
X12n0279_p0622b16║明以顯淨用，并圓證一心泯同果海竟。
X12n0279_p0622b17║△四結三觀之名，分二：[○@●]初文殊請問經名：
X12n0279_p0622b18║爾時，文殊師利法王子在大眾中即從座起，頂禮佛
X12n0279_p0622b19║足而白佛言：當何名是經？我及眾生云何奉持？
X12n0279_p0622b20║[○@●]次世尊具答五目：
X12n0279_p0622b21║佛告文殊師利：是經名大佛頂悉怛多般怛囉無上
X12n0279_p0622b22║寶印十方如來清淨海眼，亦名救護親因度脫阿難
X12n0279_p0622b23║及此會中性比丘尼得菩提心入徧知海，亦名如來
X12n0279_p0622b24║密因修證了義，亦名大方廣妙蓮華王十方佛母陀
X12n0279_p0622c01║羅尼呪，亦名灌頂章句諸菩薩萬行首楞嚴，汝當奉
X12n0279_p0622c02║持！
X12n0279_p0622c03║議曰：前七卷半經說理行因果已周，修證義了，故
X12n0279_p0622c04║文殊請問經名，此經以首楞嚴大定為宗，始終不
X12n0279_p0622c05║離一心三觀，故結經即結觀名耳！如來具答五目：
X12n0279_p0622c06║一名大佛頂等者：表此藏性具體、相、用三大，如題
X12n0279_p0622c07║中說，故云：大佛頂。梵語悉怛多般怛囉，此云白傘
X12n0279_p0622c08║葢；喻顯藏性清淨，故曰白；覆庇眾生，故如傘葢。以
X12n0279_p0622c09║實相印印定諸法，故名：寶印。大海不唯不受死屍，
X12n0279_p0622c10║而草葉亦不留也！眼裏不容纖塵，如來藏清淨真
X12n0279_p0622c11║心纖塵不立，故喻如海眼；此克體、相立名也！亦名
X12n0279_p0622c12║救護等者：約用立名也！亦名如來等者：三世果人
X12n0279_p0622c13║資為密因，若修若證皆為究竟，故云：了義；乃合體、
X12n0279_p0622c14║用而名也！亦名大方廣等者：謂體具三大，清淨無
X12n0279_p0622c15║染，出生諸佛為大總持；此約體、用勝益而名也！亦
X12n0279_p0622c16║名灌頂等者：謂是法身所演中道名言，一切因人
X12n0279_p0622c17║資為萬行，總稱大定；此約觀行以名，故判此章通
X12n0279_p0622c18║為結觀行之名也！佛說五名而結集題中巧含多
X12n0279_p0622c19║義，存三隱二可知。上結三觀之名竟。
X12n0279_p0622c20║從前初卷阿難啟請以來通科大開修證之門竟。
X12n0279_p0622c21║[□@(?╳)]二曲示迷悟差別，分二：
X12n0279_p0622c22║由前一往開示迷悟因果至此已周，法會已圓，即
X12n0279_p0622c23║可罷座，大眾應散，今復重興後問以啟七趣升沈
X12n0279_p0622c24║之說、五十陰魔之談者，意明迷悟之差別耳！義謂
X12n0279_p0623a01║元依一心妄想祇合熏成一類眾生，何以備有七
X12n0279_p0623a02║趣升沈之狀？悟止一心，一悟便了，何有二乘、魔外
X12n0279_p0623a03║之差？此羣疑所潛故有後說，七趣乃示迷中之差
X12n0279_p0623a04║別、陰魔乃示悟中之差別耳！
X12n0279_p0623a05║△初精研七趣曲示迷中差別之相，分三：
X12n0279_p0623a06║[○@●]初經家敘益：
X12n0279_p0623a07║說是語已，即時阿難及諸大眾得蒙如來開示密印
X12n0279_p0623a08║般怛囉義，兼聞此經了義名目，頓悟禪那修進聖位
X12n0279_p0623a09║增上妙理，心慮虗凝，斷除三界修心六品微細煩惱；
X12n0279_p0623a10║[○@●]二當機啟請，分三：[□@◇]初陳自益：
X12n0279_p0623a11║即從座起，頂禮佛足，合掌恭敬而白佛言：大威德世
X12n0279_p0623a12║尊！慈音無遮！善開眾生微細沈惑，令我今日身心快
X12n0279_p0623a13║然得大饒益！
X12n0279_p0623a14║[□@◇]二正陳所疑，分六：
X12n0279_p0623a15║[○@◇]初疑真本無妄，六道從何而有：
X12n0279_p0623a16║世尊！若此妙明真淨妙心本來徧圓，如是乃至大地
X12n0279_p0623a17║草木、蝡動含靈本元真如即是如來成佛真體，佛體
X12n0279_p0623a18║真實，云何復有地獄、餓鬼、畜生、脩羅、人、天等道？
X12n0279_p0623a19║[○@◇]二疑六道為是本有、為從妄習生：
X12n0279_p0623a20║世尊！此道為復本來自有？為是眾生妄習生起？
X12n0279_p0623a21║[○@◇]三疑妄性無體，妄業如何受報：
X12n0279_p0623a22║世尊！如寶蓮香比丘尼持菩薩戒，私行婬欲，妄言行
X12n0279_p0623a23║婬非殺非偷，無有業報；發是語已，先於女根生大猛
X12n0279_p0623a24║火，後於節節猛火燒然，墮無間獄。
X12n0279_p0623b01║[○@◇]四疑眾生既是無生，如何生陷地獄：
X12n0279_p0623b02║瑠璃大王、善星比丘，瑠璃為誅瞿曇族姓、善星妄說
X12n0279_p0623b03║一切法空，生身陷入阿鼻地獄。
X12n0279_p0623b04║[○@◇]五疑世界既無所住，地獄可有定處：
X12n0279_p0623b05║此諸地獄為有定處？為復自然？
X12n0279_p0623b06║[○@◇]六疑妄業是同，受報何以各別：
X12n0279_p0623b07║彼彼發業，各各私受。
X12n0279_p0623b08║[□@◇]三結請意：
X12n0279_p0623b09║惟垂大慈發開童蒙！令諸一切持戒眾生聞決定義，
X12n0279_p0623b10║歡喜頂戴，謹潔無犯。
X12n0279_p0623b11║議曰：此呈益讚謝復請後疑也！三界九地，每地各
X12n0279_p0623b12║具思惑九品，今聞開示實證二果，實斷下界一地
X12n0279_p0623b13║前六品思惑，故曰：微細煩惱。約觀行研窮俱生無
X12n0279_p0623b14║明，故曰：善開微細沈惑；此讚謝也！若此妙明下總
X12n0279_p0623b15║躡前義含有六疑，據答甚明：由問位之初，乃曰：妙
X12n0279_p0623b16║性圓明，離諸名相，本來無有世界眾生；又云：清淨
X12n0279_p0623b17║本然周徧法界，則一切皆是如來成佛真體；故此
X12n0279_p0623b18║疑云：佛體真實，既本無妄，六道從何而有？此一疑
X12n0279_p0623b19║也！故下答云：因彼妄見有妄習生。二疑：六道為是
X12n0279_p0623b20║本來自有？為是從妄習生起？故下答云：此等皆是
X12n0279_p0623b21║自妄想業之所招引。於中含有妄想是一，何以六
X12n0279_p0623b22║道不同？故下答云：因有情想不同，故有七趣升沈。
X12n0279_p0623b23║三疑：妄性既是無體，妄業如何受報？如寶蓮香婬
X12n0279_p0623b24║業招報；故下答云：自妄所招，還自來受。四疑：眾生
X12n0279_p0623c01║既是無生，云何生陷地獄？如瑠璃王殺業、善星妄
X12n0279_p0623c02║語，墮無間獄；故下答云：非從天降、不從人興，自妄
X12n0279_p0623c03║所招。五疑：世界既本無住，地獄可有住處？故下答
X12n0279_p0623c04║云：眾私同分，非無定處。六疑：妄業既是一同，受報
X12n0279_p0623c05║如何各別？故下答云：因各各私，眾私同分。以此六
X12n0279_p0623c06║疑總顯迷中差別之狀，故世尊委答，曲盡迷情，先
X12n0279_p0623c07║舉答意以質問端。
X12n0279_p0623c08║[○@●]三世尊曲示，分二：[□@◇]初讚許：
X12n0279_p0623c09║佛告阿難：快哉此問！令諸眾生不入邪見，汝今諦聽！
X12n0279_p0623c10║當為汝說！
X12n0279_p0623c11║議曰：此讚許也！愜佛本懷，故稱快哉。
X12n0279_p0623c12║[□@◇]次開示，分五：[○@◇]初通示七趣根本，分三：
X12n0279_p0623c13║[△@△]初約妄見妄習立內外分為三界之因：
X12n0279_p0623c14║阿難！一切眾生實本真淨，因彼妄見有妄習生，因此
X12n0279_p0623c15║分開內分、外分。
X12n0279_p0623c16║[△@△]二約內外情想為染淨生死之因，分二：
X12n0279_p0623c17║[□@○]初內分純染：
X12n0279_p0623c18║阿難！內分即是眾生分內，因諸愛染發起妄情，情積
X12n0279_p0623c19║不休能生愛水；是故眾生心憶珍羞，口中水出；心憶
X12n0279_p0623c20║前人或憐或恨，目中淚盈；貪求財寶，心發愛涎舉體
X12n0279_p0623c21║光潤；心著行婬，男女二根自然流液。阿難！諸愛雖別，
X12n0279_p0623c22║流結是同，潤溼不升，自然從墜，此名內分。
X12n0279_p0623c23║[□@○]次外分兼淨：
X12n0279_p0623c24║阿難！外分即是眾生分外，因諸渴仰發明虗想，想積
X12n0279_p0624a01║不休能生勝氣；是故眾生心持禁戒，舉身輕清；心持
X12n0279_p0624a02║呪印，顧盼雄毅；心欲生天，夢想飛舉；心存佛國，聖境
X12n0279_p0624a03║冥現；事善知識，自輕身命。阿難！諸想雖別，輕舉是同，
X12n0279_p0624a04║飛動不沈，自然超越，此名外分。
X12n0279_p0624a05║議曰：此答七趣升沈之元也！實本清淨：本無妄也！
X12n0279_p0624a06║妄見妄習：迷輪始也！約內外分而分情想以定升
X12n0279_p0624a07║沈：內分者：由自心內愛習凝結而為情也！由內而
X12n0279_p0624a08║發，故云內分。外分者：由虗想而發，自外而感，故云
X12n0279_p0624a09║外分。
X12n0279_p0624a10║[△@△]三約情想多寡示七趣升沈之相，分三：
X12n0279_p0624a11║[□@○]初總明生死交際之相：
X12n0279_p0624a12║阿難！一切世間生死相續，生從順習，死從變流，臨命
X12n0279_p0624a13║終時未捨煖觸，一生善惡俱時頓現，死逆生順二習
X12n0279_p0624a14║相交。
X12n0279_p0624a15║[□@○]二約情想多寡細示升沈之相，分二：
X12n0279_p0624a16║[?︽]初列示其相，分六：◎初天道：
X12n0279_p0624a17║純想即飛必生天上，若飛心中兼福兼慧及與淨願，
X12n0279_p0624a18║自然心開見十方佛，一切淨土隨願往生；
X12n0279_p0624a19║◎二天僊神道：
X12n0279_p0624a20║情少想多輕舉非遠，即為飛仙、大力鬼王、飛行夜叉、
X12n0279_p0624a21║地行羅剎，遊於四天所去無礙，其中若有善願善心
X12n0279_p0624a22║護持我法，或護禁戒隨持戒人、或護神呪隨持咒者、
X12n0279_p0624a23║或護禪定保綏法忍，是等親住如來座下；
X12n0279_p0624a24║◎三人道：
X12n0279_p0624b01║情想均等不飛不墜，生於人間，想明斯聰，情幽斯鈍；
X12n0279_p0624b02║◎四畜道：
X12n0279_p0624b03║情多想少流入橫生，重為毛羣，輕為羽族；
X12n0279_p0624b04║◎五鬼道：
X12n0279_p0624b05║七情三想沈下水輪，生於火際受氣猛火，身為餓鬼
X12n0279_p0624b06║常被焚燒，水能害己，無食無飲經百千劫；
X12n0279_p0624b07║◎六地獄道：
X12n0279_p0624b08║九情一想下洞火輪，身入風火二交過地，輕生有間、
X12n0279_p0624b09║重生無間二種地獄，純情即沈入阿鼻獄，若沈心中
X12n0279_p0624b10║有謗大乘、毀佛禁戒、誑妄說法、虗貪信施、濫膺恭敬、
X12n0279_p0624b11║五逆十重，更生十方阿鼻地獄；
X12n0279_p0624b12║[?︽]二略示報地：
X12n0279_p0624b13║循造惡業雖則自招，眾同分中兼有元地。
X12n0279_p0624b14║議曰：此備言七趣升沈之所以也！生為循情，故云：
X12n0279_p0624b15║順習。臨終惡業果報現前，故云：變流。二習相交：謂
X12n0279_p0624b16║方生方死之際。善惡殊途，升沈遂別，故純想即飛
X12n0279_p0624b17║必生天上，此純想業也！若兼福慧淨願，故生淨土，
X12n0279_p0624b18║此純淨想也！若情少想多，故升為神仙之類，有護
X12n0279_p0624b19║法心者親住佛座，此亦習使然也！若情想均等則
X12n0279_p0624b20║為人類，但約情想厚薄以分智愚。若六情四想則
X12n0279_p0624b21║為毛羽羣族，七情三想下沈水輪受氣猛火；若八
X12n0279_p0624b22║情二想則為餓鬼，見水成火故能害己；若九情一
X12n0279_p0624b23║想則入地獄，純情即沈阿鼻，若加謗法、五逆十重
X12n0279_p0624b24║則永無出期。此三惡之狀，循造惡業自招，地獄則
X12n0279_p0624c01║同受，而各有元地，非無因也！
X12n0279_p0624c02║[□@○]三廣示七趣輪迴因果之相，分二：
X12n0279_p0624c03║[?︽]初各示其相，分七：
X12n0279_p0624c04║◎初示地獄道因果之相，分五：
X12n0279_p0624c05║[□@(?(○/(○*○)))]初總標十因六報：
X12n0279_p0624c06║阿難！此等皆是彼諸眾生自業所感，造十習因，受六
X12n0279_p0624c07║交報。
X12n0279_p0624c08║議曰：此結前起後，十因六報詳示地獄苦狀以顯
X12n0279_p0624c09║情習之感也！造十習因委明地獄但約情習而言：
X12n0279_p0624c10║謂習約一念妄心而報則六根交受者，以念念妄
X12n0279_p0624c11║想融涉六根，故報亦同受，如十二類，則一一類各
X12n0279_p0624c12║具十二；今地獄苦報則一習為因，六根同果，足見
X12n0279_p0624c13║眾生業性不可思議，熏變之力昭然可覩矣！十習：
X12n0279_p0624c14║謂婬、貪、慢、瞋、詐、誑、怨、見、枉、訟也！輪中根本煩惱六：
X12n0279_p0624c15║謂貪、瞋、癡、慢、疑、邪見，此中具四。隨煩惱十：謂忿、恨、
X12n0279_p0624c16║惱、覆、誑、諂、憍、害、嫉、慳；此中誑即彼之誑，怨、枉即該
X12n0279_p0624c17║忿、恨、惱、害四法，詐即是諂，訟即是覆，其憍屬慢，嫉
X12n0279_p0624c18║屬瞋，慳屬貪。前四重律謂婬、殺、盜三總為貪，今則
X12n0279_p0624c19║單以婬為首者，是諸業之本故也！
X12n0279_p0624c20║[□@(?(○/(○*○)))]二別釋其相，分二：[△@○]初徵十習因相，分十：
X12n0279_p0624c21║[?╳]初婬習，分四：[?(●/(○*○))]一因能感果：
X12n0279_p0624c22║云何十因？阿難！一者：婬習交接發於相磨，研磨不休，
X12n0279_p0624c23║如是故有大猛火光於中發動，如人以手自相摩觸
X12n0279_p0624c24║煖相現前，
X12n0279_p0625a01║[?(●/(○*○))]二舉果驗因：
X12n0279_p0625a02║二習相然，故有鐵牀銅柱諸事；
X12n0279_p0625a03║[?(●/(○*○))]三諸佛所呵：
X12n0279_p0625a04║是故十方一切如來色目行婬同名欲火，
X12n0279_p0625a05║[?(●/(○*○))]四行人當避：
X12n0279_p0625a06║菩薩見欲如避火坑。
X12n0279_p0625a07║議曰：此徵釋婬習為生死根，眾罪之首也！男女交
X12n0279_p0625a08║接二妄相磨，故煖相現前，此命終所現之境也！二
X12n0279_p0625a09║習燒然，故果感鐵牀等事，此所感地獄苦報也！下
X12n0279_p0625a10║倣此，諸佛目婬為欲火，行人當避如火坑也！
X12n0279_p0625a11║[?╳]二貪習，分四：[?(●/(○*○))]一因能感果：
X12n0279_p0625a12║二者：貪習交計發於相吸，吸攬不止，如是故有積塞
X12n0279_p0625a13║堅冰於中凍冽，如人以口吸縮風氣有冷觸生，
X12n0279_p0625a14║[?(●/(○*○))]二舉果驗因：
X12n0279_p0625a15║二習相陵，故有吒吒波波羅羅、青赤白蓮寒冰等事；
X12n0279_p0625a16║[?(●/(○*○))]三諸佛所呵：
X12n0279_p0625a17║是故十方一切如來色目多求同名貪水，
X12n0279_p0625a18║[?(●/(○*○))]四行人當避：
X12n0279_p0625a19║菩薩見貪如避瘴海。
X12n0279_p0625a20║議曰：此貪通約貪著而言也！故曰：於有有具，染著
X12n0279_p0625a21║為性。彼此妄計貪取，故曰：交計。貪取不止，故如吸
X12n0279_p0625a22║攬。吸生冷觸，故感寒冰等相。陵：謂憑陵，競尚不休
X12n0279_p0625a23║之意。吒波羅：忍寒之聲也！青赤白蓮：寒凍之色也！
X12n0279_p0625a24║諸佛名貪為水，以沒溺故，行人當避如瘴海也！
X12n0279_p0625b01║[?╳]三慢習，分四：[?(●/(○*○))]一因能感果：
X12n0279_p0625b02║三者：慢習交陵發於相恃，馳流不息，如是故有騰逸
X12n0279_p0625b03║奔波積波為水，如人口舌自相緜味因而水發，
X12n0279_p0625b04║[?(●/(○*○))]二舉果驗因：
X12n0279_p0625b05║二習相鼓，故有血河灰河、熱沙毒海、融銅灌吞諸事；
X12n0279_p0625b06║[?(●/(○*○))]三諸佛所呵：
X12n0279_p0625b07║是故十方一切如來色目我慢名飲癡水，
X12n0279_p0625b08║[?(●/(○*○))]四行人當避：
X12n0279_p0625b09║菩薩見慢如避巨溺。
X12n0279_p0625b10║議曰：慢有多種，此指我慢而言也！謂恃己陵他，高
X12n0279_p0625b11║舉為性。自他相慢，故曰：交陵。陵：乃欺侮之意。恃：謂
X12n0279_p0625b12║恃己貢高。慢之不已，故曰：馳流不息；故感奔波等
X12n0279_p0625b13║相。彼此皆有傲慢之氣，故曰：相鼓；故感灰河等事。
X12n0279_p0625b14║諸佛名慢為飲癡水，溺於不明，行人當避如巨溺
X12n0279_p0625b15║也！
X12n0279_p0625b16║[?╳]四瞋習，分四：[?(●/(○*○))]一因能感果：
X12n0279_p0625b17║四者：瞋習交衝發於相忤，忤結不息，心熱發火鑄氣
X12n0279_p0625b18║為金，如是故有刀山鐵橛、劍樹劍輪、斧鉞鎗鋸，如人
X12n0279_p0625b19║銜冤殺氣飛動，
X12n0279_p0625b20║[?(●/(○*○))]二舉果驗因：
X12n0279_p0625b21║二習相擊，故有宮割斬斫、剉刺槌擊諸事；
X12n0279_p0625b22║[?(●/(○*○))]三諸佛所呵：
X12n0279_p0625b23║是故十方一切如來色目瞋恚名利刀劍，
X12n0279_p0625b24║[?(●/(○*○))]四行人當避：
X12n0279_p0625c01║菩薩見瞋如避誅戮。
X12n0279_p0625c02║議曰：瞋習以怒氣相加，故曰：交衝。忤：逆也！忤結不
X12n0279_p0625c03║息，火盛而氣益剛，鑄氣為金，故感刀山等相。兩相
X12n0279_p0625c04║傷刺，故曰：相擊；故有宮割等事。諸佛目瞋名利刀
X12n0279_p0625c05║劍，行人當避如誅戮也！
X12n0279_p0625c06║[?╳]五詐習，分四：[?(●/(○*○))]一因能感果：
X12n0279_p0625c07║五者：詐習交誘發於相調，引起不住，如是故有繩木
X12n0279_p0625c08║絞校，如水浸田草木生長，
X12n0279_p0625c09║[?(●/(○*○))]二舉果驗因：
X12n0279_p0625c10║二習相延，故有杻械枷鎖、鞭杖檛棒諸事；
X12n0279_p0625c11║[?(●/(○*○))]三諸佛所呵：
X12n0279_p0625c12║是故十方一切如來色目奸偽同名讒賊，
X12n0279_p0625c13║[?(●/(○*○))]四行人當避：
X12n0279_p0625c14║菩薩見詐如畏豺狼。
X12n0279_p0625c15║議曰：詐乃誑詐，為獲利譽，矯現有德，詭詐為性，邪
X12n0279_p0625c16║命為業，誑惑於人，故曰誘、曰調。引：謂緣引；故感繩
X12n0279_p0625c17║木絞校等相。校：枷也！相延：謂纏蔓不已；故有杻械
X12n0279_p0625c18║等事。如來目奸偽同名讒賊，行人當畏如豺狼也！
X12n0279_p0625c19║[?╳]六誑習，分四：[?(●/(○*○))]一因能感果：
X12n0279_p0625c20║六者：誑習交欺發於相罔，誣罔不止飛心造姦，如是
X12n0279_p0625c21║故有塵土屎尿穢汙不淨，如塵隨風各無所見，
X12n0279_p0625c22║[?(●/(○*○))]二舉果驗因：
X12n0279_p0625c23║二習相加，故有沒溺騰擲、飛墜漂淪諸事；
X12n0279_p0625c24║[?(●/(○*○))]三諸佛所呵：
X12n0279_p0626a01║是故十方一切如來色目欺誑同名劫殺，
X12n0279_p0626a02║[?(●/(○*○))]四行人當避：
X12n0279_p0626a03║菩薩見誑如踐蛇虺。
X12n0279_p0626a04║議曰：此誑不同於詐，乃欺罔之意，謂罔冒他人諂
X12n0279_p0626a05║曲為性，矯設方便以取他意，故曰：交欺相罔。以飛
X12n0279_p0626a06║心造姦，故感塵土屎尿等相；以心穢惡，故感如此。
X12n0279_p0626a07║相加：諸交欺也！故有沒溺騰擲等事。如來目欺名
X12n0279_p0626a08║劫殺，行人當避如踐蛇虺。
X12n0279_p0626a09║[?╳]七怨習，分四：[?(●/(○*○))]一因能感果：
X12n0279_p0626a10║七者：怨習交嫌發於銜恨，如是故有飛石投礰、匣貯
X12n0279_p0626a11║車檻、甕盛囊撲，如陰毒人懷抱畜惡，
X12n0279_p0626a12║[?(●/(○*○))]二舉果驗因：
X12n0279_p0626a13║二習相吞，故有投擲擒捉、擊射拋撮諸事；
X12n0279_p0626a14║[?(●/(○*○))]三諸佛所呵：
X12n0279_p0626a15║是故十方一切如來色目怨家名違害鬼，
X12n0279_p0626a16║[?(●/(○*○))]四行人當避：
X12n0279_p0626a17║菩薩見怨如飲鴆酒。
X12n0279_p0626a18║議曰：怨習：謂彼此相嫌，由銜恨而發；故感飛石投
X12n0279_p0626a19║礰等相。遞相吞食，故有投擲等事。如來目怨名違
X12n0279_p0626a20║害鬼，行人當避如飲鴆酒。
X12n0279_p0626a21║[?╳]八見習，分四：[?(●/(○*○))]一因能感果：
X12n0279_p0626a22║八者：見習交明，如薩迦耶見戒禁取邪悟諸業，發於
X12n0279_p0626a23║違拒出生相反，如是故有王使主吏證執文籍，如行
X12n0279_p0626a24║路人來往相見，
X12n0279_p0626b01║[?(●/(○*○))]二舉果驗因：
X12n0279_p0626b02║二習相交，故有勘問權詐考訊、推鞫察訪、披究照明、
X12n0279_p0626b03║善惡童子手執文簿辭辯諸事；
X12n0279_p0626b04║[?(●/(○*○))]三諸佛所呵：
X12n0279_p0626b05║是故十方一切如來色目惡見同名見坑，
X12n0279_p0626b06║[?(●/(○*○))]四行人當避：
X12n0279_p0626b07║菩薩見諸虗妄徧執如臨毒壑。
X12n0279_p0626b08║議曰：此惡見也！謂於諸諦理顛倒推度，染慧為性，
X12n0279_p0626b09║能障正見，招苦為業，彼此非其明而明之，故曰：交
X12n0279_p0626b10║明。薩迦耶：此云惡見。此見有五：謂一身見：執我、我
X12n0279_p0626b11║所；二邊見：謂執斷、常二邊；三邪見：謂謗無因果；四
X12n0279_p0626b12║見取：非果計果，如以無想為涅槃之類；五戒禁取：
X12n0279_p0626b13║謂非因計因，如外道持牛狗等戒、臥棘投灰等。苦
X12n0279_p0626b14║行為業無益勤苦，故曰：邪悟。以各執己見，故有王
X12n0279_p0626b15║使執證等相。相交：謂交哄諍論；故感勘問考訊等
X12n0279_p0626b16║事。如來目見為見坑，行人見徧執者如臨毒壑。
X12n0279_p0626b17║[?╳]九枉習，分四：[?(●/(○*○))]一因能感果：
X12n0279_p0626b18║九者：枉習交加發於誣謗，如是故有合山合石碾磑
X12n0279_p0626b19║耕磨，如讒賊人逼枉良善，
X12n0279_p0626b20║[?(●/(○*○))]二舉果驗因：
X12n0279_p0626b21║二習相排，故有押捺搥按、蹙漉衡度諸事；
X12n0279_p0626b22║[?(●/(○*○))]三諸佛所呵：
X12n0279_p0626b23║是故十方一切如來色目怨謗同名讒虎，
X12n0279_p0626b24║[?(●/(○*○))]四行人當避：
X12n0279_p0626c01║菩薩見枉如遭霹靂。
X12n0279_p0626c02║議曰：枉：謂誣枉，讒謗狠戾為性，即惱害也！能障不
X12n0279_p0626c03║惱。䖧螫為性，乃追懷往惡多發囂暴，兇鄙麤言，䖧
X12n0279_p0626c04║螫他故，故曰：交加。謂交相加害，發於誣謗；故有合
X12n0279_p0626c05║山磕石等相。以二習相排，排謂擠陷；故感押捺諸
X12n0279_p0626c06║事。如來色目怨謗名為讒虎，行人見枉如遭霹靂。
X12n0279_p0626c07║[?╳]十訟習，分四：[?(●/(○*○))]一因能感果：
X12n0279_p0626c08║十者：訟習交諠發於藏覆，如是故有鑒見照燭，如於
X12n0279_p0626c09║日中不能藏影，
X12n0279_p0626c10║[?(●/(○*○))]二舉果驗因：
X12n0279_p0626c11║二習相陳，故有惡友、業鏡、火珠披露宿業對驗諸事；
X12n0279_p0626c12║[?(●/(○*○))]二諸佛所呵：
X12n0279_p0626c13║是故十方一切如來色目覆藏同名陰賊，
X12n0279_p0626c14║[?(●/(○*○))]四行人當避：
X12n0279_p0626c15║菩薩觀覆如戴高山履於巨海。
X12n0279_p0626c16║議曰：此訟習訟其覆也！訟即是覆：謂於自作罪恐
X12n0279_p0626c17║失利譽，隱藏為性，能障不覆，損惱為業。彼覆此訟，
X12n0279_p0626c18║故曰：交諠。以其覆故，故有鑒見照燭等相。陳：謂陳
X12n0279_p0626c19║列罪狀；故感業鏡對驗等事。如來目覆名為陰賊，
X12n0279_p0626c20║行人觀覆如戴山履海。此上十習發業為因，因必
X12n0279_p0626c21║趣果，故感地獄種種苦具；且十種習各由一念妄
X12n0279_p0626c22║想而發，以此妄想融涉六根，故受苦報六根互變，
X12n0279_p0626c23║名為交報。
X12n0279_p0626c24║[△@○]二釋六交報相，分二：[?╳]初標六報總相：
X12n0279_p0627a01║云何六報？阿難！一切眾生六識造業，所招惡報從六
X12n0279_p0627a02║根出。
X12n0279_p0627a03║議曰：此徵標六交報相也！以六識總造惡業徧熏
X12n0279_p0627a04║六根，故報從六根而出通受其苦。
X12n0279_p0627a05║[?╳]次釋六報別相，分六：[?(●/(○*○))]初見報，分二：
X12n0279_p0627a06║[??卍]初當根招報，分三：○初現報：
X12n0279_p0627a07║云何惡報從六根出？一者見報招引惡果：此見業交，
X12n0279_p0627a08║則臨終時先見猛火滿十方界，
X12n0279_p0627a09║○二生報：
X12n0279_p0627a10║亡者神識飛墜乘煙入無間獄，
X12n0279_p0627a11║○三後報：
X12n0279_p0627a12║發明二相：一者明見：則能徧見種種惡物，生無量畏；
X12n0279_p0627a13║二者暗見：寂然不見，生無量恐。
X12n0279_p0627a14║[??卍]次六根交報：
X12n0279_p0627a15║如是見火，燒聽能為鑊湯洋銅、燒息能為黑煙紫𦦨、
X12n0279_p0627a16║燒味能為焦丸鐵糜、燒觸能為熱灰鑪炭、燒心能生
X12n0279_p0627a17║星火迸灑煽鼓空界。
X12n0279_p0627a18║議曰：此見業交乃眼識造業招引惡果也！易卦離
X12n0279_p0627a19║為火為目，故見業交先見猛火；方生方死之際，亡
X12n0279_p0627a20║者神識將捨煖觸，故隨見業所感之境，識從習變，
X12n0279_p0627a21║乘之入無間獄。古釋極善極惡皆無中陰，故如射
X12n0279_p0627a22║箭頃徑入地獄。以見不離明、暗二塵，故發明二相：
X12n0279_p0627a23║一者明見：惡境徧現故生畏；二者暗見：寂無所見
X12n0279_p0627a24║故生恐；此本識業因。下明六交報果：本識見火能
X12n0279_p0627b01║燒當根，經文缺也！聞根屬水，故為鑊湯洋銅；鼻息
X12n0279_p0627b02║為氣，故為煙𦦨；味、觸二塵，以報舌、身；心屬火，故星
X12n0279_p0627b03║火煽空。此由見火交燒，五根各隨塵習而變諸苦
X12n0279_p0627b04║具，此業為不可思議也！下倣此。
X12n0279_p0627b05║[?(●/(○*○))]二聞報，分二：[??卍]初當根招報，分三：
X12n0279_p0627b06║○初現報：
X12n0279_p0627b07║二者聞報招引惡果：此聞業交，則臨終時先見波濤
X12n0279_p0627b08║沒溺天地，
X12n0279_p0627b09║○二生報：
X12n0279_p0627b10║亡者神識降注乘流入無間獄，
X12n0279_p0627b11║○三後報：
X12n0279_p0627b12║發明二相：一者聞聽：聽種種閙，精神愗亂；二者閉聽：
X12n0279_p0627b13║寂無所聞，幽魄沈沒。
X12n0279_p0627b14║[??卍]次六根交報：
X12n0279_p0627b15║如是聞波，注聞則能為責、為詰，注見則能為雷、為吼、
X12n0279_p0627b16║為惡毒氣，注息則能為雨、為霧，灑諸毒蟲周滿身體，
X12n0279_p0627b17║注味則能為膿、為血種種雜穢，注觸則能為畜、為鬼、
X12n0279_p0627b18║為糞、為尿，注意則能為電、為雹摧碎心魄。
X12n0279_p0627b19║議曰：此聞業交耳識造業招引惡果也！易卦坎為
X12n0279_p0627b20║水為耳，故聞業先見波濤。神識乘流：識從習變也！
X12n0279_p0627b21║聞以開聽為用，故閉則無聞。聞注當根，變為詰責
X12n0279_p0627b22║之聲；見火聞水相激，若陰陽相激而為雷吼，水被
X12n0279_p0627b23║火蒸，故為惡毒氣；水隨氣變，故注息為雨、霧、毒蟲；
X12n0279_p0627b24║膿、血、糞、尿皆習所變也！水火相激，故為電雹。
X12n0279_p0627c01║[?(●/(○*○))]三齅報，分二：[??卍]初當根招報，分三：
X12n0279_p0627c02║○初現報：
X12n0279_p0627c03║三者齅報招引惡果：此齅業交，則臨終時先見毒氣
X12n0279_p0627c04║充塞遠近，
X12n0279_p0627c05║○二生報：
X12n0279_p0627c06║亡者神識從地踊出入無間獄，
X12n0279_p0627c07║○三後報：
X12n0279_p0627c08║發明二相：一者通聞：被諸惡氣熏極心擾；二者塞聞：
X12n0279_p0627c09║氣掩不通，悶絕於地。
X12n0279_p0627c10║[??卍]次六根交報：
X12n0279_p0627c11║如是齅氣，衝息則能為質、為履，衝見則能為火、為炬，
X12n0279_p0627c12║衝聽則能為沒、為溺、為洋、為沸，衝味則能為餒、為爽，
X12n0279_p0627c13║衝觸則能為綻、為爛、為大肉山，有百千眼無量𠯗食，
X12n0279_p0627c14║衝思則能為灰、為瘴、為飛沙礰擊碎身體。
X12n0279_p0627c15║議曰：此齅業交鼻識招引惡果也！鼻主出入息，故
X12n0279_p0627c16║先見毒氣。鼻為土，故識從地踊。鼻由通、塞取境，故
X12n0279_p0627c17║通聞毒氣，塞則氣掩。齅衝當根則為質、履。質：礙塞
X12n0279_p0627c18║也！履：猶通也！氣衝見火則為炬；氣衝聞水則為沒、
X12n0279_p0627c19║溺、洋、沸之聲；氣衝味則變敗為餒、為爽。魚敗曰餒；
X12n0279_p0627c20║爽：失其味也！衝觸則為綻、爛、肉山，合觸塵也！脾土
X12n0279_p0627c21║主思，故為飛沙等事。
X12n0279_p0627c22║[?(●/(○*○))]四味報，分二：[??卍]初當根招報，分三：
X12n0279_p0627c23║○初現報：
X12n0279_p0627c24║四者味報招引惡果：此味業交，則臨終時先見鐵網
X12n0279_p0628a01║猛焰熾烈周覆世界，
X12n0279_p0628a02║○二生報：
X12n0279_p0628a03║亡者神識下透掛網倒懸其頭入無間獄，
X12n0279_p0628a04║○三後報：
X12n0279_p0628a05║發明二相：一者吸氣：結成寒冰凍冽身肉；二者吐氣：
X12n0279_p0628a06║飛為猛火焦爛骨髓。
X12n0279_p0628a07║[??卍]次六根交報：
X12n0279_p0628a08║如是嘗味，歷嘗則能為承、為忍，歷見則能為然金石，
X12n0279_p0628a09║歷聽則能為利兵刃，歷息則能為大鐵籠彌覆國土，
X12n0279_p0628a10║歷觸則能為弓、為箭、為弩、為射，歷思則能為飛熱鐵
X12n0279_p0628a11║從空雨下。
X12n0279_p0628a12║議曰：此味業交舌識招引惡果也！舌根不但取味，
X12n0279_p0628a13║而妄語、綺語、兩舌、惡口，或謗三寶、毀汙賢善等，其
X12n0279_p0628a14║業最廣大，故感報亦甚；故臨終先見鐵網猛𦦨等
X12n0279_p0628a15║相，神識乘之入無間獄。舌以吸、吐二習，吸則取味，
X12n0279_p0628a16║吐則發語；故吸則為寒冰等，吐則為猛火等。歷當
X12n0279_p0628a17║根為承、為忍，以惡語傷人令他承忍，故報亦如之；
X12n0279_p0628a18║歷見為然金石，以見火鑄氣為金；金得水淬而更
X12n0279_p0628a19║利，故歷聞為利刃；非語乘氣籠絡於人，故歷息為
X12n0279_p0628a20║鐵籠；利舌傷觸於人，故歷觸為弓箭等事；由意造
X12n0279_p0628a21║姦而飛語橫發，故飛鐵從空雨下。
X12n0279_p0628a22║[?(●/(○*○))]五觸報，分二：[??卍]初當根招報，分三：
X12n0279_p0628a23║○初現報：
X12n0279_p0628a24║五者觸報招引惡果：此觸業交，則臨終時先見大山
X12n0279_p0628b01║四面來合，無復出路，
X12n0279_p0628b02║○二生報：
X12n0279_p0628b03║亡者神識見大鐵城、火蛇、火狗、虎狼師子，牛頭獄卒、
X12n0279_p0628b04║馬頭羅剎手執鎗矟驅入城門向無間獄，
X12n0279_p0628b05║○三後報：
X12n0279_p0628b06║發明二相：一者合觸：合山逼體，骨肉血潰；二者離觸：
X12n0279_p0628b07║刀劍觸身，心肝屠裂。
X12n0279_p0628b08║[??卍]次六根交報：
X12n0279_p0628b09║如是合觸，歷觸則能為道、為觀、為廳、為案，歷見則能
X12n0279_p0628b10║為燒、為爇，歷聽則能為撞、為擊、為剚、為射，歷息則能
X12n0279_p0628b11║為括、為袋、為考、為縛，歷嘗則能為耕、為鉗、為斬、為截，
X12n0279_p0628b12║歷思則能為墜、為飛、為煎、為炙。
X12n0279_p0628b13║議曰：此觸業交身識招引惡果也！以眾生妄識堅
X12n0279_p0628b14║執四大為我依之造業，故臨終先見大山四面來
X12n0279_p0628b15║合；向未離身，故死無出路；以身為眾惡所歸，故神
X12n0279_p0628b16║識乘鐵城眾多惡事入於地獄。觸由離、合二塵，故
X12n0279_p0628b17║合則合山逼體，離則刀劍觸身。歷觸當根為道觀
X12n0279_p0628b18║等者，以生依此身如房舍故；歷見則為火燒爇，見
X12n0279_p0628b19║屬火故；歷聽則撞擊而有聲。剚：以刀刺入肉也！以
X12n0279_p0628b20║聞聲即動觸想，故為剚、射。以息充一身，故為括、袋、
X12n0279_p0628b21║考、縛等事；歷嘗能為耕鉗斬截者，以味充舌為滋
X12n0279_p0628b22║觸故；歷思為飛墜煎炙者，以妄想一動徧身火然，
X12n0279_p0628b23║隨因感果宜其然矣！
X12n0279_p0628b24║[?(●/(○*○))]六思報，分二：[??卍]初當根招報，分三：
X12n0279_p0628c01║○初現報：
X12n0279_p0628c02║六者思報招引惡果：此思業交，則臨終時先見惡風
X12n0279_p0628c03║吹壞國土，
X12n0279_p0628c04║○二生報：
X12n0279_p0628c05║亡者神識被吹上空旋落乘風墮無間獄，
X12n0279_p0628c06║○三後報：
X12n0279_p0628c07║發明二相：一者不覺：迷極則荒，奔走不息；二者不迷：
X12n0279_p0628c08║覺知則苦，無量煎燒痛深難忍。
X12n0279_p0628c09║[??卍]次六根交報：
X12n0279_p0628c10║如是邪思，結思則能為方、為所，結見則能為鑒、為證，
X12n0279_p0628c11║結聽則能為大合石、為冰、為霜、為土、為霧，結息則能
X12n0279_p0628c12║為大火車、火船、火檻，結嘗則能為大叫喚、為悔、為泣，
X12n0279_p0628c13║結觸則能為大、為小，為一日中萬生萬死、為偃、為仰。
X12n0279_p0628c14║議曰：此思業交意識招引惡果也！六識以緣氣集
X12n0279_p0628c15║聚，妄想如風，故臨終見風乘入地獄。思以生、滅二
X12n0279_p0628c16║塵，迷、覺約根；迷無所止，故荒走不息；覺則明了，故
X12n0279_p0628c17║知苦痛。思歷當根，生以妄想為心地，故能為方、所
X12n0279_p0628c18║歸向之地；思發知見，故為鑒、證；思土聽水，故為冰、
X12n0279_p0628c19║霜、土、霧；思以籠冒，息氣成火，故結為火車等；思由
X12n0279_p0628c20║舌發聲，故為叫喚等；思執根身，故為生死、偃、仰等。
X12n0279_p0628c21║是六交報皆以不思議業力之所熏變，唯佛眼能
X12n0279_p0628c22║見，非凡妄識情所知，故唯心所變地獄苦具不可
X12n0279_p0628c23║解者甚多，但約義據理而言，非真知見力也！總屬
X12n0279_p0628c24║自心所現，非心外法，故下文云：若悟菩提則本無
X12n0279_p0629a01║所有；凡在迷情可不畏哉？
X12n0279_p0629a02║[□@(?(○/(○*○)))]三結示所由：
X12n0279_p0629a03║阿難！是名地獄十因六果，皆是眾生迷妄所造！
X12n0279_p0629a04║議曰：此總結妄業由迷情有也！
X12n0279_p0629a05║[□@(?(○/(○*○)))]四校量輕重，分三：[□@(?(○/(○*○)))]初六根同造：
X12n0279_p0629a06║若諸眾生惡業同造，入阿鼻獄受無量苦，經無量劫；
X12n0279_p0629a07║[△@○]二六根各造：
X12n0279_p0629a08║六根各造及彼所作兼境兼根，是人則入八無間獄；
X12n0279_p0629a09║[△@○]三三業分造，分三：[?╳]初三業兼造：
X12n0279_p0629a10║身口意三作殺盜婬，是人則入十八地獄；
X12n0279_p0629a11║[?╳]二三業不兼：
X12n0279_p0629a12║三業不兼，中間或為一殺一盜，是人則入三十六地
X12n0279_p0629a13║獄；
X12n0279_p0629a14║[?╳]三六根獨造：
X12n0279_p0629a15║見見一根，單犯一業，是人則入一百八地獄；
X12n0279_p0629a16║[□@(?(○/(○*○)))]五結答略問：
X12n0279_p0629a17║由是眾生別作別造，於世界中入同分地，妄想發生
X12n0279_p0629a18║本非來有。
X12n0279_p0629a19║議曰：此示因果輕重之次也！同造：謂十因六報具
X12n0279_p0629a20║足也！六根各造：謂先後不一；單兼一根一境，則輕
X12n0279_p0629a21║次前。若身口意三根唯造殺盜婬三業，餘不兼涉，
X12n0279_p0629a22║則又輕次前。若於三業唯造二，不兼餘，則又輕次
X12n0279_p0629a23║前。若一根獨造，單犯一業，則又輕次前。見見（長水音現）：
X12n0279_p0629a24║謂六根唯一造一業，不兼餘也！以不相涉，故云見
X12n0279_p0629b01║見。別作別造：謂各各私造也！其業是同，故感同分
X12n0279_p0629b02║獄。由前問云：為是本有？為是造成？故此結云：皆是
X12n0279_p0629b03║妄想發生，非本來有。
X12n0279_p0629b04║上顯十因六報之狀，　下示輪迴之相。
X12n0279_p0629b05║◎二示鬼道因果之相，分三：
X12n0279_p0629b06║[□@(?(○/(○*○)))]初標示因果總相：
X12n0279_p0629b07║復次，阿難！是諸眾生非破律儀、犯菩薩戒、毀佛涅槃，
X12n0279_p0629b08║諸餘雜業歷劫燒然，後還罪畢受諸鬼形。
X12n0279_p0629b09║議曰：此從地獄出復受鬼形，以顯輪迴之狀也！前
X12n0279_p0629b10║十習因所感地獄，若但由習則報盡可出；若非破
X12n0279_p0629b11║律儀等則其苦更長，故復受鬼形。非破律儀：破比
X12n0279_p0629b12║丘戒也！犯菩薩戒：則破大乘性戒也！毀佛涅槃：謂
X12n0279_p0629b13║一闡提，斷佛種性也！此斷善根受苦時長，故復受
X12n0279_p0629b14║鬼類。
X12n0279_p0629b15║上總標，下別列。
X12n0279_p0629b16║[□@(?(○/(○*○)))]二別示因果別相，分十：[△@○]初貪習：
X12n0279_p0629b17║若於本因貪物為罪，是人罪畢遇物成形，名為怪鬼。
X12n0279_p0629b18║[△@○]二婬習：
X12n0279_p0629b19║貪色為罪，是人罪畢遇風成形，名為魃鬼。
X12n0279_p0629b20║[△@○]三詐習：
X12n0279_p0629b21║貪惑為罪，是人罪畢遇畜成形，名為魅鬼。
X12n0279_p0629b22║[△@○]四怨習：
X12n0279_p0629b23║貪恨為罪，是人罪畢遇蟲成形，名蠱毒鬼。
X12n0279_p0629b24║[△@○]五瞋習：
X12n0279_p0629c01║貪憶為罪，是人罪畢遇衰成形，名為厲鬼。
X12n0279_p0629c02║[△@○]六慢習：
X12n0279_p0629c03║貪慠為罪，是人罪畢遇氣成形，名為餓鬼。
X12n0279_p0629c04║[△@○]七誑習：
X12n0279_p0629c05║貪罔為罪，是人罪畢遇幽為形，名為魘鬼。
X12n0279_p0629c06║[△@○]八見習：
X12n0279_p0629c07║貪明為罪，是人罪畢遇精為形，名魍魎鬼。
X12n0279_p0629c08║[△@○]九枉習：
X12n0279_p0629c09║貪成為罪，是人罪畢遇明為形，名役使鬼。
X12n0279_p0629c10║[△@○]十訟習：
X12n0279_p0629c11║貪黨為罪，是人罪畢遇人為形，名傳送鬼。
X12n0279_p0629c12║[□@(?(○/(○*○)))]三結示因由，分二：[△@○]初結升墜因由：
X12n0279_p0629c13║阿難！是人皆以純情墜落，業火燒乾，上出為鬼，
X12n0279_p0629c14║[△@○]次結答有無所以：
X12n0279_p0629c15║此等皆是自妄想業之所招引，若悟菩提，則妙圓明
X12n0279_p0629c16║本無所有。
X12n0279_p0629c17║議曰：此貪習也！所貪者物，故附物成形；以巧計而
X12n0279_p0629c18║取，故為鬼猶怪。婬習貪色，以婬心欲火，故遇風成
X12n0279_p0629c19║形，名為魃鬼，旱鬼也！詐習惑人，名為貪惑；故遇畜
X12n0279_p0629c20║成形，即狐狸精魅現美色以惑人，故為魅鬼。怨習
X12n0279_p0629c21║懷恨，故為貪恨；恨積惡毒，故遇蟲成形，如蛇虺蝮
X12n0279_p0629c22║蝎以毒傷人，故為蠱毒鬼。瞋習懷恚不忘，故為貪
X12n0279_p0629c23║憶；乘虗而入，故遇災衰成形，名為厲鬼，即瘟疫時
X12n0279_p0629c24║病瘧症皆此鬼作也！慢習陵人傲物，故為貪傲；憍
X12n0279_p0630a01║矜恃氣，故遇氣成形；空腹高心，故為餓鬼。誑習罔
X12n0279_p0630a02║冒欺人，故為貪罔；暗昧良心，故遇幽成形；魘惑寐
X12n0279_p0630a03║者，故為魘鬼。見習妄執邪見以為明悟，故為貪明；
X12n0279_p0630a04║遇精明處即附成形，如山靈木石之精，名魍魎鬼，
X12n0279_p0630a05║以見逐光影，故鬼亦似有若無。枉習搆架無辜以
X12n0279_p0630a06║成有罪，故為貪成；以精思求過，故遇明成形；勞役
X12n0279_p0630a07║心神，故為役使鬼，即擔沙負石之鬼。訟習黨護己
X12n0279_p0630a08║罪，彼此相訟，故為貪黨；因人造姦，故遇人成形；發
X12n0279_p0630a09║人隱惡，名傳送鬼，即巫師之類訐露陰事。以上十
X12n0279_p0630a10║因所招地獄，純情墜落，業火燒盡，餘習未盡，故出
X12n0279_p0630a11║而為鬼；皆是妄業招引，妙圓心中本無此事，蓋由
X12n0279_p0630a12║迷情所感之妄相耳！
X12n0279_p0630a13║◎三示畜生道因果之相，分三：
X12n0279_p0630a14║[□@(?(○/(○*○)))]初標示因果總相：
X12n0279_p0630a15║復次，阿難！鬼業既盡，則情與想二俱成空，方於世間
X12n0279_p0630a16║與元負人怨對相值，身為畜生酬其宿債。
X12n0279_p0630a17║[□@(?(○/(○*○)))]二列示因果別相，分十：[△@○]初貪習：
X12n0279_p0630a18║物怪之鬼物銷報盡，生於世間多為梟類。
X12n0279_p0630a19║[△@○]二婬習：
X12n0279_p0630a20║風魃之鬼風銷報盡，生於世間多為咎徵一切異類。
X12n0279_p0630a21║[△@○]三詐習：
X12n0279_p0630a22║畜魅之鬼畜死報盡，生於世間多為狐類。
X12n0279_p0630a23║[△@○]四怨習：
X12n0279_p0630a24║蟲蠱之鬼蠱滅報盡，生於世間多為毒類。
X12n0279_p0630b01║[△@○]五瞋習：
X12n0279_p0630b02║衰癘之鬼衰窮報盡，生於世間多為蛔類。
X12n0279_p0630b03║[△@○]六慢習：
X12n0279_p0630b04║受氣之鬼氣銷報盡，生於世間多為食類。
X12n0279_p0630b05║[△@○]七誑習：
X12n0279_p0630b06║緜幽之鬼幽銷報盡，生於世間多為服類。
X12n0279_p0630b07║[△@○]八見習：
X12n0279_p0630b08║和精之鬼和銷報盡，生於世間多為應類。
X12n0279_p0630b09║[△@○]九枉習：
X12n0279_p0630b10║明靈之鬼明滅報盡，生於世間多為休徵一切諸類。
X12n0279_p0630b11║[△@○]十訟習：
X12n0279_p0630b12║依人之鬼人亡報盡，生於世間多為循類。
X12n0279_p0630b13║[□@(?(○/(○*○)))]三結示因由，分三：[△@○]初結示輪迴因由：
X12n0279_p0630b14║阿難！是等皆以業火乾枯，酬其宿債傍為畜生，
X12n0279_p0630b15║[△@○]二結答有無所以：
X12n0279_p0630b16║此等亦皆自虗妄業之所招引，若悟菩提，則此妄緣
X12n0279_p0630b17║本無所有；
X12n0279_p0630b18║[△@○]三牒示問意：
X12n0279_p0630b19║如汝所言寶蓮香等及瑠璃王、善星比丘，如是惡業
X12n0279_p0630b20║本自發明，非從天降、亦非地出、亦非人與，自妄所招
X12n0279_p0630b21║還自來受，菩提心中皆為浮虗妄想凝結。
X12n0279_p0630b22║議曰：此從鬼道出為畜生類也！以情多少之不一，
X12n0279_p0630b23║故沈地獄之不同。地獄罪畢，復出為鬼，既經苦趣，
X12n0279_p0630b24║則情、想之業二皆報盡，故曰：俱空。但怨債未忘，以
X12n0279_p0630c01║身酬值，故為畜生，亦因本習各從其類。且如貪習
X12n0279_p0630c02║為怪鬼，畜為梟類，以貪他物而為己有，故土梟附
X12n0279_p0630c03║塊為兒，習使然也！物能害己，故梟子食母，業使然
X12n0279_p0630c04║也！婬習為魃鬼，淫為病徵，故餘習出為咎徵，如商
X12n0279_p0630c05║羊舞水、江豚拜風之類。詐習魅鬼而為狐類，狐能
X12n0279_p0630c06║魅人亦餘習也！怨習蠱鬼而為毒類，如蛇蝎等。瞋
X12n0279_p0630c07║習厲鬼乘衰入身而為蟯蛔。慢習餓鬼往受飢虗，
X12n0279_p0630c08║故為食類以充人腹。誑習為魘昧之鬼，因誑罔冒
X12n0279_p0630c09║於人，虗飾外儀，故為服類，凡畜物皮毛可為服飾，
X12n0279_p0630c10║或驢騾馬等可乘服者皆其類也！見習魍魎名和
X12n0279_p0630c11║精鬼，和雜精明而為鬼也！畜為應類即應節序而
X12n0279_p0630c12║先鳴者，預知先報蓋見習也！枉習役使之鬼託明
X12n0279_p0630c13║以生，名明靈鬼，畜為休徵之類。休：美也！休徵乃美
X12n0279_p0630c14║事之先見者，即麟鳳之類；如吏勵精圖治，窮詰民
X12n0279_p0630c15║情而為明，所謂神明之宰皆其類也！訟習為傳送，
X12n0279_p0630c16║故名依人之鬼，即世健訟能起滅訟事，一向因人，
X12n0279_p0630c17║故鬼為傳送；畜為循類，即人所畜養猫犬之類專
X12n0279_p0630c18║愛依人，習使然也！此十畜類皆以業火乾枯，酬償
X12n0279_p0630c19║宿債而為畜生，皆妄業所招，若悟菩提，則此三惡
X12n0279_p0630c20║道本無所有；如汝所言寶蓮、瑠璃、善星等業皆自
X12n0279_p0630c21║心發明，元非天降人與，乃自妄作其因，自受苦果，
X12n0279_p0630c22║於菩提心中皆妄想凝結耳！可不哀哉？
X12n0279_p0630c23║◎四示人道因果之相，分三：
X12n0279_p0630c24║[□@(?(○/(○*○)))]初標示因果總相，分二：[△@○]初示因果酬償：
X12n0279_p0631a01║復次，阿難！從是畜生酬償先債，若彼酬者分越所酬，
X12n0279_p0631a02║此等眾生還復為人反徵其剩，如彼有力兼有福德，
X12n0279_p0631a03║則於人中不捨人身酬還彼力，若無福者還為畜生
X12n0279_p0631a04║償彼餘直。
X12n0279_p0631a05║[△@○]二示輪迴不已：
X12n0279_p0631a06║阿難！當知若用錢物或役其力，償足自停，如於中間
X12n0279_p0631a07║殺彼身命或食其肉，如是乃至經微塵劫相食相誅，
X12n0279_p0631a08║猶如轉輪互為高下無有休息，除奢摩他及佛出世
X12n0279_p0631a09║不可停寢。
X12n0279_p0631a10║議曰：此言畜生酬足，復生人類，蓋三惡報盡而幸
X12n0279_p0631a11║生為人，非善業所感也！故首論酬償先債。然債非
X12n0279_p0631a12║獨殺、盜，而十習因中皆有負債之義，其貪詐等皆
X12n0279_p0631a13║以邪命自活，妄取他財，豈非夙負？故畜生類中總
X12n0279_p0631a14║言償債，償足而止。言酬越過分者：謂或多售其價、
X12n0279_p0631a15║過用其力，或過貪其味、挫糜其身，皆為過越，使彼
X12n0279_p0631a16║含冤，必返徵其剩，此其所以輪迴不已也！如彼有
X12n0279_p0631a17║力即於人中酬償者：如不孝敗家之子弟、狐媚騙
X12n0279_p0631a18║財之朋友與夫劫賊官訟之類，令其破產蕩財，皆
X12n0279_p0631a19║往業所招，非無因也！又若負錢物而以身償還，如
X12n0279_p0631a20║值而止，若更殺其身而食其肉皆為過也！故相食
X12n0279_p0631a21║相誅輪轉不已，自非禪定之力及遇佛懺悔，決無
X12n0279_p0631a22║停寢之日也！
X12n0279_p0631a23║[□@(?(○/(○*○)))]二列示因果別相，分十：[△@○]初貪習：
X12n0279_p0631a24║汝今應知彼梟倫者酬足復形，生人道中參合頑類。
X12n0279_p0631b01║[△@○]二婬習：
X12n0279_p0631b02║彼咎徵者酬足復形，生人道中參合異類。
X12n0279_p0631b03║[△@○]三詐習：
X12n0279_p0631b04║彼狐倫者酬足復形，生人道中參於庸類。
X12n0279_p0631b05║[△@○]四怨習：
X12n0279_p0631b06║彼毒倫者酬足復形，生人道中參合狠類。
X12n0279_p0631b07║[△@○]五瞋習：
X12n0279_p0631b08║彼蛔倫者酬足復形，生人道中參合微類。
X12n0279_p0631b09║[△@○]六慢習：
X12n0279_p0631b10║彼食倫者酬足復形，生人道中參合柔類。
X12n0279_p0631b11║[△@○]七誑習：
X12n0279_p0631b12║彼服倫者酬足復形，生人道中參合勞類。
X12n0279_p0631b13║[△@○]八見習：
X12n0279_p0631b14║彼應倫者酬足復形，生人道中參於文類。
X12n0279_p0631b15║[△@○]九枉習：
X12n0279_p0631b16║彼休徵者酬足復形，生人道中參合明類。
X12n0279_p0631b17║[△@○]十訟習：
X12n0279_p0631b18║彼諸循倫酬足復形，生人道中參於達類。
X12n0279_p0631b19║[□@(?(○/(○*○)))]三結示輪迴之相：
X12n0279_p0631b20║阿難！是等皆以宿債畢酬復形人道，皆無始來業計
X12n0279_p0631b21║顛倒相生相殺，不遇如來、不聞正法，於塵勞中法爾
X12n0279_p0631b22║輪轉，此輩名為可憐愍者。
X12n0279_p0631b23║議曰：此列十種酬償人類也！梟本貪習，從怪鬼出，
X12n0279_p0631b24║今幸為人參合頑類。頑：謂頑嚚無知也！以因地多
X12n0279_p0631c01║貪而性愚癡，故今為顓蒙無知之類。言參合者：參：
X12n0279_p0631c02║預也！合：混為一也！謂人中愚頑自有本因，今從鬼
X12n0279_p0631c03║畜而來得參預混合而為人，意蓋謂雖得人身而
X12n0279_p0631c04║似非分也！咎徵本婬習，從魃鬼出，以多婬者邪心
X12n0279_p0631c05║苟合，故參異類。狐本詐習，從畜魅鬼出，參於庸類；
X12n0279_p0631c06║謂庸鄙自用，由詐習欺人，故今返習庸鄙也！毒本
X12n0279_p0631c07║怨習，從蟲毒鬼出，故參合狠類，以怨天尤人而不
X12n0279_p0631c08║揣己，習使然也！蛔本瞋習，從癘鬼出，參合微類；微
X12n0279_p0631c09║者：眇賤，不為人所齒錄也！以瞋陵毒於人，故感報
X12n0279_p0631c10║微眇。食本慢習，從餓鬼出，慢習貢高，故感柔怯；以
X12n0279_p0631c11║食類為強所陵，故為人亦柔怯。服本誑習，從魘鬼
X12n0279_p0631c12║出，以因勞苦役力，故人亦為勞形治生之類。應本
X12n0279_p0631c13║見習，從和精鬼出，而人為文類，此文非大名家，蓋
X12n0279_p0631c14║小有才情動止可觀者耳！休徵本於枉習，從明靈
X12n0279_p0631c15║鬼出，故人參明類，此世智聰明，非明智也！訟習從
X12n0279_p0631c16║傳送鬼出，而人為達類，此非達者之達，乃通達世
X12n0279_p0631c17║情，以訟習主刁詞起滅，鬼為傳送發人禍福，故人
X12n0279_p0631c18║參達類，習使然也！此上十類非正因為人，故皆云：
X12n0279_p0631c19║參合；乃三途餘業酬畢復形各從習類，實業計顛
X12n0279_p0631c20║倒耳！以未聞正法，法爾輪轉，此輩名為可憐愍者。
X12n0279_p0631c21║上人趣畢。
X12n0279_p0631c22║◎五示仙道因果之相，分三：
X12n0279_p0631c23║[□@(?(○/(○*○)))]初標示因果總相：
X12n0279_p0631c24║阿難！復有從人不依正覺修三摩地，別修妄念存想
X12n0279_p0632a01║固形，遊於山林人不及處，有十種仙。
X12n0279_p0632a02║議曰：此標仙趣也！仙道亦因修得，以不依正覺修
X12n0279_p0632a03║三摩地，但依妄念存想固形，所謂修長生者，各從
X12n0279_p0632a04║其術而有十種。
X12n0279_p0632a05║[□@(?(○/(○*○)))]二列示因果別相，分十：[△@○]初地行仙：
X12n0279_p0632a06║阿難！彼諸眾生堅固服餌而不休息，食道圓成，名地
X12n0279_p0632a07║行仙。
X12n0279_p0632a08║議曰：此地行仙！因服餌所成：謂服藥餌，以此養形
X12n0279_p0632a09║而得壽考。行不離地，為地行仙。
X12n0279_p0632a10║[△@○]二飛行仙：
X12n0279_p0632a11║堅固草木而不休息，藥道圓成，名飛行仙。
X12n0279_p0632a12║議曰：此飛行仙！因餐松噉拍黃精芝朮之類，服久
X12n0279_p0632a13║身輕而得飛舉，非吸風露者比。
X12n0279_p0632a14║[△@○]三遊行仙：
X12n0279_p0632a15║堅固金石而不休息，化道圓成，名遊行仙。
X12n0279_p0632a16║議曰：此遊行仙！乃煉丹沙點化五金八石，遊戲人
X12n0279_p0632a17║間，故曰化道；名遊行仙。
X12n0279_p0632a18║[△@○]四空行仙：
X12n0279_p0632a19║堅固動止而不休息，氣精圓成，名空行仙。
X12n0279_p0632a20║議曰：此空行仙！常消息陰陽之候，以子午卯酉為
X12n0279_p0632a21║運氣工夫，故云：動止。久而身輕蟬脫，名空行仙。
X12n0279_p0632a22║[△@○]五天行仙：
X12n0279_p0632a23║堅固津液而不休息，潤德圓成，名天行仙。
X12n0279_p0632a24║議曰：此天行仙！因鼓天池津液，吐故納新，日久功
X12n0279_p0632b01║成，如八洞神仙之類，能謁天帝，故曰：天行仙。
X12n0279_p0632b02║[△@○]六通行仙：
X12n0279_p0632b03║堅固精色而不休息，吸粹圓成，名通行仙。
X12n0279_p0632b04║議曰：此通行仙！乃吞日精月華，呼吸導引，久而壽
X12n0279_p0632b05║永心通，名通行仙。
X12n0279_p0632b06║[△@○]七道行仙：
X12n0279_p0632b07║堅固呪禁而不休息，術法圓成，名道行仙。
X12n0279_p0632b08║議曰：此道行仙！因持呪禁符術而得成功，如天師
X12n0279_p0632b09║之類，名道行仙。此道乃禁術，非大道也！
X12n0279_p0632b10║[△@○]八照行仙：
X12n0279_p0632b11║堅固思念而不休息，思憶圓成，名照行仙。
X12n0279_p0632b12║議曰：此照行仙！以存想丹田泥丸為命元，如莊子
X12n0279_p0632b13║曰泥垣之審為淵，名照行仙，非慧照也！
X12n0279_p0632b14║[△@○]九精行仙：
X12n0279_p0632b15║堅固交遘而不休息，感應圓成，名精行仙。
X12n0279_p0632b16║議曰：此精行仙！謂固守精氣，陰陽交媾，如嬰兒姹
X12n0279_p0632b17║女之類，胎息存形，名精行仙。
X12n0279_p0632b18║[△@○]十絕行仙：
X12n0279_p0632b19║堅固變化而不休息，覺悟圓成，名絕行仙。
X12n0279_p0632b20║議曰：此絕行仙！乃習出陽神，改形易質，往來自由，
X12n0279_p0632b21║故曰：變化。久而心通，故曰：覺悟。餘仙之所不及，故
X12n0279_p0632b22║曰：絕行仙。
X12n0279_p0632b23║[□@(?(○/(○*○)))]三結示輪迴之相，分二：[△@○]初揀不解真修：
X12n0279_p0632b24║阿難！是等皆於人中鍊心，不修正覺，別得生理壽千
X12n0279_p0632c01║萬歲，休止深山或大海島絕於人境，
X12n0279_p0632c02║[△@○]次示輪迴根本：
X12n0279_p0632c03║斯亦輪迴妄想流轉，不修三昧，報盡還來散入諸趣。
X12n0279_p0632c04║議曰：此結仙趣也！以此仙趣乃人中煉心，別得生
X12n0279_p0632c05║理，故勝於人；壽千萬歲，故不如天。不修正覺，故曰：
X12n0279_p0632c06║妄想流轉。報盡墮落，故散入諸趣。以非天非人，故
X12n0279_p0632c07║別列此趣。上仙趣畢。
X12n0279_p0632c08║◎六示天道因果之相，分二：
X12n0279_p0632c09║[□@(?(○/(○*○)))]初通示三界因果之相，分三：
X12n0279_p0632c10║[△@○]初欲界六天，分二：
X12n0279_p0632c11║[?╳]初列示器界因果之相，分六：[?(●/(○*○))]初四天王：
X12n0279_p0632c12║阿難！諸世間人不求常住，未能捨諸妻妾恩愛，於邪
X12n0279_p0632c13║婬中心不流逸，澄鎣生明，命終之後鄰於日月，如是
X12n0279_p0632c14║一類名四天王天。
X12n0279_p0632c15║議曰：此後言天趣也！三界中先從欲界，六欲天始
X12n0279_p0632c16║於四王也！忉利已下名地居天，未離飲食男女之
X12n0279_p0632c17║欲，但因重輕為六天之次，皆不知修禪，正以十善
X12n0279_p0632c18║之因所感耳！四王居須彌山腰，鄰日月宮，四面居
X12n0279_p0632c19║之，為護世四王。此經論天不說十善，單以婬欲一
X12n0279_p0632c20║事為本，從經所宗也！四王有正妻妾，恩愛未捨，但
X12n0279_p0632c21║不邪婬，故感生此天。
X12n0279_p0632c22║[?(●/(○*○))]二忉利天：
X12n0279_p0632c23║於己妻房婬愛微薄，於淨居時不得全味，命終之後
X12n0279_p0632c24║超日月明，居人間頂，如是一類名忉利天。
X12n0279_p0633a01║議曰：此忉利云三十三天，乃地居頂天，稱帝釋天，
X12n0279_p0633a02║居須彌頂中，四方各統八天，故云三十三。以欲氣
X12n0279_p0633a03║麤濁，故欲薄則上升；此天雖有妻房而婬愛微薄，
X12n0279_p0633a04║即淨居時不得全味，有微愛故，人中愛薄即感生
X12n0279_p0633a05║此天。日月在下，故超日月明。
X12n0279_p0633a06║[?(●/(○*○))]三夜摩天：
X12n0279_p0633a07║逢欲暫交，去無思憶，於人間世動少靜多，命終之後
X12n0279_p0633a08║於虗空中朗然安住，日月光明上照不及，是諸人等
X12n0279_p0633a09║自有光明，如是一類名須𦦨摩天。
X12n0279_p0633a10║議曰：此欲界第三，空居第一天也！須𦦨摩：此云時
X12n0279_p0633a11║分，此天無日月光而有身光，以蓮華開合為晝夜，
X12n0279_p0633a12║由昔人中欲氣漸薄，故感生此天。逢欲暫交：未離
X12n0279_p0633a13║欲也！去無思憶：無愛心也！不馳欲境，故動少。欲淡
X12n0279_p0633a14║心清，故靜多。身心不染而無穢濁，故朗然空居自
X12n0279_p0633a15║有光明。
X12n0279_p0633a16║[?(●/(○*○))]四兜率天：
X12n0279_p0633a17║一切時靜，有應觸來未能違戾，命終之後上升精微，
X12n0279_p0633a18║不接下界諸人天境，乃至劫壞三災不及，如是一類
X12n0279_p0633a19║名兜率陀天。
X12n0279_p0633a20║議曰：此欲界第四天也！兜率：此云知足，有內院、外
X12n0279_p0633a21║院；外院乃實報天人所居，內院乃彌勒一生補處
X12n0279_p0633a22║為主，其在釋迦末法弘法菩薩，及修行發願待彌
X12n0279_p0633a23║勒下生助揚法化者居之。以婬機不動，故一切時
X12n0279_p0633a24║靜。未能息機，故應觸不違。以行勝前，故云：上升精
X12n0279_p0633b01║微。然三災壞至三禪，而此云不壞者蓋指內院而
X12n0279_p0633b02║言也！
X12n0279_p0633b03║[?(●/(○*○))]五化樂天：
X12n0279_p0633b04║我無欲心應汝行事，於橫陳時味如嚼蠟，命終之後
X12n0279_p0633b05║生越化地，如是一類名樂變化天。
X12n0279_p0633b06║議曰：此欲界第五天也！以樂變化五欲之境而自
X12n0279_p0633b07║受用，故得此名。我無欲心：婬機已息也！而欲境橫
X12n0279_p0633b08║陳，在彼有心，在我無味，故如嚼蠟，則至淡也！越者：
X12n0279_p0633b09║超也！言在人中能有此行，則徑生此天。不歷下位，
X12n0279_p0633b10║故云：越也！化地：即此天。
X12n0279_p0633b11║[?(●/(○*○))]六他化天：
X12n0279_p0633b12║無世間心同世行事，於行事交了然超越，命終之後
X12n0279_p0633b13║徧能出超化無化境，如是一類名他化自在天。
X12n0279_p0633b14║議曰：此欲界第六天也！無世間心同世行事，故全
X12n0279_p0633b15║無欲也！以未離世緣，故云：於行事交；非言欲事。蓋
X12n0279_p0633b16║與妻妾相接而中心了無相干，故云：超越。若言猶
X12n0279_p0633b17║與欲交，則非此天之行也！俱舍云：六受欲交抱，執
X12n0279_p0633b18║手笑視婬。但目視而已，豈有交耶？化：謂第五天。無
X12n0279_p0633b19║化：謂下四天。超者：謂由人中徑生此天也！此天受
X12n0279_p0633b20║用乃他所變化，故云：他化自在。
X12n0279_p0633b21║[?╳]二總結當界得名：
X12n0279_p0633b22║阿難！如是六天形雖出動，心迹尚交，自此已還名為
X12n0279_p0633b23║欲界。
X12n0279_p0633b24║議曰：此結欲界天名也！人趣欲穢雜亂，心多動搖，
X12n0279_p0633c01║而天已離人，故云：出動。言心迹尚交者：蓋約六天
X12n0279_p0633c02║通相而言也！其實麤細不同，非可例觀也！以未出
X12n0279_p0633c03║欲，故通名欲界。上欲界六天竟。
X12n0279_p0633c04║
X12n0279_p0633c05║大佛頂首楞嚴經通議卷第八