X12n0281_p0688b01║
X12n0281_p0688b02║No. 281-A
X12n0281_p0688b03║ 大佛頂首楞嚴經圓通疏序
X12n0281_p0688b04║
X12n0281_p0688b05║天台，遙禮楞嚴，願早至此土。既而迫於西邁，則曰：楞
X12n0281_p0688b06║嚴吾不得而見之矣，當有宰官菩薩以文章翻譯，復
X12n0281_p0688b07║有肉身比丘以吾教釋經。而房相國遂應宰官之記，
X12n0281_p0688b08║凡以青白之文、赤青之章染西線而爛然者，皆得附
X12n0281_p0688b09║於宰官。而釋經比丘若圓若岳，似副天台之望，又斥
X12n0281_p0688b10║山外雜傳，果此土之菩薩非耶？迨交光之撥三觀，舜
X12n0281_p0688b11║徵之混五燈，儀卿之贊聾莫，澄印之遇異人，宰官乎？
X12n0281_p0688b12║比丘乎？法師乎？禪師乎？禪則天台之天如有會解矣。
X12n0281_p0688b13║中峯命木林和尚取魏靜復小本手付天如，而曰：楞
X12n0281_p0688b14║嚴一經，禪者多取以為準的，吾徵心辨見，略見指點，
X12n0281_p0688b15║須成會解，發明全經。刪改多年，金聲玉振，山家無盡
X12n0281_p0688b16║燈師證其能集大成行焉，名圓通疏。非惟經之圓通，
X12n0281_p0688b17║庶幾進十人於二十五圓通之品。蓋身為金城，身為
X12n0281_p0688b18║湯池，千秋不壞，而又於時味理行間，崇赤城之堞，亘
X12n0281_p0688b19║錢池之坊，細書密旨，經緯縱橫，斯殆菩薩所示第二
X12n0281_p0688b20║十六圓通者乎？或者曰：顗師西望而拜，目不及見此
X12n0281_p0688b21║經，而肉比丘輙云見佛談經，紏諸師之雜亂，斯特往
X12n0281_p0688b22║生淨國之祥耳。見靈山未散之會者何人？追隨南嶽
X12n0281_p0688b23║於西竺者何人？先身後身，親依佛窟，得旋談妙，久隣
X12n0281_p0688b24║聖階。中品既生，而肉身之五現，牀帷之頓空，人見其
X12n0281_p0688c01║從觀音而來，乃未見觀音而證耳根之圓通，猶勤西
X12n0281_p0688c02║望哉！表密義之難逢，導高足之深詣，天台之記良騐，
X12n0281_p0688c03║百年之數已過。夫安知雜亂之非波旬語耶？波旬未
X12n0281_p0688c04║破，全藉呪心。人但知佛頂經，不知灌頂部。經者，呪之
X12n0281_p0688c05║序分；呪者，經之正宗。本圓修佛乘也，青衿宿儒裂法
X12n0281_p0688c06║而獨𫁉禪那，始拔魔登伽也；白衣女子混十人而將
X12n0281_p0688c07║犯淫戒，終陳五陰魔也；大力鬼王增六時而重加精
X12n0281_p0688c08║苦。此師所以建壇表法，從俗從宜。雖金口瑕疵，必出
X12n0281_p0688c09║於三七日所見之佛；觀鏡光高下，應照見數千年已
X12n0281_p0688c10║老之魔。是以首出玄義，湯若士常重其文句之清，匪
X12n0281_p0688c11║錯匪亂；後出壇儀，僧孺弟重其剏制之善，書額書銘。
X12n0281_p0688c12║愧肉眼之宰官，護肉身之菩薩，懸應其記，固千載之
X12n0281_p0688c13║一時矣。予往夢中峯，作六夢記。中峯贊台教比四時
X12n0281_p0688c14║之夏，屬天如揚盛德之光。或司徒百縣，雩祀衍期，水
X12n0281_p0688c15║潦失時，燈師調劑焉。於是天台、天目，兼山並峙。不圖
X12n0281_p0688c16║雪謗書傳，願超清磐，而獨出如此疏者，將苕城若培
X12n0281_p0688c17║而高，龍池若𤃒而深，進中峯父子於圓通，不增二菩
X12n0281_p0688c18║薩哉？至其剞厥則手眼神通，磨勘則夙夜精敏，道林、
X12n0281_p0688c19║卓峯，何以加諸？如來見之，當懸記月光說法後此經。
X12n0281_p0688c20║此疏不先眾經而滅，由攝流通諸人歸無量壽土，經
X12n0281_p0688c21║等無量壽故。
X12n0281_p0688c22║旹
X12n0281_p0688c23║皇明天啟元年季夏，之哉生明受
X12n0281_p0688c24║菩薩戒天台宣灑虞淳熈和南謹序
X12n0281_p0689a01║
X12n0281_p0689a02║No. 281-B
X12n0281_p0689a03║ 楞嚴經圓通疏序
X12n0281_p0689a04║
X12n0281_p0689a05║余生平有三不幸，而獲三大幸焉。生為楚人而乏楚
X12n0281_p0689a06║才，一不幸也；宦途多鈍置，二不幸也；以直道交人而
X12n0281_p0689a07║橫遭誣謗，三不幸也。然而因之獲聞西來大教，於西
X12n0281_p0689a08║教獲秉天台大師之宗，因台宗而悟明首楞嚴經旨，
X12n0281_p0689a09║豈非三不幸中而獲三大幸歟？余始於是經之未悟
X12n0281_p0689a10║也，側聞先達搆以心師，發為八難。今悟之矣，而翻然
X12n0281_p0689a11║更為八易，此又不幸中之大幸也。試厓略言之，即以
X12n0281_p0689a12║是而為圓通疏序，諒亦師所印可者也。此經始祕中
X12n0281_p0689a13║印，累葉帝胄，珍為鎮國重寶。慮傳持外國，防衛甚嚴，
X12n0281_p0689a14║而般剌密帝三藏入內道場，用薄素細騰，剖臂而寘
X12n0281_p0689a15║諸股中，潛持得出，非傳來之難乎？因即附南海估舶，
X12n0281_p0689a16║得達五羊。將出之，共房融宰相翻譯，而苦為脂血所
X12n0281_p0689a17║凝。賴房妻黠慧，以銅盆盛水，浸而舒解，就之抄錄，非
X12n0281_p0689a18║翻譯之難乎？當時密帝正急於流通，實未及奏請，而
X12n0281_p0689a19║朝廷責違其制，乃畏而持經遁去。房雖奏入，亦不及
X12n0281_p0689a20║頒行。後因神秀禪師入內道場傳寫，歸於度門。慧振
X12n0281_p0689a21║法師訪度門得之，經始傳焉。非流通之難乎？自唐天
X12n0281_p0689a22║寶十年，西京惟慤法師始作疏解，相沿至今，凡十數
X12n0281_p0689a23║名家，孰不謂深契佛心，得骨得髓。至於關鍵大意，修
X12n0281_p0689a24║性境觀，展卷則滿目陳言，反照則修途罔指。非疏解
X12n0281_p0689b01║之難乎？昔天台大師甞西望此經一十八載，既而入
X12n0281_p0689b02║滅期迫，不獲寓目，乃預讖譯入懸記。釋者謂當有菩
X12n0281_p0689b03║薩宰官以文章翻譯，復有肉身比丘以吾教判此經
X12n0281_p0689b04║歸於中道。余遍觀諸疏，皆無足以應聖讖，惟今大師
X12n0281_p0689b05║之圓通疏獨可當之。非應讖之難乎？夫經之流通，貴
X12n0281_p0689b06║在得旨，得旨又貴在建壇修進。此經自入支那，海內
X12n0281_p0689b07║未聞有建壇之者。惟今大師于幽溪蘭若依經建立，
X12n0281_p0689b08║莫不中規中矩。非建壇之難乎？然而建壇方是事相
X12n0281_p0689b09║莊嚴，進修又貴在見道。修道師自乙卯始，歲歲引眾
X12n0281_p0689b10║修持，莫不解行相資，目足雙運。非進修之難乎？又建
X12n0281_p0689b11║壇雖則為難，得地誠為不易。必在名山離諸垢染，波
X12n0281_p0689b12║旬不得其便，斯可如意修為。否則，障難孔多，未必成
X12n0281_p0689b13║就，非得地之難乎？昔也八難，今為八易，然而非後四
X12n0281_p0689b14║而莫成前四，而後四又觸在吾師。微師悟入修證，何
X12n0281_p0689b15║以作我導師？若師者，可謂應大師之聖讖，傳古佛之
X12n0281_p0689b16║心宗，即肉身而悟法身，即肉眼而具天眼，剖微塵而
X12n0281_p0689b17║出經卷，朗金錍而刮翳膜，發古今之所未發，決釋迦
X12n0281_p0689b18║之所祕密，可以稱楞嚴之中興，可以滿大師之久望。
X12n0281_p0689b19║而今而後，讀是疏而開解修證者，斯可以稱見道而
X12n0281_p0689b20║後修道，修道而後證果矣。余廣陵鹺使，千里迎師，坐
X12n0281_p0689b21║夏衙齋，耳提密授。示明珠於衣陰，見見為先；賜華屋
X12n0281_p0689b22║於旅亭，聞聞居首。非惟得其門而入堂奧，抑亦識解
X12n0281_p0689b23║寶而雨珍饈，遂得飽飫醍醐，住持圓覺。富有多寶，藏
X12n0281_p0689b24║作長者之子；貴為法王，裔愍貧乞之兒。豈非遇千生
X12n0281_p0689c01║罕遇之人，聞萬劫難逢之法歟？所願人人悟入，各各
X12n0281_p0689c02║宣傳，俾大法不雍滯於一隅，至道獲流通於永劫，則
X12n0281_p0689c03║報恩之心，庶少酬於萬一也。時
X12n0281_p0689c04║皇明萬曆、泰昌、天啟
X12n0281_p0689c05║三聖繼體郊天之歲，歲星在上章，涒灘畢相，月哉生
X12n0281_p0689c06║魄。
X12n0281_p0689c07║欽差疏理兩淮江廣河南等處鹽法道山東按察司
X12n0281_p0689c08║廉使宗天台教觀菩薩戒幽溪宣灑滄孺居士蘄
X12n0281_p0689c09║州袁世振槃談撰
X12n0281_p0689c10║
X12n0281_p0689c11║No. 281-C
X12n0281_p0689c12║ 大佛頂首楞嚴經圓通疏序
X12n0281_p0689c13║
X12n0281_p0689c14║夫性覺妙明，本覺明妙，清淨本然而周徧法界，隨眾
X12n0281_p0689c15║生心而應所知量，不生不滅，無去無來，非空非有而
X12n0281_p0689c16║離即離非，即俗即真而是即非即，其惟如來藏性歟！
X12n0281_p0689c17║於性覺必明中而妄為明覺，向澄清大海內而棄海
X12n0281_p0689c18║認漚，因而為三細六麤，因而為眾生業果，生生死死，
X12n0281_p0689c19║死死生生，揑見聞幻翳以作華因，邀三界空華而結
X12n0281_p0689c20║空果，其惟九法界眾生歟！我以不滅不生合如來藏，
X12n0281_p0689c21║而如來藏惟妙覺明圓照法界，是故於中一為無量，
X12n0281_p0689c22║無量為一，小中現大，大中現小，於一毛端現寶王剎，
X12n0281_p0689c23║坐微塵裏轉大法輪，其惟釋迦如來歟！以大權而啟
X12n0281_p0689c24║無上之教，示墮婬室之中，厭小慧以求成佛之因，得
X12n0281_p0690a01║示莊嚴之路，垂範千載，弘益萬方，其惟慶喜尊者歟！
X12n0281_p0690a02║直示常住真心，總標二種根本，破七處妄心無所，而
X12n0281_p0690a03║三處詰妄體元無，示十重真見有歸，而一道顯元常
X12n0281_p0690a04║清淨，圓開二種微妙三諦，俾當機頓獲法身，直指一
X12n0281_p0690a05║乘寂滅道場，使眾會咸悟實相，圓解開而後修圓行，
X12n0281_p0690a06║常心顯而方事圓修，二決定門重伸取捨之方，三無
X12n0281_p0690a07║漏學再決修行之漸，入道之要而獨選乎耳門，破障
X12n0281_p0690a08║之功而兼誦乎神呪，可謂顯與密而兼修，正與助而
X12n0281_p0690a09║雙運，遂得菩提之路，親到涅槃之家。舉要言之，教理
X12n0281_p0690a10║智斷，而無不皆圓；行位因果，而無不皆妙。其惟首楞
X12n0281_p0690a11║嚴經歟！或憐孱弱，析重以分科；或哀短脛，派深而作
X12n0281_p0690a12║疏。或擊蒙而為標月之指，或探玄而為指要之宗。其
X12n0281_p0690a13║惟諸師之疏解歟！合殊途而歸一致，滙大海以合眾
X12n0281_p0690a14║流。同一鹹味，失其本名。其惟天如師之會解歟！第大
X12n0281_p0690a15║成雖集，玄意尚弢。當機首請三法，漫不究其所因；如
X12n0281_p0690a16║來示以根本，了不原其所自。顯十見性，主賓之理何
X12n0281_p0690a17║彰？破二見妄，遠離之言奚在？次第不次第，二種三諦，
X12n0281_p0690a18║圓融與行布不分；修成不修成，平等法身，眾生與諸
X12n0281_p0690a19║佛罔辯。見道而後修道，見道有所未諦，則修道何施？
X12n0281_p0690a20║修道而後證果，修道有所未獲，則證道安望？此為大
X12n0281_p0690a21║定之本，此為萬行之源。雍而不通，滯而不決。又何貴
X12n0281_p0690a22║乎智者之西望，梵僧之懸讖，密諦之持來，房相之筆
X12n0281_p0690a23║受乎？燈夙生慶幸，獲遇真詮。索隱研幾，積多寒暑。既
X12n0281_p0690a24║仰承乎本講之面命，復資乎壇法之圓修。參同止觀
X12n0281_p0690b01║法門，會通圓覺了義。隨文釋義，既不忍廢於諸師之
X12n0281_p0690b02║雅言；立體標宗，竟獨挈乎一己之心印。筆以成疏，名
X12n0281_p0690b03║曰圓通。剞劂流通，用酬法乳。大矣哉！首楞嚴之為經
X12n0281_p0690b04║也，無法不具，無教不收。狂心若歇，歇即菩提。勝淨妙
X12n0281_p0690b05║明，不從人得。謂之華嚴圓頓可也。墮婬室無殊乎孩
X12n0281_p0690b06║提弱喪，徵心目何異乎哆跢嘙和，謂之阿含漸初可
X12n0281_p0690b07║也。四教並談，而三根普潤，一道直入，而四門等開，謂
X12n0281_p0690b08║之方等漸中可也。廣辯三科，備明七大，以空慧水，蕩
X12n0281_p0690b09║二執情，謂之般若漸末可也。開示悟入佛之知見，疑
X12n0281_p0690b10║惑消除，心悟實相，謂之法華非漸非頓可也。始明常
X12n0281_p0690b11║住真心，終歸三德祕藏，四種律儀，珍重扶植，三無漏
X12n0281_p0690b12║學，懇切宣揚，謂之涅槃扶律談常可也。部類既不專
X12n0281_p0690b13║乎四時，法門復兼通乎漸頓，收通歸別，以別攝通，誠
X12n0281_p0690b14║方等實相之真詮，圓頓生酥之教相也。嗚呼，悟此理
X12n0281_p0690b15║者，清淨法身，可即生而獲，修此法者，般若妙智，可直
X12n0281_p0690b16║下以圓，解脫德由之而念念增明，涅槃果因之而心
X12n0281_p0690b17║心成就，可謂明心見性之妙門，成佛作祖之祕典也。
X12n0281_p0690b18║然而慧因定發，定藉戒成，三無漏學，事無躐等，仰冀
X12n0281_p0690b19║後賢，於此法門而無惑者，內既資乎聞熏聞修之理
X12n0281_p0690b20║觀，外必藉乎佛力呪力之事修，宿習既驅，現行不作，
X12n0281_p0690b21║便可飽餐甘露以延年，不致過傷醍醐而早夭，以此
X12n0281_p0690b22║而續佛慧命，以此而廣佛化儀，使人人悟心地之無
X12n0281_p0690b23║生，各各證菩提之不妄，庶不負如來頻煩告誡之恩，
X12n0281_p0690b24║當機慇懃啟請之德云爾。
X12n0281_p0690c01║旹
X12n0281_p0690c02║皇明萬曆纔四十有七年歲次己未中安居日，天台
X12n0281_p0690c03║山幽溪沙門傳燈述于楞嚴壇之東方不瞬堂
X12n0281_p0690c04║
X12n0281_p0690c05║
X12n0281_p0690c06║
X12n0281_p0690c07║
X12n0281_p0690c08║
X12n0281_p0690c09║
X12n0281_p0690c10║
X12n0281_p0690c11║
X12n0281_p0690c12║
X12n0281_p0690c13║
X12n0281_p0690c14║
X12n0281_p0690c15║
X12n0281_p0690c16║
X12n0281_p0690c17║
X12n0281_p0690c18║
X12n0281_p0690c19║
X12n0281_p0690c20║
X12n0281_p0690c21║
X12n0281_p0690c22║
X12n0281_p0690c23║
X12n0281_p0690c24║
X12n0281_p0691a01║圓通疏引用并曾所經目古今書疏
X12n0281_p0691a02║古師
X12n0281_p0691a03║孤山法師（諱智圓）　經疏　谷響鈔
X12n0281_p0691a04║吳興法師（諱仁岳）　說題　集解　熏聞記
X12n0281_p0691a05║法界菴主（諱可觀）　補註
X12n0281_p0691a06║雲間法師　補遺
X12n0281_p0691a07║長水法師（諱子璿）　義疏　經註
X12n0281_p0691a08║栢庭法師（諱善月）　玄覽
X12n0281_p0691a09║桐洲法師（諱思坦）　集註
X12n0281_p0691a10║資中法師（諱弘沇）　經疏
X12n0281_p0691a11║擕李法師（諱洪敏）　證真鈔
X12n0281_p0691a12║真際法師（諱崇節）　刪補疏
X12n0281_p0691a13║道欽法師（稟長水璿公之學而著是書）　手鑑
X12n0281_p0691a14║荊公王丞相（諱安石）　經解　補遺　纂註　釋要
X12n0281_p0691a15║覺範禪師（諱德洪）　合論
X12n0281_p0691a16║天如禪師（諱惟則）　會解（現所承用）
X12n0281_p0691a17║福唐法師（諱咸輝）　義海（排長水泐潭吳興三師註入經）
X12n0281_p0691a18║今師
X12n0281_p0691a19║魯山講主（諱普泰）　管見
X12n0281_p0691a20║妙峯法師（諱真覺）　百問
X12n0281_p0691a21║幻居法師（諱真界）　纂註
X12n0281_p0691a22║月川法師（諱鎮澄）　別眼　正觀疏
X12n0281_p0691a23║曾儀部（諱鳳儀字金簡）　宗通
X12n0281_p0691a24║憨山法師（諱德清）　鏡懸　通議
X12n0281_p0691b01║中川法師（諱界澄）　經疏
X12n0281_p0691b02║交光法師（諱真鑑）　正脉
X12n0281_p0691b03║蓮池法師（諱袾宏）　摸象
X12n0281_p0691b04║
X12n0281_p0691b05║
X12n0281_p0691b06║
X12n0281_p0691b07║
X12n0281_p0691b08║
X12n0281_p0691b09║
X12n0281_p0691b10║
X12n0281_p0691b11║
X12n0281_p0691b12║
X12n0281_p0691b13║
X12n0281_p0691b14║
X12n0281_p0691b15║
X12n0281_p0691b16║
X12n0281_p0691b17║
X12n0281_p0691b18║
X12n0281_p0691b19║
X12n0281_p0691b20║
X12n0281_p0691b21║
X12n0281_p0691b22║
X12n0281_p0691b23║
X12n0281_p0691b24║
X12n0281_p0691c01║圓通疏凡例（八條）
X12n0281_p0691c02║是疏乃合會解而為之，元無有科。今欲加之，似與
X12n0281_p0691c03║舊解相反。欲己之復，於經文章段無所發明，故用
X12n0281_p0691c04║細字傍經而書，謂之旁科，猶今人之旁註也。若不
X12n0281_p0691c05║厭精細，不妨從傍翫味。若以之為冗繁，則竟讀經
X12n0281_p0691c06║文，而是科可略。取舍隨宜，亦一時之方便也。
X12n0281_p0691c07║今疏既以旁科而段乎經，即應經隨科列。但會解
X12n0281_p0691c08║舊有所分章段，況解隨經置，業有定式，不可更為
X12n0281_p0691c09║之分割。故經有宜前四反在於後，科有宜後而反
X12n0281_p0691c10║置於前，讀者請以意得可也。
X12n0281_p0691c11║經文比解與疏大，而高書一字者，所以尊金口也。
X12n0281_p0691c12║會解讓經一字而大書，今疏與解相並而細書者，
X12n0281_p0691c13║所以尊古人也。意欲讀是經者，經明而解可略，解
X12n0281_p0691c14║明而疏亦可略，用之則行，舍之則藏，亦無適而非
X12n0281_p0691c15║可也。
X12n0281_p0691c16║會解中不無臧否，所以不敢妄有增損者，念古人
X12n0281_p0691c17║草創間關，天如師會解時已沙汰其大半，今若更
X12n0281_p0691c18║損之，似令後學全不知古人之用心處矣。
X12n0281_p0691c19║古師之釋會解中，猶有收之未盡者，然於經義實
X12n0281_p0691c20║有所發明。今更為取之，而亦用細書者，不敢澆漓
X12n0281_p0691c21║於會解之乳味也。著某師曰者，知非蹈竊也。間有
X12n0281_p0691c22║與己解間錯而入者，文義有所連屬也。
X12n0281_p0691c23║會解臧否處難，可以一己之意而妄為雌黃。若其
X12n0281_p0691c24║間於時味或有相妨，理行或有乖戾，然後明正其
X12n0281_p0692a01║非是。舍此之外，亦惟任之。
X12n0281_p0692a02║是疏但取古師而不及今師者，非曰是古而非今
X12n0281_p0692a03║也，以諸師著述，亦各自成一家言，苟盡取之，則卷
X12n0281_p0692a04║帙繁多，少取之，又啟人嫌隙，是故已之。
X12n0281_p0692a05║是疏亦有與今師交論處者，所以為本宗堅金城，
X12n0281_p0692a06║為會解深湯池也。若夫本家之長江一曲，異宗之
X12n0281_p0692a07║美玉纖瑕，如公論何？如家法何？亦不妨或者之陽
X12n0281_p0692a08║秋，其若吹毛求玼，陽排陰取，明明三尺，其肯遜諸？
X12n0281_p0692a09║
X12n0281_p0692a10║
X12n0281_p0692a11║
X12n0281_p0692a12║
X12n0281_p0692a13║
X12n0281_p0692a14║
X12n0281_p0692a15║
X12n0281_p0692a16║
X12n0281_p0692a17║
X12n0281_p0692a18║
X12n0281_p0692a19║
X12n0281_p0692a20║
X12n0281_p0692a21║
X12n0281_p0692a22║
X12n0281_p0692a23║
X12n0281_p0692a24║
X12n0281_p0692b01║
X12n0281_p0692b02║No. 281-D
X12n0281_p0692b03║ 大佛頂首楞嚴經會解敘
X12n0281_p0692b04║
X12n0281_p0692b05║師子林沙門　惟則
X12n0281_p0692b06║首楞嚴經者，諸佛之慧命，眾生之達道，教網之宏
X12n0281_p0692b07║綱，禪門之要關也。世尊成道以來，五時設化，無非
X12n0281_p0692b08║為一大事因緣，求其總攝化機，直指心體，發宣真
X12n0281_p0692b09║勝義性，簡定真實圓通，使人轉物同，如來彈指，超
X12n0281_p0692b10║無學者，無尚楞嚴矣。釋其名，則一切事究竟堅固，
X12n0281_p0692b11║即所謂徹法底源，無動無壞，而如來密因，菩薩萬
X12n0281_p0692b12║行，靡不資始乎此，而歸極乎此耳。考其所詮，則談
X12n0281_p0692b13║圓理以明真性，開圓行以示真修，其性也體用雙
X12n0281_p0692b14║彰，其修也果因一契，原始要終，了義之說也。良由
X12n0281_p0692b15║諸修行人，背真向妄，不成無上菩提，或愛念小乘，
X12n0281_p0692b16║得少為足，或欲漏不除，畜聞成過，故阿難以多聞
X12n0281_p0692b17║邪染為緣，浚發大教，而世尊首告之曰，一切眾生，
X12n0281_p0692b18║生死相續，皆由不知常住真心，性淨明體，用諸妄
X12n0281_p0692b19║想，此想不真，故有輪轉。又曰，有三摩提，名大佛頂，
X12n0281_p0692b20║首楞嚴王，具足萬行，十方如來一門，超出妙莊嚴
X12n0281_p0692b21║路，斯一經理行之大本也歟。由是破七處攀緣，別
X12n0281_p0692b22║二種根本，因見顯心，因心顯見，雖心見互顯，而正
X12n0281_p0692b23║顯在心，如以盲人矚暗，喻見非眼，屈指飛光，驗見
X12n0281_p0692b24║不動，印觀河之非變，比垂手之無遺，辯於八還，擇
X12n0281_p0692c01║於諸物，非舒非縮，無是無非，使悟淨圓真心，妄為
X12n0281_p0692c02║色空及聞見耳。既悟妄為，尚疑混濫，故又破自然
X12n0281_p0692c03║因緣，示見見之非見，合別業同分，指見妄之所生，
X12n0281_p0692c04║且以一人例多人，以一國例諸國，總顯器界根身，
X12n0281_p0692c05║同一妄耳。自淺而深，自狹而廣。雖多方顯妄，而所
X12n0281_p0692c06║顯惟真。故又舉陰入處界，廣及七大，融會入於如
X12n0281_p0692c07║來藏性。使悟物我同根，是非一體。妄無自性，全體
X12n0281_p0692c08║即真。凡十界依正之相，皆循業發現而已。既悟即
X12n0281_p0692c09║真，尚迷循發。故又答山河大地之難，深窮生起之
X12n0281_p0692c10║由。譬虗空不拒，諸相發揮。顯真妙覺，明圓照法界。
X12n0281_p0692c11║一多互應，小大相容。即體即用，非俗非真。至於離
X12n0281_p0692c12║即離非，是即非即。則藏心妙性，不涉名言矣。復引
X12n0281_p0692c13║照鏡狂走，喻妄無因。結責多聞，勸修無漏。通而言
X12n0281_p0692c14║之，皆圓理也。理解雖圓，非行莫證。故又明二決定
X12n0281_p0692c15║義。初審因地發心，伏斷無明，為修行之要。次審煩
X12n0281_p0692c16║惱根本，意擇圓根，為發行之由。於是定六根優劣，
X12n0281_p0692c17║令一門深入。擊鐘驗常，綰巾示結。陳二十五聖所
X12n0281_p0692c18║證法門，敕選耳根為初心方便。而又教以攝心軌
X12n0281_p0692c19║則，安立道場。遂聞四重律儀，頂光神呪。通而言之，
X12n0281_p0692c20║皆圓行也。乃至由三增進，成就五十五位真菩提
X12n0281_p0692c21║路。雖談證位，未盡行因。下而戒業習於七趣情想，
X12n0281_p0692c22║防禪定於五陰魔邪，無非行門之事。必期於圓滿
X12n0281_p0692c23║菩提，歸無所得，始得名為究竟堅固之證也。然則
X12n0281_p0692c24║依究竟堅固之理，立究竟堅固之行。修究竟堅固
X12n0281_p0693a01║之行，證究竟堅固之理。楞嚴教旨，大抵如是。是知
X12n0281_p0693a02║教行理三，悉號楞嚴。了義之說，莫此加矣。科經者，
X12n0281_p0693a03║合理行為正宗，離正宗為五分：一、見道；二、修道；三、
X12n0281_p0693a04║證果；四、結經；五、助道。謂見道而後修道，修道而後
X12n0281_p0693a05║證果，此常途之序固爾。究論上根修證，如發明藏
X12n0281_p0693a06║性之後，謂不歷僧祇，獲法身；請入華屋之前，謂疑
X12n0281_p0693a07║惑銷除，心悟實相之類，又豈局於常哉？大哉教乎！
X12n0281_p0693a08║夫欲發真歸元，明心見性者，於此宜盡心焉。然是
X12n0281_p0693a09║經無教不收，無機不攝，或言偏意圓，或名同體異，
X12n0281_p0693a10║昧劣之士，有所不達。弘經者，思所以達之，從而為
X12n0281_p0693a11║之解。自唐而宋，解者凡十餘家。始余見長水璿師、
X12n0281_p0693a12║孤山圓師、泐潭月師、溫陵環師之說，又閱吳興岳
X12n0281_p0693a13║師之集，併得興福慤、資中沇、真際節、擕李敏諸師
X12n0281_p0693a14║之意，無不大同。惟所見或各從一長，乃不能不小
X12n0281_p0693a15║異，遂使行者泣岐，莫辯良導，則不達之患，不在彼
X12n0281_p0693a16║而在乎此矣。今余會諸家要解，以通大途。異不公
X12n0281_p0693a17║乎眾者，節之；異而互通者，互存之；互為激揚者，審
X12n0281_p0693a18║其的據而取之。間有隱略乖隔處，則又附己意，目
X12n0281_p0693a19║為補註。若合殊流，同歸於海，故謂之會解。噫！道本
X12n0281_p0693a20║無言，非言不顯，佛不得已而言矣。言有不達，道無
X12n0281_p0693a21║以明，則諸師之言，亦不容其已也。言既多而不同，
X12n0281_p0693a22║去道轉遠，則會解者，又豈容其自己哉？解既會矣，
X12n0281_p0693a23║庶幾覽者，因會解以知人之言，因人言以知佛之
X12n0281_p0693a24║言。佛言知矣，究竟堅固者得矣。曰行、曰理、曰教、曰
X12n0281_p0693b01║禪、曰達道、曰慧命，皆剩語矣，況所謂解與會哉？時
X12n0281_p0693b02║至正二年壬午佛成道日，廬陵沙門惟則述于姑
X12n0281_p0693b03║蘇城中之師子林。
X12n0281_p0693b04║
X12n0281_p0693b05║
X12n0281_p0693b06║No. 281-E
X12n0281_p0693b07║昔天台智者大師聞西域有是經，夙夜西望，願
X12n0281_p0693b08║見而未及見也。唐武后長安末，般剌密帝三藏
X12n0281_p0693b09║始持梵本自南海至廣州，會宰相房融知南銓
X12n0281_p0693b10║在廣，請就制止寺譯出而筆受之。中宗神龍元
X12n0281_p0693b11║年乙巳五月念三日，經成，謄寫入奏，適朝廷多
X12n0281_p0693b12║故，未遑頒行。有神秀禪師入內道場，見所奏本，
X12n0281_p0693b13║傳寫歸荊州度門寺。時慧振法師訪度門而得
X12n0281_p0693b14║之，經始傳。天寶十年，西京興福寺惟慤法師復
X12n0281_p0693b15║於故相房融家得其筆受之本，始作疏解而廣
X12n0281_p0693b16║傳之。繼是則有長水、孤山、吳興諸公遞相發明，
X12n0281_p0693b17║而解益詳矣。然學者或困於詳而莫能徧探，今
X12n0281_p0693b18║師子林天如禪師會解一出，則不待徧探而眾
X12n0281_p0693b19║美具在，不勞辯覈而群疑自消，誦習之便，莫便
X12n0281_p0693b20║於是矣。愚與師遊從既久，自其搜括諸家，參酌
X12n0281_p0693b21║去取，凡三年而會解成，皆愚所目擊，蓋亦頗知
X12n0281_p0693b22║其深有功于是經者也。茲因募眾梓以流通，乃
X12n0281_p0693b23║復記經來之歲月云。臨川沙門克立題。
X12n0281_p0693b24║會解所引教禪諸師名目（年代未詳，姑據所聞而刻。）
X12n0281_p0693c01║與福法師諱惟慤資中法師諱弘沇
X12n0281_p0693c02║真際法師諱崇節擕李法師諱洪敏
X12n0281_p0693c03║長水法師諱子璿孤山法師諱智圓
X12n0281_p0693c04║吳興法師諱仁岳泐潭禪師諱曉月
X12n0281_p0693c05║溫陵法師諱戒環
X12n0281_p0693c06║
X12n0281_p0693c07║
X12n0281_p0693c08║
X12n0281_p0693c09║
X12n0281_p0693c10║
X12n0281_p0693c11║
X12n0281_p0693c12║
X12n0281_p0693c13║
X12n0281_p0693c14║
X12n0281_p0693c15║
X12n0281_p0693c16║
X12n0281_p0693c17║
X12n0281_p0693c18║
X12n0281_p0693c19║
X12n0281_p0693c20║
X12n0281_p0693c21║
X12n0281_p0693c22║
X12n0281_p0693c23║
X12n0281_p0693c24║
X12n0281_p0694a01║No. 281
X12n0281_p0694a02║大佛頂如來密因修證了義諸菩薩
X12n0281_p0694a03║萬行首楞嚴經卷第一
X12n0281_p0694a04║（一名中印度那爛陀大道場經，於灌頂部錄出別行。）。
X12n0281_p0694a05║
X12n0281_p0694a06║師子林沙門　惟則　會解
X12n0281_p0694a07║天台山沙門　傳燈圓通疏
X12n0281_p0694a08║【觧】溫陵曰：如來果體，其體本然，何假密因。菩薩道用，
X12n0281_p0694a09║其用無作，孰為萬行。無因無行，無修無證，無了不
X12n0281_p0694a10║了，大小名相，一切不立，此真首楞嚴究竟堅固者
X12n0281_p0694a11║也。特以眾生如來，隱於藏心，非密因不顯。眾生菩
X12n0281_p0694a12║薩，淪於七趣，非萬行不修。覺皇於是示之以大法，
X12n0281_p0694a13║使不迷於小道，而默得乎無外之體。喻之以佛頂，
X12n0281_p0694a14║使不滯於相見，而妙及乎無上之致。指如來密因，
X12n0281_p0694a15║使明本妙心，知三世諸佛，皆依此為初因。明修證
X12n0281_p0694a16║了義，使悟究竟法，知一切聖人，皆依此而證果。乃
X12n0281_p0694a17║至具足菩薩萬行，一切事法，無不究竟，至於實相，
X12n0281_p0694a18║堅固不壞。故名大佛頂如來密因修證了義諸菩
X12n0281_p0694a19║薩萬行首楞嚴經。經，即能詮之文而已。詮，猶筌也。
X12n0281_p0694a20║知經為筌，則從而釋之者，皆筌也，非魚也。學者慎
X12n0281_p0694a21║勿執筌為魚，然後首楞真經可得矣。天如補註曰：
X12n0281_p0694a22║梵語首楞嚴，乃大定之總名也。此翻一切事究竟
X12n0281_p0694a23║堅固。古師云：未修此定，一切事法，宛爾差殊，為法
X12n0281_p0694a24║所縛。得此定時，山河大地，明暗色空，一切事法，當
X12n0281_p0694b01║處寂滅，即是常住心性。故云究竟堅固。如法華云：
X12n0281_p0694b02║是法住法位，世間相常住。韶國師云：心外無法，滿
X12n0281_p0694b03║目青山。亦此義也。上略釋經題竟。若其翻譯筆受
X12n0281_p0694b04║等來歷，及分門科判之類，諸師既有明文，茲不繁
X12n0281_p0694b05║引。
X12n0281_p0694b06║【疏】天台曰：此經以人法為名。佛所知見，常住真心
X12n0281_p0694b07║為體；佛能知見，了了見於佛性為宗；破九法界妄
X12n0281_p0694b08║知見，顯佛法界真知見為力用；圓頓生酥為教相。
X12n0281_p0694b09║初人法為名者，人有果人、因人，如來、菩薩是也；法
X12n0281_p0694b10║有果法、因法，大佛頂、密因、萬行是也。修證了義首
X12n0281_p0694b11║楞嚴，則總該因果。初人法為名者，此經題目，首標
X12n0281_p0694b12║大佛頂，而異說多途。或有單從法釋，如義海師云：
X12n0281_p0694b13║大即法身，佛即般若，頂即解脫。作此解說，在理或
X12n0281_p0694b14║當未愜人情，以逐字分釋，破句讀故。或單從喻說，
X12n0281_p0694b15║如溫陵師所謂喻之以佛頂，使不滯於相見。作如
X12n0281_p0694b16║此說，雖謂善巧，不合經文，以經文不云猶如佛頂
X12n0281_p0694b17║故。又有單以頂法解說，如覺範等諸師，謂此經尊
X12n0281_p0694b18║無上頂法故。善則善矣，終帶牽強。今直作事釋，以
X12n0281_p0694b19║事該理，還攝得諸家一偏之義。蓋大佛頂如來者，
X12n0281_p0694b20║本指世尊頂中所現化佛也。阿難方遭邪染，心雖
X12n0281_p0694b21║明了，而力不自由，於義為著相，故遭繫縛，下文云
X12n0281_p0694b22║阿難縱強記，不免落邪思是也。如來設救頂中化
X12n0281_p0694b23║佛說呪，於義為無為，故能解脫，下文云何須待我
X12n0281_p0694b24║佛頂神呪，令汝解脫是也。阿難見佛，頂禮悲泣，啟
X12n0281_p0694c01║請十方如來得成菩提，妙奢摩他、三摩、禪那最初
X12n0281_p0694c02║方便，此實覩勝以興懷，仰果以求因故。阿難所宗
X12n0281_p0694c03║者解脫，即對病之妙藥，救苦之良津，莫尊於頂中
X12n0281_p0694c04║化佛如來得成菩提，豈非題稱如來密因乎？故如
X12n0281_p0694c05║來者，於三德為解脫。言大佛者，即釋迦報智微妙
X12n0281_p0694c06║色身也。蓋佛是覺義，於三德為般若。特言大者，謂
X12n0281_p0694c07║即法身之報也。能獲法身，故在佛名大佛，在菩薩
X12n0281_p0694c08║名大菩薩，在人名大人，初無間然者。故此首題建
X12n0281_p0694c09║言，即稱為大，蓋示阿難解脫之本也。何則？以解脫
X12n0281_p0694c10║由般若而證，般若又由法身而成。故慕解脫者，莫
X12n0281_p0694c11║先於修般若。修般若者，莫先於悟法身。故此經前
X12n0281_p0694c12║之三卷，無非明眾生本有法身邊事。其曰：則汝法
X12n0281_p0694c13║身，終成斷滅，其誰修證無生法忍？厥旨顯然。故阿
X12n0281_p0694c14║難敘悟，特云不歷僧祇獲法身，非示解脫之本乎？
X12n0281_p0694c15║四卷至六卷，無非明般若邊事。七卷至十卷，無非
X12n0281_p0694c16║明解脫邊事。蓋般若屬於修，解脫屬乎證故也。但
X12n0281_p0694c17║三法相即，經亦映帶而說。如二卷云：於奢摩他，微
X12n0281_p0694c18║密觀照，心猶未了。五卷云：空性圓明，成法解脫，解
X12n0281_p0694c19║脫法已，俱空不生。非法身兼般若，般若兼解脫言
X12n0281_p0694c20║之乎？至於論切要工夫，則又三法必俱。如曰：見見
X12n0281_p0694c21║之時，見非是見，見猶離見，見不能及。第一見字，般
X12n0281_p0694c22║若也。第二見字，法身也。見猶離見，見不能及，解脫
X12n0281_p0694c23║也。又曰：隨拔一根，脫粘內伏，則諸暗相，永不能昏。
X12n0281_p0694c24║隨拔一根，般若也。內伏，法身也。永不能昏，解脫也。
X12n0281_p0695a01║又曰：入流亡所。入，般若也。流，法身也。亡所，解脫也。
X12n0281_p0695a02║故此大字，為一經之主意。其曰：百千澄清大海，見
X12n0281_p0695a03║性周圓，遍十方國，不動周圓，妙真如性，清淨本然，
X12n0281_p0695a04║周遍法界，各各自知，心遍十方，皆從此大字上演
X12n0281_p0695a05║出。蓋此經所宗者祕藏，涅槃經云：安置諸子祕密
X12n0281_p0695a06║藏中，我亦不久自入其中。不其是乎？故大佛者，的
X12n0281_p0695a07║指說經教主也。頂釋迦，無見頂相也。如來，頂中所
X12n0281_p0695a08║現化佛也。大即法身，佛即般若，頂即解脫，如來則
X12n0281_p0695a09║解脫之中極勝解脫。如此解說，則義海之義成。不
X12n0281_p0695a10║滯於相見，而獨尊乎頂法，則二師之義亦足。此固
X12n0281_p0695a11║不涉譬喻，而文義俱符，亦可謂釋題之一快事也。
X12n0281_p0695a12║言密因者，即阿難恨多聞而厭繫縛，仰解脫以請
X12n0281_p0695a13║修方。雖屬乎修，此修即性，照性成修，此之謂歟？故
X12n0281_p0695a14║經初二兩卷，約眼以辯性，普門大士，約耳以明修。
X12n0281_p0695a15║特言密者，不過對迷以言，若約悟者，全密是顯。如
X12n0281_p0695a16║見性十義，堂堂獨露，法身妙性，舍此而誰？今借喻
X12n0281_p0695a17║釋字，令義易顯。密如蜂蜜之蜜，蜜味至甘，藏之於
X12n0281_p0695a18║華，人獨見華，而忽其蜜。惟彼黠蜂，緣華而歃，蜜名
X12n0281_p0695a19║甘露，人得而食之，愈病延年。如帝釋天園，生樹產
X12n0281_p0695a20║甘露，諸天同食，皆獲不死長生。眾生六受用根，亦
X12n0281_p0695a21║復如是。浮塵根相，顯露如華，識精元明，其猶甘露，
X12n0281_p0695a22║能悟乎此，即獲無生。大集經云：憐愍為莖智慧葉，
X12n0281_p0695a23║三昧為鬚解脫敷，菩薩蜂王食甘露，我今敬禮佛
X12n0281_p0695a24║蓮華。亦得證此意也。言修證者，一往而言，修時非
X12n0281_p0695b01║證，證不關修。再往而求，今之密因，全是佛性，照此
X12n0281_p0695b02║名修，無別有修。是則修時即證，證時即修。圓覺經
X12n0281_p0695b03║云：一切眾生，皆證圓覺。此之謂也。又證者，證驗證
X12n0281_p0695b04║明。如無生常住之理，即眾生六受用根，或不動，或
X12n0281_p0695b05║無遷等，皆可即事證驗證明故。若如溫陵師之釋，
X12n0281_p0695b06║修證與題相違者二：如來本以修證為首楞嚴，溫
X12n0281_p0695b07║陵乃以無修無證為真首楞嚴。經意本以即修證
X12n0281_p0695b08║而無修證為首楞嚴，如因果名目，決定相應，如妄
X12n0281_p0695b09║性無體，非有所依，將欲復真，欲真已非真真如性，
X12n0281_p0695b10║皆其義意。溫陵乃以有修有證為非真首楞嚴，既
X12n0281_p0695b11║非圓旨，今所不用。經顯此義，是大乘中之大乘，圓
X12n0281_p0695b12║頓中之圓頓，所謂宣勝義中真勝義性，故云了義。
X12n0281_p0695b13║言諸菩薩萬行者，上雖曰如來密因，要知即眾生
X12n0281_p0695b14║密因。蓋迷之為眾生，證之即如來，無別如來也。例
X12n0281_p0695b15║今迷此為眾生，修之即菩薩，無別菩薩也。上密因
X12n0281_p0695b16║乃萬行之正體，今萬行乃密因之助用，體用互具，
X12n0281_p0695b17║正助兼備。蓋此密因，是首楞嚴定，舉一全該，無俟
X12n0281_p0695b18║別修。雖或別修，亦未嘗出定，所謂不動寂體，現諸
X12n0281_p0695b19║威儀。而經云：有三摩提，具足萬行。豈假別修哉？首
X12n0281_p0695b20║楞嚴兩譯不同：一譯徤相分別，則義屬乎行；一譯
X12n0281_p0695b21║一切事究竟堅固，則義屬乎理；併是兩者，以言說
X12n0281_p0695b22║而詮辯之，則義屬乎教。古師所謂教行理三，悉號
X12n0281_p0695b23║楞嚴，信而有徵矣。以此而求，則一題總號，一部別
X12n0281_p0695b24║詮，教理智斷，行位因果，無非究竟堅固者也。又此
X12n0281_p0695c01║經題一十九字，究其旨歸，不無傍正，要之皆為密
X12n0281_p0695c02║因而設。謂以性顯修，以果顯因，以教顯行，以人顯
X12n0281_p0695c03║法，以助顯正。以性顯修者，大即法身，佛即般若，頂
X12n0281_p0695c04║即解脫，用此三性，以顯三修。法身即禪那，般若即
X12n0281_p0695c05║奢摩，解脫即三摩，全性起修，全修在性，大佛頂密
X12n0281_p0695c06║因也。以果顯因者，法身如來即禪那，報身如來即
X12n0281_p0695c07║奢摩，應身如來即三摩，因超果海，果徹因源，如來
X12n0281_p0695c08║密因也。以教顯行者，非了義之教，不詮了義之理，
X12n0281_p0695c09║非了義之理，不起了義之行，教行理三，悉號楞嚴，
X12n0281_p0695c10║了義密因也。以人顯法者，彰此密因，是圓頓菩薩
X12n0281_p0695c11║所修，所謂我亦從中證，非惟觀世音，諸菩薩密因
X12n0281_p0695c12║也。以助顯正者，若能正修密因，即能具足萬行，萬
X12n0281_p0695c13║行密因也。首楞嚴正歎密因，是究竟大定，總謂之
X12n0281_p0695c14║首楞嚴密因。故此一十九字，是傍正相顯，賓主互
X12n0281_p0695c15║嚴，覽別為總，一經大旨，於是乎盡，故曰大佛頂云
X12n0281_p0695c16║云。已上是別題，經是通號。梵語修多羅，此稱契經，
X12n0281_p0695c17║謂上契佛理，下契物機。又訓法訓常，是貫是攝，常
X12n0281_p0695c18║則道軌諸佛，法則德模萬靈，攝謂集斯奧義，貫謂
X12n0281_p0695c19║持理不失，由如來金口所宣，故稱經也。覺範師引
X12n0281_p0695c20║說文曰：織有經，集絲為之，經常而緯變。夫經之所
X12n0281_p0695c21║為，經而已，緯以成之，則經所不能言也。故孔子貴
X12n0281_p0695c22║神，而明之存乎其人。
X12n0281_p0695c23║第二、佛所知見常住真心為體者，凡有四意：一、是
X12n0281_p0695c24║經之張本，經初發軫即云：一切眾生皆由不知常
X12n0281_p0696a01║住真心故。二、是經之盛談，如屈指飛光驗見不動，
X12n0281_p0696a02║觀河之見童耄無遷，訖第四卷皆明常住真心故。
X12n0281_p0696a03║三、以智驗諦，體是如來妙智究盡之法，既云我以
X12n0281_p0696a04║不滅不生合如來藏，能究盡者既是常住，所究盡
X12n0281_p0696a05║者安得不常？四、以宗驗體，蓋體是宗之所歸，宗常
X12n0281_p0696a06║體亦宜常。經云：若於因地以生滅之心為本，修因
X12n0281_p0696a07║而求不生不滅之果，無有是處。因果之宗既須常
X12n0281_p0696a08║住，所歸之體安得不常？又當機發行之由，具圓、通、
X12n0281_p0696a09║常三義，彌須以常住真心為體也。
X12n0281_p0696a10║第三、佛能知見，了了見於佛性為宗者，蓋用此為
X12n0281_p0696a11║宗，非惟攝法周備，文義亦復顯然。如經初首告之
X12n0281_p0696a12║曰：不知常住真心。蓋以不知顯知，徵心之初，惟心
X12n0281_p0696a13║與目，今何所在？當機請云：發妙明心，開我道眼。如
X12n0281_p0696a14║來許云：獲妙微密性淨明心，得清淨眼。四卷云：用
X12n0281_p0696a15║世語言，入佛知見。請入華屋云：得陀羅尼，入佛知
X12n0281_p0696a16║見。如來答云：修菩薩乘，入佛知見。五卷云：知見立
X12n0281_p0696a17║知，即無明本；知見無見，斯即涅槃。復次，知見乃是
X12n0281_p0696a18║略舉，備必六根，故云生死結根，安樂妙常，同是六
X12n0281_p0696a19║根，更非他物。然根必對境，對必發識，故經云：十方
X12n0281_p0696a20║如來於十八界，一一修行，皆得菩提。此皆顯詮佛
X12n0281_p0696a21║之知見也。言攝法周備者，如知見既備六根，則耳
X12n0281_p0696a22║根在其中矣。既曰知見無見，斯即涅槃，此則六根
X12n0281_p0696a23║通須首楞大定為本，方成佛之知見。佛命文殊選
X12n0281_p0696a24║擇耳根者，蓋入道雖有多門，初心豈能遍入？故令
X12n0281_p0696b01║但於一門深入，入一無妄，彼六知根，一時清淨。然
X12n0281_p0696b02║於所入之門，又必有要，苟得其要，則與不圓根日
X12n0281_p0696b03║劫相倍。此方眾生，惟耳根最利，故文殊順機選此
X12n0281_p0696b04║耳根圓通，為入佛之知見之要門，非謂圓通但只
X12n0281_p0696b05║耳根而已。此與摩訶止觀，初心修觀，必先內心，故
X12n0281_p0696b06║於三科，揀却界入，復於五陰，又除前四，的取識陰
X12n0281_p0696b07║為所觀境，如去丈就尺，去尺就寸，伐樹得根，灸病
X12n0281_p0696b08║得穴，千枝百病，自然消殞，大同小異耳。言了了見
X12n0281_p0696b09║於佛性者，一經所詮常住真心，如見性十義，耳根
X12n0281_p0696b10║三法，皆眾生本有佛性在於根門，莫不了了分明
X12n0281_p0696b11║見，了了分明聞。能體會乎此，是為佛能知見，了了
X12n0281_p0696b12║見於佛性，無別佛知見可顯也。
X12n0281_p0696b13║第四、破九界妄知見，顯佛法界真知見為力用者，
X12n0281_p0696b14║此經破顯力用至大，破妄極至等覺，顯真直齊妙
X12n0281_p0696b15║覺。又復應知非謂別有等妙可破可顯，直指眾生
X12n0281_p0696b16║日用見聞之際，一塵不立，便名破妄極至等覺；見
X12n0281_p0696b17║性昭然，便名顯真直齊妙覺。以眾生成佛時，秪乾
X12n0281_p0696b18║盡此現前見聞上情識，秪顯此見聞上佛性故也。
X12n0281_p0696b19║如云見見之時，見非是見，秪一見見，即見佛性，即
X12n0281_p0696b20║破無明，力用豈不大乎？然此猶就宗之力用言之，
X12n0281_p0696b21║若用之力用，要顯佛說此經功用極大，能破眾生
X12n0281_p0696b22║如此疑情，能顯眾生如此佛性，能使眾生悟佛性
X12n0281_p0696b23║修行。破妄顯真至極者，如此與宗俱大也。
X12n0281_p0696b24║第五、圓頓生酥為教相者，此經說在方等，方等四
X12n0281_p0696c01║教並談，此經純談佛性，狂心若歇，歇即菩提，故約
X12n0281_p0696c02║教判為圓頓，約味判屬生酥，已如前茅與玄義中
X12n0281_p0696c03║所說，茲不重辯。○會解云：若其翻譯筆受等來歷，
X12n0281_p0696c04║及分門科判之類，諸師既有明文，茲不繁引，則知
X12n0281_p0696c05║天如師亦不廢於科判等說。今仍順古師，備釋翻
X12n0281_p0696c06║譯筆受來歷，及隨經科判云：
X12n0281_p0696c07║一名中印度那爛陀大道場經，於灌頂部錄出別行
X12n0281_p0696c08║【疏】長水曰：此別目也。印度月名，具云印特伽，此云
X12n0281_p0696c09║月邦。以此大國，形諸小國，如星中月。彼有五印，此
X12n0281_p0696c10║當中也，即一境之都名。一境之中，有多國別：最尊
X12n0281_p0696c11║大者，號摩竭提，此云大體，以總攝故；或云不害，皆
X12n0281_p0696c12║義翻也。那爛陀，此云施無厭，即龍名也。西域記云：
X12n0281_p0696c13║菴摩羅國有池，池中有龍，名施無厭。寺近彼池，故
X12n0281_p0696c14║以標號。大道場者，沙門體心修道之地也。佛滅度
X12n0281_p0696c15║後，六帝緝興，遐竦紺宇，園林普合，都建一門，主客
X12n0281_p0696c16║萬僧，住持增峻，印度名寺，莫先於此，故名曰大。灌
X12n0281_p0696c17║頂部者，彼有五部，此當其一，毗盧為主。既標部處，
X12n0281_p0696c18║尋驗可憑，無謂近翻，疑非正說。
X12n0281_p0696c19║大唐神龍元年龍集乙巳五月己卯朔二十三日辛
X12n0281_p0696c20║丑
X12n0281_p0696c21║【疏】長水曰長安。三年，則天罷政，中宗嗣位，是歲改
X12n0281_p0696c22║為神龍元年。龍集者，龍星，亦曰歲星，歲行一次也。
X12n0281_p0696c23║集，居也。乙巳，即所舍之次。朔，穌也，月死復穌。穌，生
X12n0281_p0696c24║也。
X12n0281_p0697a01║中天竺沙門般剌密諦於廣州制止道場譯
X12n0281_p0697a02║【疏】長水曰天竺，亦云乾竺、乾豆、身毒、印度等。沙門
X12n0281_p0697a03║云勤息，取生善滅惡之稱。般剌密諦，此云到彼岸。
X12n0281_p0697a04║譯者以有才智，通四方語，名曰象胥之學。四方各
X12n0281_p0697a05║有其名，今取北方掌語者也。
X12n0281_p0697a06║烏萇國沙門彌伽釋迦譯語
X12n0281_p0697a07║【疏】長水曰：國名未詳。彌伽釋迦，此云能降伏，翻梵
X12n0281_p0697a08║為華，故云譯語。其中證義，應有別錄，餘如翻譯時
X12n0281_p0697a09║年中說。
X12n0281_p0697a10║菩薩戒弟子前正諫大夫同中書門下平章事清河
X12n0281_p0697a11║房融筆授
X12n0281_p0697a12║【疏】長水曰：雖為宰官而授大乘戒者，經云：欲受國
X12n0281_p0697a13║王位時，乃至百官受位時，應先受菩薩戒，一切鬼
X12n0281_p0697a14║神救護。王身，百官之身也。資於師長，以父兄之道
X12n0281_p0697a15║事之，故云弟子。正諫者，今之諫議也。舉賢達能，大
X12n0281_p0697a16║扶進人，故曰大夫。中書，門下二省之名。平和章，明
X12n0281_p0697a17║國政之事曰平章事。筆授，或云筆受，謂以此方文
X12n0281_p0697a18║體，筆其所授梵本，緝綴潤色，令順物情，不失正理
X12n0281_p0697a19║也。初，密帝割膊藏經，至融所，苦血浸，融妻以水清
X12n0281_p0697a20║之，方得就筆。
X12n0281_p0697a21║天台曰：隨經科判，準常為三：初序分，始於如是我
X12n0281_p0697a22║聞，終於歸來佛所。第二正宗分，始於阿難見佛，終
X12n0281_p0697a23║於不戀三界。此後皆屬第三流通分也。
X12n0281_p0697a24║○（初、序，分二：初、通序六：初、指法體。）如是。○（二、顯能聞）我聞。○（三，明機感）一時。○（四稱化主）佛。○（五述住處）在室羅筏城祇桓精
X12n0281_p0697b01║舍。○（六、引同聞三：初、聲聞五：初、明類。）與大比丘眾。○（二示數）千二百五十人俱。
X12n0281_p0697b02║【觧】溫陵曰：如是之法，我從佛聞。此集者，因佛立言
X12n0281_p0697b03║證法，有所授而已，不必他說。一時之語，亦因佛立，
X12n0281_p0697b04║諸經通用，故不定指也。孤山曰：室羅筏，或云舍衛，
X12n0281_p0697b05║新翻豐德，以國豐四德：一、貨財，二、欲境，三、多聞，四、
X12n0281_p0697b06║解脫。祇，具云祇陀，正云逝多，此翻戰勝，太子之名
X12n0281_p0697b07║也。生時，父王與外國戰勝，因立美號，即須達為之
X12n0281_p0697b08║買園，造立精舍以施佛者。桓，即林也。比丘，含三義：
X12n0281_p0697b09║乞士，破惡怖魔也。長水曰：千二百五十人者，初度
X12n0281_p0697b10║陳如等五人，次度三迦葉兄弟，兼徒一千，次度舍
X12n0281_p0697b11║利弗、目犍連，各兼徒一百，次度耶舍長者等五十
X12n0281_p0697b12║人。經舉大數，故減五人。此眾並先事外道，勤苦累
X12n0281_p0697b13║劫，一無所證，纔遇佛，即得上果，故感佛恩，常隨佛
X12n0281_p0697b14║化，為常隨眾也。天如補註曰：會解之例，不以人品、
X12n0281_p0697b15║年代、先後為次第，蓋於諸家之解，互有去取，但以
X12n0281_p0697b16║所取之解，隨經文先後而插入焉。解之同者，不重
X12n0281_p0697b17║取，貴在一路貫通，如出一人之口而已。
X12n0281_p0697b18║【疏】天台曰：不必他說者，如自古釋經，有六成就、四
X12n0281_p0697b19║阿難離合等說，皆護法菩薩之所建立，馬鳴、龍樹
X12n0281_p0697b20║之所宗尚。蓋通序文通，其義亦通，而意在於別。環
X12n0281_p0697b21║師解經，多從要略，故其言如此。然以略該廣可也，
X12n0281_p0697b22║若以略斥廣，此惡乎可？學者當兩存之，庶不倍乎
X12n0281_p0697b23║聖經。今一往順長水所解，伸通其義。如是者，若兼
X12n0281_p0697b24║我聞合釋，即指法之辭也。如是之法，我從佛聞。佛
X12n0281_p0697c01║地論云：謂結集時，眾共請言：如汝所聞，當如是說。
X12n0281_p0697c02║傳法菩薩便許可言：如是當說，如我所聞離釋。如
X12n0281_p0697c03║是者，信成就也。智度論云：佛法大海，信為能入，智
X12n0281_p0697c04║為能度。信者，言是事如是；不信者，言是事不如是。
X12n0281_p0697c05║肇公亦云：信，順之辭也。信則所言之理順，順則師
X12n0281_p0697c06║資之道成，故萬行中以信為首，故云如是。又契理
X12n0281_p0697c07║契機曰如，永離過非曰是；如理而說，如理而信，故
X12n0281_p0697c08║言如是。若約今經，如來藏心，體性不動曰如，真實
X12n0281_p0697c09║義故曰是。又一切諸法，本無生滅，皆如來藏，故名
X12n0281_p0697c10║為如；離一切相，即一切法，故稱為是。更有餘義，繁
X12n0281_p0697c11║而不論。我聞者，聞成就也。我，即阿難自指五蘊假
X12n0281_p0697c12║者。然一切法，佛說無我，今稱我者，我有四種：一、凡
X12n0281_p0697c13║夫徧計，二、外道宗計，三、諸聖隨世假立賓主，四、法
X12n0281_p0697c14║身真我。經指後二，非邪慢心而有所說，故無過矣。
X12n0281_p0697c15║聞謂耳根發識聽受，雖因耳處廢別從總，故稱我
X12n0281_p0697c16║聞。無相宗說：我既無我，聞亦無聞，從緣生故，不壞
X12n0281_p0697c17║假名，即不聞聞也。若約法性，此經旨趣，傳法菩薩
X12n0281_p0697c18║以我無我不二之真我，根境非一異之妙耳，聞真
X12n0281_p0697c19║俗無礙之法門。一時者，時成就也。師資合會，說聽
X12n0281_p0697c20║究竟，總言一時。一者揀異餘時，時者隨世假立。如
X12n0281_p0697c21║來說經有無量時，不能別舉一言，略周但云一時。
X12n0281_p0697c22║涅槃經云：一時在恒河岸等。又諸方時分延促不
X12n0281_p0697c23║定，故但言一時。若約法義釋者，即說聽之時，心境
X12n0281_p0697c24║泯理，智融凡聖，如本始會。此諸二法皆一之時，不
X12n0281_p0698a01║標春夏秋冬、日月歲時，但是佛說法時。佛者，主成
X12n0281_p0698a02║就也。具云佛陀，此云覺者，謂覺了真妄性相之者，
X12n0281_p0698a03║即究竟覺也。論云：以覺心源故，名究竟覺；未覺心
X12n0281_p0698a04║源故，非究竟覺。然具三義：一自覺，覺知自心本無
X12n0281_p0698a05║生滅；二覺他，覺一切法無不是如；三覺滿，二覺理
X12n0281_p0698a06║圓，稱之為滿。佛地論中具有十義，謂具一切智、一
X12n0281_p0698a07║切種智，出煩惱障及所知障，覺了一切諸法性相，
X12n0281_p0698a08║能自開覺，亦能開覺一切有情，如睡夢覺，如蓮華
X12n0281_p0698a09║開，故稱為佛。在室羅筏城祇桓精舍者，處成就也。
X12n0281_p0698a10║處有二種：一、所化處，即筏城；二、所住處，即祇園。具
X12n0281_p0698a11║云室羅筏悉底，此云豐德，或云聞物，或云好道。此
X12n0281_p0698a12║乃城名，非是國號。以其城中多財物，好欲境，饒多
X12n0281_p0698a13║聞，豐解脫，道德名稱，五天共聞故。或云聞者城，昔
X12n0281_p0698a14║有老僊於此修道，後有少僊從其受學，厥號聞者。
X12n0281_p0698a15║老僊歿後，少僊於此建城而住，故以名焉。國都號
X12n0281_p0698a16║憍薩羅，但以就勝易彰，故舉城號。祇桓者，具云祇
X12n0281_p0698a17║陀，或云逝多制多，此云戰勝，即太子名。林主是彼，
X12n0281_p0698a18║故云勝林。桓即林也。精舍者，即沙門精行所舍處
X12n0281_p0698a19║也。謂須達買園置舍，太子捨樹造門，二人共建，以
X12n0281_p0698a20║延佛僧。與大比丘眾者，眾成就也。與者，并兼共及
X12n0281_p0698a21║也。佛與阿難及大比丘等，證非虗謬。梵云摩訶，此
X12n0281_p0698a22║具三義，謂大、多、勝也。器量尊重，天王大人之所恭
X12n0281_p0698a23║敬，故云大。徧知內外經書，故云多。勝出九十五種
X12n0281_p0698a24║外道，故言勝。比丘名含三義：乞士、怖魔、破惡。謂出
X12n0281_p0698b01║家者，上於諸佛求法，以內資令慧命增長；下於檀
X12n0281_p0698b02║越離邪正命乞食，以外資令色身無損，故云乞士。
X12n0281_p0698b03║又出家者，最初發出家心，或發菩提心，或至成佛，
X12n0281_p0698b04║皆令魔怖，失人眾故，名為怖魔。又能破斷身口七
X12n0281_p0698b05║支、九十八使業煩惱故，稱為破惡。四人已上，能作
X12n0281_p0698b06║說恣羯磨法，故名為眾。
X12n0281_p0698b07║○（三顯位）皆是無漏大阿羅漢。○（四、歎德二：初、自行。）佛子住持，善超諸有。○（二、化他二：初、現在助佛揚化。）能
X12n0281_p0698b08║於國土，成就威儀。從佛轉輪，妙堪遺囑。嚴淨毗尼，弘
X12n0281_p0698b09║範三界。○（二、未來垂應益物）應身無量，度脫眾生。拔濟未來，越諸塵累。
X12n0281_p0698b10║【觧】孤山曰：無漏者，內冥中道，不漏落二邊也。準涅
X12n0281_p0698b11║槃四依品，十地菩薩名阿羅漢。溫陵曰：華嚴歎眾
X12n0281_p0698b12║住一切菩薩智所住境，護持諸佛正法之輪，所謂
X12n0281_p0698b13║佛子住持也。法華歎眾盡諸有結，心得自在，所謂
X12n0281_p0698b14║善超諸有也。能於國土成就威儀者，隨剎現身，正
X12n0281_p0698b15║容悟物也。從佛轉輪，妙堪遺囑者，道能助化，德足
X12n0281_p0698b16║利生也。而又嚴毗尼而作範，示應身而度生，意非
X12n0281_p0698b17║利彼一時，直欲拔濟未來，使皆超諸有塵累耳。此
X12n0281_p0698b18║阿難同列之德也。凡經序眾，皆隨緣起。此經以阿
X12n0281_p0698b19║難起教，示墮婬室，疑若未能住持佛法，善超諸有，
X12n0281_p0698b20║虧威儀，汙戒律，不堪遺囑度生，拔濟未來。故因歎
X12n0281_p0698b21║同列之德，以顯阿難示迹，實無虧汙，意在拔濟也。
X12n0281_p0698b22║【疏】天台曰：二師釋歎德𫾻之太高者，以孤山判歸
X12n0281_p0698b23║法華，溫陵判歸般若法華兩間故也。不知如是等
X12n0281_p0698b24║六事名經前序，居一經之首故；亦名經後序，結集
X12n0281_p0698c01║家後安故。今正意在經前，豈以未聞楞嚴而遽歎
X12n0281_p0698c02║功德超勝如此？即法華稱最圓頓而未經開顯，敘
X12n0281_p0698c03║眾亦從小釋，楞嚴輙以過之，恐無此理。今既判歸
X12n0281_p0698c04║方等，則無漏者內冥真諦，不漏落三界也。羅漢三
X12n0281_p0698c05║種：一、慧解脫，二、俱解脫，三、無疑解脫。今揀非慧俱，
X12n0281_p0698c06║故稱為大。以大乘言之，菩薩稱佛真子，二乘猶子
X12n0281_p0698c07║而已。住一切智所住境，護持諸佛正法之輪，所謂
X12n0281_p0698c08║佛子住持也。法華嘆眾盡諸有，結心得自在，所謂
X12n0281_p0698c09║善超諸有也。能於國土成就威儀者，隨物現通，正
X12n0281_p0698c10║容悟物也。餘如舊說。若應身無量，度脫眾生，亦須
X12n0281_p0698c11║約小乘無漏神通而釋。惟其如此具德，方堪受別
X12n0281_p0698c12║請而事遠游，行等慈而不擇微賤，能轉邪而不為
X12n0281_p0698c13║邪轉。如其未然，無有蹈大人之跡而不顛倒錯亂
X12n0281_p0698c14║若阿難者。經家敘意，不在茲乎？是則歎德出當機，
X12n0281_p0698c15║一籌足矣。經前之序，胡必拘拘以涅槃華嚴為較
X12n0281_p0698c16║哉？
X12n0281_p0698c17║○（五累名）其名曰：大智舍利弗、摩訶目犍連、摩訶拘絺羅、富
X12n0281_p0698c18║樓那彌多羅尼子、須菩提、優波尼沙陀等，而為上首。
X12n0281_p0698c19║○（二、緣覺眾，　三、菩薩眾，列在別序。）復有無量辟支、無學，并其初心，同來佛所。
X12n0281_p0698c20║【觧】長水曰：舍利，此云鶖也。弗，即子也。其母名舍利，
X12n0281_p0698c21║以其眼黑白分明，轉動流利如之，故連母為名。目
X12n0281_p0698c22║犍連，姓也，此云采菽氏。名拘律陀，此云無節樹。摩
X12n0281_p0698c23║訶拘絺羅，此云大膝，乃舍利弗之舅，常論勝姊。姊
X12n0281_p0698c24║懷鶖子，論即不勝，知懷智人，寄辯母口，遂往南天
X12n0281_p0699a01║學十八經，無暇剪爪，號長爪梵志。學畢還家，而甥
X12n0281_p0699a02║已為佛弟子，起大憍慢，往佛所奪之。佛令立論，義
X12n0281_p0699a03║墮負媿，得法眼淨，成阿羅漢，獲四辯才。富樓那，父
X12n0281_p0699a04║名，此云滿。彌多羅尼，母名，此云慈。今連父母名，召
X12n0281_p0699a05║云滿慈子。須菩提云空生，生時庫藏皆空。占者云：
X12n0281_p0699a06║既善且吉。故亦云善現、善吉。優波尼沙陀，此云塵
X12n0281_p0699a07║性空。孤山曰：諸經列名不同，尚年臘則先陳如，尚
X12n0281_p0699a08║聲德則先鶖子，今從尚德之例也。長水曰：辟支，具
X12n0281_p0699a09║云辟支迦羅，此云獨覺，亦云緣覺。獨但自悟，緣依
X12n0281_p0699a10║教悟。獨覺自分二類：其利根者曰麟喻，喻麟之獨，
X12n0281_p0699a11║出無佛世，觀物變易，自覺無生。其鈍根者曰部行，
X12n0281_p0699a12║亦出無佛世，部黨而行，師徒訓化也。緣覺依佛教
X12n0281_p0699a13║觀十二緣，作流轉、還滅二種觀法者也。資中曰：此
X12n0281_p0699a14║是部行，遇佛迴向者。吳興曰：并其初心，正似師徒
X12n0281_p0699a15║共集，實部行也。
X12n0281_p0699a16║【疏】天台曰：二序分文，通序已竟，下屬別序。論此經
X12n0281_p0699a17║亦具三乘及以俗眾。第二乘內眾，常隨侍佛；王臣
X12n0281_p0699a18║等外眾，出沒不定。菩薩居兩間，輔弼揚化，而隱顯
X12n0281_p0699a19║無恒，發起緣由。既屬休夏自恣，菩薩隨機化導，必
X12n0281_p0699a20║自遠方而來；王臣設齋延佛，要須隨佛而至。經家
X12n0281_p0699a21║欲避重複，故於別序而插入焉。
X12n0281_p0699a22║○（一、別序二：初、發起遠由，二：初、夏終演法。）屬諸比丘休夏自恣，十方菩薩諮決心疑，欽奉慈
X12n0281_p0699a23║嚴，將求密義。即時如來敷坐宴安，為諸會中宣示深
X12n0281_p0699a24║奧，法筵清眾得未曾有。迦陵僊音徧十方界，恒沙菩
X12n0281_p0699b01║薩來聚道場，文殊師利而為上首。
X12n0281_p0699b02║【觧】孤山曰：自恣，律開三日，七月十四、十五、十六也。
X12n0281_p0699b03║溫陵曰：自有愆失，恣任僧舉，曰自恣。九旬禁足，莫
X12n0281_p0699b04║由覲佛，故於休夏，咨決心疑。自恣、決疑，皆所以考
X12n0281_p0699b05║九旬德業也。欽奉如來而稱慈嚴者，慈以恩言，嚴
X12n0281_p0699b06║以威言，宣示深奧，所以為楞嚴發起，如法華以無
X12n0281_p0699b07║量義為發起也。迦陵頻伽，僊禽也，其音和雅，佛音
X12n0281_p0699b08║如之。文殊，此云妙德，表根本智。楞嚴會上，為擇法
X12n0281_p0699b09║眼，故居上首也。
X12n0281_p0699b10║【疏】天台曰：深奧為此經發起者，即菩薩所求密義
X12n0281_p0699b11║也。楞嚴所說，妙在密因，開佛知見，莫尚乎此。是則
X12n0281_p0699b12║菩薩與佛，砧槌相扣，於楞嚴未舉齒，先已聊通一
X12n0281_p0699b13║線。又此一段經文，應通別兩屬：文殊師利而為上
X12n0281_p0699b14║首，屬通序；列眾，屬諸比丘；休夏自恣一段，屬別序。
X12n0281_p0699b15║蓋此經所說，最嚴者戒律，戒律所重者休夏自恣。
X12n0281_p0699b16║欲敘菩薩咨決心疑而集，不得不以休夏自恣而
X12n0281_p0699b17║為發端，則恒沙菩薩來聚道場者，為咨決心疑而
X12n0281_p0699b18║集也。古師知此經以阿難邪染為緣，浚發大教，不
X12n0281_p0699b19║知邪染之緣，正根于此。經家意明阿難大小威儀
X12n0281_p0699b20║俱失，兩門作略俱無，而欲行大人事，且曰：方行等
X12n0281_p0699b21║慈，不擇微賤，摩登伽女所以得乘其間矣。何謂大
X12n0281_p0699b22║小威儀俱失？休夏自恣，此小乘之威儀也，而阿難
X12n0281_p0699b23║方受別請；咨決心疑，此大乘之威儀也，而阿難方
X12n0281_p0699b24║遠遊不還。何謂兩門作略俱無？藏乘極果，猶諄諄
X12n0281_p0699c01║乎結制；小乘初心，當謹謹乎伴侶，而阿難方破夏
X12n0281_p0699c02║而獨行。大乘菩薩如文殊，雖三處度夏，至休夏，未
X12n0281_p0699c03║甞不住佛所而咨決心疑。阿難果何人斯，而獨異
X12n0281_p0699c04║乎是耶？故經家暗紏阿難之失，而有此五焉：一、破
X12n0281_p0699c05║夏遠遊，二、獨受別請，三、不來自恣，四、不咨決心疑，
X12n0281_p0699c06║五、強學大人作略。要知正為末世比丘與白衣居
X12n0281_p0699c07║士，學虗頭禪，無真實慧，虧威儀，蔑戒律，強學大人
X12n0281_p0699c08║作用，其過有甚於誤墮婬舍，將毀戒體者設，豈阿
X12n0281_p0699c09║難之實然乎？
X12n0281_p0699c10║○（二、王臣營齋二：初、佛應王宮。）時波斯匿王為其父王諱日營齋，請佛宮掖，自迎
X12n0281_p0699c11║如來，廣設珍羞無上妙味，兼復親延諸大菩薩。
X12n0281_p0699c12║【觧】孤山曰波斯匿，此云勝軍。溫陵曰匿。王舍，衛國
X12n0281_p0699c13║王也。宮掖，王之內庭也。於內庭延佛，敬之至也。
X12n0281_p0699c14║【疏】中川曰：仁王經波斯、匿名、月光、德行、十地也。諱日
X12n0281_p0699c15║者，曲禮云：卒哭而諱。謂諸候既葬，七月有祭於庭
X12n0281_p0699c16║廟，謂之卒哭，乃命於中宮，捨故而諱新，無敢稱名。
X12n0281_p0699c17║故匿王以其日設齋，恭延聖眾，所以資先王之靈
X12n0281_p0699c18║也。又諱日亦云忌日，祭義云：忌日必哀，稱諱如見
X12n0281_p0699c19║親。宮掖者，按唐志及宋元宮殿錄，掖皆為掖垣掖
X12n0281_p0699c20║門，而非內庭，蓋云宮城也。若按班固西都賦云：後
X12n0281_p0699c21║宮則有掖庭椒房。呂向註曰：掖庭，宮名，在天子左
X12n0281_p0699c22║右，如肘掖也。
X12n0281_p0699c23║○（二、僧應臣舍二：初、敕文殊領眾。）城中復有長者居士，同時飯僧，佇佛來應。佛敕文
X12n0281_p0699c24║殊，分領菩薩及阿羅漢，應諸齋主。○（二、闡阿難他行）惟有阿難，先受
X12n0281_p0700a01║別請，遠遊未還，不遑僧次。○（二、發起近由四：初、獨還無供。）既無上座及阿闍黎，途
X12n0281_p0700a02║中獨歸，其日無供。○（二、乞食遭攝二：初、乞食運懷三：初、俯運等慈。）即時阿難執持應器，於所遊城
X12n0281_p0700a03║次第循乞。心中初求最後檀越以為齋主，無問淨穢
X12n0281_p0700a04║剎利尊姓及旃陀羅，方行等慈，不擇微賤，發意圓成
X12n0281_p0700a05║一切眾生無量功德。
X12n0281_p0700a06║【觧】溫陵曰：此敘其悞墮婬室之由也。律制：僧遠出，
X12n0281_p0700a07║侶須三人，一上座，一軌範師。所以嚴行止，防悞失
X12n0281_p0700a08║也。鉢，曰應器。最後檀越，謂未飯僧者。平等之慈，於
X12n0281_p0700a09║己等心而化，使彼等心而施。於食等者，於法亦等，
X12n0281_p0700a10║所以能成無量功德。若摩登者，即穢而微賤。阿難
X12n0281_p0700a11║既無揀擇，所以誤墮也。剎帝利王族旃陀羅云：殺
X12n0281_p0700a12║者，即屠膾婬酒之家。
X12n0281_p0700a13║【疏】熏聞云：飯僧者，謂以食請僧飯之。四分律明請
X12n0281_p0700a14║僧有二種：謂僧次請、別請也。雖律開別請，而諸文
X12n0281_p0700a15║中多斥別請，偏讚僧次。十誦律云：別請佛及五百
X12n0281_p0700a16║羅漢，不如僧次請一似像極惡比丘。成論云：僧次
X12n0281_p0700a17║請僧，如飲海水，即飲眾流也。梵網經中亦作此說。
X12n0281_p0700a18║天竺以積財巨億為長者，守道、居正為居士。阿闍
X12n0281_p0700a19║黎有五種：一、出家，二、受戒，三、教授，四、受經，五、依止。
X12n0281_p0700a20║受戒及依止多已十夏者為之，餘皆多已五夏者
X12n0281_p0700a21║為之。
X12n0281_p0700a22║○（二仰遵訶戒）阿難已知如來世尊，訶須菩提，及大迦葉，為阿羅
X12n0281_p0700a23║漢，心不均平。欽仰如來，開闡無遮，度諸疑謗。○（三威儀如法）經彼
X12n0281_p0700a24║城隍，徐步郭門。嚴整威儀，肅恭齋法。
X12n0281_p0700b01║【觧】溫陵曰：此敘平等行慈之意也。須菩提捨貧從
X12n0281_p0700b02║富，大迦葉捨富從貧。一謂富者易施，一為貧者植
X12n0281_p0700b03║因。如來訶之，欲其心無遮限，而息不均之疑謗。故
X12n0281_p0700b04║阿難欽仰，以肅恭齋法。齋法者，齊整嚴重，次第行
X12n0281_p0700b05║乞之謂也。或局維摩經，謂非如來訶責。安知如來
X12n0281_p0700b06║不訶，獨淨名訶哉？
X12n0281_p0700b07║【疏】中川曰：分衛經明一切賢聖欲濟貧苦，故入聚
X12n0281_p0700b08║落，當乞食時，乃至入無城想，見無人想，阿難嚴整
X12n0281_p0700b09║威儀，肅恭齋法，即此謂也。
X12n0281_p0700b10║○（二、經歷遭攝）爾時阿難，因乞食次，經歷婬室，遭大幻術。摩登伽
X12n0281_p0700b11║女，以娑毗迦羅先梵天呪，攝入婬席。婬躬撫摩，將毀
X12n0281_p0700b12║戒體。
X12n0281_p0700b13║【觧】長水曰：摩登伽，義翻本性。下經云：性比丘尼是
X12n0281_p0700b14║也。溫陵曰：摩登伽，妓女也。娑毗迦羅，此云黃髮。外
X12n0281_p0700b15║道所傳幻呪，名先梵天，實妖術耳。婬躬撫摩，將毀
X12n0281_p0700b16║戒體者，以身逼近，將毀淨戒之體也。後云：心清淨
X12n0281_p0700b17║故，尚未淪溺，則將毀而已。
X12n0281_p0700b18║【疏】栢庭曰：夫是經之設，特以阿難摩登一緣。蓋其
X12n0281_p0700b19║意有二：一以後世其過徧甚，宜先示教以為之防；
X12n0281_p0700b20║一以有慧無定為未足恃，雖果位猶且不免，以為
X12n0281_p0700b21║未全道力之戒，故權設迹以救世焉，非謂聖賢實
X12n0281_p0700b22║蹈其過也。而經云將毀戒體，亦權為之辭焉。
X12n0281_p0700b23║天台曰：戒體即無作戒體也。謂授戒之時，三白四
X12n0281_p0700b24║結，身口承受，心不異緣，一作之後，更不復作。戒疏
X12n0281_p0700c01║所謂不起則已，起則性無作假色是也。今之將毀，
X12n0281_p0700c02║即四根本中第一婬戒。言將毀者，非謂當機將欲
X12n0281_p0700c03║毀之，蓋謂摩登之婬躬撫摩，將欲毀伊之戒體也。
X12n0281_p0700c04║後云：八萬行中，但毀一戒，心清淨故，尚未淪溺。以
X12n0281_p0700c05║當機初果，已斷邪婬，不入欲流，故不淪溺。
X12n0281_p0700c06║○（三、如來慈救三：初、在王宮密知。）如來知彼婬術所加。○（二、歸精舍演法二：初、齋罷歸園。）齋畢旋歸，王及大臣、長者、
X12n0281_p0700c07║居士俱來隨佛，願聞法要。○（二、現通演呪）于時世尊頂放百寶無
X12n0281_p0700c08║畏光明，光中出生千葉寶蓮，有佛化身結跏趺坐，宣
X12n0281_p0700c09║說神呪：○（三、敕將呪往護）敕文殊師利，將呪往護，惡呪消滅。○（四護歸佛所）提獎、
X12n0281_p0700c10║阿難及摩登伽歸來佛所。
X12n0281_p0700c11║【觧】資中曰：如來常儀，受請齋畢，皆為說法。今既速
X12n0281_p0700c12║歸，必有所為，故王臣大眾隨而來也。溫陵曰：頂門
X12n0281_p0700c13║為無上果光，有百寶色。謂之無畏者，能攝魔外物，
X12n0281_p0700c14║無以勝也。世尊不自說呪，而於頂光化佛說者，示
X12n0281_p0700c15║此呪乃無為心佛，無上心法也。孤山曰：登伽得益，
X12n0281_p0700c16║而經家不敘者，下文顯故。然約實行則機熟，得道
X12n0281_p0700c17║之時，由阿難牽以欲鈎，故使後入佛智也。若是大
X12n0281_p0700c18║權，則同阿難發起斯教，以益群機耳。
X12n0281_p0700c19║【疏】天台曰：如來知彼婬術所加，正明佛界機興，感
X12n0281_p0700c20║應道交也。知之一字，即如來鑒機之智，寂而常照，
X12n0281_p0700c21║無緣慈悲也。婬術所加，正明得機，此之機感，有乎
X12n0281_p0700c22║冥顯。婬術所加，人天機顯，未即起數；佛界機冥，如
X12n0281_p0700c23║地隱好堅，人無知者，惟佛天眼乃能知之。然此知
X12n0281_p0700c24║字，與下知常之知，各各自知，心遍十方之知，同是
X12n0281_p0701a01║一體。王及大臣等，俱來隨佛，願聞法要者，明此大
X12n0281_p0701a02║機，不為一己獨得滅度而發；即佛之大應，亦不為
X12n0281_p0701a03║一人開佛知見而興。歸園演呪，雖為析邪拔苦之
X12n0281_p0701a04║方，實是攝機與樂之漸。殷勤啟請十方如來楞嚴
X12n0281_p0701a05║大定，慕果以求因，仰勝以興懷，不由之而致乎！故
X12n0281_p0701a06║此一節，為一經之深脉，全題之都召也。佛敕文殊
X12n0281_p0701a07║將呪往護等者，論區區惡呪，焉用牛刀？如師子搏
X12n0281_p0701a08║獸，亦盡其力而已。然有二因緣焉：一以摩登婬俗
X12n0281_p0701a09║之舍，目連雖具大神通，所不得往；一以阿難佛界
X12n0281_p0701a10║之機，富那等雖善巧說法，所不得預。惟文殊為實
X12n0281_p0701a11║智之母，權智之父，泯是非，一境智，鑒機宜，知順逆，
X12n0281_p0701a12║具大體大用，將欲因之而開佛知見，故偏遣之。
X12n0281_p0701a13║【觧】天如補註曰：一經大分，準常為三：一、序分，二、正
X12n0281_p0701a14║宗分，三、流通分。序分，齊此下文為正宗分。蓋阿難
X12n0281_p0701a15║返省前非，啟請妙奢摩他等，政是正宗之發端也。
X12n0281_p0701a16║環師於正宗一分，又科為五：初、見道分，始於此而
X12n0281_p0701a17║止於第四卷中；二、修道分，始於第四卷中而止於
X12n0281_p0701a18║第七卷；三、證果分，始於第七卷末而止於第八卷
X12n0281_p0701a19║中；四、結經分，在證果分後；五、助道分，始於第八卷
X12n0281_p0701a20║中而止於第十卷末。正宗文竟，遂入流通，而卷終
X12n0281_p0701a21║焉。
X12n0281_p0701a22║【疏】天台曰：準桐洲集解，正宗分科為六，與溫陵所
X12n0281_p0701a23║判大同：初、依常住真心以開圓解，即見道分也；二、
X12n0281_p0701a24║依常住真心以起圓行，即修道分也；三、依正、助兩
X12n0281_p0701b01║行以分圓位，即證果分也；四、承三法既備，問名受
X12n0281_p0701b02║持，即結經分也；五、因釋餘疑，廣辯七趣，即助道分
X12n0281_p0701b03║也；六、無問自說，預明禪境，與之小異。蓋彼合禪境
X12n0281_p0701b04║為助道，此開助道為禪境爾。正宗文竟，遂入流通
X12n0281_p0701b05║焉。今依集解，惟開圓解，起圓行，多有更治。蓋前經
X12n0281_p0701b06║三卷，酬當機三止之請，雖曰開解，行隨解進，常心
X12n0281_p0701b07║雖圓，而三諦宛爾，隨聞入觀，妙行斯立。第開解有
X12n0281_p0701b08║兩翻問答：初對慶喜，明破妄顯真，約不次而次，說
X12n0281_p0701b09║三諦，酬三止，以開圓解，始於初卷，終第三卷；次對
X12n0281_p0701b10║滿慈，明從真起妄，約次而不次，說三諦，酬三止，以
X12n0281_p0701b11║開圓解，始於第四卷，終請入華屋之前。初次第中，
X12n0281_p0701b12║始于阿難見佛，頂禮悲泣至無得疲怠妙菩提路，
X12n0281_p0701b13║約真諦酬奢摩；始敷演大陀羅尼至意識界，約俗
X12n0281_p0701b14║諦酬三摩；始開示中道了義至說偈讚佛，約中諦
X12n0281_p0701b15║酬禪那。經敘阿難即解、即行、即證，一期酬三止之
X12n0281_p0701b16║請已竟。次答滿慈，不過釋餘疑以盡三諦之妙，洎
X12n0281_p0701b17║乎請入華屋去，又不過重為末世眾生曲施方便，
X12n0281_p0701b18║以開行門爾。
X12n0281_p0701b19║○（二、正宗分六：初、依常住真心以開圓解二：初、對慶喜明破妄顯真。約不次而次說三諦酬三止以開圓解三：初、阿難悔請。）阿難見佛，頂禮悲泣，恨無始來一向多聞，未全道
X12n0281_p0701b20║力，殷勤啟請十方如來得成菩提妙奢摩他、三摩、禪
X12n0281_p0701b21║那最初方便。○（二、大眾願聞）於時復有恒沙菩薩，及諸十方大阿
X12n0281_p0701b22║羅漢、辟支佛等，俱願樂聞，退坐默然，承受聖旨。
X12n0281_p0701b23║【觧】天如補註曰：奢摩他等三名，乃楞嚴大定之名
X12n0281_p0701b24║也。昔孤山甞用天台三止配之：一曰體真止，止於
X12n0281_p0701c01║真諦；二曰方便隨緣止，止於俗諦；三曰息二邊分
X12n0281_p0701c02║別止，止於中道第一義諦。以止屬於定故也。今復
X12n0281_p0701c03║釋而明之：奢摩他者，寂靜之義也；三摩者，觀照之
X12n0281_p0701c04║義也；禪那者，寂照不二之義也。義立三名，體惟一
X12n0281_p0701c05║法。舉一具三，言三即一。三一互融，故謂之妙。如是
X12n0281_p0701c06║妙修，方曰楞嚴大定。此乃一經之要旨，趣理之玄
X12n0281_p0701c07║門。阿難昧之，是以遭難。至是始以多聞小慧為恨，
X12n0281_p0701c08║而以楞嚴大定為請。然如來下文所示，別無其方。
X12n0281_p0701c09║始則決擇真妄，次則真妄和融。乃至會通藏性，深
X12n0281_p0701c10║窮萬法。直至第四卷中，皆是發明究竟之圓理而
X12n0281_p0701c11║已。蓋此圓理，乃大定之本也。吳興曰：最初方便者，
X12n0281_p0701c12║阿難所請，有通有別。通謂奢摩他等，是諸佛成道
X12n0281_p0701c13║之法也；別謂最初方便，即當機發行之由也。應知
X12n0281_p0701c14║下文，從破心見以去，酬其通請。如佛告阿難：有三
X12n0281_p0701c15║摩提，名大佛頂首楞嚴王，具足萬行。十方如來，一
X12n0281_p0701c16║門超出妙莊嚴路。汝今諦聽等至辯諸聖圓通本
X12n0281_p0701c17║根，酬其別請。如佛告大眾：吾今問汝，最初發心，悟
X12n0281_p0701c18║十八界，誰為圓通？從何方便，入三摩地等。舉要言
X12n0281_p0701c19║之，惟觀音所觀耳根圓通，是此經最初方便。舊有
X12n0281_p0701c20║多說，今無取焉。
X12n0281_p0701c21║【疏】天台曰：阿難持法藏人，示跡恒為魔嬈。此獨悲
X12n0281_p0701c22║泣者，蓋淚出痛膓，有所含恨而發，非恨佛救之不
X12n0281_p0701c23║疾也。登伽邪染之所困也，恨無始來一向多聞，未
X12n0281_p0701c24║全道力耳。苟全道力也，摩登柰我何哉！道言體也，
X12n0281_p0702a01║力言用也，有道而後有力，有體而後有用。如來已
X12n0281_p0702a02║成菩提，故能從體起用，說呪伏魔；阿難方證初果，
X12n0281_p0702a03║未全道力，故為魔力所轉。遠追其咎，過在多聞，多
X12n0281_p0702a04║聞能為道助。今為道障者，永嘉所謂分別名相不
X12n0281_p0702a05║知休，入海算沙徒自困也。小慧已自為障，矧一向
X12n0281_p0702a06║乎！矧無始乎！法華經云：我與阿難，同於空王佛所
X12n0281_p0702a07║發菩提心。我常勤精進，故成道果；阿難惟樂多聞，
X12n0281_p0702a08║故未得無漏。則無始來一向多聞，誠矣。夫人之居
X12n0281_p0702a09║恒，孰能內疚？惟其臨難，方事悔責。既以多聞小慧
X12n0281_p0702a10║自咎，宜以首楞大定為請，故經敘殷勤啟請云云。
X12n0281_p0702a11║經文照應，有道而後有力，道體屬果；有因而後有
X12n0281_p0702a12║果，菩提翻道。阿難仰果以求因，是故請三。蓋菩提
X12n0281_p0702a13║有真性、實智、方便三種之異，故於因行，亦請其三，
X12n0281_p0702a14║一一主對，函蓋相應。昔孤山法師甞用天台三止
X12n0281_p0702a15║配之，此說甚符經旨。今用圓覺三法釋成，經云：若
X12n0281_p0702a16║諸菩薩悟淨圓覺，以淨覺心取靜為行。靜即真也，
X12n0281_p0702a17║取靜即體之之義也。此與今文屈指飛光，驗見不
X12n0281_p0702a18║動，觀河之見，童耄無遷，吾不見時何不見，吾不見
X12n0281_p0702a19║之處見，見之時見非是見等義同，皆體真意也。又
X12n0281_p0702a20║云：若諸菩薩，悟淨圓覺，以淨覺心，知覺心性，及以
X12n0281_p0702a21║根塵，皆因幻化，即起諸幻，以除幻者，變化諸幻，而
X12n0281_p0702a22║開幻眾。此與今文推陰入處界，非因緣自然義同，
X12n0281_p0702a23║皆方便隨緣止意也。又云：若諸菩薩，悟淨圓覺，以
X12n0281_p0702a24║淨覺心，不取幻化，及諸靜相，了知身心，皆為罣礙，
X12n0281_p0702b01║無知覺明，不依諸礙，永得超過，礙無礙境，受用世
X12n0281_p0702b02║界，及與身心，相在塵域，如器中鍠，聲出於外，即中
X12n0281_p0702b03║道也。不取幻化，及諸靜相，即息二邊分別也。此與
X12n0281_p0702b04║今文觀七大性色真空，性空真色，清淨本然，周遍
X12n0281_p0702b05║法界義同，皆息二邊意也。孤山又曰：雖以大定為
X12n0281_p0702b06║請，然如來下文所示，別無其方，始則決擇真妄，次
X12n0281_p0702b07║則真妄和融，乃至會通藏性，深窮萬法，直至第四
X12n0281_p0702b08║卷中，皆是發明圓理而已。蓋此圓理，乃大定之本
X12n0281_p0702b09║也。蓋止不自止，由觀理以成止，修不自修，由見性
X12n0281_p0702b10║以起修，如來答之以開解，當機照之以成觀，故圓
X12n0281_p0702b11║覺三觀，一一皆云悟淨圓淨，以淨覺心，與此甚相
X12n0281_p0702b12║契合。天台所謂全性起修，全修在性是也。最初方
X12n0281_p0702b13║便者，古今議論是否無定，如長水所說有二方便：
X12n0281_p0702b14║一、信解真正為本起因，如圓覺、普賢下五章，約教
X12n0281_p0702b15║門明解為教方便，則經初四卷皆其事也；一、此方
X12n0281_p0702b16║當機發行之由，即文殊所選耳根圓通為行方便，
X12n0281_p0702b17║則經六卷是也。若吳興惟是後說，以耳根圓通為
X12n0281_p0702b18║最初方便，余則并存之，復足一以為三，乃通指初
X12n0281_p0702b19║心所修首楞大定為最初方便，即此經與圓覺所
X12n0281_p0702b20║說初心皆可修之是也。以對夫首楞三昧經十地
X12n0281_p0702b21║所修者為最後真修，故此經十住位云：以真方便
X12n0281_p0702b22║發此十心。非初心所修大定為最初方便乎？然余
X12n0281_p0702b23║後之一種，但是前之二種，前之二種合而修之，但
X12n0281_p0702b24║成後之一種。蓋行非解不導，解非行不進，目足雙
X12n0281_p0702c01║假，斯可以成真家之方便。是則余後一種，祇是長
X12n0281_p0702c02║水中之二種，豈非二解，長水所得居多乎？雖然，如
X12n0281_p0702c03║來所答，要必以解而濟乎行，若阿難所請，但在行
X12n0281_p0702c04║而不在解，則吳興所說，亦不違乎經旨。第解、行、證
X12n0281_p0702c05║三，為經家之常途，惟此經與餘經者異。蓋此經所
X12n0281_p0702c06║詮者祕藏，而開解意在法身，修行意在般若，證果
X12n0281_p0702c07║意在解脫，以阿難仰解脫而請般若，得成菩提妙
X12n0281_p0702c08║定是也。如來答中，先以法身之解者，示般若之照
X12n0281_p0702c09║非法身而不圓，解脫之果非法身而不滿。故慕解
X12n0281_p0702c10║脫者，莫先於修般若；修般若者，莫先於悟法身。能
X12n0281_p0702c11║悟法身，則修般若，證解脫，如取物而持左券。故善
X12n0281_p0702c12║照法身者，即般若，即解脫，一舉而兩得。天台云：直
X12n0281_p0702c13║法身非法身，法身必具般若、解脫。即今經三諦而
X12n0281_p0702c14║一諦也。又云：直般若非般若，般若必具法身、解脫。
X12n0281_p0702c15║即今經三止而一止也。又云：直解脫非解脫，解脫必
X12n0281_p0702c16║具法身、般若。即今經三涅槃而一涅槃也。以是而
X12n0281_p0702c17║知，今此三止即三般若，直通十地及以等妙，無謂
X12n0281_p0702c18║止觀但被初機而已。故纓珞經云：等覺照寂，妙覺
X12n0281_p0702c19║寂照。寂照非止觀乎？交光正脉懸解中，大非天如
X12n0281_p0702c20║會解，謂如來所答前四卷，皆明奢摩他性定道理，
X12n0281_p0702c21║只言性而未言修，會解硬配三止，甚違經旨。不知
X12n0281_p0702c22║會解此文，但云前之四卷皆是發明圓理，蓋此圓
X12n0281_p0702c23║理乃大定之本，何曾硬配三觀？余所深服天如者，
X12n0281_p0702c24║無論餘文，只此數言，可以定一經修性解行之大
X12n0281_p0703a01║旨，後世所說，豈能過之？然則謂其未盡經旨，可也；
X12n0281_p0703a02║斥其盡非，故不可也。已如前茅廣破，細翫彼文，自
X12n0281_p0703a03║知大途。
X12n0281_p0703a04║○（三、如來演說二：初、酬請開示以發圓解三：初、約真諦明破妄顯真以酬奢摩二：初、約七處妄計破妄心無所密示真心五：初、審問發心二：初、問。）佛告阿難：汝我同氣，情均天倫。當初發心，於我法
X12n0281_p0703a05║中見何勝相，頓捨世間深重恩愛？○（二答）阿難白佛：我見
X12n0281_p0703a06║如來三十二相，勝妙殊絕，形體映徹，猶如琉璃。常自
X12n0281_p0703a07║思惟：此相非是欲愛所生。何以故？欲氣麤濁，腥臊交
X12n0281_p0703a08║遘，膿血雜亂，不能發生勝淨妙明紫金光聚。是以渴
X12n0281_p0703a09║仰，從佛剃落。
X12n0281_p0703a10║【觧】溫陵曰：阿難，此云慶喜，斛飯王之子。如來成道，
X12n0281_p0703a11║夜生淨飯。既聞太子成道，斛飯又奏宮中生男。舉
X12n0281_p0703a12║國欣慶，因名慶喜。是佛堂弟，故云同氣。同氣，共本
X12n0281_p0703a13║也。天倫，兄弟也。吳興曰：阿難既厭多聞，而欣妙定。
X12n0281_p0703a14║如來欲談是義，先詰妄緣。故問發心見相之由，為
X12n0281_p0703a15║止散入寂之本。迷解之要，並在於茲。孤山曰：見相
X12n0281_p0703a16║實有，生滅宛然。緣此發心，安趨常果。故下經云：若
X12n0281_p0703a17║於因地，以生滅心為本，修因而求佛乘，不生不滅，
X12n0281_p0703a18║無有是處。天如補註曰：阿難見相，乃緣塵分別之
X12n0281_p0703a19║見。其所發心，即妄想攀緣之心。後文七徵八辯，重
X12n0281_p0703a20║重逐破者，此也。
X12n0281_p0703a21║【疏】天台曰：如來問阿難發心見相之由，先敘俗中
X12n0281_p0703a22║至親，故曰情均天倫；次敘法中至親，故曰於我法
X12n0281_p0703a23║中。意問俗親，則以恩愛為深重，今捨深重而趣乎
X12n0281_p0703a24║法，必有勝於父母妻子恩愛之深重者，特不知見
X12n0281_p0703b01║何勝相，頓捨世間深重恩愛也。阿難所答，則以相
X12n0281_p0703b02║好從清淨之所生，恩愛從麤濁之所得，一昇一降，
X12n0281_p0703b03║自不為倫，由是頓捨世間恩愛，亦可謂挹流而得
X12n0281_p0703b04║源，聞香而得根矣。然而孤山云見相實有，生滅宛
X12n0281_p0703b05║然，緣此發心，安趣常果者，此原阿難分別事識生
X12n0281_p0703b06║起之因，從六塵而有，如黠師子，先除塊本，雖似破
X12n0281_p0703b07║相，原是破識。而交光輙斥之云，盡將破識之旨，轉
X12n0281_p0703b08║為破相之宗，此不徒吹毛求疵，抑且不知妄本矣。
X12n0281_p0703b09║然不能無失者，不可以阿難一人之非，而槩非佛
X12n0281_p0703b10║之相好。如般若云：若以色見我，以音聲求我，是人
X12n0281_p0703b11║行邪道，不能見如來。相好果何過哉？過在以色以
X12n0281_p0703b12║聲求之也。若天如分明指出為分別之見，攀緣之
X12n0281_p0703b13║心，作下文重重徵破之本，可謂提綱挈領，深見旨
X12n0281_p0703b14║歸。而交光特掩人之善，亦獨何哉？
X12n0281_p0703b15║○（二、直示常心）佛言：善哉阿難！汝等當知，一切眾生，從無始來，生
X12n0281_p0703b16║死相續，皆由不知常住真心，性淨明體，用諸妄想。此
X12n0281_p0703b17║想不真，故有輪轉。
X12n0281_p0703b18║【觧】孤山曰：常住真心，即下文如來藏心，圓融三諦
X12n0281_p0703b19║也。用諸妄想，謂九界眾生，不達此三，本惟一念，於
X12n0281_p0703b20║是六趣見其俗，二乘見其真，菩薩見其中，皆由不
X12n0281_p0703b21║了圓融，妄生取著，故致輪轉二種生死。
X12n0281_p0703b22║【疏】天台曰：善哉阿難者，如來將示第一義諦，先以
X12n0281_p0703b23║大慈哀憫之辭與而進之也。常住真心，即圓融三
X12n0281_p0703b24║諦之體。要而言之，下文所顯真心真見，所謂則汝
X12n0281_p0703c01║今者，識精元明，能生諸緣，緣所遺者是也。用諸妄
X12n0281_p0703c02║想，要而言之，下文所破妄心妄見，所謂則汝今者，
X12n0281_p0703c03║用攀緣心為自性者是也。為下文開圓解作張本。
X12n0281_p0703c04║不知正為顯知，為下文開圓行作張本。蓋能知此
X12n0281_p0703c05║體，則用諸真如；不知此體，則用諸妄想。一經大體
X12n0281_p0703c06║大用，盡於此也。若論文意生起，阿難既忻妙定，如
X12n0281_p0703c07║來前文問以發心者，蓋萬行以發心為之始，發心
X12n0281_p0703c08║正，凡所修行，無不皆正。阿難既答緣相發心，如來
X12n0281_p0703c09║繼此而示之以常心者，蓋發心以開解為之本，開
X12n0281_p0703c10║解妙，則心無不真。故天台家所立十乘觀法，以觀
X12n0281_p0703c11║不思議境為之始，以真正發心為之次，然後示之
X12n0281_p0703c12║以善巧安心止觀，與此甚相符合。如來之意，謂阿
X12n0281_p0703c13║難所請三止，既以如來得成菩提者為言，不可謂
X12n0281_p0703c14║之不善巧；所發之心，既緣如來相好而起，亦不可
X12n0281_p0703c15║謂之不正。特未知其真乎，不真乎。果真乎，即當進
X12n0281_p0703c16║之以真，則妙奢摩他不數言而足。果不真乎，即當
X12n0281_p0703c17║首破其妄，然後進之以真。但如來大慈，不欲人蹈
X12n0281_p0703c18║之於妄。不欲人蹈妄，不若先聊示之以真。使上根
X12n0281_p0703c19║利智，一言之下，心地開通。則楞嚴妙定，亦不煩數
X12n0281_p0703c20║言而足。豈不偉哉。故如來嗣發心而告之曰，善哉
X12n0281_p0703c21║阿難（云云）。此不知字，與下第三卷阿難聞法領悟
X12n0281_p0703c22║中，各各自知心遍十方知字相照應。此中不知，是
X12n0281_p0703c23║知見立知，即無明本之知。下文之知，是知見無見，
X12n0281_p0703c24║斯即涅槃之知。所謂正遍知也。須知此經明阿難
X12n0281_p0704a01║觀境發心立行有兩番。初番觀境，既執心在內在
X12n0281_p0704a02║外，不知妄心無所無體。心既妄矣，則發心立行，無
X12n0281_p0704a03║非是妄。次番既示以妙境，而各各開悟。然後說偈
X12n0281_p0704a04║讚佛，而云妙湛總持不動尊等（云云）。又繼之以發
X12n0281_p0704a05║四弘誓願，而云願今得果成寶王，還度如是恒沙
X12n0281_p0704a06║眾。發願既竟，釋疑既畢。請入華屋，重開行門。則若
X12n0281_p0704a07║觀境，若發心，若止觀，至於破法遍識通塞等十乘，
X12n0281_p0704a08║莫不皆正矣。噫，智者所立十乘，豈果有意求合於
X12n0281_p0704a09║此經。蓋契理契機之教，不求合而自無不合，有如
X12n0281_p0704a10║此也。
X12n0281_p0704a11║○（三、勸進直心二：初、勸令直答。）汝今欲研無上菩提真發明性，應當直心酬我所
X12n0281_p0704a12║問。○（二、引佛明益）十方如來，同一道故，出離生死，皆以直心。心言
X12n0281_p0704a13║直故，如是乃至終始地位，中間永無諸委曲相。
X12n0281_p0704a14║【疏】長水曰：諸佛同道，脫苦得樂，皆由直心者，此有
X12n0281_p0704a15║二種：一、發言無虗假；二、向理之心，無別岐路。今此
X12n0281_p0704a16║經意，須具二焉，始令發言無妄，終成向理心絕，方
X12n0281_p0704a17║為十方道同。孤山曰：言者，心之聲，由心直故所言
X12n0281_p0704a18║直。三諦真常名心直，了義頓說名言直，由此心言，
X12n0281_p0704a19║乃能趣道。
X12n0281_p0704a20║○（四、勘定直否二：初、問。將何見樂二：初、問。）阿難！我今問汝，當汝發心，緣於如來三十二相，將
X12n0281_p0704a21║何所見？誰為愛樂？○（次答）阿難白佛言：世尊！如是愛樂，用
X12n0281_p0704a22║我心目。由目觀見如來勝相，心生愛樂，故我發心，願
X12n0281_p0704a23║捨生死。
X12n0281_p0704a24║【觧】泐潭曰：此正陳妄體也。目即眼根，心即意識。根
X12n0281_p0704b01║識虗妄，猶如空華。若執有體，能見能樂，豈惟迷於
X12n0281_p0704b02║法空，亦起我人見愛。故後文云：六為賊媒，自劫家
X12n0281_p0704b03║寶。無始虗習，住地無明，皆由根識，更非他物。想相
X12n0281_p0704b04║為塵，識情為垢，生死輪轉，莫不由斯。故下推徵，令
X12n0281_p0704b05║知虗妄。
X12n0281_p0704b06║【疏】天台曰：觀諸師之釋，遽欲於見相發心，以正阿
X12n0281_p0704b07║難之妄。不知如來大慈，辭不逼迫，且放過一著，又
X12n0281_p0704b08║且方便真實開示常住真心，要使阿難依常心以
X12n0281_p0704b09║進乎解，依圓解以發乎心，依圓誓以造乎行，則首
X12n0281_p0704b10║楞大定，不俟多辭而入矣。蓋發心自有多種，如止
X12n0281_p0704b11║觀說，有見種種相好而發心者，有聞種種法而發
X12n0281_p0704b12║心者，乃至第十（云云）。見相又有四種，有見父母生
X12n0281_p0704b13║身而發心者，有見勝應而發心者，有見報身而發
X12n0281_p0704b14║心者，有見法身而發心者。今阿難所見，即父母生
X12n0281_p0704b15║身。然四教雖有不同，莫不同以一父母生身為境，
X12n0281_p0704b16║解圓則圓，解偏則偏。故如來先標常心以為張本，
X12n0281_p0704b17║然後誨敕阿難，當以直心酬我所問。使阿難果能
X12n0281_p0704b18║依常住而發心，一以直心酬佛所問，如栢庭所謂
X12n0281_p0704b19║我以心見，見佛惟心，我心遍於佛身，佛身現我心
X12n0281_p0704b20║內，心不自知心，佛不自見佛，心有想則痴，無想則
X12n0281_p0704b21║泥洹，是真見佛，如般舟所云者。又能了知如來之
X12n0281_p0704b22║身，前際不來，後際不去，今亦不住，不觀色，不觀色
X12n0281_p0704b23║如，不觀色性等，如維摩經所謂者。是則依於佛慧，
X12n0281_p0704b24║不以二相見於如來，惟依心現，不離真如。能如是
X12n0281_p0704c01║見，如是答者，則七處徵心，八還辯見之說，無從生
X12n0281_p0704c02║起，亦何有於是經？惟阿難將發起是教，特閟其妙
X12n0281_p0704c03║解，姑以緣心酬其所問，則曰如是愛樂，用我心目，
X12n0281_p0704c04║安能契本有常住真心哉？
X12n0281_p0704c05║○（二問心目所在二：初問，四：初法。）佛告阿難：如汝所說，真所愛樂，因於心目。若不識
X12n0281_p0704c06║知心目所在，則不能得降伏塵勞。○（二譬）譬如國王為賊
X12n0281_p0704c07║所侵，發兵討除，是兵要當知賊所在。○（三合）使汝流轉，心
X12n0281_p0704c08║目為咎。○（四問）吾今問汝：唯心與目，今何所在？
X12n0281_p0704c09║【觧】孤山曰：王譬真心，賊譬妄想。真為妄轉，如國被
X12n0281_p0704c10║賊侵；發兵討除，喻修大定。汝合國王，心目合賊。
X12n0281_p0704c11║【疏】天台曰：此喻設得極好，總喻得下文七翻破心
X12n0281_p0704c12║無所，三處破心無體。蓋有賊必有所居巢穴，初攻
X12n0281_p0704c13║其內，則逃遁於外；次攻其外，則遁於潛根；以至攻
X12n0281_p0704c14║其中間，則漫散四方而無所著；至攻無所著，則巢
X12n0281_p0704c15║傾穴破，以為流賊。夫賊至於流，則絕之必矣。故下
X12n0281_p0704c16║三處破心無體，皆所以設正設奇，降伏塵勞之良
X12n0281_p0704c17║䇿。至於因見顯心，因心顯見去，此又撫字之嘉謨，
X12n0281_p0704c18║用文之仁聖也。
X12n0281_p0704c19║○（二答）阿難白佛言：世尊！一切世間十種異生，同將識心
X12n0281_p0704c20║居在身內。縱觀如來青蓮華眼，亦在佛面。我今觀此
X12n0281_p0704c21║浮根四塵，秪在我面。如是識心，實居身內。
X12n0281_p0704c22║【觧】溫陵曰：謂心在內，目在外，自眾生至如來、阿難
X12n0281_p0704c23║皆然，文互見也。異生有十二類，除土木空散，非心
X12n0281_p0704c24║眼倫也。天如補註曰：浮根四塵，言眼也。詳見第四
X12n0281_p0705a01║卷中。
X12n0281_p0705a02║【疏】熏聞云：青蓮華眼，天竺有青蓮華，其葉修而復
X12n0281_p0705a03║廣，青白分明，有大人目相，故以為喻。
X12n0281_p0705a04║天台曰：阿難是多聞人，佛有所問而言不亂答，故
X12n0281_p0705a05║內則審定其所見，外則引同乎眾人。識心在內既
X12n0281_p0705a06║均乎有情，佛屬有情，理豈不然？故曰：一切世間十
X12n0281_p0705a07║種異生，同將識心居在身內。眼根在面既同乎善
X12n0281_p0705a08║逝，生侔佛相，事非頓異，故曰：縱觀如來青蓮華眼
X12n0281_p0705a09║亦在佛面。引同己成，然後結歸自己，云：我今觀此
X12n0281_p0705a10║浮根四塵秪在我面，如是識心實居身內。要知阿
X12n0281_p0705a11║難尊者其猶慣竊偷兒，豈肯一鞫成招？釋迦世尊
X12n0281_p0705a12║其猶法家老吏，須假三翻成案。初問發心，乃以見
X12n0281_p0705a13║相為答。夫發心出家，孰不因相？遽正其妄，誠心未
X12n0281_p0705a14║服。次問將何所見？誰為愛樂？答云：用我心目。凡厥
X12n0281_p0705a15║有生，無問聖凡，孰不因眼而見？因心而知？遽正其
X12n0281_p0705a16║妄，誠心亦未肯服。惟問心目何在？則答之云：心在
X12n0281_p0705a17║身內，眼在其面。阿難到此，情盡辭窮，贓物畢露，而
X12n0281_p0705a18║一力成招如來，下文七翻重重逐破，得以藉口矣。
X12n0281_p0705a19║○（三、廣破心眼二：初、正破妄心之所二：初、立例三：初、定內外。）佛告阿難：汝今現坐如來講堂，觀祇陀林，今何所
X12n0281_p0705a20║在？世尊！此大重閣清淨講堂，在給孤園。今祇陀林，實
X12n0281_p0705a21║在堂外。○（二定先後）阿難！汝今堂中先何所見？世尊！我在堂中
X12n0281_p0705a22║先見如來，次觀大眾，如是外望方矚林園。○（三定因由）阿難！汝
X12n0281_p0705a23║矚林園，因何所見？世尊！此大講堂，戶牖開豁，故我在
X12n0281_p0705a24║堂，得遠瞻見。
X12n0281_p0705b01║【觧】溫陵曰：定內外境，欲明在內之心，當次第見。定
X12n0281_p0705b02║先後見，欲破在內之心，不先見內。汝矚等皆且引
X12n0281_p0705b03║事辯定，下乃牒破。
X12n0281_p0705b04║【疏】天台曰：阿難所計心在內而眼在面，如來則先
X12n0281_p0705b05║破在內之心，七處之文是也。若破在面之眼，則寄
X12n0281_p0705b06║在顯示見性之先而說。今疏則約阿難雙計心眼
X12n0281_p0705b07║以為之。科云：初、正破妄心之所；二、寄破妄見之所。
X12n0281_p0705b08║及至下文，則又順頓示見性常住妙明之義，而更
X12n0281_p0705b09║為追破見性是心非眼，以二文破顯，各有傍正故
X12n0281_p0705b10║也。
X12n0281_p0705b11║○（次正破二：初慰許。）爾時世尊在大眾中，舒金色臂，摩阿難頂，告示阿
X12n0281_p0705b12║難及諸大眾：有三摩提，名大佛頂首楞嚴王，具足萬
X12n0281_p0705b13║行，十方如來一門超出妙莊嚴路。汝今諦聽。阿難頂
X12n0281_p0705b14║禮，伏受慈旨。
X12n0281_p0705b15║【觧】溫陵曰：三摩提，亦云三摩地，亦云三昧，此云正
X12n0281_p0705b16║定。首楞三昧，千聖共由，故曰一門。妙莊嚴海，由此
X12n0281_p0705b17║而至，故謂之路。孤山曰：阿難向以三名為請，今如
X12n0281_p0705b18║來但舉三摩提者，圓融三止，舉一即三，故下文奢
X12n0281_p0705b19║摩他路，其意亦爾。
X12n0281_p0705b20║【疏】天台曰：此段經文，有謂倒置，合移於問發心之
X12n0281_p0705b21║前，此說非也。蓋此經以破妄顯真為力用，前問發
X12n0281_p0705b22║心等為破妄作序，示常心為顯真作序。但顯真為
X12n0281_p0705b23║傍，破妄為正，妄賊已露，方事逐破。故知七徵為妙
X12n0281_p0705b24║定之正文，如來于此許說誡聽，文不為倒。先摩頂
X12n0281_p0705c01║者，以七處所徵，皆當機尋常所守，今將逐破，恐其
X12n0281_p0705c02║怖畏失守，故安慰之。又將開示無上頂法，故摩頂
X12n0281_p0705c03║以表之。有三摩提等者，舉全題以示也。三摩即密
X12n0281_p0705c04║因，大佛頂題之始，首楞嚴王題之終。具足萬行，備
X12n0281_p0705c05║舉中間一門，超出即修證也。不言菩薩，以如來該
X12n0281_p0705c06║之。前以三止釋密因，義得于此，門之與路，皆三摩
X12n0281_p0705c07║也。蓋總指一經所說，三止大定，最尊無上，能徤相
X12n0281_p0705c08║分別，至堅至固，但修此法而自具萬行，三世諸佛
X12n0281_p0705c09║莫不由斯以成正覺也。故知七處雖曰破妄，密已
X12n0281_p0705c10║顯真，所謂妄賊既除，真王得顯，無生之理，于此見
X12n0281_p0705c11║矣。
X12n0281_p0705c12║○（次正說為二：初破正計在內二：初正破二：初立例按定。）佛告阿難：如汝所言，身在講堂，戶牖開豁，遠矚林
X12n0281_p0705c13║園。亦有眾生，在此堂中，不見如來，見堂外者。阿難答
X12n0281_p0705c14║言：世尊在堂，不見如來，能見林泉，無有是處。○（次循例正破二：初牒執。）阿難！
X12n0281_p0705c15║汝亦如是。汝之心靈，一切明了。若汝現前所明了心，
X12n0281_p0705c16║實在身內。○（二、例破二：初、雙難二：初、無內見二：初、立。）爾時先合了知內身。○（二破）頗有眾生，先見
X12n0281_p0705c17║身中，後觀外物？○（二、無內知二：初、立二：初、縱無內見。）縱不能見心肝脾胃。○（二應有內知）爪生髮長，
X12n0281_p0705c18║筋轉脉搖，誠合明了。○（二破）如何不知？○（二反責）必不內知，云何
X12n0281_p0705c19║知外？○（二、結破）是故應知，汝言覺了能知之心住在身內，無
X12n0281_p0705c20║有是處。
X12n0281_p0705c21║【觧】溫陵曰：心在身內，合見身中，頗猶可也。引眾以
X12n0281_p0705c22║問，決不能也。心胃內藏，縱不能知，爪脉外浮，云何
X12n0281_p0705c23║不曉？既不內知，果非在內矣。天如補註曰：前文雙
X12n0281_p0705c24║呈心目所在，今乃先破妄心。雖曰破妄心，而但言
X12n0281_p0706a01║此心無有處所，却不顯言此心是妄，要引阿難處
X12n0281_p0706a02║處推呈，令其情盡而理窮也。由是直至七處徵心
X12n0281_p0706a03║之後，始告之曰：此非汝心等。然則七處逐破者，且
X12n0281_p0706a04║破妄心無所在也。
X12n0281_p0706a05║【疏】孤山曰：欲破執心在內，故汎指其人以例之。按
X12n0281_p0706a06║定阿難之答也，身喻內心，堂喻人身，林喻外物。
X12n0281_p0706a07║天台曰：心在內，此當機之正計也。一切凡夫，莫不
X12n0281_p0706a08║皆然。經云：決定惑為色身之內是也。若後之六徵，
X12n0281_p0706a09║乃是轉計，非本心也。故今總科為二：初破正計在
X12n0281_p0706a10║內，次破轉計六處，庶令讀者知其大途。
X12n0281_p0706a11║○（二、破轉計六處六：初、破在外三：初、轉計三：初、因破轉計。）阿難稽首而白佛言：我聞如來如是法音，悟知我
X12n0281_p0706a12║心實居身外。○（二、立喻例顯二：初、喻例。）所以者何？譬如燈光然於室中，是燈
X12n0281_p0706a13║必能先照室內，從其室門，後及庭際。○（二合法）一切眾生，不
X12n0281_p0706a14║見身中，獨見身外。亦如燈光，居在室外，不能照室。○
X12n0281_p0706a15║（三、結意請政）是義必明，將無所惑，同佛了義，得無妄耶？○（二、正破二：初、立例按定。）佛告阿
X12n0281_p0706a16║難：是諸比丘，適來從我室羅筏城，循乞摶食，歸祇陀
X12n0281_p0706a17║林，我已宿齋。汝觀比丘，一人食時，諸人飽不？阿難答
X12n0281_p0706a18║言：不也。世尊！何以故？是諸比丘，雖阿羅漢，軀命不同，
X12n0281_p0706a19║云何一人，能令眾飽？
X12n0281_p0706a20║【觧】溫陵曰：因破非內，復生妄計，謂心在外，彼食不
X12n0281_p0706a21║能飽，此則外心不能知身矣。宿，預也。食有四種：摶，
X12n0281_p0706a22║即段也。有形段可摶取揀，非思食、識食等也。孤山
X12n0281_p0706a23║曰：前云受請，今言從我乞食者，提奬、阿難在赴請
X12n0281_p0706a24║日，為彼演法，事應隔宵，故指即日循乞為例。我已
X12n0281_p0706b01║宿齋者，即我一人已飽也。
X12n0281_p0706b02║【疏】孤山又云：齋乃經宿方食，故曰宿齋。谷響云：謂
X12n0281_p0706b03║待明相，故加宿之一字，足顯齋義。纂謂今日明相
X12n0281_p0706b04║現時，方可得食。
X12n0281_p0706b05║○（二、循例破執二：初、牒執。）佛告阿難：若汝覺了知見之心，實在身外。○（二、例破三：初、以理定其相外。）身心
X12n0281_p0706b06║相外，自不相干。則心所知，身不能覺。覺在身際，心不
X12n0281_p0706b07║能知。○（二、約見驗其相知。）我今示汝兜羅綿手，汝眼見時，心分別不？阿
X12n0281_p0706b08║難答言：如是。世尊！○（三、約相知，難其在外。）佛告阿難：若相知者，云何在外？
X12n0281_p0706b09║○（三、結破）是故應知，汝言覺了能知之心住在身外，無有是
X12n0281_p0706b10║處。
X12n0281_p0706b11║【觧】溫陵曰：身心相外下，辯其非外也。我今示汝下，
X12n0281_p0706b12║驗非外也。兜羅，此云細香，其綿色如霜，佛手柔軟
X12n0281_p0706b13║如之。
X12n0281_p0706b14║○（二、破潛根三：初、轉計二：初、領破轉計。）阿難白佛言：世尊！如佛所言：不見內故，不居身內。
X12n0281_p0706b15║身心相知，不相離故，不在身外。我今思惟，知在一處。
X12n0281_p0706b16║○（二、因徵廣敘二：初、佛徵其處。）。佛言：處今何在？○（二、敘義立，例二：初、正敘立。）阿難言：此了知心，既不知內，而
X12n0281_p0706b17║能見外。如我思忖，潛伏根裡。猶如有人，取琉璃椀，合
X12n0281_p0706b18║其兩眼，雖有物合，而不留礙。彼根隨見，隨即分別。○
X12n0281_p0706b19║（二翻前難。）然我覺了能知之心不見內者，為在根故。分明矚外
X12n0281_p0706b20║無障礙者，潛根內故。
X12n0281_p0706b21║【觧】長水曰：琉璃喻根，眼喻於心。眼根色淨，不礙於
X12n0281_p0706b22║心；同琉璃椀，不礙於眼。隨照一境，心隨根知。
X12n0281_p0706b23║○（二、逐破二：初、立例按定。）佛告阿難：如汝所言，潛根內者，猶如琉璃。彼人當
X12n0281_p0706b24║以琉璃籠眼，當見山河，見琉璃不？如是，世尊！是人當
X12n0281_p0706c01║以琉璃籠眼，實見琉璃。○（二、循例破執二：初、牒執。）佛告阿難：汝心若同琉璃
X12n0281_p0706c02║合者。○（二例破）當見山河，何不見眼？若見眼者，眼即同境，不
X12n0281_p0706c03║得成隨。若不能見，云何說言此了知心潛在根內，如
X12n0281_p0706c04║琉璃合？○（三、結破）是故應知，汝言覺了能知之心，潛伏根裡，
X12n0281_p0706c05║如琉璃合，無有是處。
X12n0281_p0706c06║【觧】真際曰：此責阿難有法喻不齊之過，喻見琉璃
X12n0281_p0706c07║法不見根。縱許見根，根即是境。若是境者，不得言
X12n0281_p0706c08║隨。以前文云：彼根隨見，隨即分別故。溫陵曰：事理
X12n0281_p0706c09║俱違，非潛根矣。
X12n0281_p0706c10║○（三、破內外三：初、轉計二：初、陳執。）阿難白佛言：世尊！我今又作如是思惟：是眾生身，
X12n0281_p0706c11║腑臟在中，竅穴居外，有藏則暗，有竅則明。今我對佛，
X12n0281_p0706c12║開眼見明，名為見外；閉眼見暗，名為見內。○（二請裁）是義云
X12n0281_p0706c13║何？
X12n0281_p0706c14║【觧】吳興曰：初計心在身內，佛以不見腑臟為破。次
X12n0281_p0706c15║計在外，復招身心相離之難。又計潛根，且乖琉璃
X12n0281_p0706c16║籠眼之喻。今立內外，欲免前三之過也。何者？良以
X12n0281_p0706c17║有藏則暗，故見暗時，即名為內，何必須見內之物
X12n0281_p0706c18║耶？有竅則明，故見明時，即名為外，豈應更責外不
X12n0281_p0706c19║相干耶？內外若成，自顯此心，不在一處，亦異潛根
X12n0281_p0706c20║也。然則雖云見外，所執心體，還成在內，以開眼見
X12n0281_p0706c21║明，不同燈在室外。故泐潭曰：白虎通云：五臟，即肝、
X12n0281_p0706c22║心、肺、腎、脾。六腑者，即五臟之宮府也。胃為脾之府，
X12n0281_p0706c23║膀胱為腎之府，三焦為命之府，膽為肝之府，大小
X12n0281_p0706c24║腸為心府、肺府也。溫陵曰：復計心在內，故以見暗
X12n0281_p0707a01║為見腑臟也。下約三節破之。
X12n0281_p0707a02║○（二、逐破二：初、約外見破二：初、明眼對非內二：初、明在前非內。）佛告阿難：汝當閉眼見暗之時，此暗境界，為與眼
X12n0281_p0707a03║對？為不對眼？若與眼對，暗在眼前，云何成內？○（次顯成內有過）若成
X12n0281_p0707a04║內者，居暗室中，無日月燈。此室暗中，皆汝焦腑。○（二、明不對非見。）若
X12n0281_p0707a05║不對者，云何成見？
X12n0281_p0707a06║【觧】溫陵曰：汝當下，問之；若與下，難之；若不下，結也。
X12n0281_p0707a07║○（二、約內對破二：初、牒執。）若離外見，內對所成。○（二、逐破二：初、正破二：初、例難。）合眼見暗，名為身中。開眼
X12n0281_p0707a08║見明，何不見面？○（二、結責）若不見面，內對不成。
X12n0281_p0707a09║【觧】溫陵曰：眼前之境名外見，身內之境名內對。前
X12n0281_p0707a10║以對眼為外，不得成內。今縱離外見而成內對，即
X12n0281_p0707a11║是眼能返觀。且合能返觀身中，則開應返觀己面。
X12n0281_p0707a12║若不爾者，義不成矣。
X12n0281_p0707a13║○（二、縱破三：初、見面則心應在空。）見面若成，此了知心及與眼根乃在虗空，何成在
X12n0281_p0707a14║內？○（二、在空則自他相混二：初、在空非自過。）若在虗空，自非汝體。○（次我見同汝過）即應如來今見汝面，亦
X12n0281_p0707a15║是汝身。○（三、在空則眼非身覺二：初、直破眼覺非身。）汝眼已知身合非覺。○（二轉計兩覺有異）必汝執言，身眼兩
X12n0281_p0707a16║覺應有二知，即汝一身應成兩佛。○（三、結破）是故應知，汝言
X12n0281_p0707a17║見暗名見內者，無有是處。
X12n0281_p0707a18║【觧】溫陵曰：展轉辯明，無返觀理也。汝眼已知身合
X12n0281_p0707a19║非覺者，既在虗空，自非汝體也。若執兩皆有知，則
X12n0281_p0707a20║成兩體矣。吳興曰：是故應知下，不言見明為外者，
X12n0281_p0707a21║略也。又見外為成見內，今從正計結也。
X12n0281_p0707a22║【疏】補遺云：次破外二：初縱。經云：見面若成，且縱汝
X12n0281_p0707a23║成於見面之義。恐他計云：雖不灼然見面，既心識
X12n0281_p0707a24║在眼根中，已與面作對，即是見面外對之義。故今
X12n0281_p0707b01║且縱此計也。何以知其然邪？准下破文，既云此了
X12n0281_p0707b02║知心及與眼根乃在虗空，意云：若作此計，須是心
X12n0281_p0707b03║眼在空可也；若附在面，外對不成也。次奪，又三：一、
X12n0281_p0707b04║約心眼在空奪。若欲立見面外對之義，須是心眼
X12n0281_p0707b05║在空，方許此義。既無是理，見面不成，故曰此了知
X12n0281_p0707b06║心等也。言何成在內者，由阿難雖計通內外，心體
X12n0281_p0707b07║實在於內，由竅明故，由內外見，故心亦有在外之
X12n0281_p0707b08║義。今既心眼在空，則向云在內，義亦墮矣。二、約心
X12n0281_p0707b09║眼同他奪。若計在空，已非己有，全同他體矣，則是
X12n0281_p0707b10║現今如來見汝之面，即是汝身之眼矣，故曰若在
X12n0281_p0707b11║虗空等也。三、約一身無兩覺奪。若心眼離身，身合
X12n0281_p0707b12║非覺知。若欲身眼各自覺知，應有兩心，至成佛時，
X12n0281_p0707b13║須有兩人成佛。此意且就凡迷一人，無成兩佛。縱
X12n0281_p0707b14║奪其執，不可以悟中果地一佛徧應恒沙謬解也。
X12n0281_p0707b15║○（四、破隨合三：初、轉計二：初、依經起執。）阿難言：我常聞佛開示四眾：由心生故，種種法生；
X12n0281_p0707b16║由法生故，種種心生。我今思惟，即思惟體實我心性，
X12n0281_p0707b17║隨所合處，心則隨有。○（二翻前四計）亦非內、外、中間三處。
X12n0281_p0707b18║【觧】孤山曰：心生法生，境從心起也。法生心生，心逐
X12n0281_p0707b19║境遷也。溫陵曰：以心法相生，則隨境思惟，即是心
X12n0281_p0707b20║體。心法合處，即為心在。
X12n0281_p0707b21║○（二、逐破二：初、牒執。）佛告阿難：汝今說言：由法生故，種種心生。隨所合
X12n0281_p0707b22║處，心隨有者。○（二、例破二：初、直明無體。）是心無體，則無所合。若無有體而能
X12n0281_p0707b23║合者，則十九界因七塵合。是義不然。若有體者，如汝
X12n0281_p0707b24║以手自挃其體，汝所知心，為復內出？為從外入？若復
X12n0281_p0707c01║內出，還見身中。若從外來，先合見面。
X12n0281_p0707c02║【觧】溫陵曰：以即思惟體為心，特浮想耳，故難其體
X12n0281_p0707c03║之有無也。設若無體，則空有其名，云何隨合？如十
X12n0281_p0707c04║九界七塵，特空名耳。設若有體，當何所在？令挃身
X12n0281_p0707c05║而驗，明體實無在也。挃，猶觸也。
X12n0281_p0707c06║○（二、委難有體二：初、約內外出入破二：初、救。）阿難言：見是其眼，心知非眼，為見非義。○（二破）佛言：若
X12n0281_p0707c07║眼能見，汝在室中，門能見不？則諸已死，尚有眼存，應
X12n0281_p0707c08║皆見物。若見物者，云何名死？
X12n0281_p0707c09║【觧】溫陵曰：阿難言下，解上難也。謂心但能知，不可
X12n0281_p0707c10║言見。曾不悟能見在心，徒眼不見也。佛言下，舉門
X12n0281_p0707c11║喻能見在心，舉死明徒眼不見。
X12n0281_p0707c12║○（二、約一多徧局破，二、初定。）阿難！又汝覺了能知之心，若必有體，為復一體？為
X12n0281_p0707c13║有多體？今在汝身，為復徧體？為不徧體？○（二破）若一體者，
X12n0281_p0707c14║則汝以手挃一支時，四支應覺。若咸覺者，挃應無在。
X12n0281_p0707c15║若挃有所，則汝一體自不能成。若多體者，則成多人，
X12n0281_p0707c16║何體為汝？若徧體者，同前所挃。若不徧者，當汝觸頭，
X12n0281_p0707c17║亦觸其足。頭有所覺，足應無知。今汝不然。○（三、結破）是故應
X12n0281_p0707c18║知，隨所合處，心則隨有，無有是處。
X12n0281_p0707c19║【觧】溫陵曰：當知真心非一非多，非徧不徧。四義既
X12n0281_p0707c20║非，則不可謂隨所合處，心隨有也。
X12n0281_p0707c21║【疏】天台曰：約一多體局破。先定中，初二句言心未
X12n0281_p0707c22║言身，故但云又汝覺了能知之心。次二句身心合
X12n0281_p0707c23║言，故云今在汝身，為復徧體，為不徧體。次破中，則
X12n0281_p0707c24║四句皆約身相依而破。然雖有四句，但成三義，以
X12n0281_p0708a01║一體與徧體破義同故。
X12n0281_p0708a02║○（五、破中間三：初、轉計二：初、敘經起執。）阿難白佛言：世尊！我亦聞佛與文殊等諸法王子
X12n0281_p0708a03║談實相時，世尊亦言：心不在內，亦不在外。如我思惟，
X12n0281_p0708a04║內無所見，外不相知。○（二翻前所難）內無知故，在內不成。身心相
X12n0281_p0708a05║知，在外非義。今相知故，復內無見，當在中間。
X12n0281_p0708a06║【觧】溫陵曰：以為在內則不見腑臟，以為在外則身
X12n0281_p0708a07║不相知，二義不成，當在根境之中。長水曰：外不相
X12n0281_p0708a08║知，合云外又相知，恐字之誤也。
X12n0281_p0708a09║○（二、逐破二：初、約身處破二：初、按定。）佛言：汝言中間，中必不迷，非無所在。今汝推中，中
X12n0281_p0708a10║何為在？為復在處？為當在身？○（二、推破二：初、破在身。）若在身者，在邊非中，
X12n0281_p0708a11║在中同內。○（二、破在處。）若在處者，為有所表？為無所表？無表同
X12n0281_p0708a12║無，表則無定。何以故？如人以表，表為中時，東看則西，
X12n0281_p0708a13║南觀成北。表體既混，心應雜亂。
X12n0281_p0708a14║【觧】溫陵曰：此且各就根境辯定中位，身即根，處即
X12n0281_p0708a15║境也。若在身者下，謂身有中邊二義，在邊則不得
X12n0281_p0708a16║為中，在中則同前在內，應見內矣。若在處者下，亦
X12n0281_p0708a17║辯中位無定也。表者，標物以表顯也，混亂則無所
X12n0281_p0708a18║取中矣。
X12n0281_p0708a19║○（二、約根境破二：初、救。）阿難言：我所說中，非此二種。如世尊言：眼色為緣，
X12n0281_p0708a20║生於眼識。眼有分別，色塵無知，識生其中，則為心在。
X12n0281_p0708a21║○（二、破二：初、先定。）佛言：汝心若在根塵之中，此之心體為復兼二？為
X12n0281_p0708a22║不兼二？○（二、破二：初、破兼。）若兼二者，物體雜亂，物非體知，成敵兩立。
X12n0281_p0708a23║云何為中？○（二、破不兼）兼二不成，非知不知，即無體性，中何為
X12n0281_p0708a24║相？○（三、結破）是故應知當在中間，無有是處。
X12n0281_p0708b01║【觧】溫陵曰：若兼二者下，破兼二不得為中也。物，根
X12n0281_p0708b02║塵也。體，心體也。物非體知者，物不同體之有知，則
X12n0281_p0708b03║根塵與心兩立，無中位矣。兼二不成下，破不兼不
X12n0281_p0708b04║得為中也。不兼根則非知，不兼塵則非不知，二義
X12n0281_p0708b05║既非，中云何定？天如補註曰：環師解物非體知，則
X12n0281_p0708b06║曰根塵無知，心體有知。及解非知不知，則又以根
X12n0281_p0708b07║為有知。語似未順。今應仍以知屬心體，不知屬根
X12n0281_p0708b08║塵。蓋謂若不兼二，則非心又非根塵，即無體性矣，
X12n0281_p0708b09║中何相哉？物非體知，古人有以體知為根者，非也。
X12n0281_p0708b10║蓋佛明言此之心體，故
X12n0281_p0708b11║【疏】天台曰：溫陵解體字，前非後是，天如則反以是
X12n0281_p0708b12║者為非，不知自有心體之體，根體之體。佛言此之
X12n0281_p0708b13║心體，從能破邊，隨自意語；根體之體，從所破邊，隨
X12n0281_p0708b14║他意語。以阿難執云眼有分別，故且就所執而破
X12n0281_p0708b15║之。適時之語，須識大途。
X12n0281_p0708b16║○（六、破無著三：初、轉計二：初、依經起執。）阿難白佛言：世尊！我昔見佛與大目連、須菩提、富
X12n0281_p0708b17║樓那、舍利弗四大弟子共轉法輪，常言覺知分別心
X12n0281_p0708b18║性，既不在內，亦不在外，不在中間，俱無所在，一切無
X12n0281_p0708b19║著，名之為心。○（二問佛可不）則我無著，名為心不？
X12n0281_p0708b20║【觧】泐潭曰：既非內外中間，即知心無所著。而不知
X12n0281_p0708b21║佛意，破妄無體，令識本真。如云：三際求心心不有，
X12n0281_p0708b22║心不有故妄元無。妄心無處即菩提，生死涅槃本
X12n0281_p0708b23║平等。不了此意，謬引佛言，妄立無著。
X12n0281_p0708b24║○（二、逐破二：初、牒執按定）佛告阿難：汝言覺知分別心性俱無在者，世間虗
X12n0281_p0708c01║空，水陸飛行，諸所物象，名為一切。汝不著者，為在為
X12n0281_p0708c02║無？○（二、雙破有無二：初、正破一：初、無則喪體。）無則同於龜毛兔角，云何不著？○（二有則乖名）有不著者，不
X12n0281_p0708c03║可名無。
X12n0281_p0708c04║【觧】天如補註曰：七徵之文，皆且破其妄心無所依
X12n0281_p0708c05║處。阿難前云：隨所合處，心即隨有。佛即難其心體
X12n0281_p0708c06║是有是無？是一是多？是徧不徧？雖似破其隨有之
X12n0281_p0708c07║心，然既令其挃身以驗，則意在破其隨所合處也。
X12n0281_p0708c08║今指一切無著，名之為心。佛乃難其世間虗空，水
X12n0281_p0708c09║陸飛行，一切物象，為在為無等者，亦是就其所依
X12n0281_p0708c10║之處破也。溫陵曰：為在為無，問汝心不著，而彼物
X12n0281_p0708c11║象為存在耶？為空無耶？若彼空無，則同龜毛，云何
X12n0281_p0708c12║可著而說不著？若有不著者，則為有物，故曰不可
X12n0281_p0708c13║名無。此皆牒難，下乃結破。
X12n0281_p0708c14║○（二、重責）無相則無，非無則相。相有則在，云何無著？○（三、結破）是故
X12n0281_p0708c15║應知，一切無著名覺知心，無有是處。
X12n0281_p0708c16║【觧】溫陵曰：物果無相，則同龜毛。物果非無，即自有
X12n0281_p0708c17║相。知相有則心有在，云何得為無著也？吳興曰：夫
X12n0281_p0708c18║相不自有，由心在故有。心不自無，由相盡故無。是
X12n0281_p0708c19║以有相而言無著者，理不可也。孤山曰：總此七翻，
X12n0281_p0708c20║似破四性。在內潛根，見內似自性，在外似他性，中
X12n0281_p0708c21║間似共性。隨合無著，似無因性。故龍樹云：諸法不
X12n0281_p0708c22║自生，亦不從他生。不共不無因，是故說無生。是知
X12n0281_p0708c23║如來七翻逐破，使介爾妄心，無逃避處。妄賊既除，
X12n0281_p0708c24║真王得顯。無生之理，於茲見矣。利根上智，已合潛
X12n0281_p0709a01║悟。但為中下之輩，更廣說耳。天如補註曰：虗妄浮
X12n0281_p0709a02║心，緣塵而有。本無實體，亦無定所。上文七翻，破其
X12n0281_p0709a03║妄所，意在顯真。而阿難未悟，故於下文重請開示。
X12n0281_p0709a04║世尊乃復放光現端，示以二種根本。次則舉拳驗
X12n0281_p0709a05║見，重詰其心。引其復認能推，然後咄而告之。乃至
X12n0281_p0709a06║令其微細揣摩，離塵無體等，始是破其妄心無實
X12n0281_p0709a07║體也。
X12n0281_p0709a08║【疏】苕溪云：若四性未破，此覺了心，世而非諦，破性
X12n0281_p0709a09║執已，乃名世諦。世諦虗假，猶存於相，若破此相，方
X12n0281_p0709a10║名真諦，亦曰第一義諦。故天台智者大師云：世諦
X12n0281_p0709a11║破性，真諦破假，假破即相空，性破即性空。由是言
X12n0281_p0709a12║之，經文七翻，義含二空也。長水曰：凡情所計，雖復
X12n0281_p0709a13║萬差，因依之處，不過此七。欲推妄體，先破所依，其
X12n0281_p0709a14║猶城陷則賊亡，巢傾則卵覆。徵雖有七，處則成五，
X12n0281_p0709a15║第五第七，無別處故。隨合無著，似破能依，正意在
X12n0281_p0709a16║所，見內同破。在內隨合，同破無著。
X12n0281_p0709a17║天台曰：如來上文先示以二種心，一常住心，一妄
X12n0281_p0709a18║想心，意令領其上者，而阿難不能顧，名思常住真
X12n0281_p0709a19║心之義，是以無住而為其住，竟墮其次者以為之。
X12n0281_p0709a20║答曰：心在內在外，潛根以至無著，不知此七皆有
X12n0281_p0709a21║住處住，成心所住，豈所謂常住真心哉？然妄心無
X12n0281_p0709a22║體，隨所住以顯其體，初在內所執甚局，次在外差
X12n0281_p0709a23║寬，三潛根又局，四內外又寬，五隨合，六中間則隨
X12n0281_p0709a24║境而遍，七無著秪不著於前六，則其體亦寬，皆
X12n0281_p0709b01║不過以宅方實寸，有一物身中往來者，以之為心，
X12n0281_p0709b02║此即輪迴本生死根，而曰用諸妄想，此想不真，故
X12n0281_p0709b03║有輪轉，非此之故乎？又前四自計，後三引經，前第
X12n0281_p0709b04║一舊計，後三轉計，雖有四計，正意惟在於內，而第
X12n0281_p0709b05║二在外，不過計窮乍竄，非本心也。潛根見暗等，適
X12n0281_p0709b06║足為在內作解紛耳。後三引經，乃巧慧分別，又以
X12n0281_p0709b07║寓根塵者為言，故隨合中間，皆約根塵而說，即無
X12n0281_p0709b08║著而云一切，亦其事也。是又兼內外以盡生平之
X12n0281_p0709b09║學問耳。圓覺文殊章云：永斷無明，方成佛道。云何
X12n0281_p0709b10║無明妄認四大為自身相，六塵緣影為自心相？至
X12n0281_p0709b11║普眼章，令依如來奢摩他行，先約四大檢身，了身
X12n0281_p0709b12║無身相，次約六塵推心，了心無心相。今經先約七
X12n0281_p0709b13║處徵心無所，次約三義破心無體，與圓覺次義同，
X12n0281_p0709b14║皆奢摩他之流例也。故知二經大意相合。第當機
X12n0281_p0709b15║之執，當時雖破，今之毛道凡夫，氷礙猶存。然七徵
X12n0281_p0709b16║之處，最堅銳難攻者，在乎首尾。蓋在內久為世人
X12n0281_p0709b17║所守，而無著又為佛學初機所宗，能熟向下經文，
X12n0281_p0709b18║自然隨文通達。其若不然，多成謗法之咎。若斯人
X12n0281_p0709b19║者，余見之矣。今試立問答曉之，不無奢摩他之一
X12n0281_p0709b20║助云。問曰：心之在內，生佛咸然，儒釋共宗，何言非
X12n0281_p0709b21║是？不專在內可爾，而言決非在內，殊違先達之格
X12n0281_p0709b22║言。如子程子曰：放之則彌六合，卷之則退藏於密。
X12n0281_p0709b23║彌六合，則顯此心無所而不遍；藏於密，則顯此心
X12n0281_p0709b24║在內者昭然。又法界頌曰：若人欲識真空理，身內
X12n0281_p0709c01║真如還遍外。既曰身內真如外，亦顯遍此心在內
X12n0281_p0709c02║而能遍外也。況以事驗，我今身心，分別有實，彼物
X12n0281_p0709c03║無別。分辯我身，今不見內者，譬猶燈焉，光明固洞
X12n0281_p0709c04║燭於十方，焦炷不妨漆然於其內，不以焦炷不明，
X12n0281_p0709c05║而無破暗之用。如是則事理俱不相違，法喻兩無
X12n0281_p0709c06║過咎也。況諸佛祖，雖曰成道，莫非體內而用外，本
X12n0281_p0709c07║一而末諸，不起寂定而現諸威儀，一放心光而六
X12n0281_p0709c08║門洞達，心之在內又明矣。答曰：子但求諸末而忘
X12n0281_p0709c09║諸本，知乎一而未知乎二也。何者？蓋有真心焉，妄
X12n0281_p0709c10║心焉，有帶妄以明真焉，有純真而無妄焉，有從真
X12n0281_p0709c11║而應妄焉。曷為真心？即起信論所稱本覺是也。論
X12n0281_p0709c12║云：所言覺義者，謂心體離念。離念相者，等虗空界，
X12n0281_p0709c13║無所不遍。法界一相，即是如來常住法身。依此法
X12n0281_p0709c14║身，說名本覺。亦即此經性覺妙明，本覺明妙，清淨
X12n0281_p0709c15║本然，周遍法界等也。如是真心，無有情器之異，亦
X12n0281_p0709c16║無內外之分。曷為妄心？如經所謂性覺必明。妄為
X12n0281_p0709c17║明覺，因明立所。所既妄立，生汝妄能。無同異中，熾
X12n0281_p0709c18║然成異。情器斯立，內外由分。一念識心，攬赤白色。
X12n0281_p0709c19║色雜妄想，想相為身聚緣。內搖趣外，奔逸昏擾，擾
X12n0281_p0709c20║相以為心性。一迷為心，決定惑為色身之內者是
X12n0281_p0709c21║也。曷為帶妄以明真？蓋佛祖設教，多依迷而破迷，
X12n0281_p0709c22║因倒而因起。如曰身內真如還遍外，乃一時解縛
X12n0281_p0709c23║之言，不足指為究竟之說。若曰妄性無體，非有所
X12n0281_p0709c24║依，如虗空華，本無所有。此見及緣，元是菩提妙淨
X12n0281_p0710a01║明體，如指漚而即海，乃帶妄以明真。曷為純真而
X12n0281_p0710a02║無妄？即如來所證法身體性，心彌法界，身褁虗空。
X12n0281_p0710a03║此身即心，此心即身。隨其心遍，而此身亦遍。無身
X12n0281_p0710a04║土之異，無情器之分。無生滅去來，無內外明暗。卷
X12n0281_p0710a05║舒之蠃所不能測，命令之氣所不能拘。至於實報
X12n0281_p0710a06║莊嚴之身，稱實感報，無有障礙。雖分身土，實非情
X12n0281_p0710a07║器。四句圓離，百非具遣。此二種身，方與真心契，本
X12n0281_p0710a08║覺齊。今經首破七處識心，意令返妄以歸真，循末
X12n0281_p0710a09║而反本，證此法身究竟本覺也。若夫如來應身者，
X12n0281_p0710a10║雖應同萬物而有身，莫非依體以起用，即用而即
X12n0281_p0710a11║體。法報之體，既絕情量；應身之用，豈類凡庸？雖有
X12n0281_p0710a12║六根，不過寄根明發，而暗不能昏。是則焦炷之喻，
X12n0281_p0710a13║可譬妄而不可譬真；光明之用，可喻佛而不可喻
X12n0281_p0710a14║妄。以眾生執在內之心，尚不能照內，而焉能照外？
X12n0281_p0710a15║以是而言，惑妄心在內可也，而真心遍諸內亦可
X12n0281_p0710a16║也。惑在內，則彼主我客而自照力微，故不能見內；
X12n0281_p0710a17║遍諸內者，則我主彼客而洞照無餘，但妄無自性，
X12n0281_p0710a18║全體即真。而人者自一迷為心，決定惑為色身之
X12n0281_p0710a19║內，彼即妄全真之心，豈受汝迷哉？故凝伸日久者，
X12n0281_p0710a20║則長夜不昏；習定得力者，而達旦不昧。況五陰皆
X12n0281_p0710a21║空而歸無所得者，明如杲日之行空，無幽不燭；靜
X12n0281_p0710a22║若澄潭之鑒物，有像斯涵。其可以內外大小羣器，
X12n0281_p0710a23║而局彼太虗之量哉？或又問曰：內外等六，固為虗
X12n0281_p0710a24║妄浮心所依之處，凡夫執之成見，如來破斥可爾。
X12n0281_p0710b01║若末言無著，亦可為見道之言，離繫之漸。金剛般
X12n0281_p0710b02║若云：應無所住而生其心。無住即無著也。四果阿
X12n0281_p0710b03║羅漢稱為無著大沙門，正以其心無著而登大果。
X12n0281_p0710b04║佛亦破之，何耶？答曰：據名求義，萬無一得；以義定
X12n0281_p0710b05║名，萬無一失。蓋金剛之言無住者，以菩薩先達萬
X12n0281_p0710b06║法本空，我心無相，能所一如，待對斯絕。所未盡者，
X12n0281_p0710b07║特情念未空爾。佛欲菩薩行深般若者，忘情而會
X12n0281_p0710b08║道，悟理而行檀，故曰不住色布施，不住聲、香、味、觸、
X12n0281_p0710b09║法布施，應無所住而生其心，如活機闕，一撥便轉，
X12n0281_p0710b10║所謂入理般若名為住。以無住法而住般若波羅
X12n0281_p0710b11║蜜中，無著四沙門，亦深得乎此。須菩提宜其久入
X12n0281_p0710b12║無住，佛令無住而生心，是欲進其技爾。若阿難尊
X12n0281_p0710b13║者之示，同凡夫執著之心，既有能依之體，復有所
X12n0281_p0710b14║依之處，一蒙佛所徵逐，即多方逃避，直逼拶到無
X12n0281_p0710b15║逃避處，乃妄引佛言以宗無著，豈所謂真無著哉？
X12n0281_p0710b16║佛今且約所破，未破其能，故曰汝不著者，為在為
X12n0281_p0710b17║無？蓋凡言著與不著，因於物也。若果無物，則同龜
X12n0281_p0710b18║毛兔角之無，本自無之，云何而言不著？若有物在，
X12n0281_p0710b19║早已著矣，又不可名無著也。此文破意，應有二義：
X12n0281_p0710b20║一、傍破所宗無體，故下釋成云：無相則無。一、正破
X12n0281_p0710b21║所宗不成，故釋成云：非無即相，相有則在，云何無
X12n0281_p0710b22║著？然此奢摩他路之前陣，不論有物無物，著與不
X12n0281_p0710b23║著，有體無體，無非是妄，悉所不許。以未達此心無
X12n0281_p0710b24║所故，無體故，未真見道故。要知此經，以真見道而
X12n0281_p0710c01║為其本。果真見道，則同十方諸佛與諸大菩薩，於
X12n0281_p0710c02║其自住三摩地中，見與見緣，并所想相，如虗空華，
X12n0281_p0710c03║本無所有。此見及緣，元是菩提妙淨明體，云何於
X12n0281_p0710c04║中有是非是？則無著二字，向何處安？
X12n0281_p0710c05║○（三、約二種根本，破妄心無體，顯示真心二：初、悔過。）爾時阿難在大眾中，即從座起，偏袒右肩，右膝著
X12n0281_p0710c06║地，合掌恭敬，而白佛言：我是如來最小之弟，蒙佛慈
X12n0281_p0710c07║愛，雖今出家，猶恃憍憐。所以多聞，未得無漏，不能折
X12n0281_p0710c08║伏娑毗羅呪。為彼所轉，溺於婬舍，當由不知真際所
X12n0281_p0710c09║詣。○（二請法）惟願世尊，大慈哀愍，開示我等奢摩他路，令諸
X12n0281_p0710c10║闡提，隳彌戾車。作是語已，五體投地，及諸大眾，傾渴
X12n0281_p0710c11║翹佇，欽聞示誨。
X12n0281_p0710c12║【觧】溫陵曰：因前徵發，乃知迷妄，而責躬請教，求詣
X12n0281_p0710c13║真際。真際者，真心實際也。奢摩他路，乃所以詣真
X12n0281_p0710c14║際也。長水曰：闡提，即撥無之人。隳，壞也。彌戾車，惡
X12n0281_p0710c15║見也。
X12n0281_p0710c16║【疏】天台曰：當機悔過，展轉追咎，而有七重：溺淫舍
X12n0281_p0710c17║過，由不能伏邪；不能伏邪過，由有漏；有漏過，由多
X12n0281_p0710c18║聞；多聞過，由恃佛憍憐；恃佛憍憐過，由為佛最小
X12n0281_p0710c19║堂弟。此六猶其小者，最其大者，當由不知真際所
X12n0281_p0710c20║詣。苟知所詣，早已證入，餘皆無足恃者。娑毗羅呪，
X12n0281_p0710c21║柰我何哉！真際之家，以奢摩他為能詣，故請世尊
X12n0281_p0710c22║為我開示。言令諸闡提隳彌戾車者，蓋撥無根於
X12n0281_p0710c23║惡見，惡見根於妄想，妄想根於不知，妄心體虗故。
X12n0281_p0710c24║能達體虗，即是得奢摩他路，令諸闡提隳彌戾車
X12n0281_p0711a01║也。
X12n0281_p0711a02║○（二、現瑞開示二：初、現瑞表法。）爾時，世尊從其面門放種種光，其光晃耀如百千
X12n0281_p0711a03║日，普佛世界六種震動，如是十方微塵國土一時開
X12n0281_p0711a04║現。佛之威神，令諸世界合成一界，有世界中所有一
X12n0281_p0711a05║切諸大菩薩皆住本國，合掌承聽。
X12n0281_p0711a06║【觧】溫陵曰：將顯本明，故先現此瑞。言面門放種種
X12n0281_p0711a07║光，即口、眼、耳、鼻、眉間之光並放。示此本明，於諸根
X12n0281_p0711a08║門，無所不現也。以無所不現，故齊彰並照，如百千
X12n0281_p0711a09║日普佛世界，即法界也。六震者，表破六識無明，感
X12n0281_p0711a10║結妄境也。微塵國土，一時開現者，本明洞照，妄塵
X12n0281_p0711a11║不隔也。十方世界，合成一界者，智境圓現，情量不
X12n0281_p0711a12║礙也。菩薩聽眾，皆住本國者，心量本周，心聞本洞
X12n0281_p0711a13║也。了茲光瑞，則菩提涅槃，元清淨體得矣。天如補
X12n0281_p0711a14║註曰：六種震動者，即動、踊、震、起、吼、擊也。搖颺不安
X12n0281_p0711a15║曰動，𡑝壠凹凸曰踊，隱隱有聲曰震，自下升高曰
X12n0281_p0711a16║起，砰磕發嚮曰吼，打摶警物曰擊。然各有三直動，
X12n0281_p0711a17║名動；四天下動，名徧動；盡大千動，名等徧動。餘五
X12n0281_p0711a18║例此。
X12n0281_p0711a19║【疏】天台曰：此經放光現瑞至多，此當其首，是為總
X12n0281_p0711a20║瑞。蓋將開示奢摩他路，先以形似也。形似也頓，上
X12n0281_p0711a21║根利智，目擊而道存；聲似也漸，中下之機，耳提而
X12n0281_p0711a22║方悟。今經形聲雙似，頓漸兼施，無法不融，無機不
X12n0281_p0711a23║攝。今先以形似，文有三節：初六根瑞，為下文顯真
X12n0281_p0711a24║見作張本；次諸法瑞，為陰、入、處、界七大顯如來藏
X12n0281_p0711b01║作張本；又次遠聞瑞，為圓通本根作張本。表本明
X12n0281_p0711b02║開發時，一切見是真見，一切法是佛法，不勞施設，
X12n0281_p0711b03║一一現成。了此光瑞，楞嚴大旨，思過半矣。
X12n0281_p0711b04║○（二、正為開示二：初、標釋二種根本二：初、指迷總斥。）佛告阿難：一切眾生，從無始來，種種顛倒，業種自
X12n0281_p0711b05║然，如惡叉聚。諸修行人，不能得成無上菩提，乃至別
X12n0281_p0711b06║成聲聞、緣覺，及成外道、諸天、魔王，及魔眷屬，皆由不
X12n0281_p0711b07║知二種根本，錯亂修習。猶如煑沙，欲成嘉饌，縱經塵
X12n0281_p0711b08║劫，終不能得。○（二設徵別示）云何二種？阿難！一者無始生死根本，
X12n0281_p0711b09║則汝今者與諸眾生，用攀緣心為自性者。二者無始
X12n0281_p0711b10║菩提涅槃元清淨體，則汝今者識精元明，能生諸緣，
X12n0281_p0711b11║緣所遺者。由諸眾生遺此本明，雖終日行而不自覺，
X12n0281_p0711b12║枉入諸趣。
X12n0281_p0711b13║【觧】溫陵曰：眾生業種成聚，行人不成正果，皆由不
X12n0281_p0711b14║知二本，錯亂修習，故須決擇也。業種者，顛倒妄惑
X12n0281_p0711b15║也。惡叉果，一枝三子，生必同科，喻惑、業、苦三，生必
X12n0281_p0711b16║同聚也。攀緣心，即前七處妄認者。清淨體，即今正
X12n0281_p0711b17║與決擇者。不染煩惱名菩提，不涉生死名涅槃。不
X12n0281_p0711b18║染不涉，故號元清淨體。識精陀那，性識也。元明本
X12n0281_p0711b19║覺，妙明也。根身器界，一切緣法，依此而生。而人者
X12n0281_p0711b20║認緣失真，故曰緣所遺者。由遺此故，無明不覺，枉
X12n0281_p0711b21║入諸趣。言元體元明，又言本明者，自本而出曰元，
X12n0281_p0711b22║直指當體曰本。
X12n0281_p0711b23║【疏】天台曰：示以二種根本者，令當機知所去取也。
X12n0281_p0711b24║一有不知，悉皆倒置，豈不以所當去者而取之，所
X12n0281_p0711c01║當取者而去之！今之行者，一皆倒置，此學佛道者
X12n0281_p0711c02║之大患，故如來于是告之。能緣之心為攀，所攀之
X12n0281_p0711c03║境為緣。凡夫則攀緣乎六塵，外道天魔則攀緣乎
X12n0281_p0711c04║邪見頑空，二乘則攀緣乎偏空，菩薩則攀緣乎緣
X12n0281_p0711c05║假。迭論不無勝劣，入道須分倒正。前云別成聲聞、
X12n0281_p0711c06║緣覺、外道、天魔，蓋係乎此元清淨體，體亦根本，變
X12n0281_p0711c07║其文耳。識精，即第八識。元明，即第九識。諸緣，的指
X12n0281_p0711c08║分別事識，上文用攀緣心為自性者是也。要而言
X12n0281_p0711c09║之，見情聞精，至於心精，皆真妄混融，金砂未辯，剖
X12n0281_p0711c10║之判之，存乎其人。下文見見非見，以例聞聞非聞，
X12n0281_p0711c11║則為菩提，為涅槃；若緣塵分別，則為煩惱，為生死。
X12n0281_p0711c12║是則生死涅槃，備于日用，見聞之際，可不知所選
X12n0281_p0711c13║擇哉！
X12n0281_p0711c14║○（二、的示二種根本二：初、約妄心無體示生死根本三：初、劈頭斥奪二：初、舉拳審定。）阿難！汝今欲知奢摩他路，願出生死，今復問汝。即
X12n0281_p0711c15║時如來舉金色臂，屈五輪指，語阿難言：汝今見不？阿
X12n0281_p0711c16║難言：見。佛言：汝何所見？阿難言：我見如來舉臂屈指，
X12n0281_p0711c17║為光明拳，曜我心目。佛言：汝將誰見？阿難言：我與大
X12n0281_p0711c18║眾同將眼見。○（二、據目徵心三：初、徵其心體。）佛告阿難：汝今答我：如來屈指為光
X12n0281_p0711c19║明拳，曜汝心目。汝目可見，以何為心當我拳曜？○（二、答以能推。）阿
X12n0281_p0711c20║難言：如來現今徵心所在，而我以心推窮尋逐。即能
X12n0281_p0711c21║推者，我將為心。
X12n0281_p0711c22║【觧】溫陵曰：金拳舉處，直下要識本明。塵相未除，依
X12n0281_p0711c23║舊認賊為子。
X12n0281_p0711c24║【疏】天台曰：如來大慈，欲示阿難奢摩他路，既先以
X12n0281_p0712a01║形似，於面門放種種光，次以聲似，又示二種根本，
X12n0281_p0712a02║然後舉拳審定，徵其心體，如溫陵師所謂金拳舉
X12n0281_p0712a03║處，直下要識本明。柰阿難塵相未除，依舊認賊為
X12n0281_p0712a04║子，故如來愍其太迷，叱以醒之。
X12n0281_p0712a05║○（三、顯示惟妄二：初、斥非。）佛言：咄！阿難！此非汝心。○（二驚問）阿難矍然避座，合掌起
X12n0281_p0712a06║立，白佛：此非我心，當名何等？
X12n0281_p0712a07║【觧】孤山曰：佛言咄者，嗟其迷重，故叱以語之。矍，驚
X12n0281_p0712a08║愕貌。
X12n0281_p0712a09║○（二、方便物色）佛告阿難：此是前塵虗妄相想，惑汝真性。由汝無
X12n0281_p0712a10║始至于今生，認賊為子，失汝元常，故受輪轉。○（三、窮細蒐羅四：初、疑請二：初、驚疑二：初、明起善惡由心。）阿難
X12n0281_p0712a11║白佛言：世尊！我佛寵弟，心愛佛故。今我出家，我心何
X12n0281_p0712a12║獨供養如來，乃至徧歷恒沙國土，承事諸佛及善知
X12n0281_p0712a13║識，發大勇猛行？諸一切難行法事，皆用此心。縱令謗
X12n0281_p0712a14║法，永退善根，亦因此心。○（二、顯無心同土木。）若此發明不是心者，我乃
X12n0281_p0712a15║無心同諸土木。離此覺知，更無所有。○（三、結彼我皆驚疑。）云何如來說
X12n0281_p0712a16║此非心？我實驚怖，兼此大眾無不疑惑。○（二致請）惟垂大悲，
X12n0281_p0712a17║開示未悟。
X12n0281_p0712a18║【觧】吳興曰：阿難以對境覺知，異乎土木，封為我心。
X12n0281_p0712a19║此則正當人執之相，忽聞訶斥，故以無情為難。而
X12n0281_p0712a20║不知真我無我，靈知無知，妙淨明心，何所不在。斯
X12n0281_p0712a21║由大權起教，豈慶喜之實然乎。
X12n0281_p0712a22║○（二、開示二：初、經家敘意。）爾時，世尊開示阿難及諸大眾，欲令心入無生法
X12n0281_p0712a23║忍。於獅子座，摩阿難頂，而告之言：○（二、如來正示二：初、示真妄二：初、明真體由妄二：初、正明真體。）如來常說：諸法
X12n0281_p0712a24║所生，惟心所現。一切因果，世界微塵，因心成體。○（二、舉妄沅真二：初、舉妄事。）阿
X12n0281_p0712b01║難，若諸世界一切所有，其中乃至草葉縷結，詰其根
X12n0281_p0712b02║元咸有體性，縱令虗空亦有名貌。○（二況真體）何況清淨妙淨
X12n0281_p0712b03║明心性，一切心而自無體。
X12n0281_p0712b04║【觧】溫陵曰：因其怖謂無心，故舉常所說，引物以證，
X12n0281_p0712b05║示有真心，使知所措也。心入無生法忍者，令悟實
X12n0281_p0712b06║相不生滅心也。三界惟心，萬法惟識，故曰：諸法所
X12n0281_p0712b07║生，惟心所現。一切因果，指十界正報也。世界微塵，
X12n0281_p0712b08║指十界依報也。既無不因心成體，安得謂之無心
X12n0281_p0712b09║同土木哉？以本自無染曰清淨，染而不染曰妙淨。
X12n0281_p0712b10║孤山曰：諸法所生，惟心所現者，因心本具，隨緣能
X12n0281_p0712b11║造，故所造法，全能造心。依正既是一心，一心實無
X12n0281_p0712b12║能所，譬如水具波性，方能造波，全所造波，即能造
X12n0281_p0712b13║水。故觀所造，惟見本具，此則實相真心，法爾具足
X12n0281_p0712b14║諸法，諸法法爾，性本無生。故雖本具，有而不有，共
X12n0281_p0712b15║而不雜，離亦不分，雖一一徧，亦無所在。性一切心
X12n0281_p0712b16║者，即常住真心，能為九界妄心之本性也。
X12n0281_p0712b17║【疏】天台曰：無生法，約生佛無殊之性而言之也。忍，
X12n0281_p0712b18║約地位而言之也。入，約修證而言之也。經從初卷
X12n0281_p0712b19║至第四卷，明常住真心，皆無生法義。奢摩他等，即
X12n0281_p0712b20║修入之法。下明菩提路，即證之之位。首悟此法，不
X12n0281_p0712b21║見有一法可生，亦不見一法可滅，了一切事法，無
X12n0281_p0712b22║不究竟堅固，依而修行，照了乎此，終極證入，究竟
X12n0281_p0712b23║乎此，一經之正脉也。
X12n0281_p0712b24║○（二、示妄心無體二：初、明離塵無體。）若汝執恡分別覺觀所了知性必為心者，此心即
X12n0281_p0712c01║應離諸一切色香味觸諸塵事業，別有全性。○（二、顯起念全塵。）如汝
X12n0281_p0712c02║今者承聽我法，此則因聲而有分別。縱滅一切見聞
X12n0281_p0712c03║覺知，內守幽閑，猶為法塵分別影事。
X12n0281_p0712c04║【觧】溫陵曰：此依六塵辯無自性也。分別覺觀，即能
X12n0281_p0712c05║推心也。此心離塵無性，不應執以為真。覺知滅，則
X12n0281_p0712c06║意幽閑。然彼幽閑者，猶是法塵影事，亦無自性也。
X12n0281_p0712c07║真際曰：諸塵事業，即色等六塵，皆有牽心為緣業
X12n0281_p0712c08║用。
X12n0281_p0712c09║○（二、敕揣摩二：初、敘意總勸。）我非勑汝執為非心，但汝於心微細揣摩。○（二、正教揣摩二：初、縱離塵，有體則真。）若離
X12n0281_p0712c10║前塵，有分別性，即真汝心。○（二、奪離塵無體則妄二：初、示妄無體。）若分別性離塵無體，斯
X12n0281_p0712c11║則前塵分別影事。○（二、執妄成失）塵非常住，若變滅時，此心則同
X12n0281_p0712c12║龜毛兔角，則汝法身同於斷滅，其誰修證無生法
X12n0281_p0712c13║忍？
X12n0281_p0712c14║【觧】天如補註曰：我非勑汝，執為非心等者，暫縱之
X12n0281_p0712c15║辭也。蓋上已破其執恡，分別覺觀，非真心矣。恐其
X12n0281_p0712c16║固執而未悟，乃復暫縱之曰：我非勑汝，所執定非
X12n0281_p0712c17║真心。汝且試將此心微細揣摩，以自驗其真邪？妄
X12n0281_p0712c18║邪？孤山曰：但汝下，勸其揣摩分別之心，為當離塵
X12n0281_p0712c19║有體？為復離塵無體？若此妄心離塵有體，則容是
X12n0281_p0712c20║真心。既離塵無體，非妄而何？應知即真汝心，亦暫
X12n0281_p0712c21║縱之語，非顯真也。蓋六塵如形，分別如影。影由形
X12n0281_p0712c22║有，故無自體。心因塵有，豈有體邪？
X12n0281_p0712c23║【疏】天台曰：此經明言法身者三，此中及二卷如來
X12n0281_p0712c24║清淨法身，三卷阿難自敘不歷僧祇，頓獲法身。若
X12n0281_p0713a01║夫法身之義，則處處宣說，要知常住即法身，無生
X12n0281_p0713a02║忍亦即法身，例奢摩他等亦即法身，是則以法身
X12n0281_p0713a03║修法身，圓證乎法身。涅槃經云：安置諸子祕密藏
X12n0281_p0713a04║中，我亦不久自入其中。義見此經，蓋昭昭矣。
X12n0281_p0713a05║○（三、默領）即時阿難與諸大眾默然自失。
X12n0281_p0713a06║【疏】天台曰：破妄無體，文有三段：初、擘頭斥奪，即咄
X12n0281_p0713a07║而告之云：此非汝心，如獅子吼，狐兔褫魄。次、方便
X12n0281_p0713a08║物色，即此是前塵虗妄相想等，如發其隱微，醜態
X12n0281_p0713a09║畢露。三、窮細蒐羅，即若汝執恡云云，如梟其元戎，
X12n0281_p0713a10║首領俱喪。故阿難與諸大眾默然自失。
X12n0281_p0713a11║○（四結過）佛告阿難：世間一切諸修學人，現前雖成九次第
X12n0281_p0713a12║定，不得漏盡成阿羅漢。皆由執此生死妄想，誤為真
X12n0281_p0713a13║實。是故汝今雖得多聞，不成聖果。
X12n0281_p0713a14║【觧】長水曰：四禪、四空及滅受想，名為九定。從一禪
X12n0281_p0713a15║入一禪，次第而修。然修此定，能成無漏。今言不得
X12n0281_p0713a16║成阿羅漢者，此明不得大乘阿羅漢也。滅受想，亦
X12n0281_p0713a17║云二乘滅盡定。天如補註曰：上文破妄心，此下破
X12n0281_p0713a18║妄見，以至會見歸心，漸顯真性也。原夫妄心，本無
X12n0281_p0713a19║自性，依真發現，全體即真。所謂破無所破，無明即
X12n0281_p0713a20║明；真無別真，一念即是。如鏡現像，全像是鏡。此乃
X12n0281_p0713a21║今經之圓旨也。世尊前云：一切眾生，不知常住真
X12n0281_p0713a22║心，用諸妄想。今云：執此生死妄想，誤為真實。然則
X12n0281_p0713a23║妄想，果非真心邪？當知法無得失，迷悟在人。若根
X12n0281_p0713a24║利惑薄者，了達妄想之體，直下便是真心。是猶因
X12n0281_p0713b01║像悟鏡，則無像而不是於鏡；因鏡悟像，則無鏡而
X12n0281_p0713b02║不具於像也。今阿難示同於迷，大似不識鏡體，却
X12n0281_p0713b03║認去來之像，而執以為鏡，不亦誤哉？故假重重破
X12n0281_p0713b04║斥，掃蕩執情，使其是非明白，然後始可會妄全真
X12n0281_p0713b05║也。會通之文，備見於第二、第三卷中。
X12n0281_p0713b06║【疏】張無盡曰：九次第定，即第九卷四禪天人。四空
X12n0281_p0713b07║天有二岐路，若不能發明智慧，即不得成阿羅漢。
X12n0281_p0713b08║經文明白，不必廣引他教。
X12n0281_p0713b09║天台曰：兩家之說，俱不害經旨。第徐六擔板，各
X12n0281_p0713b10║見一邊爾。蓋前示第二根本，則汝今者識精元明，
X12n0281_p0713b11║能生諸緣，緣所遺者。此雖示智斷根本，其實兼明
X12n0281_p0713b12║二種生死根本。所生諸緣，即第六識，為界內生死
X12n0281_p0713b13║根本。能生識精，即第八識，為界外生死根本。若言
X12n0281_p0713b14║不得無明漏盡，成大阿羅漢，則執識精妄想，悞為
X12n0281_p0713b15║真實。若言不得見思漏盡，成小阿羅漢，則執六識
X12n0281_p0713b16║妄想，悞為真實。然雖通兩意，後意為正。以前文正
X12n0281_p0713b17║對當機，發明六識無體故也。
X12n0281_p0713b18║○（二、約真見有體示智斷根本二：初、追破見性是心非眼二：初、領旨哀請二：初、領旨悔過。）阿難聞已，重復悲淚，五體投地，長跪合掌，而白佛
X12n0281_p0713b19║言：自我從佛發心出家，恃佛威佛，常自思惟，無勞我
X12n0281_p0713b20║修，將謂如來惠我三昧。不知身心本不相代，失我本
X12n0281_p0713b21║心。雖身出家，心不入道。譬如窮子，捨父逃逝。今日乃
X12n0281_p0713b22║知，雖有多聞，若不修行，與不聞等。如人說食，終不能
X12n0281_p0713b23║飽。世尊！我等今者二障所纏，良由不知寂常心性。○
X12n0281_p0713b24║（二、哀請開示）惟願如來，哀愍窮露，發妙明心，開我道眼。
X12n0281_p0713c01║【觧】資中曰：煩惱、所知，名為二障。煩惱障，謂根本及
X12n0281_p0713c02║隨也。所知障，亦云智障，障一切種智。故吳興曰：前
X12n0281_p0713c03║破妄心，但離麤執，故今請云發妙明心也。將破妄
X12n0281_p0713c04║見，欲顯真見，故復請云開我道眼也。又則眼見必
X12n0281_p0713c05║由識心，故心眼雙舉。扣佛音教，其旨甚微。問：何故
X12n0281_p0713c06║先破妄心，後破妄見？答：應有三義：一者、心為迷妄
X12n0281_p0713c07║之元，復是人執之本，須先破之。二者、心屬王數，通
X12n0281_p0713c08║乎三性，故在前破。見惟眼識，但屬無記，故在後破。
X12n0281_p0713c09║三者、所破妄心，且離緣塵分別想相，而未能知心
X12n0281_p0713c10║性常住。今破妄見，則引盲人矚暗等，以彰見性不
X12n0281_p0713c11║滅，乃至舉手飛光，皆顯性無搖動。當知如來從麤
X12n0281_p0713c12║至細，自淺而深，開示阿難奢摩他路也。
X12n0281_p0713c13║【疏】天台曰：本覺如父，始覺如子。捨父逃逝，則本始
X12n0281_p0713c14║俱失；思父還家，則始本俱得。不知寂常心性，是無
X12n0281_p0713c15║本覺；多聞不修，是無始覺。始覺得立，全本覺功，故
X12n0281_p0713c16║反妄歸真，以知常始，知常以發妙心開道眼始。彼
X12n0281_p0713c17║二障者，如浮雲翳太清，其能蔽妙心障道眼乎！然
X12n0281_p0713c18║妙心道眼，元非二物。下文盲人矚暗，是心非眼，是
X12n0281_p0713c19║知顯見，即是顯心，以至屈指飛光，驗見不動，皆發
X12n0281_p0713c20║妙心開道眼之事。即下妙微密，微密觀照，與夫首
X12n0281_p0713c21║題密因，亦無非發妙心開道眼事也。
X12n0281_p0713c22║○（二、正為開示二：初、現瑞許說二：初、現瑞。）即時如來從胷卍字涌出寶光，其光晃昱有百千
X12n0281_p0713c23║色，十方微塵普佛世界一時周徧，徧灌十方所有寶
X12n0281_p0713c24║剎諸如來頂，旋至阿難及諸大眾。
X12n0281_p0714a01║【觧】溫陵曰：將明真見，而從胷卍字放寶光者，表由
X12n0281_p0714a02║寶明妙心，發正知見也。佛胸有卍字，表吉祥萬德
X12n0281_p0714a03║所集。其光晃然明，昱然盛，有百千色，亦表妙心照
X12n0281_p0714a04║用，具足萬德也。光徧佛界者，示清淨本然也。徧灌
X12n0281_p0714a05║佛頂者，表極果所同也。旋及大眾者，示群靈共有
X12n0281_p0714a06║也。此即妙心道眼之真光，在聖不增，處凡不減，但
X12n0281_p0714a07║隨量應現耳。
X12n0281_p0714a08║○（二許說）告阿難言：吾今為汝建大法幢，亦令十方一切眾
X12n0281_p0714a09║生，獲妙微密性淨明心，得清淨眼。
X12n0281_p0714a10║【觧】溫陵曰：幢，表摧邪立正也。下明妙心淨眼，使摧
X12n0281_p0714a11║伏邪異，得正知見，是謂建大法幢。異邪既摧，知見
X12n0281_p0714a12║既正，則妙心可獲，淨眼可得矣。生佛等有，而不可
X12n0281_p0714a13║測知，曰妙微密。垢不能染，暗不能昏，曰性淨明。見
X12n0281_p0714a14║離眚病，廓然照了，曰清淨眼。
X12n0281_p0714a15║○（二、破執辯性二：初、定其常情四：初、問因。）阿難！汝先答我見光明拳，此拳光明因何所有？云
X12n0281_p0714a16║何成拳？汝將誰見？○（二、答由）阿難言：由佛全體閻浮檀金，赩
X12n0281_p0714a17║如寶山，清淨所生，故有光明。我實眼觀五輪指端，屈
X12n0281_p0714a18║握示人，故有拳相。○（三類定）佛告阿難：如來今日實言告汝，
X12n0281_p0714a19║諸有智者，要以譬喻而得開悟。阿難！譬如我拳，若無
X12n0281_p0714a20║我手，不成我拳。若無汝眼，不成汝見。以汝眼根，例我
X12n0281_p0714a21║拳理，其義均不？○（四例執）阿難言：唯然世尊！既無我眼，不成
X12n0281_p0714a22║我見。以我眼根，例如來拳，事義相類。
X12n0281_p0714a23║【觧】溫陵曰：閻浮檀樹，果汁入水，沙石成金。赩，赤焰
X12n0281_p0714a24║也。眼根例拳，事義不類，而阿難示同未悟，故答言
X12n0281_p0714b01║類。
X12n0281_p0714b02║○（二、奪其妄執三：初、斥非縱奪。）佛告阿難：汝言相類，是義不然。○（二、點示不齊）何以故？如無手
X12n0281_p0714b03║人，拳畢竟滅。彼無眼者，非見全無。○（三、正明見性二：初、引盲覩黑。顯見性常二：初、引盲覩黑。）所以者何？汝試
X12n0281_p0714b04║於途詢問盲人：汝何所見？彼諸盲人必來答汝：我今
X12n0281_p0714b05║眼前惟見黑暗，更無他矚。○（二、顯見性常。）以是義觀，前塵自暗，見
X12n0281_p0714b06║何虧捐？
X12n0281_p0714b07║【觧】溫陵曰：見暗即見矣，是知盲非無見，特無眼耳。
X12n0281_p0714b08║【疏】天台曰：此前塵義，與前此是前塵虗妄相想不
X12n0281_p0714b09║同。前言五塵，今言浮塵。眼根用能所八法合成，均
X12n0281_p0714b10║是前塵；失其眼根，是為前塵。自暗下，還於前塵見
X12n0281_p0714b11║種種色亦然。
X12n0281_p0714b12║○（二、因疑舉類，顯心非眼二：初、覩黑非見疑。）阿難言：諸盲眼前唯覩黑暗，云何成見？○（二、處暗類同釋二：初、反質類同二：初、舉處暗反質。）佛告阿
X12n0281_p0714b13║難：諸盲無眼，唯觀黑暗，與有眼人處於暗室，二黑有
X12n0281_p0714b14║別？為無有別？○（二、約類同順答。）如是，世尊！此暗中人，與彼群盲，二黑
X12n0281_p0714b15║校量，曾無有異。○（二、約同並釋二：初、並釋同二：初、並難顯同。）阿難！若無眼人，全見前黑，忽得眼
X12n0281_p0714b16║光，還於前塵見種種色，名眼見者。彼暗中人，全見前
X12n0281_p0714b17║黑，忽獲燈光，亦於前塵見種種色，應名燈見。若燈見
X12n0281_p0714b18║者，燈能有見，自不名燈。又則燈觀，何關汝事？○（二、結成眼見。）是故
X12n0281_p0714b19║當知，燈能顯色。如是見者，是眼非燈。○（二、結歸見性）眼能顯色，如
X12n0281_p0714b20║是見性，是心非眼。
X12n0281_p0714b21║【觧】溫陵曰：若燈見者下，牒上結明見不由眼也。資
X12n0281_p0714b22║中曰：心為其主，餘是助緣。既知見性屬心，漸明真
X12n0281_p0714b23║見矣。
X12n0281_p0714b24║【疏】天台曰：此經以常住真心為張本，一經解行，悉
X12n0281_p0714c01║從此中流出。故下文顯見性常住，與夫三科七大，
X12n0281_p0714c02║從真起妄，會妄歸真，莫非發揮此一段道理。故如
X12n0281_p0714c03║來先示之以盲人矚暗，是心非眼，然後以次而臻
X12n0281_p0714c04║乎底蘊，實舉千鈞重𣇄之一臂，發萬石巨弩之一
X12n0281_p0714c05║機。於斯會得，則奢摩他路不舉步而悟故鄉也。
X12n0281_p0714c06║○（二、頓示見性常住妙明十：初、示見性主空不動義二：初、默請。）阿難雖復得聞是言，與諸大眾口已默然，心未開
X12n0281_p0714c07║悟，猶冀如來慈音宣示，合掌清心，佇佛悲誨。
X12n0281_p0714c08║【觧】真際曰：大眾默然佇誨，良由真妄未明。若認見
X12n0281_p0714c09║境之心，前來已奪。若謂本真之見，豈假根塵。口既
X12n0281_p0714c10║默然，心希開悟。
X12n0281_p0714c11║○（二、正示三：初、徵名驗解三：初、問。）爾時，世尊舒兜羅綿網相光手，開五輪指，誨敕阿
X12n0281_p0714c12║難及諸大眾：我初成道，於鹿園中為阿若多五比丘
X12n0281_p0714c13║等及汝四眾言：一切眾生不成菩提及阿羅漢，皆由
X12n0281_p0714c14║客塵煩惱所誤。汝等當時因何開悟，今成聖果？
X12n0281_p0714c15║【觧】長水曰：五比丘者，初佛入山修道，王命父族三
X12n0281_p0714c16║人：一阿濕婆，二䟦提，三摩訶男拘利。母族二人：一
X12n0281_p0714c17║憍陳如，二十力迦葉。隨而衛之。後合捨佛去，在鹿
X12n0281_p0714c18║苑修異道。佛得果已，乃往為三轉四諦法輪。問言：
X12n0281_p0714c19║解不？陳那先答：已解已知。故佛命名阿若多者，解
X12n0281_p0714c20║也。憍陳那，姓也，此云火器。其先事火，因以命族也。
X12n0281_p0714c21║資中曰：客塵煩惱，即見思二惑，非無始無明也。吳
X12n0281_p0714c22║興曰：此中所問，且約昔時小乘所悟耳。意令答出
X12n0281_p0714c23║客塵是動，主空不動，欲將動以譬妄，不動喻真。下
X12n0281_p0714c24║文屈指飛光，義亦如是。或曰：此教既經開顯，故今
X12n0281_p0715a01║問答客塵二字，即是根本無明者，非也。
X12n0281_p0715a02║【疏】天台曰：如來示常住真心，必假乎同類而說者，
X12n0281_p0715a03║此寄人以明圓融之法也。蓋常住真心，雖不當有
X12n0281_p0715a04║無，而有無自爾。故初寄憍陳如，次寄匿王，又次寄
X12n0281_p0715a05║文殊，示此法在真則真妙，在俗則俗妙，在中則中
X12n0281_p0715a06║妙，初無間然也。或疑此明奢摩他當寂靜義，而遽
X12n0281_p0715a07║云假中，恐不然者。不知人雖三異，而寂靜不殊，況
X12n0281_p0715a08║圓融三諦，舉一即三！作如是說，斯會經旨，適足以
X12n0281_p0715a09║彰其妙。
X12n0281_p0715a10║○（二、答二：初、總述。）時憍陳那起立白佛：我今長老於大眾中獨得解
X12n0281_p0715a11║名，因悟客塵二字成果。○（二、別陳二：初、解客義。）世尊！譬如行客，投寄旅亭，
X12n0281_p0715a12║或宿或食。食宿事畢，俶裝前途，不遑安住。若實主人，
X12n0281_p0715a13║自無攸往。如是思惟，不住名客住，明主人以不住者
X12n0281_p0715a14║名為客義。○（二、解塵義）又如新霽，清暘升天，光入隙中，發明空
X12n0281_p0715a15║中諸有塵相，塵質搖動，虗空寂然。如是思惟，澄寂名
X12n0281_p0715a16║空，搖動名塵。以搖動者，名為塵義。○（三印可）佛言：如是。
X12n0281_p0715a17║【觧】吳興曰：小乘客塵，喻見思生滅；主空，喻真諦寂
X12n0281_p0715a18║然。真諦理一，以喻從法，則主之與空，不可分二。見
X12n0281_p0715a19║思或異，則客之與塵，應有二義。何則？客義麤，故喻
X12n0281_p0715a20║迷事之惑；塵義細，故喻迷理之惑。
X12n0281_p0715a21║【疏】天台曰：前文約妄心以破妄性，則客塵之義具
X12n0281_p0715a22║而未彰；此去約見性以顯真心，則主空之義辯而
X12n0281_p0715a23║方的。然主空之理，雖一而非多，第言不頓彰，須藉
X12n0281_p0715a24║下文十科而辯。是則屈指飛光，驗見不動，觀河之
X12n0281_p0715b01║見，童耄無遷去，皆主空所喻之法。阿難愈疑而愈
X12n0281_p0715b02║精，如來愈談而愈妙，即客塵之義。始則屈指飛光
X12n0281_p0715b03║以為客，次則頭有搖動以為塵，又次恒河之水以
X12n0281_p0715b04║為客，身中貿遷以為塵，以至見見非見，四義成就
X12n0281_p0715b05║以為客，見不能及以為塵。顯見性則從疎以洎親，
X12n0281_p0715b06║辯客塵則自麤以至細，誠奢摩他路了義之劇談
X12n0281_p0715b07║也。古今註疏，但謂客塵主空盡此一節，不知如來
X12n0281_p0715b08║文外巧思，以總冠別。請翫佛意，自見旨歸。
X12n0281_p0715b09║○（二、現相證成三：初、開合寶掌三：初、現相審定。）即時如來於大眾中，屈五輪指，屈已復開，開已又
X12n0281_p0715b10║屈，謂阿難言：汝今何見？阿難言：我見如來百寶輪掌，
X12n0281_p0715b11║眾中開合。○（二、徵其所解二：初、顯性非開合。）佛告阿難：汝見我手眾中開合，為是我
X12n0281_p0715b12║手有開有合？為復汝見有開有合？阿難言：世尊寶手
X12n0281_p0715b13║眾中開合，我見如來手自開合，非我見性有開有合。
X12n0281_p0715b14║○（二顯性非動靜）佛言：誰動誰靜？阿難言：佛手不住，而我見性尚無
X12n0281_p0715b15║有靜，誰為無住？○（三、證其所見）。佛言：如是。○（二、左右飛光三：初、現相審定。）如來於是從輪掌中
X12n0281_p0715b16║飛一寶光，在阿難右，即時阿難迴首右盻。又放一光，
X12n0281_p0715b17║在阿難左，阿難又則迴首左盻。○（二、徵其所解二：初、顯頭自搖動。）佛告阿難：汝頭今
X12n0281_p0715b18║日因何搖動？阿難言：我見如來出妙寶光，來我左右，
X12n0281_p0715b19║故左右觀，頭自搖動。○（二、顯性非搖動。）阿難！汝盻佛光左右動頭，為
X12n0281_p0715b20║汝頭動？為復見動？世尊！我頭自動，而我見性尚無有
X12n0281_p0715b21║止，誰為搖動？○（三、證其所見）。佛言：如是。
X12n0281_p0715b22║【觧】長水曰：前明手有開合，見無動靜，對外境以辯
X12n0281_p0715b23║也。次於內身自分動靜，動中有不動也。
X12n0281_p0715b24║○（三、結會責失二：初、結會二：初、牒其所答。）於時如來普告大眾：若復眾生以搖動者，名之為
X12n0281_p0715c01║塵。以不住者，名之為客。○（二印其所是）汝觀阿難，頭自搖動，見無
X12n0281_p0715c02║所動。又汝觀我，手自開合，見無舒卷。○（二、斥失二：初、責逐末忘本。）云何汝今以
X12n0281_p0715c03║動為身，以動為境，從始洎終，念念生滅，遺失真性，顛
X12n0281_p0715c04║倒行事？
X12n0281_p0715c05║【觧】天如補註曰：只一身境，所計不同。凡夫則計其
X12n0281_p0715c06║身境，以為實有，是於無常而計常也。二乘雖知身
X12n0281_p0715c07║境無常，而尚未悟其真常之理，是於真常而計無
X12n0281_p0715c08║常也。故佛因普告大眾而總責之，語意淺深，隨機
X12n0281_p0715c09║各解。吳興曰：此因阿難謂身境有動，見性不動，寄
X12n0281_p0715c10║斥大眾迷真常而見無常也。智論明無常有二種，
X12n0281_p0715c11║謂相續法壞及念念生滅。今云從始泊終，蓋言從
X12n0281_p0715c12║生至死，即相續法壞也。既失真性，唯造妄業，故曰
X12n0281_p0715c13║顛倒行事。
X12n0281_p0715c14║○（二責棄本循末）性心失真，認物為己。輪迴是中，自取流轉。
X12n0281_p0715c15║【觧】吳興曰：前云顛倒行事，但是為物所轉，正斥能
X12n0281_p0715c16║迷之心。今言認物為己，又斥認所迷之境為我、我
X12n0281_p0715c17║所也。如圓覺云：妄認四大為自身相，六塵緣影為
X12n0281_p0715c18║自心相。若如是，則塵勞之境，何由可出邪？故曰：輪
X12n0281_p0715c19║迴是中，自取流轉。已上經文，雖明見性不動，然猶
X12n0281_p0715c20║未論此見亦妄，離見乃真。資中曰：此寄麤相，密談
X12n0281_p0715c21║真見，分別顯了，並在後文。
X12n0281_p0715c22║【疏】天台曰：如來將示阿難見性克體不動之義，乃
X12n0281_p0715c23║以客塵主空之義問憍陳如。客塵，喻生滅之法也；
X12n0281_p0715c24║主空，喻不生滅常住真心也。陳如之答既已了然，
X12n0281_p0716a01║即此可以親示阿難客塵主空之義，是故經云即
X12n0281_p0716a02║時如來云云。阿難所答，我見如來手自開合，即客
X12n0281_p0716a03║義也；非我見性有開有合，即主義也。我頭自動，塵
X12n0281_p0716a04║義也；而我見性尚無有止，誰為搖動？空義也。當機
X12n0281_p0716a05║領解既已親切，於是如來普告大眾云云。蓋曰：汝
X12n0281_p0716a06║觀阿難頭自搖動，豈非塵乎？見無所動，豈非空乎？
X12n0281_p0716a07║如來手自開合，豈非客乎？阿難見無舒卷，豈非主
X12n0281_p0716a08║乎？是則主之與空，不生滅之義，阿難既然，人固有
X12n0281_p0716a09║之，誠宜即此非動而體悟真常。云何汝今以動為
X12n0281_p0716a10║身，以動為境，從始洎終，念念生滅，遺失真性，顛倒
X12n0281_p0716a11║行事乎？且有動之身，非真身也；有動之境，非真境
X12n0281_p0716a12║也。今人者，以之為身，以之為境，所謂性心失真，認
X12n0281_p0716a13║物為己，輪迴是中，自取流轉矣。此中及下文觀河
X12n0281_p0716a14║之見，童耄無遷，悉是明見性不生滅義。然下文雖
X12n0281_p0716a15║約六十年觀河之見，驗其不遷，而於直指之義，猶
X12n0281_p0716a16║似大緩。不若此中屈指飛光，驗見不動，乃目前對
X12n0281_p0716a17║𫾻之事，而常住深旨，易為領略。學人於此，切宜目
X12n0281_p0716a18║驗，弗效貧人數他財寶。古師云：此寄麤相，密談真
X12n0281_p0716a19║見，分別顯了，並在下文。此言似太容易，智者勘之。
X12n0281_p0716a20║大佛頂如來密因修證了義諸菩薩萬行首楞嚴經
X12n0281_p0716a21║卷第一