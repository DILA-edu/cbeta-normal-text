X12n0281_p0716b01║大佛頂如來密因修證了義諸菩薩萬行首楞嚴經
X12n0281_p0716b02║卷第二
X12n0281_p0716b03║師子林沙門　惟則　會解
X12n0281_p0716b04║天台山沙門　傳燈圓通疏
X12n0281_p0716b05║○（二、示見性主空無遷義二：初、請二：初、慶喜密請。）爾時阿難及諸大眾，聞佛示誨，身心泰然。念無始
X12n0281_p0716b06║來失却本心，妄認緣塵，分別影事。今日開悟，如失乳
X12n0281_p0716b07║兒忽遇慈母。合掌禮佛，願聞如來顯出身心真妄虗
X12n0281_p0716b08║實，現前生滅與不生滅。二、發明性○（二、匿王顯問）時波斯匿王起
X12n0281_p0716b09║立白佛：我昔未承諸佛誨敕，見迦旃延、毗羅胝子，咸
X12n0281_p0716b10║言此身死後斷滅，名為涅槃。我雖值佛，今猶狐疑，云
X12n0281_p0716b11║何發揮證知此心不生滅地？今此大眾諸有漏者，咸
X12n0281_p0716b12║皆願聞。
X12n0281_p0716b13║【觧】溫陵曰：前責以動為身，以動為境，則身心真妄，
X12n0281_p0716b14║未辨虗實。又責念念生滅，遺失真性，則生滅者，亦
X12n0281_p0716b15║未能辨。故願顯出二義，而因匿王發起者，明不生
X12n0281_p0716b16║滅性，在纏皆具。孤山曰：外道有六師：一、富蘭那迦
X12n0281_p0716b17║葉，所說諸法皆不生不滅。二、末伽黎拘賖黎子，說
X12n0281_p0716b18║眾生雖有苦樂，無有因緣，自然而爾。三、刪闍多毗
X12n0281_p0716b19║羅胝子，說於眾生任運時熟得道，如縷丸所投，極
X12n0281_p0716b20║則停住，又言八萬刼滿，自然得道。四、阿耆多翅舍
X12n0281_p0716b21║欽婆羅，說於眾生當受苦報，今以苦行，拔髮熏鼻，
X12n0281_p0716b22║麤衣代之，謂後受涅槃樂也。五、迦羅鳩陀迦旃延，
X12n0281_p0716b23║說於諸法亦有亦無。六、尼犍陀若提子，所說皆由
X12n0281_p0716b24║業定，無可改，無逃避處。準今經所說，則有三人，皆
X12n0281_p0716c01║執斷見。故匿王引旃延、毗羅而問，後如來舉末伽
X12n0281_p0716c02║而斥。然則第一、第四、第六，必執常見乎？
X12n0281_p0716c03║【疏】天台曰：經家敘當機心念，失心妄認，領前破妄
X12n0281_p0716c04║心無體也。今日開悟，領前顯真見有在也。失却本
X12n0281_p0716c05║心，合前捨父逃逝。忽遇慈母，喻今始覺還家。父母
X12n0281_p0716c06║雖分二體，本覺豈有二殊？若不分而分，則父喻本
X12n0281_p0716c07║覺權理，母喻本覺實理。維摩所謂實智菩薩母，方
X12n0281_p0716c08║便以為父也。所以更母為喻者，謂一向雖則多聞，
X12n0281_p0716c09║未得無漏，如失乳等。今為顯不生滅性，斯受真法
X12n0281_p0716c10║之乳，故喻之若此。然又願聞顯出身心真妄等者，
X12n0281_p0716c11║良由真性雖一，而德量難思。如來所示，義既未了，
X12n0281_p0716c12║即阿難所悟，理亦未精。蓋人之身心，有真焉妄焉，
X12n0281_p0716c13║虗焉實焉，生滅與不生滅焉。相即之言，談之雖易；
X12n0281_p0716c14║相即之理，悟之實難。故願如來一一顯出，如披沙
X12n0281_p0716c15║若盡，則金體自純也。寂音謂如來此中示阿難真
X12n0281_p0716c16║見，破二種無明，文有九段：初四段敘動靜，敘斷常，
X12n0281_p0716c17║敘倒正，敘彼我，令破根本無明。喻如生盲神醫，以
X12n0281_p0716c18║金錍刮去其膜，發其光明。次五段敘大小，敘前後，
X12n0281_p0716c19║敘堅執，敘成壞，令破現行無明。喻如夜行導師，執
X12n0281_p0716c20║炬破其疑闇，親證無惑。此等見解，非區區義學所
X12n0281_p0716c21║能到。第根本現行之說，未易分別，存而弗論可也。
X12n0281_p0716c22║余嘗以十義以節其文，與其大類，但麤細稍殊耳。
X12n0281_p0716c23║已存諸科，欲辨大同，故茲重出。
X12n0281_p0716c24║○（二、演說二：初、開示二：初、明身有遷變四：初、明肉身從壞。）佛告大王：汝身現在，今復問汝：汝此肉身，為同金
X12n0281_p0717a01║剛常住不朽？為復變壞？世尊！我今此身，終從變滅。○
X12n0281_p0717a02║（二、明未滅無知。）佛言：大王！汝未曾滅，云何知滅？世尊！我此無常變壞
X12n0281_p0717a03║之身，雖未曾滅，我觀現前，念念遷謝，新新不住，如火
X12n0281_p0717a04║成灰，漸漸消殞，殞亡不息，決知此身當從滅盡。
X12n0281_p0717a05║【觧】長水曰：佛舉此問，欲顯生滅中有不生滅，如前
X12n0281_p0717a06║頭自搖動，見無所動。吳興曰：前示阿難見無搖動，
X12n0281_p0717a07║後示匿王性無生滅，一往似同，義須甄別。何則？阿
X12n0281_p0717a08║難以身境為動，此相猶麤；謂見性不動，且據目前
X12n0281_p0717a09║對揚而說。今佛問匿王肉身變壞，乃至答云剎那
X12n0281_p0717a10║剎那不得停住，其相甚微；洎談見性，自童至耄，不
X12n0281_p0717a11║遷不變。由是而知所破生滅，則麤細有殊；所顯見
X12n0281_p0717a12║性，則遠近成異。聖人引物入如來藏，其致漸深，讀
X12n0281_p0717a13║者詳此。
X12n0281_p0717a14║○（三明盛哀兩異）佛言：如是，大王！汝今生齡已從衰老，顏貌何如童
X12n0281_p0717a15║子之時？世尊！我昔孩孺膚腠潤澤，年至長成血氣充
X12n0281_p0717a16║滿，而今頺齡迫於衰耄，形色枯悴精神昏昧，髮白面
X12n0281_p0717a17║皺逮將不久，如何見比充盛之時？
X12n0281_p0717a18║【觧】孤山曰：佛問兩時，答出三時，謂孩孺、長成、衰耄
X12n0281_p0717a19║也。孩，纔成體也。孺，需人以養者。皮表曰膚，文理曰
X12n0281_p0717a20║腠。耄，昏忘也。然八十曰耄，時匿王方六十二，蓋通
X12n0281_p0717a21║言昏忘耳。
X12n0281_p0717a22║○（四明變化密移）佛言：大王！汝之形容，應不頓朽。王言：世尊！變化密
X12n0281_p0717a23║移，我誠不覺。寒暑遷流，漸至於此。何以故？我年二十，
X12n0281_p0717a24║雖號年少，顏貌已老。初十歲時，三十之年，又衰二十。
X12n0281_p0717b01║於今六十，又過于二。觀五十時，宛然強壯。世尊！我見
X12n0281_p0717b02║密移，雖此殂落，其間流易，且限十年。若復令我微細
X12n0281_p0717b03║思惟，其變寧惟一紀二紀，實為年變。豈惟年變，亦兼
X12n0281_p0717b04║月化。何直月化，兼又日遷。沉思諦觀，剎那剎郡，念念
X12n0281_p0717b05║之間，不得停住。故知我身，終從變滅。
X12n0281_p0717b06║【觧】孤山曰：殂落，猶遷謝也。尚書以殂落為死，非今
X12n0281_p0717b07║經義。溫陵曰：且限十年，以寬數麤觀也。自促細觀，
X12n0281_p0717b08║實念念不停矣。
X12n0281_p0717b09║○（二、明性無生滅三：初、佛問真性。）佛告大王：汝見變化遷改不停，悟知汝滅，亦於滅
X12n0281_p0717b10║時，汝知身中有不滅耶？○（二王答：不知。）波斯匿王合掌白佛：我實
X12n0281_p0717b11║不知。○（二、如來開示二：初、垂許。）佛言：我今示汝不生滅性。○（二、正示二：初、約見河歷示。）大王！汝年幾時
X12n0281_p0717b12║見恒河水？王言：我生三歲，慈母携我謁耆婆天，經過
X12n0281_p0717b13║此流，爾時即知是恒河水。佛言：大王！如汝所說，二十
X12n0281_p0717b14║之時，衰於十歲，乃至六十，日月歲時，念念遷變。則汝
X12n0281_p0717b15║三歲見此河時，至年十三，其水云何？王言：如三歲時，
X12n0281_p0717b16║宛然無異。乃至于今年六十二，亦無有異。佛言：汝今
X12n0281_p0717b17║自傷髮白面皺，其面必定皺於童年。則汝今時觀此
X12n0281_p0717b18║恒河，與昔童時觀河之見，有童耄不？王言：不也。世尊！
X12n0281_p0717b19║【觧】溫陵曰：耆婆，此云長壽。天神携子謁之，求長壽
X12n0281_p0717b20║也。孤山曰：既知見境不易，可喻真性無遷。大聖動
X12n0281_p0717b21║樹訓風，舉扇類月。故令先識見無童耄，然後直示
X12n0281_p0717b22║性無生滅也。泐潭曰：無異之語，甚好思量。一往麤
X12n0281_p0717b23║浮，再思有旨。
X12n0281_p0717b24║○（二、結真性斥疑二：初、示真性無變。）佛言：大王！汝面雖皺，而此見精性未曾皺。皺者為
X12n0281_p0717c01║變，不皺非變。變者受滅，彼不變者元無生滅，云何於
X12n0281_p0717c02║中受汝生死？○（二、斥引邪致疑。）而猶引彼末伽黎等，都言此身死後
X12n0281_p0717c03║全滅。○（二領悟）王聞是言，信知身後捨生趣生，與諸大眾踊
X12n0281_p0717c04║躍歡喜，得未曾有。
X12n0281_p0717c05║【觧】溫陵曰：末伽黎，即迦旃毗羅之徒。既無生死，即
X12n0281_p0717c06║汝真常。不應惑彼斷滅異論也。孤山曰：見精，即見
X12n0281_p0717c07║性也。皺者為變，則顯生死無常。不皺非變，則顯涅
X12n0281_p0717c08║槃常住。生死涅槃，雖分兩派。克論體性，豈有二殊。
X12n0281_p0717c09║言偏意圓，變即非變。若然者，豈但破匿王引外之
X12n0281_p0717c10║見，抑亦酧阿難二發之請也。長水曰：敘其淺悟，但
X12n0281_p0717c11║云捨生趣生。詳彼深意，必知滅元不滅。隨宜領解，
X12n0281_p0717c12║未即顯言也。
X12n0281_p0717c13║【疏】天台曰：如來為匿王顯見性客塵主空之義。以
X12n0281_p0717c14║恒河無異為客，肇公所謂江河兢注而不流也；以
X12n0281_p0717c15║身中貿遷為塵，宣泥所謂予與回也交臂而非故
X12n0281_p0717c16║也。然觀其用心，最為深細，如曰：沉思諦觀，剎那剎
X12n0281_p0717c17║那，念念之間，不得停住。可謂善悟乎無常者也。如
X12n0281_p0717c18║來則為即身心虗妄生滅，顯出真實不生滅性，以
X12n0281_p0717c19║酬匿王之顯問，阿難之密請。第言不頓彰，厥序有
X12n0281_p0717c20║三：始則寄以恒河之水，次則進以觀河見精，又次
X12n0281_p0717c21║則影以見精之性。如曰：此見精性未曾皺。雖有三
X12n0281_p0717c22║說，而正意在性。匿王顯領麤者，故但云捨生趣生。
X12n0281_p0717c23║論其密悟，必得其精，欲同如來與當機引物入如
X12n0281_p0717c24║來藏，未即顯言也。第變即非變，性相相即之義，亦
X12n0281_p0718a01║難言也。往古諸師，畏其性相乖角，遽欲於此即之，
X12n0281_p0718a02║故立論紛紛。不知如來引物，其進有序，先直顯性
X12n0281_p0718a03║而後即相。蓋性，本也；相，末也。已悟性本，胡患乎末？
X12n0281_p0718a04║如經云：變者受滅，彼不變者，元無生滅。世相如是，
X12n0281_p0718a05║厥旨顯然。故此中文義，且就下凡直顯性本。至下
X12n0281_p0718a06║文云：見與見緣，并所想相，如虗空華，本無所有。此
X12n0281_p0718a07║見及緣，元是菩提妙淨明體。方是明其性相相即，
X12n0281_p0718a08║是亦明其相本無相，故曰：如虗空華，本無所有。惟
X12n0281_p0718a09║其無相，而性相斯即，故曰：此見及緣，元是菩提妙
X12n0281_p0718a10║淨明體。相如空華，雖變滅而元無變滅；性如晴空
X12n0281_p0718a11║好眼，雖華翳而本無華翳。情虗理實，風靜波恬，性
X12n0281_p0718a12║相兼美，於是乎在。
X12n0281_p0718a13║○（三、示見性主空無遺義二：初、躡前致問。）阿難即從座起，禮佛合掌，長跪白佛：世尊！若此見
X12n0281_p0718a14║聞，必不生滅。云何世尊名我等輩遺失真性，顛倒行
X12n0281_p0718a15║事？願興慈悲，洗我塵垢。
X12n0281_p0718a16║【疏】天台曰：此科則以色心諸緣及心所使諸所緣
X12n0281_p0718a17║法，乃至昏擾擾相為客塵，寶明妙性，取喻如百千
X12n0281_p0718a18║澄清大海者為主空。認悟中迷，則以主作客，所謂
X12n0281_p0718a19║迷中倍人也。
X12n0281_p0718a20║【觧】溫陵曰：因王問答，反動疑塵，以謂性有生滅，可
X12n0281_p0718a21║說遺失，既無生滅，云何能遺？
X12n0281_p0718a22║○（二、正為開示三：初、示倒正，決通近疑，以明遺失二：初、現相驗其倒正二：初、垂手明以正為倒。）即時如來垂金色臂，輪手下指，示阿難言：汝今見
X12n0281_p0718a23║我母陀羅手為正為倒？阿難言：世間眾生以此為倒，
X12n0281_p0718a24║而我不知誰正誰倒？
X12n0281_p0718b01║【觧】溫陵曰：此明諸佛眾生，同一體性，固無遺失，特
X12n0281_p0718b02║依倒見，言遺失也。如臂順垂為正，反以為倒，逆竪
X12n0281_p0718b03║為倒，反以為正，是失真也。母陀羅云：印手，即三十
X12n0281_p0718b04║二相之一。
X12n0281_p0718b05║○（二、竪手明，以倒為正。）佛告阿難：若世間人以此為倒，即世間人將何為
X12n0281_p0718b06║正？阿難言：如來竪臂，兜羅綿手，上指於空，則名為正。
X12n0281_p0718b07║○（二、指相斥其顛倒二：初、指相斥其以正為倒。）佛即竪臂，告阿難言：若此顛倒，首尾相換，諸世間
X12n0281_p0718b08║人，一倍瞻視。○（二、顯法示其倒正名稱）則知汝身與諸如來清淨法身，比類
X12n0281_p0718b09║發明如來之身名正徧知，汝等之身號性顛倒。
X12n0281_p0718b10║【觧】補註曰：首尾相換，謂其錯認正倒。如以首為尾，
X12n0281_p0718b11║以尾為首，諸世間人，一皆如此倒見也。倍，與背同，
X12n0281_p0718b12║即倒義也。瞻視，即見也。佛初以手問阿難正倒，而
X12n0281_p0718b13║阿難皆推世人之見以為之答。佛乃就阿難之意
X12n0281_p0718b14║而告之曰：諸世間人，既皆倒見，故以正為倒，以倒
X12n0281_p0718b15║為正矣。今阿難之見，豈同世間人哉？必能以正為
X12n0281_p0718b16║正，以倒為倒。如此，則當知汝身佛身，比類發明，如
X12n0281_p0718b17║來之身，名正徧知，汝等之身，號性顛倒矣。長水曰：
X12n0281_p0718b18║正徧知者，離倒名正，窮盡法界名徧。凡夫二乘，無
X12n0281_p0718b19║此名號者，性顛倒故。
X12n0281_p0718b20║【疏】天台曰：溫陵以垂手為正，竪手為倒者是，正脉
X12n0281_p0718b21║反是者非。蓋人身雖受質於地，稟氣於天，而陰中
X12n0281_p0718b22║有陽，陽中有陰，故質猶法天象而下垂，髮毛手足，
X12n0281_p0718b23║五臟六腑，莫非其事。此以垂而順身者正，竪而逆
X12n0281_p0718b24║身者倒，明矣。然而首本居上而尾本在下，今阿難
X12n0281_p0718c01║以垂為倒，以竪為正，豈不與世間人一倍，以首作
X12n0281_p0718c02║尾，以尾作首而瞻視乎？如來既引喻示倒正畢，然
X12n0281_p0718c03║後又以如來身，阿難身，比類發明正徧知，與性顛
X12n0281_p0718c04║倒，歷然可辯，豈非本無遺失，因汝顛倒而謂之遺
X12n0281_p0718c05║失乎？此因譬喻明白而合法易明者如此。而正脉
X12n0281_p0718c06║疏不明手順天象下垂為正，乃費許多工夫氣力，
X12n0281_p0718c07║謂無一定，異說多途，是以合法亦費許多言說。
X12n0281_p0718c08║○（二、示顛倒所在，遠釋性心失真三：初、徵其倒處。）隨汝諦觀汝身、佛身稱顛倒者，名字何處號為顛
X12n0281_p0718c09║倒？○（二、不知所在）于時阿難與諸大眾，瞪矒瞻佛，目睛不瞬，不知
X12n0281_p0718c10║身心顛倒所在。
X12n0281_p0718c11║【觧】補註曰：既知汝等之身號性顛倒，且此顛倒名
X12n0281_p0718c12║字何從而得邪？意斥阿難認悟中迷，即是顛倒所
X12n0281_p0718c13║在。時眾未達，於是瞢然。
X12n0281_p0718c14║○（三、興慈廣示二：初、興慈遍告。）佛興慈悲，哀愍阿難及諸大眾，發海潮音，徧告同
X12n0281_p0718c15║會。○（二、示以倒源二：初、示其本真二：初、徵經。）諸善男子！我常說言：色心諸緣，及心所使，諸所
X12n0281_p0718c16║緣法，唯心所現。○（二示義）汝身汝心，皆是妙明真精妙心中
X12n0281_p0718c17║所現物。○（二、責其迷妄）云何汝等，遺失本妙，圓妙明心，寶明妙性，
X12n0281_p0718c18║認悟中迷。
X12n0281_p0718c19║【觧】溫陵曰：色，總舉五根六塵也。心，總舉六識八識
X12n0281_p0718c20║也。諸緣，即根識所緣諸法也。心所使，即善惡業行、
X12n0281_p0718c21║靜作思想諸所緣法。廣舉山河大地、明暗色空、真
X12n0281_p0718c22║妄性相、邪正因果，悉無自體，唯心所現，如鏡中像，
X12n0281_p0718c23║全體是鏡。然則汝今幻妄身心，皆是妙明，心鏡所
X12n0281_p0718c24║現，全體是心，直不即幻妄而悟妙體，反乃遺本妙
X12n0281_p0719a01║而執幻妄，是認悟中之迷，此即顛倒所在也。妙心
X12n0281_p0719a02║則一，而稱謂多異者，依法隨用之異也。此明心所
X12n0281_p0719a03║現物如鏡，故稱妙明真精也。又明迷本逐末，故稱
X12n0281_p0719a04║本妙明心。所謂本妙者，本來自妙，不假修為也。心
X12n0281_p0719a05║之與性，乃體用互稱也。心則從妙起明，圓融照了，
X12n0281_p0719a06║如鏡之光，故曰圓妙明心。性則即明而妙，凝然湛
X12n0281_p0719a07║寂，如鏡之體，故曰寶明妙性。
X12n0281_p0719a08║○（三、原始要終，發明倒正之所由三：初、約迷示其始終。）晦昧為空，空晦暗中。結暗為色，色雜妄想。想相為
X12n0281_p0719a09║身，聚緣內搖。趣外奔逸，昏擾擾相，以為心性。一迷為
X12n0281_p0719a10║心，決定惑為色身之內。○（二、約悟示其大小）不知色身，外洎山河，虗空
X12n0281_p0719a11║大地，咸是妙明真心中物。譬如澄清百千大海，棄之
X12n0281_p0719a12║唯認一浮漚體，目為全潮，窮盡瀛渤。○（三、斥失結成顛倒。）汝等即是迷
X12n0281_p0719a13║中倍人，如我垂手，等無差別。如來說為可憐愍者。
X12n0281_p0719a14║【觧】孤山曰：晦昧為空者，迷性明故，而成無明。由此
X12n0281_p0719a15║無明，變成頑空。即下經云：迷妄有虗空也。空晦暗
X12n0281_p0719a16║中，結暗為色者，所變頑空，與能變無明，二法和合，
X12n0281_p0719a17║變起四大，為山河依報外色，即想澄成國土也。以
X12n0281_p0719a18║四大色，雜妄想心，變起眾生正報內色。故曰：色雜
X12n0281_p0719a19║妄想，想相為身。想謂妄心，相謂妄色。色心和合，五
X12n0281_p0719a20║陰備矣。即知覺乃眾生也。溫陵曰：正原迷倒之由
X12n0281_p0719a21║也。聚緣內搖等者，妄有緣氣，於中積聚。內則隨想
X12n0281_p0719a22║搖蕩，外則逐境奔逸。此特雜妄緣塵昏擾之相，而
X12n0281_p0719a23║人以為自心體性，得非迷哉。既一迷此，則決定以
X12n0281_p0719a24║心為在幻質之內。曾不知妙明真心，範圍天地，包
X12n0281_p0719b01║含萬象，乃認之於蕞爾身中。何異棄彼無邊剎海，
X12n0281_p0719b02║認一浮漚，以為全潮之體，溟渤之量哉。補註曰：全
X12n0281_p0719b03║潮者，徧海而涌也。背真逐妄，如棄海認漚。執妄為
X12n0281_p0719b04║真，如認漚為海。既棄海認漚，早是迷矣。復認漚為
X12n0281_p0719b05║海，又一迷也。是謂迷中倍人。其迷如此，則與以正
X12n0281_p0719b06║為倒，以倒為正者，無以異也。故引垂手之事結之。
X12n0281_p0719b07║【疏】天台曰：前斥失云：以動為身，以動為境，從始洎
X12n0281_p0719b08║終，念念生滅，遺失真性，顛倒行事。性心失真，認物
X12n0281_p0719b09║為己，輪迴是中，自取流轉。其義固非易，其說亦至
X12n0281_p0719b10║長，非如來莫能原其始而要其終，以明生滅不生
X12n0281_p0719b11║滅之所以。故阿難因王問答以動疑塵，冀如來有
X12n0281_p0719b12║以決之。初舉臂明倒正，此先決近疑以明遺失。是
X12n0281_p0719b13║則性本無倒正，而倒正在人。如來悟之以稱正，以
X12n0281_p0719b14║之示匿王者是也；眾生迷之以名倒，以之斥阿難
X12n0281_p0719b15║者是也。遺失真性，不在茲乎？次隨汝諦觀去，明顛
X12n0281_p0719b16║倒之因，釋性心失真，認物為己之所以。蓋眾生始
X12n0281_p0719b17║也迷己為物，終也認物為己。曷為物？色心諸緣及
X12n0281_p0719b18║心所使諸所緣法，前所謂以之為身，以之為境者
X12n0281_p0719b19║是也。曷為己？本妙圓妙明心寶明妙性，下所謂色
X12n0281_p0719b20║身外洎山河虗空大地，咸是妙明真心者是也。是
X12n0281_p0719b21║知迷之則全己為物，悟之則全物為己。全物為己，
X12n0281_p0719b22║是迷中悟；全己為物，是悟中迷。此即顛倒所在，本
X12n0281_p0719b23║無流轉，而自取流轉，不在茲乎？然物，虗也；己，實也。
X12n0281_p0719b24║故學道者貴達乎物虗，能達乎物虗，己之實性得
X12n0281_p0719c01║矣。迹此而往，迷，虗也；而悟，實也。玄而同之，昔本無
X12n0281_p0719c02║迷，今亦無悟，迷悟兩忘，斯可以言道。晦昧為空，去
X12n0281_p0719c03║此原始要終，明倒正之由也。晦昧，迷之始。昏擾擾
X12n0281_p0719c04║相，迷之終。晦昧，昏也。擾擾，動也。始但云昏，不云動
X12n0281_p0719c05║者，若下富那問章，明依報生起之所由，云覺明空
X12n0281_p0719c06║昧，相待成搖，則昏動具明。以彼讀此，但影略爾。是
X12n0281_p0719c07║則眾生生死顛倒無他，一以昏動為之本。即悟之
X12n0281_p0719c08║始終亦無他，一以明靜止觀為之本。蓋明靜，體也。
X12n0281_p0719c09║昏動止觀，用也。眾生無始，強覺忽生，緣靜以為昏，
X12n0281_p0719c10║因明以為動。下文云因明立所，所既妄立，生汝妄
X12n0281_p0719c11║能是也。既因之以為倒，須因之以為起。昏則照之，
X12n0281_p0719c12║照之而明生矣。動則寂之，寂之而靜復矣。方其迷
X12n0281_p0719c13║而昏動也，決定惑為色身之內，既不勝其小。及其
X12n0281_p0719c14║悟而明靜也，色身山河，虗空大地，咸是妙明真心
X12n0281_p0719c15║中物，又不勝其大。觀過以知功，則一經旨歸，莫大
X12n0281_p0719c16║於止觀。故如來于此，揭而示之，使學者有以自得
X12n0281_p0719c17║也。又決定或為色身之內，是迷法身。昏相是迷般
X12n0281_p0719c18║若，擾相是迷解脫。如來于此經，揭三法以示之，藥
X12n0281_p0719c19║病相對，宛然可見。阿難首請三止，其有由矣。
X12n0281_p0719c20║○（四、示見性主空無還義二：初、示緣心可還是客非主二：初、陳請二：初、感泣領旨。）阿難承佛悲救深誨，垂泣叉手而白佛言：我雖承
X12n0281_p0719c21║佛如是妙音，悟妙明心元所圓滿常住心地。○（二陳其未悟）而我
X12n0281_p0719c22║悟佛，現說法音。現以緣心，允所瞻仰。徒獲此心，未敢
X12n0281_p0719c23║認為本元心地。願佛哀愍，宣示圓音。拔我疑根，歸無
X12n0281_p0719c24║上道。
X12n0281_p0720a01║【疏】天台曰：此科則以緣心允所瞻仰為塵，以八種
X12n0281_p0720a02║可還者為客，以妙淨見性不可還者為主空，此亦
X12n0281_p0720a03║一往約麤細分之。若現文則以緣塵為客，如曰譬
X12n0281_p0720a04║如有客投寄旅亭等云云。然觀佛意，正欲借可還
X12n0281_p0720a05║者以顯不還，以喻代喻，初無定謂也。
X12n0281_p0720a06║【觧】溫陵曰：因聞法音，悟妙明心，本來圓滿，了無遺
X12n0281_p0720a07║失，故曰常住心地。然情猶鹵莾，見未精明，尚以能
X12n0281_p0720a08║聞緣心為所悟本性，此固常情疑混根於心而難
X12n0281_p0720a09║拔者，故願佛與拔之。吳興曰：前破妄心，已責因聲
X12n0281_p0720a10║分別之性，今阿難重以緣心為問者，欲顯真性無
X12n0281_p0720a11║能所之相也。既於緣心已離麤執，是故但言未敢
X12n0281_p0720a12║認為本元心地，豈同前云若此發明不是心者，我
X12n0281_p0720a13║乃無心，同諸土木邪？所以下文指月喻等，略簡所
X12n0281_p0720a14║緣之法，能緣之心，真體可見矣。
X12n0281_p0720a15║【疏】天台曰：如是妙音者，近且指顯見性已來能詮
X12n0281_p0720a16║之法也。向雖聞常住真心，實未知為何物，今蒙開
X12n0281_p0720a17║示，始悟妙明心元所圓滿者，為常住心地也。
X12n0281_p0720a18║○（二、演說三：初、斥迷正示三：初、法。）佛告阿難：汝等尚以緣心聽法，此法亦緣，非得法
X12n0281_p0720a19║性。○（二喻）如人以手指月示人，彼人因指當應看月。若復
X12n0281_p0720a20║觀指以為月體，此人豈惟亡失月輪，亦亡其指。何以
X12n0281_p0720a21║故？以所標指為明月故。豈惟亡指，亦復不識明之與
X12n0281_p0720a22║暗。何以故？即以指體為月明性，明暗二性無所了故。
X12n0281_p0720a23║○（三合）汝亦如是。
X12n0281_p0720a24║【觧】真際曰：以能緣心，緣佛法音，認為自性，非自性
X12n0281_p0720b01║也。以此法音，但是所緣聲教故。孤山曰：人喻如來，
X12n0281_p0720b02║手指喻聲教，月喻真理，示人喻化眾生也。教詮真
X12n0281_p0720b03║理，理是眾生之心，聞教自合觀心，離指方能識月。
X12n0281_p0720b04║吳興曰：此指月喻，雖遣所標之指，正簡能緣之心。
X12n0281_p0720b05║以阿難云：現以緣心，𠃔所瞻仰故。由是經文，惟破
X12n0281_p0720b06║分別之性，良有以也。
X12n0281_p0720b07║【疏】天台曰：此簡緣心，以顯見性無能所也。蓋如來
X12n0281_p0720b08║上文所說，心性廣大，約理以示也。今當機所問，現
X12n0281_p0720b09║以緣心，允所瞻仰者，約情為執也。理固宜無能所，
X12n0281_p0720b10║奈迷情何！如來為簡迷情，令其直入悟理，所謂聞
X12n0281_p0720b11║教觀心，離指得月，能緣之心若忘，所悟之性自顯。
X12n0281_p0720b12║前文已破分別，此復重簡者，前迷理以執情，今知
X12n0281_p0720b13║理而理必忘情，求為簡去，以入忘緣之觀爾。
X12n0281_p0720b14║○（二、約性縱奪二：初、縱，三：初、法。）若以分別我說法音為汝心者，此心自應離分別
X12n0281_p0720b15║音，有分別性。○（二喻）譬如有客，寄宿旅亭，暫止便去，終不
X12n0281_p0720b16║常住。而掌亭人，都無所去，名為亭主。○（三合）此亦如是，若
X12n0281_p0720b17║真汝心，則無所去。○（二、奪二：初、奪其離塵無性。）云何離聲無分別性？斯則豈惟
X12n0281_p0720b18║聲分別心，分別我容離諸色相無分別性。○（二、奪其悟，屬邪宗）如是乃
X12n0281_p0720b19║至分別都無，非色非空，拘舍離等，昧為冥諦。
X12n0281_p0720b20║【觧】溫陵曰：斯則下，躡阿難之意廣明也。聲分別心，
X12n0281_p0720b21║指聲上緣心，即悟佛法音者也。分別我容，謂色上
X12n0281_p0720b22║緣心，即𠃔所瞻仰者也。蓋言非但聲分別心離聲
X12n0281_p0720b23║無性，色分別心離色相外，亦無其性。如是乃至等，
X12n0281_p0720b24║即兼舉六塵緣影，皆無自性也。一切皆無，故非色。
X12n0281_p0720c01║對緣妄有，故非空。既非色空，冥然莫辯，於是外道
X12n0281_p0720c02║昧為冥諦。拘舍離，即末伽黎異稱也。
X12n0281_p0720c03║【疏】天台曰：前云諸修行人不成無上菩提，乃至別
X12n0281_p0720c04║成聲聞、緣覺、天魔、外道，皆由不知二種根本，錯亂
X12n0281_p0720c05║修習，至破妄心無體竟，乃結過云，皆由執此生死
X12n0281_p0720c06║妄想，誤為真實，不成聖果，結凡夫與二乘過也。今
X12n0281_p0720c07║云拘舍離等昧為冥諦，結天魔、外道過也。
X12n0281_p0720c08║○（三、責成可還）離諸法緣，無分別性，則汝心性各有所還，云何為
X12n0281_p0720c09║主？
X12n0281_p0720c10║【觧】溫陵曰：此結前起後也。
X12n0281_p0720c11║○（二、示見性無還，是主非客二：初、承責咨請。）阿難言：若我心性各有所還，則如來說妙明元心，
X12n0281_p0720c12║云何無還？惟垂哀愍，為我宣說。
X12n0281_p0720c13║【觧】吳興曰：此問心性云何無還，向下別指見精為
X12n0281_p0720c14║不還者，蓋前文已說如是見性，是心非眼故。然其
X12n0281_p0720c15║見精，真妄猶雜，所以廣約緣塵，簡出真性，披沙若
X12n0281_p0720c16║盡，金體自純。
X12n0281_p0720c17║○（二、示以無還三：初、簡示許說。）佛告阿難：且汝見我見精明元，此見雖非妙精明
X12n0281_p0720c18║心，如第二月，非是月影。汝應諦聽，今當示汝無所還
X12n0281_p0720c19║地。
X12n0281_p0720c20║【觧】孤山曰：見精明元，即同匿王觀河之見。雖異緣
X12n0281_p0720c21║塵，而猶是妄。妄依真起，故曰明元。此見雖非下，簡
X12n0281_p0720c22║妄異真也。如第二月，非是月影者，真月喻妙精明
X12n0281_p0720c23║心，第二月喻見精明元，水中影喻緣塵分別。吳興
X12n0281_p0720c24║曰：阿難所問妙明元心，云何無還？而佛以見精為
X12n0281_p0721a01║答者，以真心無朕，發悟良難，故託見精，方便開示。
X12n0281_p0721a02║此雖屬妄，切近於真。如第二月，取譬非遠。應知此
X12n0281_p0721a03║見，亦是前來緣塵之見。但緣塵分別之性，則破云
X12n0281_p0721a04║有還；緣塵能見之性，則示云不還。如下文云：汝今
X12n0281_p0721a05║徧觀此會聖眾，其目周視，但如鏡中，無別分析。此
X12n0281_p0721a06║即見精也，即第二月也，即能見之性不還者也。又
X12n0281_p0721a07║云：汝識於中次第標指，此是文殊等。此即緣塵分
X12n0281_p0721a08║別者也。補註曰：第二月固非真月，然因揑目而成，
X12n0281_p0721a09║其實一體。非若水月之端，有二相例。見精明元，雖
X12n0281_p0721a10║非妙精明心，而此見元自妙心而出。故岳師所謂
X12n0281_p0721a11║切近於真，取譬非遠者，此也。
X12n0281_p0721a12║○（二、正辨境見二：初、明境可還二：初、示八境二：初、顯境。）阿難！此大講堂，洞開東方。日輪升天，則有明曜。中
X12n0281_p0721a13║夜黑月，雲霧晦暝，則復昏暗。戶牖之隙，則復見通。墻
X12n0281_p0721a14║宇之間，則復觀壅。分別之處，則復見緣。頑虗之中，徧
X12n0281_p0721a15║是空性。鬱𡋯之象，則紆昏塵。澄霽斂氛，又觀清淨。
X12n0281_p0721a16║【觧】真際曰：欲示無還之性，先指可還之相，此八但
X12n0281_p0721a17║是舉要而已。吳興曰：此八緣中，七緣皆就能映色
X12n0281_p0721a18║根論之，惟分別緣，則於七境而起分別，是故經文
X12n0281_p0721a19║列在中間，蓋通上下也。補註曰：岳師前云緣塵分
X12n0281_p0721a20║別之性，則破云有還者，義見乎此。
X12n0281_p0721a21║○（二、明還）阿難！汝咸看此諸變化相，吾今各還本所因處。云
X12n0281_p0721a22║何本因？阿難！此諸變化，明還日輪。何以故？無日不明，
X12n0281_p0721a23║明因屬日，是故還日。暗還黑月，通還戶牖，壅還墻宇，
X12n0281_p0721a24║緣還分別，頑虗還空，鬱𡋯還塵，清明還霽。○（二、明該攝）則諸世
X12n0281_p0721b01║間一切所有，不出斯類。○（二、明見無還三：初、標。）汝見八種見精明性，當欲
X12n0281_p0721b02║誰還？○（二釋）何以故？若還於明，則不明時無復見暗。雖明
X12n0281_p0721b03║暗等種種差別，見無差別。○（三結）諸可還者，自然非汝。不
X12n0281_p0721b04║汝還者，非汝而誰？○（三、指心責迷）則知汝心，本妙明淨。汝自迷悶，
X12n0281_p0721b05║喪本受輪，於生死中，常被漂溺。是故如來，名可憐愍。
X12n0281_p0721b06║【觧】吳興曰：見性不還，猶喻二月。此見屬妄，將亦須
X12n0281_p0721b07║還。惟有真月，所喻真性，誠不還耳。下文云：但一月
X12n0281_p0721b08║真，中間自無是月非月。又云：見見之時，見非是見。
X12n0281_p0721b09║豈非此見，亦可還乎？問：此還何所？答：還無明也。由
X12n0281_p0721b10║無明故，而有能見。無明若破，此見即還。起信論云：
X12n0281_p0721b11║若離業識，則無見相。厥旨顯然。
X12n0281_p0721b12║【疏】天台曰：吳興引起信證，見性屬妄，將亦須還。此
X12n0281_p0721b13║說似是而非。蓋見雖可還，性不可還；性苟可還，烏
X12n0281_p0721b14║足稱性！不知此中前後所明見性，正如來直指菩
X12n0281_p0721b15║提涅槃元清淨體之所在，所謂識精元明也。識精
X12n0281_p0721b16║無地，遍寓六根，見精聞精等，皆其傳舍。能於是而
X12n0281_p0721b17║反見乎性，即稱元明；苟於是而起乎分別，即稱諸
X12n0281_p0721b18║緣。即前文云能生諸緣，緣所遺者。或曰：下文云：我
X12n0281_p0721b19║雖識此見性無還，云何得知是我真性？以此而言，
X12n0281_p0721b20║此中見性須還。下顯真見，方稱無還。此說何如？曰：
X12n0281_p0721b21║非也。以見性之義，非一語可了，阿難託此以盡如
X12n0281_p0721b22║來了義之談爾。且無還所辨見性，與下周遍所辨
X12n0281_p0721b23║之見，一乎？異乎？既同一見性，清淨所矚，無容作兩
X12n0281_p0721b24║樣解說。下結責云：則知汝心本妙明淨。又云：性汝
X12n0281_p0721c01║不真，取我求實。以彼視此，愈見旨歸。然則吳興當
X12n0281_p0721c02║云見精當還，可也；云見性可還，則不可也。
X12n0281_p0721c03║○（五、示見性主空廣大周徧義二：初、疑請。）阿難言：我雖識此見性無還，云何得知是我真性？
X12n0281_p0721c04║【疏】天台曰：此科以萬境不齊者為客，以聖凡見量
X12n0281_p0721c05║差別者為塵，以見性廣大圓滿，雖差別而不妨乎
X12n0281_p0721c06║無差，雖無差而不妨乎差別者為主空。
X12n0281_p0721c07║【觧】吳興曰：此問意者，如云雖識二月，何謂真月？
X12n0281_p0721c08║○（二、答釋三：初、示分量，明無差而差義。）佛告阿難：吾今問汝。今汝未得無漏清淨，承佛神
X12n0281_p0721c09║力，見於初禪，得無障礙。而阿那律見閻浮提，如觀掌
X12n0281_p0721c10║中菴摩羅果。諸菩薩等見百千界十方如來，窮盡微
X12n0281_p0721c11║塵清淨國土，無所不矚。眾生洞視，不過分寸。
X12n0281_p0721c12║【觧】孤山曰：那律見三千大千世界，如觀掌果。此云
X12n0281_p0721c13║閻浮，且從近示耳。吳興曰：菴摩羅云：難分別其果，
X12n0281_p0721c14║似桃非桃，似柰非柰故。溫陵曰：此泛敘見用而有
X12n0281_p0721c15║五：一聲聞，二羅漢，三菩薩，四如來，五眾生。意明四
X12n0281_p0721c16║聖六凡，見量雖異，見性不殊，皆可即諸物象而決
X12n0281_p0721c17║擇之也。長水曰：不過分寸者，隔紙膜不見外物，隔
X12n0281_p0721c18║皮膚不見五臟也。
X12n0281_p0721c19║【疏】天台曰：環師明見用云：一、聲聞，二、羅漢。不知聲
X12n0281_p0721c20║聞即羅漢也。應云：一、須陀洹，二、羅漢，方無所失。
X12n0281_p0721c21║○（二、示廣大明差而無差義二：初、明物境差別二：初、聊指前塵。）阿難！且吾與汝觀四天王所住宮殿，中間徧覽水
X12n0281_p0721c22║陸空行，雖有昏明種種形像，無非前塵分別留礙。○
X12n0281_p0721c23║（二、歷塵簡見二：初、總敕。）汝應於此分別自他，今吾將汝擇於見中，誰是我體？
X12n0281_p0721c24║誰為物象？○（二歷簡）阿難！極汝見源，從日月宮，是物非汝。至
X12n0281_p0722a01║七金山，周徧諦觀，雖種種光，亦物非汝。漸漸更觀，雲
X12n0281_p0722a02║騰鳥飛，風動塵起，樹木山川，草芥人畜，咸物非汝。
X12n0281_p0722a03║【觧】溫陵曰：極汝見源，令窮力諦觀也。上極日月，下
X12n0281_p0722a04║極輪圍，中極萬物，令一一詳擇也。
X12n0281_p0722a05║○（三、顯見性無殊）阿難！是諸近遠諸有物性，雖復差殊，同汝見精清
X12n0281_p0722a06║淨所矚，則諸物類自有差別，見性無殊。此精妙明，誠
X12n0281_p0722a07║汝見性。
X12n0281_p0722a08║【觧】吳興曰：阿難所疑，雖識見性，而未知真性。如來
X12n0281_p0722a09║所答，豈不顯真？但由見性似在於內，真性必周於
X12n0281_p0722a10║外。佛欲示之，故指一切物象，皆是見精所矚。矚既
X12n0281_p0722a11║斯徧，性何攸局？此寄見性之徧，以顯真性之徧也。
X12n0281_p0722a12║然則肉眼所見，物象森羅；佛眼所觀，真空冥寂。猶
X12n0281_p0722a13║恐阿難認此見性既周外物，仍謂外物同我能見，
X12n0281_p0722a14║故下文破之。
X12n0281_p0722a15║【疏】天台曰：前無差而差，約聖凡見量說；今差而無
X12n0281_p0722a16║差，約萬物不齊辯。聖凡雖異，真性無異；物類雖殊，
X12n0281_p0722a17║見性不殊；皆可即量而觀，依物而悟。古德云，萬境
X12n0281_p0722a18║雖殊，妙心理等，此之謂也。
X12n0281_p0722a19║○（六、示見性主空遺物獨立義三：初、約機應對辯二：初、隨情。以己同人許見即物三：初、標情。）若見是物。○（二許同）則汝亦可見吾之見。○（三、示同）若同見者，名
X12n0281_p0722a20║為見吾。○（二、示正法以人同己，奪見非物三：初、指遺物獨立處。）吾不見時，何不見吾不見之處？
X12n0281_p0722a21║【觧】真際曰：若汝認見為物，吾見亦同是物，汝應可
X12n0281_p0722a22║見。溫陵曰：同見者，依物之迹也。不見者，離物之體
X12n0281_p0722a23║也。若謂吾汝同見一物，是見吾之見，特迹而已。吾
X12n0281_p0722a24║當離物不見之時，其體何在？既無處可見，定非是
X12n0281_p0722b01║物矣。
X12n0281_p0722b02║【疏】天台曰：此釋當機之伏疑也。恐阿難見性不精，
X12n0281_p0722b03║以主作客，故先標情云，若見是物，汝主是客，則吾
X12n0281_p0722b04║主亦同是客，故曰則汝亦可見吾之見。若依物之
X12n0281_p0722b05║迹，主客相對而同見，可曰見吾。設吾不見時，乃離
X12n0281_p0722b06║物之體，無賓之主，不依物，不依根，堂堂獨立，汝於
X12n0281_p0722b07║何地而見吾哉？故曰吾不見時，何不見吾不見之
X12n0281_p0722b08║處。此段則以物為客，以見為塵，揀去客塵，則主空
X12n0281_p0722b09║之理顯。
X12n0281_p0722b10║○（二、破非吾不見相。）若見不見，自然非彼不見之相。
X12n0281_p0722b11║【觧】溫陵曰：縱使妄意謂能見吾不見者，終自非是
X12n0281_p0722b12║彼不見相。補註曰：彼不見之相，本自無相，豈汝所
X12n0281_p0722b13║能見哉。
X12n0281_p0722b14║○（三示同吾不見地）若不見吾不見之地，自然非物，云何非汝？
X12n0281_p0722b15║【觧】長水曰：此之文意，展轉結歸，應有五重經文，存
X12n0281_p0722b16║三而隱二意。若具論者，合云：若不見吾不見之地，
X12n0281_p0722b17║亦不見吾見處。既不見吾見處，吾見自然非物。吾
X12n0281_p0722b18║見若非是物，汝見亦非是物。汝見既非是物，云何
X12n0281_p0722b19║非汝真見？
X12n0281_p0722b20║【疏】栢庭云：至哉吾不見處，正是如來遺物忘我獨
X12n0281_p0722b21║立之地。使阿難知之，亦則到此獨立境界，安有真
X12n0281_p0722b22║性而不悟哉！故曰，自然非物，不必更加二重，加則
X12n0281_p0722b23║贅矣。天台曰：如來有三語：一、隨自意語，說自證境
X12n0281_p0722b24║界，吾不見時是也；二、隨他意語，說眾生境界，前文
X12n0281_p0722c01║所示見精是也；三、隨自他意語，說自他共有境界，
X12n0281_p0722c02║何不見吾不見之處是也。吾不見時，已直指真見，
X12n0281_p0722c03║何不見吾不見之處？此又如來親手提携阿難同
X12n0281_p0722c04║入如來藏也。
X12n0281_p0722c05║○（二、約物我結過。）又則汝今見物之時，汝既見物，物亦見汝，體性紛
X12n0281_p0722c06║雜，則汝與我，并諸世間，不成安立。
X12n0281_p0722c07║【觧】溫陵曰：又約物我雜亂，辨見非物也。若見是物，
X12n0281_p0722c08║則物應有見，而有情無情，體性錯亂，不可分辨，故
X12n0281_p0722c09║曰不成安立。則見非是物，又可明也。諸世間，謂眾
X12n0281_p0722c10║生及器，通指有情無情也。
X12n0281_p0722c11║○（三、結當機真性。）阿難！若汝見時，是汝非我。見性周徧，非汝而誰？云
X12n0281_p0722c12║何自疑汝之真性？性汝不真，取我求實。
X12n0281_p0722c13║【觧】真際曰：見性雖同，各自受用，一室千燈，光豈有
X12n0281_p0722c14║別？而彼此自照，各不相離。溫陵曰：牒上以顯真性
X12n0281_p0722c15║也。見性周徧，即汝真性，何疑不真，而求質於我耶？
X12n0281_p0722c16║此結答云何得知是我真性之問也。孤山曰：性汝
X12n0281_p0722c17║不真等，謂真性在汝，而自不能知其真，翻取我言，
X12n0281_p0722c18║以求其實，迷之甚也，責之深也。
X12n0281_p0722c19║○（七、示見性主空無舒卷義二：初、疑問。）。阿難白佛言：世尊！若此見性，必我非餘。我與如來
X12n0281_p0722c20║觀四天王勝藏寶殿，居日月宮。此見周圓，徧娑婆國。
X12n0281_p0722c21║退歸精舍，秪見伽藍。清心戶堂，但瞻簷廡。世尊！此見
X12n0281_p0722c22║如是，其體本來周徧一界，今在室中，惟滿一室。為復
X12n0281_p0722c23║此見縮大為小？為當墻宇夾令斷絕？我今不知斯義
X12n0281_p0722c24║所在，願垂弘慈，為我敷演。
X12n0281_p0723a01║【疏】天台曰：此科以器界方圓大小為客，以有舒有
X12n0281_p0723a02║縮為塵，以無大無小無舒無縮為主空。
X12n0281_p0723a03║【觧】孤山曰：既觀初天，則惟見一四天下。言娑婆者，
X12n0281_p0723a04║舉其通名耳，非指大千也。補註曰：前文泛敘見用，
X12n0281_p0723a05║意顯真性本來周徧，特聖凡見量之不齊耳。今阿
X12n0281_p0723a06║難以所視廣狹，而疑見體舒縮，故有斯問。
X12n0281_p0723a07║○（二、答釋二：初、正破二：初、總破。）佛告阿難：一切世間大小內外諸所事業，各屬前
X12n0281_p0723a08║塵，不應說言見有舒縮。○（二、別破二：初、譬顯。）譬如方器中見方空，吾復
X12n0281_p0723a09║問汝：此方器中所見方空，為復定方？為不定方？若定
X12n0281_p0723a10║方者，別安圓器，空不應圓。若不定者，在方器中應無
X12n0281_p0723a11║方空。汝言不知斯義所在，義性如是，云何為在？阿難，
X12n0281_p0723a12║若復欲令入無方圓，但除器方，空體無方，不應說言
X12n0281_p0723a13║更除虗空方相所在。
X12n0281_p0723a14║【觧】溫陵曰：一切世間，則根身器界之類。大小內外，
X12n0281_p0723a15║則一界一室之類。諸所事業，則舒縮夾絕之類。此
X12n0281_p0723a16║總舉萬法，皆屬前塵。與吾靈覺，自不相涉。是故前
X12n0281_p0723a17║塵大小，見無舒縮。譬如下器喻前塵，空喻見體也。
X12n0281_p0723a18║孤山曰：方圓因器，不在虗空。大小由塵，何關見性。
X12n0281_p0723a19║是故責言，云何為在。空性無動，寧有出入。因器去
X12n0281_p0723a20║留，強云出入。故云若復欲令入，無方圓等。空體無
X12n0281_p0723a21║方，喻見性無二也。以虗空無方圓可除，況見性無
X12n0281_p0723a22║大小可還。惟言方者，義攝於圓，佛語之略耳。溫陵
X12n0281_p0723a23║曰：離塵觀性，自得本真，不勞功用。
X12n0281_p0723a24║○（二、反難二：初、以挽難縮。）若如汝問，入室之時，縮見令小，仰觀日時，汝豈挽
X12n0281_p0723b01║見齊於日面？○（二、以續難斷）若築墻宇，能夾見斷，穿為小竇，寧無
X12n0281_p0723b02║續迹？是義不然。
X12n0281_p0723b03║【觧】溫陵曰：既非可挽，定非可縮，既非可續，定非可
X12n0281_p0723b04║斷，義既不然，無用情計。
X12n0281_p0723b05║○（二、會通二：初、迷有前塵。）一切眾生，從無始來，迷己為物，失於本心，為物所
X12n0281_p0723b06║轉，故於是中，觀大觀小。○（二、悟惟自性）若能轉物，則同如來身心
X12n0281_p0723b07║圓明不動道場，於一毛端，徧能含受十方國土。
X12n0281_p0723b08║【觧】補註曰：前云認物為己，今云迷己為物。前乃就
X12n0281_p0723b09║妄擇真，且言物與己異，故斥自身皆謂之物。今將
X12n0281_p0723b10║以真融妄，應知萬物皆己。萬物皆己，而迷以為物，
X12n0281_p0723b11║故失本心。為物所轉，而見內外之殊，大小之異也。
X12n0281_p0723b12║吳興曰：為物所轉，則物為能轉，心為所轉，以心逐
X12n0281_p0723b13║境遷故。若能下，心為能轉，物為所轉，以境隨智亡
X12n0281_p0723b14║故。楞伽云：未達境惟心，起種種分別。達境惟心已，
X12n0281_p0723b15║分別即不生。上二句，為物所轉也。下二句，若能轉
X12n0281_p0723b16║物也。則同如來者，肇師云：會萬物以成己者，其惟
X12n0281_p0723b17║聖人乎。毛含國土者，此明無量為一。蓋攝事成理，
X12n0281_p0723b18║非從體起用也。大品云：一切法趣一法。斯之謂也。
X12n0281_p0723b19║若下文理事雙顯，體用備陳，方有一為無量之言，
X12n0281_p0723b20║塵中轉法之義。彼詳此略，意不徒然。近古諸師，並
X12n0281_p0723b21║作用解。惟真際云：既滅前塵，形量不立。一切即一，
X12n0281_p0723b22║性乃圓成。斯亦節公之知言矣。
X12n0281_p0723b23║【疏】天台曰：上文委曲敷𫾻，故假譬喻方便；今則打
X12n0281_p0723b24║破迷關，直捷開示，故云迷己為物。蓋曰：吾所開示
X12n0281_p0723c01║見性者，己也，非物也；汝所難問世間大小事業者，
X12n0281_p0723c02║物也，非己也。迷時全己為物，悟時全物為己。方其
X12n0281_p0723c03║迷己為物，失於本心，則為物所轉，故於是中觀大
X12n0281_p0723c04║觀小，觀大作大會，觀小作小會，非為物所轉而何
X12n0281_p0723c05║哉？即汝阿難所問者是也。若能悟物為己，得於本
X12n0281_p0723c06║心，是能轉物，則同如來，身心圓明，不動道場，於一
X12n0281_p0723c07║毛端，徧能含受十方國土。蓋物雖有大小，吾不以
X12n0281_p0723c08║為大小，觀諸己而已矣。能觀諸己，則大小事物皆
X12n0281_p0723c09║己，即己之小小，非小小等乎法界，即己之大大，非
X12n0281_p0723c10║大大等乎塵毛，於一毛端現寶王剎，非轉物同佛
X12n0281_p0723c11║之驗乎？禪宗六祖云：心迷法華轉，心悟轉法華。且
X12n0281_p0723c12║約語言文字說也。今經云為物所轉，故於是中觀
X12n0281_p0723c13║大觀小。若能轉物，即同如來，則盡大地是一部楞
X12n0281_p0723c14║嚴經，山河國土，草芥人畜，莫非無相文字，心悟轉
X12n0281_p0723c15║楞嚴，是能真轉法輪者也。
X12n0281_p0723c16║○（八、示見性主空絕是非義二：初、疑問。）阿難白佛言：世尊！若此見精，必我妙性。今此妙性，
X12n0281_p0723c17║現在我前，見必我真。我今身心，復是何物？而今身心，
X12n0281_p0723c18║分別有實；彼見無別，分辨我身。若實我心，令我今見，
X12n0281_p0723c19║見性實我，而身非我，何殊如來先所難言物能見我？
X12n0281_p0723c20║惟垂大慈，開發未悟。
X12n0281_p0723c21║【疏】天台曰：此科以見性非色空為客，即色空為塵
X12n0281_p0723c22║離，即離非為主空。
X12n0281_p0723c23║【觧】孤山曰：向云：迷己為物，失於本心，故為物轉。若
X12n0281_p0723c24║能轉物，則同如來。是則所見山河，皆我妙性。故云：
X12n0281_p0724a01║今此妙性，現在我前。此領旨也。見必我真下，阿難
X12n0281_p0724a02║尚存能所。謂所見既是真性，則我能見復是何物？
X12n0281_p0724a03║若謂身無見性，而今分別非虗。若言現前是見，則
X12n0281_p0724a04║彼之外物別無心智，反辨我身。若彼外物實是我
X12n0281_p0724a05║心，現今能見，則成外物是我，內身非我。溫陵曰：物
X12n0281_p0724a06║能見我，謂見在物而不在身，是物能見我矣。
X12n0281_p0724a07║○（二、答釋二：初、斫破二途三：初、如來破執二：初、牒疑總非。）佛告阿難：今汝所言，見在汝前，是義非實。○（二、立理別破二：初、約離絕是見二：初、推前境反問二：初、總敘。）若實
X12n0281_p0724a08║汝前，汝實見者，則此見精，既有方所，非無指示。○（二、別推二：初、指前境。）且
X12n0281_p0724a09║今與汝坐祇陀林，徧觀林渠，及與殿堂，上至日月，前
X12n0281_p0724a10║對恒河。汝今於我師子座前，舉手指陳是種種相：陰
X12n0281_p0724a11║者是林，明者是日，礙者是壁，通者是空。如是乃至草
X12n0281_p0724a12║樹纖毫，大小雖殊，但可有形，無不指著。○（二、令推尋三：初、令指見精。）若必其見
X12n0281_p0724a13║現在汝前，汝應以手確實指陳何者是見。○（二歷境逐破）阿難當
X12n0281_p0724a14║知，若空是見，既已成見，何者是空？若物是見，既已成
X12n0281_p0724a15║見，何者為物？○（三、敕令答示）汝可微細披剝萬象，析出精明淨妙
X12n0281_p0724a16║見元，指陳示我，同彼諸物，分明無惑。○（二、迷無是仰答二：初、仰答二：初、明前境惟物。）阿難言：我今
X12n0281_p0724a17║於此重閣講堂，遠洎恒河，上觀日月。舉手所指，縱目
X12n0281_p0724a18║所觀，指皆是物，無是見者。○（二、明不能出見。）世尊！如佛所說，況我有
X12n0281_p0724a19║漏初學聲聞，乃至菩薩，亦不能於萬物象前，剖出精
X12n0281_p0724a20║見，離一切物，別有自性。○（二印成）佛言：如是，如是。
X12n0281_p0724a21║【觧】溫陵曰：物無是見，故雖大聖，不能即物剖辨，意
X12n0281_p0724a22║須離物矣。長水曰：如是如是者，印其不能分出見
X12n0281_p0724a23║性也。
X12n0281_p0724a24║○（二、約即絕非見二：初、牒前答反問二：初、牒答。）佛復告阿難：如汝所言，無有精見，離一切物，別有
X12n0281_p0724b01║自性。則汝所指是物之中，無是見者。○（二反問）今復告汝，汝
X12n0281_p0724b02║與如來，坐祇陀林，更觀林苑，乃至日月，種種象殊，必
X12n0281_p0724b03║無見精，受汝所指。汝又發明，此諸物中，何者非見？○
X12n0281_p0724b04║（二、述無非仰答二：初、仰答。）阿難言：我實徧見此祇陀林，不知是中何者非見？何
X12n0281_p0724b05║以故？若樹非見，云何見樹？若樹即見，復云何樹？如是
X12n0281_p0724b06║乃至若空非見，云何見空？若空即見，復云何空？我又
X12n0281_p0724b07║思惟，是萬象中，微細發明，無非見者。○（二印成）佛言：如是，如
X12n0281_p0724b08║是。
X12n0281_p0724b09║【觧】溫陵曰：若樹非見，何能見樹？若即是見，樹當名
X12n0281_p0724b10║見，云何名樹？然前斷為無是見者，既不中理，故復
X12n0281_p0724b11║思惟無非見者，二義無定。佛皆許者，以色空等象，
X12n0281_p0724b12║如虗空華，本無所有，不可定指也。故下文云：此諸
X12n0281_p0724b13║物象與此見精，元是菩提妙淨明體，云何於中有
X12n0281_p0724b14║是非是？
X12n0281_p0724b15║○（二、大眾茫然）於是大眾非無學者，聞佛此言，茫然不知是義終
X12n0281_p0724b16║始，一時惶悚，失其所守。
X12n0281_p0724b17║【疏】天台曰：經家特言非無學者，無學之人已證徧
X12n0281_p0724b18║真，則色空已盡，豈於是而執乎！是非所不及者，此
X12n0281_p0724b19║見及緣，元是菩提妙淨明體爾。大乘小乘，漸頓徧
X12n0281_p0724b20║圓，於是乎分。
X12n0281_p0724b21║○（三、世尊安慰）如來知其魂慮變慴，心生憐愍，安慰阿難及諸大
X12n0281_p0724b22║眾：諸善男子！無上法王是真實語，如所如說，不誑不
X12n0281_p0724b23║妄，非末伽黎四種不死矯亂論義。汝諦思惟，無忝哀
X12n0281_p0724b24║慕。
X12n0281_p0724c01║【觧】真際曰：向執心境各別，見相歷然。今蒙一異推
X12n0281_p0724c02║之，是非不決，心無所措，於是茫然。吳興曰：終始者，
X12n0281_p0724c03║終則見性非物，始則見性是物。又始則妙性現在
X12n0281_p0724c04║我前，終則究竟指歸何所。溫陵曰：魂慮變慴，即惶
X12n0281_p0724c05║悚失守也。真語等者，謂上答二義，乃稱真之語，非
X12n0281_p0724c06║矯論也。末伽外道四種矯亂，見于第十卷。忝，辱也。
X12n0281_p0724c07║資中曰：如來有五語：真語、實語、如語、不誑語、不異
X12n0281_p0724c08║語。無偽曰真，稱理曰實，不變曰如，心境相應曰不
X12n0281_p0724c09║誑，懸見未然曰不異。補註曰：如所如說者，上如稱
X12n0281_p0724c10║義，下如即真如，謂稱所證真如以說也。
X12n0281_p0724c11║○（二、會通一理二：初、騰二疑哀請二：初、述意敘儀。）是時文殊師利法王子，愍諸四眾，在大眾中，即從
X12n0281_p0724c12║座起，頂禮佛足，合掌恭敬，而白佛言：世尊！此諸大眾，
X12n0281_p0724c13║不悟如來發明二種精見色空是非是義。○（二騰疑請說）世尊！若
X12n0281_p0724c14║此前緣色空等象，若是見者，應有所指。若非見者，應
X12n0281_p0724c15║無所矚。而今不知是義所歸，故有驚怖，非是疇昔善
X12n0281_p0724c16║根輕尠。惟願如來大慈發明，此諸物象，與此見精，元
X12n0281_p0724c17║是何物？於其中間，無是非是。
X12n0281_p0724c18║【觧】溫陵曰：佛意為顯見與見緣，如虗空華，於中本
X12n0281_p0724c19║無是非是義。然此非有學小智所及，故大眾茫然
X12n0281_p0724c20║失守，而必須文殊請明也。二種者，精明見元，及前
X12n0281_p0724c21║緣色空是非二義也。若此前緣下，牒前罔措之意
X12n0281_p0724c22║請明也。
X12n0281_p0724c23║【疏】天台曰：無上菩提，須為深種善根者說。如其不
X12n0281_p0724c24║然，鮮有不墮顛倒錯亂，生疑毀謗。若阿難之惶悚
X12n0281_p0725a01║失守，又則不然。蓋為如來所示，其意甚深，尚非無
X12n0281_p0725a02║學徧空境界，況阿難初果有學，能出此是非乎！文
X12n0281_p0725a03║殊為通其情，冀如來有以決之，故其辭也如此。
X12n0281_p0725a04║○（二、明一理會通二：初、示妙體絕待二：初、正明絕待。）佛告文殊及諸大眾：十方如來及大菩薩，於其自
X12n0281_p0725a05║住三摩地中，見與見緣并所想相，如虗空華，本無所
X12n0281_p0725a06║有。此見及緣，元是菩提妙淨明體，云何於中有是非
X12n0281_p0725a07║是？
X12n0281_p0725a08║【觧】溫陵曰：自住三摩地，即自性首楞正定也。聖人
X12n0281_p0725a09║住是定中，了見萬法惟一，圓融清淨寶覺，曾無非
X12n0281_p0725a10║是。此正答所問也。見，根也；見緣，境也；所想相，識也。
X12n0281_p0725a11║根境識三，攝盡萬法。夫能了諸緣元一寶覺，無是
X12n0281_p0725a12║非是，則從前真妄虗實、倒心緣影、疑異分別之情，
X12n0281_p0725a13║豁然而蕩矣。
X12n0281_p0725a14║【疏】天台曰：此示阿難忘緣絕待妙觀之體也。以凡
X12n0281_p0725a15║夫境界言之，有內身外境，正報依報，情與無情，一
X12n0281_p0725a16║切境界，能所歷然。無怪乎阿難云：若此見精，必我
X12n0281_p0725a17║妙性，今此妙性，現在我前等種種能所之疑。難云：
X12n0281_p0725a18║如來開示，先且就凡情上，令阿難約見與物，辨其
X12n0281_p0725a19║是非。初謂物即是見，既不可也；次謂物非是見，又
X12n0281_p0725a20║不可也。惟是非兩者之間，如來皆印答之，而初無
X12n0281_p0725a21║定謂。直待初學大眾惶悚失守，文殊請決，然後告
X12n0281_p0725a22║之以自性首楞嚴定中所見境界。自真空言之，則
X12n0281_p0725a23║見與見緣，并所想相，如虗空華，本無所有；自妙有
X12n0281_p0725a24║言之，則此見及緣，元是菩提妙淨明體，又何有是
X12n0281_p0725b01║非容於其間哉？故曰：云何於中有是非？是下文所
X12n0281_p0725b02║謂但一月真，中間自無是月非月。學者果能依是
X12n0281_p0725b03║而住，於一切事法，直以空華而等視之，則菩提妙
X12n0281_p0725b04║淨明體，卓然獨立，能所雙忘，與佛菩薩相去豈河
X12n0281_p0725b05║漢哉？前云：若能轉物，則同如來。功夫畢竟至此而
X12n0281_p0725b06║後已。圓覺云：知是空華，即無輪轉。又曰：知幻即離，
X12n0281_p0725b07║不作方便。離幻即覺，亦無漸次。此之謂也。蓋幻之
X12n0281_p0725b08║與覺，勢不並立。方其迷覺為幻也，不知是幻，則惟
X12n0281_p0725b09║幻無覺。及其知幻也，何幻之有？故惟覺無幻，自然
X12n0281_p0725b10║而然，不加勉強，而後成菩提也。昔一老宿問僧：如
X12n0281_p0725b11║何是是法住法位，世間相常住？僧曰：萬象之中獨
X12n0281_p0725b12║露身。老宿又問曰：撥萬象不撥萬象？僧曰：不撥。宿
X12n0281_p0725b13║曰：依然兩個。此正所謂見精是色空，雖出乎非，猶
X12n0281_p0725b14║未免乎是。直須同如來自住首楞嚴定中境界，然
X12n0281_p0725b15║後是非兩脫，可以悟是法住法位，世間相常住之
X12n0281_p0725b16║旨也。
X12n0281_p0725b17║○（二、引例釋成二：初、指人引例二：初、指人問。）文殊！吾今問汝，如汝文殊，更有文殊，是文殊者，為
X12n0281_p0725b18║無文殊？
X12n0281_p0725b19║【觧】吳興曰：問意有三：如汝文殊，一也；更有文殊是
X12n0281_p0725b20║文殊者，二也；為無文殊，三也。
X12n0281_p0725b21║○（二、領意答。）如是，世尊！我真文殊，無是文殊。何以故？若有是者，
X12n0281_p0725b22║則二文殊。然我今日非無文殊，於中實無是、非二相。
X12n0281_p0725b23║【觧】吳興曰：我真，文殊答第一義，例立菩提妙淨明
X12n0281_p0725b24║體也。無是，文殊答第二義，例破色空是見也。何以
X12n0281_p0725c01║故下，釋我上義。然我今日非無，文殊答第三義，例
X12n0281_p0725c02║破色空非見也。於中實無是非二相，總結破意。夫
X12n0281_p0725c03║真無是非，是非由妄。若謂色空是真見者，斯乃從
X12n0281_p0725c04║妄辨真，對於無妄之真，則成二義。故曰：若有是者，
X12n0281_p0725c05║則二文殊。又若謂色空非真見者，其如妄境，全體
X12n0281_p0725c06║是真。故曰：然我今日非無文殊。實而言之，真性本
X12n0281_p0725c07║來無是非是。
X12n0281_p0725c08║○（二、說法釋成二：初、釋成前例。）佛言：此見妙明與諸空塵，亦復如是。本是妙明無
X12n0281_p0725c09║上菩提淨圓真心，妄為色空及與聞見。○（二、更以喻顯）如第二月，
X12n0281_p0725c10║誰為是月？又誰非月？文殊！但一月真，中間自無是月、
X12n0281_p0725c11║非月。
X12n0281_p0725c12║【觧】吳興曰：前第二月，別喻見精明元。今通喻色空
X12n0281_p0725c13║及與聞見者，由佛為阿難已約諸法徧示真性，故
X12n0281_p0725c14║大眾惶悚，正迷諸法是非是義。故文殊對揚，既無
X12n0281_p0725c15║二相，復舉月喻，以遣忘情。且第二月，適言是月，揑
X12n0281_p0725c16║目所成故；適言非月，影不離真故。皆言誰者，責問
X12n0281_p0725c17║之辭。揑影若亡，是非何在？
X12n0281_p0725c18║○（二、明迷悟得失。）是以汝今觀見與塵，種種發明，名為妄想，不能於
X12n0281_p0725c19║中出是非是。由是真精妙覺明性，故能令汝出指非
X12n0281_p0725c20║指。
X12n0281_p0725c21║【觧】溫陵曰：見與塵，指妄根妄境也。觀見塵而發明，
X12n0281_p0725c22║終沉妄想，不出是非。由真精而發明，可出是非，得
X12n0281_p0725c23║無分別。出指非指，言是非雙泯也。吳興曰：物為所
X12n0281_p0725c24║指，見非可指，真性俱離，故云出指非指。
X12n0281_p0726a01║【疏】天台曰：文殊前章為眾請問云：此諸大眾，不悟
X12n0281_p0726a02║如來發明二種精見色空是非是義。故今結答云：
X12n0281_p0726a03║是以汝今觀見與塵，種種發明，名為妄想，不能於
X12n0281_p0726a04║中出是非是。又云：世尊！若此前緣色空等象，若是
X12n0281_p0726a05║見者，應有所指；若非見者，應無所矚。故今結答云：
X12n0281_p0726a06║由是真精妙覺明性，故能令汝出指非指。
X12n0281_p0726a07║○（九、示見性主空離即離非義四：初、明見性離自然二：初、疑請二：初、明濫外違昔二：初、濫外計。）阿難白佛言：世尊！誠如法王所說，覺緣徧十方界，
X12n0281_p0726a08║湛然常住，性非生滅。與先梵志娑毗迦羅所談冥諦，
X12n0281_p0726a09║及投灰等諸外道種，說有真我，徧滿十方，有何差別？
X12n0281_p0726a10║【疏】天台曰：此科以計自然為客，計因緣為塵，此約
X12n0281_p0726a11║理內理外而分之也。若約麤細言之，則以計因緣
X12n0281_p0726a12║者為客，計自然者為塵，以離一切相即一切法者
X12n0281_p0726a13║為主空。
X12n0281_p0726a14║【觧】吳興曰：覺謂菩提，緣即色空聞見等。如前文云：
X12n0281_p0726a15║此見及緣，元是菩提妙淨明體。溫陵曰：覺緣，即覺
X12n0281_p0726a16║性徧緣，無乎不在者也。然黃髮之流，亦說真我徧
X12n0281_p0726a17║界，及所立冥諦，謂真性冥冥，體非生滅，則與佛說
X12n0281_p0726a18║何異？蓋外道不見性真，但依賴耶妄計，混濫真說，
X12n0281_p0726a19║故此問難，冀佛甄別也。外道，通稱梵志。投灰，苦行
X12n0281_p0726a20║外道也。
X12n0281_p0726a21║【疏】天台曰：覺緣，領菩提妙淨明體；遍十方界，領顯
X12n0281_p0726a22║見性廣大；湛然常住，性非生滅，領顯見性不動不
X12n0281_p0726a23║遷。阿難，猶未忘緣，故稱覺緣；惟其未忘，是以還挾
X12n0281_p0726a24║外計為疑。
X12n0281_p0726b01║○（二、違昔經）世尊亦曾於楞伽山，為大慧等敷演斯義。彼外道
X12n0281_p0726b02║等常說自然，我說因緣，非彼境界。我今觀此覺性自
X12n0281_p0726b03║然，非生非滅，遠離一切虗妄顛倒，似非因緣。○（二、請開示顯真）與彼
X12n0281_p0726b04║自然。云何開示？不入群邪，獲真實心，妙覺明性。
X12n0281_p0726b05║【觧】真際曰：楞伽，山名。此云不可往，惟得通者能到。
X12n0281_p0726b06║溫陵曰：先引佛說起疑也。楞伽會上，為大慧菩薩
X12n0281_p0726b07║說因緣義，以破外道自然之執。非彼境界者，非同
X12n0281_p0726b08║外道所見也。楞伽雖說因緣，破彼妄執。今觀覺性，
X12n0281_p0726b09║有真自然體，遠離倒妄，則似非因緣矣。吳興曰：向
X12n0281_p0726b10║云我今觀此覺性自然，今云與彼自然，云何開示？
X12n0281_p0726b11║蓋言今之自然，似非昔之因緣，則與外道自然，云
X12n0281_p0726b12║何分別邪？
X12n0281_p0726b13║○（二、開示二：初、斥疑總示。）佛告阿難：我今如是開示方便，真實告汝。汝猶未
X12n0281_p0726b14║悟，惑為自然。阿難！若必自然，自須甄明有自然體。○
X12n0281_p0726b15║（二、歷境別破二：初定。）汝且觀此妙明見中，以何為自？此見為復以明為自，
X12n0281_p0726b16║以暗為自，以空為自，以塞為自？○（二破）阿難！若明為自，應
X12n0281_p0726b17║不見暗。若復以空為自體者，應不見塞。如是乃至諸
X12n0281_p0726b18║暗等相以為自者，則於明時見性斷滅。云何見明？
X12n0281_p0726b19║【觧】溫陵曰：釋非自然也。自然，謂自體本然也。自體
X12n0281_p0726b20║本然，則不隨境變。今皆隨變，非自然矣。
X12n0281_p0726b21║○（二、明見性離因緣二：初、翻前轉計。）阿難言：必此妙見，性非自然。我今發明是因緣生，
X12n0281_p0726b22║心猶未明。諮詢如來，是義云何合因緣性？
X12n0281_p0726b23║【觧】孤山曰：始疑妙性同外自然，既聞逐破，則謂如
X12n0281_p0726b24║佛昔說正因緣義，但未知妙性云何符合耳。
X12n0281_p0726c01║○（二、歷境破執二：初、破因，二：初、定。）佛言：汝言因緣，吾復問汝。汝今因見，見性現前。此
X12n0281_p0726c02║見為復因明有見，因暗有見，因空有見，因塞有見？○
X12n0281_p0726c03║（二破）阿難！若因明有，應不見暗。如因暗有，應不見明。如是
X12n0281_p0726c04║乃至因空因塞，同於明暗。○（二、破緣，二、初定）復次，阿難！此見又復緣
X12n0281_p0726c05║明有見，緣暗有見，緣空有見，緣塞有見。○（二破）阿難！若緣
X12n0281_p0726c06║空有，應不見塞。若緣塞有，應不見空。如是乃至緣明
X12n0281_p0726c07║緣暗，同於空塞。
X12n0281_p0726c08║【觧】溫陵曰：釋非因緣也。假物為因，循物為緣，既無
X12n0281_p0726c09║定趣，非因緣矣。真際曰：因親緣疎，故分二門。
X12n0281_p0726c10║○（三、雙示離即離非。）當知如是精覺妙明，非因非緣，亦非自然非不自
X12n0281_p0726c11║然，無非不非，無是非是，離一切相，即一切法。
X12n0281_p0726c12║【觧】溫陵曰：疊佛徧計，直示精覺也。因緣、自然、是非
X12n0281_p0726c13║等相，皆是妄情徧計分別。精覺妙明，本無是事，故
X12n0281_p0726c14║曰離一切相。徧計既離，則圓成實體，觸處現前，故
X12n0281_p0726c15║曰即一切法。祖師所謂：但離妄緣，即如如佛。又云：
X12n0281_p0726c16║是非已去了，是非裏薦取。此離一切相，即一切法
X12n0281_p0726c17║之意也。吳興曰：非因緣下，不言非不因緣者，以此
X12n0281_p0726c18║中正破因緣，故且置之。無非不非，無是非是者，此
X12n0281_p0726c19║顯覺性本無非與不非，亦無是與非是。上句謂因
X12n0281_p0726c20║緣，下句謂自然。離則顯真非俗，即乃觸境惟心，亡
X12n0281_p0726c21║然存然，不可得而名焉。
X12n0281_p0726c22║【疏】天台曰：夫法性之與萬法，猶形聲之有影響。世
X12n0281_p0726c23║間凡夫與外道，見道不諦，悉於影響，以事卜度，以
X12n0281_p0726c24║偽濫真，言滿天下，梗塞大道甚矣。若菩提妙淨明
X12n0281_p0727a01║體者，實含生本有天然之性德也，其於影響，賴耶
X12n0281_p0727a02║濫之。阿難深鑑此失，故挾如來昔日所說為問，冀
X12n0281_p0727a03║為破之以歸正轍，然亦難言之也。何則？謂之自然，
X12n0281_p0727a04║恐濫外道；謂非自然，有妨正理。故即破即立，雙輪
X12n0281_p0727a05║並驅。曰：亦非自然，非不自然，亦非自然破也，非不
X12n0281_p0727a06║自然立也。此中正破自然，傍破因緣，故於自然而
X12n0281_p0727a07║致意言之。以例因緣，亦應云非因非緣，非不因緣
X12n0281_p0727a08║果，真能見道，則是非俱遣。故又曰：無非不非，無是
X12n0281_p0727a09║非是。古德云：情可破而法不可破。情可破故，離一
X12n0281_p0727a10║切相；法不可破故，即一切法。所謂存然亡然，不可
X12n0281_p0727a11║得而名焉。斯見乎道
X12n0281_p0727a12║○（四、結責滯著名相）汝今云何於中措心，以諸世間戲論名相而得分
X12n0281_p0727a13║別？如以手掌撮摩虗空，秪益自勞，虗空云何隨汝執
X12n0281_p0727a14║捉？
X12n0281_p0727a15║【觧】溫陵曰：結上文而責滯情也。精覺不可措心，如
X12n0281_p0727a16║虗空不可措手。
X12n0281_p0727a17║○（十、示見性主空見見非見義四：初、引昔致疑。）阿難白佛言：世尊！必妙覺性非因非緣。世尊！云何
X12n0281_p0727a18║常與比丘宣說見性具四種緣？所謂因空、因明、因心、
X12n0281_p0727a19║因眼。是義云何？○（二、對理微破二：初、申昔。）佛言：阿難！我說世間諸因緣相，非
X12n0281_p0727a20║第一義。
X12n0281_p0727a21║【疏】天台曰：此科以明暗塞空為客，見精為塵，清淨
X12n0281_p0727a22║實相為主空。辯析至此，主無不圓而空無不極，即
X12n0281_p0727a23║客塵之惑亦既盡矣。或問曰：若此中主空客塵已
X12n0281_p0727a24║盡，則下三摩禪那所辯，復是何物？對曰：此前則惟
X12n0281_p0727b01║約見性一根而辯，若三摩則廣約六入十二處十
X12n0281_p0727b02║八界以辯。雖約三科，正意惟在根識，而六塵如來
X12n0281_p0727b03║藏，其義猶疎。至下禪那，則廣約七大以辯，如前五
X12n0281_p0727b04║大則備顯六塵本如來藏，後二大則備顯根識本
X12n0281_p0727b05║如來藏。若一一細論，皆有主空客塵之義。蓋客塵
X12n0281_p0727b06║本喻見思，而此見思有界內界外之殊，是則三惑
X12n0281_p0727b07║皆喻客塵。界內見思為真諦上客塵，塵沙為俗諦
X12n0281_p0727b08║上客塵，無明為中諦上客塵，皆為奢摩他三摩禪
X12n0281_p0727b09║那所觀所破。但此中三諦，是不次而次，如云元是
X12n0281_p0727b10║菩提妙淨明體，其可以空理而斷之乎？不動周圓
X12n0281_p0727b11║妙真如性，其可以幻有擬之乎？秪如見精為陀那
X12n0281_p0727b12║微細識，即是根本無明，見見之時，見非是見，則已
X12n0281_p0727b13║脫出無明，狂心若歇，歇即菩提，不其是乎？
X12n0281_p0727b14║【觧】溫陵曰：緣生之法，因空而有，因明而顯，因心而
X12n0281_p0727b15║知，因眼而見，是乃世間名相，於第一義，皆為戲論。
X12n0281_p0727b16║【疏】天台曰：惟識宗明眼識具九緣：一、空，二、明，三、根，
X12n0281_p0727b17║四、境，五、作意，六、分別，七、染淨，八、根本，九、種子。今明
X12n0281_p0727b18║見性所依，淨色根故，但言四緣。蓋於外合境為空
X12n0281_p0727b19║明，但言因空、因明、因根，於內合五緣為因心。於五
X12n0281_p0727b20║緣中，仍須除去作意、分別并種子，但取七識染淨、
X12n0281_p0727b21║八識根本，以未起眼識故，不言種子及作意、分別
X12n0281_p0727b22║也。
X12n0281_p0727b23║○（二、正破四：初、雙微。）阿難！吾復問汝：諸世間人說我能見，云何名見？云
X12n0281_p0727b24║何不見？○（二分答）阿難言：世人因於日月燈光，見種種相，名
X12n0281_p0727c01║之為見。若復無此三種光明，則不能見。○（三、對破二：初、正難。）阿難！若無
X12n0281_p0727c02║明時名不見者，應不見暗。若必見暗，此但無明，云何
X12n0281_p0727c03║無見？○（二例並）阿難！若在暗時，不見明故，名為不見。今在明
X12n0281_p0727c04║時，不見暗相，還名不見。如是二相，俱名不見。○（四、結責）若復
X12n0281_p0727c05║二相自相陵奪，非汝見性於中暫無，如是則知二俱
X12n0281_p0727c06║名見。云何不見？
X12n0281_p0727c07║【觧】吳興曰：若必見暗等，與初卷盲人覩暗見性是
X12n0281_p0727c08║同，所破有異。前顯見性是心，且破眼根能見。今顯
X12n0281_p0727c09║見性非明，廣破因緣能見。破緣既廣，顯性實深。由
X12n0281_p0727c10║是下文談見見非見。
X12n0281_p0727c11║○（三、正示見見二：初、顯體非前塵。）是故阿難！汝今當知，見明之時，見非是明。見暗之
X12n0281_p0727c12║時，見非是暗。見空之時，見非是空。見塞之時，見非是
X12n0281_p0727c13║塞。
X12n0281_p0727c14║【觧】補註曰：此明離緣之見，即見精也。向於八還文
X12n0281_p0727c15║中，且指見精為不還者，今於下文則遣之矣。
X12n0281_p0727c16║○（二、示三德圓彰）四義成就。汝復應知，見見之時，見非是見。見猶離
X12n0281_p0727c17║見，見不能及。云何復說因緣、自然及和合相？○（四訶勸遠結）汝等
X12n0281_p0727c18║聲聞，狹劣無識，不能通達，清淨實相。吾今誨汝，當善
X12n0281_p0727c19║思惟，無得疲怠，妙菩提路。
X12n0281_p0727c20║【觧】溫陵曰：四義成就等，結上起下也。吳興曰：準前
X12n0281_p0727c21║文云，見明之時，見非是明等，皆以能見見於所見，
X12n0281_p0727c22║能非是所也。例今見見之時，義亦如是。即以前之
X12n0281_p0727c23║能見，復為今之所見。蓋言真見見於見精之時，真
X12n0281_p0727c24║既無妄，故曰見非是見也。問：見精屬妄，何以真見
X12n0281_p0728a01║復見於妄乎？答：夫見精者，映色之性也。見雖屬妄，
X12n0281_p0728a02║其性元真。當知見見之時，無別所見，只是見於見
X12n0281_p0728a03║中之性耳。然則若未見性，性在見中，同名見精。若
X12n0281_p0728a04║能見性，性脫於見，方名見見。補註曰：今圖簡便易
X12n0281_p0728a05║曉，且借見精作一眚字，配成四句，云見眚之時，見
X12n0281_p0728a06║非是眚，見猶離眚，眚不能及。上二句與後經覺所
X12n0281_p0728a07║覺眚，覺非眚中同義。下二句義連，云何復說等文。
X12n0281_p0728a08║蓋謂真見尚離於見精，故見精有所不能及，何況
X12n0281_p0728a09║因緣自然和合等說，而能及之哉。汝等下，責而勉
X12n0281_p0728a10║之之辭也。清淨實相，即真見也，又即前之精覺妙
X12n0281_p0728a11║明也。前舉精覺妙明，既已盡拂因緣自然之計，且
X12n0281_p0728a12║以戲論分別，如手摩空等語責之矣。而阿難滯情
X12n0281_p0728a13║未解，再引世尊常說因緣，以為問難。由是重拂因
X12n0281_p0728a14║緣，發明真見，乃復責而勉之，可謂詳且明矣。然阿
X12n0281_p0728a15║難終於慧目未開，覺心未淨，故又起後章之問也。
X12n0281_p0728a16║【疏】天台曰：此中文意幽遠，理致精微，關涉一經大
X12n0281_p0728a17║旨。今先約遠意示，次約近意釋，然後正明當文，兼
X12n0281_p0728a18║指後意。先遠意者，如來於首卷，示以二種根本：一
X12n0281_p0728a19║者、生死根本，用攀緣心為自性者；二者、菩提涅槃
X12n0281_p0728a20║元清淨體，識精元明，能生諸緣，緣所遺者。是二法
X12n0281_p0728a21║混居於六根之中，惟見性洞然，使阿難易為領略。
X12n0281_p0728a22║故始於是心非眼，至於見見非見，一就見性而辨。
X12n0281_p0728a23║故自其性無動搖，童耄無遷等言之，示以菩提妙
X12n0281_p0728a24║淨明體，即清淨實相也。自其吾不見時，見見之時
X12n0281_p0728b01║言之，示以奢摩他路，亦名妙菩提路也。故見見之
X12n0281_p0728b02║時，一節工夫，有修性之分。蓋約其所見言之，清淨
X12n0281_p0728b03║實相也；約其能見言之，妙菩提路也。何但此中，至
X12n0281_p0728b04║於同別二種妄見，三科七大，或明假，或明中，或由
X12n0281_p0728b05║之為寂為照，為寂照雙忘，莫不辨二種根本所在。
X12n0281_p0728b06║一經樞機，莫要乎此，誠直指人心見性成佛之要
X12n0281_p0728b07║門也。次近意者，上文先示真空，則云見與見緣，并
X12n0281_p0728b08║所想相，如虗空華，本無所有。次示妙有，則略去想
X12n0281_p0728b09║相，但云此見及緣，元是菩提妙淨明體。蓋見與見
X12n0281_p0728b10║緣，元無過咎，其為過者，在乎想相。是以經自初卷
X12n0281_p0728b11║來，破能破所，重簡緣心，一為想相而拂。想相既無，
X12n0281_p0728b12║真體可顯，故知想相正如翳眼。翳眼苟無，狂華自
X12n0281_p0728b13║息，則見精元歸淨眼，華處元是晴空，故曰元是菩
X12n0281_p0728b14║提妙淨明體。云何於中有是非是？但此非易悟，悟
X12n0281_p0728b15║亦難精，故阿難復假因緣為辭，冀如來精切開示。
X12n0281_p0728b16║如來則先就其淺者為辨，然後次第方便，示以甚
X12n0281_p0728b17║深境界。初以見精為能脫，明暗塞空為所脫。次以
X12n0281_p0728b18║見性為能脫，見精為所脫。如是重重脫去，而菩提
X12n0281_p0728b19║妙淨明體，清淨實相，堂堂獨露矣。正明當文，兼指
X12n0281_p0728b20║後意者。見見二字，古今諸師，議論不一。古師如吳
X12n0281_p0728b21║興云：真見見於見精之時，真既無妄，故曰見非是
X12n0281_p0728b22║見。今師如交光云：上一見字，即見精中本體真見。
X12n0281_p0728b23║下一見字，即見精中所帶一分無明妄見云云。余
X12n0281_p0728b24║謂兩說，皆鹵莾知解文而已。若曰直詣，恐不其然。
X12n0281_p0728c01║須知下一見字，元是見精。雖是無明，全妄是真。下
X12n0281_p0728c02║文所謂同是覺明無漏妙心，和合妄生，和合妄死
X12n0281_p0728c03║是也。佛示阿難見見者，亦下文所謂若能遠離諸
X12n0281_p0728c04║和合緣也。蓋若不能見見，則為和合無明，只名見
X12n0281_p0728c05║精。若能見見，則遠離無明和合，則為真見。要將昔
X12n0281_p0728c06║日之見精，翻為今日之真見。則下見字，的是真見。
X12n0281_p0728c07║但取其性，不取其精，所謂清淨實相也。上見字，正
X12n0281_p0728c08║是工夫，所謂妙菩提路也。是則上見字屬修，下見
X12n0281_p0728c09║字屬性。此正如來酧奢摩他真諦理，境觀雙融，絕
X12n0281_p0728c10║待忘緣所在。而正脉懸解，謂此中但明性定，不涉
X12n0281_p0728c11║乎修，不亦莾乎。又此一節，影互三德而說。一法身，
X12n0281_p0728c12║即清淨實相，下一見字是也。二般若，即妙菩提路，
X12n0281_p0728c13║上一見字是也。三解脫，即見非是見，見猶離見，見
X12n0281_p0728c14║不能及是也。可謂般若之照深，法身之體極，而解
X12n0281_p0728c15║脫之源盡也。
X12n0281_p0728c16║○（二、約俗諦明破妄顯真以酧三摩二：初、牒前說疑請。）阿難白佛言：世尊！如佛世尊，為我等輩，宣說因緣，
X12n0281_p0728c17║及與自然，諸和合相，與不和合。心猶未開，而今更聞，
X12n0281_p0728c18║見見非見，重增迷悶。伏願弘慈，施大慧目，開示我等，
X12n0281_p0728c19║覺心明淨。作是語已，悲淚頂禮，承受聖旨。○（二、約二義酬答二：初、約二種見妄，明真妄和合成生死因，以釋見見，令遠離和合及不和合二：初、約二見開示二：初、呵誡許宣。）爾時世
X12n0281_p0728c20║尊憐愍阿難及諸大眾，將欲敷演大陀羅尼諸三摩
X12n0281_p0728c21║提妙修行路，告阿難言：汝雖強記，但益多聞，於奢摩
X12n0281_p0728c22║他微密觀照，心猶未了。汝今諦聽，吾當為汝分別開
X12n0281_p0728c23║示，亦令將來諸有漏者獲菩提果。
X12n0281_p0728c24║【觧】孤山曰：陀羅尼，此云總持，即慧性也。三摩提，此
X12n0281_p0729a01║云正受，即定性也。定慧均平，故云妙。修行是趣果
X12n0281_p0729a02║之要，故喻以道路。奢摩他，三止也。微密觀照，三觀
X12n0281_p0729a03║也。經家所敘，則先慧而後定。如來所告，則先定而
X12n0281_p0729a04║後慧。用顯圓融止觀，體無二也。吳興曰：阿難所迷，
X12n0281_p0729a05║心境轉細。如來所示，觀照愈深。故曰微密。
X12n0281_p0729a06║【疏】天台曰：古師分經，如資中科，自徵心以來，齊下
X12n0281_p0729a07║文及諸群塞亦復如是，廣破人執；自陰、入、處、界等
X12n0281_p0729a08║文去，廣破法執。孤山科，前段別破心見，此下總破
X12n0281_p0729a09║諸法。其餘諸師，莫不大同，余不其然。自首卷齊無
X12n0281_p0729a10║得疲怠妙菩提路，答奢摩他寂靜義；自此以去，答
X12n0281_p0729a11║三摩觀照義。與諸師異者，有兩說焉：一、以此經自
X12n0281_p0729a12║首卷至九卷，章章之內，莫不因阿難、富那等隨扣
X12n0281_p0729a13║而發，惟明五十重陰境是如來無問自說。若依諸
X12n0281_p0729a14║師分經，則汝猶未明去，是無問自說，一不可也。一、
X12n0281_p0729a15║以首章凡請三法，如來所說，雖不彰言孰奢摩他，
X12n0281_p0729a16║孰三摩禪那，若依圓覺經，三義分文，歷然有序。如
X12n0281_p0729a17║此文初，阿難請佛重開慧目，而經家敘云：如來將
X12n0281_p0729a18║欲敷演大陀羅尼，諸三摩提告阿難言：於奢摩他
X12n0281_p0729a19║微密觀照，心猶未了。既曰三摩觀照，非答次義，何
X12n0281_p0729a20║哉？況下，明七大文初，而阿難請云：惟願如來為說
X12n0281_p0729a21║中道了義，無戲論法。非請禪那中道，何哉？若依諸
X12n0281_p0729a22║師分經，聯翩混濫，三法無序，二不可也。第經文綺
X12n0281_p0729a23║互，兼帶前義而說，故有見見非見，重增迷悶之問，
X12n0281_p0729a24║而如來有此實見見之答。其實二種分別妄見，進
X12n0281_p0729b01║退合明。例閻浮提等，同是覺明無漏妙心，見聞覺
X12n0281_p0729b02║知虗妄病緣和合妄生，虗妄病緣和合妄死，與下
X12n0281_p0729b03║陰入處界因緣和合虗妄有生，因緣別離虗妄名
X12n0281_p0729b04║滅等，同一氣分。如來著一汝猶未明之言，鉤鎖連
X12n0281_p0729b05║環說去，正由乎此。但陀羅尼總持之法，與圓覺經
X12n0281_p0729b06║有大陀羅尼，同而復異。蓋彼以圓覺為奢摩他三
X12n0281_p0729b07║法之總持，此以方便隨緣止，遍歷萬法為總持，故
X12n0281_p0729b08║曰大陀羅尼諸三摩提妙修行路。而下文如來誨
X12n0281_p0729b09║責阿難，乃云於奢摩他微密觀照，心猶未了者，蓋
X12n0281_p0729b10║欲示以即定之慧，猶纓絡所謂從空出假也。所以
X12n0281_p0729b11║前文奢摩他，惟約一根而辨，非以捨博從約者為
X12n0281_p0729b12║奢摩乎？次明二種根本，以漸推廣，歷三科而辨，非
X12n0281_p0729b13║以約該博為三摩乎？次明七大各各清淨本然，周
X12n0281_p0729b14║遍法界，隨眾生心，應所知量，非以博約雙融為禪
X12n0281_p0729b15║那乎？然陀羅尼雖曰與圓覺異，彼以總為總，此以
X12n0281_p0729b16║別為總，彌顯三法皆稱總持。蓋總能該別，則圓覺
X12n0281_p0729b17║三義愈彰；別能該總，則圓通三法彌顯。
X12n0281_p0729b18║○（二、推因正說二：初、示因由別名。）阿難！一切眾生輪迴世間，由二顛倒分別見妄，當
X12n0281_p0729b19║處發生，當業輪轉。云何二見？一者、眾生別業妄見，二
X12n0281_p0729b20║者、眾生同分妄見。
X12n0281_p0729b21║【觧】溫陵曰：二倒見妄，即同別二見也。由此見妄，循
X12n0281_p0729b22║造妄業，故云當處發生。隨業受報，人天諸趣，故云
X12n0281_p0729b23║當業輪轉。補註曰：別業者，一人妄見也。同分者，多
X12n0281_p0729b24║人妄見也。故後文先引別業，且喻阿難一人眼根
X12n0281_p0729c01║之妄。次連同分，廣喻十方眾生根本器界，同一妄
X12n0281_p0729c02║耳。
X12n0281_p0729c03║【疏】天台曰：二種分別，見妄惑也。當處發生，即惑而
X12n0281_p0729c04║發業也；當業輪轉，即業而招苦果也。此言業惑苦
X12n0281_p0729c05║三，如影隨形，略無差忒。
X12n0281_p0729c06║○（二、約二見廣解二：初、正明二：初、別業三：初、指人。）云何名為別業妄見？阿難！如世間人，目有赤眚，夜
X12n0281_p0729c07║見燈光，別有圓影，五色重疊。
X12n0281_p0729c08║【觧】孤山曰：目喻本具真智，燈喻本具真理，赤眚喻
X12n0281_p0729c09║妄心，圓影喻妄境。境謂五陰，故云五色重疊。
X12n0281_p0729c10║○（二、正破二：初、破。即）於意云何？此夜燈明所現圓光，為是燈色？為當見
X12n0281_p0729c11║色？阿難！此若燈色，則非眚人何不同見？而此圓影惟
X12n0281_p0729c12║眚之觀。若是見色，見已成色，則彼眚人見圓影者，名
X12n0281_p0729c13║為何等？
X12n0281_p0729c14║【觧】補註曰：五色圓影，既非燈色，又非見色，惟彼見
X12n0281_p0729c15║者，目眚所成。喻五陰妄境，皆是眾生妄心所成也。
X12n0281_p0729c16║惟眚之觀，謂獨有眚者見之也。名為何等，謂若是
X12n0281_p0729c17║見色，見已成色，則彼眚人見圓影者，不得名為見
X12n0281_p0729c18║矣。色即影也。
X12n0281_p0729c19║○（二、破離）復次，阿難！若此圓影離燈別有，則合傍觀屏帳几
X12n0281_p0729c20║筵有圓影出。離見別有，應非眼矚，云何眚人目見圓
X12n0281_p0729c21║影？
X12n0281_p0729c22║【觧】溫陵曰：上即燈見，既無實體。此離燈見，又無定
X12n0281_p0729c23║處。足知其妄矣。
X12n0281_p0729c24║○（三、結顯三：初、結示。）是故當知，色實存燈，見病為影。影見俱眚，見眚非
X12n0281_p0730a01║病。終不應言是燈是見，於是中有非燈非見。○（二例顯）如第
X12n0281_p0730a02║二月，非體非影。何以故？第二之觀，揑所成故。諸有智
X12n0281_p0730a03║者，不應說言，此揑根元，是形非形，離見非見。○（三貼合）此亦
X12n0281_p0730a04║如是，目眚所成。今欲名誰是燈是見？何況分別非燈
X12n0281_p0730a05║非見？
X12n0281_p0730a06║【觧】補註曰：前分兩節，難破圓影。一即燈見，二離燈
X12n0281_p0730a07║見。至此牒結，以顯其妄也。第二月等，又復以喻明
X12n0281_p0730a08║喻，重疊結顯，使知妄本無體，不應窮詰也。孤山曰：
X12n0281_p0730a09║色實在燈，理體本真也。見病為影，妄心成境也。影
X12n0281_p0730a10║見俱眚，心境皆妄也。見眚非病，謂有智眚人，知因
X12n0281_p0730a11║目眚，終不執言圓影實有，故雖有眚，不為見病也。
X12n0281_p0730a12║譬圓初心，無明雖在，而達無明本自不有，則無妄
X12n0281_p0730a13║境可得也。吳興曰：詳夫目眚見燈之喻，諸師並用
X12n0281_p0730a14║法相配之，未必然也。今一往且順圓師所解，應知
X12n0281_p0730a15║如來舉此推破性執者，正欲引例。阿難，目觀山河
X12n0281_p0730a16║等，皆是妄見，義在下文，其昭昭矣。是形非形，離見
X12n0281_p0730a17║非見。上句雙是形與非形，下句雙離見與非見，文
X12n0281_p0730a18║略而互顯也。是燈是見，謂圓影由燈見而有，即因
X12n0281_p0730a19║緣義也。非燈非見，謂圓影離燈見而有，即自然義
X12n0281_p0730a20║也。前文已破，此重責之，故曰今欲名誰等。
X12n0281_p0730a21║【疏】天台曰：色實在燈，喻真理本具法性五陰，即前
X12n0281_p0730a22║見緣，元是菩提妙淨明體也。見病為影，喻生死五
X12n0281_p0730a23║陰，由妄想建立。影見俱眚，喻眾生見有內身外境，
X12n0281_p0730a24║一皆無始妄病所成，即前見與見緣，并所想相，如
X12n0281_p0730b01║虗空華，本無所有也。見眚非病，喻見見之時，見非
X12n0281_p0730b02║是見，如有智眚人，終無見病，即前此見，元是菩提
X12n0281_p0730b03║妙淨明體也。終不應言是燈是見，於是中有非燈
X12n0281_p0730b04║非見，即前云何於中有是非是也。故知三處經文，
X12n0281_p0730b05║互相照映，解一千從，無容迷悶矣。
X12n0281_p0730b06║○（二同分）云何名為同分妄見？阿難！此閻浮提除大海水，中
X12n0281_p0730b07║間平陸有三千洲，正中大洲東西括量，大國凡有二
X12n0281_p0730b08║千三百，其餘小洲在諸海中，其間或有三兩百國，或
X12n0281_p0730b09║一或二至于三十四十五十。阿難！若復此中有一小
X12n0281_p0730b10║洲秪有兩國，惟有一國人同感惡緣，則彼小洲當土
X12n0281_p0730b11║眾生，覩諸一切不祥境界，或見二日或見兩月，其中
X12n0281_p0730b12║乃至暈適珮玦，彗孛飛流負耳虹蜺，種種惡相但此
X12n0281_p0730b13║國見，彼國眾生本所不見亦復不聞。
X12n0281_p0730b14║【觧】溫陵曰：不祥氣現，惟災地見之，乃同業妄感，彼
X12n0281_p0730b15║無災地，不聞不見。暈適珮玦，日月之災象也。彗孛
X12n0281_p0730b16║飛流，星辰之災象也。負耳虹蜺，陰陽之災象也。惡
X12n0281_p0730b17║氣環日曰暈，日食曰適，所謂適見于日月之災也。
X12n0281_p0730b18║珮玦，謂妖氣近日，如環珮之狀。星芒徧指曰彗，如
X12n0281_p0730b19║彗帚也。芒氣四出曰孛，孛孛然也。絕迹而去曰飛，
X12n0281_p0730b20║光迹相連曰流。陰陽之氣，或背日如負，旁日如耳，
X12n0281_p0730b21║或明而為虹，暗而為蜺。
X12n0281_p0730b22║【疏】天台曰：寂音引。春秋傳云：魯哀公六年，楚有雲
X12n0281_p0730b23║如赤鳥，夾日以飛三日。楚子使問諸周太史，周太
X12n0281_p0730b24║史曰：其當王身乎！杜預注曰：日為人君，妖氣守之，
X12n0281_p0730c01║故以為王身。雲在楚上，惟楚見之，故禍不及他國。
X12n0281_p0730c02║又魯昭公二十六年冬十一月，齊有彗星，齊候使
X12n0281_p0730c03║禳之。晏子曰：無益也，只取誣焉。天道不陷，不貳其
X12n0281_p0730c04║命，若之何禳！且天道之有彗也，以除穢也。君無穢
X12n0281_p0730c05║也，又何禳焉！若德之穢，禳之何損！杜預注曰：出齊
X12n0281_p0730c06║之分野也。不出魯，故魯不見。以是驗有一小洲，秪
X12n0281_p0730c07║有兩國，惟一國人同感惡緣，則彼小洲當土眾生，
X12n0281_p0730c08║覩諸一切不祥境界明矣。
X12n0281_p0730c09║○（二、例合二：初、總標。）阿難！吾今為汝以此二事進退合明。
X12n0281_p0730c10║【疏】天台曰：經文先明別業妄見，次明同分妄見，然
X12n0281_p0730c11║後許以二事進退合明。合明中有二：先單以別業
X12n0281_p0730c12║妄見，例阿難一人妄見；次方進退合明，統例一切
X12n0281_p0730c13║眾生妄見。乃以別例別，以同例同也。先單例中，發
X12n0281_p0730c14║明見見非是道理，以酧前問。次統例中，結成自明
X12n0281_p0730c15║見性來之所以，欲其遠離識精，元明真妄和合之
X12n0281_p0730c16║相，滅分別見妄，以成菩提涅槃元清淨體也。故下
X12n0281_p0730c17║文云：二種同是無始見病所生。初別業妄見，雖曰
X12n0281_p0730c18║如世間人目有赤眚，乃比如，非譬如也。直以赤眚
X12n0281_p0730c19║人見圓影者，為別業妄見。若作譬喻解說，何故世
X12n0281_p0730c20║尊自稱為別業妄見耶？
X12n0281_p0730c21║○（二、別示二：初、以別業合阿難二：初、指別二：初、示妄。）阿難！如彼眾生別業妄見，矚燈光中所現圓影，雖
X12n0281_p0730c22║現似境，終彼見者目眚所成。眚即見勞，非色所造。○
X12n0281_p0730c23║（二、顯真）然見眚者，終無見咎。
X12n0281_p0730c24║【觧】溫陵曰：圓影無實，則似境而已，乃見勞目眚所
X12n0281_p0731a01║成，非燈色所造也。
X12n0281_p0731a02║○（二、例合二：初、正例合二：初、單合二：初、示惟妄無真。）例汝今日，以目觀見山河國土，及諸眾生，皆是無
X12n0281_p0731a03║始見病所成。○（二、顯全真起妄）見與見緣，似現前境。元我覺明，見所
X12n0281_p0731a04║緣眚。○（二雙簡）覺見即眚，本覺明心，覺緣非眚，覺所覺眚，覺
X12n0281_p0731a05║非眚中，此實見見，云何復名覺聞知見？
X12n0281_p0731a06║【觧】吳興曰：無始見病，如目眚也。以法言之，則阿賴
X12n0281_p0731a07║耶識，能見相分。以惑言之，正屬無明。補註曰：以眼
X12n0281_p0731a08║根及山河等境，俱例圓影。然則所指見病，即無明
X12n0281_p0731a09║也。無明，即覺明也。上舉圓影無實，乃目眚所成。例
X12n0281_p0731a10║今根境無實，乃無始無明所成。見與見緣下，牒顯
X12n0281_p0731a11║而詳釋也。見即根，見緣即境。此根與境，雖似現前
X12n0281_p0731a12║實有，而元非實有，元我覺明，見所緣眚之所成耳。
X12n0281_p0731a13║見所緣三字，釋成覺明也。此一見字，即能見分。謂
X12n0281_p0731a14║此覺明，能見其所緣者，即眚也。覺見即眚等，謂有
X12n0281_p0731a15║覺有見，即為眚病。惟吾本覺明心，能覺諸緣者，非
X12n0281_p0731a16║眚也。盖本覺如好眼，覺明如眚病，根境如燈影耳。
X12n0281_p0731a17║○（二、總結酬二：初、結斤。）是故汝今見我及汝，并諸世間十類眾生，皆即見
X12n0281_p0731a18║眚，非見眚者。○（二、顯酬）彼見真精，性非眚者，故不名見。
X12n0281_p0731a19║【觧】補註曰：覺所覺下，牒上覺緣非眚之意，釋前見
X12n0281_p0731a20║見非見之疑也。所覺，即覺明等也。今吾覺其所覺
X12n0281_p0731a21║是眚，而吾真覺非墮眚中，此實見見之時，見非是
X12n0281_p0731a22║見也。真見如是，云何復以覺聞知見眚中之事而
X12n0281_p0731a23║名之哉？是故下，重明眚事。彼見一，重結見非是見
X12n0281_p0731a24║也。吳興曰：云何復名覺聞知見者，顯其離妄，亦責
X12n0281_p0731b01║其未悟也。然佛所說二種顛倒分別見妄者，由前
X12n0281_p0731b02║阿難云：世尊為我宣說因緣及與自然，心猶未開，
X12n0281_p0731b03║是故廣示別業同分所見之相，皆是虗妄。此即重
X12n0281_p0731b04║破因緣、自然二種之執也。又阿難云：而今更聞見
X12n0281_p0731b05║見非見，重增迷悶。故今再示覺非眚中，此實見見
X12n0281_p0731b06║也。閱此文者，當曉大途。
X12n0281_p0731b07║【疏】天台曰：如來上文所示阿難見性，雖託能見見
X12n0281_p0731b08║精而辨，其實的指見精之性。恐阿難未了，故于前
X12n0281_p0731b09║文進深一步，復有見見之示。然則向所示見性，是
X12n0281_p0731b10║心非眼，性無搖動，性無童耄，若周徧，若吾不見時
X12n0281_p0731b11║等，一就見見而辯，以例聞聞嗅嗅，莫不皆然。阿難
X12n0281_p0731b12║于此猶未能了，故一聞此說，重增迷悶，以謂方今
X12n0281_p0731b13║正與決者，若無遷，若廣大，若清淨者，真見也。此領
X12n0281_p0731b14║旨矣。且復如來更益之以見見非見，此吾所未曉
X12n0281_p0731b15║也。故願佛弘慈，施大慧目，有以見見，庶幾開示覺
X12n0281_p0731b16║心明淨。如來則示之以二種分別見妄，然後以二
X12n0281_p0731b17║事進退合明。先退別例，同云：例汝今日以目觀見
X12n0281_p0731b18║山河國土及諸眾生，皆是無始見病所成。以此相
X12n0281_p0731b19║例，其義既明，然後正釋同分妄見，云：見與見緣，似
X12n0281_p0731b20║現前境。此指眾生能見乎所見者，雖無似有，故曰
X12n0281_p0731b21║似現前境。次證出病之根元，云：元我覺明，見所緣
X12n0281_p0731b22║眚。蓋言同分妄見之所有，元我無明，生乎能見，見
X12n0281_p0731b23║其所見，悉如別業妄見，因目眚而有五色重疊也。
X12n0281_p0731b24║然則有覺有見，無非即眚，此指上文見精，即所見
X12n0281_p0731c01║之見也。本覺明心，覺緣非眚者，此指上能見之見，
X12n0281_p0731c02║即是全本覺明心，起乎始覺，全性起修，始本一合，
X12n0281_p0731c03║能見乎所見，故曰覺緣。如有智眚人，不墮於眚中，
X12n0281_p0731c04║故曰非眚。是則以能覺覺其所覺是眚，而吾能覺
X12n0281_p0731c05║之覺不墮眚中，故曰覺所覺眚，覺非眚中。見見之
X12n0281_p0731c06║義，其實如此，一味純真，都非眾生覺聞知見境界，
X12n0281_p0731c07║故曰云何復名覺聞知見。若然者，凡有眚病者，可
X12n0281_p0731c08║名見等，故曰是故汝今見我及汝，并諸世間十類
X12n0281_p0731c09║眾生，皆即見眚，非見眚者。無眚病者，豈可以覺聞
X12n0281_p0731c10║知見名之？故曰彼見真精，性非眚者，故不名見。所
X12n0281_p0731c11║釋見見非見，既已明白，然後進退合明，以一人例
X12n0281_p0731c12║一國，以一國例大千，如經云云。蓋知別業之為妄，
X12n0281_p0731c13║而同分之妄可以例知；知同分之為妄，而見精之
X12n0281_p0731c14║為妄可以例知；知見精之為妄，而見見者不妄可
X12n0281_p0731c15║以例知。
X12n0281_p0731c16║○（二、以同分合一切二：初、以別業例同各顯二：初、例一人別業。）阿難！如彼眾生同分妄見，例彼妄見別業一人，一
X12n0281_p0731c17║病目人同彼一國。○（二例多人妄見。）彼見圓彰，眚妄所生。此眾同分，
X12n0281_p0731c18║所現不祥。同見業中，瘴惡所起。俱是無始，見妄所生。
X12n0281_p0731c19║【觧】溫陵曰：引別業例同分，引眚妄例瘴惡，以明妄
X12n0281_p0731c20║業雖異，妄本不殊。故曰：俱是無始見妄所生。吳興
X12n0281_p0731c21║曰：上文云：吾今為汝，以此二事，進退合明，義見於
X12n0281_p0731c22║此。如彼眾生等，進同例別也。一病目人等，退別例
X12n0281_p0731c23║同也。問：何故作此例邪？答：由別業中，引目眚為喻，
X12n0281_p0731c24║顯妄則易。以因眚見影，人皆知虗故。同分中，引瘴
X12n0281_p0732a01║惡為喻，顯妄則難。以因瘴覩相，事皆如實故。佛意
X12n0281_p0732a02║欲彰同分之妄，悉如別業之妄，故有進退合明之
X12n0281_p0732a03║說。然目眚瘴惡所喻之法，要顯阿難一人，及閻浮
X12n0281_p0732a04║提，乃至十方眾生，妄見咸爾。又同業中，瘴惡之妄，
X12n0281_p0732a05║猶易可知。諸有漏國，及諸眾生，虗妄病緣，其實難
X12n0281_p0732a06║信。是故經文，從狹至廣，以易例難，展轉相濟也。如
X12n0281_p0732a07║此
X12n0281_p0732a08║○（二、以起妄歸真合顯二：初、以起妄正合。）例閻浮提三千洲中，兼四大海娑婆世界，并洎十
X12n0281_p0732a09║方諸有漏國，及諸眾生，同是覺明無漏妙心，見聞覺
X12n0281_p0732a10║知虗妄病緣，和合妄生，和合妄死。
X12n0281_p0732a11║【觧】溫陵曰：上以一人例一國，此以一國例大千。合
X12n0281_p0732a12║顯器界根身，無非見病和合妄起也。覺明無漏妙
X12n0281_p0732a13║心，即依真起妄者。吳興曰：真妄和合，故有生死。偏
X12n0281_p0732a14║言妄者，真如在迷故。
X12n0281_p0732a15║○（二、以歸真顯示。）若能遠離諸和合緣及不和合，則復滅除諸生死
X12n0281_p0732a16║因，圓滿菩提不生滅性，清淨本心，本覺常住。
X12n0281_p0732a17║【觧】吳興曰：不和合者，有似自然。下文所破，其義碩
X12n0281_p0732a18║異。
X12n0281_p0732a19║【疏】天台曰：學者看經，要得其綱領，取其精微。如雲：
X12n0281_p0732a20║長公提刀入百萬軍中，直取上將頭。若裨將散卒，
X12n0281_p0732a21║雖日殺百千萬億，徒使刀鈍，何益其事？即如此文，
X12n0281_p0732a22║例閻浮提等及諸眾生，同是覺明無漏妙心，見聞
X12n0281_p0732a23║覺知，虗妄病緣，和合妄生，和合妄死一節，而解者
X12n0281_p0732a24║曰：覺明無漏妙心，即依真起妄者。又曰：真妄和合，
X12n0281_p0732b01║故有生死。偏言妄者，真如在迷故。如此解說，豈不
X12n0281_p0732b02║依文穩貼？至下文若能遠離諸和合緣及不和合，
X12n0281_p0732b03║則復滅除諸生死因等，便爾輕輕放過，都不究其
X12n0281_p0732b04║大綱血脉從何處發來，又何益乎己躬？下事須知。
X12n0281_p0732b05║此結成上文見見非見極喫緊處。蓋前示二種根
X12n0281_p0732b06║本：第二、識精元明，能生諸緣者，即今文覺明無漏
X12n0281_p0732b07║妙心，見聞覺知也。覺明即識精，無漏妙心即元明。
X12n0281_p0732b08║此二法遍寄於見聞覺知之中，謂之虗妄病緣。雖
X12n0281_p0732b09║曰虗妄，莫不依真而有，從妄而成，故曰和合妄生，
X12n0281_p0732b10║和合妄死。此皆直就眾生日用見聞處，指出生死、
X12n0281_p0732b11║涅槃二種根本。言若能遠離諸和合緣及不和合，
X12n0281_p0732b12║則復滅諸生死因，圓滿菩提不生滅性等者，蓋若
X12n0281_p0732b13║憑此六根，見明見暗，見空見塞，以起緣塵分別，即
X12n0281_p0732b14║謂之和合妄生，和合妄死。若即此六根，見見非見，
X12n0281_p0732b15║聞聞非聞，是為遠離諸和合緣及不和合，則復滅
X12n0281_p0732b16║除諸生死因。生死之因既滅，則菩提不生滅性，清
X12n0281_p0732b17║淨本心，本覺常住者，直下圓滿矣。下文云：使汝輪
X12n0281_p0732b18║轉生死、菩提、涅槃，同是六根，更非他物。非此之謂
X12n0281_p0732b19║乎？
X12n0281_p0732b20║○（二、約餘疑責破二：初、責迷。）阿難！汝雖先悟本覺妙明性非因緣、非自然性，而
X12n0281_p0732b21║猶未明如是覺元非和合生及不和合。
X12n0281_p0732b22║【觧】補註曰：阿難前云：因緣自然，諸和合相，與不和
X12n0281_p0732b23║合，心猶未開。如來乃就同別二見文中，重破因緣
X12n0281_p0732b24║自然二種之執。意謂阿難之心，必已悟矣。但和合
X12n0281_p0732c01║等義，疑猶未明。故此下因辯覺元，而重與明之。先
X12n0281_p0732c02║悟者，已悟也。
X12n0281_p0732c03║○（二、徵破二：初、破和合疑二：初、牒疑。）阿難！吾今復以前塵問汝，汝今猶以一切世間妄
X12n0281_p0732c04║想和合諸因緣性而自疑惑，證菩提心和合起者。○
X12n0281_p0732c05║（二、正破二：初、破和二：初、正破明和二：初、定。）則汝今者妙淨見精，為與明和？為與暗和？為與通和？
X12n0281_p0732c06║為與塞和？
X12n0281_p0732c07║【觧】吳興曰：菩提心者，覺性也。上文云：而猶未明如
X12n0281_p0732c08║是覺元，非和合生等。古人以佛果菩提解者，謬矣。
X12n0281_p0732c09║溫陵曰：則汝下，意謂設有所和，即涉妄塵，而不名
X12n0281_p0732c10║妙淨矣。
X12n0281_p0732c11║○（二、破四：初、相雜何緣。）若明和者，且汝觀明，當明現前何處雜見？見相可
X12n0281_p0732c12║辯雜何形像？○（二即離俱過）若非見者，云何見明？若即見者，云何
X12n0281_p0732c13║見見？○（三名徧非和）必見圓滿，何處和明？若明圓滿，不合見和。○
X12n0281_p0732c14║（四、和失自性）見必異明，雜則失彼。性明名字，雜失明性。和明非義。
X12n0281_p0732c15║○（二例破餘境）彼暗與通，及諸群塞，亦復如是。
X12n0281_p0732c16║【觧】資中曰：明屬前相，見屬內心。齊何處所，而論其
X12n0281_p0732c17║雜？見之與相，目擊可分。明見相雜，作何形像？溫陵
X12n0281_p0732c18║曰：若非下，謂明若非見，不能見明。此疑若相雜也。
X12n0281_p0732c19║明若即見，誰為能見？又非雜矣。此章皆明浮塵幻
X12n0281_p0732c20║相，一無實體，不容窮詰。必見下，謂惟見與明，體必
X12n0281_p0732c21║圓滿，不合相和。蓋和則間雜，不圓滿矣。見必異明
X12n0281_p0732c22║下，牒上結成非和也。孤山曰：性謂見性。見被明雜，
X12n0281_p0732c23║豈得名見？明被見雜，豈得名明？和雜既失明性兩
X12n0281_p0732c24║名，則知謂見和明，不成義理。故云和明非義。彼暗
X12n0281_p0733a01║與通下，知非與明和，則餘皆非也。
X12n0281_p0733a02║○（二、破合二：初、定）復次，阿難！又汝今者妙淨見精，為與明合？為與暗
X12n0281_p0733a03║合？為與通合？為與塞合？○（二破二：初、正破。明合二：初、正破。）若明合者，至於暗時，明相
X12n0281_p0733a04║已滅，此見即不與諸暗合。云何見暗？○（二轉破）若見暗時，不
X12n0281_p0733a05║與暗合。與明合者，應非見明。既不見明，云何明合？了
X12n0281_p0733a06║明非暗。○（二例破餘境）彼暗與通，及諸群塞，亦復如是。
X12n0281_p0733a07║【觧】資中曰：上明和義，如水和土。今明合義，如蓋合
X12n0281_p0733a08║函。溫陵曰：和則雜而不辯，合則附而不離。合則不
X12n0281_p0733a09║離，故明相滅時，見亦隨滅，不復合暗。若不合暗，而
X12n0281_p0733a10║能見暗，則與明合時，應非見明。然既不見明，云何
X12n0281_p0733a11║言與明合？云何了明非暗邪？合義不成，則菩提心
X12n0281_p0733a12║非和合起矣。
X12n0281_p0733a13║○（二、破非和合疑二：初、陳辭。）阿難白佛言：世尊！如我思惟，此妙覺元，與諸緣塵，
X12n0281_p0733a14║及心念慮，非和合耶？
X12n0281_p0733a15║【觧】真際曰：若和合不成，即非和合，形對必然故也。
X12n0281_p0733a16║此計真妄二法，了不相觸。吳興曰：中論破計，不出
X12n0281_p0733a17║四性，謂自、他、共、無因也。初破自然，即無因也；次破
X12n0281_p0733a18║因緣，即自、他、共也。如以明、暗、空、塞推於因緣，正約
X12n0281_p0733a19║他性。又阿難所執空、明、心、眼四種因緣，空、明即他，
X12n0281_p0733a20║心、眼即自。又佛說同、別二種見境，見亦自也，境亦
X12n0281_p0733a21║他也。既有自、他，必含共性。但由共性難破，是故更
X12n0281_p0733a22║作和合而說。然則非和合義，亦從自、他開出，為防
X12n0281_p0733a23║末習，委曲搜揚耳。問：此與前七處推心，四性何別？
X12n0281_p0733a24║答：七處、四性，都未涉真，但破第六識心，分別較計。
X12n0281_p0733b01║今自然等，皆依覺性，破妄顯真，微密觀照，於茲見
X12n0281_p0733b02║矣。
X12n0281_p0733b03║○（二、破執二：初、牒執。）佛言：汝今又言覺非和合。○（二、正破二：初、破非和二：初、定。）吾復問汝：此妙見精
X12n0281_p0733b04║非和合者，為非明和？為非暗和？為非通和？為非塞和？
X12n0281_p0733b05║○（二、破二：初、正破非明二：初、有畔指問。）若非明和，則見與明必有邊畔。汝且諦觀，何處是
X12n0281_p0733b06║明？何處是見？在見在明，自何為畔？○（二、顯不和非畔。）阿難！若明際中
X12n0281_p0733b07║必無見者，則不相及。自不知其明相所在，畔云何成？
X12n0281_p0733b08║○（二例破餘境）彼暗與通，及諸群塞，亦復如是。
X12n0281_p0733b09║【觧】溫陵曰：若非下，謂和則同而無畔，非和則異，故
X12n0281_p0733b10║必有畔。且求畔不得，非非和矣。阿難下，謂相及乃
X12n0281_p0733b11║有畔，畔義不成，非非和矣。
X12n0281_p0733b12║○（二、破非合二：初、定。）又妙見精非和合者，為非明合，為非暗合，為非通
X12n0281_p0733b13║合，為非塞合。○（二、破二：初、正破非明。）若非明合，則見與明，性相乖角。如耳
X12n0281_p0733b14║與明，了不相觸。見且不知明相所在，云何甄明合非
X12n0281_p0733b15║合理？○（二例破餘境）彼暗與通，及諸群塞，亦復如是。
X12n0281_p0733b16║【觧】吳興曰：非和，約體不相入，故以際畔推之。非合，
X12n0281_p0733b17║約性自差別，故以乖角破之。溫陵曰：以為非合，則
X12n0281_p0733b18║根境乖背，既不知明，亦不顯見。二體既無，從何甄
X12n0281_p0733b19║別合與非合之理邪？資中曰：自徵心辯見以來，齊
X12n0281_p0733b20║此廣破人執。此下陰入處界等文，破法執也。
X12n0281_p0733b21║【疏】天台曰：自然者，外道之邪計也。因緣者，如來用
X12n0281_p0733b22║破自然之法藥也。和合者，分別世相之隨他意語
X12n0281_p0733b23║也。此三種，皆世相中有悟出世間者，雖小乘人亦
X12n0281_p0733b24║無之矣。況前文已示世相悉如空華，直指當人妙
X12n0281_p0733c01║淨明體，宜其自然、因緣、和合，一齊剗却。今復重拈
X12n0281_p0733c02║和合、非和合為破者，不過防轉計以淨掃凡情耳。
X12n0281_p0733c03║至下三科七大中，一一皆云非因緣、自然者，蓋云
X12n0281_p0733c04║以世相言之，實因緣和合而有生，因緣別離而有
X12n0281_p0733c05║滅，殊不知即因緣、非因緣，故一一約四性推破因
X12n0281_p0733c06║緣之相。復慮因緣既破，又計自然，故兼及言之。蓋
X12n0281_p0733c07║依世間正理而有生，實非自然；約世間之性推，又
X12n0281_p0733c08║非因緣。故三科中皆云虗妄本非因緣、非自然性。
X12n0281_p0733c09║○（二、約三科諸法，明真妄體虗，即涅槃果，以答三摩，令遠離自然及與因緣二：初、總示本真二：初、略示。）阿難！汝猶未明一切浮塵諸幻化相，當處出生，隨
X12n0281_p0733c10║處滅盡。幻妄稱相，其性真為妙覺明體。○（二、廣示）如是乃至
X12n0281_p0733c11║五陰、六入，從十二處至十八界，因緣和合，虗妄有生；
X12n0281_p0733c12║因緣別離，虗妄名滅。殊不能知生滅去來，本如來藏，
X12n0281_p0733c13║常住妙明，不動周圓，妙真如性。性真常中，求於去來、
X12n0281_p0733c14║迷悟、生死，了無所得。
X12n0281_p0733c15║【觧】溫陵曰：明暗通塞，合非合理，皆所謂浮塵幻相，
X12n0281_p0733c16║和合妄起，和合妄滅。故當處出生，隨處滅盡，本無
X12n0281_p0733c17║有生，亦無和合，則幻妄稱相而已。幻無自性，依真
X12n0281_p0733c18║而立，如華起空，全體即空，如泡生水，全體即水，故
X12n0281_p0733c19║曰其性真為妙覺明體。近取諸身，遠取諸物，莫不
X12n0281_p0733c20║皆然，故曰如是乃至等也。如來藏者，當人法身妙
X12n0281_p0733c21║性也。依果而稱曰如來，含攝眾德曰藏，未嘗去來
X12n0281_p0733c22║曰常住，暗不能昏曰妙明，不隨生滅曰不動，無不
X12n0281_p0733c23║徧足曰周圓，妙萬物而至神，性一切而不異，曰妙
X12n0281_p0733c24║真如性。能見是性，則迷悟生死，了不可得矣。問：真
X12n0281_p0734a01║常之性，人人本具，既無去來生死，柰何今之實有
X12n0281_p0734a02║邪？答：不真常則有，真常則不有。譬之空水目病，則
X12n0281_p0734a03║華風擊前泡，豈其真常哉？若晴明澄湛，乃謂真常，
X12n0281_p0734a04║於明湛中，靜求華泡，夫何所得？能審乎此，前不疑
X12n0281_p0734a05║聖言，惟務了幻妄，而復真常也。孤山曰：五陰等諸
X12n0281_p0734a06║經，皆列三科，謂陰、處、界，以對愚、根、樂，各有三故。而
X12n0281_p0734a07║今有四，更加六入，只是破十二處中內六處耳。隨
X12n0281_p0734a08║機增減，何必定三？此並色心開合之殊，廣上浮塵
X12n0281_p0734a09║諸幻化相也。
X12n0281_p0734a10║【疏】天台曰：浮塵，即陽焰，莊子所謂野馬塵埃是也。
X12n0281_p0734a11║陽焰幻化，此舉十種深喻之二，以例諸法悉如鏡
X12n0281_p0734a12║像、水月、空華，如夢乾城，有而不自有，不可見而見，
X12n0281_p0734a13║以明如幻三摩提觀照之旨。當處出生，隨處滅盡
X12n0281_p0734a14║者，此明陰、入、處、界生滅之法，敵體相破，即生滅而
X12n0281_p0734a15║無生滅，楞伽所謂初生即有滅，不為愚者說是也。
X12n0281_p0734a16║幻妄稱相，其性真為妙覺明體者，蓋性相二法，如
X12n0281_p0734a17║水火不同器。眾生妄相當情，真性則隱；諸佛一證
X12n0281_p0734a18║性真，妄相隨滅。此約別教言之也。今經圓頓，理又
X12n0281_p0734a19║不然。相自無相，體若空華，惟一性真，更無他法。既
X12n0281_p0734a20║幻妄以稱相，其性真為妙覺明體，誠矣！如是乃至
X12n0281_p0734a21║五陰、六入，從十二處至十八界者，上總明性相，此
X12n0281_p0734a22║下確實指陳。以總例別，莫不因緣和合，虗妄而有
X12n0281_p0734a23║生；因緣別離，虗妄而名滅。因緣有二：一如上文和
X12n0281_p0734a24║合妄生，和合妄死，此約真妄為因緣也；一明諸法
X12n0281_p0734b01║皆從十二緣起故有生，十二緣息故有滅，此單約
X12n0281_p0734b02║妄法為因緣也。眾生徒知因緣生滅之相，殊不能
X12n0281_p0734b03║知即生滅無生滅，即去來無去來，本如來藏常住
X12n0281_p0734b04║妙明不動周圓妙真如性而已。觀相元妄，尚無可
X12n0281_p0734b05║指陳，況觀性元真，性真常中求於去來迷悟生死，
X12n0281_p0734b06║豈可得乎？下文明陰入處界，令阿難以因緣等四
X12n0281_p0734b07║性一一求之，是皆於性真常中求不可得也。圓覺
X12n0281_p0734b08║則曰：若諸菩薩悟淨圓覺，以淨覺心知覺心性及
X12n0281_p0734b09║以根塵皆因幻化，即起諸幻以除幻者，變化諸幻
X12n0281_p0734b10║而開幻眾。起幻除幻，此以幻觀破幻法也；變化諸
X12n0281_p0734b11║幻以開幻眾，此明菩薩觀假自化及人也。然二種
X12n0281_p0734b12║根本為一經之樞機，例陰入處界莫非識精元明
X12n0281_p0734b13║之所在，能生諸緣則為生死、為煩惱，變化諸幻而
X12n0281_p0734b14║開幻眾則為菩提、為涅槃，以至七大莫不皆爾，此
X12n0281_p0734b15║又不可不知也。
X12n0281_p0734b16║○（二、別破諸幻四：初、破五陰幻二：初、總徵。）阿難！云何五陰本如來藏妙真如性？
X12n0281_p0734b17║【觧】長水曰：梵語塞犍陀，此云蘊，古翻為陰。蘊謂積
X12n0281_p0734b18║聚，陰謂蓋覆。積聚有為，蓋覆真性。
X12n0281_p0734b19║【疏】天台曰：法性五陰，體本真常。不真常者，生滅去
X12n0281_p0734b20║來生死為之蔽，因緣自然為之悞也。如來欲為開
X12n0281_p0734b21║迷而即悟，先且破有以歸空，空華之相既無，瞪目
X12n0281_p0734b22║之勞自息。悟尚無得，何因立迷！是所謂性真常中，
X12n0281_p0734b23║求於去來，迷悟生死，了無所得，故曰本如來藏妙
X12n0281_p0734b24║真如性。
X12n0281_p0734c01║○（二、別示五：初、色陰二：初、立喻顯法。）阿難，譬如有人，以清淨目觀晴明空，惟一晴虗，迥
X12n0281_p0734c02║無所有。其人無故，不動目睛，瞪以發勞，則於虗空別
X12n0281_p0734c03║見狂華，復有一切狂亂非相。色陰當知亦復如是。
X12n0281_p0734c04║【觧】孤山曰：淨目，況本具真智。晴空，況本具真理。惟
X12n0281_p0734c05║一晴虗，即理智一如也。逈無所有，絕九界妄色也。
X12n0281_p0734c06║其人，喻眾生也。背真合妄，故曰無。故不動目睛，妄
X12n0281_p0734c07║心取著也。瞪以發勞，妄惑潤業也。於妙性中現九
X12n0281_p0734c08║界色，故曰於空見狂華等。溫陵曰：狂華喻色陰，狂
X12n0281_p0734c09║相喻色境，皆妄感也。
X12n0281_p0734c10║【疏】天台曰：前文言見與見緣，并所想相，如虗空華，
X12n0281_p0734c11║本無所有，來至今文，其義方顯。以別業妄見，目有
X12n0281_p0734c12║赤眚，夜見燈明，五色重疊，既曰有眚，雖虗而實。今
X12n0281_p0734c13║云以清明目，觀晴明空，迥無所有，其人無故，不動
X12n0281_p0734c14║目精，瞪以發勞，則於虗空，別見狂是。華則目本無
X12n0281_p0734c15║翳，空亦無華，不過一時勞目，妄有所見。而諸佛菩
X12n0281_p0734c16║薩，正如以清明目，觀晴明空，惟一晴虗，迥無所有，
X12n0281_p0734c17║方曰如虗空華，本無所有者，特不過隨他意語，以
X12n0281_p0734c18║示真空爾。而學佛道者，直當於一切法，以空華而
X12n0281_p0734c19║等視之，庶不為物所轉也。言以清明目，觀晴明空，
X12n0281_p0734c20║惟一晴虗，迥無所有，即下文性覺妙明，本覺明妙，
X12n0281_p0734c21║孤山所謂理智一如，絕九界妄色也。其人無故者，
X12n0281_p0734c22║即下文山河大地，無狀忽生，演若達多，無狀狂走
X12n0281_p0734c23║也。不動目睛，瞪以發勞者，妄為明覺也。則於虗空，
X12n0281_p0734c24║別見狂華者，因明立所，所既妄立，生汝妄能，無同
X12n0281_p0735a01║異中，熾然成異等也。言別見者，華因勞目而見，清
X12n0281_p0735a02║明眼則無之矣。以喻眾生則有，諸佛即無。
X12n0281_p0735a03║○（二、寄喻破執二：初、喻陰相無生二：初、正示。）阿難！是諸狂華，非從空來，非從目出。○（二反破）如是，阿難，
X12n0281_p0735a04║若空來者，既從空來，還從空入。若有出入，即非虗空。
X12n0281_p0735a05║空若非空，自不容其華相起滅，如阿難體不容阿難。
X12n0281_p0735a06║若目出者，既從目出，還從目入。即此華性從目出故，
X12n0281_p0735a07║當合有見。若有見者，去既華空，旋合見眼。若無見者，
X12n0281_p0735a08║出既翳空，旋當翳眼。又見華時，目應無翳，云何晴空
X12n0281_p0735a09║號清明眼？
X12n0281_p0735a10║【觧】溫陵曰：若有出入，則有實體，故非虗空。非空則
X12n0281_p0735a11║實，故如阿難體，更無所容。此辯狂華不因空生也。
X12n0281_p0735a12║若華從目出，則得目之性，故因有見。今旋時既不
X12n0281_p0735a13║見眼，又不翳眼，非目出矣。又若華從目出，則華在
X12n0281_p0735a14║空時，目應無翳，云何見華？目尚有翳，必見晴空無
X12n0281_p0735a15║華，方號清明眼邪？此辯狂華不因目出也。
X12n0281_p0735a16║【疏】天台曰：次破非從目出中，先約二義定其所宗：
X12n0281_p0735a17║初二句定有出入，後二句定華性有見。次破中二
X12n0281_p0735a18║節：初、約華性出入有見破，故曰若有見者，去既華
X12n0281_p0735a19║空，旋合見眼。次、約華性出入無見破，有二：初、約無
X12n0281_p0735a20║見旋時翳眼破，故曰若無見者，出既翳空，旋當翳
X12n0281_p0735a21║眼；二、約無見正出無翳破，故曰又見華時，目應無
X12n0281_p0735a22║翳。言云何晴空號清明眼者，承此而隨破也。蓋無
X12n0281_p0735a23║翳之眼，清明眼也。清明之眼，合見晴明之空。今以
X12n0281_p0735a24║見有華者，反為清明眼，且云何尋常必見晴空者，
X12n0281_p0735b01║方號清明眼耶？
X12n0281_p0735b02║○（二、結虗妄離計）是故當知，色陰虗妄，本非因緣，非自然性。
X12n0281_p0735b03║【觧】溫陵曰：既了幻華無因，當知色陰虗妄，本非因
X12n0281_p0735b04║緣自然，即如來藏妙真如性。餘四例此。資中曰：若
X12n0281_p0735b05║知華相即空，則顯色陰本如來藏。
X12n0281_p0735b06║【疏】天台曰：非因緣自然者，不出四性。文以目出為
X12n0281_p0735b07║自生，空出為他生，二法合生即其生。三性同是因
X12n0281_p0735b08║緣生，不屬因緣，即計自然，是故文中只作二推，已
X12n0281_p0735b09║攝得四。二、天台法華三昧，約四句推心：為因心故
X12n0281_p0735b10║心，即推法性屬自生；為不因心故心，即推無明屬
X12n0281_p0735b11║他生；為亦因心亦不因心故心，即推法性無明屬
X12n0281_p0735b12║自他共生；為非因心非不因心故心，即推離法性
X12n0281_p0735b13║無明自他屬無因而有生。今文清明目即喻法性，
X12n0281_p0735b14║晴明空即喻無明，晴空雖無狂華，對目已成能所。
X12n0281_p0735b15║所謂元明照生，所所立照，性忘瞪目之事，狂華之
X12n0281_p0735b16║因不由之而生乎？
X12n0281_p0735b17║○（二、受陰二：初、立喻顯法。）阿難！譬如有人，手足宴安，百骸調適，忽如忘生，性
X12n0281_p0735b18║無違順。其人無故，以二手掌於空相摩，於二手中妄
X12n0281_p0735b19║生澀、滑、冷、熱諸相。受陰當知，亦復如是。
X12n0281_p0735b20║【觧】溫陵曰：觸情於境，納境於心，曰受。宴安調適，性
X12n0281_p0735b21║無違順，喻藏性本無諸受也。二手空摩，妄生澀滑，
X12n0281_p0735b22║喻妄觸引起諸受也。忘生，如圓覺所謂忽忘我身，
X12n0281_p0735b23║言調適之至也。
X12n0281_p0735b24║○（二、寄喻破執二：初、喻陰相無生二：初、正示。）阿難！是諸幻觸，不從空來，不從掌出。○（二反破）如是，阿難！
X12n0281_p0735c01║若空來者，既能觸掌，何不觸身？不應虗空選擇來觸。
X12n0281_p0735c02║若從掌出，應非待合。又掌出故，合則掌知，離則觸入。
X12n0281_p0735c03║臂腕骨髓，應亦覺知入時蹤迹。必有覺心知出知入，
X12n0281_p0735c04║自有一物身中往來，何待合知？要名為觸。○（二、結虗妄離計）是故當
X12n0281_p0735c05║知，受陰虗妄，本非因緣，非自然性。
X12n0281_p0735c06║【觧】溫陵曰：空體常徧，不應有擇。掌當自出，不應有
X12n0281_p0735c07║待。又若從掌出，出必有入。然合而出時，掌雖有知。
X12n0281_p0735c08║離而入時，臂且不覺。既無定實，全一虗妄耳。
X12n0281_p0735c09║【疏】天台曰：如來藏性，本無諸受，今有之者，乃無故
X12n0281_p0735c10║發生。如觸之為法，必託境生，徒有一身，自不成觸。
X12n0281_p0735c11║今以二手於空相磨，於一體中而妄生澀滑，豈有
X12n0281_p0735c12║故哉！喻如來藏性遍周法界，情境皆如，待對斯絕。
X12n0281_p0735c13║眾生自無始來，強覺忽生，妄生人我，根境斯分，於
X12n0281_p0735c14║藏性中，幻受損益。如來欲明不受而受，受而不受，
X12n0281_p0735c15║以歸正受，故今即喻而推，離情以檢。不從空來，不
X12n0281_p0735c16║屬他生，明矣；不從掌出，不屬自生，明矣。離推既非，
X12n0281_p0735c17║合推不可，既非因緣，亦非自然，三摩觀照，於焉得
X12n0281_p0735c18║顯！
X12n0281_p0735c19║○（三、想陰二：初、立喻顯法。）阿難！譬如有人談說酢梅，口中水出，思踏懸崖，足
X12n0281_p0735c20║心酸澀。想陰當知亦復如是。
X12n0281_p0735c21║【觧】溫陵曰：想無實相，由心成相，說梅思崖無實相
X12n0281_p0735c22║也。口水足酸，由心成相也。凡想如之。
X12n0281_p0735c23║○（二、寄喻破執二：初、喻陰相無生二：初、正示。）阿難！如是酢說，不從梅生，非從口入。○（三反破）如是，阿難！
X12n0281_p0735c24║若梅生者，梅合自談，何待人說？若從口入，自合口聞，
X12n0281_p0736a01║何須待耳？若獨耳聞，此水何不耳中而出？想踏懸崖，
X12n0281_p0736a02║與說相類。○（二、結虗妄離計）是故當知，想陰虗妄，本非因緣，非自然
X12n0281_p0736a03║性。
X12n0281_p0736a04║【觧】溫陵曰：人談梅而口水，梅不能談，則計梅出者，
X12n0281_p0736a05║妄也。耳聞梅而心想，口不能聞，則計口入者，妄也。
X12n0281_p0736a06║耳聞梅而耳無水，則計說計聞皆妄也。補註曰：談
X12n0281_p0736a07║梅口水者，因聞他人說梅，而吾口水出。思崖足酸
X12n0281_p0736a08║者，吾自思耳。真際曰：與說相類者，應云如是思踏，
X12n0281_p0736a09║非懸崖來，非足心入。若從崖來，崖合自想，何待人
X12n0281_p0736a10║思。若從足入，足合自思，何待心想。若獨心思，何故
X12n0281_p0736a11║足心覺有酸澀。
X12n0281_p0736a12║【疏】天台曰：夫五根六塵，皆名色陰，根塵相觸，而有
X12n0281_p0736a13║受生，落謝餘塵，斯生乎想，此所從來故矣。今談說
X12n0281_p0736a14║酢梅，想其酸而水出；思踏懸崖，想其危而足酸。想
X12n0281_p0736a15║而後受，豈其故哉？惟無故而為其想，故其想此空。
X12n0281_p0736a16║今以口入為自為因，梅生為他為緣，展轉推窮，了
X12n0281_p0736a17║不可得。因緣尚無，自然安在！雙非二邊，真常獨露。
X12n0281_p0736a18║○（四、行陰二：初、立喻顯法。）阿難！譬如瀑流波浪相續，前際後際不相踰越，行
X12n0281_p0736a19║陰當知亦復如是。
X12n0281_p0736a20║【觧】溫陵曰：妙湛妄動，隨境轉徙，念念遷謝，新新不
X12n0281_p0736a21║停，故名行陰，而譬瀑流也。以念念生滅，後不至前，
X12n0281_p0736a22║故曰不相踰越。
X12n0281_p0736a23║○（二、寄喻破執二：初、喻陰相無生二：初、正示。）阿難！如是流性，不因空生，不因水有，亦非水性，非
X12n0281_p0736a24║離空水。○（二反破）如是，阿難，若因空生，則諸十方無盡虗空
X12n0281_p0736b01║成無盡流，世界自然俱受淪溺。若因水有，則此瀑流
X12n0281_p0736b02║性應非水有，所有相今應現在。若即水性，則澄清時
X12n0281_p0736b03║應非水體。若離空水，空非有外，水外無流。○（二、結虗妄離計）是故當
X12n0281_p0736b04║知，行陰虗妄，本非因緣，非自然性。
X12n0281_p0736b05║【觧】溫陵曰：牒釋流性不因空水，非即非離，以明行
X12n0281_p0736b06║陰無實體也。有所有相，謂流應離水，別有體相也。
X12n0281_p0736b07║空非有外，水流其間，水外無流，流終依水，則非離
X12n0281_p0736b08║空水矣。資中曰：若因水有下，謂若因其水別有流
X12n0281_p0736b09║性，因果性別，則瀑流性不應是水。能有是水，所有
X12n0281_p0736b10║是流，二相若殊，俱應現在。
X12n0281_p0736b11║【疏】天台曰：前之三陰，皆即身而取象，其喻也親；今
X12n0281_p0736b12║行陰則取象乎空水，其喻似疎。曰：非疎也，展轉以
X12n0281_p0736b13║廣當機之懷爾。蓋五根六塵，其該甚博，尚周法界，
X12n0281_p0736b14║豈外空水！故後四陰皆遍乎色，如爪生髮長，筋轉
X12n0281_p0736b15║脉搖，密密推移而曾無覺悟；果成華落，樹老藤枯，
X12n0281_p0736b16║運運遷謝而無可見知；即如瀑流，亦無非行陰遷
X12n0281_p0736b17║流之相。今以水及水性為自為因，以空為他為緣，
X12n0281_p0736b18║二法合為共為緣生，以離空水為無因為自然，展
X12n0281_p0736b19║轉推窮，以顯藏性。且以波喻妄而以濕喻真，波水
X12n0281_p0736b20║依空，隨空周遍而不住空，此其中固有即遷流而
X12n0281_p0736b21║不遷流者在乎！
X12n0281_p0736b22║○（五、識陰二：初、立喻顯法。）阿難！譬如有人，取頻伽缾，塞其兩孔，滿中擎空，千
X12n0281_p0736b23║里遠行，用餉他國。識陰當知，亦復如是。
X12n0281_p0736b24║【觧】𭬥李曰：頻伽，好聲鳥也，缾形象之。孤山曰：瓶喻
X12n0281_p0736c01║妄業，空喻妄識。業牽識走，如瓶擎空行。捨身受身，
X12n0281_p0736c02║喻以遠行。現陰如此國，中陰生陰，悉如他國。
X12n0281_p0736c03║○（二、寄喻破執二：初、喻陰相無生二：初、正示。）阿難！如是虗空，非彼方來，非此方入。○（二反破）如是，阿難！
X12n0281_p0736c04║若彼方來，則本瓶中既貯空去，於本瓶地應少虗空。
X12n0281_p0736c05║若此方入，開孔倒缾，應見空出。○（二、結虗妄離計）是故當知，識陰虗
X12n0281_p0736c06║妄，本非因緣，非自然性。
X12n0281_p0736c07║【觧】孤山曰：虗空非從彼方來入此方。若缾盛空，從
X12n0281_p0736c08║彼入此，何故彼方不見空少，此方不見空出？溫陵
X12n0281_p0736c09║曰：性空真覺，周徧法界，一迷為識，故如缾中之空
X12n0281_p0736c10║耳。內外一空，喻性識一體。其塞兩孔，喻妄分同異
X12n0281_p0736c11║也。空無來往，不可擎餉，喻性無生滅，亦無捨受。今
X12n0281_p0736c12║言擎餉者，比迷性為識，妄隨流轉之狀也。身心萬
X12n0281_p0736c13║法，即如來藏妙真如性。道嫌揀擇理忘情，謂凡有
X12n0281_p0736c14║言說，皆為戲論，擬心動念，盡涉迷倒，大覺將與覺
X12n0281_p0736c15║之。故此卷之初，權且明正倒，辯緣影，擇見精，示真
X12n0281_p0736c16║量。一就其迷倒情計，為之拂心眼之塵翳，洗肺膓
X12n0281_p0736c17║之垢濁，使心境洒落，真妄兩忘，然後融會入如來
X12n0281_p0736c18║藏，遂知根塵處界，法法無非妙真如性。此第二及
X12n0281_p0736c19║第三卷大旨也。
X12n0281_p0736c20║【疏】天台曰：十方虗空，喻圓成實性；頻伽缾塞其兩
X12n0281_p0736c21║孔，喻依他起性；滿中擎空，千里遠行，用餉他國，喻
X12n0281_p0736c22║徧計執性。夫性識真空，性空真識，清淨本然，周遍
X12n0281_p0736c23║法界。自晦昧以為頑空，復結暗以為依色，妄想摶
X12n0281_p0736c24║色，聚以為身，性中相知，用中相背，何異取頻伽瓶
X12n0281_p0737a01║塞其兩孔乎？而人者一迷為心，决定惑為色身之
X12n0281_p0737a02║內，何異滿中擎空，千里遠行，用餉他國乎？缾有去
X12n0281_p0737a03║來而空無出入，喻身有捨受而識無生滅，可以了
X12n0281_p0737a04║依他妄有，徧計本空，惟是一識圓成實性。昔賢以
X12n0281_p0737a05║麻喻圓成，繩喻依他，蛇喻徧計，此喻雖親，又不若
X12n0281_p0737a06║空喻貼體。若約因明論明宗因喻者，則以識陰為
X12n0281_p0737a07║前陳有法，以如來藏性為宗，以非因緣自然為因，
X12n0281_p0737a08║以瓶空無往來出入為喻。　　四陰例有此義。
X12n0281_p0737a09║
X12n0281_p0737a10║大佛頂如來密因修證了義諸菩薩萬行首楞嚴經
X12n0281_p0737a11║卷第二