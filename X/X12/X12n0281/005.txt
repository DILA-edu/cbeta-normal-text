X12n0281_p0799b05║
X12n0281_p0799b06║
X12n0281_p0799b07║
X12n0281_p0799b08║大佛頂如來密因修證了義諸菩薩萬行首楞嚴經
X12n0281_p0799b09║卷第五
X12n0281_p0799b10║師子林沙門　惟則　會解
X12n0281_p0799b11║天台山沙門　傳燈圓通疏
X12n0281_p0799b12║○（二、結解無二，決通次義二：初、正明結解無二二：初、疑請二：初、陳疑。）阿難白佛言：世尊！如來雖說第二義門，今觀世間
X12n0281_p0799b13║解結之人，若不知其所結之元，我信是人終不能解。
X12n0281_p0799b14║世尊！我及會中有學聲聞，亦復如是。從無始際，與諸
X12n0281_p0799b15║無明俱滅俱生，雖得如是多聞善根，名為出家，猶隔
X12n0281_p0799b16║日瘧。○（二請示）惟願大慈，哀愍淪溺，今日身心，云何是結？從
X12n0281_p0799b17║何名解？亦令未來苦難眾生，得免輪迴，不落三有。作
X12n0281_p0799b18║是語已，普及大眾，五體投地，雨淚翹誠，佇佛如來無
X12n0281_p0799b19║上開示。
X12n0281_p0799b20║【觧】溫陵曰：前第二義文云：不見所結，云何知解？故
X12n0281_p0799b21║此牒之而請也。孤山曰：同體無明，品數至多，又迷
X12n0281_p0799b22║境不一，故曰諸。生滅去來，常在妄中，故曰俱。天如
X12n0281_p0799b23║補註曰：世之瘧病，隔日而發，為其病根未除故爾。
X12n0281_p0799b24║喻有學聲聞，通惑雖破，而別惑病根未除也。
X12n0281_p0799c01║【疏】天台曰：如來前卷開示第二決定，始令審詳煩
X12n0281_p0799c02║惱根本。次云：汝觀世間解結之人，不見所結，云何
X12n0281_p0799c03║知解煩惱根本即是所結？今當機欲深知此結，故
X12n0281_p0799c04║請世尊為之發明，乃加之元二字。元，本也，即最初
X12n0281_p0799c05║結起本元。此有遠近：遠即因明立所，所既妄立，生
X12n0281_p0799c06║汝妄能；近即識精元明，遍在根門，名為所結之元。
X12n0281_p0799c07║從無始際，與諸無明俱滅俱生，謂之俱生無明，亦
X12n0281_p0799c08║是此物。惟識論明我執，略有二種：一者、俱生，二者、
X12n0281_p0799c09║分別。俱生我執，無始時來，虗妄熏習，內因力故，恒
X12n0281_p0799c10║與身俱，不待邪教及邪分別，任運而轉，故名俱生。
X12n0281_p0799c11║此復二種：一、常相續，在第七識，緣第八識，起自心
X12n0281_p0799c12║相，執為實我；二、有間斷，在第六識，緣識所變五取
X12n0281_p0799c13║蘊相，或總或別，起自心相，執為實我。此二我執，細
X12n0281_p0799c14║故難斷，後修道中，數數修習勝生空觀，方能除滅。
X12n0281_p0799c15║故今當機取喻為隔日瘧者，正以須陀洹人見惑
X12n0281_p0799c16║雖斷，思惑病根未除故也。若通喻二乘極果，即是
X12n0281_p0799c17║八識根本無明。取七識所緣者，謂之俱生無明，雖
X12n0281_p0799c18║是極細病根，亦不外乎此物，此故結元關係極重。
X12n0281_p0799c19║然雖問元，正在于今，故云：今日身心，云何是結？從
X12n0281_p0799c20║何名解？所以如來下文示云：是故汝今知見立知，
X12n0281_p0799c21║即無明本。知見無見，斯即涅槃。下一今字，正是照
X12n0281_p0799c22║暎處
X12n0281_p0799c23║○（二、開示二：初、現瑞。）爾時，世尊憐愍阿難，及諸會中諸有學者，亦為未
X12n0281_p0799c24║來一切眾生，為出世因，作將來眼，以閻浮檀紫金光
X12n0281_p0800a01║手，摩阿難頂。即時十方普佛世界，六種震動。微塵如
X12n0281_p0800a02║來住世界者，各有寶光，從其頂出。其光同時，於彼世
X12n0281_p0800a03║界，來祇陀林，灌如來頂。是諸大眾，得未曾有。○（二、正說二：初、諸佛同宣。）於是
X12n0281_p0800a04║阿難及諸大眾，俱聞十方微塵如來，異口同音告阿
X12n0281_p0800a05║難言：善哉阿難！汝欲識知俱生無明，使汝輪轉生死
X12n0281_p0800a06║結根，惟汝六根，更無他物。汝復欲知無上菩提，令汝
X12n0281_p0800a07║速證安樂解脫，寂靜妙常，亦汝六根，更非他物。
X12n0281_p0800a08║【觧】溫陵曰：先摩其頂者，表無上開示也。六震者，動、
X12n0281_p0800a09║起、踊、吼、震、擊，表破六根妄結也。諸佛頂光，灌釋迦
X12n0281_p0800a10║頂者，示同發明無上頂法。異口同告者，示諸佛脫
X12n0281_p0800a11║生死，證菩提，皆由斯要也。俱生，即根本無明也。生
X12n0281_p0800a12║死妙常，同因六根者，知見立知，故輪生死，知見無
X12n0281_p0800a13║見，即證妙常，如下所明。
X12n0281_p0800a14║【疏】天台曰：此經名大佛頂者，正為開示無上頂法
X12n0281_p0800a15║也。含生本具，極果所宗，識精元明，超出理表。見道
X12n0281_p0800a16║者，見乎此也；修道者，修乎此也；證道者，證乎此也。
X12n0281_p0800a17║是以將欲開示此法，先摩當機者之頂而表示之。
X12n0281_p0800a18║而諸佛又復各放頂光，灌如來之頂者，意明當機
X12n0281_p0800a19║識精中之元明，即如來果位究竟之明元，同一頂
X12n0281_p0800a20║法，無二無別者，其表示之方，亦可謂至詳盡矣。然
X12n0281_p0800a21║如來既以此而形似之，復以此而明告之曰：生死
X12n0281_p0800a22║涅槃，煩惱菩提，皆是六根，更無他物。適足為發明
X12n0281_p0800a23║結元之謦欬，開示解結之先容。至於了語，則又有
X12n0281_p0800a24║下文在也。
X12n0281_p0800b01║○（二、此佛親說二：初、疑問。）阿難雖聞如是法音，心猶未明，稽首白佛：云何令
X12n0281_p0800b02║我生死轉迴，安樂妙常，同是六根，更非他物？○（二、答釋二：初、長行三：初、明根塵本真。）佛告
X12n0281_p0800b03║阿難：根塵同源，縛脫無二。○（二、明識性體虗二：初、正明。）識性虗妄，猶如空華。
X12n0281_p0800b04║【觧】吳興曰：根塵識三，攝十八界，本如來藏，妙真如
X12n0281_p0800b05║性，故曰同源。凡夫迷真故縛，聖人悟真故脫。迷悟
X12n0281_p0800b06║雖殊，始終理一，故曰無二。同源必兼識性，虗妄必
X12n0281_p0800b07║具根塵，文綺互也。
X12n0281_p0800b08║【疏】天台曰：吳興謂同源必兼識性，虗妄必具根塵。
X12n0281_p0800b09║此釋近義可也，若言外遠意，恐非其然。蓋二卷中，
X12n0281_p0800b10║佛示自住三摩地真空，則云見與見緣，并所想相，
X12n0281_p0800b11║如虗空華，非識性虗妄猶如空華乎？次示妙有，則
X12n0281_p0800b12║除去六識想相，但云此見及緣，元是菩提妙淨明
X12n0281_p0800b13║體，非根塵同源乎？故知根塵同源，有真有妄，而可
X12n0281_p0800b14║縛可脫。識性純妄，但云猶如空華，不言同源與縛
X12n0281_p0800b15║脫也。
X12n0281_p0800b16║○（二、釋成）阿難！由塵發知，因根有相，相見無性，同於交蘆。
X12n0281_p0800b17║【觧】吳興曰：塵相通指六境，知見略示二根，根境對
X12n0281_p0800b18║論，攝十二處。斯皆兩法相涉，內無實性，故喻若交
X12n0281_p0800b19║蘆。有以根、境、識三釋此喻者，非也。而不知經語巧
X12n0281_p0800b20║妙，從寬至狹，上攝界義故三，此攝處義故二。下文
X12n0281_p0800b21║又略其境，單言其根，故言知見、立知等。
X12n0281_p0800b22║【疏】天台曰：此段吳興謂經語巧妙，從寬至狹，此說
X12n0281_p0800b23║亦非。要知三處俱備根、塵、識三，而正意在破識。蓋
X12n0281_p0800b24║根、塵是依他起性，本自無咎；惟六識是徧計執性，
X12n0281_p0800c01║為生死根本，是故當破。故初段特云：識性虗妄，猶
X12n0281_p0800c02║如空華。次段云：相見無性，同於交蘆。此須引下重
X12n0281_p0800c03║頌中間無實性。是故若交蘆釋成，則交蘆喻識性
X12n0281_p0800c04║甚明。三段知見立知，即無明本；知見即根，立知即
X12n0281_p0800c05║識。雖不言塵，豈有無塵之知？但影略耳。故知三處
X12n0281_p0800c06║皆攝界義，而正為破識。如曰：知見立知，即無明本；
X12n0281_p0800c07║知見無見，斯即涅槃。非破識而何哉？又解：若順吳
X12n0281_p0800c08║興所說，從寬至狹者，則同二卷，展轉脫去，凡有四
X12n0281_p0800c09║重：初顯真空，云見與見緣，并所想相，如虗空華，本
X12n0281_p0800c10║無所有，此同初節，三者備舉；次顯妙有，云此見及
X12n0281_p0800c11║緣，元是妙淨明體，此同次節，脫去識心；次見明之
X12n0281_p0800c12║時，見非是明等，此同三節，但云知見立知，脫去六
X12n0281_p0800c13║塵；次見見之時，見非是見，此同四節，知見無見，脫
X12n0281_p0800c14║去見精。雖有此解，初約為正。
X12n0281_p0800c15║○（三、明結解同因）是故汝今知見立知，即無明本。知見無見，斯即涅
X12n0281_p0800c16║槃無漏真淨，云何是中更容他物？
X12n0281_p0800c17║【觧】孤山曰：上言立知而略見，下言無見而略知，經
X12n0281_p0800c18║文互影也。執知見實有，名立知見，此即妄心，是生
X12n0281_p0800c19║死輪迴之本，故云即無明本。達知見無性，名無知
X12n0281_p0800c20║見，此即真心，安樂妙常，故云斯即涅槃無漏真淨。
X12n0281_p0800c21║是則惟一真心，更無別法，故曰云何是中更容他
X12n0281_p0800c22║物。又解：知見立知，是迷真知見，立緣塵等妄知見，
X12n0281_p0800c23║故即無明。知見無見，是達真知見，無緣塵等妄知
X12n0281_p0800c24║見，故即涅槃。故前文云入佛知見也。佛知見外，更
X12n0281_p0801a01║無別法，故不容他物。前釋約常心即寂，一切皆泯。
X12n0281_p0801a02║後釋約常心即照，有真知見。故茲兩釋，並符佛旨。
X12n0281_p0801a03║天如補註曰：云何是中更容他物者，由上諸佛告
X12n0281_p0801a04║阿難言：輪生死，證妙常，惟汝六根，更非他物。阿難
X12n0281_p0801a05║於此有疑，舉以問佛。佛乃兼引根、塵、識三，映帶辯
X12n0281_p0801a06║釋，而復結以知見立知等語。知見二字，通攝六根。
X12n0281_p0801a07║言為無明，為涅槃，無非六根而已，豈更容他物哉？
X12n0281_p0801a08║此蓋釋阿難之疑，而證諸佛之言也。又阿難前云：
X12n0281_p0801a09║若不知其所結之元，我信是人，終不能解。又云：今
X12n0281_p0801a10║日身心，云何是結？從何名解？故如來答以知見立
X12n0281_p0801a11║知，即是結也，即是所結之元也。知見無見，即名解
X12n0281_p0801a12║也。
X12n0281_p0801a13║【疏】天台曰：孤山解知見、立知，二說俱當。前釋約常
X12n0281_p0801a14║心即寂，是達妄本空；次釋約常心即照，是了真有
X12n0281_p0801a15║體。即達妄本空處，便是了真有體；即了真有體處，
X12n0281_p0801a16║便是達妄本空。是則即寂而即照，即照而即寂，寂
X12n0281_p0801a17║照雙融，寂照俱泯，如雲去即月明，月明即雲去，更
X12n0281_p0801a18║無前後異時也。但寂照所對之境，未曾顯言，不知
X12n0281_p0801a19║修者向何處下手。須知如來前文示云：生死、煩惱、
X12n0281_p0801a20║菩提、涅槃，同是六根，更無他物。而阿難未了，故重
X12n0281_p0801a21║伸啟問。世尊今斷之曰：知見立知，即無明本；知見
X12n0281_p0801a22║無見，斯即涅槃。云何是中更容他物？夫何故？前不
X12n0281_p0801a23║云乎：根塵同源，縛脫無二；識性虗妄，猶如空華。又
X12n0281_p0801a24║曰：由塵發知，因根有相；相見無性，同於交蘆。蓋如
X12n0281_p0801b01║來先示之以所以然，而後正示以所以故，其言之
X12n0281_p0801b02║序也如此。何也？夫生死，縛也；涅槃，脫也。縛之因，由
X12n0281_p0801b03║乎煩惱分別；脫之因，由乎菩提智照。真得其源，則
X12n0281_p0801b04║本可復；妄得其源，則流可遏。故學道莫先貴乎知
X12n0281_p0801b05║源。源者，識精元明也。蓋元明為真之源，識精為妄
X12n0281_p0801b06║之源，此二法混居於六根之中，謂之同源。若依識
X12n0281_p0801b07║精起，緣塵分別，則為煩惱；依識精見，見非見，絕思
X12n0281_p0801b08║惟，照本真，則為菩提。既得乎真源矣，視彼識性如
X12n0281_p0801b09║空華、同交蘆者，何有哉？故曰：是故汝今知見立知，
X12n0281_p0801b10║即無明本；知見無見，斯即涅槃。惟一無漏真淨，云
X12n0281_p0801b11║何是中更容他物？
X12n0281_p0801b12║○（二、偈頌二：初、頌正說二：初、重頌二：初、頌根塵同源三：初、明中道縛脫雙遮。）爾時世尊欲重宣此義，而說偈言：真性有為空，緣
X12n0281_p0801b13║生故如幻。無為無起滅，不實如空華。
X12n0281_p0801b14║【觧】吳興曰：真性，即根塵之源也。有為，即縛脫之相
X12n0281_p0801b15║也。若真性在迷，能生九界根塵之相，名之為縛。若
X12n0281_p0801b16║真性出纏，能起十界根塵之用，號之為脫。此縛與
X12n0281_p0801b17║脫，皆即真而俗，故曰有為。亦即俗而真，故曰空也。
X12n0281_p0801b18║緣生故如幻，釋成有空義也。有為之法，皆從緣生。
X12n0281_p0801b19║凡夫以惑業為緣，聖人以機感為緣。二緣所生，俱
X12n0281_p0801b20║是假名，故云如幻。此頌根塵同源，縛脫無二也。無
X12n0281_p0801b21║為下，頌識性虗妄，猶如空華。上言如幻，助成空義
X12n0281_p0801b22║耳。今云空華，正顯虗妄也。且識性是有為起滅之
X12n0281_p0801b23║法，真性反此，故曰無為無起滅。既云虗妄，即是不
X12n0281_p0801b24║實，故喻如空華。舊以前二句破有為，後二句破無
X12n0281_p0801c01║為，出掌珍論。
X12n0281_p0801c02║【疏】天台曰：吳興熏聞記引擕李證真鈔云：初半頌
X12n0281_p0801c03║立有為法是空，即真性有為是有法，定空為宗因，
X12n0281_p0801c04║云從緣生故，同喻如幻事。次半頌立無為無起滅，
X12n0281_p0801c05║不實如空華，亦具三支比量。若取義，便須移不實
X12n0281_p0801c06║兩字歸上句，移無起滅三字歸下句。以不實是宗
X12n0281_p0801c07║中空義，故應立量云：真性無為是有法，定空為宗
X12n0281_p0801c08║因，云無起滅故，同喻如空華。問：下半頌無真性言，
X12n0281_p0801c09║今何強添？答：上真性言，須通下轉（云云）。掌珍論標
X12n0281_p0801c10║四句，與此小異。真性有為空，如幻緣生故，無為無
X12n0281_p0801c11║有實，不起似空華。後云：若有有為法，則有無為法，
X12n0281_p0801c12║既無有有為，何得有無為（云云）。論有兩卷，上卷廣
X12n0281_p0801c13║明真性有為空，下卷廣明後二句。
X12n0281_p0801c14║○（二釋中道無為亦遣）言妄顯諸真，妄真同二妄。○（三例根塵與脫同空）猶非真非真，云何見
X12n0281_p0801c15║所見？中間無實性，是故若交蘆。
X12n0281_p0801c16║【觧】吳興曰：前長行但破於妄，今復恐捨妄取真，故
X12n0281_p0801c17║重遣之。孤山曰：諸，之也，語助耳。言根塵虗妄，則顯
X12n0281_p0801c18║涅槃真實。對妄說真，待對不絕，真亦成妄，故云二
X12n0281_p0801c19║妄。龍樹云：若法為待成，是法還成待，猶非能遣也。
X12n0281_p0801c20║真非真，所遣也。非真即妄，見即是根，所見即境。對
X12n0281_p0801c21║妄說真，猶皆遣蕩，云何更有妄中根境乎？中間，謂
X12n0281_p0801c22║根境二法，體中無性。此頌相見無性，同於交蘆。
X12n0281_p0801c23║○（二頌解結同途）結解同所因，聖凡無二路。汝觀交中性，空有二俱
X12n0281_p0801c24║非。迷晦即無明，發明便解脫。
X12n0281_p0802a01║【觧】吳興曰：欲明解結，泛舉所因。所因者，六根也。前
X12n0281_p0802a02║諸佛同告云：汝欲識知生死結根，乃至速證安樂
X12n0281_p0802a03║解脫，惟汝六根，更非他物。正同此義。孤山曰：汝觀
X12n0281_p0802a04║下，重牒前喻，令審觀也。言空則蘆有外相，言有則
X12n0281_p0802a05║蘆中本空，以喻根境妄執似有，其體元空。迷晦下，
X12n0281_p0802a06║頌知見立知，及知見無見等。
X12n0281_p0802a07║○（二、孤起三：初、令選擇根門）解結因次第六解。一、亦亡根，選擇圓通，入流成正
X12n0281_p0802a08║覺。
X12n0281_p0802a09║【觧】溫陵曰：躡前結解之義，起後圓通之文也。六解
X12n0281_p0802a10║則根拔，一亡則湛圓。選得圓根，則入聖流，證聖果
X12n0281_p0802a11║矣。
X12n0281_p0802a12║○（二示選擇須精）陀那微細識，習氣成暴流。真非真恐迷，我常不開
X12n0281_p0802a13║演。
X12n0281_p0802a14║【觧】溫陵曰：陀那下，頌根結初起之由也。陀那，此翻
X12n0281_p0802a15║執持。執持種子，發起現行，即第八梨耶。含藏種子
X12n0281_p0802a16║為習氣，積生識浪為暴流，湛由是分，結由是起也。
X12n0281_p0802a17║此識依真如，合生滅，雜乎真妄之間，故曰真非真
X12n0281_p0802a18║也。若以為真，恐迷妄習而自誤；以為非真，恐迷自
X12n0281_p0802a19║性而外求。故權小教中，皆不開演也。深密經曰：阿
X12n0281_p0802a20║陀那識甚微細，一切種子成暴流，我於凡愚不開
X12n0281_p0802a21║演，恐彼分別執為我。外道所執神我，即此識也。
X12n0281_p0802a22║【疏】天台曰：準翻譯名義集云：阿陀那義，翻執持，能
X12n0281_p0802a23║執持種子、根身生相續義。執持有三：一、執持根身，
X12n0281_p0802a24║令不爛壞；二、執持種子，令不散失；三、執取結生相
X12n0281_p0802b01║續義。即有情於中有身臨末位，第八識初一念受
X12n0281_p0802b02║生時，有執取結生相續義。結者，繫也，屬也，於母腹
X12n0281_p0802b03║中一念受生，便繫屬彼故。亦如磁毛石吸鐵，鐵如
X12n0281_p0802b04║父母精血二點，第八識如磁毛石，一剎那間便攬
X12n0281_p0802b05║而住，同時根塵等種，從自識中亦生現行，名為執
X12n0281_p0802b06║取結生。解深密謂之九識者，乃別取第八淨分言
X12n0281_p0802b07║之。故攝論云：世尊說法，凡有三種：一、染汙分，二、清
X12n0281_p0802b08║淨分，三、染汙清淨分。譬如金藏土中有三：一、地界，
X12n0281_p0802b09║二、金，三、土輪。以地譬依他性，具染淨二分，此第八
X12n0281_p0802b10║識；以土譬分別性，為生死染分，此第七識；以金譬
X12n0281_p0802b11║真實性，為涅槃淨分，此第九識。今謂準諸經論所
X12n0281_p0802b12║說，則阿陀那識為三識之總名。是則首卷所指識
X12n0281_p0802b13║精元明，正指此識。識精即第八染汙清淨分，譬如
X12n0281_p0802b14║地界。元明即第九清淨分，譬如真金。能生諸緣，即
X12n0281_p0802b15║第七外緣色空。以生六識，譬如土輪。若一切眾生
X12n0281_p0802b16║雖具第九，而雜在第八，所謂真非真故。若見見非
X12n0281_p0802b17║見，聞聞非聞，即脫出識精，而純是第九。如來之意，
X12n0281_p0802b18║慮行人見性不真，執此識精見精體無分別者為
X12n0281_p0802b19║真常，故說此頌深誡，弗生取著，故言之如此。而正
X12n0281_p0802b20║脉疏解微細二字云：深隱而非淺顯曰微，精妙而
X12n0281_p0802b21║非麤浮曰細。當知經初十翻所示，即曲盡其微細
X12n0281_p0802b22║矣。不知微細二字，但標榜此識習氣瀑流非真之
X12n0281_p0802b23║狀。下識陰云：此湛非真，如急流水，望如恬靜，流急
X12n0281_p0802b24║不見是也。蓋見性但可言其不動周圓，若云微細，
X12n0281_p0802c01║何異刻畫無鹽，唐突西施耶？
X12n0281_p0802c02║○（二、誡弗生取著。）自心取自心。非幻成幻法，不取無非幻。非幻尚不
X12n0281_p0802c03║生，幻法云何立？
X12n0281_p0802c04║【觧】溫陵曰：頌解結入圓之要也。一切諸法，惟心所
X12n0281_p0802c05║現，而於中取著，妄成根結，是自心取自心，非幻成
X12n0281_p0802c06║幻法也。由妄取故，有幻非幻。若不妄取，非幻亦無。
X12n0281_p0802c07║非幻尚無，幻法何有。幻法不立，則根塵頓淨，圓通
X12n0281_p0802c08║現前矣。
X12n0281_p0802c09║○（二、頌讚美三：初、約法體讚。）是名妙蓮華，金剛王寶覺，如幻三摩提。○（二、約功能讚）彈指超
X12n0281_p0802c10║無學。○（三引同佛讚）此阿毗達磨，十方薄伽梵，一路涅槃門。
X12n0281_p0802c11║【觧】溫陵曰：此結頌也。此之法門，於淨不著，於染不
X12n0281_p0802c12║汙，名妙蓮華。根境結惑，擬之則銷，名金剛王覺。即
X12n0281_p0802c13║為無為，亡情絕解，名如幻正受。依此修進，一彈指
X12n0281_p0802c14║間，可超無學而入圓位也。阿毗達磨云：無比法，十
X12n0281_p0802c15║方如來逈出生死，速證寂常，莫不由斯。故曰：十方
X12n0281_p0802c16║薄伽梵，一路涅槃門。薄伽尊號具六義，謂自在、熾
X12n0281_p0802c17║盛、端嚴、名稱、吉祥、尊貴。孤山曰：彈指超無學，顯三
X12n0281_p0802c18║止之功也。若入地住，則超小乘阿羅漢位。縱入相
X12n0281_p0802c19║似，亦超無學。以同除四住，此處為齊。若伏無明，三
X12n0281_p0802c20║藏則劣。又縱在觀行，亦超無學。如太子處胎，貴壓
X12n0281_p0802c21║群臣。頻伽在鷇，聲逾眾鳥。
X12n0281_p0802c22║【疏】天台曰：西天有貫、散二華，以喻佛所說經，長行
X12n0281_p0802c23║文義鈎鎖，若以線貫華之有序；偈頌詞理散漫，如
X12n0281_p0802c24║華之不貫而鬪艶。然有貫、散聯翩而百出者，若雜
X12n0281_p0803a01║華、法華等經是也。有貫而無散，散而無貫者，如單
X12n0281_p0803a02║譯諸經、諸偈是也。獨此楞嚴，貫多而散少，義深而
X12n0281_p0803a03║意遠，是以三處偈文，莫不槩括全經，博蒐大義。即
X12n0281_p0803a04║如此偈，雖曰祇夜、伽陀雜糅精瑩，實祇夜多而伽
X12n0281_p0803a05║陀少，故得取前經遠意而釋之。文分為二：初、頌正
X12n0281_p0803a06║說，二、頌讚美。正說二：初、重頌，二、孤起。重頌二：初、頌
X12n0281_p0803a07║根塵同源，二、頌結解同途。初中三：初、頌中道縛脫
X12n0281_p0803a08║雙遮，二、釋中道無為俱遣。初中道縛脫雙遮中，言
X12n0281_p0803a09║真性有為空者，真性二字，標起中道，即前經兩翻
X12n0281_p0803a10║所說圓融三諦，皆以實相中道為之體。雖曰雙照，
X12n0281_p0803a11║而正在雙遮，故縛脫俱遣。遣縛，故曰有為空。緣生，
X12n0281_p0803a12║釋成空義，以諸法從緣生因，緣空無主故也。如幻，
X12n0281_p0803a13║喻上空義，緣生之法，悉如幻化，幻化不實故空。遣
X12n0281_p0803a14║脫，故曰無為無起滅。蓋言真性中道在處，不獨有
X12n0281_p0803a15║為之縛空，而無為之脫亦空，故云不實。不實，即空
X12n0281_p0803a16║義。無為何故不實？以無起滅故。有為有起滅者尚
X12n0281_p0803a17║空，況無為無起滅者而有實乎？如空華，喻無為之
X12n0281_p0803a18║法，悉如空華而無實體。應知前空空人法，後空空
X12n0281_p0803a19║俱空。此正頌根塵同源，而言中道真性者，正指菩
X12n0281_p0803a20║提、涅槃元清淨體。元明為根塵之真源，識精為根
X12n0281_p0803a21║塵之妄源。今正指真源，使歸元者而知所取。下去
X12n0281_p0803a22║方頌出妄源，使返妄者而知所去也。言妄顯諸真
X12n0281_p0803a23║去，二、釋中道有為無為俱遣。或疑有為生死故宜
X12n0281_p0803a24║遣，無為涅槃何故亦遣？偈釋二義：先遣無為，言妄
X12n0281_p0803b01║顯諸真，是待真而說妄。龍樹偈云：若法為待成，是
X12n0281_p0803b02║法還成待。故曰妄真同二妄也。次遣有為，故曰：猶
X12n0281_p0803b03║非真非真，云何見所見？中間無實性，是故若交蘆。
X12n0281_p0803b04║見即根，所見即塵，中間即識。謂真性於無為，真尚
X12n0281_p0803b05║猶非，況根塵識三而不空乎？交蘆喻下，自釋明。二、
X12n0281_p0803b06║頌結解同途。言結解同所因，聖凡無二路者，長行
X12n0281_p0803b07║諸佛同告生死涅槃同是六根，故頌曰：同所因，無
X12n0281_p0803b08║二路。雖曰六根，而正意在破六識，故曰：汝觀交中
X12n0281_p0803b09║性，空有二俱非。又雖云破識，而意在即妄顯真，故
X12n0281_p0803b10║進之以空有二俱非。空即上無為，有即上有為，以
X12n0281_p0803b11║例中間即中道真性，即上文明中道有無雙遣也。
X12n0281_p0803b12║此正指生死結根結元，所謂識精元明。元明即中
X12n0281_p0803b13║道真性，識精即根結之元。生諸緣即成有為，守識
X12n0281_p0803b14║精即名無為。二乘所證無為涅槃，即此識也。依識
X12n0281_p0803b15║精而生諸緣，即迷晦而為無明。依識精而見見元
X12n0281_p0803b16║明，即發明為解脫。同是六根，豈有他法哉？二、孤起
X12n0281_p0803b17║三：初、令選擇行門。前云但於一門深入，入一無妄，
X12n0281_p0803b18║彼六知根一時清淨，故曰解結因次第（云云）。言次
X12n0281_p0803b19║第者，即下此根初解，先得人空等也。二、示選擇須
X12n0281_p0803b20║精。陀那微細識，即前識精含藏種子為習氣，積生
X12n0281_p0803b21║識浪為暴流，湛由是分，結由是起，溫陵師所解詳
X12n0281_p0803b22║矣。三、誡不生取著。謂此識情既切近於真，本是自
X12n0281_p0803b23║心而不可取著，一生取著，即自心取自心也。言非
X12n0281_p0803b24║幻者，以此識本自即真，為生取著，故非幻成幻。其
X12n0281_p0803c01║若不取，即非幻尚不生，幻法云何立乎？上明中道
X12n0281_p0803c02║雙遣，即不取之理；此明不取，即中道雙非之觀。非
X12n0281_p0803c03║幻不生即非空，幻法不立即非有，故下是名妙蓮
X12n0281_p0803c04║華三句，皆約此而歎。二、讚美分三：初、約法體歎。初
X12n0281_p0803c05║句歎中道，雙遮二邊。溫陵所謂此之法門，於淨不
X12n0281_p0803c06║著，於染不汙，名妙蓮華。次二句歎中道，雙照二邊。
X12n0281_p0803c07║所謂根境結惑，擬之則銷，名金剛王，此照空也。即
X12n0281_p0803c08║為無為，亡情絕解，名如幻正受，此照有也。故此歎
X12n0281_p0803c09║美，亦是重頌上三諦圓融之法。二、約功能讚。即彈
X12n0281_p0803c10║指超無學，孤山所謂顯三止之功（云云）。至聲逾眾
X12n0281_p0803c11║鳥，顯此法門日劫相倍，亦可謂詳矣。三、引同佛讚。
X12n0281_p0803c12║餘如舊解。惟一路涅槃門，雖曰逈出生死，速證寂
X12n0281_p0803c13║常，莫不由斯。而路之與門，云何指歸？要知即六根
X12n0281_p0803c14║而不是六根。蓋此法門，其具也蜜，苟非菩薩蜂王，
X12n0281_p0803c15║而不能食此甘露。經稱識精元明，題稱如來密因，
X12n0281_p0803c16║諸佛出要，俱不外乎是也。
X12n0281_p0803c17║○（二、兼顯六解一亡二：初、疑請二：初、經家敘事。）於是阿難及諸大眾，聞佛如來無上慈誨，祇夜伽
X12n0281_p0803c18║陀，雜糅精瑩，妙理清徹，心目開明，歎未曾有。阿難合
X12n0281_p0803c19║掌，頂禮白佛：○（二、阿難踈辭）我今聞佛無遮大悲性淨妙常真實
X12n0281_p0803c20║法句，心猶未達六解一亡，舒結倫次。惟垂大慈，再愍
X12n0281_p0803c21║斯會，及與將來，施以法音，洗滌沉垢。
X12n0281_p0803c22║【觧】吳興曰：祇夜云應頌，又云重頌，即頌上長行也。
X12n0281_p0803c23║伽陀云諷頌，亦略云偈，不因長行，但諷美而頌之。
X12n0281_p0803c24║二頌合明，故云雜糅。精瑩，此指能詮也。妙理清徹，
X12n0281_p0804a01║此謂所詮也。溫陵曰：無遮大悲，言其博濟也。性淨
X12n0281_p0804a02║妙常，真實法句，則真妄兩忘，稱性之談也。沉垢微
X12n0281_p0804a03║細，結惑也。長水曰：由前偈云解結，因次第六解一
X12n0281_p0804a04║亦亡，故此疑之。
X12n0281_p0804a05║【疏】天台曰：領悟玄詮，經家敘事，則能先而所後；當
X12n0281_p0804a06║機陳辭，則能後而所先。妙理，即性淨妙常，謂上祇
X12n0281_p0804a07║夜伽陀所演真性中道，有無雙遣之理，即結縛而
X12n0281_p0804a08║解脫。取喻如妙蓮華，金剛王如幻化，莫不清淨妙
X12n0281_p0804a09║絕，皎潔真常。非佛無遮大悲，何能若此開我心目！
X12n0281_p0804a10║此已領悟矣。有所未悟者，六解、一亡、舒結、倫次爾。
X12n0281_p0804a11║此中問意，文雖兩句，義則有六：六解，一也；一亡，二
X12n0281_p0804a12║也；舒開，三也；結成，四也；倫類，五也；次序，六也。倫類
X12n0281_p0804a13║但取義於結成，次序則義該乎結解。倫類一義者，
X12n0281_p0804a14║如六結喻六根，宛如天倫行第之不紊。次序一義
X12n0281_p0804a15║者，每綰一結，左右交加，從本向末，取六根生起之
X12n0281_p0804a16║相，從細至麤，次第不亂也。先知乎此，則下文所答，
X12n0281_p0804a17║無法喻不齊之過。其不然者，或歸咎於譬喻，或橫
X12n0281_p0804a18║生乎穿鑿，使經義反晦矣。
X12n0281_p0804a19║○（二、開示二：初、結巾喻迷二：初、結巾立喻二：初、結巾總示。）即時如來於師子座，整涅槃僧，斂僧伽梨，攬七寶
X12n0281_p0804a20║几，引手於几，取劫波羅天所奉華巾，於大眾前，綰成
X12n0281_p0804a21║一結，示阿難言：此名何等？阿難大眾俱白佛言：此名
X12n0281_p0804a22║為結。於是如來綰疊華巾，又成一結，重問阿難：此名
X12n0281_p0804a23║何等？阿難大眾又白佛言：此亦名結。如是倫次，綰疊
X12n0281_p0804a24║華巾，總成六結。一一結成，皆取手中所成之結，持問
X12n0281_p0804b01║阿難：此名何等？阿難大眾亦復如是，次第酬佛：此名
X12n0281_p0804b02║為結。
X12n0281_p0804b03║【觧】溫陵曰：涅槃，僧裏衣也。僧伽梨，大衣也。劫波羅
X12n0281_p0804b04║云時分，即夜摩天也。天如補註曰：由阿難未達六
X12n0281_p0804b05║解一亡，舒結倫次，故如來示一巾成六結，令悟六
X12n0281_p0804b06║解則一亡，示綰結之有次第，令悟舒結之有倫次
X12n0281_p0804b07║也。
X12n0281_p0804b08║【疏】天台曰：如來將寶華巾綰成一結，先喻次序義
X12n0281_p0804b09║也。如是倫次綰成六結，喻倫類義也。約次序言，則
X12n0281_p0804b10║生起之義竪；約倫類言，則行列之義橫。如初綰結
X12n0281_p0804b11║時，左右交結，中有空隙，非次序乎？一二三四五六，
X12n0281_p0804b12║結結相同，非倫類乎？譬如一胞共生六子，約十月
X12n0281_p0804b13║長養，其義則竪；一時降生，其義則橫。既其同生，亦
X12n0281_p0804b14║復同死，則生起與滅亡，不妨即竪而橫，即橫而竪
X12n0281_p0804b15║也。此科先明結成倫類次序三義。
X12n0281_p0804b16║○（二、約結研定二：初、喻迷成六根。）佛告阿難：我初綰巾，汝名為結。此疊華巾先實一
X12n0281_p0804b17║條，第二、第三云何汝曹復名為結？阿難白佛言：世尊！
X12n0281_p0804b18║此寶疊華緝績成巾，雖本一體，如我思惟，如來一綰
X12n0281_p0804b19║得一結名，若百綰成，終名百結。何況此巾秪有六結，
X12n0281_p0804b20║終不至七，亦不停五，云何如來只許初時，第二、第三
X12n0281_p0804b21║不名為結？○（二喻六根次第）。佛告阿難：此寶華巾，汝知此巾元止一
X12n0281_p0804b22║條。我六綰時，名有六結。汝審觀察，巾體是同，因結有
X12n0281_p0804b23║異。於意云何？初綰結成，名為第一，如是乃至第六結
X12n0281_p0804b24║生。吾今欲將第六結名成第一不？不也。世尊！六結若
X12n0281_p0804c01║存，斯第六名終非第一。縱我歷生盡其明辯，如何令
X12n0281_p0804c02║是六結亂名？○（二、提喻總合）佛言：如是六結不同。循顧本因，一巾
X12n0281_p0804c03║所造，令其雜亂，終不得成。則汝六根，亦復如是，畢竟
X12n0281_p0804c04║同中，生畢竟異。
X12n0281_p0804c05║【觧】吳興曰：同謂一真之性，理本無差，譬巾之體也。
X12n0281_p0804c06║異謂六根之精，事用有別，如巾之結也。天如補註
X12n0281_p0804c07║曰：此謂六結若存，則倫次不容雜亂。下言六結若
X12n0281_p0804c08║解，則一六俱亡。
X12n0281_p0804c09║○（二、解巾喻悟三：初、喻六解一亡二：初、立喻。）佛告阿難：汝必嫌此六結不成，願樂一成，復云何
X12n0281_p0804c10║得？阿難言：此結若存，是非鋒起，於中自生。此結非彼，
X12n0281_p0804c11║彼結非此。如來今日若總解除，結若不生，則無彼此。
X12n0281_p0804c12║尚不名一，六云何成？
X12n0281_p0804c13║【觧】溫陵曰：不成，謂是非鋒起，不成一體也。願樂一
X12n0281_p0804c14║成，莫非解除，結惑不生，則同異圓泯。故曰：尚不名
X12n0281_p0804c15║一，六云何成？吳興曰：六根之精，元是一真之性，以
X12n0281_p0804c16║隨緣故。在眼曰見精，在耳曰聽精等，此皆如第二
X12n0281_p0804c17║月揑所成故。若能隨根脫粘內伏，六既融一，一亦
X12n0281_p0804c18║斯亡。如解結已，巾亦無用。
X12n0281_p0804c19║【疏】天台曰：上科明從本向末，在末觀之，則六根不
X12n0281_p0804c20║得不異，故曰則汝六根，亦復如是，畢竟同中，生畢
X12n0281_p0804c21║竟異，乃結成倫類義也。此科明循末歸本，則六若
X12n0281_p0804c22║解時，其一亦亡，故曰尚不名一，六云何成？故合法
X12n0281_p0804c23║云，六解一亡，亦復如是，乃結成六解一亡也。
X12n0281_p0804c24║○（二合法）佛言：六解一亡，亦復如是。由汝無始心性狂亂，知
X12n0281_p0805a01║見妄發。發妄不息，勞見發塵。如勞目睛，則有狂華。於
X12n0281_p0805a02║湛精明，無因亂起。一切世間山河大地，生死涅槃，皆
X12n0281_p0805a03║即狂勞顛倒華相。
X12n0281_p0805a04║【觧】吳興曰：知見發妄，此屬能見之相。勞見發塵，即
X12n0281_p0805a05║對所見之境。惟妄與勞，五住備矣。如勞目睛下，雙
X12n0281_p0805a06║喻其義。一切世間下，示塵勞之相。
X12n0281_p0805a07║【疏】天台曰：此科正合六結生起次序之義。心性等
X12n0281_p0805a08║四句，同前三細六麤。心性狂亂，即妄為明覺也。勞
X12n0281_p0805a09║見發塵，即由是引起塵勞煩惱也。中間可知，如勞
X12n0281_p0805a10║目睛等，喻無實體也。生死、涅槃皆即華相者，所謂
X12n0281_p0805a11║言妄顯諸真，妄真同二妄也。生死即華相，故六宜
X12n0281_p0805a12║解；涅槃即華相，故一宜亡。又生死即華相，故有人
X12n0281_p0805a13║空；涅槃即華相，故有法空。俱空
X12n0281_p0805a14║○（二、喻解結由心二：初、正顯由心。）阿難言：此勞同結，云何解除？如來以手，將所結巾，
X12n0281_p0805a15║偏掣其左，問阿難言：如是解不？不也。世尊！旋復以手，
X12n0281_p0805a16║偏牽右邊，又問阿難：如是解不？不也。世尊！佛告阿難：
X12n0281_p0805a17║吾今以手，左右各牽，竟不能解。汝設方便，云何解成？
X12n0281_p0805a18║阿難白佛言：世尊！當於結心，解即分散。佛告阿難：如
X12n0281_p0805a19║是，如是。若欲除結，當於結心。
X12n0281_p0805a20║【觧】吳興曰：左右牽掣，俱不能解。喻觀二邊，皆不能
X12n0281_p0805a21║破根本無明。凡夫外道，以斷常為二邊。二乘菩薩，
X12n0281_p0805a22║以空有為二邊。雖曰伏斷，猶存巾結。若欲除結，當
X12n0281_p0805a23║於結心者，知見立知，即名為結。觀知中道，是謂結
X12n0281_p0805a24║心。結不離巾，解之則一。知不異道，亡之則中。天如
X12n0281_p0805b01║補註曰：上心性狂亂等，示其根結之由，展轉虗妄。
X12n0281_p0805b02║此掣巾等，示其解結之方也。
X12n0281_p0805b03║【疏】天台曰：吳興解牽掣左右與結心，喻二邊中道，
X12n0281_p0805b04║泛濫不的。須知偏掣左右者，喻偏觀根塵，皆不能
X12n0281_p0805b05║解。當於結心者，破識觀中也。此即以第二根本識
X12n0281_p0805b06║精元明為所觀境。前文見見非見，下文聞聞非聞，
X12n0281_p0805b07║是為當於結心也。若帖合前喻，如綰結時，一巾左
X12n0281_p0805b08║右交加以為之結，而中心必空，則左右為結，而中
X12n0281_p0805b09║空非結。以喻眾生根塵和合，而為緣塵之識，中有
X12n0281_p0805b10║不為緣塵者，識精元明也。故此經一以識精元明，
X12n0281_p0805b11║而為大定之本。然而有結緊中心，不空難解者，可
X12n0281_p0805b12║喻凡愚執情太重，卒難解脫也。有結寬中心，虗洞
X12n0281_p0805b13║而易解者，可喻有宿根大心人，一超直入如來地
X12n0281_p0805b14║也。前文知見無見，斯即涅槃，正是此意。第此中功
X12n0281_p0805b15║用深密，極難定當，今重立三義，為之闡明：一、約所
X12n0281_p0805b16║觀明中，二、約所用明中，三、約所破明中。一、約所觀
X12n0281_p0805b17║明中者，雖曰偏觀根塵，皆不能解，要當約根以離
X12n0281_p0805b18║根。即所觀根性，雖藉根而實不用根，直觀見精暎
X12n0281_p0805b19║色，聞精暎聲之性，居於根塵之間，謂之當於結心，
X12n0281_p0805b20║解即分散。二、約所用明中者，今經雖具說三法，而
X12n0281_p0805b21║正意在於中道禪那，故奢摩中已明中道了義，無
X12n0281_p0805b22║戲論法。如曰：此見及緣，元是菩提，妙淨明體，無是
X12n0281_p0805b23║非是。三摩中生滅去來，本如來藏，常住妙明，不動
X12n0281_p0805b24║周圓，妙真如性。正以識精中明，元為所觀。能如是
X12n0281_p0805c01║觀，即全性起修，以中觀中，是為當於結心解即分
X12n0281_p0805c02║散。三、約所破明中者，此有本有末，有正有傍。本即
X12n0281_p0805c03║識精，屬第八識；末即能緣，屬第六識。若觀前後文
X12n0281_p0805c04║意，正在破六識緣心。此識居於根塵之間，如曰：知
X12n0281_p0805c05║見無見，斯即涅槃。是為當於結心解即分散。但所
X12n0281_p0805c06║用見見等工夫，直觀識精，以顯元明。元明若顯，識
X12n0281_p0805c07║精即破。是則不惟破其所生緣心，即能生識精，乃
X12n0281_p0805c08║亦隨破。是為以正兼傍，觀本破末。前取喻云：譬如
X12n0281_p0805c09║劈竹，先開其尾，而乘風皆裂；亦如伐木得根，而千
X12n0281_p0805c10║枝悉殞。即其事也。或問曰：所破但云六八，不言第
X12n0281_p0805c11║七，何也？答曰：七識居於二識之間，而外緣色空，內
X12n0281_p0805c12║緣第八。緣心若破，則外無所用，但存末那半分微
X12n0281_p0805c13║細，而內緣識精。今也識精隨破，則內亦無緣，而微
X12n0281_p0805c14║細亦亡。故大約論破識，但破六八，而七自無體。所
X12n0281_p0805c15║謂覆巢之下，無有完卵也。
X12n0281_p0805c16║○（二、指法興勸二：初、指真正因緣。）阿難！我說佛法從因緣生，非取世間和合麤相。
X12n0281_p0805c17║【觧】吳興曰：既令解結，當於結心，欲使選根而修圓
X12n0281_p0805c18║行。故示佛法從因緣生，反顯若無因緣，佛法無由
X12n0281_p0805c19║而生也。如前文云：譬如琴瑟，雖有妙音，若無妙指，
X12n0281_p0805c20║終不能發。是則圓修定慧，是今因緣。若三藏中事
X12n0281_p0805c21║六度等，皆是世間和合麤相。
X12n0281_p0805c22║【疏】天台曰：我說佛法從因緣生，非取世間和合麤
X12n0281_p0805c23║相者，此揀世間顯出世間，非揀邪而顯正。蓋前文
X12n0281_p0805c24║已破因緣自然，則所破者，皆世間和合麤相。今明
X12n0281_p0806a01║若欲除結，當於結心亦屬因緣，所謂破情而不破
X12n0281_p0806a02║法。佛恐不知意者，執前所破，難今所立，故為言之，
X12n0281_p0806a03║使知破立之意也。
X12n0281_p0806a04║○（二、勸簡根修習。）如來發明世出世法，知其本因，隨所緣出。如是乃
X12n0281_p0806a05║至恒沙界外，一滴之雨，亦知頭數。現前種種松直棘
X12n0281_p0806a06║曲，鵠白烏玄，皆了元由。是故阿難！隨汝心中，選擇六
X12n0281_p0806a07║根。根結若除，塵相自滅。諸妄銷亡，不真何待？
X12n0281_p0806a08║【觧】孤山曰：世謂六凡，出世謂四聖。知此十界，皆因
X12n0281_p0806a09║於心。隨無明之染緣，則出九界。隨教行之淨緣，則
X12n0281_p0806a10║出佛界。故法華云：佛種從緣起。涅槃云：亦有因緣，
X12n0281_p0806a11║因滅無明，則得熾然三菩提燈。吳興曰：佛有權實
X12n0281_p0806a12║二智，實智冥理，權智鑑物。發明世出世法，乃至知
X12n0281_p0806a13║其種種元由者，皆權智所鑑也。既於情無情，照了
X12n0281_p0806a14║不昧，顯今所說解結之法，及選根之義，悉是鑑物
X12n0281_p0806a15║宜然，固無差謬矣。長水曰：選擇六根者，前文云：若
X12n0281_p0806a16║能於此悟圓通根與不圓根，日劫相倍，故令選擇。
X12n0281_p0806a17║【疏】天台曰：松直棘曲，鵠白烏玄，皆了元由者，謂佛
X12n0281_p0806a18║有漚和，出假智能，一一了其根本。松之種云何直，
X12n0281_p0806a19║乃至烏之種云何玄，非謂業種使之直，使之玄也。
X12n0281_p0806a20║若曰鵠白烏玄，各各業相，理或有之；松直棘曲，亦
X12n0281_p0806a21║推之於有情，各各業感，寧有是理哉！然而謂之心
X12n0281_p0806a22║分垢淨，見兩土之昇沉可也。
X12n0281_p0806a23║○（三、喻解當次第二：初、立喻。）阿難！吾今問汝：此劫波羅巾，六結現前，同時解縈，
X12n0281_p0806a24║得同除不？不也，世尊！是結本以次第綰生，今日當須
X12n0281_p0806b01║次第而解。六結同體，結不同時，則結解時，云何同除？
X12n0281_p0806b02║【觧】吳興曰：綰巾成結，雖有次第，黏湛成根，必無倫
X12n0281_p0806b03║緒，故不可以喻，而難於法也。蓋言見聞覺知，六用
X12n0281_p0806b04║差別，如次第綰生也。選擇六隨，隨於一根發觀，如
X12n0281_p0806b05║次第而解也。慤師云：意明六根不可齊觀，但依一
X12n0281_p0806b06║根入證，自然銷六，斯會經意焉。
X12n0281_p0806b07║【疏】天台曰：次第解結之喻，吳興真際，俱約橫在六
X12n0281_p0806b08║根而論，終與下此根初解，先得人空等合法不齊。
X12n0281_p0806b09║蓋論解既自外而入內，論結亦必先內而後外，如
X12n0281_p0806b10║前妄為明覺，因明立所等，則竪論生起，次第之相
X12n0281_p0806b11║宛然。但論結橫開之數，則成乎六，豎論其數，則不
X12n0281_p0806b12║可定。如因明立所，以三細六麤言之，厥數成九；論
X12n0281_p0806b13║解以當文言之，厥數惟四，即人空、法空、俱空及俱
X12n0281_p0806b14║空不生；以圓通本根言之，厥數亦四，即亡前塵，盡
X12n0281_p0806b15║內根，空觀智，滅諦理。正以此文具橫豎二義，蓋約
X12n0281_p0806b16║倫類其義則橫，約次序其義則竪。若六用差別而
X12n0281_p0806b17║言，不妨即竪而論橫，故前論結起之相，竪隱而橫
X12n0281_p0806b18║顯；解結次第而言，不妨即橫而論竪，故今論解結
X12n0281_p0806b19║之相，竪顯而橫隱。交光正脉，不知此意，乃橫生穿
X12n0281_p0806b20║鑿，以圓通本根四節之文，分為六重結相，謂一動、
X12n0281_p0806b21║二靜、三聞、四覺、五空、六滅，以配六重一巾，綰成六
X12n0281_p0806b22║結，并解結之相，其餘固無暇論其非是。即動靜二
X12n0281_p0806b23║相，俱屬聲塵，而乃強開兩結，人之多僻，一至于是，
X12n0281_p0806b24║餘無足怪也。
X12n0281_p0806c01║○（二、合法）佛言：六根解除，亦復如是。此根初解，先得人空。空
X12n0281_p0806c02║性圓明，成法解脫。解脫法已，俱空不生。是名菩薩從
X12n0281_p0806c03║三摩地得無生忍。
X12n0281_p0806c04║【觧】吳興曰：小乘析觀，乃是作意，先破人執，次破法
X12n0281_p0806c05║執，然後會入空平等理。大乘體觀，人法無殊，空非
X12n0281_p0806c06║前後。今言此根初解，先得人空者，亦猶前文如澄
X12n0281_p0806c07║濁水，沙土自沉，蓋任運而然也。沇師以天台別教
X12n0281_p0806c08║釋之，孤山斥云：其失非小。應知人空是破五陰假
X12n0281_p0806c09║名，即見惑也；法空是破五陰實法，即思惑也；乃至
X12n0281_p0806c10║破涅槃淨法，即無明也。俱空不生，即平等空；所空
X12n0281_p0806c11║既盡，能空亦滅。如前火木，然諸薪已，亦復自然。如
X12n0281_p0806c12║是三空，皆以中道而為觀體。苟非此者，何異解巾，
X12n0281_p0806c13║左右牽掣乎？
X12n0281_p0806c14║【疏】天台曰：此根初解，解字作上聲讀，在因名解也。
X12n0281_p0806c15║得法解脫，解字作去聲讀，得果名解也。空性惟一，
X12n0281_p0806c16║由入者次第不同，受三空名。此根初解，雖得人空，
X12n0281_p0806c17║猶有法執在，直須空性圓明，方得法之解脫。人法
X12n0281_p0806c18║俱忘，謂之俱空，有俱空在，猶非真脫也。直須俱空
X12n0281_p0806c19║不生，方得名為真無生忍，故曰是名菩薩從三摩
X12n0281_p0806c20║地得無生忍。又此中所說三空，若與下圓通章四
X12n0281_p0806c21║節之文配辯，則亡前塵，盡內根，當此文人空；空觀
X12n0281_p0806c22║智，當此文法空；滅諦理，當此文俱空；生滅既滅，寂
X12n0281_p0806c23║滅現前，當此文俱空不生，得無生忍。言從三摩地
X12n0281_p0806c24║者，乃三止大定之總名也。三空與四位，皆所歷階
X12n0281_p0807a01║級，三摩地即能歷工夫，故曰從曰得也。此亦一往，
X12n0281_p0807a02║若再研詳，不可定準。蓋寂滅現前，屬寂滅忍，在妙
X12n0281_p0807a03║覺位，與無生忍遠。今以義配初住斷滅相煩惱，是
X12n0281_p0807a04║故然也。
X12n0281_p0807a05║○（二、顯示修證五：初、阿難請問圓根二：初、述解陳疑。）阿難及諸大眾，蒙佛開示慧覺圓通，得無疑惑。一
X12n0281_p0807a06║時合掌，頂禮雙足，而白佛言：我等今日，身心皎然，快
X12n0281_p0807a07║得無礙。雖復悟知一六亡義，然猶未達圓通本根。○
X12n0281_p0807a08║（二、敘意踈請）世尊！我輩飄零，積劫孤露。何心何慮，預佛天倫？如失
X12n0281_p0807a09║乳兒，忽遇慈母。若復因此，際會道成。所得密言，還同
X12n0281_p0807a10║本悟。則與未聞，無有差別。惟垂大悲，惠我祕嚴。成就
X12n0281_p0807a11║如來，最後開示。作是語已，五體投地。退藏密機，冀佛
X12n0281_p0807a12║冥授。
X12n0281_p0807a13║【觧】溫陵曰：慧覺圓通，存乎一心，已蒙開示，故身心
X12n0281_p0807a14║皎然。圓通本根，冥乎萬法，猶未通達，故冀佛冥授
X12n0281_p0807a15║也。密言，即發明慧覺之言也。祕嚴，即圓通本根祕
X12n0281_p0807a16║要也。慧覺圓通，我固有之，故雖因密言，還同本悟。
X12n0281_p0807a17║若不開祕嚴，則與未聞無異，故別求開示也。二十
X12n0281_p0807a18║五聖，於根塵七大，各悟圓通，是知本根冥乎萬法
X12n0281_p0807a19║也。佛不顯說，而因眾敷陳，是謂冥授也。退藏密機，
X12n0281_p0807a20║即息慮凝心也。
X12n0281_p0807a21║【疏】天台曰：慧覺圓通，即前通請奢摩他也。圓通本
X12n0281_p0807a22║根，即前別請最初方便也。下佛答中，問在會聖眾
X12n0281_p0807a23║云：吾今問汝，最初發心悟十八界，誰為圓通？從何
X12n0281_p0807a24║方便入三摩地？厥語顯然，則與未聞無有差別者，
X12n0281_p0807b01║正言所得向聞密言，還同本有之性，不增不減，與
X12n0281_p0807b02║未聞時果何差別耶？退藏密機，冀佛冥授者，妙玄
X12n0281_p0807b03║論機，應有四句，此即冥機冥應，然是即顯而冥，非
X12n0281_p0807b04║若法身冥冥利益也。
X12n0281_p0807b05║○（二、如來請諸聖眾）爾時，世尊普告眾中諸大菩薩，及諸無漏大阿羅
X12n0281_p0807b06║漢：汝等菩薩及阿羅漢，生我法中，得成無學。吾今問
X12n0281_p0807b07║汝，最初發心悟十八界，誰為圓通？從何方便入三摩
X12n0281_p0807b08║地？
X12n0281_p0807b09║【觧】孤山曰：此下二十五聖，觀十八界及以七大，乃
X12n0281_p0807b10║是開合之殊耳。識大則合於六識，根大則合於六
X12n0281_p0807b11║根。餘之五大，則總收六境。以六境之體，不出地、水、
X12n0281_p0807b12║火、風及空故也。但言十八，則已攝七。故前文云：十
X12n0281_p0807b13║方如來，於十八界，一一修行，皆得圓滿無上菩提。
X12n0281_p0807b14║又此十八，只是六根，以各開根、境、識三故。是則言
X12n0281_p0807b15║六，其義亦周。故前文云：令汝生死輪轉，安樂妙常。
X12n0281_p0807b16║同是六根，更非他物。
X12n0281_p0807b17║【疏】天台曰：竊原如來所說眾經，多為當時之一緣，
X12n0281_p0807b18║故所立境觀，隨其宜樂，或得此而失彼，或詳一而
X12n0281_p0807b19║略諸，譬羅一目而獲吞舟之魚，得魚而筌忘，孰計
X12n0281_p0807b20║後來之罤兔哉？若正像列祖，造論弘經，則多為末
X12n0281_p0807b21║世之眾機，故立境立觀，必搜括法門，彼此而兼盡，
X12n0281_p0807b22║萬一而全收，譬祝四維以捕群方之鳥，不以得鳥
X12n0281_p0807b23║而弛其網。至如智者圓頓止觀之書，論境則具列
X12n0281_p0807b24║乎十門，明觀則遍收乎萬行，此末代收機之不得
X12n0281_p0807c01║不然，故法門之不得不廣也。獨如來所說楞嚴，又
X12n0281_p0807c02║則與他經異，立境則無所而不該，立觀亦無所而
X12n0281_p0807c03║不盡。至於的論，現觀則惟明陰界，揀根則惟用耳
X12n0281_p0807c04║門，此又與止觀去丈就尺，去尺就寸之意同，可謂
X12n0281_p0807c05║不求合而自無不合也，孰謂智者非聖人乎？是則
X12n0281_p0807c06║今文佛問於十八界誰為圓通，正境觀前後相望，
X12n0281_p0807c07║解行始終相資，則天如無機不攝，無教不收之言
X12n0281_p0807c08║得矣。然若原前開解一門，旨趣雖多，而括其要領，
X12n0281_p0807c09║又全在汝但不隨分別三種相續一節。蓋三種相
X12n0281_p0807c10║續，則全收二十五境；不隨分別，則全該大定工夫。
X12n0281_p0807c11║前不云乎：有無分別之行，有有分別即無分別之
X12n0281_p0807c12║行，有無分別與分別俱存而俱亡之行。無分別之
X12n0281_p0807c13║行，即奢摩他，此云體真止，止於真諦圓覺。所謂若
X12n0281_p0807c14║諸菩薩悟淨圓覺，以淨覺心取靜為行，如阿那律
X12n0281_p0807c15║陀、䟦陀婆羅等，皆寂靜之流例也。有分別之行，即
X12n0281_p0807c16║三摩，此云方便隨緣止，止於俗諦圓覺。所謂若諸
X12n0281_p0807c17║菩薩悟淨圓覺，以淨覺心知覺心性及以根塵皆
X12n0281_p0807c18║因幻化，即起諸幻以除幻者，變化諸幻而開幻眾，
X12n0281_p0807c19║如藥王之分別味因，普賢之分別眾生，皆觀照之
X12n0281_p0807c20║流例也。無分別與分別俱存而俱亡，即禪那，此云
X12n0281_p0807c21║息二邊分別止，止於中道第一義諦圓覺。所謂若
X12n0281_p0807c22║諸菩薩悟淨圓覺，以淨覺心不取幻化及諸靜相，
X12n0281_p0807c23║了知身心皆為罣礙，無知覺明不依諸礙，永得超
X12n0281_p0807c24║過礙無礙境，受用世界及與身心相在塵域，如器
X12n0281_p0808a01║中鍠聲出于外，如烏芻瑟摩等依七大而入道，皆
X12n0281_p0808a02║寂照不二之流例也。故知緣塵分別，若美若惡，雖
X12n0281_p0808a03║巧盡世智，莫非隨分別三種相續，而悉號狂心。以
X12n0281_p0808a04║三聖智，於三相續，若體若析，悉號狂心。若歇歇即
X12n0281_p0808a05║菩提法門大體，厥奧若此。而交光獨取，一體無分
X12n0281_p0808a06║別，謂之單刀獨入，何能盡楞嚴之妙旨哉。今於此
X12n0281_p0808a07║前，略點大意，庶令讀者，知其旨歸。又復應知，二十
X12n0281_p0808a08║五聖，各陳圓通，有兩重通別。初重若收之，則門門
X12n0281_p0808a09║皆通，以無非圓通故也。若揀之，則別在耳根，方是
X12n0281_p0808a10║此方真實圓通。次重則門門皆通，門門皆別，以諸
X12n0281_p0808a11║聖所修觀門，通諸聖故，所依境法，人人不同故。故
X12n0281_p0808a12║此兩重通別，門門皆具。如觀音耳門，此方收之則
X12n0281_p0808a13║別，他土揀之則通。香嚴法門，他土所取則別，此方
X12n0281_p0808a14║揀之則通。知初重則了揀聖全在揀機，於諸聖不
X12n0281_p0808a15║生慢心。知次重則了二十五門，門門皆須理觀以
X12n0281_p0808a16║為之本，不墮徒修苦行之譏。觀觀皆須一門為之
X12n0281_p0808a17║境，不墮偏觀清淨真如之失。修行大途，厥奧若此，
X12n0281_p0808a18║又不可不知也。
X12n0281_p0808a19║○（三、諸聖各說證門五：初、觀六塵悟道六：初、陳那觀聲二：初、敘悟緣起。）憍陳那五比丘，即從座起，頂禮佛足，而白佛言：我
X12n0281_p0808a20║在鹿苑，及於雞園，觀見如來最初成道，於佛音聲，悟
X12n0281_p0808a21║明四諦。佛問比丘：我初稱解，如來印我名阿若多。○
X12n0281_p0808a22║（二、牒證結答）妙音密圓，我於音聲得阿羅漢。佛問圓通，如我所證，
X12n0281_p0808a23║音聲為上。
X12n0281_p0808a24║【觧】孤山曰：妙音密圓者，密悟圓理也。或曰：涅槃說
X12n0281_p0808b01║身因，而皆小聖；淨名入不二，則俱大士。惟茲二十
X12n0281_p0808b02║五聖，大小相參，而云方便多門，歸元不二。且陳那、
X12n0281_p0808b03║身子，近悟偏空；普賢、彌勒，久證圓理。久近兩異，偏
X12n0281_p0808b04║圓二殊，安得圓通，其歸一揆？對曰：涅槃敘昔，則小
X12n0281_p0808b05║無大分；淨名、方等，則大隔小乘。其談所證，豈得相
X12n0281_p0808b06║混？至若今經二乘作佛，與法華同塗；闡提有性，將
X12n0281_p0808b07║涅槃共轍。教已開顯，偏即圓融。故使鹿苑之所證，
X12n0281_p0808b08║同成一乘之頓理，均乎普賢，諒無慙德。此約實行
X12n0281_p0808b09║聲聞也。若乃內祕大道，外現小乘，則鹿苑以來，何
X12n0281_p0808b10║甞非大？既經發迹，一揆何疑？此約權行聲聞也。悟
X12n0281_p0808b11║理既同，誰拘遠近？以此觀之，則大小相參之說，怡
X12n0281_p0808b12║然理順；遠近偏圓之惑，渙然冰釋。吳興曰：夫開權
X12n0281_p0808b13║顯實之說，惟諸佛祕要之事，非諸菩薩、羅漢所能
X12n0281_p0808b14║顯示。其猶禮樂征伐自天子出，非諸候之事。今佛
X12n0281_p0808b15║所問最初發心悟十八界誰為圓通者，且欲諸聖
X12n0281_p0808b16║各述本根權實之道耳。在昔方便未會真實，諸聲
X12n0281_p0808b17║聞人言與菩薩同入法性，孰不自謂悟入圓通？如
X12n0281_p0808b18║陳那等雖曰妙音密圓，但是聞生滅四諦微密圓
X12n0281_p0808b19║悟，未可混同如來藏理。故中阿含云：我至波羅柰
X12n0281_p0808b20║擊妙甘露鼓。又云：如來說法初中後妙。豈彼妙名
X12n0281_p0808b21║便同法華之妙乎？只如下文說緣覺聲聞云：勝妙
X12n0281_p0808b22║現圓及勝性現圓。又說：大梵善見身心妙圓及妙
X12n0281_p0808b23║見圓澄。豈此妙圓亦同圓覺妙明之性乎？應知如
X12n0281_p0808b24║來先令諸聖次第說竟，後告文殊言：此二十五無
X12n0281_p0808c01║學諸大菩薩及阿羅漢，各說最初成道方便，皆言
X12n0281_p0808c02║修習真實圓通。彼等修行實無優劣前後差別，斯
X12n0281_p0808c03║則開權會實之正文也。文殊偈云：聖性無不通，順
X12n0281_p0808c04║逆皆方便。蓋演如來之旨也。主伴相濟，雅合其宜。
X12n0281_p0808c05║又若陳那等本大迹小，鹿苑所證不亦小乎？豈顯
X12n0281_p0808c06║本後翻令漸初密悟圓理？天台化儀四教，龍樹二
X12n0281_p0808c07║種法輪，顯露祕密俱無此說。吾宗義學請熟思之。
X12n0281_p0808c08║【疏】天台曰：觀二師所說，雖議論不同，皆以此經判
X12n0281_p0808c09║同法華。若果如所判，則吳興為當。今已判入方等，
X12n0281_p0808c10║味屬生酥，蓋有文通、義通、收通、歸別之義，已如楞
X12n0281_p0808c11║嚴玄義判教中說。況佛令各說最初所悟，宜其各
X12n0281_p0808c12║順佛旨，直以當時所入大小偏圓者而陳，固無勞
X12n0281_p0808c13║以開權未開紛紛之說，而諍競於其間也。是故今
X12n0281_p0808c14║釋二十五門，凡為二義：初、明所觀之境；二、明能觀
X12n0281_p0808c15║之觀。能觀之觀，又凡為四釋：一、宗佛旨，釋其所悟；
X12n0281_p0808c16║二、逐便宜，略消名相；三、順說時，義關四教；四、稟藏
X12n0281_p0808c17║理，融歸圓頓。然此四意，或有盈縮，小則四意俱盈，
X12n0281_p0808c18║大乘則又隨教盈縮，或三二一務，盡其義理而已。
X12n0281_p0808c19║大科為五：初、釋六塵；二、釋五根；三、釋六識；四、釋七
X12n0281_p0808c20║大；五、釋耳根。初觀六塵中，優波尼沙陀尊者宜居
X12n0281_p0808c21║其先。今先聲塵者，有三說焉：一、以娑婆世界音聲
X12n0281_p0808c22║而為佛事，是故居首；一、以如來成道，初轉法輪，而
X12n0281_p0808c23║陳那先悟，是故居首；一、以耳根圓通為此方最初
X12n0281_p0808c24║方便，聞非自然生，因聲有名字，今以音聲為首，正
X12n0281_p0809a01║欲顯普門所修為當也。釋聲塵圓通中，先明境之
X12n0281_p0809a02║通別，如陳那所陳，則偏於如來聲教，通則通於一
X12n0281_p0809a03║切音聲，香嚴聞擊竹以明心，辟支聞釧聲而悟道，
X12n0281_p0809a04║皆其事也。然於說法音聲，又有通別。別則惟在四
X12n0281_p0809a05║諦，通則通於十二因緣，六度萬行，以至圓頓至理。
X12n0281_p0809a06║能觀之觀，有事有理。若約說法音聲，事則耳歷法
X12n0281_p0809a07║音，隨聞生解，亦可謂心繫於境，境繫於心。惟緣法
X12n0281_p0809a08║音，毫無雜念，自有上根利智，一言之下，心地開通
X12n0281_p0809a09║者。理則久學行人，持我一心之不亂，歷彼所說之
X12n0281_p0809a10║法音，行隨解進，大小偏圓，於是乎分，亦可謂快馬
X12n0281_p0809a11║見鞭影，即入正路者也。二明能觀之觀盈縮，為四。
X12n0281_p0809a12║初宗佛旨，釋其所悟者。悉達太子，踰城出家，棲隱
X12n0281_p0809a13║山谷。父王淨飯，乃命家族三人，一阿濕婆，二䟦提，
X12n0281_p0809a14║三摩訶男俱利。舅氏二人，一憍陳那，二十力迦葉，
X12n0281_p0809a15║往彼營衛。後時捨去，往鹿苑鷄園，修於異道。及太
X12n0281_p0809a16║子成道，先為五人，三轉四諦十二行法輪。佛問，汝
X12n0281_p0809a17║今解否。答言，已知已解。此則約時約處約人約教，
X12n0281_p0809a18║悉在於小也。二略消名相，三轉四諦十二行法輪。
X12n0281_p0809a19║一苦諦者，謂二十五有，依正二報。雖然苦樂不同，
X12n0281_p0809a20║未免生而復死，死已還生，故名藏教實有苦諦。二
X12n0281_p0809a21║集諦者，即見惑八十八使，思惑八十一品，總是藏
X12n0281_p0809a22║教實有集諦。三滅諦者，滅前苦集，顯偏真理，因滅
X12n0281_p0809a23║會真，滅非真諦。四道諦者，略則戒定慧，廣則三十
X12n0281_p0809a24║七道品。三轉者，一示相轉，謂此是苦逼迫性，此是
X12n0281_p0809b01║集招感性，此是滅可證性，此是道可修性。二勸修
X12n0281_p0809b02║轉，謂此是苦汝應知，此是集汝應斷，此是滅汝應
X12n0281_p0809b03║證，此是道汝應修。三作證轉，謂此是苦我已知不
X12n0281_p0809b04║復更斷，此是集我已斷不復更斷，此是滅我已證
X12n0281_p0809b05║不復更證，此是道我已修不復更修。每一轉下皆
X12n0281_p0809b06║令生眼智明覺，故名十二行法輪。三順說時義關
X12n0281_p0809b07║四教者，陳那敘悟雖在阿含，佛問圓通正在方等，
X12n0281_p0809b08║此時四教並談，而一家名義四諦，不局聲聞義通
X12n0281_p0809b09║四教。謂三藏教詮生滅四諦，苦則三相遷移，集則
X12n0281_p0809b10║四心流動，道則對治易奪，滅則滅有還無。通教詮
X12n0281_p0809b11║無生四諦，苦無逼迫相，集無和合相，道不二相，滅
X12n0281_p0809b12║無生相。別教詮無量四諦，苦有無量相十界果報
X12n0281_p0809b13║不同，集有無量相五住煩惱不同，滅有無量相諸
X12n0281_p0809b14║波羅蜜不同，道有無量相恒沙佛法不同。圓教詮
X12n0281_p0809b15║無作四諦，陰入皆如無苦可得，塵勞本清淨無集
X12n0281_p0809b16║可斷，邊邪皆中正無道可修，生死即涅槃無滅可
X12n0281_p0809b17║證。四稟藏理融歸圓頓者，自有最上乘人，達無情
X12n0281_p0809b18║之說偈，悟法佛之恒聞，能所之相頓捐，妙法之輪
X12n0281_p0809b19║常轉，將與無量聲如來而共調，琉璃光菩薩而同
X12n0281_p0809b20║參，即此而開示本覺妙明，又與普門大士而為等
X12n0281_p0809b21║伍也。
X12n0281_p0809b22║○（二、沙陀觀色二：初、敘悟緣起。）優波尼沙陀即從座起，頂禮佛足，而白佛言：我亦
X12n0281_p0809b23║觀佛最初成道，觀不淨相，生大厭離。悟諸色性，以從
X12n0281_p0809b24║不淨白骨微塵，歸於虗空。空色二無，成無學道。如來
X12n0281_p0809c01║印我，名尼沙陀。○（二、牒證結答。）塵色既盡，妙色密圓，我從色相，得
X12n0281_p0809c02║阿羅漢。佛問圓通，如我所證，色因為上。
X12n0281_p0809c03║【觧】溫陵曰：優波尼沙陀，此翻近少，亦云塵性，謂微
X12n0281_p0809c04║塵是色之少分也。因塵悟解，故得此名。昔多貪欲，
X12n0281_p0809c05║佛令作不淨觀。長水曰：因觀色塵，本如來藏，故曰
X12n0281_p0809c06║悟諸色性。吳興曰：不然。既云觀佛最初成道，正是
X12n0281_p0809c07║小乘無漏行法。言悟諸色性者，斯乃聲聞悟性念
X12n0281_p0809c08║處也。南嶽師云：觀五陰理性，名性念處。故雜心論
X12n0281_p0809c09║偈云：是身不淨相，真實性常定，諸受及心法，亦復
X12n0281_p0809c10║如是說。以從不淨白骨微塵歸於虗空者，由多貪
X12n0281_p0809c11║欲，修對治法，成就九想，發真破惑，即壞法羅漢也。
X12n0281_p0809c12║九想成時，得慧解脫，於諸色相，發明無漏，故云妙
X12n0281_p0809c13║色密圓。
X12n0281_p0809c14║【疏】天台曰：二、釋色塵圓通。先明境之通別。別在本
X12n0281_p0809c15║門觀不淨相，以至白骨微塵歸於虗空；通則凡眼
X12n0281_p0809c16║所對之色，皆其境也。二、明觀之盈縮，亦用四意。初、
X12n0281_p0809c17║秉佛旨釋其所悟者。觀其所敘，惟在小乘觀不淨
X12n0281_p0809c18║相，析色以明空，故曰悟諸色性以從不淨，白骨微
X12n0281_p0809c19║塵歸於虗空。空色二無，成無學道。是則塵色既盡
X12n0281_p0809c20║者，破色也；妙色密圓者，歸空也。因色悟空，故以色
X12n0281_p0809c21║因為上。二、逗便宜略消名相者。此之法門，乃佛教
X12n0281_p0809c22║之大途，觀門之要領。蓋佛臨涅槃時，阿難請問：末
X12n0281_p0809c23║世比丘，當依誰住？佛告阿難：我滅度後，比丘當依
X12n0281_p0809c24║四念處住：一、觀身不淨，二、觀受是苦，三、觀心無常，
X12n0281_p0810a01║四、觀法無我。今此法門，即四念之一。溫陵所謂：由
X12n0281_p0810a02║多貪欲，修對治法，成九想觀。九想者：一、胖脹，二、青
X12n0281_p0810a03║瘀，三、壞爛，四、血塗，五、膿爛，六、敗壞，七、噉，八、骨，九、燒。
X12n0281_p0810a04║不淨觀門，關涉多途，具如止觀中說。三順說時，義
X12n0281_p0810a05║關四教者。此四念處，乃對治凡夫身受心法，於不
X12n0281_p0810a06║淨計淨，於苦計樂，於無常計常，於無我計我，謂之
X12n0281_p0810a07║四倒。故以四枯念處，以破其倒，此義攝得藏通兩
X12n0281_p0810a08║教之機。若對菩薩大乘之機，令於身受心法，觀常
X12n0281_p0810a09║樂我淨，即謂之四榮念處，此攝得別教之機。若如
X12n0281_p0810a10║來自受用法門，則非榮非枯，於娑羅雙樹之間，以
X12n0281_p0810a11║入涅槃，此正對圓教之機也。四宗藏理，融歸圓頓
X12n0281_p0810a12║者。若依此經，觀四念處，應是後義。以二十五境收
X12n0281_p0810a13║之，不外色心。色當身念處，收得五根五塵，及法入
X12n0281_p0810a14║少分。心當受心法三念處，收得六識意根，及法入
X12n0281_p0810a15║少分。又七大中，地水火風空見，收得身念處，識收
X12n0281_p0810a16║後三念處。或枯或榮，非榮非枯，莫非如來安置諸
X12n0281_p0810a17║子祕密藏中也。若依一切色塵，觀性色真空，性空
X12n0281_p0810a18║真色，清淨本然，周徧法界，則與持地菩薩，同於法
X12n0281_p0810a19║性，悟無生忍也。
X12n0281_p0810a20║○（三、香嚴觀香二：初、敘悟緣起。）香嚴童子即從座起，頂禮佛足，而白佛言：我聞如
X12n0281_p0810a21║來教我諦觀諸有為相。我時辭佛，宴晦清齋，見諸比
X12n0281_p0810a22║丘燒沉水香，香氣寂然，來入鼻中。我觀此氣，非木、非
X12n0281_p0810a23║空、非烟、非火，去無所著，來無所從。由是意銷，發明無
X12n0281_p0810a24║漏，如來印我得香嚴號。○（二、牒證結答）塵氣倐滅，妙香密圓。我從
X12n0281_p0810b01║香嚴，得阿羅漢。佛問圓通，如我所證，香嚴為上。
X12n0281_p0810b02║【觧】𭬥李曰：宴，安息也。晦，冥寂也。清靜之室，謂之清
X12n0281_p0810b03║齋。資中曰：非木等者，觀性空也。吳興曰：凡言性空，
X12n0281_p0810b04║必推四性。今當以木為自，烟火為他，和合為共，空
X12n0281_p0810b05║為無。因此似衍門，觀幻有即空之相。下諸聲聞，亦
X12n0281_p0810b06║多是小乘，觀實有滅空之義。小衍雖殊，所證圓通，
X12n0281_p0810b07║同一真諦耳。若諸菩薩所悟，須約中道第一義諦
X12n0281_p0810b08║言之，應有歷別圓融之異。經雖隱略，理合該通。如
X12n0281_p0810b09║淨名室內三十二大士，說入不二法門。天台所解，
X12n0281_p0810b10║亦分圓別。豈以不二，混同諸入乎？先云香嚴童子，
X12n0281_p0810b11║則從菩薩受稱。復云得阿羅漢，蓋敘昔日所證。如
X12n0281_p0810b12║下文月光童子，初得小果，後於佛所，得童真名，預
X12n0281_p0810b13║菩薩會。以彼驗此，名實可知。
X12n0281_p0810b14║【疏】天台曰：三、釋香塵圓通，為二：初、明境之通別者，
X12n0281_p0810b15║鼻所對境，通於通塞香嗅，以此四塵，皆能顯發嗅
X12n0281_p0810b16║性故也。今此圓通，別在於香，如曰見諸比丘燒沉
X12n0281_p0810b17║水香。次、明觀之盈縮，為四：初、宗佛旨，釋其所悟者，
X12n0281_p0810b18║初云教我諦觀諸有為相者，通指二十五境，令其
X12n0281_p0810b19║即事觀理，觸事而真，故曰諦觀，此則通稟衍門之
X12n0281_p0810b20║至教也。次云見諸比丘燒沉水香，香氣寂然，來入
X12n0281_p0810b21║鼻中，此敘宿昔所修習境現前，即以所稟之至教，
X12n0281_p0810b22║用觀香塵之事。境以木為因，以火為緣，烟即所生
X12n0281_p0810b23║之法，空則所依之處，來則有所從，去則有所著，因
X12n0281_p0810b24║塵發齅，因齅生識，五識五意識，傳生無窮，漏落三
X12n0281_p0810c01║有。以妙香密圓言之，所謂若生於木，則此香質，因
X12n0281_p0810c02║爇成烟，若鼻得聞，合蒙烟氣，今也香氣寂然，來入
X12n0281_p0810c03║鼻中，未嘗蒙烟，不生於木矣。若生於空，空性常恒，
X12n0281_p0810c04║香應常在，何藉爐中爇此枯木，不生於空矣。齅餘
X12n0281_p0810c05║烟火而無香，不生烟火矣。非自非他，非共非無因，
X12n0281_p0810c06║來既無所從，去亦無所著，如此旋假以入空，會物
X12n0281_p0810c07║而歸已。由是意銷，發明無漏，謂之妙香，謂之密圓
X12n0281_p0810c08║也。名相可知。三、義關四教者。四教觀門，不出析體，
X12n0281_p0810c09║三藏教人，必析香以明空。今是衍門，雖推四性，無
X12n0281_p0810c10║非妙體，以判三教者，隨其所悟法性，真俗中之不
X12n0281_p0810c11║同爾。今香嚴所敘，理齊圓頓，第約所證而言，惟在
X12n0281_p0810c12║通教四果，乃聞圓而證偏，或循習而借位，因妙香
X12n0281_p0810c13║而莊嚴法身，故號香嚴童子。童子者，菩薩之別名，
X12n0281_p0810c14║謂其皆是童真之體，了無一毫情偽，非幼稚之稱
X12n0281_p0810c15║也。四、宗藏理融歸圓頓者。所觀之境，約六塵顯如
X12n0281_p0810c16║來藏，則攝屬香塵，約七大顯如來藏，應歸何大。今
X12n0281_p0810c17║以木、空、烟、火四者言之，則攝屬地、火、空三大，莫非
X12n0281_p0810c18║性色真空。性空真色等，清淨本然，周徧法界，隨眾
X12n0281_p0810c19║生心，應所知量，循業發現，為木為火，為空為烟，攬
X12n0281_p0810c20║三法而為境，顯嗅性而入道，妙德瑩然，而徧周法
X12n0281_p0810c21║界也。
X12n0281_p0810c22║○（四、藥王觀味二：初、敘悟緣起。）藥王、藥上二法王子，并在會中。五百梵天即從座
X12n0281_p0810c23║起，頂禮佛足，而白佛言：我無始劫為世良醫，口中嘗
X12n0281_p0810c24║此娑婆世界草木金石名數，凡有十萬八千。如是悉
X12n0281_p0811a01║知苦、酢、醎、淡、甘、辛等味，并諸和合俱生變異，是冷是
X12n0281_p0811a02║熱，有毒無毒，悉能徧知。承事如來，了知味性非空非
X12n0281_p0811a03║有，非即身心，非離身心，分別味因，從是開悟。蒙佛如
X12n0281_p0811a04║來印我昆季藥王、藥上二菩薩名，今於會中為法王
X12n0281_p0811a05║子。○（二、牒證結答）因味覺明，位登菩薩。佛問圓通：如我所證，味因
X12n0281_p0811a06║為上。
X12n0281_p0811a07║【觧】孤山曰：苦酢等六味也。眾味共成，名和合味。直
X12n0281_p0811a08║爾采用，名俱生味。修鍊炮炙，名變異味。吳興曰：由
X12n0281_p0811a09║事佛故，必聞正法。即於味性，了生無生。空有，謂味
X12n0281_p0811a10║塵也。身心，謂舌識也。以味從合中知，故相對言之。
X12n0281_p0811a11║味非空故，非離身心。味非有故，非即身心。中道之
X12n0281_p0811a12║性，於是乎顯。
X12n0281_p0811a13║【疏】天台曰：四、釋味塵圓通。初、明境之通別。通論飲
X12n0281_p0811a14║食，具足五味，皆舌根所對之境。今別約藥性，草木
X12n0281_p0811a15║金石為味，如神農之嘗百草也。論此方，醫經所載，
X12n0281_p0811a16║寒熱溫涼及以平和，不滿萬品；而天竺所說，則有
X12n0281_p0811a17║十萬八千，或彼有此無。如雪山藥王照人臟腑，而
X12n0281_p0811a18║百病燎然；牛頭栴檀療人沉疴，而諸藥失性。此方
X12n0281_p0811a19║醫者曾所不知，十萬八千，自非侈語。二、明觀之盈
X12n0281_p0811a20║縮。初宗佛旨，釋其所悟者。此二菩薩，初為世之良
X12n0281_p0811a21║醫，因以是道而承事如來，尋常獲聞法要，了知味
X12n0281_p0811a22║性無生。言非空非有等者，吳興云：空有謂味塵，身
X12n0281_p0811a23║心謂舌識。今謂亦應凖前約四性推撿。若生於食，
X12n0281_p0811a24║食非識有，云何自知？又食自知，即同他食，何預於
X12n0281_p0811b01║汝名味之知？若生於空，汝噉虗空，當作何味？必其
X12n0281_p0811b02║虗空若作醎味，既醎汝舌，亦醎汝面，則此界人同
X12n0281_p0811b03║於海魚，既常受醎，了不知淡。若不識淡，亦不覺鹹，
X12n0281_p0811b04║必無所知，云何知味？若復此味生於汝舌，在汝口
X12n0281_p0811b05║中只有一舌，其舌爾時已成酥味，遇黑石蜜應不
X12n0281_p0811b06║推移，若不變移不名知味，若變移者舌非多體，云
X12n0281_p0811b07║何多味一舌之知？若因識生識自為味，同於舌根
X12n0281_p0811b08║應不自嘗，云何識知是味非味？又一切味非一物
X12n0281_p0811b09║生，味既多生識應多體，識體若一體必味生，鹹淡
X12n0281_p0811b10║甘辛和合俱生，諸變異相同為一味，應無分別，分
X12n0281_p0811b11║別既無則不名識。法身中道為味真因，分別味因
X12n0281_p0811b12║從是開悟，名相凖此可知。三、義關四教者，藏教菩
X12n0281_p0811b13║薩分別味因必是析法，今約四句已是衍門，若悟
X12n0281_p0811b14║但空則判屬通教，但中屬別教，不但中屬圓教也。
X12n0281_p0811b15║四、宗藏理會歸圓頓者，此二菩薩已預上流，則所
X12n0281_p0811b16║悟法門同於性味真空，性空真味清淨本然周徧
X12n0281_p0811b17║法界，不妨隨淨緣而分別味因，循業性而發現藏
X12n0281_p0811b18║性也。
X12n0281_p0811b19║○（五、跋陀觀觸二：初、敘悟緣起。）䟦陀婆羅并其同伴十六開士，即從座起，頂禮佛
X12n0281_p0811b20║足，而白佛言：我等先於威音王佛聞法出家，於浴僧
X12n0281_p0811b21║時，隨例入室，忽悟水因。既不洗塵，亦不洗體，中間安
X12n0281_p0811b22║然，得無所有，宿習無忘。乃至今時，從佛出家，令得無
X12n0281_p0811b23║學。彼佛名我䟦陀婆羅。○（二、牒證結答）妙觸宣明，成佛子住。佛問
X12n0281_p0811b24║圓通，如我所證，觸因為上。
X12n0281_p0811c01║【觧】孤山曰：䟦陀婆羅，此云賢守，亦云賢護。自守護
X12n0281_p0811c02║賢德，亦守護眾生。資中曰：凖法華經，有二萬億威
X12n0281_p0811c03║音王佛，前後出世。最初佛像法中，此䟦陀等，為增
X12n0281_p0811c04║上慢，毀常不輕，故千劫墮阿鼻獄。罪畢，值後佛出
X12n0281_p0811c05║家。吳興曰：水因，謂所觸之因也。塵體，即能觸之緣
X12n0281_p0811c06║也。塵既無染，體亦常淨。能所如幻，二邊俱空。故中
X12n0281_p0811c07║間覺觸之心，安然契性矣。泐潭曰：觸具三和，今翻
X12n0281_p0811c08║為三德祕藏，故名妙觸宣明也。
X12n0281_p0811c09║【疏】天台曰：五、釋觸塵圓通。初、明境之通別。通論世
X12n0281_p0811c10║間一切衣服寒暑等法，皆身根所對之觸。今約浴
X12n0281_p0811c11║僧，捨通從別，故曰水因。又須明乎損益，若毒刺傷
X12n0281_p0811c12║足，其觸則損；柔軟細滑，其觸則益。今寄浴時，則損
X12n0281_p0811c13║益事疎，唯其事疎，而性空易顯。二、明觀之盈縮四：
X12n0281_p0811c14║初、宗佛旨釋其所悟。論觸不自觸，因根故而知觸；
X12n0281_p0811c15║知不自知，因觸故而有知。今於浴時，實洗身根之
X12n0281_p0811c16║垢塵，而曰既不洗塵，亦不洗體，何耶？蓋汙身者色
X12n0281_p0811c17║質，所汙者浮塵，色塵雖可滌，而浮塵固可澣。至於
X12n0281_p0811c18║身根勝義，知泠煖者何可澣？即所知煖泠者又何
X12n0281_p0811c19║可滌？以是而觀，則觸塵本空，而身根本寂，因而中
X12n0281_p0811c20║間生乎身識，胡何有哉？故曰中間安然，得無所有。
X12n0281_p0811c21║根塵識三，當下脫去，則幻化空身，即法身之道體
X12n0281_p0811c22║顯，故曰妙觸宣明，成佛子住。然而既曰忽悟水因，
X12n0281_p0811c23║又曰宿習無忘，何習乎悟因於威音王佛，忘習於
X12n0281_p0811c24║釋迦如來？宜其思惑之習氣全在也。噫！道之易悟
X12n0281_p0812a01║也如此，習之難忘也如彼。慶喜之不歷僧祇，獲法
X12n0281_p0812a02║身，洎談所證，才登三果。悟證二道之不齊，又從而
X12n0281_p0812a03║可知矣。名相可知。三、順說時義關四教。而曰今時
X12n0281_p0812a04║從佛出家，令得無漏，謂之通教，體色明空可也。而
X12n0281_p0812a05║曰妙觸宣明，成佛子住，謂之但中圓中亦可也。四、
X12n0281_p0812a06║宗藏理會歸圓頓者。論此理至玄，不須重會。如欲
X12n0281_p0812a07║會之，則援以覺觸覺知，妙德瑩然，徧周法界，圓滿
X12n0281_p0812a08║十方，寧有方所？則理無不玄，事無不妙矣。
X12n0281_p0812a09║○（六、迦葉觀法二：初、敘悟緣起。）摩訶迦葉及紫金光比丘尼等，即從座起，頂禮佛
X12n0281_p0812a10║足，而白佛言：我於往劫，於此界中，有佛出世，名日月
X12n0281_p0812a11║燈。我得親近，聞法修學。佛滅度後，供養舍利，然燈續
X12n0281_p0812a12║明，以紫金光塗佛形像。自爾以來，世世生生，身常圓
X12n0281_p0812a13║滿紫金光聚。此紫金光比丘尼等，即我眷屬，同時發
X12n0281_p0812a14║心。我觀世間六塵變壞，惟以空寂修於滅盡，身心乃
X12n0281_p0812a15║能度百千劫，猶如彈指。我以空法成阿羅漢，世尊說
X12n0281_p0812a16║我頭陀為最。○（二、牒證結答。）妙法開明，銷滅諸漏。佛問圓通，如我
X12n0281_p0812a17║所證，法因為上。
X12n0281_p0812a18║【觧】溫陵曰：摩訶迦葉，大飲光也。其身金色，光吞日
X12n0281_p0812a19║月，因觀塵變，悟法空寂，遂修滅盡定，以滅意根，不
X12n0281_p0812a20║緣法塵，得無生滅，故超百千劫如彈指頃。于今於
X12n0281_p0812a21║鷄足山待彌勒，乃入此定也。頭陀，新云杜多，此翻
X12n0281_p0812a22║抖擻，以能抖擻法塵為號。孤山曰：修於滅盡者，即
X12n0281_p0812a23║九次第定中第九滅受想定也。長水曰：紫金光，尼
X12n0281_p0812a24║在家時婦也。天如補註曰：紫金光既同時發心，則
X12n0281_p0812b01║非一世眷屬也。
X12n0281_p0812b02║【疏】天台曰：六、釋法塵圓通。初、明境之通別。通則徧
X12n0281_p0812b03║攝六塵，如曰：我觀世間六塵變滅。別則惟在法塵，
X12n0281_p0812b04║如曰：我以空法成阿羅漢。然法塵別無自體，乃以
X12n0281_p0812b05║五塵落謝影事而為之體。是則通時恒別，別時恒
X12n0281_p0812b06║通也。二、明觀之盈縮。初宗佛旨，釋其所悟。既曰我
X12n0281_p0812b07║以空法成阿羅漢，法在小乘明矣。二、逗便宜。略消
X12n0281_p0812b08║名相者，應如孤山所云，即次第定中第九滅受想
X12n0281_p0812b09║定。故欲修此定者，先須修前八定以為方便，八定
X12n0281_p0812b10║成就，然後修最後定。九次第定者：一、初禪次第定。
X12n0281_p0812b11║離諸欲惡不善法，有覺有觀，離生喜樂，入初禪定
X12n0281_p0812b12║時，是中初禪定觀均齊，自識其心，次第而入，無有
X12n0281_p0812b13║禪那雜念間入初禪定，是為初禪次第定。二禪次
X12n0281_p0812b14║第定者，若從初禪入二禪時，是中二禪定觀均齊，
X12n0281_p0812b15║自識其心，次第而入，無有剎那雜念間入二禪定，
X12n0281_p0812b16║是為二禪次第定。三禪次第定，四禪次第定，五虗
X12n0281_p0812b17║空處次第定，六識處次第定，七無所有處次第定，
X12n0281_p0812b18║八非有想非無想處次第定，皆類同初禪二禪中
X12n0281_p0812b19║說。九滅受想次第定者，若從非想非無想入滅受
X12n0281_p0812b20║想定時，於是定前，自識其心，要期心利，心心次第
X12n0281_p0812b21║而入，無有剎那雜念間入滅受想定，是為滅受想
X12n0281_p0812b22║次第定也。三順說時義關四教者，若析法而入屬
X12n0281_p0812b23║藏教，體空而入屬通教，體但中而入屬別教，體圓
X12n0281_p0812b24║中而入屬圓教。四宗藏理融歸圓頓者，如十二入
X12n0281_p0812c01║中，即心離心，一一推檢，俱不可得。法則與心俱無
X12n0281_p0812c02║處所，則意與法二俱虗妄，本非因緣，非自然性，常
X12n0281_p0812c03║住妙明，不動周圓，妙真如性顯矣。
X12n0281_p0812c04║○（二、觀五根悟道五：初、那律觀眼二：初、敘悟緣起。）阿那律陀即從座起，頂禮佛足，而白佛言：我初出
X12n0281_p0812c05║家，常樂睡眠，如來訶我為畜生類。我聞佛訶，啼泣自
X12n0281_p0812c06║責，七日不眠，失其雙目。世尊示我樂見照明金剛三
X12n0281_p0812c07║昧，我不因眼觀見十方，精真洞然，如觀掌果，如來印
X12n0281_p0812c08║我成阿羅漢。○（二、牒證結答）佛問圓通，如我所證，旋見循元，斯為
X12n0281_p0812c09║第一。
X12n0281_p0812c10║【觧】長水曰：那律，即阿㝹樓䭾，此云無貧，亦云如意，
X12n0281_p0812c11║乃白飯王子也。過去世以一食施辟支，感九十一
X12n0281_p0812c12║劫，受如意樂。孤山曰：增一阿含云：佛在給孤園，為
X12n0281_p0812c13║眾說法，那律於中眼睡。佛說偈訶曰：咄咄何為睡？
X12n0281_p0812c14║螺螄蚌蛤類。一睡一千年，不聞佛名字。那律於是
X12n0281_p0812c15║達曉不眠，眼根便失。因是修禪，得四大淨色，半頭
X12n0281_p0812c16║而見，觀三千界，猶如掌果。今云金剛三昧，觀見十
X12n0281_p0812c17║方，精真洞然，而與昔異者，此經開顯，故約內祕以
X12n0281_p0812c18║談。昔引物機，乃約現小而說。吳興曰：阿含云修禪，
X12n0281_p0812c19║蓋總略而示。今云金剛三昧，則別顯其名。非謂金
X12n0281_p0812c20║剛，惟喻大定。如阿難入電光三昧，斷最後思惑，亦
X12n0281_p0812c21║名金剛三昧。此喻小乘無漏之智耳。智論云：那律
X12n0281_p0812c22║天眼，四大造色，半頭清淨。佛天眼，四大造色，徧頭
X12n0281_p0812c23║清淨。天台智者云：三藏佛全頭天眼，徹見無礙。故
X12n0281_p0812c24║知全半之名，但約分滿相望，不以大小為異也。又
X12n0281_p0813a01║若據阿含觀大千，此經見十方，謂有優劣，固未可
X12n0281_p0813a02║也。彼經云：那律天眼，見十方域，不亦同乎？掌果之
X12n0281_p0813a03║譬既齊，精真之言何別？下文明善現天，尚云精真
X12n0281_p0813a04║現前，陶鑄無礙，況今羅漢發真無漏，豈不得云精
X12n0281_p0813a05║真洞然邪？旋見循元者，旋大千之見，循真空之言，
X12n0281_p0813a06║見盡無明，圓通著矣。
X12n0281_p0813a07║【疏】天台曰：第二、五根圓通中，初、釋眼根圓通。初、明
X12n0281_p0813a08║境之通別。通則因塵有知，明暗空塞，皆眼根能顯
X12n0281_p0813a09║之境。別則那律尊者因失雙目，世尊示以三昧，則
X12n0281_p0813a10║因暗而有見也。二、明觀之盈縮。初宗佛旨，釋其所
X12n0281_p0813a11║悟。那律因聞佛呵，啼泣自責，七日不眠，失其雙目。
X12n0281_p0813a12║世尊示以樂見照明金剛三昧，而曰：我不因眼觀
X12n0281_p0813a13║見十方。此則雖失肉眼，而得天眼。謂之樂見照明
X12n0281_p0813a14║金剛三昧者，秪旋見循元，見見非見，由此得菩提
X12n0281_p0813a15║路，通達清淨實相也。二、略消名相者。今經約眼根
X12n0281_p0813a16║明常住真心，其義至詳。如初則屈指飛光，驗見不
X12n0281_p0813a17║動，次則觀河之見，童耄無遷，以至見見之時，見非
X12n0281_p0813a18║是見，然皆對空明色相以辯。若此尊者既失雙目，
X12n0281_p0813a19║則旋見循元，應約見暗之時以顯其性。須知境雖
X12n0281_p0813a20║不同，見無有別，是故世尊於會見歸心之始，示盲
X12n0281_p0813a21║人矚暗是心非眼，則常住十科，無目與有目同途，
X12n0281_p0813a22║即於是而旋見循元，謂之樂見照明金剛三昧。忽
X12n0281_p0813a23║然衝破漆桶，天眼全頭發現，今獲半頭，謂齊眉已
X12n0281_p0813a24║上，能徹見大千也。三、義關四教者。那律雖是聲聞，
X12n0281_p0813b01║如此法門，斷非析色，但得見空，謂之體法聲聞可
X12n0281_p0813b02║也。兼見不空，分但中、不但中，謂之別、圓可也。四、會
X12n0281_p0813b03║歸圓頓者。經已顯圓，必欲再會，則亦援之以性見
X12n0281_p0813b04║覺明，覺精明見，清淨本然，周徧法界，則臻其壺域
X12n0281_p0813b05║矣。
X12n0281_p0813b06║○（二、周利觀鼻二：初、敘悟緣起。）周利槃特迦即從座起，頂禮佛足，而白佛言：我闕
X12n0281_p0813b07║誦持，無多聞性。最初值佛，聞法出家，憶持如來一句
X12n0281_p0813b08║伽陀，於一百日，得前遺後，得後遺前。佛愍我愚，教我
X12n0281_p0813b09║安居，調出入息。我時觀息，微細窮盡，生住異滅，諸行
X12n0281_p0813b10║剎那，其心豁然，得大無礙，乃至漏盡，成阿羅漢，住佛
X12n0281_p0813b11║座下，印成無學。○（二、牒證結答）佛問圓通，如我所證，反息循空，斯
X12n0281_p0813b12║為第一。
X12n0281_p0813b13║【觧】溫陵曰：槃特，此云繼道，即誦帚比丘也。長水曰：
X12n0281_p0813b14║特迦，亦云蛇奴，於路所生。過去為大法師，祕吝佛
X12n0281_p0813b15║法，不肯教人。後感愚鈍，以宿善故，遇佛出家，五百
X12n0281_p0813b16║比丘同教一偈，經九十日不成。佛令數息攝心，因
X12n0281_p0813b17║而了悟。
X12n0281_p0813b18║【疏】天台曰：二、釋鼻根圓通。初、明境之通別。通則鼻
X12n0281_p0813b19║通出入息，出能取香，入能嗅香，以此而為功能。今
X12n0281_p0813b20║不取所取所嗅，別取能取能嗅者，以為所觀之境。
X12n0281_p0813b21║二、明觀之盈縮，為四：初、宗佛旨，釋其所悟。而此尊
X12n0281_p0813b22║者，由宿昔祕吝佛法，感愚鈍報，無多聞性，佛愍其
X12n0281_p0813b23║愚，教以調息。蓋愚因散亂，調息所以攝其散也。經
X12n0281_p0813b24║云：置心一處，無事不辦。因茲得定，豁然無礙，而曰
X12n0281_p0813c01║反息循空，是為鼻根既返元，六根成解脫也。二、逗
X12n0281_p0813c02║便宜，略消名相者。夫數息因緣，為入道要門，諸經
X12n0281_p0813c03║所出，法則不同。今依智者所立六妙門禪，與此相
X12n0281_p0813c04║類。如一數、二隨，即最初調息出入也；三止、四觀，即
X12n0281_p0813c05║我時觀息微細，窮盡生、住、異、滅諸行剎那也；五還、
X12n0281_p0813c06║六淨，即反息循空也。○一、數息門。攝心在息，從一
X12n0281_p0813c07║至十，名之為數。行者為修無漏真法，先須調心入
X12n0281_p0813c08║定。欲界麤散難攝，非數不治，故須善調身息。從一
X12n0281_p0813c09║至十，則麤亂心息，心神停住，是為入定之要，故以
X12n0281_p0813c10║數息為妙門也。○二、隨息門。細心依息，知入知出，
X12n0281_p0813c11║故曰為隨。行者雖因數息心住，而禪定未發。若猶
X12n0281_p0813c12║存數，則心有起念之失，故須放數修隨。心依於息，
X12n0281_p0813c13║入時知入，出時知出，長短冷暖，皆悉知之。若心安
X12n0281_p0813c14║明淨，因是則諸禪自發，故以隨為門也。○三、止門。
X12n0281_p0813c15║息心靜慮，名之為止。行者雖因隨息，心安明淨，而
X12n0281_p0813c16║定猶未發。若心依隨，則微有起想之亂。澄停安隱，
X12n0281_p0813c17║莫若於止。故捨隨修止，是中多用凝心止也。凝心
X12n0281_p0813c18║寂慮，心無波動，則諸禪定自然開發，故以止為門。
X12n0281_p0813c19║○四觀門。分別推扸之心，名為觀。行者雖因止證
X12n0281_p0813c20║諸禪定，而解慧未發。若住定心，則有無明味著之
X12n0281_p0813c21║乖。故須推尋撿扸所證禪定，是中多起我等十六
X12n0281_p0813c22║知見。顛倒既分明，則知五眾虗誑，破四顛倒，用實
X12n0281_p0813c23║觀四念處也。若觀心無，無漏方便因此開發，故以
X12n0281_p0813c24║觀為門。○五、還門。轉心反照，名之為還。行者雖修
X12n0281_p0814a01║觀照，而真明未發。若計有我能觀，扸破於顛倒，則
X12n0281_p0814a02║計我之惑，還附觀而生，同於外道。故云是諸外道，
X12n0281_p0814a03║計著觀空智慧，不得解脫。若覺此患，即當轉心反
X12n0281_p0814a04║照能觀之心。若知能觀之心，虗誑無實，即附觀執
X12n0281_p0814a05║我之倒自亡。因是無漏方便，自然而朗，故以還為
X12n0281_p0814a06║門。○六、淨門。心無所依，妄波不起，名之為淨。行者
X12n0281_p0814a07║修還之時，雖能破觀之倒，若真明未發，而住無能
X12n0281_p0814a08║所，即見受念。故令心智穢濁，覺知此已，不住不著，
X12n0281_p0814a09║泯然清淨。因此真明開發，即斷三界結使，證三乘
X12n0281_p0814a10║道。故云：其清淨得一心者，則萬邪滅矣。以淨為門，
X12n0281_p0814a11║意在此也。三、順說時，義關四教者。尋常所說，謂數
X12n0281_p0814a12║息法，惟在小乘。智者義釋，謂通四教。以經有云：阿
X12n0281_p0814a13║那般那，即摩訶衍。故大小隨人。猶大福德人，見土
X12n0281_p0814a14║石瓦礫，無非珍寶。若薄福人，雖見伏藏，謂為虎蛇，
X12n0281_p0814a15║疾走而去矣。四、宗藏理，會歸圓頓者。自其反息循
X12n0281_p0814a16║空而言，則與性覺真空，性空真覺，清淨本然，周徧
X12n0281_p0814a17║法界無別。自窮盡生住異滅，諸行剎那，其心豁然，
X12n0281_p0814a18║得大無礙而言，則與性空真風，性風真空無二也。
X12n0281_p0814a19║○（三、憍梵觀舌二：初、敘悟緣起。）憍梵鉢提即從座起，頂禮佛足而白佛言：我有口
X12n0281_p0814a20║業，於過去劫輕弄沙門，世世生生有牛呞病。如來示
X12n0281_p0814a21║我一味清淨心地法門，我得滅心入三摩地。觀味之
X12n0281_p0814a22║知非體非物，應念得超世間諸漏，內脫身心，外遺世
X12n0281_p0814a23║界，遠離三有，如鳥出籠，離垢銷塵，法眼清淨，成阿羅
X12n0281_p0814a24║漢，如來親印登無學道。○（二、牒證結答）佛問圓通，如我所證，還味
X12n0281_p0814b01║旋知，斯為第一。
X12n0281_p0814b02║【觧】溫陵曰：憍梵鉢提，此云牛呞。牛凡不食，亦事虗
X12n0281_p0814b03║哨。此人口如牛之哨，乃輕弄報也。佛為遮謗，賜之
X12n0281_p0814b04║數珠，令常念佛，是謂一味。心地法門，能滅心緣，得
X12n0281_p0814b05║入正受。亦因教觀舌根，嘗味入道，不著塵味，不隨
X12n0281_p0814b06║妄知，是謂還味旋知也。孤山曰：了味無味，名為一
X12n0281_p0814b07║味。雖舉味塵，蓋顯於舌，故即云觀味之知。能知乃
X12n0281_p0814b08║舌耳，非體舌也，非物味也。內脫身心，即正報解脫。
X12n0281_p0814b09║外遺世界，即依報解脫也。
X12n0281_p0814b10║【疏】天台曰：三、釋舌根圓通。初、明境之通別。嘗味之
X12n0281_p0814b11║知，論通，通於眾味；論別，別在五味之一。如藥王以
X12n0281_p0814b12║嘗藥而顯性，即其事也。今此尊者云觀味之知，雖
X12n0281_p0814b13║不必分於通別，而以異舌知味，異舌即別也，知味
X12n0281_p0814b14║即通也。此亦通時常別，別時常通之流例也。二、明
X12n0281_p0814b15║觀之盈縮。初宗佛旨，釋其所悟。以此尊者有牛呞
X12n0281_p0814b16║病，佛為遮謗，賜以數珠，人見口中稱佛，了無牛呞
X12n0281_p0814b17║之相。此遮謗者一也。然以感報異舌，此境最親，佛
X12n0281_p0814b18║就其現境親者觀之，觀之則心安而境寂，境寂則
X12n0281_p0814b19║其舌不動，了無牛呞之相。此遮謗者二也。而云觀
X12n0281_p0814b20║味之知，非體非物，體即舌根，物即味塵。味既有三，
X12n0281_p0814b21║甜、苦、淡。準前以顯藏性，應約四句推檢。如是嘗、苦、
X12n0281_p0814b22║淡知，非甜苦來，非因淡有，又非根出，不於空生（云
X12n0281_p0814b23║云）。佛所說法，說則必中，是以應念得超世間諸漏
X12n0281_p0814b24║味知。非體，所以內脫身心；非物，所以外遺世界。遠
X12n0281_p0814c01║離三有，如鳥出籠，言得解脫之快也。如此名相可
X12n0281_p0814c02║知。三、義關四教者。觀味之知，非體非物，成阿羅漢
X12n0281_p0814c03║通教明矣。若體但中，即成別教；若體圓中，即成圓
X12n0281_p0814c04║教。四、會歸圓頓者。了見聞知，性圓周徧，本不動搖，
X12n0281_p0814c05║即性嘗明，知覺精明，嘗清淨本然，周徧法界也。
X12n0281_p0814c06║○（四、畢陵觀身二：初、敘悟緣起。）畢陵伽婆蹉即從座起，頂禮佛足，而白佛言：我初
X12n0281_p0814c07║發心，從佛入道，數聞如來說諸世間不可樂事。乞食
X12n0281_p0814c08║城中，心思法門，不覺路中毒刺傷足，舉身疼痛。我念
X12n0281_p0814c09║有知，知此深痛，雖覺覺痛，覺清淨心，無痛痛覺。我又
X12n0281_p0814c10║思惟：如是一身，寧有雙覺？攝念未久，身心忽空。三七
X12n0281_p0814c11║日中，諸漏虗盡，成阿羅漢，得親印記，發明無學。○（二、牒證結答）佛
X12n0281_p0814c12║問圓通，如我所證，純覺遺身，斯為第一。
X12n0281_p0814c13║【觧】孤山曰：畢陵伽婆蹉，此云餘習。昔為婆羅門，故
X12n0281_p0814c14║餘習多慢，如罵河神為婢，非彼實心，蓋習氣也。溫
X12n0281_p0814c15║陵曰：不可樂事，一切苦事也。思不可樂法，而觸不
X12n0281_p0814c16║可樂事。吳興曰：知即覺也。刺傷足時，雖有能覺之
X12n0281_p0814c17║心，覺於所覺之痛，反觀覺心，本自清淨，無有能所。
X12n0281_p0814c18║所覺屬身識，能覺屬意識，由身識生已，次起意識，
X12n0281_p0814c19║分別前法，故曰雙覺。即上文云：我念有知，知此深
X12n0281_p0814c20║痛也。覺清淨心，即是純覺，無痛痛覺，故曰遺身。天
X12n0281_p0814c21║如補註曰：無痛痛覺者，即是無所覺，復無能覺也。
X12n0281_p0814c22║【疏】天台曰：四、釋身根圓通。初、明境之通別。通則知
X12n0281_p0814c23║寒熱痛癢等，皆屬身根，今別從痛覺以為境也。二、
X12n0281_p0814c24║明觀之盈縮。初宗佛旨，釋其所悟。數聞如來說諸
X12n0281_p0815a01║世間不可樂事，通而言之，即八苦也。思不可樂法，
X12n0281_p0815a02║觸不可樂事，舉身疼痛，適當痛苦。念念在道者，不
X12n0281_p0815a03║著此痛，即以所痛而為之境。此境最親，以觀觀之，
X12n0281_p0815a04║檢之疑之。如曰：我念有知，知此深痛。知痛者，身根
X12n0281_p0815a05║也；痛觸，塵也。始以身根之覺，覺此所覺痛觸，能所
X12n0281_p0815a06║歷然。其疑檢者一也。正當如此之時，又則反覺其
X12n0281_p0815a07║清淨真心，本無能所。故曰：雖覺覺痛，覺清淨心，無
X12n0281_p0815a08║痛痛覺。其疑檢者二也。我又思惟：如是一身，寧有
X12n0281_p0815a09║雙覺？謂一身止有一覺，豈有一箇有能所之覺，又
X12n0281_p0815a10║有一箇無能所之覺乎？其疑檢者三也。佛所說法，
X12n0281_p0815a11║應機投藥，知其根熟，必因此而得悟。預鑒有痛觸
X12n0281_p0815a12║之事，故為說不可樂事之法，以導其進，故得疑之
X12n0281_p0815a13║檢之。攝念未久，身心忽空，三七日中，諸漏虗盡，成
X12n0281_p0815a14║阿羅漢。此純覺遺身之法門也。或問曰：純覺者，為
X12n0281_p0815a15║離能所之覺，別有純覺乎？為即能所之覺，而為純
X12n0281_p0815a16║覺乎？對曰：即即而離，即離而即，謂之純覺。何也？若
X12n0281_p0815a17║離而有者，如是一身，寧有雙覺？若即而有者，覺清
X12n0281_p0815a18║淨心，無痛痛覺。要知即能所之覺，元無能所，如此
X12n0281_p0815a19║悟得，謂之純覺。義關四教者，如餘習尊者，所悟雖
X12n0281_p0815a20║玄，及其敘證，但阿羅漢通教體觀明矣。若純覺即
X12n0281_p0815a21║中即別，圓教也。會歸圓頓者，經云：覺觸覺知，妙德
X12n0281_p0815a22║瑩然，徧周法界，圓滿十方。寧有方所，即空不空，如
X12n0281_p0815a23║來藏性之圓覺也。
X12n0281_p0815a24║○（五、空生觀意二：初、敘悟緣起。）須菩提即從座起，頂禮佛足，而白佛言：我曠劫來，
X12n0281_p0815b01║心得無礙。自憶受生，如恒河沙。初在母胎，即知空寂。
X12n0281_p0815b02║如是乃至十方成空，亦令眾生證得空性。蒙如來發
X12n0281_p0815b03║性覺真空，空性圓明，得阿羅漢，頓入如來寶明空海，
X12n0281_p0815b04║同佛知見，印成無學。解脫性空，我為無上。○（二、牒證結答）佛問圓
X12n0281_p0815b05║通，如我所證，諸相入非，非所非盡，旋法歸無，斯為第
X12n0281_p0815b06║一。
X12n0281_p0815b07║【觧】吳興曰：諸聲聞中，惟此空生，并下身子、滿慈三
X12n0281_p0815b08║人，所敘昔因，則云我曠劫來，心得無礙等。洎談所
X12n0281_p0815b09║證，亦阿羅漢耳。權實之道，未易甄分。嘗試訂之，須
X12n0281_p0815b10║明二義：一者，若據曠劫心得無礙，則似此身以前，
X12n0281_p0815b11║曾獲無漏，今生值佛，蒙發性覺，諒非小乘。蓋由在
X12n0281_p0815b12║昔方等、般若之中，彈訶淘汰之際，顯聞圓教，密悟
X12n0281_p0815b13║大猷，既涉開權，故彰實證。是則羅漢之名，即同法
X12n0281_p0815b14║華真阿羅漢也。二者，若約內祕外現，且作權教而
X12n0281_p0815b15║解，亦有理存焉。以聲聞人所得宿命，能知八萬劫
X12n0281_p0815b16║事，今逆談所見，謂之無礙也。雖云在胎知空，乃至
X12n0281_p0815b17║令他證性，猶未斷結使，故蒙佛開發，方成無學。若
X12n0281_p0815b18║爾，性覺真空，乃至下文深達實相，皆就小宗分別
X12n0281_p0815b19║無咎。名同體異，斯例甚多。故沇師亦以石室見佛
X12n0281_p0815b20║法身，釋茲空義。資中曰：初以單空，空於諸相，故云
X12n0281_p0815b21║諸相入非。次以重空，空其空相，故云非所非盡。
X12n0281_p0815b22║【疏】天台曰：五、釋意根圓通。初、明境之通別。意根所
X12n0281_p0815b23║緣法塵，以法則之，不出三性。若諸經三昧，以觀破
X12n0281_p0815b24║之，善、惡、無記各緣，其境則別；天台覺、意、三昧，三事
X12n0281_p0815c01║都緣，其境則通。今此圓通，不言別緣何性，但云旋
X12n0281_p0815c02║法歸無，乃通途而觀也。二、明觀之盈縮。初宗佛旨，
X12n0281_p0815c03║釋其所悟，而云我曠劫來，心得無礙，如是乃至十
X12n0281_p0815c04║方成空，則此尊者素以空觀，空其法塵，位在解行
X12n0281_p0815c05║明矣。亦令眾生證得空性，此則以空法而教人，令
X12n0281_p0815c06║破惑以證空也。蒙如來發性覺真空，空性圓明，得
X12n0281_p0815c07║阿羅漢，乃方於此世自入證道位也。頓入如來寶
X12n0281_p0815c08║明空海，同佛知見，於教何歸乎？但以得阿羅漢印
X12n0281_p0815c09║成無學解脫性空我為無上觀之，則在昔小乘，孰
X12n0281_p0815c10║不謂從佛口生，從法化生，入佛知見？是亦但空而
X12n0281_p0815c11║已。言諸相入非者，諸相，法塵也；入非，入空也。非所
X12n0281_p0815c12║非盡者，非但所非之相皆盡，即能非之空亦空，所
X12n0281_p0815c13║謂如前火木然諸薪已，亦復自然也。義關四教者，
X12n0281_p0815c14║觀其所敘，既不言析法體空明矣。若發明中道性
X12n0281_p0815c15║覺真空，則受別圓來接也。會歸圓頓者，於是了然
X12n0281_p0815c16║達性覺真空，性空真覺，清淨本然，周徧法界，不變
X12n0281_p0815c17║隨緣，隨緣不變，斯入此經空平等理也。
X12n0281_p0815c18║○（三、觀六識悟道六：初、身子觀眼識二：初、敘悟緣起。）舍利弗即從座起，頂禮佛足，而白佛言：我曠劫來，
X12n0281_p0815c19║心見清淨。如是受生，如恒河沙。世出世間，種種變化。
X12n0281_p0815c20║一見則通，獲無障礙。我於路中，逢迦葉波。兄弟相逐，
X12n0281_p0815c21║宣說因緣。悟心無際，從佛出家。見覺明圓，得大無畏。
X12n0281_p0815c22║成阿羅漢，為佛長子。從佛口生，從法化生。○（二、牒證結答）佛問圓
X12n0281_p0815c23║通，如我所證，心見發光，光極知見，斯為第一。
X12n0281_p0815c24║【觧】溫陵曰：心見，眼識也。心見發光，光極知見者，由
X12n0281_p0816a01║心見發明，而圓照萬法也。身子智慧第一，聲德居
X12n0281_p0816a02║長，故稱長子。吳興曰：世出世間，四諦之境也。種種
X12n0281_p0816a03║變化，生滅之相也。由眼識明利，故云一見則通等。
X12n0281_p0816a04║此且約解言之。圓師謂：餘經皆言身子路逢馬勝，
X12n0281_p0816a05║聞諸法從緣生而悟道。今云逢迦葉波者，彼對小
X12n0281_p0816a06║機，止聞小法；此對大機，乃聞大道。所聞既異，從人
X12n0281_p0816a07║亦殊。此恐不然。觀身子在家屬十二年前，故不可
X12n0281_p0816a08║以人而異於法也。況今文云：聞說因緣，義同馬勝。
X12n0281_p0816a09║緣生之語，悟心無際，即初果見道。故阿含明初聞
X12n0281_p0816a10║馬勝說法，得須陀洹果，後至佛所，七日徧達佛法。
X12n0281_p0816a11║又云：經十五日，得阿羅漢。以是言之，見覺明圓，亦
X12n0281_p0816a12║從小說。設作大解，則前之悟心，須該四果，後云羅
X12n0281_p0816a13║漢，方受真名。天如補註曰：餘經說身子、目連等，從
X12n0281_p0816a14║馬勝聞因緣義，與今說異者，或可聞因緣義，非止
X12n0281_p0816a15║一人，彼此互出。
X12n0281_p0816a16║【疏】天台曰：第三，六識圓通中，初釋眼識圓通。初明
X12n0281_p0816a17║境之通別。通則分別明暗色空，別則緣四之一。然
X12n0281_p0816a18║色因明暗與空三事而顯，舉色即已收其三，於色
X12n0281_p0816a19║不出乎五。五色俱緣謂之通，各緣其一謂之別。今
X12n0281_p0816a20║所緣者，其境又寬，則十□入少分也。不惟緣色，亦
X12n0281_p0816a21║復緣心，以其四諦俱緣，此係眼識，異乎眼根故也。
X12n0281_p0816a22║次明觀之盈縮。初宗佛旨，釋其所悟。既曰我曠劫
X12n0281_p0816a23║來，心見清淨，則依眼識修，自非一生。言清淨者，不
X12n0281_p0816a24║從眼識緣塵分別也。二十五有因果為世間法，三
X12n0281_p0816b01║乘因果為出世間法。緣塵分別，則苦為苦，集為集，
X12n0281_p0816b02║不見道滅。惟其於世間法，一見而知苦斷集，反是
X12n0281_p0816b03║則為修道而證滅，故曰一見則通，獲無障礙。雖然，
X12n0281_p0816b04║但依此而修，未獲真證，故於此世，路逢良友，宣說
X12n0281_p0816b05║因緣，悟心無際。夫因緣為新醫破邪之妙法，佛未
X12n0281_p0816b06║出世，誰不修行？終是舊醫，藥無勝效，故一遇金錍，
X12n0281_p0816b07║頓銷翳膜矣。見覺即心見。始雖見覺，未得明圓，今
X12n0281_p0816b08║既悟心，得大無畏。而言心見發光，光極知見者，乃
X12n0281_p0816b09║一根既返源，六根成無畏也。然與那律法門同而
X12n0281_p0816b10║異者，眼根三昧，以體無分別為用，故云旋見循元；
X12n0281_p0816b11║眼識三昧，以分別為功，故曰心見發光，光極知見。
X12n0281_p0816b12║三義關四教者，據一見則通，獲無障礙為言，體法
X12n0281_p0816b13║明空明矣。若體法即中分，但不但別圓來接，可知
X12n0281_p0816b14║會歸圓頓者，若以藏理融之，即性識明，知覺明，真
X12n0281_p0816b15║識妙覺，湛然含吐十虗，寧有方所也？
X12n0281_p0816b16║○（二、普賢觀耳識二：初、敘悟緣起。）普賢菩薩即從座起，頂禮佛足，而白佛言：我已曾
X12n0281_p0816b17║與恒沙如來為法王子，十方如來教其弟子菩薩根
X12n0281_p0816b18║者，修普賢行，從我立名。世尊！我用心聞，分別眾生所
X12n0281_p0816b19║有知見。若於他方恒沙界外，有一眾生，心中發明普
X12n0281_p0816b20║賢行者，我於爾時，乘六牙象，分身百千，皆至其處。縱
X12n0281_p0816b21║彼障深，未得見我，我與其人，暗中摩頂，擁護安慰，令
X12n0281_p0816b22║其成就。○（二、牒證結答）佛問圓通，我說本因，心聞發明，分別自在，
X12n0281_p0816b23║斯為第一。
X12n0281_p0816b24║【觧】擕李曰：行彌法界曰普，位鄰極聖曰賢。此非地
X12n0281_p0816c01║前之賢，乃是金剛喻定。居眾伏之頂，名之為賢。溫
X12n0281_p0816c02║陵曰：凡具大根，修菩薩行，皆名普賢之行，心聞耳
X12n0281_p0816c03║識也。分別眾生知見者，擇普賢行而成就之也。孤
X12n0281_p0816c04║山曰：心聞發明，內證也。分別自在，外用也。
X12n0281_p0816c05║【疏】天台曰：二、釋耳識圓通。初、明境之通別。耳識分
X12n0281_p0816c06║別，惟在於聲，此意則局。今此菩薩既云我用心聞，
X12n0281_p0816c07║分別眾生所有知見，此意則應徧於六塵。如曰知
X12n0281_p0816c08║見，則徧於法塵。若禮拜稱名，能感菩薩，則徧於色
X12n0281_p0816c09║聲。餘準可知。二、明觀之盈縮。初宗佛旨，釋其所悟。
X12n0281_p0816c10║文殊雖曰心聞洞十方，生於大因力，非初心方便，
X12n0281_p0816c11║謂非娑婆初心方便可爾，豈有無始之終乎？故首
X12n0281_p0816c12║楞嚴百八三昧中，有分別眾生諸法數法三昧，要
X12n0281_p0816c13║知以耳識分別所有眾生，亦有從微至著工夫，鏡
X12n0281_p0816c14║淨明生，其體自現。若與觀音耳聞論同異者：一、因
X12n0281_p0816c15║異，是初心方便；二、境異，乃耳根圓通；三、聞異，拔苦
X12n0281_p0816c16║為先。四教言之，的在圓教，全體藏性，無煩和會。
X12n0281_p0816c17║○（三、難陀觀鼻識二：初、敘悟緣起。）孫陀羅難陀即從座起，頂禮佛足，而白佛言：我初
X12n0281_p0816c18║出家，從佛入道。雖具戒律，於三摩地，心常散動，未獲
X12n0281_p0816c19║無漏。世尊教我及拘絺羅觀鼻端白。我初諦觀，經三
X12n0281_p0816c20║七日，見鼻中氣，出入如烟。身心內明，圓洞世界，徧成
X12n0281_p0816c21║虗淨，猶如琉璃。烟相漸銷，鼻息成白。心開漏盡，諸出
X12n0281_p0816c22║入息，化為光明，照十方界，得阿羅漢。世尊記我當得
X12n0281_p0816c23║菩提。○（二、牒證結答）佛問圓通，我以銷息，息久發明，明圓滅漏，斯
X12n0281_p0816c24║為第一。
X12n0281_p0817a01║【觧】孤山曰：孫陀羅云好愛，妻名也。難陀云歡喜，己
X12n0281_p0817a02║號也。慈恩兩名，共翻艶喜。為簡放牛難陀，故標其
X12n0281_p0817a03║妻，乃如來親弟也。溫陵曰：前數息依根，所以攝心。
X12n0281_p0817a04║此觀白依識，所以駐心也。息由風火而起，鼓煩惱
X12n0281_p0817a05║濁，故其狀如烟，昧者不覺。惟諦觀能見六交，見火
X12n0281_p0817a06║燒息，能為黑烟紫𦦨，皆煩濁所發也。淨觀發明，則
X12n0281_p0817a07║煩濁漸消，故內明外虗，而烟銷成白。及乎漏盡，無
X12n0281_p0817a08║復煩惱，內瑩發光，故出入息化為光明也。吳興曰：
X12n0281_p0817a09║由觀鼻識，似發十六特勝禪也。此禪始從知息出
X12n0281_p0817a10║入，乃至觀於棄捨，攝四念處，能見三界九地所證
X12n0281_p0817a11║境界，故云圓洞世界等。又能於地地中，以觀照了，
X12n0281_p0817a12║破四顛倒，發真無漏，故云心開漏盡等。亦可是通
X12n0281_p0817a13║明之相，禪門備焉。記即印成，當猶是也。菩提云道，
X12n0281_p0817a14║如前文云：得親印記，發明無學。若作受記，未來當
X12n0281_p0817a15║得佛果。菩提者，即二酥密記，或醍醐顯記。
X12n0281_p0817a16║【疏】天台曰：三、釋鼻識圓通。初明境之通別。鼻以嗅
X12n0281_p0817a17║香為用，司息為門，此通境也。今因治散，觀鼻端白，
X12n0281_p0817a18║是眼所對，本非正境。觀後結文，乃云我以銷息，息
X12n0281_p0817a19║久發明，是為正所對境。豈非初借鼻端之白為緣，
X12n0281_p0817a20║令其心細，然後因是以觀息乎？次明觀之盈縮。初
X12n0281_p0817a21║宗佛旨，釋其所悟。於三摩地，心常散動者，緣境既
X12n0281_p0817a22║多，故其心不一。觀鼻端白，能一其心者，所謂置心
X12n0281_p0817a23║一處，無事不辦，此治散之初門也。久之而其心自
X12n0281_p0817a24║細，心細而出入之息自見。息由風大，鼓煩惱濁，故
X12n0281_p0817b01║心之散動，由息風之所司。琉璃光之觀界、觀世、觀
X12n0281_p0817b02║身、觀心，諸動無二，皆是妄緣風力所轉者以此，此
X12n0281_p0817b03║治散之妙門也。經三七日，見鼻中氣出入如烟，至
X12n0281_p0817b04║於觀成，則諸出入息化為光明，照十方界，此可與
X12n0281_p0817b05║琉璃光、烏芻瑟摩二法同參。二、略消名相，即十六
X12n0281_p0817b06║特勝禪也。○一、知息入。修習特勝之初，正依隨息，
X12n0281_p0817b07║故以知息入為門，即代初數息調心之法。所以然
X12n0281_p0817b08║者，數息則闇心而數，故觀慧不明。今知息入，則照
X12n0281_p0817b09║息分明，故解慧易發。是以用知息入為調心法也。
X12n0281_p0817b10║若將十六特勝橫對四念處者，從知息入去，有五
X12n0281_p0817b11║特勝，並屬身念處觀。○二、知息出修特勝者，當以
X12n0281_p0817b12║此知息出代數息初調心之法也。意如前釋。若對
X12n0281_p0817b13║念處，猶屬身念處觀也。○三、知息長短，修特勝者。
X12n0281_p0817b14║籍觀以調心，心既淨細，則照了漸明。若得麤住細
X12n0281_p0817b15║住，及欲界定，定中暗鄣薄，即便覺息入出長短之
X12n0281_p0817b16║相也。若對念處，猶屬身念處觀也。○四、知息徧身
X12n0281_p0817b17║修特勝者。從欲界定，與觀相扶，入未到地。故證未
X12n0281_p0817b18║到地定時，即覺身及定法，悉皆虗假。息之入出，徧
X12n0281_p0817b19║身微微，如有如無。既於定中照了分明，染著心薄
X12n0281_p0817b20║也。若對念處，猶屬身念處也。○五、除諸身行，修特
X12n0281_p0817b21║勝者，從未到地，欲入初禪時，常應觀㭊。因此若發
X12n0281_p0817b22║初禪覺觀之法，則身心豁然開朗，如明眼人開倉，
X12n0281_p0817b23║即自了了見倉中所有分別所證境界，皆虗假空
X12n0281_p0817b24║無人我。既無人我，誰作諸事？誰受禪定？是則顛倒
X12n0281_p0817c01║所起身業，皆悉壞滅。故云除諸身行。若對念處，齊
X12n0281_p0817c02║此猶屬身念處觀。○六、受喜修特勝者，既常與觀
X12n0281_p0817c03║慧相應，若證初禪，喜支即能照了，因是喜生無過，
X12n0281_p0817c04║故云受喜。若對念處，從此有三特勝，並屬受念處
X12n0281_p0817c05║觀。○七、受樂修特勝者，即常與觀慧相應。若證初
X12n0281_p0817c06║禪，得樂支時，即能覺了，便於樂支不起見著。以無
X12n0281_p0817c07║所受而受樂觸，故云受樂。若對念處，猶屬受念處
X12n0281_p0817c08║觀。○八、受諸心行，修特勝者，既常與觀慧相扶，若
X12n0281_p0817c09║證初禪一心支時，即能照了一心，不起顛倒，於一
X12n0281_p0817c10║心中，獲得正受，故云受諸心行。若對念處，齊此猶
X12n0281_p0817c11║屬受念處觀也。○九、心作喜修特勝者，離初禪入
X12n0281_p0817c12║二禪時，常自照了。因是若發二禪內淨喜，則真喜
X12n0281_p0817c13║從觀慧而生，故名心作喜。若對念處，從此有三特
X12n0281_p0817c14║勝，並屬心念處觀也。○十、心作攝修特勝者，既因
X12n0281_p0817c15║觀慧得二禪一心支，即照了一心，因是倒想不起，
X12n0281_p0817c16║故云心作攝也。若對念處，猶屬心念處觀。○十一、
X12n0281_p0817c17║心作解脫，修特勝者，離二禪，入三禪，常有觀照。是
X12n0281_p0817c18║故若發三禪，即能照了，雖得妙樂，心不躭著，無累
X12n0281_p0817c19║自在，故云心作解脫。若對念處齊此，猶屬心念處
X12n0281_p0817c20║觀。○十二、觀無常修特勝者，離三禪入四禪時，常
X12n0281_p0817c21║修觀照。是故若發四禪不動定時，即自觀達定中
X12n0281_p0817c22║心識虗誑，念念生滅，故云觀無常也。若對念處，從
X12n0281_p0817c23║此有五特勝，皆屬法念處觀。○十三、觀出散修特
X12n0281_p0817c24║勝者，從四禪入虗空處時，加修觀智，內外照了。是
X12n0281_p0818a01║故若證空定之時，即知能離色界緣空之識，自在
X12n0281_p0818a02║逍散。而虗誑不實，心不愛著，故云觀出散。若對念
X12n0281_p0818a03║處，猶屬法念處觀。○十四、觀離欲修特勝者，離虗
X12n0281_p0818a04║空處定入識處時，常以觀慧內自推檢，欲離虗空
X12n0281_p0818a05║處離欲之心。是故發識處定，即能觀達識定虗誑
X12n0281_p0818a06║不實，心不愛著，故云觀離欲。若對念處，猶屬法念
X12n0281_p0818a07║處觀。○十五、觀滅修特勝者，離識處入無所有時，
X12n0281_p0818a08║以智照了所修之境、能修之心。是故若發無所有
X12n0281_p0818a09║處定，即自觀達無所有處虗誑不實，心不住著，故
X12n0281_p0818a10║云觀滅。若對念處，猶屬法念處觀。○十六、觀棄捨
X12n0281_p0818a11║修特勝者。離無所有，修非有想非無想定時，即自
X12n0281_p0818a12║以智觀察所修之法、能修之心。是故若發非想定
X12n0281_p0818a13║時，即觀照分明，知非想處兩捨之定，猶有細想四
X12n0281_p0818a14║眾和合，而有虗誑不實，非是涅槃安樂真法，則心
X12n0281_p0818a15║不愛著。特勝行者，若於地地修觀照了，則地地之
X12n0281_p0818a16║中，顛倒不起，心不染著。隨其因緣會處，即於是地
X12n0281_p0818a17║發真無漏，證三乘道。略辯特勝竟。言少則意難見。
X12n0281_p0818a18║讀者必須細心比類，令知地地之中，與根本禪四
X12n0281_p0818a19║空證定，一往雖同，而觀慧有別也。○三義闕四教
X12n0281_p0818a20║者，以證果言之，云得阿羅漢，又曰當得菩提。通教
X12n0281_p0818a21║體法明空，明矣。若體法即中，則受別圓來接，會歸
X12n0281_p0818a22║圓頓者。以息風言之，則為性風。以煩惱濁言之，則
X12n0281_p0818a23║為性火。以鼻識言之，則為性識。皆本如來藏妙真
X12n0281_p0818a24║如性，清淨本然，周徧法界者也。
X12n0281_p0818b01║○（四、滿慈觀舌識二：初、敘悟緣起。）富樓那彌多羅尼子即從座起，頂禮佛足，而白佛
X12n0281_p0818b02║言：我曠劫來，辯才無礙，宣說苦空，深達實相。如是乃
X12n0281_p0818b03║至恒沙如來祕密法門，我於眾中，微妙開示，得無所
X12n0281_p0818b04║畏。世尊知我有大辯才，以音聲輪，教我發揚。我於佛
X12n0281_p0818b05║前，助佛轉輪，因師子吼，成阿羅漢。世尊印我說法無
X12n0281_p0818b06║上。○（二、牒證結答）佛問圓通，我以法音降伏魔冤，銷滅諸漏，斯為
X12n0281_p0818b07║第一。
X12n0281_p0818b08║【觧】溫陵曰：說法第一，辯才無礙，因以降魔滅漏，皆
X12n0281_p0818b09║舌識力也。佛以身、口、意三輪應物，無滯音聲，即口
X12n0281_p0818b10║輪也。吳興曰：宣說下，指小乘法。如是下，示大乘義。
X12n0281_p0818b11║始阿含，終般若，故云乃至。增一稱滿慈子說法，最
X12n0281_p0818b12║為第一。大品中轉教諸菩薩摩訶般若，即其相也。
X12n0281_p0818b13║追敘得道，若權若實，如前辯之。
X12n0281_p0818b14║【疏】天台曰：四、釋舌識圓通。初、明境之通別。舌以分
X12n0281_p0818b15║別、滋味、語言、宣說為用，其境則通；今說法以入圓
X12n0281_p0818b16║通，其境則別。次、觀之盈縮。初宗佛旨，釋其所悟。我
X12n0281_p0818b17║曠劫來，辯才無礙，文殊所謂說法弄音文，開悟先
X12n0281_p0818b18║成者是也。餘如會解所說。論此法門，似難成立。以
X12n0281_p0818b19║辯才無礙，自是舌根法音；降伏魔冤，自是音聲，與
X12n0281_p0818b20║舌識何預？要知圓通法門，根、塵、識三，必連帶而起，
X12n0281_p0818b21║亦連帶而觀。如說法入道，本以大智慧為之先導，
X12n0281_p0818b22║不起識心，不著句味，而宣𫾻世、出世智，言有方分，
X12n0281_p0818b23║理無窮盡，此又五識、五意識同時具足。至於一根
X12n0281_p0818b24║返源，六根解脫，此則縛則俱縛，解則俱解，脫則俱
X12n0281_p0818c01║脫，道理之必然，讀者當得之言外可也。義關四教
X12n0281_p0818c02║者，宣說苦、空，深達實相，此屬阿含三藏教也；如是
X12n0281_p0818c03║乃至恒沙如來祕密法門，我於眾中微妙開示，得
X12n0281_p0818c04║無所畏，此屬方等助談四教也；以音聲輪教我發
X12n0281_p0818c05║揚，我於佛前助佛轉輪，此般若助談三教也。會歸
X12n0281_p0818c06║圓頓者，即說法之舌識，為性識之明知，妙德瑩然，
X12n0281_p0818c07║徧周法界也。
X12n0281_p0818c08║○（五、優波觀身識二：初、敘悟緣起。）優波離即從座起，頂禮佛足，而白佛言：我親隨佛
X12n0281_p0818c09║逾城出家，親觀如來六年勤苦，親見如來降伏諸魔，
X12n0281_p0818c10║制諸外道，解脫世間貪欲諸漏。承佛教戒，如是乃至
X12n0281_p0818c11║三千威儀，八萬微細性業、遮業，悉皆清淨，身心寂滅，
X12n0281_p0818c12║成阿羅漢。我是如來眾中綱紀，親印我心，持戒修身，
X12n0281_p0818c13║眾推無上。○（二、牒證結答）佛問圓通，我以執身，身得自在。次第執
X12n0281_p0818c14║心，心得通達。然後身心一切通利，斯為第一。
X12n0281_p0818c15║【觧】孤山曰：優波離，此云上首，以其持律為眾綱紀
X12n0281_p0818c16║故。或翻近執，以佛為太子時，彼為親近執事之臣
X12n0281_p0818c17║故。溫陵曰：言親隨、親觀，乃至承教，皆明身識欽承
X12n0281_p0818c18║也。行、住、坐、臥，律儀各二百五十，對三聚成三千。復
X12n0281_p0818c19║以三千配身、口七支，成二萬一千。復配四分煩惱，
X12n0281_p0818c20║成八萬四千。性業，即殺、盜、婬等根於性者。遮業，即
X12n0281_p0818c21║支末愆失，因過遮止者。律中得度，波離第一；僧中
X12n0281_p0818c22║得度，陳那最初。故今堂置陳那，壇置波離，各立本
X12n0281_p0818c23║也。吳興曰：圓師為次第執心者，由戒清淨，故發定
X12n0281_p0818c24║慧也。此恐未然。按下文云：先持聲聞四棄、八棄，執
X12n0281_p0819a01║身不動；後行菩薩清淨律儀，執心不起。是則執心，
X12n0281_p0819a02║非約定慧明矣。然以身心配于大小，此據麤細一
X12n0281_p0819a03║往分之。菩薩非不檢身，聲聞亦防意地。如諸萹聚，
X12n0281_p0819a04║制遠方便，豈非意地乎？今所敘者，正言其小，故執
X12n0281_p0819a05║身及心，從麤至細，以防身識之微也。身識既滅，真
X12n0281_p0819a06║智現前，斯所謂戒淨有智慧，便得第一道。
X12n0281_p0819a07║【疏】天台曰：五、釋身識圓通。初明境之通別。身識分
X12n0281_p0819a08║別，通而言之，順情之觸，違情之觸，非順非違，平平
X12n0281_p0819a09║之觸。今持戒執身，身得自在，去順觸而但依違觸，
X12n0281_p0819a10║競競業業，亦不落無記之觸，以為別境也。次明觀
X12n0281_p0819a11║之盈縮。初宗佛旨，釋其所悟。初敘依身識欽承如
X12n0281_p0819a12║來，次敘依身識奉持戒律。義釋如舊，可知。次略消
X12n0281_p0819a13║名相者，戒律雖多，不出五篇七聚。五篇者，一、夷，即
X12n0281_p0819a14║婬、殺、盜、妄四波羅夷，比丘四條，尼八條。二、殘，即十
X12n0281_p0819a15║三僧殘，比丘十三條，尼十七條。三、提，即三十尼薩
X12n0281_p0819a16║耆，九十波逸提，比丘百二十條，尼二百八條。四、尼，
X12n0281_p0819a17║即四提舍尼，比丘四條，尼八條。五、吉，即突吉羅，比
X12n0281_p0819a18║丘一百條，尼一百條。七聚者，一、棄，二、眾殘，三、醜惡，
X12n0281_p0819a19║四、墮，五、可呵，六、惡作，七、惡說。若大乘菩薩戒，則十
X12n0281_p0819a20║波羅夷，四十八輕垢罪也。義關四教者，我以執身，
X12n0281_p0819a21║身得自在，次第執心，心得通達，三藏可知。至於身
X12n0281_p0819a22║心一切通利，聞方等彈訶，漸漸心相體信，即比丘
X12n0281_p0819a23║之律儀，為菩薩之三聚，通別圓教可階矣。會歸圓
X12n0281_p0819a24║頓者，尋常六識，尚即如來藏性，豈持戒淨體，非圓
X12n0281_p0819b01║頓法門，妙德瑩然，徧周法界，圓滿十方，無有方所，
X12n0281_p0819b02║無作妙戒可思議乎？
X12n0281_p0819b03║○（六、目連觀意識二：初、敘悟緣起。）大目犍連即從座起，頂禮佛足，而白佛言：我初於
X12n0281_p0819b04║路乞食，逢遇優樓頻螺、伽耶那提、三迦葉波，宣說如
X12n0281_p0819b05║來因緣深義。我頓發心，得大通達。如來惠我袈裟著
X12n0281_p0819b06║身，鬚髮自落。我遊十方，得無罣礙，神通發明，推為無
X12n0281_p0819b07║上，成阿羅漢。寧惟世尊，十方如來歎我神力圓明清
X12n0281_p0819b08║淨，自在無畏。○（二、牒證結答）佛問圓通，我以旋湛。心光發宣，如澄
X12n0281_p0819b09║濁流。久成清瑩，斯為第一。
X12n0281_p0819b10║【觧】孤山曰：優樓頻螺，此云木瓜癃，胸前有癃，如木
X12n0281_p0819b11║瓜故。伽耶，山名，即象頭山也，亦云城，城近此山故。
X12n0281_p0819b12║那提，河名，一兄二弟故。身子云：逢迦葉波兄弟，即
X12n0281_p0819b13║其人也。溫陵曰：因緣深義，謂非世間和合麤相，乃
X12n0281_p0819b14║發明世出世法，故因之發心，得大通達，神通如意
X12n0281_p0819b15║也。旋湛者，旋意識而復妙湛，故久成清瑩，通力圓
X12n0281_p0819b16║明，清淨自在也。吳興曰：神名天心，通名慧性，而此
X12n0281_p0819b17║心性，即意識發明也。大乘發如來藏，小乘發根本
X12n0281_p0819b18║禪。六神通中，惟漏盡通是其內證，餘之五通，皆屬
X12n0281_p0819b19║外用。
X12n0281_p0819b20║【疏】天台曰：六、釋意識圓通。初、明境之通局。意識所
X12n0281_p0819b21║緣，通於三性，其他三昧，或各緣一性。如無行經：貪
X12n0281_p0819b22║欲即是道，嗔恚亦復然，如是三法中，具一切佛法。
X12n0281_p0819b23║此惟緣惡，如止觀中說。若法華誦經，觀音數息，皆
X12n0281_p0819b24║緣善性，如覺意三昧。則三性通緣。今此三昧云：我
X12n0281_p0819c01║以旋湛，心光發宣。亦覺意之流類也。二、明觀之盈
X12n0281_p0819c02║縮。初宗佛旨，釋其所悟。初敘路逢勝友，聞說因緣，
X12n0281_p0819c03║而頓得通達，則出家之緣，在三迦葉波。次敘後見
X12n0281_p0819c04║如來，惠我袈裟，而鬚髮自落，成阿羅漢，則得道之
X12n0281_p0819c05║緣，正在如來。近有講者，不信如來神力，使之鬚髮
X12n0281_p0819c06║自落，謂若如所云，則是恠物，抑何鄙哉！三、敘感得
X12n0281_p0819c07║神通，遊戲十方，而得無罣礙。此皆傍序，非正敘也。
X12n0281_p0819c08║末云：我以旋湛，心光發宣，如澄濁流，久成清瑩。方
X12n0281_p0819c09║正陳意識所入圓通。言旋湛者，正反其意識所緣
X12n0281_p0819c10║生住異滅生成法則，至不生滅圓湛之性，反妄歸
X12n0281_p0819c11║真之意也。旋湛既久，心之本有神通光明自然發
X12n0281_p0819c12║現，如澄濁流，久成清瑩，譬喻極是分明，所謂明相
X12n0281_p0819c13║精純，一切變現，不為煩惱，皆合涅槃清淨妙德是
X12n0281_p0819c14║也。應知此門雖與耳門三昧不同，亦具四種殊勝
X12n0281_p0819c15║功德：一是諸法之總，能具能造故；二是諸大乘經
X12n0281_p0819c16║所詮顯故；三是禪教諸祖所直指故；四是此經所
X12n0281_p0819c17║密示故。故文殊揀選偈但云：神通本宿因，何關法
X12n0281_p0819c18║分別？念緣非離物，云何獲圓通？一揀宿因，一揀作
X12n0281_p0819c19║意，未甞言旋湛之非，其意槩可見矣。義關四教者，
X12n0281_p0819c20║旋湛澄濁，證偏真理，通教明矣。若發宣中道，心光
X12n0281_p0819c21║分但，不但別圓，來接可知。會歸圓頓者，若於此經
X12n0281_p0819c22║悟明六處識心，離四句，絕百非，則性識明，知覺明，
X12n0281_p0819c23║真識妙覺湛然徧周法界也。
X12n0281_p0819c24║○（四、觀七大悟道七：初、烏芻瑟摩觀火大二：初、敘悟緣起二：初、遇佛聞教。）烏芻瑟摩於如來前，合掌頂禮佛之雙足，而白佛
X12n0281_p0820a01║言：我常先憶久遠劫前，性多貪欲。有佛出世，名曰空
X12n0281_p0820a02║王，說多婬人成猛火聚。○（二、依教修觀二：初、觀成獲悟。）教我徧觀百骸四支，諸冷
X12n0281_p0820a03║煖氣，神光內凝，化多婬心，成智慧火。○（二、重指釋成）從是諸佛皆
X12n0281_p0820a04║呼召我，名為火頭。我以火光三昧力故，成阿羅漢，心
X12n0281_p0820a05║發大願：諸佛成道，我為力士，親伏魔冤。○（二、牒證結答）佛問圓通，
X12n0281_p0820a06║我以諦觀。身心煖觸，無礙流通。諸漏既銷，生大寶𦦨。
X12n0281_p0820a07║登無上覺，斯為第一。
X12n0281_p0820a08║【觧】溫陵曰：烏芻瑟摩云：火頭，即火頭金剛也。多婬
X12n0281_p0820a09║之人，本由煖觸迫發，生為欲火，死為業火，業力增
X12n0281_p0820a10║熾，故成猛火聚也。吳興曰：徧觀四大，皆是觸塵之
X12n0281_p0820a11║境。百骸四支，地也。諸冷煖氣，即水火風也。三昧既
X12n0281_p0820a12║著，故曰神光內凝。以多欲人，火大偏盛，故變婬火
X12n0281_p0820a13║而成智火。成阿羅漢下，謂成小果，後發大願，將非
X12n0281_p0820a14║普現色身，以執金剛神，輔佛揚化者乎？
X12n0281_p0820a15║【疏】天台曰：第四，七大圓通中，初釋火大圓通。初明
X12n0281_p0820a16║境之通別。通而言之，有無情之火，有有情之火。今
X12n0281_p0820a17║別從身中四大有情之火，以觀圓通也。次明觀之
X12n0281_p0820a18║盈縮。初宗佛旨，釋其所悟。佛所說法，被機不同。被
X12n0281_p0820a19║小乘機，對性多貪欲者，令修不淨觀。今被大乘機，
X12n0281_p0820a20║令化多婬心，成智慧火。夫性火真空，性空真火，清
X12n0281_p0820a21║淨本然，周徧法界，隨眾生心，應所知量。始既不變，
X12n0281_p0820a22║以隨緣故，應為身中四大之火，亦復隨緣而不變。
X12n0281_p0820a23║若隨婬欲染緣，成猛火聚，即順貪欲性，逆智慧性，
X12n0281_p0820a24║應所知量也。若順智慧性，逆貪欲性，徧觀百骸四
X12n0281_p0820b01║肢諸冷煖氣，觀之既久，則神光內凝，化多婬心，成
X12n0281_p0820b02║智慧火。一逆一順，一昇一降，豈有他法哉？故無行
X12n0281_p0820b03║經云：貪欲即是道，嗔恚亦復然，如是三法中，具一
X12n0281_p0820b04║切佛法。佛法，正指隨緣不變之性。能體道者，方其
X12n0281_p0820b05║貪欲等性起時，不順其性，即逆用智慧，徧觀貪欲
X12n0281_p0820b06║之性，不變而隨緣，隨緣而不變，如烏芻瑟摩（云云），
X12n0281_p0820b07║則貪欲即是道者得矣。從是諸佛皆呼召我名為
X12n0281_p0820b08║火頭者，由性多貪欲，其火熾盛，多婬心人成猛火
X12n0281_p0820b09║聚者以此。今化多婬心成智慧火，故其𦦨性變為
X12n0281_p0820b10║火光。亦復以此論，七大皆人身所具。若一大現起
X12n0281_p0820b11║名事造，六大冥伏為理具。今從事造現起者言之，
X12n0281_p0820b12║名為火頭金剛也。
X12n0281_p0820b13║○（二、持地觀地大二：初、敘悟緣起二：初、遇佛受教二：初、歷值諸佛，具修福業。）持地菩薩即從座起，頂禮佛足，而白佛言：我念往
X12n0281_p0820b14║昔普光如來出現於世，我為比丘，常於一切要路津
X12n0281_p0820b15║口、田地險隘，有不如法妨損車馬，我皆平填，或作橋
X12n0281_p0820b16║梁，或負沙土，如是勤苦。經無量佛出現於世，或有眾
X12n0281_p0820b17║生於闤闠處要人擎物，我先為擎，至其所詣，放物即
X12n0281_p0820b18║行，不取其直。毗舍浮佛現在世時，世多饑荒，我為負
X12n0281_p0820b19║人，無問遠近，惟取一錢。或有牛車被於泥溺，我有神
X12n0281_p0820b20║力為其推輪，拔其苦惱。時國大王延佛設齋，我於爾
X12n0281_p0820b21║時平地待佛。○（二、別值毗舍，親承開示）毗舍如來摩頂，謂我當平心地，則世
X12n0281_p0820b22║界地一切皆平。○（二、因教獲悟二：初、正陳悟旨。）我即心開，見身微塵與造世界所
X12n0281_p0820b23║有微塵等無差別，微塵自性不相觸摩，乃至刀兵亦
X12n0281_p0820b24║無所觸。○（二、因悟敘獲證。）我於法性悟無生忍，成阿羅漢。迴心今入
X12n0281_p0820c01║菩薩位中，聞諸如來宣妙蓮華佛知見地，我先證明
X12n0281_p0820c02║而為上首。○（二、牒證結答）佛問圓通，我以諦觀身界二塵，等無差
X12n0281_p0820c03║別，本如來藏，虗妄發塵，塵銷智圓，成無上道，斯為第
X12n0281_p0820c04║一。
X12n0281_p0820c05║【觧】吳興曰：身界微塵，乃至刀兵者，以此皆是地大
X12n0281_p0820c06║所造之色，即因緣所生法也。微塵無差，空也。自性
X12n0281_p0820c07║不觸，中也。三諦具足，非如來藏乎？悟無生等，由分
X12n0281_p0820c08║證法身，而權取小果，故以無生忍簡之。初自度，後
X12n0281_p0820c09║化他，是謂迴心也。毗舍浮云：徧一切自在。
X12n0281_p0820c10║【疏】天台曰：二、釋地大圓通。初、明境之通別。別而言
X12n0281_p0820c11║之，有身中之地大，依報之地大。今此菩薩則內外
X12n0281_p0820c12║通觀，造世界微塵，依報也；身微塵，正報也。等無差
X12n0281_p0820c13║別，不相觸摩，圓融會歸如來藏性。二、明觀之盈縮。
X12n0281_p0820c14║初宗佛旨，釋其所悟。初陳利物之懷，次陳值佛之
X12n0281_p0820c15║緣。利物中，平填險隘為正，擎物推輪為傍。兼下，值
X12n0281_p0820c16║佛之緣，正言入道便宜也。蓋如來說法，多就宿習
X12n0281_p0820c17║便宜者而開導之，如金師之子教以數息，漂師之
X12n0281_p0820c18║子教以不淨，皆其事也。故毗舍如來就其數數填
X12n0281_p0820c19║地，于今平地，教以當平心地，則世界地一切皆平。
X12n0281_p0820c20║佛意謂平地利物與平地待佛，豈非自利利他之
X12n0281_p0820c21║美行？第世界無邊，眾生無量，徒以區區之神力，何
X12n0281_p0820c22║能弘博濟之道心？故令但務其本，弗求其末，維摩
X12n0281_p0820c23║所謂惟其心淨，則佛土淨是也。佛土苟淨，則攝受
X12n0281_p0820c24║一切眾生歸於妙土，尚何不平之有哉？須知此語
X12n0281_p0821a01║復有通別：通則心為諸法之總，心平則一切皆平；
X12n0281_p0821a02║別則正當此經性色真空。性空真色，清淨本然，周
X12n0281_p0821a03║徧法界者，為心地；隨眾生心，應所知量者，為一切。
X12n0281_p0821a04║不了隨緣不變，謂之心地不平；不了不變隨緣，謂
X12n0281_p0821a05║之一切不平。若能了此，即是心地平，世界地皆平。
X12n0281_p0821a06║惟其隨聞獲悟，稱性觀中，故即心開證入藏性。身
X12n0281_p0821a07║微塵，正報之地大也。造微塵，依報之地大也。此隨
X12n0281_p0821a08║眾生心，應所知量者也。等無差別，微塵自性，不相
X12n0281_p0821a09║觸摩等。此悟隨緣而不變，即性色而真空也。我於
X12n0281_p0821a10║法性，悟無生忍者，謂於地大之色法，得悟如來之
X12n0281_p0821a11║藏性也。論所敘法門，可謂至圓悟無生忍而止。證
X12n0281_p0821a12║阿羅漢者，正以身為比丘，當聲聞像，雖能利物，而
X12n0281_p0821a13║自了心多。故雖惑破無明，而但果成羅漢，亦聞常
X12n0281_p0821a14║取果之流也。先出三界自利竟，然後入界以利人，
X12n0281_p0821a15║故曰回心。今入菩薩位中，聞諸如來宣妙蓮華佛
X12n0281_p0821a16║知見地，我先證明而為上首者，文見普門品末。蓋
X12n0281_p0821a17║法華為一大事因緣，欲令眾生開示悟入佛之知
X12n0281_p0821a18║見，以證諸法實相。今持地所悟，當諸法實相之一，
X12n0281_p0821a19║法一即一切。自既證已，方知佛說不虗，故為法華
X12n0281_p0821a20║會眾，而作實相證明也。或執此語，判此經在法華
X12n0281_p0821a21║後者，不知楞嚴有前後分，前分有次，後分不次。後
X12n0281_p0821a22║雖不次，攝後歸前，方無餘論也。結文可知，餘科不
X12n0281_p0821a23║贅矣。
X12n0281_p0821a24║○（三、月光觀水大二：初、敘悟緣起二：初、值佛受教。）月光童子即從座起，頂禮佛足，而白佛言：我憶往
X12n0281_p0821b01║昔恒河沙劫，有佛出世，名為水天，教諸菩薩修習水
X12n0281_p0821b02║觀，入三摩地。○（二、依教修觀二：初、備陳修行二：初、止作意。）觀於身中，水性無奪。初從涕唾，如是
X12n0281_p0821b03║窮盡津液精血，大小便利，身中旋復，水性一同。見水
X12n0281_p0821b04║身中，與世界外浮幢王剎諸香水海，等無差別。○（二、敘偏證）我
X12n0281_p0821b05║於是時，初成此觀，但見其水，未得無身。○（二、因觀值緣三：初、入觀值緣。）當為比丘
X12n0281_p0821b06║室中安禪，我有弟子窺窻觀室，惟見清水徧在室中，
X12n0281_p0821b07║了無所見。童稚無知，取一瓦礫投於水內，激水作聲，
X12n0281_p0821b08║顧盻而去。○（二、出觀知病）我出定後，頓覺心痛，如舍利弗遭違害
X12n0281_p0821b09║鬼。我自思惟：今我已得阿羅漢道，久離病緣，云何今
X12n0281_p0821b10║日忽生心痛？將無退失？○（三、審緣獲安）爾時童子，捷來我前，說如
X12n0281_p0821b11║上事。我則告言：汝更見水，可即開門，入此水中，除去
X12n0281_p0821b12║瓦礫。童子奉教，後入定時，還復見水，瓦礫宛然，開門
X12n0281_p0821b13║除出。我後出定，身質如初，逢無量佛。如是至於山海
X12n0281_p0821b14║自在通王如來，方得亡身，與十方界諸香水海，性合
X12n0281_p0821b15║真空，無二無別。今於如來，得童真名，預菩薩會。○（二、牒證結答）佛
X12n0281_p0821b16║問圓通，我以水性一味流通，得無生忍，圓滿菩提，斯
X12n0281_p0821b17║為第一。
X12n0281_p0821b18║【觧】資中曰：準華嚴經，華藏海中，有大蓮華。其蓮華
X12n0281_p0821b19║中，有諸香水。一一香水海，為諸佛剎世界之種。華
X12n0281_p0821b20║藏世界，在香水中，故云浮幢王剎。華藏二十重，累
X12n0281_p0821b21║高如幢，最為高大，故稱王。今觀身水，與彼海同，故
X12n0281_p0821b22║曰浮幢王剎諸香水海也。初成此觀，但見其水者，
X12n0281_p0821b23║此定果色，隨心所變。如十徧處，入定則有，出定則
X12n0281_p0821b24║無。不同業果色，共業同感，不造世業，方得清淨。十
X12n0281_p0821c01║徧處者，青、黃、赤、白、地、水、火、風、空、識，此十一切處皆
X12n0281_p0821c02║有。如作青想，則一切處皆青也。吳興曰：得阿羅漢，
X12n0281_p0821c03║久離病緣等。按智論，明諸聖人皆有身苦，如舍利
X12n0281_p0821c04║弗風病，畢陵伽眼痛等。今言已得羅漢，久離病緣，
X12n0281_p0821c05║實難銷會。此蓋過去曾取小果，既無見思惑業之
X12n0281_p0821c06║事，是離分段病苦之緣，其時迴心却入三界，本無
X12n0281_p0821c07║實疾，所以疑之。然此菩薩所修三昧，與前持地觀
X12n0281_p0821c08║法大同，但由無明尚在，未得無功用道，是故出定
X12n0281_p0821c09║不知病緣。有作析法拙度解之者，誠不可也。方得
X12n0281_p0821c10║亡身等，初證法身，分亡變易之身。身中水性，與香
X12n0281_p0821c11║水海性，同合真如空藏之性。溫陵曰：月，太陰水精
X12n0281_p0821c12║也。昔師水天，修習水觀，水性圓明，故號月光。水性
X12n0281_p0821c13║無奪者，內之精血，外之剎海，水相雖異，而性不相
X12n0281_p0821c14║奪。我於是時至身質，如初敘作觀之緣也。舍利弗
X12n0281_p0821c15║於恒河岸入定，遭違害鬼所擊，而出定頭痛，亦未
X12n0281_p0821c16║得無身故也。漢州綿竹縣水觀和尚，迹同月光。佛
X12n0281_p0821c17║陀本傳云：師入火光定，其室如焚。亦此類也。違害，
X12n0281_p0821c18║當作為害。夜叉，鬼王之名，乃身子過去世之怨也。
X12n0281_p0821c19║【疏】天台曰：三、釋水大圓通。初明境之通別。別而言
X12n0281_p0821c20║之，有身中之水，依報之水。今此菩薩，乃內外通觀。
X12n0281_p0821c21║如觀於身中，水性無奪，正報之水也；浮幢王剎諸
X12n0281_p0821c22║香水海，依報之水也。等無差別，則內外性等。次明
X12n0281_p0821c23║觀之盈縮。初宗佛旨，釋其所悟。能師菩薩，名曰月
X12n0281_p0821c24║光；所師如來，名曰水天。所謂古今一道，果因一契
X12n0281_p0822a01║也。此與觀經觀水不同者三：一、依正異，彼觀依報，
X12n0281_p0822a02║此依正通觀；二、事理異，彼惟事相，此兼事理；三、方
X12n0281_p0822a03║便真實異，彼欲觀寶地，故先託大陂池水，觀之以
X12n0281_p0822a04║為方便。此觀水性無奪，顯性水真空。夫性水真空，
X12n0281_p0822a05║性空真水，清淨本然，周徧法界，一隨眾生心應所
X12n0281_p0822a06║知量以為依正，而情器斯分。故自相分言之，內焉
X12n0281_p0822a07║外焉，小焉大焉，赤焉白焉，香焉臭焉，穢焉淨焉，而
X12n0281_p0822a08║萬殊不同。今自性分觀之，先觀身中水性無奪，初
X12n0281_p0822a09║從㖒唾，如是窮盡津液精血，大小便利，身中旋復，
X12n0281_p0822a10║水性一同，此觀正報之性齊也。次見水身中與外
X12n0281_p0822a11║世界浮幢王剎諸香水海等無差別，此觀正報依
X12n0281_p0822a12║報之性齊也。但迷情既久，而依正難齊，故初成此
X12n0281_p0822a13║觀，但見其水，未得無身。若亡身者，水即身而身即
X12n0281_p0822a14║水。若水即身，謂之惟水可也；若身即水，謂之惟身
X12n0281_p0822a15║亦可也。惟身惟水，俱名法身。故得亡身之後，與十
X12n0281_p0822a16║方界諸香水海，性合真空，無二無別也。
X12n0281_p0822a17║○（四、琉璃光觀風大二：初、敘悟緣起二：初、遇佛受教。）琉璃光法王子即從座起，頂禮佛足，而白佛言：○
X12n0281_p0822a18║（二、依教修觀二：初、正脩觀巧。）我憶往昔經恒沙劫，有佛出世，名無量聲，開示菩薩
X12n0281_p0822a19║本覺妙明。覺此世界及眾生身，皆是妄緣風力所轉。
X12n0281_p0822a20║我於爾時，觀界安立，觀世動時，觀身動止，觀心動念，
X12n0281_p0822a21║諸動無二，等無差別。我時覺了此群動性，來無所從，
X12n0281_p0822a22║去無所至，十方微塵顛倒眾生同一虗妄。如是乃至
X12n0281_p0822a23║三千大千一世界內所有眾生，如一器中貯百蚊蚋，
X12n0281_p0822a24║啾啾亂鳴，於分寸中鼓發狂閙。○（二、觀成獲證）逢佛未幾，得無生
X12n0281_p0822b01║忍。爾時心開，乃見東方不動佛國，為法王子，事十方
X12n0281_p0822b02║佛。身心發光，洞徹無礙。○（二、牒證結答）佛問圓通，我以觀察風力
X12n0281_p0822b03║無依，悟菩提心，入三摩地，合十方佛傳一妙心，斯為
X12n0281_p0822b04║第一。
X12n0281_p0822b05║【觧】吳興曰：界為方位故安立，世為遷流故動時。時
X12n0281_p0822b06║即過、現、未也。孤山曰：逢佛未幾者，未多也。溫陵曰：
X12n0281_p0822b07║因風大圓悟，身心發光，洞徹無礙，號琉璃光。無量
X12n0281_p0822b08║聲佛，亦依風大開示菩薩，使知本覺無動。而身界
X12n0281_p0822b09║之動，皆風力所轉。琉璃光因是觀界、觀世、觀身、觀
X12n0281_p0822b10║心，遷流運止，悉惟風力。故曰：諸動無二。由是覺了
X12n0281_p0822b11║大千群動，皆即狂勞，猶百蚊蚋鼓於方寸耳。既了
X12n0281_p0822b12║狂勞，乃見不動佛也。東為群動之本，而佛號不動，
X12n0281_p0822b13║乃即動而靜者也。能即動而靜，故身心無礙也。傳
X12n0281_p0822b14║一妙心者，知風力無依，萬動皆妄，而獨證無動本
X12n0281_p0822b15║覺也。
X12n0281_p0822b16║【疏】天台曰：四、釋風大圓通。初明境之通別。別而言
X12n0281_p0822b17║之，有正報之風，依報之風。正報有身心之殊，依報
X12n0281_p0822b18║有界世之異。今通別俱觀，故曰觀界安立等。次明
X12n0281_p0822b19║觀之盈縮。初宗佛旨，釋其所悟。論無量聲如來開
X12n0281_p0822b20║示菩薩本覺妙明，宜直就常住真心不生不滅者
X12n0281_p0822b21║觀之。而云觀此世界及眾生身，皆是妄緣風力所
X12n0281_p0822b22║轉者，正示動中有不動者在。欲其觀動以顯不動
X12n0281_p0822b23║之性，故曰我於爾時觀界安立，觀世動時，觀身動
X12n0281_p0822b24║止，觀心動念，諸動無二，等無差別。蓋界之安立，為
X12n0281_p0822c01║風輪之所執持，其動則大；三世遷流，其動則小。身
X12n0281_p0822c02║動止，心動念，小之又小，大小雖不同，均一動也。我
X12n0281_p0822c03║時了覺此群動性，來無所從，去無所至者，肇公所
X12n0281_p0822c04║謂旋嵐偃嶽而常靜，江河競注而不流，野馬飄鼓
X12n0281_p0822c05║而不動，日月歷天而不周，不過十方微塵顛倒眾
X12n0281_p0822c06║生，同一虗妄而已。故又以法喻明之。如是乃至三
X12n0281_p0822c07║千大千一世界內所有眾生，如一器中貯百蚊蚋，
X12n0281_p0822c08║啾啾亂鳴，於分寸中鼓發狂閙。此以分寸之小器，
X12n0281_p0822c09║喻世界之大千；無量之眾生，喻一百之蚊蚋；以啾
X12n0281_p0822c10║啾亂鳴、鼓發狂閙，喻世界身心之群動。然而蚊蚋
X12n0281_p0822c11║雖動，而器空不動，以類眾生之妄緣雖動，而吾本
X12n0281_p0822c12║覺之性不動。非直不動者之無動，而動者元非動，
X12n0281_p0822c13║所謂觀方知彼去，去者不至方，故得逢佛。未幾，悟
X12n0281_p0822c14║無生忍，言爾時心開，乃見東方不動佛國，為法王
X12n0281_p0822c15║子，事十方佛者。夫東方為群動之首，佛國號為不
X12n0281_p0822c16║動，豈非正顯動中有不動者存乎？身心發光，洞徹
X12n0281_p0822c17║無礙，此正言得名之所自。因觀世界身心，同一虗
X12n0281_p0822c18║妄，了無所有；同一本覺，寂而常照，如淨琉璃也。末
X12n0281_p0822c19║云合十方佛傳一妙心者，十方諸佛孰有不以本
X12n0281_p0822c20║覺妙明而傳心乎？又孰有不即動而顯寂乎？而下
X12n0281_p0822c21║文殊則揀之云：若以風性觀，動寂非無對，對非無
X12n0281_p0822c22║上覺，云何獲圓通？然而獨不曰：音聲性動靜，聞中
X12n0281_p0822c23║為有無，無聲號無聞，非實聞無性。聲無亦無滅，聲
X12n0281_p0822c24║有亦非生，生滅二圓離，此則常真實。可以借妙德
X12n0281_p0823a01║之言，為琉璃光法王子而解嘲也。
X12n0281_p0823a02║○（五、虗空藏觀空大二：初、敘悟緣起三：初、同佛所得。）虗空藏菩薩即從座起，頂禮佛足而白佛言：我與
X12n0281_p0823a03║如來定光佛所得無邊身。○（二、備顯神用）爾時手執四大寶珠，照
X12n0281_p0823a04║明十方微塵佛剎，化成虗空。又於自心現大圓鏡，內
X12n0281_p0823a05║放十種微妙寶光，流灌十方盡虗空際諸幢王剎，來
X12n0281_p0823a06║入鏡內，涉入我身。身同虗空，不相妨礙。身能善入微
X12n0281_p0823a07║塵國土，廣行佛事，得大隨順。○（三、由觀獲證）此大神力，由我諦觀
X12n0281_p0823a08║四大無依，妄想生滅，虗空無二，佛國本同，於同發明
X12n0281_p0823a09║得無生忍。○（二、牒證結答）佛問圓通，我以觀察虗空無邊，入三摩
X12n0281_p0823a10║地，妙力圓明，斯為第一。
X12n0281_p0823a11║【觧】吳興曰：因觀四大色質，既得無邊法身，為顯此
X12n0281_p0823a12║身徧融一切，故執寶珠照十方等而表示之。既以
X12n0281_p0823a13║珠表色，復以鏡表心，色從心造，全體是心，故放寶
X12n0281_p0823a14║光灌十方等。華嚴云：清淨妙法身，湛然應一切。身
X12n0281_p0823a15║同虗空，法也；身入塵國，應也。說三乘法為佛事，稱
X12n0281_p0823a16║四悉機為隨順。
X12n0281_p0823a17║【疏】天台曰：五、釋空大入圓通。初明境之通別。別則
X12n0281_p0823a18║惟觀虗空以顯藏性，今通觀四大以顯空如來藏，
X12n0281_p0823a19║亦即情與無情而通觀也。次明觀之盈縮。初宗佛
X12n0281_p0823a20║旨，釋其所悟。我與如來定光佛所得無邊身者，謂
X12n0281_p0823a21║同釋迦初證法身也。爾時手執四大寶珠等者，寶
X12n0281_p0823a22║珠必摩尼，以示具寶無邊，出生不盡也。正以法身
X12n0281_p0823a23║名毗盧遮那，遍一切處，一切諸法無非佛法，一切
X12n0281_p0823a24║法即四大十法界諸法。證此佛法，則一一法莫不
X12n0281_p0823b01║稱性，如虗空之無邊，故號為虗空藏菩薩焉。故證
X12n0281_p0823b02║此身後，手執四大寶珠，照明十方微塵佛剎，化成
X12n0281_p0823b03║虗空，以表顯四大與空，一一稱性而周徧也。此以
X12n0281_p0823b04║四大寶珠，表能觀四大之智；十方微塵佛剎，表所
X12n0281_p0823b05║觀四大之境。化成虗空者，乃以智融境，攝事成理，
X12n0281_p0823b06║所謂性色真空，性空真色，清淨本然，周徧法界等
X12n0281_p0823b07║是也。又於自心現大圓鏡，內放十種微妙寶光，流
X12n0281_p0823b08║灌十方，盡虗空際，諸幢王剎來入鏡內，涉入我身，
X12n0281_p0823b09║身同虗空，不相妨礙。此表一心具足十界，依正一
X12n0281_p0823b10║如，生佛不二，如帝網之千珠，彼彼互融，法法周徧
X12n0281_p0823b11║也。已上敘所證之體，即無邊身也。次現神力，敘體
X12n0281_p0823b12║中所具之相。身能善入微塵國土，廣行佛事，得大
X12n0281_p0823b13║隨順，敘從體以起乎用。惟其如此，故結顯云：此大
X12n0281_p0823b14║神力，由我諦觀（云云）。其所表示，亦可謂詳盡矣。前
X12n0281_p0823b15║四菩薩，乃於四大各證其一，今則連前會通，一即
X12n0281_p0823b16║一切，與三卷圓會之理同，觀門超勝，又可知也。
X12n0281_p0823b17║○（六、彌勒觀識大二：初、敘悟緣起。）彌勒菩薩即從座起，頂禮佛足，而白佛言：我憶往
X12n0281_p0823b18║昔經微塵劫，有佛出世，名日月燈明。我從彼佛而得
X12n0281_p0823b19║出家，心重世名，好遊族姓。爾時世尊教我修習惟心
X12n0281_p0823b20║識定，入三摩地。○（二、依教修觀二：初、久修離過。）歷劫以來，以此三昧，事恒沙佛，求
X12n0281_p0823b21║世名心，歇滅無有。○（二、觀成得道二：初、證唯心。）至然燈佛出現於世，我乃得成
X12n0281_p0823b22║無上妙圓識心三昧。乃至盡空如來國土，淨穢有無，
X12n0281_p0823b23║皆是我心變化所現。○（二、現諸佛）世尊！我了如是惟心識故，識
X12n0281_p0823b24║性流出無量如來，今得授記，次補佛處。○（二、牒證結答）佛問圓通，
X12n0281_p0823c01║我以諦觀十方惟識，識心圓明，入圓成實，遠離依他
X12n0281_p0823c02║及徧計執，得無生忍，斯為第一。
X12n0281_p0823c03║【觧】溫陵曰：彌勒，正云梅怛利曳那，此翻慈氏。為慈
X12n0281_p0823c04║隆即世，悲臻後劫，愍物迷識，故示迹發明也。真際
X12n0281_p0823c05║曰：以不達徧計本空，依他幻有，故躭世名，好遊族
X12n0281_p0823c06║姓。惟心識定者，惟遮境有，識簡心空，惟有自心，心
X12n0281_p0823c07║外無法也。吳興曰：盡空者，謂盡虗空界所有佛國
X12n0281_p0823c08║等，惟心所現也。若以四土言之，心即寂光，變化即
X12n0281_p0823c09║實報，方便同居也。淨穢但是三土之相，互有起滅，
X12n0281_p0823c10║故云有無。流出如來者，從法身識性，流出報應佛
X12n0281_p0823c11║身也。孤山曰：求世名心，歇滅無有者，相似位也。得
X12n0281_p0823c12║成無上妙圓識心三昧者，分真位也。資中曰：圓成
X12n0281_p0823c13║實等者，三性也。一、徧計所執性，橫執眾生、壽者、我
X12n0281_p0823c14║及我所，乃至情非情異，有實體性，故周徧計度也。
X12n0281_p0823c15║二、依他起性，計有因緣，世間和合，建立名相，執此
X12n0281_p0823c16║假相，定從種生。雖無我執，自然種性，假色心等為
X12n0281_p0823c17║種，生五蘊等法也。三、圓成實性，即無漏之體，及真
X12n0281_p0823c18║如法界也。圓成如麻，依他如繩，徧計如蛇。今入圓
X12n0281_p0823c19║成，即證真如理也。
X12n0281_p0823c20║【疏】天台曰：六、釋識大入圓通。初明境之通別。通而
X12n0281_p0823c21║言之，六識、七識、八識、九識，皆可為境。今別觀九識
X12n0281_p0823c22║為境，故曰我以諦觀，十方惟識，識心圓明，入圓成
X12n0281_p0823c23║實。次明觀之盈縮。初宗佛旨，釋其所悟。言從佛出
X12n0281_p0823c24║家，心重世名，好遊族姓者，此通二解：一、約事相。如
X12n0281_p0824a01║今之身雖出家，心不染道，惟朱門是遊，此可與區
X12n0281_p0824a02║區庸俗僧比。若菩薩既曰經微塵劫，值燈明佛，應
X12n0281_p0824a03║準下文三性而說。心重世名，即徧計執性；好遊族
X12n0281_p0824a04║姓，即依他起性。如三界生死依正等法，皆依他無
X12n0281_p0824a05║明而起，十八界等，各有種族，是為族姓。於此性中，
X12n0281_p0824a06║而緣塵分別，計有我、人、眾生、壽者、六十知見，是為
X12n0281_p0824a07║徧計執性。皆由不了依他幻有，徧計本空，故心重
X12n0281_p0824a08║世名，遍遊族姓也。今佛教我修習惟心識定，正對
X12n0281_p0824a09║治之良方，蓋令了達一切諸法，悉惟心識所造，乃
X12n0281_p0824a10║應病之法藥真際，所謂惟遮境有，識簡心空，惟有
X12n0281_p0824a11║自心，心外無法。歷劫以來，以此三昧等者，長水云：
X12n0281_p0824a12║初修此觀，已得對治，知世名利有無厚薄，皆我惟
X12n0281_p0824a13║識所變，不從他來，由此馳求，頓爾皆息。至然燈佛
X12n0281_p0824a14║等者，長水云：此觀初成，位當解行，今得三昧，已入
X12n0281_p0824a15║初地，名真見道。謂以一實根本無分別智，與法界
X12n0281_p0824a16║冥合，能所一如，無有二相。故惟識頌云：若時於所
X12n0281_p0824a17║緣，智都無所得，爾時住惟識，離二取相故。當爾之
X12n0281_p0824a18║時，方名親證。乃至盡空如來國土，淨穢有無，皆是
X12n0281_p0824a19║我心變化所現者，此言識性變造如來四土之依
X12n0281_p0824a20║報也。我了如是，惟心識故，識性流出無量如來者，
X12n0281_p0824a21║此言識性變造如來三身之正報也。豈惟如來依
X12n0281_p0824a22║正悉從變造，即九界依正莫不皆然。舉勝影劣，故
X12n0281_p0824a23║偏言之。然此只須消歸自己，不必以他佛他土為
X12n0281_p0824a24║言。圓成實等三性資中，以麻繩蛇喻之。余謂不若
X12n0281_p0824b01║二卷識陰文中，千里盛空，遠餉他國，其喻最親，略
X12n0281_p0824b02║釋在二卷之末，須者往檢。二、略消名相者，此菩薩
X12n0281_p0824b03║所觀法門，為一經之梗槩，十軸之權衡，名相不知，
X12n0281_p0824b04║造修無路。蓋此經具四識之名，備四識之義。如六
X12n0281_p0824b05║識名義，該載前之三卷；七識則名載第八，如曰存
X12n0281_p0824b06║於末那，半分微細；八識則首卷識精，五卷陀那微
X12n0281_p0824b07║細識；九識則四卷果位，七種名目菴摩羅識。豈非
X12n0281_p0824b08║籠罩全經，包含始末乎？故應略抄名相，以備義持
X12n0281_p0824b09║之所需。但法相繁長，慮乖正意，別錄卷末，以被初
X12n0281_p0824b10║機。三、約教者，論惟識法門，藏、通二教了無如此義
X12n0281_p0824b11║趣，以其雖曰心造諸法，但是搆造而已。今經既曰
X12n0281_p0824b12║皆是我心變化所現，顯是當體改轉為義，但論具
X12n0281_p0824b13║不具，以分別圓故。天台有別理隨緣之說，正以此
X12n0281_p0824b14║義不易甄明故也。今此前文曾曰：性識明，知覺明。
X12n0281_p0824b15║真識妙覺湛然，徧周法界，含吐十方，寧有方所？循
X12n0281_p0824b16║業發現，乃不變隨緣，隨緣不變之旨，惟應以圓頓
X12n0281_p0824b17║教而攝屬之也。四、會歸圓頓者，既屬圓教，何煩會
X12n0281_p0824b18║歸？但性相分岐，人情角立，玄悟者即相以觀性，知
X12n0281_p0824b19║水性元不異波；束教者執相以礙性，云波相還殊
X12n0281_p0824b20║水性。如今經之談相，滿目皆惟識之宗；詮外之言
X12n0281_p0824b21║宗，觸處皆真如之觀。如曰識精元明，陀那細識，豈
X12n0281_p0824b22║非為相宗之斷案，惟識之表詮乎？至於究極根門，
X12n0281_p0824b23║惟觀妙性，即彼藏識，直詣元明，亦如此文而言識
X12n0281_p0824b24║性流出無量如來，是則性相二門不分而分，分而
X12n0281_p0824c01║不分，不妨文殊、彌勒各以妙辯而分庭，同一鼻孔
X12n0281_p0824c02║而出氣。或者問曰：若二十五境皆屬惟識，諸大菩
X12n0281_p0824c03║薩皆觀識性，而文殊菩薩下文揀選，何不直尊彌
X12n0281_p0824c04║勒耶？答曰：子可謂善乎其問，然亦難言之也。正以
X12n0281_p0824c05║此義深關性具，理致難精，得意忘言，庶臻閫奧。蓋
X12n0281_p0824c06║性者，本也；相者，末也。性本宜一而反多，天台所明
X12n0281_p0824c07║性具三千，此經所明三科七大，一一莫不清淨本
X12n0281_p0824c08║然，周徧法界是也。相末宜多而反一，相宗所謂三
X12n0281_p0824c09║界惟心，一切惟識是也。今經楞嚴究竟了義，性相
X12n0281_p0824c10║兼舉，本末備陳，欲令人知無始從本而逐末，故今
X12n0281_p0824c11║循末以反本。如七大一一皆曰性色真空，性空真
X12n0281_p0824c12║色，清淨本然，周徧法界，隨眾生心，應所知量。夫性
X12n0281_p0824c13║以不變為義，故一一皆不改當體，即此色空而周
X12n0281_p0824c14║徧法界；相以差別為義，故一一皆不妨隨緣而建
X12n0281_p0824c15║立諸法，即此色空而循業發現。是則清淨本然，正
X12n0281_p0824c16║性具之功勳；隨心應量，正惟識之能事。故了十界
X12n0281_p0824c17║七大隨緣之事，莫非惟識之所變造，謂之俱宗惟
X12n0281_p0824c18║識可也；一一而直觀法性，莫非不變之體，謂之俱
X12n0281_p0824c19║宗法性可也。今正明循末以返本，即相而觀性，故
X12n0281_p0824c20║獨推觀音以為宗極也。
X12n0281_p0824c21║○（七、勢至觀根大二：初、敘悟緣起二：初、遇佛授教二：初、標指。）大勢至法王子，與其同倫五十二菩薩，即從座起，
X12n0281_p0824c22║頂禮佛足，而白佛言：我憶往昔恒河沙劫，有佛出世，
X12n0281_p0824c23║名無量光。十二如來，相繼一劫。其最後佛，名超日月
X12n0281_p0824c24║光。彼佛教我念佛三昧。○（二、敘教二：初、喻顯二：初、喻不念之失。）譬如有人，一專為憶，一人
X12n0281_p0825a01║專忘。如是二人，若逢不逢，或見非見。○（二喻念佛之得）二人相憶，二
X12n0281_p0825a02║憶念深。如是乃至從生至生，同於形影，不相乖異。○
X12n0281_p0825a03║（二、說合二：初、合不念。）十方如來，憐念眾生，如母憶子。若子逃逝，雖憶何為？
X12n0281_p0825a04║○（二、合念佛二：初、提喻帖合。）子若憶母，如母憶時，母子歷生不相違遠。若眾生
X12n0281_p0825a05║心憶佛念佛，現前當來必定見佛，去佛不遠，不假方
X12n0281_p0825a06║便，自得心開。○（二、寄喻重顯）如染香人，身有香氣，此則名曰香光
X12n0281_p0825a07║莊嚴。○（二、修習獲證）我本因地，以念佛心，入無生忍。今於此界，攝
X12n0281_p0825a08║念佛人，歸於淨土。○（二、牒證結答）佛問圓通，我無選擇，都攝六根，
X12n0281_p0825a09║淨念相繼，得三摩地，斯為第一。
X12n0281_p0825a10║【觧】溫陵曰：觀經云：以智慧光，普照一切，令離三途，
X12n0281_p0825a11║得無上力，名大勢至。又云：夫念佛者，不得一彈指
X12n0281_p0825a12║頃，念世五欲，是謂繫念。譬如有人下，示必須繫念，
X12n0281_p0825a13║然後相應。不專念佛，則雖逢不逢，雖見不見。染香
X12n0281_p0825a14║則襲香，念佛則見佛。故以念佛如熏，名香光莊嚴
X12n0281_p0825a15║也。吳興曰：母憶子，如人專憶；子逃逝，如人專忘。問：
X12n0281_p0825a16║前云逢不逢等，此何但云雖憶何為？答：縱得逢見，
X12n0281_p0825a17║不蒙法利，與逃逝無異。舍衛九憶家，不其然乎？入
X12n0281_p0825a18║無生忍者，以證驗修，則念佛之心，不可單約事相
X12n0281_p0825a19║而解。念存三觀，佛具三身，心破三惑，無生忍位，方
X12n0281_p0825a20║可入焉。資中引觀經是心是佛等釋之，斯亦大要
X12n0281_p0825a21║也。淨土者，別指極樂及寂光也。都攝六根者，念屬
X12n0281_p0825a22║意根，意根若淨，諸根自攝，故無選擇也。
X12n0281_p0825a23║【疏】天台曰：七、釋根大入圓通。初明境之通別。別而
X12n0281_p0825a24║言之，惟在意根，經云念佛三昧故也。通則徧觀六
X12n0281_p0825b01║根，經云我無選擇，都攝六根故也。蓋此法門，以別
X12n0281_p0825b02║攝通，會別歸通，故謂之念佛三昧。次明觀之盈縮。
X12n0281_p0825b03║初宗佛旨，釋其所悟。所秉之佛，光光相傳，其有十
X12n0281_p0825b04║二：初名無量光，二名無邊光，三名無礙光，四名無
X12n0281_p0825b05║對光，五名大𦦨光，六名清淨光，七名歡喜光，八名
X12n0281_p0825b06║智慧光，九名不斷光，十名難思光，十一名無稱光，
X12n0281_p0825b07║十二名超日月光。故曰：十二如來，相繼一劫。彼佛
X12n0281_p0825b08║教我念佛三昧者，明秉教之始，立行之名。念者，能
X12n0281_p0825b09║觀之觀；佛者，所觀之境；三昧，則因念佛力，不受諸
X12n0281_p0825b10║受而得乎正受者也。正受之名，義通因果，未暇論
X12n0281_p0825b11║果，今且明因。如初心念佛之人，以心緣佛，以佛繫
X12n0281_p0825b12║心，心心相續，無有間斷。當爾之時，內心不起，外境
X12n0281_p0825b13║無侵，旋元自歸，返流全一，正不受諸受而得乎正
X12n0281_p0825b14║受，久久不退，因必成果。如來無量三昧因地，鮮不
X12n0281_p0825b15║由斯，故稱念佛三昧也。但念佛之名，其法最通，以
X12n0281_p0825b16║四種三昧通稱念佛，故今此三昧正同觀經，乃託
X12n0281_p0825b17║他佛而為所緣。經敘昔秉，雖不云專託彌陀，而菩
X12n0281_p0825b18║薩既今輔弼清泰，則意亦軌今行人一志西方也。
X12n0281_p0825b19║下去兩重譬喻，明必須念佛所以。初、相憶喻；二、染
X12n0281_p0825b20║香喻。初喻為二：初、立喻；二、合法。初中，譬如有人：一、
X12n0281_p0825b21║專為憶喻。諸佛發僧那於始心，終大悲於赴難，無
X12n0281_p0825b22║時不憶念眾生，以何因緣，令得度脫，免三界苦也。
X12n0281_p0825b23║一人專忘，喻眾生背父逃逝，惟貪麤弊五塵，甘心
X12n0281_p0825b24║竛竮六道也。如是二人，若逢不逢，或見非見者，如
X12n0281_p0825c01║諸佛如來，諸大菩薩，無時無處，不應現色身而行
X12n0281_p0825c02║度脫，隨法身徧處，而應色亦徧。故華嚴云：佛身充
X12n0281_p0825c03║滿於法界，普現一切羣生前，隨緣赴感靡不周，而
X12n0281_p0825c04║恒處此菩提座。柰眾生機疎，無感佛緣，故若逢而
X12n0281_p0825c05║不逢，或見而非見，此喻眾生不念之失也。次喻念
X12n0281_p0825c06║佛之得，故曰二人相憶，二憶念深。二人相憶，喻佛
X12n0281_p0825c07║既念眾生，眾生亦念佛。然佛之念眾生，既無時無
X12n0281_p0825c08║處而不念，則其念也深，而眾生之念佛，亦無時無
X12n0281_p0825c09║處而不念，方謂之二憶念深。能如是念，則生生常
X12n0281_p0825c10║見佛，土土覲如來，故曰如是。乃至從生至生，同於
X12n0281_p0825c11║形影，不相乖異。蓋佛念生之形既端，而眾生念佛
X12n0281_p0825c12║之影必直，所謂容貌如佛，心相亦同，形影相隨，豈
X12n0281_p0825c13║能乖異耶？次合法中，先合佛念眾生意，言前譬如
X12n0281_p0825c14║有人一專為憶者，即十方如來憐念眾生也。言如
X12n0281_p0825c15║母憶子等者，前二人相憶，其喻也泛，故復舉親喻
X12n0281_p0825c16║而帖合之，謂二人相憶，要如母子之相憶也。獨言
X12n0281_p0825c17║母而不言父者，父道嚴，其憶也疎，母道慈，其憶也
X12n0281_p0825c18║親。若子逃逝，雖憶何為者，帖合一人專忘也。雖憶
X12n0281_p0825c19║何為，正帖合若逢不逢，或見非見也。上皆帖合不
X12n0281_p0825c20║念之失。次帖合念佛之得，故曰子若憶母。次教以
X12n0281_p0825c21║憶母之方，要當如母憶時。蓋母之憶子，或兀坐而
X12n0281_p0825c22║恒思，或倚門而長望，或廢𥨊而忘餐，或停梭而罷
X12n0281_p0825c23║績，則無時非憶子之時，無處非念兒之處，其憶念
X12n0281_p0825c24║也至深。夫人子之在他鄉而念親也，雖云極孝，然
X12n0281_p0826a01║而或為良朋之所眷，或為美婦之所覊，或為榮祿
X12n0281_p0826a02║牽纏，或為貨財縈絆，終非似母憶念之深。孝子尚
X12n0281_p0826a03║然，矧不孝乎？故菩薩教人以念佛真切工夫，而曰
X12n0281_p0826a04║如母憶時，應如古德云：夫念佛者，不得一彈指頃
X12n0281_p0826a05║念世五欲，是謂繫念。此語得之矣。然猶事也。若夫
X12n0281_p0826a06║理者，直須契常住真心，三際十方此等時處，無非
X12n0281_p0826a07║當人一念念佛之心，方得名為如母憶時，方得母
X12n0281_p0826a08║子歷生不相違遠也。若眾生心下，次合眾生念佛
X12n0281_p0826a09║之得，現前當來必定見佛，去佛不遠，正合母子歷
X12n0281_p0826a10║生不相違遠。言不遠者，正謂念佛眾生雖未成佛，
X12n0281_p0826a11║不久定當成之，與佛相去者不遠也。而云不假方
X12n0281_p0826a12║便自得心開者，二十四門中雖大小偏圓不同，要
X12n0281_p0826a13║知悉假方便，如下耳根可謂至玄，亦須初於聞中
X12n0281_p0826a14║入流亡所，況云聞非自然生，因聲有名字，又曰此
X12n0281_p0826a15║方真教體，清淨在音聞，非方便乎？若此念佛法門，
X12n0281_p0826a16║舉念即緣佛境，事理圓融能所絕待，故下云我本
X12n0281_p0826a17║因地以念佛心入無生忍。苟非如此，焉今即契無
X12n0281_p0826a18║生？不假方便，信不誣也。二、染香喻。再喻眾生必須
X12n0281_p0826a19║念佛者，如染香人身有香氣故也。人身本不香，因
X12n0281_p0826a20║染香而頓有香氣，喻眾生本非佛，因念佛而頓有
X12n0281_p0826a21║佛香。蓋佛因念顯、念因佛熏，如鏡交光重重互入，
X12n0281_p0826a22║念佛功德有如此之勝，聞者可不信諸？而言香光
X12n0281_p0826a23║莊嚴者，光亦氣也，變其詞爾。謂以諸佛法身之香
X12n0281_p0826a24║氣，而莊嚴乎眾生之色身也。若就法為言，則佛以
X12n0281_p0826b01║相好光明云為之香，眾生念佛，即以佛光而為莊
X12n0281_p0826b02║嚴。我本因地，以念佛心，入無生忍。此結成自行，因
X12n0281_p0826b03║果相符。今於此界，攝念佛人，歸於淨土。謂果後利
X12n0281_p0826b04║物，既以此而自利，即以此而教人，亦以此力而攝
X12n0281_p0826b05║生焉。我無選擇，都攝六根。正結答所從法門。雲間
X12n0281_p0826b06║師云：念屬意根，正論修處，亦旁攝諸根，根根念佛
X12n0281_p0826b07║也。意根若淨，諸根皆攝，故無選擇。如念佛時，眼不
X12n0281_p0826b08║觀色，眼念佛矣；乃至身不著觸，身念佛矣。日用之
X12n0281_p0826b09║間，惟彌陀是念，惟淨土是求，無有間斷，即淨念相
X12n0281_p0826b10║繼也。如是法門，超勝餘門，故曰入三摩地，斯為第
X12n0281_p0826b11║一。二、略消名相者。念佛法門，大要有二：一、稱名，二、
X12n0281_p0826b12║觀想。稱名出大、小二彌陀經及以觀經。二經皆云：
X12n0281_p0826b13║臨終稱名，經十念頃，即得往生。小本彌陀經，則令
X12n0281_p0826b14║求生淨土者，執持名號，若一日，若二日，乃至若七
X12n0281_p0826b15║日，一心不亂。其人臨命終時，阿彌陀佛與諸聖眾
X12n0281_p0826b16║現在其前，即得往生極樂國土。一心不亂有二義：
X12n0281_p0826b17║一者、事一心。口中執持名號，以心繫緣佛聲，心心
X12n0281_p0826b18║相續，念念不忘，深信淨土，志趣西方，無有剎那間
X12n0281_p0826b19║斷，名、事一心。二者、理一心。了達佛非心外之佛，心
X12n0281_p0826b20║非佛外之心，離能所，絕待對，不以有心念，不以無
X12n0281_p0826b21║心念，不以亦有亦無心念，不以非有非無心念。能
X12n0281_p0826b22║如是念，則終日念即終日無念，雖無念而不妨乎
X12n0281_p0826b23║常念，名理一心。二、觀想，出般舟三昧經及觀無量
X12n0281_p0826b24║壽佛經。今且約觀經明之。此經佛為韋提希夫人
X12n0281_p0826c01║說，具十六境：先觀依報六境：初、日觀，二、水觀，三、地
X12n0281_p0826c02║觀，四、樹觀，五、池觀，六、總觀。二、觀正報七境：初、華座
X12n0281_p0826c03║觀，二、像觀，三、佛身觀，四、觀音觀，五、勢至觀，六、普觀，
X12n0281_p0826c04║七、雜觀。後觀三輩往生：一、上品生觀，二、中品生觀，
X12n0281_p0826c05║三、下品生觀。具如疏釋。今略明佛觀，亦有二義：一
X12n0281_p0826c06║者、事觀。初心但觀劣，應丈六八尺三十二相之像；
X12n0281_p0826c07║深位備觀勝，應高（六十萬億）那由他恒河沙由旬；白毫
X12n0281_p0826c08║宛轉如五須彌山，紺目澄清如四大海水；身有八
X12n0281_p0826c09║萬四千相，相有八萬四千好，好有八萬四千光明；
X12n0281_p0826c10║繫緣在心，念念不忘。經云：但當憶想，令心眼見。是
X12n0281_p0826c11║為事一心。二、理一心者，經云：見此事已，次當想佛。
X12n0281_p0826c12║所以者何？諸佛如來是法界身，入一切眾生心想
X12n0281_p0826c13║中。是故汝等心想佛時，是心即是三十二相、八十
X12n0281_p0826c14║隨形好，是心作佛，是心是佛，諸佛正徧知海從心
X12n0281_p0826c15║想生。此文明觀，義極圓融。大師疏釋初八句，有二：
X12n0281_p0826c16║初、約感、應道交釋，乃圓頓行人以三觀淨心為能
X12n0281_p0826c17║念、能感，彌陀如來以法、報二身為能應、能入。感、應
X12n0281_p0826c18║道交，名為法身入心想中。二、約解入相應釋，斯乃
X12n0281_p0826c19║始覺解於本覺，是故本覺入於始覺。始、本一合，始、
X12n0281_p0826c20║本俱忘，名為法身入心想中。四、明尊者云：今之心
X12n0281_p0826c21║觀，非直於陰觀本性佛，乃託他佛顯乎本性。故先
X12n0281_p0826c22║明應佛入我想心，次明佛身全是本覺。故應佛顯
X12n0281_p0826c23║知本性，明託外義成，惟心觀立。二、釋相假是今觀
X12n0281_p0826c24║門，是故二義相須而進。二、釋中二句：初、作是別明
X12n0281_p0827a01║二：初、約能感能成釋。作有二義：一、淨心能感他方
X12n0281_p0827a02║應佛，故名是心作佛；二、三昧能成己之果佛，故云
X12n0281_p0827a03║是心作佛。二、約即應即果釋。是亦二義：一、心即應
X12n0281_p0827a04║佛，故名是心是佛；二、心即果佛，故名是心是佛。二、
X12n0281_p0827a05║作是共釋二：初、約始終釋。謂始學名作，終成即是
X12n0281_p0827a06║佛。二、約當現釋。謂現在念佛，即是諸佛法身之體，
X12n0281_p0827a07║名心是佛。望己當果，由觀生彼，名心作佛。三、釋後
X12n0281_p0827a08║二句。正徧知海從心想生者，以心淨故，諸佛即現，
X12n0281_p0827a09║故云生也。亦因此觀佛三昧出生作佛。四、明尊者
X12n0281_p0827a10║具約三觀釋中二句。其略有云：以若破若立，皆名
X12n0281_p0827a11║為作，空、假二觀也。不破不立，名之為是，中道觀也。
X12n0281_p0827a12║全是而作，則三諦俱破，三諦俱立，名一空一切空，
X12n0281_p0827a13║一假一切假。全作而是，則於三諦俱非破非立，名
X12n0281_p0827a14║一中一切中。即中之空、假名作，能破三惑，能立三
X12n0281_p0827a15║法，故感他佛三身圓應，能成我心三身當果。即空、
X12n0281_p0827a16║假之中名是，則全惑即智，全障即德，故心是應佛，
X12n0281_p0827a17║心是果佛。故知作是一心修者，乃不思議之三觀
X12n0281_p0827a18║也。是以吳興師曰：念存三觀，佛具三身，心破三惑，
X12n0281_p0827a19║無生忍位方可入焉。至於資中，亦引觀經是心是
X12n0281_p0827a20║佛等釋之。此二師者，可謂得其大要者也。三、順說
X12n0281_p0827a21║時備明四教者。夫惟心淨土，本性彌陀，乃禪教之
X12n0281_p0827a22║常談，眾人之耳熟。苟不深明旨趣，多有失義迷名。
X12n0281_p0827a23║蓋心外無佛，人固知為圓頓之妙詮，不知亦濫同
X12n0281_p0827a24║偏小之錯解。即心外有佛，人亦知為偏小之局談，
X12n0281_p0827b01║不知亦可會成圓頓之奧旨。何也？以心有偏真圓
X12n0281_p0827b02║真，佛有世相妙相。如藏通別教之人，孰不謂心外
X12n0281_p0827b03║無佛，乃一以偏空但中者為心。若證此理，則子果
X12n0281_p0827b04║俱盡，無身無土。或以雙遮二邊，空亦不立，將一物
X12n0281_p0827b05║不留者為究竟。但惟悟此本心，上無佛道可成。如
X12n0281_p0827b06║今禪者之流，或見人念佛求生淨土，即便棄事尚
X12n0281_p0827b07║理而遮之云：本性即彌陀，何彌陀之可念？惟心即
X12n0281_p0827b08║淨土，何淨土之可生？以此而為心外無佛。凡見諸
X12n0281_p0827b09║經說念佛求生處，一總排為事相，而云假使有之，
X12n0281_p0827b10║亦無非諸佛權巧方便，接引鈍根眾生。若本地風
X12n0281_p0827b11║光，無如是事也。以此而為心外有佛。若圓頓教人，
X12n0281_p0827b12║其則不然。以彼彼互具為言，則謂之心外無佛。以
X12n0281_p0827b13║不失自性為言，則謂之心外有佛。心外無佛者，但
X12n0281_p0827b14║無其離心有他佛之情。心外有佛者，但有其即心
X12n0281_p0827b15║有他佛之法。此無即有，故能了此心，非惟具自心
X12n0281_p0827b16║生佛之性相，亦了此心具他心生佛之性相。此有
X12n0281_p0827b17║即無，故能達此心，非惟無自心生佛之情偽，亦無
X12n0281_p0827b18║他心生佛之情偽。合而明之，謂彌陀之三身，乃吾
X12n0281_p0827b19║本性之彌陀。極樂之四土，乃吾惟心之淨土也。四、
X12n0281_p0827b20║順藏理會歸圓頓為二。初、約當門會。勢至菩薩本
X12n0281_p0827b21║依根大以入圓通，而云：我無選擇，都攝六根。是則
X12n0281_p0827b22║此門所收甚廣，不惟徧攝六根，而六大俱妙。故前
X12n0281_p0827b23║經云：若見、聞、知性圓周徧，本不動搖，當知無邊不
X12n0281_p0827b24║動虗空，并其動搖地、水、火、風，均名六大，性真圓融，
X12n0281_p0827c01║皆如來藏，本無生滅。乃至云：汝曾不知，如來藏中，
X12n0281_p0827c02║性見覺明，覺精明見，清淨本然，周徧法界。隨眾生
X12n0281_p0827c03║心，應所知量，如一見根，見周法界；聽、嗅、甞、觸，覺觸
X12n0281_p0827c04║覺知，妙德瑩然，徧周法界。圓滿十虗，寧有方所？圓
X12n0281_p0827c05║頓行人能如是知，是則正當念佛之時，而根根塵
X12n0281_p0827c06║塵徧周法界，彌陀已現我心之內，我身已居淨土
X12n0281_p0827c07║之中。謂之諸佛如來是法界身，入一切眾生心想
X12n0281_p0827c08║中可也；即謂之一切眾生是法界身，入諸佛如來
X12n0281_p0827c09║慈誓中亦可也。至於因圓果滿，生淨土時，上品上
X12n0281_p0827c10║生，入無生忍必矣。二、約諸門會。夫念屬始覺，佛屬
X12n0281_p0827c11║本覺，始本一合，始本俱忘，謂之念佛三昧。是則念
X12n0281_p0827c12║佛三昧何門而不攝？何法而不圓？故四明尊者曰：
X12n0281_p0827c13║四種三昧通名念佛，但其觀法為門不同。如一行
X12n0281_p0827c14║三昧直觀三道，顯本性佛；方等三昧觀袒持，顯法
X12n0281_p0827c15║華兼誦經，觀音兼數息，覺意歷三性。此等三昧，歷
X12n0281_p0827c16║事雖異，念佛是同，俱為顯於大覺體故。以是而觀，
X12n0281_p0827c17║則今二十五門正同此義，俱謂之念佛可也。又云：
X12n0281_p0827c18║雖俱念佛，而是通塗顯諸佛體。若十六觀門及般
X12n0281_p0827c19║舟三昧，託彼安養依正之境，用微妙觀，專就彌陀
X12n0281_p0827c20║顯真佛體。以此而觀，則今勢至菩薩法門正同次
X12n0281_p0827c21║義，用微妙觀顯真佛體。是故今用三種念佛法門，
X12n0281_p0827c22║收盡一切諸三昧門。言三種者：一、念自佛，二、念他
X12n0281_p0827c23║佛，三、自、他俱念。但念自佛，攝得今經二十四門盡，
X12n0281_p0827c24║亦攝得一大藏教，并正、像、末法、禪教諸祖所立法
X12n0281_p0828a01║門。頓、漸、偏、圓，大乘、小乘，乃至禪宗教外別傳，直指
X12n0281_p0828a02║人心，見性成佛，一歸於念自本覺之佛而已。但念
X12n0281_p0828a03║他佛，攝得藥師、彌陀、上生等諸經，并蓮宗法門，惟
X12n0281_p0828a04║以事想念佛及一切眾行盡。自、他俱念，攝得十六
X12n0281_p0828a05║觀經，如智者疏，用微妙三觀念彌陀佛，并此圓通
X12n0281_p0828a06║念佛三昧盡。又此三種念佛，有分全不同。蓋本覺
X12n0281_p0828a07║佛性具三如來藏，如二十五門，聲聞所修，但念空
X12n0281_p0828a08║藏，分見空覺；餘諸菩薩，或出假分、別分，見不空覺；
X12n0281_p0828a09║觀音、普賢等上流菩薩，皆圓念三藏，全見三覺。若
X12n0281_p0828a10║單念他佛，則惟約應身以為分全，即自、他俱念。亦
X12n0281_p0828a11║有分全不同：有單以空觀念應身佛者，有單以假
X12n0281_p0828a12║觀念報身佛者，有單以中觀念法身佛者，有三觀
X12n0281_p0828a13║一心中修，三身一境中念者。若以永明四科簡偈
X12n0281_p0828a14║收之，則罄無不盡。初單念自佛，即有禪無淨土句
X12n0281_p0828a15║攝；單念他佛，即無禪有淨土句攝；自、他俱念，即有
X12n0281_p0828a16║禪有淨土句攝；若自、他俱不念，即無禪無淨土句
X12n0281_p0828a17║攝。又此三種念佛，不得意者，則偏、圓異道，勝、劣殊
X12n0281_p0828a18║途；若得意者，門門皆為淨土之因，法法皆成實相
X12n0281_p0828a19║之行。何者？如二十五門，皆為入如來藏之行。如共
X12n0281_p0828a20║入一堂，有始登階者，有已登階者，有已臻奧者。淺
X12n0281_p0828a21║深雖殊，屋空一也。又十六觀經云：諸佛如來是法
X12n0281_p0828a22║界身，入一切眾生心想中。是故汝等心想佛時，是
X12n0281_p0828a23║心即是三十二相、八十隨形好。是心作佛，是心是
X12n0281_p0828a24║佛，諸佛如來正徧如海，從心想生。如來法界身，尚
X12n0281_p0828b01║能入尋常眾生虗妄心想中，豈不入禪定真實心
X12n0281_p0828b02║想中？但修禪人不信有淨土可生，是故不肯發願
X12n0281_p0828b03║求生極樂。如此之人，謂之有行而無信願。正同經
X12n0281_p0828b04║云：譬如二人，一人專憶，一人專忘。若逢不逢，或見
X12n0281_p0828b05║非見。苟知此理，正當修禪。念自本覺佛時，或念分
X12n0281_p0828b06║覺，或念全覺。悟此覺即佛覺，佛覺常入此覺。深信
X12n0281_p0828b07║發願，即以此覺而迴向佛覺，則我始覺常見佛之
X12n0281_p0828b08║本覺。能如此念，是為汝等心想佛時，是心即是三
X12n0281_p0828b09║十二相、八十隨形好。何以故？是心是佛故，是心作
X12n0281_p0828b10║佛故。諸佛如來正徧知海，豈不從我心想生乎？如
X12n0281_p0828b11║是之人，時時見佛，正如二人相憶。二憶念深，子若
X12n0281_p0828b12║憶母。如毋憶時，毋子歷生，不相違遠。從生至生，同
X12n0281_p0828b13║於形影，不相乖異。是則淨土法門，不必專於念他
X12n0281_p0828b14║方之應佛，亦不必專於自他二佛於一心中念。但
X12n0281_p0828b15║隨人宜樂，不同三行任修，一行達分。全俱為法界，
X12n0281_p0828b16║自他皆是菩提。三心六念，尚為淨土之良因。始本
X12n0281_p0828b17║俱圓，豈非西方之正行？但能深信，更加發願，必於
X12n0281_p0828b18║寶剎，速證無生。噫！觀菩薩結牒指歸，而曰：我本因
X12n0281_p0828b19║地，以念佛心，入無生忍。又曰：我無選擇，都攝六根。
X12n0281_p0828b20║其所示意，亦以微矣。
X12n0281_p0828b21║
X12n0281_p0828b22║大佛頂如來密因修證了義諸菩薩萬行首楞嚴經
X12n0281_p0828b23║卷第五