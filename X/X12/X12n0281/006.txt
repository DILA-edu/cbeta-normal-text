X12n0281_p0828c01║大佛頂如來密因修證了義諸菩薩萬行首楞嚴經
X12n0281_p0828c02║卷第六
X12n0281_p0828c03║師子林沙門　惟則　會解
X12n0281_p0828c04║天台山沙門　傳燈圓通疏
X12n0281_p0828c05║○（五、觀耳根悟道二：初、敘悟緣起四：初、值佛稟教。）爾時，觀世音菩薩即從座起，頂禮佛足，而白佛言：
X12n0281_p0828c06║世尊！憶念我昔無數恒河沙劫，於時有佛出現於世，
X12n0281_p0828c07║名觀世音。我於彼佛發菩提心，彼佛教我從聞、思、修
X12n0281_p0828c08║入三摩地。
X12n0281_p0828c09║【觧】溫陵曰：觀音者，觀世言音，圓悟圓應之號也。於
X12n0281_p0828c10║音言觀者，以觀智照之，不以耳識聞之也。所師之
X12n0281_p0828c11║佛，亦名觀音者，因果相符，古今一道也。達耳之謂
X12n0281_p0828c12║聞，著心之謂思，治習之謂修，三者圓明，是名三慧。
X12n0281_p0828c13║孤山曰：此與法華有殊。彼云：一心稱名，菩薩即時
X12n0281_p0828c14║觀其音聲，皆得解脫。則音在他機也。此云：由我觀
X12n0281_p0828c15║聽十方圓明，故觀音名徧十方界。則音屬自行也。
X12n0281_p0828c16║應知因中自行，果上化他，二義必備。兩經所說，各
X12n0281_p0828c17║舉一邊耳。吳興曰：準下文云：由我不自觀音，以觀
X12n0281_p0828c18║觀者，令彼十方苦惱眾生，觀其音聲，即得解脫。此
X12n0281_p0828c19║亦同於法華釋名之意也。但彼為流通本經，故偏
X12n0281_p0828c20║對他機。今為伸敘昔證，故正約自行。教即世音，聞
X12n0281_p0828c21║即耳根，皆所觀之境也。思修，皆能觀之觀也。然則
X12n0281_p0828c22║觀由境入，境實徧通，而特取音聞者，乃逗機之要
X12n0281_p0828c23║也。
X12n0281_p0828c24║【疏】長水釋要云：若約次序，此門應次那律。今最後
X12n0281_p0829a01║說者，凡有三義：一、以圓通義廣，正是此方便宜故，
X12n0281_p0829a02║備顯修證之門，廣化儀之相也。二、以慶說相繼，意
X12n0281_p0829a03║欲觀音說後，即便慶讚，以表正讚觀音，旁兼餘聖。
X12n0281_p0829a04║若於那律次說，若不慶讚，不彰觀境最優；若便慶
X12n0281_p0829a05║讚，後說諸聖應非。故留後說，即慶讚正旁，自然著
X12n0281_p0829a06║矣。三、勑揀連環，觀音說竟，便勑文殊料簡，連綿相
X12n0281_p0829a07║接，事無斷絕故也。
X12n0281_p0829a08║○（二、依教修行）初於聞中入流亡所，所入既寂，動靜二相了然不
X12n0281_p0829a09║生。如是漸增，聞所聞盡，盡聞不住，覺所覺空，空覺極
X12n0281_p0829a10║圓，空所空滅。○（三、行成入證二：初、略示。）生滅既滅，寂滅現前。
X12n0281_p0829a11║【觧】吳興曰：舊約三慧次第銷之，今則不爾。節文為
X12n0281_p0829a12║四：一、亡前塵，即初於聞中至了然不生也。入流亡
X12n0281_p0829a13║所者，流謂法性，所謂音塵，入之與亡，通乎觀行相
X12n0281_p0829a14║似之位也。所入法性，體既常寂，是則前塵本自不
X12n0281_p0829a15║動，今亦無靜，故云二相了然不生也。二、盡內根，即
X12n0281_p0829a16║如是漸增，聞所聞盡也。前塵易亡，內根難盡，以由
X12n0281_p0829a17║亡智有疎有親，故云漸增也。聞所聞盡，謂能聞所
X12n0281_p0829a18║聞之根亦復不生也。此乃舉所顯能也。下覺所覺
X12n0281_p0829a19║空及空所空滅，例亦如之。三、空觀智，即盡聞不住，
X12n0281_p0829a20║覺所覺空也。上句遣前盡相，下句正空觀智。覺謂
X12n0281_p0829a21║覺照，即智體也。四、滅諦理，即空覺極圓，空所空滅
X12n0281_p0829a22║也。上句顯重空之智，下正滅重空之理。問：理本寂
X12n0281_p0829a23║滅，復何滅乎？答：若謂寂滅，此識猶生，但破其情，非
X12n0281_p0829a24║破其理。如智論云：不破聖人心中所得涅槃，為未
X12n0281_p0829b01║得者執成戲論，是故須破。已上四節，若約三慧言
X12n0281_p0829b02║之，從初入流，義必具足，不可亡所未有思修，苟執
X12n0281_p0829b03║次第，恐傷文理。生滅等，結前理智根塵生滅既滅，
X12n0281_p0829b04║即得初住分證寂滅現前。
X12n0281_p0829b05║【疏】天台曰：五、釋耳根圓通二：初、明境之通別。此根
X12n0281_p0829b06║所辯境相甚難，出則濫同聲塵，入則濫同耳識，正
X12n0281_p0829b07║當別取不出不入，以能聞者為所觀境。蓋一墮緣
X12n0281_p0829b08║塵，則為耳識，并五意識更攬塵，斯憶前墮為意識，
X12n0281_p0829b09║非此圓通所觀之境矣。二、明觀之盈縮。初宗佛旨，
X12n0281_p0829b10║釋其所悟者，所師之佛，亦名觀音，溫陵所謂因果
X12n0281_p0829b11║相符，古今一道也。彼佛教我，從聞思修入三摩地
X12n0281_p0829b12║者，此言秉教之始，入道法門也。聞思修三慧，通為
X12n0281_p0829b13║入道之要，門之與常途異者，乃不落義路，直下照
X12n0281_p0829b14║明之圓修。蓋彼佛教我，已是聞思，故今三慧，但就
X12n0281_p0829b15║修辯，溫陵所謂達耳之謂聞，著心之謂思，治習之
X12n0281_p0829b16║謂修，三者圓明，是名三慧是也。初於聞中，入流亡
X12n0281_p0829b17║所至寂滅現前一節，正明三慧能踐觀智，與夫淺
X12n0281_p0829b18║深階差。釋此為二：初、分文釋義；二、約義判位。初又
X12n0281_p0829b19║為二：初分，次釋。初於聞中，入流亡所二句，總標；所
X12n0281_p0829b20║入既寂下八句，別釋；生滅下二句，總結。總標初句
X12n0281_p0829b21║中，但標入門之始；入流亡所一句分，正標圓通功
X12n0281_p0829b22║用。此句義趣該深，是故科為總標也。二、別釋中，應
X12n0281_p0829b23║依吳興節文為四：一、亡前塵，即所入既寂，動靜二
X12n0281_p0829b24║相，了然不生也。所入，即上所入之流。既寂，言直循
X12n0281_p0829c01║聞根，入法性流，至性覺妙明，本覺明妙，真阿練若，
X12n0281_p0829c02║寂滅道場，正修行處，名為既寂，所謂寂然不動也。
X12n0281_p0829c03║此雖最初一步功夫，要與下寂滅之滅妙理等，方
X12n0281_p0829c04║得名為因果名目相應也。動靜二相即聲塵，動則
X12n0281_p0829c05║有聲，靜則無聲，交光開此為二種結相，豈知法相
X12n0281_p0829c06║哉。了然不生者，義有淺深，淺而言之，音聲性動靜，
X12n0281_p0829c07║聞中為有無，無聲號無聞，非實聞無性。是故初於
X12n0281_p0829c08║聞中，一能入流，得循所常，不隨聲塵以起分別，名
X12n0281_p0829c09║為了然不生。深而言之，上根利智，既得入流，一入
X12n0281_p0829c10║永入，得深禪定，忘我我所，不見有欲界聲塵等相，
X12n0281_p0829c11║名為了然不生。二、盡內根，即如是漸增，聞所聞盡
X12n0281_p0829c12║也。夫由塵發知，因根有相，二法為偶，存一不可。前
X12n0281_p0829c13║根因塵有，雖已亡之，根苟不亡，終非了手，故須連
X12n0281_p0829c14║根也盡。言如是漸增者，如是乃指上既寂之辭，蓋
X12n0281_p0829c15║寂有觀解，真似分極不同，今且論觀解，要用觀智，
X12n0281_p0829c16║使先所得既寂之性，漸漸增長，廣之大之，聞斯可
X12n0281_p0829c17║盡，故曰如是漸增，聞所聞盡，謂能聞其所聞者亦
X12n0281_p0829c18║盡也。三、空觀智，即盡聞不住，覺所覺空也。盡聞乃
X12n0281_p0829c19║牒上內根已盡之相，不住正明宜空觀智也。蓋觀
X12n0281_p0829c20║智為能空，根塵為所空，對病以設藥，病去而藥宜
X12n0281_p0829c21║亡，若病去猶服藥，則執藥以成病，故能空觀智，亦
X12n0281_p0829c22║須空之，要當將能覺其所覺之觀智亦空，方得名
X12n0281_p0829c23║為病去藥亡，復還元氣也。四、滅諦理，即空覺極圓，
X12n0281_p0829c24║空所空滅也。空覺即上空觀智之覺，此覺即所證
X12n0281_p0830a01║諦理，有分極不同，若未得極圓，則重空之理未忘，
X12n0281_p0830a02║要須此空亦空，而極圓之理方得，故曰空所空滅。
X12n0281_p0830a03║此四節文，初節重在既寂二字，次節重在漸增二
X12n0281_p0830a04║字，三節重在不住二字，四節重在極圓二字，餘皆
X12n0281_p0830a05║釋成助明而已。三、總結中生滅既滅，寂滅現前者，
X12n0281_p0830a06║上總標中入流亡所一句，已該下四節，謂初入聞
X12n0281_p0830a07║根之流，亡聲塵之所；次入觀智之流，亡聞根之所；
X12n0281_p0830a08║三、入重空之流，亡觀智之所；四、入寂滅之流，亡諦
X12n0281_p0830a09║理之所。此中總結亦然，初亡前塵，則聲塵滅而聞
X12n0281_p0830a10║根生，此但生滅，非無生也；次盡內根，則觀智生而
X12n0281_p0830a11║聞根滅，此亦生滅，非無生也；三、空觀智，則重空生
X12n0281_p0830a12║而觀智滅，此亦生滅，非無生也；四、滅諦理者，謂上
X12n0281_p0830a13║重空雖屬諦理，猶有微細生滅相在，亦須滅之，如
X12n0281_p0830a14║此麤細生滅既滅，方得寂滅現前也。故前四卷約
X12n0281_p0830a15║因緣自然四句遣去，意在于此。二、約義判位者，一
X12n0281_p0830a16║往判之：初、亡前塵；二、盡內根，當前文此根初解，先
X12n0281_p0830a17║得人空，屬圓教初信破見惑位；三、空觀智，當前文
X12n0281_p0830a18║空性圓明，得法解脫，屬圓教七信破思惑位；四、滅
X12n0281_p0830a19║諦理，當前文解脫法已，俱空不生，屬圓教初住破
X12n0281_p0830a20║無明位，故曰是名菩薩從三摩地入無生忍。再往
X12n0281_p0830a21║言之，準今結文，而云生滅既滅，生相若滅，應證無
X12n0281_p0830a22║生法忍，而又云寂滅現前，應證寂滅忍。今於二忍
X12n0281_p0830a23║竟何所居？因以私意通之曰：以五忍言之，寂滅現
X12n0281_p0830a24║前正當妙覺果位。今一往判入無生忍者，以初住
X12n0281_p0830b01║菩薩先破滅相煩惱，故曰寂滅現前也。二、略消名
X12n0281_p0830b02║相者，夫言涉多門，行逐言詮而莫究；理歸至當，觀
X12n0281_p0830b03║隨理入而易明。竊原楞嚴一經，文義雖多，究其旨
X12n0281_p0830b04║歸，無非為阿難尊者殷勤啟請楞嚴大定而設。但
X12n0281_p0830b05║行因解進，而解藉行成，解行相資，方能證入果位。
X12n0281_p0830b06║故經有見道而後修道，修道而後證果之序。雖有
X12n0281_p0830b07║三分：一、以行門而為宗主。行雖二十五門，又以觀
X12n0281_p0830b08║音所修法門以為宗主。是則入、流、亡、所四字，為一
X12n0281_p0830b09║經之綱紐，十軸之深脉。以開解言之，則流之一字
X12n0281_p0830b10║全收；以立行言之，則入之一字通括；以證果言之，
X12n0281_p0830b11║則亡、所二字都該。故得約二義而會通之：初、見道
X12n0281_p0830b12║分，二、修道分。見道分初，當機首以三法為請。昔孤
X12n0281_p0830b13║山法師曾約天台三止釋之，甚符佛旨。但此經所
X12n0281_p0830b14║說三止所止三諦之境，義雖有乎次第，而文實聯
X12n0281_p0830b15║翩不分。若約圓覺經三法分之，宛然有序，已如前
X12n0281_p0830b16║文分釋。今但約義會通，而經有兩翻酬答：初、約不
X12n0281_p0830b17║次，而次以酬阿難。最初總示，如常住真心，菩提涅
X12n0281_p0830b18║槃，元清淨體，即耳根所觀之境。流之一字別示中，
X12n0281_p0830b19║如盲人矚暗，是心非眼以去，初則屈指飛光，驗見
X12n0281_p0830b20║不動；終則見見之時，見非是見。十科深示見性，皆
X12n0281_p0830b21║奢摩他體真止所止真諦之境，圓覺所謂悟淨圓
X12n0281_p0830b22║覺，以淨覺心取靜為行。行者方其入流之時，要當
X12n0281_p0830b23║體此聞性，如見性之若不動，若無遷，乃至若見見
X12n0281_p0830b24║非見。如是觀之，能亡前塵，盡內根，空觀智，滅諦理，
X12n0281_p0830c01║是為體真而止。取靜為行，止於真諦，肇公所謂觸
X12n0281_p0830c02║事而真，體之即神是也。又如二種分別，見妄去明，
X12n0281_p0830c03║陰入處界，本如來藏。約四性分別，推檢非因緣，自
X12n0281_p0830c04║然皆三摩，方修隨緣止。止於俗諦之境，圓覺所謂
X12n0281_p0830c05║悟淨圓覺，以淨覺心，知覺心性，及以根塵，皆因幻
X12n0281_p0830c06║化，即起諸幻，以除幻者。行者方其入流之時，要當
X12n0281_p0830c07║知覺耳性，及以根塵，皆因幻化，即起諸幻，以除幻
X12n0281_p0830c08║者。如聲塵中，推檢為是聲來耳邊，耳往聲處。又耳
X12n0281_p0830c09║識為緣，生耳識時，應一一推檢，此識為復因耳所
X12n0281_p0830c10║生，以耳為界，因聲所生，以聲為界。又當如耳入中，
X12n0281_p0830c11║一一推檢，當知是聞，非動靜來，非於根出，不於空
X12n0281_p0830c12║生。如是推之，能亡前塵盡，內根空觀，智滅諦理，是
X12n0281_p0830c13║為方便隨緣而止，即起諸幻，以除幻者也。又如明
X12n0281_p0830c14║七大，性色真空，性空真色，清淨本然，周徧法界，隨
X12n0281_p0830c15║眾生心，應所知量等，不變隨緣。隨緣不變之旨，皆
X12n0281_p0830c16║禪那息二邊，分別止所止。中諦之境，圓覺所謂悟
X12n0281_p0830c17║淨圓覺，以淨覺心，不取幻化，及諸靜相，了知身心，
X12n0281_p0830c18║皆為罣礙，無知覺明，不依諸礙，永得超過礙無礙
X12n0281_p0830c19║境。受用世界，及與身心，相在塵域，如器中鍠，聲出
X12n0281_p0830c20║於外。行者方其入流之時，要當以淨覺心，不取幻
X12n0281_p0830c21║化之俗邊，亦不取靜相之真邊，了知身心，皆為罣
X12n0281_p0830c22║礙等，永得超過礙無礙二邊之境。如一聞根，聞周
X12n0281_p0830c23║法界，十方擊鼓，十處皆聞，妙德瑩然，徧周法界，圓
X12n0281_p0830c24║滿十方，寧有方所？誠所謂相在塵域，如器中鍠，聲
X12n0281_p0831a01║出于外。能如是觀，亡前塵盡，內根空觀，智滅諦理，
X12n0281_p0831a02║是為息二邊分別而止不取，為行止於中道第一
X12n0281_p0831a03║義諦也。次約次而不次三諦，以酬滿慈清淨本然。
X12n0281_p0831a04║云何忽生之問，正明上不變隨緣、隨緣不變之旨。
X12n0281_p0831a05║最初總示真阿練若正修行處，性覺妙明，本覺明
X12n0281_p0831a06║妙，亦今耳根所觀之境。流之一字，別示如我以不
X12n0281_p0831a07║滅不生合如來藏，十界俱非，十界俱即，十界俱離，
X12n0281_p0831a08║即離非是，即非即正，圓融三止所觀。舉一即三，言
X12n0281_p0831a09║三即一，是則流之一字，圓具三諦與夫十界。然而
X12n0281_p0831a10║特言流者，乃約喻而顯法也。蓋言眾生無始迷真
X12n0281_p0831a11║而逐妄，如從源而出流，今返妄以歸真，如從流以
X12n0281_p0831a12║遡源。從源而出流，則根為塵黏，趣外奔逸，而千流
X12n0281_p0831a13║萬派；入則脫黏內伏，從流以遡源，而一道坦然。須
X12n0281_p0831a14║知性覺必明為源之本，妄為明覺為流之始。因明
X12n0281_p0831a15║立所，所既妄立，生汝妄能，因而三細，因而六麤，則
X12n0281_p0831a16║六根之相具以為流之末。今言入流，則逆彼無始
X12n0281_p0831a17║織妄業流，返窮流根至不生滅。要而言之，即前二
X12n0281_p0831a18║種根本菩提、涅槃元清淨體，則汝今者識精元明，
X12n0281_p0831a19║能生諸緣，緣所遺者智斷元清淨體，即性覺必明
X12n0281_p0831a20║者也。能生諸緣，即今耳精，為八識見分。若隨聲分
X12n0281_p0831a21║別，即能生諸緣，遺本明以為妄明；若入流返聞，即
X12n0281_p0831a22║伏還元真不生滅性。返之不已，因而亡前塵盡，內
X12n0281_p0831a23║根空觀，智滅諦理，生滅既滅，寂滅現前。流之一字，
X12n0281_p0831a24║所包豈不廣乎？二、修道分。文旨無他，不過明決定
X12n0281_p0831b01║義。以前所見之道，稱性照了，名為修道。如第一決
X12n0281_p0831b02║定審觀因地發心與果地覺為同為異？若於因地
X12n0281_p0831b03║以生滅心為本修因，而求佛乘不生不滅，無有是
X12n0281_p0831b04║處。又云：汝今欲令見聞覺知遠契如來常樂我淨，
X12n0281_p0831b05║應當先擇死生根本，依不生滅圓湛性成，以湛旋
X12n0281_p0831b06║其虗妄滅生，伏還元覺，得元明覺為因地心，然後
X12n0281_p0831b07║圓成果地修，證果地覺。如下阿難所舉七種名目
X12n0281_p0831b08║以問如來，疑因性斷滅與此有異。如來則命羅雲
X12n0281_p0831b09║尊者擊鐘驗常，以顯聞性不滅。又以如人睡夢，雖
X12n0281_p0831b10║復顛倒而聞性不昏，即此所入流字中元常之性。
X12n0281_p0831b11║第二決定審詳煩惱根本，此無始來發業潤生，誰
X12n0281_p0831b12║作誰受？則汝現前眼耳鼻舌及與身心六為賊媒，
X12n0281_p0831b13║自劫家寶乃至見所。結論結元指結心，知見立知
X12n0281_p0831b14║即無明本，知見無見斯即涅槃，亦即此流之一字。
X12n0281_p0831b15║蓋依此耳根識精能生諸緣，從源以出流，則為煩
X12n0281_p0831b16║惱，為生死。若依此耳根元明聞聞非聞，從流以遡
X12n0281_p0831b17║源，則為菩提，為涅槃。故曰：結解同所因，聖凡無二
X12n0281_p0831b18║路。即偈中所指真性，有為無為，縛脫俱遣，亦究竟
X12n0281_p0831b19║結歸此流之一字，示揀擇須精。陀那微細識，種子
X12n0281_p0831b20║成瀑流，真非真恐迷，我常不敷演。亦指此流字。若
X12n0281_p0831b21║不取無非幻，非幻尚不生，正言上入之一字。故經
X12n0281_p0831b22║中明此流字，敷演極長，入之一字，露布極少。如吾
X12n0281_p0831b23║不見時，若能轉物，見見之時，覺緣非眚，四性惟檢，
X12n0281_p0831b24║不滅不生，合如來藏。汝但不隨分別，狂心若歇，當
X12n0281_p0831c01║於結心，解即分散，但此數處而已。蓋此圓理，乃大
X12n0281_p0831c02║定之本，行依解進，其斯之謂歟。三、判教相者。論菩
X12n0281_p0831c03║薩所修，教極圓頓，不須約他教而判。但入流之言，
X12n0281_p0831c04║其義亦通。如藏教須陀洹人，名曰入流，不入色聲
X12n0281_p0831c05║味觸法，豈非入流亡所乎？又此入流，名曰聞聞，而
X12n0281_p0831c06║阿那律陀尊者，旋見循元，名為見見。見見聞聞，俱
X12n0281_p0831c07║是六根圓通，而尊者但證四果，豈非義屬通教乎？
X12n0281_p0831c08║若有菩薩，依此而修，惟見但中，不即二邊，豈不義
X12n0281_p0831c09║通別教乎？是則今之圓通，義歸圓教，必約圓理圓
X12n0281_p0831c10║行而論。如其不然，豈不迷□失義，墮於但空但中
X12n0281_p0831c11║者乎？是故今觀，應準前後因果文義而修，方見的
X12n0281_p0831c12║旨。前文明所觀，即圓融三諦。如次第中，不知意者，
X12n0281_p0831c13║但謂十翻顯見性常住，但空六凡情偽者，以為真
X12n0281_p0831c14║諦。須知此空，十界俱空。如如來彰自觀自證中所
X12n0281_p0831c15║說，一切俱非，不惟六凡皆空，二乘亦空，不惟九界
X12n0281_p0831c16║俱空，而佛界亦空。以此而觀，方為圓通真諦之境。
X12n0281_p0831c17║又不知意者，但謂陰入處界，一一辯明，非因緣自
X12n0281_p0831c18║然，惟建立六凡四科，即如來藏性者，以為俗諦。須
X12n0281_p0831c19║知此俗，十界俱即，不惟六凡俱即，四聖亦即。以此
X12n0281_p0831c20║而觀，方為圓通俗諦之境。又不知意者，但謂七大
X12n0281_p0831c21║明不變隨緣，隨緣不變，惟雙非二邊，為中道無戲
X12n0281_p0831c22║論法。須知此中十界雖復雙非，而亦雙是，故曰離
X12n0281_p0831c23║即離非，是即非即。以此而觀，方為圓通中諦之境。
X12n0281_p0831c24║蓋十種法界無非性具，約離情偽，非則俱非；約法
X12n0281_p0832a01║法圓常，即則俱即；約統御稱王，遮則俱遮，照則俱
X12n0281_p0832a02║照。惟其如此，故菩薩稱性修此圓通。生滅既滅，寂
X12n0281_p0832a03║滅現前時，忽然超越世、出世間，獲二殊勝：一者、上
X12n0281_p0832a04║合十方諸佛同一慈力；二者、下合十方六道眾生
X12n0281_p0832a05║同一悲仰。自非修時，十界俱非，焉能果上超越世、
X12n0281_p0832a06║出世間？自非修時，一切俱即，焉能果上上合諸佛，
X12n0281_p0832a07║下合眾生？又同慈力故，令我身成三十二應，入諸
X12n0281_p0832a08║國土，而十界之身俱現；同悲仰故，令諸眾生於我
X12n0281_p0832a09║身心獲十四種無畏功德，乃至善獲四大思議，皆
X12n0281_p0832a10║由名字解一性圓具，觀行時一性通照，故得果上
X12n0281_p0832a11║一時圓證。其不然者，安得稱為無作妙力，自在成
X12n0281_p0832a12║就乎？四、會歸圓頓者，如上所明，可謂至圓至頓，何
X12n0281_p0832a13║必又贅之以會歸？第圓頓義寬，舉翮或爭長於獨
X12n0281_p0832a14║運；精要理一，操舟方擅藝於單提。故當再立二義
X12n0281_p0832a15║以表揚，更搜重玄而引發。初、約四句料簡；二、明直
X12n0281_p0832a16║指精要。四句料簡者，二十五門中，諸大菩薩所修
X12n0281_p0832a17║法門，圓頓相齊，惟被此方初機入道，有遲速不同，
X12n0281_p0832a18║故用四句以料簡之。初、是圓頓非被機，如依七大
X12n0281_p0832a19║入道，并普賢等諸大菩薩是也。二、是被機非圓頓，
X12n0281_p0832a20║如前判教中，有依耳門，雖入流亡所，但證偏真，但
X12n0281_p0832a21║中者有之。三非被機非圓頓者，如諸小乘羅漢所
X12n0281_p0832a22║修法門是也。四是被機是圓頓，即觀音所修耳門
X12n0281_p0832a23║三昧是也。又有一種法門是圓頓，亦被機，即眼根
X12n0281_p0832a24║圓通。經以十科極所稱𫾻，見大最所讚許，即文殊
X12n0281_p0832b01║奉勑簡選，亦先自許可，而云見性雖洞然，及其斥
X12n0281_p0832b02║辭，但云四維虧一半，云何獲圓通？若取前經少加
X12n0281_p0832b03║扶植，則以此見周圓遍娑婆國者而圓之，汝豈挽
X12n0281_p0832b04║見齊於日面，穿為小竇，寧無續迹者而通之？屈指
X12n0281_p0832b05║飛光，驗見不動，觀河之見，童耄無遷者而常之。是
X12n0281_p0832b06║則見性法門，但輸聞性初心入門一著工夫。其或
X12n0281_p0832b07║有登欲界，未到地定，而身心牀座忽然俱空，則相
X12n0281_p0832b08║與頡頑，恐未肯以先後讓，因得以觀音所陳悟門，
X12n0281_p0832b09║準例見見，為那律尊者以陳。其辭曰：初於見中入
X12n0281_p0832b10║流亡所，所入既寂，明暗二相了然不生，如是漸增，
X12n0281_p0832b11║見所見盡，盡見不住，覺所覺空，空覺極圓，空所空
X12n0281_p0832b12║滅，生滅既滅，寂滅現前。若當時以此白之於普門
X12n0281_p0832b13║法王，亦諒垂肯首引臂而與之俱進也。二直指精
X12n0281_p0832b14║要者，夫諸佛如來為一大事因緣故，出興於世，所
X12n0281_p0832b15║謂欲令眾生開示悟入佛之知見，以證三德祕藏。
X12n0281_p0832b16║故涅槃經云：安置諸子祕密藏中，我亦不久自入
X12n0281_p0832b17║其中。故知自利利人，無非為一祕藏。詳夫此經，言
X12n0281_p0832b18║說雖多，究竟指歸，無非為此一事。故首卷開示阿
X12n0281_p0832b19║難，即云：則汝法身，同於斷滅，其誰修證無生法忍？
X12n0281_p0832b20║故一經所說圓理，無非發揮當人法身邊事。但此
X12n0281_p0832b21║法身，隨義立名不同。自其不生不滅者言之，則謂
X12n0281_p0832b22║之常住真心，性淨明體；自其本無煩惱生死者言
X12n0281_p0832b23║之，則謂之菩提涅槃，元清淨體；自其無虗妄相者
X12n0281_p0832b24║言之，則謂之清淨實相；自其體具萬法，性無汙染
X12n0281_p0832c01║者言之，則謂之本如來藏，妙真如性；自其不變隨
X12n0281_p0832c02║緣，隨緣不變者言之，則謂之中道了義，無戲論法。
X12n0281_p0832c03║故阿難尊者，聞此妙理，隨聞獲證，而云：銷我億劫
X12n0281_p0832c04║顛倒想，不歷僧祇獲法身。言獲法身者，但信解此
X12n0281_p0832c05║心本來常住，昭昭乎心目之間，便謂之獲。不必高
X12n0281_p0832c06║推聖境，約深位判。其或不然，則楞嚴大定，初心絕
X12n0281_p0832c07║分矣。但此法身，非直法身，一必具三。雖然具三，而
X12n0281_p0832c08║是性中三，謂之三諦。故朿此三諦，但屬法身。若依
X12n0281_p0832c09║此而修，屬修中三，謂之三止。束此三止，謂之般若。
X12n0281_p0832c10║破惑證理，屬果中三，謂之三德。束此三德，但屬解
X12n0281_p0832c11║脫。故阿難讚佛云：妙湛總持不動尊。妙湛讚般若
X12n0281_p0832c12║德，總持讚解脫德，不動讚法身德。而此三法，在因
X12n0281_p0832c13║果迷悟，立名雖有不同，其體恒常不變不異。故此
X12n0281_p0832c14║三法，在迷謂之三諦，在因謂之三止，在果謂之三
X12n0281_p0832c15║德。今攝牒指歸，以判圓通法門。約橫竪二論，竪而
X12n0281_p0832c16║言之，則流之一字，當法身德；入之一字，當般若德；
X12n0281_p0832c17║亡所二字，屬解脫德。蓋流即耳根，聞性真常，故屬
X12n0281_p0832c18║法身；能照乎此，即屬般若；不為聲塵之所繫縛，即
X12n0281_p0832c19║屬解脫。此總標三德也。下別釋有四節，節節皆可
X12n0281_p0832c20║論之。如所入既寂，動靜二相，了然不生。既寂即法
X12n0281_p0832c21║身，能入即般若，動靜不生即解脫。如是漸增，聞所
X12n0281_p0832c22║聞，盡所照。寂理漸增即法身，能照觀智漸增即般
X12n0281_p0832c23║若，聞所聞盡即解脫。盡聞不住，覺所覺，空盡聞。分
X12n0281_p0832c24║理即法身，不住即般若，覺所覺空即解脫。空覺極
X12n0281_p0833a01║圓，空所空，滅空覺即法身，極圓即般若，空所空滅
X12n0281_p0833a02║即解脫。若寂滅現前，則圓證此之三德。只一三德
X12n0281_p0833a03║祕藏，隨修位淺深立名，雖曰五三，非世數十五也。
X12n0281_p0833a04║若橫而言之，流則有三：以聞性廓然，蕩無一物，清
X12n0281_p0833a05║淨離染，如百千澄清大海，波恬浪靜，謂之妙湛，即
X12n0281_p0833a06║真諦理，當般若德。以聞性圓融，一即一切，可以聞
X12n0281_p0833a07║見聞甞，可以聞知聞嗅，如一室千燈，舉一全收，謂
X12n0281_p0833a08║之總持，即俗諦理，當解脫德。以聞性凝常，周遍寂
X12n0281_p0833a09║滅，永得超越礙無礙境，如器中鍠，聲出于外，謂之
X12n0281_p0833a10║不動，即中諦理，當法身德。此為法身中三。圓融照
X12n0281_p0833a11║了乎此，以成三止，此為般若中三。境觀相合，智理
X12n0281_p0833a12║相冥，能破三惑，能成三德，此為解脫中三。雖有三
X12n0281_p0833a13║三，秪是一三，然九亦不多，三亦不少，性具之法，法
X12n0281_p0833a14║爾如斯。五卷中偈讚：是名妙蓮華，金剛王寶覺，如
X12n0281_p0833a15║幻三摩提，彈指超無學。下文殊偈云：我承佛威力，
X12n0281_p0833a16║宣說金剛王，如幻不思議，佛母真三昧。皆讚此三
X12n0281_p0833a17║法也。法門精要，其妙若此，聞者見者，可不崇諸？
X12n0281_p0833a18║○（二、廣顯二：初、超九法界。）忽然超越世出世間。○（二、獲二殊勝）十方圓明，獲二殊勝：一者、
X12n0281_p0833a19║上合十方諸佛本妙覺心，與佛如來同一慈力；二者、
X12n0281_p0833a20║下合十方一切六道眾生，與諸眾生同一悲仰。
X12n0281_p0833a21║【觧】吳興曰：上云慈力者，慈既與樂，必能拔苦，應以
X12n0281_p0833a22║力字兼於悲義也。下云悲仰者，悲謂悲苦，仰謂仰
X12n0281_p0833a23║樂，此非屬應，蓋言其機也。是故厭患苦道，則以悲
X12n0281_p0833a24║為機；欣慕樂果，則以仰為感。菩薩所證圓通之理，
X12n0281_p0833b01║徧在眾生悲仰之中，故曰與也，同也。當知眾生由
X12n0281_p0833b02║悲，故能感拔苦之力；菩薩由慈，故能應仰樂之機。
X12n0281_p0833b03║感應常冥，與拔常顯。若曉斯旨，則下文三十二應，
X12n0281_p0833b04║乃至四不思議，無忘其本乎？
X12n0281_p0833b05║【疏】天台曰：忽然超越世出世間，超即離也。離為合
X12n0281_p0833b06║之對，離則破其情，合則契其理。情無不盡，故文殊
X12n0281_p0833b07║起佛見而遭貶於鐵圍；理無不彰，故觀音以理毒
X12n0281_p0833b08║現面然而啟教。然則微離而莫能合，微合而莫能
X12n0281_p0833b09║離，離合同時，特言不頓彰爾。第超越世出世間，則
X12n0281_p0833b10║十界情執俱離，而上合下合，豈乏乎三聖！良以菩
X12n0281_p0833b11║薩法界既為能合，故置已而不言。若聲聞如獐之
X12n0281_p0833b12║獨跳，曾是後羣之不顧；緣覺如鹿之戀眾，徒為於
X12n0281_p0833b13║邑而興悲。此二獸者，且自救之不暇，又何慈力之
X12n0281_p0833b14║有哉！至於住果不前，既無樂之可仰；樊籠早出，亦
X12n0281_p0833b15║無苦之可悲。不言與合，蓋可知也。下明由證起用。
X12n0281_p0833b16║蓋有是體而後有是用，如前行成入證中，獲二殊
X12n0281_p0833b17║勝：上合同一慈力，慈能與樂，三十二應身，無非與
X12n0281_p0833b18║樂事也；下合同一悲仰，悲能拔苦，十四無畏，四不
X12n0281_p0833b19║思議，無非㧞苦事也。第苦之與樂，勢不同居，故與
X12n0281_p0833b20║樂必拔苦，拔苦必與樂。又從類聚，故與拔異明，義
X12n0281_p0833b21║不乖張，必悲仰同轍。
X12n0281_p0833b22║○（四、由證起用三：初、三十二應二：初、總明由證起用。）世尊！由我供養觀音如來，蒙彼如來授我如幻聞
X12n0281_p0833b23║熏聞修金剛三昧，與佛如來同慈力故，令我身成三
X12n0281_p0833b24║十二應，入諸國土。
X12n0281_p0833c01║【觧】𭬥李曰：幻喻三慧體不可得，金剛喻摧堅之能
X12n0281_p0833c02║也。溫陵曰：三十二應者，現十法界身，圓應羣機也。
X12n0281_p0833c03║開之有三十二，合惟四聖六凡，攝盡群類。
X12n0281_p0833c04║【疏】天台曰：二聞字，即所觀之境，上文初於聞中也。
X12n0281_p0833c05║熏修二字，即能觀之觀，上入流中入字也。若亡前
X12n0281_p0833c06║塵四節，則三昧之次序也。如幻金剛，喻耳根法門
X12n0281_p0833c07║之力用也。能觀中言熏修者，熏謂熏襲，修謂修治。
X12n0281_p0833c08║蓋此法門，乃全性以起修，全修而在性。全性起修，
X12n0281_p0833c09║則以本覺之性而熏襲乎始覺；全修在性，則以始
X12n0281_p0833c10║覺之修而修治乎本覺。即熏而修，即修而熏，皆不
X12n0281_p0833c11║異乎聞，故累其言為聞熏聞修。如是而修，即為無
X12n0281_p0833c12║為，亡情絕解，一切結惑，擬之即銷，故稱為如幻聞
X12n0281_p0833c13║熏聞修金剛三昧。前文以妙蓮華喻中道，下文則
X12n0281_p0833c14║易以佛母。今不云者，蓋全本為始，全始在本聞熏
X12n0281_p0833c15║修，則中道之義亦已備矣。
X12n0281_p0833c16║○（二、別示隨機現身二：初、敘現身二：初、現出世身四：初、佛身。）世尊！若諸菩薩入三摩地，進修無漏勝解現圓，我
X12n0281_p0833c17║現佛身而為說法，令其解脫。
X12n0281_p0833c18║【觧】孤山曰：菩薩別圓機也。若入相似三摩地，進修
X12n0281_p0833c19║中道無漏，則分真勝解現圓。乃至若進修金剛無
X12n0281_p0833c20║漏，則究竟勝解現圓。大士皆現佛身，為說頓法，令
X12n0281_p0833c21║得分真究竟解脫。問：菩薩何能現佛身邪？答：心性
X12n0281_p0833c22║理顯，高下無殊。如鏡已明，形對像現。臣家之鏡，王
X12n0281_p0833c23║苟臨之，豈無王像？王家之鏡，臣苟對之，豈無臣像？
X12n0281_p0833c24║當知人有高下，鏡無貴賤，然亦不妨明有優劣。問：
X12n0281_p0834a01║等覺菩薩，豈假初住現佛說法邪？答：聞法得解，何
X12n0281_p0834a02║必求人？復假勝身，彌增內慧。且天魔現為佛像，毱
X12n0281_p0834a03║多尚乃致禮，況初住菩薩，妙理所現，等覺雖尊，孰
X12n0281_p0834a04║敢不仰？況觀音本是古佛，豈不能爾？天如補註曰：
X12n0281_p0834a05║觀音古佛，且置勿論。只據今經，既謂超越世出世
X12n0281_p0834a06║間，又言上合諸佛同一慈力，就超越合同四字求
X12n0281_p0834a07║之，其證非淺。然則現佛說法，理固宜然，又豈容以
X12n0281_p0834a08║初住分真為局為難哉？
X12n0281_p0834a09║○（二獨覺）若諸有學，寂靜妙明，勝妙現圓，我於彼前，現獨覺
X12n0281_p0834a10║身，而為說法，令其解脫。○（三緣覺）若諸有學，斷十二緣，緣斷
X12n0281_p0834a11║勝性，勝妙現圓。我於彼前，現緣覺身，而為說法，令其
X12n0281_p0834a12║解脫。
X12n0281_p0834a13║【觧】溫陵曰：獨覺者，出無佛世，觀物變易，自覺無生，
X12n0281_p0834a14║故號獨覺。樂獨善寂，求自然慧，故曰寂靜妙明。緣
X12n0281_p0834a15║覺者，稟佛之教，觀緣悟道也。知迷勝性，由十二緣
X12n0281_p0834a16║於是斷之，自無明滅至憂悲苦惱滅，則緣斷而勝
X12n0281_p0834a17║性現矣。性因緣斷而現，故曰緣斷勝性。擕李曰：勝
X12n0281_p0834a18║妙現圓者，各約自乘理智，將欲現前，得此名也。
X12n0281_p0834a19║○（四聲聞）若諸有學，得四諦空，修道入滅，勝性現圓。我於彼
X12n0281_p0834a20║前，現聲聞身，而為說法，令其解脫。
X12n0281_p0834a21║【觧】擕李曰：三果已前，賢位聖位，俱屬有學，見道一
X12n0281_p0834a22║十六心，斷四諦下惑，證生空理，故曰得四諦空。初
X12n0281_p0834a23║果後進，斷三界八十一品俱生，品品皆證一分，擇
X12n0281_p0834a24║滅無為，故云修道入滅。孤山曰：二乘，藏、通機也。雖
X12n0281_p0834b01║有菩薩，而藏同人天，不斷惑故；通同二乘，所證齊故。
X12n0281_p0834b02║【疏】天台曰：或問：前釋二合云，二乘無與樂之慈，無
X12n0281_p0834b03║悲苦之仰，故菩薩不與之合。今明由證起用，何亦
X12n0281_p0834b04║垂應於二乘乎？答曰：此明二乘之機，猶蘊在於六。
X12n0281_p0834b05║凡悲陰苦而斷集，仰滅樂而修道，是以菩薩應身
X12n0281_p0834b06║說法，拔其苦而與其樂，終非合之之道也。
X12n0281_p0834b07║○（二、現世間身二：初、天身二：初、王天。）若諸眾生欲心明悟，不犯欲塵，欲身清淨，我於彼
X12n0281_p0834b08║前現梵王身而為說法，令其解脫。若諸眾生欲為天
X12n0281_p0834b09║主，統領諸天，我於彼前現帝釋身而為說法，令其成
X12n0281_p0834b10║就。若諸眾生欲身自在，遊行十方，我於彼前現自在
X12n0281_p0834b11║天身而為說法，令其成就。若諸眾生欲身自在，飛行
X12n0281_p0834b12║虗空，我於彼前現大自在天身而為說法，令其成就。
X12n0281_p0834b13║【觧】孤山曰：梵王，即色天主，名為尸棄，此云頂髻瓔
X12n0281_p0834b14║珞，明四禪皆有王。今言梵者，應是初禪之頂，以有
X12n0281_p0834b15║覺觀語言之法，得為千界之主。說法者，如金光明
X12n0281_p0834b16║云大梵天王說出欲論解脫者，令離欲塵也。帝釋，
X12n0281_p0834b17║即欲界第二天主，彼天橫有三十三天，而帝釋統
X12n0281_p0834b18║之。說法，謂十善也。金光明云釋提桓因種種善論
X12n0281_p0834b19║是也。自在天，是欲界頂天，具云婆舍䟦提，此云他
X12n0281_p0834b20║化自在，假他所作以成己樂，即魔王也。或云第六
X12n0281_p0834b21║天上別有魔王居處，亦自在天攝。大自在，即色頂
X12n0281_p0834b22║摩醯首羅天。大論云三目八臂，騎白牛，執白拂者
X12n0281_p0834b23║是也。溫陵曰：初舉梵王，復自欲天超至色頂，意兼
X12n0281_p0834b24║無色，以明無剎不現也。
X12n0281_p0834c01║【疏】天台曰：問：三十二應身，前四為出世間，云解脫
X12n0281_p0834c02║可爾；梵王雖統三界，猶未出離世間，亦云解脫，何
X12n0281_p0834c03║耶？答曰：婬欲為生死之深根，沉淪之惡業，此經以
X12n0281_p0834c04║慶喜邪染之緣而浚發大教，職由乎此。故一經所
X12n0281_p0834c05║有誡勸，莫不以離欲欲染而為之辭。而梵王天者，
X12n0281_p0834c06║乃清昇之元首，出欲之先容，雖未出世間，能為離
X12n0281_p0834c07║世本，故其為言，諄切著明，曰欲心明悟，曰不犯欲
X12n0281_p0834c08║塵，曰欲身清淨。蓋身為欲之偶，塵為欲之對，而心
X12n0281_p0834c09║又為欲之機，故冀求脫其欲者，莫先乎解其機。欲
X12n0281_p0834c10║心明悟，則已得乎色界初禪，心一悟而欲機亡，欲
X12n0281_p0834c11║機亡而於塵無所取，果得無所取，則身同乎木鷄
X12n0281_p0834c12║而欲塵無所偶，故菩薩現身說法，令其解脫乎欲
X12n0281_p0834c13║界之身心也。初禪既然，後之三禪，轉轉超勝，經不
X12n0281_p0834c14║云應者，舉一而弊諸也。無色無身，故不云應，欲天
X12n0281_p0834c15║異此，故但云成就。
X12n0281_p0834c16║○（二屬天）若諸眾生，愛統鬼神，救護國土，我於彼前，現天大
X12n0281_p0834c17║將軍身，而為說法，令其成就。若諸眾生，愛統世界，保
X12n0281_p0834c18║護眾生，我於彼前，現四天王身，而為說法，令其成就。
X12n0281_p0834c19║若諸眾生，愛生天宮，驅使鬼神，我於彼前，現四天王
X12n0281_p0834c20║國太子身，而為說法，令其成就。
X12n0281_p0834c21║【觧】溫陵曰：上舉正統，此舉臣輔也。天將軍，為帝釋
X12n0281_p0834c22║上將，統領鬼神。四天王，臣於帝釋，統領世界。四天
X12n0281_p0834c23║太子，即那吒之類，能驅鬼神。
X12n0281_p0834c24║○（二、人身三：初、貴胄淨行。）若諸眾生樂為人王，我於彼前現人王身而為說
X12n0281_p0835a01║法，令其成就。若諸眾生愛主族姓，世間推讓，我於彼
X12n0281_p0835a02║前現長者身而為說法，令其成就。若諸眾生愛談名
X12n0281_p0835a03║言，清淨自居，我於彼前現居士身而為說法，令其成
X12n0281_p0835a04║就。若諸眾生愛治國土，剖斷邦邑，我於彼前現宰官
X12n0281_p0835a05║身而為說法，令其成就。若諸眾生愛諸數術，攝衛自
X12n0281_p0835a06║居，我於彼前現婆羅門身而為說法，令其成就。
X12n0281_p0835a07║【觧】溫陵曰：自金輪至粟散，皆人王也。粟散即邦國
X12n0281_p0835a08║小王，散於天下，如粟之多。長者具十德，謂姓貴、位
X12n0281_p0835a09║高、大富、威猛、智深、年耆、行淨、禮備。上歎下歸，故為
X12n0281_p0835a10║族姓之主，世間推讓也。隱居求志，行義達道，名居
X12n0281_p0835a11║士。愛談名言，即典雅之言也。三台輔相，州牧縣長，
X12n0281_p0835a12║悉號宰官。婆羅門，此云淨行，四姓之一也。愛諸數
X12n0281_p0835a13║術，即和合占相，推步盈虗也。
X12n0281_p0835a14║○（二、熏法四眾）。若有男子，好學出家，持諸戒律。我於彼前，現比丘
X12n0281_p0835a15║身，而為說法，令其成就。若有女人，好學出家，持諸禁
X12n0281_p0835a16║戒。我於彼前，現比丘尼身，而為說法，令其成就。若有
X12n0281_p0835a17║男子，樂持五戒。我於彼前，現優婆塞身，而為說法，令
X12n0281_p0835a18║其成就。若有女子，五戒自居。我於彼前，現優婆夷身，
X12n0281_p0835a19║而為說法，令其成就。
X12n0281_p0835a20║【觧】孤山曰：優婆塞云近事男，優婆夷云近事女，以
X12n0281_p0835a21║五戒自守，堪任近事、出家二眾故。
X12n0281_p0835a22║○（三、女主童真）若有女人，內政立身，以修家國，我於彼前，現女主
X12n0281_p0835a23║身，及國夫人、命婦、大家，而為說法，令其成就。若有眾
X12n0281_p0835a24║生，不壞男根，我於彼前，現童男身，而為說法，令其成
X12n0281_p0835b01║就。若有處女，愛樂處身，不求侵暴，我於彼前，現童女
X12n0281_p0835b02║身，而為說法，令其成就。
X12n0281_p0835b03║【觧】孤山曰：女主，即天子之后也。周禮：天子之后，立
X12n0281_p0835b04║六宮、三夫人、九嬪、二十七世婦、八十一御妻。國夫
X12n0281_p0835b05║人，如論語邦君之妻曰君夫人。命婦，謂妻因夫榮
X12n0281_p0835b06║者也。大家，如後漢扶風曹世叔妻者，同郡班彪之
X12n0281_p0835b07║女，名昭，字惠姬。和帝數召入宮，令皇后、貴人師事
X12n0281_p0835b08║焉，號曰大家。
X12n0281_p0835b09║○（三、八部眾；三、初明四部）若有諸天樂出天倫，我現天身而為說法，令其成
X12n0281_p0835b10║就。若有諸龍樂出龍倫，我現龍身而為說法，令其成
X12n0281_p0835b11║就。若有藥叉樂度本倫，我於彼前現藥叉身而為說
X12n0281_p0835b12║法，令其成就。若乾闥婆樂脫其倫，我於彼前現乾闥
X12n0281_p0835b13║婆身而為說法，令其成就。○（二、明三部）若阿修羅樂脫其倫，我
X12n0281_p0835b14║於彼前現阿修羅身而為說法，令其成就。若緊那羅
X12n0281_p0835b15║樂脫其倫，我於彼前現緊那羅身而為說法，令其成
X12n0281_p0835b16║就。若摩呼羅伽樂脫其倫，我於彼前現摩呼羅伽身
X12n0281_p0835b17║而為說法，令其成就。○（三明後部）若諸眾生，樂人修人，我現人
X12n0281_p0835b18║身，而為說法，令其成就。若諸非人，有形無形，有想無
X12n0281_p0835b19║想，樂度其倫，我於彼前，皆現其身，而為說法，令其成
X12n0281_p0835b20║就。
X12n0281_p0835b21║【觧】孤山曰：藥叉，此云輕捷。乾闥婆，此云香陰，新翻
X12n0281_p0835b22║尋香行，帝釋樂神也。阿修羅，云無端正，以女美而
X12n0281_p0835b23║男醜，故從男彰名。新翻非天，以諂詐無天行故。凖
X12n0281_p0835b24║普門品八部，此闕迦樓羅，即金翅鳥也。緊那羅，形
X12n0281_p0835c01║似人而頭有角，因呼為疑神。天帝，絲竹樂神也。小
X12n0281_p0835c02║劣乾闥婆，新云歌神。摩呼羅伽，什師云地龍，肇公
X12n0281_p0835c03║云大蟒，腹行也。長水曰：有形如休咎精明等，無形
X12n0281_p0835c04║如空散銷沉等，有想如神鬼精靈等，無想如精神
X12n0281_p0835c05║化為土木金石等，皆非人也。
X12n0281_p0835c06║【疏】天台曰：此經三十二應身，與法華普門品同，其
X12n0281_p0835c07║所說法則異。彼為流通法華，純說佛法，故其文曰：
X12n0281_p0835c08║應以何身得度者，即以何身而為說法。此經為顯
X12n0281_p0835c09║從妙體起妙用，無剎而不現，無法而不說。以泛應
X12n0281_p0835c10║言之，則楞嚴漚和之用廣；以大體言之，則法華實
X12n0281_p0835c11║智之本大。一施權，一顯實，事不雷同；一敘因，一敘
X12n0281_p0835c12║果，道非厓異。
X12n0281_p0835c13║○（二、總結示）是名妙淨三十二應入國土身，皆以三昧聞熏聞
X12n0281_p0835c14║修，無作妙力自在成就。
X12n0281_p0835c15║【觧】溫陵曰：迹示同類，心絕愛見，名妙淨。依無作智，
X12n0281_p0835c16║起大神用，名妙力。無作無為，隨緣汎應，名自在成
X12n0281_p0835c17║就。吳興曰：三十二應，比普門品，雖互有出沒，大體
X12n0281_p0835c18║是同。總而言之，無越十界。於十界中，兩經俱無菩
X12n0281_p0835c19║薩并地獄身者，或曰：聖言之略耳。或云：觀音已是
X12n0281_p0835c20║菩薩，何須更現？地獄苦重，不可度也。智者依正法
X12n0281_p0835c21║華，具現菩薩界身。又準釋論，菩薩亦化地獄。故知
X12n0281_p0835c22║十界不可闕焉。
X12n0281_p0835c23║【疏】天台曰：三十二應，十法界身也。國土、實報、莊嚴、
X12n0281_p0835c24║方便、有餘，凡聖同居也。若十界機橫在一土，則菩
X12n0281_p0836a01║薩以三十二種身入於同居；若竪在三土，則菩薩
X12n0281_p0836a02║以佛身入實報，以緣覺聲聞身入有餘，以六道身
X12n0281_p0836a03║入同居。其常寂光土，乃菩薩分證三德自所居土
X12n0281_p0836a04║也。三昧聞熏聞修，此顯因行之無作也。妙力，顯果
X12n0281_p0836a05║用之無作也。若括前文言之，圓通常十界三諦，本
X12n0281_p0836a06║覺之無作也；入流亡所，始覺之無作也；忽然超越
X12n0281_p0836a07║世出世間，上合諸佛，下合六道，此果證性具妙體
X12n0281_p0836a08║之無作也。三十二應，稱性稱機，一日在天，影臨萬
X12n0281_p0836a09║水，此妙用之無作也。由因入果，依體起用，菩薩功
X12n0281_p0836a10║德，其事如是，自在成就，可不信諸！
X12n0281_p0836a11║○（二十四無畏二：初、總明由證起用。）世尊！我復以此聞熏聞修金剛三昧無作妙力，與
X12n0281_p0836a12║諸十方三世六道一切眾生同悲仰故，令諸眾生於
X12n0281_p0836a13║我身心獲十四種無畏功德。
X12n0281_p0836a14║【觧】溫陵曰：由我不自觀音，而彼獲脫苦。由我知見
X12n0281_p0836a15║旋復，而彼能不燒。故曰：於我身心，獲無畏德。
X12n0281_p0836a16║【疏】天台曰：法華玄義論機應凡有四句，謂顯機顯
X12n0281_p0836a17║應，顯機冥應，冥機顯應，冥機冥應。前明三十二應
X12n0281_p0836a18║身，則機應俱顯；下明十四無畏，則顯機冥應。若冥
X12n0281_p0836a19║機顯應，則眾生今世雖無扣佛之機，而過去有種
X12n0281_p0836a20║冥八識者將熟，而菩薩乘其可度而顯應之。若冥
X12n0281_p0836a21║機冥應者，則今之行人，不蒙師教而能力行其善，
X12n0281_p0836a22║未聞法要而能洞曉其理，皆內有冥機而外有菩
X12n0281_p0836a23║薩冥應使之然也。
X12n0281_p0836a24║○（二、別示隨機現益二：初、總明觀智加被。觀機獲眾苦無畏）一者、由我不自觀音，以觀觀者，令彼十方苦惱眾
X12n0281_p0836b01║生，觀其音聲，即得解脫。
X12n0281_p0836b02║【觧】溫陵曰：不自觀音者，不隨聲塵所起知見也。以
X12n0281_p0836b03║觀觀者，謂旋倒聞機，反照自性也。不起知見，則無
X12n0281_p0836b04║所妄。反照自性，則一切真寂，無復苦惱可得。此則
X12n0281_p0836b05║真觀、淨觀、大智慧觀，能破癡暗，能伏灾難。故令苦
X12n0281_p0836b06║眾生，蒙我真觀，即得解脫。吳興曰：聖人無己，惟物
X12n0281_p0836b07║是利。故以觀音之智，加彼觀聲之機，於苦得脫，不
X12n0281_p0836b08║旋踵矣。若夫止稱名號，罔識聞熏，善應未臻，而責
X12n0281_p0836b09║聖言之虗者，是猶洒一杯之水，救積薪之火。火不
X12n0281_p0836b10║熄，則謂水不勝火，惑亦甚哉。天如補註曰：環師之
X12n0281_p0836b11║解，觀聲在應。岳師之解，觀聲在機。二說不可偏廢，
X12n0281_p0836b12║故互存之。當知上文，意不殊此。
X12n0281_p0836b13║【疏】天台曰：由我不自觀音以觀觀者，則觀聲在應
X12n0281_p0836b14║也；令彼眾生觀其音聲，則觀聲在機也。正以下文
X12n0281_p0836b15║意不殊此，是故此科目為總明觀智，加被觀機，獲
X12n0281_p0836b16║眾苦無畏也。
X12n0281_p0836b17║○（二、別明觀智加被。觀機獲眾苦無畏十三：初、知見旋復，火灾無畏。）二者、知見旋復，令諸眾生設入大火，火不能燒。○
X12n0281_p0836b18║（二、觀聽旋復，水灾無畏。）三者、觀聽旋復，令諸眾生大水所漂，水不能溺。
X12n0281_p0836b19║【觧】溫陵曰：內外四大，常相交感，見覺屬火，聞聽屬
X12n0281_p0836b20║水，故見業交則見猛火，聞業交則見波濤。今知見
X12n0281_p0836b21║旋復，則無見業，觀聽旋復，則無聞業，故水火不能
X12n0281_p0836b22║燒溺也。於聽言觀，猶音言觀也，大水所漂，意兼風
X12n0281_p0836b23║灾。擕李曰：準天台釋，火難有三種：一、果報火，下從
X12n0281_p0836b24║地獄，上至初禪；二、惡業火，通三界；三、煩惱火，通三
X12n0281_p0836c01║乘。火難既爾，他皆放此。
X12n0281_p0836c02║○（三、心無殺害，鬼國無畏。）四者、斷滅妄想，心無殺害，令諸眾生入諸鬼國，鬼
X12n0281_p0836c03║不能害。○（四、六根銷復，刀兵無畏）五者、熏聞成聞。六根銷復，同於聲聽，能令
X12n0281_p0836c04║眾生臨當被害，刀段段壞，使其兵戈猶如割水，亦如
X12n0281_p0836c05║吹光，性無搖動。
X12n0281_p0836c06║【觧】孤山曰：熏於妄聞，成真聞性。溫陵曰：一根既圓，
X12n0281_p0836c07║則六根銷復，同於聲聽，無復行礙，故如割水吹光
X12n0281_p0836c08║也。
X12n0281_p0836c09║【疏】天台曰：凡鬼之殺人，必俟其有可殺之機而殺
X12n0281_p0836c10║之，而菩薩斷滅妄想，則殺害之機寂。人亦學菩薩
X12n0281_p0836c11║而觀其音，菩薩乃以觀音之智而加諸人，無論其
X12n0281_p0836c12║鬼來害人，即入諸鬼國，不能害矣。眾生則因聞發
X12n0281_p0836c13║識，六根成於有待，故刀可斷而戈可割。菩薩則返
X12n0281_p0836c14║聞聞乎自性，熏聞成乎真聞，聞果何相哉？久之六
X12n0281_p0836c15║根銷復，同於聲之聽無形，非惟刀不能壞，且將同
X12n0281_p0836c16║金剛堅固而不壞。事等割水，理等吹光，性無搖動，
X12n0281_p0836c17║可信也夫！
X12n0281_p0836c18║○（五、明復法界，鬼暗無畏。）六者、聞熏精明，明徧法界，則諸幽暗，性不能全。能
X12n0281_p0836c19║令眾生，藥叉、羅剎、鳩槃茶鬼，及毗舍遮、富單那等，雖
X12n0281_p0836c20║近其傍，目不能視。○（六、觀聽返入，枷鎖無畏。）七者、音性圓銷，觀聽返入，離諸
X12n0281_p0836c21║塵妄，能令眾生禁繫枷鎖所不能著。○（七、徧生慈力，劫賊無畏。）八者、滅音圓
X12n0281_p0836c22║聞，徧生慈力，能令眾生經過險路，賊不能劫。
X12n0281_p0836c23║【觧】孤山曰：藥叉如前。肇師云：有三種：一在地，二在
X12n0281_p0836c24║虗空，三在天。羅剎云：可畏鳩槃茶，厭魅鬼；毗舍遮，
X12n0281_p0837a01║噉精氣鬼；富單那，熱病鬼。溫陵曰：聞熏精明，爍彼
X12n0281_p0837a02║幽暗，故不能視也。音性圓銷，則內無所繫；觀聽返
X12n0281_p0837a03║入，則外無所累，故枷鎖自脫也。音聞兩立，則物我
X12n0281_p0837a04║成敵；今滅音圓聞，則內外無待，故能徧生慈力，無
X12n0281_p0837a05║復怨敵矣。
X12n0281_p0837a06║○（八、色所不劫，貪欲無畏。）九者、熏聞離塵，色所不劫，能令一切多婬眾生遠
X12n0281_p0837a07║離貪欲。○（九、根境圓融，忿恨無畏。）十者、純音無塵，根境圓融，無對所對，能令
X12n0281_p0837a08║一切忿恨眾生離諸瞋恚。○（十、銷塵旋明癡暗無畏）十一者、銷塵旋明法界
X12n0281_p0837a09║身心，猶如琉璃朗徹無礙，能令一切昏鈍性障諸阿
X12n0281_p0837a10║顛迦永離癡暗。
X12n0281_p0837a11║【觧】溫陵曰：眾生以欲習合塵，故為色劫。能以金剛
X12n0281_p0837a12║三昧，熏聞成性，遂能離塵。成性則欲愛乾枯，離塵
X12n0281_p0837a13║則根境不偶，故雖有妖色，不能劫動矣。瞋由違情
X12n0281_p0837a14║而起，對境而生，音性純淨，無復妄塵，故圓融無違，
X12n0281_p0837a15║無能所對，無違無對，則不瞋矣。癡由妄塵成蔽，無
X12n0281_p0837a16║明所覆，銷塵則無蔽，旋明則無覆，故外之法界，內
X12n0281_p0837a17║之身心，凝瑩朗徹，離癡暗矣。性障，即癡也。阿顛迦，
X12n0281_p0837a18║此云無善心。內業有十，而壞滅法身，惟婬、怒、癡為
X12n0281_p0837a19║甚，故舉三以兼餘。吳興曰：準天台釋，三毒通界內
X12n0281_p0837a20║外，內謂思惑，外謂無明。二乘以欣涅槃為貪，厭生
X12n0281_p0837a21║死為瞋，迷中道即癡。菩薩廣求佛法訶惡，二乘未
X12n0281_p0837a22║了佛性，皆是三毒。
X12n0281_p0837a23║【疏】天台曰：純音無塵者，夫聲為致妄之本，音則裊
X12n0281_p0837a24║裊餘韻，致妄之義疎。若唐人詩潭影空，人心以潭
X12n0281_p0837b01║水之空澄而印現影像，於色法不已疎乎！而人之
X12n0281_p0837b02║俯臨其間，不期然而情想頓空。說者謂此詩近乎
X12n0281_p0837b03║禪，誠近之也。比菩薩不聞其聲而獨求乎音，不聞
X12n0281_p0837b04║其音而獨觀其音，則業識失其故而所不能到，純
X12n0281_p0837b05║音遺聞，豈欺我哉！是以菩薩之名，於觀而不言色，
X12n0281_p0837b06║於音而不言聞，豈非易眾生根塵異地而置之乎！
X12n0281_p0837b07║吾於六根互用法門，未信乎果而先信乎菩薩之
X12n0281_p0837b08║因心者以此。矧反聞自性，圓洞十虗，音響發揮，全
X12n0281_p0837b09║吾性分，惟聞惟音，法界理顯。故棗柏有觀音之教，
X12n0281_p0837b10║金剛有眼聽之言，皆與大悲，聲同一律。
X12n0281_p0837b11║○（十一、福慧具足，求男無畏。）十二者、融形。復聞不動道場，涉入世間不壞世界，
X12n0281_p0837b12║能徧十方供養微塵諸佛如來，各各佛邊為法王子，
X12n0281_p0837b13║能令法界無子眾生欲求男者，誕生福德智慧之男。
X12n0281_p0837b14║○（十二、領法足慧，求女無畏。）十三者、六根圓通，明照無二，含十方界，立大圓鏡
X12n0281_p0837b15║空如來藏，承順十方微塵如來祕密法門，受領無失，
X12n0281_p0837b16║能令法界無子眾生欲求女者，誕生端正福德柔順
X12n0281_p0837b17║眾人愛敬有相之女。
X12n0281_p0837b18║【觧】溫陵曰：融形則礙滅，復聞則性真，故涉入世間，
X12n0281_p0837b19║而無動無壞，能徧十方，供微塵佛，稟承其法，各為
X12n0281_p0837b20║法子，供佛足福，稟法足慧，而能紹繼法王，有男子
X12n0281_p0837b21║之道，故能應其求也。六根圓通下，謂圓故無二，通
X12n0281_p0837b22║故含界，明照則大圓鏡智之質也，含界則空如來
X12n0281_p0837b23║藏之體也，具此故能承順法門，受領無失，承順即
X12n0281_p0837b24║坤儀柔德，受領即閨門能事，有女之道，故能應其
X12n0281_p0837c01║求也。吳興曰：智者引阿含，明地獄已上，乃至欲天，
X12n0281_p0837c02║皆有無子之苦，令所求者，悉能滿心，是亦拔其苦
X12n0281_p0837c03║也。擕李曰：涉入世間，不壞世界，即方便智，方便屬
X12n0281_p0837c04║權，權能幹事，故生於男也。立大圓鏡，空如來藏，即
X12n0281_p0837c05║屬實智，實智詣理，理能含育，故生於女也。如淨名
X12n0281_p0837c06║云：智度菩薩母，方便以為父，即其義焉。
X12n0281_p0837c07║【疏】天台曰：男子陽性，有權幹之能；女子陰性，具含
X12n0281_p0837c08║育之道。然用非體不彰，實非權不證。融形復聞，不
X12n0281_p0837c09║動道場，此先得其體也；涉入世間，不壞世界，此後
X12n0281_p0837c10║彰其用也。有男子之陽道，兼之福慧具足，此又即
X12n0281_p0837c11║權而實也，故能應其所求。六根圓通，明照無二，此
X12n0281_p0837c12║先得其權也；含十方界，立大圓鏡，智空如來藏，此
X12n0281_p0837c13║後得其實也。兼之承順受領，此又即實而權也，故
X12n0281_p0837c14║能應其所求。
X12n0281_p0837c15║○（十三、以一敵多，稱名無畏。）十四者、此三千大千世界百億日月現住世間諸
X12n0281_p0837c16║法王子，有六十二恒河沙數，修法垂範，教化眾生，隨
X12n0281_p0837c17║順眾生，方便智慧，各各不同。由我所得圓通本根，發
X12n0281_p0837c18║妙耳門，然後身心微妙含容，周徧法界，能令眾生持
X12n0281_p0837c19║我名號，與彼共持六十二恒河沙諸法王子，二人福
X12n0281_p0837c20║德，正等無異。世尊！我一號名，與彼眾多名號無異。由
X12n0281_p0837c21║我修習，得真圓通。是名十四施無畏力，福備眾生。
X12n0281_p0837c22║【觧】孤山曰：法華亦有此之較量，及觀今經，方曉彼
X12n0281_p0837c23║意。蓋此方眾生，耳根利故，受道者多，所以觀音化
X12n0281_p0837c24║勝；餘根鈍故，受道者少，所以諸聖化劣。是知行位
X12n0281_p0838a01║雖齊，對機有異。總彼恒河沙數，但敵觀音一人，故
X12n0281_p0838a02║使持名二福正等。據此所說，已自密簡耳根圓通。
X12n0281_p0838a03║為未曉者，更俟文殊詳擇。百億日月者，百億剎土
X12n0281_p0838a04║也。是名下，總結也。
X12n0281_p0838a05║○（三、四不思議二：初、總明由證起用。）世尊！我又獲是圓通修證無上道故，又能善獲四
X12n0281_p0838a06║不思議無作妙德。
X12n0281_p0838a07║【觧】溫陵曰：現眾多容，誦一一呪，攝化眾生，圓應所
X12n0281_p0838a08║求，理出於無為，神應於不測，名不思議無作妙德。
X12n0281_p0838a09║然前亦現形應求，獨此名不思議者，前則略顯，此
X12n0281_p0838a10║復深明，如於一身現八萬首臂，固莫得而思議也。
X12n0281_p0838a11║○（二、別示隨機現益四：初、令得自在。）一者、由我初獲妙妙聞心，心精遺聞，見聞覺知不
X12n0281_p0838a12║能分隔，成一圓融清淨寶覺，故我能現眾多妙容，能
X12n0281_p0838a13║說無邊祕密神呪。其中或現一首、三首、五首、七首、九
X12n0281_p0838a14║首、十一首，如是乃至一百八首、千首、萬首、八萬四千
X12n0281_p0838a15║爍迦羅首；二臂、四臂、六臂、八臂、十臂、十二臂、十四、十
X12n0281_p0838a16║六、十八、二十至二十四，如是乃至一百八臂、千臂、萬
X12n0281_p0838a17║臂、八萬四千母陀羅臂；二目、三目、四目、九目，如是乃
X12n0281_p0838a18║至一百八目、千目、萬目、八萬四千清淨寶目。或慈、或
X12n0281_p0838a19║威、或定、或慧，救護眾生，得大自在。
X12n0281_p0838a20║【觧】溫陵曰：言初獲者，指本因也。首為六用之總，臂
X12n0281_p0838a21║表提接之悲，目表照了之智，各依本數充之。以至
X12n0281_p0838a22║八萬四千者，表依根本六用，根本智悲，而汎應塵
X12n0281_p0838a23║勞，得大自在。此十一地，等覺妙行也。華嚴十地已
X12n0281_p0838a24║前，猶依本智，長養大悲。至十一地，長養功終，純是
X12n0281_p0838b01║大悲，為法界體，與智圓現。故觀音手眼，通身徧身，
X12n0281_p0838b02║而以大悲稱也。一體之中，塵勞萬法，慈威定慧，無
X12n0281_p0838b03║所不備。而繼二十四聖示現者，明彼所現，雖各一
X12n0281_p0838b04║端，圓而會之，咸極于此。使悟入者，不止二十五門，
X12n0281_p0838b05║頓了八萬塵勞。法界事理，曾不離吾一圓融淨覺
X12n0281_p0838b06║之體。能同能異，即一即多。無邊剎海，德用徧周。十
X12n0281_p0838b07║方身土，境相相入。邪正吉凶之術，養生安物之方。
X12n0281_p0838b08║法法圓通，塵塵具足矣。或曰：八萬四千，特表法耳，
X12n0281_p0838b09║一身何所施乎？是特以有思惟心，測度菩薩圓通
X12n0281_p0838b10║境界也。夫身含十虗，毛端現剎。彼空與剎，又不啻
X12n0281_p0838b11║如首臂而已。彼八萬四千首臂，猶人之八萬四千
X12n0281_p0838b12║毛孔耳，未足異也。聖人之言，即事即理。既曰不思
X12n0281_p0838b13║議德，無以限意思之議之。爍迦羅云金剛，堅固不
X12n0281_p0838b14║壞也。母陀羅云印，各有妙印也。清淨寶目，離塵合
X12n0281_p0838b15║覺也。慈以攝化，威以折伏，定以復湛，慧以開覺，通
X12n0281_p0838b16║指眾多妙容也。
X12n0281_p0838b17║【疏】天台曰：妙妙聞心者，初妙謂圓頓諦理，次妙謂
X12n0281_p0838b18║圓通本根。是圓頓，是被機，乃玄中之玄，妙中之妙，
X12n0281_p0838b19║故累其言為妙妙。又妙妙者，耳根具圓、通、常三德，
X12n0281_p0838b20║固為妙矣。菩薩能以不思議妙智而聞其聞，斯得
X12n0281_p0838b21║其妙，是為妙妙聞心。妙妙聞心，臻於亡塵盡根，空
X12n0281_p0838b22║智滅理，可謂精一無二，則一根既返源，六根成解
X12n0281_p0838b23║脫。故見聞覺知，不能分隔，成一圓融清淨寶覺之
X12n0281_p0838b24║體，以起無方大用。現多妙容是形益，說多神呪是
X12n0281_p0838c01║聲益。頭手目各八萬四千者，蓋清淨寶覺，以圓常
X12n0281_p0838c02║為體，融通為相，如千眼籠燈，門門皆透，亦如無邊
X12n0281_p0838c03║空藏，法法咸真。既轉八萬四千塵勞門，以為八萬
X12n0281_p0838c04║四千解脫門，故能以八萬四千三昧門，應八萬四
X12n0281_p0838c05║千塵勞門，於眾生一一塵勞，現一一手眼，提拔之，
X12n0281_p0838c06║照了之，歸於金剛堅固不壞而後已。此菩薩慈以
X12n0281_p0838c07║攝化，威以折伏，定以復湛，慧以聞覺之大用也。
X12n0281_p0838c08║○（二、令獲無畏）二者、由我聞思脫出六塵，如聲度垣，不能為礙。故
X12n0281_p0838c09║我妙能現一一形，誦一一呪。其形其呪，能以無畏施
X12n0281_p0838c10║諸眾生。是故十方微塵國土，皆名我為施無畏者。○
X12n0281_p0838c11║（三、令捨慳食）三者、由我修習本妙圓通清淨本根，所遊世界，皆令
X12n0281_p0838c12║眾生捨身珍寶，求我哀愍。
X12n0281_p0838c13║【觧】溫陵曰：本根清淨，則一切無著，故能令眾生捨
X12n0281_p0838c14║諸慳著也。求我哀愍者，哀愍受之，而為施作佛事
X12n0281_p0838c15║也。
X12n0281_p0838c16║【疏】天台曰：隨聲分別，則為所黏；反聞自性，則脫黏
X12n0281_p0838c17║內伏。一塵既不受，則五塵皆解脫。著塵則有根，脫
X12n0281_p0838c18║塵則無根，惟無妄根，則根如聲之無形。古之神通
X12n0281_p0838c19║聖人，墻壁由之直度者，以此修習本妙圓通清淨
X12n0281_p0838c20║本根，則一塵不受。惟其不受，故能令眾生捨身珍
X12n0281_p0838c21║寶，求我哀愍納受。此則菩薩以不受而為其受，眾
X12n0281_p0838c22║生應以無施而為其施，庶可以成法供養焉。
X12n0281_p0838c23║○（四、令滿所求）四者、我得佛心，證於究竟，能以珍寶種種供養十
X12n0281_p0838c24║方如來，傍及法界六道眾生，求妻得妻，求子得子，求
X12n0281_p0839a01║三昧得三昧，求長壽得長壽，如是乃至求大涅槃得
X12n0281_p0839a02║大涅槃。
X12n0281_p0839a03║【觧】溫陵曰：得佛心證，慧足也。珍寶供養，福足也。福
X12n0281_p0839a04║慧兩足，故傍及眾生，使彼所求如願也。吳興曰：此
X12n0281_p0839a05║四不思議，前二屬應，後二對機。應中備顯形聲二
X12n0281_p0839a06║益，初文雖云說呪，而正示形益，即應身功用也。次
X12n0281_p0839a07║文雖復現形，而正示聲益，即名稱普聞也。機中具
X12n0281_p0839a08║明因果二相，先明修因，則六度之中，略舉布施，俾
X12n0281_p0839a09║求福故。後明感果，則世出世願，靡不成就，今得樂
X12n0281_p0839a10║故。
X12n0281_p0839a11║【疏】天台曰：我得佛心，證於究竟，則無理而不圓，無
X12n0281_p0839a12║法而不具。如薩埵之得末尼，置之高幢，隨人所需，
X12n0281_p0839a13║無不充足，仰足以養父母，俯足以給妻子，中足以
X12n0281_p0839a14║及眾人。在法亦然，故曰能以珍寶種種供養十方
X12n0281_p0839a15║如來，旁及法界六道眾生（云云）等也。
X12n0281_p0839a16║○（二、牒證結答二：初、結答所問。）佛問圓通：我從耳門圓照三昧，緣心自在，因入流
X12n0281_p0839a17║相，得三摩地，成就菩提，斯為第一。○（二、敘嘆得名）世尊！彼佛如來，
X12n0281_p0839a18║歎我善得圓通法門，於大會中，授記我為觀世音號。
X12n0281_p0839a19║由我觀聽十方圓明，故觀音名徧十方界。
X12n0281_p0839a20║【觧】溫陵曰：初於聞中入流亡所，是從耳門得圓照
X12n0281_p0839a21║也。由得圓照，故隨緣應化，得大自在。吳興曰：按觀
X12n0281_p0839a22║音三昧經及大悲經並云：此菩薩過去久已成佛，
X12n0281_p0839a23║號正法明。又悲華經說：往昔寶藏如來授不瞬太
X12n0281_p0839a24║子記，名觀世音。然則悲華與今經，皆覆本垂跡之
X12n0281_p0839b01║名耳。今得圓通，即太子後身也。
X12n0281_p0839b02║【疏】天台曰：夫緣塵緣心，均一緣也。緣塵則涉乎萬
X12n0281_p0839b03║殊，故其緣也勞；緣心則返歸乎一理，故具緣也逸。
X12n0281_p0839b04║況耳門三昧，超勝餘門，智照於境，境照於智，智照
X12n0281_p0839b05║於智，境照於境，即緣忘緣，無待無對，故稱為圓照
X12n0281_p0839b06║三昧。而緣心徧得乎自在，及其成果，故觀音名徧
X12n0281_p0839b07║十方界。
X12n0281_p0839b08║○（四、放光現瑞印可十：初、光灌佛頂。）爾時，世尊於師子座，從其五體同放寶光，遠灌十
X12n0281_p0839b09║方微塵如來及法王子諸菩薩頂。彼諸如來亦於五
X12n0281_p0839b10║體同放寶光，從微塵方來灌佛頂。○（二、并灌眾會）并灌會中諸大
X12n0281_p0839b11║菩薩及阿羅漢。○（三、無情說法）林木池沼，皆演法音。○（四、寶光交互）交光相羅，
X12n0281_p0839b12║如寶絲網。○（五眾會獲益）是諸大眾得未曾有，一切普獲金剛三
X12n0281_p0839b13║昧。○（六、天雨寶華）即時天雨百寶蓮華，青黃赤白間錯紛糅。○（七空成寶色）十
X12n0281_p0839b14║方虗空成七寶色。○（八、山河不現）此娑婆界大地山河俱時不現。
X12n0281_p0839b15║○（九國土合一）唯見十方微塵國土，合成一界。○（十、梵唄敷奏）梵唄詠歌，自然
X12n0281_p0839b16║敷奏。
X12n0281_p0839b17║【觧】孤山曰：寶光交照，表自他之理互融。林木演音，
X12n0281_p0839b18║顯依正之性不二。印前所證，盡契佛心。溫陵曰：前
X12n0281_p0839b19║說圓通之法，此顯圓通之瑞而應之也。諸佛五體，
X12n0281_p0839b20║同放寶光者，表證性明極，則寶覺圓融，全體發現
X12n0281_p0839b21║也。互相灌頂者，頂為圓極之相，表諸佛證性圓極。
X12n0281_p0839b22║若此會中，菩薩羅漢，即二十四聖之儔，佛光亦灌
X12n0281_p0839b23║其頂者，印其修證，等無優劣也。林木池沼，皆演法
X12n0281_p0839b24║音，交光相羅者，圓通既現前，則一切聲是佛聲，一
X12n0281_p0839c01║切色是佛色，無非悟入之處，無非圓通之理也。大
X12n0281_p0839c02║眾普獲金剛三昧者，因此皆能破惑障，悟圓通也。
X12n0281_p0839c03║天雨寶華，空現寶色，地隱山河，界含塵剎，表證圓
X12n0281_p0839c04║通性，則無作妙行，自然分披，寶明空覺，自然發現，
X12n0281_p0839c05║有為習漏，當不復生，眾塵廓然，無復隔越也。梵唄
X12n0281_p0839c06║詠歌，自眾敷奏者，能使法界永離眾苦，常得妙樂
X12n0281_p0839c07║也。聖人所演圓通法門，奧旨妙利，詳悉若此，故眾
X12n0281_p0839c08║瑞詳而應之。
X12n0281_p0839c09║【疏】天台曰：現瑞印可，其相有十：一、光灌佛頂瑞；二、
X12n0281_p0839c10║并灌眾會瑞。先從五體放光者，即六根之光，無所
X12n0281_p0839c11║而不放也。遠灌十方如來菩薩之頂者，表此耳根
X12n0281_p0839c12║法門，無非佛之知見，無上頂法也。彼諸如來，亦如
X12n0281_p0839c13║此放光，來灌佛頂，并灌眾會者，表諸佛道同，果因
X12n0281_p0839c14║一契也。論菩薩非無此光，正顯圓通法門，乃極果
X12n0281_p0839c15║所宗也。此為自他交互對。三、無情說法瑞，即林木
X12n0281_p0839c16║池沼，皆演法音，所謂圓通既現前，一切色是佛色，
X12n0281_p0839c17║一切聲是佛聲也。四、寶光交互瑞，表生佛之理本
X12n0281_p0839c18║同，自他之智不隔也。如一室之千燈，帝網之千珠，
X12n0281_p0839c19║彼此互融，重重無盡也。此為依正圓融對。五、眾會
X12n0281_p0839c20║獲益瑞，言一切普獲金剛三昧者，顯無情際此，尚
X12n0281_p0839c21║能說法，清眾隨聞，豈不獲證？六、天雨寶華瑞，表在
X12n0281_p0839c22║會獲益者，皆得證入四十位真因，莫不因超果海，
X12n0281_p0839c23║果徹因源也。此為法位相應對。七、空成寶色瑞，表
X12n0281_p0839c24║證圓通後，十方虗空悉皆銷殞，化為寶覺真空也。
X12n0281_p0840a01║八、山河不現瑞，表諸根圓脫，內瑩發光，浮塵世間
X12n0281_p0840a02║諸變化相，如湯消氷，應念化成無上知覺也。此為
X12n0281_p0840a03║空界俱銷對。九、國土合一瑞，表發真歸元之後，染
X12n0281_p0840a04║情空界既無非性具，而身土彌顯，十方微塵國土
X12n0281_p0840a05║合成一界，則惟一實報莊嚴淨土矣。十、梵唄敷奏
X12n0281_p0840a06║瑞，梵唄歌詠，皆樂器也。樂者，樂也，使人聞樂而快
X12n0281_p0840a07║樂也。表發真歸元之時，圓證涅槃妙樂也。此為身
X12n0281_p0840a08║土相稱對。初對表能詮妙，次對表所詮妙，又次對
X12n0281_p0840a09║表因行妙，又次二對表果證妙。空界則表真空，身
X12n0281_p0840a10║土則表妙有，一期現瑞表報，足以該括全經矣。
X12n0281_p0840a11║○（五、佛敕文殊簡辯三：初、佛敕文殊三：初、敘指眾說。）於是如來告文殊師利法王子：汝今觀此二十五
X12n0281_p0840a12║無學諸大菩薩及阿羅漢，各說最初成道方便，皆言
X12n0281_p0840a13║修習真實圓通。○（二、示彼道齊）彼等修行，實無優劣前後差別。
X12n0281_p0840a14║【觧】吳興曰：夫如來藏性，元無異乘，以根有利鈍，故
X12n0281_p0840a15║教分大小。約三諦言之，則小教所詮者，真也；大教
X12n0281_p0840a16║所詮者，中也。而此真中，徧在一切俗諦之上，即前
X12n0281_p0840a17║所悟十八界及七大也。當知三諦具足，名如來藏。
X12n0281_p0840a18║俗諦不空，真中俱空。故二十五聖中，凡聲聞所證，
X12n0281_p0840a19║或析俗見真，或體俗見真，皆分入空藏也；菩薩所
X12n0281_p0840a20║證，或離俗顯中，或即俗顯中，皆全入空藏也。今以
X12n0281_p0840a21║藏性融會，全分無差，即同法華開方便門，示真實
X12n0281_p0840a22║相，決了聲聞法是諸經之王。
X12n0281_p0840a23║【疏】天台曰：彼等修行，實無優劣前後差別，吳興師
X12n0281_p0840a24║所釋極當，但以此經判同法華為謬爾。即如余判
X12n0281_p0840b01║同於方等，亦以藏性融會，全分無差。蓋藏性如堂
X12n0281_p0840b02║奧而亦有淺深，豈以淺深而異堂奧乎？第以堂奧
X12n0281_p0840b03║淺深雖同，而入門者不無遲速，下以遲速者令文
X12n0281_p0840b04║殊揀之，既日劫而相倍，又不能不揀選也。
X12n0281_p0840b05║○（三、述意令簡二：初、現在當根。）我今欲令阿難開悟二十五行，誰當其根？○（二、未來易悟）兼我
X12n0281_p0840b06║滅後，此界眾生入菩薩乘，求無上道，何方便門得易
X12n0281_p0840b07║成就？
X12n0281_p0840b08║【觧】吳興曰：上從證性，會同圓通。今為逗根，令簡方
X12n0281_p0840b09║便。性如華屋，根如入門。若得其門，方受其賜。世人
X12n0281_p0840b10║以解為證，請思最初入道方便，與二十五聖，孰為
X12n0281_p0840b11║其倫乎？
X12n0281_p0840b12║○（二、受命簡辯二：初、敘敬儀。）文殊師利法王子，奉佛慈旨，即從座起，頂禮佛足，
X12n0281_p0840b13║承佛威神，說偈對佛：
X12n0281_p0840b14║【觧】吳興曰：此下欲簡圓通，先明覺性，次辯迷妄，後
X12n0281_p0840b15║示歸元。於歸元中，選耳根為易。文殊既與觀音同
X12n0281_p0840b16║證，故奉慈旨，有自來矣。
X12n0281_p0840b17║○（二、正說偈二：初、頌真如不變之體，以標真源。）覺海性澄圓，圓澄覺元妙。
X12n0281_p0840b18║【觧】溫陵曰：此人人本來圓通者也。吳興曰：真覺之
X12n0281_p0840b19║性，譬如大海，澄湛圓融，皆喻寂而常照也。復牒圓
X12n0281_p0840b20║澄所喻之覺，示其本來照而常寂，故曰元妙。此類
X12n0281_p0840b21║前文，性覺妙明，本覺明妙，但法喻相參耳。
X12n0281_p0840b22║【疏】天台曰：釋偈為二：初、頌真如不變之體，以標真
X12n0281_p0840b23║源；二、頌真如隨緣之能，以明染淨。初中覺字，標起
X12n0281_p0840b24║一經所詮常住真心，菩提涅槃，元清淨體，即四卷
X12n0281_p0840c01║中性覺、本覺是也。此為一真法界之源，故以海而
X12n0281_p0840c02║喻之。四河之水，以達池為源，達池又以四海為源，
X12n0281_p0840c03║故曰海有次德，萬流之所起故，萬流之所歸故。海
X12n0281_p0840c04║有三德，水澄清故，量周圓故，印色像故。今正明體，
X12n0281_p0840c05║故略其用，以喻性覺。照而常寂，故曰澄圓；寂而常
X12n0281_p0840c06║照，故曰圓澄。所謂性覺本妙，明本覺必明妙，此即
X12n0281_p0840c07║三卷所明性色真空，性空真色，清淨本然，周徧法
X12n0281_p0840c08║界，謂之真如不變之體。文殊深領佛旨，先標起見
X12n0281_p0840c09║道分中所明理體，以為下文修道分中不變隨緣
X12n0281_p0840c10║之張本。染得其本，故可即染而淨；淨得其本，故可
X12n0281_p0840c11║隨緣施設也。
X12n0281_p0840c12║○（二、頌真如隨緣之能以明染淨二：初、頌隨染緣從源以出流。）元明照生所，所立照性亡。迷妄有虗空，依空立世
X12n0281_p0840c13║界。想澄成國土，知覺乃眾生。
X12n0281_p0840c14║【觧】孤山曰：元明照，即上本明之性也。真際曰：於彼
X12n0281_p0840c15║元明性上，妄生照用，而形所相，有相當情，無相即
X12n0281_p0840c16║隱，故照性亡。吳興曰：二說節公為長，蓋照字義通
X12n0281_p0840c17║真妄。溫陵曰：性真既隱，空覺遂分，根器二界，遂因
X12n0281_p0840c18║迷頑妄想安立。故妄想凝結，則成無情國土；妄識
X12n0281_p0840c19║知覺，則成有情眾生。則彼澄妙者，莫得而圓，莫得
X12n0281_p0840c20║而通矣。
X12n0281_p0840c21║【疏】天台曰：二頌真如隨緣之能，以明染淨，為二：初
X12n0281_p0840c22║頌隨染緣，從源以出流；二頌隨淨緣，從流以遡源。
X12n0281_p0840c23║初中元明照，即前文性覺必明也。若此元明之照，
X12n0281_p0840c24║照而常寂，則何所之可生？惟其無始，但有性具之
X12n0281_p0841a01║德，無有修成之功，於元明體上，妄生照用，則今照
X12n0281_p0841a02║字，即前妄為明覺也。因有能明之照，以照所照之
X12n0281_p0841a03║境，則今之所照，即前因明立所也。所相既其當情，
X12n0281_p0841a04║能照亦復隨隱，乃墮於無記，故曰照性亡，即前文
X12n0281_p0841a05║晦昧是也。自是已後，則無同異中，熾然成異，異彼
X12n0281_p0841a06║所異，因異立同，故曰迷妄有虗空，依空立世界。同
X12n0281_p0841a07║異發明，因此復立無同無異，故曰想澄成國土，知
X12n0281_p0841a08║覺乃眾生。吳興熏聞記云：想澄成國土，知覺乃眾
X12n0281_p0841a09║生。謂情與無情，皆妄想所成。如天親說：有分別及
X12n0281_p0841a10║無分別，皆名為識。有分別名識識，無分別名似塵
X12n0281_p0841a11║識。今想澄成國土，即似塵識也。知覺乃眾生，即識
X12n0281_p0841a12║識也。宗惟識者，但謂此識不與真如同以一心為
X12n0281_p0841a13║源，故說真如無覺無知，凝然不變，不許隨緣，唯談
X12n0281_p0841a14║八識生起諸法，由是與法性宗義同水火。若曉今
X12n0281_p0841a15║家破四性已，隨宜而說，情通妙契，諍計咸失。（文）此
X12n0281_p0841a16║科名為隨染緣從源以出流者，厥源有二：一真、一
X12n0281_p0841a17║妄。元明即真也，照即妄也。古德所謂單真不立，獨
X12n0281_p0841a18║妄難成。要真如與無明，不生滅與生滅，兩法相合，
X12n0281_p0841a19║方能生起諸法。亦即前文識精元明，能生諸緣。蓋
X12n0281_p0841a20║真如不變之體，如君子不器，善惡皆能。今隨染緣，
X12n0281_p0841a21║是為能惡。惟其皆能，乃不變而隨緣。故後從流遡
X12n0281_p0841a22║源，反妄歸真，謂之了達隨緣而不變。教門明全性
X12n0281_p0841a23║以起修，全修而在性，蓋得乎此。此為修大定者大
X12n0281_p0841a24║關節，要是不可不知，故約經義而科之若此。
X12n0281_p0841b01║○（二、頌隨淨緣從流以遡源二：初、頌酬通請見道而後修道二：初、頌見道而開解。）空生大覺中，如海一漚發。有漏微塵國，皆依空所
X12n0281_p0841b02║生。○（二頌修道而證果）漚滅空本無，況復諸三有。
X12n0281_p0841b03║【觧】溫陵曰：牒上以明迷澄圓而成根器，融根器則
X12n0281_p0841b04║歸澄圓也。大覺海中，本絕空有，由迷風飄鼓，妄發
X12n0281_p0841b05║空漚，而諸有生焉。迷風既息，則空漚亦滅，所依諸
X12n0281_p0841b06║有，遂不可得，而空覺圓融，復歸元妙矣。諸三有，指
X12n0281_p0841b07║微塵國土中三有也。吳興曰：有漏兼有情，三有含
X12n0281_p0841b08║情器。長水曰：漚滅下，如云一人發真歸元，十方虗
X12n0281_p0841b09║空悉皆消殞等。
X12n0281_p0841b10║【疏】天台曰：二頌隨淨緣，從流以遡源，為二：初頌酬
X12n0281_p0841b11║通請見道而後修道，二頌酬別請見道而後修道。
X12n0281_p0841b12║初中，前四句頌見道而開解，後二句頌修道而證
X12n0281_p0841b13║果。蓋眾生未見道時，非惟迷其萬法本空，抑且昧
X12n0281_p0841b14║其物大己小。蓋此二迷，展轉相因而有，惟其不了
X12n0281_p0841b15║萬法本空，故有天有地，有依有正。一墮於有，則謂
X12n0281_p0841b16║依大正小，身大心小，所謂一迷為心，決定惑為色
X12n0281_p0841b17║身之內是也。能見道者，則了覺海性澄圓，圓澄覺
X12n0281_p0841b18║元妙，從大覺而生虗空，依虗空而立大地，依大地
X12n0281_p0841b19║而安立眾生。所謂不知色身，外洎山河，虗空大地，
X12n0281_p0841b20║咸是妙明真心中物。譬如百千澄清大海，棄之惟
X12n0281_p0841b21║認一浮漚體，目為全潮，窮盡瀛渤。故曰：空生大覺
X12n0281_p0841b22║中，如海一漚發，有漏微塵國，皆依空所生。此中且
X12n0281_p0841b23║破其物大己小，若破萬法皆有，又在下二句也。後
X12n0281_p0841b24║二句頌修道證果中，漚滅空本無，況復諸三有者，
X12n0281_p0841c01║前文云：今汝諸根若圓拔已，內瑩發光，如是浮塵
X12n0281_p0841c02║及器世間諸變化相，如湯銷氷，應念化成無上知
X12n0281_p0841c03║覺。後文云：一人發真歸元，十方虗空悉皆銷殞，何
X12n0281_p0841c04║況空中所有國土！滅漚方為修道，漚滅正言證果。
X12n0281_p0841c05║此二句正破於有，有破則萬法之體空，體空則大
X12n0281_p0841c06║小之計忘，惟一寶覺真心本元之性歸矣。
X12n0281_p0841c07║○（二、頌酬別請見道而後修道二：初、簡非二：初、總述意二：初、明趣理無殊二：初、頌所歸之性無殊。）歸元性無二。○（二、明能歸之門有異）方便有多門。○（二、明須簡所以二：初、約諸聖實無差別。）聖性無不通，順逆
X12n0281_p0841c08║皆方便。○（二明對機則有優劣）初心入三昧，遲速不同倫。
X12n0281_p0841c09║【觧】溫陵曰：二十五聖，同一圓通，所謂無二，所謂多
X12n0281_p0841c10║門。在乎聖性，逆順皆通，不容料揀。其如初心，遲速
X12n0281_p0841c11║異宜，故須選擇也。孤山曰：觀音耳根則順，餘聖諸
X12n0281_p0841c12║根則逆。蓋對此方之機說也。
X12n0281_p0841c13║【疏】天台曰：二、頌酬別請見道而後修道，為二：初、簡
X12n0281_p0841c14║非；二、顯是。初為二：初、總述意；二、別簡辯。初為二：初、
X12n0281_p0841c15║明趣理無殊；二、明須簡所以。初為二：初、頌所歸之
X12n0281_p0841c16║性無殊，即歸元性無二也；二、頌能歸之門有異，即
X12n0281_p0841c17║方便有多門也。歸元屬理，理性何殊？方便隨機，機
X12n0281_p0841c18║宜不等。然理乃不變之性，門乃所隨之緣。知不變
X12n0281_p0841c19║而隨緣，則理隨於門，不二而二；知隨緣而不變，則
X12n0281_p0841c20║門隨於理，二而不二。如此會得，方可修道。二、明須
X12n0281_p0841c21║簡所以二：初、約諸聖實無差殊；二、明對機則有優
X12n0281_p0841c22║劣。初有二義：一、以人人法殊，故非一槩，此約差別
X12n0281_p0841c23║言之也；一、以佛赴宿根，隨其宜樂，此約無差言之
X12n0281_p0841c24║也。故曰：聖性無不通，順逆皆方便。次亦二義：一以
X12n0281_p0842a01║末世修行不能擇機，一以所赴宜寬一切可入。故
X12n0281_p0842a02║曰：初心入三昧，遲速不同倫。下去明第二別簡辯，
X12n0281_p0842a03║為四：初簡觀六塵，二簡觀五根，三簡觀六識，四簡
X12n0281_p0842a04║觀七大。須知諸聖圓通本根，有法勝而證劣者，如
X12n0281_p0842a05║那律見性洞然，是如來前經極所顯發，而但證四
X12n0281_p0842a06║果，非證劣乎？有法劣而證勝者，如藥王味塵等，比
X12n0281_p0842a07║見性為甚劣，然已深入圓位，非證勝乎？是則法門
X12n0281_p0842a08║苟勝，凡聖而亦與同途；比科甲既高，童耆而亦與
X12n0281_p0842a09║同籍。若文殊所揀，則惟憑一是而槩揀乎百非，雖
X12n0281_p0842a10║老宿亦拱手惟命矣。偈凡四句，上二句乃以非而
X12n0281_p0842a11║揀非，第三句乃以是而揀非，學者宜略所非而存
X12n0281_p0842a12║所是，知耳根法門不啻圓通常三德而已，要當與
X12n0281_p0842a13║圓覺而埒進也。
X12n0281_p0842a14║○（二、別簡辯四：初、簡觀六塵。）色想結成塵，精了不能徹，如何不明徹？於是獲圓
X12n0281_p0842a15║通。音聲雜語言，但伊名句味，一非含一切，云何獲圓
X12n0281_p0842a16║通？香以合中知，離則元無有，不恒其所覺，云何獲圓
X12n0281_p0842a17║通？味性非本然，要以味時有，其覺不恒一，云何獲圓
X12n0281_p0842a18║通？觸以所觸明，無所不明觸，合離性非定，云何獲圓
X12n0281_p0842a19║通？法稱為內塵，憑塵必有所，能所非徧涉，云何獲圓
X12n0281_p0842a20║通？
X12n0281_p0842a21║【觧】溫陵曰：憍陳那、大迦葉等，各因六塵悟圓，而此
X12n0281_p0842a22║皆揀去者，彼所謂聖性無不通，此所謂初心不同
X12n0281_p0842a23║倫，則凡所不取，皆以不宜，初心意取，耳根獨宜也。
X12n0281_p0842a24║今揀六塵，以色能起想結塵，使精性不徹，聲唯局
X12n0281_p0842b01║名句，味不該不徧。味，意味也。伊，猶惟也。香、味、觸，如
X12n0281_p0842b02║文。法塵非相，獨意能緣，內潛意根，故稱內塵。孤山
X12n0281_p0842b03║曰：問：陳那悟聲塵，與觀音耳根，其義相類，何故文
X12n0281_p0842b04║殊簡以為非？答：聲是佛語，根乃自心，認塵則著他
X12n0281_p0842b05║語言，觀根則了己心性，是以聞聲亦為所簡。
X12n0281_p0842b06║【疏】荊公曰：名詮自性，如云火秪詮得火，更不詮水
X12n0281_p0842b07║風等，并是何火等。句詮差別，即是炭火、艾火等。文
X12n0281_p0842b08║即是字，為二所依。古以文為味者，字能顯二，如味
X12n0281_p0842b09║能顯食中之醎淡也。法塵為所緣，意為能緣，但心
X12n0281_p0842b10║無並慮，如緣善心數，則不能緣惡，故曰非徧涉。既
X12n0281_p0842b11║非徧涉，於凡夫法，豈獲圓通？若在迦葉圓通，則曰
X12n0281_p0842b12║妙法開明，豈可斥曰能所非徧涉乎？
X12n0281_p0842b13║○（二、簡觀五根。）見性雖洞然，明前不明後，四維虧一半，云何獲圓
X12n0281_p0842b14║通？鼻息出入通，現前無交氣，支離匪涉入，云何獲圓
X12n0281_p0842b15║通？舌非入無端，因味生覺了，味亡了無有，云何獲圓
X12n0281_p0842b16║通？身與所觸同，各非圓覺觀，涯量不冥會，云何獲圓
X12n0281_p0842b17║通？知根雜亂思，湛了終無見，想念不可脫，云何獲圓
X12n0281_p0842b18║通？
X12n0281_p0842b19║【觧】溫陵曰：鼻闕中交，故云支離。舌不因味而能覺
X12n0281_p0842b20║了，乃為無端。吳興曰：舌根為識所依，亦名舌入。今
X12n0281_p0842b21║文語倒，但是舌入，非無端耳。內身外物，能所相觸，
X12n0281_p0842b22║文有覺觀，離中則無，故云各非等。若謂合中有者，
X12n0281_p0842b23║其如物非體知，成敵兩立，故云涯量等。湛了終無
X12n0281_p0842b24║見，如精了不能徹也。以雜亂思，於湛了性，終無能
X12n0281_p0842c01║見。
X12n0281_p0842c02║【疏】天台曰：見性雖洞然，遵佛顯發而深許之也。明
X12n0281_p0842c03║前不明後，四維虧一半。遵佛所說，前方全明，後方
X12n0281_p0842c04║全暗，左右傍觀三分之二而少簡之也。以此而言，
X12n0281_p0842c05║則文殊凡簡，皆在初機，若少得禪定，則十方洞達，
X12n0281_p0842c06║況聖性乎！逆順皆方便，深有味乎言之也。
X12n0281_p0842c07║○（三、簡觀六識）識見雜三和，詰本稱非相，自體先無定，云何獲圓
X12n0281_p0842c08║通？心聞洞十方，生于大因力，初心不能入，云何獲圓
X12n0281_p0842c09║通？鼻想本權機，只令攝心住，住成心所住，云何獲圓
X12n0281_p0842c10║通？說法弄音文，開悟先成者，名句非無漏，云何獲圓
X12n0281_p0842c11║通？持犯但束身，非身無所束，元非徧一切，云何獲圓
X12n0281_p0842c12║通？神通本宿因，何關法分別？念緣非離物，云何獲圓
X12n0281_p0842c13║通？
X12n0281_p0842c14║【觧】擕李曰：論云：二和生識，謂根境和合，識生其中。
X12n0281_p0842c15║今言三和者，能所合說也。溫陵曰：三者和合，窮之
X12n0281_p0842c16║本自無體，故曰非相也。普賢用心聞故，能知他方？
X12n0281_p0842c17║沙界外事，此由修法界行大因所生，非初心能入
X12n0281_p0842c18║也。孫陀散亂，佛欲攝住其心，令觀鼻端，此特權機
X12n0281_p0842c19║而已。蓋真心無住，有住則妄矣。吳興曰：舌識開悟，
X12n0281_p0842c20║乃是先曾成就音文之者，如富樓那從曠劫來，辯
X12n0281_p0842c21║才無礙，佛教說法，成阿羅漢，豈非開悟先成者邪？
X12n0281_p0842c22║然其所說名句之體，且非出世無漏之法，斯亦一
X12n0281_p0842c23║非含一切，是故簡之。問：波離執身，次第執心，俱得
X12n0281_p0842c24║通利，今何但云束身而已？答：聲聞執心，亦防六聚
X12n0281_p0843a01║七支之非，況今言身，識在其中矣。目連神通，由宿
X12n0281_p0843a02║習所得，雖云旋湛，心光發宣，非關於法，分別而現。
X12n0281_p0843a03║又小乘神通，皆是作意，緣物則有，離物則無。
X12n0281_p0843a04║【疏】天台曰：諸聖圓通，有仰不可攀者，心聞洞十方，
X12n0281_p0843a05║生於大因，力是也；俯非其宜者，餘門是也。惟觀音
X12n0281_p0843a06║法門，適當於不必俯仰之間，而上可臻於等覺，下
X12n0281_p0843a07║可被於初心，可以長修學，誠所謂淺深同說法者
X12n0281_p0843a08║也。
X12n0281_p0843a09║○（四、簡觀七大）若以地性觀，堅礙非通達，有為非聖性，云何獲圓
X12n0281_p0843a10║通？若以水性觀，想念非真實，如如非覺觀，云何獲圓
X12n0281_p0843a11║通？若以火性觀，厭有非真離，非初心方便，云何獲圓
X12n0281_p0843a12║通？若以風性觀，動寂非無對，對非無上覺，云何獲圓
X12n0281_p0843a13║通？若以空性觀，昏鈍先非覺，無覺異菩提，云何獲圓
X12n0281_p0843a14║通？若以識性觀，觀識非常住，存心乃虗妄，云何獲圓
X12n0281_p0843a15║通？諸行是無常，念性元生滅，因果今殊感，云何獲圓
X12n0281_p0843a16║通？
X12n0281_p0843a17║【觧】溫陵曰：持地平填，尚涉有為，非實聖性。月光水
X12n0281_p0843a18║觀，未離想念，難契如如。蓋如如之理，非覺觀之法
X12n0281_p0843a19║故也。烏芻瑟摩聞說，欲火而生厭，離是厭有也。琉
X12n0281_p0843a20║璃光觀風性，動則與寂對，有對非覺也。晦昧為空，
X12n0281_p0843a21║故云昏鈍。彌勒修惟識觀，而所觀之識，念念生滅，
X12n0281_p0843a22║存心觀之己妄，況獲圓通邪？吳興曰：勢至念佛，都
X12n0281_p0843a23║攝六根，所念之境，必通三身。然其母子相憶之喻，
X12n0281_p0843a24║多就應身而說，是故指同無常生滅，豈以此因而
X12n0281_p0843b01║感常住不生不滅之果乎？已上二十四聖，皆由所
X12n0281_p0843b02║得圓通本根，非此土當根，乃為所簡。須知簡聖全
X12n0281_p0843b03║是簡機，豈文殊之有慢心，諸聖之有慚德？古謂此
X12n0281_p0843b04║等龍門點額，寧不長吁者，鄙哉！
X12n0281_p0843b05║【疏】天台曰：二十四聖，其猶久病成醫，固不可以一
X12n0281_p0843b06║方而遍療眾病。觀音菩薩，其猶以還丹而治他自
X12n0281_p0843b07║治，即一劑而可遍療眾疴。然觀音法門，固神妙而
X12n0281_p0843b08║獨擅乎當行，即諸聖圓通，亦不無對治之一助。文
X12n0281_p0843b09║殊所揀，則以觀音之全是而概揀乎百非，以諸聖
X12n0281_p0843b10║之一非而槩隱其百是。正如醫方精練，觸諱多端，
X12n0281_p0843b11║豈非諸聖之各墮一非，而為觀音耳根法門之百
X12n0281_p0843b12║忌乎？後之修圓通者，固當存所是而去所非，不惟
X12n0281_p0843b13║當根精明，即諸聖法門，亦俱備我藥籠，為不時應
X12n0281_p0843b14║病之所需也。前釋二十四門，一一精詳，意在乎此。
X12n0281_p0843b15║是則觀音法門，不惟圓通常而已。以色想為耳根
X12n0281_p0843b16║之所忌，則精了不能徹者，非圓通也；以音聲為耳
X12n0281_p0843b17║根之所忌，則一非含一切者，非圓通也；以香塵為
X12n0281_p0843b18║耳根之所忌，則不恒其所覺者，非圓通也；以味塵
X12n0281_p0843b19║為耳根之所忌，則其覺不恒一者，非圓通也；以觸
X12n0281_p0843b20║塵為耳根之所忌，則合離性非定者，非圓通也；以
X12n0281_p0843b21║法塵為耳根之所忌，則能所非徧涉者，非圓通也；
X12n0281_p0843b22║以見性為耳根之所忌，則四維虧一半者，非圓通
X12n0281_p0843b23║也；以鼻息為耳根之所忌，則支離非涉入者，非圓
X12n0281_p0843b24║通也。以舌根為耳根之所忌，則味亡了無有者，非
X12n0281_p0843c01║圓通也。以身根為耳根之所忌，則涯量不冥會者，
X12n0281_p0843c02║非圓通也。以知根為耳根之所忌，則想念不可脫
X12n0281_p0843c03║者，非圓通也。以眼識為耳根之所忌，則自體先無
X12n0281_p0843c04║定者，非圓通也。以耳識為耳根之所忌，則初心不
X12n0281_p0843c05║能入者，非圓通也。以鼻識為耳根之所忌，則住成
X12n0281_p0843c06║心所住者，非圓通也。以舌識為耳根之所忌，則名
X12n0281_p0843c07║句非無漏者，非圓通也。以身識為耳根之所忌，則
X12n0281_p0843c08║元非徧一切者，非圓通也。以意識為耳根之所忌，
X12n0281_p0843c09║則念緣非離物者，非圓通也。以地性為耳根之所
X12n0281_p0843c10║忌，則有為非聖性者，非圓通也。以水性為耳根之
X12n0281_p0843c11║所忌，則想念非真實者，非圓通也。以火性為耳根
X12n0281_p0843c12║之所忌，則厭有非真離者，非圓通也。以風性為耳
X12n0281_p0843c13║根之所忌，則動寂非無對者，非圓通也。以空性為
X12n0281_p0843c14║耳根之所忌，則昏鈍先非覺者，非圓通也。以識性
X12n0281_p0843c15║為耳根之所忌，則觀識非常住者，非圓通也。以根
X12n0281_p0843c16║性為耳根之所忌，則因果今殊感者，非圓通也。學
X12n0281_p0843c17║者故當去其所當忌，而取其所不當忌，則不惟耳
X12n0281_p0843c18║根法門之藥性精練，而百病銷除，即性覺妙明之
X12n0281_p0843c19║本體元神，亦無德而不備矣。
X12n0281_p0843c20║○（二、顯是七：初、泛明此土入道所宜三：初、明所應國土。）我今白世尊，佛出娑婆界。○（二、明所宜教體）此方真教體，清淨在
X12n0281_p0843c21║音聞。○（三、明入道之門）欲取三摩提，實以聞中入。
X12n0281_p0843c22║【觧】吳興曰：教體應具聲名句文。今言音聞者，以聲
X12n0281_p0843c23║是實法，餘三是假。攝假從實，故但云音。音即所聞
X12n0281_p0843c24║之境，聞即能聞之根。舉所顯能，而正示聞性，故云
X12n0281_p0844a01║欲取等。溫陵曰：聖人設教，隨方不同。或有佛土，以
X12n0281_p0844a02║佛光明而作佛事。或有佛土，以佛菩提樹而作佛
X12n0281_p0844a03║事。乃至或以園林臺觀，或以虗空，或以寂無說示。
X12n0281_p0844a04║如香積佛國，無文字說，但以眾香，令諸天人得入
X12n0281_p0844a05║律行。而此方教體，必藉音聞。欲取正定，必由聞入
X12n0281_p0844a06║者，各隨機緣故也。蓋彼諸佛土，無非利智。故機緣
X12n0281_p0844a07║默契，出乎言象。而堪忍眾生，迷本循聲，昏惑障重。
X12n0281_p0844a08║必藉聞熏聞修，以銷塵除障，然後可入。然以聞為
X12n0281_p0844a09║入者，特得其門而已。必期於遺聞反聞，然後為至
X12n0281_p0844a10║也。夫至於遺聞反聞，則佛光明菩提樹，乃至寂無
X12n0281_p0844a11║說示處，皆可入矣。曹溪少室，固以是為佛事也。
X12n0281_p0844a12║【疏】天台曰：正顯是中，凡有七科。今先泛明此土入
X12n0281_p0844a13║道所宜，為三：初、明所應國土，即初二句偈；二、明所
X12n0281_p0844a14║宜教體，即中二句偈；三、明入道之門，即後二句偈。
X12n0281_p0844a15║文殊欲明揀聖之所以，故告白佛言佛出娑婆界
X12n0281_p0844a16║等，意言佛之垂應說法，必隨眾生所宜。今既出於
X12n0281_p0844a17║娑婆，則眾生之所利者耳根，所宜者聲教，其於教
X12n0281_p0844a18║體，又有真假之殊。若夫以聲、名、句、文為教體者，此
X12n0281_p0844a19║出於尋常，蓋假教體也。謂之假者，猶涉於思惟，墮
X12n0281_p0844a20║於分別，不足為之清淨。今則正明真教之體，乃藉
X12n0281_p0844a21║音以顯聞，由聞以入道。如是教體，則直顯性明，頓
X12n0281_p0844a22║契寂滅，不涉理路，不落言詮。故曰：此方真教體，清
X12n0281_p0844a23║淨在音聞，欲取三摩提，實以聞中入。文中明入道
X12n0281_p0844a24║之門，展轉揀去，其意有四：初、則藉假顯真。以當文
X12n0281_p0844b01║言之，則文殊之所宣說者，假教體也；依教而奉行，
X12n0281_p0844b02║藉音以顯聞，真教體也。欲取三摩提，實以聞中入，
X12n0281_p0844b03║則遺音而獨取其聞，及其至也，其聞亦遺，方得名
X12n0281_p0844b04║為真三摩提，斯得魚而忘筌也。
X12n0281_p0844b05║○（二、的明離苦得樂人法四：初、明自利行妙。）離苦得解脫，良哉觀世音！○（二、明利他行妙。）於恒沙劫中，入微塵
X12n0281_p0844b06║佛國，得大自在力，無畏施眾生。○（三約法歎人妙）妙音觀世音，梵音
X12n0281_p0844b07║海潮音。○（四結二利俱妙）救世悉安寧，出世獲常住。
X12n0281_p0844b08║【觧】溫陵曰：初聯總歎觀世，言音脫苦與樂也。於沙
X12n0281_p0844b09║劫，入塵國，歎三十二應也。得自在，施無畏，歎四不
X12n0281_p0844b10║思議，十四無畏也。妙音，觀音，歎隨德之名也。梵音，
X12n0281_p0844b11║潮音，歎隨名之實也。以說法不滯為妙音，尋聲救
X12n0281_p0844b12║苦為觀音，音性無著為梵音，應不失時為潮音。末
X12n0281_p0844b13║聯總歎眾德，能救世間苦，能與出世樂也。
X12n0281_p0844b14║【疏】天台曰：二、的明離苦得樂人法四：初、離苦得解
X12n0281_p0844b15║脫二句，歎美耳門人法，明自利行妙也。此承上章。
X12n0281_p0844b16║既此方教，體與入道，皆在音聞，則欲脫生死之苦，
X12n0281_p0844b17║得解脫之樂，無愈於耳根圓通，故曰良哉觀世音
X12n0281_p0844b18║也。論二十四門，豈不令人離苦而得解脫？但入涅
X12n0281_p0844b19║槃者不易，而離苦者紆迴。惟此耳門，理圓法妙，契
X12n0281_p0844b20║理當機，能依此修，一超直入，故因法讚人也。如此
X12n0281_p0844b21║要知此二句，包得觀音所陳法門。盡如所入既寂，
X12n0281_p0844b22║動靜二相，了然不生，則解脫前塵，離所偶黏縛之
X12n0281_p0844b23║苦。如是漸增，聞所聞盡，則解脫內根，離能偶大患
X12n0281_p0844b24║之苦。盡聞不住，覺所覺空，則解脫觀智，離鬪心之
X12n0281_p0844c01║苦。空覺極圓，空所空滅，則解脫諦理，離重空微細
X12n0281_p0844c02║生滅之苦。如此重重，脫去人執法執，生滅既滅，而
X12n0281_p0844c03║寂滅現前，成真解脫，故能超越世出世間，獲二種
X12n0281_p0844c04║殊勝也。次、四句明利他行妙。於恒沙劫中者，明成
X12n0281_p0844c05║道已來，利物時長也。入微塵佛國者，應身處遍也。
X12n0281_p0844c06║蓋自依常心以修常行，以常行而證常果，從法起
X12n0281_p0844c07║應，導利羣品，則盡未來際而不窮，徧微塵國而無
X12n0281_p0844c08║限。或以三十二應身，或以十四種無畏，或以四不
X12n0281_p0844c09║思議，莫非得大自在力，以無畏施眾生也。妙音觀
X12n0281_p0844c10║世音，梵音海潮音者，約法歎人妙也。初二音，明自
X12n0281_p0844c11║利妙。始則藉音顯聞，不墮塵妄，回是音以成妙音。
X12n0281_p0844c12║當是時，能所圓融，有無兼暢，照窮性相，察其本末，
X12n0281_p0844c13║成觀世音。如法華之明妙音，以十萬伎樂供養雲
X12n0281_p0844c14║雷音王，非以因而克果乎？此經明觀音入流亡所，
X12n0281_p0844c15║豈非亦以因而克果乎？故此二音，成自行妙。次二
X12n0281_p0844c16║句，明果上利他妙。說法音聲，無有滯著，名為梵音。
X12n0281_p0844c17║應不失時，圓徧十界，名海潮音。蓋言普門之為音
X12n0281_p0844c18║者，妙音也，觀世音也，梵音也，海潮音也。惟其如此，
X12n0281_p0844c19║故救世令眾生悉獲安寧，出世令己躬頓獲常住。
X12n0281_p0844c20║此結成二利俱妙也。
X12n0281_p0844c21║○（三、正明觀音所修法門三：初、約人總指。）我今啟如來，如觀音所說。○（二、約德別示三：初、明圓德。）譬如人靜居，十方俱
X12n0281_p0844c22║擊鼓，十處一時聞，此則圓真實。○（二、明通德二：初、明五根不齊之相。）目非觀障外，口鼻
X12n0281_p0844c23║亦復然。身以合方知，心念紛無緒。○（二、明耳根通之真實。）隔垣聽音響，遐
X12n0281_p0844c24║邇俱可聞。五根所不齊，是則通真實。
X12n0281_p0845a01║【觧】孤山曰：口鼻身俱合中知，若將身以合方知句，
X12n0281_p0845a02║居口鼻上，其義方順，蓋語倒耳。吳興曰：此明圓通，
X12n0281_p0845a03║且寄耳用，以顯聞性異於五根也。用有時方遠近
X12n0281_p0845a04║之量，恐未達者謂之無常，故有下文明常真實。
X12n0281_p0845a05║【疏】天台曰：此下八偈半，正明觀音所修法門。初二
X12n0281_p0845a06║句約人總指；次譬如去，約德別示，有三：初、明圓德；
X12n0281_p0845a07║二、明通德；三、明常德。通德中為二：初、明五根不齊
X12n0281_p0845a08║之相；二、明耳根通之真實。明常德中二：初、寄聲顯
X12n0281_p0845a09║常；二、寄夢顯常。初中譬如者，比況也，詮量也。如虗
X12n0281_p0845a10║空無丈尺，丈尺顯虗空，佛性亦然。餘之根塵等法，
X12n0281_p0845a11║不易詮顯德量，文殊乃以耳根易詮顯者以比量
X12n0281_p0845a12║之。如佛性圓徧，寄於耳根，凡夫現量，孰能知之？故
X12n0281_p0845a13║約晏居靜無邊際時，以動若邇遐，十方俱擊鼓，十
X12n0281_p0845a14║處一時聞者而詮顯之，則圓真實者見矣。不獨此
X12n0281_p0845a15║也，其有通真實者，則以隔垣聽音響，遐邇俱可聞
X12n0281_p0845a16║者而詮顯之；常真實者，以音聲性動靜，聞中為有
X12n0281_p0845a17║無，無聲號無聞，非實聞無性者而詮顯之。故此二
X12n0281_p0845a18║字直貫下三，正動樹以訓風，非舉扇以類月，故曰
X12n0281_p0845a19║比況也，詮量也。若夫性之真實圓通，如虗空之本
X12n0281_p0845a20║非方圓大小者，不以十方；不擊鼓而不圓，不以隔
X12n0281_p0845a21║垣；無音響而不通，不以音聲。性無生滅而不常，昭
X12n0281_p0845a22║昭乎心目之間，蕩蕩乎嗅聞之際。圓則無去來，通
X12n0281_p0845a23║則無壅塞，常則無生滅。此常住真心，性淨明體，又
X12n0281_p0845a24║無乎而不在，無乎而不遍。然而圓即通也，通即常
X12n0281_p0845b01║也，舉一即三也，言三即一也。如摩尼寶珠，即此體
X12n0281_p0845b02║而性圓周徧，即此體而瑩徹融通，即此體而堅固
X12n0281_p0845b03║具寶。以具寶而為之性，以常徧瑩徹而為之德。常
X12n0281_p0845b04║徧瑩徹，故真如有不變之體；具足眾寶，故真如有
X12n0281_p0845b05║隨緣之用。今文三德，則正言其不變。若隨染緣，則
X12n0281_p0845b06║眾生日用循聲以分別；隨淨緣，則觀音果後尋聲
X12n0281_p0845b07║以救苦。經明三十二應、十四無畏、四不思議，莫非
X12n0281_p0845b08║其事。若夫不變隨緣，隨緣不變，在觀音淨用，固不
X12n0281_p0845b09║必論。至於眾生循聲分別染用，又何甞異圓、通、常
X12n0281_p0845b10║之三德？會事以即理，循用而歸體，變染緣而為淨
X12n0281_p0845b11║緣，又在善體道者革凡以成聖也。
X12n0281_p0845b12║○（三、明常德二：初、寄聲顯常。）音聲性動靜，聞中為有無。無聲號無聞，非實聞無
X12n0281_p0845b13║性。聲無既無滅，聲有亦非生。生滅二圓離，是則常真
X12n0281_p0845b14║實。○（二、寄夢顯常）縱令在夢想，不為不思無。覺觀出思惟，身心不
X12n0281_p0845b15║能及。
X12n0281_p0845b16║【觧】溫陵曰：動靜有無，皆屬聲塵。耳根圓離，不隨生
X12n0281_p0845b17║滅，是則常住之真也。無聲號無聞，指阿難聞鐘事
X12n0281_p0845b18║也。縱令下，讚顯常性也。五根皆待意思，有無不常。
X12n0281_p0845b19║惟耳在夢，能聞杵音，是不為不思而無也。其為覺
X12n0281_p0845b20║觀，乃出乎思惟，勝餘根矣。
X12n0281_p0845b21║○（三、約功過結三：初、約土明教。）今此娑婆國，聲論得宣明。○（二、寄過顯德二：初、泛以眾生顯。）眾生迷本聞，循聲故
X12n0281_p0845b22║流轉。○（二的以當機顯）阿難縱強記，不免落邪思。○（三以德過結）豈非隨所淪，旋
X12n0281_p0845b23║流獲無妄。
X12n0281_p0845b24║【觧】溫陵曰：聲論者，依聲論明本聞自性，以覺迷本
X12n0281_p0845c01║循聲，妄取淪替者。如阿難者，徒事強記，誤落邪思，
X12n0281_p0845c02║豈非為循聲之所流轉邪？使能旋流返聞，則無妄
X12n0281_p0845c03║淪矣。娑婆學者，多徒事強記，落邪淪妄，不知返本，
X12n0281_p0845c04║故託阿難以警之。天如補註曰：佛命文殊於二十
X12n0281_p0845c05║五行選簡當根，使阿難開悟，文殊說偈對佛。至此
X12n0281_p0845c06║簡根既畢，下乃宣告阿難以及大眾，發明旋倒聞
X12n0281_p0845c07║機，反聞自性之說，是亦密奉如來開悟之慈旨也。
X12n0281_p0845c08║後至誠如佛世尊下，復結歸對佛之辭，以終偈焉。
X12n0281_p0845c09║【疏】天台曰：三、約功過結，為三：初二句約土明教，次
X12n0281_p0845c10║四句寄過顯德，次二句以德過結。聲論宣明，不獨
X12n0281_p0845c11║指佛所說法與耳根法門，凡是世間一切道理，一
X12n0281_p0845c12║切識心，從聲論宣明者多。惟其如此，是故可以因
X12n0281_p0845c13║之而縛，可以因之而脫。如曰：眾生迷本聞，循聲故
X12n0281_p0845c14║流轉，非因之而縛乎？旋流獲無妄，非因之而脫乎？
X12n0281_p0845c15║邪思，思惑，即下文欲漏也。思惑分三界九地，每地
X12n0281_p0845c16║九品，上二界各四地七十二品，欲界一地得九品。
X12n0281_p0845c17║斷此一地，方絕欲之根本，證斯陀含。阿難方證初
X12n0281_p0845c18║果，欲本未除，故不能免摩伽邪思之所牽。特言邪
X12n0281_p0845c19║者，對正言之也。須陀洹人，邪三毒已盡，惟正三毒
X12n0281_p0845c20║在。登伽凡鄙，故是邪思，所謂心雖清淨，力不自由。
X12n0281_p0845c21║此謂以思合思，以欲合欲，其若不合，亦無柰我何。
X12n0281_p0845c22║如曰：眾生迷本聞，循聲故流轉，非以合之之故乎？
X12n0281_p0845c23║文著落之一字，如禽魚之欲翔潛，而頓落四面之
X12n0281_p0845c24║網，苟能時時返聞，則邪呪之術亦不得其便，所謂
X12n0281_p0846a01║旋流獲無妄也。
X12n0281_p0846a02║○（四、誨敕當機諦聽學行二：初、令生聞慧二：初、敕令諦聽。）阿難汝諦聽，我承佛威力，宣說金剛王，如幻不思
X12n0281_p0846a03║議，佛母真三昧。○（二、破其妄聞）汝聞微塵佛，一切祕密門。欲漏不
X12n0281_p0846a04║先除，畜聞成過誤。將聞持佛佛，何不自聞聞？
X12n0281_p0846a05║【觧】溫陵曰：金剛如幻三昧，即觀音如來所授如幻
X12n0281_p0846a06║聞熏聞修金剛三昧也。三世諸佛，皆從此出，故名
X12n0281_p0846a07║佛母。孤山曰：將聞等，謂將汝循聲之妄聞，以持諸
X12n0281_p0846a08║佛之言教，何不反聞自性，以求解脫乎？上聞能聞
X12n0281_p0846a09║之智，下聞所觀之理。
X12n0281_p0846a10║【疏】天台曰：四、誨敕當機，諦聽學行，為二：初、令生聞
X12n0281_p0846a11║慧，為二：初、敕令諦聽。金剛王下三句，與五卷歎法，
X12n0281_p0846a12║體義同而意別。義同中，惟以佛母易妙蓮華，同是
X12n0281_p0846a13║讚中道妙止。意別者，前是歎通請三止，今是歎別
X12n0281_p0846a14║請三止，若通別合用，此又不同而同也。諦聽之語，
X12n0281_p0846a15║誡聽前偈已宣之法，亦誡聽後偈未宣之法。歎中
X12n0281_p0846a16║亦然，如前之三德，後之令入流亡所，真證滅幻是
X12n0281_p0846a17║也。次、破其妄聞。文有六句，似亦照映首卷當機請
X12n0281_p0846a18║辭而說，意言向恨無始一向多聞，非汝聞微塵佛
X12n0281_p0846a19║一切祕密門乎？未全道力者，正以欲漏不先除，畜
X12n0281_p0846a20║聞成過誤也。殷勤啟請十方如來得成菩提，楞嚴
X12n0281_p0846a21║大定，豈有他法哉？秪回汝之妄聞以為真聞，即圓
X12n0281_p0846a22║融三止也。二、佛字，上言人，下言法，謂佛所說祕密
X12n0281_p0846a23║法門，皆以自覺轉以覺人，是佛之佛，非汝佛也。若
X12n0281_p0846a24║自聞聞，方是汝之佛佛，故曰將聞持佛佛，何不自
X12n0281_p0846b01║聞聞？上聞始覺，下聞本覺，始本相契，故曰聞聞。此
X12n0281_p0846b02║又明指聞性即本覺佛性，入流即始覺佛性也。
X12n0281_p0846b03║○（二、令生修慧二：初、令入流亡所。）聞非自然生，因聲有名字，旋聞與聲脫，能脫復誰
X12n0281_p0846b04║名？○（二、示真證滅幻三：初、法說三：初、示一解六亡）。一根既返源，六根成解脫。
X12n0281_p0846b05║【觧】吳興曰：上既警其自聞，今乃略示修相。先指妄
X12n0281_p0846b06║聞，非無緣生。生必藉因，因即聲教。當以三慧，旋此
X12n0281_p0846b07║根境，俱令脫粘。所脫既銷，則能脫之慧，復何名狀？
X12n0281_p0846b08║【疏】天台曰：二、令生修慧二：初、令入流亡所。先明能
X12n0281_p0846b09║詮教體，所謂清淨在音聞是也。然特能詮而已，若
X12n0281_p0846b10║復執筌為魚，非惟不得其魚，亦復不忘其筌。何以
X12n0281_p0846b11║故？聞非自然生，因聲有名字故。是以修圓通者，初
X12n0281_p0846b12║則藉聲顯聞，次則聲聞俱脫，即能脫者亦亡。此文
X12n0281_p0846b13║殊為觀音重明入流亡所四節工夫。旋聞與聲脫，
X12n0281_p0846b14║即亡前塵，盡內根也。能脫欲誰名？即空觀智，滅諦
X12n0281_p0846b15║理也。一根既返源去，二、示真證滅。幻有法、喻、合。法
X12n0281_p0846b16║中先示一解六亡者，六根之六也。元依一精明，分
X12n0281_p0846b17║成六和合，故一解而六亦解。然六雖解，而尚有精
X12n0281_p0846b18║明之一在，必至於六解一亦亡，斯臻其奧矣。
X12n0281_p0846b19║○（二、示情虗理實二：初、明情虗。）見聞如幻翳，三界若空華。○（二、明理實）聞復翳根除，塵銷覺
X12n0281_p0846b20║圓淨。○（三、示破顯功能二：初、明解脫力用。）淨極光通達，寂照含虗空。○（二、明離苦力用。）却來觀世間，猶
X12n0281_p0846b21║如夢中事。摩登伽在夢，誰能留汝形？
X12n0281_p0846b22║【觧】溫陵曰：見聞幻翳，通指妄根也。三界空華，通指
X12n0281_p0846b23║妄境也。以皆妄故，聞復則翳除，塵銷則覺淨，所以
X12n0281_p0846b24║一返源而六解脫也。淨極光達，寂照含虗，根解脫
X12n0281_p0846c01║也。却觀世間，猶如夢事，境解脫也。然則摩登正為
X12n0281_p0846c02║夢境，了不可得，誰能留汝使不解脫哉？
X12n0281_p0846c03║【疏】天台曰：二、示情虗理實。前色陰文云：譬如有人，
X12n0281_p0846c04║以清淨目，觀晴明空，惟一晴虗，逈無所有。其人無
X12n0281_p0846c05║故，不動目睛，瞪以發勞（云云）。正以幻翳喻眾生六
X12n0281_p0846c06║根，以空華喻三界色陰。翳幻故，見聞之情本空；華
X12n0281_p0846c07║空故，三界之相不實。惟其如此，故翳易除而塵易
X12n0281_p0846c08║銷。蓋見聞生而塵勞起，見聞復而塵勞銷，成功之
X12n0281_p0846c09║速，捷如桴鼓。然情雖虗而理則不虗，故虗情銷而
X12n0281_p0846c10║實理現。故曰：聞復翳根除，塵銷覺圓淨。及其淨之
X12n0281_p0846c11║極也，則常光現前，而四通八達，皆吾寂照本有之
X12n0281_p0846c12║覺。即虗空之大，尚亦含之，矧空中所有物乎？此明
X12n0281_p0846c13║解脫功力，有如是之勝。以此解脫而應諸世間，謂
X12n0281_p0846c14║之却來。却來者，退而復來也。行者則逆流而進，菩
X12n0281_p0846c15║薩則順流而退。以解脫三界之人，退入三界，觀諸
X12n0281_p0846c16║未解脫者，所謂彼塵勞內，我妙覺中。正如以醒人
X12n0281_p0846c17║觀夢人，不獨登伽不能留汝形，且將喚之與之俱
X12n0281_p0846c18║醒也。如一婬女，始觀阿難，戀戀不捨；次觀如來，亦
X12n0281_p0846c19║戀戀不捨。佛知機熟可度，乃化一奇男子，形色姝
X12n0281_p0846c20║好，勝於前人。女人戀戀之情，甚前化人。以多方之
X12n0281_p0846c21║力化之，使於貪欲生大厭離，求佛度脫。佛為說法，
X12n0281_p0846c22║得證道果。此自覺覺人之明證也。
X12n0281_p0846c23║○（二、喻說二：初、喻依真起妄，幻化不實。）如世巧幻師，幻作諸男女。雖見諸根動，要以一機
X12n0281_p0846c24║抽。○（二喻反妄歸真，幻成無性）息機歸寂然，諸幻成無性。
X12n0281_p0847a01║【觧】吳興曰：幻師譬真如，幻作譬隨緣。真妄和合，變
X12n0281_p0847a02║成六根，如諸男女一機，即耳根也。應以旋聞聲脫
X12n0281_p0847a03║為抽。
X12n0281_p0847a04║【疏】天台曰：二喻說為二：初四句喻依真起妄，幻化
X12n0281_p0847a05║不實；次二句喻反妄歸真，幻成無性。既曰巧幻師
X12n0281_p0847a06║之所幻作，則非機關木偶，若傀儡然，實有一物一
X12n0281_p0847a07║機之所抽動。正取西天幻師，無而化有，或男或女，
X12n0281_p0847a08║其狀百出。然所化男女，本無有機，而機在幻師之
X12n0281_p0847a09║術法爾。術法施則諸幻成，術法息則諸幻滅。幻師
X12n0281_p0847a10║喻眾生也，幻機喻俱生無明也，乃喻眾生根塵情
X12n0281_p0847a11║虗，無實可以生而可以滅。如識精元明，能生諸緣，
X12n0281_p0847a12║即諸幻可生也；見見非見，聞聞非聞，即諸幻可滅
X12n0281_p0847a13║也。前文云狂心若歇，歇即菩提，正同此意。吳興謂
X12n0281_p0847a14║一機即耳根，則法不稱喻。喻之一機，乃關棙子，以
X12n0281_p0847a15║喻合法，應是言心，所謂元依一精明，分成六和合
X12n0281_p0847a16║是也。一處成休復，亦是言心。經意正明別從耳門
X12n0281_p0847a17║而歸元，以息乎總中之一心，然後可言息機歸寂
X12n0281_p0847a18║然，諸幻成無性也。
X12n0281_p0847a19║○（三、合法二：初、合依真起妄。）六根亦如是。元依一精明，分成六和合。○（二、合反妄歸真二：初、正明。）一處成
X12n0281_p0847a20║休復，六用皆不成。塵垢應念銷，成圓明淨妙。○（二、辯位）餘塵
X12n0281_p0847a21║尚諸學，明極即如來。
X12n0281_p0847a22║【觧】吳興曰：一精明，合前幻師妄為能依，真為所依
X12n0281_p0847a23║分成等，合文可見。溫陵曰：想塵識垢，應念消亡，得
X12n0281_p0847a24║妙圓通矣。細惑未盡，曰餘塵。分證未滿，曰諸學。惑
X12n0281_p0847b01║盡明極，即如來矣。孤山曰：塵垢等二句，登圓初住。
X12n0281_p0847b02║餘塵等二句，從分至極。
X12n0281_p0847b03║【疏】天台曰：三、合法中分二：初、合依真起妄。吳興謂
X12n0281_p0847b04║一精明，合前幻師，妄為能依，真為所依。今為釋成，
X12n0281_p0847b05║應以幻師喻真，幻法喻妄，所謂單真不立，獨妄難
X12n0281_p0847b06║成，則精明者，識精元明也。二、合反妄歸真二：初、正
X12n0281_p0847b07║明一處成。休復者，隨依一根，反妄歸真也。正以六
X12n0281_p0847b08║種根性，怡怡和合，聲應氣求，前者唱于而隨者唱
X12n0281_p0847b09║喁，如兄弟之為然。若一處成乎休復，則六用皆不
X12n0281_p0847b10║能成，復還元真，發本明耀，故曰塵垢應念，銷成圓
X12n0281_p0847b11║明淨妙。餘塵下，辯位，可知。
X12n0281_p0847b12║○（五、歎美法勝以寓勸修二：初、指法正勸。）大眾及阿難，旋汝倒聞機，反聞聞自性，性成無上
X12n0281_p0847b13║道，圓通實如是。○（二、歎法寓勸）此是微塵佛，一路涅槃門。過去諸
X12n0281_p0847b14║如來，斯門已成就。現在諸菩薩，今各入圓明。未來修
X12n0281_p0847b15║學人，當依如是法。我亦從中證，非惟觀世音。
X12n0281_p0847b16║【觧】溫陵曰：能旋倒妄，反聞自性，必資此性，成無上
X12n0281_p0847b17║道，此圓通法門實効也。
X12n0281_p0847b18║【疏】天台曰：五、歎美法勝，以寓勸修二：初、指法正勸。
X12n0281_p0847b19║旋汝倒聞機，此機字與前機字不同。前機通指無
X12n0281_p0847b20║明識心，此機別指耳根能聞。若元依一精明，分成
X12n0281_p0847b21║六和合，又不同而同也。倒，即顛倒。反聞聞自性，其
X12n0281_p0847b22║機則正；隨聲以分別，其機則倒。倒則性迷於煩惱，
X12n0281_p0847b23║正則性成無上道。圓通之妙，豈他法哉！故云實如
X12n0281_p0847b24║是。二、歎法寓勸。此是微塵佛，一路涅槃門。二句總
X12n0281_p0847c01║標，過去等八句別閒。前六句，約三世如來以勸修。
X12n0281_p0847c02║過去修此者，已證佛果；現在修此者，亦成真因。則
X12n0281_p0847c03║未來修學者，能依此法，豈不成就菩提乎？後二句，
X12n0281_p0847c04║約彼我菩薩以勸修。意云：而我文殊具足妙德，既
X12n0281_p0847c05║修此而成；觀音菩薩成就大悲，亦修此而證。後之
X12n0281_p0847c06║學佛，欲究竟悲智者，可不依此而修乎？又此是微
X12n0281_p0847c07║塵佛，且約當土者言之，以捨通從別故。若以別從
X12n0281_p0847c08║通，則十方三世諸佛，莫不從此一路而超，一門而
X12n0281_p0847c09║入也。一路涅槃門者，如來證涅槃如家，眾生入生
X12n0281_p0847c10║死如客。流浪生死，則門之與路俱無；今將反妄以
X12n0281_p0847c11║歸真，已得還家之捷徑。約喻為言，非惟門、路義殊，
X12n0281_p0847c12║亦乃路先門後；今約法說，則門先而路後。如以耳
X12n0281_p0847c13║根為入道之門，初於聞中入流亡所，工夫四節，自
X12n0281_p0847c14║淺之深，生滅既滅，寂滅現前，非門先而路後乎？及
X12n0281_p0847c15║其玄會，不獨門、路義同，抑且家、客無二。其或不然，
X12n0281_p0847c16║則從門入者，不是家珍，因果相應，義在乎此。
X12n0281_p0847c17║○（六、述成佛意，結示簡選三：初、述意。）誠如佛世尊，詢我諸方便，以救諸末劫，求出世間
X12n0281_p0847c18║人。○（二、顯是）成就涅槃心，觀世音為最。○（三簡非）自餘諸方便，皆是
X12n0281_p0847c19║佛威神。即事捨塵勞，非是長修學。淺深同說法。
X12n0281_p0847c20║【觧】溫陵曰：成就不生不滅涅槃妙心，惟耳根為最。
X12n0281_p0847c21║餘則佛之威神加被，令即己事而捨塵勞，非始終
X12n0281_p0847c22║長修，淺深同說之法也。欲令其長修同說，無如觀
X12n0281_p0847c23║音法門矣。如那律失明而旋見，畢陵觸刺而遺身，
X12n0281_p0847c24║烏芻厭欲而登覺，持地待佛而銷塵，皆即己事而
X12n0281_p0848a01║已。吳興曰：謂此方所有，於諸方便而得悟者，由佛
X12n0281_p0848a02║之力也。苟他土以餘根為利，耳根為鈍者，反顯可
X12n0281_p0848a03║知。
X12n0281_p0848a04║【疏】天台曰：涅槃心即三德祕藏，一經所詮，不外乎
X12n0281_p0848a05║此。今於耳根一門收盡，如入流亡所。入即般若，流
X12n0281_p0848a06║即法身，亡所即解脫。舉一即三，言三即一，不前不
X12n0281_p0848a07║後，亦不一時，如是悟去，斯可論道。此約是以顯是
X12n0281_p0848a08║也。下簡非中，乃約非以顯是。蓋圓修法門，厥妙有
X12n0281_p0848a09║二：一、須因果名目相應，如四卷初決定中說；二、須
X12n0281_p0848a10║淺深可以長修。蓋其餘法門，或淺位可修，深位不
X12n0281_p0848a11║可，如優波尼沙陀修不淨觀等；或深位可修，淺位
X12n0281_p0848a12║不可，如普賢心聞洞十方，生於大因力等。今耳根
X12n0281_p0848a13║三昧具圓通常，初心修此，尚與極果名目相應，況
X12n0281_p0848a14║深位乎！
X12n0281_p0848a15║○（七、頂禮請加以明誡，實四：初、頂禮一體三寶。）頂禮如來藏，無漏不思議。○（二、請加未來生信）願加被未來，於此門
X12n0281_p0848a16║無惑。○（三、讚美法門殊勝）方便易成就，堪以教阿難。及末劫沉淪，但以
X12n0281_p0848a17║此根修，圓通超餘者。○（四、結成簡心無妄）真實心如是。
X12n0281_p0848a18║【觧】長水曰：如來藏，即一體三寶，具足無漏性功德
X12n0281_p0848a19║故。真實心者，文殊指已選圓通之心也。溫陵曰：真
X12n0281_p0848a20║實心，要如是而已。
X12n0281_p0848a21║【疏】天台曰：頂禮如來藏者，文殊獨歸命乎觀音所
X12n0281_p0848a22║入之法寶也。證法名佛，未滿名僧，此為一體三寶，
X12n0281_p0848a23║約已顯者言之也。若約在纏言之耳，根空如來藏
X12n0281_p0848a24║為佛寶，不空如來藏為法寶，空不空如來藏為僧
X12n0281_p0848b01║寶。此二種三寶，皆清淨堅凝，常住不壞，不縱不橫，
X12n0281_p0848b02║微妙深絕，名無漏不思議。若出纏三寶，則請其顯
X12n0281_p0848b03║加；在纏三寶，則請其冥加。又在纏則惟冥而無顯，
X12n0281_p0848b04║出纏則冥顯而隨宜。今之行人，聞此法門，有無疑
X12n0281_p0848b05║而樂修，精進而弗已，皆一體三寶之冥加，文殊觀
X12n0281_p0848b06║音之默祐也。
X12n0281_p0848b07║○（三、時眾獲益四：初、阿難明家。）於是阿難及諸大眾，身心了然，得大開示，觀佛菩
X12n0281_p0848b08║提及大涅槃。猶如有人因事遠遊，未得歸還，明了其
X12n0281_p0848b09║家所歸道路。
X12n0281_p0848b10║【觧】長水曰：阿難等方悟圓通，從耳根入，猶未有證，
X12n0281_p0848b11║故云明了其家所歸道路。吳興曰：不然。且第三卷
X12n0281_p0848b12║阿難偈云：銷我億劫顛倒想，不歷僧祇獲法身。洎
X12n0281_p0848b13║第四卷請入華屋前云：聞佛示誨，疑惑銷除，心悟
X12n0281_p0848b14║實相。至第五卷如來偈後云：心目開明，歎未曾有。
X12n0281_p0848b15║及請圓通又云：我等今日，身心皎然，快得無礙。以
X12n0281_p0848b16║前兼此，凡經五番彰灼領悟，何總排云未有證乎？
X12n0281_p0848b17║圓師判此為阿難增道，理必然矣。應知經家指妙
X12n0281_p0848b18║覺、菩提、涅槃為家，真修、耳根、圓通為路。若不爾者，
X12n0281_p0848b19║慶喜之性，幾乎檮昧也。
X12n0281_p0848b20║【疏】天台曰：觀佛菩提及大涅槃等者，如來於首卷
X12n0281_p0848b21║開二種根本，以明修圓行者所當去取；於所當取
X12n0281_p0848b22║中，即第二根本菩提涅槃元清淨體。是則一經之
X12n0281_p0848b23║所顯，與夫行門之所修，佛果之所證，一惟此理而
X12n0281_p0848b24║已。今見道修道二分已竟，故照映結成，以明阿難
X12n0281_p0848c01║大眾聞經得益之相。論菩提涅槃元清淨體，則汝
X12n0281_p0848c02║今者識精元明，能生諸緣；緣所遺者，則尋常見聞，
X12n0281_p0848c03║莫非此理。不遠而復妙，在當人而當機，何其鈍置，
X12n0281_p0848c04║方曰明了其家，所歸道路乎？第性雖相近，而習實
X12n0281_p0848c05║相遠。若廣額屠兒，放下屠刀，便預當來千佛之位，
X12n0281_p0848c06║而阿難尊者，豈亦讓之！惟其發起此教，垂範後昆，
X12n0281_p0848c07║解行證三，厥進有序，故經家所敘也如此。此約迹
X12n0281_p0848c08║言之，則長水所說為當；若以本言之，實如吳興以
X12n0281_p0848c09║真因為路，妙覺為家也。
X12n0281_p0848c10║○（二、普會入位）普會大眾，天龍八部，有學二乘，及諸一切新發心
X12n0281_p0848c11║菩薩，其數凡有十恒河沙，皆得本心，遠離塵垢，獲法
X12n0281_p0848c12║眼淨。○（三登伽進果）性比丘尼，聞說偈已，成阿羅漢。○（四眾生發心）無量眾生
X12n0281_p0848c13║皆發無等等阿耨多羅三藐三菩提心。
X12n0281_p0848c14║【觧】資中曰：莊嚴論解法眼淨，初地見道也。若依圓
X12n0281_p0848c15║教，即十住初心也。孤山曰：阿羅漢，其名雖小，其證
X12n0281_p0848c16║乃圓。準涅槃四依品，第四依人，名阿羅漢。吳興曰：
X12n0281_p0848c17║第四卷，指登伽方得三果。約圓位收之，即七信以
X12n0281_p0848c18║前。此中若用四依判位，恐升之太高。以第四依人，
X12n0281_p0848c19║住十地故，秪應示作聲聞，同除四住，證阿羅漢。如
X12n0281_p0848c20║涅槃中聞常取果之比也。按天台釋法華分別功
X12n0281_p0848c21║德品，發菩提心，初入十信也。故仁王般若云：十善
X12n0281_p0848c22║菩薩發大心，長別三界苦輪海。溫陵曰：無等等者，
X12n0281_p0848c23║物無與等，而能與物為等。此得妙圓通，上同下合
X12n0281_p0848c24║之德也。無量眾生，皆發是心者，因聞是道，而希慕
X12n0281_p0849a01║願樂也。
X12n0281_p0849a02║【疏】天台曰：觀時眾獲益，其進有階。始則阿難，明了
X12n0281_p0849a03║其家所歸道路，人雖圓頓而位在解行明矣。次則
X12n0281_p0849a04║普會，遠塵離垢，得法眼淨，雖得本心而位證小乘
X12n0281_p0849a05║明矣。又次則登伽，破盡思惑，成阿羅漢，雖聞圓偈
X12n0281_p0849a06║而位入四果明矣。又次則無量眾生，皆發無上三
X12n0281_p0849a07║菩提心，乃因聞是道而希慕願樂明矣。若依諸師
X12n0281_p0849a08║判入法華之後，而獲益之相，何為不齊有如是哉？
X12n0281_p0849a09║正以此經說在方等，聞常證小，其例甚眾。有不信
X12n0281_p0849a10║予判此經歸方等者，幸以此文而著思之，以斷其
X12n0281_p0849a11║疑可也。
X12n0281_p0849a12║○（三、為末世行者明安立道場三：初、持根本大戒以固基址二：初、陳請二：初、經家敘。）阿難整衣服，於大眾中合掌頂禮，心迹圓明，悲欣
X12n0281_p0849a13║交集，欲益未來諸眾生故，稽首白佛。○（二、正陳請二：初、敘自悟。）大悲世尊！我
X12n0281_p0849a14║今已悟成佛法門，是中修行得無疑惑？○（二、請利他二：初、稟佛修心。）常聞如來
X12n0281_p0849a15║說如是言：自未得度，先度人者，菩薩發心。自覺己圓，
X12n0281_p0849a16║能覺他者，如來應世。我雖未度，願度末劫一切眾生。
X12n0281_p0849a17║○（二、述意正請）世尊！此諸眾生去佛漸遠，邪師說法如恒河沙，欲
X12n0281_p0849a18║攝其心入三摩地，云何令其安立道場，遠諸魔事，於
X12n0281_p0849a19║菩提心得無退屈？
X12n0281_p0849a20║【觧】吳興曰：悲欣者，悲昔不聞，欣今得悟。又念未來
X12n0281_p0849a21║眾生未悟，故悲；觀現前大眾得益，故欣也。菩薩四
X12n0281_p0849a22║誓，以度人為先；如來十號，以應世為本。當知五住
X12n0281_p0849a23║究盡，二死永亡，方云得度。今阿難雖深破無明，而
X12n0281_p0849a24║現居分段，故曰未度。溫陵曰：阿難將以是法度人，
X12n0281_p0849b01║而恐末劫多難，邪魔妄作，易退覺心，難入正定，故
X12n0281_p0849b02║請攝心遠魔，安立道場，清淨軌則也。
X12n0281_p0849b03║【疏】天台曰：經自四卷請入華屋以來，屬第二、依常
X12n0281_p0849b04║住真心以修圓行，科分為二：初、為當機阿難明最
X12n0281_p0849b05║初方便竟。此去乃為末世行者安立道場，又分為
X12n0281_p0849b06║三：初、持根本大戒以固基址；二、誦楞嚴神呪以治
X12n0281_p0849b07║習氣；三、明建立道場以勵進修。初陳請中，經家敘
X12n0281_p0849b08║心迹圓明。心者，涅槃妙心也。跡，所明道路也。即下
X12n0281_p0849b09║文我今已悟成佛法門是也。餘如舊說。邪師說法
X12n0281_p0849b10║如恒河沙者，論安立道場，必先依此經以開圓解，
X12n0281_p0849b11║又何邪之足畏？須知此不以無解為慮，以此見戒
X12n0281_p0849b12║俱破為慮。觀下四種律義，頻云縱有多智禪定現
X12n0281_p0849b13║前，如不斷婬等，必落魔道，豈以無解為邪乎？
X12n0281_p0849b14║○（二、宣說三：初、讚德誡聽。）爾時世尊於大眾中稱讚阿難：善哉！善哉！如汝所
X12n0281_p0849b15║問，安立道場，救護眾生末劫沉溺。汝今諦聽，當為汝
X12n0281_p0849b16║說。○（二大眾受旨）阿難大眾，唯然奉教。○（三、正為宣說二：初、舉三學，顯戒律為基。）佛告阿難：汝常聞我毗
X12n0281_p0849b17║柰耶中，宣說修行三決定義。所謂攝心為戒，因戒生
X12n0281_p0849b18║定，因定發慧，是則名為三無漏學。
X12n0281_p0849b19║【觧】溫陵曰：三藏之中，毗奈耶律藏也，此大小乘戒
X12n0281_p0849b20║通稱也。小乘稟法為戒，麤治其末；大乘攝心為戒，
X12n0281_p0849b21║細絕其本。法戒則無犯而已，心戒則無思犯也。夫
X12n0281_p0849b22║能攝心，則定由是生，慧由是發。三者圓明，則諸漏
X12n0281_p0849b23║永盡，故名三無漏學。此下別示四重，則十戒之初，
X12n0281_p0849b24║婬、殺、盜、妄四波羅夷，為根本重罪。所謂其心不婬，
X12n0281_p0849c01║其心不偷等者，皆使無思犯也。攝持軌則，莫尚乎
X12n0281_p0849c02║此。
X12n0281_p0849c03║【疏】天台曰：決定，準前釋亦二義。如來已斟酌決定
X12n0281_p0849c04║成佛法門，三無漏學缺一不可，而學佛者決定須
X12n0281_p0849c05║持，故名三決定義。是以欲證菩提，須以攝心為戒
X12n0281_p0849c06║而為之始，謂依奢摩他行以持淨戒，下文所謂其
X12n0281_p0849c07║心尚不緣於色香味觸，一切魔事何由得生是也。
X12n0281_p0849c08║如是持戒，最為殊勝。如經云：依因此戒故，能生諸
X12n0281_p0849c09║禪定，及滅苦智慧。故曰因戒生定，因定發慧，是則
X12n0281_p0849c10║名為三無漏學。譬如重樓三級，自下陞高，遠望憑
X12n0281_p0849c11║虗，則上級為勝，未有慕其上而不先營其下者。學
X12n0281_p0849c12║道亦然，戒定慧三階不躐等，人有尚慧學而不修
X12n0281_p0849c13║戒定，一何惑哉！溫陵師云：此下別示四重，則十戒
X12n0281_p0849c14║之初，四波羅夷為根本重罪。意以此經大乘圓頓
X12n0281_p0849c15║所持之戒，應同梵網十重，故曰十戒之初。不知經
X12n0281_p0849c16║雖圓頓，而所被之機是聲聞像，以婬戒為初，正在
X12n0281_p0849c17║乎此。若菩薩十重，則以殺戒為之始。蓋菩薩以慈
X12n0281_p0849c18║心及物為首，殺則傷慈，故先制之；聲聞以出塵自
X12n0281_p0849c19║利為首，婬則害脫，故先制之。各有所為，不當槩論
X12n0281_p0849c20║也。
X12n0281_p0849c21║○（二、約四重釋持犯損益二：初、徵起。）阿難！云何攝心我名為戒？○（二、解釋四：初、婬戒二：初、辯示持犯二：初、正明二：初、宣示損益二：初、持則不隨生死。）若諸世界六道眾生，
X12n0281_p0849c22║其心不婬，則不隨其生死相續。○（二、犯則必落魔道。）汝修三昧，本出塵
X12n0281_p0849c23║勞。婬心不除，塵不可出。縱有多智禪定現前，如不斷
X12n0281_p0849c24║婬，必落魔道。上品魔王，中品魔民，下品魔女。彼等諸
X12n0281_p0850a01║魔，亦有徒眾，各各自謂成無上道。
X12n0281_p0850a02║【觧】溫陵曰：眾生皆因婬欲而正性命，故纏生死。若
X12n0281_p0850a03║欲愛乾枯，則殘質不續矣。魔亦多智修禪，為不斷
X12n0281_p0850a04║婬，故不成聖道。帶婬修禪，必落此類。孤山曰：犯四
X12n0281_p0850a05║重禁，罪在地獄。今以修禪之功，且落魔鬼等道。若
X12n0281_p0850a06║約未來輪轉，則應備歷三途。
X12n0281_p0850a07║【疏】天台曰：云何攝心，我名為戒？先徵起也。良以制
X12n0281_p0850a08║分輕重，務有本末。若尋常人天及以小乘等戒，其
X12n0281_p0850a09║所務者末，故其所制者輕。非戒之輕，以其能持，但
X12n0281_p0850a10║論身口，不言其心故也。今之所制，不特制心無犯，
X12n0281_p0850a11║且言攝心。此正以定為戒，即入流亡所，旋元自歸。
X12n0281_p0850a12║能如是指，則其心不緣色香味觸，故云攝心。蓋戒
X12n0281_p0850a13║以防非止惡為義，攝心為戒，防莫大焉。苟微此戒，
X12n0281_p0850a14║焉能生定？三無漏學，厥言有由也。是以解釋四戒
X12n0281_p0850a15║中，必云其心不婬不殺等，則不隨其生死相續。正
X12n0281_p0850a16║以投陰託胎，始於一念，故必以一念不生，前後際
X12n0281_p0850a17║斷，方能不隨生死相續焉。如不斷婬，必落魔道者，
X12n0281_p0850a18║論婬為欲界之根本，即人天善道，鮮不由斯。今之
X12n0281_p0850a19║犯婬，何墮落如此之甚乎？要知此以二因緣故，反
X12n0281_p0850a20║致墮落：一以福勝，有多智禪定故；一以見強，廣行
X12n0281_p0850a21║貪婬，為善知識故。因福勝故，報宜生天；因見強故，
X12n0281_p0850a22║牽入魔道。此又見戒俱破之流類也。分三品者，見
X12n0281_p0850a23║雖相同，福有差等也。自謂成無上道者，以多智禪
X12n0281_p0850a24║定現前也。此又因聞理不諦，見道不真，未得謂得，
X12n0281_p0850b01║成增上慢失也。又見戒持犯有四句：一、破戒不破
X12n0281_p0850b02║見；二、破見不破戒；三、見戒俱不破；四、見戒俱破。如
X12n0281_p0850b03║人既破戒已，怖畏當來罪愆，能生慚愧，懺悔改革，
X12n0281_p0850b04║是破戒而不破見也。有人雖不破戒，然不信因果，
X12n0281_p0850b05║不知罪福，天堂地獄，一齊剗却，是破見而不破戒
X12n0281_p0850b06║也。自有堅持禁戒，如護明珠，又不昧因果，深知罪
X12n0281_p0850b07║福，是見戒俱不破也。又有一等，恣情飲噉，肆志婬
X12n0281_p0850b08║殺，乃云圓頓大乘，有何持犯？陽不畏于賢達，陰不
X12n0281_p0850b09║懼乎鬼神，是見戒俱破也。破戒而不破見，雖墮罪
X12n0281_p0850b10║而尚有可原之理；破見而不破戒，雖無罪而永無
X12n0281_p0850b11║得道之期。若今之言大乘者，則見戒俱破，固捺落
X12n0281_p0850b12║迦之壽種，薜茘多之堅物，云何佛法大海，居然宿
X12n0281_p0850b13║此死屍？
X12n0281_p0850b14║○（二、囑誡滅後二：初、魔令毀犯。）我滅度後，末法之中，多此魔民，熾盛世間，廣行貪
X12n0281_p0850b15║婬，為善知識，令諸眾生，落愛見坑，失菩提路。○（二、汝教堅持）汝教
X12n0281_p0850b16║世人修三摩地，先斷心婬，是名如來先佛世尊第一
X12n0281_p0850b17║決定清淨明誨。
X12n0281_p0850b18║【觧】溫陵曰：諸經戒殺居首為設化，以慈悲為本。此
X12n0281_p0850b19║經婬戒居首為真修，以離欲為本。蓋欲氣麤濁，染
X12n0281_p0850b20║汙妙明，欲習狂迷，易失正受，績生死，喪真常，莫甚
X12n0281_p0850b21║於此。故須首戒，而為清淨第一明誨也。觀阿難起
X12n0281_p0850b22║教，示遭邪染，而厥初發心，先厭欲濁，至於三漸次
X12n0281_p0850b23║中，一一首懲，然後身心妙圓，獲大安隱。十信初心，
X12n0281_p0850b24║由欲愛乾枯，而慧性圓明，遂階等妙。諸世間人，由
X12n0281_p0850c01║心不流逸，澄瑩生明，漸乎六天。是故真修內攝，必
X12n0281_p0850c02║先離欲也。
X12n0281_p0850c03║【疏】天台曰：末法之中，多此魔民者，正法既隱，邪風
X12n0281_p0850c04║方熾也。魔民有三類：一者，魔遣民屬以為其種；二
X12n0281_p0850c05║者，展轉化習以為其民；三者，見戒俱破，自充其屬。
X12n0281_p0850c06║熾盛世間，廣行貪婬，為善知識者，豈非懸鑒未然，
X12n0281_p0850c07║魔力強盛乎？夫正法與邪法相反，菩提路與愛見
X12n0281_p0850c08║坑相違。正法若行，則菩提之路能竭愛欲之水；邪
X12n0281_p0850c09║法既熾，則愛見之坑能斷菩提之路矣。
X12n0281_p0850c10║○（二、重顯二：初、犯障修證。）是故，阿難！若不斷婬修禪定者，如蒸沙石，欲其成
X12n0281_p0850c11║飯，經百千劫，只名熱沙。何以故？此非飯本，沙石成故。
X12n0281_p0850c12║汝以婬身求佛妙果，縱得妙悟，皆是婬根。根本成婬，
X12n0281_p0850c13║輪轉三途，必不能出。如來涅槃，何路修證？○（二、持獲菩提）必使婬
X12n0281_p0850c14║機身心俱斷，斷性亦無，於佛菩提，斯可希冀。○（二、結顯邪正。）如我
X12n0281_p0850c15║此說，名為佛說。不如此說，即波旬說。
X12n0281_p0850c16║【觧】溫陵曰：機者，婬心所自發，斷性不無，觸機則發
X12n0281_p0850c17║矣。波旬，魔名。
X12n0281_p0850c18║【疏】天台曰：修禪如欲成其飯，帶婬修禪，如以沙石
X12n0281_p0850c19║而為飯本也。蓋凡成佛，須得根本，根本若淨，則枝
X12n0281_p0850c20║流亦淨。四種律儀，皆稱清淨明誨者，以此。如米為
X12n0281_p0850c21║飯之本，以沙石為之，失其本矣；成佛以持戒為本，
X12n0281_p0850c22║婬身求佛，失其本矣。婬之機在心，身斷而心不斷，
X12n0281_p0850c23║如木偶人，雖暫息諸根，其機不息，未足以為真息；
X12n0281_p0850c24║然機雖息矣，有斷性在，亦未足以為真斷。鬪機俱
X12n0281_p0851a01║忘，於佛菩提，斯可希冀也。
X12n0281_p0851a02║○（二、殺戒二：初、辯示持犯二：初、正明二：初、宣示損益二：初、持則不隨生死。）阿難！又諸世界六道眾生，其心不殺，則不隨其生
X12n0281_p0851a03║死相續。○（二、犯則必落神道。）汝修三昧，本出塵勞。殺心不除，塵不可出。
X12n0281_p0851a04║縱有多智禪定現前，如不斷殺，必落神道。上品之人
X12n0281_p0851a05║為大力鬼，中品則為飛行夜叉、諸鬼帥等，下品當為
X12n0281_p0851a06║地行羅剎。彼諸鬼神亦有徒眾，各各自謂成無上道。
X12n0281_p0851a07║○（二、囑誡滅後二：初、鬼令毀犯二：初、鬼神誑世。）我滅度後，末法之中，多此鬼神，熾盛世間，自言食
X12n0281_p0851a08║肉，得菩提路。○（二、如來簡顯二：初、顯正。）阿難！我令比丘食五淨肉，此肉皆我
X12n0281_p0851a09║神力化生，本無命根。汝婆羅門，地多蒸濕，加以沙石，
X12n0281_p0851a10║草菜不生。我以大悲神力所加，因大慈悲，假名為肉，
X12n0281_p0851a11║汝得其味。
X12n0281_p0851a12║【觧】孤山曰：問：諸律並明魚肉為時食，惟楞伽、涅槃
X12n0281_p0851a13║及今經，悉唱斷肉，何邪？答：說法被機，事有頓漸，定
X12n0281_p0851a14║慧既爾，戒律亦然。故梵網頓制，對別、圓機，久斷食
X12n0281_p0851a15║肉。但鹿苑以來，毗尼漸制，對藏、通機，故開三淨。化
X12n0281_p0851a16║道將終，則收漸歸頓，於是三經俱唱斷肉。楞伽且
X12n0281_p0851a17║制藏、通菩薩，此經則兼制三乘，故下云：清淨比丘
X12n0281_p0851a18║及諸菩薩不蹋生草等。洎至涅槃，更獨制聲聞，殷
X12n0281_p0851a19║勤告示矣。問：梵網戒中，菩薩元制食肉，何於楞伽、
X12n0281_p0851a20║方等，始言此後菩薩不得食肉邪？答：藏、通菩薩，無
X12n0281_p0851a21║別戒律，同稟二乘萹聚耳。故於楞伽及以今經，例
X12n0281_p0851a22║皆唱斷也。五淨肉者，律明三淨：不見為我殺，不聞
X12n0281_p0851a23║為我殺，不疑為我殺。今言五者，加自死、鳥殘二也。
X12n0281_p0851a24║涅槃九種淨肉，即於三淨，各開正罪及前後方便
X12n0281_p0851b01║也。𭬥李曰：淨肉，又除人、蛇、象、馬、驢、狗、獅子、狐、猪、獼
X12n0281_p0851b02║猴十種之外，蓋此十種，縱不見不聞而殺，亦不可
X12n0281_p0851b03║食也。溫陵曰：不見不聞等，為五神力所化，本無命
X12n0281_p0851b04║根，名淨。此乃小乘權宜，若真慈、真脫，皆在所斷。婆
X12n0281_p0851b05║羅門，淨行通稱也。西方四姓，以婆羅門為上，故彼
X12n0281_p0851b06║五天，悉號婆羅門，國僧亦號為婆羅門也。
X12n0281_p0851b07║【疏】天台曰：夫殺以心為機，身口為緣，機動而然後
X12n0281_p0851b08║身口運為，故斷殺而莫先於心，故曰其心不殺，則
X12n0281_p0851b09║不隨其生死相續。然雖機本於心，而所為者又在
X12n0281_p0851b10║於身口，於心何益乎！甚矣乎，心君之為罪也！莫大
X12n0281_p0851b11║於殺業，故致感報酧償，先罪屠割，炮炙身心，與之
X12n0281_p0851b12║俱摧，此所謂以無益而致大損者也。學佛道者，可
X12n0281_p0851b13║不戒諸！如不斷殺，必落神道者，人死之後，申者為
X12n0281_p0851b14║神，屈者為鬼，若合而言之，神即鬼也，共是一道，故
X12n0281_p0851b15║總標云神，分品乃言其鬼。第此四戒，雖俱根本，以
X12n0281_p0851b16║墮落為言，不無輕重，如婬墮魔道，殺墮鬼道，盜墮
X12n0281_p0851b17║妖魅，豈非為罪漸鄙而為報轉微乎！至於妄語，則
X12n0281_p0851b18║永殞善根，無復知見，沉三苦海，此則不惟失如來
X12n0281_p0851b19║種，而三惡道又其永居也。孤山谷響鈔明涅槃九
X12n0281_p0851b20║種淨肉，謂於見聞疑各說三相。且見中三者，見謂
X12n0281_p0851b21║牽畜去時，乃至見彼持刀臨殺時，名前方便；見正
X12n0281_p0851b22║殺時，即根本正罪；見殺已歡喜，名後方便；不見此
X12n0281_p0851b23║三，名為淨肉。聞亦爾。疑中三者，初瞥爾舉心，名前
X12n0281_p0851b24║方便；分別思惟，疑為己殺，名根本正罪；疑己歡喜，
X12n0281_p0851c01║名後方便；無此三疑，名為淨肉。此而說淨者，如婆
X12n0281_p0851c02║羅門往穢國土，食潰㿈餅，以不淨為淨，後時知之，
X12n0281_p0851c03║方搥胷噦嘔，悔無及矣。
X12n0281_p0851c04║○（二、簡邪）柰何如來滅度之後，食眾生肉，名為釋子。汝等當
X12n0281_p0851c05║知，是食肉人，縱得心開似三摩地，皆大羅剎報，終必
X12n0281_p0851c06║沉生死苦海，非佛弟子。如是之人，相殺、相吞、相食未
X12n0281_p0851c07║已，云何是人得出三界？○（二、汝教堅持）汝教世人修三摩地，次斷
X12n0281_p0851c08║殺生，是名如來先佛世尊第二決定清淨明誨。○（二、重顯二：初、犯障聖道二：初、正責毀犯。）是
X12n0281_p0851c09║故，阿難！若不斷殺修禪定者，譬如有人自塞其耳，高
X12n0281_p0851c10║聲大叫，求人不聞，此等名為欲隱彌露。○（二、舉持結過）清淨比丘
X12n0281_p0851c11║及諸菩薩，於岐路行，不蹋生草，況以手拔？云何大悲
X12n0281_p0851c12║取諸眾生血肉充食？
X12n0281_p0851c13║【觧】溫陵曰：修禪避罪，反乃行殺，塞耳避人，反乃高
X12n0281_p0851c14║聲，是欲隱彌露也。不故蹋，不故拔，仁慈之至，猶及
X12n0281_p0851c15║草木，況食眾生肉邪？
X12n0281_p0851c16║【疏】天台曰：草木雖無情，以其有森然之生意在，而
X12n0281_p0851c17║學佛者尚以慈心及之而不蹋不攀，矧蠢動含靈，
X12n0281_p0851c18║具有佛性，生生之氣，凜然之不可撓者，而必欲殺
X12n0281_p0851c19║之乎！
X12n0281_p0851c20║○（二、持獲解脫）若諸比丘，不服東方絲綿絹帛，及是此土靴履裘
X12n0281_p0851c21║毳、乳酪醍醐。如是比丘，於世真脫，酬還宿債，不遊三
X12n0281_p0851c22║界。何以故？服其身分，皆為彼緣。如人食其地中百穀，
X12n0281_p0851c23║足不離地，必使身心於諸眾生。若身身分、身心二途，
X12n0281_p0851c24║不服不食，我說是人真解脫者。○（二、結顯邪正。）如我此說，名為佛
X12n0281_p0852a01║說。不如此說，即波旬說。
X12n0281_p0852a02║【觧】溫陵曰：東方不無裘毳，西土不無絲綿，各以多
X12n0281_p0852a03║分言也。酬還宿債，不遊三界者，上句當在下，譯人
X12n0281_p0852a04║語倒也。足不離地者，劫初之人，體有飛光，足若御
X12n0281_p0852a05║雲，由乎食地肥，啗香稻，故其體堅重，而足不離地
X12n0281_p0852a06║也。身，血肉骨髓也。身分，裘毳乳酪也。身服食，心貪
X12n0281_p0852a07║求，故曰二途必須并斷也。
X12n0281_p0852a08║【疏】天台曰：物理論云：粱者，黍稷之總名；稻者，粳糯
X12n0281_p0852a09║之總名；菽者，眾荳之總名。三糓各二十，合六十；蔬
X12n0281_p0852a10║果之實各二十，合為百糓。
X12n0281_p0852a11║○（三盜戒二：初、辯示持犯二：初、正明二：初、宣示損益二：初、持則不隨生死。）阿難！又復世界六道眾生，其心不偷，則不隨其生
X12n0281_p0852a12║死相續。○（二犯則必落邪道。）汝修三昧，本出塵勞，偷心不除，塵不可出。
X12n0281_p0852a13║縱有多智，禪定現前，如不斷偷，必落邪道。上品精靈，
X12n0281_p0852a14║中品妖魅，下品邪人，諸魅所著。彼等羣邪，亦有徒眾，
X12n0281_p0852a15║各各自謂，成無上道。
X12n0281_p0852a16║【觧】溫陵曰：不與而取，皆為偷盜。分越所酬，猶徵其
X12n0281_p0852a17║剩，況乃盜取，得無反徵，此所以生死相續也。邪道
X12n0281_p0852a18║奸欺，故偷者必落其類。
X12n0281_p0852a19║○（二、囑誡滅後二：初、邪徒亂正二：初、妖邪誑世。）我滅度後，末法之中，多此妖邪熾盛世間，潛匿奸
X12n0281_p0852a20║欺，稱善知識，各自謂己得上人法，詃惑無識，恐令失
X12n0281_p0852a21║心，所過之處，其家耗散。○（二、如來簡顯二：初、顯正斥邪二：初、顯正。）我教比丘，循方乞食，令其
X12n0281_p0852a22║捨貪，成菩提道。諸比丘等，不自熟食，寄於殘生，旅泊
X12n0281_p0852a23║三界，示一往還，去已無返。○（二、斥邪）云何賊人，假我衣服，裨
X12n0281_p0852a24║販如來，造種種業，皆言佛法。却非出家具戒比丘，為
X12n0281_p0852b01║小乘道。由是疑誤無量眾生，墮無間獄。
X12n0281_p0852b02║【觧】溫陵曰：方，法也。僧祇律云：乞食謂之分衛，謂分
X12n0281_p0852b03║施眾僧，衛護道力。肇法師云：乞食略有四意：一為
X12n0281_p0852b04║福利眾生，二為折伏憍慢，三為知身有苦，四為除
X12n0281_p0852b05║去滯著。今經令其捨貪，不自熟食，即除去滯著也。
X12n0281_p0852b06║成菩提道，即衛護道力，福利眾生也。知身為倘寄，
X12n0281_p0852b07║知世為旅泊，無事畜藏，無所顧戀，皆所謂循方也。
X12n0281_p0852b08║不能循方，而貪饕造業，是敗法毀則，故號賊人。雖
X12n0281_p0852b09║服佛之服，而不淨活命，是假我衣服，裨附佛法，以
X12n0281_p0852b10║貪販利養而已。
X12n0281_p0852b11║【疏】熏聞云：潛匿奸欺，則懷偷賊之心；稱善知識，則
X12n0281_p0852b12║盜聖賢之名。若據各自謂己得上人法，此則已是
X12n0281_p0852b13║犯大妄語，今且用為取財之緣耳。證真引十誦律
X12n0281_p0852b14║有六種盜心，謂：苦切取，謂乞怜狀；輕慢取，有現威
X12n0281_p0852b15║狀；以他各字取，謂我是善知識；觝突取，謂慢罵使
X12n0281_p0852b16║伏己；受寄取，謂昏昧他；寄附出息取，謂以錢責人
X12n0281_p0852b17║之息者。五分律有四種，謂：諂心，曲心，瞋心，恐怖心。
X12n0281_p0852b18║四分律有十種，謂：黑暗心，謂不知因果；邪心，謂不
X12n0281_p0852b19║識正理；曲淚心，謂諂附；恐怖心，謂惟恐失之；常有
X12n0281_p0852b20║盜他物心，既言常有，則不問多寡，必欲盜耳；決定
X12n0281_p0852b21║取，若以力強取，不問可否；寄物取、恐怖取，謂以言
X12n0281_p0852b22║恐之，如談他地獄受報搖撼之事而取財；見便取，
X12n0281_p0852b23║謂伺其可取之便而盜之；倚託取，謂假借權勢。經
X12n0281_p0852b24║云恐令失心，即恐怖取。失心，即令前人失己正念，
X12n0281_p0852c01║俱墮邪見。今謂此經潛匿奸欺等，其言雖略，足以
X12n0281_p0852c02║蔽諸，而偏指稱善知識者，將非如來懸鑑末世，其
X12n0281_p0852c03║徒實繁耶？持此經者，當以自省。
X12n0281_p0852c04║○（二、示滅罪法二：初、勸行顯益。）若我滅後，其有比丘發心決定修三摩提，能於如
X12n0281_p0852c05║來形像之前，身然一燈，燒一指節，及於身上爇一香
X12n0281_p0852c06║炷，我說是人無始宿債一時酬畢，長揖世間，永脫諸
X12n0281_p0852c07║漏。雖未即明無上覺路，是人於法已決定心。○（二、不為致相）若不
X12n0281_p0852c08║為此捨身微因，縱成無為，必還生人，酬其宿債。如我
X12n0281_p0852c09║馬麥，正等無異。
X12n0281_p0852c10║【觧】孤山曰：盜者，取他依報，資於己身。今損正報，以
X12n0281_p0852c11║供上聖，故能翻破無始盜業。溫陵曰：一切難捨，無
X12n0281_p0852c12║過己身。難捨能捨，則自餘貪愛，決能棄捨。故曰：是
X12n0281_p0852c13║人於法，已決定心。苟能捨身，而心不決捨，則徒增
X12n0281_p0852c14║業苦，無益於道。故下云：必使身心二俱捐捨也。佛
X12n0281_p0852c15║為宿詬比丘可食馬麥，故證果後，於毗蘭邑食之，
X12n0281_p0852c16║示宿債必酬也。
X12n0281_p0852c17║【疏】孤山曰：盜者，取他依報，資於己身。今損正報，以
X12n0281_p0852c18║供上聖，是則燒身，大教所開。釋要云：有人問：律制
X12n0281_p0852c19║燒身得蘭，燒指得吉。此中讚燒，其事如何？今為答
X12n0281_p0852c20║之。大小開制，教法不同，小制結過，大制令燒。故梵
X12n0281_p0852c21║網中，若不燒者，非出家菩薩，豈獨令俗而不制道？
X12n0281_p0852c22║故知順小易行，不燒何難？從大誠難，燒乃不易。世
X12n0281_p0852c23║以不持為大，則小大俱傾。手著胷曰揖。酈食其初
X12n0281_p0852c24║見沛公，方以兩女洗足，酈生長揖不拜。長揖，謂似
X12n0281_p0853a01║欲揖而去也。今云長揖，世間亦取謝絕之意。馬麥
X12n0281_p0853a02║緣，出本起經。舍衛國隨蘭郡，有婆羅門，名阿耆達
X12n0281_p0853a03║多，請佛與五百比丘三月供養。時婆羅門為天魔
X12n0281_p0853a04║所惑，耽著五欲，退入後宮。其郡既饑，人不好道，佛
X12n0281_p0853a05║與比丘各且分衛，三日空還。時有馬師，減麥飯佛
X12n0281_p0853a06║及比丘等。舍利弗問佛食麥之緣，佛告比丘：吾昔
X12n0281_p0853a07║於迦葉佛時，為婆羅門，博通典籍，教五百童子。因
X12n0281_p0853a08║王設會，請佛及僧。有一比丘，病不能赴。佛及大眾
X12n0281_p0853a09║食已，還時為病比丘請食。過梵志山，聞食香美，便
X12n0281_p0853a10║興嫉妬曰：此髠頭沙門，正應食馬麥，不應食此甘
X12n0281_p0853a11║饌之供。諸童亦隨師言：此等師主，亦應食馬麥。佛
X12n0281_p0853a12║告舍利弗：爾時婆羅門，則我身是。五百童子，今五
X12n0281_p0853a13║百羅漢是。病比丘，即彌勒是。以是因緣，我與卿等
X12n0281_p0853a14║經歷地獄無數千歲。今雖成道，爾時殘緣，故於毗
X12n0281_p0853a15║蘭邑食麥九十日也。然此但係口業，招報不忘者
X12n0281_p0853a16║如此，何況竊盛而無宿報乎？
X12n0281_p0853a17║○（二、汝教堅持）汝教世人修三摩地，後斷偷盜，是名如來先佛世
X12n0281_p0853a18║尊第三決定清淨明誨。○（二、重顯二：初、犯障正定。）是故，阿難！若不斷偷修禪
X12n0281_p0853a19║定者，譬如有人水灌漏巵，欲求其滿，縱經塵劫，終無
X12n0281_p0853a20║平復。○（二、持獲三昧）若諸比丘，衣鉢之餘，分寸不畜。乞食餘分，施
X12n0281_p0853a21║餓眾生。於大集會，合掌禮眾。有人捶詈，同於稱讚。必
X12n0281_p0853a22║使身心二俱捐捨，身肉骨血與眾生共。不將如來不
X12n0281_p0853a23║了義說，迴為己解，以誤初學。佛印是人得真三昧。○
X12n0281_p0853a24║（二、結顯邪正。）如我所說，名為佛說。不如此說，即波旬說。
X12n0281_p0853b01║【觧】溫陵曰：衣鉢不畜，視毀如讚，此於利害二途，身
X12n0281_p0853b02║心俱捨也。身肉骨血，與眾生共，則不私其身，不顧
X12n0281_p0853b03║其生，又捨之至也。行能至此，則其心不偷可知矣。
X12n0281_p0853b04║阿含稱所畜物可以資身進道，薩婆多論許百物
X12n0281_p0853b05║各可畜一，皆不了義也。
X12n0281_p0853b06║【疏】天台曰：准寶雲經云：凡乞食分為四分：一分奉
X12n0281_p0853b07║同梵行者，一分與窮乞人，一分與諸鬼神，一分自
X12n0281_p0853b08║食。此取有與無，行佛之道者也。又衣鉢之餘，分寸
X12n0281_p0853b09║不畜，捨貪也；乞食餘分，施餓眾生，捨慳也；於大集
X12n0281_p0853b10║會，合掌禮眾，捨慢也；有人捶詈，同於稱讚，捨嗔也。
X12n0281_p0853b11║然而自有身捨而心不捨，自有心捨而身不捨，皆
X12n0281_p0853b12║非真捨，必使身心二俱捐捨，方得名為真捨也。又
X12n0281_p0853b13║有捨財而不捨身，亦非真捨，要使身財俱捨，故曰：
X12n0281_p0853b14║身肉骨血，與眾生共。此則財施與心施並行，依報
X12n0281_p0853b15║與正報俱捨，能用心如是，尚何盜戒之不能持哉！
X12n0281_p0853b16║或問：依報易捨，正報難捐，無論今之出家者流，即
X12n0281_p0853b17║古之高僧，依正俱捨，能幾人乎？答曰：此論心而未
X12n0281_p0853b18║必論身，若依正俱捨，固惟菩薩之能事，今但云與
X12n0281_p0853b19║眾生共，何甞必言其捨！正以高超之士，知身儻寄，
X12n0281_p0853b20║非吾久有，能了一切地水是我先身，一切火風是
X12n0281_p0853b21║我本體，原與眾生共者，而以之共，則慳貪之念疎
X12n0281_p0853b22║而劫盜之情弛矣。
X12n0281_p0853b23║○（四、妄語戒二：初、辯示持犯二：初、正明二：初、宣示罪障三：初、標示。）阿難！如是世界六道眾生，雖則身心無殺、盜、婬，三
X12n0281_p0853b24║行已圓，若大妄語，即三摩地不得清淨，成愛見魔，失
X12n0281_p0853c01║如來種。○（二、顯相）所謂未得謂得，未證言證。或求世間尊勝
X12n0281_p0853c02║第一，謂前人言：我今已得須陀洹果、斯陀含果、阿那
X12n0281_p0853c03║含果、阿羅漢道、辟支佛乘、十地地前諸位菩薩，求彼
X12n0281_p0853c04║禮懺，貪其供養。○是一顛迦，消滅佛種。如人以刀斷
X12n0281_p0853c05║多羅木，佛記是人永殞善根，無復知見，沉三苦海，不
X12n0281_p0853c06║成三昧。
X12n0281_p0853c07║【觧】溫陵曰：於四果十地，未得謂得，名大妄語。貪其
X12n0281_p0853c08║供養，求己尊勝，名愛魔。妄起邪見，謂已齊聖，名見
X12n0281_p0853c09║魔。皆大妄也。一顛迦，即一闡提。貝多羅樹，以刀斷
X12n0281_p0853c10║則不復活，喻大妄人永絕善根。三苦海者，三途也。
X12n0281_p0853c11║○（二、囑誡滅後二：初、邪人亂正二：初、顯正二：初、遮。）我滅度後，勑諸菩薩及阿羅漢，應身生彼末法之
X12n0281_p0853c12║中，作種種形，度諸輪轉。或作沙門、白衣、居士、人王、宰
X12n0281_p0853c13║官、童男、童女，如是乃至婬女、寡婦、奸偷、屠販，與其同
X12n0281_p0853c14║事，稱讚佛乘，令其身心入三摩地，終不自言我真菩
X12n0281_p0853c15║薩、真阿羅漢，泄佛密因，輕言未學。○（二開）惟除命終，陰有
X12n0281_p0853c16║遺付。○（二、斥邪）云何是人惑亂眾生成大妄語？○（二、汝教堅持）汝教世人
X12n0281_p0853c17║修三摩地，後復斷除諸大妄語，是名如來先佛世尊
X12n0281_p0853c18║第四決定清淨明誨。○（二、重顯二：初、明報招曲果。）是故，阿難！若不斷其大妄語
X12n0281_p0853c19║者，如刻人糞為栴檀形，欲求香氣，無有是處。我教比
X12n0281_p0853c20║丘直心道場，於四威儀一切行中，尚無虗假，云何自
X12n0281_p0853c21║稱得上人法？譬如窮人，妄號帝王，自取誅滅。況復法
X12n0281_p0853c22║王，如何妄竊？因地不真，果招迂曲。求佛菩提，如噬臍
X12n0281_p0853c23║人，欲誰成就？
X12n0281_p0853c24║【觧】溫陵曰：我教比丘下，牒未得，謂得求己尊勝之
X12n0281_p0854a01║事而深責也。淨名曰：直心為道場，無虗假故。四儀，
X12n0281_p0854a02║行、住、坐、臥也。左傳噬臍，謂終莫能及也。今之自稱
X12n0281_p0854a03║得上人法者多矣，宜以經言為誡。
X12n0281_p0854a04║【疏】天台曰：如來密因，其行有三：一、自覺，即旋假入
X12n0281_p0854a05║空，如從流以遡源；二、覺他，即旋空出假，如從源而
X12n0281_p0854a06║出流；三、二覺圓滿，則或出或入，無適而非可。今受
X12n0281_p0854a07║佛勑，應生世間，正旋空以出假，以同類化同類，則
X12n0281_p0854a08║化道易行，略如淨藏，淨眼，淨德夫人而化妙莊嚴
X12n0281_p0854a09║王，是為應生眷屬。然雖轉彼邪心，見佛出家，終不
X12n0281_p0854a10║宣言我真菩薩，直至今佛，方結會古今，可見古人
X12n0281_p0854a11║之慎佛密因，而不輕言未學也。惟除命終，陰有遺
X12n0281_p0854a12║付者，如孤山師云：非公灼惑眾，但私示於人耳。南
X12n0281_p0854a13║嶽之言鐵輪，天台之示五品，功德鎧之說偈，真觀
X12n0281_p0854a14║師之屈指，即其事焉。然此猶言此生親證，若文殊，
X12n0281_p0854a15║普賢之兩化為寒山，拾得，戒師，七娘，方是應身生
X12n0281_p0854a16║此末法也。噬臍，乃房相筆，受此經時，用左傳語而
X12n0281_p0854a17║潤色之。魯莊公六年，楚文王伐申，過鄧，鄧祈候曰：
X12n0281_p0854a18║吾甥也。止而亭之。騅甥，聃甥，養甥請殺楚子，鄧侯
X12n0281_p0854a19║弗許。三甥曰：亡鄧國者，必此人也，若不早圖，後君
X12n0281_p0854a20║噬臍。今亦取喻妄語，能銷滅佛種，後悔無及，故曰
X12n0281_p0854a21║欲諸成就。
X12n0281_p0854a22║○（二、顯持正覺）若諸比丘，心如直絃，一切真實，入三摩地，永無魔
X12n0281_p0854a23║事，我印是人成就菩薩無上知覺。○（二、結顯邪正。）如我此說，名為
X12n0281_p0854a24║佛說。不如此說，即波旬說。
X12n0281_p0854b01║【觧】溫陵曰：向以迂曲，故終莫成就。此能絃直，故印
X12n0281_p0854b02║其成就也。上明四重戒竟，初標三學，而終止四戒
X12n0281_p0854b03║者，定慧已備前文也。
X12n0281_p0854b04║【疏】天台曰：佛說四種律儀，備明持犯損益，意言持
X12n0281_p0854b05║之則有益，犯之則有損，其勸誡之辭，可謂諄諄懇
X12n0281_p0854b06║切矣。其持之之益，總舉則因戒而生定，因定而發
X12n0281_p0854b07║慧，以成三無漏學。夫學至於三無漏，則能事畢矣，
X12n0281_p0854b08║持之之益，豈不大乎！別舉則其益有六：一者、不續
X12n0281_p0854b09║生死，二者、能出塵勞，三者、不落魔道，四者、裂愛見
X12n0281_p0854b10║網，五者、得菩提路，六者、不還宿債。其犯之之損，總
X12n0281_p0854b11║舉則不能成三無漏學。別舉則其損亦六：一者、能
X12n0281_p0854b12║續生死，二者、塵不可出，三者、必落魔道，四者、落愛
X12n0281_p0854b13║見坑，五者、失菩提路，六者、酬償宿債。其持之之意
X12n0281_p0854b14║則有十：欲成佛道故，遵明誨故，成清淨行故，慈與
X12n0281_p0854b15║樂故，悲拔苦故，怖惡道故，懼還宿債故，皆具佛性
X12n0281_p0854b16║故，畏失菩提種故，慮落愛見坑故。是以能念此意，
X12n0281_p0854b17║則無戒而不持；不念此意，則無戒而不破。然此四
X12n0281_p0854b18║戒，惟第四妄語，其罪極重。如明損益中，前之三戒，
X12n0281_p0854b19║但云：汝修三昧，本出塵勞，婬、殺、盜三心不除，塵不
X12n0281_p0854b20║可出。至妄語戒，乃云：若大妄語，即三摩地不得清
X12n0281_p0854b21║淨，成愛見魔，失如來種。又云：是一顛迦，消滅佛種。
X12n0281_p0854b22║蓋破前三戒，如世間人犯奸婬、殺人、劫盜，罪雖極
X12n0281_p0854b23║重，不過抵死於一身。若犯謀反大逆，則罪必至於
X12n0281_p0854b24║覆宗滅族，故後重顯結罪云。云何自稱得上人法？
X12n0281_p0854c01║譬如窮人，妄號帝王，自取誅滅，況復法王，如何妄
X12n0281_p0854c02║竊？然而好犯此戒者，不出兩意：一者妄意高大，而
X12n0281_p0854c03║好為人師，故上竊聖賢之名，以招徒屬之眾；二者
X12n0281_p0854c04║私欲無厭，而好為聚斂，故內竊法王之號，以來利
X12n0281_p0854c05║養之豐。經云：求彼禮懺，貪利供養。一語而兩盡之
X12n0281_p0854c06║矣。嗚呼！世人為不急之謀，以罹大罪，莫甚於妄語。
X12n0281_p0854c07║學佛道者，宜慎之哉！宜慎之哉！又若推原四喻之
X12n0281_p0854c08║意，不外乎情理之間，去取之當否。如理之所當取
X12n0281_p0854c09║者而取之，情之所當去而去之，兩者不失其正，則
X12n0281_p0854c10║佛道可成。若復情理交戰於其中，不特理不能勝
X12n0281_p0854c11║情，抑且以情害理。矧復又有以情作理者，則佛道
X12n0281_p0854c12║何繇而成乎？如初帶婬修禪，喻之以蒸砂作飯。飯
X12n0281_p0854c13║固理也，砂則情矣。今欲蒸之以為飯，豈惟情理交
X12n0281_p0854c14║攻，亦乃以情作理。此正喻修禪本期作佛，因婬故
X12n0281_p0854c15║而反落魔道。彼等諸魔，各各自謂成無上道，正以
X12n0281_p0854c16║熱砂而為飯也。又如修禪，本期長揖三界，以出生
X12n0281_p0854c17║死。今乃帶殺以修，何異如人自塞其耳，高聲大呌，
X12n0281_p0854c18║求人不聞乎？夫隱而使人無聞，固理也，果能高棲
X12n0281_p0854c19║遠遁，人自不聞，若求人不聞，己自非理，況又高聲
X12n0281_p0854c20║大叫，況又自塞其耳，愈非理矣。故曰：此等名為欲
X12n0281_p0854c21║隱彌露。學道亦然，求出世間，固其理也，而以帶殺
X12n0281_p0854c22║修禪，情理相鬪，而理為情勝，輪迴六道，相殺相吞
X12n0281_p0854c23║相食之不暇，欲出而不能出，是為欲隱而彌露矣。
X12n0281_p0854c24║又如修禪，本期滿足菩提，今乃帶盜以修，何異水
X12n0281_p0855a01║灌漏巵乎？夫以巵盛水，欲求其滿，固理也，乃鑿巵
X12n0281_p0855a02║以漏之，不知水來雖復無限，而巵之漏去無窮，以
X12n0281_p0855a03║無窮之漏，待無限之來，縱經塵劫，終無平復。學道
X12n0281_p0855a04║亦然，理為情奪，禪定之水無限，盜罪之漏無窮，假
X12n0281_p0855a05║使修之曠劫，秪益酬償先債，何能滿足菩提？故曰：
X12n0281_p0855a06║終無平復。又如修禪，本期慧命不絕，增長五分法
X12n0281_p0855a07║身，以紹法王之位，今乃帶妄以修，謂言登聖，以誑
X12n0281_p0855a08║嚇前人，濫膺恭敬，俾情奪於理斷，慧命絕成香，而
X12n0281_p0855a09║自取乎永殞善根，悔之無及，何異以刀斷多羅木，
X12n0281_p0855a10║刻人糞為栴檀，又何異窮人妄號帝王，自取誅戮，
X12n0281_p0855a11║如噬臍人，欲誰成就乎？四戒中，惟妄戒之罪至大，
X12n0281_p0855a12║故譬喻重沓，苦口叮嚀者如此。
X12n0281_p0855a13║
X12n0281_p0855a14║大佛頂如來密因修證了義諸菩薩萬行首楞嚴經
X12n0281_p0855a15║卷第六