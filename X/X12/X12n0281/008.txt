X12n0281_p0877c01║大佛頂如來密因修證了義諸菩薩萬行首楞嚴經
X12n0281_p0877c02║卷第八
X12n0281_p0877c03║師子林沙門　惟則　會解
X12n0281_p0877c04║天台山沙門　傳燈圓通疏
X12n0281_p0877c05║○（二、明反妄歸真立淺深次位三：初、總明漸次為入位之法二：初、結前生後二：初、結顛倒因。）阿難！如是眾生一一類中，亦各各具十二顛倒，猶
X12n0281_p0877c06║如揑目亂華，發生顛倒妙圓真淨明心，具足如斯虗
X12n0281_p0877c07║妄亂想。
X12n0281_p0877c08║【觧】溫陵曰：十二顛倒，即動顛倒，欲顛倒，至殺顛倒
X12n0281_p0877c09║也。孤山曰：各具，即互具也。以一一類心，妄種皆具。
X12n0281_p0877c10║一則現起，名事造。餘則冥伏，名理具。以妄本無體，
X12n0281_p0877c11║元是真心。是故妄具，元是真具。具無具相，一切皆
X12n0281_p0877c12║空。如是了知，始可議道。
X12n0281_p0877c13║【疏】天台曰：上猶如揑目亂華發生，喻妄而不喻真；
X12n0281_p0877c14║下妙圓真淨明心，明真而不明妄。蓋經文言簡意
X12n0281_p0877c15║周，以喻影互乎法，以法影互乎喻。若取法以足喻，
X12n0281_p0877c16║則妙圓真淨明心，猶如睛空，應取色陰中。譬如有
X12n0281_p0877c17║人以清明眼見晴明空，惟一晴虗，迥無所有，即名
X12n0281_p0877c18║為妙空、圓空、真空、淨空、明空，無所而不可。及乎其
X12n0281_p0877c19║人無故不動目睛，瞪以發勞，則見狂華無端亂起，
X12n0281_p0877c20║則先之睛空，麤而非妙，偏而非圓，妄而非真，染而
X12n0281_p0877c21║非淨，暗而非明矣。若以喻足法，則眾生亦然。妄為
X12n0281_p0877c22║明覺，因明立所，所既妄立，生汝妄能，無同異中，熾
X12n0281_p0877c23║然成異等，則彼寶覺真空，不得其妙圓真淨明矣。
X12n0281_p0877c24║故曰顛倒妙圓真淨明心，具足如斯虗妄亂想。
X12n0281_p0878a01║○（二、生漸次法）汝今修證佛三摩地，於是本因元所亂想，立三漸
X12n0281_p0878a02║次方得除滅。如淨器中除去毒蜜，以諸湯水并雜灰
X12n0281_p0878a03║香洗滌其器，後貯甘露。○（二、標列正明二：初、標列。）云何名為三種漸次？一者、
X12n0281_p0878a04║修習，除其助因。二者、真修，刳其正性。三者、增進，違其
X12n0281_p0878a05║現業。
X12n0281_p0878a06║【觧】吳興曰：除去毒蜜，喻除其助因，及刳其正性也。
X12n0281_p0878a07║湯水如正行，灰香如助行，甘露譬所證之理。孤山
X12n0281_p0878a08║曰：言漸次者，事漸理圓，不同偏教之漸也。問：此三
X12n0281_p0878a09║漸次，於天台六即中，屬何位邪？答：名字中修，能成
X12n0281_p0878a10║觀行，及發真似也。長水曰：前問至何漸次得修行
X12n0281_p0878a11║目，今此第二，正名修行，故云真修。
X12n0281_p0878a12║【疏】天台曰：或問：三漸次淺深之相何如？答曰：若一
X12n0281_p0878a13║往觀其三節工夫，修習位但在名字，真修位在乾
X12n0281_p0878a14║慧觀行純熟，增進位在初信已去，再往觀後總結。
X12n0281_p0878a15║如是皆以三增進故，善能成就五十五位真菩提
X12n0281_p0878a16║路，是則三種淺深皆具。蓋位位之中，皆有伏道、解
X12n0281_p0878a17║脫道，無論前位至如等覺，後心金剛乾慧為妙覺
X12n0281_p0878a18║伏道。準瓔珞經云：等覺性中，有一人名金剛幢慧，
X12n0281_p0878a19║以大願力，住壽百劫，倒修凡夫之行。豈不工夫亦
X12n0281_p0878a20║有微著、淺深、修習、真修、增進三種之差別乎？若論
X12n0281_p0878a21║三種所斷，初除助因，先斷五辛，此名字初心即能
X12n0281_p0878a22║永斷。若餘之助因，恐亦多種，如下文云：以火淨食，
X12n0281_p0878a23║無噉生氣。則凡助三毒之因，悉宜敕斷。若第二、刳
X12n0281_p0878a24║其正性，夫身婬易制，而正性難刳，必須婬機俱斷，
X12n0281_p0878b01║斷性亦無。然觀下文父母肉身，不須天眼之言，亦
X12n0281_p0878b02║位在內外，從可知也。第三、違其現業，若觀現文，則
X12n0281_p0878b03║始於乾慧，終於初住，以此而知，業豈易違哉？至於
X12n0281_p0878b04║菩薩有廣求佛法之貪，誓斷無明之嗔，不了佛性
X12n0281_p0878b05║之癡，聲聞聞大樹琴音而不安，迦葉見法性五塵
X12n0281_p0878b06║而起舞，以初諒末，豈能無之？則刳正性，違現業，亦
X12n0281_p0878b07║直齊乎等覺也。於是本因元所亂想者，明所觀之
X12n0281_p0878b08║境也；立三漸次者，明能觀之觀也。論今經所觀之
X12n0281_p0878b09║境，同天台止觀所明，有妄有真。妄則陰入界境，真
X12n0281_p0878b10║則三諦三如來藏。蓋此經以破妄顯真，而為力用。
X12n0281_p0878b11║雖曰破妄，意在即真。前經所明，莫非其事。今但云
X12n0281_p0878b12║元所亂想，立三漸次者，順文勢約所破而言之也。
X12n0281_p0878b13║元所亂想，不外六種識心。此又與天台初觀六識
X12n0281_p0878b14║是同。豈非元所亂想，立三漸次之語，該括一經，備
X12n0281_p0878b15║詳始末乎？然若玄會同歸，固不必於重明。苟執筌
X12n0281_p0878b16║為魚，恐未究乎本指。是故釋茲二句，不避繁冗，博
X12n0281_p0878b17║蒐全經，用天台十乘觀法通之。庶令增進五十五
X12n0281_p0878b18║位真菩提路者，有以憑焉。言十乘者，觀不思議境。
X12n0281_p0878b19║若去丈就尺，去尺就寸言之，則以耳根為事境，以
X12n0281_p0878b20║圓通常為理境。事理相即，不可思議。作如此觀，於
X12n0281_p0878b21║耳識元所亂想，得以滅除。一根既返源，六根成解
X12n0281_p0878b22║脫。是為第一觀不思議境，顛倒不生，入三摩地也。
X12n0281_p0878b23║若觀此境，想不得滅，理不得入，應當悲己悲人，上
X12n0281_p0878b24║求下化。何者？行人觀此境時，知由六亂妄想故，必
X12n0281_p0878c01║沉惡道，有苦可悲。即圓通常故，當成佛道，有樂可
X12n0281_p0878c02║仰。悲己故發一誓願，銷我億劫顛倒想，希更審除
X12n0281_p0878c03║微細惑。悲人故發一誓願，如一眾生未成佛，終不
X12n0281_p0878c04║於此取泥洹。慈己故發一誓願，願今得果成寶王。
X12n0281_p0878c05║慈人故發一誓願，還度如是恒沙眾。由發此四弘
X12n0281_p0878c06║誓願故，六亂妄想，得以滅除。華嚴所謂初發心時，
X12n0281_p0878c07║便成正覺。是為第二真正發菩提心，顛倒不生，入
X12n0281_p0878c08║三摩地也。第三善巧安心定慧者，若真正發心，於
X12n0281_p0878c09║三摩地猶不能入，當一一觀察。今於六亂妄想，何
X12n0281_p0878c10║想為多？然六想雖多，不出昏動。若動念多，應用三
X12n0281_p0878c11║止而止息之。若昏沉多，應以三觀而照了之。夫昏
X12n0281_p0878c12║動病也，止觀藥也。服藥身安，醫則奏効。苟不得所，
X12n0281_p0878c13║而藥反為病。寂寂多則易生昏睡，惺惺多則易生
X12n0281_p0878c14║亂想，宜調停適候。故曰：寂寂惺惺是，亂想惺惺非。
X12n0281_p0878c15║惺惺寂寂是，無記寂寂非。如是安心得所，則淨極
X12n0281_p0878c16║光通達，寂照含虗空。是為第三善巧安心止觀，顛
X12n0281_p0878c17║倒不生，入三摩地也。第四破法遍者，前乘止觀，向
X12n0281_p0878c18║上向下。向上應入三摩，向下應顛倒不生。若不入
X12n0281_p0878c19║不破，何物為妨？蓋破法有所不遍，又須研破六亂
X12n0281_p0878c20║妄想。三諦之境，本不即十法，那忽即十法？是故須
X12n0281_p0878c21║破。以妙明不滅不生，合如來藏，十界俱非。以破法
X12n0281_p0878c22║遍，本不離十法，那忽離十法？是故須即。以妙明不
X12n0281_p0878c23║滅不生，合如來藏，而十界俱即。要須即即而離，即
X12n0281_p0878c24║離而即。以妙明不滅不生，合如來藏，而十界離即
X12n0281_p0879a01║離非，是即非即。以破法遍，不即不離，菩提道成。是
X12n0281_p0879a02║為第四破法遍，顛倒不生，入三摩地也。第五識通
X12n0281_p0879a03║塞者，三止既破六亂，此心應與理會，那猶不會？當
X12n0281_p0879a04║更細檢，一切諸法中皆有安樂性，那忽併彼？故曰：
X12n0281_p0879a05║知見無見，斯即涅槃。一切諸法中皆是魔羅網，那
X12n0281_p0879a06║忽併取？故曰：知見立知，即無明本。又曰：為物所轉，
X12n0281_p0879a07║故於是中觀大觀小，即通而塞也。若能轉物即同
X12n0281_p0879a08║如來，即塞而通也。是為第五識通塞顛倒不生入
X12n0281_p0879a09║三摩地也。第六、善修道品者，行者既識通塞，云何
X12n0281_p0879a10║於坦途中而修道品？首楞嚴定有正有助，正即密
X12n0281_p0879a11║因，奢摩他等是也；助即萬行圓頓，四念處等是也。
X12n0281_p0879a12║經云：有三摩提名大佛頂，首楞嚴王具足萬行，因
X12n0281_p0879a13║善修故六亂妄想得滅。是為第六善修道品顛倒
X12n0281_p0879a14║不生入三摩地也。第七、對治助開者，既能善修道
X12n0281_p0879a15║品，必能流入三解脫門，若未入而難起，方救他而
X12n0281_p0879a16║難起。云何對治？若慳弊難起，當觀慳即菩提，受不
X12n0281_p0879a17║受亦受亦不受，乃至五不受，不受即檀，檀義含於
X12n0281_p0879a18║六，資生無畏法，此中一二三，餘弊亦如是。又若婬
X12n0281_p0879a19║弊宿習難防，佛令專誦神呪，是為第七對治助開
X12n0281_p0879a20║顛倒不生入三摩地也。第八、善知次位者，行人若
X12n0281_p0879a21║不知位次，則有未得謂得、未證謂證增上慢之失。
X12n0281_p0879a22║當知生滅去來本如來藏，理即也；能如此解，名字
X12n0281_p0879a23║即也；所觀契理，觀行即也；六根清淨，相似即也；常
X12n0281_p0879a24║心分顯，分真即也；圓滿菩提，究竟即也。是為第八
X12n0281_p0879b01║知位次，顛倒不生，入三摩地也。第九、安忍成就者，
X12n0281_p0879b02║行人行道，時熟未熟，多動障難，每須安忍。如來無
X12n0281_p0879b03║問，自說明五十重陰境，即示以安忍之法。故曰：成
X12n0281_p0879b04║就破亂，由汝陰心，主人若迷，客得其便，當處禪那，
X12n0281_p0879b05║覺悟無咎，則彼魔事，無奈汝何。是為第九能安忍，
X12n0281_p0879b06║顛倒不生，入三摩地也。第十、離法愛者，能修諸乘，
X12n0281_p0879b07║安於強輭，必於常心，有所相應。若生法愛，住而不
X12n0281_p0879b08║前，是為將登而崩，將過而墜。故曰：眾生狂迷，不自
X12n0281_p0879b09║忖量，各以先習迷心，而自休息，將為畢竟所歸寧
X12n0281_p0879b10║地，自言滿足無上菩提，聲聞緣覺，不成增進。汝等
X12n0281_p0879b11║存心，秉如來道，將此法門，於我滅末，傳示末法，令
X12n0281_p0879b12║其身心，入佛知見，圓滿菩提，歸無所得。是為離順
X12n0281_p0879b13║道法愛，顛倒不生，入三摩地也。又元所亂想，即首
X12n0281_p0879b14║卷第一生死根本，用攀緣心為自性者。修習真修
X12n0281_p0879b15║增進，即第二根本菩提涅槃，元清淨體，識精元明，
X12n0281_p0879b16║能生諸緣，緣所遺者。是則今文元所亂想，乃廣上
X12n0281_p0879b17║生死根本所生諸緣，緣色緣聲等六亂而無緒也。
X12n0281_p0879b18║至於真修之方，正指六根圓通，返聞聞乎自性，復
X12n0281_p0879b19║此元明而已矣。
X12n0281_p0879b20║○（二、正明三：初、修習除其助因三：初、徵。）云何助因？○（二釋二：初、總明四食。）阿難！如是世界十二類生，不能自全
X12n0281_p0879b21║依四食住，所謂段食、觸食、思食、識食。是故佛說一切
X12n0281_p0879b22║眾生皆依食住。○（二別斷五。辛二：初述意）阿難！一切眾生食甘故生，食毒故
X12n0281_p0879b23║死。○（二、正斷二：初、勸斷顯助開。）是諸眾生求三摩地，當斷世間五種辛菜。是五
X12n0281_p0879b24║種辛，熟食發婬，生噉增恚。○（二、約人明過患二：初、說法人過患。）如是世界食辛之人，縱
X12n0281_p0879c01║能宣說十二部經，十方天僊嫌其臭穢，咸皆遠離。諸
X12n0281_p0879c02║餓鬼等因彼食次，䑛其唇吻，常與鬼住，福德日消，長
X12n0281_p0879c03║無利益。○（二、坐禪人過患）是食辛人修三摩地，菩薩、天僊、十方善神
X12n0281_p0879c04║不來守護。大力魔王得其方便，現作佛身，來為說法，
X12n0281_p0879c05║非毀禁戒，讚婬、怒、癡。命終自為魔王眷屬，受魔福盡，
X12n0281_p0879c06║墮無間獄。○（三結）阿難！修菩提者，永斷五辛，是則名為第
X12n0281_p0879c07║一增進修行漸次。
X12n0281_p0879c08║【觧】溫陵曰：四食者，人間段食，謂所餐必有分段。鬼
X12n0281_p0879c09║神觸食，但歆觸而飽；禪天思食，食至或但思之而
X12n0281_p0879c10║飽；識天識食，既無形色，但以識想。此直明眾生皆
X12n0281_p0879c11║依食住，而因食戒斷五辛，不必他引也。五辛內發
X12n0281_p0879c12║婬恚，外引邪魅，故名助因也。吳興曰：食甘等，舉段
X12n0281_p0879c13║食之損益，欲除五辛之助因也。以五辛能發婬恚，
X12n0281_p0879c14║猶毒死之食焉。孤山曰：五辛者，楞伽經云：葱、蒜、韭、
X12n0281_p0879c15║薤，興渠也。應法師云：興渠，梵音訛也，正云興宜。慈
X12n0281_p0879c16║愍三藏云：根如蘿蔔，出土辛臭。慈愍冬至，彼土不
X12n0281_p0879c17║見其苗，則此方無，故不翻也。
X12n0281_p0879c18║【疏】雲間補遺云：成唯識論：一者段食，變壞為相；二
X12n0281_p0879c19║者觸食，觸境為相；三者思食，希望為相；四者識食，
X12n0281_p0879c20║執持為相。段食，香、味、觸三，於變壞時，能為食事，以
X12n0281_p0879c21║變壞時，色無用故。觸食，謂有漏觸，裁取境時，能為
X12n0281_p0879c22║食事。思食，謂有漏思，希可愛境，能為食事。識食，謂
X12n0281_p0879c23║有漏識，由段、觸、思，勢力增長，能為食事。擕李云：四
X12n0281_p0879c24║食皆取資益為義。段謂形段，以香、味、觸三塵為體，
X12n0281_p0880a01║入腹變壞，資益諸根。古翻經律，多云摶食，其義則
X12n0281_p0880a02║局，如漿飲等，不可摶故。觸謂觸對，取六識中相應
X12n0281_p0880a03║觸，對前境時，生喜樂故。思謂意思，取第六識相應
X12n0281_p0880a04║思，於可意境，生希望故。相應觸及相應思，皆心所
X12n0281_p0880a05║徧行中法。思想飲食，令人不死，亦名思食；冷暖等
X12n0281_p0880a06║觸，亦名觸食。此乃分通，非正食義。識即第八執持
X12n0281_p0880a07║之相，由前三食勢分所資，令此識增長，勝能執持
X12n0281_p0880a08║諸根大種故。若約三界辨之，段食惟在欲界，以色、
X12n0281_p0880a09║無色界無香、味二塵，餘之三食，徧通三界。長水之
X12n0281_p0880a10║釋，義亦大同。天台曰：四食之說，本因佛破外道，不
X12n0281_p0880a11║知食有幾種，故為說此四食。而惟識論又發明之，
X12n0281_p0880a12║擕李等又解釋之，業有定論。若如溫陵師說，其義
X12n0281_p0880a13║甚局，故不可依。食甘故生，食毒故死者，吳興所謂
X12n0281_p0880a14║凡一切食，有資益故，皆名為甘；不正消變，能壞身
X12n0281_p0880a15║心，皆名為毒。辛菜甚多，但云五種者，然有辛而非
X12n0281_p0880a16║葷者，如薑椒之屬。今云辛而又葷，惟此五種。食五
X12n0281_p0880a17║辛人，有二種大過：一者內招滅善生惡過。蓋此五
X12n0281_p0880a18║辛，其性大熱，熟食熱毒攻之於內，故發婬；生噉熱
X12n0281_p0880a19║毒發宣於外，故增恚。二者外招滅善生惡過。蓋此
X12n0281_p0880a20║五辛，極大臭穢，若說法者食之，天僊嫌臭，遠離餓
X12n0281_p0880a21║鬼，䑛吻親近；若修禪者食之，善神嫌穢，不護魔王，
X12n0281_p0880a22║乘便說法。凡有如此過患，是故如來殷勤敕斷。嗟
X12n0281_p0880a23║夫！世間人為不急事，罹大罪愆，莫甚於食五種辛
X12n0281_p0880a24║菜。清淨好潔之士，尚宜戒之，況三昧真修之士，可
X12n0281_p0880b01║食之耶？
X12n0281_p0880b02║○（二、真修刳其正性三：初、徵。）云何正性？○（二、釋二：初、以戒刳性二：初、持小乘戒二：初、正唱令斷。）阿難！如是眾生入三摩地，要先嚴持
X12n0281_p0880b03║清淨戒律，永斷婬心，不餐酒肉，以火淨食，無噉生氣。
X12n0281_p0880b04║○（二反顯勸持）阿難！是修行人，若不斷婬，及與殺生，出三界者，無
X12n0281_p0880b05║有是處。當觀婬欲，猶如毒蛇，如見怨賊。○（二、持大乘戒）先持聲聞
X12n0281_p0880b06║四棄八棄，執身不動。後行菩薩清淨律儀，執心不起。
X12n0281_p0880b07║【觧】溫陵曰：欲刳婬殺正性，必持戒律。不飲酒，防亂
X12n0281_p0880b08║之至也。不噉生，防殺之至也。律中五果，皆須火淨，
X12n0281_p0880b09║示不噉生氣也。婬如毒蛇怨賊者，能害法身，殺慧
X12n0281_p0880b10║命故也。執身使無犯也，執心使無思犯也。
X12n0281_p0880b11║【疏】天台曰：正性者，欲界眾生，以婬欲而正性命也。
X12n0281_p0880b12║故前文明業果相續，以欲貪而為之始，次繼之以
X12n0281_p0880b13║食眾生肉之盜貪，又進之以戕害生靈之殺貪。此
X12n0281_p0880b14║又食噉相酬，殺傷相報，牽生欲界之業因，皆足以
X12n0281_p0880b15║資生死之正性。故真脩之士，要先嚴持清淨戒律。
X12n0281_p0880b16║於戒律中最所當斷者，又莫先於永斷婬心，次之
X12n0281_p0880b17║以不餐酒肉。蓋酒雖不係於四重，而能為亂性之
X12n0281_p0880b18║本，犯重之原。而又云以火淨食，無噉生氣者，以杜
X12n0281_p0880b19║致婬之漸，傷慈之微耳。故律制比丘，凡五果皆須
X12n0281_p0880b20║火淨而然後食之，意在乎此。律中更有爪淨、揉淨，
X12n0281_p0880b21║今舉一途，且言火爾。當觀婬欲，猶如毒蛇，如見怨
X12n0281_p0880b22║賊者，正言害法身、殺慧命之賊，有強軟之不同，強
X12n0281_p0880b23║者易防而軟者難制。清淨比丘，應先觀破。如涅槃
X12n0281_p0880b24║經說：菩薩觀愛有九種過患。此即當第三種，如妙
X12n0281_p0880c01║華莖有毒蛇。又當準立云：如巧言令色，人為怨賊。
X12n0281_p0880c02║能如此觀破，自當畏罪遠離也。先持小戒執身，後
X12n0281_p0880c03║持大戒執心，以示比丘之戒，進不躐等也。故十輪
X12n0281_p0880c04║經云：若不先受小乘，即學大乘，無有是處。乃至云：
X12n0281_p0880c05║無力飲河池，詎能吞大海？猶此方儒宗，先小學而
X12n0281_p0880c06║後大學，亦必然之理也。
X12n0281_p0880c07║○（二、戒淨獲益二：初、觀行成就。）禁戒成就，則於世間永無相生相殺之業。偷劫不
X12n0281_p0880c08║行，無相負累，亦於世間不還宿債。
X12n0281_p0880c09║【觧】吳興曰：不婬，故無相生。乃至不妄，故不還宿債。
X12n0281_p0880c10║以大妄語，貪其供養。故約位言之，此應在外凡觀
X12n0281_p0880c11║行之中。
X12n0281_p0880c12║【疏】天台曰：相生即欲貪，相殺即殺貪，偷劫即盜貪。
X12n0281_p0880c13║包得妄語，三者不行，復何負累之有！而云禁戒成
X12n0281_p0880c14║就者，始雖執身莫犯，未得名為成就，必至於執心
X12n0281_p0880c15║不起，斯名成就禁戒也。
X12n0281_p0880c16║○（二、因發似解）是清淨人，修三摩地，父母肉身，不須天眼，自然觀
X12n0281_p0880c17║見十方世界，覩佛聞法，親奉聖旨，得大神通，遊十方
X12n0281_p0880c18║界，宿命清淨，得無艱險。○（三結）是則名為第二增進修行
X12n0281_p0880c19║漸次。
X12n0281_p0880c20║【觧】資中曰：此如法華現身，所得六根清淨，即相似
X12n0281_p0880c21║位也。
X12n0281_p0880c22║【疏】天台曰：五根為身根之所具，四眼又為肉眼之
X12n0281_p0880c23║所具。肉眼礙非通，天眼通非礙。父母肉身不須天
X12n0281_p0880c24║眼者，由其持戒清淨，即礙能通也。蓋破戒能為神
X12n0281_p0881a01║通障，今戒根清淨，故即身能獲神通。觀見十方，即
X12n0281_p0881a02║天眼通；覩佛聞法，即天耳通；遊十方界，即身如意
X12n0281_p0881a03║通；宿命清淨，即宿命通；惟無他心與無漏通，以其
X12n0281_p0881a04║未破惑故也。
X12n0281_p0881a05║○（三、增進違其現業三：初、徵。）云何現業？○（二釋二：初、正違現業。）阿難！如是清淨持禁戒人，心無貪婬，
X12n0281_p0881a06║於外六塵不多流逸。
X12n0281_p0881a07║【觧】溫陵曰：流逸奔塵，起現前業，由戒禁制，得不流
X12n0281_p0881a08║逸，斯能違遠。
X12n0281_p0881a09║【疏】天台曰：三業運用，由根與塵偶，起六亂妄想。今
X12n0281_p0881a10║此行者，由心無貪婬，返照自性，旋元自歸，根無所
X12n0281_p0881a11║偶，故能違其現業。
X12n0281_p0881a12║○（二、因違入證二：初、明由違證似。）因不流逸，旋元自歸。塵既不緣，根無所偶。返流全
X12n0281_p0881a13║一，六用不行。
X12n0281_p0881a14║【觧】吳興曰：因不流逸，由斷客塵煩惱也。旋元自歸，
X12n0281_p0881a15║漸入如來藏理也。塵既不緣下，此又進破根本無
X12n0281_p0881a16║明也。前屬似位，但云不多流逸。今取真證，乃是根
X12n0281_p0881a17║塵泯亡，逆無明流，純一真性，微細生滅，六用不行。
X12n0281_p0881a18║【疏】天台曰：偶者，對偶。世間之相，皆有對偶，如陽以
X12n0281_p0881a19║陰偶，天以地偶，君以臣偶，父以子偶，夫以妻偶，此
X12n0281_p0881a20║人情之所共知者也。獨根以塵偶，為庸人之所略。
X12n0281_p0881a21║生死法中，若父失其母，夫失其妻，人必以喪偶為
X12n0281_p0881a22║苦。惟涅槃之法，則以塵既不緣，根無所偶，返流全
X12n0281_p0881a23║一，六用不行為樂。此世出世間所以異也。
X12n0281_p0881a24║○（二、明由似證真三：初、明德。）十方國土皎然清淨，譬如琉璃內懸明月，身心快
X12n0281_p0881b01║然，妙圓平等，獲大安隱。一切如來密圓淨妙，皆現其
X12n0281_p0881b02║中。
X12n0281_p0881b03║【觧】吳興曰：先顯依報淨，有法有喻。次顯正報淨，有
X12n0281_p0881b04║自有他。自則三德圓證，他則諸佛同體。天如補註
X12n0281_p0881b05║曰：密，理也。圓，智也。淨，妙行也。即法身等三德。
X12n0281_p0881b06║【疏】天台曰：上文雖云無偶，猶有乎根，未足以臻乎
X12n0281_p0881b07║涅槃安隱之至樂，必至於亡。前塵盡，內根空，觀智
X12n0281_p0881b08║滅，諦理生，滅既滅，寂滅現前，斯證乎三德之涅槃
X12n0281_p0881b09║樂。故曰：十方國土，皎然清淨，譬如琉璃，內懸明月，
X12n0281_p0881b10║身心快然，妙圓平等，獲大安隱。琉璃譬國土，明月
X12n0281_p0881b11║譬正報，安隱即大涅槃。言平等者，眾生未證涅槃
X12n0281_p0881b12║時，依報則事理淨穢，彼此俱不平等；正報則真妄
X12n0281_p0881b13║生佛，身心俱不平等。今證涅槃，故此一切俱得妙
X12n0281_p0881b14║圓平等而獲大安隱。惟其如此，故一切如來密圓
X12n0281_p0881b15║淨妙三德祕藏皆現其中。前不云乎：今汝諸根，若
X12n0281_p0881b16║圓拔已，內瑩發光，如是浮塵及器世間諸變化相，
X12n0281_p0881b17║如湯銷氷，應念化成無上知覺。正此謂也。一切之
X12n0281_p0881b18║言，該於自他；如來二字，正言本覺。
X12n0281_p0881b19║○（二明位）是人即獲無生法忍。○（三、顯功）從是漸修，隨所發行，安立
X12n0281_p0881b20║聖位。
X12n0281_p0881b21║【觧】溫陵曰：華嚴十忍，第三曰無生法忍。謂不見有
X12n0281_p0881b22║少法生，不見有少法滅，離諸情垢，無作無願，安住
X12n0281_p0881b23║是道，名之曰忍。吳興曰：此中別指初住以上，名為
X12n0281_p0881b24║聖位。若下文云以三增進故，能成五十五位真菩
X12n0281_p0881c01║提路，則通取十信也。
X12n0281_p0881c02║【疏】吳興熏聞記云：忍謂忍可印持，決定無繆，即能
X12n0281_p0881c03║證智也。無生法從所斷惑得名，若約所證，亦名寂
X12n0281_p0881c04║滅忍。雲間補遺云：法華玄義明圓位斷伏中云：就
X12n0281_p0881c05║事為無生，就理為寂滅。又方證為寂滅，讓果為無
X12n0281_p0881c06║生。記云：惑是事法，故約惑滅，得無生名，名為就事。
X12n0281_p0881c07║此惑若滅，必證實理，故約所證，名為寂滅。當知始
X12n0281_p0881c08║從初住，終至妙覺，一一無非惑滅證理。維摩疏因
X12n0281_p0881c09║經初歎菩薩逮無所得，不起法忍，釋云：不起法忍，
X12n0281_p0881c10║即是大無生忍，亦名寂滅忍。問：下歎淨名，但言無
X12n0281_p0881c11║生。當知不起法忍，秪是無生，何用寂滅釋不起法
X12n0281_p0881c12║忍？答：在因讓果，說名無生。若通論無生，秪是寂滅
X12n0281_p0881c13║之異名也。
X12n0281_p0881c14║○（三結）是則名為第三增進修行漸次。
X12n0281_p0881c15║【觧】吳興曰：上三漸次，且約麤細前後分別。若圓修
X12n0281_p0881c16║者，豈不以違其現業，為創心發觀之本歟？故第一
X12n0281_p0881c17║漸次，即云修菩提者，永斷五辛也。當知菩提無漸
X12n0281_p0881c18║次，漸次取菩提。譬如滄溟太霄，詎有涯量？由操舟
X12n0281_p0881c19║舉翮之異，而里數生焉。此下乾慧地等，即後二漸
X12n0281_p0881c20║次之所階也。孤山以瓔珞五十二位，對今辨之，有
X12n0281_p0881c21║一合三開之相。一合者，合十信為乾慧地也。三開
X12n0281_p0881c22║者，開初住為十信心，開十向為四加行，開等覺出
X12n0281_p0881c23║金剛乾慧也。今詳此說，惟四加行開相則顯，餘不
X12n0281_p0881c24║應然。至下銷文，當見其義。
X12n0281_p0882a01║【疏】天台曰：三漸次，文有正、傍。正在除助因，刳正性，
X12n0281_p0882a02║違現業；傍則約能解脫世間三障，能深入地位而
X12n0281_p0882a03║讚美之，意在舉力用以寓勸修。然三種工夫，極要
X12n0281_p0882a04║者在違現業，極致意者在四種律儀，於四種中又
X12n0281_p0882a05║極致意者在婬、戒。謂果能如此除助因，刳正性，違
X12n0281_p0882a06║現業，可謂世間極清淨人。由清淨故，即於此身獲
X12n0281_p0882a07║神通而無障隔，於進道而無阻礙，於入位而無雍
X12n0281_p0882a08║滯。故於初漸次彰其過，則云天僊善神不來守護，
X12n0281_p0882a09║魔王鬼神而得其便；二漸次顯其德，云是清淨人
X12n0281_p0882a10║即肉身而具足神通；三漸次顯其德，云因不流逸，
X12n0281_p0882a11║旋元自歸等。皆言如是具德，可以即生深入圓位。
X12n0281_p0882a12║刳正性、入位，功用猶淺，但可階信而已；惟違業功
X12n0281_p0882a13║用甚深，一生可階初住。此皆總說，不必拘拘配釋
X12n0281_p0882a14║是何等位也。孤山開初住為十信心，吳興非之，交
X12n0281_p0882a15║光復是之，云乾慧一位，分明朿前漸次中所含十
X12n0281_p0882a16║信，總成一位。而孤山說合十信為乾慧，理在不疑。
X12n0281_p0882a17║舊疏非之者，秪因彼見通教乾慧名同，務欲同之，
X12n0281_p0882a18║不知此名若同通教，餘名當同別教。今餘位既皆
X12n0281_p0882a19║借別名圓，此位亦應借通名圓，何得名實皆同於
X12n0281_p0882a20║通教乎？當知通教乾慧在於信前，但對五品，此圓
X12n0281_p0882a21║乾慧乃在信後，圓收十信，豈惟於文為順，而實於
X12n0281_p0882a22║理大通也。交光此說，凡墮三種過：一、不知總別略
X12n0281_p0882a23║廣過。蓋三種漸次是總說入位功能，地位是別明
X12n0281_p0882a24║所歷階級，而交光乃聯翩解說，故其有曰：分明束
X12n0281_p0882b01║前十信，成今一位。一不可也。二、不知名實不同過。
X12n0281_p0882b02║蓋此經地位借三教名，名圓教位，如初信前借通
X12n0281_p0882b03║教乾慧名，名五品位，十向後借藏教四加行名，名
X12n0281_p0882b04║初地伏道位，等覺後心借金剛乾慧名，名妙覺伏
X12n0281_p0882b05║道位。名雖借之，而義無不圓，而乃反誣吳興名實
X12n0281_p0882b06║皆同於通教。二不可也。三、不知名同義異過。蓋此
X12n0281_p0882b07║經信信之下，皆約住名而結，其實名同義異，如吳
X12n0281_p0882b08║興所引無著立一十八住，判金剛經地位，何必初
X12n0281_p0882b09║住方受住名，以破孤山？此說甚當。交光乃左袒孤
X12n0281_p0882b10║山，仍同其判。三不可也。
X12n0281_p0882b11║○（二、別明諸位顯菩提之漸八：初、乾慧地二：初、正明地體二：初、明所滅之惡。）阿難！是善男子，欲愛乾枯，根境不偶，現前殘質，不
X12n0281_p0882b12║復續生。
X12n0281_p0882b13║【觧】吳興曰：是善男子，指圓教外凡之人也。不可躡
X12n0281_p0882b14║上安立聖位而為次第，以漸次是通明修行從微
X12n0281_p0882b15║至著，地位是別示凡聖自下升高。人未審之，便將
X12n0281_p0882b16║此地作無生法忍釋之者，誤矣。欲愛乾枯者，且從
X12n0281_p0882b17║麤惑言之。若通說者，即圓修三觀，頓伏五住，乃觀
X12n0281_p0882b18║行成相也。根境不偶者，此與上文塵既不緣等，名
X12n0281_p0882b19║義雖同，麤細誠異。現前下，謂由欲愛乾枯，則於世
X12n0281_p0882b20║間永無相生相殺之業，故此身若謝，來報不生。準
X12n0281_p0882b21║天台以五濁輕重分同居淨穢，今五濁既輕，即當
X12n0281_p0882b22║捨穢而趣淨矣。
X12n0281_p0882b23║○（二、明所生之善）執心虗明，純是智慧。慧性明圓，鎣十方界。乾有其
X12n0281_p0882b24║慧，名乾慧地。欲習初乾，未與如來法流水接。
X12n0281_p0882c01║【觧】吳興曰：人法二執，了無實性，故曰執心虗明。即
X12n0281_p0882c02║惑成智，體具寂照，故曰鎣十方界。大品十地，初名
X12n0281_p0882c03║乾慧。天台於圓教十信前，立五品位，且曰義推如
X12n0281_p0882c04║大品乾慧地也。噫！智者，隋時此經未至，而所立名
X12n0281_p0882c05║位，懸契佛心，非聖人孰能是哉？沇師亦謂此經乾
X12n0281_p0882c06║慧，是天台五品位，但不合兼通六根清淨耳。問：既
X12n0281_p0882c07║云未與如來法流水接，豈非須指初住分真為法
X12n0281_p0882c08║流邪？答：信之與住，俱預法流。請以喻觀，自明兩相。
X12n0281_p0882c09║故前文云：如澄濁水，貯於靜器，靜深不動，沙土自
X12n0281_p0882c10║沉。清水現前，名為初伏客塵煩惱。去泥純水，名為
X12n0281_p0882c11║永斷根本無明。斯則顯以通別二惑為濁流，真中
X12n0281_p0882c12║二理為清水。驗今乾慧，未入信心。
X12n0281_p0882c13║○（二、依此進功）即以此心中中流入。○（二十信十。初信心）圓妙開敷，從真妙圓，重發
X12n0281_p0882c14║真妙。妙信常住，一切妄想，滅盡無餘，中道純真，名信
X12n0281_p0882c15║心住。
X12n0281_p0882c16║【觧】吳興曰：以觀行心，緣中道理，相續無間，流入初
X12n0281_p0882c17║信。圓師云：此下十信，雖與諸經名同，而於名下，皆
X12n0281_p0882c18║結住名，故知即是初住分開也。況云中道純真，豈
X12n0281_p0882c19║是相似位邪？此說不然。夫如來設教，被機不同。此
X12n0281_p0882c20║經以前，權實未融，地位多別。如瓔珞所說，先空，次
X12n0281_p0882c21║假，後中之相也。今既開權顯實，豈以昔經而為校
X12n0281_p0882c22║量乎？所以原始要終，莫不皆用中道妙觀，觀常住
X12n0281_p0882c23║妙理。苟不如是，將何以顯此經純圓邪？但依一家
X12n0281_p0882c24║六即之義，銷諸圓妙之文，無相濫矣。言圓妙開敷
X12n0281_p0883a01║者，即見惑先落，三諦似顯也。從真妙圓等，釋成上
X12n0281_p0883a02║句。謂從乾慧真妙圓心，重發此位真妙信心。心與
X12n0281_p0883a03║理冥，故曰妙信常住涅槃。明須陀洹所斷見惑，如
X12n0281_p0883a04║四十里水。其餘在者，如一毛渧。今約此義，云一切
X12n0281_p0883a05║妄想滅盡無餘也。名信心住者，信為能住，理為所
X12n0281_p0883a06║住。如無著立一十八住，判金剛般若始終地位，亦
X12n0281_p0883a07║何必初住方受住名？
X12n0281_p0883a08║【疏】天台曰：即以此心者，依耳根圓，通用三止大定，
X12n0281_p0883a09║圓伏五住煩惱，三如來藏觀行現前之心也。此心
X12n0281_p0883a10║以常住中道而為之體，雖未接初住中道理水，已
X12n0281_p0883a11║與相似真理相接，亦可名為預於法流。從此法流，
X12n0281_p0883a12║遡源以歸，故曰即以此心。中中流入，猶言從中道
X12n0281_p0883a13║之中而流入，亦可云以中觀觀中道而流入也。與
X12n0281_p0883a14║前初於聞中入流亡所，義同而位別，彼兼名字，此
X12n0281_p0883a15║專觀行故也。因此流入，破去見惑，而常住圓妙之
X12n0281_p0883a16║理，如蓮華之開敷。此乃從觀行真妙圓理，重發相
X12n0281_p0883a17║似真妙，名見道位。相似見乎常住真心，決然可信，
X12n0281_p0883a18║故云妙信常住。八十八使悉皆淨盡，故一切妄想
X12n0281_p0883a19║滅盡無餘。中道純真，名信心住者，正結成惑滅理，
X12n0281_p0883a20║顯受初信名也。餘如舊說。
X12n0281_p0883a21║○（二、念心）真信明了，一切圓通。陰、處、界三，不能為礙。如是乃
X12n0281_p0883a22║至過去、未來無數劫中，捨身、受身一切習氣，皆現在
X12n0281_p0883a23║前。是善男子，皆能憶念，得無遺忘，名念心住。
X12n0281_p0883a24║【觧】吳興曰：捨身、受身，即分段生死也。一切習氣，即
X12n0281_p0883b01║思惑正使也。故下文明五不還天所斷欲惑，亦名
X12n0281_p0883b02║習氣。又應通指二死為捨身，總名五住為習氣，以
X12n0281_p0883b03║上文云過去、未來無數劫中故。若爾，則習氣之義，
X12n0281_p0883b04║不可取大論垢衣、香器為喻。
X12n0281_p0883b05║【疏】天台曰：真信者，指上初信心也。明了者，此位進
X12n0281_p0883b06║斷思惑，故所有信心，更加明了。惟其明了，則一切
X12n0281_p0883b07║圓通，陰處界三，不能為礙，秪釋成一切明了之相
X12n0281_p0883b08║耳。捨身受身習氣，即思惑法執也。此既現前，故能
X12n0281_p0883b09║憶念無遺，名念心住也。
X12n0281_p0883b10║○（三精進心）妙圓鈍真，真精發化，無始習氣，通一精明，惟以精
X12n0281_p0883b11║明，進趣真淨，名精進心。
X12n0281_p0883b12║【觧】吳興曰：化，變也。變諸妄習，純成真明，言其精也。
X12n0281_p0883b13║惟以下，示其進也。
X12n0281_p0883b14║【疏】天台曰：妙圓，指初信心也。純真，指二信心也。蓋
X12n0281_p0883b15║言向之妙圓純真，至此而真精發化也。惟其所證
X12n0281_p0883b16║之理發化，故無始習氣現前者，通一精明，言全惑
X12n0281_p0883b17║成智。惟以精明之智而進趣後之真淨妙理，以是
X12n0281_p0883b18║名為精進心焉。
X12n0281_p0883b19║○（四慧心）心精現前，純以智慧，名慧心住。
X12n0281_p0883b20║【觧】溫陵曰：妄習既盡，故心精現前，而進趣云為，純
X12n0281_p0883b21║智無無習矣。
X12n0281_p0883b22║【疏】天台曰：既以精明而進趣乎真淨，則心精者得
X12n0281_p0883b23║現於前，則向之全惑成智者，無惑惟智，無惑惟智，
X12n0281_p0883b24║則純以智慧名為慧心住焉。
X12n0281_p0883c01║○（五定心）執持智明，周徧寂湛，寂妙常凝，名定心住。
X12n0281_p0883c02║【觧】溫陵曰：慧既純明，須定以持之。吳興曰：周徧寂
X12n0281_p0883c03║湛，謂定之用。寂妙常凝，謂定之體。
X12n0281_p0883c04║【疏】天台曰：向之純以智慧者，始獲此智，慧多而定
X12n0281_p0883c05║少。今則執持此之智明，使其周徧寂湛，久之則寂，
X12n0281_p0883c06║妙者常凝，深契首楞大定，名為定心住焉。
X12n0281_p0883c07║○（六不退心）定光發明，明性深入，惟進無退，名不退心。
X12n0281_p0883c08║【觧】溫陵曰：以定持慧，至於寂湛，故性光發明，而深
X12n0281_p0883c09║入於道。
X12n0281_p0883c10║【疏】天台曰：前之五心，名為五根，而以慧定為之主。
X12n0281_p0883c11║一經所說，雖稱大定，而定即是慧。修此定慧，非信
X12n0281_p0883c12║莫入，故首之以信心；非念不成，故次之以念心；非
X12n0281_p0883c13║精進不獲，故次之以精進心；三者既備而定慧可
X12n0281_p0883c14║階，故次之以慧心。定心五根，生成五力，排五障，入
X12n0281_p0883c15║三解脫門，永無退轉，故曰定光發明。明性深入，惟
X12n0281_p0883c16║進無退，名不退心。此後位次，一以定慧為之本，但
X12n0281_p0883c17║有先後之不同，如曰等覺照寂，妙覺寂照。即前五
X12n0281_p0883c18║心，先慧後定，亦是此意。能知乎此，斯會經意焉。
X12n0281_p0883c19║○（七、護法心）心進安然，保持不失，十方如來氣分交接，名護法
X12n0281_p0883c20║心。
X12n0281_p0883c21║【觧】吳興曰：按圓位至此，斷三界思盡，即六根清淨
X12n0281_p0883c22║之正位也。配瓔珞，屬七住；對大品，當佛地；約婆沙，
X12n0281_p0883c23║齊三十四心。智者云：三藏佛位，望六根清淨位，有
X12n0281_p0883c24║齊有劣。同除四住，此處為齊；若伏無明，三藏即劣。
X12n0281_p0884a01║既是發真斷惑之大節，故特示云：十方如來，氣分
X12n0281_p0884a02║交接。
X12n0281_p0884a03║【疏】天台曰：菩薩為心，志存護法，雖有其心，無法可
X12n0281_p0884a04║護，不足稱為真護法也。惟定慧現前，惟進無退，而
X12n0281_p0884a05║此心進者，又安然保持不失，與十方如來氣分相
X12n0281_p0884a06║接，方得名為真護法焉。前觀行位中，圓伏五住，乾
X12n0281_p0884a07║有其慧，故未與如來法流水接；今階七信，見思俱
X12n0281_p0884a08║盡，見相似中道之理，故與如來氣分相接也。
X12n0281_p0884a09║○（八、迴向心）覺明保持，能以妙力，迴佛慈光，向佛安住。猶如雙
X12n0281_p0884a10║鏡，光明相對，其中妙影，重重相入，名迴向心。
X12n0281_p0884a11║【觧】吳興曰：覺明保持，即護法心也。上氣分交接，則
X12n0281_p0884a12║自他心佛，相應相冥。今迴佛慈光，向于佛境，則與
X12n0281_p0884a13║智明相對相照。故曰：猶如雙鏡等。又約十方如來，
X12n0281_p0884a14║對照亦然。故曰：其中妙影等。
X12n0281_p0884a15║【疏】天台曰：上言十方如來氣分相接者，此位已破
X12n0281_p0884a16║見思，進破塵沙，深伏無明，與初住本覺相去無幾，
X12n0281_p0884a17║故得氣分相接。今言能以妙力回佛慈光等者，前
X12n0281_p0884a18║則氣分來接，今則迴而歸之。特言慈光者，以是出
X12n0281_p0884a19║假利他，位有與樂義故。猶如雙鏡等者，鏡喻體，影
X12n0281_p0884a20║喻用，妙用無盡，功德藏現前，故喻妙影重重相入。
X12n0281_p0884a21║然此特回向而已，猶未真得其體也。至下戒心住，
X12n0281_p0884a22║心光密迴，獲佛常凝無上妙淨，安住無為，得無遺
X12n0281_p0884a23║失，斯真得其體矣。又覺明，即七信所護之法也。保
X12n0281_p0884a24║持，即能護之心也。能以妙力回佛慈光，向佛安住
X12n0281_p0884b01║者，即向來全本覺以起始覺之修者，今則回始覺
X12n0281_p0884b02║之修，以向本覺之性而安住之。言慈光者，蓋八信
X12n0281_p0884b03║菩薩修出假之智，期拔苦與樂也。猶如雙鏡，光明
X12n0281_p0884b04║相對者，即始本二覺，一合俱忘，故使修性所具之
X12n0281_p0884b05║理，重重相入而無盡焉。
X12n0281_p0884b06║○（九戒心）心光密迴，獲佛常凝無上妙淨，安住無為，得無遺
X12n0281_p0884b07║失，名戒心住。
X12n0281_p0884b08║【觧】吳興曰：迴向既成，同佛常寂。常寂之體，即是無
X12n0281_p0884b09║上妙淨明心。安住此心，正防無明微細之患，故得
X12n0281_p0884b10║戒名。
X12n0281_p0884b11║【疏】天台曰：因上始覺，心光密迴，而獲本覺，常凝無
X12n0281_p0884b12║上妙淨，安住此無為之覺，得無遺失，以是名為戒
X12n0281_p0884b13║心住焉。
X12n0281_p0884b14║○（十願心）住戒自在，能遊十方，所去隨願，名願心住。
X12n0281_p0884b15║【觧】吳興曰：準天台圓教，未斷無明生，同居者名為
X12n0281_p0884b16║願生，正符此文也。又說十信出假，利益眾生，今遊
X12n0281_p0884b17║十方，亦合其義。
X12n0281_p0884b18║【疏】天台曰：住戒成就，而中道本覺雖未分顯，然而
X12n0281_p0884b19║假理既已現前，得乘此假而導利羣生，則僧那始
X12n0281_p0884b20║心稍得以赴，故名願心住焉。
X12n0281_p0884b21║○（三十住，十初發心住）阿難！是善男子，以真方便，發此十心，心精發輝，十
X12n0281_p0884b22║用涉入，圓成一心，名發心住。
X12n0281_p0884b23║【觧】吳興曰：瓔珞初住，增修十心，彼乃別教之相也。
X12n0281_p0884b24║智者以瓔珞十心，對十乘觀法，約圓初住，具明十
X12n0281_p0884c01║德。章安云：應是轉似為真，一住具十也。今云真方
X12n0281_p0884c02║便者，謂真家之方便。又真即方便，皆以中道心修，
X12n0281_p0884c03║故十用涉入，圓成一心，豈非智者章安之意乎？橫
X12n0281_p0884c04║開之說，因無此理。
X12n0281_p0884c05║【疏】天台曰：是善男子，指十種信心成就之人也。以
X12n0281_p0884c06║真方便者，即最初方便，依耳根入流亡所，乃通別
X12n0281_p0884c07║兼修，正助並行，皆全性以起修，全修而在性，所謂
X12n0281_p0884c08║真即方便，皆以中道心修故。發此十心者，此雖在
X12n0281_p0884c09║信位，亦可稱之為發。發此十心已，更進破一品無
X12n0281_p0884c10║明，則向之十心，而心精發輝，輝即光也。十用涉入
X12n0281_p0884c11║者，因發輝故，一一互相涉入，如帝網珠，重重相入，
X12n0281_p0884c12║即向之十信心，每一心各各具足十心，轉似為真，
X12n0281_p0884c13║圓成初住之一心，名發心住。可見登住已去，別無
X12n0281_p0884c14║他法，莫不以十信心而為根本。十信心又以定慧
X12n0281_p0884c15║而為之根本智者，於法華玄義中，釋初住位功德，
X12n0281_p0884c16║大略有二：一、明入住之因，二、明發心之相。入住之
X12n0281_p0884c17║因，即以從相似十信，能入十住真中之智。此同今
X12n0281_p0884c18║文，以真方便發此十心，心精發輝，十用涉入，圓成
X12n0281_p0884c19║一心，名發心住。發心之相，初發心時，有三種心發：
X12n0281_p0884c20║一、緣因善心發，即是住不思議解脫首楞嚴定；二、
X12n0281_p0884c21║了因慧心發，即是住摩訶般若畢竟之空；三、正因
X12n0281_p0884c22║理心發，即是住實相法身中道第一義。正因心發，
X12n0281_p0884c23║即一經所明常住真心、實相理體；緣、了二因，即一
X12n0281_p0884c24║經所明定慧。至於初住，三皆現前，故名發心住也。
X12n0281_p0885a01║又云：舉要言之，即是住三德一切佛法。又住清淨
X12n0281_p0885a02║圓滿菩提心，無緣慈悲，無作誓願，普覆法界。又住
X12n0281_p0885a03║一念中，成就一切萬行諸波羅蜜。又住一切種智，
X12n0281_p0885a04║圓斷法界見思無明。又住得佛眼，圓見十法界三
X12n0281_p0885a05║諦之法。又住圓入一切法門，所謂二十五有王三
X12n0281_p0885a06║昧，冥益眾生。又住菩薩圓滿業，能顯一切神通，謂
X12n0281_p0885a07║三輪不思議化，彌滿法界，顯益眾生。又能成就開
X12n0281_p0885a08║權顯實，入一乘道。又能嚴淨一切佛土，能起三業，
X12n0281_p0885a09║供養一切十方佛，得圓滿陀羅尼，受持一切佛法，
X12n0281_p0885a10║如雲持雨。又住能從一地，具足諸地功德，心心寂
X12n0281_p0885a11║滅，自然流入薩婆若海。荊溪云：證不思議，名住一
X12n0281_p0885a12║切佛法。乃至證無法愛，名住諸地功德。即是圓證
X12n0281_p0885a13║十乘觀法也。然此初住，文猶總略。若一一顯示其
X12n0281_p0885a14║相，當如觀音所敘。生滅既滅，寂滅現前，即是住三
X12n0281_p0885a15║德一切佛法，十方圓明，獲二殊勝。上合諸佛同一
X12n0281_p0885a16║慈力，下合眾生同一悲仰。即是住清淨菩提心，無
X12n0281_p0885a17║緣慈悲，無作誓願，普覆法界。亦是住得佛眼，圓見
X12n0281_p0885a18║十法界三諦之法，忽然超越世出世間；即是住一
X12n0281_p0885a19║切種智，圓斷法界見思無明，與佛同慈力故，令我
X12n0281_p0885a20║身成三十二應入國土身；即是住菩薩圓滿業，能
X12n0281_p0885a21║顯一切神通三輪不思議化，彌滿法界，顯益眾生，
X12n0281_p0885a22║與諸眾生同悲仰故，令諸眾生於我身心獲十四
X12n0281_p0885a23║無畏功德；即是住圓入一切法門二十五王三昧，
X12n0281_p0885a24║冥益眾生，不動道場，涉入世間，不壞世界，能徧十
X12n0281_p0885b01║方，供養微塵諸佛如來。又云：六根圓明，明照無二，
X12n0281_p0885b02║含十方界，立大圓鏡，空如來藏，承順十方如來祕
X12n0281_p0885b03║密法門，受領無失；即是住能嚴淨一切佛土，能起
X12n0281_p0885b04║三業，供養如來，得圓滿陀羅尼，受持一切佛法，如
X12n0281_p0885b05║雲持雨。若諸菩薩入三摩地，進修無漏，勝解現圓，
X12n0281_p0885b06║我現佛身而為說法，令其解脫；即是能成就開權
X12n0281_p0885b07║顯實，入一乘道，總前功德；即是能從一地具足諸
X12n0281_p0885b08║地功德，心心寂滅，自然流入薩婆若海；亦是住一
X12n0281_p0885b09║念中成就一切萬行諸波羅蜜。但觀音所證，不局
X12n0281_p0885b10║初住，然亦不妨以初住解釋。初住既爾，下去大定
X12n0281_p0885b11║現前無功用心，斷法界無量品無明，所有功德不
X12n0281_p0885b12║可稱計，大分略為十品智斷，明十住位也。
X12n0281_p0885b13║○（二、治地住）心中發明，如淨琉璃內現精金，以前妙心履以成
X12n0281_p0885b14║地，名治地住。
X12n0281_p0885b15║【觧】吳興曰：能證心如琉璃，所顯理如精金。履，治也。
X12n0281_p0885b16║依前心地，以觀治之。
X12n0281_p0885b17║○（三、修行住）心地涉知，俱得明了，遊履十方，得無留礙，名修行
X12n0281_p0885b18║住。
X12n0281_p0885b19║【觧】吳興曰：上治地由境得名，此修行從智受稱。境
X12n0281_p0885b20║發於智，故云心地涉知等。以智徧修，故云遊履十
X12n0281_p0885b21║方等。
X12n0281_p0885b22║【疏】天台曰：竊原從凡入聖，地位雖淺深不同，要而
X12n0281_p0885b23║歸之，不出始覺，契乎本覺。而此始本二覺，有一合
X12n0281_p0885b24║俱忘之義。蓋始不合本，不稱圓修，合而不忘，猶存
X12n0281_p0885c01║兩相，又不足以契菩提。教門有函蓋相應，水乳相
X12n0281_p0885c02║冥之喻，意在乎此。今登住已來，所辨之相，不過將
X12n0281_p0885c03║前乾慧，與夫十信所有相似始本境智，轉為分真
X12n0281_p0885c04║始本境智。故自登初發心，住所發本覺以為所觀，
X12n0281_p0885c05║以起分真始覺而為能觀。故二地云：以前妙心，履
X12n0281_p0885c06║以成地，名治地住。三住云：心地涉知，俱得明了，遊
X12n0281_p0885c07║履十方，得無留礙，名修行住。心豈非初住所發始
X12n0281_p0885c08║覺之智乎？地豈非二住所發本覺之境乎？心地涉
X12n0281_p0885c09║知，豈非始覺境智一合俱忘乎？以此充擴，豎窮橫
X12n0281_p0885c10║亘，遊履十方，得無留礙，方得名為修行住，方得與
X12n0281_p0885c11║佛同受佛氣分，入如來種，生諸法家。故自此已還，
X12n0281_p0885c12║無復他法，惟以此始本二覺，長之養之，為方便具
X12n0281_p0885c13║足，為正心，為不退，為童真，為法王子，為灌頂住。譬
X12n0281_p0885c14║如國王世子，既正號儲貳，嗣後一惟以明德新民
X12n0281_p0885c15║之功，立十妙行，修十回向，更修四種妙圓加行，以
X12n0281_p0885c16║登十地，然後可稱亞聖，名為等覺。然猶未可以正
X12n0281_p0885c17║大號也，以其還有微細無明緣影在。更須從始至
X12n0281_p0885c18║終，以始本二覺，破之斷之，如是重重單複十二，方
X12n0281_p0885c19║盡妙覺，成無上道也。先知乎此，庶不墮算砂之誚，
X12n0281_p0885c20║即種種玄妙，千徑萬岐，皆不失其本也。
X12n0281_p0885c21║○（四、生貴住）行與佛同，受佛氣分，如中陰身，自求父母，陰信冥
X12n0281_p0885c22║通，入如來種，名生貴住。
X12n0281_p0885c23║【觧】溫陵曰：妙行密契，則妙理冥感。將生佛家，為法
X12n0281_p0885c24║王子，故名生貴。中陰，喻冥感之理也。現陰已謝，後
X12n0281_p0886a01║陰未生之中，名曰中陰。孤山曰：分真智與究竟智
X12n0281_p0886a02║等，名行與佛同。分證理與究竟理等，名受佛氣分。
X12n0281_p0886a03║如中陰下，以喻顯之。究竟權智如父，實智如母，任
X12n0281_p0886a04║運相合，名自求父母。密齊果德，如陰信冥通。斯即
X12n0281_p0886a05║稟佛遺體，初託聖胎也。
X12n0281_p0886a06║○（五、具足方便住）既遊道胎，親奉覺胤，如胎已成，人相不缺，名方便
X12n0281_p0886a07║具足住。
X12n0281_p0886a08║【觧】孤山曰：此喻雖在真因，而自行利他之相，同佛
X12n0281_p0886a09║不缺也。溫陵曰：同妙行之氣分，冥妙理之中陰，是
X12n0281_p0886a10║遊道胎，奉覺胤也。道胎既成，故妙相不缺，而修行
X12n0281_p0886a11║方便具矣。
X12n0281_p0886a12║○（六、正心住）容貌如佛，心相亦同，名正心住。
X12n0281_p0886a13║【觧】孤山曰：容貌喻應用，心相喻理智。溫陵曰：容貌
X12n0281_p0886a14║外同，心相內異，非正心也。
X12n0281_p0886a15║○（七不退住）身心合成，日益增長，名不退住。
X12n0281_p0886a16║【觧】孤山曰：色心互融，不相妨礙，故曰合成。溫陵曰：
X12n0281_p0886a17║同佛之德，有進無退。
X12n0281_p0886a18║○（八童真住）十身靈相，一時具足，名童真住。
X12n0281_p0886a19║【觧】溫陵曰：具體而微，故以童稱。十身者，菩提身、願
X12n0281_p0886a20║身、化身、力身、莊嚴身、威勢身、意生身、福身、法身、智
X12n0281_p0886a21║身也。資中曰：十身靈相，即盧舍那也。聲聞身、緣覺
X12n0281_p0886a22║身、菩薩身、如來身、法身、智身、國土身、業報身、眾生
X12n0281_p0886a23║身、虗空身。此十種身，如隨色珠，顯現自在。菩薩雖
X12n0281_p0886a24║未如佛，分得此相。吳興曰：準華嚴，八地方現十身。
X12n0281_p0886b01║今八住具足者，正顯今圓，已齊彼別也。天如補註
X12n0281_p0886b02║曰：溫陵所解菩提身等，即是資中所解如來身中
X12n0281_p0886b03║之所開出者也。
X12n0281_p0886b04║○（九、法王子住）形成出胎，親為佛子，名法王子住。
X12n0281_p0886b05║【觧】孤山曰：出胎者，喻破第九住無明。又從理起用，
X12n0281_p0886b06║亦如出胎，紹隆佛種，故云親為佛子。溫陵曰：自發
X12n0281_p0886b07║心至生貴，名入聖胎。自方便具足至童真，名長養
X12n0281_p0886b08║聖胎。至此長養功終，故喻出胎王子。
X12n0281_p0886b09║○（十、灌頂住）表以成人。如國大王以諸國事分委太子，彼剎利
X12n0281_p0886b10║王世子長成，陳列灌頂，名灌頂住。
X12n0281_p0886b11║【觧】孤山曰：表以成人，堪行佛事也。太子、世子，異其
X12n0281_p0886b12║文耳。春秋曰：會太子于首止。禮云：文王、世子，皆天
X12n0281_p0886b13║子之子也。陳列灌頂者，華嚴云：轉輪聖王所生太
X12n0281_p0886b14║子，母是正后，身相具足，坐白象寶妙金之座，張大
X12n0281_p0886b15║網縵，奏諸音樂，取四大海水，置金瓶內，王執此瓶，
X12n0281_p0886b16║灌太子頂，是時即名受王職位。菩薩受職，亦復如
X12n0281_p0886b17║是。諸佛智水，灌其頂故，名為受大智職菩薩。彼第
X12n0281_p0886b18║十法雲地，名灌頂菩薩。今此十住，亦分得也。然圓
X12n0281_p0886b19║教分真以來，悉有應用，論其智力，不無優劣。故初
X12n0281_p0886b20║住百佛世界，現十界像，利祐眾生，位位豎入，倍倍
X12n0281_p0886b21║增勝。經中所明，各就一義。若論一位，具諸位功德，
X12n0281_p0886b22║則十義俱徧。十住既爾，下去皆然。
X12n0281_p0886b23║【疏】天台曰：初住已先，名為緣修，以未見佛性故；登
X12n0281_p0886b24║住已來，名為真修，以真見佛性故。初住名發心，此
X12n0281_p0886c01║由第十願心住，破一品無明之功，以發三德佛性
X12n0281_p0886c02║之心，此住但言其佛性現前而已，猶未加真修功
X12n0281_p0886c03║行也。至第二住，以前妙心，履以成地，方以分真始
X12n0281_p0886c04║覺，照乎分真本覺，修之治之，名治地住。至第三住，
X12n0281_p0886c05║心地涉知，俱得明了，則始本一合，始本俱忘，方得
X12n0281_p0886c06║遊履十方，得無留礙，名修行住。此之二住，方是真
X12n0281_p0886c07║修上次第功夫。猶如世人，先世行業既備，然後入
X12n0281_p0886c08║父母胎，入胎之後，不過長之養之，充擴前功而已
X12n0281_p0886c09║矣。故四住名生貴，五住名具足，六住名正心，七住
X12n0281_p0886c10║名不退，八住名童真，九住名法王子，皆言增長之
X12n0281_p0886c11║功，不復更言進修之事。即使有之，亦不外乎二住
X12n0281_p0886c12║三住始本境智而已。既出聖胎，表以成人，分委化
X12n0281_p0886c13║道，名灌頂住。譬如世人，承先世行業，得感為人，表
X12n0281_p0886c14║表丈夫，堪付家業。至十行去，方明法王子所作之
X12n0281_p0886c15║事也。
X12n0281_p0886c16║○（四十行；十、初歡喜行）阿難！是善男子成佛子已，具足無量如來妙德，十
X12n0281_p0886c17║方隨順，名歡喜行。○（二、饒益行）善能利益一切眾生，名饒益行。
X12n0281_p0886c18║【觧】溫陵曰：具佛妙德，故能十方隨順，無適不可，自
X12n0281_p0886c19║他利備，機應俱喜，故名歡喜。善推妙德，益以利人，
X12n0281_p0886c20║故名饒益。
X12n0281_p0886c21║【疏】天台曰：前十住位，明法王子自覺已圓；十行去，
X12n0281_p0886c22║明導利羣生也。或問曰：據天台所明三觀，從名字
X12n0281_p0886c23║來，修從假入空觀；至七信位，破見思惑，為自利行；
X12n0281_p0886c24║從八信去，修從空出假觀，破塵沙惑，為利他行；從
X12n0281_p0887a01║十信去，修中道觀，破無明惑，登初住去，名自利、利
X12n0281_p0887a02║人、覺行、圓滿行。今楞嚴所明地位，至十行位，方饒
X12n0281_p0887a03║益眾生，為出假行，何也？答曰：三觀破惑，以分自覺、
X12n0281_p0887a04║覺他，乃一往之說，況是次第之義，非究竟之談。何
X12n0281_p0887a05║者？蓋圓頓行人，三觀一心中修，三惑一心中破，三
X12n0281_p0887a06║覺一心中顯，何有如此次第？如五品，初心隨喜讀
X12n0281_p0887a07║誦，雖是自利，中心說法，後心兼行、正行兩種六度，
X12n0281_p0887a08║豈非利他覺人乎？雖然，而圓頓教中，不無次第，如
X12n0281_p0887a09║曰：理雖頓悟，乘悟併消，則圓修圓破之道彰；事非
X12n0281_p0887a10║頓除，因次第盡，則漸修漸破之義顯。非漸無以階
X12n0281_p0887a11║頓，非頓無以融漸，二者兼盡，而圓頓之道始備。然
X12n0281_p0887a12║而有觀行之次序焉，五品是也；相似之次序焉，七
X12n0281_p0887a13║信已還，破見思惑，以證空理；八、九信破塵沙惑，以
X12n0281_p0887a14║證俗理；十信破無明惑，入初住位，證中理是也。分
X12n0281_p0887a15║真之次第焉，十住位破十品無明，住真諦理；十行
X12n0281_p0887a16║位破二十品無明，出俗諦理；十迴向破三十品無
X12n0281_p0887a17║明，更修四種妙圓加行，登十地位，證中道理是也。
X12n0281_p0887a18║究竟之次第焉，等覺菩薩證真理已，更住千劫，倒
X12n0281_p0887a19║修凡夫之行，破斷微細塵沙緣影，一切法門無所
X12n0281_p0887a20║不盡，更破一品根本微細無明，入於如來妙莊嚴
X12n0281_p0887a21║海，圓滿菩提，歸無所得，方為究竟。今是分真中、不
X12n0281_p0887a22║次中之次序，論初住菩薩便能百界作佛，導利羣
X12n0281_p0887a23║生，豈至十行方利益眾生耶？成佛子已，具足無量
X12n0281_p0887a24║如來妙德，結上灌頂住之功德也。十方隨順，正明
X12n0281_p0887b01║歡喜行之相也。如國之儲君，己德既備，率天之下
X12n0281_p0887b02║莫不仰德餐風，隨之順之，非惟人喜，己亦歡之，故
X12n0281_p0887b03║如是之行名歡喜行。即以是德用新其民，一切眾
X12n0281_p0887b04║生咸受利益，名饒益行。
X12n0281_p0887b05║○（三、無瞋恨行）自覺覺他，得無違拒，名無嗔恨行。
X12n0281_p0887b06║【觧】溫陵曰：瞋恨生於違拒。長水曰：自覺故，無明不
X12n0281_p0887b07║能違智。覺他故，有情不能拒化。二利兼成，故無瞋
X12n0281_p0887b08║恨。
X12n0281_p0887b09║【疏】天台曰：歡喜，行自覺也；饒益，行覺他也。始雖自
X12n0281_p0887b10║覺，而無明未必不違其智；次雖覺他，有情未必不
X12n0281_p0887b11║拒其化；今則不違不拒，無瞋恨矣。
X12n0281_p0887b12║○（四無盡行）種類出生，窮未來際，三世平等，十方通達，名無盡
X12n0281_p0887b13║行。
X12n0281_p0887b14║【觧】孤山曰：種類出生者，化十界身。化，復作化也。窮
X12n0281_p0887b15║未來際，益物無盡，竪徧三世，橫周十方。
X12n0281_p0887b16║【疏】天台曰：種類出生者，證性具之體德也，乃從是
X12n0281_p0887b17║體以起用。如摩尼珠王，雨實不窮，十方處，三際時，
X12n0281_p0887b18║無非菩薩應化之所在。化復作化，名無盡行也。
X12n0281_p0887b19║○（五、離癡亂行）一切合同種種法門，得無差誤，名離癡亂行。
X12n0281_p0887b20║【觧】孤山曰：妙智了達塵沙法門，異名別說，同歸一
X12n0281_p0887b21║理，故離癡亂。
X12n0281_p0887b22║【疏】天台曰：上則從一體以起萬用，自不同觀之，似
X12n0281_p0887b23║有差誤。今則合一切以歸體同，自俱同言之，則無
X12n0281_p0887b24║癡亂矣。
X12n0281_p0887c01║○（六、善現行）則於同中，顯現羣異，一一異相，各各見同，名善現
X12n0281_p0887c02║行。
X12n0281_p0887c03║【觧】孤山曰：同中現異，達理即事故。異相見同，達事
X12n0281_p0887c04║即理故。溫陵曰：由無癡亂故，能於種種法門，互現
X12n0281_p0887c05║隨應，圓融自在，所謂善現也。
X12n0281_p0887c06║【疏】天台曰：前無盡行，可謂於同中顯現羣異矣，然
X12n0281_p0887c07║雖現異，未能現同。次離癡亂行，可謂一一異相，各
X12n0281_p0887c08║各見同矣，然而現同，未必現異。今則既於同而現
X12n0281_p0887c09║異，復於異而現同，可謂即同而現異，即異而現同，
X12n0281_p0887c10║於異於同，無相妨礙，故名善現行焉。
X12n0281_p0887c11║○（七、無著行）如是乃至十方虗空滿足微塵，一一塵中現十方
X12n0281_p0887c12║界，現塵現界不相留礙，名無著行。
X12n0281_p0887c13║【觧】溫陵曰：此由善現行充擴圓融也。塵中現剎，名
X12n0281_p0887c14║現界。不壞塵相，名現塵。
X12n0281_p0887c15║【疏】天台曰：前無盡行，以事法界言之也；離癡亂行，
X12n0281_p0887c16║以理法界言之也；善現行，以理事法界言之也；今
X12n0281_p0887c17║無著行，於十界依報，現界現塵，不相留礙，以事事
X12n0281_p0887c18║無礙法界言之也。此四種法界，約天台三諦對之，
X12n0281_p0887c19║理法界當真諦，事法界當俗諦，事理法界、事事法
X12n0281_p0887c20║界當中道雙遮雙照二邊，忘緣時千如炳現，應物
X12n0281_p0887c21║處百界互融也。
X12n0281_p0887c22║○（八、尊重行）種種現前，咸是第一波羅蜜多，名尊重行。
X12n0281_p0887c23║【觧】溫陵曰：種種所現，皆是般若性德，無作妙力，自
X12n0281_p0887c24║在成就，故名尊重。金剛稱第一波羅蜜，即般若也。
X12n0281_p0888a01║吳興曰：智慧輕薄，般若尊重，故此名焉。
X12n0281_p0888a02║【疏】天台曰：種種現前，即上四種示現，以無非法界
X12n0281_p0888a03║故，咸是般若波羅蜜多，名尊重行焉。
X12n0281_p0888a04║○（九、善法行）如是圓融，能成十方諸佛軌則，名善法行。○（十真實行）一一
X12n0281_p0888a05║皆是清淨無漏，一真無為，性本然故，名真實行。
X12n0281_p0888a06║【觧】吳興曰：上善法行，全性起修，故成法則。此真實
X12n0281_p0888a07║行，全修是性，故皆無為。溫陵曰：總括前行，無非真
X12n0281_p0888a08║性，本然妙用，相雖萬殊，體性一真，故名真實。如是
X12n0281_p0888a09║十行，乃至後位不離前法，而皆相躡別設者，一使
X12n0281_p0888a10║行人隨位增進，開擴性覺，淨治惑障，而成熟佛果
X12n0281_p0888a11║也。
X12n0281_p0888a12║【疏】天台曰：軌則，即善法也。蓋出生有盡，則不足以
X12n0281_p0888a13║為諸佛軌則；不能善現，亦不足以為諸佛軌則；現
X12n0281_p0888a14║塵現界，有所留礙，亦不足以為諸佛軌則；種種現
X12n0281_p0888a15║前，一落輕薄智慧，亦不足以為諸佛軌則；惟其如
X12n0281_p0888a16║是圓融，然後可為成佛之善法焉。若觀四種法界，
X12n0281_p0888a17║不達性具，動成有作，則不得以為真實之行；惟其
X12n0281_p0888a18║深證一一皆是清淨無漏，一真無為，性本然故，故
X12n0281_p0888a19║得名為真實行也。此十種行，應有橫竪二論：竪如
X12n0281_p0888a20║經之所說，前後次第，位位增勝，不相踰越；橫則十
X12n0281_p0888a21║法位位皆具，然非行布不足以盡法相，非圓融不
X12n0281_p0888a22║足以彰性具，故一一行相，如連環之不可解，如列
X12n0281_p0888a23║宿之不可虧也。
X12n0281_p0888a24║○（五、十迴向二：初、十向正位十：初、救護眾生離眾生相迴向。）阿難！是善男子，滿足神通，成佛事已，純潔精真，遠
X12n0281_p0888b01║諸留患，當度眾生，滅除度相，回無為心，向涅槃路，名
X12n0281_p0888b02║救護一切眾生離眾生相回向。
X12n0281_p0888b03║【觧】溫陵曰：前十住十行，出俗心多，大悲行劣。此須
X12n0281_p0888b04║濟以悲願，處俗利生，回真向俗，回智向悲，使真俗
X12n0281_p0888b05║圓融，悲智不二。是名十回向，亦名十願也。滿足神
X12n0281_p0888b06║通至遠諸留患。牒前現塵現界，不相留礙等事。謂
X12n0281_p0888b07║此行滿足，當修回向行也。回向之行，悲願最深，故
X12n0281_p0888b08║職在度生。然見有可度，即涉有為，背涅槃路。故須
X12n0281_p0888b09║滅除度相，回無為心，向涅槃路也。
X12n0281_p0888b10║【疏】天台曰：前十行雖說種種妙用，要之皆菩薩將
X12n0281_p0888b11║度人而先辦度人之具。度故，雖有度生，但云善能
X12n0281_p0888b12║利益，名饒益行而已。今則滿足神通，成佛事已，而
X12n0281_p0888b13║所有佛事，莫不純潔精真，遠諸留患，然後可曰當
X12n0281_p0888b14║度眾生也。然若不達眾生四相本空，有眾生之可
X12n0281_p0888b15║度，墮於有相，與無為性乖，涅槃路遠。必須雖度眾
X12n0281_p0888b16║生，滅除度相，而又回此無為之心，以向涅槃之路。
X12n0281_p0888b17║能如是修，名救護一切眾生，離眾生相回向也。思
X12n0281_p0888b18║大禪師云：十方三世諸佛，被我一口吞盡，有何眾
X12n0281_p0888b19║生可度？正此意也。
X12n0281_p0888b20║○（二、不壞迴向）壞其可壞，遠離諸離，名不壞回向。
X12n0281_p0888b21║【觧】吳興曰：壞其可壞，從所壞境說。遠離諸離，約能
X12n0281_p0888b22║壞智論。不見可壞之相，是名不壞。
X12n0281_p0888b23║【疏】天台曰：壞其可壞者，有眾生可度之情也；其不
X12n0281_p0888b24║可壞者，當度眾生之法也。遠離諸離者，住無為心，
X12n0281_p0888c01║背涅槃城之執也；其不可離者，回無為心，向涅槃
X12n0281_p0888c02║路之行也。始則回理而向事，終則回事而向理，存
X12n0281_p0888c03║然亡然，不可得而名焉。名不壞，回向
X12n0281_p0888c04║○（二等一切佛迴向）本覺、湛然覺、齊佛覺，名等一切佛回向。○（四、至一切處迴向）精真發
X12n0281_p0888c05║明地如佛地，名至一切處回向。
X12n0281_p0888c06║【觧】吳興曰：上覺言智，此地言理，皆因果體同，故云
X12n0281_p0888c07║等也，至也。
X12n0281_p0888c08║【疏】天台曰：第十住灌頂菩薩，自正儲位以來，以無
X12n0281_p0888c09║功用行修一切法門，既已成就，當度眾生，則自利
X12n0281_p0888c10║利人之道備，已破二十二品無明，所證本覺，湛然
X12n0281_p0888c11║常住。此覺與佛相齊，名等一切佛回向，此約能證
X12n0281_p0888c12║之智而言之也。所覺之覺而精真發明，則地如佛
X12n0281_p0888c13║地，名至一切處回向，此約所證之理以言之也。
X12n0281_p0888c14║○（五、無盡功德藏迴向）世界如來，互相涉入，得無罣礙，名無盡功德藏回
X12n0281_p0888c15║向。
X12n0281_p0888c16║【觧】天如補註曰：準吳興解，則世界即理，如來即智
X12n0281_p0888c17║也。
X12n0281_p0888c18║【疏】天台曰：世界之理，如來之智，互相涉入，則智照
X12n0281_p0888c19║於境，境照於智，境智互融，得無罣礙。譬如雙鏡，影
X12n0281_p0888c20║像光明，重重無盡，故名無盡功德藏回向。
X12n0281_p0888c21║○（六、隨順平等善根迴向）於同佛地，地中各各生清淨因，依因發揮，取涅槃
X12n0281_p0888c22║道，名隨順平等善根回向。
X12n0281_p0888c23║【觧】孤山曰：於諸佛理地，起萬行真因。依此真因，發
X12n0281_p0888c24║越揮散，周徧法界，以取究竟涅槃之道。行從理起，
X12n0281_p0889a01║名隨順平等。能生道果，名為善根。
X12n0281_p0889a02║【疏】天台曰：地中各生清淨因，即自證真已來，於一
X12n0281_p0889a03║性中所發萬行功德，經云具足萬行是也。天台明
X12n0281_p0889a04║初住緣因開發時，一切萬行功德一時顯現，今於
X12n0281_p0889a05║回向位中追敘言之。依因發揮，取涅槃道，故名隨
X12n0281_p0889a06║順平等善根回向。
X12n0281_p0889a07║○（七、隨順等觀眾生迴向）真根既成，十方眾生皆我本性，性圓成就，不失眾
X12n0281_p0889a08║生，名隨順等觀一切眾生回向。
X12n0281_p0889a09║【觧】溫陵曰：平等善根，性真圓融，周徧法界，故十方
X12n0281_p0889a10║眾生，皆我本性。我善既成，故能成就一切眾生善
X12n0281_p0889a11║根，無有遺失，無有高下，故名隨順等觀。
X12n0281_p0889a12║【疏】天台曰：真根既成，十方眾生皆我本性。可見前
X12n0281_p0889a13║地中各生清淨之因，一惟性具。天台明性具法門，
X12n0281_p0889a14║有自有他。前平等前根，且言其自；今云眾生皆我
X12n0281_p0889a15║本性，正言其他。性圓成就，所以不失眾生；不失眾
X12n0281_p0889a16║生，則於自於他平等而觀，名隨順等觀一切眾生
X12n0281_p0889a17║回向。
X12n0281_p0889a18║○（八真如相𢌞向）即一切法，離一切相，惟即與離，二無所著，名真如
X12n0281_p0889a19║相回向。
X12n0281_p0889a20║【觧】孤山曰：即一切法，假也；離一切相，空也；二無所
X12n0281_p0889a21║著，中也。
X12n0281_p0889a22║【疏】天台曰：即一切法者，千如炳現也；離一切相者，
X12n0281_p0889a23║百界互融也；惟即與離二無所著者，無非妙性也。
X12n0281_p0889a24║故如來彰自證中，而如來藏妙明元心等，一切俱
X12n0281_p0889b01║非，一切俱即，離即離非，是即非即，意同乎此。
X12n0281_p0889b02║○（九，無縛解脫𢌞向）真得所如，十方無礙，名無縛解脫回向。○（十法界無量𢌞向）性德圓
X12n0281_p0889b03║成，法界量滅，名法界無量回向。
X12n0281_p0889b04║【觧】孤山曰：三德妙性，於此圓成，不見十界高下差
X12n0281_p0889b05║別，故云法界量滅。溫陵曰：初證性德以為齊，佛以
X12n0281_p0889b06║為如，佛以為至，一切處等，皆存量見，則法界性未
X12n0281_p0889b07║離有量。及乎性德圓成，乃滅量見，乃得無量。此總
X12n0281_p0889b08║治前位限量情見，此性圓成，可入十地矣。
X12n0281_p0889b09║【疏】天台曰：即一切法，離一切相，惟即與離，二無所
X12n0281_p0889b10║著，可謂真得所如，尚復何礙何縛！是真解脫者也。
X12n0281_p0889b11║夫至於無礙無縛，得真解脫，則三德之性圓成，法
X12n0281_p0889b12║界之量銷滅矣。必至於法界量滅，然後初地可登
X12n0281_p0889b13║矣。
X12n0281_p0889b14║○（二、四種加行二：初、總標。）阿難！是善男子，盡是清淨四十一心，次成四種妙
X12n0281_p0889b15║圓加行。
X12n0281_p0889b16║【觧】溫陵曰：四十一心者，乾慧一，信、住、行、向各十。小
X12n0281_p0889b17║乘通教，皆有四加，而非妙非圓，故此特標妙圓加
X12n0281_p0889b18║行。𭬥李曰：據瓔珞等經，皆不別列四加行位。若惟
X12n0281_p0889b19║識等論，則以地前四十心，為外凡資糧位；十回向
X12n0281_p0889b20║後，別明煖等，為內凡加行位。吳興曰：今四加行，正
X12n0281_p0889b21║如惟識所說也。而彼於地前，分內外凡位者，乃別
X12n0281_p0889b22║教一塗之義。以登地是菩薩聖位，聖位難入，故開
X12n0281_p0889b23║此加行耳。問：今經圓教，何用別位乎？答：借別名圓，
X12n0281_p0889b24║斯有其例。如仁王云：三賢十聖住果報是也。敏師
X12n0281_p0889c01║謂：此經未必純圓，應兼別義。其失甚哉！
X12n0281_p0889c02║○（二、別示四：初、煖位。）即以佛覺用為己心，若出未出，猶如鑽火欲然其
X12n0281_p0889c03║木，名為煖地。
X12n0281_p0889c04║【觧】長水曰：佛覺，果智也。天如補註曰：前之佛覺，雖
X12n0281_p0889c05║曰能齊，未能正證。今將趨聖果，故即用佛覺為己
X12n0281_p0889c06║因心，復加功行以求正證。初入因位，未即得果，故
X12n0281_p0889c07║譬鑽火，方得煖相。
X12n0281_p0889c08║○（二頂位）又以己心成佛所履，若依非依，如登高山，身入虗
X12n0281_p0889c09║空，下有微礙，名為頂地。
X12n0281_p0889c10║【觧】吳興曰：依煖地心，修佛果智。智觀於心，故如足
X12n0281_p0889c11║履地；心相垂盡，故若依非依。高山，喻當位之心；虗
X12n0281_p0889c12║空，喻所依之理。無明未盡，故下有微礙。
X12n0281_p0889c13║○（三忍位）。心佛二同，善得中道。如忍事人，非懷非出，名為忍
X12n0281_p0889c14║地。
X12n0281_p0889c15║【觧】溫陵曰：己心佛覺，融為一體，曰二同。因果兩忘，
X12n0281_p0889c16║二邊不立，曰中道。而此中道，將證未證故。如忍事
X12n0281_p0889c17║人，非懷非出。吳興曰：忍取信順之義。今心佛二同
X12n0281_p0889c18║等，即信順也。如僧中辦事，忍則默然。既不懷疑，亦
X12n0281_p0889c19║不出說也。
X12n0281_p0889c20║○（四世第一位）數量銷滅，迷覺中道，二無所目，名世第一地。
X12n0281_p0889c21║【觧】吳興曰：若迷中道，及覺中道，皆是數量，即世間
X12n0281_p0889c22║義也。今既消滅，二無所目，當出世間。然猶未入初
X12n0281_p0889c23║地，故名世第一也。溫陵曰：若進十地，極乎妙覺，乃
X12n0281_p0889c24║出世第一也。
X12n0281_p0890a01║【疏】天台曰：盡是四十一心等者，明登地要先以此
X12n0281_p0890a02║諸心為正因也。又須次成四種妙圓之行為加行，
X12n0281_p0890a03║方可圓成十地之果。如三藏教人，已修三種資糧，
X12n0281_p0890a04║可謂至矣。然而欲登見道，以凡聖隔絕為難，要須
X12n0281_p0890a05║更修四種加行。今之四心，萬萬非小乘比，其三賢
X12n0281_p0890a06║十聖，地位懸遠，意多似之。蓋此四心，即以初地佛
X12n0281_p0890a07║覺用為十向，始覺己心以為煖；又以始覺己心成
X12n0281_p0890a08║佛本覺，以為所履於下地無明，若依非依以為頂；
X12n0281_p0890a09║又以始覺之心，本覺之佛，二者相同，善得中道，將
X12n0281_p0890a10║證未證，如忍事人以為忍；又以向之迷覺中道，種
X12n0281_p0890a11║種數量，悉皆銷滅，二無所目，以為世間第一之地。
X12n0281_p0890a12║過此四心，則初地可階，菩提可通矣。然此四心，有
X12n0281_p0890a13║法有喻。第一加行，即以佛覺用為己心，若出未出
X12n0281_p0890a14║法也。以法合喻，則初地佛覺，菩提以為之火；今則
X12n0281_p0890a15║用為己心，以本覺為始覺。研之究之，而彼之覺火，
X12n0281_p0890a16║將出未出，猶如近火，先得煖氣，故喻之猶如鑽火，
X12n0281_p0890a17║欲然其木，名為煖地。若以喻尋法，則有四義：一、能
X12n0281_p0890a18║鑽之鑽，以喻即以佛覺用為己心之智；二、所鎻之
X12n0281_p0890a19║木，以喻障初地第三十一品無明；三、木中具有火
X12n0281_p0890a20║性，以喻無明即是初地佛覺，所謂雖昏盲倒惑，其
X12n0281_p0890a21║理即焉。四、先得煖氣，以喻真覺將顯，先得似覺。而
X12n0281_p0890a22║法中正意，惟在菩提，餘義助成而已。第二加行，又
X12n0281_p0890a23║以己心成佛所履，若依非依，法也。以法合喻，則以
X12n0281_p0890a24║初地所障生死，以為之頂，解之脫之。而彼之生死，
X12n0281_p0890b01║若依非依，猶如登山，已至其頂。故喻之如登高山，
X12n0281_p0890b02║身入虗空，下有微礙，名為頂地。若以喻尋法，亦有
X12n0281_p0890b03║四義：一、能登之人，以喻又以己心成佛所履之智。
X12n0281_p0890b04║二、所登之山，通喻分段、變易二種生死。三、下有微
X12n0281_p0890b05║礙之頂，別喻障初地一分微細變易生死。四、身入
X12n0281_p0890b06║虗空，以喻初地所證涅槃。然平地高山，身常依空，
X12n0281_p0890b07║可喻生死即是涅槃，所謂雖五無間，皆解脫相是
X12n0281_p0890b08║也。而法中正意，惟在涅槃，餘皆助顯而已。第三加
X12n0281_p0890b09║行，心佛二同，善得中道，法也。以法合喻，則以將證
X12n0281_p0890b10║初地菩提涅槃，以為所忍之事。惟其己心佛覺，二
X12n0281_p0890b11║俱合同，則善得乎中道。既無煩惱之懷疑，亦無生
X12n0281_p0890b12║死之出說。故喻之如忍事人，非懷非出，名為忍地。
X12n0281_p0890b13║若以喻尋法，亦有四義：一、所忍之事，以喻初地所
X12n0281_p0890b14║證菩提涅槃。二、所懷之疑，以喻障初地之煩惱。三、
X12n0281_p0890b15║出說之言，以喻縛初地之生死。四、非懷非出，以喻
X12n0281_p0890b16║心佛二同，善得中道。得者忍也，言忍可於心，惟己
X12n0281_p0890b17║獨悟，難向他人說也。而法中正意，惟在非懷非出，
X12n0281_p0890b18║餘皆助顯而已。第四加行數量，銷滅迷覺中道，二
X12n0281_p0890b19║無所目，法也。以法合喻，則以頂位以前，為迷中道
X12n0281_p0890b20║之數量，登忍位善得中道，為覺中道之數量，皆世
X12n0281_p0890b21║間中下之流輩也。今則迷覺中道之數量，悉皆銷
X12n0281_p0890b22║滅，而二無所目，乃世間第一流人，故喻之世第一
X12n0281_p0890b23║也。若以喻尋法，義亦有三，一世間第三流人，可喻
X12n0281_p0890b24║迷乎中道。二世間第二流人，可喻覺乎中道。三世
X12n0281_p0890c01║間上上流人，可喻迷覺中道，二無所目。此為沒量
X12n0281_p0890c02║好漢，故名世第一地。惟其沒量，斯可以發初地也。
X12n0281_p0890c03║是則四種加行，第一煖地，約菩提為喻。第二頂地，
X12n0281_p0890c04║約涅槃為喻。第三忍地，約二法合明為喻。第四世
X12n0281_p0890c05║第一地，約二法俱無所目為喻。菩提即始覺，涅槃
X12n0281_p0890c06║即本覺，始則即以佛覺用為己心，全本為始也。次
X12n0281_p0890c07║則又以己心成佛所履，全始在本也。三則心佛二
X12n0281_p0890c08║同，善得中道，始本一合也。四則迷覺中道，二無所
X12n0281_p0890c09║目，如本俱忘也。惟其如是，方能於大菩提，善得通
X12n0281_p0890c10║達，覺通如來，盡佛境界，名歡喜地也。
X12n0281_p0890c11║○（六十地、十初歡喜地）阿難！是善男子於大菩提善得通達，覺通如來，盡
X12n0281_p0890c12║佛境界，名歡喜地。
X12n0281_p0890c13║【觧】孤山曰：覺通如來，智同佛智也。盡佛境界，理齊
X12n0281_p0890c14║佛理也。三諦圓融，名佛境界。比前曰盡，其實未盡。
X12n0281_p0890c15║以初得法喜，故名歡喜。溫陵曰：十地者，蘊積前法，
X12n0281_p0890c16║至於成實，一切佛法，依此發生，故謂之地也。自十
X12n0281_p0890c17║信已還，位皆躡迹相資，直趨妙覺，於中不無斷證，
X12n0281_p0890c18║是皆不斷而斷，不證而證也。
X12n0281_p0890c19║【疏】天台曰：是善男子，指第十回向菩薩也。更修四
X12n0281_p0890c20║種加行，故能於大菩提善得通達。大菩提有二義：
X12n0281_p0890c21║一、能覺之智，即智德菩提，故曰覺通如來；一、所覺
X12n0281_p0890c22║之理，即斷德涅槃，故曰盡佛境界。智德如月之光
X12n0281_p0890c23║明，斷德如所滅之昏暗，光生處即暗滅處，暗滅處
X12n0281_p0890c24║即光生處，是則菩提即涅槃，涅槃即菩提，無二境
X12n0281_p0891a01║界。今文但云於大菩提善得通達，下文但云慈陰
X12n0281_p0891a02║妙雲覆涅槃海，前後互見，二法必俱也。
X12n0281_p0891a03║○（二、離垢地）異性入同，同性亦滅，名離垢地。
X12n0281_p0891a04║【觧】真際曰：由前於大菩提，善得通達，名異性入同，
X12n0281_p0891a05║同性亦滅者。若見於同，即為垢矣。華嚴云：譬如真
X12n0281_p0891a06║金，置礬石中，如法鍊已，離一切垢。
X12n0281_p0891a07║【疏】天台曰：未登地時，不免有生佛性相之差別，名
X12n0281_p0891a08║為異性。既登初地，則會差別以歸乎同，故獲無量
X12n0281_p0891a09║歡喜，名歡喜地。然而妙覺之體，本非同異，是則不
X12n0281_p0891a10║惟異性為垢而同亦垢，今則同性亦滅，方能離垢，
X12n0281_p0891a11║名離垢地。又不獨此也，即有歡喜，是亦垢也，是垢
X12n0281_p0891a12║亦離，復名離垢。
X12n0281_p0891a13║○（三、發光地）淨極明生，名發光地。○（四𦦨慧地）明極覺滿，名𦦨慧地。
X12n0281_p0891a14║【觧】溫陵曰：發光者，情見之垢淨，則妙覺之明生也。
X12n0281_p0891a15║𦦨慧者，明極覺滿，如大火聚，一切緣影，悉皆爍絕
X12n0281_p0891a16║故也。
X12n0281_p0891a17║【疏】天台曰：既得離垢，則涅槃之淨極而菩提之明
X12n0281_p0891a18║生，惟其明生，故名發光，至於明極而菩提之覺滿。
X12n0281_p0891a19║譬如金之離垢，又發其光，光明圓滿，則𦦨慧生，故
X12n0281_p0891a20║名𦦨慧地也。
X12n0281_p0891a21║○（五難勝地）一切同異所不能至，名難勝地。
X12n0281_p0891a22║【觧】吳興曰：發地智名同，地前智名異。至，猶及也。溫
X12n0281_p0891a23║陵曰：由前𦦨慧爍絕，故一切同異所不能至。至尚
X12n0281_p0891a24║不能，孰能勝哉。
X12n0281_p0891b01║【疏】天台曰：初歡喜地雖離異性，二離垢地雖離同
X12n0281_p0891b02║性，似猶有乎異同緣影者在。至於發光焰慧之後，
X12n0281_p0891b03║則同異緣影悉皆銷滅，故一切所不能至。前之四
X12n0281_p0891b04║位，豈能勝之！名難勝地也。
X12n0281_p0891b05║○（六、現前地）無為真如，性淨明露，名現前地。○（七、遠行地）盡真如際，名遠
X12n0281_p0891b06║行地。
X12n0281_p0891b07║【觧】溫陵曰：同異不至，則真如淨性明露現前矣。真
X12n0281_p0891b08║如現前，分證則局，盡際乃遠，迥超極造，故名遠行。
X12n0281_p0891b09║吳興曰：盡真如際者，斯是無際之際。理既無際，行
X12n0281_p0891b10║豈近乎？
X12n0281_p0891b11║【疏】天台曰：同異緣影既滅，則無為真如性露，名現
X12n0281_p0891b12║前地。然雖露矣，猶未能盡，更加功以盡之，名遠行
X12n0281_p0891b13║地也。
X12n0281_p0891b14║○（八不動地）一真如心，名不動地。
X12n0281_p0891b15║【觧】溫陵曰：既盡其際，乃全得其體，一真凝常，故名
X12n0281_p0891b16║不動。
X12n0281_p0891b17║【疏】天台曰：真如性露之後，復以遠行之行而盡之，
X12n0281_p0891b18║則惟一真如妙心，真得所如，孰能動之！名不動地。
X12n0281_p0891b19║○（九、善慧地二：初、正釋本名。）發真如用，名善慧地。
X12n0281_p0891b20║【觧】溫陵曰：既得真體，斯發真用。凡所照應，無所不
X12n0281_p0891b21║真，無所不如，故名善慧。資中曰：華嚴名此菩薩具
X12n0281_p0891b22║四無礙智，作大法師，演說無量阿僧祇句義，無有
X12n0281_p0891b23║窮盡，故名發真如用。
X12n0281_p0891b24║【疏】天台曰：從真如不動之體，以起真如不動之用，
X12n0281_p0891c01║體用相即，其慧善矣，名善慧地。
X12n0281_p0891c02║○（二更出異名）阿難！是諸菩薩，從此已往，修習畢功，功德圓滿，亦
X12n0281_p0891c03║目此地，名修習位。
X12n0281_p0891c04║【觧】溫陵曰：此結前顯後也。自初發信，至于登地，皆
X12n0281_p0891c05║修習之事。而此善慧，已超八地，無功用道，智悲並
X12n0281_p0891c06║圓，則修習之功，終畢於此。故名修習，以結十地之
X12n0281_p0891c07║因。次後乃十地之果，無復修習矣。華嚴十地，以金
X12n0281_p0891c08║剛藏表因，解脫月表果。亦以因地有修，果地無修
X12n0281_p0891c09║也。問：後位既無修習，復有斷障之事，何邪？答：此明
X12n0281_p0891c10║智悲功終，得十地果而已。若論斷障，則等覺之位，
X12n0281_p0891c11║猶是修習。故至妙覺，乃名無學。天如補註曰：此一
X12n0281_p0891c12║節，諸師有以連下法雲地說。今詳文義，且順環解。
X12n0281_p0891c13║【疏】天台曰：準環師所說，既云以結十地之因，則從
X12n0281_p0891c14║此已往，宜但指前之九地。蓋五十五位，皆有四果
X12n0281_p0891c15║展轉相望之義，如初住以十信為因，十信以初住
X12n0281_p0891c16║為果，初地以四十四心為因，四十四心以初地為
X12n0281_p0891c17║果，皆其事也。又修習與斷障之義，一往則相齊，再
X12n0281_p0891c18║往則九地以前，有即修習即斷障之義，十地已往，
X12n0281_p0891c19║則惟斷障而無修習。蓋智悲功終，惟在利人，而利
X12n0281_p0891c20║人之用未圓，名為微細無明障。蓋所以第十法雲
X12n0281_p0891c21║地，惟以慈陰妙雲覆涅槃海者，正在乎此。
X12n0281_p0891c22║○（十法雲地）慈陰妙雲覆涅槃海，名法雲地。
X12n0281_p0891c23║【觧】吳興曰：以無緣慈，普蔭眾生，本涅槃相，如雲覆
X12n0281_p0891c24║海。溫陵曰：慈陰妙雲，十地果德也。涅槃海，妙覺果
X12n0281_p0892a01║海也。十地果滿，智悲功圓，無復自利，純是利他。故
X12n0281_p0892a02║大慈之陰，充徧法界，無心無緣，而應彼心緣，施作
X12n0281_p0892a03║利潤，而本寂無作，稱合如來大寂滅海，故云覆也。
X12n0281_p0892a04║【疏】天台曰：岳師所解涅槃海，義在生因；環師所解
X12n0281_p0892a05║涅槃海，義在果德。二解雖俱通，而岳解所得居多。
X12n0281_p0892a06║蓋菩薩向以利人為心，惟智悲未圓，不遂大願。今
X12n0281_p0892a07║修習既畢，則惟在利人，故純以慈陰妙雲，以覆眾
X12n0281_p0892a08║生本有涅槃之海，與性樂而拔性苦也。
X12n0281_p0892a09║○（七等覺二：初、正明等覺。）如來逆流，如是菩薩順行而至覺際入交，名為等
X12n0281_p0892a10║覺。
X12n0281_p0892a11║【觧】吳興曰：理無逆順，由權實智而得二名。如來權
X12n0281_p0892a12║智，下隨機感，故謂之逆；菩薩實智，上合覺心，故謂
X12n0281_p0892a13║之順。瓔珞云：等覺照寂，妙覺寂照。即其義焉。至此
X12n0281_p0892a14║位時，當二智相交之際，故名等覺。溫陵曰：十地菩
X12n0281_p0892a15║薩，混俗利生，與如來同，但所趨逆順，與如來異。蓋
X12n0281_p0892a16║如來逆流，出同萬物；菩薩順流，入趨妙覺。已至覺
X12n0281_p0892a17║際，故名入交；與佛無間，故名等覺，即解脫道前無
X12n0281_p0892a18║間道也。此雖齊等，未極於妙，蓋能順能入而已。須
X12n0281_p0892a19║於大寂滅海，逆流而出，妙同萬物，乃名妙覺也。
X12n0281_p0892a20║【疏】天台曰：論覺海源流，乃有二義：一者真流，二者
X12n0281_p0892a21║妄流。約妄流為言，則菩薩逆生死流而入，眾生順
X12n0281_p0892a22║生死流而出；約真流為言，則如來逆涅槃流而出，
X12n0281_p0892a23║菩薩順涅槃流而入。如來初入而方出，菩薩欲入
X12n0281_p0892a24║而將入，一出一入，覺際恰好。入交，則始本二覺與
X12n0281_p0892b01║之相等，以是因緣，名等覺義也。然而菩薩之入也，
X12n0281_p0892b02║必自淺而之深，如來之出也，必自深而之淺，是則
X12n0281_p0892b03║圓人位位皆有等覺之義。今獨於此而名之者，乃
X12n0281_p0892b04║始本皆約究竟而說也。
X12n0281_p0892b05║○（二、金剛後心）阿難！從乾慧心至等覺已，是覺始獲金剛心中初
X12n0281_p0892b06║乾慧地。
X12n0281_p0892b07║【觧】溫陵曰：此明等覺後心，妙覺伏道。妙覺之道，無
X12n0281_p0892b08║別行相，但從初乾慧至等覺已，復起金剛心，從初
X12n0281_p0892b09║重歷諸位，破斷微細緣影最後無明，使纖塵不立，
X12n0281_p0892b10║乃可入妙。為其復從初位以始，故名金剛心中初
X12n0281_p0892b11║乾慧地。識陰盡者，能入菩薩金剛乾慧，即此也。前
X12n0281_p0892b12║名乾慧，以未與如來法流水接；此名乾慧，以未與
X12n0281_p0892b13║如來妙莊嚴海接。名雖乍同，義乃逈異。吳興曰：興
X12n0281_p0892b14║福於等覺後，別目此地以為一位。資中科：此在妙
X12n0281_p0892b15║覺中，真際判屬前等覺位。𭬥李亦然。至于孤山，復
X12n0281_p0892b16║同興福。惟長水所說，節文有殊。從阿難至金剛心
X12n0281_p0892b17║中，屬等覺位。以初乾慧地連下，如是重重等攝，為
X12n0281_p0892b18║妙覺位也。意謂初乾慧地，但是牒示前文耳。諸說
X12n0281_p0892b19║相戾，人到于今，莫知適從。余甞覈之，當取節、敏二
X12n0281_p0892b20║師所說為善。如瓔珞云：等覺性中，有一人名金剛
X12n0281_p0892b21║幢慧。故知不可別開此地也。言初乾慧者，由此菩
X12n0281_p0892b22║薩以大願力，住壽百劫，修千三昧。今既始獲，豈非
X12n0281_p0892b23║初邪？若疑乾慧之名，但在信前，不合通後。只如伏
X12n0281_p0892b24║忍之名，亦在外凡何人，故王通金剛定。應知彼之
X12n0281_p0892c01║伏忍，即今之乾慧，以障妙覺無明初乾，未與究竟
X12n0281_p0892c02║如來法流水接故也。天如補註曰：金剛乾慧，宜依
X12n0281_p0892c03║岳師所取，判屬等覺。且詳味經文云：至等覺已，是
X12n0281_p0892c04║覺始獲。金剛心中，初乾慧地，既云是覺始獲，則知
X12n0281_p0892c05║金剛乾慧，定屬等覺。雖屬等覺，亦乃入妙之方也。
X12n0281_p0892c06║如環師所謂：至等覺已，復起金剛心，重歷諸位，破
X12n0281_p0892c07║斷緣影，乃可入妙。此亦可取。然此但是等覺位中，
X12n0281_p0892c08║復起此心而已，不可目為後心，別開一位。若據別
X12n0281_p0892c09║開，則下單複十二，乃至五十五位，真菩提路，恐難
X12n0281_p0892c10║配合。
X12n0281_p0892c11║【疏】天台曰：金剛乾慧，自古至今，諸師皆無一定之
X12n0281_p0892c12║論。余謂當依環師，別開一位為是。蓋經文既云至
X12n0281_p0892c13║等覺已，等覺豈不是一位？是覺始獲金剛心中初
X12n0281_p0892c14║乾慧地，初乾慧地豈不又是一位？天如師只為下
X12n0281_p0892c15║文單複十二，與夫五十五位真菩提路，恐難配合，
X12n0281_p0892c16║故不取之。不知別開一位，配合極易，此須以理融
X12n0281_p0892c17║情，弗以情礙理可也。配合之義，具見下文。即復起
X12n0281_p0892c18║金剛心，重歷諸位，以破緣影，不惟厥義甚正，乃亦
X12n0281_p0892c19║證據非虗。如地持明九種大禪，第九離一切見清
X12n0281_p0892c20║淨淨禪。佛證此禪，一切通別惑累，若正若習，悉皆
X12n0281_p0892c21║淨盡，故言清淨淨禪。自下地去，皆有餘習。金光明
X12n0281_p0892c22║經云：如來遊於無量甚深法性，過諸菩薩所行清
X12n0281_p0892c23║淨。正在乎此。又如天台大師淨名疏云：圓教始從
X12n0281_p0892c24║初住，終至法雲，圓斷諸見，猶有習在。等覺入重玄
X12n0281_p0893a01║門，千萬億劫重修，凡事見理分明，習氣猶薄，事等
X12n0281_p0893a02║微烟。疏引地持，故但明見習。若優婆塞經十地斷
X12n0281_p0893a03║愛習，十地即等覺，豈不入重玄耶？故知等覺後心，
X12n0281_p0893a04║重歷諸位，破通別見思，正之與習，理在不疑。
X12n0281_p0893a05║○（八妙覺）如是重重，單複十二，方盡妙覺，成無上道。
X12n0281_p0893a06║【觧】溫陵由：獨由信心，以歷諸位，曰單。兼金剛心，重
X12n0281_p0893a07║歷諸位，曰複。十二者，乾、信、住、行、向、煖、頂、忍、世、地等
X12n0281_p0893a08║金是也。十二為因，妙覺為果，故單複十二，方盡妙
X12n0281_p0893a09║覺。吳興曰：單複十二，謂單十複十有二也。十信、十
X12n0281_p0893a10║住、十行、十地，即單十。十回向，即複十。以四加行，只
X12n0281_p0893a11║是十回向後心耳。并前乾慧及等覺位，故有二也。
X12n0281_p0893a12║天如補註曰：環師既謂以金剛心重歷諸位，然則
X12n0281_p0893a13║金乃能歷，位乃所歷，而又列金於十二位中，此其
X12n0281_p0893a14║容有議也。故知重歷之說，理宜有焉。但單複十二，
X12n0281_p0893a15║及下真菩提路，則當以岳解為順。
X12n0281_p0893a16║【疏】天台曰：單複十二，溫陵師之說長。蓋單如衣之
X12n0281_p0893a17║一重，複如衣之兩重，獨由信心以歷諸位為單，兼
X12n0281_p0893a18║金剛心重歷諸位為複，豈非訓詁與釋義指數俱
X12n0281_p0893a19║明乎！天如師反以吳興為是，溫陵為非，秪因以能
X12n0281_p0893a20║歷之金，又為所歷之數為礙。不知溫陵長多而短
X12n0281_p0893a21║少，吳興長少而短多。短多者，一以十為複，則訓詁
X12n0281_p0893a22║不明；二以信住行地為單，以回向為複，如來說此，
X12n0281_p0893a23║了無義味，則釋義不切；三除去，四加行，則取數不
X12n0281_p0893a24║周。況如來立單複之意，正如溫陵師重歷諸位，破
X12n0281_p0893b01║斷微細緣影，即以能歷為所歷，亦無大過，何必拘
X12n0281_p0893b02║拘捨大義而尋小數哉！近時講者作者，其說猶謬，
X12n0281_p0893b03║不能枚舉。知大義者，自別乎薰蕕也。
X12n0281_p0893b04║○（三、總結諸位，由三漸次而成三：初、以止觀結。）是種種地，皆以金剛觀察如幻十種深喻。奢摩他
X12n0281_p0893b05║中，用諸如來毗婆舍那清淨修證，漸次深入。
X12n0281_p0893b06║【觧】溫陵曰：此教其用金剛心，成就妙覺之方也。種
X12n0281_p0893b07║種地，單複十二位也。十喻者，幻、人、陽、𦦨、水、月、空、華、
X12n0281_p0893b08║谷、響、乾、城、夢、影、像、化也。了法如此，則頓忘情解，纖
X12n0281_p0893b09║塵不立，故曰清淨修證。奢摩他、毗婆舍那，云止觀。
X12n0281_p0893b10║言如來者，揀異小乘。
X12n0281_p0893b11║【疏】天台曰：奢摩地，此云止；毗婆舍那，此云觀。摩訶
X12n0281_p0893b12║止觀，所謂法性寂然名為止，寂而常照名為觀是
X12n0281_p0893b13║也。而特云奢摩他中者，豈無意乎？蓋此經行門，雖
X12n0281_p0893b14║曰定慧均等，而當機既以多聞小慧為自咎，宜以
X12n0281_p0893b15║楞嚴大定為請。孤山以三止消文，誠得大旨。蓋雖
X12n0281_p0893b16║定體融通，止即是觀，乃是止中之觀，故於明位之
X12n0281_p0893b17║後，結成特云用諸如來奢摩他中毗婆舍那。言用
X12n0281_p0893b18║諸如來者，正以此經三止，雖通初心所修，乃全用
X12n0281_p0893b19║究竟佛智以為其本，所謂全性起修，全修在性是
X12n0281_p0893b20║也。言清淨修證者，所謂皆以金剛觀察如幻十種
X12n0281_p0893b21║深喻而修。蓋止乃伏結之初門，復為愛養心識之
X12n0281_p0893b22║善資，故以如幻十種深喻而譬之。圓覺所謂知幻
X12n0281_p0893b23║即離，不作方便，又云知是空華，即無輪轉，以例知
X12n0281_p0893b24║是鏡像乾城等，則無取著，非以十喻以譬止能伏
X12n0281_p0893c01║結養心乎？觀是斷惑之正要，復為䇿發神解之妙
X12n0281_p0893c02║術，故以金剛觀察以譬之。金剛略有二義：一能摧
X12n0281_p0893c03║壞，一能雨寶，非以金剛以譬觀能斷惑發解乎？以
X12n0281_p0893c04║止例觀，應亦有多喻，如師子筋絃，如師子乳，如金
X12n0281_p0893c05║剛槌，如那羅延箭，經文略舉，故以一金剛當之。又
X12n0281_p0893c06║若合止觀，寂照不二。又當如五卷是名妙蓮華，六
X12n0281_p0893c07║卷佛母真三昧。以譬中道雙遮雙照，寂照不二也。
X12n0281_p0893c08║而言漸次者，位不躐等也。深入者，直階妙覺也。又
X12n0281_p0893c09║漸次者，六即不紊也。深入者，佛性不異也。六不妨
X12n0281_p0893c10║即，即不妨六。故曰：清淨修證，漸次深入。或問：十種
X12n0281_p0893c11║深喻，云何觀察？為即喻而觀乎？為合法而觀乎？對
X12n0281_p0893c12║曰：觀經大意，正須約法。約法修觀，有通有別。通則
X12n0281_p0893c13║直觀諸法，悉如幻𦦨，水月空華，似有實無，了無所
X12n0281_p0893c14║得，則分別之心自止。別則各有配屬，應觀一切業
X12n0281_p0893c15║如幻，一切法如𦦨，一切性如水中月，妙色如空中
X12n0281_p0893c16║華，妙音如谷中響，諸佛國土如乾闥婆城，一切佛
X12n0281_p0893c17║事如夢，佛身如影，報身如像，法佛如化。何則？不可
X12n0281_p0893c18║取捨，畢竟空故。若以喻為法，亦有理焉。蓋凡所分
X12n0281_p0893c19║別，皆因著相。著相之病，在於謂實。若對鏡觀像，及
X12n0281_p0893c20║觀水中月時，而謂實之心自無，著相之心亦息。是
X12n0281_p0893c21║以正對境而分別義疎，過去時而亦了罔陳習，即
X12n0281_p0893c22║未對時而心無預緣。如是了知三際本平等，雖有
X12n0281_p0893c23║心念如虗空。此可與觀像得意者言，難與心麤浮
X12n0281_p0893c24║者說也。
X12n0281_p0894a01║○（二、以漸次結）阿難！如是皆以三增進故，善能成就五十五位真
X12n0281_p0894a02║菩提路。
X12n0281_p0894a03║【觧】溫陵曰：信、住、行、向、地為五十，并金剛心四加等
X12n0281_p0894a04║妙，有五十七位。獨指五十五為菩提路者，等妙乃
X12n0281_p0894a05║菩提之果，由是路以趣證也。吳興曰：三增進者，即
X12n0281_p0894a06║漸次也。前三文下，皆結示云：是名增進，修行漸次。
X12n0281_p0894a07║又云：從是漸修，隨所發行，安立聖位。或指金剛、奢
X12n0281_p0894a08║摩、毗婆為三者，非也。五十五位者，除前乾慧，由信
X12n0281_p0894a09║至等覺是也。問：何故除乾慧，而又不取妙覺邪？答：
X12n0281_p0894a10║既言真菩提路，則顯乾慧非真，妙覺非路。天如補
X12n0281_p0894a11║註曰：環師前解，單複十二。既云十二為因，妙覺為
X12n0281_p0894a12║果。今解真菩提路，乃兼等覺為果，而又以金剛心
X12n0281_p0894a13║路，插於等妙之間。故余所謂難配合者，此也。
X12n0281_p0894a14║【疏】天台曰：五十五位，當以岳解為正。環師以金兼
X12n0281_p0894a15║等妙為果，誠如則師所駁。然而前取金為單複十
X12n0281_p0894a16║二數者，重在功用，有單之與複，而不在地位也。今
X12n0281_p0894a17║不取金者，重在地位之定數，而不在單複之功用
X12n0281_p0894a18║也。是則單以初乾慧地為功用，複以金剛乾慧為
X12n0281_p0894a19║功用。如天台之明圓位，初信以前，先修五品：一、隨
X12n0281_p0894a20║喜品，二、讀誦品，三、說法品，四、兼行六度品，五、正行
X12n0281_p0894a21║六度品。前之二品，其用雖淺，後之三品，其功至深，
X12n0281_p0894a22║即信住行向，孰有不以六度為舟航乎？經云：如是
X12n0281_p0894a23║皆以三增進故，善能成就五十五位真菩提路。正
X12n0281_p0894a24║此義也。
X12n0281_p0894b01║○（三、以邪正結）作是觀者，名為正觀。若他觀者，名為邪觀。
X12n0281_p0894b02║【觧】吳興曰：五十五位，既由三增進故，而得成就。今
X12n0281_p0894b03║簡邪正，所以約觀言之。須知圓教之外，三乘所修，
X12n0281_p0894b04║皆屬邪觀。孤山曰：圓教地位，以六即配之，則十信
X12n0281_p0894b05║為相似即，初住以後為分真即，妙覺為究竟即。問：
X12n0281_p0894b06║六即之義云何？答：請以鏡喻：一、理即，如銅性本明，
X12n0281_p0894b07║塵故不見。愚人不了，惟謂塵暗。二、名字即，知塵非
X12n0281_p0894b08║實有，暗體本明。三、觀行即，由知本明，方事磨瑩也。
X12n0281_p0894b09║四、相似即，惟求明性，而麤垢先落也。五、分真即者，
X12n0281_p0894b10║明性已現也。六、究竟即者，明性雖現，更假四十二
X12n0281_p0894b11║番磨瑩，然後本明之性，乃得究竟顯也。四十二番，
X12n0281_p0894b12║謂由分真初住，進至妙覺，共有四十二位。蓋從初
X12n0281_p0894b13║住至妙覺，共破四十二品無明，顯四十二分中道，
X12n0281_p0894b14║而真明之性，得究竟顯也。問：今經開位既多，則其
X12n0281_p0894b15║所破無明，為只四十二品，為更多邪？答：大分只四
X12n0281_p0894b16║十二也。如第十回向，雖開四加，亦只一品無明，細
X12n0281_p0894b17║開為五耳。問：既從初住，進破無明，以至妙覺，則其
X12n0281_p0894b18║間力用，無優劣邪？答：圓教分真，始自初住，終乎妙
X12n0281_p0894b19║覺，悉能現十界像，教化眾生。論其力用，不無優劣。
X12n0281_p0894b20║故初住止能百佛世界，分身散影，作十界像，利祐
X12n0281_p0894b21║眾生，由此倍倍轉深矣。
X12n0281_p0894b22║【疏】天台曰：作是觀者有二義：一者、五十五位真菩
X12n0281_p0894b23║提路，皆以三增進而修，是為正觀，外此皆邪觀也。
X12n0281_p0894b24║二者、當知菩提無漸次，漸次取菩提，即菩提而漸
X12n0281_p0894c01║次，即漸次而菩提。如天台約六即明位，即不妨六
X12n0281_p0894c02║不生上慢，六不妨即不生退屈。若撥無地位，一向
X12n0281_p0894c03║崇理，此永嘉所謂不依地位修行，總屬天魔外道。
X12n0281_p0894c04║故曰：若他觀者，名為邪觀。
X12n0281_p0894c05║○（四、承三法既備，問名受持二：初、文殊問。）爾時文殊師利法王子，在大眾中，即從座起，頂禮
X12n0281_p0894c06║佛足，而白佛言：當何名是經？我及眾生，云何奉持？
X12n0281_p0894c07║【觧】孤山曰：此經發起，為救阿難，是故先開圓解，次
X12n0281_p0894c08║顯圓行，行成入位，極乎妙覺，垂範來世，有始有終。
X12n0281_p0894c09║於是文殊請問經名，及奉持法也。溫陵曰：上明證
X12n0281_p0894c10║果竟，自此以下，名結經分。正宗未終，而遽結經者，
X12n0281_p0894c11║由初示密因，次開修證，而卒乎極果，則經之正範
X12n0281_p0894c12║畢矣。結經後文，尚屬正宗，而名助道分者，特助道
X12n0281_p0894c13║而已。故於後別列，乃正助之辨也。
X12n0281_p0894c14║【疏】天台曰：大科第三，依顯密二行以分圓位竟；第
X12n0281_p0894c15║四，承三法既備，問名受持中。夫散說多門，似難荷
X12n0281_p0894c16║負；總名歸一，易可受持。況名者實之賓，無名無以
X12n0281_p0894c17║顯實；實者名之體，無實無以當名。名下之實，已蒙
X12n0281_p0894c18║開示；實上之名，請乞標揚。庶因總而提別，尋名而
X12n0281_p0894c19║得體也。言我及眾生，云何奉持者，問受持之方，謂
X12n0281_p0894c20║此法為眾生奉持乎？而我奉持乎？準下佛答，而云
X12n0281_p0894c21║汝當奉持，豈非欲令末代受持此經者，顧名而思
X12n0281_p0894c22║義，見賢而思齊乎？蓋此經文玄理奧，關涉多門，徹
X12n0281_p0894c23║性海之淵源，括修途之顯密，非多聞而莫能啟教，
X12n0281_p0894c24║非智德而莫能受持。是以假慶喜之多聞無功而
X12n0281_p0895a01║扣發，畢踐殊勳；藉文殊之大智妙德而提携，終歸
X12n0281_p0895a02║大道。故受持此經者，要以大智而為擇法之眼，妙
X12n0281_p0895a03║德而為造就之機。而文殊問云：我及眾生，云何奉
X12n0281_p0895a04║持？如來答云：汝當奉持。碪槌相扣，豈無意乎？
X12n0281_p0895a05║○（二、如來答五：初、兩從體用立名。）佛告文殊師利：是經名大佛頂悉怛多般怛囉無
X12n0281_p0895a06║上寶印，十方如來清淨海眼。
X12n0281_p0895a07║【觧】溫陵曰：大佛頂白傘蓋無上實印者，體極含覆，
X12n0281_p0895a08║超情離見，即如來藏之心印也。證佛心要，必契於
X12n0281_p0895a09║此。十方如來清淨海眼者，照窮剎海，淨絕纖塵，即
X12n0281_p0895a10║爍迦羅之法眼也。開佛知見，必資於此。實大事因
X12n0281_p0895a11║緣，非小智之法，故以文殊請問。
X12n0281_p0895a12║【疏】天台曰：此名二十一字，大佛頂三字，今題所存
X12n0281_p0895a13║者也。餘十八字皆隱，以隱彰存，則悉怛多般怛囉
X12n0281_p0895a14║無上寶印，正以密呪所詮之體。大白傘蓋，量周沙
X12n0281_p0895a15║界，體絕妄染，用覆一切三如來藏，以為無上寶印。
X12n0281_p0895a16║印定諸法，相相皆實，法法全真，十方如來，莫不以
X12n0281_p0895a17║此而為清淨海眼，鑒定諸法。此即海印三昧全體
X12n0281_p0895a18║大用之根源，以為一經體宗力用之都召，則下文
X12n0281_p0895a19║所稱如來密因，菩薩萬行，莫不以此而為綱格，而
X12n0281_p0895a20║為指南也。是則大佛頂三字的不可牽強，約喻以
X12n0281_p0895a21║明，應當直就現事而辨。指釋迦為大佛，而從頂發
X12n0281_p0895a22║揮，化佛說呪，以為大佛頂，如來以之而為無見頂
X12n0281_p0895a23║相，以之而為無為心佛。理因事表，事假理彰，昭昭
X12n0281_p0895a24║手如挈左券而行，即以之為三止之密因，神呪之
X12n0281_p0895b01║密因，亦無所而不可。此一名，乃從理體力用而立
X12n0281_p0895b02║稱也。
X12n0281_p0895b03║○（二、單從力用立名）亦名救護親因，度脫阿難，及此會中性比丘尼，得
X12n0281_p0895b04║菩提心，入徧知海。○（三、單從宗要立名）亦名如來密因修證了義。
X12n0281_p0895b05║【觧】溫陵曰：阿難為親，摩登為因，舉斯二者，明有緣
X12n0281_p0895b06║皆度也。無上正覺，由此經得；一切智海，由此經入。
X12n0281_p0895b07║亦名如來下，謂如來正果，藉此為因，權乘修證，皆
X12n0281_p0895b08║不了義。
X12n0281_p0895b09║【疏】天台曰：此名共二十四字，於今題則全隱而不
X12n0281_p0895b10║存，此從經之力用而立名。救護親因，總標也。慶喜
X12n0281_p0895b11║既是堂弟，又為侍者，故為親；性比丘尼以婬術而
X12n0281_p0895b12║啟教，故為因。於親於因，皆救皆護，即勑命文殊將
X12n0281_p0895b13║呪往護，惡呪銷滅，提獎阿難及摩登伽歸來佛所
X12n0281_p0895b14║是也。度脫阿難去，乃別明度脫，明滅惡之功；得菩
X12n0281_p0895b15║提心，入徧知海，明生善之力。滅惡極至於破戒墮
X12n0281_p0895b16║獄之苦，生善極至於菩提徧知之果，經之力用，豈
X12n0281_p0895b17║不大乎！亦名如來密因修證了義，此八字則今題
X12n0281_p0895b18║全存。如來密因者，無為心佛之顯密二因也。神呪
X12n0281_p0895b19║則以祕密為密，大定則以微妙為密，菩薩依此而
X12n0281_p0895b20║修因，如來依此而證果，即前文之大白傘蓋，清淨
X12n0281_p0895b21║海眼，為因果之所依。教詮圓頓，理無不顯，行無不
X12n0281_p0895b22║彰，無惑不破，無果不臻，可謂大乘中之大乘，了義
X12n0281_p0895b23║中之了義。此從宗要而立名，兼圓詮而歎美也。
X12n0281_p0895b24║○（四兩，從體宗立名）亦名大方廣妙蓮華王十方佛母陀羅尼呪。
X12n0281_p0895c01║【觧】吳興曰：大方，廣所說之法也。大方是體，廣是其
X12n0281_p0895c02║用，即空如來藏，具不空之用也。又常徧曰大，軌持
X12n0281_p0895c03║曰方，包博曰廣。如次配法身、般若、解脫，亦如來藏
X12n0281_p0895c04║之三德也。溫陵曰：因果同彰，染淨不滯，於法自在，
X12n0281_p0895c05║名妙蓮華王。出生十方一切諸佛，總一切法，持無
X12n0281_p0895c06║量義，名十方佛母陀羅尼呪。
X12n0281_p0895c07║【疏】天台曰：此名十五字，今題則全隱大方廣法也，
X12n0281_p0895c08║即大白傘蓋之異稱。亦可得云：常徧曰大，軌持曰
X12n0281_p0895c09║白，包博曰傘蓋。如次配三如來藏、三德祕藏、三諦
X12n0281_p0895c10║等。妙蓮華王，喻也。因果同彰，喻包博之廣。染淨不
X12n0281_p0895c11║滯，喻軌持之方。於法自在，喻常徧之大。已上法喻，
X12n0281_p0895c12║皆顯佛母陀羅尼呪之體，即前文十種呪心，因此
X12n0281_p0895c13║執此，得成無上正徧知覺，降伏諸魔，制諸外道等。
X12n0281_p0895c14║以是因緣，故名十方諸佛之母。此從體德、宗要二
X12n0281_p0895c15║法而立稱也。
X12n0281_p0895c16║○（五單從宗要立名）亦名灌頂章句諸菩薩萬行首楞嚴，汝當奉持。
X12n0281_p0895c17║【觧】吳興曰：此經從天竺灌頂部中流出，蓋約密言，
X12n0281_p0895c18║名灌頂章句。有誦持者，則如來智水灌其心頂，亦
X12n0281_p0895c19║如剎利之受職也。菩薩萬行，以首楞嚴為本。又修
X12n0281_p0895c20║此定者，於一心中具足萬行。故涅槃云：首楞者，一
X12n0281_p0895c21║切事竟；嚴者，堅固。一切畢竟而得堅固，名首楞嚴。
X12n0281_p0895c22║溫陵曰：菩薩由此受佛職位，故名灌頂章句也。結
X12n0281_p0895c23║經分竟。下為助道分，而有二科：一曰、別明諸趣，戒
X12n0281_p0895c24║備失錯，始於下文，而終于第九卷中；二曰、詳辨魔
X12n0281_p0896a01║境，深防邪誤，始於第九卷中如來將罷法座處，而
X12n0281_p0896a02║終于第十卷末。
X12n0281_p0896a03║【疏】天台曰：此名共十二字，灌頂章句四字。今題則
X12n0281_p0896a04║隱，餘八字則存。灌頂章句者，中天竺國大乘祕典
X12n0281_p0896a05║而有五部：東方金剛部，阿閦鞞佛以為部主；南方
X12n0281_p0896a06║寶生部，寶生佛以為部主；西方蓮華部，無量壽佛
X12n0281_p0896a07║以為部主；北方羯磨部，不空成就佛以為部主；中
X12n0281_p0896a08║央灌頂部，毗盧遮那佛以為部主。此經從灌頂部
X12n0281_p0896a09║中流出，一如吳興師之所釋。此雖從密呪而立稱，
X12n0281_p0896a10║而密與顯等，即如來藏心、常住真心。如來密因，菩
X12n0281_p0896a11║薩萬行，莫不資始乎此而歸極乎此。資始乎此，則
X12n0281_p0896a12║因超果海；歸極乎此，則果徹因源。一切事法，無不
X12n0281_p0896a13║究竟堅固，故號之為首楞嚴。此單從宗要而立稱
X12n0281_p0896a14║也。今題則存三隱二，撮略成題，言有方分，理亦具
X12n0281_p0896a15║焉，譯經家之善巧也。但吳興云：修此定者，一心具
X12n0281_p0896a16║足萬行，隱而未彰。今為引首楞嚴經釋明此義。彼
X12n0281_p0896a17║經：佛告堅意：云何於一念中行於六度？答曰：是菩
X12n0281_p0896a18║薩一切悉捨，心無貪著，名檀；心善寂滅，畢竟無惡，
X12n0281_p0896a19║名尸；知法盡相，於諸塵中而無所傷，名羼提；勤觀
X12n0281_p0896a20║擇心，能知離相，名毗梨耶；畢竟善寂，調伏其心，名
X12n0281_p0896a21║禪那；知心無心，通達心相，名般若。是則今之大定。
X12n0281_p0896a22║如耳門三昧，前塵內根，觀智諦理，一切悉捨，即檀
X12n0281_p0896a23║度。所入既寂，動靜二相，了然不生，即心善寂滅，畢
X12n0281_p0896a24║竟無惡，名尸度。了達陰入處界，本如來藏妙真如
X12n0281_p0896b01║性，即知法盡相，於諸塵中而無所傷，名忍度。了達
X12n0281_p0896b02║圓通，不為根塵所染，念念流入，即勤觀擇心，能知
X12n0281_p0896b03║離相，名精進度。生滅既滅，寂滅現前，即畢竟善寂，
X12n0281_p0896b04║調伏其心，名禪度。了知耳根非因緣自然，本如來
X12n0281_p0896b05║藏妙真如性，即知心無心，通達心相，名智度。六度
X12n0281_p0896b06║為萬行之本，六度既具，則萬行自該。論一經大途，
X12n0281_p0896b07║當機首以大定為請，如來先示之以依常住真心，
X12n0281_p0896b08║以開圓解；次示之以依常住真心，以修圓行；三示
X12n0281_p0896b09║之以依顯密二因，以分圓位。則解行相資，目足兼
X12n0281_p0896b10║備，直道而進，入清涼池。一經大旨，有始有卒，當機
X12n0281_p0896b11║所請，能事畢矣。故文殊問名受持，可謂名體盡善，
X12n0281_p0896b12║而筌魚盡美矣。今第五又繼之以廣辯七趣者，所
X12n0281_p0896b13║以戒備失錯，使不迷乎岐逕也。但岐逕有二：一沉
X12n0281_p0896b14║墜，即三惡道；二清昇，即四善道。三惡而亦謂之修
X12n0281_p0896b15║行岐逕者，如寶蓮香比丘尼，私行婬欲，而妄言無
X12n0281_p0896b16║罪，則見戒俱破，豈非大乘受菩薩戒者，因一見之
X12n0281_p0896b17║邪，一行之汙，即為阿鼻地獄之岐逕乎？又如善星
X12n0281_p0896b18║比丘，妄言諸法皆空，無罪無福，但因一念之錯，一
X12n0281_p0896b19║見之邪，即為無間地獄之岐逕乎？循轍以求，獄畢
X12n0281_p0896b20║而為鬼，鬼畢而為畜，畜畢而為人，皆乘宿習以為
X12n0281_p0896b21║類，雖得為人，要非止因此修途失錯之龜鑑也。圓
X12n0281_p0896b22║頓行者，可不慎諸？次清昇四善道者：第一，墮僊道
X12n0281_p0896b23║之岐逕。如受陰已破，想陰現前，三摩地中，心愛長
X12n0281_p0896b24║壽，辛苦研幾，貪求永歲，棄分段生，頓希變易，細相
X12n0281_p0896c01║常住。又如行陰已滅，識陰現前，若於圓常，固身常
X12n0281_p0896c02║住，同於精圓，長不傾逝，諸阿斯陀求長命者，成其
X12n0281_p0896c03║伴侶，豈非圓修者墮僊道之岐逕乎？至於天道，又
X12n0281_p0896c04║為圓頓行者豎出三界，次第陞高，在所不免之階
X12n0281_p0896c05║級，苟於此一生取著，豈非墮天道之岐逕乎？至於
X12n0281_p0896c06║懷猜忌而行十善，好鬬諍以修三學，豈不墮阿修
X12n0281_p0896c07║羅道之岐逕乎？以是而言，則釋經者，科為戒備失
X12n0281_p0896c08║錯，深有得乎言外之意也。然則別明諸趣，戒備失
X12n0281_p0896c09║錯，詳辯魔境，深防邪誤，乃正修之急務，直與前見
X12n0281_p0896c10║道、修道、證果、結經，而列為六大科可也。總為助道，
X12n0281_p0896c11║恐非其然。如天台止觀十乘中，第九能安忍十境
X12n0281_p0896c12║中煩惱、業、相、禪定、諸見四境，悉為止觀之所策發，
X12n0281_p0896c13║不預明之，多致失錯邪誤。彼為正修之大節，今經
X12n0281_p0896c14║何可異乎？
X12n0281_p0896c15║○（五、廣辨七趣戒備失錯二：初、疑問二：初、聞法增道。）說是語已，即時阿難及諸大眾，得蒙如來開示密
X12n0281_p0896c16║印般怛囉義，兼聞此經了義名目，頓悟禪那修進聖
X12n0281_p0896c17║位增上妙理心慮虗凝，斷除三界修心六品微細煩
X12n0281_p0896c18║惱。
X12n0281_p0896c19║【觧】溫陵曰：此結敘時眾獲益，下乃讚謝也。開示密
X12n0281_p0896c20║印至增上妙理，通指前經奧義也。修道所斷之惑，
X12n0281_p0896c21║小乘於三界分九地，地各九品，斷欲界前六品而
X12n0281_p0896c22║證二果，斷後三品而證三果，斷上二界各九品而
X12n0281_p0896c23║證無學。今此增上頓斷，故言三界六品。
X12n0281_p0896c24║【疏】天台曰：得蒙如來開示密印般怛囉義者，此敘
X12n0281_p0897a01║建壇聞呪以來之開示也。今經有顯、密二印：三如
X12n0281_p0897a02║來藏，名為顯印；大白傘蓋，名為密印。此之二法，皆
X12n0281_p0897a03║以實相而為心印，兼聞了義名目，此超敘蒙示五
X12n0281_p0897a04║種經名之益也。頓悟禪那，進修聖位，此追敘蒙示
X12n0281_p0897a05║地位之益也。實相、密印、禪那、聖位，皆理極果人，超
X12n0281_p0897a06║情躐等，名增上妙理，此所入之理也。隨聞獲證，妙
X12n0281_p0897a07║定現前，故曰心慮虗凝，此能入之定也。始本相符，
X12n0281_p0897a08║境觀相契，厥利如金，厥堅如鋼，能頓斷根本無明。
X12n0281_p0897a09║今且約示迹，頓斷枝末思惑，故曰斷除三界修心
X12n0281_p0897a10║六品微細煩惱。溫陵師所謂增上頓斷此，如斬一
X12n0281_p0897a11║握絲，一斷一切斷。不惟斷欲界前之六品，即上二
X12n0281_p0897a12║界前各六品，一時俱斷，故言三界六品。
X12n0281_p0897a13║○（二、起禮踈疑二：初、起禮述益。）即從座起，頂禮佛足，合掌恭敬，而白佛言：大威德
X12n0281_p0897a14║世尊！慈音無遮，善開眾生微細沉惑，令我今日身心
X12n0281_p0897a15║快然，得大饒益。○（二、對佛踈疑二：初、正踈疑二：初、總疑諸趣。）世尊！若此妙明真淨妙心本來徧
X12n0281_p0897a16║圓，如是乃至大地草木蝡動含靈本元真如，即是如
X12n0281_p0897a17║來成佛真體。佛體真實，云何復有地獄、餓鬼、畜生、修
X12n0281_p0897a18║羅、人、天等道？世尊！此道為復本來自有？為是眾生妄
X12n0281_p0897a19║習生起？
X12n0281_p0897a20║【觧】溫陵曰：前說真淨妙心，本來徧圓，則法界一真，
X12n0281_p0897a21║萬動一體，宜無諸趣之異。其如方今現有，乃常情
X12n0281_p0897a22║所疑，故或執諸趣而迷妙圓之體，或執妙圓而撥
X12n0281_p0897a23║諸趣之業，以至失錯墮落。故特請問，冀行人詳明，
X12n0281_p0897a24║而知所戒備也。吳興曰：前阿難問位後，佛言：妙性
X12n0281_p0897b01║圓明，離諸名相，本來無有。世界眾生，因妄有生，因
X12n0281_p0897b02║生有滅，生滅名妄，滅妄名真等。於是先約因妄有
X12n0281_p0897b03║生，明二種顛倒，後約滅妄名真，明漸次諸位。然於
X12n0281_p0897b04║世界顛倒中，所說十二類生，一往且示欲界因果
X12n0281_p0897b05║之相，其實界趣說而未周。今答位既終，故躡前妙
X12n0281_p0897b06║性之義，領其庶彚，皆是真如，發起如來委談諸趣。
X12n0281_p0897b07║以此觀之，猶是正宗之餘也。慤、節二師，從文殊問
X12n0281_p0897b08║名以來，判入流通，固未可也。
X12n0281_p0897b09║【疏】天台曰：二師之解，溫陵則約當文釋義，吳興則
X12n0281_p0897b10║約躡前為解。雖二說相成，缺一不可，而吳興所得，
X12n0281_p0897b11║似復居多。然而不特前說十二類生，界趣未周，即
X12n0281_p0897b12║六亂妄想，果報未彰。今於地獄，備約十習因、六交
X12n0281_p0897b13║報明之。其六亂之義，因果相符，如影隨形，如響應
X12n0281_p0897b14║聲，略無差忒。世間好事，佛說盡非虗語也。
X12n0281_p0897b15║○（二別問地獄）世尊！如寶蓮香比丘尼，持菩薩戒，私行婬欲，妄言
X12n0281_p0897b16║行婬，非殺非偷，無有業報。發是語已，先於女根生大
X12n0281_p0897b17║猛火，後於節節猛火燒然，墮無間獄。琉璃大王！善星
X12n0281_p0897b18║比丘！琉璃為誅瞿曇族姓，善星妄說一切法空，生身
X12n0281_p0897b19║陷入阿鼻地獄。此諸地獄，為有定處？為復自然？彼彼
X12n0281_p0897b20║發業，各各私受。○（二請聞法）惟垂大慈，發開童蒙，令諸一切持
X12n0281_p0897b21║戒眾生，聞決定義，歡喜頂戴，謹潔無犯。
X12n0281_p0897b22║【觧】溫陵曰：琉璃匿王太子廢父自立，挾宿嫌，誅釋
X12n0281_p0897b23║種。佛記其七日當入地獄，王泛海以避，水中自然
X12n0281_p0897b24║燒滅。善星比丘能說十二部經，獲四禪果。因狎邪
X12n0281_p0897c01║友，妄言無佛、無法、無有涅槃，故生陷無間。此皆謬
X12n0281_p0897c02║執妙圓，撥無業趣者。吳興曰：問意有二：謂別業同
X12n0281_p0897c03║報、別業別報。初問婬、殺、妄三，即別業也；為有定處，
X12n0281_p0897c04║即同報也；為復自然下，次問別業別報。據下答意，
X12n0281_p0897c05║皆是別業同報耳。文云：循造惡業，雖則自招，眾同
X12n0281_p0897c06║分中，兼有元地。乃至云：不斷三業，各各有私，因各
X12n0281_p0897c07║各私，眾私同分，非無定處。
X12n0281_p0897c08║【疏】天台曰：此中兼前，凡致兩問：一則通問六道，為
X12n0281_p0897c09║復本來自有，為是眾生妄習生起？此則標一理而
X12n0281_p0897c10║為發端，故曰若此妙明等，乃以理真不應有事妄
X12n0281_p0897c11║為問。一則別問地獄，為有定處，為復自然彼彼發
X12n0281_p0897c12║業，各各私受？此則據現事而為發端，故曰寶蓮香
X12n0281_p0897c13║比丘尼等，乃以事妄中別業同報，別業別報為問。
X12n0281_p0897c14║而特舉三人者，乃以貪嗔癡根本三毒而為罪魁
X12n0281_p0897c15║者，以為問端也。如寶蓮香以貪，琉璃王以嗔，善星
X12n0281_p0897c16║以癡，皆以上品惑造上品業，所以生身陷入阿鼻
X12n0281_p0897c17║地獄。言生身者，餘罪輕，惟神識墜落，此罪重，故不
X12n0281_p0897c18║待捨身。論寶蓮香，則見戒俱破，善星則但破其見，
X12n0281_p0897c19║不聞破戒，豈非破見之罪輕，而破戒之罪重乎？若
X12n0281_p0897c20║琉璃者，則非見非戒，直以宿憾一念之嗔，畜多年
X12n0281_p0897c21║所恣威力，以興殺害，以下國而憑陵上國，以不善
X12n0281_p0897c22║而加諸善人，以區區凡愚而害諸三寶弟子，殺兼
X12n0281_p0897c23║乎弑，而罪莫大焉。今之世人，多有不明至理，而恣
X12n0281_p0897c24║意訕謗聖道，謂言無罪無福，與夫輕信佛理，謂犯
X12n0281_p0898a01║戒無罪，讀經至此，能無寒心！
X12n0281_p0898a02║○（二、開示二：初、讚許。）佛告阿難：快哉此問！令諸眾生不入邪見。汝今諦
X12n0281_p0898a03║聽，當為汝說。○（二、正說二：初、總別開示二：初、正明總別二：初、約情想總明二：初、總明二分二：初、約迷真雙標。）阿難！一切眾生實本真淨，因彼妄見
X12n0281_p0898a04║有、妄習生，因此分開內分、外分。○（二、約內外別示二：初、內分二：初、釋相。）阿難！內分，即是眾
X12n0281_p0898a05║生分內。因諸愛染，發起妄情。情積不休，能生愛水。是
X12n0281_p0898a06║故眾生心憶珍羞，口中水出。心憶前人，或憐或恨，目
X12n0281_p0898a07║中淚盈。貪求財寶，心發愛涎，舉體光潤。心著行婬，男
X12n0281_p0898a08║女二根，自然流液。○（二結示）阿難！諸愛雖別，流結是同。潤濕
X12n0281_p0898a09║不升，自然從墜。此名內分。
X12n0281_p0898a10║【觧】吳興曰：問：憐由情愛，生水可然。恨由怨憎，何以
X12n0281_p0898a11║流淚？答：此中內分，悉約情論。以愛為情，且言少分。
X12n0281_p0898a12║如喜、怒、哀、樂、愛、惡六者，皆人之情也。是故怨恨，亦
X12n0281_p0898a13║屬于情。情重則悲，悲乃成淚。內分之義，當文難曉，
X12n0281_p0898a14║須取下文外分顯之。且外分云：心持禁戒，舉身輕
X12n0281_p0898a15║清。心欲生天，夢想飛舉等。應知從持戒善，及修禪
X12n0281_p0898a16║定，有人天乘者，即屬外分。降斯已還，皆屬內分。問：
X12n0281_p0898a17║下文云：情想均等，生於人間。若謂人乘，即屬外分，
X12n0281_p0898a18║合是純想，何得均情邪？答：只緣人間持毀相紛，善
X12n0281_p0898a19║惡猶雜，故言均等。至若情想多少，並隨善惡升沉。
X12n0281_p0898a20║惟純想生天，方越內分也。沇師以緣身起愛為內，
X12n0281_p0898a21║欣彼勝事為外，何其近哉！
X12n0281_p0898a22║○（二、外分二：初、釋相。）阿難！外分即是眾生分外。因諸渴仰，發明虗想，想
X12n0281_p0898a23║積不休，能生勝氣。是故眾生心持禁戒，舉身輕清；心
X12n0281_p0898a24║持呪印，顧盼雄毅；心欲生天，夢想飛舉；心存佛國，聖
X12n0281_p0898b01║境冥現；事善知識，自輕身命。○（二、結示）阿難！諸想雖別，輕舉
X12n0281_p0898b02║是同。飛動不沉，自然超越。此名外分。
X12n0281_p0898b03║【觧】溫陵曰：想能生勝，而卵以想生者，由染淨異也。
X12n0281_p0898b04║吳興曰：且指人天想心，名為外分，非出世三乘之
X12n0281_p0898b05║智也。何者？前文因阿難問於地獄，乃至人天等道，
X12n0281_p0898b06║於是佛說妄習，開為二分。次約二分，以辨諸趣。諸
X12n0281_p0898b07║趣之後，總結示云：此等眾生，不識本心，受此輪迴
X12n0281_p0898b08║等。故知外分不出三界也。文中雖云心存佛國，聖
X12n0281_p0898b09║境冥現，斯蓋汎舉勝氣之相。若約修論，乃是十方
X12n0281_p0898b10║同居事想耳。
X12n0281_p0898b11║【疏】天台曰：經云內分即是眾生分內者，謂世之情
X12n0281_p0898b12║欲，皆眾生一身所受用物，沇師所謂緣身起愛是
X12n0281_p0898b13║也。如下，例明。心憶珍羞，心憶前人，貪求財寶，心著
X12n0281_p0898b14║行婬，非身受用乎？然雖為諸內而實緣諸外，趣外
X12n0281_p0898b15║奔逸，即其相也。論其緣外，亦可謂之分外。想心因
X12n0281_p0898b16║情，又無非情之內分，是故情欲之分內外者，常相
X12n0281_p0898b17║反為諸內而反求諸外，求諸外而反成乎內，故情
X12n0281_p0898b18║想俱情而外內俱內，故謂之分內。外分即是眾生
X12n0281_p0898b19║分外者，謂修行慕道，皆眾生身外之事，沇師所謂
X12n0281_p0898b20║欣彼勝事為外是也。如下，例明。心持禁戒，心持印
X12n0281_p0898b21║呪，心欲生天，心存佛國，非身外事乎？然雖緣諸外
X12n0281_p0898b22║而實存諸內，發明虗想，即其相也。論其內緣，亦可
X12n0281_p0898b23║謂之分內。緣境而生，又無非身之分外，是故想心
X12n0281_p0898b24║之分內外者，常相反為諸外而反得之內，得之內
X12n0281_p0898c01║而反成乎外，故情化為想而內外俱外，故謂之分
X12n0281_p0898c02║外。
X12n0281_p0898c03║○（二、別示趣生二：初、總明二習。）阿難！一切世間生死相續，生從順習，死從變流。臨
X12n0281_p0898c04║命終時，未捨煖觸，一生善惡俱時頓現。死逆生順，二
X12n0281_p0898c05║習相交。
X12n0281_p0898c06║【觧】孤山曰：生從順習，死從變流者，以一切眾生皆
X12n0281_p0898c07║愛生而惡死也。是故生則順其習，死則逆其習。故
X12n0281_p0898c08║復云：死逆生順，二習相交。此乃文辭互略耳。只是
X12n0281_p0898c09║生從存住，故順習；死從變流，故逆習也。未捨煖觸，
X12n0281_p0898c10║謂現陰之末，中陰之初也。溫陵曰：逆順相交，謂方
X12n0281_p0898c11║死方生之間也。一切善惡之業，即於是時，隨其情
X12n0281_p0898c12║想輕重而感變焉。
X12n0281_p0898c13║【疏】天台曰：臨命終時，未捨煖觸者，人秉識，息，煖三
X12n0281_p0898c14║法為命。生時識先投胎，摶父精母血而為種子，次
X12n0281_p0898c15║有息而後有煖，三事和合而有生，三事別離而有
X12n0281_p0898c16║死。死時先捨煖而後捨息，捨息而後識去，所謂去
X12n0281_p0898c17║後來先作主翁者，識也。今云未捨煖觸，則是將死
X12n0281_p0898c18║未死之間，而一生所作善惡，俱時頓現。夫貪生怖
X12n0281_p0898c19║死，人之常情，故死逆生順，二習相交，而死者不能
X12n0281_p0898c20║為之計。如人負債，強者先牽，故隨其情想多少以
X12n0281_p0898c21║判乎昇沉也。
X12n0281_p0898c22║○（二、別顯受生五：初、純想。）純想即飛，必生天上。若飛心中，兼福兼慧，及與淨
X12n0281_p0898c23║願，自然心開，見十方佛，一切淨土，隨願往生。
X12n0281_p0898c24║【觧】吳興曰：必生天上者，據下情少想多，但在四天
X12n0281_p0899a01║之下。驗今純想所生，應是忉利以上。若單修善禪，
X12n0281_p0899a02║則惟生上界。若兼諸福慧，則隨往十方。於飛心中，
X12n0281_p0899a03║旁論福慧，故皆云兼。
X12n0281_p0899a04║【疏】天台曰：純想中有二路：一生天，一生淨土。生天
X12n0281_p0899a05║之想，乃以上品十善而為業。準經，則惟想而無福
X12n0281_p0899a06║慧與願。據理，生兜率內院，亦有禪慧及以淨願。若
X12n0281_p0899a07║生色、無色界，亦兼乎禪定之福。生淨土者，則四義
X12n0281_p0899a08║俱備。而云隨願往生者，蓋淨土法門，要以信、行、願
X12n0281_p0899a09║三法為之主，而三法中又以淨願為之約。若藥師、
X12n0281_p0899a10║彌陀二種淨土，皆有勸勉求生之方，惟極樂所宗
X12n0281_p0899a11║者多，苟有純想、福慧、淨願，臨終淨土自然現前，莫
X12n0281_p0899a12║不隨願得往生也。
X12n0281_p0899a13║○（二、情少想多）情少想多，輕舉非遠，即為飛僊、大力鬼王、飛行夜
X12n0281_p0899a14║叉、地行羅剎，遊於四天，所去無礙。其中若有善願善
X12n0281_p0899a15║心護持我法，或護禁戒隨持戒人，或護神呪隨持呪
X12n0281_p0899a16║者，或護禪定保綏法忍，是等親住如來座下。
X12n0281_p0899a17║【觧】溫陵曰：勝想不純，少滯邪情，故感此類。其中下，
X12n0281_p0899a18║謂雖滯邪情，而有善願，斯感善緣，即天龍八部類
X12n0281_p0899a19║也。真際曰：情少想多，此通舉也。理宜等降，四類分
X12n0281_p0899a20║之。一情九想，即為飛僊。二情八想，為大力鬼王。三
X12n0281_p0899a21║情七想，為飛行夜叉。四情六想，為地行羅剎。
X12n0281_p0899a22║【疏】天台曰：情少想多，四等中亦分二路：一、無善願
X12n0281_p0899a23║善心者，但以下品十善為行；一、有善願善心者，多
X12n0281_p0899a24║是乘急戒緩之人，故得親住如來座下，聽聞大法
X12n0281_p0899b01║也。
X12n0281_p0899b02║○（三、情想均等）情想均等，不飛不墜，生於人間。想明斯聰，情幽斯
X12n0281_p0899b03║鈍。
X12n0281_p0899b04║【觧】孤山曰：由昔情想，感今聰鈍。是知言均等者，總
X12n0281_p0899b05║報之業也。言幽明者，別報之業也。由所習情想，各
X12n0281_p0899b06║在強弱，致有聰鈍之異。
X12n0281_p0899b07║【疏】天台曰：情想均等，亦分二路。想雖五分，明暗不
X12n0281_p0899b08║同，明者斯聰，故多睿智；情雖五分，亦分輕重，重者
X12n0281_p0899b09║斯鈍，故多愚蒙。想暗雖近於情，情猶想也；情輕雖
X12n0281_p0899b10║近於想，想猶情也。
X12n0281_p0899b11║○（四、情多想少）情多想少，流入橫生，重為毛羣，輕為羽族。七情三
X12n0281_p0899b12║想沉下水輪，生於火際，受氣猛火，身為餓鬼，常被焚
X12n0281_p0899b13║燒，水能害己，無食無飲，經百千劫。九情一想下洞火
X12n0281_p0899b14║輪，身入風火二交過地，輕生有間、重生無間二種地
X12n0281_p0899b15║獄。
X12n0281_p0899b16║【觧】真際曰：情多想少，亦合分四。六情四想，流入橫
X12n0281_p0899b17║生。七情三想，墜為餓鬼。八情二想，生有間獄。九情
X12n0281_p0899b18║一想，生無間獄。溫陵曰：橫生者，情多故淪變，帶想
X12n0281_p0899b19║故飛舉，而業重不能，但為毛羣耳。俱舍說：大地最
X12n0281_p0899b20║下，有金水風輪，有八寒八熱，地獄在三輪之上。此
X12n0281_p0899b21║文說沉下水火風輪，又似地獄在三輪之下。疑此
X12n0281_p0899b22║所指，非地下三輪，乃地獄三輪也。言水輪火際，即
X12n0281_p0899b23║寒獄第八也。受氣猛火，謂受火氣以為身，故常被
X12n0281_p0899b24║火燒，或得水飲，亦化為火，故曰水能害己也。下洞
X12n0281_p0899c01║火輪，即八熱獄也。身入風火二交過地，謂超寒獄，
X12n0281_p0899c02║入熱獄也。熱獄第八，名五無間。有間，即餘七也。孤
X12n0281_p0899c03║山曰：只就七熱地獄，自有輕重，而此無間，非五無
X12n0281_p0899c04║間。下文阿鼻，方是第八熱獄，名五無間也。
X12n0281_p0899c05║【疏】天台曰：情多想少，分四類，論其趣生，但有三種。
X12n0281_p0899c06║於三種中，各分輕重，以論受報，二則明開，一則義
X12n0281_p0899c07║隱。若分別者，則輕為有財，重為無財也。孤山又云：
X12n0281_p0899c08║七熱地獄，謂八大獄中第七獄也。長阿含云：此四
X12n0281_p0899c09║天下，有八千天下圍繞其外，復有大海周匝圍繞
X12n0281_p0899c10║八千天下，復有大金剛山繞大海水，金剛山外復
X12n0281_p0899c11║有第二大金剛山。樓炭經云：二金剛山，亦名鐵圍
X12n0281_p0899c12║山，二山中間，窈窈冥冥，日月天神所不能照。彼有
X12n0281_p0899c13║八熱地獄，每一地獄有十六地獄：第一大獄名想，
X12n0281_p0899c14║二名黑繩，三名堆壓，四名叫喚，五名大叫喚，六名
X12n0281_p0899c15║燒煑，七者大燒煑，八名無間。分別其相，具如第十
X12n0281_p0899c16║九卷。又新譯婆娑論：問曰：地獄在何處？答曰：多分
X12n0281_p0899c17║在此贍部洲下。云何安立？有說：從此洲下四萬踰
X12n0281_p0899c18║繕那，至無間地獄底，無間縱廣高下各二萬踰繕
X12n0281_p0899c19║那。次上一萬九千踰繕那中，安立餘七地獄，謂次
X12n0281_p0899c20║上有極熱，次上有熱，次上有大叫，次上有嘷叫，次
X12n0281_p0899c21║上有眾合，次上有黑繩，次上有等活，此七地獄一
X12n0281_p0899c22║一縱廣萬踰繕那。有說：無間地獄周回圍繞，如今
X12n0281_p0899c23║聚落圍繞大城（云云）。秪就此獄自有輕重，而此無
X12n0281_p0899c24║間非五無間，亦應以第六為有間，第七為無間，是
X12n0281_p0900a01║則風火二交過地，通於六七也。天台曰：地獄處所
X12n0281_p0900a02║非所說不同，但是彼此互出，應是金剛兩山之間
X12n0281_p0900a03║者輕，大地之下者重。又不獨此也，即曠野深山亦
X12n0281_p0900a04║有鬼神治罪人處，如四川鄷都、東嶽泰山是也。又
X12n0281_p0900a05║如城隍社令，亦有如人間牢獄，世人往往見之，不
X12n0281_p0900a06║知者便言曾見閻王及以地獄，又說某人死後得
X12n0281_p0900a07║做閻王。須知閻摩法王自有住處，在鐵圍兩山之
X12n0281_p0900a08║間，人不易見，亦不易做，所見所做者，但是陰間分
X12n0281_p0900a09║司耳。
X12n0281_p0900a10║○（五、純情）純情，即沉入阿鼻獄。若沉心中，有謗大乘，毀佛禁
X12n0281_p0900a11║戒，誑妄說法，虗貪信施，濫膺恭敬，五逆十重，更生十
X12n0281_p0900a12║方阿鼻地獄。○（二、約業報別示七：初、地獄趣三：初、結前生後二：初、結前。）循造惡業，雖則自招，眾同分中，兼有
X12n0281_p0900a13║元地。
X12n0281_p0900a14║【觧】溫陵曰：阿鼻，此云無間。謂受罪苦，具身量、劫數、
X12n0281_p0900a15║壽命五者，皆無遮間，名五無間。此惟情業最重者
X12n0281_p0900a16║墜入，至劫壞乃出。若兼謗大乘等罪，則此劫雖壞，
X12n0281_p0900a17║更入十方阿鼻，無有出期。以謗法毀戒，令無窮人
X12n0281_p0900a18║墮邪見故。前問地獄，為有定處，為復自然故？答：純
X12n0281_p0900a19║情以造，雖則自招，同業所感，不無定處。元地者，各
X12n0281_p0900a20║隨元由。
X12n0281_p0900a21║【疏】天台曰：純情無間，亦分二類：一、不謗大乘等，至
X12n0281_p0900a22║劫壞出可盡之無間也；一、若謗大乘等，劫壞不出
X12n0281_p0900a23║不可盡之無間也。謗大乘五逆十惡之為罪，則事
X12n0281_p0900a24║兼道俗；毀佛禁戒去四罪，則惟在於道。故在道之
X12n0281_p0900b01║士，未空乎想，宜先空乎情，一涉乎情，便為失足之
X12n0281_p0900b02║階漸，況純情至於不可盡之無間乎！又情想應作
X12n0281_p0900b03║四句分別：純想無情，則生天宮佛國；純情無想，則
X12n0281_p0900b04║墮地獄。阿鼻亦情亦想，則分為九類：非情非想，則
X12n0281_p0900b05║為出世真修，若首楞大定，此又真修中之最上乘
X12n0281_p0900b06║者也。故知純想猶未出乎凡聖，同居淨土也。又情
X12n0281_p0900b07║即惡也，想即善也，不言善惡而言情想者，善惡之
X12n0281_p0900b08║業，多約身口，故善惡之業，身口居七，心業但居其
X12n0281_p0900b09║三。然而心為其總，身口為別，總能兼別，而別或不
X12n0281_p0900b10║兼總。今云情則無惡而不收，云想則無善而不攝，
X12n0281_p0900b11║故約十一情想以明多少，則舉其總而別可知矣。
X12n0281_p0900b12║前九情一想之無間，乃舉其輕者而言之，今阿鼻
X12n0281_p0900b13║之稱無間，乃因純情以造，是極重之無間也。是則
X12n0281_p0900b14║無間之獄有三：曰輕，曰重，曰極重。極重者，兼謗大
X12n0281_p0900b15║乘等罪之所感也。
X12n0281_p0900b16║○（二生後）阿難！此等皆是彼諸眾生自業所感，造十習因，受
X12n0281_p0900b17║六交報。
X12n0281_p0900b18║【觧】溫陵曰：前略明情想感變，此詳明根境搆造也。
X12n0281_p0900b19║十習本於十惑，以習成惡業。六交因乎六根，而交
X12n0281_p0900b20║起惡報。天如補註曰：六交者，如造業因眼，而餘五
X12n0281_p0900b21║為助，至受報時，亦徧及也。
X12n0281_p0900b22║【疏】長水曰：十習因者，別指惡業，即由十使煩惱，於
X12n0281_p0900b23║六根門發識造業，洎受其報，從六根出。道欽手濫
X12n0281_p0900b24║引惟識云：能招第八引異熟果，故名引業；能招第
X12n0281_p0900c01║六滿異熟果，名為滿業。俱舍亦云：一引業，一生多，
X12n0281_p0900c02║業純圓滿。猶如繪畫，先圖形狀，後填眾彩等。荊公
X12n0281_p0900c03║釋要云：牽生地獄是引業，後受有輕重是滿業，俱
X12n0281_p0900c04║是眾生妄情習造耳。天台曰：準止觀發心，簡非顯
X12n0281_p0900c05║是中，明十種非心，一一類中，有心有行。如地獄道，
X12n0281_p0900c06║若其心念念專貪嗔癡，即心也；起上品十惡，即行
X12n0281_p0900c07║也。今文亦然，上明情想多少，即心也；此去明十習
X12n0281_p0900c08║因，即行也。下之六道亦然。十因皆言習者，一一皆
X12n0281_p0900c09║約習以成性為義，苟惟一於是，不足以發明其事，
X12n0281_p0900c10║必其所習於是者熟，故垂終吸攬墮獄者成也。
X12n0281_p0900c11║○（二、指相別示二：初、明十習因二：初、總徵。）云何十因？○（二、別示十：初、婬習二：初、虗妄發生二：初、造因。）阿難，一者、婬習交接，發於相磨，研磨
X12n0281_p0900c12║不休。○（二、感果二：初、自感二：初、正明。）如是故有大猛火光於中發動。○（二類顯）如人以手
X12n0281_p0900c13║自相摩觸，煖相現前。○（二共感）二習相然，故有鐵牀銅柱諸
X12n0281_p0900c14║事。○（二、聖賢訶棄）是故十方一切如來，色目行婬，同名欲火。菩薩
X12n0281_p0900c15║見欲，如避火坑。
X12n0281_p0900c16║【觧】溫陵曰：惡業起於情惑，而婬為情惑之最，故前
X12n0281_p0900c17║後皆首明之。十習之業，皆先言所感之境，次言所
X12n0281_p0900c18║報之事。婬感火業，由惑心熾盛，相摩而發也。故所
X12n0281_p0900c19║感之境，見大猛火。舒王云：婬習研磨不休，自耗其
X12n0281_p0900c20║精，則火界熾然。於其生也，尚有痟渴內熱等疾，則
X12n0281_p0900c21║其死也，見大猛火，宜矣。能所交熾，名二習相然，故
X12n0281_p0900c22║有鐵牀銅柱之報，乃應其習業也。如來為導師故，
X12n0281_p0900c23║色目以警之。菩薩為行人故，深怖以避之。色目，猶
X12n0281_p0900c24║詺目也。
X12n0281_p0901a01║【疏】長水曰：發業有二：一、正發，即無明；二、助發，即餘
X12n0281_p0901a02║惑，俱分別也。今此十因，除婬習是所發之業，餘九
X12n0281_p0901a03║皆是能發之惑。天台曰：準此，則所發之業，應具身
X12n0281_p0901a04║三口四。今於婬業則顯，餘業則隱，略如貪習交計，
X12n0281_p0901a05║則具足婬、殺、盜等，餘可類推矣。婬業偏顯者，為生
X12n0281_p0901a06║死之本，發起之由也。雲間曰：內分婬生愛水，今十
X12n0281_p0901a07║習中，婬生火而貪生水者，婬有二義：一者、貪愛故
X12n0281_p0901a08║亦生水；二者、男女二根相磨生煖，故受火報。上文
X12n0281_p0901a09║內分，通取愛義，故婬生愛水；今十習義，婬取研磨，
X12n0281_p0901a10║則生火報。
X12n0281_p0901a11║○（二、食習二：初、虗妄發生二：初、造因。）二者、貪習交計，發於相吸，吸攬不止。○（二、感果二：初、自感二：初、正明。）如是故有
X12n0281_p0901a12║積寒堅冰，於中凍冽。○（二類顯）如人以口吸縮風氣，有冷觸
X12n0281_p0901a13║生。○（二共感）二習相陵，故有吒吒、波波、羅羅、青、赤、白蓮、寒冰
X12n0281_p0901a14║等事。○（二、聖賢訶棄）是故十方一切如來，色目多求，同名貪水。菩
X12n0281_p0901a15║薩見貪，如避瘴海。
X12n0281_p0901a16║【觧】溫陵曰：貪習感水，由愛心計著，吸取而發也。吸
X12n0281_p0901a17║積風為塞，風結水為冰，故有積寒凍冽之事。吒吒
X12n0281_p0901a18║等，寒冰之報，即寒冰獄也。俱舍云：吒波羅等，忍寒
X12n0281_p0901a19║聲。青赤白蓮，寒冰色也。吳興曰：吒波羅三，青赤白
X12n0281_p0901a20║三，更有疱裂二相，即八寒地獄。
X12n0281_p0901a21║○（三、慢習二：初、虗妄發生二：初、造因。）三者、慢習交陵，發於相恃，馳流不息。○（二、感果二：初、自感二：初、正明。）如是故有
X12n0281_p0901a22║騰逸奔波，積波為水。○（二類顯）如人口舌，自相綿味，因而水
X12n0281_p0901a23║發。○（二共感）二習相鼓，故有血河、灰河、熱沙、毒海、融銅、灌吞
X12n0281_p0901a24║諸事。○（二、聖賢訶棄）是故十方一切如來，色目我慢，名飲癡水。菩
X12n0281_p0901b01║薩見慢，如避巨溺。
X12n0281_p0901b02║【觧】溫陵曰：慢習驕逸，由輕陵恃己而發，以騰逸馳
X12n0281_p0901b03║流，故感騰逸奔波之境，積致惡毒，故有血河灌吞
X12n0281_p0901b04║之報。孤山曰：癡水者，或云西土有水，飲之則癡，如
X12n0281_p0901b05║此方之貪泉也。
X12n0281_p0901b06║○（四、瞋習二：初、虗妄發生二：初、造因。）四者、瞋習交衝，發於相忤，忤結不息，心熱發火，鑄
X12n0281_p0901b07║氣為金。○（二、感果二：初、自感二：初、正明。）如是故有刀山鐵梱，劒樹劒輪，斧鉞鎗鋸。
X12n0281_p0901b08║○（二類顯）如人銜冤，殺氣飛動。○（二共感）二習相擊，故有宮割、斬斫、
X12n0281_p0901b09║剉刺、槌擊諸事。○（二、聖賢訶棄）是故十方一切如來，色目瞋恚名
X12n0281_p0901b10║利刀劒，菩薩見瞋如避誅戮。
X12n0281_p0901b11║【觧】溫陵曰：心屬火，氣屬金。瞋者，由心作氣，而反動
X12n0281_p0901b12║其心，加之衝擊抵忤，則心火轉盛，氣金轉剛，故曰：
X12n0281_p0901b13║心熱發火，鑄氣為金也。斷刑曰宮，肉刑曰割。
X12n0281_p0901b14║【疏】孤山曰：宮、割，古五刑之一。吳興曰：五刑，謂墨、劓、
X12n0281_p0901b15║剕、宮、大辟。墨，謂刺其額而涅之以墨；劓，謂截其鼻；
X12n0281_p0901b16║剕，謂刖其足；宮，謂男子則割去其勢，女子則幽閉
X12n0281_p0901b17║之；大辟，即死刑，斬、斫、剉皆新之死刑；刺，即古之墨
X12n0281_p0901b18║刑，槌、擊皆新刑之笞、杖類。
X12n0281_p0901b19║○（五、詐習二：初、虗妄發生二：初、造因。）五者、詐習交誘，發於相調，引起不住。○（二、感果二：初、自感二：初、正明。）如是故有
X12n0281_p0901b20║繩木絞校。○（二類顯）如水浸田，草木生長。○（二共感）二習相延，故有
X12n0281_p0901b21║杻械、枷鎖、鞭杖、撾棒諸事。○（二、聖賢訶棄）是故十方一切如來，色
X12n0281_p0901b22║目奸偽，同名讒賊。菩薩見詐，如畏豺狼。
X12n0281_p0901b23║【觧】溫陵曰：詐習，依奸智起惡，而漸滋蔓，故如水浸
X12n0281_p0901b24║田。草木生長，由調引相延，故感繩木延引之事。讒
X12n0281_p0901c01║賊，奸詐敗正者也。孤山曰：校，枷也。易云：屨校滅趾，
X12n0281_p0901c02║荷校滅耳。
X12n0281_p0901c03║○（六、誑習二：初、虗妄發生二：初、造因。）六者，誑習交欺，發於相罔。誣罔不止，飛心造奸。○
X12n0281_p0901c04║（二、感果二：初、自感二：初、正明。）如是故有塵土屎尿穢污不淨。○（二類顯）如塵隨風，各無所
X12n0281_p0901c05║見。○（二共感）二習相加，故有沒溺、騰擲、飛墜、漂淪諸事。○（二、聖賢訶棄）是
X12n0281_p0901c06║故十方一切如來，色目欺誑，同名劫殺。菩薩見誑，如
X12n0281_p0901c07║踐蛇虺。
X12n0281_p0901c08║【觧】溫陵曰：誑者，以狂言欺人，其志誣罔，其心飛揚，
X12n0281_p0901c09║如風鼓塵，使人無見，故感塵土穢惡之境，沒溺騰
X12n0281_p0901c10║墜之報。
X12n0281_p0901c11║○（七、冤習二：初、虗妄發生二：初、造因。）七者、冤習交嫌，發於銜恨。○（二、感果二：初、自感二：初、正明。）如是故有飛石投礰，
X12n0281_p0901c12║匣貯車檻，甕盛囊撲。○（二類顯）如陰毒人，懷抱畜惡。○（二共感）二習
X12n0281_p0901c13║相吞，故有投擲、擒捉、擊射、拋撮諸事。○（二、聖賢訶棄）是故十方一
X12n0281_p0901c14║切如來色目冤家，名違害鬼。菩薩見冤，如飲鴆酒。
X12n0281_p0901c15║【觧】溫陵曰：冤習銜恨，陰隱為傷，故如陰毒畜惡，而
X12n0281_p0901c16║感飛石囊撲之境，投擲拋撮之報。飛石投擲，車匣
X12n0281_p0901c17║牢柵，皆陰隱事也。孤山曰：囊撲者，囊貯而撲殺之。
X12n0281_p0901c18║史記：秦始皇囊撲兩弟。
X12n0281_p0901c19║【疏】孤山又曰：鴆，鳥名，其羽有毒，以畫酒飲之則死。
X12n0281_p0901c20║其鳥如鴞，食蛇蝮，雄名運目，雌名陰諧。
X12n0281_p0901c21║○（八、見習二：初、虗妄發生二：初、造因。）八者、見習交明。如薩迦耶見、戒禁取、邪悟諸業，發
X12n0281_p0901c22║於違拒，出生相反。○（二、感果二：初、自感二：初、正明。）如是故有王使主吏證執文籍。
X12n0281_p0901c23║○（二類顯）如行路人，來往相見。○（二共感）二習相交，故有勘問權詐，
X12n0281_p0901c24║考訊推鞠，察訪披究，照明善惡。童子手執文簿，辭辯
X12n0281_p0902a01║諸事。○（二、聖賢訶棄）是故十方一切如來，色目惡見，同名見坑。菩
X12n0281_p0902a02║薩見諸虗妄徧執，如臨毒壑。
X12n0281_p0902a03║【觧】溫陵曰：見習有五：一、薩迦耶，此云身見，謂執身
X12n0281_p0902a04║有我，種種計著；二、邊見，於一切法，執斷執常；三、邪
X12n0281_p0902a05║見，邪悟錯解，撥無因果；四、見取，非果計果，如以無
X12n0281_p0902a06║想為涅槃之類；五、戒禁取，非因計因，如持牛狗等
X12n0281_p0902a07║戒，為生天因之類。此五總名惡見，順邪反正，故云
X12n0281_p0902a08║發於違拒，出生相反。由其違反，故感王吏證執之
X12n0281_p0902a09║境，權詐鞠推之報，路人相見，一往一回，喻所見違
X12n0281_p0902a10║反也。是五惡見，能陷法身，故名見坑；能致業苦，故
X12n0281_p0902a11║名毒壑。行人當疾滅之。
X12n0281_p0902a12║○（九、枉習二：初、虗妄發生二：初、造因。）九者、枉習交加，發於誣謗。○（二、感果二：初、自感二：初、正明。）如是故有合山合石，
X12n0281_p0902a13║碾磑耕磨。○（二類顯）如讒賊人，逼枉良善。○（二共感）二習相排，故有
X12n0281_p0902a14║押、捺、槌、按、蹙、漉、衡、度諸事。○（二、聖賢訶棄）是故十方一切如來，色
X12n0281_p0902a15║目怨謗，同名讒虎。菩薩見枉，如遭霹靂。
X12n0281_p0902a16║【觧】溫陵曰：於不宜曲而曲之曰枉。枉非真情，由誣
X12n0281_p0902a17║誘發，逼壓於人，故感報如之。排，擠挫也。押捺，亦其
X12n0281_p0902a18║義也。漉，瀝也。衡，橫也。謂迫蹙其體，瀝漉其血。又於
X12n0281_p0902a19║迫隘苦具，橫衝而度，所謂下透桂網，倒懸其頭者，
X12n0281_p0902a20║皆衡度類也。讒能傷人，故名讒虎。以可驚怖，故名
X12n0281_p0902a21║霹靂。
X12n0281_p0902a22║○（十、訟習二：初、虗妄發生二：初、造因。）十者、訟習交諠，發於藏覆。○（二、感果二：初、自感二：初、正明。）如是故有鑑見照燭。
X12n0281_p0902a23║○（二類顯）如於日中不能藏影。○（二共感）二習相陳，故有惡友、業鏡、
X12n0281_p0902a24║火珠、披露、宿業、對驗諸事。○（二、聖賢訶棄）是故十方一切如來，色
X12n0281_p0902b01║目覆藏，同名陰賊。菩薩觀覆，如戴高山，履於巨海。
X12n0281_p0902b02║【觧】溫陵曰：訟非官訟，公發其覆之謂也。此正覆習
X12n0281_p0902b03║也。此覆彼訟，曰交諠。故感鑑見照燭之境，惡友對
X12n0281_p0902b04║驗之報，陰賊覆藏，發則自害。覆罪適足以自壓自
X12n0281_p0902b05║墜，故如戴山履海也。十習發於十惑，通根本而兼
X12n0281_p0902b06║隨。隨煩惱二十，初曰忿、恨、惱、覆、誑、諂、憍、害。今詐習
X12n0281_p0902b07║即諂也，冤即恨也，枉即害也，訟即覆也，略例而已。
X12n0281_p0902b08║【疏】吳興曰：十習配屬根、隨、煩惱。根本有六，謂貪、瞋、
X12n0281_p0902b09║癡、慢、疑、不正見。或開為五，隨有二十，謂忿、恨、惱、覆、
X12n0281_p0902b10║誑、諂、憍、害、嫉、慳、無慚、無愧、不信、懈怠、放逸、昏沉、掉
X12n0281_p0902b11║舉、失念、不正知、散亂。今婬習即所發之業，具足貪、
X12n0281_p0902b12║癡。詐習諂。怨習即恨。見即五見。枉謂逼壓良善，害
X12n0281_p0902b13║所攝，亦慎類。訟謂相論得失，恨為先惱之一，法性
X12n0281_p0902b14║相應故。
X12n0281_p0902b15║○（二、明六交報二：初、總明。）云何六報？阿難！一切眾生六識造業，所招惡報從
X12n0281_p0902b16║六根出。
X12n0281_p0902b17║【觧】吳興曰：造業招報，根識必俱。今以識為業，而報
X12n0281_p0902b18║從根者，蓋業並由心，報多約色故也。所名六交報
X12n0281_p0902b19║者，璿師云：因與果交。今則不爾，但是果時，六根與
X12n0281_p0902b20║惡報相涉也。
X12n0281_p0902b21║【疏】天台曰：一切眾生，六識造業，所招惡報，從六根
X12n0281_p0902b22║出，此固然也。而下文一一各明中，一根受報而五
X12n0281_p0902b23║根與之同受者，六亂妄想使之然也。前不云乎：是
X12n0281_p0902b24║故世界，因動有聲，因聲有色，因色有聲，因聲有香，
X12n0281_p0902c01║因香有味，因味有觸，因觸知法。六亂妄想，成業性
X12n0281_p0902c02║故，十二區分，由此輪轉。彼明成十二類生之根本，
X12n0281_p0902c03║故曰：是故世界，聲香味觸，窮十二變，為一旋復。今
X12n0281_p0902c04║六交報，乃彼化生之一類，方其造十習因時，必一
X12n0281_p0902c05║根造罪，而六亂妄想趣外奔逸而與之同造，故一
X12n0281_p0902c06║根受報而五根與之同受，但互為主賓不同，以明
X12n0281_p0902c07║六交差別。今且總釋，下當各明，俾修奢摩他路者，
X12n0281_p0902c08║識其岐逕，以為簡非顯是之水鏡也。
X12n0281_p0902c09║○（二、別示二：初、徵。）云何惡報從六根出？○（二、示六：初、見報二：初、標）。一者、見報招引惡果。○（二、釋二：初、臨終見相。）此
X12n0281_p0902c10║見業交，則臨終時，先見猛火滿十方界。○（二、乘業受生二：初、明入獄初相。）亡者神識
X12n0281_p0902c11║飛墜，乘烟入無間獄。○（二、明入獄後相二：初、發二相。）發明二相。一者明見，則能徧
X12n0281_p0902c12║見種種惡物，生無量畏。二者暗見，寂然不見，生無量
X12n0281_p0902c13║恐。○（二交六根）如是見火燒聽，能為鑊湯洋銅；燒息，能為黑烟
X12n0281_p0902c14║紫𦦨；燒味，能為焦丸鐵糜；燒觸，能為熱灰爐炭；燒心，
X12n0281_p0902c15║能生星火迸洒，煽鼓空界。
X12n0281_p0902c16║【觧】溫陵曰：見覺屬火，故感猛火。畏見於境，恐藏於
X12n0281_p0902c17║心。六交皆直入無間者，就重言耳。成論云：極善極
X12n0281_p0902c18║惡，皆無中陰，所以直入。聞聽屬水，故燒聽能為鑊
X12n0281_p0902c19║湯洋銅。鼻嗅主氣，故燒息能為黑烟紫𦦨。舌主味，
X12n0281_p0902c20║丸糜味類也。身主觸，灰炭觸類也。心正屬火，燒之
X12n0281_p0902c21║轉熾，故迸洒煽鼓。吳興曰：一者下，標示。臨終下，釋
X12n0281_p0902c22║相。先見猛火等，即現報也。亡者神識等，即生報也。
X12n0281_p0902c23║發明下，就眼根明二相。如是下，對諸根明交報。他
X12n0281_p0902c24║皆放此。然一根惡報，而五根徧受者，難可了知。理
X12n0281_p0903a01║而推之，必由六識造業之時，性中相知，用中相背，
X12n0281_p0903a02║從業受報，法爾如斯。以相知故，六報互通；以相背
X12n0281_p0903a03║故，諸相差別。惟識發現，信其不誣。問：下五報中，悉
X12n0281_p0903a04║有當根受報之相。今眼根見火後，便云燒聽者，何
X12n0281_p0903a05║邪？答：以燒見易明故。況下黑烟紫𦦨、星火迸洒等，
X12n0281_p0903a06║皆眼根所交之報，故不別云。
X12n0281_p0903a07║【疏】天台曰：此約眼根見色造罪為之主，牽引餘五
X12n0281_p0903a08║同造為之賓。若約眼緣色塵，造六亂妄想，則以因
X12n0281_p0903a09║動見色為本，然後因色聞香，因香甞味，因味覺觸，
X12n0281_p0903a10║因觸知法，因法聞聲。且約造一殺業為言，如因畜
X12n0281_p0903a11║動而見畜，即妄想緣畜可食而行殺，為因動有色；
X12n0281_p0903a12║或又緣畜有香而行殺，為因色有香；或又緣畜有
X12n0281_p0903a13║味而行殺，為因香有味；或又緣畜乘熱可食而行
X12n0281_p0903a14║殺，為因味有觸；或又緣畜內心思惟而行殺，為因
X12n0281_p0903a15║觸有法；或又緣畜炮炙割截之聲而行殺，為因法
X12n0281_p0903a16║有聲。故受地獄惡報時，有正受，有傍受。不同眼根
X12n0281_p0903a17║屬火，故臨終時，先見猛火滿十方界，發明二相，此
X12n0281_p0903a18║當根正報也；燒聽、燒息等，餘根傍報也。一根之報
X12n0281_p0903a19║如此，餘根之報例然。下文云：由是眾生別作別造，
X12n0281_p0903a20║於世界中入同分地，妄想發生，非本來有。信六亂
X12n0281_p0903a21║妄想之所發，非本來有也。
X12n0281_p0903a22║○（二、聞報二：初、標）二者、聞報招引惡果。○（二、釋二：初、臨終見相。）此聞業交，則臨終時，先見
X12n0281_p0903a23║波濤，沒溺天地。○（二、乘業受生二：初、明入獄初相。）亡者神識，降注乘流，入無間獄。○
X12n0281_p0903a24║（二、明入獄後相二：初、發二相。）發明二相：一者、開聽，聽種種閙，精神愗亂。二者、閉聽，
X12n0281_p0903b01║寂無所聞，幽魄沉沒。○（二交六根）如是聞波，注聞則能為責為
X12n0281_p0903b02║詰，注見則能為雷為吼為惡毒氣，注息則能為雨為
X12n0281_p0903b03║霧洒諸毒蟲周滿身體，注味則能為膿為血種種雜
X12n0281_p0903b04║穢，注觸則能為畜為鬼為糞為尿，注意則能為電為
X12n0281_p0903b05║雹摧碎心魄。
X12n0281_p0903b06║【觧】吳興曰：上云見火，此云聞波。今以近義詳之，如
X12n0281_p0903b07║易云：離為目為火，坎為耳為水。將恐見聞本乎水
X12n0281_p0903b08║火之性，故發燒注之相也。又其聞波所注諸根，循
X12n0281_p0903b09║業各變，難盡銷會。如注見則能為雷為吼等，似非
X12n0281_p0903b10║眼根所入之相。乃至下文多此義例，聖言叵測也。
X12n0281_p0903b11║溫陵曰：聞聽屬水，故觀聽旋復，則水不能溺。依之
X12n0281_p0903b12║造業，則能感波濤。注聞發聲，故為責罪詰情之事。
X12n0281_p0903b13║注見能為雷吼者，聞波屬陰，見火為陽，陰陽相薄
X12n0281_p0903b14║而成雷故也。注息為雨霧，水隨氣變也。注味為膿
X12n0281_p0903b15║血，水隨味變也。注觸為畜鬼，水隨形變也。注意為
X12n0281_p0903b16║電雹，意出於心，水火交感也。一切物理，莫不因五
X12n0281_p0903b17║行、乘陰陽以變化。故此隨根轉變之事，皆不出此。
X12n0281_p0903b18║○（三、齅報二：初、標）三者、齅報招引惡果。○（二、釋二：初、臨終見相。）此齅業交，則臨終時先見
X12n0281_p0903b19║毒氣充塞遠近。○（二乘業受生二：初、明入獄初相。）亡者神識，從地涌出，入無間獄。○
X12n0281_p0903b20║（二、明入獄後相二：初、發二相。）發明二相：一者、通聞，被諸惡氣熏極心擾。二者、塞聞，
X12n0281_p0903b21║氣掩不通，悶絕於地。○（二交六根）如是齅氣衝息，則能為質為
X12n0281_p0903b22║履；衝見，則能為火為炬；衝聽，則能為沒為溺，為洋為
X12n0281_p0903b23║沸；衝味，則能為餒為爽；衝觸，則能為綻為爛，為大肉
X12n0281_p0903b24║山，有百千眼，無量𠯗食；衝思，則能為灰為瘴，為飛沙
X12n0281_p0903c01║礰，擊碎身體。
X12n0281_p0903c02║【觧】資中曰：鼻根造業，貪齅諸香，故招毒氣，以受其
X12n0281_p0903c03║報。孤山曰：魚敗曰餒，羮敗曰爽。溫陵曰：質，礙也。履，
X12n0281_p0903c04║通也。齅業所依，不離通塞，故衝息能為質履也。衝
X12n0281_p0903c05║見為火炬，衝聽為沒溺洋沸，則見覺屬火，聞聽屬
X12n0281_p0903c06║水，明矣。饑餒乖爽，由味隨氣變也。綻折爛壞，由體
X12n0281_p0903c07║隨氣變也。衝思為灰沙，依土感也。
X12n0281_p0903c08║○（四、味報二：初、標）四者、味報招引惡果。○（二、釋二：初、臨終見相。）此味業交，則臨終時，先見
X12n0281_p0903c09║鐵網猛𦦨熾烈，周覆世界。○（二乘業受生二：初、明入獄初相。）亡者神識下，透挂網，倒
X12n0281_p0903c10║懸其頭，入無間獄。○（二、明入獄後相二：初、發二相。）發明二相：一者、吸氣結成塞冰，
X12n0281_p0903c11║凍裂身肉。二者、吐氣飛為猛火，焦爛骨髓。○（二交六根）如是甞
X12n0281_p0903c12║味，歷甞則能為承、為忍，歷見則能為然金石，歷聽則
X12n0281_p0903c13║能為利兵刃，歷息則能為大鐵籠彌覆國土，歷觸則
X12n0281_p0903c14║能為弓、為箭、為弩、為射，歷思則能為飛熱鐵從空雨
X12n0281_p0903c15║下。
X12n0281_p0903c16║【觧】孤山曰：準眼耳鼻，云見聞齅，此應云甞報。言味
X12n0281_p0903c17║報者，從所甞為名也。貪味則網捕燒野，以取禽獸，
X12n0281_p0903c18║故見鐵網猛𦦨之相。為承為忍，謂發言承領，忍聲
X12n0281_p0903c19║甘受也。溫陵曰：舌噉生命，使彼承忍。故歷甞發苦，
X12n0281_p0903c20║使己承忍。依見貪味，故能為然金石。依聽發惡，故
X12n0281_p0903c21║能為利兵刃。依齅恣貪，籠取羣味，故能為大鐵籠。
X12n0281_p0903c22║觸味傷物，故感弓箭以自傷。緣味思物，故感飛鐵
X12n0281_p0903c23║以充味。
X12n0281_p0903c24║○（五、觸報二：初、標）五者、觸報招引惡果。○（二、釋二：初、臨終見相。）此觸業交，則臨終時，先見
X12n0281_p0904a01║大山四面來合，無復出路。○（二乘業受生二：初、明入獄初相。）亡者神識，見大鐵城，火
X12n0281_p0904a02║蛇火狗，虎狼獅子，牛頭獄卒，馬頭羅剎，手執鎗矟，驅
X12n0281_p0904a03║入城門，向無間獄。○（二、明入獄後相二：初、發二相。）發明二相：一者、合觸，合山逼體，
X12n0281_p0904a04║骨肉血潰。二者、離觸，刀劒觸身，心肝屠裂。○（二交六根）如是合
X12n0281_p0904a05║觸：歷觸，則能為道、為觀、為廳、為桉；歷見，則能為燒、為
X12n0281_p0904a06║熱；歷聽，則能為撞、為擊、為剚、為射；歷息，則能為括、為
X12n0281_p0904a07║袋、為考、為縛；歷甞，則能為耕、為鉗、為斬、為截；歷思，則
X12n0281_p0904a08║能為墜、為飛、為煎、為炙。
X12n0281_p0904a09║【觧】孤山曰：合山刀劒，並由貪著男女身分而感也。
X12n0281_p0904a10║溫陵曰：大山來合，及鐵城火狗等，皆惡觸雜感也。
X12n0281_p0904a11║觸業所依，不出離合。屠裂，即離相也。道趣，獄路也。
X12n0281_p0904a12║觀獄，王門闕兩觀也。廳桉，皆治罪之處，皆身觸所
X12n0281_p0904a13║依也。括袋，所以收氣也。思業飄蕩，故感飛墜之事。
X12n0281_p0904a14║剚，插刀於肉也。剚射考縛，則相因旁舉也。
X12n0281_p0904a15║○（六、思報二：初、標）六者、思報招引惡果。○（二、釋二：初、臨終見相。）此思業交，則臨終時，先見
X12n0281_p0904a16║惡風吹壞國土。○（二、乘業受生二：初、明入獄初相。）亡者神識，被吹上空，旋落乘風，墮
X12n0281_p0904a17║無間獄。○（二、明入獄後相二：初、發二相。）發明二相：一者不覺，迷極則荒，奔走不息。
X12n0281_p0904a18║二者不迷，覺知則苦，無量煎燒，痛深難忍。○（二交六根）如是邪
X12n0281_p0904a19║思，結思則能為方、為所，結見則能為鑑、為證，結聽則
X12n0281_p0904a20║能為大合石、為冰、為霜、為土、為霧，結息則能為大火
X12n0281_p0904a21║車、火船、火檻，結甞則能為大呌喚、為悔、為泣，結觸則
X12n0281_p0904a22║能為大、為小、為一日中萬生萬死、為偃、為仰。
X12n0281_p0904a23║【觧】溫陵曰：思屬土而飄蕩，故先見惡風吹壞國土
X12n0281_p0904a24║等事。思業所依，不出迷覺。荒奔，迷思也。知苦，覺思
X12n0281_p0904b01║也。思必有所，故結思則為受罪方所。見能鑑證，故
X12n0281_p0904b02║結見則為證罪人事，結聽則能為大合名等。水土
X12n0281_p0904b03║交感也。車船檻，乃息氣乘亂，思所變也。嘗，即舌根，
X12n0281_p0904b04║聲所自發也。大小已下，皆言其身乃觸業乘亂，思
X12n0281_p0904b05║所變也。
X12n0281_p0904b06║○（三、總結顯妄二：初、由妄所成二：初、總結妄由。）阿難！是名地獄十因六果，皆是眾生迷妄所造。○
X12n0281_p0904b07║（二、別顯輕重五：初、無間地獄因。）若諸眾生，惡業圓造，入阿鼻獄，受無量苦，經無量劫。
X12n0281_p0904b08║【觧】資中曰：六根十因，具足同造，入阿鼻獄，大無間
X12n0281_p0904b09║也。
X12n0281_p0904b10║○（二、八無間獄因）六根各造，及彼所作，兼境兼根，是人則入八無間
X12n0281_p0904b11║獄。
X12n0281_p0904b12║【觧】吳興曰：此亦六根具造十因，但前後異時，故云
X12n0281_p0904b13║各耳。如一根對境，必與意識同起，是名各造。若加
X12n0281_p0904b14║二三等，則名兼境兼根也。入無間獄，應同前獄，既
X12n0281_p0904b15║非經無量劫，故知此罪次重於前。復恐通舉八獄，
X12n0281_p0904b16║以輕從重，總云無間，是則十因或不具者，當墮前
X12n0281_p0904b17║七也。
X12n0281_p0904b18║○（三十八地獄因）身、口、意三，作殺、盜、婬，是人則入十八地獄。
X12n0281_p0904b19║【觧】吳興曰：十惡業中，惟犯殺盜婬罪，雖云口意，蓋
X12n0281_p0904b20║助成身業也。十八泥犁經云：火獄有八，寒獄有十。
X12n0281_p0904b21║溫陵曰：大獄只有八寒八熱，而有十八鬲子地獄，
X12n0281_p0904b22║及八萬四千眷屬等獄，皆大獄所分者也。
X12n0281_p0904b23║○（四、三十六地獄因）三業不兼，中間或為一殺一盜，是人則入三十六
X12n0281_p0904b24║地獄。
X12n0281_p0904c01║【觧】溫陵曰：三業不兼，謂具二闕一也。吳興曰：三十
X12n0281_p0904c02║六獄，并下一百八獄，未詳名數。
X12n0281_p0904c03║○（五、一百八地獄因）見見一根，單犯一業，是人則入一百八地獄。
X12n0281_p0904c04║【觧】溫陵曰：上具二闕一，此犯一闕二，故又輕也。吳
X12n0281_p0904c05║興曰：能見所見，單境單根，於殺盜婬，單犯一業，故
X12n0281_p0904c06║罪從輕。然經文甚略，罪相多品，如身業三罪，各有
X12n0281_p0904c07║根本方便不同，豈可一例判入諸獄？今應且約根
X12n0281_p0904c08║本示之，其諸方便，若同此獄，必有劫數長短差別。
X12n0281_p0904c09║【疏】天台曰：諸少乘經多談事相，故一一獄各有主
X12n0281_p0904c10║執典獄之人，如閻摩羅王、牛頭、阿旁諸鬼卒等。不
X12n0281_p0904c11║知者以為輕重諸獄皆閻王所設，以之而苦治罪
X12n0281_p0904c12║人，若今陛牢之為。然此經多談理性，故地獄種種
X12n0281_p0904c13║諸相，從罪人六根出。不知者以為閻王治罪皆佛
X12n0281_p0904c14║經，故為此說以恐畏下愚。若合此二說，又將以事
X12n0281_p0904c15║而攻乎理，以理而乎攻事，總置之於虗無，而天堂
X12n0281_p0904c16║地獄，一皆為荒唐而不信。不知事乃即理之事，理
X12n0281_p0904c17║乃即事之理，二說相須，偏廢不可。秪如見習交明，
X12n0281_p0904c18║故有王使主吏證執文籍；訟習交諠，故有惡友業
X12n0281_p0904c19║鏡火珠披露宿業。對驗諸事，非即理之事，與小乘
X12n0281_p0904c20║經所說同乎？無論地獄，即諸天感報，見有精麤，飯
X12n0281_p0904c21║色不同，以分勝劣，以例六道，莫不皆然，謂之天設
X12n0281_p0904c22║可也，謂之自取可也。即今文獄數名目，亦與他經
X12n0281_p0904c23║不同。他如新婆沙論所出，八寒、八熱、十六遊增等；
X12n0281_p0904c24║今文所出，則於大無間外，有八無間、十八、三十六、
X12n0281_p0905a01║一百八之稱。若約義為言，將是準八邪、十八界、六
X12n0281_p0905a02║根、各六及百八煩惱，以至他經八萬四千鬲子地
X12n0281_p0905a03║獄，亦是準八萬四千塵勞門而立。世間孰有一法
X12n0281_p0905a04║不從眾生惟心所造而成？如一根造罪，餘根助成，
X12n0281_p0905a05║至感報時，牽連受苦，亦六根也；一根返聞，六根解
X12n0281_p0905a06║脫，一一圓通，互用清淨，亦六根也。嗚呼！因之而倒，
X12n0281_p0905a07║因之而起，可不知所擇從哉！
X12n0281_p0905a08║○（二、非真本有）由是眾生別作別造，於世界中入同分地，妄想發
X12n0281_p0905a09║生，非本來有。
X12n0281_p0905a10║【觧】吳興曰：上文五節，惡業不同，即別作別造也。所
X12n0281_p0905a11║感獄報，各從其類，即入同分地也。妄想發生等，並
X12n0281_p0905a12║酬阿難前所疑問。
X12n0281_p0905a13║○（二、鬼趣三：初、總標。）復次，阿難！是諸眾生，非破律儀，犯菩薩戒，毀佛涅
X12n0281_p0905a14║槃，諸餘雜業，歷劫燒然，後還罪畢，受諸鬼形。
X12n0281_p0905a15║【觧】溫陵曰：非破律儀，無正範也。犯菩薩戒，無正因
X12n0281_p0905a16║也。毀佛涅槃，無正果也。三者不正，諸餘皆邪。故墮
X12n0281_p0905a17║獄罪畢，即入鬼趣。此類乃惑習雜相，所謂諸餘雜
X12n0281_p0905a18║業，不必局配十因，文義不循。
X12n0281_p0905a19║○（二別顯）若於本因，貪物為罪，是人罪畢，遇物成形，名為恠
X12n0281_p0905a20║鬼。貪色為罪，是人罪畢，遇風成形，名為魃鬼。貪惑為
X12n0281_p0905a21║罪，是人罪畢，遇畜成形，名為魅鬼。貪恨為罪，是人罪
X12n0281_p0905a22║畢，遇蟲成形，名蠱毒鬼。貪憶為罪，是人罪畢，遇衰成
X12n0281_p0905a23║形，名為癘鬼。貪傲為罪，是人罪畢，遇氣成形，名為餓
X12n0281_p0905a24║鬼。貪罔為罪，是人罪畢，遇幽為形，名為魘鬼。貪明為
X12n0281_p0905b01║罪，是人罪畢，遇精為形，名魍魎鬼。貪成為罪，是人罪
X12n0281_p0905b02║畢，遇明為形，名役使鬼。貪黨為罪，是人罪畢，遇人為
X12n0281_p0905b03║形，名傳送鬼。
X12n0281_p0905b04║【觧】溫陵曰：貪物則吝著不釋，故附物為恠。貪色則
X12n0281_p0905b05║惑於妖邪，故墮妖魃。貪惑為魅，貪恨為毒，固其理
X12n0281_p0905b06║也。魅，精魅也。憶者，常懷奸虐，故遇災衰處為癘虐。
X12n0281_p0905b07║鬼傲者，虗驕恃氣，故乘饑虗氣為餓鬼。貪罔者，潛
X12n0281_p0905b08║心陰昧，遇幽為魘。皆陰昧事也。貪明者，妄意高明，
X12n0281_p0905b09║故陰附精明為魍魎鬼。貪成者，希意曲從，故影附
X12n0281_p0905b10║明靈為役使鬼，即依靈廟為驅使者。貪黨者，阿附
X12n0281_p0905b11║邪佞，故遇人成形為傳送，即附巫祝而傳吉凶者
X12n0281_p0905b12║也。
X12n0281_p0905b13║【疏】王荊公補遺曰：傳云，惟是風馬牛不相及也，曰
X12n0281_p0905b14║馬牛其風。注云：風，放也，牡牝相誘謂之風。然則牛
X12n0281_p0905b15║馬風佚，因牡牝相逐而遂至放佚。今婬習之餘，言
X12n0281_p0905b16║遇風成形者，乃遇放佚成形，故受魃鬼。魃乃女鬼，
X12n0281_p0905b17║亦曰女妖，女子多婬，故成魃。然則此鬼感婬佚受
X12n0281_p0905b18║身，故曰遇風成形耳。天台曰：七趣生起，自下以昇
X12n0281_p0905b19║高；鬼道報輕於獄，故承餘習以為之報。然有神道，
X12n0281_p0905b20║有鬼道。申者為神，故於字從示從申。人死精神不
X12n0281_p0905b21║散，英烈者以示其靈，故謂之神。合情而言，同於鬼
X12n0281_p0905b22║道。合想而言，則八想二情為大力鬼王，七想三情
X12n0281_p0905b23║為飛行夜叉，四情六想為地行羅剎。方今天下稱
X12n0281_p0905b24║五岳四瀆，凡是一切土谷神祇，城隍社稷，或王，或
X12n0281_p0905c01║臣，或民，或役使之屬，皆其類也。屈者為鬼，於字從
X12n0281_p0905c02║甶，音勃；從几，音人。古稱田神為鬼，即附土而有神
X12n0281_p0905c03║者是也。故凡鬼類，自無色質，必附物而為之質。近
X12n0281_p0905c04║見一漁者，網一鯉，重數斤，持歸則化為棺木板，劈
X12n0281_p0905c05║之有鮮血。蓋水鬼附木而厭人久，故有生氣。今文
X12n0281_p0905c06║十鬼，或遇物遇風以至遇人為形，皆附物為之質
X12n0281_p0905c07║也，此猶鬼報之輕者。若其重者，則七情三想，沉下
X12n0281_p0905c08║水輪，生於火際，受氣猛火，身為餓鬼，常被焚燒，水
X12n0281_p0905c09║能害己，無食無飲，經百千劫，則為餓鬼趣攝也。溫
X12n0281_p0905c10║陵師謂十鬼諸餘雜業之所召感，不必局配十因，
X12n0281_p0905c11║乃云文義不循，而資中師又嘗配之矣。彼云：由前
X12n0281_p0905c12║十因餘報不同，故下鬼趣分成十類，今為釋而明
X12n0281_p0905c13║之。第一恠鬼，貪物為罪，為盜習者，蓋盜必竊人之
X12n0281_p0905c14║物，故貪物是第二盜習。第二魃鬼，貪色為罪，為婬
X12n0281_p0905c15║習，恰與相當。第三魅鬼，貪惑為罪，為詐習者，蓋詐
X12n0281_p0905c16║習依奸智起惡惑人，故貪惑是第五許習。第四蠱
X12n0281_p0905c17║毒鬼，貪恨為罪，為恐習者，蓋冤習交嫌，發於䘖恨，
X12n0281_p0905c18║故貪恨是第七怨習也。第五癘鬼，貪憶為罪，為嗔
X12n0281_p0905c19║習者，蓋嗔習交衝，發於相忤，忤結不息，忤結即懷
X12n0281_p0905c20║憶不忘，故貪憶是第四嗔習也。第六餓鬼，貪傲為
X12n0281_p0905c21║罪，為慢習者，蓋慢習交陵，發於相恃，恃己傲慢，故
X12n0281_p0905c22║貪傲是第三慢習也。第七魘鬼，貪罔為罪，為誑習
X12n0281_p0905c23║者，蓋誑習交欺，發於相罔，故貪罔是第六誑習也。
X12n0281_p0905c24║第八魍魎鬼，貪明為罪，為見習者，蓋見習交明，發
X12n0281_p0906a01║於違拒，出生相反，著邪智明，故貪明是第八見習
X12n0281_p0906a02║也。第九役使鬼，貪成為罪，為枉習者，蓋枉則以曲
X12n0281_p0906a03║而措他人之直，而枉使人從，故為鬼亦希意曲從
X12n0281_p0906a04║於人，故貪成是第九枉習也。第十傳送鬼，貪黨為
X12n0281_p0906a05║罪，為訟習者，蓋公發人之覆藏，必樹黨固是，以為
X12n0281_p0906a06║鬼亦朋黨於人，為傳送鬼，故貪黨成是第十訟習
X12n0281_p0906a07║也。
X12n0281_p0906a08║○（三、結示）阿難！是人皆以純情墜落，業火燒乾，上出為鬼。此
X12n0281_p0906a09║等皆是自妄想業之所招引。若悟菩提，則妙圓明，本
X12n0281_p0906a10║無所有。○（三、畜趣三：初、總標。）復次，阿難！鬼業既盡，則情與想，二俱成空。
X12n0281_p0906a11║方於世間，與元負人，冤對相值。身為畜生，酬其宿債。
X12n0281_p0906a12║【觧】吳興曰：情即地獄之純情，想即鬼趣之妄想。此
X12n0281_p0906a13║想亦情，非前文外分之想也。
X12n0281_p0906a14║【疏】天台曰：此本鬼趣，而結云是人者，展轉推原，感
X12n0281_p0906a15║報之所自也。蓋鬼從獄來，獄又從人道之所來，豈
X12n0281_p0906a16║非人道既為清昇之善首，又為訟墜之元魁乎！自
X12n0281_p0906a17║其心而言之，如繪事後素，繪而為地獄，為餓鬼，為
X12n0281_p0906a18║畜生，為修羅，亦此素也；繪而為僊，為天，為聲聞，為
X12n0281_p0906a19║緣覺，為菩薩，為如來，亦此素也。故華嚴經云：心如
X12n0281_p0906a20║工畵師，造種種五陰，一切世間中，無不從心造。自
X12n0281_p0906a21║其形骸而言之，頭圓法天，足方法地，五根法五臟，
X12n0281_p0906a22║五藏法五行，故頭頂天而足履地。以奇數而有之
X12n0281_p0906a23║者四：頭也，鼻也，舌也，身生也；偶數而有之者四：目
X12n0281_p0906a24║也，耳也，手也，足也。自人而昇之僊，同此形骸也；自
X12n0281_p0906b01║僊而昇之天，昇之出世間，曰聲聞，曰緣覺，曰菩薩，
X12n0281_p0906b02║曰佛，大小相好，雖勝劣不同，其所法於奇偶，凡為
X12n0281_p0906b03║形骸之內者，無以異也。不幸而為三毒，為五逆，為
X12n0281_p0906b04║十惡，墮之獄，墮之鬼，墮之畜；為大身八萬由旬，多
X12n0281_p0906b05║人亦滿，一人亦滿；為一日一夜，萬生萬死；為偃，為
X12n0281_p0906b06║仰；為大肉山，有百千眼，無量𠯗食；為合山逼潰；為
X12n0281_p0906b07║刀劒屠裂；為青蓮華、白蓮華；為腹如泰山，咽似針
X12n0281_p0906b08║鋒；為頭東尾西，背駝日月；為多頭多眼；為四足多
X12n0281_p0906b09║足；為一足無足；為蚯蚓、蟋蟀、蠛蠓、蠮螉，小而身殆
X12n0281_p0906b10║鄰虗。其醜陋之狀，卑污之形，不可殫述。嗚呼，昔為
X12n0281_p0906b11║清昇之善首，一失足於此，便為沉墜之元魁，一入
X12n0281_p0906b12║永入，而卒莫能出。古德所謂一失人身，萬劫難復。
X12n0281_p0906b13║又云：莫教一日換了皮，總令千佛難救汝。興言及
X12n0281_p0906b14║此，能無寒心。故諸佛現身說法，多於人道之中，若
X12n0281_p0906b15║能背塵合覺，便可齊聖齊賢。所謂人道不修，他道
X12n0281_p0906b16║難修。又云：此身不向今生度，更向何生度此身。皆
X12n0281_p0906b17║先賢之格言，後人之龜鑑也。
X12n0281_p0906b18║○（二別顯）物恠之鬼，物銷報盡，生於世間，多為梟類。風魃之
X12n0281_p0906b19║鬼，風銷報盡，生於世間，多為咎徵，一切異類。畜魅之
X12n0281_p0906b20║鬼，畜死報盡，生於世間，多為狐類。蟲蠱之鬼，蠱滅報
X12n0281_p0906b21║盡，生於世間，多為毒類。衰癘之鬼，衰窮報盡，生於世
X12n0281_p0906b22║間，多為蛔類。受氣之鬼，氣銷報盡，生於世間，多為食
X12n0281_p0906b23║類。綿幽之鬼，幽銷報盡，生於世間，多為服類。和精之
X12n0281_p0906b24║鬼，和銷報盡，生於世間，多為應類。明靈之鬼，明滅報
X12n0281_p0906c01║盡，生於世間，多為休徵，一切諸類。依人之鬼，人亡報
X12n0281_p0906c02║盡，生於世間，多為循類。○（三、結示二：初、正結虗妄。）阿難！是等皆以業火乾枯，
X12n0281_p0906c03║酬其宿債，旁為畜生。此等亦皆自虗妄業之所招引。
X12n0281_p0906c04║若悟菩提，則此妄緣本無所有。○（二、引向重示）如汝所言，寶連香
X12n0281_p0906c05║等，及琉璃王、善星比丘，如是惡業，本自發明。非從天
X12n0281_p0906c06║降，亦非地出，亦非人與。自妄所招，還自來受。菩提心
X12n0281_p0906c07║中，皆為浮虗妄想凝結。
X12n0281_p0906c08║【觧】溫陵曰：土梟附塊，即邪著餘習也。魃鬼昔為妖
X12n0281_p0906c09║孽，故餘習復為咎徵。咎徵者，凶事前驗，如鼯鼠呼
X12n0281_p0906c10║人，商羊舞水類也。為魅憑畜，故餘習為狐、蛇、虺、蝮、
X12n0281_p0906c11║蠍，皆名毒類。蛔者，昔為癘鬼襲人，今為蟯蛔附人；
X12n0281_p0906c12║昔於鬼中饑虗，今為充饋之畜，曰食類也。服者，昔
X12n0281_p0906c13║著幽魘人，今亦綿著於人，即蚕、虫、牛、馬類也。應者，
X12n0281_p0906c14║以合精餘習，能應節序，即社燕、寒鴻、蟋蟀類也。明
X12n0281_p0906c15║而不幽，故為休徵，即嘉鳳、祥麟類也。昔依人，故循
X12n0281_p0906c16║服於人，即猫、犬、鷄、豚類也。凡諸異物，性妙乎神，靈
X12n0281_p0906c17║邁於人，若龜善考祥，馬能知道，乃至寒鴈、蟋蟀之
X12n0281_p0906c18║類，不假曆數，冥知節序，皆餘習也。各言多者，約業
X12n0281_p0906c19║習多分言之，未必盡然也。
X12n0281_p0906c20║【疏】天右曰：眾生自無始造業，蘊於八識藏海中，若
X12n0281_p0906c21║有狀貌，其積聚也，不啻山高海深。此用煩惱火以
X12n0281_p0906c22║厝業薪之下，苟非地獄猛火之所燒然，則此業薪
X12n0281_p0906c23║何由而盡？故此猛火，非從天降，亦非地出，亦非人
X12n0281_p0906c24║與。自煩惱火以燒業薪，從後受稱，故謂之業火。若
X12n0281_p0907a01║悟菩提，則轉煩惱火而為智慧火以燒業薪，乃以
X12n0281_p0907a02║悟空而為燒，故曰則此妄緣，本無所有。是則迷之
X12n0281_p0907a03║則以無相之業火燒無相之業薪，悟之則以無相
X12n0281_p0907a04║之智火燒無相之業薪。等一無相，為用不同，而昇
X12n0281_p0907a05║沈苦樂，若天淵之相隔。清修之士，以悟為本，寧容
X12n0281_p0907a06║以瞬息間乎！
X12n0281_p0907a07║○（四人趣三：初總標分行，初反徵其剩。）復次，阿難！從是畜生，酬償先債。若彼酬者，分越所
X12n0281_p0907a08║酬，此等眾生，還復為人，反徵其剩。如彼有力，兼有福
X12n0281_p0907a09║德，則於人中，不捨人身，酬還彼力。若無福者，還為畜
X12n0281_p0907a10║生，償彼餘直。
X12n0281_p0907a11║【疏】溫陵曰：為畜正酬，酬過其分，則為人反徵。過分，
X12n0281_p0907a12║謂非理苦役，食噉無度，悉皆反徵。然則凡所食取，
X12n0281_p0907a13║宜無過分也。孤山曰：如彼有力，謂修定學慧之力，
X12n0281_p0907a14║不捨人身，則為彼奴婢，或遭其劫殺等。
X12n0281_p0907a15║○（二、償報難息）。阿難當知，若用錢物，或役其力，償足自停。如於中
X12n0281_p0907a16║間，殺彼身命，或食其肉，如是乃至經微塵劫，相食相
X12n0281_p0907a17║誅。猶如轉輪，互為高下，無有休息。除奢摩他，及佛出
X12n0281_p0907a18║世，不可停寢。
X12n0281_p0907a19║【觧】溫陵曰：償足自停，則無交讎。償足不停，則交讎
X12n0281_p0907a20║不已。自非正修正力，莫之遏絕。吳興曰：奢摩他及
X12n0281_p0907a21║佛出世，此約修定破惑，見佛得道，方免相害。縱有
X12n0281_p0907a22║宿業，所作不亡。至果償之，若幻化之非實也。
X12n0281_p0907a23║【疏】天台曰：負錢償足自停，則業識所記，兩皆釋然，
X12n0281_p0907a24║似默默有主宰，不期然而然也。若不期然而不然，
X12n0281_p0907b01║或殺命則塵劫相誅，或食肉則長時相食，爾高我
X12n0281_p0907b02║下，若汲井輪之為然。苟非修奢摩他悟道之力，賈
X12n0281_p0907b03║勇出於塵界，又非得值佛世，仗神通之力，提拔離
X12n0281_p0907b04║於畏途，則生死何由可息，業報何由可停哉！
X12n0281_p0907b05║○（二別顯）汝今應知，彼梟倫者，酬足復形，生人道中，參合頑
X12n0281_p0907b06║類。彼咎徵者，酬足復形，生人道中，參合異類。彼狐倫
X12n0281_p0907b07║者，酬足復形，生人道中，參於庸類。彼毒倫者，酬足復
X12n0281_p0907b08║形，生人道中，參合狠類。彼蛔倫者，酬足復形，生人道
X12n0281_p0907b09║中，參合微類。彼食倫者，酬足復形，生人道中，參合柔
X12n0281_p0907b10║類。彼服倫者，酬足復形，生人道中，參合勞類。彼應倫
X12n0281_p0907b11║者，酬足復形，生人道中，參於文類。彼休徵者，酬足復
X12n0281_p0907b12║形，生人道中，參合明類。彼諸循倫，酬足復形，生人道
X12n0281_p0907b13║中，參於達類。○（三、結示）阿難！是等皆以宿債畢酬，復形人道。
X12n0281_p0907b14║皆無始來業計顛倒，相生相殺。不遇如來，不聞正法。
X12n0281_p0907b15║於塵勞中，法爾輪轉。此輩名為可憐愍者。
X12n0281_p0907b16║【觧】天如補註曰：梟以附塊相食，故餘習頑嚚不義。
X12n0281_p0907b17║咎徵本於妖婬，故餘習復為妖異。狐以宿因貪惑，
X12n0281_p0907b18║乃遇畜成魅，魅盡為狐。故今為人，則庸鄙無識，毒
X12n0281_p0907b19║倫為狠，亦其習之餘也。蛔以衰氣附物，故衰微不
X12n0281_p0907b20║齒。食倫出於餓噉，故柔怯不勇。服倫出於綿著，故
X12n0281_p0907b21║勞役不息。應倫出於精明，故文物不陋。休徵出於
X12n0281_p0907b22║靈知，故聰明不昏。循倫宿涉世事，故曉達不昧。是
X12n0281_p0907b23║等皆非正報，乃餘習所偶。故云：參合後三，皆便巧
X12n0281_p0907b24║雜伎，世智辯聰者，非賢達文明之事也。
X12n0281_p0907c01║【疏】天台曰：夫人道者，夙昔以五戒十善為因，此世
X12n0281_p0907c02║以三綱五常為道，進之可以昇濟神明，出超生死。
X12n0281_p0907c03║苟獨持此而弗失，則生生居於中國，世世不失人
X12n0281_p0907c04║身，此得彛倫之正者也。若今文之明十類，不過皆
X12n0281_p0907c05║以宿債畢酬，復形人道，要知皆非正報。惟後之三
X12n0281_p0907c06║種，碔砆美玉，似是而非。第觀其於是，而三綱正，五
X12n0281_p0907c07║常全，是真再來人。不然，則如溫陵師所謂皆便巧
X12n0281_p0907c08║雜伎，世智辯聰，非賢達文明之事。以此而為鶴睫，
X12n0281_p0907c09║以驗舉世間人乎非人乎，而無遺䇿矣。
X12n0281_p0907c10║○（五、僊趣三：初、總標。）阿難！復有從人不依正覺修三摩地，別修妄念，存
X12n0281_p0907c11║想固形，遊於山林人不及處，有十種僊。
X12n0281_p0907c12║【觧】溫陵曰：僊，遷也。人之形神，能遷而不死者也。故
X12n0281_p0907c13║曰：存想固形，然終歸敗壞。比天為劣，比人為優，故
X12n0281_p0907c14║別開也。孤山曰：抱朴子云：求僊者，要當以忠孝、和
X12n0281_p0907c15║順、仁信為本。若德不修，而但務方術，終不得長生
X12n0281_p0907c16║也。
X12n0281_p0907c17║○（二、別顯）阿難！彼諸眾生堅固服餌而不休息，食道圓成，名
X12n0281_p0907c18║地行僊；堅固草木而不休息，藥道圓成，名飛行僊；堅
X12n0281_p0907c19║固金石而不休息，化道圓成，名遊行僊；堅固動止而
X12n0281_p0907c20║不休息，氣精圓成，名空行僊；堅固津液而不休息，潤
X12n0281_p0907c21║德圓成，名天行僊；堅固精色而不休息，吸粹圓成，名
X12n0281_p0907c22║通行僊；堅固呪禁而不休息，術法圓成，名道行僊；堅
X12n0281_p0907c23║固思念而不休息，思憶圓成，名照行僊；堅固交遘而
X12n0281_p0907c24║不休息，感應圓成，名精行僊；堅固變化而不休息，覺
X12n0281_p0908a01║悟圓成，名絕行僊。
X12n0281_p0908a02║【觧】溫陵曰：以藥餌駐一期之壽，而不能輕舉者，地
X12n0281_p0908a03║行僊也。行，去聲，功行也。餐黃精松栢之類，久而身
X12n0281_p0908a04║輕者，飛行僊也。煉金石還丹之類，化骨易形，撮土
X12n0281_p0908a05║點石，以遊戲人間者，遊行僊也。乘陰陽運止，以調
X12n0281_p0908a06║氣固精，遺形涉空者，空行僊也。鼓天池，嚥津液，冰
X12n0281_p0908a07║雪婥約，不交世欲，與天無異者，天行僊也。吞吸精
X12n0281_p0908a08║色，服虹飲霧，粹氣潛通者，通行僊也。能以術法，述
X12n0281_p0908a09║道自然者，道行僊也。澄凝精思，久能照應者，照行
X12n0281_p0908a10║僊也。或存想頂門而出神，繫心臍輪而煉丹，皆思
X12n0281_p0908a11║憶圓成也。內以坎男離女，匹配夫妻，外即采陰助
X12n0281_p0908a12║陽，攝衛精氣者，精行僊也。存想化理，心隨邪悟，能
X12n0281_p0908a13║大變化，其行絕世者，絕行僊也。
X12n0281_p0908a14║【疏】真際云：地行者，以服餌丹砂，存形久固，道雖成
X12n0281_p0908a15║就，身不能飛。飛行者，䬸松啖栢，閑澹冲和，其體輕
X12n0281_p0908a16║清，故能飛舉。遊行者，精窮變化，察物性元，點石為
X12n0281_p0908a17║金，恤貧哀苦，遊於人世。空行者，運用神氣，想化為
X12n0281_p0908a18║功，其德圓成，履空自在。天行者，嚥津固質，攝衛持
X12n0281_p0908a19║精，欲境不交，如天無異。沇疏云：此天不是六欲天，
X12n0281_p0908a20║如張騫至崑崙山上得見天是也。通行者，吸乎日
X12n0281_p0908a21║氣，潤益姿容，吞彼霞光，將延世表，其道玄著，故曰
X12n0281_p0908a22║通行。道行者，習諸呪術，禁彼異緣，術力既成，流功
X12n0281_p0908a23║益物。照行者，用其思念，審度境心，憶想功成，能知
X12n0281_p0908a24║彼境，即世間他心，宿命通耳。
X12n0281_p0908b01║○（三、結示）阿難！是等皆於人中煉心，不修正覺，別得生理，壽
X12n0281_p0908b02║千萬歲，休止深山，或大海島，絕於人境。斯亦輪迴，妄
X12n0281_p0908b03║想流轉，不修三昧，報盡還來，散入諸趣。
X12n0281_p0908b04║【觧】長水曰：言人中者，以僊趣無別總報，即於人身
X12n0281_p0908b05║總報之上，加於前來十種修煉，轉成僊也。吳興曰：
X12n0281_p0908b06║前文情少想多，輕舉非遠，即為風僊，蓋約命終隨
X12n0281_p0908b07║業受生而說。下文云：精研七趣，皆是昏沉諸有為
X12n0281_p0908b08║相，妄想受生，妄想隨業。而云僊趣無別總報者，此
X12n0281_p0908b09║義不然。況復今云深山海島，絕於人境，豈非別乎？
X12n0281_p0908b10║應知人中煉心者，非止服餌養生而已，必兼戒善，
X12n0281_p0908b11║方曰煉心。別得生理者，正由人中之業，別感僊趣
X12n0281_p0908b12║之報也。以其業種之性，經生不失，故曰生理。縱於
X12n0281_p0908b13║人間現得長生久視之理，其數幾何？若生僊趣，則
X12n0281_p0908b14║千萬歲信有之矣。如山海經云：崑崙之山，廣都之
X12n0281_p0908b15║埜，軒轅之丘，不死之國，氣不塞暑，人皆數千歲。此
X12n0281_p0908b16║亦眾私同分，非無定處。若但固形而不煉心，便希
X12n0281_p0908b17║千歲，是猶見卵而求時夜，不太早計乎？
X12n0281_p0908b18║【疏】天台曰：六趣之文，業有定論，故見如來金口宣
X12n0281_p0908b19║𫾻，莫不信受奉行。惟僊趣一門，與道教近。而道之
X12n0281_p0908b20║為教，舊與二氏抗衡，而神僊既附之為宗，不獨同
X12n0281_p0908b21║之，且欲勝之。故今釋此，凡立二科，以辨其旨趣，別
X12n0281_p0908b22║其是否，庶令入佛道者有所適從，不為僊宗所惑。
X12n0281_p0908b23║云辨其旨趣者，文中備明因果，各有抑揚。初明因
X12n0281_p0908b24║中人中煉心，揚也。論前明種類中，云堅固服餌，堅
X12n0281_p0908c01║固草木等，是皆煉形。而言煉心者，以堅固於服餌
X12n0281_p0908c02║等，則志趣不移而心無異念，雖煉形而實煉心，況
X12n0281_p0908c03║有堅固思念等者在。即舉多分為言，亦無不可。然
X12n0281_p0908c04║不云修而特云煉者，此正神僊家所謂修煉也。不
X12n0281_p0908c05║修正覺者，抑也。人心雖妄，而有正覺佛菩提者在，
X12n0281_p0908c06║修之可以作佛。彼則捨正覺而不修，徒安其臭身，
X12n0281_p0908c07║悅其癡心，以性命雙修為自負，故抑之曰不修正
X12n0281_p0908c08║覺。次明果中別得生理下，揚也。生理者，即世間生
X12n0281_p0908c09║生之理，儒門所稱理氣是也。如云天以五行陰陽
X12n0281_p0908c10║化生萬物，氣以成形而理亦賦焉是也。論佛教雖
X12n0281_p0908c11║不云天生，即氣以成形，豈能異之？是以人之有生，
X12n0281_p0908c12║壽數脩短，必隨理氣之盛衰。如劫初人心淳朴，並
X12n0281_p0908c13║修十善，氣運也盛，故有八萬四千歲之壽。自後日
X12n0281_p0908c14║就澆漓，漸淪於不善。釋迦化世時，當減劫之將末，
X12n0281_p0908c15║而八十歸真。古人云：人生七十古來稀。而人之生
X12n0281_p0908c16║理，止是而已。今於人中煉心，獲現果報，壽千萬歲，
X12n0281_p0908c17║非別得生理乎？故訓詁者曰：僊者，遷也。或遷短壽
X12n0281_p0908c18║為長齡，或遷地行為飛行，或遷人界為瓊居。此理
X12n0281_p0908c19║之固然，事之不妄。故曰：壽千萬歲，休止山林，或大
X12n0281_p0908c20║海島，絕於人境。斯亦輪迴下抑也。所以輪迴者，由
X12n0281_p0908c21║逐妄想之所流轉，不修正覺三昧故也。前文所謂
X12n0281_p0908c22║別修妄想，存想固形，不過內存忠孝、和順、仁信為
X12n0281_p0908c23║之本，外以妄想固形為之末。懲私慾，歷清苦，以感
X12n0281_p0908c24║報。心非常住，寧能不盡？行非寂滅，豈獲無生？故長
X12n0281_p0909a01║生者，對短壽為言。如張弓射空，力盡則墜，報盡還
X12n0281_p0909a02║來，隨先所造諸業，而散入諸趣矣。二、別其是否者。
X12n0281_p0909a03║若尅論主教於人間世者，厥品有三：曰生生之教，
X12n0281_p0909a04║長生之教，無生之教。生生之教，中天竺國四輪十
X12n0281_p0909a05║善是也，與此方儒教同。以生生不絕為之本，故曰：
X12n0281_p0909a06║五刑之屬三千，而罪莫大於不孝。又曰：不孝有三，
X12n0281_p0909a07║無後為大。以養生為之主，故曰：有土此有財，有財
X12n0281_p0909a08║此有用。又曰：五畝之宅，樹之以桑。百畝之田，勿奪
X12n0281_p0909a09║其時。謹庠序之教，申之以孝悌。黎民不饑不寒，然
X12n0281_p0909a10║而不王者，未之有也。長生之教，十僊是也，與此方
X12n0281_p0909a11║道教同。以長生為之本，故曰：天長地久。天地所以
X12n0281_p0909a12║能長且久者，以其不自生，故能長生。是以聖人後
X12n0281_p0909a13║其身而身先，外其身而身存。非以其無私耶？故能
X12n0281_p0909a14║成其私。以攝生為之主，故曰：出生入死。生之徒十
X12n0281_p0909a15║有三，死之徒亦十有三，民之生動之死地亦十有
X12n0281_p0909a16║三。夫何故？以其生生之厚。蓋聞善攝生者，陸行不
X12n0281_p0909a17║遇兕虎，入軍不被甲兵。兕無所投其角，虎無所措
X12n0281_p0909a18║其瓜，兵無所容其刃。夫何故？以其無死地耶。無生
X12n0281_p0909a19║之教，即吾佛道是也。以無生為之本，故曰：諸法寂
X12n0281_p0909a20║滅相，不可以言宣。又曰：諸法不自生，亦不從他生，
X12n0281_p0909a21║不共不無因，是故說無生。又曰：一切眾生，生死相
X12n0281_p0909a22║續，皆由不知常住真心性淨明體。以融生為之主，
X12n0281_p0909a23║故曰：見與見緣，并所想相，如虗空華，本無所有。此
X12n0281_p0909a24║見及緣，元是菩提妙淨明體，云何於中有是非？是
X12n0281_p0909b01║故養生者必厚其生，攝生者必薄其生，融生者必
X12n0281_p0909b02║輕其生。故三教之設施，於人間世不能無養，惟厚
X12n0281_p0909b03║薄之不同爾。然則生生者，命也；有生者，性也。猶形
X12n0281_p0909b04║聲之於影響，不能相遠也。夫聲和則響順，形直則
X12n0281_p0909b05║影端。觀夫世之為教者，徒於濁響以求夫聲，曲影
X12n0281_p0909b06║以求夫形，其於性命之學，亦以遠矣。今之談僊宗
X12n0281_p0909b07║者，務為高遠，不甘列名于十僊之數，謂楞嚴之十
X12n0281_p0909b08║僊，非吾道之天僊。至欲憑陵釋教而上之，謂釋氏
X12n0281_p0909b09║修性不修命，吾教則性命雙修，稱為形神俱妙。嗚
X12n0281_p0909b10║呼！形神俱妙，惟佛能之。除佛已還，孰無變易生死？
X12n0281_p0909b11║況學僊者，欲於父母所生之身，不淨分段種子，縱
X12n0281_p0909b12║使獲一二還丹點化，輕舉延年，別有生理。信固是
X12n0281_p0909b13║之，不過暫為守尸之鬼，終落空亡之果。欲過大道，
X12n0281_p0909b14║不亦謬乎？因曉之曰：有真性真命焉，妄性妄命焉。
X12n0281_p0909b15║真性真命之階一，妄性妄命之階五。真性真命之
X12n0281_p0909b16║階一者，佛也。佛有三身：一、法身，梵語毗盧遮那，此
X12n0281_p0909b17║云遍一切處。一切諸法，無非佛法，窮三際時，亘十
X12n0281_p0909b18║方處，迎之不見其首，隨之不得其後，此生佛均有
X12n0281_p0909b19║之妙性也。尅論真證，惟佛與佛，乃能究盡，此即所
X12n0281_p0909b20║謂真性也。惟論證悟，不假修為，謂之素法身佛，未
X12n0281_p0909b21║有莊嚴，以常寂光淨土為依報。二、報身，如來從無
X12n0281_p0909b22║量劫，廣行六度，備修萬行，行真實因，稱實感報。此
X12n0281_p0909b23║身與法身，稱身有無量相，相有無量好，好有無量
X12n0281_p0909b24║光明，一一相好，無量無邊，此即所謂真命也。然雖
X12n0281_p0909c01║論修，乃稱性而修，修即無修，以實報無障礙淨土
X12n0281_p0909c02║而為依報。色心不相妨，身土不相礙，亦謂之命者，
X12n0281_p0909c03║隨俗而立名也。此以報智為識，以有去來運止為
X12n0281_p0909c04║息，以和暢為煖，所謂因滅是色，獲得常色等是也。
X12n0281_p0909c05║三、應身，應同眾生而有身也。此隨國土淨穢所應，
X12n0281_p0909c06║身相大小不同，壽命延促有異。如彌陀之應極樂
X12n0281_p0909c07║淨土，身高六十萬億那由他恒河沙由旬，具足八
X12n0281_p0909c08║萬四千相好光明，所有壽命，無央數劫，是故稱為
X12n0281_p0909c09║無量壽佛。以彼國土眾生生者，壽命無量，皆具三
X12n0281_p0909c10║十二相故也。又如釋迦之應此娑婆穢土，但丈六
X12n0281_p0909c11║紫金之身，三十二相，八十隨形好而已。及其壽命，
X12n0281_p0909c12║亦但八十一歲，即示歸真際，以此穢土，人身麤劣，
X12n0281_p0909c13║壽命短促故也。有二義故應滅：一者、機薪既盡，應
X12n0281_p0909c14║火當亡；二者、秉遺體於父母，返四大於本原，是故
X12n0281_p0909c15║應亡。夫法報者，本也；應同者，迹也。達者知本而略
X12n0281_p0909c16║迹，昧者執迹以疑本，謂釋迦雖成正覺，亦同灰斷。
X12n0281_p0909c17║以此訕佛，性妙而形不妙，何其惑哉！妄性妄命之
X12n0281_p0909c18║階有五者：一、菩薩道，二、二乘道，三、天道，四、僊道，五、
X12n0281_p0909c19║人道，而三途惡道弗與焉。一、菩薩道者，論圓別登
X12n0281_p0909c20║住地者，亦證三身。今判為妄者，以其還源未臻於
X12n0281_p0909c21║妙覺，斷惑未盡乎無明，雖無分段麤重生死，猶有
X12n0281_p0909c22║變易微細生滅。若除此少妄，餘者皆真，亦可稱為
X12n0281_p0909c23║真性真命也。二、二乘道者，即聲聞、緣覺、小乘之人。
X12n0281_p0909c24║此有二種：若未出三界者，性雖證乎空寂，身同分
X12n0281_p0910a01║段凡夫，畢竟歸於灰斷；雖未證乎真空，與而言之，
X12n0281_p0910a02║亦可稱為性妙。身灰斷故，形則非妙。若已出三界，
X12n0281_p0910a03║生法性土，受法性身，雖無分段生死，尚有變易生
X12n0281_p0910a04║死，以未臻極果，故亦判為妄性妄命。雖有變易生
X12n0281_p0910a05║死，非如分段實有生滅，但於法性身變麤形為細
X12n0281_p0910a06║質，易短壽為長齡，故其壽命無有邊量。三、天道有
X12n0281_p0910a07║三種：一、無色界四天，二、色界四天，三、欲界六天。各
X12n0281_p0910a08║有壽量，增減不同，如下天趣中明之。四、僊道，即今
X12n0281_p0910a09║經十僊。是等皆於人中煉心，不修正覺，別得生理，
X12n0281_p0910a10║壽千萬歲，休止深山或大海島，絕於人境。如山海
X12n0281_p0910a11║經云：崑崙之山，廣都之埜，軒轅之丘，不死之國，氣
X12n0281_p0910a12║不寒暑，人皆千歲。又如莊子：藐姑射之山，有神人
X12n0281_p0910a13║居焉，肌膚若氷雪，婥約如處子，不食五糓，吸風飲
X12n0281_p0910a14║露（云云）。又如道書所載：人間有三十六洞天，皆神
X12n0281_p0910a15║僊所居，壽千萬歲有之。此類既無別總報，即於人
X12n0281_p0910a16║身總報之上，而受用有別。而經云別有生理，良有
X12n0281_p0910a17║以也。五、人道有四洲不同：一、須彌山南有天下，名
X12n0281_p0910a18║閻浮，即今所居是也。人壽百歲，中夭者多，身長七
X12n0281_p0910a19║八尺，減五六尺，飲食衣服，隨富貴貧賤不同，生老
X12n0281_p0910a20║病死等八苦，皆所不免。二、須彌山東有天下，名弗
X12n0281_p0910a21║于逮，人壽二百歲，食自死魚肉，不殺生，身量同南
X12n0281_p0910a22║洲。須彌山西有天下，名俱邪尼，人壽三百歲，同南
X12n0281_p0910a23║洲，食肉殺生。三、須彌山北有天下，名鬱單越，其地
X12n0281_p0910a24║比餘三洲最為勝樂。諸寰浴池，華果豐茂，眾鳥和
X12n0281_p0910b01║鳴，無有溝坑、荊棘、蚊蝱、毒蟲，自然秔米，眾味具足。
X12n0281_p0910b02║有摩尼珠，名曰𦦨光，置自然釜鍑下，飯熟光滅。有
X12n0281_p0910b03║樹名曲躬，葉葉相次，天雨不漏，彼諸男女，止宿其
X12n0281_p0910b04║下。有諸樹，果熟之時，自然裂出身衣，或器或食，河
X12n0281_p0910b05║中寶船，乘載娛樂。入中浴時，脫衣岸上，乘船渡水，
X12n0281_p0910b06║遇衣便著，不求本衣。次至香樹，手取樂器，並以妙
X12n0281_p0910b07║聲，和絃而行。其人無有眾病，顏貌同等，髮紺青色，
X12n0281_p0910b08║齊眉而止。人起欲時，熟視女人，彼女隨詣園林。若
X12n0281_p0910b09║是父親、母親不應行欲者，樹不曲蔭，各自散去；若
X12n0281_p0910b10║非親者，樹則曲蔭，隨意娛樂，一日至七日，爾乃捨
X12n0281_p0910b11║去。彼人懷姙，七八日便產，隨生男女，置於四衢。有
X12n0281_p0910b12║諸行人，出指含𠻳，指出甘乳，𠃔遍兒身。過七日已，
X12n0281_p0910b13║其兒長成，與彼人等，男向男眾，女向女眾。彼人命
X12n0281_p0910b14║終，不相哭泣，以人壽定千歲，故不吊死，莊嚴死屍，
X12n0281_p0910b15║置四衢道。有鳥名憂尉禪伽，接置他方，其地柔軟，
X12n0281_p0910b16║隨足隱起，大小便時，地為開坼，利已還合。其人前
X12n0281_p0910b17║世修十善行，來生此洲，壽命千歲，不增不減，命終
X12n0281_p0910b18║之後，生天善處，人定千歲，故死不哭吊，佛不出生，
X12n0281_p0910b19║故不聞佛法，此所以為八難之一也。南洲有佛法
X12n0281_p0910b20║可學，故大乘根器，多生其中，以壽命短促，眾苦逼
X12n0281_p0910b21║迫，故怖畏發心，勤修道行，此其所以為四洲之勝
X12n0281_p0910b22║也。如上所引，上至於佛，下至於色界四禪天，雖真
X12n0281_p0910b23║妄有殊，皆務修性而不修命，雖不修命，而諸報命，
X12n0281_p0910b24║壽量長久，身相殊好。蓋性猶形聲，命猶影響，性之
X12n0281_p0910c01║形聲，既端且和，而命之影響，目直而順。若欲界諸
X12n0281_p0910c02║大，但修上品十善，其所感報，亦超勝諸僊，豈假修
X12n0281_p0910c03║命之所得耶？至於北鬱單越，本為人道論品，位在
X12n0281_p0910c04║諸僊之下，而報命勝樂，反乃過之，因修十善之所
X12n0281_p0910c05║感，亦修命之所致乎？故知欲冀形神俱妙者，莫貴
X12n0281_p0910c06║乎佛之真性真命，欲證真性真命者，莫先乎明心
X12n0281_p0910c07║見性，其次莫大乎稱性而修，又其次莫要乎功德
X12n0281_p0910c08║資成。此之三法，修佛道者，缺一而不可，謂之務修
X12n0281_p0910c09║性而不修命，雖不修命，而真命自然，果報不忒，猶
X12n0281_p0910c10║響之應聲，影之隨形。有智之者，惟務乎形端聲和
X12n0281_p0910c11║而已，何必區區以煉精氣神，而謂之性命雙修，形
X12n0281_p0910c12║神俱妙哉？或問曰：精氣命也，神性也，釋氏雖修性
X12n0281_p0910c13║不修命，而神之為性亦修之，何總排斥三者俱非
X12n0281_p0910c14║乎？況曰成佛形神俱妙，苟不煉神，何以臻乎？對曰：
X12n0281_p0910c15║所言成佛性命兼美、形神俱妙者，乃就神僊之言
X12n0281_p0910c16║以為超勝之說，其實佛果不可以性命名形神召。
X12n0281_p0910c17║蓋凡可言形神性命者，以有精氣神故也。佛之法
X12n0281_p0910c18║報二身，不從父母胞胎生，故不可言精。從胞胎精
X12n0281_p0910c19║氣之所生，則秉形於氣，既不秉此，故不可以言氣。
X12n0281_p0910c20║夫秉精氣者，以有識神故也。佛久轉人識以成四
X12n0281_p0910c21║智，故不可以言神。神僊家之言性命者，不過以識
X12n0281_p0910c22║神為性，以精氣為命。佛無此三，寄世俗以談性命，
X12n0281_p0910c23║亦寄世俗以言形神，豈世間精氣神之所形容哉？
X12n0281_p0910c24║或又問曰：僊家談性命，命固精氣神也，其所修性
X12n0281_p0911a01║亦與釋氏同，何總排為神識耶？對曰：據彼所談情
X12n0281_p0911a02║性極妙者，而曰東三南二同成五，北一西方四共
X12n0281_p0911a03║之，戊巳還從生數五，三家相見結嬰兒。謂東三木
X12n0281_p0911a04║也，我之性也；西四金也，我之情也；南二火也，我之
X12n0281_p0911a05║神也；北一水也，我之精也。性乃心之主，心乃神之
X12n0281_p0911a06║主（云云）。是皆不出五行，非識神而何？又問曰：據南
X12n0281_p0911a07║嶽思大禪師發願文，欲學五通僊人延壽，以弘末
X12n0281_p0911a08║法。夫思大乃台宗一大祖師，現生證入圓家十信，
X12n0281_p0911a09║與佛地位相去非遙，尚欲學僊，則知僊道位同於
X12n0281_p0911a10║佛，何乃反云僊不及之？對曰：南嶽大師深入圓位，
X12n0281_p0911a11║不可測量，以迹求之，具兩種心：一丈夫心，一老婆
X12n0281_p0911a12║心。志公和尚寄聲於南嶽云：老和尚終日間灰頭
X12n0281_p0911a13║土面，何不向紅塵中度眾生去？南嶽答云：十方諸
X12n0281_p0911a14║佛被我一口吞盡，有何眾生可度？此丈夫心也。若
X12n0281_p0911a15║發願文，願學五通神僊者，乃南嶽老婆心切，冀延
X12n0281_p0911a16║壽命，在於末劫佛法將滅之時，流通般若，使佛法
X12n0281_p0911a17║慧命不絕，度諸剛強濁惡眾生。蓋此婆心有所感
X12n0281_p0911a18║激而發，因當時諸惡論師見大師道德隆盛，孜孜
X12n0281_p0911a19║流通般若，橫生嫉妬，以種種毒藥數來害命，以道
X12n0281_p0911a20║力故，絕而復甦。故發心造金字般若畢，而發弘誓
X12n0281_p0911a21║願，有正意、別意。正意願留經及身以待彌勒，別意
X12n0281_p0911a22║欲求五通延壽。然雖有其心而無其事，是以報滿
X12n0281_p0911a23║亦取圓寂，黃金鎖子骨尚留南嶽山三生塔下，蓋
X12n0281_p0911a24║可驗也。今之學者帶異事佛，每援此以為口實，因
X12n0281_p0911b01║誡之曰：有南嶽兩種心則可。一丈夫心上求佛道
X12n0281_p0911b02║心也，尚不見一眾生可度，即佛道在南嶽有所不
X12n0281_p0911b03║取，況僊道乎？一老婆心下化眾生心也，尚欲垂形
X12n0281_p0911b04║九界，雖三途有所不避，矧僊道乎？若此兩心，或闕
X12n0281_p0911b05║一種，皆名半邊漢。若擇其宜所從事，寧可具於前
X12n0281_p0911b06║心，不可有於後意。蓋今末法道心難得其正，一涉
X12n0281_p0911b07║此念，便為貪生怕死漢，墮落見愛邪魔之網。如是
X12n0281_p0911b08║師僧，吾見之矣。一萌此念，則無所而不至，僊道既
X12n0281_p0911b09║無所成，佛道又所不收，竟墮魔羅之網，泥犂劫壽
X12n0281_p0911b10║何辭？學佛道者，其誡之哉！其慎之哉！或又問曰：僊
X12n0281_p0911b11║宗云：精有真精，非交遘之精；氣有真氣，非血氣之
X12n0281_p0911b12║氣；神有真神，非神識之神。故三家相見結嬰兒者，
X12n0281_p0911b13║蓋化精氣神三者以為大丹。所謂鍊精化氣，鍊氣
X12n0281_p0911b14║化神，鍊神還虗，乃以天地為[日/析]爐，日月為水火，陰
X12n0281_p0911b15║陽為化機，取後天坎男離女互相交遘，復還先天
X12n0281_p0911b16║乾坤父母，謂之乾宮交點落黃庭，豈可以精氣神
X12n0281_p0911b17║為言乎？對曰：據爾所言，任談玄妙，灼然未離乾坤
X12n0281_p0911b18║陰陽、造化五行，不過煅煉識神，堅固妄想，以生滅
X12n0281_p0911b19║妄想為因，焉能契合真常性命哉？又曰：釋氏修性
X12n0281_p0911b20║不修命，但煉陰神，如捕風捉影，無有真實。神僊家
X12n0281_p0911b21║性命雙修，是煉陽神，形神兼妙，如青天白日，無所
X12n0281_p0911b22║不麗。昔者一僧一僊，同約出神，去賞瓊華，各各袖
X12n0281_p0911b23║華而歸，以為之驗。僧則袖取無華，僊則華在非虗。
X12n0281_p0911b24║以此為證，則僊勝於釋多矣！何乃斥之以為虗妄
X12n0281_p0911c01║乎？對曰：入定出神，佛門呵為播弄精魂，鬼家活計，
X12n0281_p0911c02║小乘教中尚所不取，況大乘乎？若果有此僧，乃釋
X12n0281_p0911c03║門外道高尚之人，以涕唾視之，不足掛人齒牙，不
X12n0281_p0911c04║則乃道流妄為此說以誣僧爾！或又問曰：近見道
X12n0281_p0911c05║書，合三教以為一家，謂神僊之金丹，同釋氏之圓
X12n0281_p0911c06║覺，則何彼何此而苦斥之？對曰：彼果能會金丹為
X12n0281_p0911c07║圓覺，以圓覺為所宗，捨神僊而為金僊，此余菩薩
X12n0281_p0911c08║願之本心也，又何拒之？但恐此說有言無旨，不過
X12n0281_p0911c09║援圓覺以為己助，雖曰同之，實欲勝之，還以形器
X12n0281_p0911c10║上下為辭，形神俱妙為說，不徒以劣均勝，且將以
X12n0281_p0911c11║勝為劣，所謂無上醍醐，遇此等人，翻成砒霜鴆毒
X12n0281_p0911c12║者也。
X12n0281_p0911c13║○（六天趣二：初、別示諸天三：初、欲界二：初、正標六：初、四天王天。）阿難！諸世間人，不求常住，未能捨諸妻妾恩愛，於
X12n0281_p0911c14║邪婬中，心不流逸，澄瑩生明，命終之後，鄰於日月，如
X12n0281_p0911c15║是一類，名四天王天。
X12n0281_p0911c16║【觧】溫陵曰：未能離欲，且能窒欲，使愛水不流，則湛
X12n0281_p0911c17║性澄瑩，故能初天託生也。六天由修五戒十善而
X12n0281_p0911c18║致，今但約欲微增勝者，愛欲為輪迴根本，前明淪
X12n0281_p0911c19║墜，亦始於此，此明超騰，亦始於此，意使初心未能
X12n0281_p0911c20║成就禪定智慧，且疾斷根本，則輪迴可出也。
X12n0281_p0911c21║【疏】天台曰：經明諸天位次，有旁正二意。正則備明
X12n0281_p0911c22║天趣，以為圓修行人，豎出三界失錯之戒備。蓋生
X12n0281_p0911c23║天受福，雖非本意，惑之伏斷厚薄，而報有精麤，苟
X12n0281_p0911c24║未出三界，而清昇焉免？一不知此，則隨禪生著，中
X12n0281_p0912a01║途因依未證，謂證成增上慢失。且三禪之樂，其樂
X12n0281_p0912a02║無央，認為涅槃，住而不前。小乘之極果尚無，大乘
X12n0281_p0912a03║之實報何在？是不可不知，故備明之也。旁則寄勗
X12n0281_p0912a04║圓修行人，要須三學畢備。如清昇元首，已云心不
X12n0281_p0912a05║邪婬；忉利天人，加以正婬微薄，以至六天，乃云了
X12n0281_p0912a06║然超越。非以四重之初，分輕重以階麤妙乎？至于
X12n0281_p0912a07║空居四天，必修未到之定，矧四禪四空，從定得名，
X12n0281_p0912a08║而無欲無染，乃出欲界。圓修行者，其可以無戒定
X12n0281_p0912a09║破惑，能出三界乎？此二則意在言外者也。若其明
X12n0281_p0912a10║勗，則曰：諸世間人，不假禪那，無有智慧。合而言之，
X12n0281_p0912a11║豈非三學缺一而不可乎？今之言大乘者，則一以
X12n0281_p0912a12║慧學為高尚，而曰定不必修，戒不必急。請以經意，
X12n0281_p0912a13║試著思之。經文凡為兩科：初、別示諸天，二、總結虗
X12n0281_p0912a14║妄。別示為三：初、欲界，二、色界，三、無色界。法華疏云：
X12n0281_p0912a15║天者，天然、自然勝、樂勝、身勝。故論云：清淨光潔，最
X12n0281_p0912a16║勝最尊，故名為天。苟非最勝之因，豈生最勝之處？
X12n0281_p0912a17║言最勝因者，所謂十善。由其三業，防止過非，有順
X12n0281_p0912a18║理義，即名十善。以茲十善，運出五道，故此十戒，名
X12n0281_p0912a19║曰天乘。若單修上品十善，乃欲界二天：一、四天王
X12n0281_p0912a20║天，二、忉利天。若修十善，兼坐未到定，乃生三夜摩
X12n0281_p0912a21║天，四兜率天，五化樂天，六他化自在天。由禪定力
X12n0281_p0912a22║故，使四天皆悉居空，不依於地。若修根本四禪，離
X12n0281_p0912a23║欲麤散，則生色界。若厭色籠，修四空定，生四空天，
X12n0281_p0912a24║名無色界。今初。欲界一天，為清昇之元首，居須彌
X12n0281_p0912b01║山半，去地高四萬二千由旬。東方黃金埵城，名上
X12n0281_p0912b02║賢，持國天王所居。南方琉璃埵城，名善見，增長天
X12n0281_p0912b03║王所居。西方白銀埵城，名周羅，廣目天王所居。北
X12n0281_p0912b04║方水晶埵城，名天敬，多聞天王所居。身長半里，衣
X12n0281_p0912b05║重半兩，壽五百歲，以人間五十歲為一晝夜。今經
X12n0281_p0912b06║則惟以十善中，持邪婬戒，心不流逸，澄瑩生明為
X12n0281_p0912b07║因，以居鄰日月為果。夫日月，人間世之光明，至圓
X12n0281_p0912b08║滿者也。苟無戒明，焉能與鄰？慶喜以邪婬致墮，而
X12n0281_p0912b09║啟教蓋有由也。
X12n0281_p0912b10║○（二、忉利天）於己妻房婬愛微薄，於淨居時不得全味，命終之
X12n0281_p0912b11║後超日月明居人間頂，如是人類名忉利天。
X12n0281_p0912b12║【觧】孤山曰：忉利，此云三十三，帝釋統焉。溫陵曰：此
X12n0281_p0912b13║愛薄於前，故報居其上，後遞然也。淨居，謂清淨自
X12n0281_p0912b14║居之時，未全清淨之味，為有微愛故也。日月居須
X12n0281_p0912b15║彌腰，忉利居頂，以澄瑩增明，故能超之。
X12n0281_p0912b16║【疏】天台曰：前名地居初天，此名地居二天。蓋三十
X12n0281_p0912b17║三天居須彌之極頂，去地高八萬四千由旬，善見
X12n0281_p0912b18║大城周萬由旬，極世間之莊嚴，身長一里，衣重六
X12n0281_p0912b19║銖，壽一千歲，以人間百歲為一晝夜。今經以正婬
X12n0281_p0912b20║微薄為因，以超日月明為果，前適與鄰，今則超之。
X12n0281_p0912b21║可見婬欲之情為沉墜之本，淨戒之想為昇濟之
X12n0281_p0912b22║因也。
X12n0281_p0912b23║○（三、須𦦨摩天）逢欲暫交，去無思憶。於人間世，動少靜多。命終之
X12n0281_p0912b24║後，於虗空中，朗然安住。日月光明，上照不及。是諸人
X12n0281_p0912c01║等，自有光明。如是一類，名須𦦨摩天。
X12n0281_p0912c02║【觧】溫陵曰：欲心不作，故動少靜多也。六欲下二名
X12n0281_p0912c03║地居天，上四名空居天，不須日月而常明，以蓮華
X12n0281_p0912c04║開合分晝夜，故名時分。
X12n0281_p0912c05║【疏】天台曰：此天為空居之首，身長一里半，衣重三
X12n0281_p0912c06║銖，壽二千歲，以人間百歲為一晝夜。今經以逢欲
X12n0281_p0912c07║暫交，去無思憶，動少靜多為因，身有光明，不假日
X12n0281_p0912c08║月為果，謂欲情又薄於前也。此天加修未到定，由
X12n0281_p0912c09║其未入根本定故。如止觀云：若端坐攝身，調和氣
X12n0281_p0912c10║息，泯然澄靜，身如雲影，虗豁清淨，而猶見有身心
X12n0281_p0912c11║之相，是則名為欲界定也。從此已去，忽然不見欲
X12n0281_p0912c12║界定中身首、衣服、牀舖等事，猶如虗空，冏冏安隱。
X12n0281_p0912c13║身是事障，事障未來，障去身空，未來得發，如是名
X12n0281_p0912c14║為未到定相。以此而言，則前之二天，已有欲界之
X12n0281_p0912c15║定。故初天云澄瑩生明，次天云於淨居時不得全
X12n0281_p0912c16║味，豈非約一分俗人好修禪者，漸漸窒欲而然乎？
X12n0281_p0912c17║今天則云動少靜多，豈非欲界定已成，兼坐未到
X12n0281_p0912c18║定將成之相乎？第四天云一切時靜，則兼下二天
X12n0281_p0912c19║已成未到定，而根本之禪亦兼修之也。
X12n0281_p0912c20║○（四兜率天）一切時靜，有應觸來，未能違戾。命終之後，上昇精
X12n0281_p0912c21║微，不接下界諸人天境，乃至劫壞，三灾不及。如是一
X12n0281_p0912c22║類，名兜率陀天。
X12n0281_p0912c23║【觧】溫陵曰：雖靜心愈多，亦未免應觸。此能少欲，未
X12n0281_p0912c24║能無心也。兜率天有內院、外院，三灾至三禪，而此
X12n0281_p0913a01║言不及者，約內院言之。精微不接，皆內院之事也。
X12n0281_p0913a02║【疏】天台曰：此為空居二天，身長二里，衣重一銖半，
X12n0281_p0913a03║壽四千歲，以人間四百歲為一晝夜。今經則以一
X12n0281_p0913a04║切時靜，有應觸來，未能違戾為因；以上昇精微，不
X12n0281_p0913a05║接下界為果。有內院外院，宜是約求生內院者言
X12n0281_p0913a06║之也。若然，則凡求生內院者，不可單約事善，應修
X12n0281_p0913a07║禪定，至未到定，然後可生。故求生內院，欲見彌勒
X12n0281_p0913a08║菩薩者，當修三法：一、上品十善，二、大乘禪定，三、發
X12n0281_p0913a09║往生深願。如此三法，缺一不可。苟以片善而欲往
X12n0281_p0913a10║生，是猶見彈而求鶚炙也。或問：何必禪定及以發
X12n0281_p0913a11║願？答曰：若無未到，或恐不及，不及則或生下天及
X12n0281_p0913a12║以外院；若無深願，或恐過之，生於上天。
X12n0281_p0913a13║○（五、樂變化天）我無欲心，應汝行事。於橫陳時，味如嚼蠟。命終之
X12n0281_p0913a14║後，生越化地。如是一類，名樂變化天。
X12n0281_p0913a15║【觧】溫陵曰：此無心而境自至，曰橫陳嚼蠟，言味甚
X12n0281_p0913a16║薄也。諸天皆有報境，而此天樂自變化以受用，越
X12n0281_p0913a17║於下天，故名越化。
X12n0281_p0913a18║【疏】天台曰：此為空居三天，身長二里半，衣重一銖，
X12n0281_p0913a19║壽八千歲，以人間八百歲為一晝夜。此經以欲情
X12n0281_p0913a20║味如嚼蠟為因，以樂境自變化受用為果。蓋欲情
X12n0281_p0913a21║更薄，定力轉勝，故因果皆越於下天也。橫陳字，乃
X12n0281_p0913a22║譯經者用宋玉諷賦而潤色之，彼云：𪫟惕之心兮
X12n0281_p0913a23║徂之牀，橫自陳兮君之傍。
X12n0281_p0913a24║○（六、他化自在天）無世間心，同世行事，於行事交，了然超越，命終之
X12n0281_p0913b01║後，徧能出超化無化境，如是一類，名他化自在天。
X12n0281_p0913b02║【觧】溫陵曰：了然超越，言全無味也。化即第五天，無
X12n0281_p0913b03║化即下天也。諸欲樂境，不勞自化，皆由他化而自
X12n0281_p0913b04║在受用，名他化自在也。吳興曰：準天台說，六欲天
X12n0281_p0913b05║業，皆以十善為本。若兼護法心，是四天王業。若兼
X12n0281_p0913b06║慈化人，是忉利天業。若兼不惱眾生，善巧純熟，是
X12n0281_p0913b07║𦦨摩天業。若兼修禪定，麤住細住，是兜率天業。欲
X12n0281_p0913b08║界定，是變化天業。未到定，是他化天業。今經止約
X12n0281_p0913b09║欲事輕重而分六天者，應有二義：一是阿難發起
X12n0281_p0913b10║之緣故，二是欲界受生之本故。
X12n0281_p0913b11║【疏】天台曰：此為空居四天，身長三里，衣重半銖，壽
X12n0281_p0913b12║一萬六千歲，以人間一千六百歲為一晝夜。此經
X12n0281_p0913b13║以欲情於行事交，了然超越為因，謂超越其蠟味
X12n0281_p0913b14║也，以徧能超化無化境為果。前三天皆坐未到定，
X12n0281_p0913b15║或深或淺，俱未成就，至於此天，方乃成之。此中應
X12n0281_p0913b16║有二天，一正一邪：正則未到定成，更加修根本，能
X12n0281_p0913b17║生色界初禪；邪則魔羅波旬，壽三萬二千歲，耽著
X12n0281_p0913b18║欲境，住而不前，報盡還來，散入諸趣。或問：諸天壽
X12n0281_p0913b19║命長短，定耶？不定耶？報盡定散，入諸趣耶？答曰：經
X12n0281_p0913b20║論多約一分住果報，不更進修者而言。若進修者，
X12n0281_p0913b21║隨禪上生，壽應無定；若不上生，散入諸趣何疑？
X12n0281_p0913b22║○（二、結示）阿難！如是六天，形雖出動，心迹尚交。自此以還，名
X12n0281_p0913b23║為欲界。
X12n0281_p0913b24║【觧】吳興曰：形雖出動，此對人僊二趣，得出動之名。
X12n0281_p0913c01║心迹尚交，謂欲心事迹，猶有交合之相。故俱舍頌
X12n0281_p0913c02║曰：六受欲交抱，執手笑視婬。此言地居兩天則形
X12n0281_p0913c03║交，𦦨摩則勾抱，兜率則執手，變化則對笑，他化則
X12n0281_p0913c04║相視。須知彼文，各據六天受欲而說。今經只就人
X12n0281_p0913c05║中辨欲事輕重，用顯六天感報不同也。
X12n0281_p0913c06║【疏】吳興又曰：應作四句料簡：一、形交心不交，即此
X12n0281_p0913c07║經第六亦通第五也；二、心交形不交，即俱舍後二
X12n0281_p0913c08║也；三、心形俱交，即經俱舍皆前四也；四、心形俱不
X12n0281_p0913c09║交，如初禪以上也。道歡法師引樓炭經云：欲界諸
X12n0281_p0913c10║天，具有十法：一、飛來無限數；二、飛去無限數；三、去
X12n0281_p0913c11║無礙；四、來無礙；五、天身無有皮膚筋脉血肉；六、身
X12n0281_p0913c12║無不淨，大小便利；七、身無疲極；八、天女不產；九、天
X12n0281_p0913c13║目不睡；十、身心隨意，好青則青，好黃則黃，餘色皆
X12n0281_p0913c14║然。
X12n0281_p0913c15║大佛頂如來密因修證了義諸菩薩萬行首楞嚴經
X12n0281_p0913c16║卷第八