X12n0281_p0913c17║
X12n0281_p0913c18║
X12n0281_p0913c19║
X12n0281_p0913c20║大佛頂如來密因修證了義諸菩薩萬行首楞嚴經
X12n0281_p0913c21║卷第九
X12n0281_p0913c22║師子林沙門　惟則　會解
X12n0281_p0913c23║天台山沙門　傳燈圓通疏
X12n0281_p0913c24║○（二、色界二：初、別明四：初、明初禪。分二：初、正釋三：初、梵眾天。）阿難！世間一切所修心人，不假禪那，無有智慧，但
X12n0281_p0914a01║能執身，不行婬欲。若行若坐，想念俱無，愛染不生，無
X12n0281_p0914a02║留欲界。是人應念身為梵侶。如是一類，名梵眾天。
X12n0281_p0914a03║【觧】溫陵曰：前明六天雖出塵擾，而未能絕欲，故通
X12n0281_p0914a04║名欲界。自此而下，明十八天雖離欲染，尚有色質，
X12n0281_p0914a05║故通名色界。又通名梵世，為已離欲染也。通號四
X12n0281_p0914a06║禪，為已離散動也。欲天但十善感生，此天兼禪定
X12n0281_p0914a07║感生，然特有漏禪觀六事行耳。六行者，厭欲界是
X12n0281_p0914a08║苦、是麤、是障，欣色界是淨、是妙、是離，此則凡夫伏
X12n0281_p0914a09║惑，超世間道也。不假禪那等者，言雖非正修真三
X12n0281_p0914a10║摩地，無真智慧，但修六行伏欲，使愛染不生，則不
X12n0281_p0914a11║留欲界，麤惑不染，淨報現前，故即生梵世。初名梵
X12n0281_p0914a12║眾，則眾庶而已。次名梵輔，乃大梵宰輔。而終於大
X12n0281_p0914a13║梵，其進有序。
X12n0281_p0914a14║【疏】天台曰：不假禪那，無有智慧，但能執身，不行婬
X12n0281_p0914a15║欲者，此揀但有事戒，不能生大乘定慧也。意顯世
X12n0281_p0914a16║間戒同小乘，但執身無犯，非同大乘身心俱斷。如
X12n0281_p0914a17║斯大戒能生大定，大定能生大慧，破煩惱，出三界，
X12n0281_p0914a18║罔不由斯。然此猶作次第而說，若圓頓教人發軫，
X12n0281_p0914a19║即修大定，依此定而修戒、修施、修忍、修進、廣大智
X12n0281_p0914a20║慧，一以妙定而為之指南。溫陵師釋此初天，凡有
X12n0281_p0914a21║三義，以受三名：一、離欲染，尚有色質，故通名色界；
X12n0281_p0914a22║已離欲染，故通名梵世；已離散動，故通號四禪。言
X12n0281_p0914a23║六行者，俱舍論頌曰：世無間解脫，如次緣下上，作
X12n0281_p0914a24║麤苦障行，及淨妙離三。論曰：世俗無間及解脫道，
X12n0281_p0914b01║如此能緣下地、上地，為麤苦障及淨妙離。謂無間
X12n0281_p0914b02║道，緣自次下諸有漏法，作麤苦障。三行相中，隨一
X12n0281_p0914b03║行相，非寂靜故麤，非美妙故苦，非出離故障。淨妙
X12n0281_p0914b04║離三，翻此應知。謂若精進作此六行斷結之道，伏
X12n0281_p0914b05║却下地煩惱，命終即受上二界生。又六行欣厭各
X12n0281_p0914b06║三，若所欣厭體，則隨何地各各不同。如欲惡不善
X12n0281_p0914b07║為初禪所厭，尋伺為二禪所厭，乃至無所有寂然
X12n0281_p0914b08║而住為有頂所厭。如次欣上，亦例可知。又初禪為
X12n0281_p0914b09║下未至地心所欣為淨妙離，為他二禪近分地心
X12n0281_p0914b10║所厭為麤苦障。則欲界法惟是所厭非欣，有頂地
X12n0281_p0914b11║法惟是所欣非厭，中間地法通可厭可欣。天台曰：
X12n0281_p0914b12║欣厭者，出塵之初門，學道之捷逕。苟微此法，則煩
X12n0281_p0914b13║惱生死何由可離，菩提涅槃何因可證。亦求其所
X12n0281_p0914b14║厭之苦麤障，所欣之淨妙離何如耳。若約其至極
X12n0281_p0914b15║者言之，則等覺菩薩猶有一分微細煩惱變易生
X12n0281_p0914b16║死苦麤障者之可厭，妙覺如來菩提涅槃淨妙離
X12n0281_p0914b17║者之可欣。惟圓人以乎等無欣厭者為欣厭，不二
X12n0281_p0914b18║而二，二而不二。即以元明為淨妙離是可欣，識精
X12n0281_p0914b19║能生諸緣為苦麤障是可厭，則六行觀非首楞嚴
X12n0281_p0914b20║王之助道乎。
X12n0281_p0914b21║○（二、梵輔天）欲習既除，離欲心現，於諸律儀愛樂隨順，是人應
X12n0281_p0914b22║時能行梵德，如是一類名梵輔天。
X12n0281_p0914b23║【觧】溫陵曰：初天但能執身伏欲，此天又得定共戒，
X12n0281_p0914b24║以順律儀，行梵德，故超之也。戒定相應，名定共戒。
X12n0281_p0914c01║【疏】天台曰：溫陵師謂此天又得定共戒者。夫戒以
X12n0281_p0914c02║防非止惡為義，初天但能執身伏欲，猶有勉然防
X12n0281_p0914c03║止之事。今則欲習既除，離欲心現，心現則初禪成
X12n0281_p0914c04║就，心無邪動，非不防而自息，惡不止而自無。此之
X12n0281_p0914c05║淨戒，與定俱發，謂之定共戒，故得於諸律儀，心愛
X12n0281_p0914c06║樂而體隨順也。
X12n0281_p0914c07║○（三大梵天）身心妙圓，威儀不缺，清淨禁戒，加以明悟。是人應
X12n0281_p0914c08║時能統梵眾，為大梵王。如是一類，名大梵天。
X12n0281_p0914c09║【觧】溫陵曰：由前淨心威儀戒行，而進至於妙圓清
X12n0281_p0914c10║淨，又加以明悟超達，則盛德之至，故為梵王。孤山
X12n0281_p0914c11║曰：上三天，不顯言修禪，惟言持戒者，蓋此經扶律，
X12n0281_p0914c12║以勵未來故也。資中曰：大梵天，劫末後去，劫成先
X12n0281_p0914c13║來，外道不測，故執為常也。
X12n0281_p0914c14║【疏】天台曰：身心妙圓，威儀不缺，結上義也。清淨禁
X12n0281_p0914c15║戒，加以明悟，正釋此天也。定共禁戒，故曰清淨。
X12n0281_p0914c16║○（二、結示）阿難！此三勝流，一切苦惱所不能逼。雖非正修真
X12n0281_p0914c17║三摩地，清淨心中諸漏不動，名為初禪。
X12n0281_p0914c18║【觧】溫陵曰：已離欲界八苦，故曰苦惱不逼；已離散
X12n0281_p0914c19║動欲心，故曰諸漏不動。俱舍云：此名離生喜樂地，
X12n0281_p0914c20║謂離欲界雜惡生，得輕安樂也。孤山曰：禪有四類：
X12n0281_p0914c21║一、有漏禪，即今四禪也；二、無漏禪，謂九想、八背等；
X12n0281_p0914c22║三、亦有漏亦無漏禪，謂六妙通明等；四、非有漏非
X12n0281_p0914c23║無漏禪，即今經首楞嚴王中道理定。今云雖非正
X12n0281_p0914c24║修真三摩地，此以第一簡非第四，清淨心中正指
X12n0281_p0915a01║初禪也。
X12n0281_p0915a02║【疏】吳興曰：初禪修五法，離五蓋，成五支，具八觸、十
X12n0281_p0915a03║功德相。五法者，欲、念、精進、定、慧、一心。五蓋者，貪欲、
X12n0281_p0915a04║嗔恚、睡眠、掉悔、疑。五支者，覺、觀、喜、樂、一心。八觸者，
X12n0281_p0915a05║動、痒、涼、暖、輕、重、澁、滑。復有八觸，掉、猗、冷、熱、浮、沉、堅、
X12n0281_p0915a06║軟。此八雖與前觸大同，若約分別，不無小異，合而
X12n0281_p0915a07║言之，名十六觸。十功德者，一、定，二、空，三、明淨，四、喜
X12n0281_p0915a08║悅，五、樂，六、善心，七、知見明了，八、無累解脫，九、境界
X12n0281_p0915a09║現前，十、心調柔軟。前梵眾天壽二十小劫，身半由
X12n0281_p0915a10║旬；次梵輔天壽四十小劫，身一由旬；今大梵天王
X12n0281_p0915a11║壽六十小劫，身一由旬半，貌如童子，身白銀色，衣
X12n0281_p0915a12║黃金衣，禪悅為食，與前二天感報略同。
X12n0281_p0915a13║○（二、明二禪二：初、正釋三：初、少光天。）阿難！其次梵天，統攝梵人，圓滿梵行，澄心不動，寂
X12n0281_p0915a14║湛生光，如是一類，名少光天。
X12n0281_p0915a15║【觧】溫陵曰：此躡大梵之行。升進資中曰：二禪已上，
X12n0281_p0915a16║無有語言，但以定心發光，光有勝劣，分其高下。
X12n0281_p0915a17║【疏】天台曰：其次二字，為少光天之發辭。梵天下，逆
X12n0281_p0915a18║指初禪之尊者。統攝梵人之梵行既圓，則澄心不
X12n0281_p0915a19║動而寂湛生光。澄心不動，猶是梵天之行，至於寂
X12n0281_p0915a20║湛生光，方是二禪功德。蓋此天以光之多少而分
X12n0281_p0915a21║等級，其光尚少，故名少光天。圓滿梵行有二：一正
X12n0281_p0915a22║行，即初根本禪；二加行，即四無量心。交光，謂寂湛
X12n0281_p0915a23║生光，如水澄成暎，而靜極發照用也。又設問曰：此
X12n0281_p0915a24║與菩薩寂照何殊？答曰：人法二執，毫髮未動，但以
X12n0281_p0915b01║離欲得定，定深生照而已，此其別也。不知文中但
X12n0281_p0915b02║云寂湛生光，何曾云生照！即使生照，又何必以菩
X12n0281_p0915b03║薩為妨！即使為妨，又何必以二執動未動為解！要
X12n0281_p0915b04║知寂照功夫，邪正，凡聖，小大，偏圓，皆有之，亦但問
X12n0281_p0915b05║其理之何如，解之進。不爾，至如圓人初修大定，人
X12n0281_p0915b06║法俱未伏，斷不得言寂照乎！鸚鵡強學人語，隔簾
X12n0281_p0915b07║幙以誑嚇無知，三尺家僮，亦知其謬。
X12n0281_p0915b08║○（二、無量光天）光光相然，照耀無盡，暎十方界，徧成琉璃，如是一
X12n0281_p0915b09║類，名無量光天。
X12n0281_p0915b10║【觧】溫陵曰：定力轉明，妙光迭發，境隨光發，徧成琉
X12n0281_p0915b11║璃。真際曰：暎十方界者，約其定光，隨所受用東西
X12n0281_p0915b12║等言之，非徧十方世界也。
X12n0281_p0915b13║【疏】長水曰：從前少光，更發多光，光相轉增，名光光
X12n0281_p0915b14║相然。
X12n0281_p0915b15║○（三光音天）吸持圓光，成就教體，發化清淨，應用無盡。如是一
X12n0281_p0915b16║類，名光音天。
X12n0281_p0915b17║【觧】溫陵曰：此天以圓光成音，而發宣化法，故名光
X12n0281_p0915b18║音。
X12n0281_p0915b19║【疏】真際曰：教體，即言詮也。以光為音，表了無盡，故
X12n0281_p0915b20║云發化清淨等。長水曰：以二禪界地，無有五識，小
X12n0281_p0915b21║乘及凡夫，若在定時，俱不能起前五了境，但用光
X12n0281_p0915b22║明以為表詮，以光為音，名光音天。孤山云：舊解云，
X12n0281_p0915b23║擥慧光之應用，為表詮之教體，以代言詮，故名光
X12n0281_p0915b24║音。發化清淨者，十四變化心也，智欲圓光也。
X12n0281_p0915c01║○（二、結示）阿難！此三勝流，一切憂懸所不能逼。雖非正修真
X12n0281_p0915c02║三摩地，清淨心中麤漏已伏，名為二禪。
X12n0281_p0915c03║【觧】溫陵曰：二禪離憂，得極喜樂，故云憂懸不逼。初
X12n0281_p0915c04║禪方得漏心不動，而未能伏，此天已伏麤漏，則業
X12n0281_p0915c05║漸劣，行漸勝也。俱舍云：此名定生喜樂地，謂有定
X12n0281_p0915c06║水潤業，憂懸不逼也。吳興曰：地持論目第二禪名
X12n0281_p0915c07║喜俱禪，此定生時，與喜俱發。故今說云：一切憂懸
X12n0281_p0915c08║所不能逼。懸或作愁，字之誤也。
X12n0281_p0915c09║【疏】吳興又設問曰：初禪五支，已具於喜，何以二禪
X12n0281_p0915c10║方名喜俱？答：初禪有覺有觀，猶帶憂懸，今覺觀俱
X12n0281_p0915c11║盡，故別受斯稱。又熏聞記曰：此有四支，謂內淨、喜、
X12n0281_p0915c12║樂、一心。此禪發時，如人從暗室中出，見日月光明，
X12n0281_p0915c13║其心豁然明亮。八觸、十功德亦同初禪，但從內淨
X12n0281_p0915c14║俱發為異。天台曰：前少光天壽二大劫，身二由旬；
X12n0281_p0915c15║無量光天壽四大劫，身四由旬；光音天壽八大劫，
X12n0281_p0915c16║身八由旬。
X12n0281_p0915c17║○（三、明三禪二：初、正釋二：初、少淨天。）阿難！如是天人，圓光成音，披音露妙，發成精行，通
X12n0281_p0915c18║寂滅樂，如是一類，名少淨天。
X12n0281_p0915c19║【觧】溫陵曰：由上圓光教體，披露妙理，發成精行，離
X12n0281_p0915c20║前喜動，而生淨樂。是樂非境，乃出乎淨性，恬泊寂
X12n0281_p0915c21║靜，名寂滅樂。而淨猶劣，則能通而已，未能成也。以
X12n0281_p0915c22║猶劣故，名少淨也。
X12n0281_p0915c23║【疏】雲間補遺曰：如是二句，牒前也。披，音露。妙下，正
X12n0281_p0915c24║明三禪也。披去光音之教跡，露出妙性之正定，良
X12n0281_p0916a01║以二禪有內喜之染，今則去之，所以名淨耳。進修
X12n0281_p0916a02║二禪，故發成精行；證得少淨，故通寂滅樂。發成精
X12n0281_p0916a03║行者，純淨之定也；通寂滅樂者，一心支也。
X12n0281_p0916a04║○（二、無量淨天）淨空現前，引發無際，身心輕安，成寂滅樂。如是一
X12n0281_p0916a05║類，名無量淨天。
X12n0281_p0916a06║【觧】溫陵曰：淨空者，離諸喜動，不緣物境之定相也。
X12n0281_p0916a07║由是充擴，使淨相無際，恊乎妙性，故身心輕安，而
X12n0281_p0916a08║性樂成矣。以無際故，名無量淨也。吳興曰：望上未
X12n0281_p0916a09║徧，望下則多，故名無量。
X12n0281_p0916a10║【疏】天台曰：準吳興疏，具足應云：既得少淨空相現
X12n0281_p0916a11║前，復以定力引發少相，令無邊際，望上未徧，望下
X12n0281_p0916a12║則多，故名無量。
X12n0281_p0916a13║○（三、徧淨天）世界身心，一切圓淨，淨德成就，勝託現前，歸寂滅
X12n0281_p0916a14║樂。如是一類，名徧淨天。
X12n0281_p0916a15║【觧】溫陵曰：淨空無際，故世界身心一切圓淨。淨德
X12n0281_p0916a16║成就，則性樂歸託於是矣。以一切圓淨，故名徧淨。
X12n0281_p0916a17║吳興曰：上身心輕安，且言其內。今世界等者，總攝
X12n0281_p0916a18║於外。
X12n0281_p0916a19║【疏】天台曰：世界，指前淨空為言，即圓光成音，身通
X12n0281_p0916a20║寂滅，樂之少淨，此言其外也。身心，指前身心輕安，
X12n0281_p0916a21║成寂滅之無量淨，此言其內也。今則合是內外二
X12n0281_p0916a22║法而融通之，則世界身心，一切圓淨。此之淨德既
X12n0281_p0916a23║已成就，而吾之勝託者現前，則三禪寂滅之樂有
X12n0281_p0916a24║所歸矣。
X12n0281_p0916b01║○（二、結示）阿難！此三勝流具大隨順，身心安隱，得無量樂。雖
X12n0281_p0916b02║非正修真三摩地，安隱心中歡喜畢具，名為三禪。
X12n0281_p0916b03║【觧】溫陵曰：具精行性樂，名大隨順，故安隱無量也。
X12n0281_p0916b04║歡喜畢具者，此名離喜妙樂地，謂心雖離喜，而喜
X12n0281_p0916b05║樂自具也。吳興曰：地持論目第三禪為樂俱禪，此
X12n0281_p0916b06║定功德與徧身樂俱發，故前二禪雖有樂支，為喜
X12n0281_p0916b07║支所障，今滅喜純樂，故得其名。而云歡喜畢具者，
X12n0281_p0916b08║名同體異，不以文害意。
X12n0281_p0916b09║【疏】天台曰：此天具有五支功德，謂捨、念、慧、樂、一心。
X12n0281_p0916b10║前有捨、念、慧而後一心，故身心安隱，得無量樂。世
X12n0281_p0916b11║稱樂之至者，為如受三禪天之樂。以此少淨天壽
X12n0281_p0916b12║十六大劫，身十六由旬；無量淨天壽三十二大劫，
X12n0281_p0916b13║身三十二由旬；徧淨天壽六十四大劫，身六十四
X12n0281_p0916b14║由旬。
X12n0281_p0916b15║○（四、明四禪二：初、四根本二：初、正明四：初、福生天。）阿難！復次，天人不逼身心，苦因已盡，樂非常住，久
X12n0281_p0916b16║必壞生。苦樂二心，俱時頓捨，麤重相滅，淨福性生。如
X12n0281_p0916b17║是一類，名福生天。
X12n0281_p0916b18║【觧】吳興曰：復次下，結三禪之德。樂非下，顯三禪之
X12n0281_p0916b19║過。苦樂下，正示福生也。三禪無下界苦因，雖名為
X12n0281_p0916b20║樂，樂久必壞，壞亦成苦。今既捨樂，苦則不生。地持
X12n0281_p0916b21║名此為捨俱禪，其義同矣。溫陵曰：以捨苦樂，名麤
X12n0281_p0916b22║重相滅，捨念清淨，故淨福性生也。自此而下，明四
X12n0281_p0916b23║禪凡有九天。然四禪報境，但有三天。第四無想，乃
X12n0281_p0916b24║第三廣果別開，皆凡夫報境。此四之上，有五不還
X12n0281_p0916c01║天，乃聖賢別修靜慮，與凡夫不同。
X12n0281_p0916c02║【疏】吳興熏聞記又曰：淨福性生。性謂體性，亦約內
X12n0281_p0916c03║說。此禪與微妙捨受俱發，故名捨俱禪。具有四支：
X12n0281_p0916c04║一、不苦不樂支，二、捨支，三、清淨支，四、一心支。福生，
X12n0281_p0916c05║餘經或名無雲天。第二福愛，名福生天。無雲者，下
X12n0281_p0916c06║雖空居，依雲而住，此無雲首，特號無雲。業疏云：第
X12n0281_p0916c07║四禪上，雲居輕薄，如星散住，不同下天，如雲密合。
X12n0281_p0916c08║○（三、福愛天）捨心圓融，勝解清淨，福無遮中，得妙隨順，窮未來
X12n0281_p0916c09║際，如是一類名福愛天。
X12n0281_p0916c10║【觧】溫陵曰：苦樂二忘，故捨心圓融。心無所累，故勝
X12n0281_p0916c11║解清淨。由是福無遮礙，而得妙隨順。吳興曰：得妙
X12n0281_p0916c12║隨順，即隨順下文二岐路也。由此淨福，體性無遮，
X12n0281_p0916c13║愛樂修習勝妙之法，是則福資二路，非止當天，故
X12n0281_p0916c14║云窮未來際。
X12n0281_p0916c15║【疏】雲間曰：前福生天，以捨樂為福。今捨心轉勝，愛
X12n0281_p0916c16║樂此福，故名福愛，與前福生深淺之別。
X12n0281_p0916c17║○（三、廣果天）阿難！從是天中有二岐路，若於先心無量淨光福
X12n0281_p0916c18║德圓明修證而住，如是一類名廣果天。
X12n0281_p0916c19║【觧】溫陵曰：從福愛分二岐也，一直往道趣廣果，一
X12n0281_p0916c20║迂僻道趣無想。資中曰：此廣果天，以四無量心，熏
X12n0281_p0916c21║禪福德，離下地染，廣福所感，名廣果天。
X12n0281_p0916c22║○（四無想天）若於先心雙厭苦樂，精研捨心，相續不斷，圓窮捨
X12n0281_p0916c23║道，身心俱滅，心慮灰凝，經五百劫。是人既以生滅為
X12n0281_p0916c24║因，不能發明不生滅性。初半劫滅，後半劫生。如是一
X12n0281_p0917a01║類，名無想天。
X12n0281_p0917a02║【觧】溫陵曰：先心雖能伏惑修禪，而涉妄帶異，以有
X12n0281_p0917a03║心為生滅，以無想為涅槃。於是雙厭苦樂，專研捨
X12n0281_p0917a04║心，以趣無想。由物洎身，以至心想，一切皆捨，名圓
X12n0281_p0917a05║窮捨道。心慮灰凝，即無想定也。以是感報，生無想
X12n0281_p0917a06║天，壽五百劫。俱舍說：初生此天，未全無想，經半劫
X12n0281_p0917a07║始無。及報將盡，復經半劫有想，然後報謝。資中曰：
X12n0281_p0917a08║是人不了妄性體空，乃執生滅以為勞累，厭此生
X12n0281_p0917a09║滅，永不生滅，非真不生也。但見第六識不行，如冰
X12n0281_p0917a10║夾魚，不知微細生滅，妄謂涅槃。
X12n0281_p0917a11║【疏】吳興熏聞記曰：百法論名為無想報，屬不相應
X12n0281_p0917a12║行。彼疏云：由欲界修，感彼天果，名無想報，亦云無
X12n0281_p0917a13║想異熟。此有三義：一、變異而熟，要因成熟，方能招
X12n0281_p0917a14║果；二、異時而熟，過去造因，今現得果；三、異類而熟，
X12n0281_p0917a15║由善惡因，感無記果。擕李曰：然此四禪，總報別業，
X12n0281_p0917a16║但有三品，感下三天。其無想天，秪是廣果天中別
X12n0281_p0917a17║報，凡夫境界，上極於此。後五不還，亦是聖人雜修
X12n0281_p0917a18║靜慮，資廣果天業，令五品殊勝，生彼受樂，與凡夫
X12n0281_p0917a19║不同。
X12n0281_p0917a20║○（二結示）阿難！此四勝流，一切世間諸苦樂境所不能動。雖
X12n0281_p0917a21║非無為真不動地，有所得心功用純熟，名為四禪。
X12n0281_p0917a22║【觧】溫陵曰：四禪不為三災所動，名不動地。然彼器
X12n0281_p0917a23║非真常，情俱生滅，雖非無為真境，而有為功用，至
X12n0281_p0917a24║此已純熟矣。
X12n0281_p0917b01║【疏】天台曰：四禪具足四支功德：一、不苦不樂支，二、
X12n0281_p0917b02║捨支，三、念清淨支，四、一心支。福生天，壽百二十五
X12n0281_p0917b03║大劫，身百二十五由旬。福愛天，壽二百五十大劫，
X12n0281_p0917b04║身二百五十由旬。無想天、廣果天，壽皆五百大劫，
X12n0281_p0917b05║身五百由旬。
X12n0281_p0917b06║○（二、五不還三：初、總示。）阿難！此中復有五不還天，於下界中九品習氣俱
X12n0281_p0917b07║時滅盡，苦樂雙忘，下無卜居，故於捨心眾同分中安
X12n0281_p0917b08║立居處。
X12n0281_p0917b09║【觧】溫陵曰：第三果人，斷欲界九品修惑盡，即生此
X12n0281_p0917b10║天，不復欲界受生，故曰不還。亦名五淨居，謂離欲
X12n0281_p0917b11║淨身所居也。習氣，惑也，與現行皆滅，故曰俱盡。此
X12n0281_p0917b12║指欲界無續生業也。苦樂雙忘，兼指四禪已下無
X12n0281_p0917b13║續業也。故云下無卜居。此五天，自四禪別立，通名
X12n0281_p0917b14║捨念清淨地，故曰捨心。同分資中曰：俱舍云：雜修
X12n0281_p0917b15║靜慮，有五品不同，故生五淨居。雜修者，以有漏無
X12n0281_p0917b16║漏間雜而修也。靜慮者，定慧均等之謂也。五品者，
X12n0281_p0917b17║下、中、上、上勝、上極也。
X12n0281_p0917b18║【疏】集註曰：梵語阿那含，此云不還，亦名不來。俱舍
X12n0281_p0917b19║論，色界有五種那含。○頌曰：此中生有行，無行般
X12n0281_p0917b20║涅槃，上流若雜修，能至色究竟。言五種者，一中般，
X12n0281_p0917b21║謂往色界住中有位便般涅槃。二生般，謂生色界
X12n0281_p0917b22║已不久便般涅槃。三有行般，謂生色界已長時加
X12n0281_p0917b23║行不息，由多功用方般涅槃。四無行般，謂生色界
X12n0281_p0917b24║已經久加行懈怠，不多功用而般涅槃。此有二種，
X12n0281_p0917c01║由因與果異故。因異者，有雜修無雜修也。果異者，
X12n0281_p0917c02║至色究竟及有頂也。前是觀行，後是止行，樂慧樂
X12n0281_p0917c03║行不同故。今五不還天，即樂慧者所生也。初二三
X12n0281_p0917c04║禪皆有九品修惑，俱名為染。○頌曰：由雜修五品，
X12n0281_p0917c05║生有五淨居。論曰：由雜熏修第四靜慮有五品故，
X12n0281_p0917c06║淨居唯五。如是五品雜修靜慮，如其次第感五淨
X12n0281_p0917c07║居。有餘師言：由信等五次第增上感五淨居（云云）。
X12n0281_p0917c08║道歡曰：五淨居者，正理論云：離欲諸聖以聖道永
X12n0281_p0917c09║濯煩惱垢，故名為淨。淨身所止，故名淨居。或住於
X12n0281_p0917c10║此窮生死邊如還債盡，故名為淨。淨者所住，故名
X12n0281_p0917c11║淨居。或此無異生雜純聖所止，故名淨居。五品者，
X12n0281_p0917c12║謂以有漏無漏雜資廣果故業，令其殊勝轉生五
X12n0281_p0917c13║淨居天，故有五品。然何故須雜耶？謂五淨居無別
X12n0281_p0917c14║引業，一切有情法爾第四禪中秪有三品，總報引
X12n0281_p0917c15║業生彼三天。聖人既無煩惱，故須雜下三天，故業
X12n0281_p0917c16║生五屬也。然所資故業是一，由能資因行相有五，
X12n0281_p0917c17║故感五天。五品之義，下文五天更當引釋。
X12n0281_p0917c18║○（二、明別五：初、無煩天。）阿難！苦樂兩滅，鬬心不交，如是一類，名無煩天。○
X12n0281_p0917c19║（二、無熱天）機括獨行，研交無地，如是一類，名無熱天。
X12n0281_p0917c20║【觧】溫陵曰：前於苦樂，有捨有厭，則心與境鬬，不能
X12n0281_p0917c21║無煩。惟心境兩釋，煩惱斯斷。盛熱曰煩，微煩曰熱。
X12n0281_p0917c22║上雖鬬心不交，疑若猶有交地，方滅麤相，得無煩
X12n0281_p0917c23║而已。此復增勝，心機無對，研交無地，能滅緣影，故
X12n0281_p0917c24║得無熱也。
X12n0281_p0918a01║【疏】天台曰：初無煩天，即下品心資也。謂行人先入
X12n0281_p0918a02║四禪定已，於此定中，先起多念無漏心相續現前，
X12n0281_p0918a03║次起多念有漏心相續現前，又起多念無漏心相
X12n0281_p0918a04║續現前，如是漸漸減至二念無漏、二念有漏、二念
X12n0281_p0918a05║無漏時，名雜修加行成滿。次起一念無滿、一念有
X12n0281_p0918a06║漏、一念無漏，至此名為根本成滿。由此有漏、無漏
X12n0281_p0918a07║間雜修故，名為雜修，亦名夾熏禪。以用無漏夾熏
X12n0281_p0918a08║有漏，色定轉明，果報轉勝，由此資故業故，從廣果
X12n0281_p0918a09║沒，便生無煩天也。稍離定障，名為無煩，煩即是障
X12n0281_p0918a10║也，障即苦樂兩鬬也。次無熱天，即中品有六心，用
X12n0281_p0918a11║前下品三心為加行，更引三心一念無漏、有漏、無
X12n0281_p0918a12║漏為根本，資其故業，從廣果沒，能超無煩，生於無
X12n0281_p0918a13║熱天。蓋前鬬心雖不交於苦樂，猶有苦樂之境在，
X12n0281_p0918a14║雖曰無煩，不能無熱。今則機括獨行，研交者無地，
X12n0281_p0918a15║則其熱亦無
X12n0281_p0918a16║○（三善見天）十方世界，妙見圓澄，更無塵象，一切沉垢。如是一
X12n0281_p0918a17║類，名善見天。○（四善現天）精見現前，陶鑄無礙，如是一類，名善
X12n0281_p0918a18║現天。
X12n0281_p0918a19║【觧】資中曰：塵象沉垢，即定慧之障也。定慧精明，融
X12n0281_p0918a20║鍊自在，故云陶鑄無礙。
X12n0281_p0918a21║【疏】天台曰：三、善見，即雜修上品有九心，用前六心
X12n0281_p0918a22║為加行，更起三心為根本，資故業故，從廣果沒，生
X12n0281_p0918a23║善見天。無漏功著，定慧障亡，故能十方世界妙見
X12n0281_p0918a24║圓澄，名善見天。蓋前天雖無熱，然而猶有機括獨
X12n0281_p0918b01║行者在，不得稱為善見；今則獨行機括，亦無十方
X12n0281_p0918b02║世界，惟一妙見，故名善見天也。四、善現，即上勝品
X12n0281_p0918b03║有十二心，用前九心為加行，更引三心為根本，資
X12n0281_p0918b04║於故業，超三生四。蓋前雖善見現前，未能轉變自
X12n0281_p0918b05║在；今既無塵象沉垢，若陶家師著少泥於輪上，一
X12n0281_p0918b06║撥便轉，大小器具，隨行施設，無適而不可，能起十
X12n0281_p0918b07║四變化自在，故名善現天。
X12n0281_p0918b08║○（五色究竟天）究竟羣，幾窮色性？性入無邊際，如是一類名色究
X12n0281_p0918b09║竟天。
X12n0281_p0918b10║【觧】吳興曰：究竟，研窮之義也。幾者，動之微也。研窮
X12n0281_p0918b11║多念，至於一念，故曰究竟羣幾。以雜修五品，初用
X12n0281_p0918b12║多念無漏，熏多念有漏，乃至最後用一念無漏，熏
X12n0281_p0918b13║一念有漏，名上極品。故俱舍云成由一念雜是也。
X12n0281_p0918b14║窮色性性者，窮亦究竟，變其文耳。心既熏多至少，
X12n0281_p0918b15║色亦窮麤至微，麤細不同，故曰性性。入無邊際，即
X12n0281_p0918b16║色界與無色界二邊之交際也。俱舍云：從此向上，
X12n0281_p0918b17║無復所居，此處最高，名色究竟。
X12n0281_p0918b18║【疏】天台曰：五色究竟天，即上極品有十五心，用前
X12n0281_p0918b19║十二心為加行，更引三心為根本，資於故業，能超
X12n0281_p0918b20║四天，生色究竟。無煩天壽一千大劫，身一千由旬。
X12n0281_p0918b21║無熱天壽二千大劫，身二千由旬。善見天壽四千
X12n0281_p0918b22║大劫，身四千由旬。善現天壽八千大劫，身八千由
X12n0281_p0918b23║旬。色究竟天壽一萬六千大劫，身一萬六千由旬。
X12n0281_p0918b24║化樂、他化二天所著衣服，隨心大小輕重。色界天
X12n0281_p0918c01║不著衣服，如著不異，頭雖無髻，如著天冠，無男女
X12n0281_p0918c02║相，形惟一種。已上壽量身量，出起世因本經。
X12n0281_p0918c03║○（三、結示）阿難！此不還天，彼諸四禪、四位天王，獨有欽聞，不
X12n0281_p0918c04║能知見。如今世間曠野、深山、聖道場地，皆阿羅漢所
X12n0281_p0918c05║住持故，世間麤人所不能見。
X12n0281_p0918c06║【觧】溫陵曰：下天修有漏凡定，此天修無漏聖業，麤
X12n0281_p0918c07║細有異，故不能見。
X12n0281_p0918c08║○（二、總結）阿難！是十八天，獨行無交，未盡形累。自此已還，名
X12n0281_p0918c09║為色界。
X12n0281_p0918c10║【觧】孤山曰：獨行無交，俱無情欲故。未盡形累，尚有
X12n0281_p0918c11║色質故。
X12n0281_p0918c12║○（三、無色界二：初、正明二：初、明感報二：初、簡迴心不入。）復次，阿難！從是有頂色邊際中，其間復有二種岐
X12n0281_p0918c13║路。若於捨心發明智慧，慧光圓通，便出塵界，成阿羅
X12n0281_p0918c14║漢，入菩薩乘。如是一類，名為回心大阿羅漢。
X12n0281_p0918c15║【觧】溫陵曰：色究竟天，居有色頂，與無色鄰，名色邊
X12n0281_p0918c16║際。四禪皆依捨念修定，此言捨心，指有頂因心也。
X12n0281_p0918c17║吳興曰：色究竟天，第三果人，根有利鈍，故分二路：
X12n0281_p0918c18║其利根者，發無漏智，斷盡修惑，即出三界；其鈍根
X12n0281_p0918c19║者，復由定心，欣上厭下，生無色界。應知慧光圓通，
X12n0281_p0918c20║且約盡無生智圓滿而言；入菩薩乘，正約出三界
X12n0281_p0918c21║後勝進而說。斯亦今經破定性之明文也。名為回
X12n0281_p0918c22║心者，圓師指同涅槃五人發心之義。今謂不爾，彼
X12n0281_p0918c23║是界外發心，即入初住；此是界內迴心，方成四果。
X12n0281_p0918c24║安得五人為同年邪？
X12n0281_p0919a01║【疏】天台曰：有頂色邊際中，即色界第四禪天，為三
X12n0281_p0919a02║種人之所住處：一、修凡夫禪，即廣果；二、修外道禪，
X12n0281_p0919a03║即無想；三、修出世間禪，即五那含。今云二種岐路，
X12n0281_p0919a04║一往不以聖凡為分，但以厭色、不厭色為異。不厭
X12n0281_p0919a05║色者，即若於捨心發明智慧等，乃回心大阿羅漢。
X12n0281_p0919a06║厭色有三種：一、鈍根那含；二、凡夫；三、外道。觀今現
X12n0281_p0919a07║文，似但指聖人利鈍以分岐路，其實厭色、不厭色，
X12n0281_p0919a08║約義應有四人。今且明聖人根分利鈍有二義：一、
X12n0281_p0919a09║覺身礙不礙；二、立心回不回。若覺身不礙，即色究
X12n0281_p0919a10║竟天發明智慧，慧光圓通，便出塵界，此不礙之利
X12n0281_p0919a11║根也。子縛既斷，則自利已竟，便於此世回心向大，
X12n0281_p0919a12║入菩薩乘，從空入假，導利羣生，此回心之利根也。
X12n0281_p0919a13║若覺身為礙，銷色入空等，待子果俱盡，方出塵界，
X12n0281_p0919a14║此色礙之鈍根也。既出塵界，如焦芽敗種，不復堪
X12n0281_p0919a15║用，此不回之鈍根也。須知回心有二義：一、先小後
X12n0281_p0919a16║大；二、始終皆大。先小後大復有二義：一、宿種成熟
X12n0281_p0919a17║故；二、教令發心故。始終皆大亦有二義：一、先求自
X12n0281_p0919a18║利，回己向他故；二、假理現前，欣赴夙心故。經之明
X12n0281_p0919a19║意亦有二義：一為大乘豎出三界者，寄此以明道
X12n0281_p0919a20║不躐等故；一為小乘豎出三界者，寄之策發，令發
X12n0281_p0919a21║大心故。
X12n0281_p0919a22║○（二、明生者類殊二：初、別明四天四：初、空處天。）若在捨心，捨厭成就，覺身為礙，銷礙入空，如是一
X12n0281_p0919a23║類，名為空處。
X12n0281_p0919a24║【觧】溫陵曰：自此而下，明無色界四天也。無色者，無
X12n0281_p0919b01║業果色，有定果色，依正皆然，乃滅身歸無定性。聲
X12n0281_p0919b02║聞所居，或捨厭天人雜處，其類不一，皆無色蘊也。
X12n0281_p0919b03║四天皆依偏空修進，初厭色依空，二厭空依識，三
X12n0281_p0919b04║色空識等都滅而依識性，四依識性以滅窮研而
X12n0281_p0919b05║不得真滅，是皆有為增上善果，未出輪迴，不成聖
X12n0281_p0919b06║道者也。今此初天，厭己形礙，堅修空觀，滅身歸無，
X12n0281_p0919b07║即厭色依空者也。名空處定，故報生空處也。長水
X12n0281_p0919b08║曰：捨心有二：一者，若於有頂，用無漏道，斷惑入空，
X12n0281_p0919b09║即樂定那含也。二者，若於廣果，用有漏道，伏惑入
X12n0281_p0919b10║空，即凡夫外道也。
X12n0281_p0919b11║【疏】天台曰：長水師言：無漏道，即聖種觀，觀五陰如
X12n0281_p0919b12║病，如癕，如瘡，如刺，無常，苦，空，無我。有漏道，即六行
X12n0281_p0919b13║觀，厭下苦麤障，欣上淨妙離也。
X12n0281_p0919b14║○（二、識處天）諸礙既銷，無礙無滅，其中惟留阿賴耶識，全於末
X12n0281_p0919b15║那半分微細，如是一類名為識處。
X12n0281_p0919b16║【觧】溫陵曰：諸礙既銷而無，則不依於色。無礙之無
X12n0281_p0919b17║亦滅，則不依於空。惟留阿賴末那，即厭空依識者
X12n0281_p0919b18║也，名識處定。故報生識處，賴耶第八識，末那第七
X12n0281_p0919b19║識也。而末那所緣，色空識三，此位厭色空而依識，
X12n0281_p0919b20║則色空麤緣已無，故惟全半分微細也。
X12n0281_p0919b21║【疏】天台曰：三界惟心，一切惟識，二十五有，罔匪八
X12n0281_p0919b22║識之所變造，所造之三界盡，則能造之八識現。故
X12n0281_p0919b23║知六道眾生，雖終日用八識而未甞見八識，然其
X12n0281_p0919b24║所用八識，特為其主而已。若其用者，則七識為之
X12n0281_p0919c01║使，故第七謂之傳送識。此識內緣第八，即緣心而
X12n0281_p0919c02║為分別者；外緣第六，即緣塵而為分別者。雖曰能
X12n0281_p0919c03║緣，要由所緣之境在，境在則能緣之識存，境亡則
X12n0281_p0919c04║能緣之識滅。然緣境本由乎六識，要由七識之所
X12n0281_p0919c05║使，雖分能所，皆一體而異名，異用而同體也。今者
X12n0281_p0919c06║色空既盡，則六識無用而七無所使，故去末那半
X12n0281_p0919c07║分麤浮者；而阿賴耶識既全在，故全於半分微細
X12n0281_p0919c08║也。云惟留者，正以三界之識三，其所去者半而留
X12n0281_p0919c09║者亦半，非曰此天已見第八也。然此天有三人，約
X12n0281_p0919c10║那含言之，則前半此已斷盡；約凡夫與外道言之，
X12n0281_p0919c11║但可言伏而不得言斷也。
X12n0281_p0919c12║○（三、無所有處天）空色既亡，識心都滅，十方寂然，逈無攸往。如是一
X12n0281_p0919c13║類，名無所有處。
X12n0281_p0919c14║【觧】溫陵曰：前位雖亡空色，而未滅識心，此則都滅，
X12n0281_p0919c15║故十方寂然，逈無攸往，以寂無攸往，故名無所有。
X12n0281_p0919c16║然此雖亡識心，未亡識性，今之行人，見性不深，多
X12n0281_p0919c17║滯於此，雖能洞了色空，灰滅心慮，逮無所有，而終
X12n0281_p0919c18║於識性，幽幽綿綿，不能自脫，生死窟穴，實存乎此。
X12n0281_p0919c19║○（四非非想處天）識性不動，以滅窮研，於無盡中，發宣盡性。如存不
X12n0281_p0919c20║存，若盡非盡，如是一類，名為非想非非想處。
X12n0281_p0919c21║【觧】溫陵曰：識性者，識心幽本也。不動者，寂無攸往
X12n0281_p0919c22║也。既能不動，復研窮使滅。然依識滅之，竟非真滅，
X12n0281_p0919c23║是強於無盡中發宣盡性，所以似存不存，似盡不
X12n0281_p0919c24║盡。似存不存，故非想也。似盡不盡，又非非想也。此
X12n0281_p0920a01║又幽幽綿綿，至微之相也。
X12n0281_p0920a02║○（二、總辨二類）此等窮空不盡空理，從不還天聖道窮者，如是一
X12n0281_p0920a03║類，名不迴心鈍阿羅漢。若從無想諸外道天，窮空不
X12n0281_p0920a04║歸，迷漏無聞，便入輪轉。
X12n0281_p0920a05║【觧】吳興曰：此等窮空，通指凡聖。欣厭未盡，故云不
X12n0281_p0920a06║盡空理。縱是聖人修八聖種觀，亦有四陰細惑未
X12n0281_p0920a07║亡，以未得滅受想定故。從不還天下，明聖人有生
X12n0281_p0920a08║此處者，是鈍根那含耳。言羅漢者，約後為名也。若
X12n0281_p0920a09║從無想下，明外道有不生此處者，謂窮空不歸也。
X12n0281_p0920a10║外道窮空，凡有二種：一、窮至四禪，以無想為極；二、
X12n0281_p0920a11║窮至無色，以非想為極。今既入無想，則迷於有漏，
X12n0281_p0920a12║無聞四空，故五百劫滿，自當輪轉。有解此文作外
X12n0281_p0920a13║道從無想天來者，非也。請觀不歸二字，歸猶來也，
X12n0281_p0920a14║豈非無想窮空不來乎？高麗麻谷普幻師曰：其那
X12n0281_p0920a15║含天，除其利根迴心羅漢，其餘鈍根貪寂定者，修
X12n0281_p0920a16║空增勝，入四空處。其凡夫禪次第修者，成四禪後，
X12n0281_p0920a17║次從廣果入四空處。然則根本天中第三廣果，能
X12n0281_p0920a18║攝無想及五那含。今云有頂色邊際者，通指廣果
X12n0281_p0920a19║聖凡雜地也。天如補註曰：觀長水前解捨心有二，
X12n0281_p0920a20║及吳興所解窮空不歸等，與麻谷之說略同。今參
X12n0281_p0920a21║而言之，鈍根那含、廣果凡夫，皆能趣入四空，而外
X12n0281_p0920a22║道亦有入者，惟除無想之外道耳。
X12n0281_p0920a23║【疏】天台曰：此等窮空，謂既以空而滅色，復以識而
X12n0281_p0920a24║滅空，又以無所有而滅識，以非想非非想以滅無
X12n0281_p0920b01║所有，則於無色界之空，可謂窮矣。此揚德也。不盡
X12n0281_p0920b02║空理，抑過也。空理有二：但空，不但空。不但空，此空
X12n0281_p0920b03║即有。能盡此理者，即前迴心大阿羅漢，從空以出
X12n0281_p0920b04║假矣。但空者，色即是空，非色滅空。是等既以空滅
X12n0281_p0920b05║色，乃至非想非非想於無盡中發宣盡性，豈能盡
X12n0281_p0920b06║其空理哉！前義可破聖人窮者，後義可破外道窮
X12n0281_p0920b07║者。窮空不歸者，歸，復也。眾生始從涅槃之空以出
X12n0281_p0920b08║有，聖人則從生死之有以還空。今之凡夫與外道，
X12n0281_p0920b09║雖能窮空而不能歸空，故曰窮空不歸。前云厭色
X12n0281_p0920b10║不厭色，應有四人不厭色：一人於色邊際已出塵
X12n0281_p0920b11║界，迴心向大；厭色三人：一窮空歸者，即鈍根那含；
X12n0281_p0920b12║一窮空不歸，即若從無想諸外道天來者；一修凡
X12n0281_p0920b13║夫四禪八定為世間禪，不知修出世間滅受想定，
X12n0281_p0920b14║心因則以非想非非想為極則，報果則亦以非想
X12n0281_p0920b15║非非想處為究竟。經雖不言，約義須有。
X12n0281_p0920b16║○（二辨王民）阿難，是諸天上各各天人，則是凡夫，業果酬答，答
X12n0281_p0920b17║盡入輪。彼之天王，即是菩薩，遊三摩地，漸次增進，回
X12n0281_p0920b18║向聖倫所修行路。
X12n0281_p0920b19║【觧】溫陵曰：通指欲、色、無色天也。其眾乃隨業感報，
X12n0281_p0920b20║未出輪迴。其王乃隨行權應，寄位升進。華嚴謂初
X12n0281_p0920b21║地菩薩，多作閻浮提王，二地輪王，乃至六欲，三梵
X12n0281_p0920b22║天王是也。此竪論已終，故通結指。
X12n0281_p0920b23║【疏】天台曰：溫陵師引華嚴經初地作人間王等者，
X12n0281_p0920b24║以其皆法身大士故也。論圓教初住，已證法身。華
X12n0281_p0920c01║嚴云：初發心時，便成正覺，所有慧身，不由他悟，清
X12n0281_p0920c02║淨妙法身，湛然應一切。應以何身說法，即皆應之，
X12n0281_p0920c03║則初住多作閻浮提王矣。今云初地，豈華嚴兼別
X12n0281_p0920c04║之言乎？孤山曰：遊三摩提者，以菩薩善入出住百
X12n0281_p0920c05║千三昧，故住此定而為天主。九次第定名善入，師
X12n0281_p0920c06║子奮迅名善出，超越名善住，一一皆能深達實相，
X12n0281_p0920c07║號首楞嚴。
X12n0281_p0920c08║○（二、結示）阿難！是四空天，身心滅盡，定性現前，無業果色，從
X12n0281_p0920c09║此逮終，名無色界。○（二、總結虗妄）此皆不了妙覺明心，積妄發生，
X12n0281_p0920c10║妄有三界中間，妄隨七趣沉溺，補特伽羅各從其類。
X12n0281_p0920c11║【觧】溫陵曰：身心滅盡者，無色蘊及麤識也。孤山曰：
X12n0281_p0920c12║無業果色者，顯有定果色也。補特伽羅，此云數取
X12n0281_p0920c13║趣，謂諸有情起惑造業，隨諸趣受生也。天如補註
X12n0281_p0920c14║曰：定果色者，顯揚論名定自在所生色，謂由勝定
X12n0281_p0920c15║故，於一切色皆得自在，即以定變起五塵境也。數
X12n0281_p0920c16║取趣者，能取當來諸趣，即中有也。涅槃云：中有五
X12n0281_p0920c17║陰，非肉眼見，天眼所見。
X12n0281_p0920c18║【疏】天台曰：成論明極善極惡，皆不經中陰，如䂎矛
X12n0281_p0920c19║離手故也。今七趣中，三途則屬極惡，天僊則屬極
X12n0281_p0920c20║善，善惡相雜，惟人與修羅耳。今既總結虗妄，其可
X12n0281_p0920c21║以中陰以釋數取趣乎？應是取其義相，明眾生七
X12n0281_p0920c22║趣往來，數數捨此生彼，通名補特伽羅也。
X12n0281_p0920c23║○（七修羅趣）復次，阿難！是三界中，復有四種阿修羅類。若於鬼
X12n0281_p0920c24║道，以護法力，乘通入空，此阿修羅從卵而生，鬼趣所
X12n0281_p0921a01║攝。若於天中，降德貶墜，其所卜居，鄰於日月，此阿修
X12n0281_p0921a02║羅從胎而出，人趣所攝。有修羅王，執持世界，力洞無
X12n0281_p0921a03║畏，能與梵王及天帝釋四天爭權，此阿修羅因變化
X12n0281_p0921a04║有，天趣所攝。阿難！別有一分下劣修羅，生大海心，沉
X12n0281_p0921a05║水穴口，旦遊虗空，暮歸水宿，此阿修羅因濕氣有，畜
X12n0281_p0921a06║生趣攝。
X12n0281_p0921a07║【觧】溫陵曰：修羅，此云非天。福力等天，而無天行，為
X12n0281_p0921a08║多瞋故也。隨業輕重，而有四生之異。水穴，即尾閭
X12n0281_p0921a09║也。吳興曰：俱舍四生頌，但云鬼通胎化二。今卵生
X12n0281_p0921a10║修羅，鬼趣所攝。則世親之言，似未詳矣。問：法華所
X12n0281_p0921a11║列四種修羅，與今四種，為同為異？答：資中云同。今
X12n0281_p0921a12║謂彼四，只可攝在此四之中，不可次第分屬其類。
X12n0281_p0921a13║荊溪師云：法華四種，皆與帝釋鬬戰。一往觀之，但
X12n0281_p0921a14║同今經第三類耳。問：此四修羅，既為四趣所攝，應
X12n0281_p0921a15║無別報同分之處耶？答：雖屬四趣，非無別報。今云
X12n0281_p0921a16║卜居鄰於日月等，即同分之處也。又長阿含云：南
X12n0281_p0921a17║洲有金剛山，中有修羅宮，所治六千由旬欄楯行
X12n0281_p0921a18║樹等。然一日一夜，三時受苦，苦具自來入其宮中。
X12n0281_p0921a19║是知此趣，且取一分善報，謂之人天。若論受苦，實
X12n0281_p0921a20║在人趣之下。故正法念經，惟以鬼畜二種收之，良
X12n0281_p0921a21║由於此。
X12n0281_p0921a22║【疏】孤山曰：若依七趣優劣，則修羅在人趣之下。今
X12n0281_p0921a23║為攝屬不定，故在其後。天台曰：六道攝屬，各有定
X12n0281_p0921a24║處。惟修羅攝屬四趣者，經意不特顯果報四種屬
X12n0281_p0921b01║乎四趣，將是每一種中亦雜具四因，惟觀其何因
X12n0281_p0921b02║為多，以墮其趣。如中品十惡為鬼道因，下品十惡
X12n0281_p0921b03║為畜道因；下品十善為人道因，上品十善為天道
X12n0281_p0921b04║因。若善惡之業純，則隨之以受四生之報。其或倐
X12n0281_p0921b05║焉而為善矣，倐焉而又為惡；倐焉而上矣，倚焉而
X12n0281_p0921b06║又為其下；或善惡交戰於一生，或上下交攻於一
X12n0281_p0921b07║念。況心懷猜忌，事欲勝他，故垂終受報，強者先牽，
X12n0281_p0921b08║或為鬼道而卵生，以至或為畜道而濕生。如雖為
X12n0281_p0921b09║鬼道矣，而又能乘通入空；雖為畜道矣，而又能旦
X12n0281_p0921b10║遊虗空，非兼人天之福乎？至於人天二趣所攝者，
X12n0281_p0921b11║雖居鄰日月，力洞無畏，日夜苦具，三時自來，非兼
X12n0281_p0921b12║鬼畜之罪乎？故諸天與修羅戰時，每以人間善惡
X12n0281_p0921b13║多少為勝負，卜善多則天勝，不善多則修羅勝。一
X12n0281_p0921b14║日方相戰，而天帝乍勝乍負者再。正緣世有一人，
X12n0281_p0921b15║欲為善而忽為惡念間之，欲為惡而又為善念間
X12n0281_p0921b16║之，持疑未決間，故令天帝如此。每見今之為行者，
X12n0281_p0921b17║是非美惡，雜糅神襟，猜忌之念不無，好勝之心常
X12n0281_p0921b18║在，亦當以是而為戒焉。
X12n0281_p0921b19║○（二、結示勸斷二：初、結示迷妄二：初、迷真有相。）阿難！如是地獄、餓鬼、畜生、人及神僊、天洎修羅，精
X12n0281_p0921b20║研七趣，皆是昏沉諸有為相，妄想受生，妄想隨業，於
X12n0281_p0921b21║妙圓明無作本心，皆如空華，元無所著，但一虗妄，更
X12n0281_p0921b22║無根緒。○（二、隨妄輪迴）阿難！此等眾生不識本心，受此輪迴，經無
X12n0281_p0921b23║量劫不得真淨，皆由隨順殺、盜、婬故。反此三種，又則
X12n0281_p0921b24║出生無殺、盜、婬，有名鬼倫，無名天趣，有無相傾，起輪
X12n0281_p0921c01║迴性。○（二、舉悟勸斷二：初、明真修無著。）若得妙發三摩提者，則妙常寂，有無二無，無
X12n0281_p0921c02║二亦滅。尚無不殺、不偷、不婬，云何更隨殺、盜、婬事？
X12n0281_p0921c03║【觧】溫陵曰：前問妙心徧圓，何有獄、鬼、人、天等道？故
X12n0281_p0921c04║此結示由殺、盜、婬三為根本。有是業，則名鬼倫，言
X12n0281_p0921c05║必墜也。無是業，則名天趣，言必升也。出生無殺、盜、
X12n0281_p0921c06║婬，即天趣也。七趣舉二，以善惡通攝也。因有而墜，
X12n0281_p0921c07║因無而升。故曰：有無相傾，起輪迴性。若得正定，則
X12n0281_p0921c08║妙性常寂，無復輪迴矣。有無二無，言相傾業斷。無
X12n0281_p0921c09║二亦滅，言分別情忘也。業斷情忘，則三種妄本，名
X12n0281_p0921c10║迹雙泯矣。故欲斷妄輪，須修正定也。孤山曰：有無
X12n0281_p0921c11║二無，無生死之俗也。無二亦滅，滅涅槃之真也。尚
X12n0281_p0921c12║無於善，況隨於惡？亦應云：尚無無二，云何隨二？中
X12n0281_p0921c13║道無著，其旨惟明天如。補註曰：有無相傾者，鬼趣
X12n0281_p0921c14║業盡，或修善而升。天趣報衰，或轉惡而墜。此名相
X12n0281_p0921c15║傾，起輪迴性也。
X12n0281_p0921c16║【疏】荊公曰：有對則有代，有執則有釋。執有以為樂，
X12n0281_p0921c17║則與苦對，其釋也苦代之，故人樂終於壞；執無以
X12n0281_p0921c18║為淨，則與染對，其釋也染代之，故天淨終於墮。墮
X12n0281_p0921c19║則所無更有，壞則所有更無。
X12n0281_p0921c20║○（二、舉三業勸斷三：初、明妄因。）阿難！不斷三業，各各有私。○（二、牒答前總問）因各各私，眾私同分，
X12n0281_p0921c21║非無定處，自妄發生。生妄無因，無可尋究。
X12n0281_p0921c22║【觧】溫陵曰：前問地獄，為有定處，為復自然，彼彼發
X12n0281_p0921c23║業，各各私受？故此牒答三業，即殺、盜、婬也。
X12n0281_p0921c24║【疏】天台曰：不斷三業，各各有私者，明別業也。因各
X12n0281_p0922a01║各私，眾私同分者，業雖各別，不妨別業而同報；雖
X12n0281_p0922a02║然同報，而各有元由，故曰非無定處。
X12n0281_p0922a03║○（三、勸修行斷除）汝勗修行，欲得菩提，要除三惑。不盡三惑，縱得神
X12n0281_p0922a04║通，皆是世間有為功用。習氣不滅，落於魔道。雖欲除
X12n0281_p0922a05║妄，倍如虗偽。如來說為可哀憐者，汝妄自造，非菩提
X12n0281_p0922a06║咎。作是說者，名為正說。若他說者，即魔王說。
X12n0281_p0922a07║【觧】溫陵曰：殺、盜、婬，為惑業之本，故名三惑。上明諸
X12n0281_p0922a08║趣戒備失錯，而終於勸斷三業，勸除三惑，乃戒備
X12n0281_p0922a09║真要也。下文即助道分中第二科，名詳辨魔境，深
X12n0281_p0922a10║防邪誤也。魔即魔羅，此云殺者，亦云奪者，能殺慧
X12n0281_p0922a11║命，奪善法。開之有五：曰五陰魔、煩惱魔、死魔、天魔、
X12n0281_p0922a12║鬼魔。合之惟陰魔、天魔而已。陰魔即生死煩惱，依
X12n0281_p0922a13║五陰而起者也。天魔因修邪定，好害正道者也。未
X12n0281_p0922a14║發心者，常與隨順，則無寇敵。惟正修者，違而不順，
X12n0281_p0922a15║偏致惱害，故須辨識也。
X12n0281_p0922a16║○（六、無問自說，預明禪境二：初、正明發相三：初、結前生後二：初、結前正修二：初、經家敘事。）即時如來將罷法座，於師子牀攬七寶几，迴紫金
X12n0281_p0922a17║山，再來凭倚，普告大眾及阿難言：○（二、如來正告）汝等有學緣覺、
X12n0281_p0922a18║聲聞，今日迴心趣大菩提無上妙覺，吾今已說真修
X12n0281_p0922a19║行法。○（二、生後發相二：初、述意許宣二：初、述意二：初、總明。）汝猶未識修奢摩他、毗婆舍那微細魔事，魔
X12n0281_p0922a20║境現前，汝不能識，洗心非正，落於邪見。○（二、別示）或汝陰魔，
X12n0281_p0922a21║或復天魔，或著鬼神，或遭魑魅，心中不明，認賊為子，
X12n0281_p0922a22║又復於中得少為足。如第四禪無聞比丘，妄言證聖，
X12n0281_p0922a23║天報已畢，衰相現前，謗阿羅漢，身遭後有，墮阿鼻獄。
X12n0281_p0922a24║○（二許宣）汝應諦聽，吾今為汝子細分別。○（二、時眾佇誨）阿難起立，并其
X12n0281_p0922b01║會中同有學者，歡喜頂禮，伏聽慈誨。
X12n0281_p0922b02║【觧】溫陵曰：前法既終，當機無問，故將罷法座，而又
X12n0281_p0922b03║攬寶几，迴金容。無問自說者，真止觀中微細魔事，
X12n0281_p0922b04║非一切智莫能辨識，能隳寶覺，破法王家，故須特
X12n0281_p0922b05║告，乃最後深慈也。四禪無聞者，比丘無多聞慧，但
X12n0281_p0922b06║勤小行，得生四禪，便謂已證阿羅漢。及乎天報將
X12n0281_p0922b07║畢，見有生處，遂謗佛妄說阿羅漢，不受後有，因此
X12n0281_p0922b08║墜墮，乃邪誤之咎也。
X12n0281_p0922b09║【疏】天台曰：洗心有二義：一、凡修禪定，先須洗滌先
X12n0281_p0922b10║心，從前所有邪惡知見，悉從懺斷，淨盡無餘。如前
X12n0281_p0922b11║淨器，除去毒蜜，復以灰香蕩滌習氣，後貯甘露，一
X12n0281_p0922b12║有不盡，便為致魔入魔之端。二者、所修三止，皆是
X12n0281_p0922b13║洗惑之慧水，如體真洗見思，方便洗塵沙，禪那洗
X12n0281_p0922b14║無明，一不合法，便為洗心，非正是故，即落魔道。魔
X12n0281_p0922b15║境現前者，摩訶止觀廣明十境：一、陰入；二、煩惱；三、
X12n0281_p0922b16║病患；四、業相；五、魔事；六、禪定；七、諸見；八、上慢；九、二
X12n0281_p0922b17║乘；十、菩薩。惟初陰入是初心常所觀境，餘之九境，
X12n0281_p0922b18║待發方觀，不發不觀。又初心所觀，先須揀却界入，
X12n0281_p0922b19║復於五陰，又除前四，的取識陰為所觀境。如去丈
X12n0281_p0922b20║就尺，去尺就寸，亦如伐樹得根，灸病得穴，千枝百
X12n0281_p0922b21║病，自然銷殞。此與今經前文，廣約三科七大以開
X12n0281_p0922b22║解，次約二十五門以明行。佛命文殊揀擇，惟取耳
X12n0281_p0922b23║門為所觀境同。今明五十重境，雖總名陰境，若觀
X12n0281_p0922b24║現文，與下別開，惟少病患與菩薩兩境。蓋病境易
X12n0281_p0922c01║知，故略不言，偏教菩薩，亦可合於二乘境中。餘之
X12n0281_p0922c02║六境，若尋文配合，如想陰中為魔所附，發貪嗔癡，
X12n0281_p0922c03║是煩惱境；慢過慢及增上慢，是上慢境，總為魔事
X12n0281_p0922c04║境。總示中云得少為足，四禪無聞，是禪定境；行陰
X12n0281_p0922c05║所發，俱是邪見境。又復示以當處禪那，豈非待發
X12n0281_p0922c06║方觀止觀工夫乎？
X12n0281_p0922c07║○（二、總別開示二：初、總述意三：初、明魔動因由二：初、生佛理同。）佛告阿難及諸大眾：汝等當知，有漏世界十二類
X12n0281_p0922c08║生，本覺妙明，覺圓心體，與十方佛無二無別。○（二、明迷悟事別二：初、迷真起妄。）由汝
X12n0281_p0922c09║妄想，迷理為咎，癡愛發生。生發徧迷，故有空性。化迷
X12n0281_p0922c10║不息，有世界生。則此十方微塵國土非無漏者，皆是
X12n0281_p0922c11║迷頑妄想安立。當知虗空生汝心內，猶如片雲點太
X12n0281_p0922c12║清裏，況諸世界在虗空耶？○（二、悟理動魔二：初、明歸元妄滅。）汝等一人發真歸元，此
X12n0281_p0922c13║十方空皆悉銷殞，云何空中所有國土而不振裂？
X12n0281_p0922c14║【觧】溫陵曰：覺圓心體，所謂真元。由迷理背真，化迷
X12n0281_p0922c15║立妄，成有漏界，為魔所依。化迷者，隨迷轉變也。空
X12n0281_p0922c16║生大覺中，如海一漚發。又喻片雲，以明世界虗幻
X12n0281_p0922c17║微芒，易以銷殞也。惟真元之體，本自廓然。而虗空
X12n0281_p0922c18║國土，皆是迷頑妄想安立。若汝等一人，發真不迷，
X12n0281_p0922c19║則無安立者，故自殞裂也。此并下文，皆敘魔所起。
X12n0281_p0922c20║蓋有漏空界，為魔所依。今若殞裂，則魔不安矣。或
X12n0281_p0922c21║曰：有漏空界，乃眾生同感，云何一人而能銷殞？矧
X12n0281_p0922c22║古今發真者眾，而空界依然，安在其銷殞耶？曰：同
X12n0281_p0922c23║業所感，不離晦昧。發真返明，故可銷殞。然眾生不
X12n0281_p0922c24║可盡，世界不可盡。故雖一人發真，而眾復感結，所
X12n0281_p0923a01║以依然。使同業之人，同能發真，則山河器界，應念
X12n0281_p0923a02║化成無上知覺，而為淨妙佛土矣。天如補註曰：迷
X12n0281_p0923a03║則轉覺體為虗空，悟則全虗空是覺體。故一人發
X12n0281_p0923a04║真歸元，則一人所見虗空，悉皆銷殞而為覺體矣。
X12n0281_p0923a05║即所謂心精通㳷，當處湛然。彼之未見消殞者，是
X12n0281_p0923a06║其未能發真歸元也。吳興曰：前微塵國土，且約同
X12n0281_p0923a07║居而說。究論歸元振裂之義，須通三土。若發偏真，
X12n0281_p0923a08║歸小涅槃之元，則同居振裂。若發圓真，歸大涅槃
X12n0281_p0923a09║之元，則方便實報振裂。今已開小顯大，則真元之
X12n0281_p0923a10║理，無非寂光，但有相似分極之異耳。
X12n0281_p0923a11║【疏】天台曰：此下明為一人發真歸元，十方虗空悉
X12n0281_p0923a12║皆銷殞，大地振坼，為致魔之由。欲明發真歸元，是
X12n0281_p0923a13║以先明從真起妄，是故以生佛體同而為理本，次
X12n0281_p0923a14║明迷悟事別以為魔因。初迷真起妄喻中，太清者，
X12n0281_p0923a15║猶虗空也。前以海喻覺心之大，以漚喻虗空之小，
X12n0281_p0923a16║故曰：空生大覺中，如海一漚發。今則以太清喻本
X12n0281_p0923a17║覺之不動，以片雲喻頑空之易銷，故曰：當知虗空
X12n0281_p0923a18║生汝心內，猶如片雲點太清裡。況諸世界在於虗
X12n0281_p0923a19║空，若浮雲之末，其易銷殞，從可知也。次悟理動魔
X12n0281_p0923a20║中，言汝等一人發真歸元，十方虗空悉皆銷殞，正
X12n0281_p0923a21║猶慧風一扇而殊雲自消，惟一真空逈無所有。或
X12n0281_p0923a22║曰：國土有相而云銷殞，可也；虗空無作，不聞爛壞，
X12n0281_p0923a23║其銷殞何在哉？對曰：迷時則化覺為空，悟時則復
X12n0281_p0923a24║空為覺。復空為覺，則惟覺無空，虗空銷殞，理固然
X12n0281_p0923b01║矣。矧虗空猶揑目之狂華，世界為狂華之非相，易
X12n0281_p0923b02║可銷殞，又可知也。
X12n0281_p0923b03║○（二、明將歸動魔二：初、明聖凡通㳷以釋伏難。）汝輩修禪飾三摩地，十方菩薩及諸無漏大阿羅
X12n0281_p0923b04║漢，心精通㳷，當處湛然。○（二、明凡魔不同，以顯魔覺二：初、示魔天見動。）一切魔王及與鬼神、諸凡
X12n0281_p0923b05║夫天，見其宮殿無故崩裂，大地振拆，水陸飛騰，無不
X12n0281_p0923b06║驚慴。○（二明餘趣不覺）凡夫昏暗，不覺遷訛。○（二、明魔惱本意二：初、因悟動魔二：初、正明。）彼等咸得五種神通，
X12n0281_p0923b07║惟除漏盡。○（二反顯）戀此塵勞，如何令汝摧裂其處？○（二、正為留難）是故
X12n0281_p0923b08║神鬼，及諸天魔，魍魎妖精，於三昧時，僉來惱汝。
X12n0281_p0923b09║【觧】溫陵曰：魔以晦昧為依，今修禪飾定，妙心精明，
X12n0281_p0923b10║故能振裂魔界，遂致惱害也。凡夫天，魔王天也。吳
X12n0281_p0923b11║興曰：飾，猶莊嚴也。謂修禪定，功德莊嚴，本有真三
X12n0281_p0923b12║摩地，以修飾故，彼菩薩羅漢，所證心性，通同㳷合，
X12n0281_p0923b13║此動魔之由。由三摩地將出其境，故魔等宮殿，自
X12n0281_p0923b14║然崩裂，斯亦歸元之前相也。問：大地無情，水陸異
X12n0281_p0923b15║類，何以同魔，亦皆振慴？答：三昧威神，不可思議，如
X12n0281_p0923b16║大樹緊那羅王，絃歌一動，聲震大千，須彌山王，為
X12n0281_p0923b17║之踊沒，況菩薩首楞嚴力，豈以情無情異而為責
X12n0281_p0923b18║邪？凡夫昏暗，不覺遷訛者，此釋伏疑也。恐疑者曰：
X12n0281_p0923b19║魔及諸天，既見其相，凡夫何事，都不覺知？故此釋
X12n0281_p0923b20║云。
X12n0281_p0923b21║○（三、明指益勸誡二：初、示悟者唯益二：初、引喻廣明。）然彼諸魔，雖有大怒，彼塵勞內，汝妙覺中，如風吹
X12n0281_p0923b22║光，如刀斷水，了不相觸。汝如沸湯，彼如堅冰，暖氣漸
X12n0281_p0923b23║鄰，不日消殞。徒恃神力，但為其客。成就破亂，由汝心
X12n0281_p0923b24║中五陰主人。主人若迷，客得其便。○（二、結勸降伏。）當處禪那，覺悟
X12n0281_p0923c01║無惑，則彼魔事，無奈汝何。陰消入明，則彼群邪，咸受
X12n0281_p0923c02║幽氣。明能破暗，近自消殞，如何敢留，擾亂禪定？○（二、示不悟致損二：初、不悟同魔。）若
X12n0281_p0923c03║不明悟，被陰所迷，則汝阿難必為魔子，成就魔人。○
X12n0281_p0923c04║（二、校量勸悟二：初、明彼唯毀汝一戒。）如摩登伽殊為眇劣，彼惟呪汝破佛律儀，八萬行中
X12n0281_p0923c05║只毀一戒，心清淨故，尚未淪溺。○（二明此則隳汝全身）此乃隳汝寶覺全
X12n0281_p0923c06║身，如宰臣家忽逢籍沒，宛轉零落，無可哀救。
X12n0281_p0923c07║【觧】溫陵曰：五陰，主人真心也。陰消入明，指發真者。
X12n0281_p0923c08║登伽眇劣，只毀戒體。諸魔熾惡，能隳寶覺，固宜深
X12n0281_p0923c09║防也。宰臣籍沒，喻幾於覺位而淪惡趣。孤山曰：以
X12n0281_p0923c10║婬女比天魔，人眇劣也。以一戒比全身，事眇劣也。
X12n0281_p0923c11║舉劣況勝，勗彼深防。初果道共，戒力自然無犯，故
X12n0281_p0923c12║云心清淨等。籍沒，漢書云除其屬籍是也。
X12n0281_p0923c13║【疏】天台曰：次示悟者，惟益中有三喻：初如風吹光，
X12n0281_p0923c14║乃以不動而勝動；次如刀斷水，乃以柔而勝剛，共
X12n0281_p0923c15║喻妙覺照而常寂之體。方魔境現前，果能寂然不
X12n0281_p0923c16║動，其奈我何哉！故曰了不相觸。第三喻汝如沸湯，
X12n0281_p0923c17║彼如堅氷，乃以陽而勝陰，喻妙定寂而常照之力。
X12n0281_p0923c18║下文云：彼等羣魔，咸受幽氣。明能破暗，故曰煖氣
X12n0281_p0923c19║漸鄰，不日銷殞。當處禪那二義：一、任彼魔來現怪，
X12n0281_p0923c20║我心寂爾如空。然魔有強軟，強來以寂，軟來以照，
X12n0281_p0923c21║若慈雲之讚智者，華頂降魔云強軟消磨寂照功
X12n0281_p0923c22║是也。又如首楞三昧經云：觀魔界如，佛界如。若魔
X12n0281_p0923c23║界如，即佛界如。一如無二如，則魔界無所捨，佛界
X12n0281_p0923c24║無所取。不取不捨，所謂當處禪那也。
X12n0281_p0924a01║漢書云：除其屬籍。應邵曰：籍者，為二尺竹牒，記其
X12n0281_p0924a02║年紀、名字、物色。
X12n0281_p0924a03║○（二、別顯相五：初、色陰二：初、結前生後二：初、結前正行。）阿難當知，汝坐道場，銷落諸念。其念若盡，則諸離
X12n0281_p0924a04║念，一切精明，動靜不移，憶忘如一。○（二、生後發相二：初、示二相二：初、不盡相。）當住此處入三
X12n0281_p0924a05║摩地，如明目人處大幽暗，精性妙淨，心未發光，此則
X12n0281_p0924a06║名為色陰區宇。
X12n0281_p0924a07║【觧】天如補註曰：離念精明，心未發光等，色陰未破
X12n0281_p0924a08║之相也。孤山謂在名字位中，則似抑之太低。溫陵
X12n0281_p0924a09║謂得元明覺，無生滅性，則似升之太高。當依吳興，
X12n0281_p0924a10║指屬觀行。此蓋禪那得力之處，塵勢暫息之時也。
X12n0281_p0924a11║定力雖爾，而色陰未破，故如明目處幽暗。陰以覆
X12n0281_p0924a12║蔽為義，區局性真，故名區宇。
X12n0281_p0924a13║【疏】天台曰：銷者銷鎔，銷而後落，故云銷落。今經妙
X12n0281_p0924a14║定，於染不滯，於淨不著，一切結惑，擬之即銷，即為
X12n0281_p0924a15║無為，亡情絕解，如大火𦦨，不可凑泊，故喻之如銷。
X12n0281_p0924a16║亦妙玄云：譬如冶鐵，意在成器，器雖未成，而麤垢
X12n0281_p0924a17║先落。今修禪定，志在成佛，將破色陰，而銷落諸念，
X12n0281_p0924a18║喻實似之。其念若盡，即圓伏五住也。離念精明，即
X12n0281_p0924a19║觀行現前也。觀行現前之人，居靜固無所移，涉動
X12n0281_p0924a20║亦無所失，忘之而觀智明明，憶之而寂體了了，故
X12n0281_p0924a21║曰動靜不移，憶忘如一。此正寂滅道場之先容，真
X12n0281_p0924a22║阿練若之前陣，當住此處，入三摩地。繇斯而往，則
X12n0281_p0924a23║直道無雍，第為色陰區局，精性妙淨，心未發光，故
X12n0281_p0924a24║如明目人，處大幽暗。五受陰皆云區宇者，區者寰
X12n0281_p0924b01║區，宇者宇宙。人居屋舍，皆取象於人身，人身又取
X12n0281_p0924b02║象於寰宇。故人心妙明，一自晦昧為空，空晦暗中，
X12n0281_p0924b03║結暗為色，色雜妄想，想相為身來，為識，為行，為想，
X12n0281_p0924b04║為受，為色。其區局者，而有是五重，各以一妄想而
X12n0281_p0924b05║為其本。色陰堅固妄想，而為五妄想之末，其區局
X12n0281_p0924b06║之相，最為麤重，居生死長夜之方沉，故取喻如明
X12n0281_p0924b07║目人，處大幽暗也。
X12n0281_p0924b08║○（二盡相）若目明朗，十方洞開，無復幽黯，名色陰盡，是人則
X12n0281_p0924b09║能超越劫濁。○（二、顯妄源）觀其所由，堅固妄想以為其本。
X12n0281_p0924b10║【觧】溫陵曰：五陰盡相，非滅身歸無，乃觀力洞照，不
X12n0281_p0924b11║為迷礙而已。故譬若目明朗，十方洞開也。色陰始
X12n0281_p0924b12║因父、母、己三妄倫交結，故曰堅固妄想為本。五種
X12n0281_p0924b13║妄本，經末自釋。天如補註曰：前解五濁云：劫濁依
X12n0281_p0924b14║於色陰，故今色盡則能超之。餘四例此。
X12n0281_p0924b15║【疏】天台曰：為色陰區局真性故。如明目人，處大幽
X12n0281_p0924b16║暗，色陰若盡，故若目明朗，十方洞開。劫濁以無記
X12n0281_p0924b17║為性，根塵相對之間，未生分別，不起緣塵，進非見
X12n0281_p0924b18║性，退非六識。觀其所由，父母己三，妄倫交結，堅固
X12n0281_p0924b19║妄想，以為其本。是以欲破此妄，要以不落緣塵，不
X12n0281_p0924b20║墮無記，見見聞聞，冥乎止觀之道，乃能破之。破此
X12n0281_p0924b21║妄想，則色陰之本亡，色陰盡則此濁超，此濁超則
X12n0281_p0924b22║無記之區宇揭。如獄出重辟幽囚，雖未解脫逍遙，
X12n0281_p0924b23║其明爽輕清，亦可樂也。
X12n0281_p0924b24║○（二、正明發相二：初、正明十相十：初、身能出礙二：初、指相搖源。）阿難！當在此中，精研妙明，四大不織，少選之間，身
X12n0281_p0924c01║能出礙，此名精明流溢前境。斯但功用暫得如是，非
X12n0281_p0924c02║為聖證。○（二、用心邪正）不作聖心，名善境界。若作聖解，即受羣邪。
X12n0281_p0924c03║【觧】溫陵曰：此中者，定中也。妙體本融，由妄質成礙，
X12n0281_p0924c04║故精窮妙明，則四大不織，而身能出礙也。然此特
X12n0281_p0924c05║定力所逼，使精妙流溢，暫而不常，故非聖證。孤山
X12n0281_p0924c06║曰：凡諸境發，雖是善相，取著成邪。任是惡相，若不
X12n0281_p0924c07║取著，邪亦成正，以境隨心轉故。
X12n0281_p0924c08║【疏】天台曰：當在此中者，離念精明，動靜不移，憶忘
X12n0281_p0924c09║如一，寂照現前，五住初伏之中也。更加止觀精研
X12n0281_p0924c10║此之寂照妙明之體，於色陰將破未破之間，而堅
X12n0281_p0924c11║固妄想，欲解其體，故能使四大不織。蓋人之託胎，
X12n0281_p0924c12║因父母己三妄倫交結，如組織為錦而堅不可解。
X12n0281_p0924c13║今也精研妙明，則堅固妄想寂而色陰之經緯離，
X12n0281_p0924c14║故能使四大不織。此之四大，非獨正報而已，凡為
X12n0281_p0924c15║根塵，皆其事也。惟其不織，故少選之間，身能出礙。
X12n0281_p0924c16║出礙者，言墻壁由之直度也。已上，明其定中境界
X12n0281_p0924c17║也。此名精明流溢前境者，出其功能也。言特不過
X12n0281_p0924c18║性之妙明者，為止觀精研之力，使其流溢前境而
X12n0281_p0924c19║身能出礙也。斯但下，指其功過。言此之境界，有功
X12n0281_p0924c20║用，有聖證。聖證，如前所明色陰已盡之相，若今之
X12n0281_p0924c21║出礙，但功用而已。聖證，則一證永階不退，功用不
X12n0281_p0924c22║過暫得。如是此境現前，如將入海，預見初平之相，
X12n0281_p0924c23║則色陰破在不久。故不作聖心，名善境界；若作聖
X12n0281_p0924c24║解，則狂愚由之以生，羣邪因之以受矣。
X12n0281_p0925a01║○（二、拾出蛔蟯二：初、指相推源）。阿難！復以此心精研妙明，其身內徹。是人忽然於
X12n0281_p0925a02║其身內拾出蟯蛔，身相宛然，亦無傷毀，此名精明流
X12n0281_p0925a03║溢形體。斯但精行暫得如是，非為聖證。○（二、用心邪正）不作聖心，
X12n0281_p0925a04║名善境界。若作聖解，即受羣邪。
X12n0281_p0925a05║【觧】溫陵曰：真精妙明，流溢前境，則外無所隔，流溢
X12n0281_p0925a06║形體，則內無所障，故能身內拾出蟯蛔，此亦暫爾。
X12n0281_p0925a07║【疏】天台曰：前則其身外徹乎色陰，故身能出礙；今
X12n0281_p0925a08║則其身內徹於色陰，故拾出蟯蛔。然考其所由，莫
X12n0281_p0925a09║不因精研妙明，使精而明者，流溢於內外使之然
X12n0281_p0925a10║也。始則身能出礙而無所隔，次則拾出蟯蛔而無
X12n0281_p0925a11║所傷，有以見色陰虗妄，猶如空華，相雖似有而其
X12n0281_p0925a12║體本虗也。
X12n0281_p0925a13║○（三、空中聞法二：初、指相推源。）又以此心內外精研，其時魂魄意志精神，除執受
X12n0281_p0925a14║身，餘皆涉入，互為賓主。忽於空中聞說法音，或聞十
X12n0281_p0925a15║方同敷密義，此名精魄遞相離合，成就善種。暫得如
X12n0281_p0925a16║是，非為聖證。○（二、用心邪正）不作聖心，名善境界。若作聖解，即受
X12n0281_p0925a17║羣邪。
X12n0281_p0925a18║【觧】吳興曰：除執受身，餘皆涉入。謂除其色身，而內
X12n0281_p0925a19║魂魄等六，互相涉入也。互為賓主者，餘五入魂，則
X12n0281_p0925a20║魂為主，五為賓。乃至入神，則神為主，餘為賓也。遞
X12n0281_p0925a21║相離合，即精離本位而合於魄，或魄離本位而合
X12n0281_p0925a22║於精等。溫陵曰：前之精研，初能外虗，次能內徹。此
X12n0281_p0925a23║復內外精研，俱虗徹故。其魂魄等，皆失故常，迭互
X12n0281_p0925a24║相涉。故夙昔聞熏，自能發揮，而忽有所聞也。今夫
X12n0281_p0925b01║刻意凝神，討論之極，則奇文麗藻，未甞經意者，往
X12n0281_p0925b02║往煥然得於夢寐。則精研激發，神者偶現，類可知
X12n0281_p0925b03║也。
X12n0281_p0925b04║【疏】天台曰：始則精研乎外，次則精研乎內，今則內
X12n0281_p0925b05║外而俱研。正以今經止觀，以陰入而為所觀境，達
X12n0281_p0925b06║境惟心，觸事而觀，初無定謂，以能了一即一切，一
X12n0281_p0925b07║切即一。矧耳根為境，圓洞十虗，眼見為觀，普窮三
X12n0281_p0925b08║際，恒遍而局，恒局而遍也。意志者，言其體也；精神
X12n0281_p0925b09║者，言其氣也；魂魄者，言其用也。共是六處識心之
X12n0281_p0925b10║異名，五種妄想之光影。互為賓主，遞相離合者，謂
X12n0281_p0925b11║我為主，則彼五為賓，各離本位而合於我；我為賓，
X12n0281_p0925b12║則五為主，我離本位而合於彼。如列國將亡未亡
X12n0281_p0925b13║之間，或合從以為一，或離從以為諸，與首楞嚴王
X12n0281_p0925b14║爭為勝負之時。成之敗之，職由乎人，成之則為善
X12n0281_p0925b15║種，敗之即受羣邪故也。言忽於空中聞說法音，或
X12n0281_p0925b16║聞十方同敷密義者，乃色陰中耳根與聲塵所現
X12n0281_p0925b17║之相，即無情說法之先兆，亦耳根三昧之昧之遺
X12n0281_p0925b18║勳也。
X12n0281_p0925b19║○（四、見佛踞臺二：初、指相推源。）又以此心澄露皎徹，內光發明，十方徧作𨶒浮檀
X12n0281_p0925b20║色，一切種類化為如來。于時忽見毗盧遮那踞天光
X12n0281_p0925b21║臺，千佛圍繞，百億國土及與蓮華俱時出現。此名心
X12n0281_p0925b22║魂靈悟所染。心光研明，照諸世界，暫得如是，非為聖
X12n0281_p0925b23║證。○（二、用心邪正）不作聖心，名善境界。若作聖解，即受羣邪。
X12n0281_p0925b24║【觧】溫陵曰：淨穢之境，常隨心感。故澄徹之極，則心
X12n0281_p0925c01║魂染於靈悟，佛境現於心光。資中曰：若修念佛三
X12n0281_p0925c02║昧，斯境現前，與修多羅合者，名為正相。若修餘觀，
X12n0281_p0925c03║設見佛形，亦不為正，以心境不相應故。況觀真如，
X12n0281_p0925c04║不取諸相，而有所著，豈非魔邪？
X12n0281_p0925c05║【疏】天台曰：澄露皎徹者，謂以止而澄之，以觀而露
X12n0281_p0925c06║之，使此心皎潔清徹。以是之故，而內光發明，十方
X12n0281_p0925c07║遍作閻浮檀色者，依報淨也；一切種類化為如來
X12n0281_p0925c08║者，正報淨也；于時忽見報佛踞臺出現者，見華藏
X12n0281_p0925c09║世界也。或問：此為己力所至乎？佛力所至乎？魔力
X12n0281_p0925c10║所至乎？對曰：己力所至也。蓋此娑婆，原居華藏，則
X12n0281_p0925c11║一土一石，莫非浮幢，一種一類，莫非覺體，良為色
X12n0281_p0925c12║陰之所弊，餘陰之所封，故盲無所見。今也澄露皎
X12n0281_p0925c13║徹，內光發明，為心魂靈悟之所染，心光研明，照諸
X12n0281_p0925c14║世界，使之發現，如此比前功用，似為更勝。若不受
X12n0281_p0925c15║不著，則色陰盡在不久也。熏聞記曰：毗盧遮那，此
X12n0281_p0925c16║翻遍一切處，斯是法身。若見踞天光臺，是合盧舍
X12n0281_p0925c17║那報身之相，以唐時譯經，法報不分故也。
X12n0281_p0925c18║○（五、空成寶色二：初、指相推源。）又以此心，精研妙明，觀察不停，抑按降伏，制止超
X12n0281_p0925c19║越。於時忽然十方虗空，成七寶色，或百寶色，同時徧
X12n0281_p0925c20║滿，不相留礙，青黃赤白，各各純現。此名抑按功力逾
X12n0281_p0925c21║分，暫得如是，非為聖證。○（二、用心邪正）不作聖心，名善境界。若作
X12n0281_p0925c22║聖解，即受羣邪。
X12n0281_p0925c23║【觧】吳興曰：抑按降伏，制止超越，應對四分煩惱，或
X12n0281_p0925c24║如下文排四大性，此名等從略而結也。溫陵曰：精
X12n0281_p0926a01║研妙明，抑伏雜想，制心勝託，力用過越，故妙明逼
X12n0281_p0926a02║極，煥散而現也。
X12n0281_p0926a03║【疏】天台曰：抑按制止者，止也；降伏超越者，觀也。謂
X12n0281_p0926a04║精研妙明時，以止觀法門觀察不停，功力過分，故
X12n0281_p0926a05║忽然見十方虗空成七寶色等。此亦於一顯色，將
X12n0281_p0926a06║化頑空為寶，覺真空故現如斯，只不作聖心，即善
X12n0281_p0926a07║境界也。
X12n0281_p0926a08║○（六、暗室見物二：初、指相推源。）又以此心，研究澄徹，精光不亂。忽於夜半，在暗室
X12n0281_p0926a09║內，見種種物，不殊白晝，而暗室物，亦不除滅，此名心
X12n0281_p0926a10║細。密澄其見，所視洞幽，暫得如是，非為聖證。○（二、用心邪正）不作
X12n0281_p0926a11║聖心，名善境界。若作聖解，即受羣邪。
X12n0281_p0926a12║【觧】溫陵曰：人固有不明自發，暗不能昏者。惟微細
X12n0281_p0926a13║定心，澄使不亂，而後能見暗物不除。言皆實境，不
X12n0281_p0926a14║隨定變也。
X12n0281_p0926a15║【疏】天台曰：夫精真妙明，光逾日月，豈假白晝而能
X12n0281_p0926a16║顯，遇黑月而能弊乎！惟人者，一為色陰所局，精真
X12n0281_p0926a17║者隱而晦昧者得其所，非假之光明，則冥然長夜。
X12n0281_p0926a18║今也研究澄徹，精光不亂，彼妙明者，將啟其竇而
X12n0281_p0926a19║有未然之兆，故居夜不昏，舊物不除也。
X12n0281_p0926a20║○（七、燒斫無礙二：初、指相推源。）又以此心圓入虗融，四肢忽然同於草木，火燒刀
X12n0281_p0926a21║斫曾無所覺。又則火光不能燒爇，縱割其肉猶如削
X12n0281_p0926a22║木，此名塵併。排四大性，一向入純，暫得如是，非為聖
X12n0281_p0926a23║證。○（二、用心邪正）不作聖心，名善境界。若作聖解，即受羣邪。
X12n0281_p0926a24║【觧】溫陵曰：定力虗融，則五塵併消，四大排遣。純覺
X12n0281_p0926b01║遺身，故無傷觸。定力所持，故火不燒也。世之端居
X12n0281_p0926b02║喪我者，尚能使形槁木，心死灰，況真定之力哉。
X12n0281_p0926b03║【疏】天台曰：色陰以五妄想為體，四大為相。見聞覺
X12n0281_p0926b04║知，雍令留礙；水火風土，旋令覺知。此陰若破，則各
X12n0281_p0926b05║各返元。如人之垂終，必先四大分離；人之成道，亦
X12n0281_p0926b06║四大復本。今圓入虗融，能併排四大，使之一向入
X12n0281_p0926b07║純，非惟各歸其根，抑且以無化有。以無化有，則其
X12n0281_p0926b08║體虗融，先得其兆，故燒之斫之，曾無所覺也。
X12n0281_p0926b09║○（八、徧觀諸界二：初、指相推源。）又以此心，成就清淨。淨心功極，忽見大地十方山
X12n0281_p0926b10║河，皆成佛國，具足七寶，光明徧滿。又見恒沙諸佛如
X12n0281_p0926b11║來，徧滿空界，樓殿華麗。下見地獄，上觀天宮，得無障
X12n0281_p0926b12║礙。此名欣厭。凝想日深，想久化成，非為聖證。○（二、用心邪正）不作
X12n0281_p0926b13║聖心，名善境界。若作聖解，即受羣邪。
X12n0281_p0926b14║【觧】溫陵曰：厭麤濁之質礙，欣妙淨之虗融，名成就
X12n0281_p0926b15║清淨。凝想日深，久而自化，故能洞觀，得無障礙也。
X12n0281_p0926b16║【疏】天台曰：論此經圓修，以中道而為觀體，深達一
X12n0281_p0926b17║切諸法無非佛法，又何淨之可欣，垢之可厭！然而
X12n0281_p0926b18║以之融心可也，以之慕道，而初學將有以理為情
X12n0281_p0926b19║之失，則三界之家何由而出，涅槃之家何路而歸
X12n0281_p0926b20║乎！第雖欣厭，又非捨穢以求淨，乃即惑以成智，是
X12n0281_p0926b21║以凝想日深，想久化成，故曰忽見大地十方山河
X12n0281_p0926b22║皆成佛國。此即穢而淨，以彰乎不垢不淨，又可見
X12n0281_p0926b23║也。
X12n0281_p0926b24║○（九、夜見遠方二：初、指相推源。）又以此心研究深遠，忽於中夜遙見遠方市井街
X12n0281_p0926c01║巷、親族眷屬，或聞其語。此名迫心，逼極飛出，故多隔
X12n0281_p0926c02║見，非為聖證。○（二、用心邪正）不作聖心，名善境界。若作聖解，即受
X12n0281_p0926c03║羣邪。
X12n0281_p0926c04║【觧】溫陵曰：研心窮遠，逼迫精神，遺身而出，冥有所
X12n0281_p0926c05║至，故能見聞遠方事也。上皆未離色陰，徒因定力
X12n0281_p0926c06║而能出礙，見聞遠及。若色陰盡，則十方洞開，無復
X12n0281_p0926c07║幽暗，六通縱任無為，山壁由之直度，固無疑矣。
X12n0281_p0926c08║【疏】天台曰：多隔能見，性體遍也；多隔不見，妄體局
X12n0281_p0926c09║也。性體之見，果位方彰，今未登聖而遽然能多隔
X12n0281_p0926c10║見，乃由真修迫之飛出，是故然也。或問曰：心無去
X12n0281_p0926c11║來，何為迫出？對曰：無去來者，體也；有去來者，用也。
X12n0281_p0926c12║如下若魘咎歇其心，離身反觀其面，去住自由，非
X12n0281_p0926c13║用有去來乎？然是即體之用，雖去來而無去來，如
X12n0281_p0926c14║全海為漚，漚還匝海。如此會得，斯可言道。
X12n0281_p0926c15║○（十、知識遷變二：初、指相推源。）又以此心研究精極，見善知識形體變移，少選無
X12n0281_p0926c16║端種種遷改。此名邪心，含受魑魅，或遭天魔入其心
X12n0281_p0926c17║腹，無端說法，通達妙義，非為聖證。○（二、用心邪正）不作聖心，魔事
X12n0281_p0926c18║消歇。若作聖解，即受羣邪。
X12n0281_p0926c19║【觧】資中曰：此人曾有邪心種子，合外魔境，相因而
X12n0281_p0926c20║來。此則非善境界，純是魔嬈。不同前九，皆稱善境，
X12n0281_p0926c21║起心作證，方乃成魔者。溫陵曰：所見知識，乃魔變
X12n0281_p0926c22║現也。前九但明定力，獨此乃明魔事者，定力未成，
X12n0281_p0926c23║不能動魔，研究精極，乃漸發魔事也。故下文魔事
X12n0281_p0926c24║愈甚。
X12n0281_p0927a01║【疏】天台曰：夫邪道與正道常相反，真心與妄心常
X12n0281_p0927a02║互違。前之九境，雖非親證，其現也正，以境而驗，其
X12n0281_p0927a03║心必真；後之一境，變幻無端，其現也邪，以境而驗，
X12n0281_p0927a04║其心必妄。祖師云，佛之與魔，相去幾何？邪之與正，
X12n0281_p0927a05║有何欠剩？不作聖心，魔事消歇；若作聖解，即受羣
X12n0281_p0927a06║邪。是知成之敗之，職由乎人。
X12n0281_p0927a07║○（二、結過勸示。）阿難！如是十種禪那現境，皆是色陰用心交互，故
X12n0281_p0927a08║現斯事。眾生頑迷，不自忖量，逢此因緣，迷不自識，謂
X12n0281_p0927a09║言登聖，大妄語成，墮無間獄。汝等當依如來滅後，於
X12n0281_p0927a10║末法中宣示斯義，無令天魔得其方便，保持覆護，成
X12n0281_p0927a11║無上道。
X12n0281_p0927a12║【觧】吳興曰：用心交互者，用禪那心，與色陰堅固，妄
X12n0281_p0927a13║想交互，故現斯事。乃至識陰，例此明之。何則？以五
X12n0281_p0927a14║妄想，各於本陰區宇之中，為禪所觀，將破未破，如
X12n0281_p0927a15║燈欲滅，其光復熾，乃與定力交戰其功，故成之敗
X12n0281_p0927a16║之，則魔佛之道，於是乎辯。孤山曰：大妄語成，墮無
X12n0281_p0927a17║間獄。此約名字位中修禪定者，及五品觀行位中，
X12n0281_p0927a18║不能安忍，俱有墮義，以俱未得位不退故。然五陰
X12n0281_p0927a19║盡相不同，在色陰未盡之中，即名字位也。色陰盡
X12n0281_p0927a20║者，猶居觀行；受陰盡，則在相似初二兩信；想陰盡，
X12n0281_p0927a21║則在三四兩信；行陰盡，則在五六兩信；識陰盡，則
X12n0281_p0927a22║諸根互用。此在相似七信已去，正是麤垢先落，六
X12n0281_p0927a23║根清淨位也。而其五陰，各為十魔種子所依，共五
X12n0281_p0927a24║十重，皆在觀行初心所發，故有退墮。若入相似，墮
X12n0281_p0927b01║義不成。故佛次第細辯相狀，令初心識其所發氣
X12n0281_p0927b02║分。譬如色陰未破之中，或現天魔，此即想陰氣分
X12n0281_p0927b03║之所發也。問：受陰盡時，既入相似，何故想等中復
X12n0281_p0927b04║發十種魔境邪？答：若論陰破，豈應發魔？但文中說
X12n0281_p0927b05║相似已前觀行心中所發耳。令知所依，故歷五陰，
X12n0281_p0927b06║次第說之。又只作相似位中發境，亦應可耳。何者？
X12n0281_p0927b07║魔尚能惱深位，豈不能惱相似淺位邪？但相似位
X12n0281_p0927b08║人發之，終不將為聖解。又如阿羅漢人迴心入大，
X12n0281_p0927b09║按位雖當相似，進入即破無明，故不為所動也。若
X12n0281_p0927b10║名字觀行位人，觀智強者，則寂爾如空，亦不將為
X12n0281_p0927b11║聖解；觀力弱者，則為所惑，墮落魔道，更受輪迴。若
X12n0281_p0927b12║相似位，或生法愛，則名頂墮菩薩。
X12n0281_p0927b13║【疏】天台曰：孤山師明五陰盡相，并為五十魔種所
X12n0281_p0927b14║依，其所發明，可謂詳矣。然有橫豎二義，約五陰盡
X12n0281_p0927b15║相，其義則豎，故曰：在色陰未盡之中，即名字位，色
X12n0281_p0927b16║陰盡者，猶居觀行，乃至識陰盡，此在七信已去。約
X12n0281_p0927b17║魔種所發成墮，其義則橫，故曰：皆在觀行初心所
X12n0281_p0927b18║發，故有退墮。又曰：如來次第細辯相狀，令初心識
X12n0281_p0927b19║其所發氣分（云云）。蓋言五十重陰境，皆在觀行中
X12n0281_p0927b20║發，驗是何等相狀，何為色陰氣分，何為受陰氣分，
X12n0281_p0927b21║乃至何為識陰氣分，一一了知，分明無謬。猶如將
X12n0281_p0927b22║發其藥，先知其病，知病識藥，應病與藥，然後服行。
X12n0281_p0927b23║或問：病已知矣，藥將云何？對曰：境雖五十，大約為
X12n0281_p0927b24║言不出強軟，強則寂爾如空，軟則照之叵得，慧風
X12n0281_p0927c01║既扇，定水又澄，千魔將褫魄於無何有之鄉，百病
X12n0281_p0927c02║將潛踪於不萌枝之地矣。又問：五陰盡相，既深該
X12n0281_p0927c03║乎十信，五陰發相，獨淺在於觀行，橫豎之相，其義
X12n0281_p0927c04║云何？對曰：圓修行人，三止於一心中修，三諦於一
X12n0281_p0927c05║境中照，則三惑於一念中伏。雖一念中伏，而當情
X12n0281_p0927c06║者又有乎次第，則見思麤惑，適居其首，而見惑九
X12n0281_p0927c07║十八使，并欲界前六品思惑，正為魔種所依。破此
X12n0281_p0927c08║二惑，則魔羅不得其便，而五種妄想，為見思之異
X12n0281_p0927c09║稱者，正在觀行中互相對壘。故五十種氣分，為正
X12n0281_p0927c10║為奇，為顯為伏，出沒無恒，勝負不定，取决於一時，
X12n0281_p0927c11║尅功於當念也。
X12n0281_p0927c12║○（二、受陰二：初、結前生後二：初、結前正行。）阿難！彼善男子修三摩提，奢摩他中色陰盡者，見
X12n0281_p0927c13║諸佛心，如明鏡中顯現其像。○（二、生後發相二：初、示二相二：初、不盡相。）若有所得而未能用，
X12n0281_p0927c14║猶如魘人，手足宛然，見聞不惑，心觸客邪而不能動，
X12n0281_p0927c15║此則名為受陰區宇。
X12n0281_p0927c16║【觧】溫陵曰：受以領納前境為義，已破色陰，內外虗
X12n0281_p0927c17║融，故見諸佛心，如鏡現像。諸佛心，即我妙覺明心
X12n0281_p0927c18║也。如鏡現像，謂清淨虗凝，了非形礙也。雖具妙體，
X12n0281_p0927c19║而未能運用，蓋為受所覆故。如魘寐人，支體宛具，
X12n0281_p0927c20║六根明了，而不能運動，此受陰之相也。
X12n0281_p0927c21║【疏】天台曰：夫受以領納為義，但受不自受，由色故
X12n0281_p0927c22║而為受；然色亦不自色，由受故而為色。二相為偶，
X12n0281_p0927c23║其來久矣。前色陰既破，則受已喪其偶，然而不能
X12n0281_p0927c24║無機栝獨行者，以有受陰在也。故色陰盡相，取譬
X12n0281_p0928a01║明鏡，顯現其像，謂如古鏡重磨，已去一番麤垢，見
X12n0281_p0928a02║諸佛心，如顯現其像矣。惟其猶有受陰在，似有所
X12n0281_p0928a03║得而未能用，蓋為受陰區宇之所掩弊，故又取喻。
X12n0281_p0928a04║猶如魘人，手足宛然，見聞不惑，心觸客邪，而不能
X12n0281_p0928a05║動。手足宛然，見聞不惑，此以喻釋喻，即如明鏡中
X12n0281_p0928a06║顯現其像也。心觸客邪而不能動，即若有所得而
X12n0281_p0928a07║未能用也。然此二喻，似各喻一陰，以明鏡現像喻
X12n0281_p0928a08║色盡，以魘人心觸客邪而不能動喻受在。若通喻
X12n0281_p0928a09║者，皆可取像于色去受存之相也。
X12n0281_p0928a10║○（二、盡相）若魘咎歇，其心離身，反觀其面，去住自由，無復留
X12n0281_p0928a11║礙，名受陰盡。是人則能超越見濁。○（二、顯妄源）觀其所由，虗明
X12n0281_p0928a12║妄想以為其本。
X12n0281_p0928a13║【觧】溫陵曰：色陰盡者，已離形礙。然為受所魘，而未
X12n0281_p0928a14║能用，故受陰消歇，即能離身反觀，去住無礙也。因
X12n0281_p0928a15║違順之幻境，生損益之妄受，則受陰無體，虗有所
X12n0281_p0928a16║明，故名虗明妄想。
X12n0281_p0928a17║【疏】天台曰：心之不能去住自由者，外為色陰之所
X12n0281_p0928a18║礙，內為受陰之所留，二陰既盡，故能其心離身，反
X12n0281_p0928a19║觀其面也。前五濁文，以見聞覺知，壅令留礙，水火
X12n0281_p0928a20║風土，旋令覺知，相織妄成，以為見濁。正以見聞摶
X12n0281_p0928a21║色，色雜見聞，情與無情，和合以生妄受，故受陰盡，
X12n0281_p0928a22║即能超之。
X12n0281_p0928a23║○（二、虗明發相二：初、正明十相十：初、見物生悲二：初、指相推源。）阿難！彼善男子當在此中得大光耀，其心發明內
X12n0281_p0928a24║抑過分，忽於其處發無窮悲，如是乃至觀見蚊蝱猶
X12n0281_p0928b01║如赤子，心生憐愍不覺流淚，此名功用抑摧過越。○
X12n0281_p0928b02║（二、用心邪正。）悟則無咎，非為聖證。覺了不迷，久自消歇。若作聖解，
X12n0281_p0928b03║則有悲魔入其心腑，見人則悲，啼泣無限，失於正受，
X12n0281_p0928b04║當從淪墜。
X12n0281_p0928b05║【觧】溫陵曰：既破色陰，無復幽黯，故得大光耀。知受
X12n0281_p0928b06║陰為咎，故內自抑伏而破之。抑伏太過，失於慈柔，
X12n0281_p0928b07║故多悲愍，以致悲魔附焉。吳興曰：其心發明，即下
X12n0281_p0928b08║文見色陰消，受陰明白也。有以狂慧釋之者，非。
X12n0281_p0928b09║【疏】天台曰：夫慈能與樂，悲能拔苦，乃菩薩益物之
X12n0281_p0928b10║佳懷，如來度人之盛事，然亦取其中道而已矣。故
X12n0281_p0928b11║為其說者而有三焉，曰假慈，空慈，中慈，三者闕一
X12n0281_p0928b12║而不可。今因內抑以生悲，與而言之，屬於生緣；奪
X12n0281_p0928b13║而言之，落於愛見。生緣假諦之悲，固不可無，苟無
X12n0281_p0928b14║法緣空心以制之，無緣中道以統之，鮮不落於愛
X12n0281_p0928b15║見也。愛見屬貪分煩惱所攝，故悲魔乘便入其心
X12n0281_p0928b16║腑。
X12n0281_p0928b17║○（二、勇智齊結二：初、指相推源。）阿難！又彼定中諸善男子，見色陰消，受陰明白，勝
X12n0281_p0928b18║相現前，感激過分，忽於其中生無限勇，其心猛利，志
X12n0281_p0928b19║齊諸佛，謂三僧祇一念能越，此名功用陵率過越。○
X12n0281_p0928b20║（二、用心邪正。）悟則無咎，非為聖證。覺了不迷，久自消歇。若作聖解，
X12n0281_p0928b21║則有狂魔入其心腑，見人則誇，我慢無比。其心乃至
X12n0281_p0928b22║上不見佛，下不見人，失於正受，當從淪墜。
X12n0281_p0928b23║【觧】溫陵曰：色盡受現，為定之勝相，因喜成功，故感
X12n0281_p0928b24║激勇動，以為佛果可齊，功行易致，陵率之過，故狂
X12n0281_p0928c01║魔附焉。今夫以少為足，驕狂犯分，自視無前者，皆
X12n0281_p0928c02║陵率之過也。吳興曰：陵率，謂勇心高率也。
X12n0281_p0928c03║【疏】天台曰：前因內抑過分以生悲，病在止多而墮
X12n0281_p0928c04║乎愚；今因感激過分以生勇，病在觀多而墮乎狂。
X12n0281_p0928c05║一落愛見之悲，一成我慢之種。大師云：狂愚之過，
X12n0281_p0928c06║雖小不同，邪見輪轉，蓋無差別。此之謂也。然而勇
X12n0281_p0928c07║猛精進，居六度之首，以之詣道，則無道而不前，因
X12n0281_p0928c08║之成狂，斯為過矣。志齊諸佛，為萬行之先，以之堅
X12n0281_p0928c09║誓，則無誓而不圓，因之生慢，斯為過矣。契經有調
X12n0281_p0928c10║絃之喻，祖誥有御馬之箴，苟得其從容中道，魔羅
X12n0281_p0928c11║其如予何！
X12n0281_p0928c12║○（三、渴心沉憶二：初、指相推源。）又彼定中諸善男子，見色陰消，受陰明白，前無新
X12n0281_p0928c13║證，歸失故居，智力衰微，入中隳地，逈無所見，心中忽
X12n0281_p0928c14║然生大枯渴，於一切時沉憶不散，將此以為勤精進
X12n0281_p0928c15║相，此名修心無慧自失。○（二、用心邪正。）悟則無咎，非為聖證。若作
X12n0281_p0928c16║聖解，則有憶魔入其心腑，旦夕撮心，懸在一處，失於
X12n0281_p0928c17║正受，當從淪墜。
X12n0281_p0928c18║【觧】溫陵曰：凡修觀行，須定慧等持，乃能無失。今此
X12n0281_p0928c19║定強智微，而受陰未盡，故進無新證。色陰已消，故
X12n0281_p0928c20║退失故居。進退之間，杳無所依，名中隳地。以無依
X12n0281_p0928c21║無見，故枯渴沉憶，而憶魔附焉。憶心妄系，故如有
X12n0281_p0928c22║撮懸也。
X12n0281_p0928c23║【疏】天台曰：夫修心以慧解而為之主，若導師之明
X12n0281_p0928c24║慧聰達，善知險難惡道通塞之相，應去者去之，應
X12n0281_p0929a01║度者度之。如今也，見色陰消，受陰明白，前無新證，
X12n0281_p0929a02║歸失故居，智力衰微，入中隳地，亦一時之險難惡
X12n0281_p0929a03║道也。苟以慧解而臨之，若淮陰之陣於背水，歸幸
X12n0281_p0929a04║失其故居，畏死地而不退，前雖無乎新證，臨險道
X12n0281_p0929a05║而思危，冐毒矢而無前，被金創而不畏，則受陰破
X12n0281_p0929a06║在不久，又何必以區區枯渴沉憶而為事哉！
X12n0281_p0929a07║○（四、疑是舍那二：初、指相推源。）又彼定中諸善男子，見色陰消，受陰明白，慧力過
X12n0281_p0929a08║定，失於猛利，以諸勝性懷於心中，自心已疑是盧舍
X12n0281_p0929a09║那，得少為足。此名用心亡失恒審，溺於知見。○（二、用心邪正。）悟則
X12n0281_p0929a10║無咎，非為聖證。若作聖解，則有下劣易知足魔入其
X12n0281_p0929a11║心腑，見人自言我得無上第一義諦，失於正受，當從
X12n0281_p0929a12║淪墜。
X12n0281_p0929a13║【觧】溫陵曰：前以定強智微，此又慧力過定，皆互有
X12n0281_p0929a14║所失，故欲等持也。長水曰：定力微，故亡失恒審。慧
X12n0281_p0929a15║力過，故溺於知見。
X12n0281_p0929a16║【疏】天台曰：今經當機，雖以多聞小慧為自咎，楞嚴
X12n0281_p0929a17║大定為啟請，而定體圓融，止即是觀。故結位中云：
X12n0281_p0929a18║奢摩他、毗婆舍那，必須止觀以雙修，定慧以均等，
X12n0281_p0929a19║方能證入深位。今也慧力過定，則失於猛利，謂已
X12n0281_p0929a20║均聖，得少為足，豈非定少慧多之過乎！如來為行
X12n0281_p0929a21║人斥指其過云：亡失恒審，失於知見。蓋修禪貴乎
X12n0281_p0929a22║知見，知見功在恒審，恒審又積在博聞。如輔行云：
X12n0281_p0929a23║昔有禪僧，居阿蘭若，久修禪定，不得悟徹。忽於中
X12n0281_p0929a24║夜，出外經行，仰覩明星，豁然大悟，身心輕快，萬慮
X12n0281_p0929b01║氷消，便謂證跡相同，已成佛道。第俟其明相出時，
X12n0281_p0929b02║梵王帝釋請轉法輪。及至其時，寂無見聞，即自思
X12n0281_p0929b03║惟，以事而驗，惟羅漢果。爾後入城乞食，遇違境而
X12n0281_p0929b04║生嗔，逢順情而興貪，展轉取印，再謂三果，再謂二
X12n0281_p0929b05║果。洎邪解僻興，知其未證初果，由是慚愧自悔，修
X12n0281_p0929b06║進如初。此即不亡恒審，不溺知見，不受魔入，不從
X12n0281_p0929b07║淪墜之功德也。
X12n0281_p0929b08║○（五、生無盡憂二：初、指相推源。）又彼定中諸善男子，見色陰消，受陰明白，新證未
X12n0281_p0929b09║獲，故心已亡。歷覽二際，自生艱險，於心忽然生無盡
X12n0281_p0929b10║憂，如坐鐵牀，如飲毒藥，心不欲活，常求於人，令害其
X12n0281_p0929b11║命，早取解脫。此名修行失於方便。○（二、用心邪正）悟則無咎，非為
X12n0281_p0929b12║聖證。若作聖解，則有一分常憂愁魔入其心腑，手執
X12n0281_p0929b13║刀劒，自割其肉，欣其捨壽。或常憂愁，走入山林，不耐
X12n0281_p0929b14║見人，失於正受，當從淪墜。
X12n0281_p0929b15║【觧】溫陵曰：進退失守，故心生艱險，以成邪憂，自致
X12n0281_p0929b16║患害也。
X12n0281_p0929b17║【疏】天台曰：破陰轉深，則陰現轉僻，所謂道高一尺
X12n0281_p0929b18║則魔高一丈是也。前之四境，猶近乎正，今則歷覽
X12n0281_p0929b19║艱險，忽然生憂，以求捨命為解脫。然此境狀，即佛
X12n0281_p0929b20║世亦自有之。彼以不淨觀成，生大厭離，以求速死
X12n0281_p0929b21║為快，魔因附人而殺之；此以歷覽二際，自生艱險，
X12n0281_p0929b22║以求取盡為樂，魔因入心而自害之。愚事雖同，愚
X12n0281_p0929b23║心稍異也。
X12n0281_p0929b24║○（六、生無限喜二：初、指相推源。）又彼定中諸善男子，見色陰消，受陰明白，處清淨
X12n0281_p0929c01║中，心安隱後，忽然自有無限喜生，心中歡悅，不能自
X12n0281_p0929c02║止，此名輕安無慧自禁。○（二、用心邪正）悟則無咎，非為聖證。若作
X12n0281_p0929c03║聖解，則有一分好喜樂魔入其心腑，見人則笑，於衢
X12n0281_p0929c04║路傍自歌自舞，自謂已得無礙解脫，失於正受，當從
X12n0281_p0929c05║淪墜。
X12n0281_p0929c06║【觧】吳興曰：輕安七覺支中，其體屬定。定若兼慧，正
X12n0281_p0929c07║道可通。今所發者，既無慧自持，則定翻成散，魔得
X12n0281_p0929c08║其便，喜樂附焉。
X12n0281_p0929c09║【疏】天台曰：此名輕安無慧自禁者，謂入道之方，要
X12n0281_p0929c10║以智慧調停得所也。蓋禪病有沉浮，而法藥有止
X12n0281_p0929c11║觀，如七種菩提之分，不外乎止之與觀。若心沉將
X12n0281_p0929c12║墮於愚，則以念，擇，進，喜四覺支以起之；心浮將墮
X12n0281_p0929c13║於狂，則以輕安，定，捨三覺支以伏之。能如是以慧
X12n0281_p0929c14║自禁，則病無不除而藥無不效矣。然其中亦有似
X12n0281_p0929c15║是而非，以病為藥者，則藥反為病矣。如曰心安隱
X12n0281_p0929c16║後，非輕安支乎？忽然自有無限喜生，非喜支乎？輕
X12n0281_p0929c17║安屬於定而喜支屬於慧，豈不定慧調均，止觀得
X12n0281_p0929c18║所乎？然而有無限喜生，喜多則又屬於浮，應以定
X12n0281_p0929c19║捨而止之，則不失其正。乃曰心中歡悅，不能自止，
X12n0281_p0929c20║豈非無慧自禁而為墮狂之階乎？故悟則無咎，不
X12n0281_p0929c21║悟則魔入心肺，畢竟淪於大狂而不可挽也。
X12n0281_p0929c22║○（七、起大我相二：初、指相推源。）又彼定中諸善男子，見色陰消，受陰明白，自謂已
X12n0281_p0929c23║足。忽有無端大我慢起，如是乃至慢與過慢，及慢過
X12n0281_p0929c24║慢，或增上慢，或卑劣慢，一時俱發。心中尚輕十方如
X12n0281_p0930a01║來，何況下位聲聞、緣覺！此名見勝無慧自救。○（二、用心邪正）悟則
X12n0281_p0930a02║無咎，非為聖證。若作聖解，則有一分大我慢魔入其
X12n0281_p0930a03║心腑，不禮塔廟，摧毀經像，謂檀越言：此是金銅，或是
X12n0281_p0930a04║土木；經是樹葉，或是疊華。肉身真常，不自恭敬，却崇
X12n0281_p0930a05║土木，實為顛倒。其深信者，從其毀碎，埋棄地中，疑誤
X12n0281_p0930a06║眾生，入無間獄，失於正受，當從淪墜。
X12n0281_p0930a07║【觧】溫陵曰：慢名有七：恃己凌他，名我慢。同德相傲，
X12n0281_p0930a08║但名曰慢。於同爭勝，名過慢。於勝爭勝，名慢過慢。
X12n0281_p0930a09║未得謂得，名增上慢。以劣自矜，名卑劣慢。不禮塔
X12n0281_p0930a10║廟等，即邪慢也。今之妄人，不禮不誦，皆慢魔也。
X12n0281_p0930a11║【疏】孤山云：夫假像知真，因言體道，於是嚴其像以
X12n0281_p0930a12║生其敬，寫其言以悟其心，住持三寶，理在於茲也。
X12n0281_p0930a13║苟生邪見，豈達中庸！惟自敬身，輕毀經像，邪風一
X12n0281_p0930a14║扇，愚者悅隨。昔衛元嵩諫周武帝不造曲見伽藍，
X12n0281_p0930a15║以四海為延平大寺，和夫妻為聖眾，即皇帝是。如
X12n0281_p0930a16║來樹令德為綱維，尊耆年為上座，而周武惑其言，
X12n0281_p0930a17║遂滅佛法。凡此說者，將非天魔外道入佛法中，肆
X12n0281_p0930a18║其姦謀，傾毀我教耶？天台曰：夫心之受道，以虗為
X12n0281_p0930a19║滿，非如器之受物，以滿為滿也。故曰：入於如來妙
X12n0281_p0930a20║莊嚴海，圓滿菩提，歸無所得。夫圓滿菩提，固為滿
X12n0281_p0930a21║矣，而曰歸無所得，何甞以滿為滿乎？故道之在人，
X12n0281_p0930a22║以滿為滿者則慢人，以虗為滿者則敬人。故曰：滄
X12n0281_p0930a23║海能為百谷王者，以其能下之也，矧入於妙莊嚴
X12n0281_p0930a24║海乎？矧以未滿而為滿乎？矧慢至於七乎？大我慢
X12n0281_p0930b01║魔入其心肺，宜矣。疑誤眾生入無間獄，非不幸也。
X12n0281_p0930b02║○（八、輕安自在二：初、指相推源。）又彼定中諸善男子，見色陰消，受陰明白，於精明
X12n0281_p0930b03║中圓悟精理，得大隨順，其心忽生無量輕安，己言成
X12n0281_p0930b04║聖，得大自在，此名因慧獲諸輕清。○（二、用心邪正）悟則無咎，非為
X12n0281_p0930b05║聖證。若作聖解，則有一分好輕清魔入其心腑，自謂
X12n0281_p0930b06║滿足，更不求進。此等多作無聞比丘，疑誤眾生，墮阿
X12n0281_p0930b07║鼻獄，失於正受，當從淪墜。
X12n0281_p0930b08║【觧】溫陵曰：以色消為精明，以精明為圓悟，遂以為
X12n0281_p0930b09║得大隨順，輕清自在，皆得少為足，無聞之儔也。吳
X12n0281_p0930b10║興曰：輕安者，名雖同前，其義則異，以云因慧獲諸
X12n0281_p0930b11║輕清故。此由受陰於諸塵境，無重濁之惑，便言成
X12n0281_p0930b12║聖，得大自在也。
X12n0281_p0930b13║【疏】天台曰：此經歷詆多聞，宜以無聞為是矣。然而
X12n0281_p0930b14║自謂滿足，更不求進者，多作無聞比丘，疑誤眾生，
X12n0281_p0930b15║墮無間獄，豈以無聞為是哉！然則何為而斯可？要
X12n0281_p0930b16║亦不失其正而已矣。若以多聞為功，住之而不前，
X12n0281_p0930b17║斯無功矣。其若聞教觀心，離指見月，多聞為道助，
X12n0281_p0930b18║不可無也。
X12n0281_p0930b19║○（九、撥無因果二：初、指相推源。）又彼定中諸善男子，見色陰消，受陰明白，於明悟
X12n0281_p0930b20║中得虗明性。其中忽然歸向永滅，撥無因果，一向入
X12n0281_p0930b21║空，空心現前，乃至心生，長斷滅解。○（二、用心邪正。）悟則無咎，非為
X12n0281_p0930b22║聖證。若作聖解，則有空魔入其心腑，乃謗持戒，名為
X12n0281_p0930b23║小乘。菩薩悟空，有何持犯？其人常於信心檀越，飲酒
X12n0281_p0930b24║噉肉，廣行婬穢。因魔力故，攝其前人，不生疑謗。鬼心
X12n0281_p0930c01║久入，或食屎尿，與酒肉等一種俱空。破佛律儀，誤入
X12n0281_p0930c02║人罪，失於正受，當從淪墜。
X12n0281_p0930c03║【觧】溫陵曰：因得虗明，誤執斷空，成諸邪咎。凡為此
X12n0281_p0930c04║者，皆空魔也。資中曰：此從邪見種生，引此空魔入
X12n0281_p0930c05║其心腑。大般若云：魔能入一切眾生心，令歸依魔
X12n0281_p0930c06║黨，如膠如漆，斷手截臂，不以為難。
X12n0281_p0930c07║【疏】天台曰：於明悟中得虗明性，虗明固正受也。於
X12n0281_p0930c08║虗明中歸向永滅，已不得其正矣。又因之而撥無
X12n0281_p0930c09║因果，因之而一向入空，生長斷滅解，由是空魔得
X12n0281_p0930c10║便入其心腑，以邪空一槩平等為所宗，以飲酒噉
X12n0281_p0930c11║肉等，廣行婬穢等，甚至屎尿與酒肉等，謂之一種
X12n0281_p0930c12║俱空。斯人於解則空，於行則不空，焉能獲果報空！
X12n0281_p0930c13║故破佛律儀，誤入人罪，失於正受，當從淪墜也。孤
X12n0281_p0930c14║山云：嗟乎叔世！尊合雜為大道，排持操為小乘，戒
X12n0281_p0930c15║律軌儀，棄為他物，畫魑魅以為巧，扇無檢以為風，
X12n0281_p0930c16║及夫陰陽拘忌，流俗妄說，一皆信受，畏若嚴刑。未
X12n0281_p0930c17║審戒律之教與陰陽之書孰愈？流俗之說與如來
X12n0281_p0930c18║之談孰優？背正向邪，顛亂之甚。懷道大士，一為思
X12n0281_p0930c19║之，或為宗師，願以訓眾，斯乃震法雷於迷蟄，耀慧
X12n0281_p0930c20║燈於永夜。夫如是，則涅槃之囑，斯經之誡，得其人
X12n0281_p0930c21║而其道舉矣，又何待於四依出世乎！戰國策云：畫
X12n0281_p0930c22║鬼神易為巧，圖狗馬難為工。今以排去律檢，妄譚
X12n0281_p0930c23║無礙，如畫鬼神耳。
X12n0281_p0930c24║○（十、愛極發狂二：初、指相推源。）又彼定中諸善男子，見色陰消，受陰明白，味其虗
X12n0281_p0931a01║明，深入心骨。其心忽有無限愛生，愛極發狂，便為貪
X12n0281_p0931a02║欲。此名定境安順入心，無慧自持，誤入諸欲。○（二、用心邪正）悟則
X12n0281_p0931a03║無咎，非為聖證。若作聖解，則有欲魔入其心腑，一向
X12n0281_p0931a04║說欲為菩提道，化諸白衣，平等行欲。其行婬者，名持
X12n0281_p0931a05║法子。神鬼力故，於末世中攝其凡愚，其數至百。如是
X12n0281_p0931a06║乃至一百、二百，或五、六百，多滿千萬。魔心生厭，離其
X12n0281_p0931a07║身體。威德既無，陷於王難。疑誤眾生，入無間獄。失於
X12n0281_p0931a08║正受，當從淪墜。
X12n0281_p0931a09║【觧】溫陵曰：愛心多因順起，故定境順心，即邪愛成
X12n0281_p0931a10║咎。吳興曰：此如天台止觀煩惱境欲發之相。智者
X12n0281_p0931a11║云：生來欲色，抑制可停。今所發者，其惑熾盛。若見
X12n0281_p0931a12║外境，心狂眼暗，如睡師子，觸之哮吼。若不識者，則
X12n0281_p0931a13║能牽人，作大重罪。今文既云魔入其心，則是煩惱
X12n0281_p0931a14║與魔，二境俱發。
X12n0281_p0931a15║【疏】天台曰：虗則靜，明則照，照則虗明以昭然，靜則
X12n0281_p0931a16║纖情而不立，尚何虗明之足味！惟其虗明各不得
X12n0281_p0931a17║其正，而即生味著。味為愛之根，內味虗明而不覺
X12n0281_p0931a18║其非，而外已成乎貪愛。愛心一萌，則深入心骨，因
X12n0281_p0931a19║之而無限愛生，因之而愛極發狂，因之而便為貪
X12n0281_p0931a20║欲，又豈止自行而已哉！因之而說欲為菩提，因之
X12n0281_p0931a21║化人而行婬，總根之於味，其虗明復資之以魔入
X12n0281_p0931a22║心肺。今之白衣，假白蓮為社，化諸白衣平等行欲，
X12n0281_p0931a23║其行婬者名為法子，皆魔羅之所使然，欲化其弟
X12n0281_p0931a24║子悉為魔屬故也。
X12n0281_p0931b01║○（二、結過勸示。）阿難！如是十種禪那現境，皆是受陰用心交互，故
X12n0281_p0931b02║現斯事。眾生頑迷，不自忖量，逢此因緣，迷不自識，謂
X12n0281_p0931b03║言登聖，大妄語成，墮無間獄。汝等亦當將如來語，於
X12n0281_p0931b04║我滅後，傳示末法，徧令眾生開悟斯義，無令天魔得
X12n0281_p0931b05║其方便，保持覆護，成無上道。
X12n0281_p0931b06║【觧】溫陵曰：諸陰結文，皆云保持覆護等，即深防邪
X12n0281_p0931b07║誤助道之意也。
X12n0281_p0931b08║○（三想陰二：初、結前生後二：初、結前受盡。）阿難！彼善男子修三摩地受陰盡者，雖未漏盡，心
X12n0281_p0931b09║離其形，如鳥出籠，已能成就。○（二、生後想相二：初、示相二：初、不盡相。）從是凡身，上歷菩薩
X12n0281_p0931b10║六十聖位，得意生身，隨往無礙。譬如有人熟寐寱言，
X12n0281_p0931b11║是人雖則無別所知，其言已成音韻倫次，令不寐者
X12n0281_p0931b12║咸悟其語。此則名為想陰區宇。
X12n0281_p0931b13║【觧】孤山曰：始三漸次，終乎妙覺，其間有賢有聖，皆
X12n0281_p0931b14║是三世諸佛所歷之位，故通稱聖位。今受陰既破，
X12n0281_p0931b15║即入相似聖位，故云得意生身也。意生者，喻如意
X12n0281_p0931b16║去，速疾無礙，而有三種：一、入三昧樂意生身，謂心
X12n0281_p0931b17║寂不動，即相似初信至七信，入空位也；二、覺法自
X12n0281_p0931b18║性意生身，謂普入佛剎，以法為自性，即相似八信，
X12n0281_p0931b19║出假位也；三、種類俱生無作意生身，謂了佛所證
X12n0281_p0931b20║法，即九信、十信，修中位也。長水曰：未破想陰故，如
X12n0281_p0931b21║熟寐寱言也。有成聖位分故，如音韻倫次也。令不
X12n0281_p0931b22║寐者，咸悟其語，如證聖人，則知彼有聖位之分。故
X12n0281_p0931b23║般若云：如來悉知悉見，是人皆得成就阿耨菩提。
X12n0281_p0931b24║【疏】天台曰：夫人之致煩惱生死而莫大於識，即𦿔
X12n0281_p0931c01║菩提涅槃與神通妙用亦莫大於識。然識無行不
X12n0281_p0931c02║立，行無想不成，想無受不全，故三陰者，以受而為
X12n0281_p0931c03║致妄之本也。是以教門之設，於檀而特云不受，於
X12n0281_p0931c04║三昧而特云正受。果能於法無所受而歸乎正受，
X12n0281_p0931c05║則想無所施其巧，行無所用其力，而識亦無所致
X12n0281_p0931c06║其功矣。然而受必依根，根必對境，故色陰者，為受
X12n0281_p0931c07║陰之苑囿，受陰者，色陰之園主也。今色陰早已先
X12n0281_p0931c08║破，則受亦無所依；受既次忘，則想亦無所用。故受
X12n0281_p0931c09║陰盡者，生死煩惱已外決其藩籬，獨有內之根本
X12n0281_p0931c10║者在，將不久而乾枯其生死煩惱之根本。今則受
X12n0281_p0931c11║破而心無所弊，故雖未得無漏心，能離其形，如鳥
X12n0281_p0931c12║出籠，已能決定成就從凡入聖淺深階位，得意生
X12n0281_p0931c13║身，隨往無礙也。前色陰盡，猶如魘人，手足宛然，見
X12n0281_p0931c14║聞不惑，心觸客邪而不能動，蓋取喻受陰未破，其
X12n0281_p0931c15║生死長夜之昏寐也重。今想陰現前，譬如有人熟
X12n0281_p0931c16║寐寱言等，蓋取喻受陰已破，其生死長夜之昏寐
X12n0281_p0931c17║也輕，亦一番譬喻之照映也。
X12n0281_p0931c18║○（二、盡相）若動念盡，浮想消除，於覺明心，如去塵垢，一倫生
X12n0281_p0931c19║死，首尾圓照，名想陰盡，是人則能超煩惱濁。○（二、顯妄源）觀其
X12n0281_p0931c20║所由，融通妄想，以為其本。
X12n0281_p0931c21║【觧】孤山曰：覺明如鏡，浮想如塵，想盡心明，猶居相
X12n0281_p0931c22║似。首尾，猶始終也。若悟真常，無始終生死之異，故
X12n0281_p0931c23║云圓照。溫陵曰：想能融變，使心隨境，使境隨心，如
X12n0281_p0931c24║想酢梅，能通質礙，故名融通妄想。
X12n0281_p0932a01║【疏】天台曰：前色陰盡，立喻如鏡；受陰在，立喻如寐。
X12n0281_p0932a02║今則受盡，立喻如寱；想陰盡，取象乎於覺。明心如
X12n0281_p0932a03║去塵垢，若以法對喻，亦如古鏡，更去一番塵垢，重
X12n0281_p0932a04║發一番明淨矣。
X12n0281_p0932a05║○（二、正明發相二：初、正明十相十：初、貪求善巧二：初、虗受定明。）○阿難，彼善男子受陰虗妙，不遭邪慮，圓定發明。○
X12n0281_p0932a06║（二、想心發相三：初、由心貪。）三摩地中，心愛圓明，銳其精思，貪求善巧。○（二、致魔附二：初、魔來顯異。）爾時，天
X12n0281_p0932a07║魔候得其便，飛精附人，口說經法。其人不覺是其魔
X12n0281_p0932a08║著，自言謂得無上涅槃，來彼求巧善男子處，敷座說
X12n0281_p0932a09║法。其形斯須，或作比丘，令彼人見；或為帝釋，或為婦
X12n0281_p0932a10║女，或比丘尼，或寢暗室，身有光明。是人愚迷，惑為菩
X12n0281_p0932a11║薩，信其教化，搖蕩其心，破佛律儀，潛行貪欲，口中好
X12n0281_p0932a12║言灾祥變異，或言如來某處出世，或言劫火，或說刀
X12n0281_p0932a13║兵，恐怖於人，令其家資無故耗散。此名恠鬼，年老成
X12n0281_p0932a14║魔。○（二魔去招殃）惱亂是人，厭足心生，去彼人體，弟子與師，俱陷
X12n0281_p0932a15║王難。○（三勸先覺）汝當先覺，不入輪迴。迷惑不知，墮無間獄。
X12n0281_p0932a16║【觧】溫陵曰：得受陰盡曰虗妙，已無受魔曰不遭。圓
X12n0281_p0932a17║定等者，想陰定中也。愛圓明求善巧者，因其虗妙，
X12n0281_p0932a18║生愛思於圓明之體，以發漚和之用也。天魔變現
X12n0281_p0932a19║教化者，是漚和善巧也。附人，附他人也。其人，所附
X12n0281_p0932a20║人也。彼人、是人，皆指修定人也。想陰十段，皆初舉
X12n0281_p0932a21║天魔，次明鬼魔。而舊科不分，今按經分之。前總敘
X12n0281_p0932a22║云：或汝陰魔，或復天魔，或著鬼神，或遭魑魅。後總
X12n0281_p0932a23║結曰：是十種魔，或附人體，或自現形，魔師婬婬相
X12n0281_p0932a24║傳，邪精魅其心腑。如受陰中舉悲等十魔，即陰魔
X12n0281_p0932b01║也。想陰初舉十類，即天魔也。文云：潛行貪欲，即魔
X12n0281_p0932b02║師婬婬相傳也。次舉口中好言等，即鬼神魑魅兼
X12n0281_p0932b03║附之，所謂邪精魅其心腑也。恠鬼、魃鬼，皆前所舉
X12n0281_p0932b04║者。吳興曰：飛精附人，斯必附其可附之人，亦修定
X12n0281_p0932b05║習慧者耳。弟子與師，即求巧之子，說法之師。下皆
X12n0281_p0932b06║例此。
X12n0281_p0932b07║【疏】天台曰：夫善巧，漚和之妙用也。苟能圓修定慧，
X12n0281_p0932b08║破去五陰，麤垢先落，更進八九十信，假理現前，而
X12n0281_p0932b09║漚和之用自彰。何故中途因依，銳精思而貪求善
X12n0281_p0932b10║巧？不知貪心一萌，而天魔候得其便，竟附人以善
X12n0281_p0932b11║巧之事惑之，令行人竟入其彀，不至於陷王難，入
X12n0281_p0932b12║輪迴，墮無間獄而不已。魔之害人若此，而行者可
X12n0281_p0932b13║不慎其念哉！
X12n0281_p0932b14║○（二、貪求經歷二：初、虗受定明。）阿難，又善男子受陰虗妙，不遭邪慮，圓定發明。○
X12n0281_p0932b15║（二、想心發相三：初、由心貪。）三摩地中，心愛遊蕩，飛其精思，貪求經歷。○（二、致魔附二：初、魔來顯異。）爾時天
X12n0281_p0932b16║魔候得其便，飛精附人，口說經法。其人亦不覺知魔
X12n0281_p0932b17║著，亦言自得無上涅槃。來彼求遊善男子處，敷座說
X12n0281_p0932b18║法，自形無變。其聽法者，忽自見身坐寶蓮華，全體化
X12n0281_p0932b19║成紫金光聚。一眾聽人，各各如是，得未曾有。是人愚
X12n0281_p0932b20║迷，惑為菩薩，婬逸其心，破佛律儀，潛行貪欲。口中好
X12n0281_p0932b21║言：諸佛應世，某處某人當是某佛化身來此，某人即
X12n0281_p0932b22║是某菩薩等來化人間。其人見故，心生傾渴，邪見密
X12n0281_p0932b23║興，種智消滅。此名魃鬼，年老成魔。○（二魔去招殃）惱亂是人，厭足
X12n0281_p0932b24║心生，去彼人體，弟子與師，俱陷王難。○（三勸先覺）汝當先覺，不
X12n0281_p0932c01║入輪迴。迷惑不知，墮無間獄。
X12n0281_p0932c02║【疏】天台曰：夫經歷，非今之所謂遊方乎？古人以道
X12n0281_p0932c03║眼未明，雖八十猶事行脚，第出處各有其時。今於
X12n0281_p0932c04║百日坐禪，安心於定慧，苟尅期未果，則誓不起坐。
X12n0281_p0932c05║若遽焉而心愛遊蕩，貪求經歷，天魔得以乘其間
X12n0281_p0932c06║矣。如曰某人是某佛化身來此，非魔以欲鈎牽其
X12n0281_p0932c07║經歷以參承乎？
X12n0281_p0932c08║○（三、貪求契合二：初、虗受定明）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0932c09║地中，心愛綿㳷，澄其精思，貪求契合。○（二、致魔附二：初、魔來顯異。）爾時天魔候
X12n0281_p0932c10║得其便，飛精附人，口說經法。其人實不覺知魔著，亦
X12n0281_p0932c11║言自得無上涅槃，來彼求合善男子處，敷座說法。其
X12n0281_p0932c12║形及彼聽法之人，外無遷變，令其聽者未聞法前，心
X12n0281_p0932c13║自開悟，念念移易，或得宿命，或有他心，或見地獄，或
X12n0281_p0932c14║知人間好惡諸事，或口說偈，或自誦經，各各歡娛，得
X12n0281_p0932c15║未曾有。是人愚迷，惑為菩薩，綿愛其心，破佛律儀，潛
X12n0281_p0932c16║行貪欲，口中好言佛有大小，某佛先佛，某佛後佛，其
X12n0281_p0932c17║中亦有真佛、假佛、男佛、女佛，菩薩亦然。其人見故，洗
X12n0281_p0932c18║滌本心，易入邪悟。此名魅鬼，年老成魔。○（二魔去招殃）惱亂是人，
X12n0281_p0932c19║厭足心生，去彼人體，弟子與師，俱陷王難。○（三勸先覺）汝當先
X12n0281_p0932c20║覺，不入輪迴。迷惑不知，墮無間獄。
X12n0281_p0932c21║【觧】溫陵曰：愛綿㳷者，欲密契妙理也。希契合，故魔
X12n0281_p0932c22║與開悟。自開悟下，皆密契之事也。資中曰：夫亡機
X12n0281_p0932c23║寂照，理自玄會。若希求契合，擬心即差，於是天魔
X12n0281_p0932c24║得其便也。
X12n0281_p0933a01║【疏】天台曰：綿，密也。㳷，合也。即前心精通㳷之㳷。夫
X12n0281_p0933a02║我之因覺湛然，能與諸佛果覺㳷合，亦求其任運
X12n0281_p0933a03║而已。若心愛綿㳷，澄精思而貪契合，天魔得其便
X12n0281_p0933a04║矣，令聞法者心自開悟。至於他心宿命，皆以契合
X12n0281_p0933a05║之事而應之也。長水曰：男女佛者，貴引行人，行貪
X12n0281_p0933a06║欲事，無妨成佛。約教固有偏圓之殊，而本同末異，
X12n0281_p0933a07║豈果有小大乎？邪人灼然謂之大小，如來本迹，豈
X12n0281_p0933a08║易知之？邪人輒判某在先而某在後，又乃恣其不
X12n0281_p0933a09║遜，有真偽之分，何其愚哉！洗滌本心者，反以邪見
X12n0281_p0933a10║除去正見也。
X12n0281_p0933a11║○（四、貪求辯析二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0933a12║地中，心愛根本，窮覽物化性之終始，精爽其心，貪求
X12n0281_p0933a13║辯析。○（二、致魔附二：初、魔來顯異。）爾時天魔候得其便，飛精附人，口說經法。其
X12n0281_p0933a14║人先不覺知魔著，亦言自得無上涅槃。來彼求元善
X12n0281_p0933a15║男子處，敷座說法，身有威神，摧伏求者，令其座下雖
X12n0281_p0933a16║未聞法，自然心伏。是諸人等，將佛涅槃菩提法身，即
X12n0281_p0933a17║是現前我肉身上。父父子子，遞代相生，即是法身常
X12n0281_p0933a18║住不絕。都指現在即為佛國，無別淨居及金色相。其
X12n0281_p0933a19║人信受，亡失先心，身命歸依，得未曾有。是等愚迷，惑
X12n0281_p0933a20║為菩薩，推究其心，破佛律儀，潛行貪欲。口中好言：眼、
X12n0281_p0933a21║耳、鼻、舌皆為淨土，男、女二根即是菩提、涅槃真處。彼
X12n0281_p0933a22║無知者，信是穢言。此名蠱毒，魘勝惡鬼，年老成魔。○
X12n0281_p0933a23║（二魔去招殃）惱亂是人，厭足心生，去彼人體，弟子與師，俱陷王難。
X12n0281_p0933a24║○（三勸先覺）汝當先覺，不入輪迴。迷惑不知，墮無間獄。
X12n0281_p0933b01║【觧】溫陵曰：愛窮萬化之本，故爽其心以辯析。將佛
X12n0281_p0933b02║涅槃等者，以肉身為果德，以幻生為常住，而撥無
X12n0281_p0933b03║淨土報體，皆因其辯析化元，而妄為混融之說也。
X12n0281_p0933b04║以穢染為真淨，亦意引媟欲也。吳興曰：夫性海圓
X12n0281_p0933b05║澄，森羅自現，苟偏求俗理，翻益漏心，違本禪那，邪
X12n0281_p0933b06║鬼斯入。
X12n0281_p0933b07║【疏】天台曰：物化性之終始，即五卷。如來發明世出
X12n0281_p0933b08║世法，知其本因，隨所緣出，如知雨滴之頭數，松棘
X12n0281_p0933b09║之曲直，鵠烏之白玄，皆了緣由是也。然此由佛之
X12n0281_p0933b10║假智法眼，鑒物宜然，功至自至，又何必預為之計，
X12n0281_p0933b11║愛根本，覽化元，貪辯析哉！魔王乘便以遂心之法
X12n0281_p0933b12║而囿之，令人淪於猥褻而後已也。
X12n0281_p0933b13║○（五、貪求冥感二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0933b14║地中，心愛懸應，周流精研，貪求冥感。○（二、致魔附二：初、魔來顯異。）爾時天魔候
X12n0281_p0933b15║得其便，飛精附人，口說經法。其人元不覺知魔著，亦
X12n0281_p0933b16║言自得無上涅槃。來彼求應善男子處，敷座說法，能
X12n0281_p0933b17║令聽眾暫見其身如百千歲，心生愛染，不能捨離。身
X12n0281_p0933b18║為奴僕，四事供養，不覺疲勞。各各令其座下人心，知
X12n0281_p0933b19║是先師本善知識，別生法愛，粘如膠漆，得未曾有。是
X12n0281_p0933b20║人愚迷，惑為菩薩，親近其心，破佛律儀，潛行貪欲。口
X12n0281_p0933b21║中好言：我於前世，於某生中，先度某人。當時是我妻
X12n0281_p0933b22║妾兄弟，今來相度，與汝相隨，歸某世界，供養某佛。或
X12n0281_p0933b23║言：別有大光明天，佛於中住，一切如來所休居地。彼
X12n0281_p0933b24║無知者，信是虗誑，遺失本心。此名癘鬼，年老成魔。○
X12n0281_p0933c01║（三魔去招殃）惱亂是人，厭足心生，去彼人體，弟子與師，俱陷王難。
X12n0281_p0933c02║○（三勸先覺）汝當先覺，不入輪迴。迷惑不知，墮無間獄。
X12n0281_p0933c03║【觧】吳興曰：懸應在聖，冥感在己，於未證理前，求其
X12n0281_p0933c04║休驗也。
X12n0281_p0933c05║【疏】天台曰：夫感應之道，有二說焉：一以始覺為感，
X12n0281_p0933c06║本覺應之，修首楞大定者之事也；一以誠求為感，
X12n0281_p0933c07║身通為應，修念佛法門者之事也。然此二者，行布
X12n0281_p0933c08║則分門，玄會則一體，未有始覺無功而他佛能應
X12n0281_p0933c09║之者也。今於三摩地中，心愛懸應，始覺未有其功
X12n0281_p0933c10║也。周流精研，貪求冥感，出於有心而求，安能契合
X12n0281_p0933c11║無緣之應！天魔是以得乘其隙而懸應之矣。
X12n0281_p0933c12║○（六、貪求靜謐二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0933c13║地中，心愛深入，尅己辛勤，樂處陰寂，貪求靜謐。○（二、致魔附二：初、魔來顯異。）爾
X12n0281_p0933c14║時天魔候得其便，飛精附人，口說經法。其人本不覺
X12n0281_p0933c15║知魔著，亦言自得無上涅槃。來彼求陰善男子處，敷
X12n0281_p0933c16║座說法，令其聽人各知本業。或於其處語一人言：汝
X12n0281_p0933c17║今未死，已作畜生。敕使一人於後蹋尾，頓令其人起
X12n0281_p0933c18║不能得。於是一眾傾心欽伏。有人起心，已知其肇，佛
X12n0281_p0933c19║律儀外，重加精苦，誹謗比丘，罵詈徒眾，訐露人事，不
X12n0281_p0933c20║避譏嫌，口中好言未然禍福。及至其時，毫髮無失。此
X12n0281_p0933c21║大力鬼，年老成魔。○（魔去招殃）惱亂是人，厭足心生，去彼人體，
X12n0281_p0933c22║弟子與師，俱陷王難。○（三勸先覺）汝當先覺，不入輪迴。迷惑不
X12n0281_p0933c23║知，墮無間獄。
X12n0281_p0933c24║【觧】溫陵曰：愛深入幽，靜以澄養，通力也。邪定能具
X12n0281_p0934a01║五通，本業，宿業也。畜生，後報也。此二宿，命通也。知
X12n0281_p0934a02║肇，他心通也。訐露，眼耳通也。發人私事曰訐露。
X12n0281_p0934a03║【疏】天台曰：夫悟淨圓覺，取靜為行，非靜謐乎？遡流
X12n0281_p0934a04║者必造其源，非深入乎？是亦求其若空華，如幻化
X12n0281_p0934a05║而已。若以有心愛其深入，尅己辛勤，樂處陰寂，一
X12n0281_p0934a06║涉貪求，則修心不得其正，雖小乘偏空，猶不能得，
X12n0281_p0934a07║矧真空乎！以有心冀空法，境智相違，天魔得便，非
X12n0281_p0934a08║不幸也。
X12n0281_p0934a09║○（七、貪求宿命二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0934a10║地中，心愛知見，勤苦研尋，貪求宿命。○（二、致魔附二：初、魔來顯異。）爾時天魔候
X12n0281_p0934a11║得其便，飛精附人，口說經法。其人殊不覺知魔著，亦
X12n0281_p0934a12║言自得無上涅槃，來彼求知善男子處，敷座說法。是
X12n0281_p0934a13║人無端於說法處得大寶珠。其魔或時化為畜生，口
X12n0281_p0934a14║銜其珠，及雜珍寶、簡策、符牘諸奇異物，先授彼人，後
X12n0281_p0934a15║著其體。或誘聽人藏於地下，有明月珠照耀其處。是
X12n0281_p0934a16║諸聽者得未曾有，多食藥草，不餐嘉饌。或時日䬸一
X12n0281_p0934a17║麻一麥，其形肥充。魔力持故，誹謗比丘，罵詈徒眾，不
X12n0281_p0934a18║避譏嫌，口中好言他方寶藏、十方聖賢潛匿之處。隨
X12n0281_p0934a19║其後者，往往見有奇異之人。此名山林、土地、城隍、川
X12n0281_p0934a20║嶽、鬼神，年老成魔。或有宣婬，破佛戒律，與承事者潛
X12n0281_p0934a21║行五欲。或有精進，純食草木，無定行事。○（二魔去招殃）惱亂是人，
X12n0281_p0934a22║厭足心生，去彼人體，弟子與師，俱陷王難。○（三勸先覺）汝當先
X12n0281_p0934a23║覺，不入輪迴。迷惑不知，墮無間獄。
X12n0281_p0934a24║【觧】溫陵曰：好知潛匿異事及宿命也。珠寶簡䇿，皆
X12n0281_p0934b01║潛匿異事。吳興曰：宿命者，六通之一也。小乘修成，
X12n0281_p0934b02║大乘發得。今進不待發，退不從修，作念求之，故招
X12n0281_p0934b03║魔事。
X12n0281_p0934b04║【疏】天台曰：宿命能知見過去之事，為六通之一，此
X12n0281_p0934b05║亦功至自至，不可強求。若有強求之心，已非真實
X12n0281_p0934b06║之因，況心愛乎，貪求乎！又加之以勤苦研求，惟以
X12n0281_p0934b07║是為念，天魔豈不候其便耶！
X12n0281_p0934b08║○（八、貪求神力二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪）三摩
X12n0281_p0934b09║地中，心愛神通，種種變化，研究化元，貪取神力。○（二、致魔附二：初、魔來顯異。）爾
X12n0281_p0934b10║時，天魔候得其便，飛精附人，口說經法。其人誠不覺
X12n0281_p0934b11║知魔著，亦言自得無上涅槃，來彼求通善男子處，敷
X12n0281_p0934b12║座說法。是人或復手執火光，手撮其光，分於所聽四
X12n0281_p0934b13║眾頭上。是諸聽人頂上火光，皆長數尺，亦無熱性，曾
X12n0281_p0934b14║不焚燒。或水上行，如履平地。或於空中，安坐不動。或
X12n0281_p0934b15║入瓶內，或處囊中，越牖透垣，曾無障礙，惟於刀兵不
X12n0281_p0934b16║得自在。自言是佛，身著白衣，受比丘禮，誹謗禪律，罵
X12n0281_p0934b17║詈徒眾，訐露人事，不避譏嫌，口中常說神通自在。或
X12n0281_p0934b18║復令人旁見佛土，鬼力惑人，非有真實，讚歎行婬，不
X12n0281_p0934b19║毀麤行，將諸猥媟以為傳法。此名天地大力山精、海
X12n0281_p0934b20║精、風精、河精、土精、一切草木積劫精魅，或復龍魅，或
X12n0281_p0934b21║壽終僊再活為魅，或僊期終計年應死，其形不化，他
X12n0281_p0934b22║恠所附，年老成魔。○（二魔去招殃）惱亂是人，厭足心生，去彼人體，
X12n0281_p0934b23║弟子與師，多陷王難。○（三勸先覺）汝當先覺，不入輪迴。迷惑不
X12n0281_p0934b24║知，墮無間獄。
X12n0281_p0934c01║【觧】溫陵曰：化元，萬化之本也。欲乘之以發神變，以
X12n0281_p0934c02║愛神變，故現撮火履水等事。若真神變，則不懼刀
X12n0281_p0934c03║兵。
X12n0281_p0934c04║【疏】天台曰：夫神力，用也；道果，體也；未嘗見有無體
X12n0281_p0934c05║之用，亦未嘗見有無用之體。是則欲求其神力之
X12n0281_p0934c06║用者，當務乎道果之體，即道果之體，亦須其功至
X12n0281_p0934c07║自至。今也以心愛而研究化元，貪求而冀乎神力，
X12n0281_p0934c08║遽興魔念，所以致魔。
X12n0281_p0934c09║○（九、貪求深空二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0934c10║地中，心愛入滅，研究化性，貪求深空。○（二、致魔附二：初、魔來顯異。）爾時天魔候
X12n0281_p0934c11║得其便，飛精附人，口說經法。其人終不覺知魔著，亦
X12n0281_p0934c12║言自得無上涅槃。來彼求空善男子處，敷座說法。於
X12n0281_p0934c13║大眾內，其形忽空，眾無所見，還從虗空突然而出，存
X12n0281_p0934c14║沒自在。或現其身洞如琉璃，或垂手足作栴檀氣，或
X12n0281_p0934c15║大小便如厚石蜜。誹毀戒律，輕賤出家。口中常說無
X12n0281_p0934c16║因無果，一死永滅，無復後身及諸凡聖。雖得空寂，潛
X12n0281_p0934c17║行貪欲。受其欲者，亦得空心，撥無因果。此名日月薄
X12n0281_p0934c18║蝕精氣、金玉芝草、麟鳳龜鶴，經千萬年不死為靈，出
X12n0281_p0934c19║生國土，年老成魔。○（二魔去招殃）惱亂是人，厭足心生，去彼人體，
X12n0281_p0934c20║弟子與師，多陷王難。○（三勸先覺）汝當先覺，不入輪迴。迷惑不
X12n0281_p0934c21║知，墮無間獄。
X12n0281_p0934c22║【觧】溫陵曰：欲入滅定，以趣空寂也。從空出沒等，因
X12n0281_p0934c23║其好空，故依空詃惑，口中常說，下皆乘其空見而
X12n0281_p0934c24║發也。近世邪宗，妄謂參須實參，見須實見，遂以因
X12n0281_p0935a01║果後身，天堂地獄，非親見者，一皆撥無。故得其說
X12n0281_p0935a02║者，咸謂善惡渺茫，浮生不再，於是忘戒檢，恣婬樂，
X12n0281_p0935a03║飲噉昏荒，以自斷送，僥倖顯處，掊尅侵虐，真謂無
X12n0281_p0935a04║天堂地獄矣。愚每痛之，因箋釋及此，感發奮筆，冀
X12n0281_p0935a05║悟魔說，無自陷溺也。日月薄蝕，精氣流注，能為金
X12n0281_p0935a06║玉之類。孤山曰：薄蝕者，經史皆作食。韋昭云：氣往
X12n0281_p0935a07║迫之曰薄，虧毀曰食。
X12n0281_p0935a08║【疏】天台曰：此中入滅深空，與前陰寂靜謐同。所以
X12n0281_p0935a09║異者，彼以靜謐為之主，其求也淺；此以入滅為之
X12n0281_p0935a10║宗，其求也深；故著之以入滅，以深空，此之所以不
X12n0281_p0935a11║同也。夫入滅深空，要以一念不生，前後際斷為之
X12n0281_p0935a12║本。今也心愛而貪求之，非魔邪而何哉！以魔召魔，
X12n0281_p0935a13║非不幸也。
X12n0281_p0935a14║○（十、貪求變易二：初、虗受定明。）又善男子，受陰虗妙，不遭邪慮，圓定發明。○（二、想心發相三：初、由心貪。）三摩
X12n0281_p0935a15║地中，心愛長壽，辛苦研幾，貪求永歲，棄分段生，頓希
X12n0281_p0935a16║變易，細相常住。○（二、致魔附二：初、魔來顯異。）爾時天魔候得其便，飛精附人，口
X12n0281_p0935a17║說經法。其人竟不覺知魔著，亦言自得無上涅槃。來
X12n0281_p0935a18║彼求生善男子處，敷座說法，好言他方，往還無滯。或
X12n0281_p0935a19║經萬里，瞬息再來，皆於彼方取得其物。或於一處，在
X12n0281_p0935a20║一宅中，數步之間，令其從東詣至西壁。是人急行，累
X12n0281_p0935a21║年不到。因此心信，疑佛現前。口中常說：十方眾生皆
X12n0281_p0935a22║是吾子，我生諸佛，我出世界，我是元佛，出世自然。不
X12n0281_p0935a23║因修得。此名住世自在天魔。使其眷屬如遮文茶及
X12n0281_p0935a24║四天王、毗舍童子未發心者，利其虗明，食彼精氣。或
X12n0281_p0935b01║不因師，其修行人親自觀見，稱執金剛與汝長命，現
X12n0281_p0935b02║美女身，盛行貪欲。未逾年歲，肝腦枯竭。口兼獨言，聽
X12n0281_p0935b03║若妖魅。前人未詳，多陷王難。未及遇刑，先已枯死。○
X12n0281_p0935b04║（二魔去招殃）惱亂彼人，以至殂殞。○（三勸先覺）汝當先覺，不入輪迴。迷惑不
X12n0281_p0935b05║知，墮無間獄。
X12n0281_p0935b06║【觧】孤山曰：變易者，斷見思盡，生法性土，故受變易。
X12n0281_p0935b07║今頓欲變麤身為細質，易短壽為長齡，從此分段，
X12n0281_p0935b08║延入彼土也。自在天，即欲界第六天上，別有魔王
X12n0281_p0935b09║居處，亦他化自在天攝。溫陵曰：萬里瞬息，乃得變
X12n0281_p0935b10║易者之事也。陀羅尼經有遮文茶天。毗舍童子，即
X12n0281_p0935b11║毗舍遮鬼隷。四天王已發心則護人，未發心則害
X12n0281_p0935b12║人。以彼定力虗明為利，故食其精氣。或不因師者，
X12n0281_p0935b13║不因魔附之師，而親見魔現也。口兼獨言，間出異
X12n0281_p0935b14║語也。
X12n0281_p0935b15║【疏】天台曰：夫分段變易，三界內外麤細之果報也。
X12n0281_p0935b16║分段則由不淨種子之所生，變易則由清淨業因
X12n0281_p0935b17║之所感，雖皆生死苦樂天淵，亦求其瓜熟蒂懸而
X12n0281_p0935b18║已。今也心愛長壽，頓希變易，豈惟壽者之相未空，
X12n0281_p0935b19║抑且邪見之宗尚熾，此則純涉異宗，毫無正念。今
X12n0281_p0935b20║之帶異修禪者，欲先求僊道，後入空宗，稱為性命
X12n0281_p0935b21║雙修，僊佛兼事，是以貪生之士，翕然從之，習以成
X12n0281_p0935b22║風，至死不改。豈天魔遣使徧於人間，化佛民為道
X12n0281_p0935b23║民，變道民成魔民乎？
X12n0281_p0935b24║○（二、廣略結勸二：初、廣結勸二：初、結過。）阿難當知，是十種魔，於末世時，在我法中，出家修
X12n0281_p0935c01║道。或附人體，或自現形，皆言已成正徧知覺，讚歎婬
X12n0281_p0935c02║欲，破佛律儀。先惡魔師與魔弟子，婬婬相傳。如是邪
X12n0281_p0935c03║精，魅其心腑。近則九生，多逾百世。令真修行，總為魔
X12n0281_p0935c04║眷。命終之後，必為魔民。失正徧知，墮無間獄。
X12n0281_p0935c05║【觧】溫陵曰：涅槃經云：末世魔屬，現比丘、羅漢等像，
X12n0281_p0935c06║混壞正法，非毀戒律。其意同此也。
X12n0281_p0935c07║【疏】天台曰：已上十種禪那現境，皆依想陰而立。退
X12n0281_p0935c08║比受境，其相則細；進比行境，其相則麤。故此十境，
X12n0281_p0935c09║想在則有，想空則無，是知毫有希冀，皆屬想心。盡
X12n0281_p0935c10║此想心，然後十類天魔不得其便，豈非想陰者為
X12n0281_p0935c11║召天魔之本乎？若夫受陰，雖云魔著，但云悲魔、狂
X12n0281_p0935c12║魔等，是亦雜處人間鬼魔而已。然而有陰魔、天魔
X12n0281_p0935c13║等之分者，要知召魔一以陰魔為之主。但眾生自
X12n0281_p0935c14║有色身已來，常依陰魔而住，今修禪那，將破陰境，
X12n0281_p0935c15║室主見去，故作留難，豈不於三昧時多方設計，將
X12n0281_p0935c16║留連之不力，伸救於十四有之欲王乎？
X12n0281_p0935c17║○（二、勸示）汝今未須先取寂滅，縱得無學，留願入彼末法之
X12n0281_p0935c18║中，起大慈悲，救度正心，深信眾生，令不著魔，得正知
X12n0281_p0935c19║見。我今度汝，已出生死。汝遵佛語，名報佛恩。○（二、略結勸二：初、重示迷因。）阿難！
X12n0281_p0935c20║如是十種禪那現境，皆是想陰用心交互，故現斯事。
X12n0281_p0935c21║眾生頑迷，不自忖量，逢此因緣，迷不自識，謂言登聖，
X12n0281_p0935c22║大妄語成，墮無間獄。○（二再勗流布）汝等必須將如來語，於我滅
X12n0281_p0935c23║後，傳示末法。徧令眾生，開悟斯義。無令天魔，得其方
X12n0281_p0935c24║便。保持覆護，成無上道。
X12n0281_p0936a01║【觧】溫陵曰：始以阿難起教，終復囑令弘宣，足知大
X12n0281_p0936a02║教源流，浚發遐被，無非阿難之力。則示遭魔事，徵
X12n0281_p0936a03║心辯見，皆為末法，起大慈悲，令不著魔，得正知見
X12n0281_p0936a04║也。當知昔雖四派示滅，今之法化常存，與夫在處
X12n0281_p0936a05║影響，無非留願之身也。
X12n0281_p0936a06║【疏】天台曰：凡菩薩弘法度生，如大舟航，全以願舵
X12n0281_p0936a07║為之撥正。然有淺深不同，居深位者，隨機應化，無
X12n0281_p0936a08║所施而不可；若淺位者，要以願力留此身心，在於
X12n0281_p0936a09║末世流通正法。但道力之心易留，而生死之身難
X12n0281_p0936a10║𩣪，非有大神通力，安能於分段界中，易短壽以為
X12n0281_p0936a11║長齡！如南嶽之願為五通僊人，不過欲假身通，延
X12n0281_p0936a12║壽弘法。然又有身可留而緣不可留者，如阿難尊
X12n0281_p0936a13║者之聞法句偈，而遽云僊化，非雖有通力，而緣不
X12n0281_p0936a14║我留，此與南嶽事多相類。今云縱得無學，留願度
X12n0281_p0936a15║生，蓋言已得無學，而身固可忘，還當以願力持之，
X12n0281_p0936a16║使其智雖滅而身不可灰，留之以救末劫諸沉淪
X12n0281_p0936a17║爾。溫陵師云：昔雖四派示滅，今之法化常存，與夫
X12n0281_p0936a18║在處影響，無非留願之身，正以生緣可盡而願力
X12n0281_p0936a19║不可盡也。
X12n0281_p0936a20║大佛頂如來密因修證了義諸菩薩萬行首楞嚴經
X12n0281_p0936a21║卷第九