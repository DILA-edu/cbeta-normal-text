X12n0281_p0936b01║大佛頂如來密因修證了義諸菩薩萬行首楞嚴經
X12n0281_p0936b02║卷第十
X12n0281_p0936b03║師子林沙門　惟則　會解
X12n0281_p0936b04║天台山沙門　傳燈圓通疏
X12n0281_p0936b05║○（四行陰二：初、結前生後二：初、結前想盡。）阿難，彼善男子修三摩地想陰盡者，是人平常夢
X12n0281_p0936b06║想消滅，寤寐恒一，覺明虗靜，猶如晴空，無復麤重前
X12n0281_p0936b07║塵影事。觀諸世間大地山河，如鏡鑑明，來無所粘，過
X12n0281_p0936b08║無蹤迹，虗受照應，了罔陳習，惟一精真。○（二、生後行相二：初、示二相二：初、不盡相。）生滅根元
X12n0281_p0936b09║從此披露，見諸十方十二眾生畢殫其類，雖未通其
X12n0281_p0936b10║各命由緒，見同生基，猶如野馬熠熠清擾，為浮根塵
X12n0281_p0936b11║究竟樞穴，此則名為行陰區宇。
X12n0281_p0936b12║【觧】溫陵曰：通敘想滅行現也。浮動妄習，晝明則想，
X12n0281_p0936b13║夕瞢則夢，汩亂性真，莫得而一，擾動覺明，莫得而
X12n0281_p0936b14║靜。故想陰盡者，夢想消滅，寤寐恒一，覺明虗靜，猶
X12n0281_p0936b15║如晴空也。五陰前麤後細，故想盡則無麤重影事，
X12n0281_p0936b16║雖觀萬象，而無想念，故如鏡鑑明，無粘無迹，虗受
X12n0281_p0936b17║照應，了無陳習，惟一精真，明極如此，故幽隱行陰，
X12n0281_p0936b18║於是披露也。行為萬化生滅根元，故其相披露，則
X12n0281_p0936b19║十二類生之元，無不殫見，各命由緒識也。同生基，
X12n0281_p0936b20║行也。擾動幽隱，故譬野馬，乍生乍滅，故曰熠熠。無
X12n0281_p0936b21║復麤影，故曰清擾。根塵運止，皆本於此，故曰究竟
X12n0281_p0936b22║樞穴也。孤山曰：雖未下，謂雖未能別相，見彼眾生，
X12n0281_p0936b23║修因趣果，因由端緒，已能總相，見彼生類，俱由行
X12n0281_p0936b24║起，名此行陰，為同生基。野馬，陽𦦨浮埃也。熠熠，光
X12n0281_p0936c01║耀閃爍之貌。清擾，即下文幽清擾動是也。
X12n0281_p0936c02║【疏】天台曰：想陰盡者下，先牒定。想盡是人去，釋成。
X12n0281_p0936c03║先明想盡之體，次明想盡之用。言是人平常夢想
X12n0281_p0936c04║消滅，寤寐恒一者，蓋夢因想有，日既結為諸想，雖
X12n0281_p0936c05║見聞不惑；夜則發為六夢，即顛倒錯亂，故寤寐不
X12n0281_p0936c06║得恒一。今之行者，想陰既盡，則平常夢之與想，二
X12n0281_p0936c07║俱消滅；寤之與寐，其心恒一。而本覺妙明，虗而無
X12n0281_p0936c08║物，靜而不動，猶如晴明虗空，無復麤重前塵，如浮
X12n0281_p0936c09║雲微風之影事矣。次明想盡之用。謂既得此體，則
X12n0281_p0936c10║六根之用，亦復微妙。故觀諸世間大地山河六塵
X12n0281_p0936c11║之境，凡對根之時，如鏡鑑明，雖形對像生，物來心
X12n0281_p0936c12║亦不為塵之所粘，而趣外奔逸；物去塵亦不為心
X12n0281_p0936c13║之所覽，而聚緣內搖。體則虗其所受，而用則無不
X12n0281_p0936c14║照應。惟其如此，故六根照用，而了罔陳習，獨一精
X12n0281_p0936c15║真虗靜覺明而已。此結前想盡之相也。次生後行
X12n0281_p0936c16║相中，初明不盡相。蓋想陰既滅，而行陰現前，生滅
X12n0281_p0936c17║根元，從此披露。猶如磨鏡，又刮去一層麤垢，則行
X12n0281_p0936c18║陰之微細影事現前。故見諸十方十二眾生，畢殫
X12n0281_p0936c19║其類，雖未通其各命由緒者，言識陰猶為行陰所
X12n0281_p0936c20║覆也。見同生基，猶如野馬，熠熠清擾。此正指行陰
X12n0281_p0936c21║微細影事，猶如野馬，其相熠熠。謂清擾之狀，既如
X12n0281_p0936c22║陽𦦨，又如熠耀，而似有似無，而乍明乍暗也。蓋行
X12n0281_p0936c23║陰遍前三陰，其動也麤；今在本陰，其生滅也細，乃
X12n0281_p0936c24║為浮塵根。究竟樞穴，正以六門開閉，所司者在于
X12n0281_p0937a01║樞穴，想固當其先，而猶未若行以為之究竟，是為
X12n0281_p0937a02║行陰區宇也。補遺云：周禮？列子：夢有六候：一曰正
X12n0281_p0937a03║夢，平居自夢；二曰蘁夢，驚愕而夢；三曰思夢，思念
X12n0281_p0937a04║而夢；四曰寤夢，覺時道之而夢；五曰喜夢，喜悅而
X12n0281_p0937a05║夢；六曰懼夢，恐怖而夢。法華文句云：唯佛不夢無
X12n0281_p0937a06║疑，無習氣故，從五事故有夢。如偈說：以疑心分別，
X12n0281_p0937a07║學習因現事，非人來相語，因此五事夢。五事六候，
X12n0281_p0937a08║皆本想陰熏聞云。智論第九十二云：眠有二種：一
X12n0281_p0937a09║者眠而夢，二者眠不夢。阿羅漢非為安隱著樂故
X12n0281_p0937a10║眠，但受四大身法，應有食息眠覺，是故少許特息
X12n0281_p0937a11║名為眠，不為夢眠。
X12n0281_p0937a12║○（二盡相）若此清擾，熠熠元性，性入元澄，一澄元習，如波瀾
X12n0281_p0937a13║滅，化為澄水，名行陰盡，是人則能超眾生濁。○（二、顯妄源）觀其
X12n0281_p0937a14║所由，幽隱妄想以為其本。
X12n0281_p0937a15║【觧】溫陵曰：行陰習擾成性，故稱元性元習。能滅擾
X12n0281_p0937a16║習，則歸元澄之本，而遷流相盡矣。故如波瀾滅，化
X12n0281_p0937a17║為澄水也。生滅不停，業運常遷，名眾生濁，故行陰
X12n0281_p0937a18║盡則超之。行陰密移，曾無覺悟，故曰幽隱妄想。
X12n0281_p0937a19║【疏】天台曰：清擾熠熠，方言行陰之相；元性，正言行
X12n0281_p0937a20║陰之體。謂此清擾熠熠，正生滅之根元，能為前三
X12n0281_p0937a21║陰作枝流，故曰元性。行陰若盡，遷流性澄，歸于識
X12n0281_p0937a22║陰湛不搖處，故曰性入元澄。一入識湛，則行陰本
X12n0281_p0937a23║習皆空，故曰一澄元習（云云）。蓋以喻言之，則行陰
X12n0281_p0937a24║微細，如水之波瀾，此陰若破，則波瀾滅，化為澄水。
X12n0281_p0937b01║然此湛非真，流急不見，與而言之，故喻澄水。
X12n0281_p0937b02║○（二、正明發相二：初、正明十相十：初、二無因論二：初、正心絕魔。）阿難當知，是得正知奢摩他中諸善男子，凝明正
X12n0281_p0937b03║心，十類天魔不得其便。○（二、窮元發見三：初、總述。）方得精研窮生類本，於本
X12n0281_p0937b04║類中生元露者，觀彼幽清圓擾動元，於圓元中起計
X12n0281_p0937b05║度者，是人墜入二無因論。
X12n0281_p0937b06║【觧】溫陵曰：夢想消亡，寤寐常一，故稱正知。奢摩他，
X12n0281_p0937b07║又稱凝明、正心，皆想盡之相也。外魔皆因心召，故
X12n0281_p0937b08║想盡凝明，則天魔不至。從此惟是修禪失趣，狂解
X12n0281_p0937b09║妄計，是即陰魔也。生類本，即同生基也。於本類中
X12n0281_p0937b10║生元露者，於同生基見已行元也。幽清動元，即行
X12n0281_p0937b11║元也。
X12n0281_p0937b12║【疏】天台曰：是得正知者，想陰既盡，夢想俱空，則尋
X12n0281_p0937b13║常所知而無不皆正。下云凝明正心，心即知也，所
X12n0281_p0937b14║謂得正知也。若於此而起邊見，則亡正徧知。是則
X12n0281_p0937b15║正知但是文略具足，應云得正徧知。蓋圓人具六
X12n0281_p0937b16║徧知，今云得正徧知，非在相似，則在觀行奢摩他
X12n0281_p0937b17║中，猶言禪定中也。凝明正心，則內護有力，魔不得
X12n0281_p0937b18║便，則邪不干正。方得精研，窮生類本，謂行陰既已
X12n0281_p0937b19║當情，方得用止觀之功，精細研究，以窮乎行陰生
X12n0281_p0937b20║類之本。於本類中，即十二類也。生元露者，正指所
X12n0281_p0937b21║觀行陰也。觀彼幽清，圓擾動元者，即以奢摩他觀
X12n0281_p0937b22║行陰之相，動中有常住真心不動者在，以事乎圓
X12n0281_p0937b23║修也。已上皆示境觀現前也。於圓元中，起計度去，
X12n0281_p0937b24║方明於行起非之相，即於圓元早生住著，以為滿
X12n0281_p0937c01║足菩提，見道不真，以起乎計度，成二無因論。此計
X12n0281_p0937c02║重在元字，元即因也。二無因論，蓋本於此。論者，立
X12n0281_p0937c03║言詮辯也。偏見既得之于心，言說必形之於論，凡
X12n0281_p0937c04║西天外道立無因論，皆祖於此。下去例然。故知外
X12n0281_p0937c05║道悉本于內理，蓋緣見道不諦，莫不皆以影響而
X12n0281_p0937c06║測度乎形聲之所使然也。
X12n0281_p0937c07║○（二、別顯二：初、計本無因二：初、正明。）一者、是人見本無因。何以故？是人既得生機全破，
X12n0281_p0937c08║乘于眼根八百功德，見八萬劫所有眾生，業流灣環，
X12n0281_p0937c09║死此生彼。只見眾生輪迴其處，八萬劫外，冥無所觀。
X12n0281_p0937c10║便作是解：此等世間十方眾生，八萬劫來，無因自有。
X12n0281_p0937c11║○（二、結過）由此計度，忘正徧知，墮落外道，惑菩提性。
X12n0281_p0937c12║【觧】吳興曰：生機全破者，機喻擾動，即行陰也。不為
X12n0281_p0937c13║想陰所覆，故云全破。眼根八百功德，既約三世四
X12n0281_p0937c14║方論之，今見本無因，即乘過去功德；下見末無因，
X12n0281_p0937c15║即乘未來功德。斯由定中發宿命通，乃令眼根彰
X12n0281_p0937c16║此力用。業流灣環，行陰流轉也。冥無所觀，外道冥
X12n0281_p0937c17║諦也。夫善惡業緣，惟識變造，是人八萬劫外，尚不
X12n0281_p0937c18║見行，何況於識？故從此來，起無因計。
X12n0281_p0937c19║【疏】天台曰：見本無因者，由眼根八百功德之力而
X12n0281_p0937c20║見之也。此之功德，有以世涉方，以方涉世兩種之
X12n0281_p0937c21║辯。以世涉方，則以橫遍五方者為本，非此中意。今
X12n0281_p0937c22║以以方涉世，豎窮三世者為因，此之功德，兩處所
X12n0281_p0937c23║論不同。今經明因心本具，非此中意，當取法華似
X12n0281_p0937c24║果所論，以其約修成故也。又若相似中，顯既見真
X12n0281_p0938a01║諦之理，不復更有此計，將是觀行位人圓伏五住，
X12n0281_p0938a02║以觀行八百眼根功德見而生計也。
X12n0281_p0938a03║○（二、計末無因二：初、正明。）二者、是人見末無因。何以故？是人於生，既見其根，
X12n0281_p0938a04║知人生人，悟鳥生鳥，烏從來黑，鵠從來白，人天本豎，
X12n0281_p0938a05║畜生本橫，白非洗成，黑非染造，從八萬劫，無復改移。
X12n0281_p0938a06║今盡此形，亦復如是。而我本來不見菩提，云何更有
X12n0281_p0938a07║成菩提事？當知今日一切物象，皆本無因。
X12n0281_p0938a08║【觧】溫陵曰：謬執生根，不達化理，以人竟為人，乃至
X12n0281_p0938a09║黑竟為黑，無復改移。因而例我，本不見道，末亦無
X12n0281_p0938a10║成，是末無因也。結文本字，合是末字。吳興曰：無復
X12n0281_p0938a11║改移者，此見一分人畜之類，有經長時，業果未轉，
X12n0281_p0938a12║故起斯計。如智論明舍利弗觀鴿子身，前後皆八
X12n0281_p0938a13║萬劫，不改其類。今行陰中，既見此相，乃執一切自
X12n0281_p0938a14║然而然，此即不知十二類生各命由緒也。今盡此
X12n0281_p0938a15║形等，明未來無因，亦應見八萬劫，以外道通同聲
X12n0281_p0938a16║聞故。
X12n0281_p0938a17║【疏】天台曰：上文則依本而計乎本，謂本無因；此本
X12n0281_p0938a18║則以本而例乎末，計末無因。不獨此也，且以所見
X12n0281_p0938a19║六道無復改移者，本來不見菩提，良由內有邪解
X12n0281_p0938a20║之夙種，故致妄成邪解之計執也。
X12n0281_p0938a21║○（二、結過）由此計度亡正徧知，墮落外道，惑菩提性。○（三、結示）是則
X12n0281_p0938a22║名為第一外道立無因論。
X12n0281_p0938a23║【觧】吳興曰：肇師云：外道末伽梨，謂眾生苦樂，不因
X12n0281_p0938a24║行得，皆自然耳。前經云：末伽梨等，都言此身死後
X12n0281_p0938b01║全滅。今計無因，雖不云死滅，必至劫滿，亦同其倫。
X12n0281_p0938b02║當知諸見不出四句，謂斷、常、雙，亦雙非也。上二無
X12n0281_p0938b03║因，即斷見；下四徧常，及一分無常、一分常，乃至死
X12n0281_p0938b04║後俱非，即後三句。餘之所計，皆源流於此。
X12n0281_p0938b05║○（二、四徧常論二：初、正心絕魔。）阿難！是三摩中諸善男子，凝明正心，魔不得便。○（二、窮元發見三：初、總述）
X12n0281_p0938b06║窮生類本，觀彼幽清常擾動元，於圓常中起計度者，
X12n0281_p0938b07║是人墜入四徧常論。
X12n0281_p0938b08║【觧】長水曰：行陰生滅，相續不失，故名常。所計四種，
X12n0281_p0938b09║徧一切法，故名圓。溫陵曰：前言圓擾動元，此言常
X12n0281_p0938b10║擾動元者，以生滅之元皆圓，於此遂執為常，而起
X12n0281_p0938b11║徧常論。徧即圓也。故此標名徧常，後結名圓常。
X12n0281_p0938b12║【疏】天台曰：前於行陰圓元中以起計。元者，本也，故
X12n0281_p0938b13║初計本無因；又因本而計乎末，故名末無因。今於
X12n0281_p0938b14║圓常中以起計，故立四徧常論。是皆於行陰徧十
X12n0281_p0938b15║二類處謂之圓，生滅流急不見處謂之常，所謂於
X12n0281_p0938b16║生滅中早計真常。若果見真常，則何計之有！
X12n0281_p0938b17║○（二、別顯二：初、正明四：初、二萬常。）一者、是人窮心境性，二處無因，修習能知二萬劫
X12n0281_p0938b18║中十方眾生所有生滅，咸皆循環，不曾散失，計以為
X12n0281_p0938b19║常。
X12n0281_p0938b20║【觧】溫陵曰：由妄計行陰為生滅圓元，遂於心境四
X12n0281_p0938b21║大等，皆計為常也。真際曰：心境二處，雖則無因，二
X12n0281_p0938b22║萬劫來，相續不斷，故計為常。
X12n0281_p0938b23║【疏】天台曰：心境性，心境二處之性也。此四徧常論，
X12n0281_p0938b24║乃從前本無因中發來，故言二處無因。前由眼根
X12n0281_p0938c01║八百功德，故謂之見；今依意根千二百功德，故謂
X12n0281_p0938c02║之知。以此意知，豎見十方眾生微細行陰，計以為
X12n0281_p0938c03║常。但所獲意通，比前為小，故但修習，能知二萬劫
X12n0281_p0938c04║中之事也。
X12n0281_p0938c05║○（二、四萬常）二者、是人窮四大元，四性常住，修習能知四萬劫
X12n0281_p0938c06║中十方眾生所有生滅，咸皆體恒，不曾散失，計以為
X12n0281_p0938c07║常。
X12n0281_p0938c08║【觧】溫陵曰：眾生依地水火風生滅，而四性元則常
X12n0281_p0938c09║住，則諸生滅法，咸皆體常。
X12n0281_p0938c10║【疏】天台曰：上於心境二性生計，其見尚寬，則遍色
X12n0281_p0938c11║遍心。今窮四大元，四性常住，其見則狹，但四大之
X12n0281_p0938c12║色而已。此中意根功德，比前倍大，故言四萬。言修
X12n0281_p0938c13║習能知者，乃想破行現之後，重加修習，方能知之
X12n0281_p0938c14║也。
X12n0281_p0938c15║○（三八萬常）三者、是人窮盡六根末那執受心意識中本元由
X12n0281_p0938c16║處，性常恒故，修習能知八萬劫中一切眾生循環不
X12n0281_p0938c17║失本來常住，窮不失性，計以為常。
X12n0281_p0938c18║【觧】溫陵曰：六根及末那執受，即八識也。心意識中
X12n0281_p0938c19║本元，即識性也。謂其本性恒常，眾生依之，循環而
X12n0281_p0938c20║住，不曾散失。此認識神而妄計也。真際曰：言六根
X12n0281_p0938c21║者，舉所依根，顯能依識也。既云心意識中，故知觀
X12n0281_p0938c22║八識也。吳興曰：按楞伽云：阿梨耶識，除佛及八地
X12n0281_p0938c23║菩薩，諸餘二乘、外道修行者，皆不能知。由是觀之，
X12n0281_p0938c24║今行陰未盡，豈能於此計以為常？應知心意識者，
X12n0281_p0939a01║通舉八識也。本元由處，別指行陰也。良以首楞嚴
X12n0281_p0939a02║定，頓窮八識，圓伏五住，而於想陰盡處，不了行陰
X12n0281_p0939a03║微細生滅，妄認為常，非謂定中已見第八。慤師云：
X12n0281_p0939a04║若了八識，何得異計？斯語善焉。天如補註曰：俱舍
X12n0281_p0939a05║云：集起名心，思量名意，了別名識。百法疏云：八識
X12n0281_p0939a06║名心，七識名意，六識名識。又婆沙云：心即意識，如
X12n0281_p0939a07║火名燄，亦名為熾，亦名燒薪。只是一心，有三差別。
X12n0281_p0939a08║此中諸解，當取岳師通舉八識，別指行陰之說，為
X12n0281_p0939a09║近理也。
X12n0281_p0939a10║【疏】天台曰：前第二則依四大而計常，今則依內色、
X12n0281_p0939a11║受、想、行四陰而計常。意根為末那、執受二識之所
X12n0281_p0939a12║依，舉能彰所，未必外道能見八識也。此中意根功
X12n0281_p0939a13║德，比上又復倍寬，故云八萬。餘如舊說。
X12n0281_p0939a14║○（四不生滅常）四者，是人既盡想元生理，更無流止運轉。生滅想
X12n0281_p0939a15║心，今已永滅，理中自然成不生滅。因心所度，計以為
X12n0281_p0939a16║常。
X12n0281_p0939a17║【觧】溫陵曰：想元，想陰也。生理，行陰也。妄謂流轉生
X12n0281_p0939a18║滅皆屬想心，今已永滅，則不生滅理自然屬行，不
X12n0281_p0939a19║知行陰即生滅元也。長水曰：此於生滅計不生滅，
X12n0281_p0939a20║故執為常。吳興曰：前指本元為常，即於生滅計不
X12n0281_p0939a21║生滅，如見細流，謂之止水也。今取理中為常，乃於
X12n0281_p0939a22║不生滅計不生滅，如見虗空，謂之常住也。斯亦妄
X12n0281_p0939a23║認行陰為理耳。
X12n0281_p0939a24║【疏】天台曰：前則約四陰為生計之本，今則捨寬從
X12n0281_p0939b01║狹，獨於行陰而起計。應知外道迷理，依邪理而計
X12n0281_p0939b02║理，孰不謂五陰皆空，已度苦厄，已證真理！如來以
X12n0281_p0939b03║正智而鑒其所依，畫其所計以指其非，俾後世鑒
X12n0281_p0939b04║此失者以歸乎正轍，庶不為邪解之所轉也。
X12n0281_p0939b05║○（二、結過）由此計常，亡正徧知，墮落外道，惑菩提性。○（三、結示）是則
X12n0281_p0939b06║名為第二、外道立圓常論。
X12n0281_p0939b07║【觧】吳興曰：此四徧常所窮之境，從廣至狹，而成次
X12n0281_p0939b08║第。初通五陰，二局色陰，三惟行陰，四但是行陰，不
X12n0281_p0939b09║生滅理。若言第三計八識，第四復計行陰，其義既
X12n0281_p0939b10║失，所次亦非。
X12n0281_p0939b11║○（三四一分常論二：初、正心絕魔。）又三摩中諸善男子，堅凝正心，魔不得便。○（二、窮元發見三：初、總述）窮生
X12n0281_p0939b12║類本，觀彼幽清常擾動元，於自他中起計度者，是人
X12n0281_p0939b13║墜入四顛倒見，一分無常，一分常論。
X12n0281_p0939b14║【疏】天台曰：此非確然於自己他人中而起計度，乃
X12n0281_p0939b15║即於行陰而作自他計。如二於國土，三於我心，四
X12n0281_p0939b16║於行流，皆名於自他中而起計度。以例第一，一切
X12n0281_p0939b17║眾生於我心中自生自死，一惟自之行陰所具十
X12n0281_p0939b18║二類生，以之為他，乃於無自他中而妄計自他者
X12n0281_p0939b19║也。
X12n0281_p0939b20║○（二、別顯二：初、正明四：初、我常彼無常。）一者、是人觀妙明心徧十方界，湛然以為究竟神
X12n0281_p0939b21║我，從是則計我徧十方，凝明不動。一切眾生於我心
X12n0281_p0939b22║中自生自死，則我心性名之為常。彼生滅者，真無常
X12n0281_p0939b23║性。
X12n0281_p0939b24║【觧】吳興曰：觀妙下，重舉觀行。湛然下，正明起計。亦
X12n0281_p0939c01║由不了行陰生滅，妄謂此處心性湛然，以為神我。
X12n0281_p0939c02║言神我者，外道名主諦，謂一切法皆是我所，悉以
X12n0281_p0939c03║此神而為其主。
X12n0281_p0939c04║【疏】天台曰：觀妙明心，雖是觀行，乃指想盡行現之
X12n0281_p0939c05║心為妙明心。蓋圓頓行人，乃觀迷即悟，即以五妄
X12n0281_p0939c06║想元為所觀事境以成理觀。若觀之審諦，則破陰
X12n0281_p0939c07║元以顯真常；認之不諦，則執想元以為妙明。今於
X12n0281_p0939c08║想盡行現之中，觀彼幽清常擾動元，計之為妙，為
X12n0281_p0939c09║明，為徧，為湛，為究竟神我。故以幽清常者為常，以
X12n0281_p0939c10║十二類擾動者為生滅無常，故為一分無常一分
X12n0281_p0939c11║常。論常則為自，無常計以為他也。
X12n0281_p0939c12║○（二、劫壞、劫不壞）二者、是人不觀其心，徧觀十方恒沙國土，見劫壞
X12n0281_p0939c13║處，名為究竟無常種性。劫不壞處，名究竟常。
X12n0281_p0939c14║【觧】吳興曰：謂三禪以下，終為三灾所壞，名無常種
X12n0281_p0939c15║性。四禪以上，灾不能壞，名究竟常。
X12n0281_p0939c16║【疏】天台曰：不觀其心，徧觀國土者，此指行陰，徧前
X12n0281_p0939c17║色陰以外色言之也。雖然，亦將是以己所歷階位，
X12n0281_p0939c18║自下昇高，至三禪四禪，了其三灾，有可壞不可壞
X12n0281_p0939c19║之處。以計常無常論，當則為自所證涅槃之處，無
X12n0281_p0939c20║常則為他生死之處也。
X12n0281_p0939c21║○（三、我如微塵轉。）三者、是人別觀我心精細微密，猶如微塵流轉十
X12n0281_p0939c22║方，性無移改，能令此身即生即滅。其不壞性，名我性
X12n0281_p0939c23║常。一切死生從我流出，名無常性。
X12n0281_p0939c24║【疏】天台曰：此約行陰遍於內色以起計也。蓋人身
X12n0281_p0940a01║之逐於生滅，有主之者，行陰是也；有受其所遷者，
X12n0281_p0940a02║捨外從內言之，色陰是也。乃妄計以行不壞性，名
X12n0281_p0940a03║我性，常為自有；生滅之色，從我流出，名無常，性為
X12n0281_p0940a04║他。
X12n0281_p0940a05║○（四行常，餘無常。）四者、是人知想陰盡，見行陰流。行陰常流，計為常
X12n0281_p0940a06║性。色、受、想等今已滅盡，名為無常。○（二、結過）由此計度一分
X12n0281_p0940a07║無常，一分常故，墮落外道，惑菩提性。○（三、結示）是則名為第
X12n0281_p0940a08║三外道一分常論。
X12n0281_p0940a09║【觧】吳興曰：前觀我心，雖流轉十方，性無移改，不知
X12n0281_p0940a10║我是行陰，其體常流。今雖見流，仍未見識陰之相，
X12n0281_p0940a11║故對色受想等，為常無常也。此四顛倒，初觀神我
X12n0281_p0940a12║及一切眾生，即正報也。次觀國土與劫，即依報也。
X12n0281_p0940a13║此二對他，明常無常。三觀我心及身，四計陰等。此
X12n0281_p0940a14║二約自色心，明常無常，亦從廣至狹也。
X12n0281_p0940a15║【疏】天台曰：此計從想滅行存而起，意謂行存已屬
X12n0281_p0940a16║真常，更無可滅。色受想已滅，則可滅者真無常性，
X12n0281_p0940a17║乃以可滅者為他，不可滅者為自己。
X12n0281_p0940a18║○（四、四有邊論二：初、正心絕魔。）又三摩中諸善男子，堅凝正心，魔不得便。○（二、窮元發見三：初、總述）窮生
X12n0281_p0940a19║類本。觀彼幽清常擾動元，於分位中生計度者，是人
X12n0281_p0940a20║墜入四有邊論。
X12n0281_p0940a21║【觧】溫陵曰：分位有四，謂三際分位，見聞分位，彼我
X12n0281_p0940a22║分位，生滅分位。
X12n0281_p0940a23║【疏】天台曰：四種分位，不外時之與處。如第一第四，
X12n0281_p0940a24║約時以言之；第二第三，約處以言之。又以時為分，
X12n0281_p0940b01║以處為位，合時與處，成四種分位，亦通。
X12n0281_p0940b02║○（二、別顯二：初、正明四：初、三世。）一者、是人心計生元，流用不息。計過未者，名為有
X12n0281_p0940b03║邊。計相續心，名為無邊。
X12n0281_p0940b04║【觧】溫陵曰：生元流，用行陰也。因遷流計三際，以過
X12n0281_p0940b05║者已滅，來者未見，故名有邊。現在相續，故名無邊。
X12n0281_p0940b06║不知真際，本非有邊非無邊也。
X12n0281_p0940b07║【疏】天台曰：此以色受想三陰已破者為過去，以識
X12n0281_p0940b08║陰未當情者為未來。過去既過去，未來還未來，名
X12n0281_p0940b09║為有邊。以行陰正當情，心計生元，流用不息，有相
X12n0281_p0940b10║續心，名為無邊。
X12n0281_p0940b11║○（二眾生）二者、是人觀八萬劫，則見眾生。八萬劫前，寂無聞
X12n0281_p0940b12║見。無聞見處，名為無邊。有眾生處，名為有邊。
X12n0281_p0940b13║【觧】吳興曰：後八萬劫亦合如前，今恐存略。溫陵曰：
X12n0281_p0940b14║前以不見為有邊，此以無聞為無邊，乃迴互倒計
X12n0281_p0940b15║也。
X12n0281_p0940b16║【疏】天台曰：意謂無邊故使我不得見聞，有邊故可
X12n0281_p0940b17║以聞見，不知定力有限，妄計無邊有邊。
X12n0281_p0940b18║○（三、心性）三者、是人計我徧知，得無邊性。彼一切人現我知
X12n0281_p0940b19║中，我曾不知彼之知性，名彼不得無邊之心，但有邊
X12n0281_p0940b20║性。
X12n0281_p0940b21║【觧】孤山曰：我曾下，謂但見彼人現我知中，而不能
X12n0281_p0940b22║知彼人性徧，故計彼性以為有邊。
X12n0281_p0940b23║【疏】天台曰：正徧知性，自他同等，一室千燈，受用有
X12n0281_p0940b24║別。豈以知己徧而不知人徧，妄計我大為無邊，今
X12n0281_p0940c01║小為有邊乎！
X12n0281_p0940c02║○（四生滅）四者是人窮行陰空，以其所見心路，籌度一切眾
X12n0281_p0940c03║生。一身之中，計其咸皆半生半滅。明其世界一切所
X12n0281_p0940c04║有，一半有邊，一半無邊。○（二、結過）由此計度有邊無邊墮落
X12n0281_p0940c05║外道，惑菩提性。○（三、結示）是則名為第四外道立有邊論。
X12n0281_p0940c06║【觧】溫陵曰：因窮行空，昔有今無，遂以一陰為半生
X12n0281_p0940c07║半滅，而內根外器，一切皆然。以生為有邊，滅為無
X12n0281_p0940c08║邊。吳興曰：此四有邊，初惟約自，二單約他，三具自
X12n0281_p0940c09║他，四重計他。一切依正，斯則前狹後廣，以成其次。
X12n0281_p0940c10║【疏】天台曰：窮行陰空者，明功用也。半生半滅者，所
X12n0281_p0940c11║觀行陰之境也。一身之中，半生半滅，約行陰遍內
X12n0281_p0940c12║色以生計也。世界所有，有邊無邊，約依色以生計
X12n0281_p0940c13║也。
X12n0281_p0940c14║○（五、不死矯亂論二：初、正心絕魔。）又三摩中諸善男子，堅凝正心，魔不得便。○（二、窮生發見三：初、總述）窮生
X12n0281_p0940c15║類本，觀彼幽清常擾動元，於知見中生計度者，是人
X12n0281_p0940c16║墜入四種顛倒不死矯亂徧計虗論。
X12n0281_p0940c17║【觧】資中曰：準婆沙論釋：外道計天常住，名為不死。
X12n0281_p0940c18║計不亂答，得生彼天。若實不知而輙答者，恐成矯
X12n0281_p0940c19║亂。故有問時，答言：祕密言辭，不應皆說。或不定答。
X12n0281_p0940c20║佛法訶云：此真矯亂。故名不死。矯亂虗論。溫陵曰：
X12n0281_p0940c21║以邪倒故，於知見中，狂解不決，遂矯亂其語也。今
X12n0281_p0940c22║之邪人，妄謂得道，而中無主正，矯惑於人者，多類
X12n0281_p0940c23║此。四。
X12n0281_p0940c24║【疏】天台曰：於知見中者，即觀彼幽清常擾動，元為
X12n0281_p0941a01║所知所見之道體。見道不諦，真妄無分，而妄生計
X12n0281_p0941a02║度，成不死矯亂虗論。
X12n0281_p0941a03║○（二、別顯二：初、正明四：初、計總。）一者、是人觀變化元。見遷流處，名之為變。見相續
X12n0281_p0941a04║處，名之為恒。見所見處，名之為生。不見見處，名之為
X12n0281_p0941a05║滅。相續之因性不斷處，名之為增。正相續中中所離
X12n0281_p0941a06║處，名之為減。各各生處，名之為有。互互亡處，名之為
X12n0281_p0941a07║無。以理都觀，用心別見。有求法人，來問其義。答言：我
X12n0281_p0941a08║今亦生亦滅，亦有亦無，亦增亦減。於一切時，皆亂其
X12n0281_p0941a09║語。令彼前人，遺失章句。
X12n0281_p0941a10║【觧】長水曰：於一生滅行陰，分為八義別見，謂變恒、
X12n0281_p0941a11║生滅、增減、有無也。答中略舉六義，以不能定其道
X12n0281_p0941a12║理，但兩楹而答，故云亦生亦滅等。
X12n0281_p0941a13║【疏】天台曰：只一行陰遷流相續之相以為根本，成
X12n0281_p0941a14║八見以起八計。初於根本中，一以有遷流處計之
X12n0281_p0941a15║為變，變則不恒也；一以見相續處計之為恒，恒則
X12n0281_p0941a16║不變也。由是充擴其見，以行陰生住異滅者而為
X12n0281_p0941a17║之計。見所見處，即生住二相，名之為生；不見見處，
X12n0281_p0941a18║即異滅二相，名之為滅。四相前後，無有間斷，後後
X12n0281_p0941a19║生上，名之為增；四相相續，生已而住，住已而異，異
X12n0281_p0941a20║已而滅，正相續中，取中所離處，前前減去，名之為
X12n0281_p0941a21║滅。生住異滅，各各生處，生故名有；生中無住，乃至
X12n0281_p0941a22║滅中無異，互相無處，名之為無。以理則八相而都
X12n0281_p0941a23║觀，用心則八相而別見。方其別見於生，故有人來
X12n0281_p0941a24║問其義，即以所見而答之云我今亦生；別見於滅，
X12n0281_p0941b01║即答之云亦滅等。適見生，既答其生矣；忽見滅，又
X12n0281_p0941b02║答之以滅。即一人前後之問，報答無定，是以令彼
X12n0281_p0941b03║前人遺失章句。
X12n0281_p0941b04║○（二計無）二者是人諦觀其心，互互無處，因無得證。有人來
X12n0281_p0941b05║問，惟答一字，但言其無。除無之餘，無所言說。
X12n0281_p0941b06║【觧】溫陵曰：互互無，即念念滅相也。得證者，悟一切
X12n0281_p0941b07║法皆無也。
X12n0281_p0941b08║【疏】天台曰：互互無，即生中無滅等。又，生能互無其
X12n0281_p0941b09║滅，滅能互無其生，亦名互互無。前則枝於八，今則
X12n0281_p0941b10║定於無也。
X12n0281_p0941b11║○（三計有）三者，是人諦觀其心，各各有處，因有得證。有人來
X12n0281_p0941b12║問，惟答一字，但言其是。除是之餘，無所言說。
X12n0281_p0941b13║【觧】溫陵曰：各各有，即念念生相也。言無言，是皆不
X12n0281_p0941b14║明答。
X12n0281_p0941b15║【疏】天台曰：各各有處，生中有生，住中有住等，秪是
X12n0281_p0941b16║生住異滅，循環不失，故云各各有。因有待證者，謂
X12n0281_p0941b17║證驗非虗也。但言其是者，應是有人來問：諸法生
X12n0281_p0941b18║耶？答曰：是。住耶？答曰：是。問：異與滅？皆答曰：是也。
X12n0281_p0941b19║○（四俱計）四者是人，有無俱見。其境枝故，其心亦亂。有人來
X12n0281_p0941b20║問，答言：亦有即是亦無，亦無之中不是亦有。一切矯
X12n0281_p0941b21║亂，無容窮詰。○（二、結過）由此計度，矯亂虗無，墮落外道，惑菩
X12n0281_p0941b22║提性。○（三、結示）是則名為第五外道四顛倒性不死矯亂徧
X12n0281_p0941b23║計虗論。
X12n0281_p0941b24║【觧】吳興曰：從二至四，於前八中，有無分出也。二三
X12n0281_p0941c01║單計，第四兩亦。有即是無，如氷是水也。無不是有，
X12n0281_p0941c02║如水非氷也。四句之中，但涉三句，未見雙非，其計
X12n0281_p0941c03║猶麤。
X12n0281_p0941c04║【疏】天台曰：計因境立，故其境既枝，其心亦亂。亦有
X12n0281_p0941c05║即是亦無者，行陰之生，終歸於滅也。亦無之中不
X12n0281_p0941c06║是亦有者，滅者不能使之再生也。夫有之與無，即
X12n0281_p0941c07║則俱即，非則俱非，未有有既即無而無不即有之
X12n0281_p0941c08║理。今所計既殊，故成矯亂。
X12n0281_p0941c09║○（六十六、有相論二：初、正心絕魔。）又三摩中諸善男子，堅凝正心，魔不得便。○（二、窮元發見三：初、總述。）窮生
X12n0281_p0941c10║類本。觀彼幽清常擾動元，於無盡流生計度者，是人
X12n0281_p0941c11║墜入死後有相，發心顛倒。○（二、別顯二：初、正明二：初、本計。）或自固身，云色是我。或
X12n0281_p0941c12║見我圓含徧國土，云我有色。或彼前緣隨我迴復，云
X12n0281_p0941c13║色屬我。或復我依行中相續，云我在色。皆計度言死
X12n0281_p0941c14║後有相。如是循環有十六相。
X12n0281_p0941c15║【觧】資中曰：無盡流，即行陰也。由見無盡，故言死後
X12n0281_p0941c16║有相。溫陵曰：或自下心顛倒，故固執色身，以色是
X12n0281_p0941c17║我。又謂我體圓徧，則色為我有。前緣，即目前之色
X12n0281_p0941c18║也。行相續相，亦色也。於色作此四計，於受想行亦
X12n0281_p0941c19║然，故成十六相，皆計死後復有也。擕李曰：不言識
X12n0281_p0941c20║陰者，所計之我，即識陰也。吳興曰：不爾，外道六法，
X12n0281_p0941c21║我與識異，今行陰未破，識未當情，故不言耳。問：前
X12n0281_p0941c22║三陰既破，何故與我復計四句邪？答：但破其計，不
X12n0281_p0941c23║破其法，色等生滅，念念不停，即無盡流也。然此行
X12n0281_p0941c24║陰，與常塗所辯，麤細不同，如百論家以識陰為初，
X12n0281_p0942a01║想陰居次，受陰第三，三皆無記，未能成業，至於行
X12n0281_p0942a02║陰，方起煩惱，造作諸業，是則四陰之中，行陰最麤，
X12n0281_p0942a03║此據未平常破時說也。今觀行中，已破受想，須知
X12n0281_p0942a04║行陰，麤相亦盡，惟細相在，故通前三陰，俱見遷流，
X12n0281_p0942a05║幽隱之元，其實難曉。
X12n0281_p0942a06║【疏】天台曰：無盡流者，吳興所謂色等生滅，念念不
X12n0281_p0942a07║停是也。既破而又依之以起計者，三陰之徧計雖
X12n0281_p0942a08║忘，而依他之性未忘，現存色等而生滅者依然，故
X12n0281_p0942a09║依之以起四四一十六相。外道十六知見，蓋本乎
X12n0281_p0942a10║此。此約行陰為我，色受想識為緣，彼我互論也。而
X12n0281_p0942a11║云或復我依行中相續者，正以色之生滅者為行
X12n0281_p0942a12║也。
X12n0281_p0942a13║○（二、別計）從此或計畢竟煩惱，畢竟菩提，兩性並驅，各不相
X12n0281_p0942a14║觸。○（二、結過）由此計度死後有故，墮落外道，惑菩提性。○（三結示）是
X12n0281_p0942a15║則名為第六外道立五陰中死後有相心顛倒論。
X12n0281_p0942a16║【觧】吳興曰：上四陰與我，既死後有相，或復妄計煩
X12n0281_p0942a17║惱、菩提，理亦如是。以煩惱由陰而生，菩提由我而
X12n0281_p0942a18║證。言畢竟者，即兩性不相陵滅，入未來際，此皆後
X12n0281_p0942a19║有也。言五陰者，通結五陰，正在前四。又雖在前四，
X12n0281_p0942a20║義惟行陰耳。
X12n0281_p0942a21║【疏】天台曰：煩惱菩提，二俱畢竟者，所謂無盡，流其
X12n0281_p0942a22║流者而無有盡也。此計行陰之我為菩提，四陰之
X12n0281_p0942a23║相為煩惱。既於四陰云是我我有，屬我我在，豈非
X12n0281_p0942a24║惑智二俱畢竟，兩性並驅，各不相觸，五陰死後有
X12n0281_p0942b01║相乎？
X12n0281_p0942b02║○（七、八無相論二：初、正心絕魔。）又三摩中諸善男子，堅凝正心，魔不得便。○（二、窮元發見三：初、總述。）窮生
X12n0281_p0942b03║類本，觀彼幽清常擾動元，於先除滅色受想中生計
X12n0281_p0942b04║度者，是人墜入死後無相，發心顛倒。○（二、別顯二：初、正明二：初、本計。）見其色滅，形
X12n0281_p0942b05║無所因。觀其想滅，心無所繫。知其受滅，無復連綴。陰
X12n0281_p0942b06║性消散，縱有生理，而無受想，與草木同。此質現前，猶
X12n0281_p0942b07║不可得，死後云何更有諸相？因之勘校，死後相無。如
X12n0281_p0942b08║是循環，有八無相。
X12n0281_p0942b09║【觧】溫陵曰：陰性消散，謂色受想滅也。生理即行也，
X12n0281_p0942b10║謂無受想，則行亦滅也。此約四陰，現在因亡，未來
X12n0281_p0942b11║果滅，因果合論，故成八相。
X12n0281_p0942b12║【疏】天台曰：前計死後有相，約徧計雖破而依他未
X12n0281_p0942b13║忘者以起計。今以徧計既破者以例依他，終歸永
X12n0281_p0942b14║滅。故曰：於先除色受想中生計度者，是人墜入死
X12n0281_p0942b15║後無相，發心顛倒，因亡果滅。合論以成八相。
X12n0281_p0942b16║○（二、別計）從此或計涅槃因果，一切皆空，徒有名字，究竟斷
X12n0281_p0942b17║滅。○（二、結過）由此計度，死後無故墜落外道，惑菩提性。○（三、結示）是
X12n0281_p0942b18║則名為第七外道立五陰中死後無相心顛倒論。
X12n0281_p0942b19║【觧】吳興曰：涅槃因果，依現陰而修，後陰而證。陰既
X12n0281_p0942b20║叵測，修證何有邪？
X12n0281_p0942b21║【疏】天台曰：若準前十六相，約煩惱、菩提二俱畢竟，
X12n0281_p0942b22║謂之死後有相。例今八相，涅槃因果合是對生死
X12n0281_p0942b23║而說，謂前三陰為生死，行陰為涅槃，如是因果一
X12n0281_p0942b24║切皆空，終歸斷滅，謂之死後無相。
X12n0281_p0942c01║○（八、俱非論二：初、正心絕魔。）又三摩中，諸善男子堅凝正心，魔不得便。○（二、窮元發見三：初、總述。）窮生
X12n0281_p0942c02║類本，觀彼幽清常擾動元，於行存中兼受想滅，雙計
X12n0281_p0942c03║有無自體相破，是人墜入死後俱非，起顛倒論。
X12n0281_p0942c04║【觧】溫陵曰：行存則有相也，受想滅則無相也。以前
X12n0281_p0942c05║後相例，則存者終無，雖有非有。滅者曾有，雖無不
X12n0281_p0942c06║無。四陰雙計，故成八非。吳興曰：雙計有無，至死後
X12n0281_p0942c07║俱非者，此有二義：一亦有亦無，二非有非無。下文
X12n0281_p0942c08║先計雙亦，次計雙非。
X12n0281_p0942c09║【疏】天台曰：行存與前色受想三陰滅者相例，略去
X12n0281_p0942c10║色字。蓋是文窄，外人計拙，故自體相破以成雙非。
X12n0281_p0942c11║若以雙亦言之，應有自體相成之句，文無者恐略
X12n0281_p0942c12║也。
X12n0281_p0942c13║○（二、別顯二：初、正明二：初、本計。）色受想中，見有非有。行遷流內，觀無不無。如是循
X12n0281_p0942c14║環，窮盡陰界八俱非相，隨得一緣，皆言死後有相無
X12n0281_p0942c15║相。
X12n0281_p0942c16║【觧】吳興曰：此計雙亦也。見有非有，謂色受想無也。
X12n0281_p0942c17║觀無不無，謂行陰有也。如是循環等，例立雙亦。謂
X12n0281_p0942c18║三陰無，亦如行陰之有。行陰有，亦如三陰之無。四
X12n0281_p0942c19║陰各二，故名八俱非相。言俱非者，對前偏計有無
X12n0281_p0942c20║得名，文意且在雙計有無耳。故總結云：有相無相。
X12n0281_p0942c21║溫陵曰：隨得一緣者，於四陰隨舉，皆生計執。
X12n0281_p0942c22║○（二、別計）又計諸行性遷訛故，心發通悟，有無俱非，虗實失
X12n0281_p0942c23║措。
X12n0281_p0942c24║【觧】吳興曰：此計雙非也。色、受、想等，皆名諸行，悉有
X12n0281_p0943a01║遷訛。下文云：甲長髮生，氣消容皺，及念念不停，即
X12n0281_p0943a02║其相也。於前四陰，雙計有無，亦有八俱非義。此見
X12n0281_p0943a03║既細，所以的就行陰言之。
X12n0281_p0943a04║【疏】天台曰：此中二計，對前二計，共成四句：前死後
X12n0281_p0943a05║有相，即有句，亦常見也；次死後無相，即無句，亦斷
X12n0281_p0943a06║見也；三雙亦，即亦常亦斷也；四雙非，即非常非斷
X12n0281_p0943a07║也。
X12n0281_p0943a08║○（二、結過）由此計度死後俱非，後際昏瞢無可道故，墮落外
X12n0281_p0943a09║道，惑菩提性。○（三、結示）是則名為第八外道立五陰中死後
X12n0281_p0943a10║俱非心顛倒論。
X12n0281_p0943a11║【觧】溫陵曰：昏瞢無可道者，不能明知死後之事也。
X12n0281_p0943a12║【疏】天台曰：釋中雖立雙亦，結中但云俱非。蓋論雖
X12n0281_p0943a13║義立雙亦，見實但成俱非，一歸於斷見而已。
X12n0281_p0943a14║○（九七、斷滅論二：初、正心絕魔。）又三摩中諸善男子，堅凝正心，魔不得便。○（二、窮元發見三：初、總述）窮生
X12n0281_p0943a15║類本，觀彼幽清常擾動元，於後後無生計度者，是人
X12n0281_p0943a16║墜入七斷滅論。
X12n0281_p0943a17║【觧】溫陵曰：見行陰念念滅處，名後後無。由是妄計，
X12n0281_p0943a18║設生人天七處，後皆斷滅。
X12n0281_p0943a19║○（二、別顯二：初、正明。）或計身滅，或欲盡滅，或苦盡滅，或極樂滅，或極捨
X12n0281_p0943a20║滅。如是循環，窮盡七際，現前消滅。滅已，無復○（二、結過）由此
X12n0281_p0943a21║計度，死後斷滅，墮落外道，惑菩提性。○（三、結示）是則名為第
X12n0281_p0943a22║九外道立五陰中死後斷滅心顛倒論。
X12n0281_p0943a23║【觧】溫陵曰：身滅，即欲界人天二處也。欲盡，初禪也；
X12n0281_p0943a24║苦盡，二禪也；極樂，三禪；極捨，四禪及無色也。是名
X12n0281_p0943b01║七際。謂七際事相，皆現前消滅，更無復生，終歸斷
X12n0281_p0943b02║滅也。吳興曰：此計應從第七外道流出。但前約橫
X12n0281_p0943b03║論，今約豎說。若攝橫歸豎，則前無相屬。今身滅
X12n0281_p0943b04║【疏】天台曰：第九，外道雖於行陰後，後無生乎計度。
X12n0281_p0943b05║觀後結文云，立五陰中，死後斷滅，則不獨計行，兼
X12n0281_p0943b06║計四陰，悉歸斷滅。
X12n0281_p0943b07║○（十五、現涅槃論二：初、正心絕魔。）又三摩中，諸善男子堅凝正心，魔不得便。○（二、窮元發見二：初、總述）窮生
X12n0281_p0943b08║類本。觀彼幽清常擾動元，於後後有生計度者，是人
X12n0281_p0943b09║墜入五涅槃論。○（二、別顯二：初、正明。）或以欲界為正轉依，觀見圓明，生
X12n0281_p0943b10║愛慕故；或以初禪性無憂故；或以二禪心無苦故；或
X12n0281_p0943b11║以三禪極悅隨故；或以四禪苦樂二亡，不受輪迴生
X12n0281_p0943b12║滅性故。迷有漏天，作無為解，五處安隱，為勝淨依。如
X12n0281_p0943b13║是循環，五處究竟。
X12n0281_p0943b14║【觧】溫陵曰：見行滅復生名後，後有妄於五處計涅
X12n0281_p0943b15║槃果。轉依者，轉生死依涅槃也。或於欲界悟圓明
X12n0281_p0943b16║理，遂以欲界即轉依處。或以初禪離憂，二禪離苦，
X12n0281_p0943b17║三禪極喜，四禪極捨，即轉依處。是謂五涅槃也。迷
X12n0281_p0943b18║有等者，不知此天皆屬有漏，非無為果，非究竟處
X12n0281_p0943b19║也。
X12n0281_p0943b20║【疏】天台曰：斷滅計七處者，兼欲界人道與無色界
X12n0281_p0943b21║也。涅槃計五處者，除欲界人道，并無色界也。不計
X12n0281_p0943b22║人道者，現居生死故；不計無色者，以四禪、無想天
X12n0281_p0943b23║為涅槃故。
X12n0281_p0943b24║○（二、結過）由此計度五現涅槃，墮落外道，惑菩提性。○（三、結示）是則
X12n0281_p0943c01║名為第十外道立五陰中五現涅槃心顛倒論。
X12n0281_p0943c02║【觧】吳興曰：前標後後，今結五現者，影互其文也。此
X12n0281_p0943c03║計應從第六外道流出，橫豎攝屬，亦如七九之類。
X12n0281_p0943c04║○（二、結過勸示。）阿難！如是十種禪那狂解，皆是行陰用心交互，故
X12n0281_p0943c05║現斯悟。眾生頑迷，不自忖量，逢此現前，以迷為解，自
X12n0281_p0943c06║言登聖，大妄語成，墮無間獄。汝等必須將如來語，於
X12n0281_p0943c07║我滅後，傳示末法，徧令眾生覺了斯義，無令心魔自
X12n0281_p0943c08║起深孽，保持覆護，消息邪見，教其身心開覺真義，於
X12n0281_p0943c09║無上道不遭枝岐，勿令心祈得少為足，作大覺王清
X12n0281_p0943c10║淨標指。
X12n0281_p0943c11║【觧】溫陵曰：前云禪那現境，乃天魔候得其便。此云
X12n0281_p0943c12║禪那狂解，乃心魔自起深孽。凡見道不真，多岐妄
X12n0281_p0943c13║計，皆即狂解，是謂心魔，最宜深防也。汝等下令弘
X12n0281_p0943c14║宣人，將如來語，徧為羣生保持覆護，使魔不侵，孽
X12n0281_p0943c15║不作，不墮邪岐，不取小證，而直登覺位，是謂作大
X12n0281_p0943c16║覺王標指也。吳興曰：此云心魔，後識陰云見魔。心
X12n0281_p0943c17║見不出見愛二惑，即煩惱魔也。
X12n0281_p0943c18║【疏】天台曰：溫陵師言見道不真，多岐妄計，此言深
X12n0281_p0943c19║中乎學者之膏肓。蓋世之修行，多墮二種失：一，師
X12n0281_p0943c20║心自立，無有師承，徒仰古德之高風，深入蘭若之
X12n0281_p0943c21║絕境，邪推妄畫，忽爾心空，如氷夾魚，謂為真道，因
X12n0281_p0943c22║之起見，墮入邪宗，建立門庭，證引祖教，以鍮石而
X12n0281_p0943c23║比黃金，將碔砆以亂白璧，自陷及人，竟落魔黨。一，
X12n0281_p0943c24║秉承不久，研味非精，好作人師，自立規矩，既不甘
X12n0281_p0944a01║以品位而下人，復欲援眾流而歸己，禪肩一豎，宗
X12n0281_p0944a02║頭愈高，嘗藥品既不關於神農，施湯劑豈能同於
X12n0281_p0944a03║仲景！藥非應病，病不合方，一槩妄投，視民如草，初
X12n0281_p0944a04║雖少益，後致大妨，入邪見之叢林，墮波旬之羅網，
X12n0281_p0944a05║建言立論，垂範後昆。本師失足，入火坑而不知；弟
X12n0281_p0944a06║子盲牽，墮險途而罔覺。皆由未見道而遽修道，依
X12n0281_p0944a07║邪道而悞證果故也。
X12n0281_p0944a08║○（五識陰二：初、結前生後二：初、結前行盡二：初、敘行盡之相。）阿難！彼善男子修三摩地行陰盡者，諸世間性幽
X12n0281_p0944a09║清擾動，同分生機倐然隳裂，沉細綱紐補特伽羅，酬
X12n0281_p0944a10║業深脉感應懸絕。○（二、敘行盡體用）於涅槃天，將大明悟，如鷄後鳴。
X12n0281_p0944a11║瞻顧東方，已有精色。六根虗靜，無復馳逸。內外湛明，
X12n0281_p0944a12║入無所入。○（二、生後識相二：初、示二相二：初、不盡相。）深達十方十二種類受命元由，觀由執
X12n0281_p0944a13║元，諸類不召，於十方界已獲其同，精色不沉，發現幽
X12n0281_p0944a14║祕，此則名為識陰區宇。
X12n0281_p0944a15║【觧】溫陵曰：通敘行滅識現也。行為世間遷流之體
X12n0281_p0944a16║性，擾動生機之綱紐，補特酬業之深脉，能隱晦性
X12n0281_p0944a17║天，馳逸六根，汩擾內湛，為浮根塵，究竟樞穴。故行
X12n0281_p0944a18║陰盡者，生機綱紐，倐然隳裂，補特深脉，感應懸絕，
X12n0281_p0944a19║而性天將大明悟，六根無復馳逸。以不馳逸，故內
X12n0281_p0944a20║外湛明，以無樞穴，故入無所入，反動而靜，深之又
X12n0281_p0944a21║深，故曰內外也。涅槃性天，為五陰所覆，昏如長夜，
X12n0281_p0944a22║前三陰盡，如鷄初鳴，雖為曙兆，猶沉二陰，精色未
X12n0281_p0944a23║分，此行陰盡，如鷄後鳴，惟餘一陰，故將大明悟也。
X12n0281_p0944a24║受命元由識陰也。以行滅識現，故深達，無樞穴，故
X12n0281_p0944b01║可觀，無遷流，故可執，無生機，故不召，遂了十方依
X12n0281_p0944b02║正，皆識所變，故已獲其同，性天精色，雖未明徹，而
X12n0281_p0944b03║幽祕之相，已漸發現，此識陰之相也。吳興曰：受命
X12n0281_p0944b04║元由者，識息煖三，和合成命，受生之際，識陰為先
X12n0281_p0944b05║也。
X12n0281_p0944b06║【疏】天台曰：識陰敘文為三：初、敘行盡之相，二、敘行
X12n0281_p0944b07║盡體用，三、敘識現之相。行盡中，合前有三喻：初喻
X12n0281_p0944b08║六門開閉，以行為樞穴；次喻類生網目，以行為網
X12n0281_p0944b09║紐；三喻業報感應，以行為深脉。行陰若盡，則樞穴
X12n0281_p0944b10║息，網紐裂，深脉絕，此皆行盡之相也。二、敘行盡體
X12n0281_p0944b11║用，則以長夜五更喻生死五陰，清旦初暘喻涅槃
X12n0281_p0944b12║性天，以一更喻一陰，厥數甚齊。故行陰盡，如鷄後
X12n0281_p0944b13║鳴，瞻顧東方，已有精色，所未盡者，才識陰之一間
X12n0281_p0944b14║爾，此皆喻體也。六根虗靜去，則明行盡之用。言六
X12n0281_p0944b15║根虗靜者，行陰未盡，則根猶有乎物存，物存則不
X12n0281_p0944b16║得不亂。故行盡則虗而無物，靜而不亂，內外湛然，
X12n0281_p0944b17║塵既不緣，根無所偶，無復馳逸，入無所入也。三、敘
X12n0281_p0944b18║識現之相，亦以行盡方能達類生受命元由。識既
X12n0281_p0944b19║現前，則由可觀而元可執，諸類不召矣。性天將明，
X12n0281_p0944b20║故精色不沉；精色不沉，故如來藏心，一向為諸陰
X12n0281_p0944b21║幽祕者，悉皆發現。然但幽祕發現而已，若破去識
X12n0281_p0944b22║陰，則同清暘之昇天，而無幽不燭，無祕不開，故曰
X12n0281_p0944b23║此則名為識陰區宇。
X12n0281_p0944b24║○（三、盡相）若於羣召，已獲同中消磨，六門合開，成就見聞，通
X12n0281_p0944c01║鄰互用，清淨十方世界及與身心，如吠琉璃，內外明
X12n0281_p0944c02║徹，名識陰盡，是人則能超越命濁。○（二、顯妄源）觀其所由，罔象
X12n0281_p0944c03║虗無，顛倒妄想，以為其本。
X12n0281_p0944c04║【觧】溫陵曰：羣召同中，即十二類之命元識陰也。若
X12n0281_p0944c05║於此中，以定慧力，消磨六門，使根合而不分，界開
X12n0281_p0944c06║而不隔，則見聞圓通，六根互用。由是外之世界，內
X12n0281_p0944c07║之身心，為復留礙，此識陰盡之相也。性本一真，由
X12n0281_p0944c08║塵隔越，性用之間，同異失準，名為命濁，故識盡則
X12n0281_p0944c09║超之。識乃妄覺影明，元無自體，由顛倒起，故名罔
X12n0281_p0944c10║象，虗無顛倒妄想。吳興曰：六用不隔，皆悉通鄰。即
X12n0281_p0944c11║法華所明六根清淨也。孤山曰：罔象亦倣象，皆不
X12n0281_p0944c12║實貌。
X12n0281_p0944c13║【疏】天台曰：若於羣召，已獲同中，正言識陰現前也。
X12n0281_p0944c14║消磨六門，正言境觀相貌也。消者，消化三止之功，
X12n0281_p0944c15║體識即真，如湯消氷，當體化成無上菩提也。磨者，
X12n0281_p0944c16║磨礱三觀之力，破惑成智，如石攻玉，徹體圓成廣
X12n0281_p0944c17║大涅槃也。下文合開成就，見聞通鄰，互用清淨，總
X12n0281_p0944c18║是智斷成就之相。須陀洹人，雖得六消，猶未亡一，
X12n0281_p0944c19║名合未成就。一切眾生，六用隔歷，常受汙染，名開
X12n0281_p0944c20║不成就。又一切眾生，六時不能一，一時不能六，總
X12n0281_p0944c21║名合開不得成就。今六門消磨，合之為一，而六用
X12n0281_p0944c22║森然，開之為六，而一心自在。由是見聞覺知，六門
X12n0281_p0944c23║雖異，而和為一家，共為一主，四通八達，或為見也。
X12n0281_p0944c24║不妨即見色而聞聲齅香，即見色而見聲見香，惟
X12n0281_p0945a01║其如此，故見色而不為色黏，而色亦不能黏見，是
X12n0281_p0945a02║為六根互用清淨也。此總言五陰正報清淨也。下
X12n0281_p0945a03║言色陰依報清淨，故言十方世界。又云及與身心
X12n0281_p0945a04║等者，乃舉依兼正，類顯圓融。蓋三界惟心，萬法惟
X12n0281_p0945a05║識，因迷性覺，為識為行，為想為受，及以為色。今識
X12n0281_p0945a06║性還元，故五種妄想，悉皆化為無上知覺，故內身
X12n0281_p0945a07║外境，如吠琉璃，光明皎徹，直至如此，方名識陰盡
X12n0281_p0945a08║相也。
X12n0281_p0945a09║○（二、正明發相二：初、正示十相十：初、因所因執二：初、行空還元。）阿難當知，是善男子窮諸行空，於識還元，已滅生
X12n0281_p0945a10║滅。○（二、由識發境二：初、正明發相。）而於寂滅精妙未圓，能令己身根隔合開，亦與
X12n0281_p0945a11║十方諸類通覺，覺知通㳷，能入圓元。若於所歸立真
X12n0281_p0945a12║常因，生勝解者。○（二、起著成邪二：初、正示。）是人則墮因所因執，娑毗迦羅所
X12n0281_p0945a13║歸冥諦成其伴侶，迷佛菩提，亡失知見。○（二、結顯）是名第一
X12n0281_p0945a14║立所得心，成所歸果，違遠圓通，背涅槃城，生外道種。
X12n0281_p0945a15║【觧】溫陵曰：識由行流，故行空則還元。既空行陰，故
X12n0281_p0945a16║已滅。生滅尚依識元，故寂滅未圓。而能漸破識陰，
X12n0281_p0945a17║消磨六門，故已六。知根㳷合無隔，諸類覺性通融
X12n0281_p0945a18║不二，故能入圓元。圓元，即融根隔通諸類之識元
X12n0281_p0945a19║也。若以此為真所歸地，而立為真因，則墮因所因
X12n0281_p0945a20║執。蓋真因非所，有所皆妄。娑毗外道認阿賴耶識
X12n0281_p0945a21║未形之前，冥然初相，為所歸真因，正同此也。以心
X12n0281_p0945a22║有所得，果有所歸，即因即果，皆墮所妄，所以違圓
X12n0281_p0945a23║通，背涅槃也。吳興曰：覺知通㳷，能入圓元者，示觀
X12n0281_p0945a24║中所發之相也。斯亦功用暫得，如是不生勝解，名
X12n0281_p0945b01║善境界。由起邪執，故墮外道種類。
X12n0281_p0945b02║【疏】天台曰：識元有二：一真元，即菴摩羅；一妄元，即
X12n0281_p0945b03║阿陀那。今云還元，即八識也。彼寂滅精妙者，即真
X12n0281_p0945b04║常淨識。行陰未盡，則識未還元。已滅生滅，正言行
X12n0281_p0945b05║陰已盡。而於寂滅精妙未圓，正言雖還妄元，猶未
X12n0281_p0945b06║還其真源也。能令己身根隔合開，言雖未真得六
X12n0281_p0945b07║根互用清淨，而根門總相。既得還元，則合開成就
X12n0281_p0945b08║者已萌其兆，因之而能入其真常之圓元。已上總
X12n0281_p0945b09║言行滅識現之德也。下去則舉其過，即若於所歸
X12n0281_p0945b10║識陰立真常因，下文所謂於未足中生滿足證是
X12n0281_p0945b11║也。餘如舊說。然五受陰五種妄想，約生起滅除，雖
X12n0281_p0945b12║細麤成異，論眾生日用，實無時而不遍諸根門。如
X12n0281_p0945b13║首卷一言識精元，明能生諸緣，即五陰俱備。則今
X12n0281_p0945b14║言識陰稱還元，稱所歸，即行人諸根門中未生諸
X12n0281_p0945b15║緣者，名陀那微細識。生死窟穴，資始乎此；外道冥
X12n0281_p0945b16║諦，亦資始乎此。果能於是而見見聞聞，嗅嗅甞甞，
X12n0281_p0945b17║覺覺知知，如伐樹得根，灸病得穴，千枝百病，自然
X12n0281_p0945b18║消殞，是為不觀色而色自破，可為蛻骨之良方，迴
X12n0281_p0945b19║生之妙劑也。
X12n0281_p0945b20║○（二、能非能執二：初、行空還元。）阿難！又善男子窮諸行空，已滅生滅。○（二、由識發境二：初、正明發相。）而於寂滅
X12n0281_p0945b21║精妙未圓，若於所歸覽為自體，盡虗空界十二類內
X12n0281_p0945b22║所有眾生，皆我身中一類流出生勝解者。○（二、起著成邪二：初、正示。）是人則
X12n0281_p0945b23║墮能非能執。摩醯首羅現無邊身，成其伴侶。迷佛菩
X12n0281_p0945b24║提，亡失知見。○（二、結顯）是名第二立能為心，成能事果，違遠
X12n0281_p0945c01║圓通，背涅槃城，生大慢天，我徧圓種。
X12n0281_p0945c02║【觧】溫陵曰：執識元為自體，而謂一切眾生自此流
X12n0281_p0945c03║出，遂執我能生彼，而實不能，故曰此非能執。摩醯
X12n0281_p0945c04║首羅，即色頂魔王也。妄計我能現起無邊，眾生亦
X12n0281_p0945c05║能，非能類也。能為心、能事果者，計我能為彼依，能
X12n0281_p0945c06║成彼事也。大慢天，即摩醯也。不能謂能，故名大慢
X12n0281_p0945c07║也。徧圓者，計我體圓徧空界也。
X12n0281_p0945c08║【疏】天台曰：前行陰雖為十二類生，同分生基，而此
X12n0281_p0945c09║生基又本於識，則十二類生從識陰之所流出者
X12n0281_p0945c10║誠矣，獨不知有自性之十二類生焉，他性之十二
X12n0281_p0945c11║類焉。若言自性十二類生從識陰之所流出則可，
X12n0281_p0945c12║而言盡虗空界十二類內所有眾生，皆我識陰身
X12n0281_p0945c13║中一類流出，此惡乎可？此則不惟於識陰覽為自
X12n0281_p0945c14║體，以妄為真，兼且不知己他生佛共而不共之理。
X12n0281_p0945c15║今之談性具者，類墮此失，既未熟乎一家之宗，作
X12n0281_p0945c16║如是言，又何足怪！
X12n0281_p0945c17║○（三、常非常執二：初、行空還元。）又善男子！窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0945c18║未圓，若於所歸有所歸依，自疑身心從彼流出，十方
X12n0281_p0945c19║虗空咸其生起，即於都起所宣流地，作真常身無生
X12n0281_p0945c20║滅解。在生滅中早計常住，既惑不生，亦迷生滅，安住
X12n0281_p0945c21║沉迷，生勝解者。○（二、起著成邪二：初、正示。）是人則墮常非常執，計自在天成
X12n0281_p0945c22║其伴侶，迷佛菩提亡失知見。○（二、結顯）是名第三立因依心，
X12n0281_p0945c23║成妄計果，違遠圓通，背涅槃城，生倒圓種。
X12n0281_p0945c24║【觧】溫陵曰：以識元為所歸依，故疑彼能生我及一
X12n0281_p0946a01║切法，遂計生起流出之處，為真常無生之體。此則
X12n0281_p0946a02║在生滅中妄計常住，既惑真不生性，又迷現生滅
X12n0281_p0946a03║法，以非常為常，故名常非常執。既計彼能生我，即
X12n0281_p0946a04║於計自在天能生一切者同矣。由依識元妄計常
X12n0281_p0946a05║住，故曰：立因依心，成妄計果。前計我圓生物，此計
X12n0281_p0946a06║彼圓生我，故名倒圓。吳興曰：從彼流出者，此指所
X12n0281_p0946a07║歸識陰為彼，非指他人也。
X12n0281_p0946a08║【疏】天台曰：前則以識陰為自為此，十方類生，從我
X12n0281_p0946a09║流出；今則以識陰為他為彼，自疑身心，從彼流出，
X12n0281_p0946a10║十方虗空，咸其生起。以此而作真常身無生滅解，
X12n0281_p0946a11║不惟於生滅中早計真常，亦於圓種中妄生顛倒。
X12n0281_p0946a12║○（四、知無知執二：初、行空還元。）又善男子，窮諸行空，已滅生滅。○（二、由識發境二：初、正明發相。）而於寂滅，精妙
X12n0281_p0946a13║未圓。若於所知，知徧圓故。因知立解，十方草木皆稱
X12n0281_p0946a14║有情，與人無異。草木為人，人死還成十方草樹。無擇
X12n0281_p0946a15║徧知，生勝解者。○（二、起菩成邪二：初、正示。）是人則墮知無知執。婆吒霰尼執
X12n0281_p0946a16║一切覺，成其伴侶。迷佛菩提，亡失知見。○（二、結顯）是名第四
X12n0281_p0946a17║計圓知心，成虗謬果，違遠圓通，背涅槃城，生倒知種。
X12n0281_p0946a18║【觧】溫陵曰：所知，即所觀識陰也。謂識有知，而一切
X12n0281_p0946a19║法由知變起。因計知體，圓徧諸法，遂立異解。謂無
X12n0281_p0946a20║情徧皆有知，無所簡擇，故曰無擇徧知。此以無知
X12n0281_p0946a21║為知，故名知無知。執婆吒、霰尼，二外道也。執一切
X12n0281_p0946a22║覺，謂執一切有知也。此謬計圓知以為因心，則果
X12n0281_p0946a23║終虗謬矣。以無知為知，是倒知也。孤山曰：問：前說
X12n0281_p0946a24║無情有性，無情作佛，何異此文邪執乎？答：不然。常
X12n0281_p0946b01║住真心，一體無二。用諸妄想，依正乃分。是故眾生
X12n0281_p0946b02║草樹，悉如空華。當知草樹山河，皆是有情自心所
X12n0281_p0946b03║變。故說有情有佛性時，即草樹有性。說有情成佛
X12n0281_p0946b04║時，即草樹成佛。以心外無境故，華外無空故，波不
X12n0281_p0946b05║離水故。執情不了，乃謂一一草木，各各有知。遂說
X12n0281_p0946b06║木死為人，人死為木。未明一體，謬計徧圓也。
X12n0281_p0946b07║【疏】天台曰：此人於識還元，將證惟識境界，見所知
X12n0281_p0946b08║之識，識徧圓故，則一草一木皆惟識所現，而不知
X12n0281_p0946b09║識造草木，草木即識。謬謂一草一木各有知識，皆
X12n0281_p0946b10║稱有情，與人無異。無情與無情之分，草木既有知
X12n0281_p0946b11║識，當必為人，人雖有識，亦必還成草木，謂之無擇
X12n0281_p0946b12║遍知。故墮知無知執，生倒知種，亦愚惑之甚也。
X12n0281_p0946b13║○（五、生無生執二：初、行空還元。）又善男子，窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0946b14║未圓，若於圓融根互用中已得隨順，便於圓化一切
X12n0281_p0946b15║發生，求火光明，樂水清淨，愛風周流，觀塵成就，各各
X12n0281_p0946b16║崇事，以此羣塵發作本因，立常住解。○（二、起著成邪二：初、正示。）是人則墮生
X12n0281_p0946b17║無生執。諸迦葉波并婆羅門，勤心役身，事火崇水，求
X12n0281_p0946b18║出生死，成其伴侶，迷佛菩提，亡失知見。○（二、結顯）是名第五
X12n0281_p0946b19║計著崇事。迷心從物，立妄求因，求妄冀果，違遠圓通，
X12n0281_p0946b20║背涅槃城，生顛化種。
X12n0281_p0946b21║【觧】溫陵曰：識陰盡者，消磨六門，諸根互用。今此未
X12n0281_p0946b22║盡，則纔得隨順而已。因隨圓互，於是計一切法，皆
X12n0281_p0946b23║能圓化，發生勝果。謂火能顯發光明，乃至塵能成
X12n0281_p0946b24║就器界。遂則邪求邪觀，而勤心崇事，執為能生勝
X12n0281_p0946c01║果，而實不能，故名生無生執，即三迦葉波諸外道
X12n0281_p0946c02║之儔也。既迷真心，從物求冀，則因果皆妄，顛倒化
X12n0281_p0946c03║理，名顛化種。吳興曰：圓化者，謂觀中所見，圓融變
X12n0281_p0946c04║化，惟識之境也。一切發生，即四大之相也。觀塵成
X12n0281_p0946c05║就，別名地大。以此羣塵，通指四大。既見此等並由
X12n0281_p0946c06║圓化，乃計修因證果，不出火之光明，水之清淨等，
X12n0281_p0946c07║故曰發作本因，立常住解。迦葉波，亦婆羅門別姓。
X12n0281_p0946c08║下所并者，總攝其類。
X12n0281_p0946c09║【疏】天台曰：此亦於圓融根互用中，已得隨順惟識
X12n0281_p0946c10║境界。見火即惟識而有光明，乃事而求之；水即惟
X12n0281_p0946c11║識水有清淨，師而樂之；風即惟識風能周流，宗而
X12n0281_p0946c12║愛之；塵即惟識塵能成就，崇而觀之。以此羣塵為
X12n0281_p0946c13║發作光明清淨等之本因，立常住解。不知妄識盡
X12n0281_p0946c14║而本體光明自現，生滅滅而性分清淨自彰，礙融
X12n0281_p0946c15║而徹體周流，塵亡而當處成就，乃以不能生者而
X12n0281_p0946c16║為生生之本，是為生無生執，生顛化種也。
X12n0281_p0946c17║○（六、歸無歸執二：初、行空還元。）又，善男子！窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0946c18║未圓，若於圓明計明中虗，非滅羣化，以永滅依為所
X12n0281_p0946c19║歸依，生勝解者。○（二、起著成邪二：初、正示。）是人則墮歸無歸執無想天中。諸
X12n0281_p0946c20║舜若多，成其伴侶，迷佛菩提，亡失知見。○（二、結顯）是名第六
X12n0281_p0946c21║圓虗無心，成空亡果，違遠圓通，背涅槃城，生斷滅種。
X12n0281_p0946c22║【觧】溫陵曰：觀理不諦，誤墮虗無。故於圓明性中，計
X12n0281_p0946c23║皆虗無。於是絕滅羣化，歸於永滅，而不知其非，名
X12n0281_p0946c24║歸無歸執。舜若多云空，言無想舜若，即執斷空外
X12n0281_p0947a01║道也。以執斷空，故圓虗無為因心，成空亡之斷果。
X12n0281_p0947a02║永滅依，即外道之涅槃也。吳興曰：非滅羣化。非，猶
X12n0281_p0947a03║破也。羣化，即四大等。
X12n0281_p0947a04║【疏】天台曰：圓明於識，還元之圓明也。雖有識陰微
X12n0281_p0947a05║細生滅，已無行陰麤重生滅，以此無生滅者為圓
X12n0281_p0947a06║明。以計明中虗，由是破滅群化，以永滅依為所歸
X12n0281_p0947a07║依。是中有二岐路：若破去識陰，計明中虗，非滅羣
X12n0281_p0947a08║化，即灰身滅智；以永滅依屬下第九，為所歸依。聲
X12n0281_p0947a09║聞人生纏空種者，今即無想外道，計識性幽幽綿
X12n0281_p0947a10║綿者為永滅依，以破去麤想為非滅羣化者也。
X12n0281_p0947a11║○（七、貪非貪執二：初、行空還元。）又善男子，窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0947a12║未圓，若於圓常固身常住，同於精圓長不傾逝，生勝
X12n0281_p0947a13║解者。○（二、起著成邪二：初、正示。）是人則墮貪非貪執。諸阿斯陀求長命者，成
X12n0281_p0947a14║其伴侶。迷佛菩提，亡失知見。○（二、結顯）是名第七執著命元，
X12n0281_p0947a15║立固妄因，趣長勞果，違遠圓通，背涅槃城，生妄延種。
X12n0281_p0947a16║【觧】吳興曰：識陰精明，湛不搖處，名之為常。今見其
X12n0281_p0947a17║常，乃執色身，同此精圓也。身本無常，實不可貪，以
X12n0281_p0947a18║為長久。今堅貪著，故云貪非貪執。溫陵曰：阿斯陀，
X12n0281_p0947a19║此云無比，即長壽僊也。彼雖延長，終歸壞滅。今此
X12n0281_p0947a20║欲固妄身，以求常住，則空長勞耳，妄延耳。長水曰：
X12n0281_p0947a21║長勞果者，勞應作牢，聲之誤耳。
X12n0281_p0947a22║【疏】天台曰：此亦謬見。惟識遍、身遍、心遍、依遍，正將
X12n0281_p0947a23║謂色身同識圓常。於此圓常，而欲固其色身常住，
X12n0281_p0947a24║同於識陰精圓，長不傾逝。不知不淨身種，終從變
X12n0281_p0947b01║壞，實不可貪。今固貪之，故墮貪非貪執。今之內教
X12n0281_p0947b02║弟子，亦效性命雙修，謂之僊佛俱宗，皆此類也。
X12n0281_p0947b03║○（八、真無真執二：初、行空還元。）又，善男子！窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0947b04║未圓，觀命互通，却留塵勞，恐其銷盡，便於此際坐蓮
X12n0281_p0947b05║華宮，廣化七珍，多增寶媛，恣縱其心，生勝解者。○（二、起著成邪二：初、正示。）是
X12n0281_p0947b06║人則墮真無真執，吒枳迦羅成其伴侶，迷佛菩提，亡
X12n0281_p0947b07║失知見。○（二、結顯）是名第八發邪思因，立熾塵果，違遠圓通，
X12n0281_p0947b08║背涅槃城，生天魔種。
X12n0281_p0947b09║【觧】溫陵曰：以識陰為命元，互通三際。識陰若盡，我
X12n0281_p0947b10║命亦盡，誰證真常？故便於定中化諸欲境，以留塵
X12n0281_p0947b11║勞，不令銷盡也。依此邪思，欲證真常，而不知其非，
X12n0281_p0947b12║名真無真執。吒枳迦羅能化欲境自娛，即欲頂自
X12n0281_p0947b13║在天類也。因其邪思，感生天魔，惟恣塵欲，名熾塵
X12n0281_p0947b14║果。媛，美女也。
X12n0281_p0947b15║【疏】天台曰：觀命互通三際，恐其銷盡。此解通小乘。
X12n0281_p0947b16║欲化他，則必留惑以潤生；欲涅槃，則必灰身以滅
X12n0281_p0947b17║智。今天魔之種，則異乎是，乃化七珍，增寶媛，恣縱
X12n0281_p0947b18║其心，却留塵勞，此其所以為天魔種也。不知生死
X12n0281_p0947b19║之身有盡，而性具之法無窮，般若所謂因滅是色，
X12n0281_p0947b20║獲得常色。受想行識，亦復如是，捨生滅身，得真常
X12n0281_p0947b21║身，棄生死樂，證涅槃樂。其為身也，具微塵相好；其
X12n0281_p0947b22║為樂也，備清淨妙報。舍此而不為，以行吒枳迦羅
X12n0281_p0947b23║教，惑亦甚矣。
X12n0281_p0947b24║○（九、定性聲聞二：初、行空還元。）又，善男子！窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0947c01║未圓，於命明中分別精麤，疏決真偽，因果相酬，惟求
X12n0281_p0947c02║感應，背清淨道。所謂見苦斷集，證滅修道，居滅已休，
X12n0281_p0947c03║更不前進，生勝解者。○（二、起著成邪二：初、正示。）是人則墮定性聲聞，諸無聞
X12n0281_p0947c04║僧增上慢者，成其伴侶，迷佛菩提，亡失知見。○（二、結顯）是名第
X12n0281_p0947c05║九圓精應心，成趣寂果，違遠圓通，背涅槃城，生纏空種。
X12n0281_p0947c06║【觧】溫陵曰：命明者，因窮識陰，深明眾生受命元由
X12n0281_p0947c07║也。以生滅由識，精麤由業，故依四諦分別決擇，以
X12n0281_p0947c08║苦集為麤偽，以滅道為精真，於是專修道因，求感
X12n0281_p0947c09║滅果，以少為足，故居滅即休，斯特定性聲聞上慢
X12n0281_p0947c10║之儔也。此則圓精應為因心，成趣寂之小果。精應
X12n0281_p0947c11║者，即決擇麤業，惟求精應，證於偏真，纏空趣寂而
X12n0281_p0947c12║已。孤山曰：背清淨道者，既發小解，乃背圓融常樂
X12n0281_p0947c13║我淨之道。今於四德，略舉一耳。
X12n0281_p0947c14║【疏】天台曰：夫分別精麤，疏決真偽，因果相酬，惟求
X12n0281_p0947c15║感應。見苦斷集，證滅修道，為入佛道之初門，登菩
X12n0281_p0947c16║提場之要路，亦求其精麤真偽之何如爾。蓋有三
X12n0281_p0947c17║界內之苦集焉，見思惑分段生死是也；三界外之
X12n0281_p0947c18║苦集焉，塵沙無明惑變易生死是也；有出界內之
X12n0281_p0947c19║道滅焉，生滅無生道諦斷正斷習偏真涅槃是也；
X12n0281_p0947c20║有出界外之道滅焉，無量無作道諦斷盡三惑真
X12n0281_p0947c21║空涅槃是也。小乘大乘於是乎分，漸頓偏圓於是
X12n0281_p0947c22║乎立。今則於識陰命明中，分別乎集道之精麤，疏
X12n0281_p0947c23║決乎苦滅之真偽，惟以生滅無生二種道因而為
X12n0281_p0947c24║感之之道，以冀偏真涅槃之果酬以應之。不過見
X12n0281_p0948a01║三界苦，斷見思集，證偏真滅，修三學道，居滅已休，
X12n0281_p0948a02║更不前進，所謂背清淨道，墮定性聲聞等者也。
X12n0281_p0948a03║○（十、定性緣覺二：初、行空還元。）又善男子，窮諸行空，已滅生滅。○（二、由識發境二：初、正明發相。）而於寂滅精妙
X12n0281_p0948a04║未圓，若於圓融清淨覺明，發研深妙所立涅槃，而不
X12n0281_p0948a05║前進生勝解者。○（二、起著成邪二：初、正示。）是人則墮定性辟支，諸緣獨倫。不
X12n0281_p0948a06║迴心者，成其伴侶。迷佛菩提，亡失知見。○（二、結顯）是名第十
X12n0281_p0948a07║圓覺㳷心，成湛明果。違遠圓通，背涅槃城。生覺圓明，
X12n0281_p0948a08║不化圓種。
X12n0281_p0948a09║【觧】溫陵曰：融淨覺明，即識精也。雖無惑習，圓融清
X12n0281_p0948a10║淨，而未離於識，故名覺明。若以此為深妙，立為果
X12n0281_p0948a11║證，則定性緣覺、獨覺而已。此則圓覺㳷為因心，成
X12n0281_p0948a12║湛明之滯果爾。覺㳷，如心精通㳷、覺知通㳷之㳷，
X12n0281_p0948a13║謂僅與正覺通㳷，而不前進也。湛明，即圓融覺明
X12n0281_p0948a14║也。所覺止於圓明識精，而定性不迴，故名覺圓明，
X12n0281_p0948a15║不化圓種也。
X12n0281_p0948a16║【疏】天台曰：圓融清淨覺明，即破去識陰所證偏真
X12n0281_p0948a17║涅槃之理，與前聲聞所證同，但侵去習氣，發研深
X12n0281_p0948a18║妙，與之小異爾。然有獨覺、緣覺二種不同，今云成
X12n0281_p0948a19║其伴侶，未必因行同於二種也。前云纏空，今云不
X12n0281_p0948a20║化，均是定性不能迴向者，此亦今經破定性聲聞
X12n0281_p0948a21║之明文也。
X12n0281_p0948a22║○（二、結邪斥正二：初、斥邪二：初、顯過。）阿難！如是十種禪那，中途成狂，因依迷惑，於未足
X12n0281_p0948a23║中生滿足證，皆是識陰用心交互，故生斯位。眾生頑
X12n0281_p0948a24║迷，不自忖量，逢此現前，各以所愛先習迷心而自休
X12n0281_p0948b01║息，將為畢竟所歸寧地，自言滿足無上菩提，大妄語
X12n0281_p0948b02║成，外道邪魔所感業終，墮無間獄，聲聞、緣覺不成增
X12n0281_p0948b03║進。○（二、勸歎二：初、勸示。）汝等存心，秉如來道。將此法門，於我滅後，傳示
X12n0281_p0948b04║末世。普令眾生，覺了斯義。無令見魔，自作沉孽。保綏
X12n0281_p0948b05║哀救，消息邪緣。令其身心，入佛知見。從此成就，不遭
X12n0281_p0948b06║岐路。
X12n0281_p0948b07║【觧】吳興曰：大妄語者，別指前八也。前八通名外道，
X12n0281_p0948b08║邪魔亦可別指。七是外道，八是邪魔，俱未斷惑，故
X12n0281_p0948b09║云墮獄。二乘異此，故云不進。言見魔者，見以違理
X12n0281_p0948b10║為名。前八違真中二理，起界內邪見；後二違中道
X12n0281_p0948b11║理，起界外邪見，以二乘智即無明故。又前八中，七
X12n0281_p0948b12║純是見，八具見愛，以留塵勞，生勝解故。溫陵曰：前
X12n0281_p0948b13║防心魔，此防見魔，助道之要盡矣。
X12n0281_p0948b14║【疏】天台曰：天台止觀，具明十境，惟陰入界境為初
X12n0281_p0948b15║心止觀所觀，餘之九境，待發方觀，不發不觀。今云
X12n0281_p0948b16║識陰用心交互，即初心所觀境也；各以所愛，先習
X12n0281_p0948b17║迷心，即為止觀擊策所發之境也；敕令保綏哀救，
X12n0281_p0948b18║消息邪緣，令其身心入佛知見，即待發而觀也。蓋
X12n0281_p0948b19║眾生自無始來，輪迴六道，則何種不有？何習而無？
X12n0281_p0948b20║無止觀緣而種習不發，苟不預知此義，設遇境發，
X12n0281_p0948b21║為之所牽，或為外道，或為邪魔，或為聲聞，或為緣
X12n0281_p0948b22║覺，始則以通破塞，終成以塞妨通，遭中途之岐路，
X12n0281_p0948b23║失寶所之家鄉。故如來大慈，無問自說，普令眾生
X12n0281_p0948b24║覺了斯義，庶幾無令見魔等自作深孽也。然識陰
X12n0281_p0948c01║十境，約外道、邪魔及以二乘，吳興師判之詳矣。論
X12n0281_p0948c02║前八種，既墮邪外，則見思全在，但示識陰所發氣
X12n0281_p0948c03║分而已。若後之二種，宜於識陰有盡不盡之殊：若
X12n0281_p0948c04║未盡者，發纏空不化，乃識陰氣分；若已盡者，則見
X12n0281_p0948c05║思麤垢俱落，證真空理，生法愛為頂墮菩薩，吳興
X12n0281_p0948c06║所謂違中道理，起界外邪見者是也。
X12n0281_p0948c07║○（二、歎法）如是法門，先過去世恒沙劫中，微塵如來乘此心
X12n0281_p0948c08║開，得無上道。○（三、結正二：初、位證相似。）識陰若盡，則汝現前諸根互用。從互
X12n0281_p0948c09║用中，能入菩薩金剛乾慧，圓明精心於中發化，如淨
X12n0281_p0948c10║琉璃內含寶月。○（二、超入金剛二：初、明金剛所超。）如是乃超十信、十住、十行、十迴向、
X12n0281_p0948c11║四加行心、菩薩所行、金剛十地、等覺圓明。○（二、顯金剛所入）入於如
X12n0281_p0948c12║來妙莊嚴海，圓滿菩提，歸無所得。
X12n0281_p0948c13║【觧】吳興曰：如是法門，且指識陰。禪那現相，過去諸
X12n0281_p0948c14║佛，無不覺了，入佛知見，故曰乘此心開。孤山曰：諸
X12n0281_p0948c15║根互用，即圓教相似七信界內思惑已盡也。能入
X12n0281_p0948c16║金剛乾慧者，從相似位，超入等覺後心也。天台明
X12n0281_p0948c17║圓教利根，一生有超登十地者，與此符合。圓明下
X12n0281_p0948c18║至寶月，示後心所證，有法有喻，有體有用。金剛乾
X12n0281_p0948c19║慧，是妙覺無間道。轉入解脫道，即妙覺也。故云入
X12n0281_p0948c20║於如來等也。妙莊嚴海，是福究竟。圓滿菩提，是智
X12n0281_p0948c21║究竟。歸無所得，是理究竟。福即解脫，智即般若，理
X12n0281_p0948c22║即法身，不縱不橫。三德祕藏，於茲具顯。遠討其因，
X12n0281_p0948c23║實由初心修奢摩他、三摩、禪那三止之功也。溫陵
X12n0281_p0948c24║曰：妙莊嚴海者，統眾德，合異流，不嚴而嚴，無證而
X12n0281_p0949a01║證之果海也。前稱首楞萬行為妙莊嚴路，則趨此
X12n0281_p0949a02║而已。
X12n0281_p0949a03║【疏】天台曰：識陰若盡，則汝現前，諸根互用者，此明
X12n0281_p0949a04║今經圓教七信相似位中，見思惑盡，證六根清淨
X12n0281_p0949a05║也。孤山師謂諸根互用，即圓教相似七信，而月川
X12n0281_p0949a06║師駁之為未必然，謂如下聲聞、緣覺四陰已盡，迷
X12n0281_p0949a07║識陰為涅槃。且聲聞與七信同除四住，七信盡識，
X12n0281_p0949a08║聲聞亦應盡之。今既迷識為纏空不化，則二乘未
X12n0281_p0949a09║能盡識明矣。二乘未盡識，則七信豈能盡哉？據二
X12n0281_p0949a10║乘所迷，則知識陰唯黎耶識，乃無明住地，非四住
X12n0281_p0949a11║地所攝也。故下約受熏以推其妄，非黎耶而何？故
X12n0281_p0949a12║前四陰盡，即麤垢先落；識陰破，方斷無明也。余謂
X12n0281_p0949a13║此師所駁，亦似是而非。似是者，知識陰為住地無
X12n0281_p0949a14║明，至佛地而後盡也。而非者，不知識陰其體甚廣，
X12n0281_p0949a15║其相甚長，蓋有法性之五陰焉，生死之五陰焉。於
X12n0281_p0949a16║生死中，又有變易之五陰焉，分段之五陰焉。分段
X12n0281_p0949a17║者，出三界而即盡；變易者，佛地而後盡。止如分段
X12n0281_p0949a18║識陰，為召三界生死之根本，而二乘破斷見思，即
X12n0281_p0949a19║免未來生死，非識陰盡而何哉？天台謂二乘七信
X12n0281_p0949a20║同住四住，而麤垢先落，正是此意。不如此說，則識
X12n0281_p0949a21║陰若盡，乃超十信等之言，俱成顛倒錯亂矣。要知
X12n0281_p0949a22║二乘迷識陰為涅槃，已破其識之麤者，即立涅槃
X12n0281_p0949a23║而不前進，謂其未盡變易細相可也，總謂麤相之
X12n0281_p0949a24║識未盡則不可也。二乘既爾，七信亦然，是則纏空
X12n0281_p0949b01║之言，正謂識盡證空而纏於空，七信異此，所以勝
X12n0281_p0949b02║之。從互用中等者，八信去，中道現前，道觀雙流，入
X12n0281_p0949b03║初住薩婆若海，以次歷四十六位，故曰能入菩薩
X12n0281_p0949b04║金剛乾慧等也。圓明精心，於中發化，如淨琉璃，內
X12n0281_p0949b05║含寶月者，此之法喻，共顯登住，破無明，證佛性境
X12n0281_p0949b06║界。所謂是善男子，以真方便，發此十心，心精發輝，
X12n0281_p0949b07║十用涉入，圓成一心是也。如是乃超十信等者，明
X12n0281_p0949b08║圓頓行人，自七信中道現前，能從八九十信，超入
X12n0281_p0949b09║分真究竟諸位也。蓋四教之人，各有鈍利兩根，鈍
X12n0281_p0949b10║則不躐等而進，利則一生超入。今經正明圓教利
X12n0281_p0949b11║根，故曰如是乃超。然地位之義，前已釋之。但借位
X12n0281_p0949b12║與夫修證伏斷，異說多途，而初心學人，不能無惑，
X12n0281_p0949b13║故重寄問答，決明其義，使閱經者，有所適從。問曰：
X12n0281_p0949b14║天台所立四教地位，出何經論？答曰：藏教地位，凡
X12n0281_p0949b15║有四門。今準阿毗曇論，有門明位，具分七賢七聖。
X12n0281_p0949b16║七賢即三資糧，四加行。七聖即四果，辟支菩薩佛
X12n0281_p0949b17║果。通教地位，依大品般若經，共十地位，即乾慧地，
X12n0281_p0949b18║性地，八人地，見地，薄地，離欲地，已辦地，支佛地，菩
X12n0281_p0949b19║薩地，佛地。別教地位，依纓絡經，明五十二位，東為
X12n0281_p0949b20║七科，謂信住行向地等。妙圓教地位，依法華纓絡，
X12n0281_p0949b21║略明位次有八：一五品弟子位，二十信位，三十住
X12n0281_p0949b22║位，四十行位，五十迴向位，六十地位，七等覺位，八
X12n0281_p0949b23║妙覺位。又問曰：此經地位，攝屬何教？答曰：圓教。又
X12n0281_p0949b24║問曰：既是圓教，何故有乾慧、四加行、金剛後心？答
X12n0281_p0949c01║曰：此乃今經借前三教位名圓教位爾。又問：借位
X12n0281_p0949c02║之說有何憑據？答曰：大品明通教初有乾慧，今亦
X12n0281_p0949c03║名之，非借通乎？阿毗曇明藏教之位，三資糧後立
X12n0281_p0949c04║四加行，今亦名之，非借藏乎？纓絡經明別教之位，
X12n0281_p0949c05║等覺性中有一人名金剛幢慧，住壽百劫，重修凡
X12n0281_p0949c06║夫行，斷最後習氣，今亦名之，非借別乎？又問曰：此
X12n0281_p0949c07║經既是圓教，何須更借前位？答曰：佛說地位增減，
X12n0281_p0949c08║多為機宜不同。惟圓教根器既利，地位多所總略。
X12n0281_p0949c09║故法華但云開示悟入，華嚴但云初發心時便成
X12n0281_p0949c10║正覺，維摩但云薝蔔林中不嗅餘香等。要知今經
X12n0281_p0949c11║五十五位，總是假借別位兼及藏通。故荊溪妙樂
X12n0281_p0949c12║云：若云圓位，六即亦足，何須更列四十二位？以分
X12n0281_p0949c13║真位長，故借別位分其品秩（文）。以此而言，今經五
X12n0281_p0949c14║十七位。又云：六十聖位多為圓教一分鈍根設爾。
X12n0281_p0949c15║蓋觀行伏惑，要須三種漸次以為資糧。初信破見，
X12n0281_p0949c16║要須乾慧為功。初住聖位，要須十種信心破盡見
X12n0281_p0949c17║思侵斷塵沙為首。既住佛性，始修登地之行。妙行
X12n0281_p0949c18║已立，然後迴而向之。迴向雖立，非四種加行而莫
X12n0281_p0949c19║能登。登佛地已，雖與妙覺位等，然有微細根本無
X12n0281_p0949c20║明積生習氣，非金剛乾慧而莫能盡。如是重重經
X12n0281_p0949c21║歷，方得窮源至極。今經地位可謂括盡委曲者也。
X12n0281_p0949c22║雖然，借位乃用名而不用義。是故雖立乾慧，已自
X12n0281_p0949c23║圓伏五住煩惱，不同通教但伏見思。雖立十信，見
X12n0281_p0949c24║思俱斷，兼破塵沙，不同別教但伏見思。雖立十住，
X12n0281_p0950a01║初住位中已破一品無明，證一分佛性，不同別教
X12n0281_p0950a02║但破見思。雖立四加行、十迴向位，已破三十品無
X12n0281_p0950a03║明，正為佛地難登，故修四種加行，不同藏教但伏
X12n0281_p0950a04║見思，名內凡位。雖立十地、等覺，已破四十一品無
X12n0281_p0950a05║明，不同別教但破十一品無明。雖立金剛後心，能
X12n0281_p0950a06║斷四十二品微細習氣，不同別人但破無明一十
X12n0281_p0950a07║二品。雖立妙覺邊際智滿，更無所斷，圓滿菩提，不
X12n0281_p0950a08║同別教但與圓教二行位齊，更有所斷，名有上士。
X12n0281_p0950a09║又問曰：師言如此，而與月川法師楞嚴別眼所說
X12n0281_p0950a10║甚是相違。彼釋四加行云：十回向後立四加行者，
X12n0281_p0950a11║將登地位，斷障證真，革凡成聖，故須勇猛進加功
X12n0281_p0950a12║行。又云：據此加行，則知地前為凡，入地成聖明矣。
X12n0281_p0950a13║台宗學者乃謂圓教初住已上俱名聖位，別教則
X12n0281_p0950a14║登地名聖，地前名賢。若爾，楞嚴圓教初住即聖，而
X12n0281_p0950a15║四種加行應居初住之前矣。蓋設加行者，為為始
X12n0281_p0950a16║登聖位故也。而住、行、向位既已入聖，而復加行，不
X12n0281_p0950a17║唯倒置錯亂，乃亦徒為之設矣。此說云何？答曰：月
X12n0281_p0950a18║川法師本宗華嚴，見天台判華嚴正說圓頓，亦兼
X12n0281_p0950a19║別教，每懷不平之意，故作不干之說。不知本欲硬
X12n0281_p0950a20║判成圓，反乃抑之成別，何也。蓋華嚴具談圓別兩
X12n0281_p0950a21║位，如曰初發心時，便成正覺，所有慧身，不由他悟，
X12n0281_p0950a22║清淨妙法身，湛然應一切之文，的說圓教初發心
X12n0281_p0950a23║住，已破無明，已登聖位，乃圓位也。若說初地方破
X12n0281_p0950a24║無明，始登聖位，乃別教也。古人但據別教一途，便
X12n0281_p0950b01║謂圓教初地方破無明，而月川承襲舊說，拘拘堅
X12n0281_p0950b02║執，又何足恠。況四教既有大小偏圓之分，則各立
X12n0281_p0950b03║地位，纖毫不濫。今四加行位，顯是小乘階差，本為
X12n0281_p0950b04║初果，聖位難登，故立四種加行。今經既亦用之，苟
X12n0281_p0950b05║非借位，則此意如何消釋。若月川師必欲以藏教
X12n0281_p0950b06║加行雷同此經，應當同則俱同，豈不抑此經同於
X12n0281_p0950b07║三藏。若謂名同義異，應當異則俱異，既許加行已
X12n0281_p0950b08║破見思，不同小乘，又何妨加行破三十品無明，不
X12n0281_p0950b09║同別教。又若不許此中借藏以名圓者，則仁王三
X12n0281_p0950b10║賢十聖住果報之說，攝屬於何。應知三賢十聖，別
X12n0281_p0950b11║位也。住果報，圓位也。三賢與十聖，既俱住果報，非
X12n0281_p0950b12║借別以名圓位，攝屬何耶。故知今位三教俱借，約
X12n0281_p0950b13║義而釋，始終皆圓。月川又曰：若言借別名圓者，且
X12n0281_p0950b14║不直明圓位，何乃偽設別位，誤眾生耶。非其位而
X12n0281_p0950b15║妄立，是偽設也。當加行而不加，不當加行處言加，
X12n0281_p0950b16║是誤眾生也。因曉之曰：借別以名圓者，如來善巧
X12n0281_p0950b17║方便，接引行人之法門也。□以借別名圓為偽設，
X12n0281_p0950b18║為誤人，則如來於法華之前為實施，權指化城為
X12n0281_p0950b19║極果，皆偽設誤人矣。要知此經說在方等，方便未
X12n0281_p0950b20║開，借偏名圓，正在其時。苟不知權實施開廢三之
X12n0281_p0950b21║旨，則如來一代時教，茫然無措，空為人天師也。月
X12n0281_p0950b22║川又曰：若爾，則楞嚴圓教，何用別位？彼自答曰：圓
X12n0281_p0950b23║別異位，自是台宗自立。考諸經論，則未見有異也。
X12n0281_p0950b24║若惟識起信圓覺華嚴，所明三賢十聖之位，與今
X12n0281_p0950c01║經皆同，未聞以三賢當聖者（云云）。因又曉之曰：華
X12n0281_p0950c02║嚴地位兼別，已如前說。華嚴頓部，既兼別矣。圓覺
X12n0281_p0950c03║方等，兼別何妨？如經云：是經名為頓教，大乘頓機，
X12n0281_p0950c04║眾生從此悟入，亦攝漸修一切羣品。此則理無不
X12n0281_p0950c05║圓，而修則兼別明矣。佛經既然，祖論亦爾。凡未經
X12n0281_p0950c06║法華開顯，一切經論，或純談圓位，或純談漸位，或
X12n0281_p0950c07║借漸名圓，借大名小，借小名大，隨機雜出，萬品不
X12n0281_p0950c08║同。若不稟天台判教儀軌，鮮弗觸處罣礙也。然月
X12n0281_p0950c09║川師，亦北方一大法幢也。而智者萬慮一失，則不
X12n0281_p0950c10║能無之。秪如釋單複十二云：所以結此十二數者，
X12n0281_p0950c11║應前十二類生也（云云）。余讀至此，不覺為之失笑。
X12n0281_p0950c12║不知前明十二類生，尚未出於欲界，小乘二果，早
X12n0281_p0950c13║已盡之。豈彼所判妙覺破十二品無明者，只齊斯
X12n0281_p0950c14║陀含人乎？彼又設或問曰：妙覺果海，惟佛極位，何
X12n0281_p0950c15║以判入十二？彼自答曰：只為喚作佛，故入十二之
X12n0281_p0950c16║數。余讀至此，又為之大發一笑。不意月師談儱侗
X12n0281_p0950c17║禪，一至於此。宜其不知有圓位初住破無明，并借
X12n0281_p0950c18║別名圓之義也。
X12n0281_p0950c19║○（三、結勸令欽三：初、總結示。）此是過去先佛世尊，奢摩他中毗婆舍那，覺明分
X12n0281_p0950c20║析微細魔事。○（二、勸兩根二：初、利根宜精誠。）魔境現前，汝能諳識。心垢洗除，不落
X12n0281_p0950c21║邪見。陰魔銷滅，天魔摧碎。大力鬼神，褫魄逃逝。魑魅
X12n0281_p0950c22║魍魎，無復出生。直至菩提，無諸少乏下劣增進。於大
X12n0281_p0950c23║涅槃，心不迷悶。○（二、鈍根託祕呪）若諸末世愚鈍眾生，未識禪那，不
X12n0281_p0950c24║知說法，樂修三昧。汝恐同邪，一心勸令持我佛頂陀
X12n0281_p0951a01║羅尼呪。若未能誦，寫於禪堂，或帶身上，一切諸魔所
X12n0281_p0951a02║不能動。○（三令欽奉）汝當恭欽十方如來，究竟修進，最後垂範。
X12n0281_p0951a03║【觧】溫陵曰：總結五陰辯魔之意，使知深防也。奢摩
X12n0281_p0951a04║他中毗婆舍那者，即定之慧也。覺明分析，即分析
X12n0281_p0951a05║覺明，此西天文勢也。褫，猶喪也。
X12n0281_p0951a06║【疏】天台曰：或難愚鈍眾生，既未識禪那，不知說法
X12n0281_p0951a07║矣，而又曰樂修三昧，豈離禪那而別有三昧乎？對
X12n0281_p0951a08║曰：欲識禪那，須知說此經了義之法，則於一切法
X12n0281_p0951a09║門，如庖丁解牛，無所往而不可；於一切魔境，如金
X12n0281_p0951a10║剛王寶杵，無所遇而不摧。今之樂修三昧，乃區區
X12n0281_p0951a11║初學，從師門口訣，於二十五門，隨聞一法，或空或
X12n0281_p0951a12║假，而即事勤修。佛慮同邪，故勸令誦乎神呪也。
X12n0281_p0951a13║○（二、更斷餘疑二：初、疑問二：初、經家敘。）阿難即從座起，聞佛示誨，頂禮欽奉，憶持無失。於
X12n0281_p0951a14║大眾中，重復白佛：○（二、正陳請二：初、陳疑。）如佛所言：五陰相中，五種虗妄
X12n0281_p0951a15║為本想心。我等平常未蒙如來微細開示。又此五陰，
X12n0281_p0951a16║為併銷除？為次第盡？如是五重，詣何為界？○（二請宣）惟願如
X12n0281_p0951a17║來發宣大慈，為此大眾清明心目，以為末世一切眾
X12n0281_p0951a18║生作將來眼。○（二、答釋二：初、正答所問三：初、答五陰妄想二：初、正答二：初、明五陰同相三：初、明本同三：初、明真覺無妄。）佛告阿難：精真妙明，本覺圓淨，非留
X12n0281_p0951a19║死生，及諸塵垢。○（二、明妄以發生。）乃至虗空，皆因妄想之所生起。○
X12n0281_p0951a20║（三明真妄合生）斯元本覺妙明精，真妄以發生。諸器世間如演，若多
X12n0281_p0951a21║迷頭認影。
X12n0281_p0951a22║【觧】吳興曰：精真，中道也。妙明，寂照也。寂故即假，照
X12n0281_p0951a23║故即空。三諦融通，元無塵垢，總名本覺圓淨。此單
X12n0281_p0951a24║論真性也。乃至下，單論妄想生起諸法。斯元下，合
X12n0281_p0951b01║明真妄發生世間。所以爾者，無前單論，則不知離
X12n0281_p0951b02║義；無後合明，則不知即義。溫陵曰：生死妄業，塵垢
X12n0281_p0951b03║妄緣，真淨性中，既無所留，全因妄起，猶如迷頭。則
X12n0281_p0951b04║五陰相中，五妄為本，從可知也。
X12n0281_p0951b05║【疏】天台曰：如來開示五種妄想，先明同相，後明差
X12n0281_p0951b06║別相。於同相中，先明真覺無妄，精真妙明下一節
X12n0281_p0951b07║是也；次明妄以發生，乃至虗空下一節是也；又次
X12n0281_p0951b08║明真妄和合而有生，斯元本覺下一節是也。非初
X12n0281_p0951b09║二節不足以彰離，非後一節不足以彰即。離則真
X12n0281_p0951b10║妄並行而不相害，即則真妄體融而不相礙。不相
X12n0281_p0951b11║害，則妄可去而真可復；不相礙，則妄無相而其體
X12n0281_p0951b12║真。空華之喻，最好研詳；波水之譬，猶堪取象。
X12n0281_p0951b13║○（二、明未同五：初、明正因緣生。）妄元無因，於妄想中立因緣性。○（二、明迷執自然。）迷因緣者，稱為
X12n0281_p0951b14║自然。○（三、明二皆　妄）彼虗空性，猶實幻生，因緣自然，皆是眾生妄
X12n0281_p0951b15║心計度。○（四明藥尚宜忘）阿難，知妄所起，說妄因緣。若妄元無，說妄
X12n0281_p0951b16║因緣，元無所有。○（五況病猶宜去）何況不知推自然者。○（三、結俱妄）是故如來
X12n0281_p0951b17║與汝發明五陰本因，同是妄想。
X12n0281_p0951b18║【觧】溫陵曰：明妄無因，不容計度也。知妄所起，可說
X12n0281_p0951b19║因緣。不知所起，因緣何有。況推自然，得非妄計邪。
X12n0281_p0951b20║【疏】天台曰：前明根本同，今明枝末同也。惟枝末從
X12n0281_p0951b21║根本而有生，故曰妄元無因，於妄想中立因緣性。
X12n0281_p0951b22║此言五陰從正因緣而有生，即十二因緣也。迷因
X12n0281_p0951b23║緣者，稱為自然，即外道計為自然者也。因緣是新
X12n0281_p0951b24║醫破外道自然之法，藥病去而藥宜忘，若復執藥，
X12n0281_p0951c01║藥反成病，故藥病俱破。云彼虗空性，猶實幻生，因
X12n0281_p0951c02║緣自然，皆是眾生妄心計度。阿難下一節，復明藥
X12n0281_p0951c03║病俱遣之所以。蓋立因緣者，明妄因緣之所起也。
X12n0281_p0951c04║妄之果有，可說因緣，妄體本空，則何因緣之有？此
X12n0281_p0951c05║明藥之宜忘也。藥尚宜忘，何況其病？故曰何況不
X12n0281_p0951c06║知。推自然者，要知因緣自然之立，既稱為妄，則何
X12n0281_p0951c07║因緣自然之有？故曰是故如來與汝發明五陰本
X12n0281_p0951c08║因同是妄想。已上明五陰同相竟。
X12n0281_p0951c09║○（二、明五陰異相五：初、明堅固妄想。）汝體先因父母想生，汝心非想，則不能來想中傳
X12n0281_p0951c10║命。如我先言：心想酢味，口中涎生；心想登高，足心酸
X12n0281_p0951c11║起。懸崖不有酢物未來，汝體必非虗妄通倫，口水如
X12n0281_p0951c12║何因談酢出？是故當知，汝現色身，名為堅固第一妄
X12n0281_p0951c13║想。
X12n0281_p0951c14║【觧】溫陵曰：想為虗妄影像，欲愛深脉，遺體自想愛
X12n0281_p0951c15║流出，故曰：體因父母想生陰。心乘想愛冥求，故曰：
X12n0281_p0951c16║心於想中傳命。酢梅等說，以驗體因妄結，故與妄
X12n0281_p0951c17║理相應。若非妄倫，則妄不能感也。體因想生，心因
X12n0281_p0951c18║想起，命因想傳，諸想交固，以成色陰，故名堅固妄
X12n0281_p0951c19║想。
X12n0281_p0951c20║【疏】天台曰：此下，明差別相。正以同相因於妄想，是
X12n0281_p0951c21║故別相不離其本。今先明色陰。言汝體者，指色陰
X12n0281_p0951c22║之體相也。即最初種子，赤白二滴，皆因父母婬想
X12n0281_p0951c23║而有種，汝心欲想而有生。一心一色，堅固交結，從
X12n0281_p0951c24║生至老，未甞捨離，同於形影，不相乖異。想酢味而
X12n0281_p0952a01║垂涎，思登高而足酸。想是心想，令色酸澁，虗妄通
X12n0281_p0952a02║倫，此其驗矣。
X12n0281_p0952a03║○（二、明盧明妄想）即此所說臨高想心，能令汝形真受酸澁。由因受
X12n0281_p0952a04║生，能動色體。汝今現前順益、違損二現驅馳，名為虗
X12n0281_p0952a05║明第二妄想。
X12n0281_p0952a06║【觧】吳興曰：由因受生者，因想故受生也。能動色體，
X12n0281_p0952a07║即形受酸澁也。當知色、受、想三陰，妄想相由而起，
X12n0281_p0952a08║必不相離。故前文云：汝體先因父母想生。下文云：
X12n0281_p0952a09║種種取像，心生形取，皆同懸崖酢物之想。由是明
X12n0281_p0952a10║之，此三妄想，其體麤現，非同行識，幽微難見。所以
X12n0281_p0952a11║前三陰中所發天魔，其相亦麤；後二陰中所發心
X12n0281_p0952a12║見二魔，其相亦細。汝今現前下，正示受相也。順益
X12n0281_p0952a13║即樂受，違損即苦受，合有非違非順，即不苦不樂
X12n0281_p0952a14║受，但是文略耳。溫陵曰：臨高空想，而酸澁真發；違
X12n0281_p0952a15║順皆妄，而損益現馳。則受陰無體，虗有所明，故名
X12n0281_p0952a16║虗明妄想。
X12n0281_p0952a17║【疏】天台曰：常途所論，因根塵之色而有受。今依妄
X12n0281_p0952a18║想以為論本，乃因想陰而有受，故曰：即此所說，臨
X12n0281_p0952a19║高想心，能令汝形真受酸澁。然亦不獨受因想有，
X12n0281_p0952a20║又乃色因受興，故曰：由因受生，能動色體。是則受
X12n0281_p0952a21║因想生，受令色受，受不自受，虗有所明，又可知也。
X12n0281_p0952a22║○（三、明融通妄想。）由汝念慮，使汝色身。身非念倫，汝身何因？隨念所
X12n0281_p0952a23║使，種種取像。心生形取，與念相應。寤即想心，寐為諸
X12n0281_p0952a24║夢。則汝想念，搖動妄情。名為融通第三妄想。
X12n0281_p0952b01║【觧】溫陵曰：念慮，虗情也。色身，實質也。虗實不倫而
X12n0281_p0952b02║能相使者，由想融之也。心生虗想，形取實物，心形
X12n0281_p0952b03║異用而能相應者，由想通之也。至於寤寐搖變，使
X12n0281_p0952b04║心隨境，使境隨心，皆融通妄想也。
X12n0281_p0952b05║【疏】天台曰：所明五種妄想，色心二法，常不捨離。蓋
X12n0281_p0952b06║始稟名色而為種一，自堅固交結之後，無六根則
X12n0281_p0952b07║無四陰，無四陰亦無六根。色受已如向說，下之想
X12n0281_p0952b08║行識三陰，亦復如是。今云心生形取，與念相應，融
X12n0281_p0952b09║通之義，了然可知。即寤即想，心寐為諸夢，亦言色
X12n0281_p0952b10║心融通之義，列子所謂其寤也形開，其寐也形交
X12n0281_p0952b11║是也。
X12n0281_p0952b12║○（四明幽隱妄想）化理不住，運運密移，甲長髮生，氣消容皺，日夜相
X12n0281_p0952b13║代，曾無覺悟。阿難！此若非汝，云何體遷？如必是真，汝
X12n0281_p0952b14║何無覺？則汝諸行念念不停，名為幽隱第四妄想。
X12n0281_p0952b15║【觧】吳興曰：此若非汝，此指化理不住等也。云何體
X12n0281_p0952b16║遷？詰其甲長髮生等。如必下，若謂體遷實是汝者，
X12n0281_p0952b17║何不覺此相代之相？以不覺故，行陰生滅，名為幽
X12n0281_p0952b18║隱。
X12n0281_p0952b19║【疏】天台曰：化理者，造化之理也。於歲時則日往月
X12n0281_p0952b20║來，春秋代謝；於萬物則生長成收，旋嵐倒嶽；於人
X12n0281_p0952b21║身則甲長髮生，氣消容皺。此正今文約行陰而切
X12n0281_p0952b22║論者也。世之說者，以此理一推功於造化，不知造
X12n0281_p0952b23║化之理，悉本於行陰，而行陰又本於人心。三界惟
X12n0281_p0952b24║心，一切惟識，斯言可徵也。惟其體受其遷而曾無
X12n0281_p0952c01║覺悟，是故名為幽隱妄想。
X12n0281_p0952c02║○（五、明罔象妄想二：初、正辯其相。）又汝精明湛不搖處名恒常者，於身不出見聞覺
X12n0281_p0952c03║知。若實精真，不容習妄，何因汝等曾於昔年覩一奇
X12n0281_p0952c04║物，經歷年歲，憶忘俱無，於後忽然覆覩前異，記憶宛
X12n0281_p0952c05║然，曾不遺失？則此精了湛不搖中，念念受熏，有何籌
X12n0281_p0952c06║算？
X12n0281_p0952c07║【觧】真際曰：此陰通收八識，用動體常，見聞精明，同
X12n0281_p0952c08║一識陰。吳興曰：節公之意，以見聞為用則動，精明
X12n0281_p0952c09║為體則常，而不知今文即以見聞為精明，動用為
X12n0281_p0952c10║常體。何則？識無所存，徧在諸根，根對境時，雖涉於
X12n0281_p0952c11║用，用在無記，未起善惡，指此無記，名為精明湛不
X12n0281_p0952c12║搖處。若約分齊明之，五識、五意識及第六心王，皆
X12n0281_p0952c13║是其處也。佛恐眾生計此為常，故寄阿難。先且定
X12n0281_p0952c14║云名恒常者，若實精真，不容習妄，此破其常也。精
X12n0281_p0952c15║謂精明，真謂恒常。何因下，示妄習相。念念受熏者，
X12n0281_p0952c16║以昔覩奇物，納種在識，若不受熏，覆覩前異，必無
X12n0281_p0952c17║記憶之相。既不忘失，則知中間常為無明，念念熏
X12n0281_p0952c18║習，熏習即妄，何精真之有乎？
X12n0281_p0952c19║【疏】天台曰：又汝精明湛不搖處者，置元明而單論
X12n0281_p0952c20║識精，即見精聞精等。如初二兩卷見性十義，六卷
X12n0281_p0952c21║之聞性三德，皆尅就六根中識精而示，故曰於身
X12n0281_p0952c22║不出見聞覺知。此之識精，即是八識見分，未脫見
X12n0281_p0952c23║精，正屬無明，若執之為常，則誤之甚也，故曰若實
X12n0281_p0952c24║精真，不容妄習。然若獨有見精，不能自習，要因識
X12n0281_p0953a01║精能生諸緣，即六種識心，母子和合而有習，但習
X12n0281_p0953a02║之在六而積之在八。今約積其習者而破之，舉昔
X12n0281_p0953a03║覩奇而今憶，苟非緣塵第八無記，安能有此！吳興
X12n0281_p0953a04║之說，亦知言也。
X12n0281_p0953a05║○（二、重顯微細）阿難當知，此湛非真，如急流水，望如恬靜，流急不
X12n0281_p0953a06║見，非是無流。若非想元，寧受妄習？非汝六根互用合
X12n0281_p0953a07║開，此之妄想無時得滅。故汝現在見聞覺知中串習
X12n0281_p0953a08║幾，則湛了內罔象虗無，第五顛倒細微精想。
X12n0281_p0953a09║【觧】溫陵曰：湛非真湛，特幽潛不覺耳。故譬急流之
X12n0281_p0953a10║水，幽潛流注，不可測知。此真憶想之元，容妄之體
X12n0281_p0953a11║也。直須消磨六門，使妄習無寄，然後可滅也。串，常
X12n0281_p0953a12║習也。幾，微也。似無曰罔，似有曰象。其體精微，故名
X12n0281_p0953a13║罔象。虗，無顛倒精想。吳興曰：六根互用等，始破見
X12n0281_p0953a14║思。故妄想滅，即麤垢先落也。問：上文受熏，約無明
X12n0281_p0953a15║說。今妄想滅，何止見思邪？答：無明所熏，亦見思種
X12n0281_p0953a16║子。故前指見物，有憶有忘，正是麤相。今種現雖盡，
X12n0281_p0953a17║根本猶存，非謂六根得真互用。問：此首楞嚴，體無
X12n0281_p0953a18║不圓，宗無不極。至於破陰，力用何短乎？答：非是力
X12n0281_p0953a19║用不恊體宗，由辯魔中五十重境，皆從分段五陰
X12n0281_p0953a20║妄想中現。今齊此論滅，故且至六根互用。若如前
X12n0281_p0953a21║文，反流全一，六用不行，即破根本無明，有異此中
X12n0281_p0953a22║顛倒妄想。
X12n0281_p0953a23║【疏】天台曰：此湛非真，如急流水等者，所謂陀那微
X12n0281_p0953a24║細識，習氣成瀑流，真非真恐迷，我常不開演是也。
X12n0281_p0953b01║正以習氣積於識中，設言其有，流急不見，設言其
X12n0281_p0953b02║無，種熟忽生，當似有似無之間，故名罔象，虗無妄
X12n0281_p0953b03║想。吳興以此識為見思，正約界內五陰言之。而月
X12n0281_p0953b04║川不諳法相，乃破之為非，謬又甚矣。
X12n0281_p0953b05║○（二、結答）阿難！是五受陰，五妄想成。○（二、答：詣何為界？）汝今欲知因界淺深，
X12n0281_p0953b06║惟色與空，是色邊際；惟觸及離，是受邊際；惟記與忘，
X12n0281_p0953b07║是想邊際；惟滅與生，是行邊際；湛入合湛，歸識邊際。
X12n0281_p0953b08║【觧】溫陵曰：五受陰，亦曰五取蘊。由一念迷妄，受此
X12n0281_p0953b09║取此，以自蔽藏也。言因界者，本無有界，由妄相因
X12n0281_p0953b10║也。故色不自色，因空有色，故成色邊際。乃至滅不
X12n0281_p0953b11║自滅，因生有滅，故成行邊際。識稱湛了，而湛不自
X12n0281_p0953b12║湛，因行不流逸，性入元澄，而合乎湛了，成識邊際。
X12n0281_p0953b13║【疏】天台曰：惟色與空是色邊際者，色是本陰，空非
X12n0281_p0953b14║是陰，但色不自色，由空故而顯色，故以空而為色
X12n0281_p0953b15║之界也。惟觸與離是受邊際者，觸是本陰，離非是
X12n0281_p0953b16║陰，但觸不自觸，因離故而顯觸，故以離而為受之
X12n0281_p0953b17║界也。惟記與忘是想邊際者，記是本陰，忘非是陰，
X12n0281_p0953b18║但記不自記，由忘故而顯記，故以忘而為想之界
X12n0281_p0953b19║也。惟滅與生是行邊際者，生是行陰，滅非是陰，但
X12n0281_p0953b20║生不自生，因滅故而有生，故以滅而為行之界也。
X12n0281_p0953b21║湛入合湛歸識邊際者，六根湛入，是其本陰，真常
X12n0281_p0953b22║妙湛，非是其陰，但湛不自湛，因妙湛而顯乎妄湛，
X12n0281_p0953b23║故以妙湛而為識之界也。正言從真而起妄，如從
X12n0281_p0953b24║源而出流，始由妙湛而為識湛，由識湛而為行瀾，
X12n0281_p0953c01║由行瀾而為想波。受與色，猶浪之膚，波之皮也。
X12n0281_p0953c02║○（三、答併銷次第三：初、約生滅以明次第。）此五陰元，重疊生起。生因識有，滅從色除。
X12n0281_p0953c03║【觧】孤山曰：約生則由內造外，從細至麤，如著衣也。
X12n0281_p0953c04║故迷理有識，乃至有色。約滅則由外至內，從麤至
X12n0281_p0953c05║細，如脫衣也。故悟理色盡，乃至識盡。
X12n0281_p0953c06║【疏】天台曰：此五陰元重疊生起者，總結陰相而有
X12n0281_p0953c07║是五重也。生因識有，滅從色除者，五重生起之相，
X12n0281_p0953c08║識陰為之初；滅亡之相，色陰為之始也。
X12n0281_p0953c09║○（二、約理事明次不次）理則頓悟，乘悟併消。事非頓除，因次第盡。
X12n0281_p0953c10║【觧】溫陵曰：頓悟併消，如知巾本無，結亦不有也。
X12n0281_p0953c11║【疏】天台曰：理則頓悟等，若約當文如來自釋，則天
X12n0281_p0953c12║巾之義盡矣。苟於是而未明，不妨更引前五陰本
X12n0281_p0953c13║如來藏文證之，使人易曉。即色陰如空中之華，受
X12n0281_p0953c14║陰如空幻之觸，想陰如聞酢生涎，行陰如瀑流空
X12n0281_p0953c15║水，識陰如千里擎空。如是了知，則本無所有而當
X12n0281_p0953c16║念虗融，妙真如性而堂堂獨露，圓覺所謂知幻即
X12n0281_p0953c17║離，不作方便，離幻即覺，亦無漸次是也。事非頓除，
X12n0281_p0953c18║因次第盡者，正因生起之相有序，故滅亡之相亦
X12n0281_p0953c19║有乎序。苟能以理融事，以事階理，則即頓而漸，即
X12n0281_p0953c20║漸而頓，既頓漸而並行，亦頓漸而雙泯。能如是知，
X12n0281_p0953c21║斯可言道。
X12n0281_p0953c22║○（三指前說，示次不次）我已示汝劫波巾結，何所不明，再此詢間。
X12n0281_p0953c23║【觧】吳興曰：所指前說，亦有頓漸二義。巾體是一，以
X12n0281_p0953c24║喻真性，悟則成頓也。巾結有異，以喻妄想，除則成
X12n0281_p0954a01║漸也。原夫天巾，由次第而結，亦次第而解。所譬六
X12n0281_p0954a02║根，及以五陰，生之與滅，一往相類，再研有殊。何者？
X12n0281_p0954a03║以六根義橫，五陰義豎故。且如六根，迷真起妄，因
X12n0281_p0954a04║妄成根，必無先眼次耳等異。至於返妄歸真，亦無
X12n0281_p0954a05║從麤至細之理，豈非義橫邪？前以解結次第為喻
X12n0281_p0954a06║者，但取六根差別，及選圓通，謂之次第也。今明五
X12n0281_p0954a07║陰，亦迷真起妄，因妄成陰。既云生因識有，滅從色
X12n0281_p0954a08║除，豈非義豎邪？若以結解喻之，則兩番次第，宛有
X12n0281_p0954a09║倫緒。當知前文舉喻，不可以喻難法。此中引例，不
X12n0281_p0954a10║可以根難陰。適時之說，須曉大綱。
X12n0281_p0954a11║【疏】天台曰：吳興云：前六根生起之義橫，今五陰生
X12n0281_p0954a12║起之義豎。前文舉喻，不可以喻難法；此中引例，不
X12n0281_p0954a13║可以根難陰。適時之說，須曉大綱。義雖是矣，然而
X12n0281_p0954a14║又有即橫而豎，即豎而橫之義，在古今諸師所未
X12n0281_p0954a15║講，試為言之。何謂即橫而豎？如六根之義本橫，如
X12n0281_p0954a16║來乃約豎義以結之云：六解一亡，亦復如是。由汝
X12n0281_p0954a17║無始心性狂亂，知見妄發，發妄不息，勞見發塵。心
X12n0281_p0954a18║性狂亂，即妄為明覺也；勞見發塵，即由是引起塵
X12n0281_p0954a19║勞煩惱也，中間可知。此生起之義，即橫而豎也。又
X12n0281_p0954a20║云：此根初解，先得人空等。此滅亡之義，即橫而豎
X12n0281_p0954a21║也。何謂即豎而橫？如今文所明五種妄想，皆不離
X12n0281_p0954a22║六根色體而辯。此生起之義，即豎而橫也。又云：理
X12n0281_p0954a23║則頓悟，乘悟併消。此滅亡之義，即豎而橫也。若其
X12n0281_p0954a24║然者，即前文舉喻，一一綰結，皆有前後次第，但隨
X12n0281_p0954b01║舉一結以合法，豈可以喻而難於法？此中引例，豎
X12n0281_p0954b02║中有橫，通取六根準例，豈可以根而難乎陰？適時
X12n0281_p0954b03║大綱，其在于是，法相深細，又不可不知也。是則前
X12n0281_p0954b04║文心性狂亂等之言，義已該乎五陰；今文五種妄
X12n0281_p0954b05║想，義亦該乎三細六麤。惟其有四住地之惑所召
X12n0281_p0954b06║五陰，根本無明所召五陰四住。五住，造業之惑也；
X12n0281_p0954b07║二種五陰，惑業所召之苦果也。而月川法師未知
X12n0281_p0954b08║乎此，槩以界內一種五陰四住地所召者，判乎五
X12n0281_p0954b09║住煩惱，源頭一錯，妄生許多議論以病吳興，過矣！
X12n0281_p0954b10║過矣！
X12n0281_p0954b11║○（二、結勸傳示）汝應將此妄想根元，心得開通，傳示將來末法之
X12n0281_p0954b12║中諸修行者，令識虗妄，深厭自生，知有涅槃，不戀三
X12n0281_p0954b13║界。
X12n0281_p0954b14║【觧】溫陵曰：今以此義，自覺覺他，永斷妄元，齊歸正
X12n0281_p0954b15║果也。上明助道分竟，正宗大分，文終于此，下乃流
X12n0281_p0954b16║通分也。
X12n0281_p0954b17║【疏】天台曰：涅槃之義有三：曰性淨涅槃，圓淨涅槃，
X12n0281_p0954b18║方便淨涅槃也。合而言之，秪是如來所證祕藏，性
X12n0281_p0954b19║淨當法身，圓淨當般若，方便淨當解脫。離而約人
X12n0281_p0954b20║分之，性淨屬佛，方便淨屬菩薩，圓淨屬三乘。約位
X12n0281_p0954b21║分之，圓淨屬圓七信，方便淨屬八、九、十信，性淨屬
X12n0281_p0954b22║初住去至妙覺位。此皆約列別言之也。若圓融為
X12n0281_p0954b23║言，則舉一即三，言三即一。今文一往且約破界內
X12n0281_p0954b24║五陰者為言，屬圓淨涅槃。苟知涅槃寂滅之可樂，
X12n0281_p0954c01║則不戀三界之塵勞矣。
X12n0281_p0954c02║○（三、流通分二：初、如來勸流通二：初、滅阿鼻惡因，顯經力用二：初、校量施福二：初、問多。）阿難，若復有人，徧滿十方所有虗空盈滿匕寶，持
X12n0281_p0954c03║以奉上微塵諸佛，承事供養，心無虗度。於意云何？是
X12n0281_p0954c04║人以此施佛因緣，得福多不？○（二、答勝）阿難答言：虗空無盡，
X12n0281_p0954c05║珍寶無邊。昔有眾生施佛七錢，捨身猶獲轉輪王位，
X12n0281_p0954c06║況復現前？虗空既窮，佛土充徧，皆施珍寶。窮劫思議
X12n0281_p0954c07║尚不能及，是福云何更有邊際？○（二、勸勉流通二：初、重惡能消。）佛告阿難：諸佛如
X12n0281_p0954c08║來，語無虗妄。若復有人，身具四重十波羅夷，瞬息即
X12n0281_p0954c09║經此方、他方、阿鼻地獄，乃至窮盡十方無間，靡不經
X12n0281_p0954c10║歷。能以一念，將此法門，於末劫中，開示未學。是人罪
X12n0281_p0954c11║障，應念消滅，變其所受地獄苦因，成安樂國。○（二、福超前施）得福
X12n0281_p0954c12║超越前之施人，百倍、千倍、千萬億倍，如是乃至算數
X12n0281_p0954c13║譬喻所不能及。
X12n0281_p0954c14║【觧】長水曰：此有多義，故獲勝福。一、所弘之經，是佛
X12n0281_p0954c15║極談，教理行果，皆不思議故。二、末世多障，能於此
X12n0281_p0954c16║流通，是經實希有故。三、施福惟得生死之報，但是
X12n0281_p0954c17║自利，弘經利他，令至無漏之果故。由是一念，超越
X12n0281_p0954c18║前施。溫陵曰：以法示人，能消劇報，變苦為樂。如此
X12n0281_p0954c19║其勝者，使人因之明心見性，脫粘復湛，解六亡一，
X12n0281_p0954c20║破陰褫魔，不歷僧祇，獲寶王果故也。彼既如是，則
X12n0281_p0954c21║此消劇報，猶淺近言耳，誠將與彼同證也。
X12n0281_p0954c22║【疏】天台曰：校量弘經功德，長水之說泛，溫陵之說
X12n0281_p0954c23║□。若其至的，則識精元明，見見非見，聞聞非聞，乃
X12n0281_p0954c24║明心見性之要門，脫黏復湛之捷徑，解六亡一之
X12n0281_p0955a01║妙指，破陰褫魔之鋼椎，直下而頓獲法身，即生而
X12n0281_p0955a02║可階寶果。令人聞此大法，思此大義，修此大行，證
X12n0281_p0955a03║此大果，消劇報於剎那，生樂土於彈指，化功歸己，
X12n0281_p0955a04║功德亦然。金口校量，真實不虗，聞茲利益，可不景
X12n0281_p0955a05║慕流通以自益兼人乎！
X12n0281_p0955a06║○（二、生菩提善果，顯經力用。）阿難！若有眾生，能誦此經，能持此呪，如我廣說，窮
X12n0281_p0955a07║劫不盡。依我教言，如教行道，直成菩提，無復魔業。
X12n0281_p0955a08║【觧】溫陵曰：上勸流通，此勸誦持。吳興曰：前利他得
X12n0281_p0955a09║福，此自利成道。或以此義釋成上文，謂開示未學，
X12n0281_p0955a10║得福斯勝者，良因眾生於教誦持，乃至成道，所益
X12n0281_p0955a11║大故。
X12n0281_p0955a12║○（二經家結流通）佛說此經已，比丘、比丘尼、優婆塞、優婆夷，一切世
X12n0281_p0955a13║間天、人、阿修羅，及諸他方菩薩、二乘、聖僊童子，并初
X12n0281_p0955a14║發心大力鬼神，皆大歡喜，作禮而去。
X12n0281_p0955a15║【觧】溫陵曰：皆在會聽眾也。聖僊童子，即天僊類也。
X12n0281_p0955a16║大力鬼神，諸護法者，隨所證量，皆得法喜也。吳興
X12n0281_p0955a17║曰：初發心者，圓教外凡或內凡也。皆大歡喜，通該
X12n0281_p0955a18║凡聖也。
X12n0281_p0955a19║【疏】天台曰：準大論釋歡喜三義：一、能說人清淨；二、
X12n0281_p0955a20║所說法清淨；三、依法得果清淨。若論經敘佛說此
X12n0281_p0955a21║經已，故大歡喜，惟在所說之法。但此妙法，非機莫
X12n0281_p0955a22║扣，非應不說，能所相成，感應交顯，故具三義也。是
X12n0281_p0955a23║則凡是諸經，皆具此義，而大小偏圓，同而不同。若
X12n0281_p0955a24║具說此經所說之相，則教理智斷，行位因果，無不
X12n0281_p0955b01║究竟清淨。是故題為大佛頂如來密因修證了義
X12n0281_p0955b02║諸菩薩萬行首楞嚴經。
X12n0281_p0955b03║
X12n0281_p0955b04║大佛頂如來密因修證了義諸菩薩萬行首楞嚴經
X12n0281_p0955b05║卷第十（終）
X12n0281_p0955b06║
X12n0281_p0955b07║No. 281-F
X12n0281_p0955b08║ 勸持敘
X12n0281_p0955b09║首楞嚴王具足萬行總持三昧，熏脩奢摩他路，開示
X12n0281_p0955b10║眾生，妙在一門超出。由慶喜恨多聞而未全道力，故
X12n0281_p0955b11║迦文因妄見而直指人心。七處之徵，寶鏡磨塵而本
X12n0281_p0955b12║則自現；八還之辨，金錍刮膜而幻影隨消。斥攀緣則
X12n0281_p0955b13║心不是心，示真覺則見猶離見。既顯真而破妄，仍即
X12n0281_p0955b14║妄以談真。窮陰入處界而列為四科，因緣自然二俱
X12n0281_p0955b15║排擯；會地水火風而通名七大，真俗中道三諦圓融。
X12n0281_p0955b16║本如來藏而含吐十虗，隨眾生心而發揮諸相。乃至
X12n0281_p0955b17║一多相即，小大互容。現寶剎於毛端，轉法輪於塵裏。
X12n0281_p0955b18║得無罣礙者，倒想銷於億劫；不隨分別者，狂心歇即
X12n0281_p0955b19║菩提。圓頓機已解密因，中下器須陳妙行。於是開遠
X12n0281_p0955b20║客還家之路，指天王賜屋之門。詰諸聖之本因，依證
X12n0281_p0955b21║悟說最初方便；順此方之教體，選音聞為第一圓通。
X12n0281_p0955b22║次為攝心，乃重施戒。依先世尊，舉揚清淨明誨；現化
X12n0281_p0955b23║身佛，宣演祕密伽陀。三學圓具，而所證非偏；諸妄銷
X12n0281_p0955b24║亡，而不真何待？況復精研七趣，隨業受生；痛喻六交，
X12n0281_p0955c01║因習招報。示五十重禪那之境，深防愛見魔邪；具八
X12n0281_p0955c02║萬種解脫之機，對治塵勞煩惱。保持覆護，囑勸弘宣。
X12n0281_p0955c03║在始在終，無非脩證了義；或破或立，不離常住真心。
X12n0281_p0955c04║琴瑟箜篌，既逢妙指；林木池沼，皆演法音。令諸闡提，
X12n0281_p0955c05║隳彌戾車；從三摩地，得無生忍。或自分真，而安立聖
X12n0281_p0955c06║位；或從互用，而超至後心。坐大道場，登無上覺。一切
X12n0281_p0955c07║事究竟堅固，廣開菩薩多方便門；十方界任運縱橫，
X12n0281_p0955c08║同入如來妙莊嚴海。其教至矣！厥功𢡟哉！愧余之謬，
X12n0281_p0955c09║而妄擬會通；樂法之深，而重加讚勸。幸諸方之學者，
X12n0281_p0955c10║試一披而覽焉。師子林惟則再拜述
X12n0281_p0955c11║
X12n0281_p0955c12║
X12n0281_p0955c13║No. 281-G
X12n0281_p0955c14║會解，并前後敘引，隨本經通為十卷。昨於甲申歲
X12n0281_p0955c15║間，甞刊為梵夾廣行矣。或謂梵夾固佳，惟四方禪
X12n0281_p0955c16║講遊學之士，尚恨包笈中將帶未便，於是吳郡張
X12n0281_p0955c17║子明倡率同志，復刊為方冊，蓋各從其便耳。書之
X12n0281_p0955c18║者，同郡羅元也；施梨板者，王文勇也；其點校參詳
X12n0281_p0955c19║勸募營辦者，宜春嗣詎華亭師訓善遇、高昌正因
X12n0281_p0955c20║也。刊始於至正壬辰之暮春，至十有一月而工畢。
X12n0281_p0955c21║所冀施者、書者、恊力以贊成者、聞者、見者、讀誦而
X12n0281_p0955c22║受持者，福籍緣興，道因言顯。字字放光現端，永資
X12n0281_p0955c23║聖化而法印宣傳；人人發真歸元，不歷僧祇而佛果
X12n0281_p0955c24║成就。臨川克立謹再題