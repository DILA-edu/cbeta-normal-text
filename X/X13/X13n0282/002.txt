X13n0282_p0012a01║
X13n0282_p0012a02║
X13n0282_p0012a03║
X13n0282_p0012a04║大佛頂首楞嚴經玄義卷第二
X13n0282_p0012a05║天台山幽溪沙門　傳燈　述
X13n0282_p0012a06║次明智究竟者，三智也。名義出大品、般若及釋論，所
X13n0282_p0012a07║謂一切智、道種智、一切種智。欲成此智必籍觀因，空
X13n0282_p0012a08║觀為因證一切智，假觀為因證道種智，中觀為因證
X13n0282_p0012a09║一切種智。若就理實論，則觀之與智皆通因果，例如
X13n0282_p0012a10║佛性通於因果，別則因名佛性、果名涅槃。今就別義，
X13n0282_p0012a11║一往分觀因智果也。此之三智在今經中，因名妙奢
X13n0282_p0012a12║摩他、三摩、禪那。若論其果，出名則有多處，如首卷中
X13n0282_p0012a13║云無始菩提涅槃元清淨體（云云），二卷云此見及緣
X13n0282_p0012a14║元是菩提妙淨明體等，此皆即因心以指果德也。七
X13n0282_p0012a15║卷初地云於大菩提善得通達，此指分證果德也。十
X13n0282_p0012a16║卷云圓滿菩提歸無所得，此指究竟果德也（云云）。今
X13n0282_p0012a17║例前三諦以分二種：一、竪合十界三諦之三智；二、橫
X13n0282_p0012a18║合十界三諦之三智。初義者，釋論明兩種三智，初為
X13n0282_p0012a19║易解故分對三人，聲聞對一切智，菩薩對道種智，佛
X13n0282_p0012a20║對一切種智。是則一切智竪合聲聞緣覺法界之真
X13n0282_p0012a21║諦也，道種智竪合六凡法界之俗諦也，一切種智竪
X13n0282_p0012a22║合佛菩薩法界之中諦也。二、橫合十界三智之三智
X13n0282_p0012a23║者，論約三人對三智已，復云三智實在一心中得，秪
X13n0282_p0012a24║一觀而三觀，觀於一諦而三諦。一諦三諦與今真則
X13n0282_p0012b01║十界三諦俱非義同，一觀三觀與今妙奢摩他、三摩、
X13n0282_p0012b02║禪那義同。諦是智之所諦，觀是智之所因。既有所諦
X13n0282_p0012b03║之境，必有能諦之智；既有三止之因，必有三智之果。
X13n0282_p0012b04║蓋是經文總略，但云我以不滅不生合如來藏耳。況
X13n0282_p0012b05║不滅即寂滅，不生即無生。寂滅忍是究竟三智之總
X13n0282_p0012b06║體，無生忍是分真三智之總體。以此義例，是則應云
X13n0282_p0012b07║我以不滅不生一切智合如來藏之真，而十界三諦
X13n0282_p0012b08║併非等（云云）也。辨此為三：初名義周足不周足，二智
X13n0282_p0012b09║體圓融不圓融，三名體俱轉不俱轉。初義者，藏通二
X13n0282_p0012b10║教，因既單修空觀，果智豈能周足？故釋論唯用一切
X13n0282_p0012b11║智以對二乘。若別教次第修乎三觀，登於十住空觀，
X13n0282_p0012b12║成證一切智，即釋論分對聲聞果也。登於十行假觀，
X13n0282_p0012b13║成證道種智，即釋論分對菩薩果也。登於初地及妙
X13n0282_p0012b14║覺中觀，成證一切種智，即釋論分對佛果也。如此次
X13n0282_p0012b15║第，唯是竪合十界三諦之義耳。若今經三智，則具足
X13n0282_p0012b16║橫竪二義。如我以不滅不生合如來藏真諦，則十界
X13n0282_p0012b17║三諦併非。非六凡俗諦者，一切智也。非二乘真諦者，
X13n0282_p0012b18║道種智也。非佛菩薩中道者，一切種智種類知也。約
X13n0282_p0012b19║竪義雖有三種，望橫義秪是一切智耳，以一切併非
X13n0282_p0012b20║為主故。次我以不滅不生合如來藏俗諦，則十界三
X13n0282_p0012b21║諦併即。即六凡俗諦者，道種智也。即二乘真諦者，一
X13n0282_p0012b22║切智也。即佛菩薩中道者，一切種智寂滅相遮二邊
X13n0282_p0012b23║也。約竪義雖有三種，望橫義秪是道種智耳，以一切
X13n0282_p0012b24║併即為主故。又次我以不滅不生合如來藏中道，則
X13n0282_p0012c01║十界三諦俱非破立。六凡俗諦，俱非破中道雙照之
X13n0282_p0012c02║道種智也，俱非立中道雙照之一切智也，雙俱非破
X13n0282_p0012c03║立中道雙遮之一切種智也。二乘真諦，俱非破中道
X13n0282_p0012c04║雙照之一切智也，俱非立中道雙照之道種智也，雙
X13n0282_p0012c05║俱非破立中道雙遮之一切種智也。佛菩薩中道，俱
X13n0282_p0012c06║非破一切種智雙遮二邊也，俱非立一切種智雙照
X13n0282_p0012c07║二邊也，雙俱非破立一切種智寂滅相種種行類皆
X13n0282_p0012c08║知也。約竪義雖有三種，若望橫義秪是一切種智耳。
X13n0282_p0012c09║以俱非破立為主，故此則秪一不滅不生合如來藏
X13n0282_p0012c10║三諦，而橫竪二種三智悉得具足矣。二、智體圓融不
X13n0282_p0012c11║圓融者，別教三智但今經三智中之一竪義耳，豈足
X13n0282_p0012c12║以稱圓融？今經三智如上所論，若以橫望竪則有三
X13n0282_p0012c13║三，以竪望橫仍是一三，一三相即三亦無寄，一三三
X13n0282_p0012c14║三唯是一心，故經唯以一不滅不生而當之矣。蓋三
X13n0282_p0012c15║諦者所合之境也，三智者能合之心也，諦既即一而
X13n0282_p0012c16║三，智亦即三而一矣。又諦如函底，智如函蓋，豈唯際
X13n0282_p0012c17║畔相當？亦乃諦智冥泯，泯而無際，獨一常心。故經云：
X13n0282_p0012c18║我以不滅不生合如來藏，而如來藏唯妙覺明圓照
X13n0282_p0012c19║法界。天台立境智四句云：智照於境，境照於智，智照
X13n0282_p0012c20║於智，境照於境。並此圓照法界，其義善符。三、名體俱
X13n0282_p0012c21║轉不俱轉者，前之三教因行既昧，性具三觀皆成別
X13n0282_p0012c22║修，是故至果不唯名轉，體亦須轉。今經圓止，雖曰一
X13n0282_p0012c23║是性具，二是修成，乃全性起修，修非別有，是故終日
X13n0282_p0012c24║修而無修，終日作而無作。蓋以佛之自諦而為大定之本，一一皆全修在性故也。
X13n0282_p0013a01║圓融三智合圓融三諦圖
X13n0282_p0013a02║【圖】
X13n0282_p0013a03║
X13n0282_p0013a04║
X13n0282_p0013a05║
X13n0282_p0013a06║
X13n0282_p0013a07║
X13n0282_p0013a08║
X13n0282_p0013a09║
X13n0282_p0013a10║
X13n0282_p0013a11║
X13n0282_p0013a12║
X13n0282_p0013a13║
X13n0282_p0013a14║
X13n0282_p0013a15║
X13n0282_p0013a16║
X13n0282_p0013a17║
X13n0282_p0013a18║
X13n0282_p0013a19║
X13n0282_p0013a20║
X13n0282_p0013a21║
X13n0282_p0013a22║
X13n0282_p0013a23║
X13n0282_p0013a24║
X13n0282_p0014a01║故天台釋三般若云：般
X13n0282_p0014a02║若名實慧。實相般若，非寂非照，即一切種智。（文）與今
X13n0282_p0014a03║禪那寂照不二義同。又云：觀照般若，非寂而寂，即一
X13n0282_p0014a04║切智。（文）與今奢摩他寂靜義同。又云：方便般若，非照
X13n0282_p0014a05║而照，即道種智。（文）與今三摩觀照義同。是則今之三
X13n0282_p0014a06║智，雖從勝而受大菩提、圓滿菩提等之稱，其實體無
X13n0282_p0014a07║所轉，蓋因果皆不異於寂照義。故經云：是名妙蓮華，
X13n0282_p0014a08║金剛王寶覺。此其是也。是名智究竟。
X13n0282_p0014a09║第三、斷究竟者，用前三種智慧以斷三惑也。一、見思
X13n0282_p0014a10║惑，從解等得名，即利鈍十使分品有八十八、八十一
X13n0282_p0014a11║之夥，此障真諦理。二、塵沙惑，從所障諦理得名，以法
X13n0282_p0014a12║門如塵沙之多，一一不能了知故，此障俗諦理。三、無
X13n0282_p0014a13║明惑，不了法界無所明也，大分有四十二品，此障中
X13n0282_p0014a14║諦理。此三惑名義，在今經中但出見思、無明兩惑。經
X13n0282_p0014a15║云：我等今者二障所纏，良由不知寂常心性。解云：煩
X13n0282_p0014a16║惱、所知名為二障。煩惱障謂根本及隨，此即見思惑。
X13n0282_p0014a17║所知障亦云智障，障一切種智故，此即無明惑。又云：
X13n0282_p0014a18║一切眾生不成菩提及阿羅漢，皆由客塵煩惱所誤，
X13n0282_p0014a19║此說見思惑。又云：清水現前名為初伏客塵煩惱，去
X13n0282_p0014a20║泥純水名為永斷根本無明，此說見思、無明兩惑。又
X13n0282_p0014a21║云：得須陀洹果已滅三界見所斷惑，然猶未知根中
X13n0282_p0014a22║虗習，彼習要因修所斷得，何況此中分劑頭數？見修
X13n0282_p0014a23║所斷即見思惑，分劑頭數即無明惑（云云）。所以經中
X13n0282_p0014a24║不言塵沙者，以克論諦理但有中真，則能障之惑亦
X13n0282_p0014b01║只兩種，故煩惱所召生死亦分段變易而已。但此真
X13n0282_p0014b02║中遍在十界依正之上，即此十界名之為俗，以性具
X13n0282_p0014b03║故稱為諦理。故諸佛二障既除，二諦理顯，神通妙用
X13n0282_p0014b04║皆從此發，故得名為無謀而應。華嚴一微塵中出大
X13n0282_p0014b05║千經卷，此之謂也。今經三諦所以不離十界而辨，亦
X13n0282_p0014b06║是此意。若然，則惑秪有二，何得立三？答：此有三意：一、
X13n0282_p0014b07║因別人不知性具，要須別學，是以十住菩薩知所入
X13n0282_p0014b08║空未是畢竟，乃從空入假，於無量劫遍習遍學，導利
X13n0282_p0014b09║羣品，故名塵沙。二、圓人既知心性本具，則一切眾生
X13n0282_p0014b10║不唯不見真、中二理，亦復不得本有妙用。障真、中者，
X13n0282_p0014b11║是二惑矣；障妙用者，豈不又是一惑？但圓人不須別
X13n0282_p0014b12║破此惑。初心直下，稱性觀中，至於觀成，自然而斷，故
X13n0282_p0014b13║種種法門稱性施設。故止觀云：圓教十信、六根淨時，
X13n0282_p0014b14║即能遍見十法界事。五品正行，六度廣能說法，皆是
X13n0282_p0014b15║入假之位。又初心之人能知如來秘密之藏，圓觀三
X13n0282_p0014b16║諦尚能即中，豈不能即假乎？三者、例能觀之觀。諸經
X13n0282_p0014b17║既立有三，則所破之惑亦依義立三矣。問：若諸佛二
X13n0282_p0014b18║障除已，真中之理方顯，神通妙用皆從此發，名之為
X13n0282_p0014b19║俗。是則先應破見、思、無明，然後斷除塵沙，何故塵沙
X13n0282_p0014b20║先破，方斷無明？答：若定理而論，誠宜破盡無明，俗諦
X13n0282_p0014b21║之理方究竟顯。今破見、思惑，便言破塵沙顯俗諦者，
X13n0282_p0014b22║良由見、思麤垢先落，又侵界外無明麤垢，中理雖未
X13n0282_p0014b23║現前，俗諦亦得相似而顯，化導之功亦得少分無謀
X13n0282_p0014b24║而應。菩薩既急在度生，即乘此以導利羣品，以此少
X13n0282_p0014c01║分見者，得名塵沙惑斷，俗諦理顯也。問：見、思以五利、
X13n0282_p0014c02║五鈍為體，塵沙、無明以何為體？答：無明無別體相，即
X13n0282_p0014c03║以見、思為體，但麤細差殊，有界內、界外之分。故天台
X13n0282_p0014c04║云：別教三十心斷界內見、思，伏界外見、思、無明；十地
X13n0282_p0014c05║斷界外見、思、無明。若圓教十信斷界內見思，圓伏界
X13n0282_p0014c06║外見思無明，發趣初心斷界外見思無明，終至等覺
X13n0282_p0014c07║方盡。故地持明清淨淨禪云：離一切見清淨淨禪。大
X13n0282_p0014c08║涅槃云：十地菩薩為無我見論惑所轉。又云：十地菩
X13n0282_p0014c09║薩雖見佛性而不了了，諸佛如來見於佛性而得了
X13n0282_p0014c10║了。此皆約見惑盡不盡，故有了了不了了等殊也。問：
X13n0282_p0014c11║界外見思為只有四十二品，為更多耶？答：今言四十
X13n0282_p0014c12║二品者，以大乘經論多說分真及究竟有四十二位，
X13n0282_p0014c13║故大約作此數耳。若論無明重數，豈有品量？蓋入位
X13n0282_p0014c14║轉深，能斷之智轉利，於一位中難定斷若干品惑。故
X13n0282_p0014c15║大師云：後心菩薩無功用道，其疾如風，一日之間能
X13n0282_p0014c16║破無量品無明惑障。何況纓絡經明等覺地於百千
X13n0282_p0014c17║萬劫入重玄門，報脩凡夫事乎？今例前諦智分二種
X13n0282_p0014c18║斷義：一、竪斷障十界三諦無明，二、橫斷障十界三諦
X13n0282_p0014c19║無明。辨此為三：初、名義全不全，二、伏斷次不次，三、無
X13n0282_p0014c20║明斷不斷。初義者，界內二教既不詮中道之理，無明
X13n0282_p0014c21║名字尚不得聞，何況伏斷？是故極至果頭但只竪斷，
X13n0282_p0014c22║阻二乘真諦見思惑而已。若別教所詮雖名但中，能
X13n0282_p0014c23║覆之惑別圓不異，但彼要至初地纔破一品，極至妙
X13n0282_p0014c24║覺破一十二品，只成一往竪義，非如圓家橫竪具足，
X13n0282_p0015a01║登於初住即破無明，竟至妙覺共四十二位，須破四
X13n0282_p0015a02║十二品方名究竟。故今經初住即能十用涉入圓成
X13n0282_p0015a03║一心，如是重重單複十二，方盡妙覺也。次伏斷，次不
X13n0282_p0015a04║次者，別人修因，既先空次假後中，伏斷之時，豈能不
X13n0282_p0015a05║次？是故至於十信，方伏界內見思，十住斷界內見思，
X13n0282_p0015a06║兼斷界內上品塵沙，十行斷中品塵沙，十向斷下品
X13n0282_p0015a07║塵沙，至此方伏無明，登於初地，方破無明，是為竪伏
X13n0282_p0015a08║竪斷義也。今經外凡，即能用一心三智，圓伏障十界
X13n0282_p0015a09║三諦之惑。故乾慧地中，即云欲愛乾枯，根境不偶，現
X13n0282_p0015a10║前殘質，不復續生等。經歎彈指超無學，亦此意也。十
X13n0282_p0015a11║種信心，名為內凡，界內見思，自然先落。故初信即云
X13n0282_p0015a12║圓妙開敷，從真妙圓，重發真妙等（云云）。若登初住，斷
X13n0282_p0015a13║一品無明，證一分三德，十種大果，分得現前，現十界
X13n0282_p0015a14║身，百界作佛。故經云：是善男子，以真方便，發此十
X13n0282_p0015a15║心，心精發輝，十用涉入，圓成一心，名發心住。從於此
X13n0282_p0015a16║去，極至妙覺，無明轉轉破，功德轉轉勝，是為一斷一
X13n0282_p0015a17║切斷也。問：既云一斷一切斷，云何信位先斷見思及
X13n0282_p0015a18║以塵沙？答：四教儀云：圓人本期不斷見思及以塵沙，
X13n0282_p0015a19║意在入住，斷無明，見佛性，雖不期斷，而見思麤垢，自
X13n0282_p0015a20║然先落。譬如冶鐵，意在成器，器雖未成，麤垢先落。雖
X13n0282_p0015a21║見先落，其人無一念欣心，以未遂所期故。故妙玄云：
X13n0282_p0015a22║同除四住，此處為齊，若伏無明，三藏則劣。斯則名為
X13n0282_p0015a23║以橫伏竪，以竪破橫。以橫伏竪，故初心五住頓伏，以
X13n0282_p0015a24║竪破橫，故見思麤垢先落。故阿難問云：又此五陰為
X13n0282_p0015b01║併消除？為次第盡？如來答云：此五陰元重疊生起，生
X13n0282_p0015b02║因識有，滅從色除。理則頓悟，乘悟併消，事非頓除，因
X13n0282_p0015b03║次第盡。問：若橫伏亦橫破，而言圓勝於別可爾。既橫
X13n0282_p0015b04║伏竪破與別不異，又何貴于橫伏乎？答：若竪伏竪破，
X13n0282_p0015b05║成功則難；橫伏竪破，奏勳則捷。如澄濁水，愚人則旋
X13n0282_p0015b06║取旋澄，故遲迴日久；智者總取，置一大器，雖百千斛，
X13n0282_p0015b07║日可頓得。以此喻知，則圓別勝劣較然矣。三、無明斷
X13n0282_p0015b08║不斷者，別教但明斷無不斷義，以常住佛性名為但
X13n0282_p0015b09║中，生死煩惱皆非性具。故空觀破見思已，六凡法界
X13n0282_p0015b10║隨壞；假觀破塵沙已，二乘法界隨壞；中觀破無明已，
X13n0282_p0015b11║己界菩薩亦壞。至於果地，自謂蕭然。是為緣理斷九，
X13n0282_p0015b12║非今所論。今之圓教則具斯二義，謂亦斷亦不斷。言
X13n0282_p0015b13║不斷者，以圓人悟一切法皆是性具，離菩提無煩惱，
X13n0282_p0015b14║離煩惱無菩提，煩惱不能障菩提，菩提不能破煩惱。
X13n0282_p0015b15║故淨名云：佛為增上慢人說斷婬怒癡名為解脫，無
X13n0282_p0015b16║增上慢者婬怒癡名為解脫。無行經云：婬怒即是道。
X13n0282_p0015b17║又云：六十二見為如來種，即六根六塵而無限閡，只
X13n0282_p0015b18║眼中見色，亦眼中入三解脫門。華嚴明十眼乃至六
X13n0282_p0015b19║眼，皆明於一塵中具十方三世諸佛八相，成佛、轉法
X13n0282_p0015b20║輪、度眾生等事。涅槃云：誰有智慧？誰有煩惱？而言毗
X13n0282_p0015b21║婆舍那能破煩惱。今經云：五陰六入本如來藏常住
X13n0282_p0015b22║妙明。又彰自證中十界苦集皆即元明心妙。此等諸
X13n0282_p0015b23║經皆說不斷而明了也。言斷者，前不斷之言，蓋約至
X13n0282_p0015b24║理虗玄，無明體相，本自不有，以閑眾生之情計耳。究
X13n0282_p0015c01║論成佛，何處有天生彌勒、自然釋迦？且淨名云：若無
X13n0282_p0015c02║增上慢人，婬怒癡即是解脫者。今人誰無增上慢乎？
X13n0282_p0015c03║若不增上慢者，終不應言己即是佛。何以故？於婬怒
X13n0282_p0015c04║癡未得蕭然無累故，六根六塵亦未得無限閡故，亦
X13n0282_p0015c05║不能如華嚴於一塵中成佛轉法輪故。須知諸經言
X13n0282_p0015c06║即者，理即也。若不知此即空所由，而妄生取著，所謂
X13n0282_p0015c07║鼠唧鳥空矣。故華嚴等諸大乘經，皆明歷位修行斷
X13n0282_p0015c08║惑之相。涅槃云：暗時無明時，明時無暗時。有煩惱時
X13n0282_p0015c09║則無智慧，有智慧時則無煩惱。今經云：如澄濁水，貯
X13n0282_p0015c10║於靜器，靜深不動，沙土自沉，清水現前，名為初伏客
X13n0282_p0015c11║塵煩惱。去泥純水，名為永斷根本無明。又云：汝勗修
X13n0282_p0015c12║行，欲得菩提，要除三惑。又云：三緣斷故，三因不生。心
X13n0282_p0015c13║中達多，狂性自歇。歇即菩提，不從人得。此則名為不
X13n0282_p0015c14║斷而斷，斷而不斷。不斷而斷故，十界三諦併非；斷而
X13n0282_p0015c15║不斷故，十界三諦併即。斷與不斷，兩義俱時故，十界
X13n0282_p0015c16║三諦俱非破立故。寂調音天子問文殊師利言：寶相
X13n0282_p0015c17║如來世界，以何說法？仁者樂彼。答云：彼所說法，不為
X13n0282_p0015c18║生貪欲故，不為盡貪欲故；不為生嗔恚故，不為盡嗔
X13n0282_p0015c19║恚故；不為生愚癡故，不為盡愚癡故；不為生煩惱故，
X13n0282_p0015c20║不為盡煩惱故。所以者何？夫法本無生，則無有盡。此
X13n0282_p0015c21║即不斷而斷，斷而不斷之誠證也。是名斷究竟。
X13n0282_p0015c22║次明行等究竟者，問：前理智斷三法皆論橫竪二義，
X13n0282_p0015c23║後行位因果中亦得例否？答：約義皆有，如初心修首
X13n0282_p0015c24║楞大定，以三智合三諦，達此一境具足萬行，至於初
X13n0282_p0016a01║發心住萬行，於一心中發，此即橫也。初住二住至於
X13n0282_p0016a02║等妙，所發萬行分極不同，此即竪也。五十五位以分
X13n0282_p0016a03║六即，六不妨即橫也，即不妨六竪也。大乘因果皆是
X13n0282_p0016a04║實相，橫也。實相體通因果宛然，竪也。今先明行究竟，
X13n0282_p0016a05║題中諸菩薩萬行，經中三摩提具足萬行也。經題經
X13n0282_p0016a06║首總標雖爾，洎乎下文未甞略言萬行具足之義。然
X13n0282_p0016a07║則具足之義果何似乎？今以義求不出有三，曰本有
X13n0282_p0016a08║為具、該攝為具、積聚為具也。初本有者，眾生心性法
X13n0282_p0016a09║爾具足，過恒河沙性功德故，如天台釋天行云即是
X13n0282_p0016a10║第一義天天然之理，理由行顯、因理成行，故名理為
X13n0282_p0016a11║天行。次該攝者，但修首楞大定即能該攝萬行，天台
X13n0282_p0016a12║所謂若巧修止觀即能一心具足萬行矣。次積聚者，
X13n0282_p0016a13║眾生曠劫以來所有善本皆積聚於如來藏中，若入
X13n0282_p0016a14║深位即得顯現，故天台明圓教初住發三種心中緣
X13n0282_p0016a15║因開發云眾生無量劫來所有低頭合掌、彈指散華、
X13n0282_p0016a16║發菩提心、慈悲誓願、勤行六度等一切善根，一時開
X13n0282_p0016a17║發具足萬行，諸波羅密是也。今經既云有三摩提具
X13n0282_p0016a18║足萬行，此則正當第二該攝為義。雖是該攝，一必具
X13n0282_p0016a19║三，以依圓理而修大定故，曠劫善根因之而發故。故
X13n0282_p0016a20║天台明三因佛性，正因是一性，緣了屬二修；雖是一
X13n0282_p0016a21║性，全性起修；雖屬二修，非適今有。言正必具緣了，言
X13n0282_p0016a22║了必具正緣，言緣必具了正，舉一即三，言三即一，不
X13n0282_p0016a23║縱不橫，是妙三因。今之萬行雖是緣因，既是妙緣，必
X13n0282_p0016a24║具三義：初本有，即正因也；次該攝，即了因也；次積聚，
X13n0282_p0016b01║即緣因也。雖說具三，若望理三及以智三，今三但是
X13n0282_p0016b02║一中之三。前之二三望今之三，亦各唯是一中之三。
X13n0282_p0016b03║故前理智及今萬行，以三因分之。理中雖名三諦，但
X13n0282_p0016b04║屬正因；智中雖名三智，但屬了因；行中雖具三義，但
X13n0282_p0016b05║屬緣因。是則雖有三三，只是一三，但三不定三，而三
X13n0282_p0016b06║三宛然。故此三因，在中諦中智本有，名正因，是真性
X13n0282_p0016b07║妙境；在真諦空智該攝，名了因，是觀照如智；在俗諦
X13n0282_p0016b08║假智積聚，名緣因，是資成圓行。此則萬行中本有之
X13n0282_p0016b09║義，在理為俗諦；該攝之義，在智為三摩；積聚之義，在
X13n0282_p0016b10║今為萬行。而經言有三摩提，名大佛頂首楞嚴王，具
X13n0282_p0016b11║足萬行，又甚相當於此義矣。今辨此為三：初、名義全
X13n0282_p0016b12║不全；二、理體具不具；三、顯發次不次。初義者，藏通二
X13n0282_p0016b13║教雖有菩薩，其所莊嚴但是事理兩種六度，而百八
X13n0282_p0016b14║三昧等萬行尚不聞名，何況修習？若別教菩薩，諸大
X13n0282_p0016b15║乘經皆明經劫修行萬行，及今圓經題目經文皆總
X13n0282_p0016b16║說萬行，是則別圓二教萬行名義俱名整足，但理體
X13n0282_p0016b17║具足及不具足有異耳。蓋別人所修空假，以非中故，
X13n0282_p0016b18║尚不云一三相即，況云具足萬行？既不能一行一切
X13n0282_p0016b19║行，是故要須經劫一一歷別次第脩習。今經既云有
X13n0282_p0016b20║三摩提具足萬行，此則豈唯一行一切行？亦且無煩
X13n0282_p0016b21║別修，但能得此首楞大定，則一切諸三昧皆從禪定
X13n0282_p0016b22║生矣。言顯發次不次者，大品、般若明兩種萬行，今經
X13n0282_p0016b23║純圓唯是一種，但萬行名義佛說雖爾，次及不次唯
X13n0282_p0016b24║證乃知。證之之位復有真似，似位而證者，如南嶽自
X13n0282_p0016c01║言一夏親證是也。真位而證者，如智者明初住緣因
X13n0282_p0016c02║善心開發，云一切善根登於初住，一時顯理，一心具
X13n0282_p0016c03║足萬行諸波羅蜜，乃至即是住大慈大悲、十力、四無
X13n0282_p0016c04║所畏、十八不共、四無礙智、大悲、三念、六神通、四攝法
X13n0282_p0016c05║波羅蜜、一切三昧陀羅尼等，此乃圓教一心具足一
X13n0282_p0016c06║時頓證，非比別教行向出假位中次第修證之義，是
X13n0282_p0016c07║為行究竟
X13n0282_p0016c08║第五、位究竟者，修行所歷淺深階級也。有人言：頓悟
X13n0282_p0016c09║即佛，無復位次之殊。引思益云：如此學人，不從一地
X13n0282_p0016c10║至一地。又有師言：頓悟初心，即究竟圓極，而有諸位
X13n0282_p0016c11║次者，是化鈍根方便，立淺深之名耳。引楞伽云：初地
X13n0282_p0016c12║即二地，二地即三地，寂滅真如，有何位次？天台云：今
X13n0282_p0016c13║謂諸說，悉是偏取。然平等法界，尚不論悟與不悟，孰
X13n0282_p0016c14║辨淺深？而今既得論悟與不悟，何妨論於淺深？究竟
X13n0282_p0016c15║大乘，無過華嚴、大集、大品、法華，雖明法界平等，無說
X13n0282_p0016c16║無示，而菩薩行位，終自炳然。普賢觀經云：大乘因者，
X13n0282_p0016c17║諸法實相是；大乘果者，諸法實相是。雖俱實相，因果
X13n0282_p0016c18║歷然。若有因果，即有淺深，不得一向云無位次也。今
X13n0282_p0016c19║辨此為三：初、名義圓足、不圓足；二、位次相即、不相即；
X13n0282_p0016c20║三、位次超入、不超入。初義者，藏有七賢、四果，聲聞、辟
X13n0282_p0016c21║支、菩薩、佛果，共一十五位；通有乾慧及辟支、菩薩、佛
X13n0282_p0016c22║果，共一十位。此是界內巧拙之位，比於今經，豈唯證
X13n0282_p0016c23║殊，亦乃名異。若纓絡經明五十二位：一、十信；二、十住；
X13n0282_p0016c24║三、十行；四、十向；五、十地；六、等覺；七、妙覺。仁王明五十
X13n0282_p0017a01║一位，五與前同，合等、妙二覺為一佛地，故云三賢十
X13n0282_p0017a02║聖住果報，唯佛一人居淨土。今經五十二位，名同纓
X13n0282_p0017a03║絡，但於十信之前，更立乾慧，於十向中，更開四種加
X13n0282_p0017a04║行，共五十七位。而經云五十五位真菩提路者，苕溪
X13n0282_p0017a05║所謂乾慧非真，妙覺非路也。此則三經位次，莫不大
X13n0282_p0017a06║同，但彼兼別，多諸委曲，非若今經心言直故，乃至始
X13n0282_p0017a07║終地位，無委曲相也。二明位次相即不相即為二：初
X13n0282_p0017a08║正明相即不相即，次約六即以判今位。初義者，天台
X13n0282_p0017a09║大師於四教四念處中，一一皆辨六即之相。故四念
X13n0282_p0017a10║處問云：大乘生死即涅槃，得有理即，乃至究竟三藏
X13n0282_p0017a11║等，亦得作六即判否？答：欲作亦得。如三乘同有偏真
X13n0282_p0017a12║之理，是理即。三藏中習學名字語言，是名字即。五停
X13n0282_p0017a13║心別總念處，是觀行即。四善根，是相似即。苦忍真明
X13n0282_p0017a14║至九無礙道，是分真即。三十四心斷煩惱及習氣，是
X13n0282_p0017a15║究竟即。乃至通別圓六即（云云）。問：若四教皆有六即，
X13n0282_p0017a16║則偏圓大小之道，胡以區別？答：三教皆判六即，此蓋
X13n0282_p0017a17║名同義異之說。若以偏圓大小之義，而定此名，能使
X13n0282_p0017a18║纖毫不濫。如爾雅訓，即者合也。若依此訓，似如兩物
X13n0282_p0017a19║相合，名之為即。今圓教即名，不依此訓。但約義解，謂
X13n0282_p0017a20║即者是也。直下便是，名之為即。是則前之三教，皆稱
X13n0282_p0017a21║即者。正如爾雅所訓，兩物相合，名之為即。非同今之
X13n0282_p0017a22║生死煩惱，直下便是涅槃菩提也。今當更立四句，以
X13n0282_p0017a23║揀此義。庶俾始學，不濫教旨。一即而不六，二六而不
X13n0282_p0017a24║即，三亦六亦即，四非六非即。即而不六者，凡夫所謂
X13n0282_p0017b01║由諸眾生，遺此本明。雖終日行，而不自覺，枉入諸趣
X13n0282_p0017b02║故。六而不即者，藏通別三教，所謂不知二種根本，錯
X13n0282_p0017b03║亂修習，不能得成無上菩提故。亦六亦即者，今經五
X13n0282_p0017b04║十五位，所謂是種種地，皆以金剛觀察如幻十種深
X13n0282_p0017b05║喻，奢摩他中用諸如來毗婆舍那清淨修證故。非六
X13n0282_p0017b06║非即者，如來所謂入妙莊嚴海，圓滿菩提，歸無所得
X13n0282_p0017b07║故。次約六即以判今位者，此之即義，出淨名經。大士
X13n0282_p0017b08║呵彌勒云：佛知一切眾生即涅槃相，不可復滅；一切
X13n0282_p0017b09║眾生即菩提相，不可復得。故天台約煩惱即菩提，生
X13n0282_p0017b10║死即涅槃，以明六即之義。是則能即者，煩惱、生死；所
X13n0282_p0017b11║即者，菩提、涅槃。煩惱、生死以何義故，即是菩提、涅槃？
X13n0282_p0017b12║此義須約十界修性善惡言之，方見的旨。如本有佛
X13n0282_p0017b13║界，名為性善；本有九界，名為性惡。緣起佛界，名為修
X13n0282_p0017b14║善；緣起九界，名為修惡。性之善惡，不可異趣，同是一
X13n0282_p0017b15║切種智性淨涅槃。修之善惡，既名緣起，善惡須分。九
X13n0282_p0017b16║界修惡，名煩惱、生死；佛界修善，名二種修成。菩提、涅
X13n0282_p0017b17║槃，即一切智、道種智菩提，圓淨、方便淨涅槃也。是則
X13n0282_p0017b18║淨名之云即者，乃九界修惡，當體即是性惡。性惡融
X13n0282_p0017b19║通，無法不趣，任運攝得。佛界性善，以全性起修，全修
X13n0282_p0017b20║在性。如全水為波，波還即水。故云煩惱即菩提，生死
X13n0282_p0017b21║即涅槃。故天台解淨名經明六即，則云生死即涅槃
X13n0282_p0017b22║等，理即也。能如此解，與修多羅合，名字即也（云云）。至
X13n0282_p0017b23║解觀經佛字，則云理即佛，名字即佛（云云）。解金光明
X13n0282_p0017b24║經，則云理即金光明（云云）。乃至理即三道、三識等十
X13n0282_p0017c01║種、三法、六即（云云）。此即妙宗所謂六即之義，不專在
X13n0282_p0017c02║佛。一切假實、三乘、人天，下至蛣蜣、地獄、色心，皆須六
X13n0282_p0017c03║即辨其初後。以論十界皆理性故，無非法界一不可
X13n0282_p0017c04║改。故名字去不唯顯佛，九亦同彰，至於果成十皆究
X13n0282_p0017c05║竟。然則今經圓位六即，於天台諸判必何所屬？若依
X13n0282_p0017c06║經首示二種根本云：一者無始生死根本，則汝今者
X13n0282_p0017c07║與諸眾生用攀緣心為自性者；二者無始菩提涅槃
X13n0282_p0017c08║元清淨體，則汝今者識精元明能生諸緣緣所遺者。
X13n0282_p0017c09║又云：此見及緣元是菩提妙淨明體。又云：一切世間
X13n0282_p0017c10║諸所有物皆即菩提妙明元心。斯則正與淨名生死
X13n0282_p0017c11║即涅槃等宛合。及乎如來彰自證三諦，則遍歷十界，
X13n0282_p0017c12║而云而如來藏元明心妙，即心即空乃至即常樂我
X13n0282_p0017c13║淨，斯又與妙宗至於果成十皆究竟宛合。是故此經
X13n0282_p0017c14║六即，於智者諸判無斯不在。今啚言約義盡，唯取如
X13n0282_p0017c15║來藏判之。蓋一經所明十界迷悟因果，曾不外乎如
X13n0282_p0017c16║來藏故也。明此為六：初理即如來藏，二名字即如來
X13n0282_p0017c17║藏，乃至第六究竟即如來藏。初理即如來藏者，自徵
X13n0282_p0017c18║心辨見去訖于四卷，發明圓理無非理即如來藏義。
X13n0282_p0017c19║若就文便以陰入處界本如來藏之文判作理即，其
X13n0282_p0017c20║義彌顯。陰入處界雖三諦中文局六凡，義實通乎十
X13n0282_p0017c21║界，以界外有法性五陰等故。如來藏依寶積經則有
X13n0282_p0017c22║其三，所謂一空如來藏，離不解脫一切煩惱；二不空
X13n0282_p0017c23║如來藏，具？河沙不思議法；三空不空如來藏，隨為色
X13n0282_p0017c24║空普應一切。今經雖單云如來藏，而第四卷中，則備
X13n0282_p0018a01║出三義。如云：而如來藏，本妙元心，非心非空等，此空
X13n0282_p0018a02║如來藏也。即如來藏，元明心妙，即心即空等，此不空
X13n0282_p0018a03║如來藏也。即如來藏，妙明心元，離即離非，是即非即，
X13n0282_p0018a04║此空不空如來藏也。言本如來藏者，謂聖凡色心，本
X13n0282_p0018a05║來圓淨，與如來藏，平等無差。大師所謂：此是圓智，圓
X13n0282_p0018a06║覺諸法，遍一切處，無不明了。雖五無間，皆解脫相。雖
X13n0282_p0018a07║昏盲倒惑，其理存焉。斯理灼然，世間常住。無佛不能
X13n0282_p0018a08║損，有佛不能益。得之不為高，失之不為下。故曰：陰入
X13n0282_p0018a09║處界，本如來藏。今更釋其義。經言：性色真空，此陰入
X13n0282_p0018a10║處界，本空如來藏也。性空真色，此陰入處界，本不空
X13n0282_p0018a11║如來藏也。清淨本然，周遍法界，此陰入處界，本空不
X13n0282_p0018a12║空如來藏也。以本代即，其義彌顯。二、名字即如來藏
X13n0282_p0018a13║者，修德之始，聞前理性，能詮名也。然有收簡：收則耳
X13n0282_p0018a14║歷法音，不問明昧，異全不聞，俱在此位；簡則未得圓
X13n0282_p0018a15║聞，齊別內凡，尚屬理即。以七方便，未解首楞嚴究竟
X13n0282_p0018a16║之名，故不知如來藏常住之理。經云：一切眾生，生死
X13n0282_p0018a17║相續，皆由不知常住真心。此之謂也。三、觀行即如來
X13n0282_p0018a18║藏者，經云：汝今修證佛三摩地，於是本因元所亂想，
X13n0282_p0018a19║立三漸次，方得除滅（云云）。三漸次者：一者修習，除其
X13n0282_p0018a20║助因；二者真修，刳其正性；三者增進，違其現業。此乃
X13n0282_p0018a21║名字昇進之位，不獨解名，又能修觀。但未入品，非觀
X13n0282_p0018a22║行位。若此三種，修之不已，近能伏五住而入乾慧，遠
X13n0282_p0018a23║能破三惑以登真似。故經云：因不流逸，旋元自歸。塵
X13n0282_p0018a24║既不緣，根無所偶。返流全一，六用不行（云云）。乃至是
X13n0282_p0018b01║人，即獲無生法忍。然三漸次中，除助因，刳正性，經固
X13n0282_p0018b02║明言矣。且第三違其現業，果以何法而違之乎？須知
X13n0282_p0018b03║違之之法，散在一經。括而行之，正在乎此。夫一經所
X13n0282_p0018b04║詮者，解、行、證也。解喻如目，行喻如足。目足相假，能到
X13n0282_p0018b05║涼池。故天台大師釋法華，先演十妙為玄義，以開圓
X13n0282_p0018b06║解。次立十乘為止觀，以明圓行。推此二途，目足備矣。
X13n0282_p0018b07║今倣彼意，取一經所詮八法，以釋首楞。雖曰行之與
X13n0282_p0018b08║證，亦在其中。然於行門修造之法，猶未大備。故須復
X13n0282_p0018b09║採所詮，例立十乘，以為違現業入地位之本。其中名
X13n0282_p0018b10║義，或與八法多有肖類。然彼詳此略，意不徒然。言十
X13n0282_p0018b11║乘者：第一、觀不思議境，第二、真正發菩提心，第三、善
X13n0282_p0018b12║巧安心止觀，第四、破法遍，第五、識通塞，第六、道品調
X13n0282_p0018b13║適，第七、對治助開，第八、知次位，第九、能安忍，第十、離
X13n0282_p0018b14║順道法愛。此十乘法，於今經中，文義甚備。若搆空心
X13n0282_p0018b15║立，似難取信於人。故節節須引成文，出之於先。然後
X13n0282_p0018b16║援經，以為證據。亦所以彰天台建立名言，善符於此
X13n0282_p0018b17║經之深旨也。○第一、觀不思議境者。止觀大意云：境
X13n0282_p0018b18║為所觀，觀為能觀。所觀者何？謂陰、入、處、界，不出色、心。
X13n0282_p0018b19║色從心造，全體是心。故經云：三界無別法，唯是一心
X13n0282_p0018b20║作（文）。此經云：陰、入、處、界，本如來藏，妙真如性（云云）。又
X13n0282_p0018b21║云：此之能造，具足諸法，若漏、無漏、非漏非無漏等，若
X13n0282_p0018b22║因、若果、非因非果等。故經云：心佛及眾生，是三無差
X13n0282_p0018b23║別（文）。此經明如來藏十界俱非、俱即、俱非、破立等，皆
X13n0282_p0018b24║此義也。又云：眾生理具，諸佛已成，成之與具，莫不性
X13n0282_p0018c01║等。謂一一心中一切心，一一塵中一切塵，一一心中
X13n0282_p0018c02║一切塵，一一塵中一切心，一一心中一切剎，一一剎
X13n0282_p0018c03║塵亦復然（文）。此經云：如來藏中，性色真空，性空真色，
X13n0282_p0018c04║清淨本然，周徧法界，七大之性，莫不咸爾。前五大塵
X13n0282_p0018c05║也，後二大心也，此是眾生理具一一心中一切塵等。
X13n0282_p0018c06║下云：一中無量，無量中一，小中現大，大中現小，一微
X13n0282_p0018c07║塵裏轉大法輪，於一毛端現寶王剎，此是諸佛已成
X13n0282_p0018c08║一一心中一切心等。迷悟因果，同一如來藏性，即成
X13n0282_p0018c09║之與理，莫不性等也。又云：諸法諸塵諸剎身，其體宛
X13n0282_p0018c10║然無自性，無性本來隨物變，所以相入事恒分，故我
X13n0282_p0018c11║身心塵剎遍，諸佛眾生亦復然（文）。此經云：汝以生滅
X13n0282_p0018c12║之心合如來藏，而如來藏隨為色空，周遍法界。我以
X13n0282_p0018c13║不滅不生合如來藏，而如來藏惟妙覺明，圓照法界。
X13n0282_p0018c14║會文可知。又云：一一身土體恒同，何妨心佛眾生異，
X13n0282_p0018c15║異故分終染淨緣，緣體本空空不空（文）。此經明三諦
X13n0282_p0018c16║中，以由異故，十界俱即；以由同故，十界俱非。空故，故
X13n0282_p0018c17║云性色真空；不空，故云性空真色。又云：三諦三觀三
X13n0282_p0018c18║非三，三一一三無所寄，諦觀名別體復同，是故能所
X13n0282_p0018c19║二非二。（文）此經三諦同一如來藏，故諦三非三。妙奢
X13n0282_p0018c20║摩他、三摩禪那，故觀三非三。全如來藏起於三止，全
X13n0282_p0018c21║三止在於三諦。所謂惟妙覺明圓照法界，故體同非
X13n0282_p0018c22║二也。又云：如是觀者，名觀生死即涅槃，煩惱即菩提。
X13n0282_p0018c23║（文）此經陰、入、處、界，即生死煩惱。本如來藏，故即涅槃
X13n0282_p0018c24║菩提。我以妙明不滅不生合如來藏，即觀生死即涅
X13n0282_p0019a01║槃，煩惱即菩提也。下去九乘，皆用此句以為綱格。○
X13n0282_p0019a02║第二、真正發菩提心者，起無緣慈悲，發四弘誓願也。
X13n0282_p0019a03║知涅槃即生死，此苦可度。未度苦者，我令度之。故誓
X13n0282_p0019a04║云：眾生無邊誓願度。此依苦諦境發。知菩提即煩惱，
X13n0282_p0019a05║此集可解。未解集者，我令解之。故誓云：煩惱無數誓
X13n0282_p0019a06║願斷。此依集諦境發。知煩惱即菩提，此道易安。未安
X13n0282_p0019a07║道者，我令安之。故誓云：法門無量誓願學。此依道諦
X13n0282_p0019a08║境發。知生死即涅槃，此滅易得。未得滅者，我令得之。
X13n0282_p0019a09║故誓云：佛道無上誓願成。此依滅諦境發。如是慈悲，
X13n0282_p0019a10║無緣無念，普覆一切，猶如大雲。不加功用，如磁石吸
X13n0282_p0019a11║針。是名真正發菩提心。（文）此經當機悟如來藏不思
X13n0282_p0019a12║議境已，乃說偈讚佛，并發誓云：願今得果成寶王，還
X13n0282_p0019a13║度如是恒沙眾。又云：五濁惡世誓先入，如一眾生未
X13n0282_p0019a14║成佛，終不於此取泥洹。成寶王，即佛道。誓成一願，攝
X13n0282_p0019a15║得法門。誓學，必學法門而後得果。故還度沙眾，即眾
X13n0282_p0019a16║生。誓度一願，攝得煩惱。誓斷，必斷煩惱方能度生。故
X13n0282_p0019a17║當機既悟陰、入、處、界本如來藏已，而發此願，即真正
X13n0282_p0019a18║發菩提心也。但發此誓，位有深淺。若肇論云：發僧那
X13n0282_p0019a19║於始心，終大悲於赴難。此名字位發心也。仁王云：十
X13n0282_p0019a20║善菩薩發大心，長別三界苦輪海。此相似位發心也。
X13n0282_p0019a21║華嚴云：初發心時，便成正覺。此分證位發心也。今當
X13n0282_p0019a22║機所發，位在分真。縱非分真，亦登相似矣。○第三、善
X13n0282_p0019a23║巧安心止觀者，初乘名上求，次乘名下化。乘何等法
X13n0282_p0019a24║向上向下？所謂善修止觀。觀生死即涅槃，生死心息，
X13n0282_p0019b01║秪此心性，名大涅槃深禪窟穴，即善修止也。觀煩惱
X13n0282_p0019b02║即菩提，煩惱心破，只此心性，名實相智慧，即善修觀
X13n0282_p0019b03║也。如陰陽調適，萬物長成。若巧修止觀，即能一心具
X13n0282_p0019b04║足萬行。法華云：定慧力莊嚴，以此度眾生。豈非乘止
X13n0282_p0019b05║觀而上求下化乎？故名善巧安心止觀。（文）此經正宗
X13n0282_p0019b06║之始，殷勤啟請一心止觀。首楞大定天如云：雖以大
X13n0282_p0019b07║定為請，然如來下文所示，別無其方。始則決擇真妄，
X13n0282_p0019b08║次則真妄和融。乃至第四卷中，皆是發明圓理而已。
X13n0282_p0019b09║蓋此圓理，乃大定之本也。圓理即陰、入、處、界本如來
X13n0282_p0019b10║藏。依此圓理以修大定，與觀生死即涅槃等義同。而
X13n0282_p0019b11║云善修止觀，即能一心具足萬行，又與此經有三摩
X13n0282_p0019b12║提具足萬行，宛若符契也。○第四、破法遍者，前乘止
X13n0282_p0019b13║觀，向上向下。向上應得果，向下應得度。今不果不度，
X13n0282_p0019b14║何物為妨？蓋破法有所不遍也。又須研生死即涅槃，
X13n0282_p0019b15║橫破十法界梗塞。研煩惱即菩提，竪破十法界梗塞。
X13n0282_p0019b16║本不即十法，那忽即十法？是故須破。本不離十法，那
X13n0282_p0019b17║忽離十法？是故須破。不即不離，菩提道成。譬如轉輪
X13n0282_p0019b18║聖王能破一切強敵，亦不有所破。般若波羅蜜亦復
X13n0282_p0019b19║如是，能破一切，亦不有所破也。（文）此經云：我以不滅
X13n0282_p0019b20║不生合如來藏，而如來藏非心非空等十界。豈非不
X13n0282_p0019b21║即十法，那忽即十法？是故須破耶。又云：而如來藏即
X13n0282_p0019b22║心即空等十界。豈非不離十法，那忽離十法？是故須
X13n0282_p0019b23║破耶。又云：而如來藏離即離非，是即非即。豈非不即
X13n0282_p0019b24║不離，菩提道成耶？若云此是如來果地之事，非關因
X13n0282_p0019c01║心破法遍者，云何合下文若於因地以生滅心為本
X13n0282_p0019c02║修因，而求佛乘不生不滅之果，無有是處之語乎？請
X13n0282_p0019c03║以理求，弗以情閡可也。○第五、識通塞者。三觀破法
X13n0282_p0019c04║既遍，此心應與理會。那猶不會，當更細檢。一切諸法
X13n0282_p0019c05║中皆有安樂性，那忽併破？一切諸法中皆是魔羅網，
X13n0282_p0019c06║那忽併取？須明識通塞。若迷生死非涅槃，迷煩惱非
X13n0282_p0019c07║菩提，則十界俱塞。若達生死即涅槃，達煩惱即菩提，
X13n0282_p0019c08║則十界俱通。故名識通塞。（文）此經云：汝以色空相傾
X13n0282_p0019c09║相奪於如來藏，而如來藏隨為色空，周遍法界。此由
X13n0282_p0019c10║迷生死煩惱即涅槃菩提，故以煩惱、生死、色空相傾
X13n0282_p0019c11║相奪，致十界俱塞。亦是不解一切諸法中皆是魔羅
X13n0282_p0019c12║網，而皆併取之過也。又云：我以不滅不生合如來藏，
X13n0282_p0019c13║而如來藏唯妙覺明，圓照法界。此即達生死煩惱即
X13n0282_p0019c14║涅槃菩提，故十界俱通。亦是悟一切諸法中，皆有安
X13n0282_p0019c15║樂性，而不併破之功也。又十界三諦，俱非俱即等，皆
X13n0282_p0019c16║不併取併破之義。又知見立知，即無明本，即通而塞
X13n0282_p0019c17║也。知見無見，斯即涅槃，即塞而通也。為物所轉，故於
X13n0282_p0019c18║是中，觀大觀小，即通而塞也。若能轉物，即同如來，即
X13n0282_p0019c19║塞而通也。○第六、善修道品者。行者既識通塞，云何
X13n0282_p0019c20║於坦途中而修道品？當觀身不淨即不淨，修於淨非
X13n0282_p0019c21║淨非不淨。乃至即無常，修於常非常非無常。此是非
X13n0282_p0019c22║榮非枯，於其中間，入於涅槃。乃至種種道品，亦復如
X13n0282_p0019c23║是。涅槃經云：從初發心，常觀涅槃行道，具百句解脫，
X13n0282_p0019c24║名百觔金。煩惱即菩提，名為首楞嚴三昧。修治於心，
X13n0282_p0020a01║猶如虗空，亦名二十五有王三昧。是名善修道品（文）。
X13n0282_p0020a02║此經云：有三摩提，名大佛頂首楞嚴王，具足萬行。正
X13n0282_p0020a03║是觀煩惱即菩提，名首楞嚴三昧，修治於心等（云云）
X13n0282_p0020a04║之意也。○第七、對治助開者。既善修道品，必能流入
X13n0282_p0020a05║三解脫門。若未入而難起，方救他而難起。云何對治？
X13n0282_p0020a06║若慳敝難起，當觀慳即菩提，受、不受、亦受亦不受，乃
X13n0282_p0020a07║至五不受。不受即檀，檀即法界。檀義含於六，資生無
X13n0282_p0020a08║畏法。此中一二三，餘敝亦如是。又對治、轉治、不轉治
X13n0282_p0020a09║等（云云）。是名對治助開（文）。此經先說一心定慧中，明
X13n0282_p0020a10║四種律儀。三學既備，餘度在其中矣。尚云具足萬行，
X13n0282_p0020a11║況六度乎？又若婬敝，宿習難防，佛令專誦神呪，此又
X13n0282_p0020a12║對治之勝法也。婬敝難防，誦呪既能除滅，餘敝輕薄，
X13n0282_p0020a13║藉神力以銷鎔，最為容易。是故行者，若敝難起時，宜
X13n0282_p0020a14║好取意，用度對治。其或守文封意，不識變通，而飽傷
X13n0282_p0020a15║甘露，斯則名為欲遐齡而弱喪矣。可不慎哉！○第八、
X13n0282_p0020a16║善知次位者。行人若不識位次，則有未得謂得，未證
X13n0282_p0020a17║謂證，增上慢之失。當知生死即涅槃，理即也。能如此
X13n0282_p0020a18║解，與修多羅合文，字涅槃也。所觀合文，經文合觀，觀
X13n0282_p0020a19║行涅槃也。見思初破，六根清淨，相似涅槃也。無明分
X13n0282_p0020a20║破，佛性分顯分，真涅槃也。智齊諸佛，斷同大覺，究竟
X13n0282_p0020a21║涅槃也。當自觀察籌量，今所得者，於六即中，屬何位
X13n0282_p0020a22║次？慎勿撫臆論心，欺自欺他。是名善知位次。（文）今經
X13n0282_p0020a23║所明位次，即其事也。○第九、安忍成就者。行人行道，
X13n0282_p0020a24║時熟未熟，多動障難，每須安忍。若知生死即涅槃，即
X13n0282_p0020b01║不為陰入處界境、病患境、業相境、魔事境、禪心境、二
X13n0282_p0020b02║乘境、菩薩境得便。若知煩惱即菩提，即不為煩惱境、
X13n0282_p0020b03║諸見境、增上慢境得便。能忍此無作苦集，則生死不
X13n0282_p0020b04║能羅，煩惱不能染。十法界見愛，皆為侍者，分段變易，
X13n0282_p0020b05║以為給使。是名安忍成就。（文）此經明陰入處界，本如
X13n0282_p0020b06║來藏，即陰入界境。十習因、六交報，并諸天等，即業相
X13n0282_p0020b07║境。色無色界天，即禪心境。二乘境亦在其中。又識陰
X13n0282_p0020b08║後二種，亦二乘境。又攝得菩薩境五十種陰魔，通是
X13n0282_p0020b09║魔事境。煩惱、諸見、增上慢，亦在其中。唯病患一境，不
X13n0282_p0020b10║出大歸。一經一論所明諸境，雖數有存略，要之皆不
X13n0282_p0020b11║出生死煩惱。如諸見煩惱、上慢屬煩惱，其餘皆屬生
X13n0282_p0020b12║死。故天台安忍之法，唯云：達生死煩惱即涅槃菩提，
X13n0282_p0020b13║則不為諸境羅染。今經則云：成就破亂，由汝心中五
X13n0282_p0020b14║陰主人。主人若迷，客得其便。當處禪那，覺悟無咎。則
X13n0282_p0020b15║彼魔事，無奈汝何。當處禪那，即天台觀生死即涅槃
X13n0282_p0020b16║也。亦首楞三昧經云：知魔界如，佛界如，一如無二如
X13n0282_p0020b17║之謂也。○第十、離法愛者，既能修前諸乘，又能安於
X13n0282_p0020b18║強軟，必與法性有所相應。於此若生愛著，住而不前，
X13n0282_p0020b19║是為將登而崩，將過而墜，豈不大失？故云：涅槃即生
X13n0282_p0020b20║死，貪著涅槃故。生死即涅槃，進而不退故。是故當觀
X13n0282_p0020b21║生死即涅槃，生一切禪定三昧種種功德。觀煩惱即
X13n0282_p0020b22║菩提，生諸陀羅尼、四無所畏、十八不共、四無礙智、一
X13n0282_p0020b23║切種智等佛法。若能如是，是名順愛不生，而生般若。
X13n0282_p0020b24║故云離法愛（文）。此經云：眾生狂迷，不自忖量。逢此現
X13n0282_p0020c01║前，各以所愛，先習迷心，而自休息。將為畢竟所歸寧
X13n0282_p0020c02║地，自言滿足無上菩提。聲聞、緣覺，不成增進。汝等存
X13n0282_p0020c03║心，秉如來道。將此法門，於我滅後，傳示末世。普令眾
X13n0282_p0020c04║生，覺了斯義。令其身心，入佛知見。從始至終，不遭邪
X13n0282_p0020c05║岐。乃至入妙莊嚴海，圓滿菩提，歸無所得。是為離順
X13n0282_p0020c06║道法愛也。大師云：此十重法，橫竪收束，微妙精巧。初
X13n0282_p0020c07║則簡境真偽，中則正助相添，後則安忍無著。意圓法
X13n0282_p0020c08║巧，該括周備。規矩初心，將送行者，至彼薩雲。非闇證
X13n0282_p0020c09║禪師、文字法師所能知也。譬如毗首羯磨造得勝堂，
X13n0282_p0020c10║不疎不密，間隙容綖，巍巍昂昂，峙於上天，非拙匠所
X13n0282_p0020c11║能揆則。又如善畫，圖其匡廓，寫像偪真，骨法精巧，生
X13n0282_p0020c12║氣飛動，豈填彩人所能點綴（云云）？若欲周知，當啟摩
X13n0282_p0020c13║訶止觀，知彼則知此，知此經然後以知如來及智者
X13n0282_p0020c14║矣。此法修之始於名字，成之登於觀行，觀行即五品
X13n0282_p0020c15║也。此經名乾慧地。經云：執心虗明，純是智慧，慧性明
X13n0282_p0020c16║圓，鎣十方界。乾有其慧，名乾慧地。蓋以不思議觀觀
X13n0282_p0020c17║不思議境，達陰入處界本如來藏，人法二執了無實
X13n0282_p0020c18║性，故云執心虗明，純是智慧。而如來藏惟妙覺明圓
X13n0282_p0020c19║照法界，故云慧性明圓，鎣十方界。此皆圓伏五住觀
X13n0282_p0020c20║行，即如來藏初成之相。所謂欲愛初乾，未與如來法
X13n0282_p0020c21║流水接也。第三、相似即如來藏者，十信位也。言相似
X13n0282_p0020c22║者，觀空如來藏得相似相應，觀不空如來藏得相似
X13n0282_p0020c23║相應，觀空不空如來藏得相似相應。天台云：相似者，
X13n0282_p0020c24║二物相類，如鍮似金，若瓜比匏，猶火先煖，涉海初平，
X13n0282_p0021a01║水性至冷，飲者乃知，渴不掘井，聽說何為？略舉其要，
X13n0282_p0021a02║如法華六根清淨，即是其相。其位有十：一、信心，二、念
X13n0282_p0021a03║心，乃至第十、願心。天台於法華圓位十信，以十乘對。
X13n0282_p0021a04║纓絡經別住十心云：以修平等法界即入信心，善修
X13n0282_p0021a05║慈愍即入念心，乃至善修無著即入願心。此約竪對，
X13n0282_p0021a06║故以一乘對一信。若橫論者，一一信中皆具十乘。故
X13n0282_p0021a07║纓絡經云：一信有十，十信有百，百法為一切法之根
X13n0282_p0021a08║本也。荊溪云：一一信中言善修者，由緣實相，行於五
X13n0282_p0021a09║悔，䇿勤精進，至第五品，得入十信，名為善修。由善修
X13n0282_p0021a10║故，相似解起，是故十法在相似位，轉名信心。乃至願
X13n0282_p0021a11║心，亦復如是。何者？不思議境，以信為本，慈悲弘誓，藉
X13n0282_p0021a12║念力持，心安止觀，功由精進，破於三惑，由決定力，於
X13n0282_p0021a13║通無塞，方稱妙慧。元修道品，為求不退，正助無闕，回
X13n0282_p0021a14║因向果，不濫位次，方能護法，內外不動，由善防非，於
X13n0282_p0021a15║法無愛，由大願力，故得至此，名為信心。乃至願心十
X13n0282_p0021a16║法，既許初心具修，當知信信皆具十法，是則十信有
X13n0282_p0021a17║百明矣。普賢觀經無生忍前有十境界，即此位也。入
X13n0282_p0021a18║此十信，能破界內見思，又破界外塵沙，及伏無明住
X13n0282_p0021a19║地之惑。初信云：一切妄想，滅盡無餘。此之謂也。第五
X13n0282_p0021a20║分真，即如來藏者，亦名分證，即分破無明，分證真理
X13n0282_p0021a21║也。除四加行，共四十一位，謂十住、十行、十回向、十地、
X13n0282_p0021a22║等覺。此四十一位，既俱稱分真，是則位位具諸位功
X13n0282_p0021a23║德，分分皆真也。大品明四十二字，語等字等，若聞阿
X13n0282_p0021a24║字門，則解一切義，所謂諸法初不生故。乃至第四十
X13n0282_p0021b01║二荼字，入諸邊境，不終不生，過茶無字可說，一一字
X13n0282_p0021b02║皆入四十二字，四十二字皆入一字。南嶽師云：何必
X13n0282_p0021b03║不表四十二位？以圓初住獲無生忍，與阿字初不生
X13n0282_p0021b04║義同；妙覺終窮究竟，與荼字不終不生義同；位位具
X13n0282_p0021b05║諸位功德，與一字入多字，多字入一字義同。故華嚴
X13n0282_p0021b06║云：從初地具足諸地功德。今準此義，但略解初發心
X13n0282_p0021b07║住所證功德，以明分真之義。諸位功德，例此可知。初
X13n0282_p0021b08║發心住者，仁王云：入理般若，名之為住。所謂以不住
X13n0282_p0021b09║法，住祕藏中。天台釋此，大略有二：一明入住之因，二
X13n0282_p0021b10║明發心之相。入住之因者，如妙玄云：以從相似十信，
X13n0282_p0021b11║能入十住真中智也。發心之相者，初發心時，有三種
X13n0282_p0021b12║心發：一緣因善心發，即是住不思議解脫首楞嚴定。
X13n0282_p0021b13║二了因慧心發，即是住摩訶般若畢竟之空。三正因
X13n0282_p0021b14║理心發，即是住實相法身中道第一義。舉要言之，即
X13n0282_p0021b15║是住三德一切佛法。又住清淨圓滿菩提心，無緣慈
X13n0282_p0021b16║悲，無作誓願，普覆法界。又住一念中，成就一切萬行
X13n0282_p0021b17║諸波羅蜜。又住一切種智，圓斷法界見思無明。又住
X13n0282_p0021b18║得佛眼，圓見十法界三諦之法。又住圓入一切法門，
X13n0282_p0021b19║所謂二十五有三昧，冥益眾生。又住菩薩圓滿業，能
X13n0282_p0021b20║顯一切神通，謂三輪不思議化，彌滿法界，顯益眾生。
X13n0282_p0021b21║又能成就開權顯實，入一乘道。又能嚴淨一切佛土，
X13n0282_p0021b22║能起三業，供養一切十方佛，得圓滿陀羅尼，受持一
X13n0282_p0021b23║切佛法，如雲持雨。又住能從一地，具足諸地功德，心
X13n0282_p0021b24║心寂滅，自然流入薩婆若海。荊溪云：證不思議，名住
X13n0282_p0021c01║一切佛法。證三種菩提，名住慈悲普覆。證寂照止觀，
X13n0282_p0021c02║名住一心三智。證（破三惑，名住一切種智。證於通無塞，名住佛眼圓見。）證無作
X13n0282_p0021c03║道品，名住法身冥益。證助道萬行，名住神通顯益。證
X13n0282_p0021c04║圓門實位，名住開顯二乘。證安忍內外，名住嚴淨佛
X13n0282_p0021c05║土。證無諸法愛，名住諸地功德。此初住證，轉似為真
X13n0282_p0021c06║也。此經云：是善男子，以真方便，發此十心。心精發輝
X13n0282_p0021c07║十用，涉入圓成一心，名發心住。十心，前之十信心也。
X13n0282_p0021c08║言以真方便，發此十心者，正天台明十住之因，以從
X13n0282_p0021c09║相似十信，能入真中智也。心精發輝十用，涉入圓成
X13n0282_p0021c10║一心者，正天台明發心之相，轉似為真，發十種德也。
X13n0282_p0021c11║然此初住，文猶總略。若一一顯示其相，當如觀音所
X13n0282_p0021c12║敘。經云：生滅滅已，寂滅現前。即是住三德一切佛法。
X13n0282_p0021c13║經云：十方圓明，獲二殊勝。一者上合十方諸佛本妙
X13n0282_p0021c14║覺心，與佛如來同一慈力。二者下合十方一切六道
X13n0282_p0021c15║眾生，同一悲仰。即是住清淨圓滿菩提心，無緣慈悲，
X13n0282_p0021c16║無作誓願，普覆法界。亦是住得佛眼，圓見十法界三
X13n0282_p0021c17║諦之法。經云：忽然超越世出世間。即是住一切種智，
X13n0282_p0021c18║圓斷法界見思無明。經云：與佛同慈力故，令我身成
X13n0282_p0021c19║三十二應，入國土身。即是住菩薩圓滿業，能顯一切
X13n0282_p0021c20║神通三輪，不思議化，彌滿法界，顯益眾生。經云：與眾
X13n0282_p0021c21║生同悲力故，令諸眾生，於我身心，獲十四無畏功德。
X13n0282_p0021c22║即是住圓入一切法門，二十五有三昧，冥益眾生。經
X13n0282_p0021c23║云：不動道場，涉入世間，不壞世界，能遍十方，供養微
X13n0282_p0021c24║塵諸佛如來。又云：六根圓明，明照無二，含十方界，立
X13n0282_p0022a01║大圓鏡，空如來藏，承順十方如來祕密法門，受領無
X13n0282_p0022a02║失。即是住能嚴淨一切佛土，能起三業，供養如來，得
X13n0282_p0022a03║圓滿陀羅尼，受持一切佛法。如雲持雨經云：若諸菩
X13n0282_p0022a04║薩入三摩地，進修無漏，勝解現圓，我現佛身而為說
X13n0282_p0022a05║法，令其解脫。即是能成就開權顯實，入一乘道。總前
X13n0282_p0022a06║功德，即是能從一地具足諸地功德，心心寂滅，自然
X13n0282_p0022a07║流入薩婆若海。亦是住一念中，成就一切萬行諸波
X13n0282_p0022a08║羅密。但觀音所證，不局初住，然亦不妨以初住解釋。
X13n0282_p0022a09║初住既爾，下去三觀現前無功用心，斷法界無量品
X13n0282_p0022a10║無明，所有功德不可稱計。大分略為十品智斷，明十
X13n0282_p0022a11║住位也。如經次十行者，即於佛性第一義諦無漏真
X13n0282_p0022a12║明，一心具一切行，念念進趣，流入平等法界，破十品
X13n0282_p0022a13║無明，成十品智斷，一切諸行波羅蜜不可思議，增長
X13n0282_p0022a14║出生自行化他功德，與虗空等，故名十行。如經三十
X13n0282_p0022a15║回向者，無功用不思議無漏真明，念念開發，增長一
X13n0282_p0022a16║切法界願行，事理和融，心心寂滅，自然回入平等法
X13n0282_p0022a17║界薩婆若海。又進破十品無明，證十品智斷，故名十
X13n0282_p0022a18║回向。如經四十地者，無漏真明入無功用道，猶如大
X13n0282_p0022a19║地，能生一切佛法，能荷負法界眾生，普入三世佛地，
X13n0282_p0022a20║廣大如法界，究竟如虗空。又進破十品無明，成就十
X13n0282_p0022a21║品智斷，約此以明十地也。如經五等覺者，觀達無始
X13n0282_p0022a22║無明源底邊際，智滿畢竟清淨，斷最後窮源微細無
X13n0282_p0022a23║明，登中道出頂，與無明父母別，是名有所斷者，名有
X13n0282_p0022a24║上士。如經此上四十一位，同名分真，即如來藏也。第
X13n0282_p0022b01║六究竟即如來藏者，第四十二妙覺位，究竟解脫無
X13n0282_p0022b02║上佛智，故言無所斷者，名無上士。此即三德不縱不
X13n0282_p0022b03║橫究竟後心大涅槃也。一切大、理大、誓願大、莊嚴大、
X13n0282_p0022b04║智斷大、徧知大、道大、用大、權實大、利益大、無住大，即
X13n0282_p0022b05║是前十觀成乘圓極，竟在於佛過茶，無字可說，故盧
X13n0282_p0022b06║舍那佛名為淨滿，一切皆滿也。荊溪云：妙覺位中名
X13n0282_p0022b07║大涅槃，十法至此俱名為大。是故文云：御車達到，猶
X13n0282_p0022b08║名為車。自爾已前，雖具諸法，未究竟顯，不名為大；雖
X13n0282_p0022b09║有慈悲，為無明隔，故不名大；雖常寂照，所嚴未窮，能
X13n0282_p0022b10║嚴非大；雖破三惑，智未周窮，故智非大；雖知通塞，塞
X13n0282_p0022b11║仍未盡，故知非大；雖得道品，道未至極，故道非大；雖
X13n0282_p0022b12║用正助，正行未滿，故用非大；雖復開權，理未窮終，故
X13n0282_p0022b13║開非大；雖忍二邊，猶有餘惑，故益非大；雖不著位，位
X13n0282_p0022b14║未至極，故位非大。是故妙覺十皆名大，名究竟乘。今
X13n0282_p0022b15║經首題稱為大佛，蓋此謂也。是名究竟即如來藏三
X13n0282_p0022b16║位。次超入、不超入者，此六即所判之位，一往約鈍根，
X13n0282_p0022b17║位不躐等，故作此五十七翻修證智斷。若利根捷智，
X13n0282_p0022b18║自有一生超入十地、等覺、後心者，亦未必定拘此限。
X13n0282_p0022b19║故經云：如是乃超十信、十住、十行、十回向、四加行、菩
X13n0282_p0022b20║薩所行、金剛、十地、等覺、圓明，入於如來妙莊嚴海，圓
X13n0282_p0022b21║滿菩提，歸無所得。又前之三教，教教俱有超、不超之
X13n0282_p0022b22║異，以分利鈍，但偏小與今為異耳。是名位究竟。
X13n0282_p0022b23║
X13n0282_p0022b24║大佛頂首楞嚴經玄義卷第二