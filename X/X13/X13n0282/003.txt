X13n0282_p0022c01║
X13n0282_p0022c02║
X13n0282_p0022c03║
X13n0282_p0022c04║大佛頂首楞嚴經玄義卷第三
X13n0282_p0022c05║天台山幽溪沙門　傳燈　述
X13n0282_p0022c06║第六、因究竟者，四教因位各各不同，若三藏一往約
X13n0282_p0022c07║菩薩論，始從停心終至三十四心，通教從初乾慧至
X13n0282_p0022c08║於九地，別教始從十信終至等覺，圓教始從五品乾
X13n0282_p0022c09║慧終至等覺。辨此為三：一、始終改不改；二、因果異不
X13n0282_p0022c10║異；三、因心作不作。初、始終改不改者，若藏、通始終唯
X13n0282_p0022c11║一空觀，無復可論改與不改。若別教菩薩三觀俱脩，
X13n0282_p0022c12║先空、次假、後中，是則始終節節須改。唯今圓人初心
X13n0282_p0022c13║即脩首楞大定，以此大定為歷位之本，豈唯因心不
X13n0282_p0022c14║改？至於果地亦秪證此大定而已。故經總結五十五
X13n0282_p0022c15║位云：是種種地皆以金剛觀察如幻十種深喻，奢摩
X13n0282_p0022c16║他中用諸如來毗婆舍那清淨脩證，漸次深入。次、因
X13n0282_p0022c17║果異不異者，果無生，三德之果也。藏、通之果灰身滅
X13n0282_p0022c18║智，果尚生滅，因豈無生？若別教登地，證與圓同，妙覺
X13n0282_p0022c19║位中生滅之心雖猶未盡，然皆稱理分證，亦得果名
X13n0282_p0022c20║無生。若因心空假既不即中，是故脩之與成無非生
X13n0282_p0022c21║滅，此則因生滅而果無生也。今之圓人既聞生滅去
X13n0282_p0022c22║來本如來藏常住妙明不動周圓妙真如性，是則發
X13n0282_p0022c23║軫便須以無生之智脩此大定。故經明二種決定中
X13n0282_p0022c24║云：汝等若欲捐捨聲聞、脩菩薩乘、入佛知見，應當審
X13n0282_p0023a01║觀因地發心與果地覺為同為異？若於因地以生滅
X13n0282_p0023a02║心為本，脩因而求不生不滅之果，無有是處。又云：汝
X13n0282_p0023a03║今欲令見聞覺知遠契如來常樂我淨，應當先擇生
X13n0282_p0023a04║死根本，依不生滅圓湛性成，以湛旋其虗妄滅生，復
X13n0282_p0023a05║還元覺得元明覺，無性滅性為因地心，然後圓成果
X13n0282_p0023a06║地脩證（云云）。此即天台所謂全性起脩、全脩在性，因
X13n0282_p0023a07║果始終無非常住者也。三、因心作不作者，前之三教
X13n0282_p0023a08║不知生死煩惱即涅槃菩提，是故所有業惑定須翻
X13n0282_p0023a09║破，故其因心皆成有作。今之圓人知陰入處界本如
X13n0282_p0023a10║來藏，陰入處界何須翻破？如來藏性亦無煩別顯。故
X13n0282_p0023a11║初心行者直下體此圓理以脩大定，至於果成而見
X13n0282_p0023a12║思塵沙無明任運銷落，如來藏三諦之理法爾證得。
X13n0282_p0023a13║故乾慧地中即云：執心虗明純是智慧。二信即云：陰
X13n0282_p0023a14║入界三不能為礙，何況住行向地等位耶？是名因究
X13n0282_p0023a15║竟。
X13n0282_p0023a16║第七、果究竟者，果地有二種德，所謂智、斷。智德名菩
X13n0282_p0023a17║提，斷德名涅槃。總云菩提，別則有三，謂一切智、道種
X13n0282_p0023a18║智、一切種智也。總云涅槃，別亦有三，謂圓淨涅槃、方
X13n0282_p0023a19║便淨涅槃、性淨涅槃也。此果人所證之法也。約能證
X13n0282_p0023a20║人則有三身，約所居土則有三土，謂法身居寂光土、
X13n0282_p0023a21║報身居實報土、應身居有餘土也。辨此為三：一、圓證
X13n0282_p0023a22║不圓證，二、究竟不究竟，三、有所得無所得。初、圓證不
X13n0282_p0023a23║圓證者，藏、通不聞圓名，豈論圓證？若別教，教、行二道
X13n0282_p0023a24║雖不明圓，至初地證道，證與圓同，則一證一切證，三
X13n0282_p0023b01║智、三德、三身悉能分得，特以圓家之真因為別家之
X13n0282_p0023b02║極果，與圓為異耳。若今圓人，則教、行、證道無不俱圓，
X13n0282_p0023b03║故名字圓聞，觀行圓脩。至於分真究竟，則一證一切
X13n0282_p0023b04║證，三種智、斷及以三身一時頓得。故今初住位云：心
X13n0282_p0023b05║精發輝，十用涉入，乃至十身靈相一時具足。自非圓
X13n0282_p0023b06║證，莫能銷釋此語矣。第二、究竟不究竟者，藏教果佛
X13n0282_p0023b07║發真無漏三十四心，斷見思習氣，證一切智，坐木菩
X13n0282_p0023b08║提樹下，生草為座，成劣應身佛，居方便有餘淨土，薪
X13n0282_p0023b09║盡火滅，入方便淨涅槃。通教果佛，以一念相應慧，頓
X13n0282_p0023b10║斷見思殘習，證一切智，坐七寶菩提樹下，以天衣為
X13n0282_p0023b11║座，成劣勝應佛，居方便有餘淨土，薪盡火滅，入方便
X13n0282_p0023b12║淨涅槃。別教破十二品無明，證一切種智，入妙覺位，
X13n0282_p0023b13║即圓教二行，坐蓮華藏世界七寶菩提樹下，大寶華
X13n0282_p0023b14║王座，成圓滿報身，居實報無障礙土，入圓淨涅槃。此
X13n0282_p0023b15║三教果佛，地位雖殊，要之悉未究竟。唯今圓佛，破盡
X13n0282_p0023b16║四十二品無明，入妙覺位，諸法不生，般若不生，不生
X13n0282_p0023b17║不生，名大涅槃，以虗空為座，成清淨法身，居常寂光
X13n0282_p0023b18║土。故經云：如是重重單複十二，方盡妙覺，成無上道。
X13n0282_p0023b19║又云：入妙莊嚴海，圓滿菩提。第三、有所得無所得者。
X13n0282_p0023b20║前之三教，由不聞生死煩惱即是菩提涅槃，必須去
X13n0282_p0023b21║生死煩惱之故，證涅槃菩提之新，故至果地，似有所
X13n0282_p0023b22║得。今經圓人，既知生死煩惱即是涅槃菩提，則生死
X13n0282_p0023b23║煩惱之故，故則非故，涅槃菩提之新，新則非新。故若
X13n0282_p0023b24║非故，雖在生死煩惱，又何所失？故云：陰入處界，本如
X13n0282_p0023c01║來藏。新若非新，雖證涅槃菩提，又何所得？故云：圓滿
X13n0282_p0023c02║菩提，歸無所得。是名果究竟。
X13n0282_p0023c03║第八教究竟者，教為能詮，既無別有體相，是則前之
X13n0282_p0023c04║所辨七種究竟，而教究竟在其中矣。但別相雖彰，總
X13n0282_p0023c05║相未了，故亦立三意以辨明之：一七法整足不整足，
X13n0282_p0023c06║二七法俱圓不俱圓，三教道可廢不可廢。初義者，此
X13n0282_p0023c07║七種義遍布如來一代大小偏圓教中，於諸經內或
X13n0282_p0023c08║有整足不整足者，今經七義如向所引最為整足。次
X13n0282_p0023c09║俱圓不俱圓者，或七種俱圓此是圓教，七種偏小此
X13n0282_p0023c10║是前教，或前偏後圓此是別教，或圓接通別，或前後
X13n0282_p0023c11║俱圓中間帶一二種偏名，此是圓教借名之意。如今
X13n0282_p0023c12║經當機證初果三果地位之中，借通教初乾慧地，及
X13n0282_p0023c13║借藏教四加行位，雖是偏名義無不圓。三可廢不可
X13n0282_p0023c14║廢者，前三教所詮七種既非究竟，故或被方等彈呵
X13n0282_p0023c15║而廢，或被般若淘汰而廢。此二時若廢而不轉，必待
X13n0282_p0023c16║法華開顯而廢。若不預法華三周廢者，又須涅槃捃
X13n0282_p0023c17║拾而廢，如退席聲聞是也。又前二時但能廢人不能
X13n0282_p0023c18║廢教，或有廢者以機未熟尋又建立，必待法華畢竟
X13n0282_p0023c19║而廢。若此經純圓在方等般若，則為諸佛菩薩之所
X13n0282_p0023c20║褒歎，何況能廢。縱令法華，亦不能廢。故法華云，是諸
X13n0282_p0023c21║人等，聞我所說，已入佛慧等（云云）。蓋於四時之中，求
X13n0282_p0023c22║為法華網目之圓融整足，無愈楞嚴矣。是名教究竟。
X13n0282_p0023c23║約八法行布釋首楞嚴竟。次約諸字圓融釋者，前明
X13n0282_p0023c24║八法既皆究竟，則因超果海，果徹因源，理智行位，重
X13n0282_p0024a01║重互入。故法身報身應身，如來之大多勝也。奢摩他
X13n0282_p0024a02║三摩禪那，密因之大多勝也。入於如來妙莊嚴海，圓
X13n0282_p0024a03║滿菩提，歸無所得，修證之大多勝也。以三菩提上求
X13n0282_p0024a04║佛道，三慈悲下化眾生，諸菩薩之大多勝也。有三摩
X13n0282_p0024a05║提，名大佛頂，首楞嚴王，具足萬行，萬行之大多勝也。
X13n0282_p0024a06║法身本覺，二德始覺，始本不二，大佛頂之如來也。中
X13n0282_p0024a07║道屬性，空假屬修，修性不二，密因之如來也。修惡即
X13n0282_p0024a08║性，善惡不二，六種位次，無不即理，修證之如來也。發
X13n0282_p0024a09║心究竟二不別，諸菩薩之如來也。緣即了正，了正即
X13n0282_p0024a10║緣，萬行之如來也。三德祕藏，如天主三目，大佛頂之
X13n0282_p0024a11║密因也。法報應三，如世伊三點，如來之密因也。煩惱
X13n0282_p0024a12║即菩提，菩提即煩惱，六不妨即，即不妨六，修證之密
X13n0282_p0024a13║因也。大乘因者，諸法實相，諸菩薩之密因也。有三摩
X13n0282_p0024a14║提，具足萬行，萬行之密因也。正因屬性，緣了屬修，全
X13n0282_p0024a15║性起修，全修在性，大佛頂之修證也。如者本覺，來者
X13n0282_p0024a16║始覺，如來之修證也。三止三德，體一名異，修者修此，
X13n0282_p0024a17║證者證此，密因之修證也。性具諸法，離性無人，諸菩
X13n0282_p0024a18║薩之修證也。本有名具，此屬於理，該攝積聚，此屬於
X13n0282_p0024a19║事，萬行之修證也。微妙三德，遍在十界，大佛頂之菩
X13n0282_p0024a20║薩也。諸佛果地融通，全證眾生理本，如來之菩薩也。
X13n0282_p0024a21║方便隨緣止，止於俗諦，蜜因之菩薩也。不滅不生，合
X13n0282_p0024a22║如來藏，惟妙覺明，圓照法界，修證之菩薩也。本有為
X13n0282_p0024a23║具，性具十界，萬行之菩薩也。三種具足，即是三德，大
X13n0282_p0024a24║佛頂之萬行也。復有一行，是如來行，雖是一行，而具
X13n0282_p0024b01║五行，如來之萬行也。有三摩提，具足萬行，蜜因之萬
X13n0282_p0024b02║行也。住前圓修，登住圓證，修證之萬行也。普賢願海，
X13n0282_p0024b03║萬行莊嚴，諸菩薩之萬行也。楞嚴教旨，微妙如斯，了
X13n0282_p0024b04║義之說，莫此加矣。故曰：大佛頂如來密因修證了義
X13n0282_p0024b05║諸菩薩萬行。首楞嚴釋別名竟。
X13n0282_p0024b06║次釋通名者，經之一字也。梵云修多羅，舊云有翻無
X13n0282_p0024b07║翻歷貫線等五，一一約教行理成十五義，委如妙玄。
X13n0282_p0024b08║今但略釋為二：一約通別以明教體，二約相代以訓
X13n0282_p0024b09║經義。初義者，神寶記云：夫經者，聖人所以示教也。因
X13n0282_p0024b10║教以悟道，則有通有別。通謂十方佛土該於六塵，皆
X13n0282_p0024b11║為教體。故淨名云：以一食施於一切，於食等者於法
X13n0282_p0024b12║亦等，於法等者於食亦等。此則偏用舌根所對為經。
X13n0282_p0024b13║或有國土以天衣觸身即能得道，此偏用觸塵為經。
X13n0282_p0024b14║或見佛光明得道，此偏用色為經。或寂然無言觀心
X13n0282_p0024b15║得道，此偏用意為經。如眾香土以香為佛事，此偏用
X13n0282_p0024b16║香為經。蓋由他方根識峻利，故得通以六塵為經。又
X13n0282_p0024b17║若推而廣之，彼一一塵皆具六根，而一一根皆具六
X13n0282_p0024b18║塵，徧法界中根根塵塵皆可入道，無適非經。縱使教
X13n0282_p0024b19║外別傳心要，至於無說無字，但有一法當情及無當
X13n0282_p0024b20║情者，是亦教體。何處何法為別傳耶？自非深見此理，
X13n0282_p0024b21║難以筆舌既也。次別者，他方六根識利，六塵可得為
X13n0282_p0024b22║經。此方三根識利，唯以色聲及法塵為經。以聲為經
X13n0282_p0024b23║者，妙玄云：如佛在世金口演說，但有音聲詮辯聽者
X13n0282_p0024b24║得道，故以聲為經。大品云：從善知識所聞也。用色為
X13n0282_p0024c01║經者，若佛在世可以聲為經，今佛去世紙墨傳持，應
X13n0282_p0024c02║用色為經。大品云：從經典中聞也。用法為經者，內心
X13n0282_p0024c03║思惟，心與法合，不由他教，亦非紙墨，但心曉悟，即法
X13n0282_p0024c04║為經。故云：修我法者，證乃自知。此三塵為經，施於此
X13n0282_p0024c05║土也。私謂：次以色為經，唯在滅後可爾。若初聲為經，
X13n0282_p0024c06║不局佛世，如今時自有不識文字，亦因聲得悟。然能
X13n0282_p0024c07║說者，終從色法紙墨中得，故大師偏約佛世說也。第
X13n0282_p0024c08║三、用法為經，則佛世、滅後皆可論之。又此通、別，蓋是
X13n0282_p0024c09║因明教體，故作此說。若行、理皆名為經，則此土根、塵、
X13n0282_p0024c10║識三亦遍可為經，如二十五聖從十八界悟入，此行
X13n0282_p0024c11║經遍也。普賢觀經云：毗盧遮那遍一切處，一切諸法
X13n0282_p0024c12║無非佛法。法華經藏深固幽遠，無人能到，此理經遍
X13n0282_p0024c13║也。故知若約行、理而論，根根、塵塵遍法界中，皆可為
X13n0282_p0024c14║經。次約相代以訓經義者，古以修多羅翻為經者，開
X13n0282_p0024c15║善云：非正翻也，但以此代彼耳。此方聖說為經，賢說
X13n0282_p0024c16║子史；彼聖稱經，菩薩稱論。既不可翻，宜以此代彼，故
X13n0282_p0024c17║稱經也。既以此代彼，此方經義訓法、訓常，法乃萬代
X13n0282_p0024c18║軌則，常則百王不易。佛經亦然，天魔、外道不能沮壞，
X13n0282_p0024c19║是為教常；真正無雜，無能逾過，是為行常；湛然不動，
X13n0282_p0024c20║決無異趣，是為理常；此方真教體，清淨在音聞，是名
X13n0282_p0024c21║教軌；十方薄伽梵，一路涅槃門，是名行軌；覺海性澄
X13n0282_p0024c22║圓，圓澄覺元妙，是名理軌。釋名竟。
X13n0282_p0024c23║大章第二、辨體者，體是主質，前文解釋大佛頂等二
X13n0282_p0024c24║十來字皆能詮名，今辨此名所詮之體，欲令學者因
X13n0282_p0025a01║筌得魚，尋名顯體。尋名意在忘名，顯體知無別體，此
X13n0282_p0025a02║乃今家釋名辨體之妙意也。大分為三：初、明諸經通
X13n0282_p0025a03║體；次、出此經別名；三、以別合通。初諸經通體者，天台
X13n0282_p0025a04║大師引釋論云：除諸法實相，餘皆魔事。大乘經以實
X13n0282_p0025a05║相印為經正體，無量功德共莊嚴之，種種眾行而歸
X13n0282_p0025a06║趣之，言說問答而詮辨之，譬眾星之環北辰，如萬流
X13n0282_p0025a07║之宗東海，故以實相為經體也。書家解禮者，訓體也。
X13n0282_p0025a08║體有尊卑、長幼，君父之體尊，臣子之體賤，當知體禮
X13n0282_p0025a09║之釋是貴極之稱也。復次，體是底也，窮源極底，理盡
X13n0282_p0025a10║淵府，究暢實際，乃名為底。釋論云：智度大海，唯佛窮
X13n0282_p0025a11║底。故以底釋體也。復次，體是達義，得此體意，通達無
X13n0282_p0025a12║壅，如風行空中，一切無障礙，一切異名別說皆與實
X13n0282_p0025a13║相不相違背。釋論云：般若是一法，佛說種種名。故以
X13n0282_p0025a14║體達釋經體也。次出此經別名者，諸大乘經雖通以
X13n0282_p0025a15║實相而為正體，然實相體通，遍受眾號，故釋論云：般
X13n0282_p0025a16║若是一法，佛說種種名。若能以實相而定諸名，則名
X13n0282_p0025a17║無不圓，義無不實，故四明云：毗盧遮那，遍一切處，一
X13n0282_p0025a18║切諸法，無非佛法。是則世出世間，二死五住，至鞞茘
X13n0282_p0025a19║多，蠢動蜎飛，五無間等，若因若果，無非圓極第一義
X13n0282_p0025a20║諦。故此諸名，皆實不虗。五住二死等，尚是實相異名，
X13n0282_p0025a21║況實際等諸名，非實相乎？故天台釋諸大乘經體，有
X13n0282_p0025a22║時亦就別名而辨。如觀音玄以靈智合法身為體，光
X13n0282_p0025a23║明玄以法性為體等。然則今經之體，於此通別兩楹，
X13n0282_p0025a24║必何所歸？古之宗台教而解釋此經者，不下十餘家。
X13n0282_p0025b01║於立五重玄義之所及見者，唯孤山圓師之經疏，吳
X13n0282_p0025b02║興岳師之說題。孤山則以常住真心為體，吳興則以
X13n0282_p0025b03║空如來藏為體。雖涇渭分清，蘭蕙競秀，然於中間所
X13n0282_p0025b04║得偏正，亦或不無容議。如孤山以常住真心為體，謂
X13n0282_p0025b05║此經正宗之首。佛告阿難：當知一切眾生，生死相續，
X13n0282_p0025b06║皆由不知常住真心，性淨明體，用諸妄想。此想不真，
X13n0282_p0025b07║故有輪轉。然依此而立，是得經之正體者也。但不應
X13n0282_p0025b08║云經文顯云常住真心，性淨明體，安得不以此為體？
X13n0282_p0025b09║今謂若顯言其體，而便立為體者，且經中處處言體。
X13n0282_p0025b10║如首卷云：無始菩提涅槃元清淨體。二卷云：元是菩
X13n0282_p0025b11║提妙淨明體。又云：其性真為妙覺明體。此皆經文顯
X13n0282_p0025b12║言其體，何獨捨彼而取此乎？吳興以空如來藏為體
X13n0282_p0025b13║者，謂如來藏是經之盛談故也。若以經之盛談，宜立
X13n0282_p0025b14║為體者，一經始末，無非常體常宗之詮表，是則常住
X13n0282_p0025b15║真心，其談尤盛，烏得晦其義而獨取於言乎？須知常
X13n0282_p0025b16║住真心，即空如來藏也。經云：空如來藏等七種，稱謂
X13n0282_p0025b17║雖別，清淨圓滿，體性堅凝，如金剛王，常住不壞。此其
X13n0282_p0025b18║是矣。是知若以常心為體，名義俱正，常住體遍，無所
X13n0282_p0025b19║不攝。今還雙收二家，正以常住真心為體，旁取如來
X13n0282_p0025b20║藏文釋義。以常住真心為體，則有多意：一是經之首
X13n0282_p0025b21║領，如經初發軫，即云：一切眾生，不知常住真心性淨
X13n0282_p0025b22║明體故。二是經之盛談，如屈指飛光，驗見不動，觀河
X13n0282_p0025b23║之見，童𮫃不遷，訖第四卷，皆明常住真心故。三以智
X13n0282_p0025b24║驗諦，蓋體是如來妙智究盡之法，既云：我以妙明不
X13n0282_p0025c01║滅不生，合如來藏。能究盡者，既是常住，所究盡者，安
X13n0282_p0025c02║得不常？四以宗驗體，蓋體是宗之所歸，宗常體亦宜
X13n0282_p0025c03║常。經云：若於因地，以生滅心為本，修因而求不生不
X13n0282_p0025c04║滅之果，無有是處。因果之宗，既須常住，所歸之體，安
X13n0282_p0025c05║得不常？又當機發行之由，具圓、通、常三義，彌須以常
X13n0282_p0025c06║住真心為體矣。言通取如來藏文釋義者，蓋常住真
X13n0282_p0025c07║心，是一切法之總體，離常心，無諸法可論，離諸法，亦
X13n0282_p0025c08║無常心可論。故經云：如來常說，諸法唯心所現，一切
X13n0282_p0025c09║因果，世界微塵，因心成體。又云：我常說言，色心諸緣，
X13n0282_p0025c10║及心所使，諸所緣法，唯心所現。汝身汝心，皆是妙明
X13n0282_p0025c11║真精妙心中所現物。云何汝等，遺失本妙圓妙明心，
X13n0282_p0025c12║寶明妙性，認悟中迷。又云：此見及緣，皆是菩提妙淨
X13n0282_p0025c13║明體（云云）。良由實相真心，具足諸法，諸法法爾，性本
X13n0282_p0025c14║無生。故如來藏文中，廣約陰入處界，以明常住妙明，
X13n0282_p0025c15║不動周圓之義。苟非具足諸法，性本無生，難以銷會
X13n0282_p0025c16║此語。然彼四科，文雖浩汗，義猶總略。惟七大之文，則
X13n0282_p0025c17║備明常住真心的義。所謂性色真空，性空真色，清淨
X13n0282_p0025c18║本然，周遍法界是也。蓋竪窮三世，不生不滅之謂常。
X13n0282_p0025c19║橫亘十虗，無去無來之謂住。體性清淨，不受妄染之
X13n0282_p0025c20║謂真。今言清淨本然，周遍法界。夫清淨，即體性清淨，
X13n0282_p0025c21║不受妄染也。本然，即竪窮三世，不生不滅也。周遍法
X13n0282_p0025c22║界，即橫亘十虗，無去無來也。一大既然，餘大亦爾。以
X13n0282_p0025c23║後驗前，即何之四科，所謂常住妙明等，亦從而可知
X13n0282_p0025c24║矣。問：七大之文，前四乃對空而辨，曰性色真空，性空
X13n0282_p0026a01║真色等。第五空大，乃對覺而辨，曰性覺真空，性空真
X13n0282_p0026a02║覺。第六見大，乃對覺明而辨，曰性見覺明，覺精明見。
X13n0282_p0026a03║第七識大，又乃對明知而辨，曰性識明知，覺明真識。
X13n0282_p0026a04║如此對辨不同，其說何也？答：此由眾生無始迷真覺
X13n0282_p0026a05║以為根識，局內身以遺外境，對空色以分大小。如經
X13n0282_p0026a06║所謂晦昧為空，空晦暗中；結暗為色，色雜妄想；想相
X13n0282_p0026a07║為身聚緣，內搖趣外，奔逸昏擾；擾相以為心性，一迷
X13n0282_p0026a08║為心，決定惑為色身之內。不知色身外洎山河虗空
X13n0282_p0026a09║大地，咸是妙明真心中物。譬如百千澄清大海，棄之
X13n0282_p0026a10║惟認一浮漚體，目為全潮，窮盡瀛渤。如來憐愍斯輩，
X13n0282_p0026a11║將為指迷而即悟，故必自淺以之深，先以無邊之虗
X13n0282_p0026a12║空，對辨有邊之四大。故往復言之，而曰性色真空，性
X13n0282_p0026a13║空真色，乃至性風真空，性空真風。所以然者，地大之
X13n0282_p0026a14║色，堅質而有方所者也；虗空融通，故無方所矣。水火
X13n0282_p0026a15║風大，搖動而有生滅者也；虗空恒然，故無搖動矣。凡
X13n0282_p0026a16║有生滅去來，則有虗妄；無生滅去來，故性真圓融矣。
X13n0282_p0026a17║今曰性色真空，性空真色，猶言空性色亦性，空真色
X13n0282_p0026a18║亦真，色之與空，本無差別。故於第五空大文中而和
X13n0282_p0026a19║會云：若此虗空，性圓周遍，本不動搖，當知現前地水
X13n0282_p0026a20║火風，均名五大，性真圓融，皆如來藏，本無生滅。阿難，
X13n0282_p0026a21║汝心昏迷，不悟四大元如來藏，當觀虗空為出為入，
X13n0282_p0026a22║為非出入？是則四大與空，均一常住，相雖似異，性乃
X13n0282_p0026a23║元同，莫不清淨本然，周遍法界。稱之為大，不亦宜乎？
X13n0282_p0026a24║復次，色空之常遍雖融，身境之無差未會。故又於空
X13n0282_p0026b01║大文中，而云性真覺空，性空真覺。所言覺者，通而言
X13n0282_p0026b02║之，即根與識也。所以空覺相對而辨者，夫根識有覺
X13n0282_p0026b03║知者也，虗空無覺知者也。事固如是，理實不然。故往
X13n0282_p0026b04║復言之，而曰性覺真空，性空真覺。猶言覺性空亦性，
X13n0282_p0026b05║覺真空亦真。空之與覺，元無殊異。故於見大文中，而
X13n0282_p0026b06║和會云：若見聞知，性圓周遍，本不動搖。當知無邊虗
X13n0282_p0026b07║空，并其動搖，地水火風，均名六大。性真圓融，皆如來
X13n0282_p0026b08║藏，本無生滅。斯則以根識均虗空，豈唯虗空非無情，
X13n0282_p0026b09║而地水火風亦非無情。以虗空均根識，豈唯虗空常
X13n0282_p0026b10║遍，而根識亦常遍也。稱之為大，不亦宜乎？復次，內外
X13n0282_p0026b11║既會，身境圓融。然於真妄兩途，情執猶云冠履。故又
X13n0282_p0026b12║於見識兩大文中，而云性見、覺明、覺精、明見、性識、明
X13n0282_p0026b13║知、覺明、真識。性見、明見，清淨六根也。覺明、覺精，眾生
X13n0282_p0026b14║六受用根也。性識、真識，八識、九識也。明知、覺明，六識、
X13n0282_p0026b15║七識也。此皆全體起用，全用在體。故往復言之若此。
X13n0282_p0026b16║所以古德云：約諸識門，雖一多不定，皆是體用緣起，
X13n0282_p0026b17║本末相收。從本向末，寂而常用。從末向本，用而常寂。
X13n0282_p0026b18║寂而常用，故靜而不結。用而常寂，故動而不亂。靜而
X13n0282_p0026b19║不結，故真如是緣起。動而不亂，故緣起是真如。真如
X13n0282_p0026b20║是緣起，故無涅槃不生死，即八九為六七。緣起是真
X13n0282_p0026b21║如，故無生死不涅槃，即六七為八九。無涅槃不生死，
X13n0282_p0026b22║故法界皆生死。無生死不涅槃，故法界皆涅槃（云云）。
X13n0282_p0026b23║識既如是，根亦復然。豈唯六根，即向之五大，莫不體
X13n0282_p0026b24║用相即。以三界唯心，一切惟識故。故於識大文中而
X13n0282_p0026c01║和會云：若此識心本無所從，當知了別見聞覺知，圓
X13n0282_p0026c02║滿湛然，性非從所。兼彼虗空，地水火風，均名七大，性
X13n0282_p0026c03║真圓融，皆如來藏，本無生滅。夫諸法真常，圓會若此，
X13n0282_p0026c04║稱之為大，不亦宜乎？是以聖言至此，詮理既極，當機
X13n0282_p0026c05║氷執，情亦泮然。故經敘阿難及諸大眾，蒙佛如來微
X13n0282_p0026c06║妙開示，身心蕩然，得無罣礙。是諸大眾，各各自知，心
X13n0282_p0026c07║遍十方，見十方空。如觀手中所持葉物，一切世間諸
X13n0282_p0026c08║所有物，皆即菩提妙明元心。心精遍圓，含裹十方。反
X13n0282_p0026c09║觀父母所生之身，猶彼十方虗空中，吹一微塵，若存
X13n0282_p0026c10║若亡。如湛巨海，流一浮漚，起滅無從。了然自知，獲本
X13n0282_p0026c11║妙心，常住不滅（文）。觀斯妙悟，驗前圓詮，豈唯見藏性
X13n0282_p0026c12║會通之玄，抑以知經體性具之妙。由數來所宣，惟明
X13n0282_p0026c13║藏性。欲委常住，尚須義求。今此敘悟，乃云一切世間
X13n0282_p0026c14║諸所有物，皆即菩提妙明元心。洎乎結文，又云獲本
X13n0282_p0026c15║妙心，常住不滅。豈非為其常住真心，性具諸法，即此
X13n0282_p0026c16║諸法，性本無生，而謂之常住真心，性淨明體乎？是故
X13n0282_p0026c17║今經之體，其義遍圓。前曰雙收二家，義又見乎此也。
X13n0282_p0026c18║問：常住真心，理固若是。即事而騐，可得示乎？答：根塵
X13n0282_p0026c19║識三，理雖常住。即事而騐，難可畢指。良由眾生循業
X13n0282_p0026c20║既久，情器確分。即鼻舌諸根，尚不及牛馬，矧六塵乎？
X13n0282_p0026c21║今擇其目前可以對𫾻，即法易乎直指。唯耳根及以
X13n0282_p0026c22║眼根，庶幾可以為似。雖曰眼根，明前不明後，四維虧
X13n0282_p0026c23║一半。觀其見性洞然，而於不滅不生之義，猶不假乎
X13n0282_p0026c24║晏居而辨，似有愈於耳根者。今撮其樞要而言之。如
X13n0282_p0027a01║經初以盲人矚暗喻見非眼之後，如來將示阿難此
X13n0282_p0027a02║見不生滅地，乃先以客塵之義而問之言：我初成道
X13n0282_p0027a03║於鹿苑中，為阿若多五比丘等及汝四眾言：一切眾
X13n0282_p0027a04║生不成菩提及阿羅漢，皆由客塵煩惱所誤。汝等當
X13n0282_p0027a05║時因何開悟，今成聖果？時憍陳如起立白佛：我今長
X13n0282_p0027a06║老於大眾中獨得解名，因悟客塵二字成果。世尊，譬
X13n0282_p0027a07║如行客投寄旅亭，或宿或食，食宿事畢，俶裝前途，不
X13n0282_p0027a08║遑安住。若實主人，自無攸往。如是思惟，不住名客，住
X13n0282_p0027a09║名主人，以不住者名為客義。又如新霽，清陽昇天，光
X13n0282_p0027a10║入隙中，發明空中諸有塵相，塵質搖動，虗空寂然。如
X13n0282_p0027a11║是思惟，澄寂名空，搖動名塵，以搖動者名為塵義。佛
X13n0282_p0027a12║言：如是（文）。憍陳如，所言客塵，乃喻煩惱生滅之法也。
X13n0282_p0027a13║主之與空，乃喻不生滅常住真心也。陳如之答既已
X13n0282_p0027a14║了然，即此可以親示阿難客塵主空之義。是故經云：
X13n0282_p0027a15║即時如來於大眾中屈五輪指，屈已復開，開已又屈，
X13n0282_p0027a16║謂阿難言：汝今何見？阿難言：我見如來百寶輪掌眾
X13n0282_p0027a17║中開合。佛告阿難：汝見我手眾中開合，為是我手有
X13n0282_p0027a18║開有合，為復汝見有開有合？阿難言：世尊，寶手眾中
X13n0282_p0027a19║開合，我見如來手自開合，非我見性有開有合。佛言：
X13n0282_p0027a20║誰動誰靜？阿難言：佛手不住，而我見性尚無有靜，誰
X13n0282_p0027a21║為無住？佛言：如是。如來于是從輪掌中飛一寶光在
X13n0282_p0027a22║阿難右，即時阿難迴首右盻；又放一光在阿難左，阿
X13n0282_p0027a23║難又則迴首左盻。佛告阿難：汝頭今日何因搖動？阿
X13n0282_p0027a24║難言：我見如來出妙寶光來我左右，故左右觀，頭自
X13n0282_p0027b01║搖動。阿難！汝盻佛光左右頭動，為汝頭動？為復見動？
X13n0282_p0027b02║世尊！我頭自動，而我見性尚無有止，誰為搖動？佛言：
X13n0282_p0027b03║如是（文）。阿難所答我見如來手自開合，即客義也；非
X13n0282_p0027b04║我見性有開有合，即主義也。我頭自動，塵義也；而我
X13n0282_p0027b05║見性尚無有止，誰為搖動？空義也。當機領解既已親
X13n0282_p0027b06║切，於是如來普告大眾云：若復眾生以搖動者名之
X13n0282_p0027b07║為塵，以不住者名之為客。汝觀阿難頭自搖動，見無
X13n0282_p0027b08║所動；又汝觀我手自開合，見無舒卷。云何汝今以動
X13n0282_p0027b09║為身，以動為境，從始洎終，念念生滅，遺失真性，顛倒
X13n0282_p0027b10║行事？蓋曰：汝觀阿難頭自搖動，豈非塵乎？見無所動，
X13n0282_p0027b11║豈非空乎？如來手自開合，豈非客乎？阿難見無舒卷，
X13n0282_p0027b12║豈非主乎？是則主之與空，不生滅義。阿難既然，人固
X13n0282_p0027b13║有之，誠宜即此非動而體悟真常。云何汝今以動為
X13n0282_p0027b14║身，以動為境，從始洎終，念念生滅，遺失真性，顛倒行
X13n0282_p0027b15║事乎？且有動之身，非真身也；有動之境，非真境也。今
X13n0282_p0027b16║人者以之為身，以之為境，所謂性心失真，認物為己，
X13n0282_p0027b17║輪迴是中，自取流轉矣。此中及下文印匿王觀河之
X13n0282_p0027b18║見，垂手無遺，悉是明見性不生滅義。然下文雖以六
X13n0282_p0027b19║十年觀河之見，騐其不遷，而於直指見性之義，猶似
X13n0282_p0027b20║太緩。不若此間屈指飛光，騐見不動，乃目前對𫾻之
X13n0282_p0027b21║事，而常住深旨，易為領略。學人於此，切宜自騐，弗效
X13n0282_p0027b22║貧人數他財寶。古師云：此寄觕相，密談真見，分別顯
X13n0282_p0027b23║了，並在後文。此言似太容易，智者勘之。經文繼此，辨
X13n0282_p0027b24║於八還，擇於諸物，洞視十方，非舒非縮等，是明見性
X13n0282_p0027c01║周遍也。佛告文殊及諸大眾：十方如來及大菩薩，於
X13n0282_p0027c02║其自住三摩地中，見與見緣，并所想相，如虗空華，本
X13n0282_p0027c03║無所有。此見及緣，元是菩提淨妙明體，云何於中有
X13n0282_p0027c04║是非是等去，是明見性真淨也。然見性之妙常，則必
X13n0282_p0027c05║徧必淨，但言不頓彰，是故有此次第大歸。自首卷盲
X13n0282_p0027c06║人矚暗，訖第二卷，辨見性非和不和，悉是明見性常
X13n0282_p0027c07║住真淨之義。蓋見性洞然，易乎直指故也。若耳根常
X13n0282_p0027c08║住真淨之義，則備明於第六卷。文殊選圓通偈云：聲
X13n0282_p0027c09║有亦非生，聲無亦非滅，此則常真實，即聞性不生滅
X13n0282_p0027c10║也。十方俱擊鼓，十處一齊聞，此則圓真實，即聞性周
X13n0282_p0027c11║遍也。隔垣聽音響，遐邇俱可聞，此則通真實，即聞性
X13n0282_p0027c12║真淨也。此皆就凡夫迷事，以指悟理。行人苟能即此
X13n0282_p0027c13║常徧而擴充之，功用轉深，則德量轉勝，經體之妙，當
X13n0282_p0027c14║不逾於見聞矣。經云：若能轉物，即同如來身心圓明
X13n0282_p0027c15║不動道場，於一毛端現寶王剎，遍能含受十方國土。
X13n0282_p0027c16║此其效也。第三、以別合通者。諸經通以諸法實相為
X13n0282_p0027c17║經正體，今經別以常住真心為體。名雖有別，義則不
X13n0282_p0027c18║殊。如法華方便品長行云：唯佛與佛，乃能究盡諸法
X13n0282_p0027c19║實相。偈頌云：是法住法位，世間相常住。世間相即諸
X13n0282_p0027c20║法也，常住即實相也。今經始標常住真心，下文乃廣
X13n0282_p0027c21║明陰、入、處、界，本如來藏妙真如性，此與法華世間相
X13n0282_p0027c22║常義同。是故雖以常住真心為體，義實同乎諸法實
X13n0282_p0027c23║相。此之妙體，橫亘十虗，無去無來，即天台所謂體者，
X13n0282_p0027c24║禮也。體有尊卑，君父之體尊，臣子之體賤。當知體禮
X13n0282_p0028a01║之釋，是貴極之稱也。此之妙體，竪窮三世，不生不滅，
X13n0282_p0028a02║即天台所謂體是底義。窮源極底，理盡淵府，究暢實
X13n0282_p0028a03║際，乃名為底也。此之妙體，性體清淨，不受妄染，即天
X13n0282_p0028a04║台所謂體是達義。得此體意，通達無壅，如風行空中，
X13n0282_p0028a05║一切無障礙也。復次，如來藏本妙圓心，非心非空等，
X13n0282_p0028a06║體底也。如來藏元明心妙，即心即空等，體達也。如來
X13n0282_p0028a07║藏妙明心元，離即離非，是即非即，體禮也。復次，耳根
X13n0282_p0028a08║圓通，具圓、通、常三義。圓，體禮也；通，體達也；常，體底也。
X13n0282_p0028a09║體禮是法身德，體底是般若德，體達是解脫德。若以
X13n0282_p0028a10║三德分對五章，名章總三德，教相說三德。體章別在
X13n0282_p0028a11║法身，宗章別在般若，用章別在解脫。今體章別在法
X13n0282_p0028a12║身，而明體底、體達者，妙宗所謂空即中故，故般若德
X13n0282_p0028a13║是法身底；假即中故，故解脫德是一切法自在之體（云云）。
X13n0282_p0028a14║大章第三明宗者，妙玄云：宗者，修行之喉襟，顯體之
X13n0282_p0028a15║要蹊。如梁柱持屋，結網綱維，提維則目動，梁安則桷
X13n0282_p0028a16║存。蓋因果之宗，是一經顯體之要故也。釋此為二：初
X13n0282_p0028a17║簡宗體，次正明宗。簡宗體者，妙玄云：有人言：宗即是
X13n0282_p0028a18║體，體即是宗。今所不用。何者？宗致既是因果，因果即
X13n0282_p0028a19║二理，體非因非果，體即不二。體若是二，體即非體；體
X13n0282_p0028a20║若不二，體即非宗；宗若不二，宗即非宗；宗若是二，宗
X13n0282_p0028a21║即非體。云何而言體即是宗，宗即是體？又梁柱是屋
X13n0282_p0028a22║綱維，屋空是梁柱所取，不應以梁柱是屋空，屋空是
X13n0282_p0028a23║梁柱。宗體若一，其過如是。又宗體異者，則二法孤調，
X13n0282_p0028a24║宗非顯體之宗，體非宗家之體。宗非顯體之宗，則邪
X13n0282_p0028b01║倒無印；體非宗家之體，則體狹不周。離法性外，別有
X13n0282_p0028b02║因果。宗體若異，其過如是。今言不異而異故有宗，不
X13n0282_p0028b03║一而一故有體。釋論云：離諸法實相，餘皆魔事。普賢
X13n0282_p0028b04║觀經云：大乘因者，諸法實相是；大乘果者，諸法實相
X13n0282_p0028b05║是。即其義也。當知實相體通而非因果，行始辨因，行
X13n0282_p0028b06║終論果，是則諸大乘經皆以實相因果為經宗要也。
X13n0282_p0028b07║次正明宗者，諸大乘經雖通以實相因果為經宗要，
X13n0282_p0028b08║但因果體通而遍應眾號，如觀經疏以修心妙觀感
X13n0282_p0028b09║四淨土為經宗要。修心妙觀，實相因也；四種淨土，實
X13n0282_p0028b10║相果也。今經云：汝等若欲捐捨聲聞，修菩薩乘，入佛
X13n0282_p0028b11║知見，應當審觀因地發心與果地覺為同為異？若於
X13n0282_p0028b12║因地以生滅心為本，修因而求佛乘不生不滅之果，
X13n0282_p0028b13║無有是處。此義正同普賢觀經大乘因果皆是實相。
X13n0282_p0028b14║然通義若此，別義云何？昔孤山圓師甞判此經以圓
X13n0282_p0028b15║通妙定為宗，蓋的取觀音耳根圓通，通取一經所明
X13n0282_p0028b16║定行。雲間師則以楞嚴妙定為宗，謂阿難始以三止
X13n0282_p0028b17║為請，故經之初後非談空假即說中道，此為宗要。今
X13n0282_p0028b18║觀二師所立，雖俱得其旨，然皆有義無文，悉非經之
X13n0282_p0028b19║正意。其正意者，乃佛之知見也。以此為宗，不唯攝法
X13n0282_p0028b20║周備，文義亦復顯然。如經初如來首告之云：一切眾
X13n0282_p0028b21║生生死相續，皆由不知常住真心性淨明體。徵心之
X13n0282_p0028b22║初，如來問云：惟心與目今何所在？當機復請云：發妙
X13n0282_p0028b23║明心開我道眼。如來許云：令諸眾生獲妙微密性淨
X13n0282_p0028b24║明心得清淨眼。四卷斥凡小云：用世語言入佛知見。
X13n0282_p0028c01║阿難請入華屋云：得陀羅尼入佛知見。如來答云：汝
X13n0282_p0028c02║欲捐捨聲聞修菩薩乘入佛知見，應當審觀因地發
X13n0282_p0028c03║心。五卷云：知見立知即無明本，知見無見斯即涅槃。
X13n0282_p0028c04║此等經文凡若干處，顯言知見體用。復次知見乃是
X13n0282_p0028c05║略舉備必六根，故經云：令汝安樂妙常。同是六根，更
X13n0282_p0028c06║非他物。然根必對境，對必發識。是以經中前之四卷
X13n0282_p0028c07║明體，廣約陰入處界及以七大以明常住真心。下文
X13n0282_p0028c08║明宗，亦各以體中一法以陳圓通，故有二十五聖之
X13n0282_p0028c09║多以明佛之知見。故經云：十方如來於十八界一一
X13n0282_p0028c10║修行皆得圓滿菩提。此等經義皆所以顯詮佛之知
X13n0282_p0028c11║見也。言攝法周備者，如知見既備六根，則耳根在其
X13n0282_p0028c12║中矣。既曰知見無見，斯即涅槃，此則六根通須首楞
X13n0282_p0028c13║大定為本，謂之佛之知見也。故阿難經初有通別兩
X13n0282_p0028c14║請，如來下文亦有通別兩答。自徵心訖自證，皆所以
X13n0282_p0028c15║答通請奢摩他也。請入華屋訖選圓通，皆所以答別
X13n0282_p0028c16║請最初方便也。然答別之中，雖正意在別，而意亦兼
X13n0282_p0028c17║通。如初心二決定義云：汝等若欲捐捨聲聞（云云），此
X13n0282_p0028c18║則意令依常住真心以修大定，乃通義也。次云汝等
X13n0282_p0028c19║（云云），此則意令即六根降伏煩惱，乃別義也。又此二
X13n0282_p0028c20║決定義，乃應前二種根本而說。彼云：一者無始生死
X13n0282_p0028c21║根本，即第二決定也。二者無始菩提涅槃元清淨體，
X13n0282_p0028c22║即第一決定也。須知一經所詮，不出二種決定，如來
X13n0282_p0028c23║乃先立二種根本。是則一經大旨，於首卷中先已舉
X13n0282_p0028c24║似，後之經文，不過敷陳委悉二決定之義耳。又二種
X13n0282_p0029a01║根本決定，亦是總答。阿難通別兩請，第一根本及第
X13n0282_p0029a02║二決定，答別也。第二根本及第一決定，答通也。所以
X13n0282_p0029a03║阿難必通別兩請，如來必通別兩答者，蓋通若無別，
X13n0282_p0029a04║則通無所入之門。別若無通，則別為事相之行。如世
X13n0282_p0029a05║人誰無六根，由知見立知，即無明本。諸佛豈無六根，
X13n0282_p0029a06║由知見無見，斯即涅槃。如人有目，日光明照，乃能見
X13n0282_p0029a07║種種色也。問：若以佛之知見為宗者，則佛勑文殊選
X13n0282_p0029a08║擇耳根，又何所謂？答：佛所以命文殊惟選耳根者，蓋
X13n0282_p0029a09║入道雖有多門，初心豈能遍入？故令但於一門深入，
X13n0282_p0029a10║入一無妄，彼六知根一時清淨。然於所入一門又必
X13n0282_p0029a11║有要，苟得其要，則與不圓根日劫相倍。此方眾生餘
X13n0282_p0029a12║根識鈍，惟耳根最利，故文殊順機選之，以此耳根圓
X13n0282_p0029a13║通為入佛知見之要門，非謂圓通但只耳根而已。此
X13n0282_p0029a14║與摩訶止觀初心修觀必先內心，故於三科揀却界
X13n0282_p0029a15║入，復於五陰又除前四，的取識陰為所觀境，如去丈
X13n0282_p0029a16║就尺、去尺就寸，伐樹得根、灸病得穴，千枝百病自然
X13n0282_p0029a17║銷殞，大同小異。所以異者，彼觀第六識成圓妙三諦，
X13n0282_p0029a18║此觀耳根以入圓通，所觀之境雖異，其於所顯之理
X13n0282_p0029a19║又則一也。今釋此取意為二：初順機對待以明耳根，
X13n0282_p0029a20║次順理絕待以明諸境。初順機對待以明耳根者，所
X13n0282_p0029a21║謂此方真教體，清淨在音聞，欲取三摩地，實於聞中
X13n0282_p0029a22║入。聞即耳根，以耳根為所觀之境而入圓通，故觀音
X13n0282_p0029a23║自敘云：初於聞中入流亡所。然耳根為境，必云何觀
X13n0282_p0029a24║之而能入流亡所？須知今明宗者，能觀之觀也；向明
X13n0282_p0029b01║體者，所觀之境也。而觀依境發、境資觀顯，此中略不
X13n0282_p0029b02║言入流工夫者，為已備於前文故也。故入流之旨其
X13n0282_p0029b03║法無他，但初於聞中稱性觀此耳根本理如是常住、
X13n0282_p0029b04║如是真淨，即是入流。言流者，乃圓通之異稱也。不入
X13n0282_p0029b05║流則已，若能入流即已亡，所以聲處是耳處故。是則
X13n0282_p0029b06║凡言有聲塵之所者，因循聲而流轉故也。既入圓通，
X13n0282_p0029b07║何容有所？問：若體此耳根常住真淨，即是入於圓通，
X13n0282_p0029b08║則根塵識三皆可等入，又何貴於耳根？答：根塵識三
X13n0282_p0029b09║雖皆常住，秪可隨佛正教之量皈依仰信，實非眾生
X13n0282_p0029b10║所有智分。若耳根常住真淨，就眾生現量而示，其理
X13n0282_p0029b11║灼然。故文殊偈云：如觀音所說，譬如人靜居，十方俱
X13n0282_p0029b12║擊皷，十處一齊聞。此則圓真實。隔垣聽音響，遐邇俱
X13n0282_p0029b13║可聞，此則通真實。聲無亦無滅，聲有亦非生，生滅二
X13n0282_p0029b14║圓離，此則常真實。常真實，常也；圓真實，住也；通真實，
X13n0282_p0029b15║即也。此數偈不唯可以騐耳根本理，圓妙行者亦宜
X13n0282_p0029b16║持此以資圓修。如人靜居之時，隨其音聲發於何方，
X13n0282_p0029b17║應於障外，或動或靜，而吾之聞性圓通常住，於此彌
X13n0282_p0029b18║可資而得矣。經云：今此娑婆國，聲論得宣明。又云：此
X13n0282_p0029b19║方真教體，清淨在音聞。深有意乎其言之也。下言所
X13n0282_p0029b20║入既寂，動靜二相了然不生者，所謂流既入矣，則返
X13n0282_p0029b21║流全一，能所都亡，妙淨明心迥然獨脫，皆自然而然，
X13n0282_p0029b22║妙證一時，不容前後。而經方言如是漸增等者，有以
X13n0282_p0029b23║見語言文字不足以載道者，蓋在乎此。學者殆不可
X13n0282_p0029b24║以次第取思議會，其於此理殆庶幾焉。問：前云六根
X13n0282_p0029c01║通以首楞大定為本，而為佛之知見。今云入流之旨，
X13n0282_p0029c02║其法無他，但體此耳根常住真淨即是入流，且與前
X13n0282_p0029c03║釋名中奢摩他等云何會合？答：觀子之問，似必以止
X13n0282_p0029c04║而止其動，必以觀而觀其昏，方曰修於止觀。亦必曰
X13n0282_p0029c05║以空而破其有，以假而破其無，以中而泯其邊，方曰
X13n0282_p0029c06║修於三觀。即世人之忽視圓頓止觀，類若是也。若然，
X13n0282_p0029c07║則纓絡初地之修三觀，此經始終之修奢摩，皆成有
X13n0282_p0029c08║作，何名聖階？須知夫止觀者，無妄名止，不昏名觀，明
X13n0282_p0029c09║靜寂照，定慧之異稱也。如方其入流之時，胷中稍有
X13n0282_p0029c10║一絲情繫，則彼聞性莫得其圓，通且常矣，烏足以為
X13n0282_p0029c11║入流乎？故善入流者，當是時根塵逈脫，獨露真常，知
X13n0282_p0029c12║滅對遺，惺惺寂寂。如偈所謂聞復翳根除，塵消覺圓
X13n0282_p0029c13║淨。淨極光通達，寂照含虗空矣。何止觀而不在乎？又
X13n0282_p0029c14║復應知，法本非空非假，亦非非空假。秪由法性絕待，
X13n0282_p0029c15║就此寓名為中；秪由法性無染，就此寓名為空；秪由
X13n0282_p0029c16║法性具足諸法，就此寓名為假。只一法性，即絕待，即
X13n0282_p0029c17║無妄，即具法。如摩尼寶珠，即瑩徹，即具寶，即體圓。雖
X13n0282_p0029c18║三宛然，而是一珠；雖是一珠，而三宛然。耳根圓通，亦
X13n0282_p0029c19║復如是。十方俱繫皷，十處一齊聞。就此絕待，說名為
X13n0282_p0029c20║中。能觀此圓，是觀中道。故經云：空覺極圓，空所空滅。
X13n0282_p0029c21║隔垣聽音響，遐邇俱可聞。就此無礙，說名為空。能觀
X13n0282_p0029c22║此通，是觀真空。故經云：盡聞不住，覺所覺空。聲無亦
X13n0282_p0029c23║非滅，聲有亦非生。就此無生，說名為有。能觀此常，是
X13n0282_p0029c24║觀妙有。故經云：動靜二相，了然不生。天台云：全由性
X13n0282_p0030a01║具，實匪修成。不其然乎？此猶約不次中說於次第。若
X13n0282_p0030a02║不次不次說者，舉圓必通必常，舉通必圓必常，舉常
X13n0282_p0030a03║必圓必通。是故返聞之時，但觀其圓，則通之與常，皆
X13n0282_p0030a04║在是矣。故觀音云：我從耳門，圓照三昧，緣心自在，因
X13n0282_p0030a05║入流相，得三摩地。又云：我由觀聽，十方圓明，故觀音
X13n0282_p0030a06║名，遍十方界。此乃稱性而觀，絕待而照。天台云：圓人
X13n0282_p0030a07║始終，皆以中觀為體。此經初信云：即以此心中，中流
X13n0282_p0030a08║入如來。彰自證云：我以不滅不生，合如來藏，而如來
X13n0282_p0030a09║藏，惟妙覺明，圓照法界。二决定云：依不生滅，圓湛性
X13n0282_p0030a10║成，以湛旋其虗妄滅生。皆此意也。此之妙觀，照而常
X13n0282_p0030a11║寂，亦名息二邊分別，止一切妄思。由體此而息，亦名
X13n0282_p0030a12║體真止，亦名空觀。隨聞一切音聲，達此聲處，全是耳
X13n0282_p0030a13║處，以聞性圓故，亦名方便隨緣止，亦名假觀。此乃即
X13n0282_p0030a14║觀之止，即止之觀，即中道之空假，即空假之中道也。
X13n0282_p0030a15║入流之時，五住磐石砂礫，一切休息，名止息止。心緣
X13n0282_p0030a16║中道，入實相慧，名停止止。實相之慧，即非止非不上
X13n0282_p0030a17║（云云）。偈云：宣說金剛王，如幻不思議，佛母真三昧。又
X13n0282_p0030a18║云：聞熏聞修，金剛三昧，無作妙力，旨歸於此。問：經中
X13n0282_p0030a19║入流亡所，古人有以法性流釋之，或言聖流之流。栢
X13n0282_p0030a20║庭揀云：然皆通而未的，不當經旨。以今言之，此一流
X13n0282_p0030a21║字，正指耳根聞機所在，至微至極，間不容髮，差之毫
X13n0282_p0030a22║釐，失之千里。今論圓通常云：秪由法性絕待，說名為
X13n0282_p0030a23║中。何與栢庭所立，頓相反耶？答：夫法性者，有通有別。
X13n0282_p0030a24║通謂諸法同以一真法界為性，別謂諸法各有自性。
X13n0282_p0030b01║然諸法是一真法界本有，即通是別，即別是通，故無
X13n0282_p0030b02║通不別，無別不通。是以一真法界之性圓通常，諸法
X13n0282_p0030b03║之性亦莫不皆圓通常。他乃混以法性流釋，故揀云
X13n0282_p0030b04║通而不的。今則的指耳根法性即圓通常，正在其所
X13n0282_p0030b05║取，不在其所揀也。問：天台明法性有三種：一曰性體，
X13n0282_p0030b06║此當正因；二曰性量，此當了因；三曰性具，此當緣因。
X13n0282_p0030b07║今觀耳根圓通，於三性中為觀何性？答：夫耳根者，本
X13n0282_p0030b08║無明生死之法，以由性具，故能當體即圓通常，圓通
X13n0282_p0030b09║常即性體性量。今則稱此而觀，乃即性具觀性體性
X13n0282_p0030b10║量也。問：若性具者，必生佛互具，根塵互攝。在今耳根，
X13n0282_p0030b11║其義云何？答：性具之法，有自有他，自心生佛，他心生
X13n0282_p0030b12║佛，只此耳根，靡不畢具。耳根圓通常，自他生佛亦圓
X13n0282_p0030b13║通常，故曰陰入處界本如來藏，又曰清淨本然周遍
X13n0282_p0030b14║法界。譬如一室千燈，彼彼互具，彼彼互遍。故今只觀
X13n0282_p0030b15║耳根，而自他生佛莫不等觀。故觀音妙證之時，而云
X13n0282_p0030b16║忽然超越世出世間，上合十方諸佛同一覺心，下合
X13n0282_p0030b17║六道眾生同一悲仰，頓獲三十二應、十四無畏、四不
X13n0282_p0030b18║思議。若不修時，一念頓觀果地，何能頓合生佛？又若
X13n0282_p0030b19║自心不具己他生佛，則三十二應等皆成作意神通。
X13n0282_p0030b20║須知此云合者，即前不生不滅合如來藏十界三諦
X13n0282_p0030b21║也。稱性而修，名之為合；背性而修，名為不合。覽教之
X13n0282_p0030b22║者，故宜會通。耳根圓通竟。次順理絕待以明諸境者，
X13n0282_p0030b23║所謂歸元性無二，方便有多門，聖性無不通，順逆皆
X13n0282_p0030b24║方便也。此中絕待須明兩意：一、順耳根之理以論絕
X13n0282_p0030c01║待，次、順諸境之理以論絕待。初意者，前之耳根既圓
X13n0282_p0030c02║通常，若此則當體法界攝法無餘，未甞有一法非耳
X13n0282_p0030c03║根圓通所在。故善入流者，奚惟觀聲處，即耳處、味處、
X13n0282_p0030c04║香處、根處、識處乃至七大，皆可入耳門圓照三昧。離
X13n0282_p0030c05║耳根圓通外，更無他法可得，故云絕待。次順諸境之
X13n0282_p0030c06║理以明絕待者，前之絕待傍兼而已。若正論者，一切
X13n0282_p0030c07║諸法莫非圓通，故陰、入、處、界皆云本如來藏常住妙
X13n0282_p0030c08║明、不動周圓、妙真如性。不動周圓，圓也；妙真如性，通
X13n0282_p0030c09║也；常住妙明，常也。七大云：清淨本然，周遍法界。周遍
X13n0282_p0030c10║法界，圓也；清淨，通也；本然，常也。又一二卷中顯示見
X13n0282_p0030c11║性周遍，圓也；非舒非縮，通也；屈指飛光騐見不動，常
X13n0282_p0030c12║也。是故以理言之，無非圓通，豈獨耳根之可取，餘境
X13n0282_p0030c13║之可去乎？但此方眾生餘根識鈍，耳根最利，故佛順
X13n0282_p0030c14║初機勑文殊選之，故諸聖亦不一槩稱理陳述。蓋遵
X13n0282_p0030c15║佛勑，所謂汝等最初悟十八界，從何方便入三摩地
X13n0282_p0030c16║之意耳。但眾生心病既多，療治難專一藥，即世人之
X13n0282_p0030c17║善攝生者尚能導養得所，矧學佛之知善權者乎？且
X13n0282_p0030c18║此經未來人亦得道，應病順習，豈得必拘？是故逆取
X13n0282_p0030c19║經宗載伸兩意：一、順經文，二、順藏理。順經文則二十
X13n0282_p0030c20║四門大小有殊，順藏理則陰、入、處、界一味平等。何則？
X13n0282_p0030c21║蓋世尊既命各述最初所悟方便，則諸聖宜遵佛勑，
X13n0282_p0030c22║隨以本時所悟而宣。故經二十五門，大小偏圓，條然
X13n0282_p0030c23║有異。此義皎然，固無足以開權未開，而為紛紛之競
X13n0282_p0030c24║矣。今之所釋，意存修入，合順藏理，以闢圓門。順經文，
X13n0282_p0031a01║已如諸解。所釋順藏理，今略明之。大意為二：一縮法
X13n0282_p0031a02║併義，二正明諸門。縮法併義者，若二十四門逐一分
X13n0282_p0031a03║釋，則似文繁。單明一十八界，則似義闕。故縮地水火
X13n0282_p0031a04║風空五大以入六塵，縮見大以入六根，縮識大以入
X13n0282_p0031a05║六識，秪作三科而釋。併七大如來藏性色真空等義，
X13n0282_p0031a06║以例三科而解。文約既盡，義深且明。況界以大為體，
X13n0282_p0031a07║大與界同義，故縮之併之。行者苟能持此縮併文義，
X13n0282_p0031a08║以歷六根，則雖剎剎塵塵，皆斯妙觀矣，又何直於二
X13n0282_p0031a09║十五門而已哉。次正明諸門，為三：初六塵，次六根，三
X13n0282_p0031a10║六識。六塵者，色聲香味觸法也。數雖秪六，義各有三。
X13n0282_p0031a11║所謂違色順色，非違非順之色。乃至違法順法，非違
X13n0282_p0031a12║非順之法。不可意者為違，可意者為順，非可意非不
X13n0282_p0031a13║可意者為非違非順。眾生日用，目之所覩，乃至意之
X13n0282_p0031a14║所知，不出此法。由眾生盲瞑，不了此法，其相虗假，其
X13n0282_p0031a15║性乃真，所以執之以為實有。於是逢可意之色，乃至
X13n0282_p0031a16║逢可意之法，即起貪愛。逢不可意之色，乃至逢不可
X13n0282_p0031a17║意之法，即起嗔恚。逢非可意非不可意之色，乃至逢
X13n0282_p0031a18║非可意非不可意之法，即瞢然無記。此之三毒，諸惑
X13n0282_p0031a19║根本。根本既立，技末浩然，流浪生死，莫之遏絕。今之
X13n0282_p0031a20║行人，既聞圓理，逢此等境，即當了達法無自性，當體
X13n0282_p0031a21║我心，性色真空，性空真色，乃至性法真空，性空真法，
X13n0282_p0031a22║清淨本然，周遍法界，無能無所，非有非無。若逢違順
X13n0282_p0031a23║之境，以此稱性三止而止息之，則貪嗔之心，預能降
X13n0282_p0031a24║伏。若逢非違非順之境，以此稱性三觀而照了之，則
X13n0282_p0031b01║無記之心，預得破除。次六根者，非取浮塵根以為根
X13n0282_p0031b02║體，乃取能見能聞勝義之根。此之六根，乃眼因明暗，
X13n0282_p0031b03║耳因動靜，鼻因通塞，舌因甘淡，身因離合，意因生滅。
X13n0282_p0031b04║吸此塵象，以為見聞嗅嘗覺知之性，離此諸塵，畢竟
X13n0282_p0031b05║無體。眾生不了，謂能見聞，取境發識，念念執著，流浪
X13n0282_p0031b06║生死，不能斷除。今之行人，既聞圓理，於此諸根，即當
X13n0282_p0031b07║了達法無自性，當體我心，性見覺明，覺精明見，乃至
X13n0282_p0031b08║性知覺明，覺精明知，清淨本然，周遍法界，無能無所，
X13n0282_p0031b09║非有非無。若因明暗生眼見時，乃至生滅生意知時，
X13n0282_p0031b10║以此稱性三止而止息之，則善惡之心，不能生起。若
X13n0282_p0031b11║明暗等滅，見亦隨滅，乃至生滅滅時，意亦隨滅，以此
X13n0282_p0031b12║稱性三觀而照了之，則無記之心，預得破除。三六識
X13n0282_p0031b13║者，謂眾生日用根塵相對，即有心起，取境分別，名之
X13n0282_p0031b14║為識。此之六識，乃眼色為緣，生於眼識，乃至意法為
X13n0282_p0031b15║緣，生於意識，離此根塵，本無自體。眾生不了，謂為我
X13n0282_p0031b16║心，念念分別，心心生滅，致羅生死，無有盡期。今之行
X13n0282_p0031b17║人，既知圓理，於此六識，即當了達。識無自性，當體妙
X13n0282_p0031b18║心，性識明知，覺明真識，妙覺湛然，周遍法界。若根塵
X13n0282_p0031b19║緣起，生分別時，以此稱性三止而停止之，如此等心，
X13n0282_p0031b20║即得併息。若根塵緣離，生無記時，以此稱性三觀而
X13n0282_p0031b21║照了之，此無記心，即得破除。此妙奢摩他，是金剛王
X13n0282_p0031b22║寶覺，諸塵勞門，擬之即銷。行者自當取意而修，不暇
X13n0282_p0031b23║多云矣。問：耳門三昧，與餘三昧，相比較量，勝劣有幾？
X13n0282_p0031b24║答：耳根圓通，勝妙甚多。今以要求，大略有二。蓋圓修
X13n0282_p0031c01║法門，一須因果名目相應，一須淺深可以長修。因果
X13n0282_p0031c02║相應者，如經云：因地發心，與果地覺，為同為異？若於
X13n0282_p0031c03║因地，以生滅心為本修因，而求佛乘不生不滅，無有
X13n0282_p0031c04║是處。且經言：果地覺中，有七種名，所謂菩提、涅槃、真
X13n0282_p0031c05║如、佛性、菴摩羅識、空如來藏、大圓鏡智。是七種名，稱
X13n0282_p0031c06║謂雖別，莫不清淨圓滿，體性堅凝，如金剛王，常住不
X13n0282_p0031c07║壞。今觀二十五聖，因地發心，唯觀音耳門三昧，具圓
X13n0282_p0031c08║通常，與果地覺名目相應。其餘三昧，或得其一，不得
X13n0282_p0031c09║其二，況復具三。如二十四中，擇其利者，則眼根為上。
X13n0282_p0031c10║若相與比較，惟屈指飛光，騐見不動，正與耳根擊鐘，
X13n0282_p0031c11║騐常相類。若論圓通眼根，則見性雖洞然，明前不明
X13n0282_p0031c12║後，四維虧一半，及不能觀於障外。非如耳根，十方俱
X13n0282_p0031c13║擊皷，十處一齊聞，隔垣聽音響，遐邇俱可聞。故眼見
X13n0282_p0031c14║雖得一種常住不壞，與果地名目相應，既不得圓之
X13n0282_p0031c15║與通，則果地清淨圓滿之德，又不能與之相應矣。又
X13n0282_p0031c16║復應知，今耳根圓通，十方俱擊皷，十處一齊聞，即果
X13n0282_p0031c17║地大圓鏡智也；隔垣聽音響，遐邇俱可聞，即空如來
X13n0282_p0031c18║藏也；聲無亦非滅，聲有亦非生，即真如佛性菴摩羅
X13n0282_p0031c19║識也；淨極光通達，寂照含虗空，即菩提涅槃也。又耳
X13n0282_p0031c20║根三昧，若以題中大佛會通者，十方俱擊皷，十處一
X13n0282_p0031c21║齊聞，即大取包括法身法界，遍一切處，是廣大義也；
X13n0282_p0031c22║聲無亦非滅，聲有亦非生，即多取含攝報身智境，照
X13n0282_p0031c23║發相應，不可窮盡，是含攝義也；隔垣聽音響，遐邇俱
X13n0282_p0031c24║可聞，即勝取秀出應身自在，無能遏絕，是勝出義也。
X13n0282_p0032a01║乃至十種大義，十種三法，一一會通可知。是故耳根
X13n0282_p0032a02║三昧，若總若別，皆與果位相應。次淺深長修者，其餘
X13n0282_p0032a03║法門，或淺位可修，深位不可，如優波尼沙陀修不淨
X13n0282_p0032a04║觀等；或深位可修，淺位不可，如普賢心聞洞十方，生
X13n0282_p0032a05║於大因力等。故文殊揀云：自餘諸方便，皆是佛威力，
X13n0282_p0032a06║即事捨塵勞，非是長修學，淺深同說法。今耳根三昧
X13n0282_p0032a07║具圓通，常初心修此，尚與極果名目相應，況其餘深
X13n0282_p0032a08║位乎？故結位中云：是種種地，皆以金剛觀察如幻十
X13n0282_p0032a09║種深喻，奢摩他中，用諸如來毗婆舍那清淨修證，漸
X13n0282_p0032a10║次深入。普賢觀經云：大乘因者，諸法實相是；大乘果
X13n0282_p0032a11║者，諸法實相是。於茲見矣。
X13n0282_p0032a12║大章第四明用者，天台云：用是佛之妙能，經之勝用。
X13n0282_p0032a13║滅惡生善，為經力用。滅惡故言力，生善故言用，滅惡
X13n0282_p0032a14║故言功，生善故言德。此皆偏舉，具論必備也。舊或以
X13n0282_p0032a15║破疑生信為此經力用，此濫同法華。孤山以返妄歸
X13n0282_p0032a16║真為用，以經云：一人發真歸元，十方虗空悉皆消殞。
X13n0282_p0032a17║故此說宗之力用可爾。若當章明義，則又不然。何者？
X13n0282_p0032a18║以妙玄揀宗用中云：宗亦有用，用亦有宗。宗用非用
X13n0282_p0032a19║用，用用非宗用，用宗非宗宗，宗宗非用宗。宗用者，因
X13n0282_p0032a20║果是宗，因果各有斷伏為用。用有宗者，慈悲為用宗，
X13n0282_p0032a21║斷疑生信為用用。若論於宗，且置斷伏，但論因果。今
X13n0282_p0032a22║明於用，但論斷疑生信，且置慈悲。（文）孤山返妄歸真，
X13n0282_p0032a23║正是宗中因果各有斷伏之用。今章中正意，不說宗
X13n0282_p0032a24║用，正明用用。宜以破妄知見、顯真知見，為如來之妙
X13n0282_p0032b01║能，此經之勝用也。破妄知見是滅惡，顯真知見是生
X13n0282_p0032b02║善。滅惡邊際，直至等覺；生善邊際，直至妙覺。所謂生
X13n0282_p0032b03║一切善，滅一切惡也。故經云：一切眾生，生死相續，皆
X13n0282_p0032b04║由不知常住真心。性淨明體，用諸妄想，此想不真，故
X13n0282_p0032b05║有輪轉。常住真心，唯佛究盡。經之生善，生此善也。一
X13n0282_p0032b06║切眾生，言該九界。經之滅惡，滅此惡也。一經之旨，不
X13n0282_p0032b07║出乎此。故於經首，提而示之，以為下文張本。若分文
X13n0282_p0032b08║段義，則初二兩卷，徵心辨見，破妄知見為正，顯真知
X13n0282_p0032b09║見為傍。三四兩卷，明如來藏，顯真知見為正，破妄知
X13n0282_p0032b10║見為傍。如仁王王世，志在宣文。國亂民離，又須先武。
X13n0282_p0032b11║故武王繼文王而興，則先之以征伐。周公輔成王而
X13n0282_p0032b12║治，則先之以禮樂。文武既濟，妙得其宜。經之力用，亦
X13n0282_p0032b13║復如是。眾生心病，偏執既甚，藥弗瞑眩，厥疾不瘳。故
X13n0282_p0032b14║破心極之於在內在外，破見極之於在面在眼。豈大
X13n0282_p0032b15║聖引物入如來藏之本心哉？蓋亦有所不得已而然
X13n0282_p0032b16║也。然於所破，雖後深先淺，其為所顯，莫不初後俱深。
X13n0282_p0032b17║略如屈指飛光，騐見不動。示人真見，直指靈源。餘之
X13n0282_p0032b18║旨歸，多若是也。問：用之力用，既聞命矣。宗之力用，可
X13n0282_p0032b19║得示乎？答：宗中斷伏之義，已如釋名斷究竟中說。雖
X13n0282_p0032b20║非此章正意，若欲立名，亦可以破妄知見，顯真知見，
X13n0282_p0032b21║以為力用。如經之後文，明地位，防陰魔，即其事也。
X13n0282_p0032b22║大佛頂首楞嚴經玄義卷第三