X13n0282_p0032c01║
X13n0282_p0032c02║大佛頂首楞嚴經玄義卷第四
X13n0282_p0032c03║天台山幽溪沙門　傳燈　述
X13n0282_p0032c04║大章第五，明教相者。教者，聖人被下之言。相者，分別
X13n0282_p0032c05║異同也。釋迦如來所說一代時教，適時而進，大小偏
X13n0282_p0032c06║圓，各有區分。天台智者大師，以五時八教而判釋之，
X13n0282_p0032c07║昭如日星麗天，靡不覽而可別。但智者之時，此經未
X13n0282_p0032c08║至，雖嘗企仰，終不獲瞻。後代諸師，既無憑據，故阡陌
X13n0282_p0032c09║縱橫，莫之攸當。良由經文互指，似非一時，而生起有
X13n0282_p0032c10║由，又如一席。以故說者收前則失其後，收後則失其
X13n0282_p0032c11║前，時味之迷，其來久矣。有宋栢庭法師者，法智之雲
X13n0282_p0032c12║孫，台宗之哲匠也。善秉天台判教通軌，而以此經大
X13n0282_p0032c13║歸之於方等。故曰：謹按一家判攝規矩，凡為五時，而
X13n0282_p0032c14║有通別。別則據其部類，通則言其說時，又有互徧之
X13n0282_p0032c15║義（云云）。但非四時所攝，悉得以方等通收。故收經長，
X13n0282_p0032c16║攝法廣，唯此時爾。此經既不專餘四時部類，謂屬方
X13n0282_p0032c17║等，則無餘論也。此論誠為釋經檃括，判教指南。惜乎
X13n0282_p0032c18║其言不廣，不能盡破學人封執。矧復近代義學，急於
X13n0282_p0032c19║疏經，時味之要，皆置而弗論。間有一二舉其大節，則
X13n0282_p0032c20║又莫不習於孤山、吳興味同醍醐之說。故使栢庭一
X13n0282_p0032c21║定之旨，翻為時隱；天台通別之判，舉世蔑聞。此無異
X13n0282_p0032c22║乎佛法已滅，深可嘅已。百松先師覩斯滅裂，忍俊不
X13n0282_p0032c23║禁，因取栢庭之意，擴充其說，裁為百問，以詰諸方。務
X13n0282_p0032c24║令即問端以求答意，因答處以見旨歸。其為定楞嚴
X13n0282_p0033a01║天食之時，決非亭午；闢法華象由之路，迥絕兔蹤。實
X13n0282_p0033a02║此數千言得矣。今因釋次，秉而用之。凡遇事，則加之
X13n0282_p0033a03║以箋註；每問下，敢申之以答詞。庶使時味易於發明，
X13n0282_p0033a04║判攝有所祖述云。
X13n0282_p0033a05║○百問總序已下，先問五章，次辨時味，後明八教諸
X13n0282_p0033a06║門四悉本迹，終推機應以盡疑情。惟時味之中一
X13n0282_p0033a07║往一復，欲明此經的在何時八教之中而審地位，
X13n0282_p0033a08║蓋位不離教故。
X13n0282_p0033a09║○先問五章
X13n0282_p0033a10║問：天台智者大師凡釋經題，須約五重玄義。初明名
X13n0282_p0033a11║者，欲令行者因筌得魚，尋名顯體。體既得於名下，名
X13n0282_p0033a12║為體之先導，則知明名不可闕也。不知此經以何為
X13n0282_p0033a13║名？昔孤山印海以人法為名，是耶？非耶？若舍此兩名，
X13n0282_p0033a14║別有名稱，請指其要。
X13n0282_p0033a15║答：今亦以人法為名，但人法所以與彼大異，已如
X13n0282_p0033a16║前釋。
X13n0282_p0033a17║問：經名有七，此經之名當何名耶？【註】經名有七者，經
X13n0282_p0033a18║名甚多，天台立七種通名收盡，謂單三、複三，并具
X13n0282_p0033a19║足一。單三者，單人，如阿彌陀經等；單法，如大般涅
X13n0282_p0033a20║槃經等；單，譬如梵網經等。複三者，人法，如文殊問
X13n0282_p0033a21║般若經等；法，譬如玅法蓮華經等；人，譬如如來師
X13n0282_p0033a22║子吼經等。具足一者，謂人法，譬如勝鬘師子吼、一
X13n0282_p0033a23║乘大方便方廣經等。
X13n0282_p0033a24║答：今經乃複三中人、法為名也。
X13n0282_p0033b01║問：經名有通、有別、有教、有行、有理，此題何通、何別、何
X13n0282_p0033b02║教、行、理耶？
X13n0282_p0033b03║答：經之一字是通名，大佛等十九字是別目。若約
X13n0282_p0033b04║一化教行理以明通別者，通則經之一字，別則有
X13n0282_p0033b05║七。從此七種立名不同，即教別；同名為經，即教通。
X13n0282_p0033b06║為行不同，從一乃至無量，即行別；同會常樂我淨，
X13n0282_p0033b07║即行通。理雖無名，將門名理。理隨於門，四四十六，
X13n0282_p0033b08║即名理別；門隨於理，即名理通。（觀經疏）若約一題以
X13n0282_p0033b09║明通別者，了義屬教，密因萬行修證屬行，大佛頂
X13n0282_p0033b10║如來諸菩薩屬理。首楞嚴通教行理，此三皆別。以
X13n0282_p0033b11║對經字，即是三通。通別之意，任運而有。此教行理，
X13n0282_p0033b12║即是三德。所謂教是般若，智在說故；行是解脫，用
X13n0282_p0033b13║從緣故；理屬法身，是所顯故。若就諸字互具說者，
X13n0282_p0033b14║大即法身，佛即般若，頂即解脫。如來者，小般若云：
X13n0282_p0033b15║無所從來，亦無所去，故名如來。此法身如來也。轉
X13n0282_p0033b16║法輪論云：第一義諦名如，正覺名來。此報身如來
X13n0282_p0033b17║也。成實論云：乘如實道，來成正覺。此應身如來也。
X13n0282_p0033b18║密因者，奢摩他，般若德也；三摩，解脫德也；禪那，法
X13n0282_p0033b19║身德也。以全修在性故。修證者，修此三德，證此三
X13n0282_p0033b20║德也。諸菩薩者，以三般若上求佛道，三慈悲下化
X13n0282_p0033b21║眾生也。萬行者，天然之理，名為天行，即法身德；有
X13n0282_p0033b22║三摩提，具足萬行，即般若德；低頭合掌，彈指散華，
X13n0282_p0033b23║即解脫德。了義者，總說此三也。首楞嚴者，所謂教、
X13n0282_p0033b24║行、理三，悉號楞嚴也。天台云：當知即一達三，即三
X13n0282_p0033c01║達一，一中解無量，無量中解一。於一字尚達無量，
X13n0282_p0033c02║況諸字？況一題？況一經、一切經耶？此經題目，其義
X13n0282_p0033c03║善成。
X13n0282_p0033c04║問：所言尋名者，意在忘名；忘名者，意在得體。未審此
X13n0282_p0033c05║經以何為體？昔人以常住真心為體，又以禪那顯理
X13n0282_p0033c06║為體，又以空如來藏為體，其所立體，同耶？異耶？經之
X13n0282_p0033c07║體者，猶眾星之環北辰，萬流之宗東海。今體罔辨，歸
X13n0282_p0033c08║者何從？
X13n0282_p0033c09║答：禪那顯理者，即經云：我以不滅不生合如來藏，
X13n0282_p0033c10║而如來藏惟玅覺明，圓照法界也。既云不滅不生，
X13n0282_p0033c11║又云合如來藏，則三師所立之體，名雖有異，義乃
X13n0282_p0033c12║攸同。但禪那顯理，通而不的；空如來藏，漫而寡要。
X13n0282_p0033c13║惟孤山常住真心，名義俱正，故承用之。
X13n0282_p0033c14║問：古師以圓通玅定為宗，亦以甄別真妄為宗，有以
X13n0282_p0033c15║首楞大定為宗。宗之所長，未知孰是？
X13n0282_p0033c16║答：二師所立，俱得其旨。若分別較計，則圓通為長。
X13n0282_p0033c17║然今乃以佛之知見為宗，已如前說。其甄別真妄，
X13n0282_p0033c18║自是經用。以之為宗，亦甚失旨。
X13n0282_p0033c19║問：此經宗體為相即不相即耶？相即不相即，大師已
X13n0282_p0033c20║破，今經宗體又何為耶？
X13n0282_p0033c21║問：普賢觀經云：大乘因者，諸法實相是；大乘果者，諸
X13n0282_p0033c22║法實相是。實相因果，不異而異，故有宗；不一而一，故
X13n0282_p0033c23║有體。如斯宗體，不定一異。倘屬此經，為何定耶？
X13n0282_p0033c24║答：今經云：若因地以生滅心為本，修因而求佛乘
X13n0282_p0034a01║不生不滅之果，無有是處。不生不滅即常住，常住
X13n0282_p0034a02║即實相。因果皆須常住，即此經不異而異，故有宗；
X13n0282_p0034a03║常住不離因果，即此經不一而一，故有體也。
X13n0282_p0034a04║問：此經舊以返妄歸真為用，有以廣破性惡為用，或
X13n0282_p0034a05║以破疑生信為用，此等用別，義何所從？【註】性惡，即性
X13n0282_p0034a06║計也。性計有四，謂自、他、共、無因。中論云：諸法不自
X13n0282_p0034a07║生，亦不從他生，不共不無因，是故說無生。
X13n0282_p0034a08║答：今以破妄知見顯真知見為力用，則廣破性惡
X13n0282_p0034a09║攝得在中，餘如前釋。
X13n0282_p0034a10║問：所言用者，力用也。力有擲象、樹倒之別，用有徹鼓、
X13n0282_p0034a11║不徹之異。此經之用，擲象耶？樹倒耶？徹鼓耶？不徹鼓
X13n0282_p0034a12║耶？【註】擲象等者，佛本行經捔力爭婚品云：悉達、調達
X13n0282_p0034a13║及諸王子，爭婚瞿夷，種種捔力。瞿夷爾時在高樓
X13n0282_p0034a14║上，觀其捔試。是諸王子，彎常人弓，或滿不滿，一切
X13n0282_p0034a15║諸弓，皆悉不任悉達所彎。淨飯王曰：汝祖王廟中，
X13n0282_p0034a16║有輪王弓，堪任汝彎。悉達得之，滿彎此弓。箭勢一
X13n0282_p0034a17║發，貫七鐵鼓。箭之餘勢，仍至水輪。乃至斫樹，諸王
X13n0282_p0034a18║子斫，或一或二，隨斫隨倒。悉達一刀，斫過七樹，而
X13n0282_p0034a19║樹不倒。乃至擲象等（云云）。荊溪云：此並用中，示為
X13n0282_p0034a20║凡力，未關聖力。力中之大，不過悉達。故智者借喻
X13n0282_p0034a21║法華力用，昔三教及近成力用，如諸王子。
X13n0282_p0034a22║答：徹鼓等，法華力用也。不徹等，餘經力用也。今經
X13n0282_p0034a23║圓力，若對法華迹門，佛之知見一往似同，再研有
X13n0282_p0034a24║異。如法華佛之知見所究盡十界十如權實之法，
X13n0282_p0034b01║與今經不滅不生合如來藏十界三諦是同。但彼
X13n0282_p0034b02║十界皆究竟顯，此經十界顯而猶覆。何者？蓋十界
X13n0282_p0034b03║之中惟二乘保果，牙焦種敗心極難轉。法華則直
X13n0282_p0034b04║會其權當體是實，故云汝等所行是菩薩道。二乘
X13n0282_p0034b05║亦領悟云：我等今者真是聲聞，以佛道聲令一切
X13n0282_p0034b06║聞。我等今者真阿羅漢，普於其中應受供養。今經
X13n0282_p0034b07║則斥之云：皆由不知二種根本錯亂修習，乃至別
X13n0282_p0034b08║成聲聞緣覺。又云：汝先厭離聲聞緣覺，發心勤求
X13n0282_p0034b09║正道（云云）。並無一言同法華會權之意。雖云令汝
X13n0282_p0034b10║定性聲聞回向上乘，阿羅漢等皆獲一乘寂滅場
X13n0282_p0034b11║地，然但云獲而已矣，未曾說言當體即是，此則與
X13n0282_p0034b12║法華同而復異。若望法華本門開迹顯本，而如來
X13n0282_p0034b13║久遠本果，此經未甞見一言道，及普會之眾亦未
X13n0282_p0034b14║甞想見，此則與法華永異。將擇其一分與迹門同
X13n0282_p0034b15║者，則此經亦有徹鼓等力，其不同處但是凡弓數
X13n0282_p0034b16║百步力耳。
X13n0282_p0034b17║問：或以醍醐為教相，或以生酥為教相，為用生酥耶？
X13n0282_p0034b18║為用醍醐耶？
X13n0282_p0034b19║答：應以生酥為教相。
X13n0282_p0034b20║○次辨時味此中一往一復，欲明此經的在何時，故
X13n0282_p0034b21║問此經說何時，教何味。若時味不知，則前後紊亂。前
X13n0282_p0034b22║後若亂，則理義盡差，深淺莫辨矣。從而釋之者，得不
X13n0282_p0034b23║以深作淺，以淺作深乎？若然，則調御化儀，幾乎昧矣。
X13n0282_p0034b24║而曰不必究明時之與味，可乎？
X13n0282_p0034c01║問：此經孤山等諸師判入法華、涅槃之間，唯環師判
X13n0282_p0034c02║入般若之後，又有判歸方等，并不一時，未知孰當？【註】
X13n0282_p0034c03║孤山云：此經以上妙醍醐為教相，唯被圓機。開權
X13n0282_p0034c04║顯實，與法華無殊。扶律談常，與涅槃不異。吳興云：
X13n0282_p0034c05║今經所談，唯一圓教。以明如來藏，故非前藏通。中
X13n0282_p0034c06║間無諸委曲相，故非別教。環師云：楞嚴，即般若法
X13n0282_p0034c07║中大乘終極之教。良由般若慧學方盛，定力未全，
X13n0282_p0034c08║溺於多聞，失於正受。於是示楞嚴大定，資般若深
X13n0282_p0034c09║慧。既定慧均學，解行兩全，而究竟於一乘之道，此
X13n0282_p0034c10║楞嚴之所以作也。究夫三經大旨，無非大事因緣，
X13n0282_p0034c11║而必獲般若發明。次由楞嚴修證，終至法華印可，
X13n0282_p0034c12║然後盡諸能事，判歸方等者，乃神智印海栢庭師
X13n0282_p0034c13║也。栢庭，如前所引。神智，後當引之不一。時亦二師：
X13n0282_p0034c14║一、神智，二、長水。下亦當引。
X13n0282_p0034c15║答：今以判歸方等為當。
X13n0282_p0034c16║問：若在法華、涅槃之間，則味同醍醐，時同當午。味既
X13n0282_p0034c17║同，云何容有未全道力之餘味乎？時既同，云何容有
X13n0282_p0034c18║不知真際之側影乎？
X13n0282_p0034c19║問：法華云：我今無復疑。此經云：若此發明不是心者，
X13n0282_p0034c20║我乃無心，同諸土水。我實驚怖，兼此大眾無不疑惑。
X13n0282_p0034c21║若謂同味，云何法華無疑，此又驚疑耶？
X13n0282_p0034c22║問：法華云：安住於佛道。此經云：為彼所轉，溺於婬舍。
X13n0282_p0034c23║若謂同味，云何法華安住而於此經轉溺耶？
X13n0282_p0034c24║問：法華化城之人既到寶所，彼經云：既知是息已，引
X13n0282_p0035a01║入於佛慧。此經云：於是阿難及諸大眾觀佛菩提猶
X13n0282_p0035a02║如有人，明了其家所歸道路。此經菩提豈非法華佛
X13n0282_p0035a03║慧乎？菩提佛慧既同寶所，其家何別？云何法華已到
X13n0282_p0035a04║此方識路耶？
X13n0282_p0035a05║問：法華窮子既領寶藏，彼經云：我本無心有所希求，
X13n0282_p0035a06║今此寶藏自然而至。此經云：發心勤求無上菩提。若
X13n0282_p0035a07║謂同味，云何法華早已領藏，此經方勤求而未得耶？
X13n0282_p0035a08║答：誠如所問，不屬醍醐。
X13n0282_p0035a09║問：若謂阿難是權，不妨此語。如吳興岳師云：大權引
X13n0282_p0035a10║物，唯變是宜。且法華既稱開權顯實，會權歸實，廢權
X13n0282_p0035a11║立實，云何阿難之權而不開會廢乎？
X13n0282_p0035a12║問：阿難在法華，已蒙授記作佛，并得法性覺自在三
X13n0282_p0035a13║昧。世尊開權云：我與阿難空王佛所同時發心，阿難
X13n0282_p0035a14║即時憶念過去無量千萬億諸佛法藏，通達無礙。如
X13n0282_p0035a15║今所聞，來至此經，反云：不知身心本不相代，失我本
X13n0282_p0035a16║心。雖身出家，心不入道。豈有開顯自覺之後，又生迷
X13n0282_p0035a17║哉？
X13n0282_p0035a18║問：若謂阿難在實後施權，妙玄云：華開蓮現，華落蓮
X13n0282_p0035a19║成。華開喻開權，蓮現喻顯實，華落喻廢權，蓮成喻立
X13n0282_p0035a20║實。由此觀之，則知華落之後而不再敷華，豈有開權
X13n0282_p0035a21║之後而又施權者乎？
X13n0282_p0035a22║答：俱無是理。
X13n0282_p0035a23║問：若謂阿難必欲施權，何不施在法華以前，待法華
X13n0282_p0035a24║開顯耶？
X13n0282_p0035b01║問：若謂法華之後，見有楞嚴機興，故阿難權施方便，
X13n0282_p0035b02║接引此一類機。且施權引物，貴生物信，故空拳楊葉，
X13n0282_p0035b03║能止兒啼。若阿難者，未得開權之時，而法華會機，莫
X13n0282_p0035b04║不顒望；既得開顯之後，而人天之眾，無不欣知。今又
X13n0282_p0035b05║實後施權，示墮婬室，必將取信於誰人哉？
X13n0282_p0035b06║問：若謂楞嚴經前有法華機熟，故先開廢，則法華招
X13n0282_p0035b07║開廢不了之咎。何則？教既開前，而不開後故也。彼經
X13n0282_p0035b08║云：諸求三乘人，若有疑悔者，佛當為除斷，令盡無有
X13n0282_p0035b09║餘。如此開前四味麤，令成一乘妙，云何獨存此經一
X13n0282_p0035b10║人哉？
X13n0282_p0035b11║問：法華云：若眾生住於二地，如來爾時即便為說汝
X13n0282_p0035b12║等所作未辦，乃至云當觀察籌量所得涅槃非真實
X13n0282_p0035b13║也。若楞嚴經前先出此言而收法華已熟之機，法華
X13n0282_p0035b14║之後未熟之者又云何耶？豈再說法華而收之乎？不
X13n0282_p0035b15║然，則法華有不了之咎；若然，則法華有重繁之過。兩
X13n0282_p0035b16║楹無措，謂楞嚴同於法華可乎？
X13n0282_p0035b17║問：法華乃純一無雜，獨得妙名。如云：十方佛土中，唯
X13n0282_p0035b18║有一乘法，無二亦無三，正直捨方便，但說無上道，但
X13n0282_p0035b19║為菩薩，不為小乘。此經阿難隨聞，獲證四果三果等，
X13n0282_p0035b20║豈是惟有一乘法，無二亦無三，但為菩薩，不為小乘
X13n0282_p0035b21║乎？七徵八辨，委曲搜揚，豈是正直捨方便，但說無上
X13n0282_p0035b22║道乎？二十五聖，各陳圓通，大小有殊，偏圓成異，豈是
X13n0282_p0035b23║純一無雜，獨得妙名乎？
X13n0282_p0035b24║答：誠如所諭，不同法華。
X13n0282_p0035c01║問：法華歎教，大如海，高如山，圓如月，照如日，自在如
X13n0282_p0035c02║梵王，極如佛。若以此經同乎法華，何處齊其歎耶？
X13n0282_p0035c03║答：此經教相若與法華相並，其中有齊有劣。何者？
X13n0282_p0035c04║如法華歎教大如海，妙玄云：海是坎德，萬流歸故、
X13n0282_p0035c05║同一醎故。法華亦爾，佛所證得萬善同歸、同乘佛
X13n0282_p0035c06║乘，江河川流無此大德，餘經亦爾，故法華最大也
X13n0282_p0035c07║（文）。若論此經陰入處界本如來藏之圓，同法華諸
X13n0282_p0035c08║法實相之圓，是則亦齊其歎，但有呵斥聲聞狹劣
X13n0282_p0035c09║等語，終不如法華汝等所行是菩薩道，萬善同歸、
X13n0282_p0035c10║同乘佛乘，萬流歸海、同一醎味。然則是經之海小
X13n0282_p0035c11║海而已，江河雖歸猶未能盡夫百川也。次高如山
X13n0282_p0035c12║者，妙玄云：山王最高，四寶所成故、純諸天居故。法
X13n0282_p0035c13║華亦爾，住四味教之頂，離四誹謗開示悟入，純一
X13n0282_p0035c14║根一緣、同一道味，鈍是菩薩、無聲聞弟子故（文）。若
X13n0282_p0035c15║論此經得陀羅尼入佛知見，同彼開示悟入，則亦
X13n0282_p0035c16║齊四寶所成之歎。但經有摩登慶喜，初果而之三
X13n0282_p0035c17║果、阿那而之羅漢，終不如法華純一根緣、同一道
X13n0282_p0035c18║味，純是菩薩、無聲聞弟子，及在四味教相之頂。然
X13n0282_p0035c19║則是經之山亦寶山也，但不得迥居極頂純是諸
X13n0282_p0035c20║天，秪在山之下停及乎山半，雖有四天之所居，猶
X13n0282_p0035c21║夾夜叉之在下也（住世因本經云：須彌山下別有三級，皆七重墻院，夜叉所居）。
X13n0282_p0035c22║第三圓如月者，妙玄云：月能虧盈故、月漸圓故。法
X13n0282_p0035c23║華亦爾，同體權實故，會漸入頓故，燈炬星月與闇
X13n0282_p0035c24║共居。譬諸經存二乘道果，與小並立（文）。若論此經，
X13n0282_p0036a01║有不滅不生，合如來藏十界同體權實，則亦齊月
X13n0282_p0036a02║能虧盈之歎。但猶存二乘道果，終不如法華會漸
X13n0282_p0036a03║歸頓，不與闇俱。然則是經之月，弦月也，非望月也。
X13n0282_p0036a04║雖非燈炬羣星之可比，豈能不與小闇並立哉？第
X13n0282_p0036a05║四、照如日者，妙玄云：日能破闇故。法華破化城，除
X13n0282_p0036a06║草菴故。又日映奪星月，令不現故。法華拂迹，除方
X13n0282_p0036a07║便故（文）。夫二乘，人也；化城、草菴，所居之處也。若但
X13n0282_p0036a08║廢人，不廢其處，則使先者雖去，而後者還來，廝下
X13n0282_p0036a09║繩繩，何時能已？故法華破則俱破，所謂蕩化城之
X13n0282_p0036a10║執教，廢草菴之滯情，開方便之權門，示真實之玅
X13n0282_p0036a11║理，會眾善之小行，歸廣大之一乘，上中下根皆與
X13n0282_p0036a12║記莂。今經雖有定性聲聞皆獲一乘寂滅場地之
X13n0282_p0036a13║語，但云令汝會中獲之而已，尚不廢人，矧能廢教？
X13n0282_p0036a14║及乎隨聞獲證，經敘猶是小乘，此正方等之中。過
X13n0282_p0036a15║是已後，心相體信，入出無難，然其所止猶在本處，
X13n0282_p0036a16║豈同法華執教滯情一切俱破，直指聲聞是我親
X13n0282_p0036a17║子同年而語哉？然則是經之日，被蝕初醒之日也，
X13n0282_p0036a18║僅得一分還光，猶是朦朧恍忽。是時星月雖不爭
X13n0282_p0036a19║輝，而乍有乍無，起滅還如熠燿。豈所謂皜日當天，
X13n0282_p0036a20║暎奪諸明者乎？第五自在如梵王者，玅句云：輪王
X13n0282_p0036a21║號令，止齊四天。帝釋號令，齊三十三天。梵王號令，
X13n0282_p0036a22║總上冠下。譬餘經說，三諦三昧，各不相收，不得自
X13n0282_p0036a23║在。此經所說，以實相入真，決了聲聞法，是諸經之
X13n0282_p0036a24║王。實相入俗，一切治生產業，不相違背。實相入中，
X13n0282_p0036b01║諸法無非佛法（文）。若論此經，陰入處界，本如來藏，
X13n0282_p0036b02║則亦同實相入中，諸法無非佛法，而得自在。但不
X13n0282_p0036b03║能決了聲聞法，是諸經之王。及不言治生產業，不
X13n0282_p0036b04║相違背。猶未得實相入真入俗，而得自在。雖有我
X13n0282_p0036b05║以不滅不生，合如來藏，十界俱非，俱即俱非，破立
X13n0282_p0036b06║之文。然是佛於三諦，自得自在，終不能開顯決了，
X13n0282_p0036b07║令一切人，皆得自在也。然則是經之王，摩醯首羅
X13n0282_p0036b08║王也。雖得報勝，居無色界頂為王。終不如梵王，居
X13n0282_p0036b09║大千之中，以統御上下為王也。第六極如佛者，妙
X13n0282_p0036b10║句云：此明果第一也。餘經明果，近於寂場。此經明
X13n0282_p0036b11║果，遠指無量劫前本地，故最第一（文）。今經佛告阿
X13n0282_p0036b12║難，既云汝我同氣，情均天倫。以此而推，亦是寂場
X13n0282_p0036b13║近得之果，非寂光無量劫前，久遠久遠之果。然則
X13n0282_p0036b14║法華能喻之佛，等妙究竟佛也。是經能喻之佛，十
X13n0282_p0036b15║向分真佛也。容貌心行，雖同分極，猶差兩間矣。
X13n0282_p0036b16║問：波斯匿王請佛營齋，時當自恣。二卷問難，猶有匿
X13n0282_p0036b17║王，洎談七趣，乃云琉璃廢父墜海而終，可見匿王父
X13n0282_p0036b18║子不預法華，何謂此經與法華同味耶？【註】波斯匿王，
X13n0282_p0036b19║琉璃父也。廢父緣起，出琉璃王經。言匿王不預法
X13n0282_p0036b20║華者，蓋波斯匿王，與佛同庚。二卷中云：我今六十，
X13n0282_p0036b21║又過于二。至第七卷乃云：琉璃廢父，墜海而終。約
X13n0282_p0036b22║經定日，則匿王父子，崩于是年寒際。而世尊說法
X13n0282_p0036b23║華時，年登七旬有二。則匿王已逝，十載于茲，固不
X13n0282_p0036b24║預于法華矣。是經既有匿王問答，孰謂同於法華
X13n0282_p0036c01║乎？
X13n0282_p0036c02║答：誠如所顯，不同法華。
X13n0282_p0036c03║問：若見是經有是名妙蓮華之句，而謂同味，則阿含
X13n0282_p0036c04║經等亦有妙蓮華之稱，豈將小小純麤而並法華純
X13n0282_p0036c05║玅乎？
X13n0282_p0036c06║答：名同義異，此例固然。借使名義俱同，今以文通
X13n0282_p0036c07║義通收之，亦不屬於法華也。
X13n0282_p0036c08║問：若見此經有最後開示之句，故置法華之後者，且
X13n0282_p0036c09║涅槃之後方稱最後，何不置耶？【註】經稱最後者，乃楞
X13n0282_p0036c10║嚴一經之最後，非如來一化之最後也。縱令即是，
X13n0282_p0036c11║亦不必置於法華之後，以涅槃之後，方稱最後故。
X13n0282_p0036c12║問：若謂此經與涅槃同味，經中何無唱滅之文？若在
X13n0282_p0036c13║涅槃之前故無唱滅者，法華唱滅後文應置楞嚴之
X13n0282_p0036c14║後，楞嚴一經應在法華流通之前，如斯倒置。若曰不
X13n0282_p0036c15║可，云何同味？
X13n0282_p0036c16║答：誠如所破，不同法華。
X13n0282_p0036c17║問：楞嚴一經，自夏徂冬，法華、涅槃共乎八載。法華說
X13n0282_p0036c18║竟，即便唱滅；說涅槃經，纔一日半夜。可見事甚急而
X13n0282_p0036c19║時甚迫，寧將欵欵楞嚴插于迫時之間哉？【註】言楞嚴
X13n0282_p0036c20║一經，自夏徂冬者，此無文證。蓋是大約今經文秪
X13n0282_p0036c21║十卷，欵欵而宣，數月足矣。經始既值，休夏自恣，不
X13n0282_p0036c22║亦徂於是冬乎？
X13n0282_p0036c23║問：因果經云：佛與波斯匿王同日而生。今經云：我今
X13n0282_p0036c24║六十，又過于二。若除阿含十二、方等八年、三十成道
X13n0282_p0037a01║時，當般若第十二年方說此經，何謂與法華同味耶？
X13n0282_p0037a02║【註】若以此說而定，則似判入般若為當。但此經說
X13n0282_p0037a03║非一時，終難以片言隻義而限，故有下文之破矣。
X13n0282_p0037a04║答：誠如所定，不同法華。
X13n0282_p0037a05║問：若謂此經同於熟酥般若轉教，不生一念愛樂之
X13n0282_p0037a06║心，且云但為菩薩說其實事，而不為我說斯真要。此
X13n0282_p0037a07║經發心勤求無上菩提，乃大人光用，豈與失明嬰兒
X13n0282_p0037a08║同年而語哉？
X13n0282_p0037a09║問：般若領知家業，而無希取一飡之意，豈同此經疑
X13n0282_p0037a10║惑銷除，心悟實相者乎？
X13n0282_p0037a11║問：般若所止，猶在本處，豈獲一乘寂滅場地乎？
X13n0282_p0037a12║問：般若方不夭傷慧命，豈不歷僧祇而獲法身乎？
X13n0282_p0037a13║問：般若菩薩遊戲神通淨佛國土，聲聞不生一念愛
X13n0282_p0037a14║樂，豈比應身無量度脫眾生者乎？
X13n0282_p0037a15║答，方等四教，並談般若。帶通別二，正說圓教。此經
X13n0282_p0037a16║發心勤求無上菩提，乃方等四教中之一圓。般若
X13n0282_p0037a17║不生愛樂，乃第四時之一偏耳。
X13n0282_p0037a18║問：若謂此經在般若後，故不妨如是等語，所謂因般
X13n0282_p0037a19║若但慧，次立楞嚴大定，至於法華，印可授記。且經云：
X13n0282_p0037a20║恨無始來，一向多聞，未全道力。若如所判，則抑般若
X13n0282_p0037a21║以為小慧矣，豈般若果小慧乎？
X13n0282_p0037a22║答：般若佛母，諸佛由生，非小慧之足比也。
X13n0282_p0037a23║問：夫如來說般若之意者，蓋為二乘於阿含方等，先
X13n0282_p0037a24║已得定，但執小保果，住而不進，故以般若空慧之水，
X13n0282_p0037b01║淘之汰之，俾定慧均等。至於法華，易為開顯。今抑之
X13n0282_p0037b02║以為但慧，則使般若全無所以也。此云何通？
X13n0282_p0037b03║問：如來化物，舉必有則，所謂先以定動，次以智拔。若
X13n0282_p0037b04║謂般若但慧之後，方立楞嚴大定，且阿含、方等二十
X13n0282_p0037b05║年間，如來何所作為？二乘何所利益耶？
X13n0282_p0037b06║答：誠如所諭，非般若後也。
X13n0282_p0037b07║問：此經若是般若慧後之定，則在法華、般若兩者之
X13n0282_p0037b08║間，今當攝歸何際？若法華味同醍醐，若般若時同禺
X13n0282_p0037b09║中，兩難所屬，教部何歸？為兩楹其歸耶？
X13n0282_p0037b10║答，歸後則礙同法華，歸前則礙同般若，兩楹其歸，
X13n0282_p0037b11║固無此理。
X13n0282_p0037b12║問：此經不屬兩際，則五時之外須添一時，五味之中
X13n0282_p0037b13║更加一味，別何目名耶？天台四教，龍樹二輪，皆無是
X13n0282_p0037b14║例，此如何歸？
X13n0282_p0037b15║答：誠無是例，教部難歸。
X13n0282_p0037b16║問：若歸般若邊際，般若結經自有仁王，般若仁王之
X13n0282_p0037b17║後又有楞嚴，稱為結經可乎？【註】仁王般若為結經者，
X13n0282_p0037b18║仁王經云：如來成道二十九年已，為我說摩訶般
X13n0282_p0037b19║若。故知仁王在大品般若後。說仁王經已，即說無
X13n0282_p0037b20║量義經，以為法華弄引。故今家指仁王以結般若。
X13n0282_p0037b21║答：固無此理。
X13n0282_p0037b22║問：此經若在方等，文云心悟實相，回向上乘，豈與焦
X13n0282_p0037b23║穀敗種同耶？
X13n0282_p0037b24║答：若收後歸前，則心悟實相等文，自在法華。若當
X13n0282_p0037c01║時明義，則回向上乘之言，是方等四教中之圓義
X13n0282_p0037c02║也。
X13n0282_p0037c03║問：此經應身無量度脫眾生，豈與見不思議自鄙無
X13n0282_p0037c04║分同耶？【註】淨名經云：摩訶迦葉聞維摩詰說菩薩芥
X13n0282_p0037c05║納須彌，無所增減；海入毛孔，不嬈魚鱉等不思議
X13n0282_p0037c06║解脫法門，歎未曾有。謂舍利弗言：譬如有人，於盲
X13n0282_p0037c07║者前，現眾色像，非彼所見。一切聲聞，聞是不可思
X13n0282_p0037c08║議解脫法門，不能解了，為若此也。智者聞是，其誰
X13n0282_p0037c09║不發阿耨多羅三藐三菩提心？我等何為永絕其
X13n0282_p0037c10║根？於此大乘，已如敗種。一切聲聞，聞是不可思議
X13n0282_p0037c11║解脫法門，皆應號泣，聲震三千大千世界。
X13n0282_p0037c12║答：應身無量，義通大小。若小乘應身，如目連神通
X13n0282_p0037c13║第一，亦能化一身作無量身，應供於天上人間。此
X13n0282_p0037c14║方他界，雖不能稱機說法，亦非一向不能依教利
X13n0282_p0037c15║生，此約方等當分說也。若大乘不思議化，彌滿法
X13n0282_p0037c16║界，一音演唱，羣情等悅，則是經家約後分之義而
X13n0282_p0037c17║敘矣。
X13n0282_p0037c18║問：此經不歷僧祇獲法身，豈與三生六十劫同耶？【註】
X13n0282_p0037c19║三、生六十劫者，㭊玄明二乘修行云：聲聞利者三
X13n0282_p0037c20║生，鈍者六十劫；支佛利者四生，鈍者百劫。
X13n0282_p0037c21║答：今經頓獲法身，或方等中圓，或法華中義，分別
X13n0282_p0037c22║準前。
X13n0282_p0037c23║問：此經開示無生法身之理，豈與乞乳資身受殃崛
X13n0282_p0037c24║維摩之所譏嫌耶？【註】維摩經云：昔時世尊身有小疾，
X13n0282_p0038a01║當用牛乳。阿難即持鉢詣大婆羅門家門下立。時
X13n0282_p0038a02║維摩詰來謂阿難言：唯！阿難！何為晨朝持鉢在此？
X13n0282_p0038a03║阿難言：居士！世尊身有小疾，當用牛乳，故來至此。
X13n0282_p0038a04║維摩詰言：止！止！莫作是言。如來身者，金剛之體，諸
X13n0282_p0038a05║惡已斷，眾善普會。當有何疾？當有何惱？默往！阿難！
X13n0282_p0038a06║勿謗如來，莫使異人聞此麤言，無令大威德諸天，
X13n0282_p0038a07║及他方淨土諸來菩薩，得聞斯語（云云）。時阿難心
X13n0282_p0038a08║懷慙愧，而作是念：得無近佛而謬聽耶？即聞空中
X13n0282_p0038a09║聲曰：阿難！如居士言，但為佛出五濁惡世，現行斯
X13n0282_p0038a10║事，度脫眾生。行矣！阿難！取乳勿慙。即時阿難復詣
X13n0282_p0038a11║取乳。殃崛譏呵，詞意大同，茲不繁引。
X13n0282_p0038a12║答：乞乳受呵，乃方等中追敘阿含時事。正使在於
X13n0282_p0038a13║方等，今經開示無生法身之理，說在後時，亦無妨也。
X13n0282_p0038a14║問：此經有宣妙蓮華，發菩提心，入遍知海，若祖王弓
X13n0282_p0038a15║滿洞地水輪，豈與凡弓數百步而較耶？
X13n0282_p0038a16║答，若約後分言之，此義自屬法華。若約當分言之，
X13n0282_p0038a17║則方等中圓，與法華不異，亦無妨是名妙蓮華之
X13n0282_p0038a18║語而褒美之。況所引者，乃持地追敘往生之事，且
X13n0282_p0038a19║非釋迦所宣妙法蓮華。古師以此言而局是經，不
X13n0282_p0038a20║亦昧哉。
X13n0282_p0038a21║問：經指楞伽山上破外自然，明知不屬方等，何同時
X13n0282_p0038a22║耶？【註】楞伽破外，正是方等之經。問：謂今經既追指方
X13n0282_p0038a23║等中事，須別在一時，故曰不屬方等。
X13n0282_p0038a24║答：此正前分之語，而此經說在方等後時，追指前
X13n0282_p0038b01║說，故無所妨。
X13n0282_p0038b02║問：或不一時，教部何收？收前則失其後，收後則失其
X13n0282_p0038b03║前，前後收經，為有例耶？為無例耶？無則且置，有如何
X13n0282_p0038b04║收？
X13n0282_p0038b05║答：經既前後互指，所說的非一時。天台判攝通軌，
X13n0282_p0038b06║收經不無其例。如四明祖師光明玄記云：以凡判
X13n0282_p0038b07║教，有前後分。前分有次，後分不定。後雖不定，須攝
X13n0282_p0038b08║歸前。今經前分有次，後分不定，攝歸方等，無容置
X13n0282_p0038b09║喙矣。
X13n0282_p0038b10║問：若不一時，何故經文連貫生起都無間斷耶？
X13n0282_p0038b11║問：既不一時，何無追敘昔事，乃成一席之說，況與摩
X13n0282_p0038b12║登伽經所敘無別耶？
X13n0282_p0038b13║答：此乃結集經者，要成部類庠序，次第生起。有由
X13n0282_p0038b14║參入後事，故連環不絕，似乎一席。故報恩經優波
X13n0282_p0038b15║離問佛曰：佛云何一切說？為應時適會隨宜說耶？
X13n0282_p0038b16║為當部黨相從說耶？答：佛隨物適時，說一切法。後
X13n0282_p0038b17║諸弟子，結集法藏，以類撰之。
X13n0282_p0038b18║問：若非不一時，經有知呵，非彈偏意耶？經有空藏等
X13n0282_p0038b19║文，非淘汰意耶？經有回向上乘，非會歸意耶？
X13n0282_p0038b20║答：由此而知，正顯說不一時。
X13n0282_p0038b21║問：若不在方等，阿難示墮婬室，啟請楞嚴大定，執心
X13n0282_p0038b22║在內在外，局見在面在眼，小大同譚，攝屬何耶？
X13n0282_p0038b23║答：約此前分而判，正屬方等。
X13n0282_p0038b24║問：圓師云：縱異阿含，豈殊方等？意謂此經味同醍醐，
X13n0282_p0038c01║不屬方等。且醍醐之圓，豈殊方等之圓耶？不亦迷法
X13n0282_p0038c02║華純一無雜之旨乎？【註】圓師釋四卷中摩登婬息得
X13n0282_p0038c03║阿那含云：此經惟圓，登伽所以證小者，以接引小
X13n0282_p0038c04║乘，故重施小，而皆解圓。今云那含，即圓教相似位
X13n0282_p0038c05║也。登伽實行，乃證那含；阿難權人，示居初果。若以
X13n0282_p0038c06║登伽惟作小釋者，則使此經全同阿含，縱異阿含，
X13n0282_p0038c07║豈異方等？
X13n0282_p0038c08║問：玄文云：藏、通、別、圓之圓，義遍三時，三時之圓，即同
X13n0282_p0038c09║第五，與法華無二無別，更不須開。若謂第五之圓不
X13n0282_p0038c10║同方等者，不亦違背祖教乎？
X13n0282_p0038c11║問：若以此經之圓，不與方等圓同。方等云：譬如日照
X13n0282_p0038c12║平地，影臨萬水，逐器方圓，隨波動靜。示一佛土，令淨
X13n0282_p0038c13║穢不同；示現一身，巨細各異；一音說法，隨類各解。此
X13n0282_p0038c14║等語言，不成偏劣耶？
X13n0282_p0038c15║答：誠如所破。
X13n0282_p0038c16║問：若不在般若，匿王同佛六十二歲，數齊般若，豈定
X13n0282_p0038c17║法不定年乎？
X13n0282_p0038c18║答：若約年定法，則應屬般若。今為不專般若空慧
X13n0282_p0038c19║部類，故攝後向前，而判歸方等矣。
X13n0282_p0038c20║問：若不在法華經有修菩薩乘、入佛知見、心悟實相
X13n0282_p0038c21║等文，如何會通？
X13n0282_p0038c22║答：若約後分，則文屬法華。若約當分，則方等中圓，
X13n0282_p0038c23║即第五時圓也。
X13n0282_p0038c24║問：判教既約五時，五時通別，此教何收？【註】妙玄云：夫
X13n0282_p0039a01║五時半滿，論別，別有齊限；論通，通於初後。若華嚴
X13n0282_p0039a02║頓乳，別但在初，通則至後。故無量義云：次說般若，
X13n0282_p0039a03║歷劫脩行；華嚴海空，法華會入佛慧，即是通至二
X13n0282_p0039a04║經。（釋籤云：二經者，謂般若、法華。以般若亦得名華嚴，故法華佛慧不殊初故。）又像法決
X13n0282_p0039a05║疑經云：今日坐中無央數眾各見不同，或見如來
X13n0282_p0039a06║入涅槃，或見如來住世一劫、若減一劫、若無量劫，
X13n0282_p0039a07║或見如來丈六之身，或見小身，或見大身，或見報
X13n0282_p0039a08║身蓮華藏世界海為千百億釋迦牟尼佛說心地
X13n0282_p0039a09║法門，或見法身同於虗空無有分別、無相無礙遍
X13n0282_p0039a10║同法界，或見此處山林土地沙，或見七寶，或見此
X13n0282_p0039a11║處乃是三世諸佛所行之處，或見此處即是不可
X13n0282_p0039a12║思議諸佛境界真實之法。（釋籤云：彼經既有住世無量劫之言，又見報身
X13n0282_p0039a13║蓮華藏海說心地法門等，故知華嚴至涅槃後，以彼像法決疑結涅槃故。）夫日出初照
X13n0282_p0039a14║高山，日若垂沒亦應餘輝峻嶺，故蓮華藏海通至
X13n0282_p0039a15║涅槃之後，況前教耶？○若修多羅半酪之教，別論
X13n0282_p0039a16║在第二時，通論亦至於後。何者？如迦留陀夷於法
X13n0282_p0039a17║華中面得受記，後入聚落被害，作結戒緣起。又如
X13n0282_p0039a18║身子法華請主，後入滅，均提持三衣至佛問（云云）。
X13n0282_p0039a19║豈非三藏至後耶？（釋籤云：二人雖於法華得記，此後猶作三藏結戒之緣，故知三
X13n0282_p0039a20║藏至後。）釋論云：從初鹿苑至涅槃夜，所說戒定慧，結
X13n0282_p0039a21║為修多羅等藏。當知三藏通至於後。○若方等教
X13n0282_p0039a22║半滿相對，是生蘇教。別論是第三時，通論亦至於
X13n0282_p0039a23║後。何者？陀羅尼云：先於王舍城授諸聲聞記，今復
X13n0282_p0039a24║於舍衛國祇陀林中復授聲聞記，昔於波羅奈授
X13n0282_p0039b01║聲聞記。身子云：世尊不虗所言真實，故能第二、第
X13n0282_p0039b02║三授我等記。（釋籤云：言此經至法華後者，即指王城授記，同于法華。舍衛國記，即指方等在
X13n0282_p0039b03║法華後。）故知方等在法華後。○般若帶半論滿，是熟
X13n0282_p0039b04║蘇教。別論在第四時，通論亦至初後。何者？從初得
X13n0282_p0039b05║道夜，至泥洹夜，常說般若。又釋論云：須菩提問畢
X13n0282_p0039b06║定不畢定，當知般若亦至於後。（釋論云：大論三十九先舉經云：須菩
X13n0282_p0039b07║提白佛言：世尊！菩薩摩訶薩為畢定？為不畢定？佛言：畢定，非不畢定。須菩提言：為何處畢定？佛言：非二乘
X13n0282_p0039b08║道中。須菩提復問：為初心菩薩？為後心菩薩？佛言：初心及跋致，皆悉畢定。須菩提於法華中，已聞菩薩得
X13n0282_p0039b09║記，故已畢定。今復更問，故知須菩提更為未入者問。故知法華之後，更說般若明矣。般若不殊，故結集者
X13n0282_p0039b10║同為一部。）○若涅槃滿教，別論在第五時，通論亦至於
X13n0282_p0039b11║初。何者？釋論云：從初發心，常觀涅槃行道。前來諸
X13n0282_p0039b12║教，豈無發心菩薩觀涅槃耶？大經云：我坐道場菩
X13n0282_p0039b13║提樹下，初成正覺。爾時無量阿僧祇恒河沙世界
X13n0282_p0039b14║諸菩薩，亦曾問我是甚深義。然其所問句義功德，
X13n0282_p0039b15║亦皆如是，等無有異。如是問者，則能利益無量眾
X13n0282_p0039b16║生。此則通至於前。○若法華顯露邊論，不見在前；
X13n0282_p0039b17║祕密邊論，理無障礙。故身子云：我昔從佛聞如是
X13n0282_p0039b18║法，見諸菩薩受記作佛。豈非證昔通記之文？（釋籤云：通
X13n0282_p0039b19║記者，昔日授記，佛意不壅。小乘情隔，自無希取。況約祕密，已記二乘。據斯以論，通至鹿苑。）
X13n0282_p0039b20║答：古師所謂收通歸別也。
X13n0282_p0039b21║問：結經須約文通、義通、攝歸時，味此經文何通、義何
X13n0282_p0039b22║通、文何歸、義何歸耶？
X13n0282_p0039b23║答：北峰本無師云：文通義通者，如後分華嚴及方
X13n0282_p0039b24║等陀羅尼之流，乃結集經家收通歸別，皆文通也。
X13n0282_p0039c01║若義通者，如般若明華嚴海空，與夫蓮華藏海通
X13n0282_p0039c02║至涅槃之後，此於他部明華嚴義，不必結歸本部。
X13n0282_p0039c03║今楞嚴經前分有次，後分不次，收歸方等，似合其
X13n0282_p0039c04║宜。如先達所謂一代教中除華嚴、般若、法華、涅槃
X13n0282_p0039c05║別部帙外，凡所說小乘皆收歸鹿苑，凡所說大乘
X13n0282_p0039c06║皆收歸方等。栢庭玄覽云：但非四時所攝，悉得以
X13n0282_p0039c07║方等通收之。此經既不專餘四時部類，謂屬方等
X13n0282_p0039c08║則無餘論也。雖經有定性聲聞皆獲一乘寂滅場
X13n0282_p0039c09║地之言，但云令汝會中而已，固不與法華同日而
X13n0282_p0039c10║語，政使出於方等，不妨以彈斥意密示與進，況時
X13n0282_p0039c11║在其後，說亦無違（文）。此則經之前分正屬方等，是
X13n0282_p0039c12║故云爾。若經有耶輸受記等文，應是後分經，乃結
X13n0282_p0039c13║集家收通歸別，結歸前文，此正通五時中文通之
X13n0282_p0039c14║類也。
X13n0282_p0039c15║問：此經為全分耶？為有前後分耶？若有前後，何處為
X13n0282_p0039c16║前？何處為後？若然者，以後歸前耶？以前歸後耶？
X13n0282_p0039c17║答：此經有前後分，但所判不同。長水師乃以第八
X13n0282_p0039c18║卷文殊問名已，還判為前分；廣辨七趣去，判為後
X13n0282_p0039c19║分。神智師判前後分，則不定指。謂經文有次第者，
X13n0282_p0039c20║前分也；互相指者，後分也。結集者，以後分明義，氣
X13n0282_p0039c21║類若同，向前集之。如金光明經是方等，後分乃指
X13n0282_p0039c22║般若為己廣說空。若其然者，今經波斯匿王年六
X13n0282_p0039c23║十二，又云是名玅蓮華定性聲聞，及諸一切皆獲
X13n0282_p0039c24║一乘寂滅場地，豈非亦是後分之經耶？今詳二說，
X13n0282_p0040a01║神智為當。
X13n0282_p0040a02║○後明八教諸門四悉本迹此中寄明地位，蓋位不
X13n0282_p0040a03║離教故。
X13n0282_p0040a04║問：此經若是頓教所攝，經文何故從麤入細，自淺而
X13n0282_p0040a05║深，如七徵、八辨、五陰、六入、十八界等，次第入藏耶？又
X13n0282_p0040a06║如初果而之二果，阿那而之羅漢，此皆漸入之相，云
X13n0282_p0040a07║何為頓？
X13n0282_p0040a08║答：夫言頓者，須分人法。若論此經所說之法，則一
X13n0282_p0040a09║向是頓。如經初發軫，即云：一切眾生，不知常住真
X13n0282_p0040a10║心，性淨明體。舉此一端，餘可知矣。其陰入處界，雖
X13n0282_p0040a11║次第而宣，乃次第之漸，非漸頓之漸。所謂說雖次
X13n0282_p0040a12║第，理非次第也。若論能入之人，先假七徵八辨，然
X13n0282_p0040a13║後初果而之二果，阿那而之羅漢，似應判入漸教。
X13n0282_p0040a14║然觀當機最初，即以奢摩他等而為請由，至於不
X13n0282_p0040a15║歷僧祇，頓獲法身，是亦不漸中漸入之漸，終非偏
X13n0282_p0040a16║漸之漸也。
X13n0282_p0040a17║問：此經若是漸教所攝，云何經有忽然狂歇，頭非外
X13n0282_p0040a18║得，歇即菩提，不從人得之文耶？
X13n0282_p0040a19║答：以此而知，正屬於頓。
X13n0282_p0040a20║問：若謂是漸，漸初耶？漸中耶？漸末耶？【註】漸有二：一、漸
X13n0282_p0040a21║部，二、漸教。頓亦如是。前問頓、漸之漸，漸教也。今言
X13n0282_p0040a22║漸初等者，漸部也。漸部有三：阿含為漸初，方等為
X13n0282_p0040a23║漸中，般若為漸末。若方等四教並談，般若帶通、別
X13n0282_p0040a24║二，正說圓教，則前之二、三部教俱漸。後之圓教，部
X13n0282_p0040b01║雖在漸，教實在頓，乃圓頓之頓也。
X13n0282_p0040b02║答：是漸中。
X13n0282_p0040b03║問：若漸初者，阿難在家屬十二年前，阿含第八年中
X13n0282_p0040b04║方始出家，其年八歲，縱盡阿含止年十二，豈被摩登
X13n0282_p0040b05║牽攝婬躬撫摩而毀戒體耶？由此推之，明知不屬漸
X13n0282_p0040b06║初，寧有定法不定年乎？
X13n0282_p0040b07║答：正由此說，不作漸初。
X13n0282_p0040b08║問：若中末者，已如方等、般若所奪，必謂中末，云何會通？
X13n0282_p0040b09║答：今經既屬方等，故是漸中。然是漸部之漸，終非
X13n0282_p0040b10║漸教之漸。會通之文，已如前說。
X13n0282_p0040b11║問：此經若是祕密教收，如或為此人說頓，或為彼人
X13n0282_p0040b12║說漸、說不定，或為此人說漸，或為彼人說頓、說不定、
X13n0282_p0040b13║說默，相對互不相知，方為祕密。今經之文何為祕密
X13n0282_p0040b14║耶？
X13n0282_p0040b15║答：此經是顯露，非祕密。
X13n0282_p0040b16║問：此經若是不定教收，此則如來不思議力，一音演
X13n0282_p0040b17║說，隨類各解，能令眾生於漸說中得頓益，於頓說中
X13n0282_p0040b18║得漸益。如是得益不同，方為不定。今經乃云：是諸大
X13n0282_p0040b19║眾得未曾有，各各普獲金剛三昧。又云：如阿難輩習
X13n0282_p0040b20║漏未除，兼此大眾無不疑惑。如此同聞同解，何為不
X13n0282_p0040b21║定？
X13n0282_p0040b22║答：誠如所諭，非不定也。
X13n0282_p0040b23║問：經有天龍八部，有學二乘，新學菩薩，其數凡有十
X13n0282_p0040b24║恒河沙，皆遠塵離垢，得法眼淨。惟性比丘尼，別成羅
X13n0282_p0040c01║漢。無量眾生，發菩提心。如此聞同證異，是不定否？
X13n0282_p0040c02║答：約證雖殊，約解恒一，故非不定。
X13n0282_p0040c03║問：此經若屬藏教，文云於菩提心未自在者，又云修
X13n0282_p0040c04║菩薩乘入佛知見，又如二十五聖之中有諸聲聞，指
X13n0282_p0040c05║稱鹿苑所證，此既追敘昔事，明知不屬三藏，何為攝
X13n0282_p0040c06║耶？
X13n0282_p0040c07║答：誠如所諭，不屬藏教。
X13n0282_p0040c08║問：若非藏教，阿難不知心之內外、目之所在，執眼能
X13n0282_p0040c09║見，認賊為心，與藏胡別耶？
X13n0282_p0040c10║答：此是大權引物入如來藏，從凡至聖，深淺階差，
X13n0282_p0040c11║文雖似藏，意非藏也。
X13n0282_p0040c12║問：此經若屬通教，所謂通者，通前藏教、通後別圓，此
X13n0282_p0040c13║經何處通前、何處通後耶？
X13n0282_p0040c14║問：此經若屬別教，所謂別者，別前藏通、別後圓教，此
X13n0282_p0040c15║經何處別前、何處別後耶？
X13n0282_p0040c16║答：今經始末，惟談圓義，通別兩教，不能預此。
X13n0282_p0040c17║問：此經若屬圓教，理宜飽飡王膳，云何經有不知寂
X13n0282_p0040c18║常心性，如人說食終不能飽之言耶？
X13n0282_p0040c19║答：此是首卷之文，當機正為顯發圓義，故以不知
X13n0282_p0040c20║寂常如人說食之問以為請由。若第三卷中不歷
X13n0282_p0040c21║僧祇頓獲法身，方是當教中圓餉飡王膳也。
X13n0282_p0040c22║問：凡立地位必依教，為此經地位依何教耶？
X13n0282_p0040c23║答：依圓教也。
X13n0282_p0040c24║問：依藏經有地等，依通非止十地，依別無明品多，依
X13n0282_p0041a01║圓名字相濫。今經地位云何定耶？
X13n0282_p0041a02║答：誠如所並，不屬前三，以義定圓，名則不濫。
X13n0282_p0041a03║問：一家明位，以經論異文，有借位之義。此經地位，借
X13n0282_p0041a04║何教名？名何教位耶？
X13n0282_p0041a05║答：今經位名，三教俱借。借三教名，名圓教位也。
X13n0282_p0041a06║問：大品通教有乾慧地，今經圓教亦立乾慧，何耶？
X13n0282_p0041a07║答：此正今經借通教位也。
X13n0282_p0041a08║問：藏教加行有煖、頂、忍、世第一位，今經列為圓教加
X13n0282_p0041a09║行，何耶？
X13n0282_p0041a10║答：此正今經借藏教位也。
X13n0282_p0041a11║問：常途立位，等覺一生即入妙覺。今經等覺之後，始
X13n0282_p0041a12║獲金剛心中初乾慧地，何耶？
X13n0282_p0041a13║答：此正今經借別教之位，如纓絡別位等覺性中，
X13n0282_p0041a14║有一人名金剛幢慧是也。由此菩薩以大願力，住
X13n0282_p0041a15║壽百劫脩千三昧，破最後微細無明，而今始獲，故
X13n0282_p0041a16║云金剛心中初乾慧地。
X13n0282_p0041a17║問：如此位次參雜，為名同義異耶？為名同義同耶？
X13n0282_p0041a18║答：雖借前教之位，是種種地，皆以奢摩他中，用諸
X13n0282_p0041a19║如來毗婆舍那清淨脩證，故名雖乍同，而義理逈
X13n0282_p0041a20║異。
X13n0282_p0041a21║問：四教各有四門，此經何教何門入道耶？若藏之四
X13n0282_p0041a22║門，則門門皆見藏義。今經一一會歸藏性，豈藏門之
X13n0282_p0041a23║義乎？
X13n0282_p0041a24║答：今經乃依圓門入道，而三藏之藏，蓋以經律論
X13n0282_p0041b01║各含一切文理為義，比之如來藏性，具足十界三
X13n0282_p0041b02║諦，霄壤相懸。又藏等諸門，雖皆見藏，但是約三界
X13n0282_p0041b03║生滅實有之有，滅有歸無之空，而互論雙亦雙非，
X13n0282_p0041b04║以離斷常而已。今經會歸藏性，乃祕藏之理，故空
X13n0282_p0041b05║則十界三諦俱非，有則十界三諦俱即，雙亦雙非，
X13n0282_p0041b06║則十界三諦俱非，破立豈藏門之足較哉？
X13n0282_p0041b07║問：若通之四門應見通義，云何遞遞生起世界眾生
X13n0282_p0041b08║業果等事耶？【註】通之四門，應見通義者，通教入道，門
X13n0282_p0041b09║雖有四，要之通以幻化為主。故妙玄云：通以若業
X13n0282_p0041b10║若果，善惡等法，乃至涅槃，皆如幻化。譬鏡中像，雖
X13n0282_p0041b11║無實性，而有幻化頭等六分，是為有門。諸法既如
X13n0282_p0041b12║幻化，幻化本自無實，無實故空；乃至涅槃，亦如幻
X13n0282_p0041b13║化。如鏡中像，假有形色，本不可得，是為空門。諸法
X13n0282_p0041b14║既如幻，故名為有；幻不可得，故名為空。如鏡中像，
X13n0282_p0041b15║見而不可見，不可見而見，是亦空亦有門。幻有尚
X13n0282_p0041b16║不可得，況復幻空而當可得？即是非空非有門。
X13n0282_p0041b17║答：四教四門雖殊，莫不皆以因緣生法為所照境，
X13n0282_p0041b18║故通之四門，皆歷若業若果善惡等法，以明如幻
X13n0282_p0041b19║之義，即今經世界眾生業果遞遞生起，亦其事也。
X13n0282_p0041b20║然所照之境雖同，能照之觀則別，以今經所詮惟
X13n0282_p0041b21║圓門，故雖有如幻三摩提，及如幻等十種深喻之
X13n0282_p0041b22║言，此是圓家妙體三止，義言如幻也。
X13n0282_p0041b23║問：若別之，四門經中止用一奢摩他，何耶？【註】妙玄云：
X13n0282_p0041b24║別教四門，所據決定妙有善色，不關於空。據畢竟
X13n0282_p0041c01║空，不關於有。乃至非空非有，亦如是（文）。是故能入
X13n0282_p0041c02║之觀，三不相即。要須先空，次假，後中，歷別而進。今
X13n0282_p0041c03║經前後，既止用一奢摩他，故非歷別義也。問：經之
X13n0282_p0041c04║前後，亦有時言三摩，有時又雙舉云脩奢摩他、毗
X13n0282_p0041c05║婆舍那（云云）。至總結禪境，又云禪那現境。何言前
X13n0282_p0041c06║後止一奢摩他耶？答：經之前後，雖有三名，皆是奢
X13n0282_p0041c07║摩他中間出。此義已如釋密因中說。又言毗婆舍
X13n0282_p0041c08║那者，所謂奢摩他中毗婆舍那也。故知雖有三名，
X13n0282_p0041c09║只是一義。蓋今經標心，在於大定，以奢摩他屬於
X13n0282_p0041c10║定故。
X13n0282_p0041c11║答：誠如所難，非別門也。
X13n0282_p0041c12║問：若圓之四門，云何聞大證小，止得小果耶？
X13n0282_p0041c13║答，今經聞大證小，惟摩登慶喜二人。摩登既非當
X13n0282_p0041c14║機，且置不論。若慶喜所證，名雖在小，義無不圓。蓋
X13n0282_p0041c15║圓家斷惑，亦約不次而次。所入因位，比前三教，亦
X13n0282_p0041c16║不齊而齊。如初信斷見惑，與初果齊。乃至七信斷
X13n0282_p0041c17║思惑，與四果齊。所謂同除四住，此處為齊也。阿難
X13n0282_p0041c18║既先是小乘經家，乃順其本習，即以小果敘其圓
X13n0282_p0041c19║證。況部在方等，借位宜然。若不爾者，則當機自敘，
X13n0282_p0041c20║不歷僧祇獲法身等語，難以會通矣。
X13n0282_p0041c21║問：四教之中，單約有等四門，何門入道？有門不應一
X13n0282_p0041c22║切俱非，空門不應一切皆是，雙亦雙非，例此可推。其
X13n0282_p0041c23║入道者，是何門耶？
X13n0282_p0041c24║答：經中所以一切俱非俱是等者，由今經圓教四
X13n0282_p0042a01║門等開，門門法界攝法無餘，故說空門非則四門
X13n0282_p0042a02║俱非，說有門是則四門俱是，至於雙亦雙非莫不
X13n0282_p0042a03║咸爾。蓋他經所說乃以六凡為有、二乘為空、菩薩
X13n0282_p0042a04║為雙非、佛界為雙亦。今經既云我以不滅不生合
X13n0282_p0042a05║如來藏，而如來藏妙明元心十界俱非，此即空則
X13n0282_p0042a06║四門俱空也。又云而如來藏元明心妙十界俱即，
X13n0282_p0042a07║此即是則四門俱是也。又云而如來藏妙明心元
X13n0282_p0042a08║離即離非、是即非即，此即四門俱離即離非以為
X13n0282_p0042a09║雙非，四門俱是即非即以為雙亦也。然雖四門俱
X13n0282_p0042a10║立，而入道之要約義當依有門，有門即十界也，以
X13n0282_p0042a11║四門皆不離十界而說故。故依有門所脩之觀，曾
X13n0282_p0042a12║於釋名之中備明十乘觀法皆是此義，是則經中
X13n0282_p0042a13║或奢摩他、或三摩、或禪那皆須照此妙有，耳根圓
X13n0282_p0042a14║通即其要焉。經云一門超出妙莊嚴路，又云但於
X13n0282_p0042a15║一門深入，彼六知根一時清淨，又云我從耳門圓
X13n0282_p0042a16║照三昧緣心自在，又云此是微塵佛一路涅槃門，
X13n0282_p0042a17║又云十方薄伽梵一路涅槃門，皆此謂也。
X13n0282_p0042a18║問：四門之中各有四悉，是何悉檀得益耶？若為人，何
X13n0282_p0042a19║處為善根未發耶？若世界，何處為未種善根耶？若對
X13n0282_p0042a20║治，何處為未破惡耶？若第一義，何處為已熟耶？
X13n0282_p0042a21║問：四悉既稱利益聞者，此經何處是信、戒、進、念而得
X13n0282_p0042a22║開發，謂為人耶？
X13n0282_p0042a23║問：悉中既有世界，此經何處是歡喜讚用受行耶？
X13n0282_p0042a24║問：貪恚愚癡，豁爾氷消，謂之對治。革凡成聖，入法流
X13n0282_p0042b01║水，謂第一義。今經何文是耶？
X13n0282_p0042b02║答，一經所說，無非如來以四法遍施眾生，若隨聞
X13n0282_p0042b03║獲益，其文蓋多。今且以一人言之，如阿難為登伽
X13n0282_p0042b04║所攝，即未種善根也。七徵八辨，正是為種善根，而
X13n0282_p0042b05║阿難猶故種種迷執，即善根未發也。約陰入處界，
X13n0282_p0042b06║明如來藏，廣破因緣自然，正是破惡，而阿難猶執
X13n0282_p0042b07║世諦，以疑第一義諦，即惡未破也。如來更約如來
X13n0282_p0042b08║藏性色真空，以明七大非和不和，直使阿難情盡
X13n0282_p0042b09║理窮，即是善根已熟也。及乎豁然大悟，頓獲法身，
X13n0282_p0042b10║於如來前，說偈讚佛，所謂歡喜讚用等四益，一時
X13n0282_p0042b11║頓得矣。此猶一往若二往，說世界中非無為人等，
X13n0282_p0042b12║乃至第一義中非無世界等。如如來藏者，第一義
X13n0282_p0042b13║也，乃歷陰入處界種種差別而辨，此即世界也。莫
X13n0282_p0042b14║不擬宜當機，令生正念，即為人也。廣破因緣自然，
X13n0282_p0042b15║即對治也。是故一經之中，種種言說，若以意會，無
X13n0282_p0042b16║非悉檀。
X13n0282_p0042b17║問：既有四悉，必對五章。且為人何對耶？乃至第一義
X13n0282_p0042b18║何對耶？
X13n0282_p0042b19║答：妙玄云：世界悉檀對釋名，名該一部，世界亦冠
X13n0282_p0042b20║於三。第一義對體最分明，為人對宗，宗論因果，為
X13n0282_p0042b21║人生善義同；對治對用，用破疑滯，與治病事齊。分
X13n0282_p0042b22║別悉檀對於教相也。
X13n0282_p0042b23║○終推機應以盡疑情
X13n0282_p0042b24║問：此經機應為本耶？為迹耶？本經何不顯迹？為久耶？
X13n0282_p0042c01║近耶？
X13n0282_p0042c02║答：此經機應，是迹非本，亦是近迹，非久迹也。開迹
X13n0282_p0042c03║顯本，功在法華。今經方等，未預其事。
X13n0282_p0042c04║問：應者佛也，佛為弟子之師，今師之本為道樹已前
X13n0282_p0042c05║之本，為道樹已後之本，前則無文所據，後則礙同法
X13n0282_p0042c06║華，其本也何定乎？【註】道樹，菩提樹也。自世尊近迹言
X13n0282_p0042c07║之，六年苦行已畢，于菩提樹下實智始滿，起道樹
X13n0282_p0042c08║始施權智。今言道樹已後之本，即始證之實智也。
X13n0282_p0042c09║若言道樹已前之本，此中仍有遠近。法華壽量品
X13n0282_p0042c10║塵點塵點所喻之劫為遠本，道樹已前一節兩節
X13n0282_p0042c11║去為近本。今云道樹已前之本，即壽量品中之遠
X13n0282_p0042c12║本也。言前則無文可據，後則礙同法華者，諸師既
X13n0282_p0042c13║判此經同於法華，應是遠本，奈何無文可證？若云
X13n0282_p0042c14║道樹已後之本，又與法華遠本有礙矣。
X13n0282_p0042c15║答：若論說法華之佛即是今佛，法華既指遠本為
X13n0282_p0042c16║本，今佛之本又豈異乎？但此經未經開顯，雖有遠
X13n0282_p0042c17║本，敝而不言，隨情而說，猶是道樹已後之本，既有
X13n0282_p0042c18║礙於法華，不同醍醐也明矣。
X13n0282_p0042c19║問：機者，二乘弟子也。今弟之本，為未入權實二智已
X13n0282_p0042c20║前之本？為入實甚久，亦先解行權之本？先解行權，若
X13n0282_p0042c21║未開顯，雖本而不敢言。今經既無開顯，何謂同於法
X13n0282_p0042c22║華？【註】妙玄云：諸經明二乘弟子不得入實智，亦不能
X13n0282_p0042c23║施權智。今法華經明弟子入實甚久，亦先解行權。
X13n0282_p0042c24║問：此經之應，若謂是本，本則同於法華。法華云：我實
X13n0282_p0043a01║成佛來久遠若斯。又云：一切世間皆謂今始得道，我
X13n0282_p0043a02║成佛來無量無邊那由他劫。若以此經同於法華，何
X13n0282_p0043a03║故無如是言耶？
X13n0282_p0043a04║答：誠如所諭，非遠本也。
X13n0282_p0043a05║問：華嚴前後推之遠迹近迹，楞嚴得非近乎？【註】言華
X13n0282_p0043a06║嚴前後推之者，自華嚴已前，塵點劫已後，中間數
X13n0282_p0043a07║數唱生，數數唱滅，為遠迹。華嚴已後，五時施化，為
X13n0282_p0043a08║近迹。
X13n0282_p0043a09║答：誠如所諭，是近迹也。
X13n0282_p0043a10║問：所言本迹者，此經本迹為即迹之本、即本之迹？若
X13n0282_p0043a11║迹本不二，義同法華，何無文證耶？
X13n0282_p0043a12║答：若約當部言之，則本迹有殊；若跨節會之，則本
X13n0282_p0043a13║迹不二。未經開顯，故無證文。
X13n0282_p0043a14║問：此經之機何機耶？為權耶？實耶？若如孤山等諸師，
X13n0282_p0043a15║謂是大權，雖是小果，即同大證，所謂名同體別。若爾，
X13n0282_p0043a16║苟按位升進，進何位？接何位？能接之教為別耶？圓耶？
X13n0282_p0043a17║答，當機慶喜，誠是大權。若按位升進，則所證初果，
X13n0282_p0043a18║進今二信，二三果，進四五六信。既是升進信位，即
X13n0282_p0043a19║是圓教受接。經雖無文，義合如之。
X13n0282_p0043a20║問：夫應者，佛也。此經之應，是何佛耶？為本菩提樹下
X13n0282_p0043a21║生草為座之佛耶？為七寶菩提樹下天衣為座之佛
X13n0282_p0043a22║耶？為蓮華藏世界大寶華王為座之佛耶？為以虗空
X13n0282_p0043a23║為座之佛耶？機之與應，乃教之大節，置而不明，為可
X13n0282_p0043a24║乎？為不可乎？
X13n0282_p0043b01║答：生草為座者，藏教佛也。天衣為座者，通教佛也。
X13n0282_p0043b02║寶華為座者，別教佛也。虗空為座者，圓教佛也。圓
X13n0282_p0043b03║佛是法身，別佛是報身，藏通是應身。法身屬本有，
X13n0282_p0043b04║是一性。報應是莊嚴，屬二脩。雖是一性，全性起修。
X13n0282_p0043b05║雖是二修，全修在性。如天王三目，世伊三點，舉一
X13n0282_p0043b06║即三，言三即一者也。是故四教三佛，難以相之多
X13n0282_p0043b07║少而定勝劣。須以鑒機及所說法，在圓則圓，在偏
X13n0282_p0043b08║則偏矣。如今經教主，若約現迹而觀，始既休夏自
X13n0282_p0043b09║恣，赴波斯匿王之請。洎阿難答發心見相之由，又
X13n0282_p0043b10║曰：我見如來三十二相，勝妙殊絕。豈非藏教丈六
X13n0282_p0043b11║老比丘乎？及乎敷演經義，則唯一圓理。觀機拯溺，
X13n0282_p0043b12║則獨一圓鑒。由此而稽，又是圓教法身之佛。今以
X13n0282_p0043b13║生草為座者，蓋是為化窮子示現如斯。所謂脫除
X13n0282_p0043b14║纓絡細輭上服，更著麤敝垢膩之衣。其實垢衣內
X13n0282_p0043b15║身，即是纓絡長者。祇為未經開顯群機，猶未即知。
X13n0282_p0043b16║若觀阿難說偈讚佛，然亦未嘗不知今佛即以虗
X13n0282_p0043b17║空為座也。問：今經唯演圓常，此說可爾。若鑑機者，
X13n0282_p0043b18║且經文何處是其鑑機？那又知是圓鑑？答：天台云：
X13n0282_p0043b19║佛之鑑機有乎多種：若言一日三時入定觀可度
X13n0282_p0043b20║機，此三藏佛照九界機，析空感應也；若言即俗而
X13n0282_p0043b21║真，不須入出，任運能知，此通教佛照九界機，體空
X13n0282_p0043b22║感應也；若言用王三昧歷別照十法界機，此別佛
X13n0282_p0043b23║次第感應也；若言王三昧一時照十法界機，此法
X13n0282_p0043b24║佛圓妙感應也。今阿難既啟請十方如來得成菩
X13n0282_p0043c01║提妙奢摩他，正是佛界寂光之機。經中又不言入
X13n0282_p0043c02║定觀機等事，但云如來知彼婬術所加，此知之一
X13n0282_p0043c03║字即是無緣慈悲寂而常照之地，所謂以王三昧
X13n0282_p0043c04║一時頓照者也。問：如來知彼婬術所加，此則正同
X13n0282_p0043c05║通教，不須入出，任運而知，云何謂是圓鑒？答：任運
X13n0282_p0043c06║而知，界內通佛、界外圓佛皆有此義，須以所鑒機
X13n0282_p0043c07║之多少、理之偏圓以分勝劣。如藏、通兩佛，與而言
X13n0282_p0043c08║之，雖云能照九界真俗，奪而言之，秪能照於八界
X13n0282_p0043c09║真俗，以菩薩所證同二乘故。若別、圓二佛俱能照
X13n0282_p0043c10║於十界三諦，惟有次不次之分。今經既云我以不
X13n0282_p0043c11║滅不生合如來藏十界三諦，俱非俱即，俱非破立，
X13n0282_p0043c12║以後騐前，故知必是圓鑒。
X13n0282_p0043c13║上所錄百問，是先師再定之藁，故與舊刻稍有開
X13n0282_p0043c14║合去取之異。其間雖前起五章，後訖諸門四悉等，
X13n0282_p0043c15║求其正意，惟在辨明時味。蓋為時師[蔑-戍+目]於法華純
X13n0282_p0043c16║絕之圓，混同方等對麤之妙，故委曲搜𫾻，以成百
X13n0282_p0043c17║問。觀其末云：機之與應，乃教之大節，置而不明等
X13n0282_p0043c18║（云云）。此其意良亦勤矣。研味之者，須識旨歸。
X13n0282_p0043c19║大佛頂首楞嚴經玄義卷第四（終）