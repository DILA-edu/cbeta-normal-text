X13n0283_p0084b01║
X13n0283_p0084b02║
X13n0283_p0084b03║
X13n0283_p0084b04║大佛頂首楞嚴秘錄卷第三
X13n0283_p0084b05║天台　一松大師　說
X13n0283_p0084b06║語谿門人　靈述　記
X13n0283_p0084b07║此去正明六入、十二處、十八界也，即根、塵、識耳。在眾
X13n0283_p0084b08║生邊說，無非幻妄稱相；在諸佛邊論，皆是如來藏性。
X13n0283_p0084b09║今因眾生不知幻化虗妄種種計着，所以一一約四
X13n0283_p0084b10║性而推破之，而顯乎本如來藏妙真如性也。問：根、塵、
X13n0283_p0084b11║識三，既法法皆如來藏妙真如性，然不知作何寔際
X13n0283_p0084b12║見得皆如來藏耶？答：根、塵、識三，不出色、心。如前所謂
X13n0283_p0084b13║色、心諸緣，唯心所現。又云：汝身、汝心，皆是妙心中所
X13n0283_p0084b14║現物。又云：一迷為心，不知色身外洎山河、虗空、大地，
X13n0283_p0084b15║咸是妙明真心中物。既云心是妙心，即所謂如來藏
X13n0283_p0084b16║妙真如性也。能生、能現者，既皆是妙；所生、所現者，
X13n0283_p0084b17║亦應是妙。所謂理本是妙，粗由物情。所以眾生種種
X13n0283_p0084b18║分別、種種貪着，尚不知是妄，那知是真？若夫諸佛菩
X13n0283_p0084b19║薩，了得雖有根、塵、識三千差萬別，究而論之，孰非如
X13n0283_p0084b20║來藏妙心之所現耶？所以就根，根也法界；就塵，塵也
X13n0283_p0084b21║法界；就識，識也法界。其生也，生是緣生，生未嘗生；其
X13n0283_p0084b22║滅也，滅是緣滅，滅未嘗滅。如是，則根之熾然見，當體
X13n0283_p0084b23║不見；塵之熾然生，當體不生；識之識然了別，當體不
X13n0283_p0084b24║了別。那得有能生、所生，及夫能緣、所緣，而以自、他等
X13n0283_p0084c01║四為執計耶？既約自、他等四一一推破，皆結之曰：本
X13n0283_p0084c02║非因緣，亦非自然。既非因緣、自然，豈非如來藏之性
X13n0283_p0084c03║乎？只此便是寔際，無別有寔際也。今破入、處、界三，各
X13n0283_p0084c04║有所以。入中，正破根兼破塵；處中，正破塵兼破根；至
X13n0283_p0084c05║若乎界，正破識兼破根、塵。此係大旨，不可不知。
X13n0283_p0084c06║今先釋六入，若承前五陰，是第二也。分二，即總徵、別
X13n0283_p0084c07║釋也。總徵中六入者，如法界次第云：入以涉入為義，
X13n0283_p0084c08║蓋根塵互為入耳。如云：塵入根則發根，根入塵則發
X13n0283_p0084c09║塵。以其根塵原無自性，相因有故。就今文中而論，如
X13n0283_p0084c10║因於明暗二種妄塵發見居中，此是塵入根也。如吸
X13n0283_p0084c11║此塵象名為見性，又是根入塵也。但今所破重在根
X13n0283_p0084c12║耳。若夫六入及本如來藏等，對前總舉而論，義如五
X13n0283_p0084c13║陰，例之可見，處界亦然。
X13n0283_p0084c14║二、別釋，分六，即釋眼耳等也。各有舉事顯法、就事推
X13n0283_p0084c15║破、結示虗妄三科。其初後無復子科，唯第二就事推
X13n0283_p0084c16║破，亦各分二：初、立理，二、正破。下去不復更出，例之可
X13n0283_p0084c17║見。若夫初之舉事顯法，不必分矣。如欲分之，眼入即
X13n0283_p0084c18║彼下，耳入乃至意入皆辟如下，是舉事也。又眼入兼
X13n0283_p0084c19║目下，耳入兼耳下，鼻入兼鼻下，乃至意入兼意下，是
X13n0283_p0084c20║顯法也。眼入中舉事，云即彼目睛者，乃借色陰能
X13n0283_p0084c21║顯之例，作此中所顯之事。若彼此較之，有三種不同：
X13n0283_p0084c22║前是能例之例，此是即顯之事，一不同也；前是真，此
X13n0283_p0084c23║是妄，二不同也；前是色法上論，所該者廣，此中唯在
X13n0283_p0084c24║眼根邊說，所攝者狹，三不同也。此亦深意，不可不知。
X13n0283_p0085a01║顯法中，兼目與勞，同是菩提。瞪發勞相者，謂其全
X13n0283_p0085a02║真起妄也。餘之五入，亦云瞪發勞相者，因眼入既借
X13n0283_p0085a03║色陰之例，餘五亦借之也。因於明暗等，乃色生眼見，
X13n0283_p0085a04║如前之聚緣內搖，如後之黏湛發見。吸此下，乃眼生
X13n0283_p0085a05║色相，如前之趣外奔逸，如後之見精映色也。下去亦
X13n0283_p0085a06║爾。發見居中之見，有云是見精，有云是緣塵分別，此
X13n0283_p0085a07║皆不然。見精緣塵，多是識分上事。此中止明眼入，唯
X13n0283_p0085a08║是淨色根，亦名勝義根，然不離乎浮塵。蓋發勝義，居
X13n0283_p0085a09║乎浮塵之中也。勝義者，乃天眼所見，勝乎浮塵耳。於
X13n0283_p0085a10║第八阿賴耶識相分之上，一作所緣，又能發識，乃一
X13n0283_p0085a11║體而有二用，大似蝸牛兩角，生必同生者也。六根皆
X13n0283_p0085a12║具有者，若曰勝義與浮塵，稱蝸牛兩角者，非也。吸此
X13n0283_p0085a13║塵象之吸，如磁石吸銕也。石與銕，或氣分相似，或天
X13n0283_p0085a14║性相關，不見則已，一見則吸。今根與塵，義亦然耳。此
X13n0283_p0085a15║見離彼等，謂其由塵而有，離塵無體也。下五皆然。
X13n0283_p0085a16║立理中非於根出者，指能見之勝義，不從浮塵根之
X13n0283_p0085a17║所出耳。乃至意入，其義亦然。正破中若從明來等
X13n0283_p0085a18║者，謂見性若從所見之明而來，不關乎暗矣。當其暗
X13n0283_p0085a19║相現前之時，明已滅矣，則同來之見性亦滅，暗雖在
X13n0283_p0085a20║前，不應見矣。今猶能見暗，則不從明滅矣。既不從明
X13n0283_p0085a21║滅，那得從明來？則知從明來無是理也。下去凡遇結
X13n0283_p0085a22║破，皆應如之。若從根生等者，謂能見之根，元從明暗
X13n0283_p0085a23║二種而為體性，今若根生，與明暗不相涉矣。既不相
X13n0283_p0085a24║涉，則體性亦不可得，如上云此見離彼等也。總由見
X13n0283_p0085b01║性緣塵則有，離塵則無耳。餘五破根生亦然。又空自
X13n0283_p0085b02║觀等者，若在空見象，歸不能見根，則知在空之見象，
X13n0283_p0085b03║乃空自見，何關汝眼入也？下去皆爾。然眼之明暗俱
X13n0283_p0085b04║見，乃至意之生滅俱知，正示六根功力。若眾生所計，
X13n0283_p0085b05║止見明不見暗，乃至止知生不知滅耳。耳鼻舌三入
X13n0283_p0085b06║皆可知。身入中合覺之觸顯於離知者，有云：觸不
X13n0283_p0085b07║自知，由合方覺其觸；合不自知，由離方覺其合。若爾，
X13n0283_p0085b08║文雖明，理未當，今謂離亦能知也。問：離、合、違、順四相，
X13n0283_p0085b09║云何止言二塵？答：以其違、順，總在離、合。如細滑者，合
X13n0283_p0085b10║為順，離為違矣；粗澁者，離為順，合為違矣。所以雖四，
X13n0283_p0085b11║但云二耳。意入中勞倦二句，勝義浮塵二根相依，
X13n0283_p0085b12║為眠為睡也。勝義以浮塵為所依，其浮塵勞倦能依
X13n0283_p0085b13║之勝義，不為發用，則成乎眠。若浮塵睡足之時，而勝
X13n0283_p0085b14║義之能依，復能發用也。覽塵二句，寤寐相對而言也。
X13n0283_p0085b15║覽塵謂意根法塵，乃五塵落謝影子耳。顛倒者，指上
X13n0283_p0085b16║眠寤憶忘等相，今就真體論，同屬顛倒耳。又憶忽忘，
X13n0283_p0085b17║忘忽憶，亦顛倒也。生住異滅，如唯識二卷初云：生表
X13n0283_p0085b18║此法前非有，住表此法能作用，異表此法非凝然，滅
X13n0283_p0085b19║表此法後無時也。今蓋憶為生住，忘為異滅也。又如
X13n0283_p0085b20║下云吸習等，即吸此生等為所習耳。則知憶忘皆有
X13n0283_p0085b21║生已住，住已異，異已滅之四相也。吸習中歸之習，
X13n0283_p0085b22║如學而時習之習也。即以生等為時習之，故成不相
X13n0283_p0085b23║踰越。兼意與勞者，勞即上之勞睡憶忘等相也。集知
X13n0283_p0085b24║者，前所對屬外，以發為用，故曰發見發聞等。今所對
X13n0283_p0085c01║在內，以集為用，故曰集知。吸撮內塵，吸五塵落謝
X13n0283_p0085c02║影子為內塵也。見聞逆流等者，流即緣也。借彼五根
X13n0283_p0085c03║不能逆緣，以顯意根能逆緣也。以見聞等但可順緣
X13n0283_p0085c04║前五塵於外，不能逆緣乎內之法塵。縱使能逆緣者，
X13n0283_p0085c05║自不能緣內之意地，乃彼不取及之地，即名意根覺
X13n0283_p0085c06║知性耳。寤寐二相隨身開合者，謂形開名寤，人若寤
X13n0283_p0085c07║時，六根俱開故。形合名𥧌，人若𥧌時，六根俱合故。如
X13n0283_p0085c08║列子云：其窹也形開，其寐也形交之謂耳。
X13n0283_p0085c09║三十二處，分二：初、總徵，二、別釋。總徵中云十二處
X13n0283_p0085c10║者，以根塵各六為十二也。處即所依也，即塵以根為
X13n0283_p0085c11║所依，根以塵為所依，故互相為依名十二處，但今所
X13n0283_p0085c12║破正在塵耳。他經亦名十二入者，今因前標六入故
X13n0283_p0085c13║名處耳。蓋入以能入為言，處以所入立名也。若以此
X13n0283_p0085c14║總徵對前總舉，例如五陰可見。
X13n0283_p0085c15║二、別釋，分六，即釋眼色處，乃至釋意法處也。各有舉
X13n0283_p0085c16║事審定、牒計推破、結示虗妄三科。初皆從阿難去，二
X13n0283_p0085c17║亦皆從阿難去，唯身觸處從若在去，三皆從是故去。
X13n0283_p0085c18║總標於此，臨文可見。初眼色處舉事審定中，阿難
X13n0283_p0085c19║下舉事也，於意下審定也，下去皆然。唯意法處中，此
X13n0283_p0085c20║法下為審定耳。初云汝且等者，觀即根處，祇陀等即
X13n0283_p0085c21║塵處也，下去皆爾。牒計推破中，若復眼根等者，謂
X13n0283_p0085c22║色既根生，乃根有生色之性，若見空非色之時，不唯
X13n0283_p0085c23║所生之色應銷，則能生之性亦應銷矣，故云見空等
X13n0283_p0085c24║也。以有能見所見成其顯發，若既銷所生之色，又銷
X13n0283_p0086a01║能生之性，則顯發皆不可得矣，故云銷則等也。以有
X13n0283_p0086a02║色相能顯乎空，若曰顯發一切都無，則色相既已
X13n0283_p0086a03║無矣，將何以顯其空之質也？又可云色相是眼根所
X13n0283_p0086a04║生，若所生之色既無，則能生之性亦無，誰為見性以
X13n0283_p0086a05║辨其空之質也？故云色相等也。空亦如是者，謂顯空
X13n0283_p0086a06║者唯色相，顯色相者唯空質耳，今空質既無，誰為辨
X13n0283_p0086a07║色相耶？故云空亦如是。二、耳聲處舉事中。食辦而
X13n0283_p0086a08║擊皷者，意在欲集眾也。眾集而撞鐘者，意在令就食
X13n0283_p0086a09║也。牒計推破中，若無來往二句，防其轉計也。恐他
X13n0283_p0086a10║既被推破，乃轉計云：聲亦不來，耳亦不往。故先立之
X13n0283_p0086a11║曰：若耳聲無往來，則亦無聞也。聲來耳邊，耳往聲處，
X13n0283_p0086a12║皆不可者，以其聲無定體，一聲能遍入眾耳。若曰聲
X13n0283_p0086a13║來，是忘計也。耳亦無定體，一耳能徧聞眾聲。若曰耳
X13n0283_p0086a14║往，亦妄計也。總是若耳若聲，無一不遍乎法界者，所
X13n0283_p0086a15║以聲來耳往，皆妄計而可破也。三、鼻香處，牒計推
X13n0283_p0086a16║破中合蒙烟氣等者，謂鼻以合中知佛所說也。云何
X13n0283_p0086a17║烟未騰空而四十里內皆知耶？故云若鼻等也。有云：
X13n0283_p0086a18║鼻雖合中知得了六根清淨自在神力，香烟雖未及
X13n0283_p0086a19║遠便能聞也。如是融會似能得聞，却是有過。其六根
X13n0283_p0086a20║清淨何等地位？乃圓之七信也。今在凡夫那得有此？
X13n0283_p0086a21║若凡夫便得聞遠，則又違合中知之佛旨矣。蓋總由
X13n0283_p0086a22║香之殊勝力耳。博物志云：漢制香不滿觔者不入貢。
X13n0283_p0086a23║有外夷入貢，因其未及一觔，不約彼使向午門，止爇
X13n0283_p0086a24║一銖，一城咸聞。則知未及遙遠而四十里皆聞者，香
X13n0283_p0086b01║之力也。四、舌味處舉事中，其間或遇酥酪等者，近
X13n0283_p0086b02║日沙門中頗有志者，據此認酥酪為可食者，此不然
X13n0283_p0086b03║也。佛制有三種因方可食之：一、有病，今沙門果有病
X13n0283_p0086b04║而食耶？二、草菜不生，今沙門果草菜不生而食耶？三、
X13n0283_p0086b05║大權示現，今沙門果能如古之逆行菩薩而食耶？若
X13n0283_p0086b06║無三種因欲食此者，殊違聖教多矣。所以云其間或
X13n0283_p0086b07║遇非二時之定有可知矣。二時者，佛制止一午食，為
X13n0283_p0086b08║施方便更開早食，故云二時。牒計推破中，若生於
X13n0283_p0086b09║空等者，謂既是虗空，一無所有，那得有味可生？若必
X13n0283_p0086b10║有生，則虗空是能生矣。汝還噉其虗空，作何味耶？故
X13n0283_p0086b11║云若生（云云）。五、身觸舉事中，汝常晨朝等者，摩頭
X13n0283_p0086b12║一事，乃佛制也。然何等意須摩其頭？蓋身體髮膚，受
X13n0283_p0086b13║之父母，不敢毀傷，此儒宗之大典也。今人出家剃鬚
X13n0283_p0086b14║髮者，欲捨所惜之小，而成所求之大。成何等大？欲出
X13n0283_p0086b15║生死，得菩提，演法化度眾生耳。如是，國王父母之恩
X13n0283_p0086b16║可報，檀那師長之德亦酬。可知所捨者，乃一色身中
X13n0283_p0086b17║之一種，是以為小。所成者，不獨自己得法身慧命，令
X13n0283_p0086b18║見聞蒙益之眾生，莫不得法身慧命，則其所成者不
X13n0283_p0086b19║唯大，乃大之又大矣，是以為大。以故剃之不為碍也。
X13n0283_p0086b20║即太伯斷髮紋身，尼山猶稱至德，則沙門之剃除鬚
X13n0283_p0086b21║髮，自無傷乎至德也。恐此沙門鬚髮雖剃，不勤求於
X13n0283_p0086b22║所成，故制晨朝而摩其頭，不唯策其進脩，亦助其不
X13n0283_p0086b23║忘初念也。審定中摩所之所，非同尋常論能所。手
X13n0283_p0086b24║為能觸，頭為所觸，今在一身，本無能所。約能所破者，
X13n0283_p0086c01║正破眾生謬計，以顯如來藏耳。牒計推破中，具有
X13n0283_p0086c02║四意：初、若在等，約互有破；二、若各等，約雙存破；三、若
X13n0283_p0086c03║頭等，約一體破；四、若二等，約二體破。二體破中，在能
X13n0283_p0086c04║非所者，若在於手，頭則無知也。在所非能者，若在於
X13n0283_p0086c05║頭，手則無知也。能所兩既不得，豈有虗空與汝成觸
X13n0283_p0086c06║耶？故云若二等也。六、意法處舉事審定中所緣等
X13n0283_p0086c07║者，善不出戒定慧三也，惡不出貪嗔痴三也，法則即
X13n0283_p0086c08║法塵也。謂意根所緣之法塵，不善則惡，不惡則善，不
X13n0283_p0086c09║善惡則無記，乃一定之者，故云生成法則，此法亦法
X13n0283_p0086c10║塵也。即心離心之二心，謂意根也。牒計推破。即心
X13n0283_p0086c11║中，心即意根，法即法塵。非塵，謂非法塵乃是心也，所
X13n0283_p0086c12║謂遮詮耳。謂汝之法塵若即心生，能生者既是心，所
X13n0283_p0086c13║生者亦應是心，則汝之法塵乃是心而非法塵矣，故
X13n0283_p0086c14║云若即等也。若是法塵，方成所緣，今既是心而非法
X13n0283_p0086c15║塵，那可以心還緣乎心？故云非心所緣。以其根塵相
X13n0283_p0086c16║對，則成乎處，既非所緣，法塵云何得成其處？故云云
X13n0283_p0086c17║何成處。離心中，於心名心，心量即心，汝心皆意根也，
X13n0283_p0086c18║則法之法即法塵也。知則名心等者，意謂法塵無知，
X13n0283_p0086c19║意根有知，若法塵有知，即是意根矣，故云知即名心。
X13n0283_p0086c20║汝之法塵是塵而非心也，若即名心，則異乎汝之法
X13n0283_p0086c21║塵，故云異汝，乃非汝法塵矣，故云非塵。既非法塵，乃
X13n0283_p0086c22║是心矣，雖即是心，乃同他人之心，以其法塵離乎心
X13n0283_p0086c23║故，故云同他心量。應補一轉計云：雖曰非塵，乃即吾
X13n0283_p0086c24║心，非同他心。遂破云：汝意根是心矣，法塵又是汝心，
X13n0283_p0087a01║云何汝心而離為二耶？故曰即汝等也。若非知等者，
X13n0283_p0087a02║非知即無知也。若曰無知，世間無知者，不出色聲等，
X13n0283_p0087a03║及夫虗妄相。汝之法塵，乃此等落謝影子。雖曰無知，
X13n0283_p0087a04║自不同乎此等。除此等相，當在何處所耶？故云若非
X13n0283_p0087a05║等也。今就五塵之色，虗空之空，了不見汝法塵而為
X13n0283_p0087a06║表示，故云今於等也。然人間五塵之外，或更有五塵。
X13n0283_p0087a07║而虗空之外，那更有虗空為汝法塵之表示耶？故
X13n0283_p0087a08║云不應等也。謂法塵是意根之所緣，意根是法塵之
X13n0283_p0087a09║能緣。今既無表示，則心無所緣，非即無也。故云心非
X13n0283_p0087a10║所緣。以其法塵意根，能所相對，方成其處。既無所緣，
X13n0283_p0087a11║那得成處？故云處從誰立。
X13n0283_p0087a12║四十八界亦二：先總徵，次別釋也。先中十八界者，
X13n0283_p0087a13║根塵識三各有六種，則成十八。而云界者，界以界畔
X13n0283_p0087a14║為義，根塵識三各有邊畔，是為之界。又界是因義，故
X13n0283_p0087a15║下云因眼所生，以眼為界等。又界是種義，根塵識三
X13n0283_p0087a16║各有種性族類也。若對前之總舉，亦如五陰中明。
X13n0283_p0087a17║二、別釋，分六，即釋眼色識界，乃至釋意法識界也。初
X13n0283_p0087a18║釋眼色識界，分三：初、阿難下，指說審定；二、阿難下，牒
X13n0283_p0087a19║計辨破；三、是故下，結示虗妄。餘五皆然。初中，先指說；
X13n0283_p0087a20║此識下，審定也。初指說中如汝所明等者，此是如
X13n0283_p0087a21║來小乘經中之所說也。以其小乘但知根塵共能發
X13n0283_p0087a22║識，若夫大乘不然，單根單塵亦能發識。如寔推之，
X13n0283_p0087a23║則識亦能發根與塵也。然此二句既是佛說，而云如
X13n0283_p0087a24║汝所明者，總由阿難七處徵心中，已被如來若內若
X13n0283_p0087b01║外重重破斥，不勝詞窮理屈。所以第六番中立計之
X13n0283_p0087b02║後，更引如來所說為轉計曰：如世尊言：眼色為緣，生
X13n0283_p0087b03║於眼識（云云）。此中要破眾生識界之執，遂牒阿難所
X13n0283_p0087b04║引之語為一斷案，故云如汝所明。所以但言明，不言
X13n0283_p0087b05║說耳。下五例此，亦云如汝所明耳。
X13n0283_p0087b06║二、牒計辨破中又三：先破根生；次破塵生；三、破根塵
X13n0283_p0087b07║共生不成。其共生不成，唯意法識中無耳。又每破中，
X13n0283_p0087b08║皆先破生識不成，次破為界不成也。下去皆然。此中，
X13n0283_p0087b09║初、若因下，破眼生為界；二、若因下，破色生為界；三、若
X13n0283_p0087b10║兼下，破共生為界。
X13n0283_p0087b11║初中若因眼生等者，破其識因眼生不成也。謂其識
X13n0283_p0087b12║是眼生，則眼為能生，識即所生，於色空無涉矣。既無
X13n0283_p0087b13║涉於色空，於色空無能分別，故云若因等也。然識以
X13n0283_p0087b14║了別為義，既無分別，則將焉用彼識耳？故云縱有等
X13n0283_p0087b15║也。汝見下。破其以眼為界不成也。汝見即眼根也，
X13n0283_p0087b16║謂其識因眼生，眼能生也，則汝見能生非同青黃等
X13n0283_p0087b17║色矣，能生尚非青黃等色，汝所生之識則全妄無表
X13n0283_p0087b18║示矣，故云汝見等也。以有表示可立界畔，既無表示
X13n0283_p0087b19║將何立界畔耶？故云從何立界。若因色生等，破其
X13n0283_p0087b20║識因色生不成也。謂其眼識因色而生，色為能生，但
X13n0283_p0087b21║可與色相應，設若遇空，汝之眼識則應滅矣。以其能
X13n0283_p0087b22║生尚無所生，安得而存？故云若因等也。汝識既滅，云
X13n0283_p0087b23║何知其為虗空也？故云云何等也。若色下。破其以
X13n0283_p0087b24║色為界不成也。意謂汝之眼識既從色生，與色同一
X13n0283_p0087c01║體矣。設若色有遷變，汝識亦應知其遷變，故云若色
X13n0283_p0087c02║等也。色若遷變，汝識不遷，尚不知其色之相狀，將何
X13n0283_p0087c03║為立界耶？故云汝識等也。若曰色變，汝識亦變，識既
X13n0283_p0087c04║隨變，何有界相可得？故云從變等也。若曰色自遷轉，
X13n0283_p0087c05║汝識不變，則汝識乃恒常矣，故云不變則恒。汝識原
X13n0283_p0087c06║從色生，既云不變，則不應識其虗空之所在矣。以非
X13n0283_p0087c07║所生故，尚不知其所在，將何立界耶？如是則知其變
X13n0283_p0087c08║不變，以色為界，皆不成也。若兼二種等，破其共生
X13n0283_p0087c09║為界不成也。應補一轉計云：吾識從眼之根、色之塵
X13n0283_p0087c10║而共生者，遂牒云若兼等也。合則下。正破也。合即共
X13n0283_p0087c11║也。上離字當作無字看，下離字當作開字看。意謂汝
X13n0283_p0087c12║識若是根塵共生，則應合根塵於一處為能生，方可
X13n0283_p0087c13║生眼識於一處為所生。如是則能生與所生兩相對
X13n0283_p0087c14║立，汝識之中位無矣。故云合則中離。若曰雖則共生，
X13n0283_p0087c15║原非一處。若非一處而為共生，則應開根塵二以為
X13n0283_p0087c16║能生。既開二處，則使所生眼識半與根合，半與塵合。
X13n0283_p0087c17║故云離則兩合。若既兩合，根之有照了者固應有知，
X13n0283_p0087c18║塵知無分別者亦有知矣。如是則塵之體、根之性相
X13n0283_p0087c19║為雜亂而為辨也。故云體性雜亂。如是就其合則中
X13n0283_p0087c20║離，則汝識尚無中位，云何成汝識之界畔？就其離則
X13n0283_p0087c21║兩合，則根塵相為雜亂，汝識又從何而成界畔？故曰
X13n0283_p0087c22║云何成界。合而觀之，識從眼生，以眼為界不得；識從
X13n0283_p0087c23║色生，以色為界亦不得。至若根塵共生，以共為界則
X13n0283_p0087c24║又不得，安可以眼識為界哉？下去例然。
X13n0283_p0088a01║二、耳聲識界，牒計推破中，若因耳生等，破其識因耳
X13n0283_p0088a02║生不成也。謂汝識若因耳生，耳是能生，識為所生。然
X13n0283_p0088a03║耳之所以為耳，全繇動靜二塵，設若二塵不現，爾根
X13n0283_p0088a04║全無所知，故云動靜等也。既二塵不現，聞根必無所
X13n0283_p0088a05║知矣，則能生之根尚不得成，則所生之識成何形段
X13n0283_p0088a06║相貌耶？故云必無等也。若取耳聞等，破其以耳為
X13n0283_p0088a07║界不成也。意謂若取耳根為界者，耳之為用，總由動
X13n0283_p0088a08║靜而成，若無二塵，則耳之聞根亦無得成，以是根尚
X13n0283_p0088a09║不得，則為界不成蓋可知矣，故云若取等也。此破勝
X13n0283_p0088a10║義根為界不成耳，下去破浮塵根為界不成也。意謂
X13n0283_p0088a11║上之動靜不生，聞根不成，為界亦不成矣，如何將汝
X13n0283_p0088a12║耳形如卷荷葉之狀，四大色法有形可觸之物，為汝
X13n0283_p0088a13║耳識界耶？又可謂既無聲塵發汝聞性，豈可將汝耳
X13n0283_p0088a14║形以能所八法所成眼之色、身之觸等塵，發汝聞性，
X13n0283_p0088a15║生汝耳識而為界耶？故云云何等也。如是則耳識尚
X13n0283_p0088a16║不可得，復縱誰而立為界畔耶？故云則耳等也。若
X13n0283_p0088a17║生於聲等，破其識因聲生不成也，若汝之識因聲而
X13n0283_p0088a18║有，聲是能生，識是所生，則與聞根不相關矣，故云若
X13n0283_p0088a19║生等也。既不關聞，乃無聞矣，若是無聞，則聲塵之相
X13n0283_p0088a20║皆不知其所在矣，如是則能生之聲尚無爾，所生之
X13n0283_p0088a21║識從何而生，乃云從聲生耶，故云無聞等也。識從
X13n0283_p0088a22║聲生下，破其以聲為界不成也。初識從等，縱詞也。意
X13n0283_p0088a23║謂我前破汝聲相尚無，汝既云識從聲而生，我亦許
X13n0283_p0088a24║汝聲塵因其聞性而有聲相也，故云識從等也。聞應
X13n0283_p0088b01║等，破詞也。意謂能生之聲雖許汝有，但識既因聲生，
X13n0283_p0088b02║則與聲無二矣。若聞聲時，識亦應聞，故云聞應聞識。
X13n0283_p0088b03║若曰唯聞聲，不聞識，若不聞識，識體尚無，將何立為
X13n0283_p0088b04║界畔？故云不聞非界。若曰聞聲，其識亦聞，則識體同
X13n0283_p0088b05║乎聲矣，故云聞則同聲。既聞其聲，識亦被聞，故云識
X13n0283_p0088b06║已被聞。識既被聞，了無分別之者，誰個知其聞中之
X13n0283_p0088b07║識？故云誰知聞識。由此而觀，則識無知之物矣。識若
X13n0283_p0088b08║無知，終同乎草木矣。若如草木，安得立界？故云若無
X13n0283_p0088b09║等也。不應聲聞等，破其共生為界不成也。意謂上
X13n0283_p0088b10║來識從耳生，以耳為界；識從聲生，以聲為界，皆不得
X13n0283_p0088b11║成矣。豈可將聲之塵、聞之根共生汝識為中界耶？故
X13n0283_p0088b12║云不應等也。既是共生，半在根半在塵，則根塵兩相
X13n0283_p0088b13║能所敵立，那得有汝識之中位？故云界無中位。若爾，
X13n0283_p0088b14║不唯無汝識之中位為界不成，則內之根、外之塵既
X13n0283_p0088b15║無汝識，從何者而知其是根是塵耶？故曰則內等也。
X13n0283_p0088b16║鼻香識界牒計推破中，若因鼻生等，破其識因鼻生
X13n0283_p0088b17║不成也。若因下，總標二鼻。雙爪之相，浮塵根也；嗅知
X13n0283_p0088b18║之性，勝義根也。若取下，別破二鼻。初破浮塵，若取肉
X13n0283_p0088b19║形等也；二破勝義，若取嗅知等也。初浮塵中，初破因
X13n0283_p0088b20║生；名身下，破為界。破勝義中，初破因生；二物下，破為
X13n0283_p0088b21║界也。初破因生中，初總徵；以肉下，別破。別破有三，即
X13n0283_p0088b22║肉、空、香也。初約肉知，可見。二約空知中，空即鼻端空
X13n0283_p0088b23║也。空雖在鼻，寔與虗空不異耳。三約香知中，何預於
X13n0283_p0088b24║汝下，應補云：雖屬香知，猶是吾鼻之知。遂破之云：若
X13n0283_p0088c01║香知即汝鼻知，則所知之香與臭必生汝之鼻矣。故
X13n0283_p0088c02║云若香等也。破為界中，初、二物等，以根從境破，可
X13n0283_p0088c03║知。二、若鼻下，以境從根破中，臭則非香二句，謂嗅鼻
X13n0283_p0088c04║若臭，則不應聞香；嗅鼻若香，則不應聞臭。非但云是
X13n0283_p0088c05║香非臭，是臭非香也。香應非臭下，應補轉計云：吾鼻
X13n0283_p0088c06║非止聞香不聞臭，聞臭不聞香，乃香臭俱聞者也。故
X13n0283_p0088c07║遂破云：汝所嗅之物有二，則能嗅之鼻亦應有二，故
X13n0283_p0088c08║云若香等也。若鼻是一等者，謂其能嗅之鼻止一，則
X13n0283_p0088c09║所嗅之物雖有香臭，亦止一矣，故云若鼻等也。二
X13n0283_p0088c10║性等正結為界不成，謂香臭二性不能覈定，則汝識
X13n0283_p0088c11║之功能從何得見而立界耶？故云二性等也。若因
X13n0283_p0088c12║香生等，破其識因香生不成也。若因等者，汝識若因
X13n0283_p0088c13║香而生，香是能生，識是所生矣，故云若因等也。就此
X13n0283_p0088c14║二句，應含香既為之能生，恐汝所生之識，未必能知
X13n0283_p0088c15║汝香之意，所以引例云如眼等也。既見從眼生，不能
X13n0283_p0088c16║還觀乎眼，則汝識因香而有，不應知香可見矣，故云
X13n0283_p0088c17║因香等也。若識必能知香，香本無知，汝識有知，則非
X13n0283_p0088c18║香所生矣，故云知即非生。若曰不知識，以了別為
X13n0283_p0088c19║識，既不知香，則非識矣，故云不知非識。知與不知，二
X13n0283_p0088c20║皆不可，那即識因香生耶？香非知有等，破其以香
X13n0283_p0088c21║為界不成也，謂其香不自知其為香，全賴識之分別
X13n0283_p0088c22║而知，乃所生之識既是不知，則香之所以為香終無
X13n0283_p0088c23║得顯，香既不顯，以香為界則不成矣，故云香非等也。
X13n0283_p0088c24║識不等，正破為界不成，意謂不唯香為不成，汝識
X13n0283_p0089a01║既因香生而不知香，則識界之所建立無從來矣，故
X13n0283_p0089a02║云識不等也。既無中間等，破共生為界不成也。若
X13n0283_p0089a03║識為耳之根聲之塵共生者，則必有中間所生之識，
X13n0283_p0089a04║纔顯其內之根外之塵之能生，而中間既無所生之
X13n0283_p0089a05║識，則能生之根塵內外亦不成矣，故云既無等也。既
X13n0283_p0089a06║中間內外而不可得，彼聞之識性云何得有？如是三
X13n0283_p0089a07║皆虗妄，那得共為生復共為界耶？故云彼諸等也。
X13n0283_p0089a08║舌味識界，牒計推破中，若因舌生等，破其識因舌生
X13n0283_p0089a09║不成也。謂其識若舌生，舌為能生，識為所生，識既舌
X13n0283_p0089a10║生，但可知舌之能生之味，不能知世間甘蔗等甜酸
X13n0283_p0089a11║苦辣所生之味矣，故云若因等也。今汝識猶然知世
X13n0283_p0089a12║間甘蔗等味，則非舌生可知也。汝自甞舌等，破其
X13n0283_p0089a13║為界不成也，汝識既從舌生，必能自甞其舌，請甞其
X13n0283_p0089a14║舌為是甜耶？為是苦耶？並以能甞為所甞耳，故云汝
X13n0283_p0089a15║自等也。此是定若舌下，破汝若甞舌是苦，必竟那一
X13n0283_p0089a16║個甞汝舌耶？以其舌不應自甞故，故云若舌等也。又
X13n0283_p0089a17║舌無自甞之理，必竟那一個從中知覺分別其味是
X13n0283_p0089a18║苦耶？故云舌不等也。汝若甞舌非苦則無味矣，味尚
X13n0283_p0089a19║不生，以味為界從何得立？故云舌性等也。若因味
X13n0283_p0089a20║生等，破其識因味生不成也，汝識若從味生，味是能
X13n0283_p0089a21║生，識是所生，汝味既可生識，汝識還即是味，故云若
X13n0283_p0089a22║因等也。同於下，例破也，謂汝識既即是味，不應能甞
X13n0283_p0089a23║諸味，猶之乎舌不自甞其舌，故云同於等也。汝識既
X13n0283_p0089a24║不能自甞味，如何得知其味之可非味之否耶，故云
X13n0283_p0089b01║云何等也。既不知是味非味，而識非因味而生可知
X13n0283_p0089b02║也。又一切等，破其以味為界不成也。初以識從味
X13n0283_p0089b03║破，識體下，以味從識破也。汝識既因味生，而味之能
X13n0283_p0089b04║生有一切，則識之所生乃非一矣，故云又一等也。汝
X13n0283_p0089b05║識若從多味而生，能生既多，所生亦多，則汝識應多
X13n0283_p0089b06║體矣，故云味既等也。如是汝識可得多體乎？若曰能
X13n0283_p0089b07║生雖多，所生止一，故云識體若一。若所生止一，則能
X13n0283_p0089b08║生雖多，亦當同為一味能生，故云體必味生。若一切
X13n0283_p0089b09║味同為一味而成能生，則汝所生之識，於能生鹹淡
X13n0283_p0089b10║等，應不應分別是和合、是俱生、是變易等之味矣，故
X13n0283_p0089b11║云鹹淡等也。變異者，即炮炙等及醞釀等也。然識之
X13n0283_p0089b12║所以名識，唯分別耳，既無能以分別，則不應名為識
X13n0283_p0089b13║矣，故曰分別等也。如是汝識可得一體乎？以其味為
X13n0283_p0089b14║所識，識為能識，方成其舌之味識界，今味之能生，識
X13n0283_p0089b15║之所生，皆不可定，如何得成其舌之味識界耶？故云
X13n0283_p0089b16║云何等也。終不應以虗空作能生生汝識而為分別
X13n0283_p0089b17║也，故云云何等也。如是則識因味生，以味為界，皆不
X13n0283_p0089b18║可也。若作通結為界不成，應云其始也推因舌生，舌
X13n0283_p0089b19║生不得，其既也推因味生，味生又不得，如是云何得
X13n0283_p0089b20║名舌之根、味之塵生汝識之界？即然終不應太虗空
X13n0283_p0089b21║生汝識心而為分別成其界耳，故云云何等也。舌
X13n0283_p0089b22║味和合等，破其共生為界不成也。若汝識為舌之根
X13n0283_p0089b23║味之塵和合而共生者，則又不然，甞論汝根塵相對
X13n0283_p0089b24║而有，汝識處中以為分別，彼之根塵既已和合，何用
X13n0283_p0089c01║汝識分別，則汝識無自性矣，故云舌味等也。若有根
X13n0283_p0089c02║塵分之內外，汝識居中以成界畔，既汝識之中尚無
X13n0283_p0089c03║自性，如何得生其界畔耶，故云云何界生。如是則識
X13n0283_p0089c04║因共生，以共為界，皆不成也。
X13n0283_p0089c05║身觸識界，牒計辨破中，若因身生等，破其識因身生
X13n0283_p0089c06║不成也。汝識設若從身而生，則無合離二觸塵矣，觸
X13n0283_p0089c07║塵若無，則汝身根尚無，又何能生汝識為分別也？則
X13n0283_p0089c08║識從身生，無是理矣，故云若因等也。若因觸生等，
X13n0283_p0089c09║破其識因觸生不成也，汝識若曰從觸塵生，則與身
X13n0283_p0089c10║根不相涉矣，故云若因等也。若有身根覺其觸塵之
X13n0283_p0089c11║合離者，能生汝識以為分別，既曰必無汝身，誰有虗
X13n0283_p0089c12║空之非身而知合離之者，如是能生觸塵尚不可得，
X13n0283_p0089c13║而所生之識從何而有，則識因觸生又無是理也，故
X13n0283_p0089c14║云誰有等也。物不觸知等，破其共生不成也。意謂
X13n0283_p0089c15║汝識觸塵身根而共生者，然觸即物也，物不成觸，由
X13n0283_p0089c16║身而顯，故云物不觸知。又身亦不自知由觸而發，故
X13n0283_p0089c17║云身知有觸。既曰身知因觸而發，乃身即觸矣，故云
X13n0283_p0089c18║知身即觸。又曰觸塵由身而顯，乃觸即身矣，故云知
X13n0283_p0089c19║觸即身。若知由觸即觸，知非身知也，故云即觸非身。
X13n0283_p0089c20║又觸因身即身，觸非觸觸也，故云即身非觸。如是則
X13n0283_p0089c21║身之所以為身，不可以為身矣；觸之所以為觸，不可
X13n0283_p0089c22║以為觸矣。而身之根相，觸之塵相，互相雜亂，原無處
X13n0283_p0089c23║所，定其為身為觸矣，故云身觸等也。由是而論，則知
X13n0283_p0089c24║物不二句，知觸兩不能也；知身二句，知觸相因成也；
X13n0283_p0090a01║即觸二句，知觸互相奪也；身觸二句，雙結不成也。合
X13n0283_p0090a02║身去，破其轉計。其轉計云：不必論其知之與觸，當其
X13n0283_p0090a03║離合之際，自有知與觸也。遂破云：若曰離合之際而
X13n0283_p0090a04║有知觸，當其合身也，欲求其觸，觸乃全是身體之性，
X13n0283_p0090a05║那有觸得？當其離身也，欲求其身，知乃全是虗空之
X13n0283_p0090a06║相，那有知得？故云合身等也。汝雖轉計離合之際自
X13n0283_p0090a07║有知觸，然就離合而推又不可得，則汝身之根、觸之
X13n0283_p0090a08║塵能共生者尚不可得，何論其所生識耶？已上破識
X13n0283_p0090a09║從共生內外去，破為界不成也。一往止破共界不成，
X13n0283_p0090a10║若其前之因身因觸，但破因生不破為界，今應通破
X13n0283_p0090a11║其單身為界、單觸為界、身觸共為界皆不成也。意謂
X13n0283_p0090a12║前來推識因身生，身尚不得，推識因觸生，觸亦不得，
X13n0283_p0090a13║又推識因身觸共生，身觸又不可得，則知身不得，內
X13n0283_p0090a14║不成矣，觸不得，外不成矣，共生之身觸不得，內外不
X13n0283_p0090a15║成矣，能生之身觸尚不得成，云何有識之所生成中
X13n0283_p0090a16║位耶？不唯內外不成，中亦不立，又中不立，內外亦空
X13n0283_p0090a17║也，故云內外等也。可見內外二句由內外不成，中亦
X13n0283_p0090a18║不成也，中不二句還由中位不立，內外性亦空也，其
X13n0283_p0090a19║時縱有識之生也，從何而立界耶？故云則汝等也。如
X13n0283_p0090a20║是不唯因生不成，為界亦不成也。
X13n0283_p0090a21║意法。識界舉事中，意法者，意即意根，法即法塵也。審
X13n0283_p0090a22║定中，因意因法，即因意根及法塵也。牒計辨破中，
X13n0283_p0090a23║若因意生等，破其識因意生不成也。謂識從意根生，
X13n0283_p0090a24║意是能生，識是所生，我今問汝，能生之意因何而有？
X13n0283_p0090b01║若究其自，必須所思法塵，然後發明汝意根，故云若
X13n0283_p0090b02║因等也。則知有法塵，汝能生之意根纔生，若無現前
X13n0283_p0090b03║所對法塵，汝之能生意根無由而生，故云若無等也。
X13n0283_p0090b04║若離所緣法塵，能緣意根終無形相可得，故云離緣
X13n0283_p0090b05║無形。若有所緣之法塵及夫能緣之意根，汝之識心
X13n0283_p0090b06║從中而為分別，今離緣無形，縱生汝識，將何以為用
X13n0283_p0090b07║耶？故云識將何用。如是則知識因意生，無是理也。
X13n0283_p0090b08║又汝心識等，破其為界不成也。如俱舍所明，識心即
X13n0283_p0090b09║心，諸思量即意，了別性即識也。又有云：識心即第八
X13n0283_p0090b10║識，諸思量即第七識，了別性即前六識。又經云：集起
X13n0283_p0090b11║為心，籌量為意，了別為識。此以功能而立名也。然此
X13n0283_p0090b12║文中，一往而看，似乎三種識相，究而論之，則又不然。
X13n0283_p0090b13║以其止論第六意識及意根，若作三種識看，有二不
X13n0283_p0090b14║相應：一、此是十八界止，應明六識；若作三識，與十八
X13n0283_p0090b15║界不相應也。二、此中止云同異唯二種耳；若作三識，
X13n0283_p0090b16║與同異不相應也。以此則知識心即意識也，諸思量
X13n0283_p0090b17║即意根耳，以其能緣五塵，落謝影子故。了別性者，總
X13n0283_p0090b18║謂意識、意根皆能了別，故云兼耳。不可因有兼與二
X13n0283_p0090b19║字，便認三種識也。意謂汝言識心因意根生，則所生
X13n0283_p0090b20║之識心，與能生意根之諸思量，二種皆有分別性者，
X13n0283_p0090b21║我且問汝，其二者之了別性，為是同耶？為是異耶？故
X13n0283_p0090b22║云又汝等也。同意去，推破也。若識心與意根同者，意
X13n0283_p0090b23║根有分別，識心亦能分別，如何識是意根所生？既曰
X13n0283_p0090b24║所生，則不應同矣，故云同意等也。若識心與意根異
X13n0283_p0090c01║者，意有分別，識心應無所識，故云異意等也。識之所
X13n0283_p0090c02║以為識者，以其識耳。若異於意根，無所知識，如何云
X13n0283_p0090c03║是意所生耶？應補轉計云：雖異意根，元有所識。遂破
X13n0283_p0090c04║云：識心能有分別，則應分別法塵。汝既意根所生，將
X13n0283_p0090c05║何分別？豈可還分別能生之意根耶？故云若有等也。
X13n0283_p0090c06║如是同意，則非所生，性不成也。異意有識無識，性又
X13n0283_p0090c07║不成，故云唯同等也。同異尚不得成，識界從何而立？
X13n0283_p0090c08║故云界云何立。若因法生等，破其識因法生不成
X13n0283_p0090c09║也。汝識若因法塵而生，法為能生，識為所生。然世間
X13n0283_p0090c10║諸法不出色等五塵，五塵又是五根所對，皆非意根
X13n0283_p0090c11║所攝之法塵者，蓋能生之法塵無矣，故云若因等也。
X13n0283_p0090c12║共轉計云：諸塵雖是五根所對，非意根攝，然識必因
X13n0283_p0090c13║法塵而生。遂破云：汝識決定法塵所生，汝當諦寔而
X13n0283_p0090c14║觀法塵之法作何相狀？故云汝識等也。然一一推之，
X13n0283_p0090c15║唯是眼根所對之色空生滅，耳根所對之動靜生滅，
X13n0283_p0090c16║乃至身根所對之合離生滅，此皆五塵也，非法塵也。
X13n0283_p0090c17║越此五塵，生滅諸相終無法塵可得，故云若離等也，
X13n0283_p0090c18║則能生法塵無矣。又轉計云：即色空等中生滅便是
X13n0283_p0090c19║法塵。遂破云：若必以此五塵生滅之相為是法塵，當
X13n0283_p0090c20║其生也，元是五塵之生，而無關乎法塵，其滅也，又是
X13n0283_p0090c21║五塵之滅，亦無關乎法塵，故云生則等也，則能生之
X13n0283_p0090c22║法塵又無矣，如何汝識因法塵而生也？所因既無
X13n0283_p0090c23║等，破其為界不成也。如是所因之能生法塵既無，而
X13n0283_p0090c24║能因之所生意識作何形貌相狀耶？故云所云等也。
X13n0283_p0091a01║相狀尚不可得，識之界畔如何得而生耶？故云界云
X13n0283_p0091a02║何生。始自五陰已來，終至乎此，一一破顯過來，無一
X13n0283_p0091a03║法不屬性計虗空之幻化者，又無一法不是本如來
X13n0283_p0091a04║藏妙真如性者。若非三摩提不思議妙假之觀，何能
X13n0283_p0091a05║見不思議妙有之諦？所以其破也，破無所破，而無所
X13n0283_p0091a06║不破，破處即立；其顯也，顯無所顯，而無所不顯，顯處
X13n0283_p0091a07║即破。是故前之總舉中云：五陰六入等，皆是因緣和
X13n0283_p0091a08║合，虗妄有生；因緣別離，虗妄名滅。又云：殊不知生滅
X13n0283_p0091a09║去來，本如來藏常住妙明不動周圓妙真如性也。
X13n0283_p0091a10║自阿難白佛言去，酬第三禪那之請也。皆由阿難前
X13n0283_p0091a11║來啟請十方如來得成菩提，妙奢摩、妙三摩、妙禪那
X13n0283_p0091a12║之三法，所以為他一一發明。從審問發心以來，七處
X13n0283_p0091a13║破妄所無所依之所，三處詰妄體無能依之體。隨有
X13n0283_p0091a14║盲人見暗，以顯見性之不滅。見不關眼，以顯見性之
X13n0283_p0091a15║不生。更寄陳如主客之解，令阿難悟見性常，於手自
X13n0283_p0091a16║開合，見無舒卷。又寄陳如空塵之解，令阿難悟見性
X13n0283_p0091a17║寂，於頭自搖動，見無有止。更示身有生滅，性無生滅，
X13n0283_p0091a18║以釋真妄之疑。及乎臂無倒正，見有倒正，以釋顛倒
X13n0283_p0091a19║之疑。由是明見性無還，於明暗色空等相皆無還。明
X13n0283_p0091a20║見性離相，於是非因像等相無不遠離。不唯破緣塵
X13n0283_p0091a21║分別之妄見，亦且破第二月見精之妄見。唯一見見
X13n0283_p0091a22║之時，見非是見，見猶離見，見不能見之真性耳。此就
X13n0283_p0091a23║心見二字，發明奢摩之真空也。於是更告阿難：汝從
X13n0283_p0091a24║未明五陰、六入乃至十八界，論其相，無非因緣和合，
X13n0283_p0091b01║虗妄有生；因緣別離，虗妄名滅。論其性，本如來藏常
X13n0283_p0091b02║住妙明不動周圓妙真如性。所以始自五陰，終至十
X13n0283_p0091b03║八界，一一約四性而推破之。既非因緣，又非自然，唯
X13n0283_p0091b04║一本如來藏妙真如性。所謂破無所破，破妄處即顯
X13n0283_p0091b05║其真；顯無所顯，顯真處即破其妄。此就心見開為五
X13n0283_p0091b06║陰，乃至開為十八界，發明三摩之妙有也。至此更發
X13n0283_p0091b07║明乎七大，一一約四性而推破之。此皆識心分別計
X13n0283_p0091b08║度惑為因緣及自然性，以顯其真，無非清淨本然，周
X13n0283_p0091b09║徧法界，發明禪那之圓中也。先敘其由致若此。文分
X13n0283_p0091b10║為二：初、疑請，即阿難白佛去；二、開示，即爾時世尊去。
X13n0283_p0091b11║初又分三：初、阿難下，述昔所聞；二、云何下，陳今所疑；
X13n0283_p0091b12║三、惟垂下，申己所請。初二二番合而釋之。阿難等
X13n0283_p0091b13║者，阿難意謂如來顯三摩中法，法本如來藏妙真
X13n0283_p0091b14║如性，吾已悟矣。但本非因緣亦非自然，因緣自然二
X13n0283_p0091b15║皆非之不無所疑，此是如來今日之所說也。如此還
X13n0283_p0091b16║以如來昔日所說驗之，不無同異，故云如來等也。此
X13n0283_p0091b17║是如來昔日之所說也。如此以今驗昔、以昔驗今，似
X13n0283_p0091b18║乎因緣不可排擯，云何到今日來不唯排擯其自然，
X13n0283_p0091b19║亦且排擯其因緣？自然乃外道所計，排擯猶可，因緣
X13n0283_p0091b20║乃如來所說，云何亦排擯耶？在如來二俱排擯不無
X13n0283_p0091b21║指歸，在我阿難斯義未曉，故云云何等也。然云常說者，
X13n0283_p0091b22║自昔已來不止一番，故云常說。一切世間者，世間有三：
X13n0283_p0091b23║一、眾生；二、五陰；三、國土。合而言之，總不出依正二報、
X13n0283_p0091b24║情與無情也。種種變化者，在有情生而死、死而生，生
X13n0283_p0091c01║生死死、死死生生；在無情變生為熟、化有為無也。雖
X13n0283_p0091c02║曰一切世間種種變化，非是無因而忽有，全由四大
X13n0283_p0091c03║以發明，故云皆因等也。三中開示等者，以因緣破
X13n0283_p0091c04║自然，以自然破因緣，皆戲論也。若以因緣為因緣，則
X13n0283_p0091c05║眾生未免著有。以自然為自然，則眾生未免躭空。如
X13n0283_p0091c06║是不離二邊，皆非中道了義也。今因緣自然，既皆排
X13n0283_p0091c07║擯，似非二邊之說。若得說其排擯，所以明了因緣之
X13n0283_p0091c08║應排應擯，自不著乎有。明了自然之應排應擯，自不
X13n0283_p0091c09║躭乎空。方是中道了義，無戲論之法也。故云開示（云
X13n0283_p0091c10║云）。此文正屬發明禪那，故當機之請，便云中道也。若
X13n0283_p0091c11║非大權示現，師資並演，何以有此。
X13n0283_p0091c12║二、開示，分四：初、爾時下，訶斥；二、汝今下，誡許；三、阿難
X13n0283_p0091c13║下，受旨；四、阿難下，正示。初中汝先厭離聲聞等者，
X13n0283_p0091c14║指序分中方行等慈發意圓成也。發心勤求等者，指
X13n0283_p0091c15║正說初殷懃啟請十方如來得成菩提也。開示第一
X13n0283_p0091c16║義諦者，指前奢摩中破妄心、顯真見、破無所破、顯無
X13n0283_p0091c17║所顯等，三摩中五陰三科皆本如來藏妙真性等，此
X13n0283_p0091c18║乃圓教所詮之理也。而言中道者，遮其空有名之為
X13n0283_p0091c19║中，此理虗通而無壅塞稱之為道，最上無過謂之第
X13n0283_p0091c20║一，深有所以目之為義，諸佛菩薩之所脩證審定不
X13n0283_p0091c21║虗命之為諦也。真藥者，世間戲論等，即牒阿難所疑
X13n0283_p0091c22║之因緣自然也，但略自然耳。前請云無戲論法，所以
X13n0283_p0091c23║牒其所緣為戲論也。纏繞即疑惑也。就喻上說，能起
X13n0283_p0091c24║膏肓之危症，乃係僊人之祕術，為之真藥也。就法上
X13n0283_p0092a01║論，猶第一義諦也，即煩惱生死之病作，對治煩惱生
X13n0283_p0092a02║死之藥命，其煩惱無不可以破，生死無不可以斷，法
X13n0283_p0092a03║身得長，慧命得增，是為之真藥也。二中初一句誡
X13n0283_p0092a04║我當下許。云我當等者，正許其發明禪那演四大而
X13n0283_p0092a05║成其七大，謂之分別；即當處而無非法界，謂之開示。
X13n0283_p0092a06║若例前所說，如奢摩中破妄心妄見，謂之分別；顯真
X13n0283_p0092a07║心真見，謂之開示。三摩中擴心色為五陰三科，謂之
X13n0283_p0092a08║分別；即虗妄本是如來藏，謂之開示也。亦令當來等
X13n0283_p0092a09║者，謂禪那是正觀不二之法，不獨為汝阿難一人及
X13n0283_p0092a10║夫現前大眾以為脩持，亦令其當來後世凡脩大乘
X13n0283_p0092a11║者皆可依之而通達乎寔相也。寔相是菩提果體，禪
X13n0283_p0092a12║那是能通因行，所以奢摩中顯見見之後結示云：汝
X13n0283_p0092a13║等狹劣無識，不能通達清淨寔相，吾今誨汝當善思
X13n0283_p0092a14║惟，無得疲怠妙菩提路也。總由阿難最初請云：十方
X13n0283_p0092a15║如來得成菩提妙奢摩等。及如來將答之初示云：有
X13n0283_p0092a16║三摩提名大佛頂，十方如來一門超出妙莊嚴路。以
X13n0283_p0092a17║故許說禪那亦云：令脩大乘者通達寔相耳。三可
X13n0283_p0092a18║見。
X13n0283_p0092a19║四、正示，分二：初、阿難！如汝去，約意總明；二、汝觀地性
X13n0283_p0092a20║去，歷大別示。初又三：初、阿難下，牒疑也；二、阿難下，對
X13n0283_p0092a21║辨也；三、阿難下，喻顯。初可見。二中云非和合及
X13n0283_p0092a22║和合者，由阿難將如來昔之所說和合因緣，疑今因
X13n0283_p0092a23║緣、自然二皆排擯。蓋以和合為因緣，則有非和合為
X13n0283_p0092a24║自然之意矣。今欲說明二皆排擯，仍將非和合及和
X13n0283_p0092b01║合為對辨耳。分二：初、若彼下，非和合；二、若和下，和合。
X13n0283_p0092b02║皆有法有喻也。初非和合中，若彼等法，猶如等喻。
X13n0283_p0092b03║法中云若彼等者，蓋牒其和合，以出非和合也。喻可
X13n0283_p0092b04║見。後應結云約法約喻以明之。非合如此，此非和合
X13n0283_p0092b05║之相，即自然也。而莫非虗妄，豈得不排擯乎？次和
X13n0283_p0092b06║合中，若和等法，如旋等喻。法中若和二句，即牒其所
X13n0283_p0092b07║疑也。始終二句，明依報國土也。生死二句，明正報眾
X13n0283_p0092b08║生也。初中國土不出成等四相，成住為始，壞空為終，
X13n0283_p0092b09║以成住成乎壞空，以壞空成乎成住，互相為成，故云
X13n0283_p0092b10║始終相成。又成住為生，壞空為滅，以成住之生續乎
X13n0283_p0092b11║壞空之滅，壞空之滅還續乎成住之生，互相為續，故
X13n0283_p0092b12║云生滅相續。而依報之國土，所謂和合變化如此。
X13n0283_p0092b13║次中眾生不出生死二相，以有其生還有其死，以有
X13n0283_p0092b14║其死還有其生，互為生死，故云生死死生。從是生而
X13n0283_p0092b15║復生，復生而不窮，死而復死，復死而不盡，生死無際，
X13n0283_p0092b16║故云生生死死。若約國土論之，始之生成終之死，終
X13n0283_p0092b17║之死還成始之生，乃始終之相成也。以現在之生成
X13n0283_p0092b18║續過去之死滅，以未來之死滅續現在之生成，乃生
X13n0283_p0092b19║滅之相續也。正報之眾生所謂和合變化者如此，如
X13n0283_p0092b20║是國土之生滅、眾生之生死皆相成相續，了無窮盡。
X13n0283_p0092b21║若假喻發明，猶如旋火之輪而未甞休息也。又約法
X13n0283_p0092b22║約喻以明和合如此，此和合之相即因緣也，亦莫非
X13n0283_p0092b23║虗妄，豈得不排擯乎？三喻顯中，如水等者，總喻和
X13n0283_p0092b24║合非和合也。以和合，猶水之成冰也。以非和合，猶冰
X13n0283_p0092c01║還成水也。如是之水而冰，冰而水，皆非水之澄湛之
X13n0283_p0092c02║體。彼之非和合之自然，和合之因緣，亦非性之本然
X13n0283_p0092c03║之體。以非清淨本然體故，所以因緣自然皆排擯也。
X13n0283_p0092c04║昔之說因緣者，為破外道自然，乃小乘非大乘也。今
X13n0283_p0092c05║因緣自然皆排擯者，乃大乘非小乘也。汝之阿難，早
X13n0283_p0092c06║已應知。云何引昔疑今，而言不知斯義也。有云：火輪
X13n0283_p0092c07║喻和合，冰水喻非和合。此則不然。非和合以虗空為
X13n0283_p0092c08║喻，和合以火輪為喻，各有法喻明矣。猶恐阿難未曉
X13n0283_p0092c09║因緣自然二皆排擯之旨，重約冰水總結顯之。那可
X13n0283_p0092c10║對火輪分喻和合及非和合耶。但冰水之喻，作結前
X13n0283_p0092c11║起後可爾。然結前起後，意各不同。結前如向所明。起
X13n0283_p0092c12║後者，七大中循業發現，如水之成冰也。清淨本然，如
X13n0283_p0092c13║冰還成水也。就法而論，雖有真、妄之殊，同一藏性；就
X13n0283_p0092c14║喻而言，雖有冰、水之分，同一濕性。蓋循業發現，染七
X13n0283_p0092c15║大也，故以如水成冰喻之；清淨本然，淨七大也，故以
X13n0283_p0092c16║冰還成水喻之。在藏性本非染、淨，由迷、悟而分染、淨。
X13n0283_p0092c17║所以其迷也，即佛界之淨成九界之染，如水之成冰，
X13n0283_p0092c18║寒凝故也；其悟也，即九界之染成佛界之淨，猶冰還
X13n0283_p0092c19║成水，陽和故也。如來正欲為明七大之相皆是循業
X13n0283_p0092c20║發現，顯七大之性莫非清淨本然，故就喻而預明也。
X13n0283_p0092c21║二、歷大別示。七大之前，應先總示大意，具如圓通疏
X13n0283_p0092c22║七大文後，茲不重錄。有云：前奢摩之心、見，三摩之五
X13n0283_p0092c23║陰等，皆近取諸身，唯今禪那是遠取諸物，所以明七
X13n0283_p0092c24║大也。此皆不然。如奢摩心、法，近見即是色，亦是遠如
X13n0283_p0093a01║三摩，餘不必論。六塵中，前五塵豈是近乎？今禪那五
X13n0283_p0093a02║大亦不必論，見、識亦豈是遠乎？所以作是說者，斷不
X13n0283_p0093a03║可也。大科分七，即地大乃至識大也。
X13n0283_p0093a04║初地大為四：初標舉汝觀等也，二推破阿難等也，三
X13n0283_p0093a05║指示汝元等也，四斥責世間等也。初標舉中，地性
X13n0283_p0093a06║之性，在阿難正是自他差別之性，故有粗細；在如來
X13n0283_p0093a07║乃清淨本然之真性也。性本無二，就阿難所見不無
X13n0283_p0093a08║異耳，以地大就妄推故。若夫下，六、皆約真而辨也。析
X13n0283_p0093a09║彼等者，所謂之析空也。然析空通乎三藏行人及夫
X13n0283_p0093a10║外道，當知三藏析空時破外道所有，外道唯知析之
X13n0283_p0093a11║又析，析大地以成微塵，至乎鄰虗以成乎空，殊不知
X13n0283_p0093a12║空之所以為空。若其三藏行人以觀觀之，皆因緣和
X13n0283_p0093a13║合而有，了不可得，如四大各還，誰是我身？於此研窮
X13n0283_p0093a14║真理，自不同乎外道之析空，而外道之析空自當破
X13n0283_p0093a15║矣。今且就彼為言，故云粗為大地等也。
X13n0283_p0093a16║二、推破，分二：初、若此下，辨例也；二、汝今下，例破也。
X13n0283_p0093a17║初中若此等者，指上析彼等也，謂隣虗色也。既可析
X13n0283_p0093a18║成乎空，例之乎空，亦可出生乎隣虗之色相矣，故云
X13n0283_p0093a19║若此等也。例此正欲破他和合發明之計，所以遂牒
X13n0283_p0093a20║其疑云汝今問言等也。二、例破，分四：初、牒問，汝今
X13n0283_p0093a21║等也；二、反難，汝且等也；三、正示，若色等也；四、結破，色
X13n0283_p0093a22║猶等也。初牒問中，正牒其和合因緣種種變化之
X13n0283_p0093a23║問，故云汝今等也。二、反難中又分為二：初、汝且下，
X13n0283_p0093a24║難合空為色；二、又鄰下，難合色為空。初中汝且之
X13n0283_p0093b01║前，應云例析鄰虗以成虗空，似乎還可合虗空以成
X13n0283_p0093b02║隣虗。汝既問云由和合故出生世間諸變化相，我還
X13n0283_p0093b03║問汝虗空可和合而成鄰虗乎？若曰可，汝且觀用幾
X13n0283_p0093b04║虗空和合而成一隣虗也？故云汝且等也。若曰不可，
X13n0283_p0093b05║現在有鄰虗，豈合鄰虗而成鄰虗耶？然終不應鄰虗
X13n0283_p0093b06║合成鄰虗，故云不應等也。次中又鄰虗之前，亦應
X13n0283_p0093b07║云：我還問汝，虗空既不可合成鄰虗，則鄰虗亦不可
X13n0283_p0093b08║析成虗空矣。在汝阿難，可析鄰虗成虗空乎？若曰可，
X13n0283_p0093b09║汝又觀用幾鄰虗色相和合而成虗空也。故云又鄰
X13n0283_p0093b10║等也。亦應有若曰不可，亦不應虗空合成虗空之文，
X13n0283_p0093b11║蓋略耳。三、正示中，若色之前，應云在汝。阿難！未知
X13n0283_p0093b12║作解若何如我。如來看之，因無合虗空成鄰虗之理，
X13n0283_p0093b13║亦無合鄰虗成虗空之理。所以者何？若合鄰虗之色
X13n0283_p0093b14║欲成虗空之時，原是合色而非合空。既以色合色，那
X13n0283_p0093b15║得合鄰虗而成虗空？故云若色等也。若合虗空之空
X13n0283_p0093b16║欲成鄰虗之時，原是合空而非合色。既以空合空，那
X13n0283_p0093b17║得合虗空而成隣虗？故云若空等也。汝云和合出生
X13n0283_p0093b18║世間諸變化相，變化雖多，不出色空。空既不可成色，
X13n0283_p0093b19║色又不可成空，則知汝云和合諸變化相者，皆虗妄
X13n0283_p0093b20║也。四結破中色猶等者，意謂如是推破虗空，固不
X13n0283_p0093b21║可成鄰虗之色，則鄰虗之色亦不可成虗空之空明
X13n0283_p0093b22║矣。從許汝鄰虗色猶可析成虗空，其虗空那得合成
X13n0283_p0093b23║隣虗，故云猶等也。
X13n0283_p0093b24║三、指示中汝元不知等者，謂阿難疑一切世間和合
X13n0283_p0093c01║諸變化相，此不知妄也。不知妄者無他，皆由不知如
X13n0283_p0093c02║來藏之真性，特指示之，故云汝元（云云）。如來藏有三
X13n0283_p0093c03║種，所謂性德、脩德及證得也。性德者，謂這種藏性之
X13n0283_p0093c04║理，如來如、眾生如，一如無二如，有佛無佛其體恒在，
X13n0283_p0093c05║在諸佛得之不為高、眾生失之不為下，在聖不為淨、
X13n0283_p0093c06║在凡不為染，乃染淨同源、高下平等，聖凡不二、生佛
X13n0283_p0093c07║一如，天然本有、不假造作，具此性功德故，是為性德
X13n0283_p0093c08║如來藏也。修德者，雖曰性德眾生本具，乃全體在迷，
X13n0283_p0093c09║或從法師及善知識聞此性德妙理，發為不思議妙
X13n0283_p0093c10║觀，全性起脩、全理成行，三諦由此而分顯、三惑從是
X13n0283_p0093c11║而分破，然破無所破、全破即顯，顯無所顯、全顯即破，
X13n0283_p0093c12║無非性德而破而顯，是為脩德如來藏也。證得者，既
X13n0283_p0093c13║從性德發為妙行，由境發智、由智炤境，境智一如、境
X13n0283_p0093c14║智不二，菩提由是而成一、成一切成，涅槃從此而得
X13n0283_p0093c15║一、得一切得，成無所成、得無所得，乃證得本有性德
X13n0283_p0093c16║而已。如下文云圓滿菩提歸無所得，是為證得如來
X13n0283_p0093c17║藏也。今所言者，乃性德也。以一切眾生性中，具有果
X13n0283_p0093c18║人眾功德故。有是性具，必當證入。約果明因，謂之如
X13n0283_p0093c19║來藏也。性色二句，有云：性色真空，即俗而真也。性空
X13n0283_p0093c20║真色，即真而俗也。色空不二，真俗並顯，即中道也。雖
X13n0283_p0093c21║作是釋，然與下文猶未能合。何以故？此中欲顯四大
X13n0283_p0093c22║無非法界，還以空大而為對顯。空既周徧法界，四大
X13n0283_p0093c23║亦徧法界。所以云：性色真空，性空真色。乃至性風真
X13n0283_p0093c24║空，性空真風。欲顯空大，還以見識二大並顯。故云：性
X13n0283_p0094a01║覺真空，性空真覺。覺即見識二大耳。欲顯見大，還以
X13n0283_p0094a02║本覺妙明，真見並顯。故云：性見覺明，覺精明見。欲顯
X13n0283_p0094a03║識大，還以本妙覺明，真識並顯。故云：性識明知，覺明
X13n0283_p0094a04║真識。見識二大既真，則色空五大亦皆真也。則知今
X13n0283_p0094a05║言性色等者，正以空大對顯地大也。謂此色非合色
X13n0283_p0094a06║而有，乃性具之色，故云性色。此空非析色而成，乃性
X13n0283_p0094a07║具之空，故云性空。色既性具，全真無妄，故云真色。空
X13n0283_p0094a08║亦性具，亦真無妄，故云真空。舉其色，色是如來藏。舉
X13n0283_p0094a09║其空，空是如來藏。無一而非如來藏性。所以云：性色
X13n0283_p0094a10║真空，性空真色。約空大對顯色大。如此清淨下，單顯
X13n0283_p0094a11║地大。三惑不能染，是為清。二死不能污，是為淨。性中
X13n0283_p0094a12║之所具有，是為本然。無乎不有，無乎不存，是為周徧
X13n0283_p0094a13║法界。所謂地大不為小，法界不為大。所以云：清淨本
X13n0283_p0094a14║然，周徧法界。此乃似自然，寔非自然也。隨眾三句之
X13n0283_p0094a15║前，應云：既是清淨本然，周徧法界，則無往而非清淨
X13n0283_p0094a16║矣。云何現有十界染淨不同之相耶？故釋之云：隨眾
X13n0283_p0094a17║生等也。此蓋十界眾生，性體雖同，業感有異。佛是無
X13n0283_p0094a18║上眾生，若六道心著有，以有漏為業。二乘心著空，以
X13n0283_p0094a19║無漏為業。菩薩心著中，以亦漏亦無漏為業。如來心
X13n0283_p0094a20║究竟，以非漏非無漏為業。隨著有者，知有而發現有。
X13n0283_p0094a21║乃至隨究竟者，知究竟而發現究竟。知究竟者是淨，
X13n0283_p0094a22║餘知者是染。是故性雖清淨周徧，相分十界，染淨不
X13n0283_p0094a23║同。若舉事而例明之，如同一水，而有四別。天上視之，
X13n0283_p0094a24║以為琉璃。人間用之，以為漿飲。魚龍處之，以為窟宅。
X13n0283_p0094b01║餓鬼著之，以為火𦦨。水唯是一，業感不同，而有四種
X13n0283_p0094b02║差別。此亦然之。所以云：隨眾生心，應所知量，循業發
X13n0283_p0094b03║現。此乃似因緣，寔非因緣也。
X13n0283_p0094b04║四、斥責中，世間等者，謂九界眾生，不知其相也。隨業
X13n0283_p0094b05║發現，似因緣，寔非因緣，遂惑為因緣。不知其性也。清
X13n0283_p0094b06║淨本然，似自然，寔非自然，遂惑為自然。以其惑為因
X13n0283_p0094b07║緣，我所以排擯因緣。以其惑為自然，我所以亦排擯
X13n0283_p0094b08║自然。有何可疑？汝阿難云：不知斯義之所屬耶？此正
X13n0283_p0094b09║斥責而結答之。故云世間無知等也。究其所以無他，
X13n0283_p0094b10║皆由識心用事，於一切法種種分別，種種計度，所以
X13n0283_p0094b11║非因緣惑為因緣，非自然惑為自然，總是虗妄而已。
X13n0283_p0094b12║但有言說，都無真寔之所以也。故云皆是（云云）。汝元
X13n0283_p0094b13║不知等之指示，世間無知等之斥責，消釋意義，下皆
X13n0283_p0094b14║例此。
X13n0283_p0094b15║二、火大，分四：初、阿難下，標舉；二、汝觀下，辨破；三、汝猶
X13n0283_p0094b16║下，指示；四、世間下，斥責。初標舉中云火性無我者，
X13n0283_p0094b17║我是主宰之義。若執主宰，定此而不可彼，定局而不
X13n0283_p0094b18║能徧。今云無我者，乃周徧之義也。一往而言，五行不
X13n0283_p0094b19║同；克寔而論，五皆具火。如下文云：風金相摩，故火有
X13n0283_p0094b20║光。乃金中有火也。彼大海中，火光常起，乃水中有火
X13n0283_p0094b21║也。是故山石擊則成𦦨，乃土中有火也。又如鑽眾木
X13n0283_p0094b22║而取其火，乃木中有火也。又本文云：一處執鏡，一處
X13n0283_p0094b23║火生，徧法界執，滿世間起。所以云火性無我。雖曰無
X13n0283_p0094b24║我，又非無因而發，故云寄於諸緣。緣有二意：一、互具
X13n0283_p0094c01║緣，如云金中、水中、土中、木中皆有者也。二、各徧緣，如
X13n0283_p0094c02║云一處執鏡，一處火生，徧法界執，滿世間起也。遍具
X13n0283_p0094c03║雖異，緣止是同，所以云諸緣耳。只此二句，正顯火性
X13n0283_p0094c04║周遍。下去止是敷演其意而已，下皆例之。所以此去
X13n0283_p0094c05║皆約真而論，唯地大就妄而推耳。二、辨破，分五：初、
X13n0283_p0094c06║舉事汝觀等也。二、引類阿難等也。三、審定阿難等也。
X13n0283_p0094c07║四、正破阿難等也。五、重審汝又等也。初中陽燧者，
X13n0283_p0094c08║取火之具也。日前求火者，日是太暘，乃火之母，火是
X13n0283_p0094c09║太暘之子，欲求其子，須向其母耳。二中名和合等
X13n0283_p0094c10║者，正與求火相類，故先立。此為下，辨破之。本眾雖為
X13n0283_p0094c11║一等者，謂一千二百五十人為一眾時，雖曰和別以
X13n0283_p0094c12║為總、合多以為一，總中未甞無別、一中未甞無多，所
X13n0283_p0094c13║以云詰其等也。至瞿曇種姓下，應結云：汝之阿難！所
X13n0283_p0094c14║謂和合者，可如是乎？氏族名字等者，意謂千二百人
X13n0283_p0094c15║不能一一備舉，且略言幾人，故云如舍利弗（云云）。舍
X13n0283_p0094c16║利弗，名字也。婆羅門，種氏族也。優樓頻螺，名字也。迦
X13n0283_p0094c17║葉波，種氏族也。阿難名字，瞿曇種姓氏族也。餘可例
X13n0283_p0094c18║知。三中所定者，即四性之三也。四中，即就所定
X13n0283_p0094c19║為破耳，可見。五中日鏡相遠等者，日在天、鏡在人，
X13n0283_p0094c20║相去四萬由旬，故云日鏡相遠。既云相遠，那得如水
X13n0283_p0094c21║乳之和、函蓋之合？故云非和非合。此破其和合也。不
X13n0283_p0094c22║應下，更破其非和合耳。又轉計云原非日鏡和合而
X13n0283_p0094c23║有，故遂破云不應等也。以其和合即因緣，非和合即
X13n0283_p0094c24║自然，一一破之，益見因緣自然皆應排擯也。下五例
X13n0283_p0095a01║然。三、指示中汝猶不知等，例前皆可見。唯當知世
X13n0283_p0095a02║人等，應牒前標舉中火性無我以為對講。以火性無
X13n0283_p0095a03║我故，能成一處執鏡（云云）。以一處執鏡等故，能顯
X13n0283_p0095a04║大性之無我也。下五亦應例然。四、斥責，亦如前釋。
X13n0283_p0095a05║水大中亦四：初、阿難下，標舉；二、如室下，辨破；三、汝尚
X13n0283_p0095a06║下，指示；四、世間下，結責。初中水性不定者，非謂決
X13n0283_p0095a07║之東方則東流，決之西方則西流，謂之不定。如下文
X13n0283_p0095a08║云：寶明生潤，故有水輪。彼洲潬中，江河常注。是故山
X13n0283_p0095a09║石融則成水，是故林藪絞則成水。及本文云：一處執
X13n0283_p0095a10║珠，一處水出，徧法界執，滿法界生等。所以謂之無定
X13n0283_p0095a11║也。流息無恒者，謂求之則流，不求則不流，流無恒也。
X13n0283_p0095a12║又求則不息，不求則息，息無恒也。此二句正明其水
X13n0283_p0095a13║性周徧耳。二、辨破，分四：初、如室下，舉事；二、此水下，
X13n0283_p0095a14║審定；三、阿難下，正破；四、汝更下，重審。初中太陰，即
X13n0283_p0095a15║月也，乃水之母。精即水也，乃太陰之子。方諸者，取水
X13n0283_p0095a16║之珠。淮南子云：方諸見月，則津為水。高誘註曰：方諸，
X13n0283_p0095a17║陰燧。許慎註曰：諸即珠也，方即石也。白月晝者，言其
X13n0283_p0095a18║月白如晝耳。餘皆可知。
X13n0283_p0095a19║風大中亦分四：初、標舉阿難等也。二、辨破汝常等也。
X13n0283_p0095a20║三、指示汝宛等也。四、結責世間等也。初中風性二
X13n0283_p0095a21║句，亦明其周徧也。無體非謂其無形，正言無處不徧
X13n0283_p0095a22║耳。不常非謂其無恒，正言無時不有耳。所以下云一
X13n0283_p0095a23║人微動服衣，有微風出徧法界，拂滿國土生耳。二、
X13n0283_p0095a24║辨破，又分四：初、汝常下，舉事；二、此風下，審定；三、阿難
X13n0283_p0095b01║下，正破；四、汝審下，重審。初中。僧伽梨，此云大衣，
X13n0283_p0095b02║即二十五條也。次中袈裟，此云壞色，亦即衣也。就
X13n0283_p0095b03║衣而言，為僧伽梨；就色而言，為袈裟耳。三中此風
X13n0283_p0095b04║若復等者，謂其風若從衣而生，衣即是風，汝今披者
X13n0283_p0095b05║乃披風矣，故云此風等也。汝既披風，衣應飛搖離汝
X13n0283_p0095b06║之體，故云其衣等也。汝衣既有風出，我衣亦應有風，
X13n0283_p0095b07║若有風有所，今我垂衣，汝應看我之衣所有之風在
X13n0283_p0095b08║何處所，故云我今等也。風若有所，則衣應有藏風之
X13n0283_p0095b09║地，然衣那有藏風之地？故云不應等也。破風從面生，
X13n0283_p0095b10║云若風等者，謂風若自生而披拂乎面，則應從披衣
X13n0283_p0095b11║者之面而生，故云若風等也。若從彼面而生，還應拂
X13n0283_p0095b12║汝阿難，故云從彼等也。則汝阿難自為整衣應拂他
X13n0283_p0095b13║人，云何反拂汝自面耶？故云自汝等也。餘可知。
X13n0283_p0095b14║四大外，更有空、見、識三大者。如阿難止云四大和合。
X13n0283_p0095b15║雖曰四大，所謂一切世間之諸變化相，未能盡攝。以
X13n0283_p0095b16║故對四大之色，說一空大。色空既明，所謂之塵，盡於
X13n0283_p0095b17║此矣。既有所對之塵，必有能對之根。以故色空之外，
X13n0283_p0095b18║說一見大，而兼收乎六根。所謂之根，盡於此矣。既有
X13n0283_p0095b19║根塵，必有了別之識。以故根塵之外，說一識大，而為
X13n0283_p0095b20║了別之者。所謂之識，盡於此矣。如是一切世間之諸
X13n0283_p0095b21║變化，無不具備。所以從四大更開乎三也。且奢摩中
X13n0283_p0095b22║所明，止於心見。心即心，見即色。三摩中從心色而擴
X13n0283_p0095b23║大之。開心合色，而成五陰。開色合心，而成六入十二
X13n0283_p0095b24║處。色心俱開，而成十八界。至此禪那之七大，亦即色
X13n0283_p0095c01║心之所開者。然五陰三科，無不含攝。則知名異而體
X13n0283_p0095c02║同也。總不越若色若心，妙心所現之旨。所以法法本
X13n0283_p0095c03║如來藏，妙真如性，清淨本然，周徧法界也。
X13n0283_p0095c04║空大分四：初、標舉，阿難等也。二、辨破，如室等也。三、指
X13n0283_p0095c05║示，若此等也。四、結責，世間等也。初中空性二句，亦
X13n0283_p0095c06║周徧意，以法界而為體也。元無邊畔，故云無形。因色
X13n0283_p0095c07║顯發者，即本文云如一井空，空生一井，十方虗空亦
X13n0283_p0095c08║復如是等也。正顯空性乃周徧耳。云顯發者，因色而
X13n0283_p0095c09║顯空是為顯，離色而見空是為發。二、辨破，又四：初、
X13n0283_p0095c10║如空下，舉事；二、此空下，審定；三、阿難下，正破；四、汝更
X13n0283_p0095c11║下，重審。初可知。二、若因土出等者，破其虗空因
X13n0283_p0095c12║土而出也。虗空若因土出，則土出井之時，應見一空
X13n0283_p0095c13║從於土出而入乎井，故云若因等也。設若土先出
X13n0283_p0095c14║時，不見虗空從土出而入井，如何得言虗空因土而
X13n0283_p0095c15║出者耶？故云若土等也。若曰虗空既無其出亦無其
X13n0283_p0095c16║入，則空之與土其因無異者矣，故云若無等也。餘可
X13n0283_p0095c17║知。三、指示，又分三：初、若此下，空均四大；二、阿難下，
X13n0283_p0095c18║斥迷令悟；三、汝全下，正為指示。初可知。次中當
X13n0283_p0095c19║觀虗空為出為入者，即和合之因緣也。為非出入，即
X13n0283_p0095c20║非和合之自然也。三中性覺真空。性空真覺者，所
X13n0283_p0095c21║謂約見對空而並顯也。覺即見聞覺知，以見攝六根
X13n0283_p0095c22║故耳。
X13n0283_p0095c23║見大分四：初、標舉，阿難等也。二、辨破，如汝等也。三、指
X13n0283_p0095c24║示，若見等也。四、結責，世間等也。初中見覺無知者，
X13n0283_p0096a01║非無知也，謂其不自知耳。因色空有者，謂其因色空
X13n0283_p0096a02║二塵而有見耳。就妄邊說如此。若就真性，當知色空
X13n0283_p0096a03║無時不有，無處不在，則見覺之無知，亦無乎不知也。
X13n0283_p0096a04║似乎單在見根上說。如下云若見聞覺知等，則又兼
X13n0283_p0096a05║餘根矣。所以有云見覺單指見根，有云見覺亦兼餘
X13n0283_p0096a06║根，兩皆可也。二、辨破，亦四：初、如汝下，舉事；二、此見
X13n0283_p0096a07║下，審定；三、阿難下，正破；四、汝更下，重審。初中云白
X13n0283_p0096a08║月者，前十五日；黑月者，後十五日。所以律中指望日
X13n0283_p0096a09║為白月十五，指晦日為黑月十五也。二可知。三、正
X13n0283_p0096a10║破。破一體中則明等，先出明暗互互相亡。若與等，謂
X13n0283_p0096a11║明暗既互相亡，設與暗為一體，當其明來之時，暗相
X13n0283_p0096a12║若滅，則見亦應滅也。與明為一體，例之可見。如是見
X13n0283_p0096a13║有滅矣，如何復能見明暗耶？故云滅則等也。見明見
X13n0283_p0096a14║暗下，應補一轉計云：所見等暗雖有差別，能見見性
X13n0283_p0096a15║了不生滅。遂破云：若明暗雖有差殊，爾見性不為生
X13n0283_p0096a16║滅，則見性與明暗是異而非一矣，如何得成一體？故
X13n0283_p0096a17║云若明等也。如是則知見與明暗等相為一體者，無
X13n0283_p0096a18║是理也。破非一體中若此見精等者，意謂汝之見性
X13n0283_p0096a19║與明暗虗空非一體者，應離明暗虗空之外別有見
X13n0283_p0096a20║之形相矣。然汝向明暗虗空等上，析其見性作何形
X13n0283_p0096a21║段相狀，故云若此等也。此是標起。離明下，釋其析之
X13n0283_p0096a22║不得。意謂汝欲離明暗等相，析其見性。若離明暗等
X13n0283_p0096a23║相，則汝之見性同乎龜之毛、兔之角，但有名字，寔無
X13n0283_p0096a24║其體，故云離明等也。明暗下，正破也。既離明暗等相，
X13n0283_p0096b01║同夫龜毛兔角，則汝見性與明暗等三俱異體矣，故
X13n0283_p0096b02║云明暗等也。既與三俱異體，汝之見性從何得立？若
X13n0283_p0096b03║欲立之，從明而立耶？從暗而立耶？從虗空而立耶？故
X13n0283_p0096b04║云從何立見。如是則知見與明暗等相非一體者，無
X13n0283_p0096b05║是理也。明暗相背立，破見性與明暗等相或同或異、
X13n0283_p0096b06║非同非異也。上來推簡過來，見性與明暗等相一體
X13n0283_p0096b07║之同及非一體之異，悉皆無是理矣。汝若云或同者，
X13n0283_p0096b08║其明之與暗逈然違背，汝之見性了不因違背而違
X13n0283_p0096b09║背，如何得言故云明暗等也？汝若云或異者，應離明
X13n0283_p0096b10║暗等三別有見性，今離此三了無見性，如何得言或
X13n0283_p0096b11║異？故云離三等也。汝若云非同者，既是非同，則應所
X13n0283_p0096b12║見之空相、能見之見性各有一邊涯際畔矣。今就二
X13n0283_p0096b13║者之間而推簡之，何者是所見之邊畔？何者是能見
X13n0283_p0096b14║之邊畔？既不可分，如何得言非同？故云分空等也。汝
X13n0283_p0096b15║若云非異者，其所見之明暗互相生滅而為遷改，則
X13n0283_p0096b16║能見之見性亦應隨生滅為遷改矣。今所見之明暗
X13n0283_p0096b17║雖相遷改，汝能見之見性非同遷改，如何得言非異？
X13n0283_p0096b18║故云見暗等也。如是則知見與明暗等相或同或異、
X13n0283_p0096b19║非同非異，亦皆無是理也。自五陰來皆約四性簡，唯
X13n0283_p0096b20║此就四句推，各有所以，具如輔行中明四中云見
X13n0283_p0096b21║覺空頑者，謂能見之見有覺知，所見之明暗色空等，
X13n0283_p0096b22║無覺知非和合等，正明見性與明暗塞空等，知與無
X13n0283_p0096b23║知為非因緣之和合，亦非自然之非和合耳，故云見
X13n0283_p0096b24║覺等也。三、指示，又三：初、若見下，見均五大；二、阿難
X13n0283_p0096c01║下，斥迷令悟；三、汝曾下，正為點示。初中若見聞知
X13n0283_p0096c02║等，以見大之周徧，例同乎地等五大也。見性本來圓
X13n0283_p0096c03║滿而無缺陷，周徧而不狹小，凝寂而非動搖，所以當
X13n0283_p0096c04║與地等均稱為大，皆如來藏也。見根既爾，聞覺等三
X13n0283_p0096c05║亦可知耳，故云若見等也。二中云性沈淪者，非謂
X13n0283_p0096c06║其已斷分段，而猶有變易為沈淪。以阿難正得初果，
X13n0283_p0096c07║即其分段，尚有幾反？自不應以變易為沈淪也，但謂
X13n0283_p0096c08║其多生汩沒耳。不悟等者，斥其迷見聞等本如來藏，
X13n0283_p0096c09║令其就見聞等上一一推之，而悟見聞等本如來藏，
X13n0283_p0096c10║均稱為大也。生滅同異，所謂之和合也。非生滅同異，
X13n0283_p0096c11║所謂之非和合也。就見聞等，體即虗妄，元是生滅同
X13n0283_p0096c12║異之和合，及非生滅同異之非和合皆有。就其見聞
X13n0283_p0096c13║等全體真性，那有生滅等之和合，非生滅等之非和
X13n0283_p0096c14║合可得？如是則因緣自然，二皆排擯之旨，亦一見矣。
X13n0283_p0096c15║若釋見聞覺知為生為滅等者，生滅非是生滅，通論
X13n0283_p0096c16║見聞等性同異非同異，於見聞等互互而論也。若云
X13n0283_p0096c17║生者，明暗現前，見等隨其互亡，那得生？若云滅者，明
X13n0283_p0096c18║暗等相自相陵奪，見等未曾有滅，那得滅？若言同者，
X13n0283_p0096c19║如下云頭奚不履，足奚不語，那得同？若言異者，亦如
X13n0283_p0096c20║下文云心有所問，身起欽承，那得異？若言非生者，明
X13n0283_p0096c21║來見明，暗來見暗，那得非生？若言非滅者，明暗若亡，
X13n0283_p0096c22║見亦隨滅，那得非滅？若言非同者，如下文云生死流
X13n0283_p0096c23║轉，唯汝六根，那得非同？若言非異者，如下文云聽不
X13n0283_p0096c24║出聲，見不超色，那得非異？謂此見精，即是本覺妙明，
X13n0283_p0097a01║故曰性見覺明。謂此見覺之精，全體元明自性，故曰
X13n0283_p0097a02║覺精明見。雖是見根，本是性具，故曰性見。如是乃全
X13n0283_p0097a03║妄即真也。三中性見覺明等二句，妙德瑩然者，以
X13n0283_p0097a04║見聞等有覽物之照了，謂之德。雖覽物不為物染，謂
X13n0283_p0097a05║之瑩。內根內塵，若能若所，無不遍乎法界，清淨本然，
X13n0283_p0097a06║謂之妙也。餘可知。
X13n0283_p0097a07║識大分四：初、阿難下，標舉；二、汝今下，辨破；三、若此下，
X13n0283_p0097a08║指示；四、汝更下，重審。初中識性無源等者，據妄邊
X13n0283_p0097a09║而言也。以其必須根塵方得有故，若依真體那得無
X13n0283_p0097a10║源？所以下云性識明知覺，明真識也。
X13n0283_p0097a11║二、辨破，為四：初、舉事，汝今等也；二、審定，此識等也；三、
X13n0283_p0097a12║正破，阿難等也；四、重審，汝今等也。初中汝今等者，
X13n0283_p0097a13║謂根等根但能了境耳。云但如鏡中無別分析者，謂
X13n0283_p0097a14║鏡但照一切物，然不能辨其某是某物。今例之於眼
X13n0283_p0097a15║耳等根，但可照了前塵，不能分別一切也。問：六根之
X13n0283_p0097a16║名雖別，六根之用乃同。今既眼根但可照物，前識界
X13n0283_p0097a17║中謂其意根亦能了別，何耶？答：根之與識似乎一也。
X13n0283_p0097a18║然了別之名可同，了別之用寔異。其識可以了別為
X13n0283_p0097a19║了別，若夫根但可照了為了別耳。以其識能分別，故
X13n0283_p0097a20║遂云汝識於中等也。從中次第標舉指陳過來，此是
X13n0283_p0097a21║了了見佛性者之文殊也，此是說法第一者之富那
X13n0283_p0097a22║也，此是神通第一者之目連也，此是解空第一者之
X13n0283_p0097a23║須菩提也，此是智慧第一者之舍利弗也。如是一一
X13n0283_p0097a24║分別點示，皆識之力，非根之用，故云汝識等也。二
X13n0283_p0097b01║可知。三中，破識於見生，云若汝識性等者，意謂汝
X13n0283_p0097b02║識若從見根而生，則與明暗色空等塵不相涉矣，故
X13n0283_p0097b03║云若汝等也。然必無明暗色空塵相，汝之見根元不
X13n0283_p0097b04║可得，故云必無等也。其能生之見根尚不可得，汝所
X13n0283_p0097b05║生之識性從何得發？故云見性等也。破識於相生，云
X13n0283_p0097b06║若汝識心等者，汝識若從明暗色空等相而生，則非
X13n0283_p0097b07║從見根而生矣，故云若汝等也。若非見根而生，則於
X13n0283_p0097b08║前塵明暗等相不能明了矣，既不明了，則明暗色空
X13n0283_p0097b09║皆不可得矣，故云既不等也。彼能生之相尚不可得，
X13n0283_p0097b10║汝所生之識從何而發？故云彼相等也。破識生於虗
X13n0283_p0097b11║空中，若生於空等者，汝識若從空生，汝之能生不唯
X13n0283_p0097b12║非色之相，亦且非見之見，故云若生等也。若日能生
X13n0283_p0097b13║非見，則非見聞等矣，於明暗等相自應無辨，故云非
X13n0283_p0097b14║見等也。若曰能生非相，相是見之所緣，所緣之相若
X13n0283_p0097b15║滅，能緣之根從何處立？故云非相等也。如是不唯處
X13n0283_p0097b16║於非相，亦且處於非見，故云處此二非。既是二非，那
X13n0283_p0097b17║得生識？汝若定執空亦能生，既曰空，則應同無體，故
X13n0283_p0097b18║云空則同無。又轉計云：雖則曰空，非無有者。遂破云：
X13n0283_p0097b19║若以空為有者，其有自不同乎世間之物，故云有非
X13n0283_p0097b20║同物。既能生非同世間之物，莫說不能發識，縱能發
X13n0283_p0097b21║生，汝識於明暗等相何所分別？以其非所生故，故云
X13n0283_p0097b22║從發等也。有云空則二句，便謂識之有無斷不可也，
X13n0283_p0097b23║但是能生耳。四中見託等者，正令阿難更審識心，
X13n0283_p0097b24║必竟從見生、相生、空生也。若果見生，應託寄於浮塵
X13n0283_p0097c01║目睛，此審見生也，故云見託汝睛。若果相生，應推測
X13n0283_p0097c02║於明暗前境，此審相生也，故云相推前境。若果空生
X13n0283_p0097c03║而有者，有則同前，有非同物也，若果空生而無者，無
X13n0283_p0097c04║則同前，空則同無也，故云何狀等也。如是根也、相也、
X13n0283_p0097c05║空也皆不可得，畢竟汝之識心從何有耶？故云如是
X13n0283_p0097c06║等也。識動見澄者，以識心能分別謂之動，以見根但
X13n0283_p0097c07║照了謂之澄，則知動是流動，澄非澄湛也。既一動一
X13n0283_p0097c08║澄條然不同，那得如水乳之和、函蓋之合為和合也？
X13n0283_p0097c09║則知識動等，明根與識之不可為和合，不應等，明根
X13n0283_p0097c10║與識之不可為非和合。六即排擯因緣自然之意也。
X13n0283_p0097c11║三指示，又分三：初、若此下，識均六大也；二、阿難下，斥
X13n0283_p0097c12║迷令悟也；三、汝元下，正為默示也。初中若此二句，
X13n0283_p0097c13║是識之真性也。謂其不從見生，乃至不從空生也。故
X13n0283_p0097c14║云本無所從。當知下，明識之與地等，均稱七大，皆如
X13n0283_p0097c15║來藏也。以識性之無所從，例於見聞覺知之見大，亦
X13n0283_p0097c16║無所從也。故云當知等也。此正以照了為了別，兼彼
X13n0283_p0097c17║下，以識心例於地等五大也。均名等，相雖有七，同一
X13n0283_p0097c18║如來藏妙真如性。其生也，所謂因緣和合，虗妄為生，
X13n0283_p0097c19║性未甞生。其滅也，因緣別離，虗妄名滅，性未甞滅。故
X13n0283_p0097c20║云均名等也。二中所明為同為異者，若曰同者，眼
X13n0283_p0097c21║識但能分別色，乃至意識但能分別法，云何同？若曰
X13n0283_p0097c22║異者，元以一精明，分成六和合，云何異？若曰空者，根
X13n0283_p0097c23║塵相對，識隨分別，云何空？若曰有者，根既不緣，塵亦
X13n0283_p0097c24║不偶，云何有？若曰非同者，性中相知，云何非同？若曰
X13n0283_p0098a01║非異者，用中相背，云何非異？若曰非空者，離塵則無，
X13n0283_p0098a02║云何非空？若曰非有者，緣塵則有，云何非有？三中
X13n0283_p0098a03║性識明知二句，謂此識心全屬性具，即本妙覺明，故
X13n0283_p0098a04║云性識明知。此之識心既是性具，絕無虗偽，故云覺
X13n0283_p0098a05║明真識。如是消釋，真捷明了，不必作八九識配合。況
X13n0283_p0098a06║此正明六識，何關八九識耶？設若用之，反不顯全妄
X13n0283_p0098a07║即真之旨矣。妙覺湛然者，謂其性體用徧法界也。而
X13n0283_p0098a08║言妙覺者，這種識心既同如來藏，以此分別色而不
X13n0283_p0098a09║著于色，以此分別聲而不著于聲。若分別聲而不著
X13n0283_p0098a10║聲，不妨終日聞聲。若分別色而不著色，不妨終日見
X13n0283_p0098a11║色。如是見方是見見，如是聞方是聞聞。色聲如此，餘
X13n0283_p0098a12║塵亦然。眼耳二識既然，餘識亦爾。以故不曰覺而曰
X13n0283_p0098a13║妙覺。若就見大對顯乎識，止就見聞上講，意亦不遠。
X13n0283_p0098a14║含吐十方者，含以具足為義，亦包括之意。吐以出生
X13n0283_p0098a15║為義，亦發揮之意。以一識含乎十方，十方不為大，一
X13n0283_p0098a16║識不為小。以十方入於一識，一識不為一，十方不為
X13n0283_p0098a17║多。所謂小大相融，一多無礙也。吐義例然。自始於地
X13n0283_p0098a18║大，終乎識大，乃色空之依報，見識之正報，無非清淨
X13n0283_p0098a19║本然，周偏法界，那得有和合之因緣，及非和合之自
X13n0283_p0098a20║然？所以因緣自然，二皆排擯。總答妙禪那之請已竟。
X13n0283_p0098a21║通前來始答奢摩，次答三摩，終答禪那。三妙諦從此
X13n0283_p0098a22║而顯，三如來藏乘此而明，三妙觀自此而可脩，三妙
X13n0283_p0098a23║智由此而可成。在阿難而如是問，如來而如是答，如
X13n0283_p0098a24║來如是證，阿難如是悟，總是如來酬請已竟。
X13n0283_p0098b01║自爾時阿難去，第二、當機領悟之文也。由阿難前來
X13n0283_p0098b02║以妙奢摩等三法為請，如來為其一一發明，答之以
X13n0283_p0098b03║圓融不思議三諦，當機阿難及夫大眾聞如是法無
X13n0283_p0098b04║不領悟，既領悟已還說偈以讚佛，所以有此文耳。若
X13n0283_p0098b05║釋此文，應先牒未聞法時之計置之於前，纔將已領
X13n0283_p0098b06║悟之理帖之於後，如是一牒一貼義無不了然也。大
X13n0283_p0098b07║分為二：初、長行經家敘；二、偈頌阿難讚。初又三：初、總
X13n0283_p0098b08║敘爾時等也；二、別敘是諸等也；三、結敘了然等也。
X13n0283_p0098b09║初總敘中，自聞奢摩已來，無不敘述，故謂之總。云微
X13n0283_p0098b10║妙開示者，如奢摩之破妄心，顯真見，三摩之開色心
X13n0283_p0098b11║二法，成五陰三科。禪那又擴四大而成七大，是為開
X13n0283_p0098b12║示。當其破妄心處，破無所破，全破即顯。當其顯真見
X13n0283_p0098b13║處，顯無所顯，全顯即破。即五陰三科之幻妄稱相，全
X13n0283_p0098b14║是如來藏妙真如性。又即地水火風等七大，無非清
X13n0283_p0098b15║淨本然，周徧法界。所以不曰開示，而曰微妙開示。身
X13n0283_p0098b16║心蕩然等者，身心二字，在奢摩即心見，在三摩即五
X13n0283_p0098b17║陰三科，在禪那即地等七大。以其所說，不出色心二
X13n0283_p0098b18║法，但有開合不同。如其未聞法以前，所執之心是妄
X13n0283_p0098b19║心，所有之見是妄見。所有之五陰三科，無非是虗妄
X13n0283_p0098b20║生滅之相。所有之地等七大，總不出因緣自然之計。
X13n0283_p0098b21║大如著敝絮入荊棘，觸處成礙。今蒙開示，過來所有
X13n0283_p0098b22║之心，乃常住真心。所有之見，乃寂常真見。所有之五
X13n0283_p0098b23║陰三科，乃本如來藏妙真如性。所有之地等七大，乃
X13n0283_p0098b24║清淨本然，周徧法界。故云身心蕩然。所有之妄心妄
X13n0283_p0098c01║見，及虗妄生滅之相，因緣自然之計，無一而不破者。
X13n0283_p0098c02║故云得無罣礙。總敘如此。二、別敘中，是諸等者，敘
X13n0283_p0098c03║奢摩所悟也；一切等，敘三摩所悟也；反觀等，敘禪那
X13n0283_p0098c04║所悟也。是諸等者，如其未聞法乃前，其心也，所謂如
X13n0283_p0098c05║是識心，寔居身內；其見也，所謂浮根四塵，秪在我面。
X13n0283_p0098c06║此乃局而不徧，狹而不廣者也。自聞法已來，則知心
X13n0283_p0098c07║是常住真心，見是寂常真見。破妄心，七處之所依無
X13n0283_p0098c08║所，三處之能依無體；破妄見，不唯破緣塵分別，亦破
X13n0283_p0098c09║第二月見精。更離是非相、大小相、因緣相，及夫顛倒
X13n0283_p0098c10║合和無等相，而且了知若色若心，皆妙明心中之所
X13n0283_p0098c11║現物，無復認見在面上，心在身內。所以自知心徧十
X13n0283_p0098c12║方，不唯知見十方而已，亦且知見十方如手中葉。心
X13n0283_p0098c13║是一是小，十方是多是大，而心能知見十方，則心之
X13n0283_p0098c14║一小不為一小，乃即一小是多是大；十方為心所知
X13n0283_p0098c15║見，則十方多大不為多大，乃即多大是一是小。所謂
X13n0283_p0098c16║一多無礙，小大相容也。能如是者，總由聞奢摩之妙
X13n0283_p0098c17║法，悟真空之妙理故。二中一切等者，如其未聞法
X13n0283_p0098c18║已前，不知五陰三科之諸法，是因緣和合而生，因緣
X13n0283_p0098c19║別離而滅，起種種計而為執著。自聞法已來，即其因
X13n0283_p0098c20║緣和合虗妄而生，因緣別離虗妄而滅，全體本如來
X13n0283_p0098c21║藏妙真如性。則知一切世間等者，五陰三科虗妄生
X13n0283_p0098c22║滅之諸法也。皆即菩提等者，即此虗妄生滅本如來
X13n0283_p0098c23║藏玅真如性也。故云一切等也。既皆是如來藏性，所
X13n0283_p0098c24║謂玅明心精，乃廣大而周徧，具足而圓滿者，則十方
X13n0283_p0099a01║所有，不出五陰三科，自當為如來藏之所含褁矣。故
X13n0283_p0099a02║云心精等也。若夫心對十方論，一多無礙，小大相容，
X13n0283_p0099a03║例前可知。能如是者，總由聞三摩之妙法，悟妙有之
X13n0283_p0099a04║妙理故。三中反觀等者，如其未聞法已前，定執父
X13n0283_p0099a05║母所生之身為我，而地等四大為我所。或計和合之
X13n0283_p0099a06║因緣，或計非和合之自然，念念執計，了無休息。自聞
X13n0283_p0099a07║法已來，不唯知地等四大似因緣，寔非因緣，乃隨眾
X13n0283_p0099a08║生心，循業發現，似自然，寔非自然，乃清淨本然，周徧
X13n0283_p0099a09║法界。亦且知空、見、識三，均稱為大，似因緣，寔非因緣，
X13n0283_p0099a10║乃隨眾生心，循業發現，似自然，寔非自然，乃清淨本
X13n0283_p0099a11║然，周徧法界。由是尚不計身為我身，那得四大為我
X13n0283_p0099a12║所？故有反觀等云。喻有兩番：初、虗空微塵，二、湛海浮
X13n0283_p0099a13║漚。初番中，虗空而言十方者，大何其大也？微塵而止
X13n0283_p0099a14║云一者，小何其小也？以最小之微塵，吹於極大之虗
X13n0283_p0099a15║空，有也，不可得，故云若存。雖極大之虗空，而吹最小
X13n0283_p0099a16║之微塵，無也，不可得，故云若亡。若存若亡者，乃似存
X13n0283_p0099a17║不存，似亡不亡者耳。就喻而明如此。若就法上，虗空
X13n0283_p0099a18║喻法界，微塵喻父母所生之身。喻此之身，即是法界
X13n0283_p0099a19║其身也，似因緣，寔非因緣，乃循業發現，生未嘗生，故
X13n0283_p0099a20║曰若存。又喻法界即此之身其身也，似自然，寔非自
X13n0283_p0099a21║然，乃清淨本然，滅未嘗滅，故曰若亡。二番中，巨海
X13n0283_p0099a22║而言乎湛，何等廣大澄淳，浮漚而云乎一，何等微細
X13n0283_p0099a23║遷轉，以微細一漚，流於廣大湛海，漚雖微細，乃全漚
X13n0283_p0099a24║即海，其起也，無非是海，起從何得？又廣大之湛海，而
X13n0283_p0099b01║流微細一漚，海雖廣大，乃全海即漚，其滅也，亦無非
X13n0283_p0099b02║是海，滅從何得？故云如湛等也。就喻而明如此。若就
X13n0283_p0099b03║法上，巨海亦喻法界，浮漚亦喻父母所生之身，喻此
X13n0283_p0099b04║之身，即是法界，其生也，生是如法界，生何從生？又喻
X13n0283_p0099b05║法界即此之身，其滅也，滅亦法界，滅何從滅？故云起
X13n0283_p0099b06║滅無從。如是兩番喻顯，則父母所生之身，唯是法界，
X13n0283_p0099b07║其七大也，亦唯法界而可知矣。能如是者，總由聞禪
X13n0283_p0099b08║那之妙法，悟中道之妙理，故上來奢摩、三摩、禪那，別
X13n0283_p0099b09║敘如此。三中了然等者，謂既聞三種妙法，悟三種
X13n0283_p0099b10║妙理。就其奢摩，悟心是妙淨明性，見寂常見性。就其
X13n0283_p0099b11║三摩，悟五陰三科，無非本如來藏妙真如性。就其禪
X13n0283_p0099b12║那，悟地等七大，總是清淨本然，周徧法界。總収過來，
X13n0283_p0099b13║合而言之，以了然四字，結敘能悟之悟，獲本二句，結
X13n0283_p0099b14║敘所悟之理也。結敘如此雖有三番，總是經家敘竟。
X13n0283_p0099b15║二、阿離贊，分二：初、敘儀禮佛等也。二、正贊妙湛等也。
X13n0283_p0099b16║初中禮佛等者，上來聞如是法，乃昔日之未聞者
X13n0283_p0099b17║已得聞之；悟如是理，乃昔日之未悟者已得悟之。
X13n0283_p0099b18║
X13n0283_p0099b19║大佛頂首楞嚴秘錄卷第三