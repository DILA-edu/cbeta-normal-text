X13n0283_p0099c01║大佛頂首楞嚴秘錄卷第四
X13n0283_p0099c02║天台　一松大師　說
X13n0283_p0099c03║語谿門人　靈述　記
X13n0283_p0099c04║前所說者及乎今文，總為明究竟堅固理之一科也
X13n0283_p0099c05║已。前對阿難明破妄顯真，以開圓解；今對滿慈明迷
X13n0283_p0099c06║真起妄，以開圓解耳。云何此經必假二人發起？總由
X13n0283_p0099c07║一經所談，純是如來藏性，自非多聞廣說之者，不唯
X13n0283_p0099c08║不能領解，亦且不能生疑。如阿難，多聞者也；若滿慈，
X13n0283_p0099c09║廣說者也。法門推為多聞、說法，二俱第一。以其多聞
X13n0283_p0099c10║而言，定是能知法相的人；以其說法而言，定是能釋
X13n0283_p0099c11║法相的人。是以此經為二人發起也。且阿難將來凡
X13n0283_p0099c12║世尊所說之教法，都從結集，今日倘不作一番審實，
X13n0283_p0099c13║將何以結集流通於未來世耶？又滿慈現在凡如來
X13n0283_p0099c14║所談之經典，悉為演說，今日若不發一番疑問，將何
X13n0283_p0099c15║以演說開示於晚學耶？則二人之為發起，無容緩也。
X13n0283_p0099c16║文分為二：初、疑請爾時，富樓去也；二、演說爾時，世尊
X13n0283_p0099c17║去也。初又二：初、爾時下，經家敘敬；二、大威下，滿慈陳
X13n0283_p0099c18║詞。初敘敬可知。二、滿慈陳詞，為五：初、歎佛所說
X13n0283_p0099c19║大威等也。二、陳己未悟世尊等也。三、述他未悟世尊
X13n0283_p0099c20║等也。四、正陳所疑世尊等也。五、結請開示惟願等也。
X13n0283_p0099c21║初歎佛所說中，云大威等者，以如來具神通之大
X13n0283_p0099c22║威，凡眾生所有顛倒想最難消者，悉能指點令其審
X13n0283_p0099c23║除，故云大威。又如來有慈悲之大德，凡眾生所具妙
X13n0283_p0099c24║法身極難證者，無不開示令其早登，故云大德。如是
X13n0283_p0100a01║乃世出世間無可得而擬者，無可得而上者，故云世
X13n0283_p0100a02║尊。若人若法合而稱之，是為大威德世尊也。云善為
X13n0283_p0100a03║等者，世出世間最尊勝者謂之第一，深有所以莫能
X13n0283_p0100a04║測識謂之義，諸佛菩薩審實不虗謂之諦。此第一義
X13n0283_p0100a05║諦，即前來妙奢摩等不思議三諦妙理。諦理是所證
X13n0283_p0100a06║之法，如來是能證之人。以法顯人，以人顯法，亦人法
X13n0283_p0100a07║合舉，故云如來第一義諦也。然此第一義諦，乃生佛
X13n0283_p0100a08║一如，聖凡不二。在如來之所證，即眾生之所具。若為
X13n0283_p0100a09║眾生說法，不說所具，但可名之數演，未可稱之善為。
X13n0283_p0100a10║今所說者，乃即所具，故不云敷演，而云善為敷演也。
X13n0283_p0100a11║二陳己未悟中，云世尊等者，顯己之名稱也。以其
X13n0283_p0100a12║自鹿苑已來，便有說法第一之稱，故云常推。今聞去，
X13n0283_p0100a13║正明己之未悟。微妙法音，即前來奢摩等之能詮也。
X13n0283_p0100a14║以其妄心妄見，便是真心真見。以其陰入界虗妄生
X13n0283_p0100a15║滅之相，便是本如來藏妙真如性。以其因緣和合之
X13n0283_p0100a16║七大，便是清淨本然之法界。雖有真妄，生滅不生滅，
X13n0283_p0100a17║因緣不因緣等，乃破無所破，妄即真故。顯無所顯，真
X13n0283_p0100a18║即妄故。不可得而思議之者，故稱微妙法音。猶如下，
X13n0283_p0100a19║立喻也。消釋喻文，應云：既曰聾人，於近猶可，且去百
X13n0283_p0100a20║步。所聞者亮，亦可且聆蚊蚋。蚊蚋甚小，見也不得，況
X13n0283_p0100a21║聞其聲。意謂我富那既為說法第一，乃如來凡所說
X13n0283_p0100a22║者，聞無不解。今日不然，故云今聞等也。雖曰第一，與
X13n0283_p0100a23║所聞妙音，不無大小之別。所以自謂聲聞，根機狹劣，
X13n0283_p0100a24║喻曰聾人自謂。聲聞地位，與圓頓大乘，相去甚遠，喻
X13n0283_p0100b01║曰逾百步外。圓融三諦，能詮法音，最是幽微而深細
X13n0283_p0100b02║者，喻曰蚊蚋自謂。這種教法，尚不能解，何能從解起
X13n0283_p0100b03║行，由行入證。故喻之曰本所不見，何況得聞。以不能
X13n0283_p0100b04║解，故下即云不能無疑。此之喻文，應作是看。庶像富
X13n0283_p0100b05║那口吻，不必粘著聞見上講。若即聞見，其如喻何。佛
X13n0283_p0100b06║雖下，法上明未悟耳。意謂如來宣揚發明這種妙教，
X13n0283_p0100b07║欲令我輩所有疑惑，悉皆除盡。奈我輩聞之，如聾人
X13n0283_p0100b08║百步外聆蚊蚋聲者一般，猶然不知斯義究竟之所
X13n0283_p0100b09║以，故云佛雖等也。三、述他未悟中云：阿難輩習漏
X13n0283_p0100b10║未除者，謂未斷思惑耳。我等會中登無漏者，謂思惑
X13n0283_p0100b11║已斷盡也。阿難輩開悟者，悟前說奢摩等所詮之妙
X13n0283_p0100b12║理也。我等會中尚紆疑悔者，疑前說奢摩等能詮之
X13n0283_p0100b13║妙法也。然悟者未斷，斷者未悟。有云：二障自有輕重，
X13n0283_p0100b14║故有悟不悟、斷不斷異耳。蓋謂阿難輩煩惱障重，所
X13n0283_p0100b15║知障輕者也。富那等所知障重，煩惱障輕者也。若更
X13n0283_p0100b16║約信、法二行，如圓通疏說。尚紆疑悔者，聲聞人依折
X13n0283_p0100b17║空觀，觀二十五有諸法緣生緣滅，得斷見思，證偏真
X13n0283_p0100b18║理。自謂所作已辦，不受後有。於心見五陰、三科、七大，
X13n0283_p0100b19║但知是因緣生滅，不知全體常住真心，寂常真見，本
X13n0283_p0100b20║如來藏周徧法界。前來如來如是而說，則知昔之所
X13n0283_p0100b21║修所證，盡情掃蕩，是以生疑。然因緣生滅，全體三諦
X13n0283_p0100b22║理體，云何我等不依此而為修證？以致今日雖已證
X13n0283_p0100b23║真，於佛所說了不領解，是以為悔。則知疑因昔以疑
X13n0283_p0100b24║今也，悔因今以悔昔耳。四、正陳所疑，有二：初、世尊
X13n0283_p0100c01║下，疑妄之所起；二、又如下，疑大性周徧。下文如來亦
X13n0283_p0100c02║即此而為答也。初中文義，不必看作既是清淨，云何
X13n0283_p0100c03║忽生山河大地？既是本然，云何忽生諸有為相？若了
X13n0283_p0100c04║得富那問之口氣，庶明白如來答之意思。蓋富那意
X13n0283_p0100c05║謂：一切等法，悉皆如來藏性，清淨本然。如此理體，吾
X13n0283_p0100c06║已得解。第隨眾生心，循業發現，中間所以，吾尚不知。
X13n0283_p0100c07║以故問云云何等也。當知一問之中，具有三種：山河
X13n0283_p0100c08║大地，世界也；諸有為相，眾生及業果也。次第等，即問
X13n0283_p0100c09║三種次第相續。如成住續乎壞空，壞空讀乎成住，是
X13n0283_p0100c10║為世界次第（云云）也；生而死，死而生，生生死死，死死
X13n0283_p0100c11║生生，是為眾生次第（云云）也；種子緣現行，現行緣種
X13n0283_p0100c12║子，是為業果次第（云云）也。所以答中，自妄為明覺去，
X13n0283_p0100c13║答其世界眾生業果出生之所以，即圓通疏所謂妄
X13n0283_p0100c14║因者也；自覺明搖空去，答其世界眾生業果相續之
X13n0283_p0100c15║所以，即圓通疏所謂妄果者也。可知。此中云何忽生
X13n0283_p0100c16║四字，是問的大關節處；下之妄為明覺四字，是答的
X13n0283_p0100c17║大關節處。此乃不可不深心體會者也。次疑大性周
X13n0283_p0100c18║偏，可知。五、結請開示中，云開我迷雲者，上云不知
X13n0283_p0100c19║是義攸往，所謂抱迷未遣，猶若浮雲彌滿虗空，故請
X13n0283_p0100c20║云開我迷雲。
X13n0283_p0100c21║二、演說，亦五：初、爾時下，歎法；二、令汝下，顯益；三、汝今
X13n0283_p0100c22║下，誡許；四、富樓下，受旨；五、佛言下，答示。初歎法中，
X13n0283_p0100c23║云宣勝義中真勝義者，如前文對阿難破妄心妄見，
X13n0283_p0100c24║顯真心真見，說虗妄生滅之五陰三科，即本如來藏
X13n0283_p0101a01║妙真如性，說因緣和合之地等七大，即清淨本然周
X13n0283_p0101a02║徧法界。雖曰破顯不二，真妄相即，但即謂之勝義，未
X13n0283_p0101a03║可謂之真勝義也。若夫此去所明如，而如來藏本妙
X13n0283_p0101a04║圓心非，則十界俱非，萬法當空，一塵不立，乃不思議
X13n0283_p0101a05║之真空也。又即如來藏元明心妙即，則十界俱即，森
X13n0283_p0101a06║羅萬象，法爾圓彰，乃不思議之妙有也。又即如來藏
X13n0283_p0101a07║妙明心元非即非離，則十界俱非即非離，是即是離，
X13n0283_p0101a08║則十界俱是即是離，空有平等，真俗不二，乃不思議
X13n0283_p0101a09║之中道也。如是三智圓炤，三諦圓顯，寂而照，照而寂，
X13n0283_p0101a10║寂照一如，一而三，三而一，三一圓融，雖云似不異前，
X13n0283_p0101a11║不曰勝義，而曰真勝義也。蓋所說既同，一云勝義，一
X13n0283_p0101a12║云真勝義者，何也？總由前對阿難但云真妄相即，而
X13n0283_p0101a13║不云妄之所從，真之所自，所以彼但云勝義，此云勝
X13n0283_p0101a14║義中真勝義耳。妄之所從者無他，即性覺必明等也。
X13n0283_p0101a15║真之所自者亦無他，即我以不滅不生合如來藏也。
X13n0283_p0101a16║然勝義有四：一世間勝義，所謂陰處界也。二道理勝
X13n0283_p0101a17║義，所謂苦集道滅也。三證得勝義，所謂二空真如也。
X13n0283_p0101a18║四勝義勝義，所謂一真法界也。今之勝義，即第四耳。
X13n0283_p0101a19║雖深淺有異同，是佛之所說，皆謂之勝義也。二、顯
X13n0283_p0101a20║益中定性聲聞者，謂其沉空滯寂，株守偏真，所謂焦
X13n0283_p0101a21║芽永無芽事，敗種永無種事，破缾永無瓶事者也。一
X13n0283_p0101a22║切未得二空者，未得大乘之二空也。則知定性聲聞，
X13n0283_p0101a23║乃小乘中未迴心者；未得二空，乃大乘未成就者；迴
X13n0283_p0101a24║向上乘阿羅漢等，乃小乘中已迴心者。雖有小乘大
X13n0283_p0101b01║乘已迴未迴，皆令證寂滅場地耳。寂滅場地者，諸佛
X13n0283_p0101b02║所證之理體也。外無二種生死所侵，內無五住煩惱
X13n0283_p0101b03║所害，所謂涅槃山頂，諸法不生，般若不生者也。正修
X13n0283_p0101b04║行處者，即以寂滅場地之不思議果體為因，還尅寂
X13n0283_p0101b05║滅場地之不思議果體也。乃全因即果，全果即因，修
X13n0283_p0101b06║性不二，因果相即，是為正修行處也。既為正修行處，
X13n0283_p0101b07║則阿練若自不同乎小乘，故云真耳。處字與上地字
X13n0283_p0101b08║對看，處即以果體為妙因的所在，地即以妙因尅果
X13n0283_p0101b09║體的所在。三誡許，四受旨，皆可見。
X13n0283_p0101b10║五、答示，分三：初、佛言：富樓那去，答妄之所起也；二、富
X13n0283_p0101b11║樓那！又汝去，答大性俱徧也；三、富樓那言：我與去，為
X13n0283_p0101b12║更釋餘疑也。初又二：初、正答，即佛言等；二、釋疑，即富
X13n0283_p0101b13║樓那言等。初又五：初、佛言下，牒所問；二、汝常下，舉所
X13n0283_p0101b14║聞；三、佛言下，驗所解；四、佛言下，答所疑；五、富樓下，結
X13n0283_p0101b15║所因。
X13n0283_p0101b16║初牒所問，可知。二、舉所聞，又二：初、問汝常等也；二、
X13n0283_p0101b17║答富樓等也。初問中云汝常等者，蓋不止今會纔
X13n0283_p0101b18║作是說，故云汝常等也。然即指前對阿難所說者為
X13n0283_p0101b19║常亦可也。性覺二句，不必用寂照真俗對講。若用此
X13n0283_p0101b20║等，反屬支離。不唯與富那所問不切，亦且與如來所
X13n0283_p0101b21║答猶泛。何以故？富那之疑問者，正為三科七大，皆如
X13n0283_p0101b22║來藏性清淨本然，吾已得解。然云何隨眾生心，循業
X13n0283_p0101b23║發現，而忽生山河大地等也。所以如來之答，雖云十
X13n0283_p0101b24║界不同，總是三科七大。須知如來藏中，無法不出生
X13n0283_p0101c01║者，無法不具足者耳。性覺本覺，名雖有二，實則是一。
X13n0283_p0101c02║妙明明妙，義復爾爾。性覺者，此之覺體，性分而具，少
X13n0283_p0101c03║不遷改者也。本覺者，此之覺體，天然而有，絕無造作
X13n0283_p0101c04║者也。妙明者，這種性覺所有之明，乃全體起用，最為
X13n0283_p0101c05║靈明，亦為洞徹者也。明妙者，這種本覺所有之明，雖
X13n0283_p0101c06║從全體起用，還照這種覺體，不唯離能所，亦且絕對
X13n0283_p0101c07║待也。廣而言之，若如來藏，但可一空，不能出生諸法，
X13n0283_p0101c08║未可謂之如來藏也。今則不然，陰等諸法，無不出生，
X13n0283_p0101c09║雖云出生，而當體真空，雖云真空，而當體出生，是為
X13n0283_p0101c10║妙明。若如來藏，但可一空，不能具足諸法，未可謂之
X13n0283_p0101c11║如來藏也。今則不然，陰等諸法，無不具足，雖云具足，
X13n0283_p0101c12║而當體真空，雖云真空，而當體具足，是為明妙。如是
X13n0283_p0101c13║生無所生，生本覺中之所具也。又具無所具，具性覺
X13n0283_p0101c14║中之所生也。生具不二，具生相即，故曰性覺妙明，本
X13n0283_p0101c15║覺明妙也。則知如來藏中，有何忽生可得，有何遷流
X13n0283_p0101c16║可得。如來將欲答其所問，先舉所聞而為問之。次
X13n0283_p0101c17║答可見。
X13n0283_p0101c18║三、驗所解，亦二：初、佛言下，問；二、富樓下，答。初問中
X13n0283_p0101c19║汝覺等者，因其上有云何忽生等問，既舉其所常聞，
X13n0283_p0101c20║即其所聞，設為二意問之，探其迷解何如，憑他認來，
X13n0283_p0101c21║隨可而破，所謂平剖玉環施異餌，任渠左右上吾竿
X13n0283_p0101c22║也。意謂汝稱性覺本覺之覺，及妙明明妙之明，還是
X13n0283_p0101c23║性具而然，靈明不昧者，稱為覺耶？還是為其不明，要
X13n0283_p0101c24║加明而明者，稱為覺耶？故云汝稱等也。二、答中若
X13n0283_p0102a01║此等者，富那不解如來兩關設問之意，即為答曰：若
X13n0283_p0102a02║不明者，是為妙覺明體，則不可為性覺妙明矣。故云
X13n0283_p0102a03║若此等也。則知富那之答，以下句為覺不明，而疑於
X13n0283_p0102a04║上之為復性明句耳。
X13n0283_p0102a05║四、答所疑，分二：初、佛言下，略示；二、性覺下，廣示。初
X13n0283_p0102a06║略示中若無等者，乘彼所疑，遂為破也。謂如汝所言，
X13n0283_p0102a07║若無所明，則無明覺。據汝所解如此，故云若無等也。
X13n0283_p0102a08║在我如來看將起來，性覺之中元無能所，若有一個
X13n0283_p0102a09║所覺，便非真覺，故云有所非覺。豈如汝之所解，若無
X13n0283_p0102a10║所明，則無明覺者同，故云無所非明。此之一句作如
X13n0283_p0102a11║是看，方得妥貼。若曰性覺之中有所固不可得，無所
X13n0283_p0102a12║亦不可得，以無所便為非明故。如是而看，消文亦可，
X13n0283_p0102a13║則於佛意恐未當也。然據汝所言，若無所明，則無明
X13n0283_p0102a14║覺必有能明之明、所明之覺矣。如是能所宛爾，特一
X13n0283_p0102a15║無明而已，故云無明。若是無明，豈是性覺、妙明、本覺、
X13n0283_p0102a16║明妙、覺湛之體耶？故云又非等也。略示如此。
X13n0283_p0102a17║二、廣示，分二：初、云何忽生，即性覺等也；二、次第遷流，
X13n0283_p0102a18║即覺明等也。初又二：初、性覺下，釋；二、起為下，結。初又
X13n0283_p0102a19║三：初、性覺去，世界忽生；二、異彼去，眾生忽生；三、如是
X13n0283_p0102a20║去，業果忽生。有人以三細六粗消釋世界忽生等三
X13n0283_p0102a21║節，今但點示大略而已。妄為下，是無明不覺生三細；
X13n0283_p0102a22║異彼下，是境界為緣長六麤；如是下，是細復引麤，麤
X13n0283_p0102a23║復引細，所謂種子緣現行，現行緣種子，種現交加，無
X13n0283_p0102a24║可得而休息者也。解者至此，引為細釋，各逞手眼，配
X13n0283_p0102b01║亦不定。然此三細六麤出自起信論，起信論乃集諸
X13n0283_p0102b02║大乘經以成之者，以彼釋此，亦無不可，但此文字深
X13n0283_p0102b03║奧，義理幽玄，將彼配合，反更不明，所以唯略點示耳。
X13n0283_p0102b04║初中云性覺等者，謂性覺必明，全無明與不明，故云
X13n0283_p0102b05║性覺必明。既無明與不明，欲加能明之明及夫所覺
X13n0283_p0102b06║之覺，元非本有，是為妄也，故云妄為明覺。性覺之覺，
X13n0283_p0102b07║元非所明，是以上曰有所非覺，故云覺非所明。然既
X13n0283_p0102b08║非所明，因汝無明不覺，要去明他，便有所矣，故云因
X13n0283_p0102b09║明立所。不應有所而加之者，是為虗妄而立者也。既
X13n0283_p0102b10║有妄所，還生妄能，故云所既等也。何以故皆稱之妄？
X13n0283_p0102b11║以其性覺原不有故。既曰妄能，又云妄所，則無同異
X13n0283_p0102b12║之中，熾然成同異矣，故云無同等也。熾然成下，應有
X13n0283_p0102b13║一同字，今略者，以四字成語故。無同異者，非性覺也，
X13n0283_p0102b14║以其始起一念不覺，亦無同異之可分也。第因能所
X13n0283_p0102b15║妄為角立，便有同異熾然生矣。下云虗空為同，世界
X13n0283_p0102b16║為異，正指此中同異，所以是世界生起也。如前所謂
X13n0283_p0102b17║晦昧為空，空晦暗中結暗為色也。如後所謂元明照
X13n0283_p0102b18║生所，所立照性亡，迷妄有虗空，依空立世界也。二、
X13n0283_p0102b19║眾生忽生中，異彼二句，為起眾生之文，先借世界同
X13n0283_p0102b20║異為敷演耳。上句既云異彼所異，下句應云同彼所
X13n0283_p0102b21║同。今不然者，乃變文耳。彼所，指上因明立所之所也。
X13n0283_p0102b22║虗空世界言同異者，乃對無明而言也。以虗空頑然
X13n0283_p0102b23║無知，似乎無明，故稱為同。以世界流疊不定，異乎無
X13n0283_p0102b24║明，故稱為異。故云異彼等也。同異下，正明眾生。謂其
X13n0283_p0102c01║既有虗空之同，亦兼世界之異，一同一異，互相發明，
X13n0283_p0102c02║遂有非同虗空之無同，及夫非異世界之無異。含靈
X13n0283_p0102c03║抱識名眾生者，乘彼發明而出生焉，故云同異等也。
X13n0283_p0102c04║云何眾生謂之無同無異？無即非也。須知眾生無別
X13n0283_p0102c05║有眾生，唯攬五陰而成。然五陰不出色心二法，以色
X13n0283_p0102c06║法有形相故，非若虗空之洞達者然，故云無同。以心
X13n0283_p0102c07║法有知覺故，非如世界之渾濁者然，故云無異。則知
X13n0283_p0102c08║眾生之忽生，亦從一念不覺也。如前所謂色雜妄想，
X13n0283_p0102c09║想相為身也。如後所謂知覺，乃眾生也。三、業果忽
X13n0283_p0102c10║生中云如是等者，以一念不覺而有無明，遂有同異
X13n0283_p0102c11║之虗空世界，非同非異之眾生熾然生起，故云如是
X13n0283_p0102c12║擾亂。因此妄明待妄覺，妄覺待妄明，無情待有情，有
X13n0283_p0102c13║情待無情，眾生待世界，世界待眾生，彼此相待，煩惱
X13n0283_p0102c14║生起，故云相待生勞。勞即煩惱也。因有煩惱，造業感
X13n0283_p0102c15║果，此蓋無始而致然者，故云勞久發塵。然有煩惱業
X13n0283_p0102c16║果，皆由一念而起，故云自相渾濁。從此一念不覺，細
X13n0283_p0102c17║相而生麤相，麤相復生細相，種子而緣現行，現行復
X13n0283_p0102c18║緣種子，種現交加，麤細互生，了無休息可得而止，故
X13n0283_p0102c19║云由是等也。如前所謂聚緣內搖，趣外奔逸，昏擾擾
X13n0283_p0102c20║相，以為心性也。如後所謂亦即知覺，乃眾生也。以其
X13n0283_p0102c21║知覺即煩惱，眾生即業果耳。二結中起為等者，起
X13n0283_p0102c22║即動也，靜即沉耳，非澄靜之靜也。自因明立所已後，
X13n0283_p0102c23║全是無明境界。其起也，即為千差萬別之世界。其靜
X13n0283_p0102c24║也，即為頑然洞達之虗空。故云起為等也。然而虗空
X13n0283_p0103a01║者何物？即上之所謂同者是也。故云虗空為同。又世
X13n0283_p0103a02║界者何物？即上之所謂異者是也。故云世界為異。此
X13n0283_p0103a03║就虗空世界，結上同異也。彼無下，還約上之無同無
X13n0283_p0103a04║異，結眾生及業果也。彼亦指無明，謂眾生與無明，既
X13n0283_p0103a05║非同又非異耳。此之眾生，既非世界之異，又非虗空
X13n0283_p0103a06║之同，唯是煩惱生死有為之者。以前富那問中，諸有
X13n0283_p0103a07║為法之句，具問眾生業果，所以結答之曰：真有為法
X13n0283_p0103a08║也。如是則應補如來一結語曰：汝問云何忽生山河
X13n0283_p0103a09║大地諸有為相？如我看來，只因一念不覺，遂有世界
X13n0283_p0103a10║之所以忽生也，眾生之所以忽生也，業果之所以忽
X13n0283_p0103a11║生也。如此
X13n0283_p0103a12║二、覺明空昧去，次第遷流也。初、世界相續，覺明去也；
X13n0283_p0103a13║二、眾生相續，復次去也；三、業果相續，富樓去也。初又
X13n0283_p0103a14║三：初、覺明等釋相；二、交妄等顯意；三、以是等結示。初
X13n0283_p0103a15║又二：初、成四大，即覺明等；二、成諸相，即火騰等。初
X13n0283_p0103a16║成四大中覺明等者，原夫性覺明體，乃無虗妄可得，
X13n0283_p0103a17║當體真空，本來妙明之者，第因一念不覺而起，翻真
X13n0283_p0103a18║空而成頑空，翻妙明而成無明，故云覺明空昧。既有
X13n0283_p0103a19║所緣之頑空，及夫能緣之無明，互相生起，致有動轉，
X13n0283_p0103a20║故云相待成搖。既無明頑空相待搖動，風大得以生
X13n0283_p0103a21║起，而世界有執持者矣，故云故有等也。既有無明頑
X13n0283_p0103a22║空互相搖動，其所生之妄能妄所，堅執不已，遂成質
X13n0283_p0103a23║礙之相，故云因空等也。然堅礙者，將是何物？即彼金
X13n0283_p0103a24║寶者是。又金寶由何而有？即能明之妄明，所覺之妄
X13n0283_p0103b01║覺，二者所成之堅相也，故云彼金等也。金輪者，即地
X13n0283_p0103b02║大也，以金由土生，故堅礙之寶既成，還以風動搖，明
X13n0283_p0103b03║一風一金，互相摩盪不一，遂有火大乘此而生，火大
X13n0283_p0103b04║既生，能令萬物變生作熱，化有為無，故云堅覺等也。
X13n0283_p0103b05║既有妄明之堅寶，遂生潤焉，兼有火大之烈𦦨，遂發
X13n0283_p0103b06║烝焉，一潤一烝之為因緣，遂有滔滔水大，含褁十方
X13n0283_p0103b07║界矣，故云寶明等也。四大如俱舍等論，明世界安立，
X13n0283_p0103b08║最下風，次水，再次金，今論生起所以不同耳。如是則
X13n0283_p0103b09║知四大之所以成，莫不由一念不覺也。二成諸相
X13n0283_p0103b10║中，交發立堅之堅，即下巨海洲潬也。雖曰水土不同，
X13n0283_p0103b11║總屬一堅相耳，餘可知。二、顯意中交妄發生二句，
X13n0283_p0103b12║應跟上文妄為明覺，因明立所等看，以此遞相為種，
X13n0283_p0103b13║生諸相故。三、結示中云因緣者，妄為覺明為因，交
X13n0283_p0103b14║妄發生為緣也。二眾生相續分三：初釋相復次等
X13n0283_p0103b15║也，二顯意情想等也，三結示以是等也。初又二：初復
X13n0283_p0103b16║次去成六入，二同業去成四生。初成六入中，明妄
X13n0283_p0103b17║是倒文，應云妄明，謂妄明非因他有，皆由性覺妙明
X13n0283_p0103b18║體上一念不覺為咎耳，而能明之妄明，所明之妄覺，
X13n0283_p0103b19║既互而立，則使性覺妙明之理，不能超中能所之間，
X13n0283_p0103b20║故云明妄等也。以是下，正出不踰之相也，謂六入無
X13n0283_p0103b21║非如來藏性清淨本然，良由妄明妄覺之因緣故，遂
X13n0283_p0103b22║致六根不超於六塵也，故云以是等也。既見聞等不
X13n0283_p0103b23║超色聲等，以成六妄本來，如來藏性清淨本然，無不
X13n0283_p0103b24║互互通者，今分開之成為六矣，故云由是等也。次
X13n0283_p0103c01║成四生，又三：初、總標四生，即復次等；二、別示胎生，即
X13n0283_p0103c02║見、明等；三、更明四類，即胎、卵等。初總標四生中，同
X13n0283_p0103c03║業句標胎卵也，合離句標濕化也。胎卵而標同業者，
X13n0283_p0103c04║以父母己三同成一業，纏縛而不得捨故。又胎卵二
X13n0283_p0103c05║生情想俱多，故云同業相纏。濕化而標合離者，合即
X13n0283_p0103c06║附也，以己之氣附濕種耳。離即離故生新也。從此合
X13n0283_p0103c07║離之中，生生不已是為成化，化不絕是為化，故云合
X13n0283_p0103c08║離成化。二、別示胎生中見明色發等者。明中陰托
X13n0283_p0103c09║胎之相也。人有三種陰身，未死前謂之前陰，已死後
X13n0283_p0103c10║謂之後陰，既死之後未生之前謂之中陰也。中陰身
X13n0283_p0103c11║乃因前業而有，若善業身如三四歲小兒其色亦白，
X13n0283_p0103c12║若惡業身唯尺二三許其色亦黑，雖有大小黑白，然
X13n0283_p0103c13║其所見唯一黑暗。今云見明色發者，父母交媾之時
X13n0283_p0103c14║婬火熾盛，有一點明狀如金燈，其雖在黑暗中，即遠
X13n0283_p0103c15║必能見之，謂之見明色發也。此明不見則已，若一見
X13n0283_p0103c16║之，自己求托生之想及父母婬欲之想，悉皆得以成
X13n0283_p0103c17║之，故云明見想成。當其托胎之際，若男子以父為異
X13n0283_p0103c18║見而成憎，女人以母為異見而成憎，則知男以母為
X13n0283_p0103c19║成想，女以父為成想耳。這段光景罪豈勝言。流愛下。
X13n0283_p0103c20║明受胎之相也。以父母己三之情受處流而為種，以
X13n0283_p0103c21║父母己三之思想處納而為胎，故云流愛等也。總由
X13n0283_p0103c22║交會遘合互為發生，吸引三人宿生業耳，故云交遘
X13n0283_p0103c23║等也。以是因緣之故，遂有羯羅藍等胎位，故云故有
X13n0283_p0103c24║等也。三、更明四類中，胎卵等，明其四生而各成也。
X13n0283_p0104a01║情想等，明其四生互相成也。若各若互，雖有不同，總
X13n0283_p0104a02║是隨業勝劣，分受報之飛沉耳，故云所有等也。三、
X13n0283_p0104a03║業果相續，分三：初、富樓去，釋相；二、汝負去，顯意；三、唯
X13n0283_p0104a04║殺去，結示。初又三：初、欲貪，富樓等也；二、殺貪，貪愛等
X13n0283_p0104a05║也；三、盜貪，以人等也。初欲貪中云想愛同結等者，
X13n0283_p0104a06║即上之流愛為種，納想為胎，為想愛同結也。由此想
X13n0283_p0104a07║愛而固結，自不得捨，故云愛不能離。此正明欲貪為
X13n0283_p0104a08║業之相續，以其互互而同結故。則諸下。正出業所感
X13n0283_p0104a09║之果相續也。所謂以是因而招是果，由是果復起是
X13n0283_p0104a10║業也。下二亦然。是等下。結成也。二殺貪中云同滋
X13n0283_p0104a11║等者，明其以血肉互相貪愛也，故云貪愛等也。則諸
X13n0283_p0104a12║下，正明大小強弱互噉之相也。是等下，亦結成也。
X13n0283_p0104a13║三、盜貪中俱用殺中之事者，蓋顯所盜者身命，則知
X13n0283_p0104a14║世盜財物，或盜名聞，猶其小者也。然盜有二：一者不
X13n0283_p0104a15║與而取為盜，二者陰以取之為盜。人若殺眾生時，眾
X13n0283_p0104a16║生未嘗以身命許汝，汝竟殺之，豈非是不與而取之
X13n0283_p0104a17║為盜者乎？人若殺眾生時，眾生未甞知有此事，乘其
X13n0283_p0104a18║不知，汝竟殺之，豈非是陰以取之為盜者乎？所以盜
X13n0283_p0104a19║貪，唯用殺為事也。二、顯意中，應補足四句云：汝負
X13n0283_p0104a20║我命，汝還我命；我負汝債，我還汝債。則盜殺業果之
X13n0283_p0104a21║相續，蓋不越此。汝愛等，顯愛貪之意也。亦應補足云：
X13n0283_p0104a22║汝愛我心，我愛汝心；汝憐我色，我憐汝色。則欲之業
X13n0283_p0104a23║果相續，蓋不越此也。三結示中，亦以妄為覺，明為
X13n0283_p0104a24║因，殺盜婬三為緣也。
X13n0283_p0104b01║五、結所因中，總結世界眾生業果之所以生起，及夫
X13n0283_p0104b02║世界眾生業果之所以相續，皆由性覺妙明體中，妄
X13n0283_p0104b03║為明覺一念而起，則山河大地之世界，諸有為相之
X13n0283_p0104b04║眾生業果，從是而生起也。又世界眾生業果之次第
X13n0283_p0104b05║遷流，終而復始，亦從是而相續也。汝問云何忽生山
X13n0283_p0104b06║河大地諸有為相，及云何次第遷流，終而復始者如
X13n0283_p0104b07║此。
X13n0283_p0104b08║二、從富樓那言去，釋疑之文也。分二：初、躡跡生疑，即
X13n0283_p0104b09║富樓等；二、約喻答釋，即佛告等。初躡跡生疑中云
X13n0283_p0104b10║若此等者，躡前如來所說為疑也。意謂若此妙覺、妙
X13n0283_p0104b11║明、眾生、如來平等不二，在如來而不增，在眾生而不
X13n0283_p0104b12║減者，其眾生由一念不覺，而山河大地之世界諸有
X13n0283_p0104b13║為相之眾生業果已忽生矣。若夫如來妙空明覺中，
X13n0283_p0104b14║山河大地之世界有為習漏之眾生業果何當更復
X13n0283_p0104b15║生耶？故云若此等也。無狀者，即無因也。妙空明覺者，
X13n0283_p0104b16║即性覺妙明等，乃當體真空故也。彼之所疑正在生
X13n0283_p0104b17║佛平等之處，若生佛有殊，一生起一不生起可也。既
X13n0283_p0104b18║平等而不增減，云何一生起一未生起？所以有此疑
X13n0283_p0104b19║也。二、約喻答釋。具有四喻，諸解作一樣看，似無指
X13n0283_p0104b20║歸。今作四樣看，庶覺法喻宛合，彼此不混濫也。分四：
X13n0283_p0104b21║初、佛告下，迷方喻，喻覺不生迷也；二、亦如下，翳華喻，
X13n0283_p0104b22║喻迷不更生也；三、又如下，金鑛喻，喻真不成妄也；四、
X13n0283_p0104b23║如木下，木灰喻，喻妄不更成也。初又二：初、喻佛告等
X13n0283_p0104b24║是，二、合富樓等是。初又二：初、佛告下，指迷因無本；二、
X13n0283_p0104c01║佛言下，示覺不生迷。初指迷無本中，迷人，喻十方
X13n0283_p0104c02║如來為眾生時也。聚落，喻如來藏性。惑南為北，喻如
X13n0283_p0104c03║來藏性之理清淨本然，惑為虗妄生滅因緣自然之
X13n0283_p0104c04║事也。次示覺不生迷中悟人，喻先佛也。二合中，
X13n0283_p0104c05║此迷等者，謂迷因一念不覺而有，乃全虗妄故也。昔
X13n0283_p0104c06║本等者，謂迷悟於藏性中，二皆不可得也。二、翳華
X13n0283_p0104c07║喻，喻迷不更生。分二：初、正喻，亦如去也；二、斥責，佛言
X13n0283_p0104c08║去也。初正喻中，翳人亦喻如來為眾生時也，空中
X13n0283_p0104c09║亦喻如來藏性也，翳病喻無明妄見也。餘可知。三、
X13n0283_p0104c10║金鑛喻，喻真不成妄可見。四、木灰喻，喻妄不更成。
X13n0283_p0104c11║分二：初、正立今喻，如木等也。二、總合前法，諸佛等也。
X13n0283_p0104c12║亦皆可見。後應總出四番之喻，以顯如來不復生山
X13n0283_p0104c13║河大地也。
X13n0283_p0104c14║二、從富樓那！又汝去，答大性俱徧之文也。分二：初、牒
X13n0283_p0104c15║疑問，即又汝等也；二、為答釋，即譬如等也。初牒疑，
X13n0283_p0104c16║可知。二、為答釋，分三：初、譬如下，正釋；二、真妙下，合
X13n0283_p0104c17║明；三、如何下，結責。初又二：初、舉喻推審，譬如去也；二、
X13n0283_p0104c18║例法斥責，觀相去也。初又三：初、譬如等，正喻；二、所以
X13n0283_p0104c19║等，轉釋；三、於意等，審破。初正例中，譬如等例如來
X13n0283_p0104c20║藏非四大之相也，而不等例如來藏雖非四大，却不
X13n0283_p0104c21║拒彼四大紛然而發揮也。立此以顯相容，不相凌滅
X13n0283_p0104c22║耳。二、轉釋中，彼太虗下日等七種，有人即配七大。
X13n0283_p0104c23║蓋以日為火，雲為空，風即風，霽為見，氣為識，土即地，
X13n0283_p0104c24║一往合之似乎使得。若細推之，地等四大依稀相若，
X13n0283_p0105a01║空、見、識三如何相應？且佛本舉喻，如實配之，其如喻
X13n0283_p0105a02║何？然前雖明七大，阿難所問秪在四大，可見此中日
X13n0283_p0105a03║等亦喻四大出生，不必定配於七大也。三、審破。云
X13n0283_p0105a04║如是殊方者，謂日等七隨處而發也。諸有為相者，謂
X13n0283_p0105a05║日等七元屬因緣生滅者也。因彼之彼，指日等也。空，
X13n0283_p0105a06║即指太虗空也。此是審定。若彼下，推破。推破中止就
X13n0283_p0105a07║日破以例餘六。意謂雖有七種，我且只舉一種。一種
X13n0283_p0105a08║既爾，餘六亦爾。所以初云且日，謂日照虗空之時，十
X13n0283_p0105a09║方虗空盡成日輪之色，故云且日等也。既十方虗空
X13n0283_p0105a10║同一日色，不應空中更有一日輪矣，如何空中更見
X13n0283_p0105a11║日輪？故云云何等也。若空中更見圓日，則虗空那得
X13n0283_p0105a12║同為日色？虗空既不同為日色，則知照明之相因曰
X13n0283_p0105a13║而生，無是理也。若是下，破空生也。照明之相既不日
X13n0283_p0105a14║生，若曰空生，空若能生明相，則空應自為照矣，何關
X13n0283_p0105a15║彼日？故云若是等也。且能生之空體性常恒，則所生
X13n0283_p0105a16║之明亦應常恒，如何或中宵時，或雲迷時，或霧障時，
X13n0283_p0105a17║明之光耀而不生耶？故云云何等也。既於中宵等時
X13n0283_p0105a18║光耀不生，那同虗空常恒？既不同空常恒，那得空應
X13n0283_p0105a19║自照？虗空既不自照，則知明相因空而有，無是理也。
X13n0283_p0105a20║當知下，結破也。意謂始推也，非因日生；既推也，又非
X13n0283_p0105a21║空生。則知明相固非日之自生，亦非空之他生。若更
X13n0283_p0105a22║而推之，又非日空共生，更非離日空二而無因生。如
X13n0283_p0105a23║是而推，皆不可得，元是虗妄，非真實也。故云當知等
X13n0283_p0105a24║也。日明既爾，餘可例之。日等七喻既皆虗妄，地等四
X13n0283_p0105b01║法之虗妄可見也。二、例法斥責，分二：初、觀相下，責
X13n0283_p0105b02║不知相；二、觀性下，責不知性。初中觀相等者，意謂
X13n0283_p0105b03║就喻而論，日等既皆虗妄，則知地等之相，皆幻化虗
X13n0283_p0105b04║妄者也，所以云觀相等耳。地等之相，皆是因緣生滅，
X13n0283_p0105b05║那可得以指陳，故云觀相等也。如三摩初，一切浮塵
X13n0283_p0105b06║諸幻化相，因緣和合，虗妄有生等也。又如奢摩中，見
X13n0283_p0105b07║與見緣，并所想相，如虗空華，本無所有也。地等之相，
X13n0283_p0105b08║既皆虗妄，無可指陳，汝疑相陵相滅，及不相容，那可
X13n0283_p0105b09║得耶？相之虗妄，如空華也，汝疑相陵相滅，如欲邀空
X13n0283_p0105b10║中華，而結為空中果，無二矣，故云猶邀等也。其空華
X13n0283_p0105b11║既不可結空果，如何汝疑地等四大，為相陵相滅，而
X13n0283_p0105b12║不相容耶？故云云何等也。就相而觀，則知地等四大，
X13n0283_p0105b13║互相陵滅，而不相容，無是事也。次責不知性中觀
X13n0283_p0105b14║性等者。意謂地等皆虗妄者相也。若就性體而觀，元
X13n0283_p0105b15║即性覺妙明，本覺明妙之真體也。所謂真空之中，當
X13n0283_p0105b16║體具足，當體出生者耳。亦如三摩初，殊不能知生滅
X13n0283_p0105b17║去來，本如來藏妙真如性也。又如奢摩中，此見及緣，
X13n0283_p0105b18║元是菩提妙淨明體也。故云觀性等也。既皆真性，所
X13n0283_p0105b19║謂性色真空，性空真色，乃至性空真風，性風真空，無
X13n0283_p0105b20║一而非真性，那有地等之相可得。故云先非水火。既
X13n0283_p0105b21║曰同一真性，先非水火，那有相陵相滅而不相容。如
X13n0283_p0105b22║何汝疑地等四大，為相陵相滅不相容耶。故云云何
X13n0283_p0105b23║等也。約性而觀，則知地等四大，互相陵滅而不相容，
X13n0283_p0105b24║無是事也。則知論相是虗妄生滅，不可以為指陳，何
X13n0283_p0105c01║疑陵滅等事。論性無一而非真性，亦何疑陵滅等事。
X13n0283_p0105c02║無他，總是清淨本然，周徧法界，而大性俱遍者也。
X13n0283_p0105c03║二、合明，分二：初、以喻合，喻即真妙等；二、以法合，法即
X13n0283_p0105c04║富樓等。初又二：初、真妙下，正合；二、云何下，轉釋。初
X13n0283_p0105c05║正合中，真妙二句，合前譬如虗空，體非群相，而不拒
X13n0283_p0105c06║彼諸相發揮也。汝以下，釋出而不拒彼諸相發揮所
X13n0283_p0105c07║以也。初明其各各次第發明，次第現生。若俱等，明其
X13n0283_p0105c08║諸相。一時發明，則一時現生也。如是藏性之中，隨其
X13n0283_p0105c09║地等四大，或次第，或一時，隨其發明，隨其現生，自無
X13n0283_p0105c10║相陵相滅，而不相容可見也。二、轉釋中云何等者，
X13n0283_p0105c11║轉釋俱發俱現之所以也。一水喻藏性，日影喻四大，
X13n0283_p0105c12║兩人喻染淨。二種人同觀水，喻染淨二人所依四大
X13n0283_p0105c13║皆如來藏也。東西各行，喻染淨造行不同也。各有日
X13n0283_p0105c14║隨，喻隨眾生心應所知量循業發現者也。一東一西
X13n0283_p0105c15║先無準的，喻染淨二人所見四大雖有染淨不同，總
X13n0283_p0105c16║是如來藏性，如前云先非水火也。又可二人雖有染
X13n0283_p0105c17║淨之分，皆屬虗妄，然於藏性而言，本無染淨可得耳。
X13n0283_p0105c18║不應下，應分二：初、不應以性難相；二、各日下，不應以
X13n0283_p0105c19║相難性。則不應二字，應貫各日句看。初喻隨染淨二
X13n0283_p0105c20║人之心應所知量而發現者，總是清淨本然，周徧法
X13n0283_p0105c21║界，所以勿得難言而有見染見淨之分也。猶如一水，
X13n0283_p0105c22║天視之為瑠璃，乃至鬼著之為火𦦨之不同也。二、不
X13n0283_p0105c23║應以相難性中云各日等者，各日喻染淨所見之不
X13n0283_p0105c24║同也。現一喻所見雖有染淨之分，同一如來藏性，所
X13n0283_p0106a01║謂觀相元妄則各各有，觀性元真則唯一也。所以勿
X13n0283_p0106a02║得難言既有染淨之分，云何同是如來藏也。宛轉下，
X13n0283_p0106a03║正出染淨二見皆是虗妄也。前云無可指陳，此云無
X13n0283_p0106a04║可憑據，同一意耳。此蓋指以性難相，以相難性，重重
X13n0283_p0106a05║虗妄，故云宛轉等也。二、以法合法，分二：初、汝以下，
X13n0283_p0106a06║釋前觀相，明眾生以生滅之心皆如來藏也；二、我以
X13n0283_p0106a07║下，釋前觀性，明如來以不生滅心合如來藏也。初
X13n0283_p0106a08║中汝以等者，意謂云何我前責汝不知相而有觀相
X13n0283_p0106a09║元妄等言，皆由汝以生滅心背如來藏故，故云汝以
X13n0283_p0106a10║等也。色即地等四大，空即空大，總謂其不了四大虗
X13n0283_p0106a11║妄生滅之相，以疑陵滅而不相容，為色空相傾奪於
X13n0283_p0106a12║如來藏也。而如來等者，如來藏性本是清淨，本然周
X13n0283_p0106a13║徧法界，因其以生滅心疑為色空傾奪，翻如來藏性
X13n0283_p0106a14║而為生滅色空，紛然生起法界矣。其生滅色空而云
X13n0283_p0106a15║周徧法界者，相即性故，亦可謂法界但見性滅色空，
X13n0283_p0106a16║而非藏性清淨之周徧矣，故云而如等也。若就一切
X13n0283_p0106a17║眾生而言，總是從真起妄，迷妄失真耳。是故下，出其
X13n0283_p0106a18║色空周徧也。眾生下，結其背如來藏之所以也。一往
X13n0283_p0106a19║而言，謂其不達如來藏性，逐乎四大妄相耳。如實推
X13n0283_p0106a20║之，背覺即妄為明覺也，合塵即因明立所也，發塵等
X13n0283_p0106a21║即生起世界眾生業果之山河大地諸有為相也。如
X13n0283_p0106a22║是豈非以生滅心背如來藏乎？二、釋前觀性，明如
X13n0283_p0106a23║來以不生滅心合如來藏者，分二：初、我以下，正明；二、
X13n0283_p0106a24║而如下，出意。初中我以等者，意謂云何我前責汝不
X13n0283_p0106b01║知性，而有觀性元真等言，皆由我以不生滅心合如
X13n0283_p0106b02║來藏故，故云我以等也。如定多慧少者，但寂而不照，
X13n0283_p0106b03║未可謂之妙，如慧多定少者，但照而不寂，未可謂之
X13n0283_p0106b04║明。今如來之定，全慧為定，如來之慧，全定為慧，所謂
X13n0283_p0106b05║大乘之定唯實相，大乘之慧亦唯實相，如是寂而照，
X13n0283_p0106b06║照而寂，寂照不二，能所一如者也，故云妙明。既是妙
X13n0283_p0106b07║明，雖曰生，當體不生，雖曰滅，當體不滅，故云妙明。不
X13n0283_p0106b08║滅不生，總是以性覺妙明、本覺明妙以為其智，此即
X13n0283_p0106b09║如來不生不滅之妙智也。如來藏者，能出生一切法，
X13n0283_p0106b10║謂其生也，了不可得，以全體真空故，能具足一切法，
X13n0283_p0106b11║謂其具亦不可得，以全體真空故，故如來藏亦是性
X13n0283_p0106b12║覺妙明、本覺明妙以為其理，此即如來不生不滅之
X13n0283_p0106b13║妙境也。以不生不滅之妙智，照不生不滅之妙境，還
X13n0283_p0106b14║以不生不滅之妙境，而發不生不滅之妙智也。如是
X13n0283_p0106b15║智無所智，全境以為智也。境無所境，全智以為境也。
X13n0283_p0106b16║境智一如，能所不二，故云而如等也。圓照法界一句，
X13n0283_p0106b17║正明智境全彰也。上既曰全智即境，雖有能照所照，
X13n0283_p0106b18║惟以智照智也。上既曰全境即智，雖有所照，惟以境
X13n0283_p0106b19║照境也。如是寂則三諦俱寂，照則三諦俱照，盡法界
X13n0283_p0106b20║無非不生不滅之妙智及夫不生不滅之妙境，故云
X13n0283_p0106b21║圓照法界。是故下，正明其境智一如之處，起為大用
X13n0283_p0106b22║也。一為無量等四句，標起。不動道場等四節，釋明。一
X13n0283_p0106b23║往看之，似乎四節秪釋二句，再而推之，標既四，釋亦
X13n0283_p0106b24║四也。但初後約依報，二三約正報耳。其小大相容，一
X13n0283_p0106c01║多無礙，如常不錄。滅塵下，結其合如來藏之所以也，
X13n0283_p0106c02║可知。二、出意中，廣明如來藏之圓融三諦也。非心非
X13n0283_p0106c03║空等，具明十界法也。心即識大，空等即六大，以攝五
X13n0283_p0106c04║陰眼耳等入處界也，總是六道法也。明無明等，即二
X13n0283_p0106c05║乘諦緣法也。檀尸等，菩薩六度法也。如是等三號，四
X13n0283_p0106c06║德佛之法也。初俱非，次俱即，三俱雙非雙即。離即離
X13n0283_p0106c07║非二句，文句也。約義而句，應云離即離非即，是即是
X13n0283_p0106c08║非即也。空則一空一切空，即中有亦空，故云非心非
X13n0283_p0106c09║空，乃至非我非淨。所謂非，則十界俱非也。有則一有
X13n0283_p0106c10║一切有，即空中亦有，故云即心即空，乃至即我即淨。
X13n0283_p0106c11║所謂即，則十界俱即也。中則一中一切中，則知其始
X13n0283_p0106c12║也，心之與空，雙遮雙照。其終也，我之與淨，亦雙遮雙
X13n0283_p0106c13║照。所謂遮照平等，空有不二，所謂十界俱離即離非，
X13n0283_p0106c14║俱是即非即，所謂雙遮雙照也。如是真空可也，妙有
X13n0283_p0106c15║可也，中道可也。所以就俱非而言，揭而出曰，而如來
X13n0283_p0106c16║藏，本妙圓心。本妙即妙有之有，本圓即中道之中，本
X13n0283_p0106c17║心即真空之空也。以空為主，故居其後，正顯空則俱
X13n0283_p0106c18║空耳。妙有而揭出曰，即如來藏，元明心妙。元即中道
X13n0283_p0106c19║之中，明心即真空之空，妙即妙有之有。以有為主，故
X13n0283_p0106c20║居其後，亦顯有則俱有耳。中道揭而出曰，即如來藏，
X13n0283_p0106c21║妙明心元。妙即妙有之有，明心即真空之空，元即中
X13n0283_p0106c22║道之中。以中為主，故居其後，亦顯中則俱中耳。如此
X13n0283_p0106c23║纔見舉一即三，言三即一，不思議圓融之三諦也。
X13n0283_p0106c24║三、結責，分三：初、法即如何等，二、喻即譬如等，三、結即
X13n0283_p0107a01║汝與等。初中如何等者，正斥富那及夫大眾也。意
X13n0283_p0107a02║謂如來以不生滅心合如來藏，而如來藏乃如是之
X13n0283_p0107a03║妙體也。那有相陵相滅不相容耶？故云如何（云云）。三
X13n0283_p0107a04║有，即凡夫也，唯知乎有。聲聞緣覺，唯知乎空。有之與
X13n0283_p0107a05║空，自不能知。空則俱空，乃至中則俱中也。用世語言
X13n0283_p0107a06║者，就近而云，即富那所疑相陵相滅不相容也。就遠
X13n0283_p0107a07║而云，即阿難計內計外乃至因緣自然等也。佛知見
X13n0283_p0107a08║者，有能所不同。所知見者，即如來藏也。能知見者，即
X13n0283_p0107a09║三智一心中知，五眼一眼中見也。二喻中，琴瑟等
X13n0283_p0107a10║喻佛與眾生也。妙音喻藏性，琴瑟而有妙音，喻佛與
X13n0283_p0107a11║眾生皆有如來藏也。妙指喻妙智，若夫如來有妙指
X13n0283_p0107a12║之智者也，彼之眾生無妙指之智者也。所以下云如
X13n0283_p0107a13║我按指，海印發光也。三、結中如我按指等者，海中
X13n0283_p0107a14║無不具足，無不出生者。而云海印發光者，謂上以不
X13n0283_p0107a15║生不滅智合如來藏，而如來藏唯妙覺明圓照法界
X13n0283_p0107a16║之時，一中現無量，無量中現一，種種妙用全體顯現，
X13n0283_p0107a17║故云如我等也。如來有妙指者如此，若夫眾生無妙
X13n0283_p0107a18║指故，故曰汝暫（云云）。謂上以生滅心背如來藏，而如
X13n0283_p0107a19║來藏隨為色空等也。不得妙指者，無他，總由不勤無
X13n0283_p0107a20║上道故，故曰由不等也。上來初答妄之所起，次答大
X13n0283_p0107a21║性俱遍竟。
X13n0283_p0107a22║三、從富樓那言去，為更釋餘疑之文也。分二：初、釋何
X13n0283_p0107a23║因有妄疑，即富樓那言等也；二、釋因緣自然疑，即即
X13n0283_p0107a24║時阿難等也。初、釋何因有妄疑，亦可總結富那之問
X13n0283_p0107b01║也。所以中有狂心若歇，歇即菩提之語，蓋以性奪修
X13n0283_p0107b02║耳。如下，釋因緣自然疑，亦可總結阿難之問也。是以
X13n0283_p0107b03║中有雖曰多聞，秪益戲論之語，蓋以修奪性耳。初分
X13n0283_p0107b04║二：初、富那下，富那疑問；二、佛告下，如來答示。初富
X13n0283_p0107b05║那疑問中云：我與等者，性覺妙明心中，具有恒沙性
X13n0283_p0107b06║功德，是為寶覺。以無缺陷，謂之寶覺圓心。以無昏暗，
X13n0283_p0107b07║謂之寶覺明心。以離虗妄，謂之寶覺真心。以絕思議，
X13n0283_p0107b08║謂之寶覺妙心。以無染污，謂之寶覺淨心。這種寶覺
X13n0283_p0107b09║心體，在諸佛所證得者，在眾生所具有者。諸佛證無
X13n0283_p0107b10║所證，即證眾生所具。眾生具無所具，即具諸佛所證。
X13n0283_p0107b11║平等平等，不二不二，故云我與等也。雖曰無二圓滿，
X13n0283_p0107b12║然就修證而論，不無差別。所以下，正明差別也。昔遭
X13n0283_p0107b13║無始妄想者，謂因妄為明覺，遂有世界眾生業果之
X13n0283_p0107b14║生起也。久在輪迴者，謂世界眾生業果之相續也。今
X13n0283_p0107b15║得聖乘者，謂如來所說四諦教也。猶未究竟者，以其
X13n0283_p0107b16║所成止折空智，於佛菩提猶在遙遠。以其所證止偏
X13n0283_p0107b17║真理，於大涅槃尚未得近故也。此猶小乘邊說。若約
X13n0283_p0107b18║內祕外現，或登住，或登地，惑未盡，理未窮，亦是未究
X13n0283_p0107b19║竟也。一切圓滅者，謂如來五住究盡，二死永亡，所謂
X13n0283_p0107b20║一破一切破，一斷一切斷也。獨妙真常者，以其五住
X13n0283_p0107b21║盡，固無虗妄之煩惱，二死亡，亦無染污之生死，所謂
X13n0283_p0107b22║破無不破，斷無不斷矣。究竟不可心思語議，真如寂
X13n0283_p0107b23║常也。如是雖曰我與如來無二圓滿，一因一果，一修
X13n0283_p0107b24║一證，不無霄壤之隔，故曰而我（云云）。敢問等者，意謂
X13n0283_p0107c01║前以隨業發現，而問云何發現有世界等三之生起，
X13n0283_p0107c02║云何發現有世界等三之相續，已蒙如來開示，皆因
X13n0283_p0107c03║妄為覺明，因明立所，遂有如是之世界等三為之生
X13n0283_p0107c04║起，及夫如是之世界等三為之相續，我已明矣，不復
X13n0283_p0107c05║疑矣。然不知妄為覺明之妄，又何因而有耶？故云敢
X13n0283_p0107c06║問等也。則知此問與前逈然不同，不可作一意看，以
X13n0283_p0107c07║致彼此混淆自蔽句，即妄為覺明等世界等生起受，
X13n0283_p0107c08║此等即覺明空昧等世界等相續也。
X13n0283_p0107c09║二、如來答示，分二：初、妄本無因，佛告等也；二、真元無
X13n0283_p0107c10║得，富樓等也。初又三：初、佛告下，舉事辨審；二、佛言下，
X13n0283_p0107c11║約法詳明；三、如彼下，提事合顯。初、舉事辨審中，初、
X13n0283_p0107c12║斥責，二、正舉。初中，汝雖除疑等者，謂其前疑忽生山
X13n0283_p0107c13║河諸有為相等，及疑地等四大相陵相滅而不相容，
X13n0283_p0107c14║我已為汝開示，尚有餘疑而未除盡，更以妄因而為
X13n0283_p0107c15║問也。我以下，正舉事而辨審也。室羅城，即豐德城，以
X13n0283_p0107c16║例五濁世界也。演若多，此云祠授，蓋因祈祠而得者
X13n0283_p0107c17║耳，例一切眾生也。忽於晨朝以鏡照面，例於性覺妙
X13n0283_p0107c18║明之中一念不覺，因妄境而起妄心也。愛鏡中頭，例
X13n0283_p0107c19║還因妄心逐妄境也。眉目可見者，例於妄境塵象可
X13n0283_p0107c20║躭而不反也。瞋責己頭，不見面目，頭例真性。言瞋責
X13n0283_p0107c21║者，例背覺也。以為魑魅，例迷真為妄也。無狀狂走，例
X13n0283_p0107c22║一念不覺而起無明，總屬虗妄，故云狂走。然於妙性
X13n0283_p0107c23║原無虗妄，故云無狀。又九界眾生雖曰不同，所執不
X13n0283_p0107c24║過俗有偏空，但中三種皆非全性起修，故云無狀。又
X13n0283_p0108a01║非泯修歸性，故云狂走。是人心狂等者，富那答得正
X13n0283_p0108a02║是與所問妄因甚相應耳。既曰心狂，更無他故。若以
X13n0283_p0108a03║心狂為狂走之因，未照鏡前何不狂走？若以照鏡為
X13n0283_p0108a04║狂走之因，一城之人誰不照鏡，唯演若多而狂走耶？
X13n0283_p0108a05║狂走之因既不可得，其妄因也那得有？故所答得正
X13n0283_p0108a06║是與所問甚相應也。二、約法詳明，分四：初、約理，佛
X13n0283_p0108a07║言等也；二、約教，自諸等也；三、約行，如是等也；四、約果，
X13n0283_p0108a08║得菩等也。初云約理者，以妙覺等是理故。次云約教
X13n0283_p0108a09║者，妄想等既是佛為發明，豈非是教？三云約行者，既
X13n0283_p0108a10║云識迷無因，識迷之識豈非妙智？所以是行。四云約
X13n0283_p0108a11║果者，既云菩提，自應是果。其四之後皆應結云：那有
X13n0283_p0108a12║妄因可得而為疑耶？就義分文如此。初中妙覺二
X13n0283_p0108a13║句，即上性覺二句，但換字耳。明妙下，應牒其所問，而
X13n0283_p0108a14║斷之曰既稱（云云）。次中自諸二句，即上妄為明覺
X13n0283_p0108a15║等而有世界等之生起也。展轉二句，即上覺明空昧
X13n0283_p0108a16║等而有世界之相續也。雖佛二句，正指上之答示世
X13n0283_p0108a17║界等三之生起及相續也。總指妄之所起及大性俱
X13n0283_p0108a18║遍之二答也。亦可意謂如是分明為汝開示，猶然不
X13n0283_p0108a19║能返妄歸真，仍以妄因問之。蓋敘前來備責之耳。故
X13n0283_p0108a20║云雖佛等也。三中迷因者，迷即因也，猶人之自與
X13n0283_p0108a21║己耳。迷為妄之所依，若以觀智了得迷本無因，則妄
X13n0283_p0108a22║無所依之處矣。故云識迷等也。所依若無，妄何得生？
X13n0283_p0108a23║生尚不得，那更有滅？故云尚無等。詳如圓通疏。四
X13n0283_p0108a24║中，復以喻而顯之也。意謂眾生不唯在迷，無妄之因
X13n0283_p0108b01║可指，即如如來縱使在覺，亦無妄因可指，故喻之曰
X13n0283_p0108b02║得菩提。云如寤等，所謂夢時非無也。心縱等，所謂及
X13n0283_p0108b03║至於醒，了不可得也。已上是喻。況復下，合法。應先云
X13n0283_p0108b04║夢中非無物也。寤時尚不可取，何況迷本無因，即我
X13n0283_p0108b05║如來得菩提者，從何可得而指之耶？故云況復等也。
X13n0283_p0108b06║如是約理、教、因、果四番，皆無妄因可得，則其無妄因
X13n0283_p0108b07║也明矣。如其未明，更當提事而合顯之，故有如彼等
X13n0283_p0108b08║云。三、提事合顯中，忽然二句，若合法上，狂心一歇，
X13n0283_p0108b09║證得本有也。縱無二句，若合法上，雖在迷中，隨緣不
X13n0283_p0108b10║變也。若了得狂走時頭不失，歇狂時頭自非外得也。
X13n0283_p0108b11║則知如來藏性，其妄也不失，其歇也不得。既是不失
X13n0283_p0108b12║不得，那有妄因？汝為疑也。明妄本無因竟。
X13n0283_p0108b13║二、真元無得，分二：初、法富樓等也；二、喻譬如等也。初
X13n0283_p0108b14║又二：初、富樓去，勸息妄緣；二、歇即去，令顯真性。初
X13n0283_p0108b15║中妄性等，牒前所明妄本無因而為徵起耳。汝但下，
X13n0283_p0108b16║釋明也。不隨分別者，一往而言，眼□□所轉，耳不為
X13n0283_p0108b17║聲所轉，如是六根不涉六塵，所謂根塵之不偶也。若
X13n0283_p0108b18║克實論，於凡夫之俗有，二乘之偏空，菩薩之但中，如
X13n0283_p0108b19║斯三中雖有勝者，於妙性中總屬分別。若能了得空、
X13n0283_p0108b20║有、中三，無往而非如來藏性，不隨其而為分別耳。世
X13n0283_p0108b21║間等者，有云淫、殺、盜三為之三緣，此非然也，應即世
X13n0283_p0108b22║界、眾生、業界之三種相續。所以今云世間等，彼云以
X13n0283_p0108b23║是因緣世界相續，乃至以是因緣業果相續，則知非
X13n0283_p0108b24║淫、殺、盜之三也，以其但業果一種相續耳。如下阿難
X13n0283_p0108c01║云殺、盜、婬業三緣斷故，三因不生者，此乃所引不全，
X13n0283_p0108c02║未可據此以婬、殺、盜為三緣也。若夫三因，即能緣之
X13n0283_p0108c03║分別心也。克實論之，即妄為明覺耳。能以妄境不生，
X13n0283_p0108c04║妄心不起，故云三緣斷故，三因不生。二、令顯真性
X13n0283_p0108c05║中云歇即等者，有人疑云：云何狂心得歇耶？云何歇
X13n0283_p0108c06║即菩提耶？須知即者，直下便是，應約六種以明其即。
X13n0283_p0108c07║歇者，即前不隨分別便是。則知歇即俱應有六，但就
X13n0283_p0108c08║歇明即，唯除理一，皆可得也。肯綮二字，雖出南華，但
X13n0283_p0108c09║用其文，不用其意。蓋彼論妙技自在，此說行之委宛
X13n0283_p0108c10║耳。此正以性奪修，故作是說。問：何以對富那之結文，
X13n0283_p0108c11║以性奪修耶？下對阿難之結文，以修奪性耶？答：前與富
X13n0283_p0108c12║那所說，皆是性故。若對阿難，不唯其請奢摩等三是
X13n0283_p0108c13║行，亦且下文即欲起行，是故以修奪性耳。此一往就
X13n0283_p0108c14║機而分如是。然修未嘗離性，性亦未嘗離修，修性相
X13n0283_p0108c15║即，方是圓宗。二、喻中譬如等者，正喻歇即菩提也。
X13n0283_p0108c16║有人，喻眾生也。衣，喻五陰也。陰以覆蔽為義，故喻之
X13n0283_p0108c17║衣。如意珠，喻如來藏性。珠能具一切寶，雨一切寶，藏
X13n0283_p0108c18║性中能具足一切性功德，能出生一切諸功德，故喻
X13n0283_p0108c19║之珠。窮，喻乎無功德。法財露，喻乎無慈悲。覆蓋他方，
X13n0283_p0108c20║喻隨逐於九界乞食馳走。謂九界中有執有者如凡
X13n0283_p0108c21║夫，有執空者如二乘，有執中者如菩薩，故喻乞食。空
X13n0283_p0108c22║有中三而無一定，故喻馳走。雖實二句，喻雖九界隨
X13n0283_p0108c23║逐，如來藏性依然無恙也。智者，喻如來。指示其珠，喻
X13n0283_p0108c24║開示如來藏性。所願從心，喻以藏性發智，還觀藏性，
X13n0283_p0109a01║即前之我以妙明，不滅不生，合如來藏也。致大饒富，
X13n0283_p0109a02║喻理智一如，能所不二，即前之而如來藏，唯妙覺明，
X13n0283_p0109a03║圓照法界，一為無量，無量為一等也。方悟二句，喻迷
X13n0283_p0109a04║時無失，悟時無得，所謂歇即菩提者也。上來約妄本
X13n0283_p0109a05║無因，真元無得兩番答示。真既無得，妄豈有因？則知
X13n0283_p0109a06║其妄因之疑，應釋然矣。
X13n0283_p0109a07║二、即時阿難去，釋因緣自然疑之文也。此之因緣不
X13n0283_p0109a08║同前之顯見性中所推破者，彼是在纏，此是出纏。前
X13n0283_p0109a09║但明理，下去將欲明行有修有證，恐有眾生疑為因
X13n0283_p0109a10║緣，故以為問，豈同醉漢東扶西倒、西扶東倒也？分二：
X13n0283_p0109a11║初、阿難疑請，即阿難等；二、如來答示，即佛告等。初又
X13n0283_p0109a12║四：初、阿難下，牒前反難；二、我從下，己他從悟；三、今說
X13n0283_p0109a13║下，難同自然；四、惟垂下，結請開示。文雖分四，義皆可
X13n0283_p0109a14║見。二、如來答示，分二：初、佛告下，辨破；二、菩提下，誡勸。
X13n0283_p0109a15║初有三：初、總破，即佛告去；二、別破，即阿難去；三、結破，
X13n0283_p0109a16║即木然去。初總破中，佛告阿難下，應補云：汝之因
X13n0283_p0109a17║緣自然之疑，若欲假喻發明，不必他取及夫遠舉，故
X13n0283_p0109a18║云即如等也。狂性因緣等者，狂性屬因緣也，不狂性
X13n0283_p0109a19║屬自然也。若狂性之因緣得破，則不狂性之自然應
X13n0283_p0109a20║出矣。出即滅也，一滅一出，因緣自然之理盡乎此矣，
X13n0283_p0109a21║故云狂性等也。此之理字，非謂妙理，但云無是理耳。
X13n0283_p0109a22║二、別破，又三：初、阿難等，寄事；二、是故等，約法；三、猶
X13n0283_p0109a23║如等，舉例。初又三：初、破因緣自然，阿難去也；二、破轉
X13n0283_p0109a24║計自然，本狂去也；三、總結成戲論，若悟去也。初又二：
X13n0283_p0109b01║初、阿難下，以因緣破自然；二、若自下，以自然破因緣。
X13n0283_p0109b02║初中無然非自者，謂無往而非自然也。何因二句，
X13n0283_p0109b03║謂有何等因緣而怖頭狂走耶？設若有一因緣，則自
X13n0283_p0109b04║然宗壞矣。故云何因等也。次中若自等者，意謂汝
X13n0283_p0109b05║自然頭若有因緣故有其狂，何更不以汝自然頭亦
X13n0283_p0109b06║因因緣而故失耶？故云若自等也。然汝自然之頭本
X13n0283_p0109b07║來不失，但由汝之狂妄而出，出即認為失耳，故云本
X13n0283_p0109b08║頭等也。又汝狂走之時，頭或有所遷改，須藉因緣而
X13n0283_p0109b09║得，頭既依然具在，何用因緣？故云曾無等也。二、破
X13n0283_p0109b10║轉計自然中，應補其轉計。云其狂走也，乃自然而然
X13n0283_p0109b11║者，非待因緣而然，故即約狂、不狂兩番破之。上文在
X13n0283_p0109b12║頭上講，此中就狂上看可見。三、總結成戲論中，若
X13n0283_p0109b13║悟等者，意謂謂其頭本不失，徒自狂走，固不可為因
X13n0283_p0109b14║緣，亦不可為自然。如是則知因緣、自然，俱屬世間戲
X13n0283_p0109b15║論，以其皆虗妄故。阿難！因緣、自然之疑，被如來寄演，
X13n0283_p0109b16║若怖頭狂走之事，委宛破之，兩俱不得可見矣。第恐
X13n0283_p0109b17║猶未釋然，故下文還約法而破。二、約法分二：初、破
X13n0283_p0109b18║因緣是故等也；二、破自然若有等也。初破因緣中，
X13n0283_p0109b19║初是故等，乃頂上寄事所破而言也。又即牒前所言
X13n0283_p0109b20║三緣斷故三因不生，則汝心中演若達多狂性自歇，
X13n0283_p0109b21║歇即菩提者也。以阿難所疑從此生故菩提等，出其
X13n0283_p0109b22║疑也。意謂汝疑歇即菩提，菩提心生；三因不生，不生
X13n0283_p0109b23║心滅。隨計此一生一滅，但是因緣而有生滅，故云菩
X13n0283_p0109b24║提等也。滅生下，破也。意謂就汝所疑如此，然不知其
X13n0283_p0109c01║生也生未嘗生，其滅也滅未甞滅，乃破顯不二。修性
X13n0283_p0109c02║相即之者，不假造作任運流入，那有一生一滅之因
X13n0283_p0109c03║緣可得耶？故云滅生等也，則因緣破矣。二、破自然，
X13n0283_p0109c04║分二：初、若有下，正破；二、無生下，結破。初中應補云：
X13n0283_p0109c05║我以滅生俱盡無功用道，破汝生滅因緣之疑。汝之
X13n0283_p0109c06║阿難將非遂計生滅俱盡無功用道為自然耶？故牒
X13n0283_p0109c07║之云若有自然。如是下，正破。意謂汝前見三因不生，
X13n0283_p0109c08║歇即菩提，遂計為因緣。又見滅生俱盡無功用道，遂
X13n0283_p0109c09║計為自然。汝之所疑如此。據汝所疑，則亦自然心生、
X13n0283_p0109c10║因緣心滅。既是一生一滅，猶然生滅，那得自然？故云
X13n0283_p0109c11║如是等也。二、結破中云無生等者，意謂上之自然
X13n0283_p0109c12║生因緣滅，猶然生滅非自然，那可為自然？復結破云：
X13n0283_p0109c13║必須無生無滅方可為自然，故云無生等也。然不知
X13n0283_p0109c14║有生滅可有無生滅，既無有生滅，那有無生滅得為
X13n0283_p0109c15║自然耶？則知二句，結破之詞也。三、猶如下，舉例也，
X13n0283_p0109c16║又二：初、正例；二、重遣。意兼因緣、自然而雙言之。其始
X13n0283_p0109c17║也，見三因不生等，遂計為因緣；其既也，見滅生等，遂
X13n0283_p0109c18║計為自然。若舉例明之，汝計因緣猶世間諸相和合
X13n0283_p0109c19║成一體者無異，汝計自然猶世間諸相非和合不成
X13n0283_p0109c20║一體者相同，故云猶如等也。重遣中本然等，雙遣而
X13n0283_p0109c21║雙顯耳。本然即自然也，非然即因緣也。明所例和合
X13n0283_p0109c22║一句，即和合、非和合也。向二句重牒上之法。例合然
X13n0283_p0109c23║下，雙遣而雙顯之。初句合即和合，謂因緣也，此就例
X13n0283_p0109c24║說；然即自然，謂非和合也，此就法說。因緣、自然俱不
X13n0283_p0110a01║可得，故云合然俱離。次句離即上之合然俱離之能
X13n0283_p0110a02║離也，合即上之合然俱離之所離也，故云離合俱非，
X13n0283_p0110a03║遣之又遣，顯之又顯。到此離合俱非之句，能離之離
X13n0283_p0110a04║尚不可得，那有所離之因緣、自然可得？故云此句方
X13n0283_p0110a05║名無戲論法。雖和合、非和合是例，亦阿難輩曾所計
X13n0283_p0110a06║者，故并破而顯之。上寄事結云因緣、自然俱為戲論，
X13n0283_p0110a07║此中結云方名無戲論法，其意雖同，今以雙遣而即
X13n0283_p0110a08║雙顯，故云方名無戲論法。阿難既疑因緣，又疑自然，
X13n0283_p0110a09║如來其始以寄事辨破，繼以約法辨破，後以舉例辨
X13n0283_p0110a10║破，則因緣、自然當下釋然而可知也。
X13n0283_p0110a11║二、誡勸，分二：初、總舉菩提等也；二、別示雖復等也。
X13n0283_p0110a12║初總舉中，應先云汝之欲修菩提，當以菩提中法而
X13n0283_p0110a13║修。汝既以因緣自然為疑，乃菩提涅槃尚在乎遙遠
X13n0283_p0110a14║矣，故云菩提等也。此去正是以修而奪性之文也。
X13n0283_p0110a15║二、別示，又二：初、雖復下，誡；二、是故下，勸。初又二：初、正
X13n0283_p0110a16║誡，雖復去也；二、實驗，汝雖去也。初中秪益戲論，指
X13n0283_p0110a17║因緣自然之疑也。何須待我之上，亦應先云：汝多聞
X13n0283_p0110a18║有益，非屬戲論。不唯不遭登伽，縱遭自能解脫，何須
X13n0283_p0110a19║待我佛頂之神呪方得解脫耶？故云何須等也。二、
X13n0283_p0110a20║勸，分二：初、正勸，是故等也；二、實驗，如摩等也。初中
X13n0283_p0110a21║秘密妙嚴者，如如來八教中，或為此人說漸，或為彼
X13n0283_p0110a22║人說頓，彼此互不相知者，即秘密也。能以一音出無
X13n0283_p0110a23║量音，能以一義出無量義，是為之妙嚴也。脩無漏業
X13n0283_p0110a24║者，即修奢摩等三法也。若修奢摩時，這種不思議空
X13n0283_p0110b01║觀法爾現前，乃萬法當空，一塵不立，此是真空，自不
X13n0283_p0110b02║漏落於俗有偏空但中，乃至修禪那亦然也。遠離憎
X13n0283_p0110b03║愛二苦者，一往言之，即違順二境也。因此憎愛為因，
X13n0283_p0110b04║必受無端苦報也。若廣推之，九法界人皆有憎愛，如
X13n0283_p0110b05║凡夫憎空愛有，二乘憎有愛空，菩薩憎空有二而愛
X13n0283_p0110b06║乎中。今若修奢摩等無漏之業，自得遠凡夫等空有
X13n0283_p0110b07║之憎愛，故云遠離等也。次中同悟宿因者，悟宿世
X13n0283_p0110b08║婬欲之因也。或得受記者，問：此經既在方等，蓋耶輸
X13n0283_p0110b09║受記，千萬光相如來是法華中事，云何得其或蒙授
X13n0283_p0110b10║記耶？答：經有前分後分，前分即是本經，後分若他經
X13n0283_p0110b11║有同類者收歸乎一，今以法華收歸此經，以其是同
X13n0283_p0110b12║類耳。如何上亦應云彼登伽者一婬女耳，尚能如此，
X13n0283_p0110b13║汝阿難乃鬚眉丈夫也，如何尚留觀聽於色聲間，而
X13n0283_p0110b14║自欺之若是耶？故云如何等也。尚留觀聽者，斥其見
X13n0283_p0110b15║相發心緣聲聽法，不能超其色聲見聞，亦即斥其因
X13n0283_p0110b16║緣自然之疑也。自首卷已來明究竟堅固理竟。
X13n0283_p0110b17║自阿難及諸大眾去，第二、示究竟堅固行之文也。分
X13n0283_p0110b18║二：初、啟請，即阿難等；二、開示，即爾時去。初又二：初、阿
X13n0283_p0110b19║難下，經家敘相；二、無上下，當機陳詞。初中聞佛示
X13n0283_p0110b20║誨者，即如來對富那已來所說者也。疑惑消除等者，
X13n0283_p0110b21║阿難大眾前雖領悟，因富那發問已來，然心未免有
X13n0283_p0110b22║疑，更蒙重重開示，疑又消除一番，故云疑惑消除。不
X13n0283_p0110b23║唯除疑，且聞妄本無因，真元無得，了達中道第一義
X13n0283_p0110b24║諦實相之理，故云心悟實相。問：前之阿難自云億劫
X13n0283_p0110c01║顛倒想已消矣，及夫法身已獲矣，如何此中更消疑
X13n0283_p0110c02║惑，并悟實相耶？答：前所消者是見惑，今所除者是思
X13n0283_p0110c03║惑，若夫無明，正當斷也。又前所悟者在初信已後之
X13n0283_p0110c04║似因位，今所悟者可是初住真因位矣。如是則知其
X13n0283_p0110c05║消也，時有後先，所消者亦有麤細；其悟也，時有遠近，
X13n0283_p0110c06║所悟者亦有淺深。是以昔日消顛倒，獲法身；今日除
X13n0283_p0110c07║疑惑，悟實相也。且就阿難一人如此，若就眾人，或有
X13n0283_p0110c08║破界內惑者，或有破界外惑者，或有得相似位而悟
X13n0283_p0110c09║實相者，或有證分真位而悟實相者，其惑之粗細，位
X13n0283_p0110c10║之淺深，更未可一端而言也。是以圓教有四十二番
X13n0283_p0110c11║破無明，四十二番見真理耳。二、當機陳詞，分四：初、
X13n0283_p0110c12║無上下，贊顯；二、世尊下，述領；三、唯願下，申請；四、作是
X13n0283_p0110c13║下，待旨。初中無上大悲等者，世出世間最尊最勝，
X13n0283_p0110c14║無可得而加上之者，故云無上。具有無緣之悲，遍拔
X13n0283_p0110c15║眾生之苦，故云大悲。所得菩提智德，如出鑛之金，不
X13n0283_p0110c16║復雜鑛。所證涅槃斷德，如成灰之木，不重為木。智斷
X13n0283_p0110c17║合舉，故云清淨。具有一切性功德財，出生一切諸大
X13n0283_p0110c18║功德，乃世出世間最為自在，故云寶王。以眾生之所
X13n0283_p0110c19║具，還教之於眾生，故云善開我心。如卷初之善為說
X13n0283_p0110c20║法也。能以下，正出善開之意也。或直說法相，或假喻
X13n0283_p0110c21║以明法相，或直顯理體，或托事以顯理體，有如是不
X13n0283_p0110c22║同，故云種種等也。溺於生死海中，永不得出，謂之沉。
X13n0283_p0110c23║迷於煩惱海中，永不得出，謂之冥。能令眾生破煩惱，
X13n0283_p0110c24║斷生死，故云引諸等也。二中知如來等者，即述前
X13n0283_p0111a01║之而如來藏，唯妙覺明，圓照法界，一為無量，無量為
X13n0283_p0111a02║一等也。以包括而言之為含，以出生而言之謂育。無
X13n0283_p0111a03║大小便利，坑坎荊棘等，是為清淨。有寶地寶樹，金繩
X13n0283_p0111a04║界道等，是為寶嚴。如來復等者，述前汝雖談說因緣
X13n0283_p0111a05║自然等，誡勸其積劫多聞，不如一日修無漏業等文
X13n0283_p0111a06║也。不逮修習下，應補云：從如來所知者如彼，蒙如來
X13n0283_p0111a07║所責者如此。我之今日這段光景，假喻發明，猶如乎
X13n0283_p0111a08║旅泊者，故云我今等也。言旅泊者，阿難未出家前，心
X13n0283_p0111a09║心分別乎有，如陸宿之旅者一般。既出家後，念念躭
X13n0283_p0111a10║著乎空，如水宿之泊者一般。到今日雖解其理，未能
X13n0283_p0111a11║起行，猶之乎旅泊之人耳。忽蒙等者，天王喻如來，謂
X13n0283_p0111a12║是天中天，聖中聖耳。華屋喻藏性也。如來種種開示，
X13n0283_p0111a13║令其得悟藏性，如賜與華屋也。云雖獲大宅，要因門
X13n0283_p0111a14║入者，意謂若欲入華屋，必得其門。若欲入藏性，亦須
X13n0283_p0111a15║行入也。若就喻言，屋是所入之處，人是能入之人。然
X13n0283_p0111a16║由而入者，門也。若就法論，藏性是所入之理，奢摩等
X13n0283_p0111a17║是能入之行。然由而入者，唯耳根圓通也。所以揀選
X13n0283_p0111a18║云：欲取三摩提，實以聞中入。此中入字，正與彼之入
X13n0283_p0111a19║字相照應耳。三中，迴小向大，謂之捐捨小乘無餘
X13n0283_p0111a20║涅槃，乃最上大涅槃也。本發心路者，如來從此發心，
X13n0283_p0111a21║而得證此涅槃，欲令迴小向大之人，亦獲此路，進脩
X13n0283_p0111a22║如來大涅槃也。則知無餘涅槃，乃所趣之不生不滅
X13n0283_p0111a23║之果也。本發心路，乃能趣不生不滅之因，所以下文
X13n0283_p0111a24║如來有第一決定之答也。從何攝伏疇昔攀緣者，正
X13n0283_p0111b01║是擇六根煩惱，得圓通根本處，所以下文如來有第
X13n0283_p0111b02║二決定之答也。則知如來之所說，正說阿難之所請
X13n0283_p0111b03║耳。令有學者，亦即迴小向大之者，今雖向大，猶未成
X13n0283_p0111b04║就，故云有學。從何下，總欲斷惑證真也。然不知何因
X13n0283_p0111b05║得入，故云從何。攀緣有多種，若修奢摩他時，空觀法
X13n0283_p0111b06║爾現前，使俗有之攀緣，自得攝伏。若修三摩提時，假
X13n0283_p0111b07║觀法爾現前，使偏空之攀緣，自得攝伏。若修禪那時，
X13n0283_p0111b08║中觀法爾現前，使空有二邊之攀緣，自得攝伏也。且
X13n0283_p0111b09║就一往而論如此。若夫三觀圓修，所有一切攀緣，自
X13n0283_p0111b10║應圓攝伏耳。陀羅尼，即總持也，亦名遮持。總持以其
X13n0283_p0111b11║總一切法而不散，持一切義而不失。遮持以其遮一
X13n0283_p0111b12║切惡而不起，持一切善而不失也。入佛知見，即三智
X13n0283_p0111b13║一心中知為知，五眼一眼中見為見也。分釋如此。若
X13n0283_p0111b14║總言之，意謂令有學者，從何攝伏攀緣，從何得陀羅
X13n0283_p0111b15║尼，從何入佛知見。佛之知見未入，以未得陀羅尼故。
X13n0283_p0111b16║陀羅尼未得，以攀緣未攝伏故。可知攀緣伏，而陀羅
X13n0283_p0111b17║尼自得，知見自入。乃至知見入，而攀緣自伏，陀羅尼
X13n0283_p0111b18║自得也。所謂說雖次第，事在一時耳。四中云在會
X13n0283_p0111b19║等者，以敘相既云及諸大眾以申請，又云示我在會
X13n0283_p0111b20║諸蒙暗者，所以在會皆一心，而佇佛慈音妙旨也。
X13n0283_p0111b21║二、開示，分二：初、經家敘爾時等也；二、如來說汝等等
X13n0283_p0111b22║也。初經家敘中云哀愍會中緣覺聲聞等者，正是
X13n0283_p0111b23║阿難請中捐捨小乘而向大乘者也。於菩提心未自
X13n0283_p0111b24║在者，謂二乘人雖迴小向大，然未得本發心路，未獲
X13n0283_p0111c01║無餘涅槃，故云於菩提心等也。開無上乘者，乘以運
X13n0283_p0111c02║載為義，然大小乘運載不同，若人天之戒善但可運
X13n0283_p0111c03║出於三途，若二乘之諦緣但可運出於三界，偏漸之
X13n0283_p0111c04║度門但可運出於三空，唯如來不思議微妙之乘，不
X13n0283_p0111c05║唯運出三途三界三空，亦且運入三德祕藏，故名無
X13n0283_p0111c06║上乘也。妙修行路者，即奢摩等三乃性具之行，舉一
X13n0283_p0111c07║即三言三即一，全性起修全修歸性，不假造作及夫
X13n0283_p0111c08║施設不可思議者也。二、如來說，分三：初、自汝等決
X13n0283_p0111c09║定去，汎明二種決定；二、自五卷初，阿難及諸大眾去，
X13n0283_p0111c10║的指圓通本根；三、自六卷中，阿難整衣服去，更示安
X13n0283_p0111c11║立軌則。初又二：初、正明二義，汝等決定等也；二、展轉
X13n0283_p0111c12║釋疑，阿難白佛等也。初又二：初、汝等下，標舉；二、云何
X13n0283_p0111c13║下，徵釋。初標舉中汝等等者，牒阿難最初所請妙
X13n0283_p0111c14║奢摩等，及今所請本發心路而言也。有人見此妙三
X13n0283_p0111c15║摩提之句，謂從此去正答三摩之請。蓋拘妙三摩提
X13n0283_p0111c16║一言，輙判前為奢摩，後是三摩，則首卷有三摩提名
X13n0283_p0111c17║大佛頂，豈七徵已來皆屬乎三摩耶？此中汝等等，誡
X13n0283_p0111c18║也。如前奢摩結云無得疲怠，妙菩提路同耳。應當下，
X13n0283_p0111c19║勸也。云發覺初心者，覺即菩提，即發菩提之初心也。
X13n0283_p0111c20║二、決定之義：一、從五陰審觀一番，決定為能觀，五陰
X13n0283_p0111c21║為所觀。若能擇去生死根本之生滅，依不生滅而修，
X13n0283_p0111c22║即生滅亦成不生滅矣。所以文云：以湛旋其虗妄，滅
X13n0283_p0111c23║生伏還元覺等也。二、從六根詳審一番，決定為能審，
X13n0283_p0111c24║六根為所審。若能揀去煩惱根本之不圓通，依圓通
X13n0283_p0112a01║而修，即不圓通亦圓通矣。所以文云：但於一門深入，
X13n0283_p0112a02║入一無妄，彼六知根一時清淨也。然名決定者，其有
X13n0283_p0112a03║二意：一、是如來聖人決而方定，故名決定；二、是受決
X13n0283_p0112a04║於如來，楷定而不可易，故名決定。同名決定，但就機
X13n0283_p0112a05║應授受之分，有此二義耳。
X13n0283_p0112a06║二、徵釋，又二：初、總徵云何等也；二、別釋阿難等也。初、
X13n0283_p0112a07║總徵，可見。二、別釋，又二：初、第一下，第一義；二、第二下，
X13n0283_p0112a08║第二義。初又三：初、勸觀第一去也；二、出意若於去也；
X13n0283_p0112a09║三、正審以是去也。初勸觀中若欲等者，牒前阿難
X13n0283_p0112a10║所請之詞也。應當等，正勸觀也。云因地與果地為同
X13n0283_p0112a11║為異者，畢竟如何同而不異？按下出意中云生滅不
X13n0283_p0112a12║生滅，正審初云變壞不滅，則知大乘之因無別以為
X13n0283_p0112a13║因，唯常住真心；大乘之果無別以為果，唯常住真心。
X13n0283_p0112a14║即以常住真心理體作我因心，以此因心還克常住
X13n0283_p0112a15║真心理體，所謂因該果海，果徹因源，事理不二，修性
X13n0283_p0112a16║相即，自得同而不異。正欲勸其以常住真心發心，故
X13n0283_p0112a17║云應當等也。二出意中，若於等正出宜同不宜異
X13n0283_p0112a18║所以，故結云無有是處。三、正審，又二：初、以是等指
X13n0283_p0112a19║事；二、云何等約法。初指事中，諸器世間者，世間不
X13n0283_p0112a20║出乎依正也，皆有局量，如器之有界限，故名器世間。
X13n0283_p0112a21║不爛壞虗空者，借虗空對有為而言不壞。若實論之，
X13n0283_p0112a22║虗空亦壞。以其由一念不覺，翻真空而為頑空。若轉
X13n0283_p0112a23║不覺，還成乎覺，應頑空還轉乎真空。所以下文云：十
X13n0283_p0112a24║方虗空，悉皆消殞。二、約法，分二：初、揀妄，則汝去也；
X13n0283_p0112b01║二、依真，汝今去也。初又二：初、則汝下，總標；二、云何下，
X13n0283_p0112b02║別釋。初總標中云則汝等正出可壞之相，由此下
X13n0283_p0112b03║言性覺明體分為視聽等六，皆由地等四纏也。從始
X13n0283_p0112b04║入終者，以其視聽六根即是色等五陰，但開合之不
X13n0283_p0112b05║同耳。就五陰而言始終，依生起以識為始色為終，據
X13n0283_p0112b06║破滅以色為始識為終，故下云生因識有滅從色除。
X13n0283_p0112b07║二別釋又二：初釋渾濁即云何等，二釋五疊即汝見
X13n0283_p0112b08║等。初釋渾濁中，譬如等，喻也。汝濁等，法也。喻中清
X13n0283_p0112b09║水，喻藏性本來妙明，故云清潔本然。塵土，喻四大生
X13n0283_p0112b10║成凝滯，故云本質留礙。二體等者，喻藏性本來明妙
X13n0283_p0112b11║之清潔，與四大生成凝滯之留礙，一真一妄，逈別而
X13n0283_p0112b12║不同也。有世間人等，喻眾生逐四大妄，失藏性真也。
X13n0283_p0112b13║土失二句，謂土本留礙，一投其水，即留礙不留礙矣。
X13n0283_p0112b14║下文所謂水火風土，旋令覺知者也。水本清潔，一受
X13n0283_p0112b15║其土，即清潔不清潔矣。下文所謂見聞覺知，壅令留
X13n0283_p0112b16║礙者也。容貌等，喻藏性四大，一真一妄，和合相雜而
X13n0283_p0112b17║莫辨也。法可知。
X13n0283_p0112b18║二、釋五疊，即五濁也。應知此中五濁不同他經，他經
X13n0283_p0112b19║所明見濁，五利使為體；煩惱濁，五鈍使為體；眾生濁，
X13n0283_p0112b20║因此十使招感假名，即以二濁為體；命濁，既有眾生
X13n0283_p0112b21║朝生暮死，修短不定，即以眾生濁為體也；劫濁，亦無
X13n0283_p0112b22║別有體，以此四濁聚在一時，大小三灾無不具有，是
X13n0283_p0112b23║為劫濁。此中唯以五陰為體，劫濁以色陰為體，色即
X13n0283_p0112b24║質礙義故；見濁以受陰為體，受即領納義故；煩惱濁
X13n0283_p0112c01║以想陰為體，想即想相義故；眾生濁以行陰為體，行
X13n0283_p0112c02║即遷流義故；命濁以識陰為體，識即分別義故。彼此
X13n0283_p0112c03║所以，思之可見。然何以見得此之五濁、五陰為體？亦
X13n0283_p0112c04║不必遠引他經，即下破陰魔中，初破色陰，則云是人
X13n0283_p0112c05║則能超越劫濁，乃至五破識陰，則云是人則能超越
X13n0283_p0112c06║命濁，所以此經五濁、五陰為體，斷無疑也。今次第為
X13n0283_p0112c07║五初劫濁中，汝見虗空等者，見即五根之一，舉一
X13n0283_p0112c08║以攝餘四。空即五塵之一，亦舉一以攝餘四。五根五
X13n0283_p0112c09║塵，同是色法，正以色陰為體，故根塵各舉其一以明
X13n0283_p0112c10║之。能見之見，所見之空，無不周徧，故云汝見等也。既
X13n0283_p0112c11║皆周徧，所見之空，能見之見，無分別矣，故云空見不
X13n0283_p0112c12║分。汝若云空與見可分者，虗空元無體相，有空可分，
X13n0283_p0112c13║反無空之體矣，故云有空無體。汝見但可了別，有見
X13n0283_p0112c14║可分，反非見之覺矣，故云有見無覺。相織妄成者，織
X13n0283_p0112c15║本經緯，以無體之空為緯，而織乎無覺之見，以無覺
X13n0283_p0112c16║之見為緯，還織乎無體之空，互互不已，妄相遂成。如
X13n0283_p0112c17║是根塵之色，皆虗妄而為織成，則所成之劫，自非清
X13n0283_p0112c18║潔，故云相織等也。下四相織等意，皆應例此。二、見
X13n0283_p0112c19║濁中，搏者，取也，正受陰領納之意。見聞覺知本是妙
X13n0283_p0112c20║明藏性，一因搏取四大，分妙明而為六，故云見聞等
X13n0283_p0112c21║也。水火風土本無知也，一分藏性以為見等，則無知
X13n0283_p0112c22║者而亦有知，故云水火等也。應以無知四大，有知六
X13n0283_p0112c23║根，相對為織，此皆領納而成見濁也。三煩惱濁中，
X13n0283_p0112c24║憶識誦習，正想陰想相之意。憶即憶過去之塵相，識
X13n0283_p0113a01║即識現在之塵相，誦習即誦習未來之塵相。因憶識
X13n0283_p0113a02║誦習妄性，發為內之知見，故云性發知見。容者，影也。
X13n0283_p0113a03║以三世諸塵影子，現為外之塵相，故云容現六塵。如
X13n0283_p0113a04║是外之容，全以六塵為相，故云離塵無相。內之性，全
X13n0283_p0113a05║以知見為覺，故云離覺無性。應以無性能知，無相所
X13n0283_p0113a06║知，相對為織，此皆想相而成煩惱濁也。四、眾生濁
X13n0283_p0113a07║中生滅不停，正行陰遷流之意。知見等者，謂眾生知
X13n0283_p0113a08║見每欲長生於此世，奈何業果必為遷改於他方，故
X13n0283_p0113a09║云知見等也。應以欲住知見必遷業運相對為織，此
X13n0283_p0113a10║皆遷流而成眾生濁也。五命濁中元無異性，亦是
X13n0283_p0113a11║識陰分別之意，約無分別之性以明識之分別耳。云
X13n0283_p0113a12║元無異性者，所謂元是一精明，眾塵隔越，所謂分成
X13n0283_p0113a13║六和合也。性中句釋上元無句也，用中句釋上眾塵
X13n0283_p0113a14║句也。以其元是一精明故相知，分成六和合故相背。
X13n0283_p0113a15║若論性則無用異可得，論用則無性同可得，故云同
X13n0283_p0113a16║異失準。應以相知之性、相背之用相對為織，此皆以
X13n0283_p0113a17║分別而成命濁也。上來揀妄竟。二、依真分三：初、法
X13n0283_p0113a18║汝去等也。二、喻如澄等也。三、結明相等也。初中又
X13n0283_p0113a19║可分二：初、汝今下，標；二、以湛下，釋。初標中。見聞等
X13n0283_p0113a20║生滅也，常樂等不生滅也，欲以生滅而修不生滅，故
X13n0283_p0113a21║云欲令遠契。謂既是見等之生滅，欲契常等之不生
X13n0283_p0113a22║滅，應擇去其生滅生死根本，當依著不生滅圓湛明
X13n0283_p0113a23║性，故云應當等也。云依不生等者，謂前既分圓湛明
X13n0283_p0113a24║性，以成見聞覺知，欲契不生滅果，應當旋轉生滅見
X13n0283_p0113b01║聞等相，還歸如來藏性。妄相若旋，真性自圓，所以下
X13n0283_p0113b02║即以湛（云云）。二釋中，以湛之湛，即頂上之圓湛。性
X13n0283_p0113b03║成看伏，即復也。以圓湛真性，旋乎虗妄生滅，則元明
X13n0283_p0113b04║性覺，自得復矣。故云以湛等也。元明覺性既得，即此
X13n0283_p0113b05║以為因心。故云得元等也。正為初心之人，立行之本。
X13n0283_p0113b06║未論入位，但約效驗預明。故有然後（云云）。因既不生
X13n0283_p0113b07║不滅，元明覺性。果應不生不滅，元明覺性。所修之因，
X13n0283_p0113b08║乃是性修。所證之果，乃是性證。所謂修性相即，因果
X13n0283_p0113b09║不二之者。故云然後等也。二喻中云如澄濁水者，
X13n0283_p0113b10║前以清水喻乎藏性，因彼四大分湛為視聽等，今欲
X13n0283_p0113b11║以湛旋其虗妄，故喻如澄濁水。貯於靜器，喻根既不
X13n0283_p0113b12║緣，塵亦不偶。靜深二句，喻識亦不行。如是即生滅皆
X13n0283_p0113b13║不生滅矣。清水下。法喻雙明也。謂土雖沉，水雖現，但
X13n0283_p0113b14║伏而已，土全未去。法上正是初伏界之內外見思客
X13n0283_p0113b15║塵，所謂五住圓伏，故云清水等也。去泥下。正喻圓斷
X13n0283_p0113b16║也。初信去見惑之泥，二信至七信去思惑之泥，八之
X13n0283_p0113b17║十信去塵沙之泥，初住至等妙去無明之泥。如是斷
X13n0283_p0113b18║無不斷，故云去泥等也。三結中明相一句，如前之
X13n0283_p0113b19║唯妙覺，明圓照法界也。一切二句，如前之一為無量，
X13n0283_p0113b20║無量為一等也。皆合等，正明不生不滅因心，合不生
X13n0283_p0113b21║不滅果地也。以涅槃山頂，五住究盡，二死永忘，般若
X13n0283_p0113b22║不生，諸法不生，不生不生故也。
X13n0283_p0113b23║二、第二義去，明第二決定義之文也。前之第一決定
X13n0283_p0113b24║義中，決擇五陰生死根本，依圓湛性為因地心也。此
X13n0283_p0113c01║之第二決定義中，決擇六根煩惱根本，以故詳審六
X13n0283_p0113c02║受用根，逆彼生死欲流，得循圓通一門深入也。分二：
X13n0283_p0113c03║初、正勸審詳，第二等也；二、別勸詳擇，汝今等也。初又
X13n0283_p0113c04║三：初、第二下，勸審；二、汝修下，出意；三、汝觀下，正審。
X13n0283_p0113c05║初勸審中，決定等者，謂欲發菩提心，修大乘行，不惟
X13n0283_p0113c06║棄捨世間根塵識等，亦應棄捐小乘空無願等。總而
X13n0283_p0113c07║言之，俗有偏空，但中悉應捨之，故云決定等也。發業
X13n0283_p0113c08║者，業是惡業，能發者乃煩惱也。潤生者，生是果報，能
X13n0283_p0113c09║潤者亦煩惱也。誰作誰受之二誰字，正令詳審之也。
X13n0283_p0113c10║然作受者，皆六根也。有以六識為作者之主，八識為
X13n0283_p0113c11║受者之主，此一往論則可，今文恐不然也，以其耑在
X13n0283_p0113c12║擇六根耳。所以下云：虗妄根塵，何處顛倒。又云：六為
X13n0283_p0113c13║賊媒，自劫家寶。又返窮流根，至不生滅。當驗此等六
X13n0283_p0113c14║受用根，及結云：入一無妄，彼六知根，一時清淨。則知
X13n0283_p0113c15║專在擇六根也。雖重六根，作之與受，亦應著八識之
X13n0283_p0113c16║精而講，以其六根元八識耳。所謂分之乎眼，則成見
X13n0283_p0113c17║性，乃至分之乎意，則成知性者也。二、出意中，汝修
X13n0283_p0113c18║等者，正出其決擇煩惱根本之所以也。處尚等者，譬
X13n0283_p0113c19║如國王討賊，須知賊之所在，方能發兵以問罪也。
X13n0283_p0113c20║三正審分二：初汝觀下指事，二則汝下約法。初指事
X13n0283_p0113c21║中，解結人不見所結者，非欲見其結之而已，正欲知
X13n0283_p0113c22║其結之所由，方可從之而解。所以下有若不知其解
X13n0283_p0113c23║結之元，及若欲除結當須結心等。云結喻煩惱根本
X13n0283_p0113c24║也，解結喻決擇煩惱根本也，虗空喻藏性也。二、約
X13n0283_p0114a01║法，又二：初、總舉，則汝等也；二、別釋，云何等也。初、總舉
X13n0283_p0114a02║中，眼、耳等為賊媒，自劫家寶者，賊喻六塵，媒即喻六
X13n0283_p0114a03║根，家寶喻藏性也。乃性具之者，是為家寶。由此等者，
X13n0283_p0114a04║指六根為六塵之所纏縛，所謂聚緣內搖，趣外奔逸
X13n0283_p0114a05║也。於器等，謂六根既被六塵纏縛，遂不能超越於六
X13n0283_p0114a06║塵矣。如前見不超色，聽不出聲等。二、別釋，又三：初、
X13n0283_p0114a07║云何下，明世界；二、一切下，明相涉；三、汝復下，定優劣。
X13n0283_p0114a08║明世界示相涉者，欲其知煩惱根本也。定優劣者，欲
X13n0283_p0114a09║其知圓通根本也。圓通根本一經入手，煩惱根本當
X13n0283_p0114a10║下化矣。所以云入一無妄，彼六知根一時清淨也。
X13n0283_p0114a11║初明世界中云何等者，總由世界元不在遠，只在眾
X13n0283_p0114a12║生一念一剎那間，眼之見、耳之聞乃至意之知，即有
X13n0283_p0114a13║如是世與界也，所謂十世古今不離常念等也。二、
X13n0283_p0114a14║示相涉。中上下無位者，非謂上復有上，下又有下，是
X13n0283_p0114a15║為上下無位。以其既有四方，方方各有上下，故云
X13n0283_p0114a16║上下無位。中無定方者，亦非表為中時，東看則西，南
X13n0283_p0114a17║觀成北，以為中無定方。意謂四維皆因四方而有，如
X13n0283_p0114a18║無東之與南，則東南維從何而立？故云中無定方。上
X13n0283_p0114a19║既列十，今欲拂去上下及乎四維，唯得東西南北之
X13n0283_p0114a20║四方，所以知其上下無位，中無定方，當如是看也。三
X13n0283_p0114a21║四四三者，以世而涉乎方，是為三四。以方而涉乎世，
X13n0283_p0114a22║是為四三。總括始終者，初疊曰始，乃至三疊曰終。功
X13n0283_p0114a23║德者，乃是業力，非若法華六根清淨持經之功德也。
X13n0283_p0114a24║三、定優劣，分二：初、標汝復等也；二、釋如眼等也。初
X13n0283_p0114b01║標中先定優劣者，正欲以此為下選圓通之張本耳。
X13n0283_p0114b02║二釋有六，即眼耳等也。初眼根中如眼等者，就其
X13n0283_p0114b03║千二百於十方界分作二分，如前所見正南有二百，
X13n0283_p0114b04║又見東南及西南二維各有一百，故云前方全明。又
X13n0283_p0114b05║見東西二方各有二百，故云左右旁觀。若後之正北
X13n0283_p0114b06║二百及西北東北二維各一百皆不見，故云後方全
X13n0283_p0114b07║暗。合而言之，不見者四百，見者八百，故云三分之二。
X13n0283_p0114b08║下可例之。二、耳根中如耳等者，正顯耳根勝餘根
X13n0283_p0114b09║也。謂聲塵有邊畔，聞性無涯際，所謂十方俱擊皷，十
X13n0283_p0114b10║處一齊聞也。三、鼻根中云闕中交者，呵為出，吸為
X13n0283_p0114b11║入，兩楹之間而不無闕，故云闕中交也。四舌根中
X13n0283_p0114b12║如舌等者，取其能說為力用耳。盡諸世出世間智者，
X13n0283_p0114b13║以智在說故。就其言詮則有方分，就其理體元無窮
X13n0283_p0114b14║盡，故云言有等也。五，身根可知。六、意根中如意
X13n0283_p0114b15║默容等者，謂十方三世世出世間凡聖不等之法，而
X13n0283_p0114b16║意根嘿而了之，故云如意等也。嘿字對舌宣揚而言。
X13n0283_p0114b17║二、別勸詳審，分四：初、汝今下，寔驗；二、若能下，較量；三、
X13n0283_p0114b18║我今下，許說；四、十方下，出意。初中汝今等者，以六
X13n0283_p0114b19║根緣六塵為順流，乃生死根本，是名生死欲流。若能
X13n0283_p0114b20║逆彼順流，即成法性流矣。以其流根全從湛然覺體
X13n0283_p0114b21║分為六者，一經返窮當體不生滅法，故云汝今等也。
X13n0283_p0114b22║當驗下，令其即將上之所定優劣而驗之，誰與真性
X13n0283_p0114b23║合者，誰與真性離者，誰與真性合而為深者，誰與真
X13n0283_p0114b24║性離而為淺者，誰與真性合而深廼為圓通者，誰與
X13n0283_p0114c01║真性離而淺不為圓通者，故云常驗等也。次中若
X13n0283_p0114c02║能等者，苟得圓通之根，便能逆彼生死妄流，自然相
X13n0283_p0114c03║順而不相違，故曰若能等也。若與不圓通之根而較
X13n0283_p0114c04║量之，得圓通而修者，雖一日之短，猶勝其一劫之長，
X13n0283_p0114c05║不得圓通而修者，縱一劫之長，不若其一日之短也，
X13n0283_p0114c06║則知日與劫元相倍矣。日之短者，猶勝乎劫，劫之長
X13n0283_p0114c07║者，反劣乎日，則成之相倍矣，更何如哉。如是較量，欲
X13n0283_p0114c08║修習者，豈可捨圓通根本乎。三中我今等者，指上
X13n0283_p0114c09║八百千二百功德為修顯之，故云我今等也。六湛圓
X13n0283_p0114c10║明者，目其六根雖屬虗妄，原從圓湛真性分出，約真
X13n0283_p0114c11║以明妄也。較量下，令其詳擇誰是八百功德之數縮
X13n0283_p0114c12║者，誰是千二百功德之數盈者，誰是數盈而可入者，
X13n0283_p0114c13║誰是數縮而不可入者，故云數量等也。吾當下，正許
X13n0283_p0114c14║說也。汝若詳擇一定，心當發明，令汝依之起行，依行
X13n0283_p0114c15║證入，故云吾當等也。四中十方等者，意謂若夫十
X13n0283_p0114c16║方如來根之勝者，即根塵識三之十八界，皆可修圓
X13n0283_p0114c17║通成無上菩提，故云十方等也。但汝根劣，不能於十
X13n0283_p0114c18║八界圓融自在而為互攝，故云但汝等也。以汝根劣
X13n0283_p0114c19║之故，令汝根塵識三之中，擇去六塵六識而取六根，
X13n0283_p0114c20║六根之中更除餘五，唯取耳根。如智者大師揀境，伐
X13n0283_p0114c21║樹得根，灸病得穴，去丈就尺，去尺就寸者同耳。則知
X13n0283_p0114c22║如來祖師所用雖異，其揆一也。入一無妄等者，若從
X13n0283_p0114c23║一門逆生死流，一根得真，則其餘根皆清淨矣。更而
X13n0283_p0114c24║推之，不唯六根，則六塵六識皆可清淨。雖曰一門，與
X13n0283_p0115a01║十方如來所入者不二，所謂歸元性無二，方便有多
X13n0283_p0115a02║門者此也。
X13n0283_p0115a03║二展轉釋疑，大分為三：初釋一入六淨疑，即阿難白
X13n0283_p0115a04║佛去；二釋因果不齊疑，即阿難白佛去；三釋云何結
X13n0283_p0115a05║解疑，即阿難白佛去。初分二：初阿難下疑請，二佛告
X13n0283_p0115a06║下答釋。初疑請中有二意：一者前云逆生死流，又云
X13n0283_p0115a07║六湛圓明，意謂既是六湛圓明，何須逆流？故問之曰：
X13n0283_p0115a08║云何逆流？二者前云一門深入入一無妄，彼六知根
X13n0283_p0115a09║一時清淨，意謂既是一門深入入一無妄，秪屬一根，
X13n0283_p0115a10║彼根條然不同，云何一時清淨？故問之曰：云何深入
X13n0283_p0115a11║（云云）？所謂攝跡生疑也。二、答釋，分二：初、釋第一疑，佛
X13n0283_p0115a12║告去也；二、釋第二疑，今汝去也。初釋第一疑中，佛
X13n0283_p0115a13║告阿難下，應補云：汝云六湛圓明，何須逆流？汝之所
X13n0283_p0115a14║疑如此。然我看起來，就真性而言，六湛圓明。若就妄
X13n0283_p0115a15║相而論，即汝阿難多所未斷，故曰汝今（云云）。謂其初果
X13n0283_p0115a16║止斷三界見惑，故云汝今等也。而猶有三界思惑未
X13n0283_p0115a17║斷，故云然猶等也。思惑尚未得斷，何況有前非有之
X13n0283_p0115a18║生相，暫有用之住相，非凝然之異相，後是無之滅相，
X13n0283_p0115a19║及夫種種頭數等之無明惑未斷耶？故云何況等也。
X13n0283_p0115a20║如是若不逆流，安得六湛圓明？汝阿難有何疑也？
X13n0283_p0115a21║二、釋第二疑，分二：初、今汝下，總徵；二、阿難下，別釋。
X13n0283_p0115a22║初總徵中，今汝等前亦應補之，汝疑其六根也，條然
X13n0283_p0115a23║不同，云何入一無妄，彼六知根一時清淨，汝之所疑
X13n0283_p0115a24║者如此，我且問汝，彼之六根還是一耶？還是六耶？故
X13n0283_p0115b01║云我今問汝等也。二、別釋，分三：初、法，阿難等也；二、
X13n0283_p0115b02║喻，如太等也；三、合，則汝等等也。初又二：初、阿難下，約
X13n0283_p0115b03║理元無一、六；二、阿難下，由惑一、六義生。初又三：初、破
X13n0283_p0115b04║一即；阿難去，二、破六即；若此去，三、結示即；是故去。
X13n0283_p0115b05║初中既耳不見，乃至足無語，則不是一可見矣。次
X13n0283_p0115b06║中既曰耳聞而口為問，而身欽承，則不是六又可見
X13n0283_p0115b07║矣。三中正示彼六，知根非一處而終非六，非六處
X13n0283_p0115b08║而終非一，然終不可謂汝六根元有其一，元有其六，
X13n0283_p0115b09║則知一之與六，皆不可得，故云是故等也。次由惑
X13n0283_p0115b10║一六義生中，云雖得六銷，猶未忘一者，謂其已伏思
X13n0283_p0115b11║惑，根塵不偶，故云雖得六銷。如下云元依一精明，分
X13n0283_p0115b12║成六和合，六和合已銷，一精明猶在，故云猶未亡一。
X13n0283_p0115b13║蓋指識精為一也。二、喻亦二：初、如世下，喻一、六義
X13n0283_p0115b14║生；二、彼世下，喻元無一、六。初中，如太虗空等，喻生
X13n0283_p0115b15║六；除器等，喻生一也。次中同不同，謂不可有一之
X13n0283_p0115b16║同，有六之不同相矣。不唯無一六之相，亦且無一六
X13n0283_p0115b17║之名，又云何況等也。三、合，分二：初、則汝下，總合；二、
X13n0283_p0115b18║由明下，別合，可見。別合又二：初、正合，由惑有一、六，由
X13n0283_p0115b19║明等也；二、正合，約理無一、六，汝但等也。初又二：初、由
X13n0283_p0115b20║明去，出六種相貌；二、阿難去，結總屬虗妄。初出六
X13n0283_p0115b21║種相貌，次第有六。六中云粘湛發見，乃至粘湛發知，
X13n0283_p0115b22║與下粘妄發光對看。前是從真起妄，後是迷妄失真。
X13n0283_p0115b23║所謂單真不立，獨妄不成者也。粘湛一句，因前明暗
X13n0283_p0115b24║二塵而引起根，所謂塵入根也。見精二句，根去緣塵，
X13n0283_p0115c01║所謂根入塵也。成根者，成勝義浮塵二根也。說雖次
X13n0283_p0115c02║第，事在一時耳。根元等所成之勝義根也。因名等所
X13n0283_p0115c03║成之浮塵根也。浮塵二句，正結勝義依浮塵而為用
X13n0283_p0115c04║也。可知二根俱是能所八法所成。上勝義但舉能成，
X13n0283_p0115c05║故云清淨四大。四大云清淨者，本從藏性分出，如六
X13n0283_p0115c06║湛圓明意耳。浮塵中但言所成，故云浮根四塵。所以
X13n0283_p0115c07║二根皆應有八法也。一文既爾，餘五例然。唯舌根中
X13n0283_p0115c08║如偃月者，初三四已去是仰月，十七八已去是偃月。
X13n0283_p0115c09║今云偃月者，乃指十七八已後者也。意根中之浮塵
X13n0283_p0115c10║云如幽室見者，以意根有異於餘根之形相者耳。
X13n0283_p0115c11║二、結總屬虗妄，有二：初、示所由，即阿難等；二、辨無體，
X13n0283_p0115c12║即是以等。初中如是等者，此之六根，若尋其根，討
X13n0283_p0115c13║其源，皆從性覺玅明之中，有一能明之妄明，及一所
X13n0283_p0115c14║明之妄覺，從是失其真性，起其妄相，故云如是等也。
X13n0283_p0115c15║二中正辨其六根，緣塵則有，離塵則無也。二、正
X13n0283_p0115c16║合約理無一。六分二：初、但汝下，結答問詞；二、不由下，
X13n0283_p0115c17║轉釋伏難。初又二：初、外不依塵，汝但等也；二、內不依
X13n0283_p0115c18║根，隨拔等也。初中汝但，上應先云汝問云何入一
X13n0283_p0115c19║無妄，彼六知根一時清淨。然我看來，也無他法，秪要
X13n0283_p0115c20║不隨前塵而已，故曰汝但（云云）。此是外不依塵也，還當
X13n0283_p0115c21║內不依根，故次曰隨拔（云云）。拔即逆，伏即復也。然根是
X13n0283_p0115c22║所拔能拔者，即奢摩他等之妙行也。了得根雖生滅，
X13n0283_p0115c23║當體是不生滅，由境發智，由智照境，昔所粘湛之湛，
X13n0283_p0115c24║自得脫矣，內性元真，亦得復矣，故云隨拔等也。既脫
X13n0283_p0116a01║其妄粘，又復其元真，所謂玅淨明體，元明真性，歸復
X13n0283_p0116a02║還全，故云復歸元真。因此三智為因，得復元真玅理，
X13n0283_p0116a03║又於所復妙理，還發本有妙智，故云發本明曜。到此
X13n0283_p0116a04║乃境智一如，能所不二，不唯拔一根而已，其餘之五
X13n0283_p0116a05║根，亦應圓拔而圓脫矣，故云諸餘等也。如是則入一
X13n0283_p0116a06║無妄，彼六知根，一時清淨可見矣。二、轉釋伏疑，又
X13n0283_p0116a07║二：初、釋根不由等也；二、釋塵今汝等也。初又二：初、不
X13n0283_p0116a08║由等正釋；二、阿難等引例。初正釋中，不由上應先出。
X13n0283_p0116a09║伏難云：既是六根拔脫，內不依根現前，將何以為聞
X13n0283_p0116a10║見耶？遂釋之曰：其時見聞無復用此前根，故云不由
X13n0283_p0116a11║等也。以其自有真明為主，不隨六根而轉，故云明不
X13n0283_p0116a12║循根現前。雖有見聞，但寄六根發明而已，故云寄根
X13n0283_p0116a13║明發。從是雖曰見色，不關乎色，乃所謂見見之真見；
X13n0283_p0116a14║雖曰聞聲，不關乎聲，乃所謂聞聞之真聞。即就一根
X13n0283_p0116a15║有諸根用，故曰由是等也。二、引例中，阿難！汝豈等者，
X13n0283_p0116a16║恐阿難不能釋，然更引凡小之事以例明之，所謂以
X13n0283_p0116a17║淺淺況深深也，故云阿難等也。舜若中，如來下，釋其
X13n0283_p0116a18║空神能覺觸也。如來二句，謂其無身可現身也。既為
X13n0283_p0116a19║二句，雖云暫現，亦能覺觸也。最後結云：那律、憍梵及
X13n0283_p0116a20║諸滅盡定小乘中，不因眼、舌、意三根而能見、能甞、能
X13n0283_p0116a21║知者；舜若、殑伽、難陀凡夫中，不以身、鼻、耳三根而能
X13n0283_p0116a22║觸、能嗅、能聞者。而凡小之人尚能如此，何況根塵圓
X13n0283_p0116a23║拔脫者，不能六根互用而為疑也。二、釋塵，分三：初、
X13n0283_p0116a24║今汝下，正釋；二、如彼下，例顯；三、緣見下，合明。初正
X13n0283_p0116b01║釋中，今汝上亦應先出。伏難云：既曰不循內塵，外不
X13n0283_p0116b02║依塵，云何現前猶有諸塵相耶？遂釋之曰：汝之六根
X13n0283_p0116b03║不拔則已，若能圓拔，內性瑩發，則諸塵相如湯銷冰，
X13n0283_p0116b04║氷既消時而還成水，塵相若消即成知見，那得更有
X13n0283_p0116b05║塵相而為疑耶？故云阿難等也。如湯消冰等者，彼之
X13n0283_p0116b06║塵相元從妙明所現，猶水而成冰也。塵相既消，應念
X13n0283_p0116b07║化為知覺，猶冰還成水也。二、例顯中阿難汝彼等
X13n0283_p0116b08║者，亦恐阿難未能了然，更舉世人之事而例顯之，故
X13n0283_p0116b09║云阿難等也。就事例法一一明顯，如彼二句例未得
X13n0283_p0116b10║拔根者也，若令二句例六根圓拔者也，六根二句例
X13n0283_p0116b11║浮塵諸變化相也，彼人二句例內瑩發光也，彼雖三
X13n0283_p0116b12║句例內光之力令塵相消而成知覺也。法上以真性
X13n0283_p0116b13║光而為圓炤不用眼根，此中唯以手外繞亦不用眼，
X13n0283_p0116b14║其類相若，故舉此以例顯之。若止消文，應云眼主乎
X13n0283_p0116b15║見，今聚所見之物到於眼前，故云聚見於眼。既對其
X13n0283_p0116b16║物應以眼視，反將能見之眼急而合之，是時唯得暗
X13n0283_p0116b17║相現前，不復得見乎前物矣，故云若令等也。他所聚
X13n0283_p0116b18║之中亦有人焉，其人非無六根也，因已合眼唯見暗
X13n0283_p0116b19║相，其頭足相類而莫能辨，故云六根等也。彼合眼人
X13n0283_p0116b20║因眼不見，尋以手順乎其人之體繞而摸之，故云彼
X13n0283_p0116b21║人等也。彼人眼雖不見，以手摸之，此是頭也，此是足
X13n0283_p0116b22║也，從頭至足無不了然，故云彼雖等也。然手眼之相
X13n0283_p0116b23║雖異，知覺之性不殊，故云知覺是同。應結顯云：彼之
X13n0283_p0116b24║劣者尚能如此，何況塵脫根拔之最勝者，猶有塵相
X13n0283_p0116c01║可得，汝為疑耶？三、合明，分二：初、緣見下，合；二、根塵
X13n0283_p0116c02║下，結。初中見緣等者，謂向來因之妄明見乎外境，
X13n0283_p0116c03║設乎明不現前復不能見，以其不能發真明故，故云
X13n0283_p0116c04║緣見等也。若能不依妄而見，自發真明以為觀炤，故
X13n0283_p0116c05║云不明自發。其時所有之暗相皆屬我之真明，無復
X13n0283_p0116c06║更為昏暗，故云則諸等也。消文如此，若合法例兩文，
X13n0283_p0116c07║緣見二句合例之，如彼二句法之未得拔根者也。不
X13n0283_p0116c08║明一句合例之，急令合眼至循體外繞，法之六根圓
X13n0283_p0116c09║拔內瑩發光也。則知二句合例之，彼雖三句法之諸
X13n0283_p0116c10║浮塵相如湯消冰，應念化為知覺也。如是方見法例
X13n0283_p0116c11║合三乃一氣耳。次中根塵既消者，謂其根塵拔而
X13n0283_p0116c12║且脫也。前來阿難疑問，云何一門深入，能令六根一
X13n0283_p0116c13║時清淨？如來若法若喻若合，重重發明，由惑一六義
X13n0283_p0116c14║生，約理元無一六，至夫隨拔一根，餘五圓脫，所有六
X13n0283_p0116c15║根，皆為互用，所有塵相，皆化知覺，則阿難之疑，當下
X13n0283_p0116c16║應釋，所以責之曰根塵等也。
X13n0283_p0116c17║二、自阿難白佛去，釋因果不齊疑之文也。分二：初、阿
X13n0283_p0116c18║難下，疑請；二、佛告下，答釋。初又二：初、按定佛言，即阿
X13n0283_p0116c19║難等；二、陳述己疑，即世尊等。初按定佛言中云如
X13n0283_p0116c20║佛等者，乃按如來第一決定義云應當審觀因地發
X13n0283_p0116c21║心與果地覺為同為異等，及第二決定義中詳擇六
X13n0283_p0116c22║根之一以為入一無妄，彼六知根一時清淨以為疑
X13n0283_p0116c23║端，故云如佛等也。二、陳述己疑，又四：初、世尊下，陳
X13n0283_p0116c24║果常住；二、若此下，述因無常；三、云何下，正申疑難；四、
X13n0283_p0117a01║云何下，結請開示。初中七常住果，皆十方如來之
X13n0283_p0117a02║證得者，即真如佛性二種已是證得，非特性具而已，
X13n0283_p0117a03║餘可見，即如來所謂之果地也如此。次中若此等
X13n0283_p0117a04║者，即牒詳擇六根入一無妄等之文也。以其六根因
X13n0283_p0117a05║塵有故，故云若此等也。猶如等者，引例也。乃引首卷
X13n0283_p0117a06║三處結妄體元無中，若離前塵有分別性，即真汝心
X13n0283_p0117a07║離塵無體，斯則前塵分別影事而為例耳，即如來所
X13n0283_p0117a08║謂之真因心也。如此三中云何等者，標立也。意謂
X13n0283_p0117a09║如來既云因地心果地覺名目相應，則知不生滅之
X13n0283_p0117a10║常住因心，纔與不生滅常住之果地名之與目乃得
X13n0283_p0117a11║相應。如何將此畢竟斷滅之六妄根為因地心，欲獲
X13n0283_p0117a12║如來之不生滅果地覺耶？故云云何等也。世尊下，釋
X13n0283_p0117a13║明也。若離等，謂六根因塵而有。如無等，仍引妄心無
X13n0283_p0117a14║體為例。進退等，非指見根為進，乃至意根為退。意謂
X13n0283_p0117a15║進而推之於心，乃離塵則無，固非我心之可得。退而
X13n0283_p0117a16║推之於根，乃因塵而有，亦非我心所可得故。故云進
X13n0283_p0117a17║退等也。既心與心所皆不可得，將何立因地心而求
X13n0283_p0117a18║住果地覺？故云將誰等也。如來下，結成也。意謂如來
X13n0283_p0117a19║先說六根六湛圓明，可選圓通根本以為入一無妄，
X13n0283_p0117a20║彼六知根一時清淨，此如來之誠言也。今我微細推
X13n0283_p0117a21║求過來所有六根全是斷滅，則於如來誠言乃相違
X13n0283_p0117a22║而相越矣。故云違越誠言。如是若謂斷滅，則如來已
X13n0283_p0117a23║說是不生滅。若謂不生滅，則我已推是斷滅。彼此前
X13n0283_p0117a24║後全無定則，竟成戲論。故云終成戲論。既能詮是戲
X13n0283_p0117b01║論，所詮生滅不待言矣。那可得為因地心求果地覺
X13n0283_p0117b02║耶？四中云何等者，意謂雖成戲論，然如來常云：我
X13n0283_p0117b03║之所說，真而無偽，實而不虗。則知如來之說，不應是
X13n0283_p0117b04║戲論矣。但就今而言，不識如何是如來真實之語，故
X13n0283_p0117b05║云云何等也。在如來或是真實，我阿難不無蒙悋，願
X13n0283_p0117b06║垂無緣大慈，開揭我之蒙悋，故云惟垂等也。二、答
X13n0283_p0117b07║釋，分三：初、責迷許說，佛告等也；二、擊鐘驗常，即時等
X13n0283_p0117b08║也；三、結會迷悟，以諸等也。初中汝學等。責迷也。以
X13n0283_p0117b09║其但斷見惑，未破思惑及無明，故云未盡諸漏。阿難
X13n0283_p0117b10║但知粘湛發見聞等為顛倒所因，故云心中等也。然
X13n0283_p0117b11║不知全虗妄即真實，全生滅即不生滅，猶然惑為虗
X13n0283_p0117b12║妄生滅，此真顛倒也。如斯顛倒不能識者，總由諸漏
X13n0283_p0117b13║未盡耳，故云真顛倒也。恐汝下。許說。意謂汝既問了
X13n0283_p0117b14║一番，我若直約理說，恐汝心雖誠敬，諸漏未盡，猶未
X13n0283_p0117b15║能生信伏。今且試借淺近之事易明之者，為汝說之，
X13n0283_p0117b16║故云恐汝等也。二、擊鐘驗常，分三：初、即時下，審定
X13n0283_p0117b17║有無；二、佛語下，點示聞性；三、汝當下，結勸引例。初又
X13n0283_p0117b18║二：初、約根，即時去也；二、約塵，如來去也。初約根中
X13n0283_p0117b19║音響者，初聲直吼謂之響，餘聲斷續謂之音。阿難大
X13n0283_p0117b20║眾答言：有聲則聞，無聲無聞，非正說耳。聲塵雖有有
X13n0283_p0117b21║無，而聞性豈因有無而有無耶？如下有聲無聲之答，
X13n0283_p0117b22║乃為正也。二、約塵，可見。三、點示聞性，亦二：初、佛
X13n0283_p0117b23║語下，斥矯亂；二、阿難下，正點示。初斥矯亂中佛語
X13n0283_p0117b24║等者，上既約根約塵誘答已定，所以斥其矯亂也。蓋
X13n0283_p0117c01║聲與聞報答無定為矯亂耳。佛言等，意謂後聲銷無
X13n0283_p0117c02║響，我問聲不？汝言無聲，此正也。前鐘歇無聲，我問聞
X13n0283_p0117c03║不？汝言無聞，此倒也。若從前無聲無聞，則鐘再擊不
X13n0283_p0117c04║應更聞。若從後答，聲有有無、聞無有無，如此報答無
X13n0283_p0117c05║定，豈非是矯亂之言說乎？故云佛言等也。二、正點
X13n0283_p0117c06║示可知。三、結勸引例，分二：初、結勸，汝尚等也；二、引
X13n0283_p0117c07║例，如重等也。初結勸中汝尚等者，責其尚不知聲
X13n0283_p0117c08║有去來、聞無生滅，今以有去來之聲塵惑為無生滅
X13n0283_p0117c09║之聞性，那得怪爾不以真常之因疑作斷滅耶？故云
X13n0283_p0117c10║汝尚等也。二、引例，分二：初、例夢中聞性不昏，如重
X13n0283_p0117c11║等也；二、例死後聞性不滅，縱汝等也。初可知。次中
X13n0283_p0117c12║云縱汝等者，形即四大所成而可敗壞者，謂之形銷。
X13n0283_p0117c13║命雖識心連持不斷，識若一離命亦隨化，謂之命光
X13n0283_p0117c14║遷謝。縱使爾形爾命有銷有謝，所有聞性自不同其
X13n0283_p0117c15║形命而為銷滅遷謝，故云縱汝等也。如是聞性真常
X13n0283_p0117c16║而不斷滅，則知見等皆真常而不斷滅也。三、結合
X13n0283_p0117c17║迷悟，分二：初、以諸□□□□常即無常。二□□□□
X13n0283_p0117c18║□□□□、即常。初中以諸□□□□□□□□□
X13n0283_p0117c19║□□□□□□□□至夢中不昏，及□□□□□□
X13n0283_p0117c20║□□□□□□□□□□□□之因心耶，無□□□
X13n0283_p0117c21║□□□□□□□□□□□□□□□□若棄句，猶
X13n0283_p0117c22║前□□□□□□□□□□□□□□□□□□□
X13n0283_p0117c23║伏歸元真等也□□□□□□□□□□□□□□
X13n0283_p0117c24║□□□□。應補云：當知六□□□□□□□□□□
X13n0283_p0118a01║□□□□□□□□落不生滅，應顯以其□□□□
X13n0283_p0118a02║□□□□□□□□□□□□貪六塵之垢以為情
X13n0283_p0118a03║□□□□□□□□□□□□□□□□，無不遠離
X13n0283_p0118a04║矣。故曰想相等也。二俱遠離□□□□□□□□□，
X13n0283_p0118a05║顯現，故云法眼清淨。法眼淨，應圓之□□□□□□
X13n0283_p0118a06║□□□□常正是果地覺之因心，那得因果□□□
X13n0283_p0118a07║□□□□□□□□云云何等也。
X13n0283_p0118a08║
X13n0283_p0118a09║大佛頂首楞嚴秘錄卷第四