X13n0283_p0118a10║
X13n0283_p0118a11║
X13n0283_p0118a12║
X13n0283_p0118a13║大佛頂首楞嚴秘錄卷第五
X13n0283_p0118a14║天台　一松大師　說
X13n0283_p0118a15║語谿門人　靈述　記
X13n0283_p0118a16║三、自阿難白佛言去，釋云何結解疑之文也。分二：初、
X13n0283_p0118a17║結解無體疑，即阿難等；二、六解一亡疑，即於時等。初
X13n0283_p0118a18║又二：初、疑請阿難等也；二、答釋爾時等也。初又四：初、
X13n0283_p0118a19║阿難下，述前所說；二、世尊下，陳今所疑；三、惟願下，正
X13n0283_p0118a20║申結解；四、作是下，翹佇開示。初中如來等者，述前
X13n0283_p0118a21║第二決定義中，如來云：汝觀世間解結之人，不見
X13n0283_p0118a22║所結，云何知解？於是為其明世界、示相涉、定優劣之
X13n0283_p0118a23║後，令其詳擇之可入者，作一圓通根本，自得一門深
X13n0283_p0118a24║入，入一無妄，彼六知根一時清淨。在如來既作是說，
X13n0283_p0118b01║而阿難亦已知矣。第恐餘人未知結之所由，從何得
X13n0283_p0118b02║解？所以即牒所言為問，故云如來等也。以所結之元
X13n0283_p0118b03║為問者，是阿難深心處。若非深心，何能究其結元？若
X13n0283_p0118b04║論結元，自有遠近二處見之。遠者，即妄為明覺，因明
X13n0283_p0118b05║立所等也。近者，即於玅圓中黏湛發見等也。次中從
X13n0283_p0118b06║無始際等者，總是人之死也是無明，人之生也是無
X13n0283_p0118b07║明，故云俱滅俱生。雖得等者，世間瘧病，一日安好，一
X13n0283_p0118b08║日復發。阿難喻無明無始已來俱滅俱生之故，雖得
X13n0283_p0118b09║多聞出家，但得少伏，猶之乎瘧之安好日也。以其但
X13n0283_p0118b10║伏，法爾現發，猶之乎瘧之復發日也。故云如隔日瘧
X13n0283_p0118b11║也。三中今日等者，正問其結之所以、解之方法。若
X13n0283_p0118b12║論結之所以，即下文知見立知，即無明本是也。若論
X13n0283_p0118b13║解之方法，即下文知見無見，斯即涅槃是也。四中可
X13n0283_p0118b14║見。
X13n0283_p0118b15║二、答釋，分二：初、爾時去，現瑞；二、於是去，正說。初現
X13n0283_p0118b16║瑞中又可分三：初、從爾時下，敘意也；二、從以閻下，示
X13n0283_p0118b17║相也；三、從是諸下，結益也。初中云為出世因，作將來
X13n0283_p0118b18║眼者，既因阿難所問結元，及問無明俱生滅等，并
X13n0283_p0118b19║問結解方法，今欲為其發明此事。此事不明，則已一
X13n0283_p0118b20║明，不唯堪為出世良因，亦且能作眾生眼也。次示
X13n0283_p0118b21║相中手摩阿難頂者，如奢摩他中摩頂破其所執，恐
X13n0283_p0118b22║其驚怖而安慰之。今示其無上玅行，欲策其進故亦
X13n0283_p0118b23║摩頂。六種震動者，表破六根無明煩惱，以其正解結
X13n0283_p0118b24║文耳。他方佛頂之光還灌此土佛者，以表同證常住
X13n0283_p0118c01║真心，及夫共顯如來藏性。三結益中是諸大眾得
X13n0283_p0118c02║未曾有，以其大眾欲行此行，乃常住真心之未證者
X13n0283_p0118c03║應證，如來藏性之未曾顯者應顯，故云得未曾有也。
X13n0283_p0118c04║二正說分二：初諸佛同宣於是等也，二釋迦親說阿
X13n0283_p0118c05║難等也。初諸佛同宣中告阿難言：善哉者，蓋世間
X13n0283_p0118c06║眾生尚不知有生死，那知有無明？尚不知六根之有
X13n0283_p0118c07║結，那知六根之有解？尚不知現在身心流轉三有而
X13n0283_p0118c08║欲出之，那知有未來眾生漏落六道而欲度之？今阿
X13n0283_p0118c09║難不唯知生死之苦果為問，且知無明之苦因為問；
X13n0283_p0118c10║不唯知六根之有結為問，且知六根之為解為問；不
X13n0283_p0118c11║唯知現在身心流轉三有為問，且知未來眾生滿落
X13n0283_p0118c12║六道為問。是以十方如來同音稱曰：善哉！汝欲識知
X13n0283_p0118c13║等者，在阿難問雖有多意，總而言之，唯流轉與不流
X13n0283_p0118c14║轉，故云汝欲等也。意謂使汝流轉於生死者，非他物
X13n0283_p0118c15║也，唯是六根。因其六根取著六塵，既為分別，又為
X13n0283_p0118c16║貪愛，以故念念遷流，永無解脫之期，遂至沉論於生
X13n0283_p0118c17║死耳。又謂令汝速證於妙常者，亦無他物，唯是六根。
X13n0283_p0118c18║若能了達六根當體虗妄而生，固不為之分別，亦不
X13n0283_p0118c19║為之貪愛，黏可脫，根可拔，根塵相亡，速得清淨，而涅
X13n0283_p0118c20║槃四德自然現前耳，故云汝欲等也。
X13n0283_p0118c21║二、釋迦親說，又二：初、阿難下，重疑問；二、佛告下，正答
X13n0283_p0118c22║釋。初重疑問中雖聞等者，因聞生死結根也是六
X13n0283_p0118c23║根，安樂玅常也是六根，意謂生死結根唯是六根則
X13n0283_p0118c24║可知也。若曰安樂玅常也是六根，吾不知也，故云心
X13n0283_p0119a01║猶未明。稽首等者，意謂常聞如來說以生滅因求不
X13n0283_p0119a02║生滅果，無有是處。今六根，生滅因也；玅常，不生滅果
X13n0283_p0119a03║也。然使我流轉於生死者，唯是六根更非他物明矣。
X13n0283_p0119a04║若夫速證於安樂玅常，云何同是六根更非他物？然
X13n0283_p0119a05║六根可速證於安樂，云何又使我流轉於生死？如是
X13n0283_p0119a06║我心誠難明了，十方如來雖作是說，唯願吾佛而為
X13n0283_p0119a07║開示，故稽首白佛（云云）。
X13n0283_p0119a08║二、更答釋，分二，即長行、偈頌也。長行分三：初、佛告下，
X13n0283_p0119a09║標舉；二、阿難下，釋成；三、是故下，結顯。初標舉中，雖
X13n0283_p0119a10║有根塵識三，阿難既因十方佛說生死妙常，同是六
X13n0283_p0119a11║根，以為疑問，則知答雖有三，唯重在根。以故標有三，
X13n0283_p0119a12║釋則二，結唯一耳。若作三種對看，與問恐不相應，謂
X13n0283_p0119a13║根塵也。雖有其相，以其皆從玅淨明體之中，妄為覺
X13n0283_p0119a14║明而引起者，故曰同源。雖有縛脫，以其本是如來藏
X13n0283_p0119a15║性之所現者，故曰不二。若從根塵而流轉之，則為之
X13n0283_p0119a16║縛，所謂以妄逐妄也。若能了達而逆流之，則為之脫，
X13n0283_p0119a17║所謂返妄歸真也。如是有何根，有何塵，根塵總是玅
X13n0283_p0119a18║淨明體。有何縛，有何脫，縛脫無非如來藏性。是以為
X13n0283_p0119a19║之同源也，不二也。根之能緣，塵之所緣，既同源而不
X13n0283_p0119a20║二，則識之所以生者，由根塵而有也。根塵之能生，元
X13n0283_p0119a21║是虗妄，則識性之所生，亦虗妄矣。若假喻發明之，如
X13n0283_p0119a22║空之有華也，空華何有？瞪目而成，本晴明空，有何華
X13n0283_p0119a23║得？根塵之能生，同若瞪目，識性之所生，猶若空華。瞪
X13n0283_p0119a24║目之根塵，尚不可得，空華之識性，那可是真？故云識
X13n0283_p0119b01║性等也。如是不唯識性虗妄，根塵亦虗妄耳。二、釋
X13n0283_p0119b02║成中，正釋其根塵同虗妄也。謂其所以成虗妄者無
X13n0283_p0119b03║他，皆由外塵黏湛發乎根，即前之聚緣內搖也。還由
X13n0283_p0119b04║內根逐妄映乎塵，即前之趣外奔逸也。所謂妄境引
X13n0283_p0119b05║妄心，妄心逐妄境，故云由塵等也。如是所見之塵相，
X13n0283_p0119b06║不可以為相也，全從妄而有，元無性故。能見之見根，
X13n0283_p0119b07║亦不可以為見也，全從妄而有，元無性故。故云相見
X13n0283_p0119b08║無性。若假喻發明，同乎交蘆，交互倚立，皆無自性，故
X13n0283_p0119b09║云同於交蘆。既是猶若交蘆，那得有性？所以根塵皆
X13n0283_p0119b10║虗妄也。三、結顯中，汝今二字，應貫下句知見。應先
X13n0283_p0119b11║云根之與塵，既皆無性，同如交蘆。以是之故而推之，
X13n0283_p0119b12║則知汝今若以知見等六根能知能見，逐於色聲等
X13n0283_p0119b13║六塵所知所見，念念牽引，心心流轉，全是無明體段，
X13n0283_p0119b14║故云汝今等也。又知汝今若不以知見等六根為能
X13n0283_p0119b15║知能見，自不逐於色聲等六塵，故云知見無見。根固
X13n0283_p0119b16║不交於塵，塵亦不接乎根，能所不立，根塵絕待，唯是
X13n0283_p0119b17║不生不滅涅槃真體，故云斯即等也。如是則知無明
X13n0283_p0119b18║所以為無明，別非他物，止一知見立知而已矣。涅槃
X13n0283_p0119b19║所以為涅槃，亦非他物，止一知見無見而已矣。所以
X13n0283_p0119b20║十方如來同告汝曰：生死結根，唯汝六根，更非他物。
X13n0283_p0119b21║安樂玅常，亦汝六根，更非他物。我亦謂汝同是六根，
X13n0283_p0119b22║元非他物。所謂狂心若歇，歇即菩提，那更容有他物
X13n0283_p0119b23║而為疑耶？故云云何等也。如是不唯為十方如來釋
X13n0283_p0119b24║疑，則阿難結解之疑，乃更明矣。
X13n0283_p0119c01║二、偈頌。偈頌之由有四：一、論文體，二、為機宜，三、逗好
X13n0283_p0119c02║樂，四、因未聞。論文體者，此方文體，先以文敘其事，後
X13n0283_p0119c03║以詞銘其意，如來說經而亦然之，故先長行，後重頌
X13n0283_p0119c04║也。為機宜者，利根眾生即繁長者亦能領略，鈍根眾
X13n0283_p0119c05║生唯簡短者可能明了，既所為之根宜有二，則能為
X13n0283_p0119c06║之說亦二，故先長行，後重頌也。逗好樂者，如來說法
X13n0283_p0119c07║有長行、重頌，如華之有貫與散也，或有好其散華者，
X13n0283_p0119c08║或有樂其貫華者，是以長行、重頌兩俱說之，為逗其
X13n0283_p0119c09║好樂也。因未聞者，如來法會聽者乃廣，如先集者已
X13n0283_p0119c10║聞之於長行，若後來者更為說之，以偈頌到會雖有
X13n0283_p0119c11║前後，法無不被者也。略言四種如此。若夫廣明，具如
X13n0283_p0119c12║法華疏，文可分二：爾時下，經家敘起；真性下，如來正
X13n0283_p0119c13║頌。正頌有二：初、謂之應頌，應長行而說者也，即真性
X13n0283_p0119c14║等；二、謂之孤起，別為發明者也，即解、結等。此亦一往，
X13n0283_p0119c15║若細推之，總一意耳。應頌分三：頌長行之標、舉、釋、成、
X13n0283_p0119c16║結、顯也。初、真性等一行，頌標舉；二、言妄等行半，頌釋
X13n0283_p0119c17║成；三、結解等行半，頌結顯。初中云真性者，如來藏
X13n0283_p0119c18║心妙真如性也。有為者，謂心之與見五陰、三科、七大
X13n0283_p0119c19║等法，以其造作而有故也。空者，即謂是法雖因造作
X13n0283_p0119c20║而有，然於真性莫非虗妄，故云真性有為空。緣生一
X13n0283_p0119c21║句，釋有為空也。畢竟有為何以是空？總由因緣和合
X13n0283_p0119c22║虗妄而生，因緣別離虗妄而滅。既是緣生，又是緣滅，
X13n0283_p0119c23║猶如大幻師以幻術作幻藥，幻出一切男女牛馬一
X13n0283_p0119c24║般，故云緣生故如幻。以其如幻，故云有為空也。無為
X13n0283_p0120a01║下，轉出無為也。真性之中，有為是空明已。若夫無為，
X13n0283_p0120a02║何如就其無為而推不同？有為之生滅以為起滅，故
X13n0283_p0120a03║云無為無起滅。雖無起滅，全因有為對待而立。有為
X13n0283_p0120a04║既是虗妄，無為亦是虗妄，故云不實若假。喻而明之，
X13n0283_p0120a05║同若空華。空本無華，華因翳眼。今無為本無，亦因有
X13n0283_p0120a06║為對待而有，猶之乎空之華也。故法喻合云不實如
X13n0283_p0120a07║空華。若爾，真性二字應貫無為句看，則知心見三科
X13n0283_p0120a08║七大皆於真性，所以長行云根塵同源。又知有為是
X13n0283_p0120a09║縛，無為是脫，亦皆於真性，所以長行云縛脫無二。又
X13n0283_p0120a10║心見三科七大既皆為空如幻，則如識心自當虗妄，
X13n0283_p0120a11║所以長行云識性虗妄。又無為不實尚如空華，明知
X13n0283_p0120a12║有為之根塵識應若空華，所以長行云猶如空華。頌
X13n0283_p0120a13║標舉竟。次中云言妄等者，意謂有為妄也，無為真
X13n0283_p0120a14║也，而有為如幻，無為亦如空華者，無他，由無為之真
X13n0283_p0120a15║本無，因有為之妄而顯，能顯之有為妄固妄，所顯之
X13n0283_p0120a16║無為真亦妄，有無為別，其妄自同，故云言妄等也。所
X13n0283_p0120a17║謂若法因待成，是法還成待，如是妄尚不可以為妄，
X13n0283_p0120a18║真尚不可以為真，那得有能見之根，所見之塵，故云
X13n0283_p0120a19║猶非等也。識性因根塵而生，今既無根，又無其塵，那
X13n0283_p0120a20║得中間生汝識心，則知識性亦不可得，故云中間無
X13n0283_p0120a21║實性。如是根塵識三，皆是虗妄，故喻之以交蘆也。交
X13n0283_p0120a22║蘆有二意，一相依而有，二中空不實。今因塵有根，因
X13n0283_p0120a23║根有塵有識，猶交蘆之相依也。如是之三，全體虗妄，
X13n0283_p0120a24║猶交蘆之中空也。此中初一行，真尚是妄，而根塵之
X13n0283_p0120b01║不待言矣，頌長行由塵二句也。次二句，頌長行相見
X13n0283_p0120b02║二句也。則知長行雖曰根塵，亦兼識也。三中結解
X13n0283_p0120b03║等者，正頌結顯，兼答阿難云何是結，從何名解之意
X13n0283_p0120b04║也。意謂汝問云何是結，在我看來，總是一念不覺，發
X13n0283_p0120b05║為知見等，念念入於生死。則知所因不遠，唯是六根，
X13n0283_p0120b06║是為之結。汝問云何名解，在我看來，一念了達，遂逆
X13n0283_p0120b07║生死流，而成無上涅槃。亦知所因不遠，唯是六根，是
X13n0283_p0120b08║為之解。如是結無別以為結，唯六根而已。解無別以
X13n0283_p0120b09║為解，亦六根而已。結解雖殊，六根是同。故云結解同
X13n0283_p0120b10║所因。若就其解也，則為之聖。若就其結也，則為之凡。
X13n0283_p0120b11║結解既同，則凡之所以為凡也，由六根。聖之所以為
X13n0283_p0120b12║聖也，由六根。故云聖凡無二路。然畢竟如何同所因
X13n0283_p0120b13║無二路，請觀交中之性，便可知也。故曰汝觀（云云）。識
X13n0283_p0120b14║即識性，即第八識。交即影上交蘆之意。空有句，正明
X13n0283_p0120b15║交性所以。若曰離塵則無，是為空。緣塵則有，是為有。
X13n0283_p0120b16║全屬淺近。若的指之，如上無為之真，不可以為真；有
X13n0283_p0120b17║為之妄，不可以為非。真無為之空，有為之有，二者皆
X13n0283_p0120b18║遣，故云空有二俱非。目其交性，雖是八識全體，如來
X13n0283_p0120b19║藏性，所以有無二為，皆不可得也。又可交蘆既是第
X13n0283_p0120b20║八識，所謂識精元明，和合而有，則真之無明之空，及
X13n0283_p0120b21║妄之識精之有，於玅淨明體，兩不可得，故曰空有兩
X13n0283_p0120b22║俱非。問：何故性之一字，看作八識？答：前之所說虗妄
X13n0283_p0120b23║根塵顛倒之處，正謂此耳。及夫前文之結元，下文之
X13n0283_p0120b24║結心，總指此識。是以其中應就八識，若不能了達空
X13n0283_p0120c01║有俱非，隨六根而流轉生死，是為迷晦。迷晦者非他，
X13n0283_p0120c02║即是無明煩惱，故云迷晦即無明，自長行知見立知
X13n0283_p0120c03║也。若能了達空有俱非，而不隨六根逆生死流，是為
X13n0283_p0120c04║發明。發明者非他，便是解脫涅槃，故云發明便解脫，
X13n0283_p0120c05║即長行知見無見等也。
X13n0283_p0120c06║二、孤起，分三：初、解結下，勸擇根；二、陀那下，出所以；三、
X13n0283_p0120c07║是名下，讚歎法。初中解結等者，上云結又云解，則
X13n0283_p0120c08║知是結不可不解，無別方法以解其結，總是隨舉一
X13n0283_p0120c09║根，一根之中拔其根脫其結，餘根圓拔餘黏圓脫，根
X13n0283_p0120c10║塵若破觀亦不立，如前之隨拔一根脫黏內伏之文，
X13n0283_p0120c11║下之此根初解之文，此皆言解結次第者也，故云解
X13n0283_p0120c12║結因次第，不可謂解一解二乃至解六為次第耳。如
X13n0283_p0120c13║是六根圓拔、六塵圓脫是為六解，六解之後一也不
X13n0283_p0120c14║存，故云六解一亦亡。若要六解一亡，須得擇一圓通
X13n0283_p0120c15║根本，故云根選擇圓通。圓通根本若得，自然六解一
X13n0283_p0120c16║亡，入乎聖流成乎正覺，故曰入流成正覺。二中陀
X13n0283_p0120c17║那等者，然選圓通而入正覺，其關節處，則亦不遠，唯
X13n0283_p0120c18║在照妄而已，故曰陀那（云云）。陀那者，即八識也，謂之
X13n0283_p0120c19║執持，執持身根而不壞，執持種子而不失。習氣者，即
X13n0283_p0120c20║種子也，其體雖曰微細，若緣現行之時，不勝瀠洄，故
X13n0283_p0120c21║曰陀那等也。此之識體，元是生滅真如，和合而有，說
X13n0283_p0120c22║其真也固不可，說其非真也亦不可，若說其真，元有
X13n0283_p0120c23║一分識精在，若說其非真，元有一分無明在。如是如
X13n0283_p0120c24║以識精而為真，恐外道之人迷之，便計為神我，如以
X13n0283_p0121a01║無明為非真，恐小乘之人迷之，無修進之方，以是之
X13n0283_p0121a02║故，我如來於小乘中，不開演此識體為真為非真耳，
X13n0283_p0121a03║故曰真非等也。當知此識，元是玅淨明體，本來自心，
X13n0283_p0121a04║汝若起一念而欲滅之，則為取著自心，故曰自心取
X13n0283_p0121a05║自心。又知此識，元非幻法，若一取著，則成幻矣，故云
X13n0283_p0121a06║非幻成幻法。則知不成幻法，唯不取著，故云不取無
X13n0283_p0121a07║非幻。一若不取，非幻者尚不得生，其幻者從何得立，
X13n0283_p0121a08║故云非幻等也。如是空有雙遮，真妄並遣，不唯六解
X13n0283_p0121a09║而已，則一亦不可得，所以解結因次第也。三中，即
X13n0283_p0121a10║讚歎玅奢摩等三法也。是名二字，應貫三句看。初句
X13n0283_p0121a11║讚禪那，以其禪那所明，空有不二，遮炤平等，所謂統
X13n0283_p0121a12║則俱統，此乃不思議中道，猶若乎蓮華，處污泥而常
X13n0283_p0121a13║清淨，常清淨而處污泥，故云是名玅蓮華。二句讚玅
X13n0283_p0121a14║奢摩，以其奢摩所明，不唯非有，亦且非空，不唯非妄，
X13n0283_p0121a15║亦且非真，所謂泯則俱泯，此乃不思議真空，猶若乎
X13n0283_p0121a16║金剛之最堅利，能壞一切物，一切物不能攖其鋒，故
X13n0283_p0121a17║云是名金剛王寶覺。三句讚玅三摩，以其三摩所明，
X13n0283_p0121a18║不唯有立，空亦立之，不唯真立，妄亦立之，所謂立則
X13n0283_p0121a19║俱立，此乃不思議玅有，猶若乎幻人，以幻藥幻出一
X13n0283_p0121a20║切男女牛馬，身相宛然，神韻俱動，故云是名如幻三
X13n0283_p0121a21║摩提。如是全空全假金中之法，依之而修，一彈指頃，
X13n0283_p0121a22║而小乘之無學位，頓超越矣，故云彈指超無學。阿毗
X13n0283_p0121a23║達摩，此云無比法，如是奢摩等三，無可得而擬議之
X13n0283_p0121a24║者，無可得而比例之者，故云無比法也。不唯釋迦如
X13n0283_p0121b01║來，以此為能通之路，以此為能入之門，得證無上涅
X13n0283_p0121b02║槃，則十力如來，無不以此為路為門，而到涅槃，故云
X13n0283_p0121b03║十方等也。所以最初如來云，有三摩提，名大佛頂，十
X13n0283_p0121b04║方如來，一門超出，妙莊嚴路，奢摩結云，無得疲怠，玅
X13n0283_p0121b05║菩提路，阿難行初請云，忽蒙天王，賜與華屋，要因門
X13n0283_p0121b06║入，其致一也。
X13n0283_p0121b07║二、從於是阿難去，釋六解一亡疑之文也。即躡頌中
X13n0283_p0121b08║解結因次第六解一，亦亡為疑端耳。分二：初、疑請即
X13n0283_p0121b09║於是等；二、答示即即時等。初又二：初、於是下，經家敘
X13n0283_p0121b10║儀；二、我今下，阿難陳詞。初中無上慈誨者，若遣其
X13n0283_p0121b11║有，不遣其空，若遣其妄，不遣其真，但可為慈誨，未可
X13n0283_p0121b12║為無上。今空有雙遣，真妄並離，故稱為無上慈誨也。
X13n0283_p0121b13║玅理清徹者，若破其有，後顯乎空，此理未可為玅，及
X13n0283_p0121b14║為清徹。從有入空，從空入有，此理亦未可為玅，及乎
X13n0283_p0121b15║清徹。今空有不二，有空俱遣，不唯曰玅，且清徹也。
X13n0283_p0121b16║次中無遮大悲者，若以不幻破幻及以幻顯不幻，於
X13n0283_p0121b17║其大悲皆有遮也。唯幻與不幻兩俱不得，此乃大悲
X13n0283_p0121b18║之無遮也。又若止云生死流轉是六根，不言安樂玅
X13n0283_p0121b19║常是六根，以苦而遮乎樂；若言安樂玅常是六根，不
X13n0283_p0121b20║言生死流轉之六根，以樂而遮乎苦。今生死涅槃同
X13n0283_p0121b21║是六根，是以謂之無遮大悲也。性淨等者，指前卷擊
X13n0283_p0121b22║皷騐常之文，即指上真妄雙遣、空有不立之頌，亦得
X13n0283_p0121b23║已上是已悟，心猶下是未悟也。云心猶未達等者，謂
X13n0283_p0121b24║心猶未達六之所以解、一之所以亡、後之所以舒開、
X13n0283_p0121c01║前之所以縈結、中間倫類之宛然及夫次第之不亂，
X13n0283_p0121c02║三句之中具有六意，則知猶未達之句應貫下六意
X13n0283_p0121c03║看。是以如來下，發明之。有結成，即結也；有倫類，即倫
X13n0283_p0121c04║也；有次第，即次第也；有六之解、一之亡，即六解、一亡
X13n0283_p0121c05║也；更有解結由心、解當次第，即舒也。二、答示，分二：
X13n0283_p0121c06║初、結巾示迷，即時去也；二、解中示悟，佛告去也。初又
X13n0283_p0121c07║二：初、即時下，舉事例顯；二、佛言下，約法合明。初又三：
X13n0283_p0121c08║初、結成即時等；二、倫類佛告等；三、次第佛告等。此皆
X13n0283_p0121c09║是例，非喻也。初結成例，元是一精明，分成六和合
X13n0283_p0121c10║也。劫波羅，此云時分也。次倫類例，雖成六和合，本是
X13n0283_p0121c11║一精明也。我初綰巾等者，蓋使阿難自知一根既是
X13n0283_p0121c12║其結，餘根亦當解之，故以一名是結，餘不當名是結，
X13n0283_p0121c13║而反詰之（云云）。二、合明中，畢竟一句，例性中相知
X13n0283_p0121c14║也；生乖一句，例用中相背也。二、解巾示悟，分三：初、
X13n0283_p0121c15║佛告下，一、解六亡；二、阿難下，解結由心；三、阿難下，解
X13n0283_p0121c16║當次第。初又二：初、就事審定，即佛告等；二、合法例顯，
X13n0283_p0121c17║即佛言等。初中汝必等者，意謂阿難汝必以六之
X13n0283_p0121c18║結，要解目一之體不亡，那可得六之解一之不亡耶？
X13n0283_p0121c19║以其初果止得六根，不入六塵，如前雖得六銷，猶未
X13n0283_p0121c20║亡一之意耳。所謂一識廬山真面目，只因身在此山
X13n0283_p0121c21║中也。此結非彼二句，謂見不是聞，聞不是嗅，乃至知
X13n0283_p0121c22║不是觸也。次中有法、喻、合三：初法中，心性狂亂，即
X13n0283_p0121c23║妄為覺明也。知見發妄，即覺非所明，因明立所也。發
X13n0283_p0121c24║妄不息，即所既妄立，生汝妄能也。勞見發塵，即無同
X13n0283_p0122a01║異中熾然同異等世界眾生業果之生起也。如勞下，
X13n0283_p0122a02║喻中可見。於湛下，合中。於湛等者，總謂湛然覺明之
X13n0283_p0122a03║中，一念不覺而有也。對法之心性狂亂等，可見。生死
X13n0283_p0122a04║涅槃等者，生死者，即六根也。涅槃者，即精明也。六根
X13n0283_p0122a05║之生死如空華，固不可執，所以要解。涅槃之精明亦
X13n0283_p0122a06║如空華，則不可執，所以要亡也。所謂生死涅槃，同如
X13n0283_p0122a07║昨夢，亦如空華也。二、解結由心，分二：初、阿難下，正
X13n0283_p0122a08║顯由心；二、阿難下，還勸擇根。初中如來以手等者，
X13n0283_p0122a09║謂能破之二邊，所破之根塵，皆不可也。若就所破，單
X13n0283_p0122a10║破其根不可，故偏左云；單破其塵亦不可，故偏右云。
X13n0283_p0122a11║若就能破，單以空觀不可，故偏左云；單以假觀不可，
X13n0283_p0122a12║故偏右云。當於結心等者，亦破能破所破而言也。若
X13n0283_p0122a13║所破者，即第八識識精也。若能破者，即一心三觀玅
X13n0283_p0122a14║奢摩等也。以此玅觀觀之，即其識精，全是玅淨明體，
X13n0283_p0122a15║所以當於結心耳。次中我說佛法等者，由阿難見
X13n0283_p0122a16║世尊凡有所說即疑因緣，此中前來因結有解、因解
X13n0283_p0122a17║無結，恐阿難又作因緣之疑，是以先告之曰：是佛法
X13n0283_p0122a18║之因緣，非可取世間和合而為疑也。則知佛法因緣，
X13n0283_p0122a19║所謂出纏因緣也；世間因緣，所謂在纏因緣也。如來
X13n0283_p0122a20║下，正出佛法因緣。知其本因者，凡舉色即性色，凡舉
X13n0283_p0122a21║空即性空，總是一切諸法皆是玅明心所現，故云知
X13n0283_p0122a22║其等也。隨所緣出者，所謂隨眾生心應所知量循業
X13n0283_p0122a23║發現者也。如是下，正出其所知，非可謂其是業感也。
X13n0283_p0122a24║皆了元由者，即上知其本因。上總標但云知其本因，
X13n0283_p0122b01║此已開說，故云皆了元由。其文雖別，義無異耳。無由
X13n0283_p0122b02║下，應結云：若爾，所有之法無不而能知者，以是之故，
X13n0283_p0122b03║勸是擇根，自無謬耳。故云是故等也。根結若除者，根
X13n0283_p0122b04║既不緣也。塵相自滅者，塵亦不偶也。諸亡二句，正結
X13n0283_p0122b05║六解一亡也。又根結句，即前一根拔，餘根圓拔也。塵
X13n0283_p0122b06║相句，即前一塵脫，餘塵圓脫也。諸亡二句，即前內根
X13n0283_p0122b07║而六根互用，外塵而化為知覺也。三、釋解當次第，
X13n0283_p0122b08║分二：初、阿難下，引例；二、佛言下，合明。初中同時解
X13n0283_p0122b09║縈，縈即結也。今日當須等者，若以結而例乎根生次
X13n0283_p0122b10║第，從一至二，次第而六，事與法同也。若論解之次第，
X13n0283_p0122b11║則不同矣。其結必須次第而解其根，所謂隨拔一根，
X13n0283_p0122b12║餘根圓拔，故不同也。二中，此根二句，先空根塵，故
X13n0283_p0122b13║云人空。人空者，即我空也。人是假名之意，我是主宰
X13n0283_p0122b14║之稱，若能解除六根，了無假名可得，那有主宰之我？
X13n0283_p0122b15║所以人空即我空也。空性二句，空能空之觀智，即法
X13n0283_p0122b16║空也。解脫二句，還空所顯之諦理也。又空所空，更重
X13n0283_p0122b17║遣之，故云俱空。不生是名下，乃結名也。三摩地，能得
X13n0283_p0122b18║之行也。無生忍，所得之理也。若夫前此根初解等，所
X13n0283_p0122b19║空之相也。只此而分，已明了矣。若引耳根圓通中所
X13n0283_p0122b20║入既寂等，來合乎此，具如彼明，按之可見。上來結巾
X13n0283_p0122b21║示迷，解巾示悟，重重發明，而阿難六解一亡之疑，自
X13n0283_p0122b22║應釋也。
X13n0283_p0122b23║二、從阿難及諸大眾去，的指圓通根本，以答最初方
X13n0283_p0122b24║便之文也。所以如來詢諸聖眾，總云汝最初發心從
X13n0283_p0122c01║何方便入三摩地耳。大分為五：初、當機疑請，即阿難
X13n0283_p0122c02║及諸去；二、如來普告，即爾時世尊去；三、諸聖各陳，即
X13n0283_p0122c03║憍陳那去；四、現端印可，即爾時世尊去；五、文殊簡選，
X13n0283_p0122c04║即於時如來去。四、五二文在六卷耳。初又三：初、阿難
X13n0283_p0122c05║下，迷悟並陳；二、世尊下，法俗雙請；三、惟垂下，結請冥
X13n0283_p0122c06║授。初中慧覺圓通者，有人指前玅奢摩等三法，有
X13n0283_p0122c07║人指舊文六解一亡。若以此文如實推之，指奢摩等
X13n0283_p0122c08║三者，乃泛而未當，浮而不切。指六解一亡者，亦狹而
X13n0283_p0122c09║不廣，局而不徧也。必欲妥貼穩當，具有二意：一者、謂
X13n0283_p0122c10║第一決定中，因地心，果地覺，為同為異之文，故云慧
X13n0283_p0122c11║覺。二者、謂第二決定中，誰為圓通，誰不圓通，及得循
X13n0283_p0122c12║圓通與不圓通，日劫相倍之文，故曰圓通。以其前之
X13n0283_p0122c13║二義，乃是汎明，此之已去，乃是的指，故疑請之初，即
X13n0283_p0122c14║陳之也。如是不惟妥貼，亦且穩當，得無疑惑者，於第
X13n0283_p0122c15║一義慧覺中，就五陰決擇生死根本，依不生滅，圓湛
X13n0283_p0122c16║性成，得無明覺，為圓地心，然後圓成果地修證，皆已
X13n0283_p0122c17║明了。於第二義圓通中，就六根審觀煩惱根本，擇一
X13n0283_p0122c18║六根而可入者，一門深入，入一無妄，彼六知根，一時
X13n0283_p0122c19║清淨，亦皆明了。兼又一入六淨之疑，因果不齊之疑，
X13n0283_p0122c20║云何結解之疑，無不重重消釋，所以云慧覺等也。我
X13n0283_p0122c21║等等者，即因慧覺圓通，得無疑惑，從是論身遠生死
X13n0283_p0122c22║根本，而法身可增，論心遠煩惱根本，而慧命可長，故
X13n0283_p0122c23║云身心等也。此皆陳悟。雖復下，陳迷也。次中我輩
X13n0283_p0122c24║等者，以俗請也。阿難自謂因境界風吹，皷動識浪，飄
X13n0283_p0123a01║蓬乎五道，零落乎三有，從是無大覺父母以為怙恃，
X13n0283_p0123a02║未免乎孤，無無緣慈悲以為覆蔭，未免乎露，不唯飄
X13n0283_p0123a03║零已經多劫，孤露亦經多劫，故云我輩等也。如斯光
X13n0283_p0123a04║景，極下劣矣，於中心想不到，意慮無由，殊不知何等
X13n0283_p0123a05║因緣，得忝預乎如來之天倫也，故云何心等也。天倫
X13n0283_p0123a06║者，如君臣夫婦等，皆由人合，謂之人倫，其兄弟倫序，
X13n0283_p0123a07║乃天然而成，謂之天倫，然以飄零積劫，如失乳嬰兒
X13n0283_p0123a08║不殊，又以佛預天倫，若忽遇慈母無異，乃大覺父母
X13n0283_p0123a09║已得無緣慈悲，亦被不復更經飄零，再遭孤露，法身
X13n0283_p0123a10║得長，慧命得資，故云如失乳等也。若復下，以法請也。
X13n0283_p0123a11║至此與昔而較，誠隆遇矣。若更得因，際會之間而成
X13n0283_p0123a12║無上正覺之果，感激於懷殆非淺淺，故云復因等也。
X13n0283_p0123a13║所得密言等者，密言謂二決定，以在後故；本悟謂奢
X13n0283_p0123a14║摩等，以在前故。阿難意謂如來答我奢摩等法，重重
X13n0283_p0123a15║開示，一一教詔，這種藏性我已悟得，然修行之方未
X13n0283_p0123a16║得，證入之門無由，故以賜與華屋，要因門入為請，遂
X13n0283_p0123a17║蒙如來初示以第一決定，審擇五陰生死根本，依不
X13n0283_p0123a18║生滅因心，證不生滅果地；次示以第二決定，審觀六
X13n0283_p0123a19║根煩惱生死根本，擇一可入之者，以作一門，深入一
X13n0283_p0123a20║時，清淨深心思忖過來，與吾奢摩等中所悟藏性無
X13n0283_p0123a21║異無別，故云所得等也。則與二句重申所得等也。聞
X13n0283_p0123a22║悟雖殊，藏性一耳。如是方見阿難陳請之意。三中
X13n0283_p0123a23║惟垂等者，意謂如來雖示二決定義，在我阿難但解
X13n0283_p0123a24║其理，修行之法猶然未得，願垂無緣大悲，更當教我
X13n0283_p0123b01║祕密玅嚴，使我不但解理更進修行，方是楞嚴最後
X13n0283_p0123b02║之說，故云惟垂等也。云最後者，初明奢摩等理為先，
X13n0283_p0123b03║次自請行已來為後。又就行中，初泛明二決定義
X13n0283_p0123b04║為先，二的指圓通根本為後，則知圓通根本乃後中
X13n0283_p0123b05║後矣。今正請之故云最後，尚非一經最後，有人據此
X13n0283_p0123b06║便謂此經在法華後，良可咲也。退藏密機等者，意謂
X13n0283_p0123b07║此行必非散心得入，亦非顯說得授，所以息其機斂
X13n0283_p0123b08║其慮，以冀如來冥授乎法。
X13n0283_p0123b09║二、如來普告中，普告等者，如來已知阿難意欲冥授，
X13n0283_p0123b10║因念此行元非小可，乃十方如來之所說，三世菩薩
X13n0283_p0123b11║之所修。在如來說無所說，說菩薩之所修；菩薩修無
X13n0283_p0123b12║所修，修如來之所說。正當人人聽聞，個個領會，豈可
X13n0283_p0123b13║冥中得授見以普告大眾也？菩薩而言大者，以其能
X13n0283_p0123b14║解究竟堅固理，起究竟堅固行，證究竟堅固果也。漏
X13n0283_p0123b15║盡大阿羅漢者，一往而言，因不漏落見思，果不漏落
X13n0283_p0123b16║分段。若據內祕外現，迴小向大，因將不漏落無明，果
X13n0283_p0123b17║將不漏落變易也。若下之阿羅漢等，及問最初得成
X13n0283_p0123b18║無學，所以又不必約祕現而論也。則知羅漢見思惑
X13n0283_p0123b19║盡，偏真理窮，以為無學也。若夫菩薩初住已去，分破
X13n0283_p0123b20║無明，分證三德，亦可為分得無學耳。生我法中，所謂
X13n0283_p0123b21║從佛口生，從法化生也。問：下文既有二十五聖，此中
X13n0283_p0123b22║何止言十八界耶？答：以十八界攝乎七大地等：五，大
X13n0283_p0123b23║塵也，為六塵所攝；見，大根也，為六根所攝；識，大識也，
X13n0283_p0123b24║為六識所攝。是以但云界，不云大耳。
X13n0283_p0123c01║三、從憍陳那去，諸聖各陳之文也。有謂此經在法華
X13n0283_p0123c02║後，已經開顯二十五聖所證圓通，直作圓頓消釋。又
X13n0283_p0123c03║有謂如來前說三科七大，悉皆如來藏性，二十五聖
X13n0283_p0123c04║依之而修，證乎藏性，既證藏性，亦當圓頓釋之。此皆
X13n0283_p0123c05║不然。殊不知此經確在方等，四教並談，眾機溥被，原
X13n0283_p0123c06║有大小偏圓之意異耳。彼不是此，此不見彼，彼此衡
X13n0283_p0123c07║之，如隔霄壤，豈可直作圓頓消釋？又二十五聖因如
X13n0283_p0123c08║來徵問云：最初發心，誰為圓通？從何方便？所以各陳
X13n0283_p0123c09║昔之所修所證如此。例如淨名述昔訶意，說雖在今，
X13n0283_p0123c10║而事在昔，豈因令說藏性，依之為修證耶？今正隨其
X13n0283_p0123c11║大者以大釋，隨其小者以小釋，隨其偏漸者以偏漸
X13n0283_p0123c12║釋，隨其圓頓者以圓頓釋，庶不失師資之問答，亦不
X13n0283_p0123c13║外時味之次第也。大分為五：初、六塵，二、五根，三、六識，
X13n0283_p0123c14║四、七大，五、耳根。
X13n0283_p0123c15║初六塵又六，各有因、由、開、悟、結、答三科，隨文點示，起
X13n0283_p0123c16║止可見。六塵次第，尼沙應先。今陳如聲塵而先者，
X13n0283_p0123c17║意蓋有三：一、以娑婆世界音聲為佛事故；二、以初轉
X13n0283_p0123c18║法輪陳如最先悟故。若夫其三，耳根圓通，為此方最
X13n0283_p0123c19║初方便聞，非自然生。因聲有名字，今以音聲而居先
X13n0283_p0123c20║者，正欲顯普門所修為當耳。初陳如觀聲塵中，憍
X13n0283_p0123c21║陳下，因由也。於佛下，開悟也。佛問下，結答也。初中我
X13n0283_p0123c22║在二句，乃如來說法之處，亦陳如修道之所也。二中
X13n0283_p0123c23║於佛等，轉四諦法輪也。佛問等，謂佛三轉輪已，問云：
X13n0283_p0123c24║解否？知否？陳如答言：已知已解。故云佛問等也。印我
X13n0283_p0124a01║名阿若多者，此云最初解，所謂隨其實定其名也。下
X13n0283_p0124a02║去例知。玅音密圓者，非可以性聲真空為釋，乃陳如
X13n0283_p0124a03║既悟四諦，已證偏真，了達聲塵四性，推簡而不可得，
X13n0283_p0124a04║以為玅音密圓也。三中佛問等者，如來問我：誰為圓
X13n0283_p0124a05║通？從何方便？我觀聲為圓通，即以聲為方便也，故云
X13n0283_p0124a06║佛問等也。下去結答。隨其所觀為圓通、為方便，例之
X13n0283_p0124a07║可見。二、尼沙觀色塵中，優波下，因由也。觀不下，開
X13n0283_p0124a08║悟也。佛問下，結答也。初中我亦之亦，對上陳那而言
X13n0283_p0124a09║也。二中觀不淨者，大都貪欲之人令觀不淨，所謂多
X13n0283_p0124a10║貪眾生不淨觀也。不淨有五，即生、處、種子、相、性、究竟
X13n0283_p0124a11║也。義如集註輔行具明。今不淨是所觀，所謂種子等
X13n0283_p0124a12║也。觀是能觀，不唯觀生、處等五皆是不淨，觀內身、外
X13n0283_p0124a13║身、內外身悉皆從不淨業生，所以生大厭離也。悟諸
X13n0283_p0124a14║等者，先悟得四大之身原從父母精血而成，所有生、
X13n0283_p0124a15║處、種子乃至究竟皆不淨也。此就所成而言，若夫地
X13n0283_p0124a16║等四大乃是能成之者，推而及之亦不淨也，故云悟
X13n0283_p0124a17║諸等也。白骨、微塵，六觀門也。先觀不淨，次觀白骨，三
X13n0283_p0124a18║觀微塵，名雖有三，總屬不淨觀耳。微塵歸於虗空，析
X13n0283_p0124a19║色觀也。空、色二無，空、色雙亡，皆不可得也。三、香嚴
X13n0283_p0124a20║觀香塵中，香嚴下，因由也。我時下，開悟也。佛問下，結
X13n0283_p0124a21║答也。初中，香嚴稱童子者，非謂其是童子，以其玅香
X13n0283_p0124a22║而為莊嚴，住童真位耳。諸有為相者，即觀境也。謂三
X13n0283_p0124a23║界二十五有之諸法，皆因緣和合，虗妄而生。因緣別
X13n0283_p0124a24║離，虗妄名滅。故稱諸有為相。二中，晏晦清齋者，修觀
X13n0283_p0124b01║之所宜。晏然晦寂者，所謂閑居靜處也。則知晦是韜
X13n0283_p0124b02║晦，非明晦之晦耳。我觀此氣下，正是四性推簡也。香
X13n0283_p0124b03║若在木，既成烟成火，那更有木？故云非木。香若生空，
X13n0283_p0124b04║空性常恒，香應常有，何待爇方纔有？故云非空。香若
X13n0283_p0124b05║生於烟之與火，一切煙火皆應有香，何獨此之烟火？
X13n0283_p0124b06║故云非烟非火。當知非木者，不自生也。非烟火者，不
X13n0283_p0124b07║他生也。非空者，不無因也。既非因木，又非因烟火，則
X13n0283_p0124b08║不共生又可知矣。如是推簡，皆不可得。故云去無等
X13n0283_p0124b09║也。既非木等，則塵不可得。塵不可得，則根亦不可得。
X13n0283_p0124b10║既根塵不可得，則分別之識亦不可得。故云由是意
X13n0283_p0124b11║銷到此，自不為根塵識所轉。故云發明無漏塵氣二
X13n0283_p0124b12║句，謂其既非木等，全體空寂，唯一真諦理祕密玅圓
X13n0283_p0124b13║之香也。然此四性推簡四教，皆有藏之析空，通之體
X13n0283_p0124b14║空，別之次第三觀，圓之一心三觀，就羅漢菩薩分之
X13n0283_p0124b15║可見。四、藥王觀味塵中，藥王下，因由也。承事下，開
X13n0283_p0124b16║悟也。佛問下，結答也。初中變異者，如炮炙等也，亦醞
X13n0283_p0124b17║釀等也。二中承事如來等者，謂多劫來但知藥味而
X13n0283_p0124b18║已，今日承事吾佛聞法修習，四性推簡味不可得，故
X13n0283_p0124b19║云承事等也。了知味性等者，味若空生，所謂試噉虗
X13n0283_p0124b20║空當作何味？故云非空。有謂味之自有也，味若味生，
X13n0283_p0124b21║孰知其為味耶？故云非有。味若舌之身、識之心而生
X13n0283_p0124b22║者，誰為能甞、誰為能知汝之味耶？故云非即身心。味
X13n0283_p0124b23║若離乎身之舌、識之心而生者，味是所甞所知者，舌
X13n0283_p0124b24║是能甞、識是能知者，若離舌之身、識之心而生，誰甞
X13n0283_p0124c01║誰知汝之味耶？故云非離身心。從是非空乃至非離
X13n0283_p0124c02║身心，四性皆不可得，故云分別味因而得悟也。五、
X13n0283_p0124c03║䟦陀觀觸塵中，䟦陀下，因由也。於浴下，開悟也。佛問
X13n0283_p0124c04║下，結答也。初中開士者，自既能開悟妙理，令化亦開
X13n0283_p0124c05║悟妙理，自行化他皆能開悟，故名開士。我等先於威
X13n0283_p0124c06║音等者，按法華，威音王佛有二萬億之多，想䟦陀在
X13n0283_p0124c07║最初佛世謗不輕，而最後佛時出家也。今稱先於者，
X13n0283_p0124c08║對下今時而言也。次中忽悟水因者，非言不曾作觀
X13n0283_p0124c09║便悟水因而言之忽，意謂從來常以四性推簡尚未
X13n0283_p0124c10║得悟，今偶入浴得悟，故曰忽悟水因。既不句悟塵不
X13n0283_p0124c11║可得也，亦不句悟根不可得也，中間安然悟識不可
X13n0283_p0124c12║得也。如是根、塵、識三皆不可得，故云得無所有，不必
X13n0283_p0124c13║約塵有前塵、法塵之分，根有浮塵、勝義之別，而論可
X13n0283_p0124c14║洗、不可洗也。宿習未忘者，在昔佛時雖得此悟，然宿
X13n0283_p0124c15║習煩惱尚未除盡，未得無學，至今遇佛聞法，煩惱得
X13n0283_p0124c16║盡，無學得成也。亦可為謗不輕，宿習未忘，雖得悟明，
X13n0283_p0124c17║經歷多劫還遇如來，方得無學耳。妙觸宣明者，謂觸
X13n0283_p0124c18║不自觸，由知有觸，今了知觸中有觸，全體空寂，唯一
X13n0283_p0124c19║真理，即前之妙音密圓、妙香密圓也。六、迦葉觀法
X13n0283_p0124c20║塵中，摩訶下，因由也。我觀下，開悟也。佛問下，結答也。
X13n0283_p0124c21║初可知。二中我觀等者，迦葉所觀既是法塵，云何而
X13n0283_p0124c22║言六塵？當知六塵元非他有，乃是五塵落謝影子，亦
X13n0283_p0124c23║可云六塵也。且既云六塵，則法塵亦在其中矣。則知
X13n0283_p0124c24║舉法塵而云六塵者，以見法塵不離五塵耳。唯以等
X13n0283_p0125a01║者，以偏空寂滅之理而滅受想二陰，法塵既亡，不領
X13n0283_p0125a02║納前境，故滅盡受陰，亦不想前境相，故滅盡想陰。從
X13n0283_p0125a03║是不唯受想陰破，識陰亦破，識陰破則思惑自盡，所
X13n0283_p0125a04║以彈指頃得阿羅漢也。身心等者，以能如此，故受如
X13n0283_p0125a05║來之囑，入滅受定於鷄足山，待彌勒下生，付其衣法
X13n0283_p0125a06║耳。妙法開明，亦無前妙音，密圓義同也。
X13n0283_p0125a07║二、自阿那律陀去，是五根之文也。亦各有因由、開悟、
X13n0283_p0125a08║結、答三科。
X13n0283_p0125a09║初那律觀眼根中，阿那下，因由也。世尊下，開悟也。佛
X13n0283_p0125a10║問下，結答也。初可見。次中樂見等者，依法華疏，乃繫
X13n0283_p0125a11║心在緣也。其目既失深忍，樂於這種能見，故云樂見。
X13n0283_p0125a12║炤明三昧，當分而言，止是天眼；跨節而言，自有性具
X13n0283_p0125a13║妙智，能顯發一切眾生無上智德也。三中旋見循元
X13n0283_p0125a14║者，有二意：一、旋緣塵分別以循見精；二、旋見精以循
X13n0283_p0125a15║元明真見。
X13n0283_p0125a16║二、周利觀鼻根中，周利下，因由也。佛愍下，開悟也。佛
X13n0283_p0125a17║問下，結答也。初中憶持等者，以一句最少之偈，誦百
X13n0283_p0125a18║日極多之功，根何鈍哉？無他，總由昔為法師，吝法之
X13n0283_p0125a19║報耳。二中教我等者，據吾宗所論，想觀攝散歸靜，照
X13n0283_p0125a20║昏歸明，自有六種：一曰數，數鼻之息，從一至十，又從
X13n0283_p0125a21║一至十也。二曰隨乎息之出入，知其所以出，所以入
X13n0283_p0125a22║也。三曰止，即以能觀之心，繫乎所觀之息也。四曰觀，
X13n0283_p0125a23║以此能觀，照乎所觀，了了分明也。五曰還，以所觀攝
X13n0283_p0125a24║歸乎能觀也。六曰淨，至此能所不立，全體空寂也。如
X13n0283_p0125b01║是之六，隨其教之大小，觀之偏圓，無不可證入耳。止
X13n0283_p0125b02║觀中所謂六妙門者是也。周利能依教而修觀，故云
X13n0283_p0125b03║教我等也。諸行剎那者，就息而觀生等諸行，若是速
X13n0283_p0125b04║也。其心等，轉愚癡為智慧也。
X13n0283_p0125b05║三憍梵觀舌根中，憍梵下因由也。如來下開悟也。佛
X13n0283_p0125b06║問下結答也。初可見。二中如來等者，以其有牛呞之
X13n0283_p0125b07║狀被人輕謗，如來示以念佛法門，不唯成就三摩地，
X13n0283_p0125b08║亦且弭乎眾謗也。觀味等者，觀其能甞之知，不在舌
X13n0283_p0125b09║之體味之物也。若甞其舌何能知味？又甞是味於舌
X13n0283_p0125b10║何關？故云非體非物。應念下，不唯甞性不得，即味塵
X13n0283_p0125b11║識性當念之問悉超越之，故云應念等也。由是內而
X13n0283_p0125b12║身心之正報，外而世間之依報，無不脫去出乎三界，
X13n0283_p0125b13║猶似乎鳥之出籠也，無復覊縻，故云遠離諸等也。離
X13n0283_p0125b14║垢等者，前之所謂想相為塵、識性為垢，二俱遠離則
X13n0283_p0125b15║汝法眼應時清明，故云離垢等也。但大小不同耳。
X13n0283_p0125b16║四畢陵觀身根中，畢陵下，因由也。我念下，開悟也。佛
X13n0283_p0125b17║問下，結答也。初中數聞如來等者，即三界中生老等
X13n0283_p0125b18║八苦及所有諸法，無非苦因也。二中雖覺等者，謂能
X13n0283_p0125b19║覺之覺及所覺之痛也。雖有能所，總一身根耳。覺清
X13n0283_p0125b20║等者，謂清淨心中自無能覺之身及所覺之痛可得
X13n0283_p0125b21║耳。我又下，更一轉也。謂我一身之中有了清淨之覺
X13n0283_p0125b22║心，更有身根之能覺乎？上來雖遣觸塵身根，其能知
X13n0283_p0125b23║識心猶在，如是攝念未經久許，根塵識三悉不可得，
X13n0283_p0125b24║故云攝念等也。三中純覺遺身者，謂唯一偏空觀智，
X13n0283_p0125c01║而身之根塵識三皆不可得耳。
X13n0283_p0125c02║五空生觀意根中，須菩下，因由也。初在下，開悟也。佛
X13n0283_p0125c03║問下，結答也。初中我曠等者，了得諸法緣生緣滅，全
X13n0283_p0125c04║體空寂，則能知之心亦空，故云我曠等也。既了諸法
X13n0283_p0125c05║緣生緣滅，心得無礙，則其受生雖如恒沙之多，止是
X13n0283_p0125c06║緣生緣不可得，故下即云初在母胎等也。二中初在
X13n0283_p0125c07║等者，以其多劫之前，早已了知諸法緣生緣滅，心得
X13n0283_p0125c08║無礙，所以今生胎中，便知若身若心緣生緣滅，而身
X13n0283_p0125c09║與心全體空寂而不可得，故云初在等也。如是等空，
X13n0283_p0125c10║依報也。由身心而推，雖至十方之遠，莫不緣生緣滅，
X13n0283_p0125c11║全體空寂，故云如是等也。上來依正空寂，總屬自行。
X13n0283_p0125c12║亦令等，化導眾生，皆能了達依正緣生緣滅，全體
X13n0283_p0125c13║空寂，故云亦令等也。未遇佛如，此蒙如等。遇佛，開發
X13n0283_p0125c14║也。前所悟之空，但藏教析空而已。今蒙開發，已進乎
X13n0283_p0125c15║通教體法之空，不待析之又析，全色便是空寂，故云
X13n0283_p0125c16║性覺真空。既了體色即空，不復同前析之方空，故云
X13n0283_p0125c17║空性圓明。理既顯，果自證，故云得阿羅漢。雖曰羅漢，
X13n0283_p0125c18║乃通之已辦地也。勿得借七大中性覺真空，來釋此
X13n0283_p0125c19║文。若頓入如來等，廼別圓意耳。寶明空海，如來所證
X13n0283_p0125c20║之理體也。蓋法喻雙舉耳。謂此理體之中，出生一切
X13n0283_p0125c21║功德法財，是為寶。還有妙智，能為照了，是為明。雖生
X13n0283_p0125c22║功德，及乎照了，在如來當體真寂，是為空。具有寶明
X13n0283_p0125c23║空，猶如大海，能出生一切，能照明一切。雖能出生照
X13n0283_p0125c24║明在大海，而無出生照明之念，故云寶明空海。此是
X13n0283_p0126a01║如來所證之理。佛之知者，乃三智一心中知也；佛之
X13n0283_p0126a02║見者，乃五眼一眼中見也。如來有是理體，則有是知
X13n0283_p0126a03║見；有是知見，則有是理體。今空生既已空性圓明，則
X13n0283_p0126a04║與如來之理體不二，故云頓入如來空明空海。又與
X13n0283_p0126a05║如來之知是無別，故云同佛知見。問：空生所證，據前
X13n0283_p0126a06║云空性圓明得阿羅漢，據後云印成無學解脫性空。
X13n0283_p0126a07║深言之，不過通教七地；淺言之，止一藏之四果。其理
X13n0283_p0126a08║體也，止一偏真。若夫如來寶明空海，佛之知見，就其
X13n0283_p0126a09║近也，則應別之初地；就其遠也，則當圓之初住。若空
X13n0283_p0126a10║生位之已辦，理之偏真，如何頓入而云同耶？答：有二
X13n0283_p0126a11║意：一者、此雖通之已辦，及夫偏真，所謂含中之真。所
X13n0283_p0126a12║含者，若但中，即彼別教來接；所言者，若圓中，即被圓
X13n0283_p0126a13║教來接。所以前之如來溥告中大阿羅漢及無學，皆
X13n0283_p0126a14║有此意耳。解脫空性者，前來雖空寂，能觀所觀尚未
X13n0283_p0126a15║泯合，既已證入，與佛無二，理智平等，能所一如，故云
X13n0283_p0126a16║解脫空性。三中諸相入非者，金剛所謂四相皆空也。
X13n0283_p0126a17║非所非盡者，亦金剛所謂法相空非法相空也。此乃
X13n0283_p0126a18║共般若耳。
X13n0283_p0126a19║三、自舍利弗去，是六識之文也。凡講六識，須看明白，
X13n0283_p0126a20║勿得涉乎根塵。二邊分六，亦各有因由、開悟、結答三
X13n0283_p0126a21║科。
X13n0283_p0126a22║初身子觀眼識中舍利下，因由也。我於下，開悟也。佛
X13n0283_p0126a23║問下，結答也。初中心見者，以眼識為能見耳。既是心
X13n0283_p0126a24║見，於諸法上不為分別亦不貪愛，故心見自得清淨
X13n0283_p0126b01║也。世出等者，世即苦集二諦，出世即道滅二諦，以四
X13n0283_p0126b02║諦中煩惱菩提生死涅槃互相傾奪，故云世出等也。
X13n0283_p0126b03║以是清淨眼識，於此四諦無不明了，故云一見等也。
X13n0283_p0126b04║二中宣說因緣者，此諸因緣，即諸法從緣生，亦復從
X13n0283_p0126b05║緣滅，我佛大沙門，常作如是說之偈也。非中論因緣
X13n0283_p0126b06║所生法，我說即是空，亦名為假名，亦名中道義之偈。
X13n0283_p0126b07║經在如來現在之談，論是滅後龍樹之設，那得以滅
X13n0283_p0126b08║後作現在，以龍樹為如來也。若據止觀誓願中，四教
X13n0283_p0126b09║皆有因緣所生法等四句，乃身子之因緣，即藏四句
X13n0283_p0126b10║也。如前空性之所證入，則四教四句皆可耳。悟心無
X13n0283_p0126b11║際者，既聞如來諸法緣生緣滅，全體空寂，則心亦諸
X13n0283_p0126b12║法之一，全體空寂耳。見覺三句，謂其心見之覺，遂得
X13n0283_p0126b13║明淨圓滿，見思煩惱自得破，分段生死自得出，了無
X13n0283_p0126b14║怖畏之所可得，而證入於四果位也。為佛長子者，問：
X13n0283_p0126b15║小乘羅漢云何稱佛長子？答：如來固有無上智慧，而
X13n0283_p0126b16║身子雖是小乘，智慧第一，以其第一，亦可云長子也。
X13n0283_p0126b17║又問：其從迦葉兄弟問說因緣得悟，云何從佛口生
X13n0283_p0126b18║耶？答：雖從迦葉聞法，得悟初果，後之果位，遇佛方成，
X13n0283_p0126b19║且迦葉所說之因緣，元即佛說，則亦佛口生也。三中
X13n0283_p0126b20║心見二句，謂其眼識達得緣生緣滅之理，當體根塵
X13n0283_p0126b21║空寂，既分別識心無所分別之根塵，偏真智光自得
X13n0283_p0126b22║發生，此光一發，極為明遠，所謂眼識清淨，耳識亦清
X13n0283_p0126b23║淨，廼至意識亦清淨也，故云以見等也。不必引下靜
X13n0283_p0126b24║極光通達來解乎此。
X13n0283_p0126c01║二、普賢觀耳識中，普賢下，因由也。世尊下，開悟也。佛
X13n0283_p0126c02║問下，結答也。普賢者，即其名也。行彌法界謂之普，位
X13n0283_p0126c03║隣極聖謂之賢，總依法界理，起法界行，證法界果耳。
X13n0283_p0126c04║普賢行者，即法界為行，舍法界外無行可得，舍行外
X13n0283_p0126c05║無法界可得也。次中心聞者，正謂耳識也。分別等者，
X13n0283_p0126c06║眾生九法界也。了知誰是普賢行，誰非普賢行，是為
X13n0283_p0126c07║分別。若於等，正明能成就眾生普賢行也。發明普賢
X13n0283_p0126c08║行者，所謂能依法界理，起法界行者也。六牙象等，應
X13n0283_p0126c09║補云：非一眾生修普賢行者而至其處，即其百千眾
X13n0283_p0126c10║生修普賢行者，無不以六牙象而至其處，故云分身
X13n0283_p0126c11║等也。其處者，亦應補云：我既現身，若人障淺自應見
X13n0283_p0126c12║我，縱惑障深而不見我，我必為其摩頂而擁護之，
X13n0283_p0126c13║使其魔業驅除而安慰之，今其身心精進，所修之行
X13n0283_p0126c14║自得成就，故云縱彼等也。他方恒沙何其遠也，有一
X13n0283_p0126c15║眾生何其少也，其遠其少尚爾，其近其多可知。三中
X13n0283_p0126c16║心聞等者，總顯耳識圓炤圓應，無乎不有，無乎不到，
X13n0283_p0126c17║所謂以法界合法界，無一而非法界者耳。
X13n0283_p0126c18║三、孫陀觀鼻識中，孫陀下，因由也。世尊下，開悟也。佛
X13n0283_p0126c19║問下，結答也。初中入道下，應提起云：若欲入道，必先
X13n0283_p0126c20║持戒，由戒生定，還發乎慧。我雖具戒律，每因婬心而
X13n0283_p0126c21║為散動，定不能生，故云雖具等也。定既不生，慧從何
X13n0283_p0126c22║發？故云未獲無漏也。次中世尊等者，在我難陀常為
X13n0283_p0126c23║婬心散動，固應觀白，然拘絺羅曾有世間智慧，亦當
X13n0283_p0126c24║觀白，故云世尊等也。觀鼻端白者，非謂眼根而觀鼻
X13n0283_p0127a01║根，乃以鼻識觀乎鼻息，觀若成時，其息白耳。我初等
X13n0283_p0127a02║者，其觀未成，心亦未定故也。身心等者，觀漸成，烟漸
X13n0283_p0127a03║消，所以內之身心，外之世界，無不圓明，洞然虗白，猶
X13n0283_p0127a04║之琉璃一般，而鼻息白，自得成也。心開等者，前之能
X13n0283_p0127a05║觀所觀，未能雙亡，但鼻息白而已。今能所雙融，即時
X13n0283_p0127a06║心亦開發，漏亦盡除，所有之息，皆為光明，洞照乎十
X13n0283_p0127a07║方也，故云心開等也。若略言之，心開句，理顯惑破也。
X13n0283_p0127a08║諸出句，由境發智也。照十句，以智照境也。得阿句，從
X13n0283_p0127a09║是境智一如，能所不二，而果位自得證也。世尊等者，
X13n0283_p0127a10║記有顯密不同，法華中聲聞皆得記者，是顯記也。方
X13n0283_p0127a11║等會上，一經彈訶，便欲迴小向大，則應密為授記，故
X13n0283_p0127a12║云世尊等。三中我以等者，鼻息既消，智光自發，智光
X13n0283_p0127a13║發處，所有惑業，無不消盡，故云我以等也。
X13n0283_p0127a14║四滿慈觀舌識中有謂我曠去助佛說小，如是去助
X13n0283_p0127a15║佛說大，殊不知曠劫等在過去，世尊等方是今佛，豈
X13n0283_p0127a16║可古今隔別合為一大小耶？今富樓下因由也。世尊
X13n0283_p0127a17║下開悟也。佛問下結答也。初中宣說等者，非是大乘
X13n0283_p0127a18║實相以為深達，唯因宣說身受等四悟，得身不淨乃
X13n0283_p0127a19║至法無我之偏真諦理以為實相，所謂諸法實相，三
X13n0283_p0127a20║乘人得不名為佛，故云宣說等也。如是等者，謂古佛
X13n0283_p0127a21║具有不思議身口意三輪，或為此人說頓，或為彼人
X13n0283_p0127a22║說漸，或為此人說大，或為彼人說小，使其彼此互不
X13n0283_p0127a23║相知，是為祕密法門，亦名三密及三不護也。滿慈即
X13n0283_p0127a24║以如來所說祕密法門，應小者即大中而為說小，應
X13n0283_p0127b01║大者即小中而為說大，應頓應漸亦復如是，使彼此
X13n0283_p0127b02║亦互不相知與佛無二，是為微妙開示。既能微妙開
X13n0283_p0127b03║示，雖有大眾威德亦無所畏，是為得無所畏。則知滿
X13n0283_p0127b04║慈微妙開示無別有以為微妙開示，即以如來祕密
X13n0283_p0127b05║法門而為微妙開示。又知如來祕密法門無別有以
X13n0283_p0127b06║為祕密法門，即以滿慈微妙開示而為祕密法門。所
X13n0283_p0127b07║以在如來則云法門，在滿慈則云開示，合而言之，故
X13n0283_p0127b08║云如是等也。次中世尊等，正在今會也。有謂唯是般
X13n0283_p0127b09║若轉教之時，恐亦非然。法華中豈不明五時教味無
X13n0283_p0127b10║不助宣，何獨在般若一時也？則知此中云教我者，稱
X13n0283_p0127b11║其說法第一之處，即有教我意矣。音聲輪者，如來口
X13n0283_p0127b12║為說法輪，以此法音能摧碾眾生惑業，即名音聲輪
X13n0283_p0127b13║也。因師子吼者，即上無所畏也。凡佛說法為師子吼，
X13n0283_p0127b14║滿慈既助佛轉輪，自當與佛無二也。則知世尊說無
X13n0283_p0127b15║所說，說滿慈之所助；滿慈助無所助，助世尊之所說。
X13n0283_p0127b16║所以在佛則云音聲輪，在滿慈則云師子吼也。問：此
X13n0283_p0127b17║明舌識，前說辨才無礙，辨才屬乎根也；後說法音降
X13n0283_p0127b18║伏，法音屬乎塵也。既是根之與塵，何處顯其舌識耶？
X13n0283_p0127b19║答：了別識心元無他有，今欲顯此識心離根塵二，從
X13n0283_p0127b20║何可見？故借根塵以為發明，則其所以觀、所以悟，唯
X13n0283_p0127b21║舌識也。
X13n0283_p0127b22║五、波離觀身識中，優波下，因由也。承佛下，開悟也。佛
X13n0283_p0127b23║問下，結答也。初中優波離者，此云上首，以其精嚴戒
X13n0283_p0127b24║律堪為眾中之綱紀故。亦云近執事，以其近事如來
X13n0283_p0127c01║堪為法門之執持故。親隨、親見、親觀，正顯以身識而
X13n0283_p0127c02║為用也。解脫等者，謂如來成道也。總是三十四心一
X13n0283_p0127c03║時現前，見思正習一時斷盡耳。次中三千等者，有威
X13n0283_p0127c04║可畏曰威，有儀可則曰儀。比丘二百五十戒，行住坐
X13n0283_p0127c05║臥各各具之，則成一千。如此一千，定共、道共及攝律
X13n0283_p0127c06║儀三各具之，即成三千，是為三千威儀也。以此三千
X13n0283_p0127c07║對治身口七支，即成二萬一千。更約貪等四分，即成
X13n0283_p0127c08║八萬四千。今舉大數，是為八萬微細等也。性業者，性
X13n0283_p0127c09║是不改之義，謂殺、盜、婬等，無論其受戒不受戒，不犯
X13n0283_p0127c10║則已，犯則一定有罪，是為性業。遮業者，遮是制伏之
X13n0283_p0127c11║業，其餘等戒，如來隨其犯者而制遮伏，後來無使有
X13n0283_p0127c12║犯，是為遮業。身心寂滅者，戒律嚴持已久，能持所持
X13n0283_p0127c13║而雙亡耳。我是等者，於重輕、開遮、毀犯、作止，無不為
X13n0283_p0127c14║眾指示，是為眾中綱紀也。執身執心等者，有謂執身
X13n0283_p0127c15║不行在小乘邊說，執心不起在大乘邊說，此亦一往，
X13n0283_p0127c16║豈小乘但有執身不行而無執心不起者乎？大乘但
X13n0283_p0127c17║有執心不起而無執身不行者乎？只就此文看之，那
X13n0283_p0127c18║得各偏而不融耶？則知大小乘，其始也皆執身不行，
X13n0283_p0127c19║其繼也皆執心不起，其後也能執之執亦不可得，故
X13n0283_p0127c20║曰我以等也。
X13n0283_p0127c21║六、目連觀意識中，大目下，因由也。我頓下，開悟也。佛
X13n0283_p0127c22║問下，結答也。初中宣說等者，即前身子中宣說因緣
X13n0283_p0127c23║也。此之因緣云深義者，因諸外道執此諸法，或從時
X13n0283_p0127c24║生，或從方生，更有從微塵生，乃至從梵天生，此皆邪
X13n0283_p0128a01║而不正。如來為破此等邪計，乃云諸法皆從因緣而
X13n0283_p0128a02║生，還從因緣而滅，那得時生方生等耶？如是不唯破
X13n0283_p0128a03║他之邪，亦且深有所以，故云宣說等也。次中我頓等
X13n0283_p0128a04║者，意謂一聞迦葉說此因緣深義，便得了達緣生緣
X13n0283_p0128a05║滅，了無諸法可得，故云我頓等也。鬚髮自落等者，若
X13n0283_p0128a06║以佛之神力而言，使其鬚髮自落何難？然雖有此事，
X13n0283_p0128a07║亦不必這樣看，總是如來惠其袈裟之時，鬚髮從此
X13n0283_p0128a08║剃落，故曰自落。神通發明者，謂意識發明也。能達諸
X13n0283_p0128a09║法生滅皆從因緣，所謂不逐物轉，而神通自當開發
X13n0283_p0128a10║明顯也。寧唯等者，謂其神通第一，不唯為釋迦一佛
X13n0283_p0128a11║讚歎，乃為十方諸佛讚歎，故云寧唯等也。三中我以
X13n0283_p0128a12║等者，意謂未遇佛時，此之意識，念念攀乎妄境，心心
X13n0283_p0128a13║逐乎妄緣，一稟佛教修行，即得返妄歸真，從是這種
X13n0283_p0128a14║本有智光，便得發揚宣布，故云我以等也。此蓋旋緣
X13n0283_p0128a15║塵分別妄心，而歸乎識精之湛。若約內祕外現而言，
X13n0283_p0128a16║亦可識精而歸無明之湛也。喻文可見。
X13n0283_p0128a17║四、自烏芻瑟摩去，明七大之文也。問：七大順敘，應先
X13n0283_p0128a18║持地，云何而先烏芻耶？答：此經阿難大權示現，以墮
X13n0283_p0128a19║婬室為後世眾生犯婬者誡，是烏芻制婬火者居乎
X13n0283_p0128a20║先耳。又問：烏芻作後，誡居先明矣。若夫後之彌勒識
X13n0283_p0128a21║大，云何居勢至見大之前耶？答：涅槃經云：眾生不能
X13n0283_p0128a22║證入泥洹，因其識心未破。則知識心未破，是障妙理
X13n0283_p0128a23║者也。是以此中借彌勒能達唯識者居乎其先，令諸
X13n0283_p0128a24║眾生識心若破，隨聞勢至念佛三昧，得證不生不滅
X13n0283_p0128b01║涅槃妙理，生淨土乃生唯識淨土，見彌陀乃見自性
X13n0283_p0128b02║彌陀。又可勢至、觀音同為彌陀輔弼，似不應作兩
X13n0283_p0128b03║處，以故勢至居後，得與觀音相次耳。大分為七，次第
X13n0283_p0128b04║可見。
X13n0283_p0128b05║初烏芻觀火大中分二：初緣起烏芻等也，二結答佛
X13n0283_p0128b06║問等也。初又三：初烏芻下遇佛受教，二神光下依教
X13n0283_p0128b07║修觀，三從是下觀成入證。初中於如來等者，已前
X13n0283_p0128b08║諸聖皆從座起，此獨不然者何？蓋烏芻是護法列，曾
X13n0283_p0128b09║未就坐，所以不云從座起也。性多貪欲之性，乃習性
X13n0283_p0128b10║耳。古佛名空王者，以其證得第一義空，於一切法無
X13n0283_p0128b11║不自在，合而言之，故稱空王。說多等者，元是實有，非
X13n0283_p0128b12║假喻也。當其婬心初動之時，遂有煩惱火；當其婬事
X13n0283_p0128b13║正行之際，便有惡業火；當其後受婬報之時，則有果
X13n0283_p0128b14║報火。有是三障火生，故云說多等也。教我等者，觀境
X13n0283_p0128b15║發始之時也。有人以冷字配地等三大，以煖字配
X13n0283_p0128b16║火大，如此配合，皆非然也。此但觀火大，而云冷煖者，
X13n0283_p0128b17║蓋其婬心若一動時，所有冷氣通為煖相，故云徧觀
X13n0283_p0128b18║等也。次中神光等者，正明觀智漸成也。這種智凝而
X13n0283_p0128b19║不流，所有婬心皆成智火，故云神光等也。應知婬欲
X13n0283_p0128b20║之時既成猛火聚，所有功德林無不焚燒；觀行之時
X13n0283_p0128b21║既成智慧火，所有恩愛河悉皆枯竭。雖有婬慧二火，
X13n0283_p0128b22║總由性具而有，所謂性火真空，性空真火，清淨本然，
X13n0283_p0128b23║循業發現者也。所以婬欲也成猛火聚，觀行也成智
X13n0283_p0128b24║慧火，自當有火頭之名。蓋以火光三昧為火頭，與下
X13n0283_p0128c01║生大寶𦦨同耳。二、結答中，諸漏等者，正見得智慧
X13n0283_p0128c02║火生也。以其誓願擁護佛法，頭有許多火𦦨，示乎降
X13n0283_p0128c03║魔之形勢耳。
X13n0283_p0128c04║二、持地觀地火中亦二：初、緣起持地等也；二、結答佛
X13n0283_p0128c05║問等也。初亦三：初、持地下，遇佛受教；二、我即下，依教
X13n0283_p0128c06║修觀；三、我於下，觀成入證也。初可為二：我念下，遇
X13n0283_p0128c07║多佛也；毘舍去，遇一佛也。遇多佛中，初、正行，即我念
X13n0283_p0128c08║等；二、助行，即或有等。初中佛號普光等者，以一心三
X13n0283_p0128c09║智圓照圓明耳。若其照理，但炤於有，不炤於空，乃至
X13n0283_p0128c10║但照於中，不照二邊；鑒機，但鑑凡夫，不鑒二乘，乃至
X13n0283_p0128c11║但鑒菩薩，不鑒凡小，不名普光。今炤理，理無不炤；鑒
X13n0283_p0128c12║機，機無不鑒，故名普光也。我為下，正出持地之正行
X13n0283_p0128c13║也。要路等者，乃見妨挽車馬之處。我皆等者，如其田
X13n0283_p0128c14║地，險阻者，平而下之；狹隘者，增而濶之；津口不能涉
X13n0283_p0128c15║勵者，或作橋梁以津濟之；要路不能行步者，或負沙
X13n0283_p0128c16║土以填補之，故云常於等也。助行可知。遇一佛中亦
X13n0283_p0128c17║有正、助二行：初、助行，即毘舍等；二、正行，即時國等。助
X13n0283_p0128c18║行中佛號毗舍者，華言徧一切自在，一切指諸法說，
X13n0283_p0128c19║自在即王義，以其法身徧一切法，猶之乎王之大自
X13n0283_p0128c20║在耳，即過去莊嚴劫之最後佛也。我為負人者，謂自
X13n0283_p0128c21║為負物之人，如今之脚夫也。唯取一錢，即一文也，此
X13n0283_p0128c22║云唯取一錢，前云不取其直，蓋前是豐年，飯食易得，
X13n0283_p0128c23║故不取直，此是荒歲，糓米勇貴，故取一文。正行中毗
X13n0283_p0128c24║舍如來摩頂等者，意謂汝行如此行，心何苦哉，世界
X13n0283_p0129a01║頗大，眾生亦多，為能處處平填，人人得負耶。我今示
X13n0283_p0129a02║汝一法，特平心地，心地若平，世界自平矣。無他山河
X13n0283_p0129a03║大地，無非妙心中物，所謂心外無法，法外無心，則知
X13n0283_p0129a04║要路津口田地，唯一如來藏妙淨明體，既是如來藏
X13n0283_p0129a05║性妙淨明體，何須勞頓若是，心若一平，無不平矣，故
X13n0283_p0129a06║云毗舍等也。二、依教修觀。我即等者，明平心地之
X13n0283_p0129a07║妙觀也。所以見身根之微塵，是四大之所造也。見
X13n0283_p0129a08║世界之微塵，是身根之能造也。雖有能造所造兩種
X13n0283_p0129a09║微塵，同一如來藏性，妙淨明體，有何差別可得。所謂
X13n0283_p0129a10║性色真空，性空真色，清淨本然，周徧法界，故云我即
X13n0283_p0129a11║等也。如是內之身根，外之世界，同一微塵，同一藏性，
X13n0283_p0129a12║那有能觸所觸可得。猶如以空合空，以光合光，故云
X13n0283_p0129a13║微塵等也。如是不唯身根與微塵，皆是自性不相觸
X13n0283_p0129a14║摩，即身根刀兵，亦即自性不相觸摩。既皆藏性，那有
X13n0283_p0129a15║能觸之刀兵，所觸之身根。肇公所謂將頭臨白刃，一
X13n0283_p0129a16║似斬春風，故云乃至等也。如是之觀，則一切大地，自
X13n0283_p0129a17║為平矣。三、觀成入證中，我於等，正明入證也。問：既
X13n0283_p0129a18║得無生法忍，云何止得阿羅漢耶？答：悟有解悟、證悟
X13n0283_p0129a19║不同，此但自利功多，利他功少，但成羅漢。雖則羅漢，
X13n0283_p0129a20║以其無生之力，即迴小而向大也。若約圓論，相似即
X13n0283_p0129a21║也，所以今入菩薩位矣。若約圓論，分證位也。有云成
X13n0283_p0129a22║阿羅漢是大乘羅漢，此非然也。若既大乘，何待迴心
X13n0283_p0129a23║纔入菩薩位也？聞諸等，有云是諸佛會中之事亦可，
X13n0283_p0129a24║有云今佛法華會中證明普門人法亦可，若在今佛，
X13n0283_p0129b01║乃經家收彼法華而歸此耳，故云聞諸等也。持地證
X13n0283_p0129b02║明法華者，以法華所說佛之知見諸法實相，今持地
X13n0283_p0129b03║既已悟得依正微塵同一藏性，在能悟即佛之知見，
X13n0283_p0129b04║在所悟即諸法實相，無二無別，所以云我先明也。二、
X13n0283_p0129b05║結答中，我以等者，即前我即心開等也。身根世界雖
X13n0283_p0129b06║是如來藏性，總由一念不覺而發塵相，故云本如等
X13n0283_p0129b07║也。塵銷智圓者，非謂塵銷然後智圓，乃三智圓觀圓
X13n0283_p0129b08║照，即大地微塵無非妙智，即三觀之妙智無非大地，
X13n0283_p0129b09║境智一如，能所不二。若就破顯邊說，猶如明生即暗
X13n0283_p0129b10║滅，暗滅即明生，故云塵銷智圓，然實非待塵銷智始
X13n0283_p0129b11║圓也。
X13n0283_p0129b12║三、月光觀水大中分二：初、緣起，即月光等；二、結答，即
X13n0283_p0129b13║佛問等。初又三：初、月光下，遇佛受教；二、觀於下，依教
X13n0283_p0129b14║修觀；三、如是下，觀成入證。初遇佛受教中，童子名月
X13n0283_p0129b15║光者，此之菩薩觀水大成，證得清淨本然周徧法界。
X13n0283_p0129b16║如來藏性唯一智光，月是太陰之精，水是太陰之子，
X13n0283_p0129b17║既以水觀得成，乃兼母而立名，是為月光童子，亦童
X13n0283_p0129b18║真住位耳。古佛號水天者，亦因水觀成就性水真空、
X13n0283_p0129b19║性空真水、第一義天，故云水天。則知古如來之果人，
X13n0283_p0129b20║今菩薩之因人，因修水觀，共悟此理，古今不二，師資
X13n0283_p0129b21║相契，所以一號水天，一名月光也。教諸菩薩修水觀
X13n0283_p0129b22║者，此經之水觀與觀經不同，其不同處具有二意：一、
X13n0283_p0129b23║依報正報之不同也；二、真實方便之不同也。一、不同
X13n0283_p0129b24║者，彼經但觀依報中水，不觀身內之水，不若此中若
X13n0283_p0129c01║內若外無不觀也。二、不同者，彼觀琉璃之地不易，水
X13n0283_p0129c02║與琉璃相似，借水作一方便而修，不若此中直以水
X13n0283_p0129c03║觀而顯藏性。二、依教修觀中，文可為三：初、初心觀，
X13n0283_p0129c04║觀於去也；二、中心觀，我於去也；三、後心觀，逢無去也。
X13n0283_p0129c05║初中觀於等者，有謂水與地等諸大同一如來藏，是
X13n0283_p0129c06║為無奪。此則非然，但以水論，不諸大論也。謂其正報
X13n0283_p0129c07║水性及夫依報水性，同一藏性而無相奪，故云觀於
X13n0283_p0129c08║等也。初從去，正觀依正二水之無奪也。初從至精血，
X13n0283_p0129c09║自外而觀內也。津液至便利，自內而觀外也。身中等，
X13n0283_p0129c10║總顯也。自內至外、自外至內，周旋諦審、往返觀察，無
X13n0283_p0129c11║非同一藏性也。自見水去，論依正二水同一藏性耳。
X13n0283_p0129c12║此中止應云香水浮幢王剎，乃帶言也，以其在香水
X13n0283_p0129c13║耳。香水海中有一大蓮華，華中具有無數華藏世界，
X13n0283_p0129c14║一華藏中有二十重世界。既在香水，其狀如浮，是為
X13n0283_p0129c15║之浮；重重高累，其狀如幢，是為之幢。王者，謂其最高
X13n0283_p0129c16║而無比也。雖有香水之大，與正報水同一藏性而無
X13n0283_p0129c17║差別，故云見水等也。次中我於等者，意謂依正水觀
X13n0283_p0129c18║雖成，然猶未忘內之身耳。當為去，明內身未亡之所
X13n0283_p0129c19║以也。我出等者，出定之後忽覺身痛，因念身子曾禪
X13n0283_p0129c20║定於恒河之畔，被一宿業鬼以掌掌頭，出定之後遂
X13n0283_p0129c21║覺頭痛，我昔身痛亦如身子之頭痛耳，故云如舍等
X13n0283_p0129c22║也。久離病緣者，有人問云：羅漢但斷子縛，果縛猶在，那
X13n0283_p0129c23║得離病？如舍利弗之頭痛、畢陵伽之身痛，彼皆羅漢
X13n0283_p0129c24║誠可驗也。今之月光也是羅漢，何得云久離病緣耶？
X13n0283_p0130a01║答：羅漢之位不可槩論，若身子等但斷子縛未離病
X13n0283_p0130a02║緣，自無疑也。然月光之羅漢果縛早已應斷，時為度
X13n0283_p0130a03║生受生三界，故自敘曰久離病緣也。將無退失者，因
X13n0283_p0130a04║心痛而疑云：將非於羅漢果位退失而致痛耶？身質
X13n0283_p0130a05║如初者，若炤前文應有二意：一者、謂我前未得亡身；
X13n0283_p0130a06║二者、謂我前出定忽得心痛，因其童子擲瓦礫故，今
X13n0283_p0130a07║既拾出及夫亡身不復有痛，故云身貭如初。三中山
X13n0283_p0130a08║海自在通王者，非法華得記之佛也，乃過去世一古
X13n0283_p0130a09║佛耳。其福德也高累如山，其智慧也淵深如海，所有
X13n0283_p0130a10║之神通無可得擬，最為自在猶如乎王，合而稱之是
X13n0283_p0130a11║為山海等也。方得亡身者，前來但見依正之水同一
X13n0283_p0130a12║藏性，其內之身尚未得亡，遇山海佛時纔得亡身耳。
X13n0283_p0130a13║從是離依報無正報可得，離正報無依報可得，依正
X13n0283_p0130a14║相即內外不二，故云與十方等也。二、結答中，我以
X13n0283_p0130a15║等者，謂凡是水，同一藏性耳。得無生忍等者，因此得
X13n0283_p0130a16║證一切之水，當體不生，現有生者，乃虗妄而生；當體
X13n0283_p0130a17║不滅，現有滅者，乃虗妄而滅。如是不生不滅，唯一無
X13n0283_p0130a18║生之理。從初住去，分證分入，乃至妙覺究竟果海，止
X13n0283_p0130a19║一無生而已，故云得無等也。
X13n0283_p0130a20║四、琉璃觀風大中分二：初、緣起遇佛等也；二、結答佛
X13n0283_p0130a21║問等也。初又三：初、琉璃下，遇佛受教；二、我於下，依教
X13n0283_p0130a22║修觀；三、逢佛下，觀成入證。初中菩薩名瑠璃者，觀
X13n0283_p0130a23║風大成證得妙智，一切諸法無不洞然，猶如瑠璃無
X13n0283_p0130a24║異，故名瑠璃光也。佛號無量聲者，亦觀風大證得清
X13n0283_p0130b01║淨，本然周徧法界，風既徧乎法界，風無量矣，聲亦徧
X13n0283_p0130b02║乎法界，聲無量矣，故號無量聲也。則知菩薩就能觀
X13n0283_p0130b03║智而名瑠璃光，如來就所觀境而號無量聲耳。開示
X13n0283_p0130b04║下，受教也。本覺妙明，即前之性覺妙明二句也。此之
X13n0283_p0130b05║妙明性體，即動而靜，即靜而動，悟此妙明之性，便可
X13n0283_p0130b06║了達諸法，故觀世界之依報，及夫眾生之正報，全由
X13n0283_p0130b07║虗妄因緣，即風力之所動轉也。次中觀界等者，正
X13n0283_p0130b08║觀上之所謂世界依報、眾生正報也。依報分而言之，
X13n0283_p0130b09║故云觀界觀世。正報分而言之，故云觀身觀心。觀界
X13n0283_p0130b10║安立者，東西南北一定故也。觀世動時者，過現未來
X13n0283_p0130b11║變易故也。觀身動止者，行住坐臥不一故也。觀心動
X13n0283_p0130b12║念者，生住異滅遷流故也。雖有世界身心不同，觀其
X13n0283_p0130b13║動之所以，唯一妄風之力，故云我於等也。有人以諸
X13n0283_p0130b14║動二句即講真性，不唯與上之皆是之句不合，且下
X13n0283_p0130b15║之來無二句將何釋也？我時下，正出群動之相雖殊，
X13n0283_p0130b16║其性唯一如來藏也。藏性之中有何來耶？其來也乃
X13n0283_p0130b17║虗妄而來，故云來無所從。藏性之中有何去耶？其去
X13n0283_p0130b18║也乃虗妄而去，故云去無所至。既云無來，又云無去，
X13n0283_p0130b19║則知雖為妄風之所動轉，全妄即真，故云我時等也。
X13n0283_p0130b20║十方下，別明虗妄動相也。十方等句，總收世界身心
X13n0283_p0130b21║同一虗妄也。如一下，喻也。一器喻藏性，貯百蚊蚋喻
X13n0283_p0130b22║一切眾生也，啾啾亂鳴喻顛倒虗妄也，於分寸等喻
X13n0283_p0130b23║一切眾生在三千大千世界流轉三有、輪迴六趣也。
X13n0283_p0130b24║雖百蚊蚋亂鳴狂閙，於器了無所動，則知世界身心
X13n0283_p0130c01║虗妄風力所轉，然於藏性未曾有動，所以前云我時
X13n0283_p0130c02║覺了（云云）。皆由風大觀成，故能了達如此。三中逢
X13n0283_p0130c03║佛二句，觀成也。從是逢佛未久之間，證得即動而靜、
X13n0283_p0130c04║即靜而動，雖有動靜之相，動靜了不可得，則知諸法
X13n0283_p0130c05║雖曰生，生未嘗生；諸法雖曰滅，滅未嘗滅，故云逢佛
X13n0283_p0130c06║等也。爾時下，正明悟無生忍登住已後之相也。東方
X13n0283_p0130c07║群動之首有不動國，即動而靜；又不動國在群動之
X13n0283_p0130c08║首，即靜而動也。既已分證，故云心開及云乃見，所謂
X13n0283_p0130c09║三智一心中知，五眼一眼中見也。不唯見彼國而已，
X13n0283_p0130c10║且見己身為彼法王之子；不唯為彼法王子，且見承
X13n0283_p0130c11║事十方諸佛。從是若身若心即發智光，洞然炤徹了
X13n0283_p0130c12║無留碍，故云爾時等也。二、結答中，我以等者，觀其
X13n0283_p0130c13║風大全體藏性，而虗妄動轉之力無所依矣。令十方
X13n0283_p0130c14║等者，應知諸佛乃究竟即動而靜、即靜而動。本覺妙
X13n0283_p0130c15║明之者，諸佛之究竟無別有究竟，即究竟菩薩之分
X13n0283_p0130c16║證；菩薩之分證無別有分證，即分證諸佛之究竟。雖
X13n0283_p0130c17║曰因果，因果不二；雖曰一多，一多相即。故云合十等
X13n0283_p0130c18║也。
X13n0283_p0130c19║五、虗空藏觀空大中分二：初、緣起虗空等也，二、結答
X13n0283_p0130c20║佛問等也。初又三：初、虗空下，明所得；二、爾時下，顯所
X13n0283_p0130c21║明；三、此大下，出所由。初中菩薩名虗空藏者，空大
X13n0283_p0130c22║觀成，證得性覺真空。性空真覺，清淨本然，周徧法界，
X13n0283_p0130c23║是為虗空。然而此空，但止是空，中無所具，即徧空
X13n0283_p0130c24║也。此之虗空，乃是真空。真空不空，中能具有一切
X13n0283_p0131a01║諸法，亦能出生一切功德。猶如庫藏，森然具有而發
X13n0283_p0131a02║生者，是為虗空藏也。我與等，明觀成而有所得也。如
X13n0283_p0131a03║來，指釋迦行因之時。定光，即然燈也。與釋迦同師然
X13n0283_p0131a04║燈，故云我與等也。因觀空大，本是生滅，當體不生滅。
X13n0283_p0131a05║推之四大，及夫諸法，皆即生滅，元不生滅。所得真空，
X13n0283_p0131a06║乃徧法界，即以法界為身。法界無邊，故云得無邊身。
X13n0283_p0131a07║次中從法身而起其大用也：初、爾時等顯境智一
X13n0283_p0131a08║如；二、又於等現生佛不二；三、諸幢等出依正相即。境
X13n0283_p0131a09║智一如中，四大寶珠者，珠能具有一切諸物，又能出
X13n0283_p0131a10║生一切諸物。今言四大寶珠，顯不思議真空之四智
X13n0283_p0131a11║也。若從此法身發為炤有之時，則為妙有之智；發為
X13n0283_p0131a12║炤空之時，則為真空之智；發為雙遮之時，即為俱非
X13n0283_p0131a13║之智；發為雙照之時，即為俱即之智。所以四大寶珠
X13n0283_p0131a14║顯不思議之四智也。此之四智，皆由證得真空法身
X13n0283_p0131a15║而起能觀四大之智，故云爾時等也。還以四大寶珠
X13n0283_p0131a16║照微塵佛剎，則知微塵佛剎乃所觀四大之境也。以
X13n0283_p0131a17║其法身無邊，即十方佛剎亦是法身，還以法身起四
X13n0283_p0131a18║大智炤十方剎，故以照明等顯之。雖有能觀之觀，觀
X13n0283_p0131a19║即法身；雖有所觀之境，境亦法身。境智一如，能所不
X13n0283_p0131a20║二，無非真空周徧法界，故以化成虗空顯之。可知虗
X13n0283_p0131a21║空從來周徧，今境智既化成乎虗空，乃境智亦不動
X13n0283_p0131a22║也。由真空法身而起境智一如，如此生佛不二中又
X13n0283_p0131a23║可分二。又於下自心生佛不二流灌句：他心生佛不
X13n0283_p0131a24║二自心現大圓鏡者，即真空自性之理體也。真空自
X13n0283_p0131b01║性之中能具有十種法界，如大圓鏡當乎其臺，無不
X13n0283_p0131b02║影現於其中也，故以自心等為顯之。自性體中既具
X13n0283_p0131b03║十界，還發十種妙智炤明十界。智雖非十，界既有十，
X13n0283_p0131b04║智亦十耳，故以內放等顯之。十界之中生佛具在，既
X13n0283_p0131b05║從自性具有及夫自性發生，所以謂之自性生佛也。
X13n0283_p0131b06║既曰自性發智炤明十界，則其十界之智亦各炤明
X13n0283_p0131b07║十界，故以流灌顯之。顯生佛各有生佛，所以謂之他
X13n0283_p0131b08║心生佛也。雖有自他兩種生佛，同是真空而為出生，
X13n0283_p0131b09║以故自心之十界也徧法界，他心之十界也徧法界，
X13n0283_p0131b10║故以盡虗空際顯之。既曰同一真空法界，雖有自他，
X13n0283_p0131b11║自他不二也。依正相即亦二：諸幢下，以依涉正；身
X13n0283_p0131b12║能下，以正涉依。云諸幢等者，以真空自性無不含攝，
X13n0283_p0131b13║是以十方佛剎悉現其中，真空即法身也。既現真空，
X13n0283_p0131b14║還涉法身，雖有諸幢之多，一身之一唯其同一真空
X13n0283_p0131b15║自性，猶如虗空，兩不妨礙，故以諸幢等顯之。身能等
X13n0283_p0131b16║者，真空法身既能含攝一切，還能徧應一切，身雖是
X13n0283_p0131b17║小，國土雖大，唯其真空自性而能徧應，故以身能等
X13n0283_p0131b18║顯之。如是則知身止是一，諸幢王剎何其多也？以多
X13n0283_p0131b19║而涉其一，同乎虗空無礙，如千珠涉入一殊，一珠涉
X13n0283_p0131b20║入千珠，重重影現，一多無礙也。又知微塵國土是大，
X13n0283_p0131b21║唯是一身，何其小也？以小而應大，善入而無勉強，如
X13n0283_p0131b22║一珠照映千珠，千珠照映一珠，互互顯爍，大小相容
X13n0283_p0131b23║也。廣行等。總結也。以如是諸幢涉入乎身，又以一身
X13n0283_p0131b24║徧映諸土，非無為也。廣為說法度生，以行佛事，或為
X13n0283_p0131c01║說頓，或為說漸，或先開示三乘，然後會歸一乘，無一
X13n0283_p0131c02║而非佛事也。或有歡喜機說世界，或有生善機說為
X13n0283_p0131c03║人，或有破惡機說對治，或有入理機說第一義，又無
X13n0283_p0131c04║一而非佛事也。如是說頓、說漸、說開三、說會一、說世
X13n0283_p0131c05║界、說為人、說對治、說第一義，皆隨機相逗，少無違逆
X13n0283_p0131c06║之者，故云廣行等也。依正相即如此。又依正中，身同
X13n0283_p0131c07║虗空，正顯若依若正，同一真空法界也。唯觀空大，證
X13n0283_p0131c08║得真空無邊法界身，所以境智一如，自他不二，依
X13n0283_p0131c09║正相即，皆總歸於虗空藏性也。三、出所由中，亦可
X13n0283_p0131c10║分二：此大下，正出；於同下，陳悟。此大一句，指上境智
X13n0283_p0131c11║一如，乃至依正不二也。然此神力，由觀四大，證得四
X13n0283_p0131c12║大玅智而有者也，故曰由我（云云）。四大無依者，了得
X13n0283_p0131c13║內身四大，皆無可依者也。何以見得無依？以其生也，
X13n0283_p0131c14║從因緣虗妄而生；其滅也，從因緣別離而滅。既皆虗
X13n0283_p0131c15║妄生滅，那得有依？了達生時生未嘗生，滅時滅未甞
X13n0283_p0131c16║滅，全體不生不滅真空自性，故云四大等也。不唯四
X13n0283_p0131c17║大虗妄生滅，虗空皆爾，佛國亦然。以虗空世界，猶之
X13n0283_p0131c18║乎內之四大，即虗妄之生滅，全體真空自性之不生
X13n0283_p0131c19║滅，故虗空云無二，佛國云本同也。陳悟而云於同等
X13n0283_p0131c20║者，謂既觀內之四大，及夫虗空佛國，悟明其生也當
X13n0283_p0131c21║體不生，其滅也當體不滅，唯一不生不滅理體。既證
X13n0283_p0131c22║理體，發為玅用，以故有大神力耳。二、結答。玅力圓
X13n0283_p0131c23║明者，謂此神妙智力圓炤圓顯也。
X13n0283_p0131c24║六、彌勒觀識大中分二：初、緣起彌勒等也；二、結答佛
X13n0283_p0132a01║問等也。初又三：初、彌勒下，遇佛受教；二、歷劫下，依教
X13n0283_p0132a02║修觀；三、世尊下，觀成入證。初菩薩名彌勒等者，梵
X13n0283_p0132a03║語彌勒，此云慈氏。所謂慈隆即世，悲臻後劫。以其慈
X13n0283_p0132a04║隆即世，現在是等覺菩薩。以其悲臻後劫，未來是玅
X13n0283_p0132a05║覺如來也。古佛號日月燈明者，日能照晝，以喻彼佛
X13n0283_p0132a06║之道種智能知於有。月能炤夜，以喻彼佛之一切智
X13n0283_p0132a07║能知於空。燈明炤日月之所不及，以喻彼佛之一切
X13n0283_p0132a08║種智能知乎中。以彼如來三智具足，三諦圓顯，就德
X13n0283_p0132a09║彰人，故號日月燈明。此即法華所明二萬中之最後
X13n0283_p0132a10║一佛也。心重等者，此非同庸俗之僧，身雖出家，必涉
X13n0283_p0132a11║名聞利養，謂之心重世名。亦非同勢力之僧，心不入
X13n0283_p0132a12║道，身遊華屋朱門，謂之好遊族姓。良由菩薩初出家
X13n0283_p0132a13║時，不了依他幻有，徧計本空，是為心重等耳。然何以
X13n0283_p0132a14║謂之依他幻有？乃一切諸法雖千殊萬別，總是仗因
X13n0283_p0132a15║托緣而生，亦由虗妄和合而有。以其仗因托緣，全無
X13n0283_p0132a16║自性，是為依他。以其虗妄和合，全無其體，是為幻有。
X13n0283_p0132a17║又何以謂之徧計本空？乃不了所有諸法皆是幻有，
X13n0283_p0132a18║起種種分別以為計度，起種種貪愛以為執著，是為
X13n0283_p0132a19║徧計。所計之法固是幻有，能緣之心原亦不實，是為
X13n0283_p0132a20║本空。唯心識定者，唯遮境有，識簡心空。境既遮乎有，
X13n0283_p0132a21║乃心外無法之妙有也。心亦簡乎空，乃法外無心之
X13n0283_p0132a22║真空也。依此妙有真空而修其定，謂之唯心識定。從
X13n0283_p0132a23║是證得即空即假即中之三摩，故云入三摩地。二
X13n0283_p0132a24║中約位分之，歷劫下觀行也，求世下相似也，至然下
X13n0283_p0132b01║四十位也。觀行中三昧即唯識定也，依唯識定發為
X13n0283_p0132b02║妙有真空之觀，已入第五正行六度之品，故以三昧
X13n0283_p0132b03║而事恒沙佛也。相似中求世等者，以此三昧而事諸
X13n0283_p0132b04║佛，觀道將著、理體將顯，所有依他徧計之粗垢，自當
X13n0283_p0132b05║先落圓成實理相似而見，故云求世等也。四十位中
X13n0283_p0132b06║我乃等分證圓成實理之法身德也，乃至等正明圓
X13n0283_p0132b07║妙識心也。如來國土等者，如同居等四，一往論之，
X13n0283_p0132b08║寂光為有淨無穢，下三有穢無淨；又同居為有穢無
X13n0283_p0132b09║淨，上三為有淨無穢，中間二土亦有淨亦有穢也。克
X13n0283_p0132b10║實而論，如妙宗所明四各有淨穢，同居以見思重輕
X13n0283_p0132b11║為淨穢，方便以體折巧拙為淨穢，實報以次第一心
X13n0283_p0132b12║為淨穢，寂光以分證究竟為淨穢也。則知見寂光時
X13n0283_p0132b13║全下三土而為寂光，見同居時全上三土而為同居，
X13n0283_p0132b14║中間例之。今所明者，在實報是淨，以其一心觀故；在
X13n0283_p0132b15║寂光是穢，以其在分證故。然既寂光心性，那得有淨
X13n0283_p0132b16║穢之相？故云盡空等也。自初住乃至十地分入分深
X13n0283_p0132b17║也，世尊等乃觀成入證中等覺位耳。上四十位中言
X13n0283_p0132b18║國土依報唯心變現，此中云如來正報唯識流出，乃
X13n0283_p0132b19║互顯耳。二、結答中，識心句，能觀智也，全識是智，故
X13n0283_p0132b20║云識心圓明。入圓句，全妄即真，所觀境也，故云入圓
X13n0283_p0132b21║成實。圓即圓滿，成即成就，實即真實。又圓即法身，成
X13n0283_p0132b22║即般若，實即解脫也。到此能觀所觀，唯一大圓鏡智，
X13n0283_p0132b23║而依他徧計，自當遠矣，故云遠離等也。
X13n0283_p0132b24║七勢至觀見大中分二：初緣起大勢等也，二結答佛
X13n0283_p0132c01║問等也。初又三：初大勢下所師之佛，二彼佛下所受
X13n0283_p0132c02║之法，三我本下所悟之由。初所師之佛中，菩薩名
X13n0283_p0132c03║大勢至者，思益經云：此菩薩動足之處，震動三千大
X13n0283_p0132c04║千世界，名大勢至。若夫此中，則不然也。以其觀見大，
X13n0283_p0132c05║證得不思議智，發為不思議光，而於法界圓明圓炤，
X13n0283_p0132c06║使法界中所有眾生無不蒙其光，開其智，念彌陀佛
X13n0283_p0132c07║而往生也。有是力用，故名大勢至耳。同倫等者，以
X13n0283_p0132c08║其同有妙智，炤見眾生，令彼念佛者也。有佛名無量
X13n0283_p0132c09║光者，彼佛亦觀見大，證得性見、覺明覺、精明見，發為
X13n0283_p0132c10║微妙觀智，炤見法界眾生，故名無量光也。十二、如來
X13n0283_p0132c11║相繼者，具如圓通疏及直解。最後佛名超日月光者，
X13n0283_p0132c12║以日止炤晝，月止照夜，晝夜之間，然有所不炤處。彼
X13n0283_p0132c13║佛具有權實二智，若橫論，則炤乎十方之廣大；若竪
X13n0283_p0132c14║論，則照乎三世之高深。徹遠徹近，徹古徹今，徹迷徹
X13n0283_p0132c15║悟，徹聖徹凡，無一而不炤者，殆非日月光之所及，故
X13n0283_p0132c16║名超日月光。二、所受之法，分三：初、彼佛下，法；二、譬
X13n0283_p0132c17║如下，喻；三、十方下，合。初中念佛三昧者，如玅宗鈔
X13n0283_p0132c18║具明持名、觀相、實相三種，今且就實相一種明之。達
X13n0283_p0132c19║得淨土雖在十萬億程之遙，即我行人唯心便是；彌
X13n0283_p0132c20║陀雖在無上極果之聖，亦即我行人自性便是。既全
X13n0283_p0132c21║土是心，全佛是性，即此心性發為玅行，內無能念之
X13n0283_p0132c22║身與心，外無所念之佛與土，全行人之心性即佛之
X13n0283_p0132c23║依正，全佛之依正即行人之身心，能所相即，聖凡平
X13n0283_p0132c24║等，遮炤一如，空有不二，無非中道實相理體。從此一
X13n0283_p0133a01║念念念實相，一日日日實相，乃至一年一年實相，及
X13n0283_p0133a02║夫久久無非實相，而彌陀自得親見，淨土自得往生。
X13n0283_p0133a03║雖見彌陀乃自性彌陀，既自性彌陀，見無所見，見自
X13n0283_p0133a04║性之彌陀也；雖生淨土乃唯心淨土，既唯心淨土，生
X13n0283_p0133a05║無所生，生唯心之淨土也。不離當處便是淨土，不捨
X13n0283_p0133a06║己心即是彌陀。古人云：生則決定生，去則實不去。正
X13n0283_p0133a07║謂此也。如是爾我現前，誰性不即彌陀？誰心不即淨
X13n0283_p0133a08║土？若能念之，佛是自性佛，土是自心土，而彌陀淨土
X13n0283_p0133a09║何患不見而不生也？二中有人者，喻佛與眾生也。一
X13n0283_p0133a10║人專憶者，喻如來有大誓願，有大慈悲，有大智慧，有
X13n0283_p0133a11║大神通，具如見等，無一念而不念眾生，無一時而不
X13n0283_p0133a12║念眾生，無一處而不念眾生，故云一人專憶也。一人
X13n0283_p0133a13║專忘者，喻眾生隨乎六根，逐乎六塵，起乎六識，念念
X13n0283_p0133a14║分別，心心貪愛，如是縱升也，唯在人天，若墮也，直至
X13n0283_p0133a15║三途，故云一人專忘也。若逢不逢者，論其理性，如來
X13n0283_p0133a16║如，眾生如，一如無二如，謂之若逢；論其事相，於諸法
X13n0283_p0133a17║上分別貪愛，了不修行，那得成佛，謂之不逢，故云若
X13n0283_p0133a18║逢不逢也。或見非見者，若論乎應有誓願等，徧緣法
X13n0283_p0133a19║界眾生，似乎可度，謂之或見；若論乎機，了不欲念彌
X13n0283_p0133a20║陀父母淨土家鄉，謂之非見，故云或見非見也。己喻
X13n0283_p0133a21║佛念眾生，眾生不念佛也。二人下，喻生佛相念者也。
X13n0283_p0133a22║同於等者，形喻如來，影喻眾生，如來既念眾生，眾生
X13n0283_p0133a23║亦念如來，猶之乎形端影正，而無乖異者也。三中十
X13n0283_p0133a24║方等，合一人專憶，一人專忘也。如母憶子者，世間母
X13n0283_p0133b01║之憶子，或倚門長望，或兀坐遙思，或停梭罷織，或忘
X13n0283_p0133b02║飡廢飲，世間母之憶子也，如是之甚，若大慈母之憶眾
X13n0283_p0133b03║生也，更何如哉？其如子不憶母，母雖憶也，何益？故曰
X13n0283_p0133b04║若子（云云）。子若等，合兩人俱憶也。初、子若下，正明；二、
X13n0283_p0133b05║如染下，重喻。初中現前等者，謂眾生深心念佛，或在
X13n0283_p0133b06║夢寐，或在禪定，皆得現前，故云現前；或在臨終得見
X13n0283_p0133b07║佛者，故云當來。不假等者，所謂但得見彌陀，何愁不
X13n0283_p0133b08║開悟也。重喻中香光莊嚴者，染香人以香莊嚴為莊
X13n0283_p0133b09║嚴，念佛人以佛莊嚴為莊嚴也。三、所悟之由中，我
X13n0283_p0133b10║本等者，自因念佛得悟，還以所悟攝持眾生念佛者
X13n0283_p0133b11║耳。攝念之念有二意：一、攝持念佛之人，念念增明，心
X13n0283_p0133b12║心開豁也；一、攝持念佛之人，必得往生，自無退轉也。
X13n0283_p0133b13║二、結答中都攝六根者，都即總義。前來五根各觀
X13n0283_p0133b14║一門，以為圓通念佛之法。總攝六根，以意根念佛，餘
X13n0283_p0133b15║根無不念佛也。具如圓通中說。淨念相繼者，一往而
X13n0283_p0133b16║言，一心念佛也。克實而論，不以有心念，不以無心念，
X13n0283_p0133b17║不以雙亦心念，不以雙非心念也。以其不以有心，即
X13n0283_p0133b18║奢摩之真空念佛；不以有心，即三摩之妙有念佛；不
X13n0283_p0133b19║以雙亦雙非，即禪那之中道念佛。若能奢摩等一心
X13n0283_p0133b20║三觀念佛，百非尚遣，何四句之不離也？
X13n0283_p0133b21║
X13n0283_p0133b22║大佛頂首楞嚴秘錄卷第五