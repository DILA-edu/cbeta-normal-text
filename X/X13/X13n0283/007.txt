X13n0283_p0148a01║大佛頂首楞嚴秘錄卷第七
X13n0283_p0148a02║天台　一松大師　說
X13n0283_p0148a03║語谿門人　靈述　記
X13n0283_p0148a04║二、自阿難！汝問去，持誦神呪之文也。分二：初、結前阿
X13n0283_p0148a05║難等也；二、明今若有等也。初結前中身三口四生
X13n0283_p0148a06║必無因者，有疑云：心三是貪等三，今婬等三是身三
X13n0283_p0148a07║也，云何反以身為根本、心為枝葉耶？不獨此也，又口
X13n0283_p0148a08║四之妄語前已在四中矣，云何猶有四耶？此皆不然。
X13n0283_p0148a09║若論生起因，其貪等後有身三口四，造業以身三為
X13n0283_p0148a10║重比意三為輕，所以持戒之時內婬等心不起則已，
X13n0283_p0148a11║起則一破一切破矣，那有身三口四而不成也？然其
X13n0283_p0148a12║妄語雖在前四之內，今言口四又當連舉，若止云身
X13n0283_p0148a13║三則不便矣。一切魔事上應云：心若不懸色香等塵，
X13n0283_p0148a14║內心既寂外境自空，其諸魔類從何得生？故云一切
X13n0283_p0148a15║等也。二、明今，分二：初、若有等，勸持；二、且汝下，實驗。
X13n0283_p0148a16║初又二：初、直勸，即若有等；二、結勸，即斯是等。初正
X13n0283_p0148a17║勸中若有等者，前四種是現業自可攝伏，此中是宿
X13n0283_p0148a18║習，若非神呪何能消落？故曰汝教（云云）。一心誦我等
X13n0283_p0148a19║者，此之一心當以事理兩番消釋。佛頂光明者，謂因
X13n0283_p0148a20║佛頂放光，光中化佛，化佛說呪，故云佛頂等也。摩訶
X13n0283_p0148a21║等者，梵語也，此云大白傘蓋。大者當體得名，遍一切
X13n0283_p0148a22║法故。白者清淨立稱，離染污故。蓋者普覆為義，攝諸
X13n0283_p0148a23║法故。是以大即法身，白即般若，蓋即解脫也。無上神
X13n0283_p0148a24║呪者，具是三德理體，最尊而無可加，最勝而無可比，
X13n0283_p0148b01║故稱無上。又不可得而推測之者，故稱神呪。無見頂
X13n0283_p0148b02║相者，佛之肉髻之頂，應持菩薩乃至等覺為佛乳母，
X13n0283_p0148b03║欲求見之尚不得見，此是不思議果德之體，唯佛與
X13n0283_p0148b04║佛乃能究盡，故名無見頂相。無為心佛者，如來雖有
X13n0283_p0148b05║因行之修，乃從性起修，修無所修者；如來雖有果德
X13n0283_p0148b06║之證，乃泯修歸性，證無所證者也。是以雖說一切法
X13n0283_p0148b07║藏亦是性具，乃說無所說；雖化一切眾生亦是性具，
X13n0283_p0148b08║乃化無所化。不待造作及夫施設，故云無為心佛。從
X13n0283_p0148b09║頂等者，正顯化佛之說呪也。上佛既是心佛，今呪雖
X13n0283_p0148b10║從化佛所說，化從何有？總一性體流出，故呪亦云心
X13n0283_p0148b11║呪。然云何誦持能治宿習？要知呪體既稱摩訶薩怛
X13n0283_p0148b12║多般怛羅，全是不思議三德所持。呪體既即法身徧
X13n0283_p0148b13║一切處，則能持之心性亦即法身徧一切處。如是能
X13n0283_p0148b14║持所持無非法身，那得法身容有宿習？即其宿習，當
X13n0283_p0148b15║體亦是法身也。般若、解脫，例之可見。以此所有宿習，
X13n0283_p0148b16║總是三德。其宿習也，不治而自治，所謂不破而破，而
X13n0283_p0148b17║無所不破者也，所以教人誦呪以治習耳。二、述騐，
X13n0283_p0148b18║分二：初、汝且下，驗明；二、彼當下，較量。初中我亦宣
X13n0283_p0148b19║揚等者，登伽聞究竟堅固理中已得三果，及夫愛河
X13n0283_p0148b20║乾枯，從選圓通已來更成四果，故云愛心等也。然四
X13n0283_p0148b21║果之所以成，愛心之所以脫，皆由化佛說呪之力，故
X13n0283_p0148b22║云我亦宣揚等也。積劫婬女尚能速脫愛心，尚得速
X13n0283_p0148b23║證道果，其呪力也蓋何如哉？二、較量，又二：初、正較
X13n0283_p0148b24║彼尚等；二、舉喻譬如等。初中，阿難與登伽相為較
X13n0283_p0148c01║量，有三不同：世間婬女，出世聲聞，染淨之不同也；無
X13n0283_p0148c02║心修行，求最上道，緩急之不同也；止證無學，決定成
X13n0283_p0148c03║佛，高下之不同也。其染者、緩者、下者，尚能頓除夙習，
X13n0283_p0148c04║而證道果；其淨者、急者、高者，速除有漏，得成佛道，自
X13n0283_p0148c05║不難也。故云彼尚等也。二中譬如等者，有二意：一、
X13n0283_p0148c06║就成佛道邊說，聲聞求佛道如揚微塵，加持神呪而
X13n0283_p0148c07║求如揚微塵，於順風自當順運流入而無艱難險阻。
X13n0283_p0148c08║二、就治夙習邊說，治夙習如揚微塵，加持神呪而治
X13n0283_p0148c09║如揚微塵，於順風自當法爾銷殞而無艱難險阻。故
X13n0283_p0148c10║云譬如等也。
X13n0283_p0148c11║三、若有末世去，安立道場之文也。大分為二：初、略明
X13n0283_p0148c12║若有末世等也；二、廣示阿難白佛等也。初又二：初、若
X13n0283_p0148c13║有下，方便；二、然後下，正修。初方便中，若有等者，指
X13n0283_p0148c14║末世欲求無上菩提正覺道場者而言，此是得道之
X13n0283_p0148c15║場。若云欲坐，但在因耳，此是修道之場。蓋求證道，必
X13n0283_p0148c16║先修道，二意皆具，故云若有等也。先持等者，比丘所
X13n0283_p0148c17║應持也。不唯攝身不行，及夫攝心不起，亦須攝心，并
X13n0283_p0148c18║不可得，纔為清淨戒也。要當等者，若受禁戒，自非清
X13n0283_p0148c19║淨真戒之師，安能大小輕重，持犯開遮，一一分明，令
X13n0283_p0148c20║人成就，故云要當等也。誦持一百八遍，對治百八煩
X13n0283_p0148c21║惱也。然此一文，具明五緣。先持等第一，持戒清淨也。
X13n0283_p0148c22║要當等第五，親近知識也。戒成等第二，衣食具足也。
X13n0283_p0148c23║然香等第三，閒居靜處也。誦此等第四，息諸緣務也。
X13n0283_p0148c24║五緣既具，五欲可呵，五蓋可棄，五事可調，五法可行，
X13n0283_p0149a01║所以總一五，則餘四該矣。只此一文，二十五之前，方
X13n0283_p0149a02║便義悉具也。二、正修分三，即三七日也。初、然後等，
X13n0283_p0149a03║即初七日。二、阿難等，二七日。三、如是等，三七日。初
X13n0283_p0149a04║中云然後等者，結界之儀蓋不一定，有刀畫地為限
X13n0283_p0149a05║者，有以白芥子散擲為限者，有以五色線經於四外
X13n0283_p0149a06║為限者，有以心之想到為限者，有以淨水散洒為限
X13n0283_p0149a07║者，是皆佛制無不可耳。求於十方等者，求佛來應也。
X13n0283_p0149a08║二七中，比丘尼同壇修懺，譏嫌當避法爾應然，在
X13n0283_p0149a09║今末世斷不宜也。若夫白衣如欲同壇，必須受戒搭
X13n0283_p0149a10║衣備佛儀式，至出壇外不復用也。發菩薩願者，即下
X13n0283_p0149a11║廣示中先有願教也。三七中我自等者，佛現身也。初
X13n0283_p0149a12║七已來，既求十方諸佛，今即來應，所謂感應道交。如
X13n0283_p0149a13║水清則月印，眾生心水既清，佛月自得應現也。方便
X13n0283_p0149a14║中而言誦持，則正修誦持不待言矣。又雖初七有求
X13n0283_p0149a15║十方佛，二七有發願澡浴及六時行道，三七有不寐，
X13n0283_p0149a16║此皆一往。若具言之，三七皆然也。所以三七中總結
X13n0283_p0149a17║云：如是三七不寐（云云）。
X13n0283_p0149a18║二、廣示，分二：初、阿難等啟請；二、佛告等答示。初啟
X13n0283_p0149a19║請中，我蒙等者，指上四種律儀，及夫誦持治習，為無
X13n0283_p0149a20║上悲誨也。既請安立道場已來，得聞律儀治習，更兼
X13n0283_p0149a21║略明，則其大義已領會矣，故云心已開悟。從今已去，
X13n0283_p0149a22║所修之行，是了義行，所證之理，是了義理，無學地位，
X13n0283_p0149a23║自得而成，故云自知等也。此是敘前。末法下，正請今
X13n0283_p0149a24║也。意謂我前問於如來，末世眾生，欲攝其心，及建道
X13n0283_p0149b01║場，云何可得。今攝心之法，已得聞矣，然不知建立道
X13n0283_p0149b02║場，云何得合如來清淨軌則，故云末世等也。清淨軌
X13n0283_p0149b03║則者，為其如來凡所施設，決非徒然。其始也，必依理
X13n0283_p0149b04║而立事，其繼也，必托事以顯理，方得事理相融，及夫
X13n0283_p0149b05║修性並運。故令後世行人，凡觸其事，即會其理，若會
X13n0283_p0149b06║其理，即融其事，若事若理，若觀若境，無非清淨本然，
X13n0283_p0149b07║周徧法界。所謂一華一香，福等河沙，一瞻一禮，功周
X13n0283_p0149b08║法界，是為之清淨軌則也。所以下之結壇，乃至坐禪
X13n0283_p0149b09║五章，皆約清淨軌則，以明義耳。
X13n0283_p0149b10║二、答示中，通分五章：初、若末世人去，明建立清淨軌
X13n0283_p0149b11║則；二、取白牛乳去，明設供清淨軌則；三、於壇空中去，
X13n0283_p0149b12║明設像清淨軌則；四、於初七中去，明行道清淨軌則；
X13n0283_p0149b13║五、從三七後去，明坐禪清淨軌則。五章之中，其事可
X13n0283_p0149b14║見。然既依理而立事，還須即事以顯理。中間一舉一
X13n0283_p0149b15║止，一旋一禮，無非即事以表理耳。
X13n0283_p0149b16║初結壇清淨軌則，分二：初表選根機若末等也，二表
X13n0283_p0149b17║行因行方圓等也。初又三：初若末下選圓機，二若非
X13n0283_p0149b18║下揀藏通，三別於下取別教。初選圓機中若末等
X13n0283_p0149b19║者，正顯末世眾生修圓通法門也。先取雪山，表取圓
X13n0283_p0149b20║教之法也。雪山逈出眾山之上，圓教超過諸教之外，
X13n0283_p0149b21║故以先取雪山表之。大力白牛能運動於一切物者，
X13n0283_p0149b22║圓教根機不唯運出於三途三界及夫三空，還得運
X13n0283_p0149b23║入三德，故以大白牛表之。白牛所食唯雪山香草，圓
X13n0283_p0149b24║機所具之智唯是微妙三智，故以食其肥膩香艸表
X13n0283_p0149c01║之。白牛所飲唯是雪山清水，圓機所具之文亦唯實
X13n0283_p0149c02║相妙定，故以唯飲清水表之。白牛之糞最為微細，圓
X13n0283_p0149c03║機所有無明生住異滅分劑頭數，故以其糞微細表
X13n0283_p0149c04║之。牛食香草清水，所有之糞即染而淨堪可和香，圓
X13n0283_p0149c05║機雖有無明，以其具有圓解，達得三惑染當體三德
X13n0283_p0149c06║性，全妄即真全障即德，故以其糞和香表之。地取其
X13n0283_p0149c07║糞和以栴檀泥之，圓機既是三惑染全是三德性，無
X13n0283_p0149c08║一而非實際自性理地以為觀境，故以以泥其地表
X13n0283_p0149c09║之。二、揀藏通中若非雪山者，上既雪山表圓教之
X13n0283_p0149c10║法，今云若非雪山，蓋是藏通矣，故以若非雪山表之。
X13n0283_p0149c11║藏通所破，止於見思二惑，故以其牛臭穢表之。藏通
X13n0283_p0149c12║智唯折體，理唯偏真，不能顯自性實際理地，故以不
X13n0283_p0149c13║堪塗地表之。三、取別教中別於等者，其圓教也未可
X13n0283_p0149c14║易得，其藏通也又在所揀，則應求別教矣，故以別於
X13n0283_p0149c15║表之。別機修觀，從假入空，從空出假，後從空假還入
X13n0283_p0149c16║中道。其始也，假之與空也是相平；其次也，空之與假
X13n0283_p0149c17║也是相平；其後也，雖有假空入乎中道也是相平。以
X13n0283_p0149c18║其次第進故，所謂平等觀也，故以平原表之。別機不
X13n0283_p0149c19║達全妄即真，全障即德，必欲離妄顯真，破障成德，故
X13n0283_p0149c20║以穿去地皮表之。別機破五住煩惱，顯出清淨真如，
X13n0283_p0149c21║但中諦理，故以五尺表五住。黃是五色之中，土是五
X13n0283_p0149c22║行之中，故以黃土表但中諦理。還知其理涉乎十種
X13n0283_p0149c23║度門，即以十香次第分合，故以取其等以為表之。既
X13n0283_p0149c24║知涉乎十度，還知十度歷乎八萬四千微細法門，故
X13n0283_p0150a01║以十香羅為粉表之。既知但中諦理，復歷微細法門，
X13n0283_p0150a02║將來自得行理一契，故以合土表之。理行冥合，其解
X13n0283_p0150a03║亦深，故以成泥表之。知此但中諦理，可為觀境故，
X13n0283_p0150a04║故以塗場地表之。自圓機至此，但就根機而明所知，
X13n0283_p0150a05║未說所行。若夫下之因行，方明其所行也。二、表因
X13n0283_p0150a06║行，又二：初、行圓因，方圓等也。二、行別因，鏡外等也。
X13n0283_p0150a07║初圓因中方圓等者，起土為壇者是，除土為壇者非，
X13n0283_p0150a08║以其除土乃是場，故方圓丈六非各有丈六也。壇表
X13n0283_p0150a09║圓明自性，八角表八識之精，丈六表十六知見。若離
X13n0283_p0150a10║十六知見及夫八識之精，無圓明自性可得；離了圓
X13n0283_p0150a11║明自性，亦無十六知見并其八識之精可得。猶之乎
X13n0283_p0150a12║離了丈六、八角，無壇可得；離了其壇，無丈六、八角可
X13n0283_p0150a13║得也。更而推之，離了十六知見，無八識之精可得；離
X13n0283_p0150a14║了八識之精，無十六知見可得。猶之乎離丈六無八
X13n0283_p0150a15║角，離八角無丈六也。正是圓之即生即滅，八識之精
X13n0283_p0150a16║全體不生不滅，圓明自性，故以方圓丈六為八角壇
X13n0283_p0150a17║表之。壇心至蓮華者。表從無明自性起耳根圓通
X13n0283_p0150a18║之妙行也。雖有金等四種，蓮華止用一種，隨其財施
X13n0283_p0150a19║豐薄以斟酌耳。既修耳根妙行，應須執持禁戒，即以
X13n0283_p0150a20║聞性而為攝持，故以華中安鉢表之，如前所謂攝心
X13n0283_p0150a21║為戒也。既持其戒，法爾生定，故以鉢中盛水表之。蓋
X13n0283_p0150a22║八月秋之中盛八月露，表中道定，如前所謂由戒生
X13n0283_p0150a23║定也。戒定既具，必發妙慧，故以水安華葉表之，如前
X13n0283_p0150a24║所謂因定發慧也。雖有三學，總在耳根妙行中具，故
X13n0283_p0150b01║云華中等也。取八圓鏡者。表八正智也。各安等者。華
X13n0283_p0150b02║即妙行，鉢即戒也。以八圓鏡圍繞華鉢，表圓人之行
X13n0283_p0150b03║無別以為行，唯以智為行；圓人之戒無別以為戒，唯
X13n0283_p0150b04║以智為戒，故云取八等也。二、別因中鏡外等者，圓
X13n0283_p0150b05║行如是，別行何以表之？故以鏡外等而為表也。鏡外
X13n0283_p0150b06║建立蓮華，表別教之道行也。建立香爐，表別教之觀
X13n0283_p0150b07║慧也。雖有道行及夫觀慧，總屬次第，故以間華鋪設
X13n0283_p0150b08║表之。然俱云十六者，以道行觀慧悉對破宿世十六
X13n0283_p0150b09║知見故。莊嚴香爐者，表別教次第觀也。次第觀成，但
X13n0283_p0150b10║中理應顯，故以純燒沉水表之。理既顯，其十二品無
X13n0283_p0150b11║明應斷，故以無令見火表之。上來表根機及因行兩
X13n0283_p0150b12║番，明結壇清淨軌則已竟。
X13n0283_p0150b13║二、明献供清淨軌則，分二：初、表自行取白等也；二、表
X13n0283_p0150b14║化他令其等也。初又二：初、取白去，表圓因剋圓果；二、
X13n0283_p0150b15║每以去，表別因剋別果。初又二：初、明因取白等；二、顯
X13n0283_p0150b16║果以奉等。初又二：初、取白下，正行；二、并諸下，助行。
X13n0283_p0150b17║初正行中取白牛乳者，表從聞性發微妙三智也。以
X13n0283_p0150b18║白牛為五色之本平步疾行，智為萬行之先觀炤圓
X13n0283_p0150b19║融。又乳能滋潤色身，智能增長法身，故取白牛乳表
X13n0283_p0150b20║之。以此微妙三智觀十六知見全體妙境，故以置十
X13n0283_p0150b21║六器表之。又乳置乎器即器為乳，表全境即智；器置
X13n0283_p0150b22║乎乳即乳為器，表全智即境。境智一如能所不二，故
X13n0283_p0150b23║以取白牛乳置十六器表之。乳為煎餅者，餅乃是圓，
X13n0283_p0150b24║以表妙智圓觀圓炤十六知見之妙境也。隨其發也
X13n0283_p0150c01║空則俱空，乃至隨其發也中則俱中，故以乳為煎餅
X13n0283_p0150c02║表之。正行如此。次助行中，并諸二字，對正行而言
X13n0283_p0150c03║也。砂糖表四念處，油餅表四正勤，乳糜表四如意，蘇
X13n0283_p0150c04║合表五根，蜜薑表五力，純酥表七覺支，純蜜表八正
X13n0283_p0150c05║道。合而言之，總是三十七道品，無不具表助行。如此
X13n0283_p0150c06║所有正行牛乳之妙智，及夫助行糖等之道品，悉成
X13n0283_p0150c07║耳根妙行，故以於蓮華外表之。正行助行，皆對十六
X13n0283_p0150c08║知見，故以各有十六表之。又其正助，無不徹入耳根
X13n0283_p0150c09║妙行，故以圍繞華外表之。此之蓮華，乃擅中之一大
X13n0283_p0150c10║蓮華也，非同鏡外建立十六。此一表圓，十六表別，相
X13n0283_p0150c11║不同故。二顯果中以奉等者，上來牛乳十六器，及
X13n0283_p0150c12║糖等各十六器，自當奉佛，以表正助因成，法爾應尅
X13n0283_p0150c13║無上佛果。既供諸佛，還供菩薩，以表諸大菩薩，悉因
X13n0283_p0150c14║此之妙行，而剋佛果。又顯行人所行，即諸佛所證，及
X13n0283_p0150c15║菩薩所修。所謂過去諸如來，斯門已成就，現在諸菩
X13n0283_p0150c16║薩，今各入圓明等也。故以以奉等表之。二、表別因
X13n0283_p0150c17║尅別果，亦二：初、明因每以等也；二、顯果享佛句也。初
X13n0283_p0150c18║又二：初、每以下，總舉；二、以兜下，別明。初每以等者，
X13n0283_p0150c19║如來食必中日，乃是陽之中，可表不思議中。今言中
X13n0283_p0150c20║夜者，乃是陰之中，正表別教所顯清淨真如，但中諦
X13n0283_p0150c21║理，故云每以等也。既欲顯理，須破五住煩惱，故以取
X13n0283_p0150c22║蜜半升表之。既欲破惑，應修次第三觀，故以用酥三
X13n0283_p0150c23║合表之。觀既消，惑可破；惑若破，理可顯。從是當教果
X13n0283_p0150c24║頭可尅，故以壇前別安一小火爐以為表也。總舉如
X13n0283_p0151a01║此。次中以兜二句，表從假入空觀也。以香煎成乎水，
X13n0283_p0151a02║但有其香，全無其質。其從假入空之時，但見真諦，全
X13n0283_p0151a03║無假相，猶之乎兜樓香煎水也，故以表之。沐浴一句，
X13n0283_p0151a04║表從空入假也。既以香水而浴其炭，但存其炭，全
X13n0283_p0151a05║無水矣。其從空入假之時，但見俗諦，全無真理，猶之
X13n0283_p0151a06║乎沐浴其炭也，故以表之。然令一句，表從空假入中
X13n0283_p0151a07║觀也。既以水洗炭，以炭然火，但見其火，全無水之與
X13n0283_p0151a08║炭。其從空假入中觀時，遮乎二邊，但顯中理，猶之乎
X13n0283_p0151a09║然令猛熾也，故以表之。已上表三觀如此。投是下，表
X13n0283_p0151a10║能破所破皆不可得也。前來有能破三觀，所謂酥也。
X13n0283_p0151a11║有所破五住，所謂蜜也。至此雖有能破所破，能觀所
X13n0283_p0151a12║觀，皆不可得，唯一中理，猶之乎投酥蜜於炎爐，燒令
X13n0283_p0151a13║盡也，故以表之。從是十二分三德理將窮，十二品無
X13n0283_p0151a14║明惑將盡，別因成矣。應剋當教果佛，故以享佛表之。
X13n0283_p0151a15║上來圓因剋圓果，別因剋別果，自行已成，自行既成，
X13n0283_p0151a16║還應化他，故下有令其等文也。二、化他中令其等
X13n0283_p0151a17║者。前之献供，但在壇內，全事即理，全性起修，以表乎
X13n0283_p0151a18║自行成矣。然而一切眾生，猶然未了，以故四外徧懸
X13n0283_p0151a19║旛華，亦同見之，以顯全事即理，全修即性也。由諸眾
X13n0283_p0151a20║生，向來識心用事，到此中時，亦見其事，即會其理，所
X13n0283_p0151a21║有五六七八等識，一一轉成乎智，有四智矣，故以四
X13n0283_p0151a22║外表之。又幡有動轉之勢，凡見之者，可以轉煩惱成
X13n0283_p0151a23║菩提，轉生死成涅槃，故以懸旛表之。華即耳根妙行，
X13n0283_p0151a24║凡見之者，了達乎此，亦能返聞聞性，亦成耳根妙行，
X13n0283_p0151b01║故以懸華表之。如是自行既成，化他亦就，明献供清
X13n0283_p0151b02║淨軌則已竟。
X13n0283_p0151b03║三、明設像清淨軌則，分三：初、於壇下，設四壁像；二、應
X13n0283_p0151b04║於下，設當陽像；三、帝釋下，設外護像。三處皆設像者，
X13n0283_p0151b05║欲令行人覩像生敬，因敬生悟也。初中，壇室表明
X13n0283_p0151b06║自性，四壁表自性中見聞覺知修耳根三昧也。亦可
X13n0283_p0151b07║表照有之智，照空之智，炤亦有亦空之智，炤非有非
X13n0283_p0151b08║空之智也。如來是究竟之極果，菩薩是修習之真因。
X13n0283_p0151b09║設乎壇室，亦表自性極果及真因也。又行人修是三
X13n0283_p0151b10║昧，為供養之，亦當如如來證極果之證，亦當如菩薩
X13n0283_p0151b11║修真因之修。即此見聞覺知而能如是顯發，所謂安
X13n0283_p0151b12║樂妙常也。是六根也。二中當陽者，表如來所證中
X13n0283_p0151b13║道之諦理。盧舍那，報身佛也，此云淨滿。惑無不破為
X13n0283_p0151b14║淨、德無不顯為滿者，修此三昧為供養之，表行人亦
X13n0283_p0151b15║當如舍那如來，惑無不破、理無不顯，成報身佛也。釋
X13n0283_p0151b16║迦乃娑婆教主，應身佛也，此云能仁。不住生死、不住
X13n0283_p0151b17║涅釋，還來娑婆教化眾生者，修此三昧為供養之，表
X13n0283_p0151b18║行人亦當如釋迦如來，不住生死、不住涅槃，還來娑
X13n0283_p0151b19║婆教化眾生，成應身佛也。彌勒即釋迦當來之補處
X13n0283_p0151b20║佛也，此云慈氏。所謂慈隆即世、悲臻後劫，與一切眾
X13n0283_p0151b21║生之樂、拔一切眾生之苦者，修此三昧為供養之，表
X13n0283_p0151b22║行人亦當如彌勒如來，慈隆即世、悲臻後世，與一切
X13n0283_p0151b23║眾生之樂、拔一切眾生之苦，補處將來也。阿閦，東方
X13n0283_p0151b24║佛也，此云不動。東方群動之首而有不動如來，此乃
X13n0283_p0151c01║證得即動而靜、即靜而動、動靜不二者，修此三昧為
X13n0283_p0151c02║供養之，表行入亦當如阿閦如來，證得即動而靜、即
X13n0283_p0151c03║靜而動、動靜不二者也。彌陀，西方佛也，此云無量光，
X13n0283_p0151c04║亦云無量壽。具有四十八種之大願、一十六種之妙
X13n0283_p0151c05║觀，攝受眾生往生其土者，修此三昧為供養之，亦當
X13n0283_p0151c06║如彌陀如來具四十八種之大願，一十六種之妙觀，
X13n0283_p0151c07║攝受眾生往生淨土也。已上皆如來果人，諸大下菩
X13n0283_p0151c08║薩因人也。觀音菩薩稱為諸大變化者，以其能現三
X13n0283_p0151c09║十二應，十四無畏，四不思議，更現八萬四千爍迦羅
X13n0283_p0151c10║首，八萬四千母陀羅臂，八萬四千清淨寶目故也。觀
X13n0283_p0151c11║音是耳根圓通之主，初於聞中入流亡所，乃至生滅
X13n0283_p0151c12║滅已寂滅現前者，修此三昧為供養之，表行人亦當
X13n0283_p0151c13║如觀音之初於聞中入流亡所，乃至生滅滅已寂滅
X13n0283_p0151c14║現前，而起三十二應，十四無畏，四不思議，及八萬四
X13n0283_p0151c15║千爍迦羅首，母陀羅臂，清淨寶目，而為圓通王也。金
X13n0283_p0151c16║剛藏，以其破無所破而無所不破是為金剛，以其具
X13n0283_p0151c17║無所具而無所不具是為藏者，修此三昧為供養之，
X13n0283_p0151c18║表行人亦當如金剛藏破一切惑具一切德，而稱金
X13n0283_p0151c19║剛藏也。以此二位菩薩列於五佛之左與右，故云安
X13n0283_p0151c20║立左右。上來如來究竟極果，菩薩修習真因，而當陽
X13n0283_p0151c21║所設如此。三中，帝釋，欲界主也，具修五戒及夫十
X13n0283_p0151c22║善者，修此三昧為外護之，表行人戒無不備，善無不
X13n0283_p0151c23║生也。梵王，色界主也，能離六欲，能生禪定者，修此三
X13n0283_p0151c24║昧為外護之，表行人欲無不斷，定無不生也。烏芻瑟
X13n0283_p0152a01║摩，正是厭婬欲，觀火大而成就者，修此三昧亦為外
X13n0283_p0152a02║護，表行人亦得離欲而成火光三昧也。自帝釋已下
X13n0283_p0152a03║為外護者，總表行人圓通成就，當來凡有建壇修圓
X13n0283_p0152a04║通者，亦得為外護耳。則知外護所設，有大威力也。壇
X13n0283_p0152a05║壁當陽所設，具有大慈悲也。賴慈悲故，令行人所修
X13n0283_p0152a06║之三昧，自得成就而入證之。仗威力故，令行人所修
X13n0283_p0152a07║之三昧，天魔邪外而遠離之。明設像清淨軌則已竟。
X13n0283_p0152a08║四、明行道清淨軌則，分三：初、懸鏡，又取等也；二、期限，
X13n0283_p0152a09║於初等也；三、行成，即於等也。初懸鏡之文，古來分
X13n0283_p0152a10║入設像，今分行道中者，以其後有鏡交光處，承佛摩
X13n0283_p0152a11║頂故。且前是設像，於鏡有何所關？所以分入行道也。
X13n0283_p0152a12║取八鏡者，表果人之八正智也。懸虗空者，表八正智
X13n0283_p0152a13║觀第一義空之妙境也。壇中鏡是表因人智，今以虗
X13n0283_p0152a14║空方及乎面悉相對者，正表因人之智徹入乎果人
X13n0283_p0152a15║之智，果人之智徹入因人之智。因果雖殊，其智不二
X13n0283_p0152a16║者也。形影相涉者，佛菩薩及外護，聖也；修習三昧行
X13n0283_p0152a17║人，凡也。以佛菩薩外護之形影，涉人乎三昧行人之
X13n0283_p0152a18║形影；三昧行人之形影，涉入乎佛菩薩外護之形影。
X13n0283_p0152a19║形影雖別，聖凡一際，正顯圓明自性之體，因果聖凡
X13n0283_p0152a20║無不平等之者。所謂阿鼻依正，全處極聖之自心；毗
X13n0283_p0152a21║盧身土，不離下凡之一念也。二、期限，分二：初、於初
X13n0283_p0152a22║下，初七日；二、第二下，二七日；三、第三下，三七日。今總
X13n0283_p0152a23║釋之。一時常行者，即常行三昧也。若下文端坐，又是
X13n0283_p0152a24║常坐三昧也。一百八遍，即對治百八煩惱也。我毗奈
X13n0283_p0152b01║耶等，即指梵網中十大願也。云恒於六時行道，及一
X13n0283_p0152b02║向發願，一向持呪，蓋盡其七日行道，七日發願，七日
X13n0283_p0152b03║持呪也。此就別言，若就通言之，三七日之中，皆應有
X13n0283_p0152b04║行道、發願、持呪也。如是行道、發願、持呪，皆了達即事成
X13n0283_p0152b05║理，全性起修之旨，所以感佛摩頂也。鏡交光等者，即
X13n0283_p0152b06║前空鏡及與□鏡，光光相照之中，佛現其身，以摩行
X13n0283_p0152b07║人頂也。從是摩頂，障可破，德可顯耳。此與前之略明
X13n0283_p0152b08║三七之文，文雖廣略，義蓋同也。三、行成，分二：初、正
X13n0283_p0152b09║成，即於等也；二、不成，阿難等也。初中即於二字，承
X13n0283_p0152b10║上摩頂而言也。謂行人三七日中，精勤修習，感佛摩
X13n0283_p0152b11║頂，即此道場，便得身心明淨也。身心明淨者，以其修
X13n0283_p0152b12║是耳根三昧，得證圓通之時，一根既返源，六根成解
X13n0283_p0152b13║脫，是為身明淨也。又入流亡所，乃至寂滅現前，唯一
X13n0283_p0152b14║性淨明體，是為心明淨也。合而言之，故云身心明淨。
X13n0283_p0152b15║若假喻發明，猶琉璃之內外映徹也。二中若此等
X13n0283_p0152b16║者，文雖重在戒師，則其十人皆並重也。所謂一清淨
X13n0283_p0152b17║皆得清淨，一成就皆得成就。設有一不清淨皆不清
X13n0283_p0152b18║淨，一不成就皆不成就，其關係也，蓋非淺小。設不爾
X13n0283_p0152b19║之，所謂徒勞施設，終無利益。如來金口叮嚀若此，今
X13n0283_p0152b20║之建壇修三昧者，可不慎哉！可不慎哉！明行道清淨
X13n0283_p0152b21║軌則已竟。
X13n0283_p0152b22║五、明坐禪清淨軌則中，端坐等者，謂前或行道、或發
X13n0283_p0152b23║願、或持呪，到此一味以奢摩等微密觀炤，成就妙三
X13n0283_p0152b24║昧也。有利根等者，問：如此圓頓教法，且加利根之者
X13n0283_p0152c01║以為修習，云何所證止初果耶？答：有二意：一者、約深
X13n0283_p0152c02║深而言。須陀洹者，此云入流。今修三昧已得入流亡
X13n0283_p0152c03║所，故借須陀之入流以名所證之入流耳。二者、約淺
X13n0283_p0152c04║淺而言。雖曰須陀洹，乃初信也。蓋借藏之初果以明
X13n0283_p0152c05║圓之初信耳，實非藏教之初果也。若非圓之初信，云
X13n0283_p0152c06║何上有身心明淨，下有成佛不謬之語耶？成佛不謬
X13n0283_p0152c07║者，以其已在位不退也。無明將破，中道將顯故耳。已
X13n0283_p0152c08║上明坐禪清淨軌則已竟。汝問下，總也。意謂汝阿難
X13n0283_p0152c09║前問我云何建立道場合佛清淨軌則，如是之結壇
X13n0283_p0152c10║清淨軌則，乃至如是之坐禪清淨軌則，方可謂之建
X13n0283_p0152c11║立道場合佛清淨軌則，故云汝問等也。三、安立道場
X13n0283_p0152c12║竟。
X13n0283_p0152c13║四自阿難頂禮去重請說呪之文也。分三：初重請阿
X13n0283_p0152c14║難等也，二正說爾時等也，三護持說是等也。初又三：
X13n0283_p0152c15║初阿難下敘呪力可知。二惟願下正申請中尚未親
X13n0283_p0152c16║聞者，如來在室羅城中說呪，阿難在登伽婬室，故云
X13n0283_p0152c17║尚未親聞。三於時下眾作禮亦可知。二、正說，分四：
X13n0283_p0152c18║初、爾時下，如來化現中，世尊等者，化而復化，所謂無
X13n0283_p0152c19║記化、化通也。二、大眾下，大眾觀聽，可知。三、南無下，
X13n0283_p0152c20║說正神呪。呪是祕密，不翻不翻。而有翻者，止翻其字，
X13n0283_p0152c21║不翻其義。既云不翻，不必云其某處是歸依之詞，某
X13n0283_p0152c22║處是鬼王之號，乃至某處是部黨之名也。但經文是
X13n0283_p0152c23║顯，顯詮也，是藏性；呪文是密，密詮也，是藏性。顯密雖
X13n0283_p0152c24║殊，藏性是一。則知顯無所顯，全以密為顯；密無所密，
X13n0283_p0153a01║全以顯為密耳。四、舉益勸持，分二：初、阿難等約果
X13n0283_p0153a02║德；二、阿難等約因行。初又三：初、總明利益，阿難等也；
X13n0283_p0153a03║二、別示五雙，十方去也；三、總為結歸，若我去也。初
X13n0283_p0153a04║總明利益中，是佛頂等出生諸佛者，如前十方薄伽
X13n0283_p0153a05║梵一路涅槃門，是顯詮也。今佛頂呪出生十方諸佛，
X13n0283_p0153a06║是密詮也。則知顯密同能出生諸佛也。然呪是大白
X13n0283_p0153a07║傘蓋三德之理，諸佛所證正是三德理體，是為出生
X13n0283_p0153a08║之諸佛耳。以其神呪能出生十方諸佛，所以下有別
X13n0283_p0153a09║示五雙也。初、別示五雙，分五：初、成道降魔一雙，二、
X13n0283_p0153a10║應身說法一雙，三、授記拔苦一雙，四、上求下化一雙，
X13n0283_p0153a11║五、入滅付法一雙。初、雙、中、正徧知者，以不偏乎空、
X13n0283_p0153a12║有、中三，是為之正；全空、全假、全中，是為之徧知。覺即
X13n0283_p0153a13║三智，一心中知，及夫三覺圓滿也。執此呪心降伏等
X13n0283_p0153a14║者，其法如金剛王，無情不破，無執不殞，所以諸魔皆
X13n0283_p0153a15║伏，外道皆制。三雙中大小諸橫者，大橫有九，小橫
X13n0283_p0153a16║不知數也。五雙中嚴淨戒律等者，如今如來涅槃
X13n0283_p0153a17║會中扶律談常也，故云悉得清淨。三、總為結歸，分
X13n0283_p0153a18║三：初、若我下，指廣；二、若說下，別名；三、汝等下，勸持。
X13n0283_p0153a19║初中經恒沙劫終不盡者，以其所詮乃是藏性，亘古
X13n0283_p0153a20║今而無始終，徧法界而無去來，所以經恒沙劫說不
X13n0283_p0153a21║盡也。二中別明，可知。三中汝等等者，正以小況
X13n0283_p0153a22║大、以淺況深也。謂其小乘之果尚非此呪不能，何況
X13n0283_p0153a23║大乘？欲坐道場捨是呪而能遠諸魔事，無有是理之
X13n0283_p0153a24║處，故云汝等等也。二、約因行，分二：初、阿難！若諸去，
X13n0283_p0153b01║明書寫以勸持也。可知。二、阿難！我今去，明持誦以勸
X13n0283_p0153b02║持也。分三：初、阿難下，總明；二、當知下，別示；三、是故下，
X13n0283_p0153b03║總結。初可知。二、別示，又十：初、能除諸難，當知等
X13n0283_p0153b04║也；二、能生諸善，阿難等也；三、不生他處，從第等也；四、
X13n0283_p0153b05║聚諸功德，此諸等也；五、眾行成就，是故等也；六、能滅
X13n0283_p0153b06║罪障，阿難等也；七、滿其所願，復次等也；八、能安國家，
X13n0283_p0153b07║阿難等也；九、年豐障除，阿難等也；十、惡星不入，阿難
X13n0283_p0153b08║等也。初中不能燒等者，能持此呪唯一法界理體，
X13n0283_p0153b09║安更有水火等之所害也。三中從第一劫至後身
X13n0283_p0153b10║者，初心謂之第一劫金剛，後心謂之後身也。四中，
X13n0283_p0153b11║此諸眾生至悉與此人者。若爾，三昧亦可慧矣。不然，
X13n0283_p0153b12║雖曰與此功德，然持者所得功德，與諸佛所證同一
X13n0283_p0153b13║藏性，似乎與者，實非無因而得也。六中設犯禁戒
X13n0283_p0153b14║於未受時者，謂未受持呪之前也。縱經者，正指前所
X13n0283_p0153b15║犯耳。設著不淨等者，此又指時呪之後也。縱不作壇
X13n0283_p0153b16║等者，為顯呪之力用，非謂不作壇而可修三昧也。
X13n0283_p0153b17║八中脫闍者，此云幢也。十中二十八大惡星者，有
X13n0283_p0153b18║云別有二十惡星，則亦不然。即此二十八星，亦可為
X13n0283_p0153b19║善，復可為惡。若人行善，惡亦善矣；若人行惡，善亦惡
X13n0283_p0153b20║矣。諸惡災祥永不能入者，云何祥亦不入耶？盖災既
X13n0283_p0153b21║不生，無一而非吉祥之者，何待入而為祥？若待入而
X13n0283_p0153b22║為祥，似有不祥者在，故云災祥永不能入。三、是故
X13n0283_p0153b23║下，總結，可知。三、護持，分六：初、說是下金剛也；二、爾
X13n0283_p0153b24║時下天王也；三、復有下鬼神也；四、復有下天神也；五、
X13n0283_p0153c01║復有下靈祇也；六、爾時下金剛藏也。前五可知。六
X13n0283_p0153c02║中散心遊戲者，非同凡夫之散亂也，但其不結制耳。
X13n0283_p0153c03║我以寶杵殞碎其首者。問：金剛藏菩薩是大慈者，云
X13n0283_p0153c04║何行此不慈事耶？答：要知金剛藏亦具折攝二門。其
X13n0283_p0153c05║惡也，應以威力而折伏之，故加以寶杵也。其善也，應
X13n0283_p0153c06║以慈力而攝受之，所以恒令此人所作如願也。即此
X13n0283_p0153c07║一□具有慈威耳。
X13n0283_p0153c08║自阿難即從座起去，第三、顯究竟堅固位之文也。最
X13n0283_p0153c09║初阿難啟請十方如來得成菩提妙奢摩他最初方
X13n0283_p0153c10║便，是則有因有果，有因中之先務。如來總答云：有三
X13n0283_p0153c11║摩提，名大佛頂首楞嚴王，具足萬行。十方如來一門
X13n0283_p0153c12║超出妙莊嚴路，皆由一切眾生不知常住真心，性淨
X13n0283_p0153c13║明體，用諸妄想，故有輪轉。如是乃至終始地位，中間
X13n0283_p0153c14║永無諸委曲相。此一番問答，楞嚴大旨已盡。嗣後不
X13n0283_p0153c15║憚重煩，一一啟請。如來約色心開合，一一詳答。自七
X13n0283_p0153c16║處徵心，至四卷中云何自欺，尚留觀聽，總發明究竟
X13n0283_p0153c17║堅固之理。圓通疏所謂約不思議三諦以酧三止之
X13n0283_p0153c18║請是也。已統開圓解。自請入華屋之門，如來約二決
X13n0283_p0153c19║定義，復令二十五聖各陳圓通。至文殊揀選，的指耳
X13n0283_p0153c20║根最初方便，以至攝心軌則，安立道場，顯密雙修，無
X13n0283_p0153c21║非行門之事。所謂依究竟堅固理，起究竟堅固行。圓
X13n0283_p0153c22║通疏所謂依解起行，以明不思議之修。至此中來，理
X13n0283_p0153c23║行既備，當廣開聖位，以示證果之相。故有此文之生
X13n0283_p0153c24║起也。然近指，則行門中敘益云：觀佛菩提及大涅槃，
X13n0283_p0154a01║明了其家所歸道路。但歸家之路，必有種數，故請。若
X13n0283_p0154a02║遠稽首□初云：如是終始地位，永無諸委曲相。今須
X13n0283_p0154a03║祥明，故請。正與最初通請，得成菩提照應。文分為二：
X13n0283_p0154a04║初、陳請阿難等也，二、答示爾時等也。初又二：初、阿難
X13n0283_p0154a05║下，經家敘相，可知。二、我輩下，當機陳詞，分三：初、迷悟
X13n0283_p0154a06║雙陳，即我輩等；二、申請位次，即世尊等；三、大眾作禮，
X13n0283_p0154a07║即作是等。初中我輩等者，愚必自用故好多聞，鈍
X13n0283_p0154a08║必難入故不求出。已上敘迷也。蒙佛下，陳悟也。指前
X13n0283_p0154a09║的指耳根圓通及攝心軌則，安立道場為慈誨耳。得
X13n0283_p0154a10║正熏修等者，指前聞如幻，聞熏聞修金剛三昧也。此
X13n0283_p0154a11║修無別以為修，全以聞根自性為修；以熏亦無別以
X13n0283_p0154a12║為熏，全以聞根自性為熏，是為正熏修也。則知不能
X13n0283_p0154a13║全性起修，乃是錯亂修習，非正熏修也。前來唯生滅
X13n0283_p0154a14║身而已，今得耳根正熏修之法，當轉生滅身為金剛
X13n0283_p0154a15║不壞之身；前來唯生滅心而已，今得耳根正熏修之
X13n0283_p0154a16║法，當轉分別心證常住真心之心。是以身心俱為快
X13n0283_p0154a17║然，而獲是豐饒利益也。二中，如是修證佛三摩提
X13n0283_p0154a18║者，自有二意：一者、如來所修，皆以性為修，修無所修；
X13n0283_p0154a19║如來所證，皆以性為證，證無所證。今不言全性而修，
X13n0283_p0154a20║全性而證，但以佛字而雙攝之，故云佛三摩提。二者、
X13n0283_p0154a21║此三摩提，耳根圓通之法，從佛金口演說。今以能說
X13n0283_p0154a22║之人，以明所說之法，是以云佛三摩提。未到涅槃者，
X13n0283_p0154a23║以初心對後心，中間位次甚多，故云未到涅槃。正請
X13n0283_p0154a24║位中，當以云何、至何、詣何、云何分為四科，與下文一
X13n0283_p0154b01║一相對，具如下辨。而或以前一為通請，下三為別請。
X13n0283_p0154b02║其始也，至何漸次，發是修行；其繼也，詣何方所，深入
X13n0283_p0154b03║地位；末乃窮極因□。則三漸次在乾慧前，斷無疑矣。
X13n0283_p0154b04║則以漸次為三，乾慧為一，十信至四加行為四十四
X13n0283_p0154b05║位，十地為十，等妙為二。後止云五十五位真菩提路
X13n0283_p0154b06║者，以其妙覺非路，乾慧非真。又三漸次乃是能成□，
X13n0283_p0154b07║是所成，所以後云清淨修證，漸次深入。又云皆以三
X13n0283_p0154b08║增進故，□能成就五十五位，以故止言五十五也。然
X13n0283_p0154b09║證有淺深，位有高下，一為執理迷事，二為執偏迷圓。
X13n0283_p0154b10║其謂理本無修，何更有證？天然具有如來性德，言修
X13n0283_p0154b11║證者，但得其事而已。又謂圓頓修習，直下便是，何有
X13n0283_p0154b12║許多位次可歷？若雖修習，不能直入，必須假位而得
X13n0283_p0154b13║證者，但是偏漸而非圓頓。此皆不然。若論其理，理則
X13n0283_p0154b14║頓悟；若論其事，用次第盡。徒以理為是，不因修習，從
X13n0283_p0154b15║何證入？譬如家人流落他方，若要歸來，必須從路，中
X13n0283_p0154b16║間不無程限次第。論理頓悟，猶了知家中者也；論事
X13n0283_p0154b17║因次第盡，猶從路而歸也。若論其圓，是利根也；若論
X13n0283_p0154b18║其偏，是鈍根也。既有利鈍之分，不無遲速之別。然其
X13n0283_p0154b19║修習及夫證入，皆不可少，何得圓無位次，偏有高下？
X13n0283_p0154b20║猶之乎二人同在他方歸來，一聰利者得其捷徑，一
X13n0283_p0154b21║愚鈍者得其紆路，雖有紆捷，其路是同，但到家有前
X13n0283_p0154b22║後耳。今圓頓猶聰利，得捷徑者也；偏漸猶愚鈍，得紆
X13n0283_p0154b23║路者也。但證果有遲速耳，其修證位次，安可得癈為
X13n0283_p0154b24║後世者執理迷事、執偏迷圓二號人？所以阿難為請，
X13n0283_p0154c01║如來為說，若曰理之與圓，無修證位次，此皆瀆亂聖
X13n0283_p0154c02║經，疑誤眾生者也。三中可知。
X13n0283_p0154c03║二、答示，分三：初、爾時下，讚許；二、阿難下，受教；三、佛言
X13n0283_p0154c04║下，正說。初讚許中言善哉善哉者，一讚其從圓解
X13n0283_p0154c05║以修圓行，一讚其從圓行以請圓證也。懸示等者，從
X13n0283_p0154c06║是耳根以為修習，任運分破無明，分顯三德，到涅槃
X13n0283_p0154c07║山頂，坐菩提覺場，□無委曲之相，及乎退屈之事，是
X13n0283_p0154c08║為正修行路也。二、受教中刳心者。易云：刳本為舟。
X13n0283_p0154c09║今取屏除妄慮，虗淨其心也。三、正說，分二：初、總明
X13n0283_p0154c10║佛言等也；二、別示阿難等也。初中當知等上，應先
X13n0283_p0154c11║云如來欲示諸聖位次，先明世界眾生。二、顛倒因者，
X13n0283_p0154c12║正以妙性湛圓，絕諸名相。此中尚無依正之假名，何
X13n0283_p0154c13║有智斷之證相？但由迷真起妄，性顛倒故，轉菩提成
X13n0283_p0154c14║煩惱，則成十二類生。若能返妄歸真，性不顛倒，轉生
X13n0283_p0154c15║死為涅槃，則成六十聖位。此迷悟之源，不可不知者
X13n0283_p0154c16║也。是則世界眾生，因迷妄而有；菩提涅槃，亦對迷妄
X13n0283_p0154c17║而立。然於妙性體中，了無諸相可得。故必先示顛倒，
X13n0283_p0154c18║以為所破；復明位次，以為所證也。妙性圓明者，以其
X13n0283_p0154c19║圓滿，周徧法界，是為圓；以其明淨，炤了一切，是為明。
X13n0283_p0154c20║此之妙性之中，世界眾生，菩提涅槃，俱為名相，本來
X13n0283_p0154c21║圓離，故云當知等也。現在有世界眾生者，由生滅名
X13n0283_p0154c22║妄而有。妄之所以生者，皆因一念不覺，從是而有。因
X13n0283_p0154c23║緣和合，虗妄之生；及夫因緣別離，虗妄之滅。又因妄
X13n0283_p0154c24║而生，是因有無明。有世界眾生，因生有滅，是次第遷
X13n0283_p0155a01║流，終而復始，故云因妄等也。又有菩提涅槃可修證
X13n0283_p0155a02║者，既從真以起妄，還返妄以皈真，則有菩提及夫涅
X13n0283_p0155a03║槃，故云滅妄等也。二轉依號者，在迷□起妄，轉真
X13n0283_p0155a04║實而依虗妄，則有世界眾生，是一轉依也。在返妄歸
X13n0283_p0155a05║真，轉生滅而依真實，則有菩提涅槃，是則又一轉依
X13n0283_p0155a06║也。則知世界眾生，非因他有，秪迷真而起妄故。其菩
X13n0283_p0155a07║提涅槃，亦非他有，秪□妄歸真故。然於自性體，二皆
X13n0283_p0155a08║不得，是為二轉依號也。此正明□菩提涅槃之所以
X13n0283_p0155a09║意顯一理，原無名相。今說地位，因滅妄故，不得已而
X13n0283_p0155a10║強立名相也。
X13n0283_p0155a11║二、別示，分二：初、從真起妄明顛倒，自阿難！汝今去也；
X13n0283_p0155a12║二、返妄歸真明地位，自阿難！如是去也。初又分二：初、
X13n0283_p0155a13║阿難下，敘意；二、阿難下，示相。初敘意中先當等者，
X13n0283_p0155a14║意謂二轉依號，既因滅妄以名真，則虗妄顛倒之因
X13n0283_p0155a15║不可不知。若知其因，則妄可滅而顛倒不生，不生則
X13n0283_p0155a16║無生矣。故曰：斯則真三摩地。譬如討賊，要須知賊之
X13n0283_p0155a17║所在也。二、示相，又三：初、合明阿難等也。二、分釋迷
X13n0283_p0155a18║本等也。三、相涉三世等也。初合明者，合明世界眾
X13n0283_p0155a19║生生起之相也。有云：止明眾生，不明世界，以初但云
X13n0283_p0155a20║眾生故耳。此非然也，但以標起唯是眾生，若其所結，
X13n0283_p0155a21║二皆具耳。由性二句，先明其真而有妄也。初句指上
X13n0283_p0155a22║玅性圓明也，即性覺妙明、本覺明妙，及元明自心、性
X13n0283_p0155a23║淨明體，俱換文耳。次句結上起下，謂其真性本來明
X13n0283_p0155a24║妙而無昏闇，是為性明；本來圓滿而無缺陷，是為性
X13n0283_p0155b01║圓。如是性明圓中，本無其妄，因一念不覺，即有其妄，
X13n0283_p0155b02║故曰因明（云云）。因明二句，正起妄也。盖性本圓明，將
X13n0283_p0155b03║欲一个妄明以為能發，則其真性翻為所發。然真性
X13n0283_p0155b04║本來自明，何待而發？若立一能發之□，則有一所發
X13n0283_p0155b05║之性，故云因明發性。能所之性一立，則其妄見從此
X13n0283_p0155b06║而生，故云性妄見生。如前性覺，必明妄為明覺也。圓
X13n0283_p0155b07║明心性之中，真尚不有，那得有妄？今妄見一生，則畢
X13n0283_p0155b08║竟無中而成究竟有，故云從畢等也。如前無同異中，
X13n0283_p0155b09║熾然成異也。此有等者，上有字□□，究竟有之有，以
X13n0283_p0155b10║無明為體者也；下有字，指根身及乎器界也。既從無
X13n0283_p0155b11║明而有，乃虗妄之因，以為其因，則非其因，故云此有
X13n0283_p0155b12║等也。能生之因既是無明，全體虗妄而為非因，則其
X13n0283_p0155b13║所生能住之眾生，及夫所生所住之世界，二者之相
X13n0283_p0155b14║亦皆虗妄，而無根本可得，故云住所等也。能生之無
X13n0283_p0155b15║明既是虗妄，所生之世界眾生亦皆虗妄，從此無住
X13n0283_p0155b16║虗妄之中，而世界眾生紛然生起，故云本此等也。合
X13n0283_p0155b17║明世界眾生如此
X13n0283_p0155b18║二、分釋為二：初、迷本下，釋眾生顛倒；二、阿難下，釋世
X13n0283_p0155b19║界顛倒。標起不言眾生，結文而云眾生，所謂結而不
X13n0283_p0155b20║提者也。世界中，標起而言世界，結文不云世界，所謂
X13n0283_p0155b21║提而不結者也。初中迷本四句，總示眾生之顛倒
X13n0283_p0155b22║也。將欲三句，別明偏漸眾生之顛倒也。非真二句，別
X13n0283_p0155b23║明二乘眾生之顛倒也。展轉六句，別明六道眾生之
X13n0283_p0155b24║顛倒也。由是等，總一切眾生之顛倒也。初總明中迷
X13n0283_p0155c01║本等者，一切眾生從何而有？皆由迷其本來圓明自
X13n0283_p0155c02║性一念無明虗妄而生，故云迷本等也。既從無明虗
X13n0283_p0155c03║妄而生，那有真性之體可得能生？妄既無體，所生眾
X13n0283_p0155c04║生何依？故云妄性等也。□偏漸中將欲等者，偏漸之
X13n0283_p0155c05║人不能達妄即真，必須破妄顯真，□知自性之中真
X13n0283_p0155c06║妄兩不可得，汝若欲捨其妄而復其真，則汝欲復真
X13n0283_p0155c07║之真亦是妄矣。真尚不生，安有妄捨？故云將欲等也。
X13n0283_p0155c08║則知偏漸眾生是顛倒耳。明小乘中非真等者，二乘
X13n0283_p0155c09║之人必欲離□纔顯乎空，不知離有見空已是妄矣，
X13n0283_p0155c10║故云非真。更復離有見空之中求復真性，乃更妄矣，
X13n0283_p0155c11║故合云非真等也。非相，即妄相也，乃妄中之妄耳。非
X13n0283_p0155c12║生下，正出妄不可得四非字，不同上之非字看，皆遣
X13n0283_p0155c13║詞也。非生非住者，謂其生住異滅是無明之相，若就
X13n0283_p0155c14║圓明心性了不可得，但略下之異滅二相，故云非生
X13n0283_p0155c15║非住。非心非法者，謂其身受心法，是無明之體。若就
X13n0283_p0155c16║圓明，心性亦不可得，但略上之身受二法，故云非心
X13n0283_p0155c17║非法。若欲觀身受等四，而破生住等四，以顯偏真，以
X13n0283_p0155c18║求復真，自當成妄更妄也。又可四非字，從上非相發
X13n0283_p0155c19║來。此正言惑，而未言業與眾生。生住言其相，心法言
X13n0283_p0155c20║其體。正指起惑之本，本於心法。起感之相，相在生住。
X13n0283_p0155c21║意謂非真求復，根本既妄，凡所有心，妄更妄矣。故云
X13n0283_p0155c22║非生非住等也。則知二乘眾生是顛倒耳。明六道中
X13n0283_p0155c23║展轉等者，謂凡夫眾生，自一念不覺六塵，引起六根，
X13n0283_p0155c24║六根還緣六塵，互互相引，重重生起，即下云六亂妄
X13n0283_p0156a01║相者是。故云展轉發生。發生不已，純一虗妄煩惱之
X13n0283_p0156a02║見，故云生力發明。煩惱既成，自當造業，故云熏以成
X13n0283_p0156a03║業。業既成已，自當感報，故云同業相感。同業者，四生
X13n0283_p0156a04║中止取胎卵而言，□□父母己三業之所同者，是為
X13n0283_p0156a05║同業也。既招其報，必有殺盜婬酬償之相滅，及夫殺
X13n0283_p0156a06║盜婬纏縛之相生，故云因有等。則知六道眾生是顛
X13n0283_p0156a07║倒耳。若論其偏漸，若二乘，若六道，無一而非顛倒，皆
X13n0283_p0156a08║因一念無明之故而有。所以初云迷本，至結云由是
X13n0283_p0156a09║等也。二、釋世界。眾生顛倒中，是有等，釋界義；非因
X13n0283_p0156a10║等，釋世義也。是有所有、非所因等，牒前此有所有、非
X13n0283_p0156a11║因所因等，為世界因也。謂此有所有，則四方分段妄
X13n0283_p0156a12║生；既有分段，界畔自立。能有，指惑、業說；所有，指眾生
X13n0283_p0156a13║說。故云是有等也。謂本非真因，妄為所因；本非所住，
X13n0283_p0156a14║妄為所住。因此轉變遷流，而三世遂成矣。所因，亦指
X13n0283_p0156a15║惑、業說；所住，指眾生根身說。以此無住無明，念念熏
X13n0283_p0156a16║彼所住，故云非因等也。如是則知世界顛倒，亦由無
X13n0283_p0156a17║明而有者也。
X13n0283_p0156a18║三、相涉，又二：初、三世下，標舉；二、是故下，釋明。初標
X13n0283_p0156a19║舉中三世等者，非若前之以世涉方、以方涉世，蓋謂
X13n0283_p0156a20║世界依報與眾生正報互相涉入，生六亂妄相也。從
X13n0283_p0156a21║是相涉了無休息，自得致乎變化一十二類眾生也。
X13n0283_p0156a22║二、釋明，又二：初、釋成因，是故等也；二、釋成果，乘此
X13n0283_p0156a23║等也。初釋成因中因動等者，動即上文之相涉也。
X13n0283_p0156a24║因其無明不覺，遂致根塵相生，是為因動有聲等，如
X13n0283_p0156b01║前覺明空昧，相待成搖之義同也。因動有聲之句，貫
X13n0283_p0156b02║下五句，因味知法之句，徹上五句，一貫一徹，一上一
X13n0283_p0156b03║下，以根緣塵，以塵引根，互互相生之相，盡於是矣。若
X13n0283_p0156b04║欲顯了明白，其始也，因動有聲之句，傳傳而下，曰因
X13n0283_p0156b05║動有聲，乃至因動有法。其後也，因味知法一句，傳傳
X13n0283_p0156b06║而上，曰因法而知，乃至因色有見，中間可推而知也。
X13n0283_p0156b07║六亂妄相等者，其心或緣乎聲，忽又緣色，或緣乎香，
X13n0283_p0156b08║忽又緣味，於六塵中，了無定體，是為六亂妄相。因此
X13n0283_p0156b09║亂想之中，習成惡業之性，即欲等十二顛倒以為本，
X13n0283_p0156b10║而造殺等十惡之業，是為成業性也。以其成業性□，
X13n0283_p0156b11║遠成乎苦果，是以十二區分，由此而輪轉不息也。十
X13n0283_p0156b12║二區分，各以自類為言，十二輪轉，互為感報而言也。
X13n0283_p0156b13║窮十二變等者，如因色有聲，因色有香，乃至因色有
X13n0283_p0156b14║法，又因聲有香，因聲有味，乃至因聲有色，如是六塵，
X13n0283_p0156b15║互互而生，具有六番。若因見有聞，因見有齅，乃至因
X13n0283_p0156b16║見有知，又因聞有嗅，因聞有嘗，乃至因聞有見，如是
X13n0283_p0156b17║六根，互互而為，亦具六番。合言之，是為窮十二變一
X13n0283_p0156b18║旋復也。
X13n0283_p0156b19║二、釋成果，又三：初、乘此下，立名；二、阿難下，示相；三、是
X13n0283_p0156b20║名下，結歸。初列名中，乘此等者，蓋因世界顛倒六
X13n0283_p0156b21║塵之中，一一互顯塵以牽生。眾生顛倒六根之中，成
X13n0283_p0156b22║乎六亂妄相。而此妄想取著六塵之時，或緣之為虗
X13n0283_p0156b23║妄輪迴，動顛倒以至殺顛倒，故名果報。有胎焉卵焉，
X13n0283_p0156b24║更相變易，亦六亂而無定趣也。卵生等十二類，若按
X13n0283_p0156c01║瑜伽、俱舍等論，從殻而出曰卵生，從胞而出曰胎生，
X13n0283_p0156c02║從濕而出曰濕生，離故趣新曰化生。本質既無，但因
X13n0283_p0156c03║明耀之色曰有色，空無色相曰無色，唯以想心成質
X13n0283_p0156c04║曰有想，頑無所知曰無想。自質非實，托彼成故，雖有
X13n0283_p0156c05║若無，曰若非有色。己本無想，由彼想以心成我質，曰
X13n0283_p0156c06║若非有想。我有兒想，彼無父母想，雖彼無想，現以□
X13n0283_p0156c07║我兒想，曰若非無想。有云：有色是色界，無色是無色
X13n0283_p0156c08║界，有想無想至非有想非無想，亦無色界空處等四
X13n0283_p0156c09║天。若作是說，皆非然也。一者因果不相應，二者名義
X13n0283_p0156c10║不相應。何以故？此十二類，生□體六亂妄想者也。若
X13n0283_p0156c11║夫色無色界禪定之人，方生彼天，今亂想亦生彼天，
X13n0283_p0156c12║則因何劣而果何勝？是以若作是說，因果不相應也。
X13n0283_p0156c13║下文云：有色羯南流轉國土，無色羯南流轉國土，
X13n0283_p0156c14║乃至非有想非無想羯南流轉國土。云何名是有色
X13n0283_p0156c15║羯南，無色羯南等，而義又是色無色界。是以若作是
X13n0283_p0156c16║說，名義不相應也。當知此十二類，唯在欲界中論，以
X13n0283_p0156c17║故皆謂之羯南也。若夫忉悧已上，所謂有定天人，未
X13n0283_p0156c18║必如下地眾生，六亂無緒，上之二界，又可知矣。不知
X13n0283_p0156c19║但就現前幽顯可騐者，略示之耳。若曰通上二界，深
X13n0283_p0156c20║違佛旨也。
X13n0283_p0156c21║二示相中，分為十二，次第可見。此十二種，總由六亂
X13n0283_p0156c22║妄想為之因，以生十二類顛倒。復以十二顛倒為之
X13n0283_p0156c23║緣，以造十惡等業。故逐妄別其升沉，隨業分其輕重，
X13n0283_p0156c24║此十二類之所以區分也。然一一類中，各具八萬四
X13n0283_p0157a01║千亂想者，蓋此煩惱亂想，各各具有。但隨類轉變，則
X13n0283_p0157a02║煩惱亦隨類偏顯。故如魚鳥之類，以飛沉偏顯，則諸
X13n0283_p0157a03║煩惱俱屬飛沉，所以遂有八萬四十飛沉亂想。下例
X13n0283_p0157a04║明之。又復應知，此乃類生果上之亂想，非因中虗妄
X13n0283_p0157a05║動等六亂妄想也。初動類中，言因世界等者，六亂妄
X13n0283_p0157a06║想，於六塵中，起虗妄動顛倒時，其想有升有沉。故和
X13n0283_p0157a07║合氣成，遂有八萬四千，飛為羽族，沉為龜蛇。此亦理
X13n0283_p0157a08║勢之必然也。餘可例之。虗妄者，以其想生故也。動顛
X13n0283_p0157a09║倒者，亦以其想故也。氣成者，卵以氣交故也。飛沉者，
X13n0283_p0157a10║想有重輕。若輕者升而飛，若重者沉而墜也。則知魚
X13n0283_p0157a11║為想重，鳥為想輕者矣。此中虗妄，及下雜染，乃至怨
X13n0283_p0157a12║害等，又此之動顛倒，及下欲顛倒，乃至殺顛倒，皆屬
X13n0283_p0157a13║煩惱障也。此之氣成飛沉等，乃至恠成含父母等，總
X13n0283_p0157a14║屬惡障也。此之卵羯南魚鳥等，乃至下文非無想羯
X13n0283_p0157a15║南土梟等，總屬是果報障也。具如教觀旨抄。欲類中
X13n0283_p0157a16║橫竪亂想，正以六根妄想起雜染。欲顛倒時，有邪有
X13n0283_p0157a17║正。正則為人為仙而竪生，邪則為畜而橫生。邪正相
X13n0283_p0157a18║半，則為龍類。以龍在天為竪，在水為橫耳。言雜染及
X13n0283_p0157a19║欲顛倒，以其是情生故也。滋成者胎，以精交故也。趣
X13n0283_p0157a20║類中翻覆亂想者，由六亂妄想起執著。趣顛倒時，逐
X13n0283_p0157a21║心背信，翻覆任情，致成其形。或覆或翻，或飛或走，而
X13n0283_p0157a22║無定趣。言執著及趣顛倒者，以其是合感故也。假類
X13n0283_p0157a23║中新故亂想，正以起變易假顛倒時，情念乖離，新故
X13n0283_p0157a24║更變。故受生時，或轉□為飛，蛻飛為潛，觸類而成假
X13n0283_p0157b01║借相禪也。言變易及假顛倒者，以其化以離應故也。
X13n0283_p0157b02║障類中著，即顯也。餘可知。惑類中，此正厭有著空，
X13n0283_p0157b03║滅身歸無，銷之散之，遂成陰隱亂想，如舜若多是也。
X13n0283_p0157b04║影類中，此正蹈迹附影，似有似無，憶以成之，故為
X13n0283_p0157b05║潛結亂想，而感神鬼精靈之類也。癡類中枯槁亂
X13n0283_p0157b06║想者，正以起愚痴顛倒時，以心如土木，形如金石，為
X13n0283_p0157b07║長生久住之計，故成枯槁亂想耳。□類中非有色
X13n0283_p0157b08║相成色羯南，謂自質非實，托彼而成，以起相待因，依
X13n0283_p0157b09║偽顛倒故也。例如水母。性類中非色無想無色羯南，
X13n0283_p0157b10║自質本無，托彼呪詛而成色質，正由邪業相引，性顛
X13n0283_p0157b11║倒故，不由生理也。罔類中非有想成想羯南，己本無
X13n0283_p0157b12║想，因彼質而成我想，正以□亂妄想證罔，取他納為
X13n0283_p0157b13║已有，故成蒲盧等。蓋蒲盧等本為桑虫，非有蜂想而
X13n0283_p0157b14║成蜂想，故云異質相成。殺類中，非無想相，無想羯
X13n0283_p0157b15║南。蓋我有兒想，故云非無想相。而土塊毒果，本無父
X13n0283_p0157b16║母想，故云無想。正以怨害相酧，殺傷相反。良由因中
X13n0283_p0157b17║畜養一切，始則親養，終則殺傷，恩反成怨。故感土梟
X13n0283_p0157b18║之倫，始則居然一父子也，終必食之。此形類相隨，果
X13n0283_p0157b19║報不忒，亦不期然而然者耳。破鏡乃是食母之獸，非
X13n0283_p0157b20║鳥也。今言鳥者，應云等，如上土梟等。
X13n0283_p0157b21║三、結，可知。統上約生滅明妄，以成十二類生已竟。大
X13n0283_p0157b22║約要顯迷真，故有世界眾生種種顛倒之不同也。若
X13n0283_p0157b23║其破妄，即有菩提、涅槃諸位證入之少異。迷悟相翻，
X13n0283_p0157b24║意在於悟。從悟說位，用酧阿難前□□□。
X13n0283_p0157c01║大佛頂首楞嚴秘錄卷第七