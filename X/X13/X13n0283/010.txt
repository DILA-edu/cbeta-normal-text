X13n0283_p0186b05║
X13n0283_p0186b06║
X13n0283_p0186b07║
X13n0283_p0186b08║
X13n0283_p0186b09║大佛頂首楞嚴秘錄卷第十
X13n0283_p0186b10║天台　一松大師　說
X13n0283_p0186b11║語谿門人　靈述　記
X13n0283_p0186b12║自，阿難！彼善男子去，明行、識二陰也。然不同前色等
X13n0283_p0186b13║三陰，有自心生魔以作邪解者，有飛精附人而來惱
X13n0283_p0186b14║人者。今此二陰，唯自卜度，同乎外道斷常等耳。
X13n0283_p0186b15║四、顯行陰，分二：初、承前想盡阿難等也；二、明今行陰
X13n0283_p0186b16║生滅等也。初承前想盡中，彼善等標，是人等釋。釋
X13n0283_p0186b17║又二：初釋想盡是人下也，二顯所見覺明下也。初中
X13n0283_p0186b18║夢想不同，心經所說。彼指初住已去，乃至等覺，不唯
X13n0283_p0186b19║分斷無明，亦且斷已將盡。此中但在相似之四五
X13n0283_p0186b20║二信，約惑止破見思，就陰止破三陰。近有以彼解
X13n0283_p0186b21║此，菩薩或同，而位之淺深，惑之粗細，不無差別，恐不
X13n0283_p0186b22║便也。若在今論，想陰未破之時，所謂晝馳於想，夜結
X13n0283_p0186b23║於夢。既盡想陰，想尚不得，夢從何生？故云夢想銷滅
X13n0283_p0186b24║其夢想也。設未銷滅，寤時必有想，寐時必有夢，寤之
X13n0283_p0186c01║與寐，自不恒一。夢想既滅，雖有寤寐，而恒一耳。想盡
X13n0283_p0186c02║如此想，陰盡理自顯。所有妙覺明體，虗而不滯，靜而
X13n0283_p0186c03║不動，故云覺明虗靜。假喻發明，猶之乎晴明空也，故
X13n0283_p0186c04║云猶如晴空。晴空之中，虗通洞達，無復幻翳，故云無
X13n0283_p0186c05║復等也。能觀之心，既如晴空，無有塵影，則知所觀山
X13n0283_p0186c06║河大地，明暗色空，非不見也。但見之時，如明鏡當臺，
X13n0283_p0186c07║照明而已，故云觀諸等也。當其物像來時，未嘗有所
X13n0283_p0186c08║粘黏，當其物像過時，未嘗有所踪跡，故云來無等也。
X13n0283_p0186c09║虗受等法，合也。惟其受想既盡，塵於根也，了無所依，
X13n0283_p0186c10║所謂聚緣，內搖自遺。根於塵也，亦無所托，所謂趣外，
X13n0283_p0186c11║犇逸亦遠。猶若明鏡鑒物，唯一虗靜照虗而已，故云
X13n0283_p0186c12║虗受等也。
X13n0283_p0186c13║二、明今行陰，又三：初、生滅根元等，標舉；二、阿難當知
X13n0283_p0186c14║等，釋成；三、阿難如是等，結勸。初、標舉，又二：初、生滅下，
X13n0283_p0186c15║行未盡相；二、若此下，行已盡相。初行未盡相中生
X13n0283_p0186c16║滅等，即行陰密密遷移，念念流轉，生住異滅之相也。
X13n0283_p0186c17║前來想陰未破，行陰未現，想陰既盡，行陰當前，故云
X13n0283_p0186c18║生滅等也。見諸等者，殫即盡也，謂其十二類之所以
X13n0283_p0186c19║生，唯行陰生以為生，十二類之所以滅，唯行陰滅以
X13n0283_p0186c20║為滅，行陰既現，十方之十二類生滅所以無不得見，
X13n0283_p0186c21║故云見諸等也。雖未等者，一切眾生皆以識為根由
X13n0283_p0186c22║頭緒，不唯識陰未破，亦且未現，故云雖未等也。識陰
X13n0283_p0186c23║未現，然行陰為十二類生之生滅者，猶之乎野馬熠
X13n0283_p0186c24║熠之相，無不見其底裏，故云見同等也。野馬熠熠，有
X13n0283_p0187a01║謂光明爍爍者，非也，此係陽焰塵埃，但乍生乍滅，忽
X13n0283_p0187a02║明忽暗之狀耳。為浮塵者，謂眾生內之六根，外之六
X13n0283_p0187a03║塵，內外相對，根塵交結，念念分別，心心貪愛，皆以行
X13n0283_p0187a04║陰為之關楗，猶之乎門之有樞，所謂梗也，門之有穴，
X13n0283_p0187a05║所謂臼也，故云為浮等也。此則所謂行陰世界，故結
X13n0283_p0187a06║之曰此則等也。二、行陰盡相，又二：初、正明若此等
X13n0283_p0187a07║也；二、因由觀其等也。初中若此下。法也。若此等者。
X13n0283_p0187a08║即行陰也。云元性者。但習性耳。元澄。指六識也。六識
X13n0283_p0187a09║元非元澄之體。第已離前四陰。故云性入元澄。則知
X13n0283_p0187a10║元性元澄。皆非與元明自性可同年也。一澄下。喻也。
X13n0283_p0187a11║一澄元習。即承性入元澄之識陰也。以其離前四陰。
X13n0283_p0187a12║唯一識陰。故云一澄元習。假喻發明。猶之乎波瀾。轉
X13n0283_p0187a13║為澄清之水。蓋行陰如水之波瀾。識陰如水之澄湛。
X13n0283_p0187a14║今行陰既盡。唯餘元澄。識陰如轉波瀾。而為澄湛。故
X13n0283_p0187a15║云如波等也。然識陰如急流水。乍而觀之。似為定體。
X13n0283_p0187a16║再而觀之。密密流注。少無休息。所以六識與而言。喻
X13n0283_p0187a17║以澄水。奪而言。猶生滅也。到此乃是行陰盡相。故云
X13n0283_p0187a18║行陰捨盡。是人下。結也。意謂行陰未盡。生住異滅。念
X13n0283_p0187a19║念遷流。而感眾生之濁。行陰既盡。眾生之濁。自得超
X13n0283_p0187a20║越。所以前云行為眾生濁體也。二、因由中觀其等
X13n0283_p0187a21║者，其真之體既顯，其妄之由自見。由幽深隱密虗妄
X13n0283_p0187a22║之想，有是行陰，而為眾生濁之本也。
X13n0283_p0187a23║二、釋成，分十次第，可見各有：初、功行，二、起計，三、結名。
X13n0283_p0187a24║三科功行同是三摩中等，結名同是此則等，皆無子
X13n0283_p0187b01║科，下去可見，不復更分。唯起計、起止不同，且有子科，
X13n0283_p0187b02║今備指之：初、於圓等，二、於圓等，三、於自等，四、於分等，
X13n0283_p0187b03║五、於知等，六、於無等，七、於光等，八、於行等，九、於後等，
X13n0283_p0187b04║十、於後等。其子科也，臨文更分。
X13n0283_p0187b05║初二無因之功行中，是得正知等者，謂其奢摩他等，
X13n0283_p0187b06║乃全性起修不思議三觀，揀於偏小性外別修者也。
X13n0283_p0187b07║凝明正心等者，謂其想陰未破，於內尚有貪愛心起，
X13n0283_p0187b08║難以言凝。想陰既破，內心不起，是為凝。又謂想陰未
X13n0283_p0187b09║破，觀智不明，不能覺照外之邪魔，難以言明。想陰既
X13n0283_p0187b10║破，觀智益顯，是為明。合而言之，凝明正心。如是內心
X13n0283_p0187b11║不起，覺智益顯，不唯邪外不干，自然魔不得便，故云
X13n0283_p0187b12║十類等也。方得精研之句，十皆應有，下九無者略耳。
X13n0283_p0187b13║生類本者，行陰也，即前見諸十方等耳。云方得等者，
X13n0283_p0187b14║正謂色受想三既破，纔得精詳研覈行陰，故云方得
X13n0283_p0187b15║等也。於本等者，正謂行陰當前，即前生滅根元等也。
X13n0283_p0187b16║觀彼等者，以此精研詳察，行陰之相自見。以其行陰
X13n0283_p0187b17║幽隱妄想，人所不知，人所不見，是為幽。然生住異滅，
X13n0283_p0187b18║各有分齊，是為清。能徧十二類生，是為圓。然密密遷
X13n0283_p0187b19║流，未嘗休息，是為擾。其虗妄相，將破未破，而擾動於
X13n0283_p0187b20║元明自性，是為動元也。此所觀也。能觀者，乃不思議
X13n0283_p0187b21║奢摩等三，故云觀彼等。當下了得全妄，即真行陰自
X13n0283_p0187b22║破。其或未破，不免妄生計度，所以即起計度耳。下去
X13n0283_p0187b23║九文，義意皆同，例之可見。二起計分二：初於圓下
X13n0283_p0187b24║合標，二一者下分釋。合標中二無因，即本末也，可見。
X13n0283_p0187c01║分釋又二：初本一者等也，二末二者等也。初又三：初
X13n0283_p0187c02║一者等標，二何以等釋，三由此等結。標中見本無
X13n0283_p0187c03║因者，正起計度也。釋中是人等，先明因由生機，即
X13n0283_p0187c04║行陰也。全破者，前來想陰未盡，行陰為彼所覆，今想
X13n0283_p0187c05║陰盡，行陰披露，是為全破，蓋在將破實未破也。乘於
X13n0283_p0187c06║等，正出計度。云乘於眼根等者，若對位，此在相似五
X13n0283_p0187c07║六二信，將得六根清淨，圓照十界三際，未是其時，雖
X13n0283_p0187c08║乘其力，止見八萬劫六道生死橫竪黑白等也。八萬
X13n0283_p0187c09║劫內眾生，生而死，死而生，生生死死，死死生生，了無
X13n0283_p0187c10║休止，故云見八萬等也。此所見也。秪見下，所不見也。
X13n0283_p0187c11║便作等，正起計也。自有下，應結責云：若以玅觀圓照
X13n0283_p0187c12║圓顯，徹古徹今，徹始徹終，至乎六根清淨相似而見，
X13n0283_p0187c13║及夫初住已去分證而見，那得八萬劫便作聖解耶？
X13n0283_p0187c14║下去例之亦爾。結中微妙三觀是為正知，三觀圓
X13n0283_p0187c15║照是為徧知。正知揀異邪知，徧知揀異偏漸。今由妄
X13n0283_p0187c16║計出而玅觀失，故云由此等也。有揀異邪外之正
X13n0283_p0187c17║知，自不墮落外道；有揀異偏漸之徧知，自得證乎菩
X13n0283_p0187c18║提。既云亡正徧知，而外道應墮，菩提應惑也。下去皆
X13n0283_p0187c19║爾。二末亦三，即標、釋、結。例前可見，標可知。釋中
X13n0283_p0187c20║既見其根者，止八萬劫之所見也。知人下，計世間法
X13n0283_p0187c21║之無因也。今盡等者，謂人還為人，乃至畜還為畜，烏
X13n0283_p0187c22║還為黑，乃至橫還為橫也。而我下，計出世法之無因
X13n0283_p0187c23║也。意謂無菩提因，那有菩提事？故云而我等也。當知
X13n0283_p0187c24║下，合世出世而言也。意謂世間法八萬劫中既皆無
X13n0283_p0188a01║因，出世法八萬劫中亦皆無因，則知今日一切諸法
X13n0283_p0188a02║物象皆無因也。有云本應作末，亦不必也。蓋本既無
X13n0283_p0188a03║因，以本而推，末亦無因。然此本末二因，總計八萬劫
X13n0283_p0188a04║中所見而已，八萬劫外冥無所現，則知前無所觀無
X13n0283_p0188a05║始之本可得，後無所觀無終之末可得，故分本末二
X13n0283_p0188a06║皆無因無異意也。結，例前可知。三、結名中是則
X13n0283_p0188a07║等者，正結其斷見外道也。
X13n0283_p0188a08║二、四徧常之起計中分三：初、於圓下，合標；二、一者下，
X13n0283_p0188a09║分釋；三、由此下，總結。初合標中，圓常即圓滿常住
X13n0283_p0188a10║耳。此是真起計下，妄計也。四徧常者，彼之外道意欲
X13n0283_p0188a11║同佛，圓常終不如也。元非元明自性，以其能為十二
X13n0283_p0188a12║類生之本，是為徧。以其生住異滅，化理不住，是為常。
X13n0283_p0188a13║初心境，二四大，三色受想等，四生滅。蓋前之廣於後
X13n0283_p0188a14║後，後後狹於前前也。二、分釋四：初、二萬劫常；二、四
X13n0283_p0188a15║萬劫常；三、八萬劫常；四、不生不滅常。初二可知。
X13n0283_p0188a16║三八萬劫常中是人窮盡等者，六根即六識也，以所
X13n0283_p0188a17║顯能耳。末那即七識也，執受即八識也，以含藏為執
X13n0283_p0188a18║受耳。心意識乃總八七六識也。有謂此是行陰，云何
X13n0283_p0188a19║說識？此非然也。行人觀境無乎不觀，唯其破時先色
X13n0283_p0188a20║次受等耳，豈可不以識觀？況三科諸法無不為觀，此
X13n0283_p0188a21║但就五陰而言，豈無識乎？四、不生滅常可知。三、
X13n0283_p0188a22║總結，亦可知。是則等，正結其常見外道也。
X13n0283_p0188a23║三、常無常之功行中堅凝正心者，外魔不干為之堅，
X13n0283_p0188a24║內心不起為之凝，觀智益顯之為正心，下去皆然。起
X13n0283_p0188b01║計中亦分三：初、於自下，合標；二、一者下，分釋；三、由此
X13n0283_p0188b02║下，總結。初合標中於自他中等者，即以行陰而分
X13n0283_p0188b03║自他，如二於國土，三於我心，四於行流，皆名自他起
X13n0283_p0188b04║計度也。以例第一一切眾生於我心中自生自死等，
X13n0283_p0188b05║自即行陰，彼即所具十二類生，乃於無自他中妄計
X13n0283_p0188b06║自他也。元明自性，豈有常無常耶？二、分釋為四：初、
X13n0283_p0188b07║我常彼無常，二、劫壞劫不壞，三、我是微塵轉，四、行常
X13n0283_p0188b08║餘無常。初中大意可見。云觀妙明心者，始本妙觀，
X13n0283_p0188b09║了達行陰，即是妙明心性，徧乎十方界也。但其過加
X13n0283_p0188b10║研覈，一念之錯，一見之差，同其外道計也。二中見
X13n0283_p0188b11║劫壞處等者，若就一世界中竪言之，自三禪已下為
X13n0283_p0188b12║三災壞，是為壞處；從四禪上三災所不能到，是為不
X13n0283_p0188b13║壞處。若約諸世界橫言之，或此世界壞，是為壞處；或
X13n0283_p0188b14║彼世界不壞，是為不壞處也。三中別觀我心等者，
X13n0283_p0188b15║前觀妙明，此觀其心精微密等，亦是計真起妄也。
X13n0283_p0188b16║四可知。三中總結亦可知。三結名中，是則等正
X13n0283_p0188b17║結，其是亦斷亦常之外道也。
X13n0283_p0188b18║四、有邊論之起計，亦分四：初、於分下，合標；二、一者下，
X13n0283_p0188b19║分釋；三、由此下，總結。初合標中，於分位者，即時分
X13n0283_p0188b20║與方位也。時分雖指時，方位雖指處，實時處相兼也。
X13n0283_p0188b21║二、分釋為四：初、三際；二、聞見；三、彼我；四、生滅。初
X13n0283_p0188b22║中心計生元者，指行陰為十二類之根元也。流用不
X13n0283_p0188b23║息者，正指行陰生住異滅，無休息也。計過未等者，過
X13n0283_p0188b24║即行陰前色受想三陰，早已破矣，是為有邊。未即行
X13n0283_p0188c01║陰後識之一陰，以其未現，是為有邊。相續指現前行
X13n0283_p0188c02║陰，密密遷移，新新流轉，是為無邊也。合而言之，所謂
X13n0283_p0188c03║過去已過去，未來尚未來，皆是有邊。唯現在不住，為
X13n0283_p0188c04║無邊耳。四中半生半滅者，謂色受想陰已破是半
X13n0283_p0188c05║滅，行之一陰現前是半生也。三結名中此則等者，
X13n0283_p0188c06║正結其亦雙亦斷常之外道也。
X13n0283_p0188c07║五、不死之矯亂起計中亦分三：初、於知下，合標；二、一
X13n0283_p0188c08║者下，分釋；三、由此下，總結。合標中四顛倒者，不知
X13n0283_p0188c09║常住真心之為顛，反執斷常為真，是為倒也。二、分
X13n0283_p0188c10║釋，又四：初、總計；二、計無；三、計有；四、計有無。初中觀
X13n0283_p0188c11║變化者，謂變有為無，化無為有也。此總說也。然生
X13n0283_p0188c12║而住，住而異，異而滅，於中密密遷流，是為之變，故云
X13n0283_p0188c13║見遷等也。生繼乎滅，住繼乎生，異繼乎住，滅繼乎異，
X13n0283_p0188c14║互互相續，是為之恒，故云見相等也。生住二相，有可
X13n0283_p0188c15║見之見者，是為之生，故云見所等也。異滅二相，無可
X13n0283_p0188c16║見之見者，是為之滅，故云不見等也。生於滅相續，住
X13n0283_p0188c17║於異相續，不少間斷，是為之增，故云相續等也。其生
X13n0283_p0188c18║於滅，住於生，雖為相續，不無所離，是為之滅，故云正
X13n0283_p0188c19║相等也。生生住，住生異，異生滅，各各生也，是為之有，
X13n0283_p0188c20║故云各各等也。生亡乎滅，住亡乎生，乃至滅亡乎異，
X13n0283_p0188c21║互互亡也，是為之無，故云互互等也。於彼變恒等八，
X13n0283_p0188c22║無不而觀，故云以觀都觀。雖云都觀，唯見其一，故云
X13n0283_p0188c23║用心別見。以其用心別見之故，人問乎生，即答之曰
X13n0283_p0188c24║亦生；人問乎滅，即答之曰亦滅；乃至人問乎滅，即答
X13n0283_p0189a01║之曰亦滅。如是一時之中，或言乎生，或言乎滅，乃至
X13n0283_p0189a02║或言乎減，了無定見，故云於一等也。說既如是，聞者
X13n0283_p0189a03║亦無一定，故云令彼等也。二中諦觀其心者，即觀
X13n0283_p0189a04║行陰也。互互無處者，同前互互亡處也。三中諦觀
X13n0283_p0189a05║其心，亦觀行陰也。各各有處者，同前各各生處也。
X13n0283_p0189a06║四中雙計有無，可知樹之旁生曰枝。皆云其矯亂者，
X13n0283_p0189a07║若是有以言有，無以言無，似乎屬正。何謂矯亂？當知
X13n0283_p0189a08║元明自性，有無皆不可得。既計為有為無，此是矯也。
X13n0283_p0189a09║又計非有非無，亦有亦無，及互互無，各各有，此是亂
X13n0283_p0189a10║也。故皆謂之矯亂。不死者，即不遷之意。彼之外道，欲
X13n0283_p0189a11║生不死天，為果執計不死。又矯是矯強，亂是雜亂，以
X13n0283_p0189a12║矯亂因，欲得不死果也。結名中，此則等亦結其是
X13n0283_p0189a13║雙亦斷常之外道也。
X13n0283_p0189a14║六、死後有相之起，計為三：初、於時下，標；二、或自下，釋；
X13n0283_p0189a15║三、由此下，結。初、標中。死後有相等者，外道所計不
X13n0283_p0189a16║出，即色是我，離色是我；我大色小，色在我中；色大我
X13n0283_p0189a17║小，我在色中耳。二、釋二：初、正計或自等；二、別計從此
X13n0283_p0189a18║等也。初中或自等即，即色是我也。或見等即，我大色
X13n0283_p0189a19║小也。我圓者，謂我之我圓滿十方，所有國土在我內
X13n0283_p0189a20║也。或彼等即，離色是我也。前緣者，所緣之色也。墮我
X13n0283_p0189a21║句，隨我運用耳。或復等即，色大我小也。如是循環十
X13n0283_p0189a22║六相者，就行陰已生等四，舉色一陰而有前四，餘之
X13n0283_p0189a23║三陰亦皆有四，則有四四一十六相。有云：除去行陰，
X13n0283_p0189a24║就前之三陰，後之識陰成乎十六。或亦可耳。次中
X13n0283_p0189b01║畢竟煩惱等者，畢竟二字乃言有也。然有煩惱有菩
X13n0283_p0189b02║提不為過耳，過在兩性並驅不相觸耳。結名中云
X13n0283_p0189b03║立五陰等者，問：前之三陰既已破矣，云何復將以為
X13n0283_p0189b04║計耶？答：三陰既破，而又依之以起計者，以三陰徧計
X13n0283_p0189b05║雖破，而依他之性未亡，故依之以起，成其十六。蓋約
X13n0283_p0189b06║行陰為我，四陰為緣耳。此亦常見之外道也。
X13n0283_p0189b07║七、死後無相之起計，亦三：初、於先下，標；二、見其下，釋；
X13n0283_p0189b08║三、由此下，結。標中死後無相者，如釋所明可見。
X13n0283_p0189b09║釋又二：初、正計，見其等也；二、別計，從此等也。初中
X13n0283_p0189b10║見其色滅等者，謂其有色纔顯乎色，有想纔繫乎心，
X13n0283_p0189b11║有受纔得連持色心以為壽命。色等三陰既破，故云
X13n0283_p0189b12║見其等也。陰性句，總所滅。色等三陰縱有等，指行陰
X13n0283_p0189b13║之獨存也。此質等，指色陰之已破也。因之等，正起計
X13n0283_p0189b14║也。勘校，即計度耳。八無相，就因果各有色滅等四也。
X13n0283_p0189b15║次別計可知。結名中五陰同前。此亦斷見之外
X13n0283_p0189b16║道也。
X13n0283_p0189b17║八、死後俱非之起計，亦三：初、於後下，標；二、色受下，釋；
X13n0283_p0189b18║三、由此下，結。標中於行句，謂行陰當前也。兼受句，
X13n0283_p0189b19║謂受陰已滅也。雙計句，於行陰當前為有，受陰已滅
X13n0283_p0189b20║為無也。自體句，受想行三同是心法謂之自體，以行
X13n0283_p0189b21║之當前破受想已滅，受想已滅還破行之當前，謂之
X13n0283_p0189b22║相破也。前第六計死後有，第七計死後無，今雙非有
X13n0283_p0189b23║無，故云是人等也。釋亦二：初、正計，色受等也；二、總
X13n0283_p0189b24║計，又計等也。初中色受等，謂色等三陰本自有者，
X13n0283_p0189c01║早已滅之則有成非有也。行遷者，謂行陰遷流似乎
X13n0283_p0189c02║無者，今言當前則有成非無也。如是循環等，有云陰
X13n0283_p0189c03║界指五陰十八界者，非也，但窮四陰之際畔耳。下結
X13n0283_p0189c04║名中亦云五陰者，蓋四陰是五陰中四，乃總言也。八
X13n0283_p0189c05║俱非相者，謂色受等四皆有非有非無也。有相無相
X13n0283_p0189c06║者，非謂其有是相及無是相也，蓋以有相即是非無
X13n0283_p0189c07║相，無相即是非有相，正雙非計也。次中又計等者，
X13n0283_p0189c08║謂行陰似無，反有遷流，則無非無矣。訛者，正言其無
X13n0283_p0189c09║非無耳。心發句行陰既爾，推諸法之有者，則非有矣，
X13n0283_p0189c10║故云又計等也。有無等者，如是不可謂有，不可謂無，
X13n0283_p0189c11║故云有無俱非也。既曰非有，實不可以為實，又曰非
X13n0283_p0189c12║無，虗不可以為虗，故云虗實失措。結中後際昏瞢
X13n0283_p0189c13║等者，正謂未來昏昏茫茫，杳窅冥冥，而無正見也。結
X13n0283_p0189c14║名中是則等，結其是雙非之外道也。
X13n0283_p0189c15║九、七斷滅之起計亦三：初、於後下，標；二、或見下，釋；三、
X13n0283_p0189c16║由此下，結。初標可見。二釋中，或計句，計欲界人
X13n0283_p0189c17║天二種四大色身，死後便為究竟斷滅也。或欲句，計
X13n0283_p0189c18║初禪已離下界財色名嗜睡五欲，便為究竟斷滅也。
X13n0283_p0189c19║或苦句，計二禪定生喜樂，已離初禪有覺有觀，便為
X13n0283_p0189c20║究竟斷滅也。或極句，計四禪捨念清淨苦樂雙亡，及
X13n0283_p0189c21║無色之四空，便為究竟斷滅也。皆言或者，謂七中隨
X13n0283_p0189c22║計一種耳。下之五涅槃亦然。論句雖五，斷滅有七，以
X13n0283_p0189c23║初句有人天二種，後句有四禪無色二種，故總云如
X13n0283_p0189c24║是等也。七際，言其七種之邊畔也。從此斷滅更不復
X13n0283_p0190a01║生，故云現前等也。結名中，此則等謂七斷滅，亦依
X13n0283_p0190a02║五陰而立也。此亦斷見之外道也。
X13n0283_p0190a03║十五、涅槃之起計亦三：初、於後下，標；二、或以下，釋；三、
X13n0283_p0190a04║由此下，結。標可知。釋中或以等正釋其相，迷有
X13n0283_p0190a05║等如來斷詞，如是等復合言也。五、涅槃初有為正轉
X13n0283_p0190a06║依及觀見與生愛慕等，有不更輪迴及生滅性等，皆
X13n0283_p0190a07║應具有。若具足之，如初禪應云：或以初禪為正轉依，
X13n0283_p0190a08║觀見無憂不受輪迴，生滅之性生愛慕故。今以初禪
X13n0283_p0190a09║互為具足，中間可例。所以初後闕略，中三全略，則知
X13n0283_p0190a10║初中圓明，次中無憂，三中無苦，四中極悅，五中苦樂
X13n0283_p0190a11║雙亡，是其所以為計者也。初計欲界中為正轉依
X13n0283_p0190a12║者，妄計欲界正報四大，即是轉生死，依涅槃而住。觀
X13n0283_p0190a13║見圓明等，正其所計，謂身中所修欲定及未到定，為
X13n0283_p0190a14║涅槃圓明，非自性之圓明也。初禪已離欲界苦粗障，
X13n0283_p0190a15║已得上界淨妙離，故云無憂。二禪不若初禪有覺有
X13n0283_p0190a16║觀，以定生喜樂，故云無苦。三禪樂勝，以離生妙樂，悅
X13n0283_p0190a17║充乎內，樂徧乎外，故云極樂。四禪以捨念清淨，故云
X13n0283_p0190a18║苦樂雙亡。不受句，正其非涅槃計涅槃也。餘可知。
X13n0283_p0190a19║結名。此則等亦結其是斷見之外道也。
X13n0283_p0190a20║三、結勸，亦二：初、結過患，阿難等也；二、勸弘宣，汝等等
X13n0283_p0190a21║也。初中禪那狂解者，前之色受想而言禪那現境
X13n0283_p0190a22║及故現斯事，以其或自心生魔，或外魔現境，今唯同
X13n0283_p0190a23║乎外道而起妄計，故言狂解與故現斯悟也。皆云禪
X13n0283_p0190a24║那者，由修三觀而圓破五陰，過加研覈致生魔事及
X13n0283_p0190b01║夫妄計故也。餘義同前可知。次中枝岐者，樹之旁
X13n0283_p0190b02║出曰枝，路之雜出曰岐。清淨標指者，欲人見月，以指
X13n0283_p0190b03║標示前人，因指見月，喻經之能詮，如標指也。因能詮
X13n0283_p0190b04║經，會所詮理，如因指見月也。以其能詮，是了義者，故
X13n0283_p0190b05║云清淨標指。餘亦同前。
X13n0283_p0190b06║五、顯識陰，亦二：初、承前行盡阿難等也；二、明今識陰
X13n0283_p0190b07║深達等也。初中彼善下。正明行盡之相。對前行陰
X13n0283_p0190b08║標舉中，行盡之文可知。沈細綱紐等者，以行陰為十
X13n0283_p0190b09║二類生死之本，喻以綱紐。行陰既破，則十二類數所
X13n0283_p0190b10║趣生死微細綱紐沈而絕矣，故云沉細等也。感應即
X13n0283_p0190b11║生死果報之果名耳。於涅下。兼明所顯之理。涅槃天
X13n0283_p0190b12║者，即元明自性也，故喻之。天常被五陰所覆，猶天為
X13n0283_p0190b13║五更所闇。今行陰已破，故云將大明悟。如鷄下。正喻
X13n0283_p0190b14║將大明悟也。所謂鷄三唱已，東方既白，今正在將明
X13n0283_p0190b15║之際，故云如鷄等也。六根下。合明也。正謂行陰既破，
X13n0283_p0190b16║根塵不偶，故云六根等也。內外等。色陰為外，受陰為
X13n0283_p0190b17║內，其妄破，其真顯，故云內外等也。
X13n0283_p0190b18║二、明今，亦分三：初、深達十方等，標舉也；二、阿難當知
X13n0283_p0190b19║等，釋成也；三、阿難如是等，結勸也。初又二：初、識未盡
X13n0283_p0190b20║相即；深達下，二、識已盡相即；若於下。初中深達等，
X13n0283_p0190b21║謂十二生皆以識陰為元由也。所以元諸與由，即識
X13n0283_p0190b22║陰耳。如前行陰云：雖未通其各命由緒，及性入元澄，
X13n0283_p0190b23║皆指識陰故也。觀由等，謂識當前也。諸類句，識為因
X13n0283_p0190b24║而招十二類生之果也。識既當前，不久自破，故云諸
X13n0283_p0190c01║類不召。於十下，謂十二差別之相，同此識陰之中，故
X13n0283_p0190c02║云於十等也。精色句，所顯益深也。發現句，以識陰當
X13n0283_p0190c03║前謂之發現，以識未盡謂之幽祕，此正所謂識陰世
X13n0283_p0190c04║界，故云此則等也。二、識已盡相，又二：初、若於等正
X13n0283_p0190c05║明；二、觀其等因由。初中若於等，重指十二類生，同
X13n0283_p0190c06║在識陰中也。銷磨等者，銷即銷化，磨即磨礱，猶攻玉
X13n0283_p0190c07║也。銷化六根煩惱，以成無上知見，磨礱六根生死，以
X13n0283_p0190c08║證無上滅度，故云銷磨六門也。合開成就者，合即所
X13n0283_p0190c09║謂元是一精明也，開即所謂分成六和合也。在凡夫
X13n0283_p0190c10║但開為六，乃用中相背，在初果但合為一，乃性中相
X13n0283_p0190c11║知，皆不得為成就。今得六根互有，論其性元一，論其
X13n0283_p0190c12║用有六，無不成就之者，故云開合成就也。見聞等，謂
X13n0283_p0190c13║見亦可聞聲嗅香，乃至知法，知亦可見色聞聲嗅香，
X13n0283_p0190c14║中間亦爾，此正六根互用，不為六根所染，故云見聞
X13n0283_p0190c15║等也。十方下，正如法華所明，六根清淨，圓見十方依
X13n0283_p0190c16║正，乃至圓知十界依正，及三世諸佛之法，故云十方
X13n0283_p0190c17║等也。對位而論，識陰一盡，即入相似七信，乃正六根
X13n0283_p0190c18║清淨之者，故能爾爾，非若前之妄計，見八萬四千劫，
X13n0283_p0190c19║為本末二無因者也，故名之曰為識陰盡。是人下，結
X13n0283_p0190c20║也。意謂識陰未盡，起惑造業，而感朝生暮死，摧朽命
X13n0283_p0190c21║濁，識陰既盡，命濁自得超而越之矣，所以前云識為
X13n0283_p0190c22║命濁體也。二、因由中觀其等者，其真之體既顯，其
X13n0283_p0190c23║妄之由自見。由顛倒虗妄之想，有是識陰，而為命濁
X13n0283_p0190c24║之本也。
X13n0283_p0191a01║二、釋成，分十，次第可見。十皆有三：初、善男子下，行盡
X13n0283_p0191a02║識現；二、若於下，妄起邪計；三、是名下，結示生種。唯第
X13n0283_p0191a03║八、第九妄起邪計，始於觀命及於命耳，餘無不同。下
X13n0283_p0191a04║去但依文消釋，不復更出。初因所因。行盡識現中
X13n0283_p0191a05║究諸句，謂行陰盡也。於識句，識陰現前也。還元之元，
X13n0283_p0191a06║亦即識陰，有真妄不同，真即真如，妄即生滅。今識還
X13n0283_p0191a07║元者，但還其妄，未還其真，故云於識還元。識既還元，
X13n0283_p0191a08║行陰生滅，則已滅矣，故云已滅生滅。而於下，明識陰
X13n0283_p0191a09║將破未破，但還妄元，未還真元也。能令下，六根清淨，
X13n0283_p0191a10║將得未得，故但云能令己身根隔開合，不同前之已
X13n0283_p0191a11║獲同中銷磨等也。亦與下，雖應相似之理，將顯未顯，
X13n0283_p0191a12║然但還妄元，未還真元，所以止云十方諸類，而不云
X13n0283_p0191a13║十方諸佛菩薩也。則知能令至圓元一節，下去九文，
X13n0283_p0191a14║皆應有之，以初例後，可見略耳。妄起邪計中，若於等
X13n0283_p0191a15║所起之計，是人等所墮之類，下去皆然。若於等者，意
X13n0283_p0191a16║謂所歸之元未真，仍然觀炤，真自得還。設若認為真
X13n0283_p0191a17║常，以作聖解，便應起乎邪見，故云若於等也。下去若
X13n0283_p0191a18║於等，皆應作如是看。是人等者，以非真常之因，妄計
X13n0283_p0191a19║以為真常，故云則墮因所因執。此既妄因，自不克真
X13n0283_p0191a20║常之果，反入邪外伴侶，故云娑毗等也。本欲求菩提，
X13n0283_p0191a21║而修三摩，極至菩提，反生迷惑，則三智一心中之知，
X13n0283_p0191a22║五眼一眼中之見，皆亡失矣，故云迷佛等也。下去消
X13n0283_p0191a23║釋能非能，乃至真非真等，悉應例之，但換能非能等
X13n0283_p0191a24║耳。結示。生種中是名等者，真常本無所也。彼若立
X13n0283_p0191b01║此為因，則有所矣，故云立所得心。以此虗妄之因，還
X13n0283_p0191b02║成虗妄之果，故云成所歸果。本欲修習圓道，以妄計
X13n0283_p0191b03║為因，反違隔於圓通矣。本欲證入涅槃，而因招妄果，
X13n0283_p0191b04║反背遠於涅槃矣。既違圓通，又背涅槃，全非真實因
X13n0283_p0191b05║果，唯是外道種類而已。合而言之，是名第一等也。下
X13n0283_p0191b06║去亦應例之。二、能非能之妄起。邪計中，若於等所
X13n0283_p0191b07║歸之元，本非自性真體，而作自性真體解者，非也。是
X13n0283_p0191b08║人等我之自體本無，能生妄計為能，故云能非能。摩
X13n0283_p0191b09║醯首羅，即色界之大自在天。大慢天，即其異名也。
X13n0283_p0191b10║三、常非常之妄。起邪計中，若於等所歸之元既妄，所
X13n0283_p0191b11║有身心那得常住？而作常住解者，非也。在生等，如來
X13n0283_p0191b12║之斷詞也。以其計生滅為不生滅，計非常住為常住，
X13n0283_p0191b13║故云在生等也。以生滅為不生滅，故云既惑等也。
X13n0283_p0191b14║四，知無知之妄。起邪計中，若於等所知是妄，本非周
X13n0283_p0191b15║徧圓滿，而作圓滿解者，非也。有情有知，無情無知，乃
X13n0283_p0191b16║正理也。今計情與無情皆知徧圓，所以墮知無知執
X13n0283_p0191b17║也。問：教中所稱情與無情同一體者，與外道十方草
X13n0283_p0191b18║木皆稱有情知徧圓者，何分別也？答：教中言情與無
X13n0283_p0191b19║情同一體者，謂其同一元明自性。若其無知覺者為
X13n0283_p0191b20║無情，草木是也。有知覺者為有情，眾生是也。以其同
X13n0283_p0191b21║一妙明心中所現之物為同一體，非同外道所計。眾
X13n0283_p0191b22║生固有知，草木亦有知，知徧圓者同也。五、生無生
X13n0283_p0191b23║之妄起邪計中，若於等元非真實，六根清淨，認以為
X13n0283_p0191b24║是，故云已得隨順，便於等計識體能出生一切諸法
X13n0283_p0191c01║也。識體為能生諸法，所生亦應出生諸法，是以所生
X13n0283_p0191c02║之四大中，各各計其能生諸法，而云各各崇事也。此
X13n0283_p0191c03║葢計一切眾生從時生、方生、微塵生之外道也。即
X13n0283_p0191c04║此四大各各崇事為常住解，以非常住計常住耳。是
X13n0283_p0191c05║人等元非常住真解，不可以為生，不可以為無生，故
X13n0283_p0191c06║云生無生執耳。結示生種中迷心從物，謂迷乎己
X13n0283_p0191c07║之元明性體，逐乎四大之物也。六、歸無歸之妄起
X13n0283_p0191c08║邪計中，若於等此圓明亦非自性計為圓明，故云若
X13n0283_p0191c09║於等也。非群滅化者，斷其非滅群妄而歸化乎真耳，
X13n0283_p0191c10║以永等正計非真滅而為真滅也，是人等以非真滅
X13n0283_p0191c11║依計為真滅依，故墮歸無歸執也。七、貪無貪之妄。
X13n0283_p0191c12║起邪計中，若於等所圓常住，元非真常，而作常住解
X13n0283_p0191c13║者，妄也。是人等常住，不可以為貪者，妄計常住，不應
X13n0283_p0191c14║貪而為貪矣。故墮貪，非無貪執也。示生妄種中執
X13n0283_p0191c15║著元命者，識陰是眾生命之元，由元非常住，執以為
X13n0283_p0191c16║常，故云執著命元也。生妄延種者，以其非常計常，應
X13n0283_p0191c17║生如是種也。八、真無真之妄起邪計。中觀命等者，
X13n0283_p0191c18║若論識陰真體通乎三際，今識陰命元本非真體，那
X13n0283_p0191c19║可互通三際？劫留等，正起計也。如正教中有留習潤
X13n0283_p0191c20║生，此其妄認命元互通，故有如是計也。是人等非互
X13n0283_p0191c21║通，認為互通，應墮真無真執耳。九，定性聲聞之妄
X13n0283_p0191c22║起邪計中分別等。精即道滅二諦，以出世因果故。粗
X13n0283_p0191c23║即苦集二諦，以世間因果故。疏是疎通，決是決定。出
X13n0283_p0191c24║世道滅之因果為真，世間苦集之因果為偽。於此因
X13n0283_p0192a01║果二者之間，而求有餘涅槃，是為因果等也。此是小
X13n0283_p0192a02║乘唯知六識可破，不知圓頓全性起修之清淨者，故
X13n0283_p0192a03║云背清淨道。所謂下，結其所計也。所作已辦，故云居
X13n0283_p0192a04║滅已休。住於偏真，故云更不等也。是人等，以其不知
X13n0283_p0192a05║圓頓修證，唯躭四諦偏真，故墮定性聲聞類也。諸無
X13n0283_p0192a06║聞僧等者，一往所謂無聞比丘也。再言之，以定性聲
X13n0283_p0192a07║聞，不聞界外無明可破，變易可斷，無上菩提可得可
X13n0283_p0192a08║證也。結示生種中生纏。空種者，所謂沉空滯寂者
X13n0283_p0192a09║也。十、定性緣覺之妄起邪計中，若於等計識陰之
X13n0283_p0192a10║破，元非圓融覺明，若作聖解而不進者，即是緣覺流
X13n0283_p0192a11║也。以其所破止於六識，今識陰破處，認為涅槃而不
X13n0283_p0192a12║進耳。是人等者，諸緣即緣覺，出佛世，觀十二因緣而
X13n0283_p0192a13║得悟者也。獨倫即獨覺，出無佛世，獨宿孤峰，觀華飛
X13n0283_p0192a14║釧動而得悟者也。成湛明果，證偏真涅槃也。結示
X13n0283_p0192a15║生種中不化圓種者，謂其不能迴小向大耳。此十種
X13n0283_p0192a16║中，前七是外道，第八是天魔，九十是二乘。問：云何二
X13n0283_p0192a17║乘亦在魔類中耶？當知如來出世，本欲一切眾生皆
X13n0283_p0192a18║悟元明自性，常住真心。良由眾生根器淺劣，不堪聞
X13n0283_p0192a19║是，以故先施方便而誘引之。或以四諦而得度脫者，
X13n0283_p0192a20║是為聲聞。或以十二因緣而得度脫者，是為緣覺。然
X13n0283_p0192a21║彼二人不知方便，著於偏空涅槃，不復前進，則於如
X13n0283_p0192a22║來大失本性，似與魔類相同。故於魔類之後，相繼明
X13n0283_p0192a23║之。欲其迴小向大，捨小取大，即方等彈訶之意耳。
X13n0283_p0192a24║三結勸分三：初阿難下結過患中斯位者，指上七種
X13n0283_p0192b01║外道一類天魔及二乘也。先習者，即指外道等各有
X13n0283_p0192b02║所習。二汝等下勸弘宣中覺了斯義者，即指上十類
X13n0283_p0192b03║中因所因能非能等之義也。無令見魔者，前言心魔
X13n0283_p0192b04║乃生於貪愛，今言見魔生於分別耳。餘義同前色受
X13n0283_p0192b05║等所明。三、如是下，明澄相，又三：初、引同諸佛如是
X13n0283_p0192b06║等也。二、位證相似識陰等也。三、超入金剛如是等也。
X13n0283_p0192b07║初引同諸佛中如是等者，以其奢摩等法，是十方
X13n0283_p0192b08║如來得成菩提之行，所以識陰十種，亦是過去諸佛
X13n0283_p0192b09║乘此心開而得道也。既曰乘此心開，自得識陰破而
X13n0283_p0192b10║顯真，非違隔於圓通者，亡失知見也。又曰得無上道，
X13n0283_p0192b11║自得任運流入果海，非背違於涅槃，迷佛菩提也。總
X13n0283_p0192b12║所謂十方薄伽梵，一路涅槃門爾。二位證相似中
X13n0283_p0192b13║識陰等，正明相似也。從互等因似位而進乎真位，四
X13n0283_p0192b14║十一位之分證。然六根清淨，真似不同。似即十信，所
X13n0283_p0192b15║謂互用諸根。真即初住已去，所謂從互用中等也。下
X13n0283_p0192b16║之於中發化，亦應用此二意也。圓明精心等者，正顯
X13n0283_p0192b17║相似而見元明自性也。於中發化，謂六根清淨也。如
X13n0283_p0192b18║淨琉璃，喻圓明精心相似所見之理。內含寶月，喻於
X13n0283_p0192b19║中發化六根清淨之用也。三、超入金剛中如是等
X13n0283_p0192b20║者，有云：前文之乾慧進至金剛，乾慧乃從漸而進，是
X13n0283_p0192b21║圓中之別也。此中超十信等乃是頓入，是圓中之圓
X13n0283_p0192b22║也。此蓋不通教相者作是說耳，那得圓教更有圓中
X13n0283_p0192b23║別、圓中圓之分別耶？殊不知四教中各有利鈍兩種，
X13n0283_p0192b24║若夫前之所說圓之鈍根也，此中所明圓之利根也，
X13n0283_p0192c01║亦可謂法行信行之相殊耳。云金剛十地者，地上無
X13n0283_p0192c02║明微細難破難斷，從四加行去一登初地，難破者能
X13n0283_p0192c03║破、難斷者能斷，如金剛之能壞一切堅利者，故云金
X13n0283_p0192c04║剛十地也。等覺圓明者，前圓明精心乃相似所顯圓
X13n0283_p0192c05║明自性，今是分證已極圓明自性，與妙覺所證相隣
X13n0283_p0192c06║近矣，故云等覺圓明。入於等者，正明妙覺也。以其修
X13n0283_p0192c07║奢摩他等三種因故，得是三種果：妙莊嚴海，行滿也；
X13n0283_p0192c08║圓滿菩提，智滿也；歸無所得，理滿也。行滿是顯解脫
X13n0283_p0192c09║德，智滿是顯般若德，理滿是顯法身德也。奢摩等三
X13n0283_p0192c10║乃是從性起修不思議圓融三法，故皆云妙。此皆泯
X13n0283_p0192c11║修歸性不思議三德祕藏，故亦云妙莊嚴海等也。以
X13n0283_p0192c12║其所修皆是性修、所證皆是性證，故云圓滿菩提歸
X13n0283_p0192c13║無所得也。已上第二別顯竟。
X13n0283_p0192c14║自此是過去等，第三、總結之文也。分四：初、此是下，止
X13n0283_p0192c15║觀分析；二、魔境下，魔滅道成；三、若諸下，勸持神呪；四、
X13n0283_p0192c16║汝當下，欽奉修道。初中，此是等，能分析之止觀也。
X13n0283_p0192c17║覺明等，所覺明之魔類也。奢摩他，止也。毗婆舍那，觀
X13n0283_p0192c18║也。若夫禪那，乃止觀不二也，但略之耳。此之止觀，乃
X13n0283_p0192c19║十方如來得成菩提，故云此是等也。既成菩提，魔類
X13n0283_p0192c20║雖有五十之多，無不覺炤明了而分析之，故云覺明
X13n0283_p0192c21║等也。合言之，即前備舉未知中汝猶未識等。次中
X13n0283_p0192c22║魔境等，謂阿難！汝若修是止觀，亦如過去諸佛魔境
X13n0283_p0192c23║現前，無不覺明，以為諸識之者，故云魔境等也。自然
X13n0283_p0192c24║洗心得正，不為魔外乘便，故云心垢等也。已上總明
X13n0283_p0193a01║陰魔，下別明陰魔。等即四十八種，故云陰魔等也。直
X13n0283_p0193a02║至等，即聲聞、緣覺二種，故云直至等也。合言之，即前
X13n0283_p0193a03║之備舉未知中微細魔事等，彼此對看，無一不同，但
X13n0283_p0193a04║前在不知，此在知耳。三中必須假神咒為密助者，
X13n0283_p0193a05║以其末世時不同乎佛世也，愚鈍人不同乎阿難也。
X13n0283_p0193a06║未識禪那，無觀可修也。不知說法，無教可稟也。其中
X13n0283_p0193a07║心也，且欲修乎耳根三昧。在汝阿難看之，其人既在
X13n0283_p0193a08║末世，又是愚鈍，并不識觀以起行，及夫知教以開解。
X13n0283_p0193a09║中心且欲修乎三昧，無論魔來惱亂，只恐自同乎魔
X13n0283_p0193a10║耶。此時汝之阿難，欲令成其三昧，別無佗法，唯勸其
X13n0283_p0193a11║一心持佛頂神呪而已。若其愚鈍，縱不能誦，或寫於
X13n0283_p0193a12║安禪之所，或帶於行人之衣，以是神呪密助之力，所
X13n0283_p0193a13║有微細陰魔一切等，皆不能惱亂矣。如是三昧，自得
X13n0283_p0193a14║成就也。無他，此之神呪，十方如來無不因此得成菩
X13n0283_p0193a15║提而降其魔，乃至無不誦此得入涅槃而傳其法。更
X13n0283_p0193a16║有一切金剛，一切靈祇，及夫天龍，以至八部，無不護
X13n0283_p0193a17║是神呪，及護書寫持是神呪者。所以有是之力，故云
X13n0283_p0193a18║若諸等也。四中汝當等者，意謂在汝阿難等現在
X13n0283_p0193a19║修習，無不藉此止觀除魔得成三昧，及夫末世中愚
X13n0283_p0193a20║鈍眾生，亦無不藉是神呪遠魔得就三昧，如是之力
X13n0283_p0193a21║非我釋迦一佛者。然論止觀乃十方如來以此所修
X13n0283_p0193a22║進，論神呪又十方如來因此所究竟，此乃十方如來
X13n0283_p0193a23║及我釋迦之最後垂遺軌範，不可不恭敬欽承之者，
X13n0283_p0193a24║故云汝當等也。最後垂範者，唯屬楞嚴一經最後，非
X13n0283_p0193b01║一期化導之最後也。前來初總明，二別顯，三總結，合
X13n0283_p0193b02║為第二約義開示竟。
X13n0283_p0193b03║自阿難即從去，第三、更釋餘疑之文也。已前辨破五
X13n0283_p0193b04║陰中所生之魔，今正辨五陰耳。分二：初、疑請阿難等
X13n0283_p0193b05║也；二、答釋佛告等也。初又三：初、阿難下，經家敘相；二、
X13n0283_p0193b06║如佛下，當機陳詞。初經家敘相中，聞佛慈誨者，即
X13n0283_p0193b07║所聞詳辨五十種魔事也。憶持無失者，一自行，正在
X13n0283_p0193b08║修習圓通，自應無失；一化他，如來一一結勸，亦應無
X13n0283_p0193b09║失也。此亦三業：恭敬頂禮，身業也；欽奉，意業也；白佛，
X13n0283_p0193b10║口業也。以憶持為意業亦可，但非在一時耳。二、當
X13n0283_p0193b11║機陳詞二：初、申疑。即如佛下，二、申請。即惟願下，申疑
X13n0283_p0193b12║中有三意：五陰等，問五陰皆虗妄想也；又此等，問五
X13n0283_p0193b13║陰并次第盡也；如是等，問五陰所詣界畔也。初問中
X13n0283_p0193b14║未蒙微細開示者，以前但結云堅固妄想乃至顛倒
X13n0283_p0193b15║妄想，然非說其一一妄想所以，故云未蒙等也。餘可
X13n0283_p0193b16║知。二、申請中為此等者，總謂心不明，目不開，不能
X13n0283_p0193b17║知見其五陰為本，想心為并，除次第盡，及詣何界畔。
X13n0283_p0193b18║若得如來興無緣慈，發明宣揚一一所以，不唯自之
X13n0283_p0193b19║心目清明，更得為末世眾生之眼也，故云惟願等耳。
X13n0283_p0193b20║蓋此請意，近因末世眾生樂修習者，勸持神呪，令其
X13n0283_p0193b21║成就；遠因一一結中，勸其末世弘宣，所以為請，而云
X13n0283_p0193b22║作將來眼也。以其末世眾生根甚愚鈍，不識觀之所
X13n0283_p0193b23║以起行，教之所以開解，而且樂修三昧，不知邪魔所
X13n0283_p0193b24║惱，猶之乎無目者。然若能為他指示，令得心目清淨，
X13n0283_p0193c01║是為作將來眼矣。
X13n0283_p0193c02║二、答釋，又二：初、佛告去，正答；二、汝應去，結勸。初又三：
X13n0283_p0193c03║初、答妄想，即佛告等；二、答因界，即汝今等；三、答銷除，
X13n0283_p0193c04║即此五等。初又二：初、佛告下，總釋；二、汝體下，別釋。初
X13n0283_p0193c05║又二：初、迷真起妄，佛告下也；二、妄因元無，妄元下也。
X13n0283_p0193c06║初迷真起妄，中精真等正，明妄起斯元，等因迷有
X13n0283_p0193c07║妄。初中精真等，即性覺妙明二句，正是元明自性妙
X13n0283_p0193c08║淨明體也。非留下，謂真本無因果依正而今有者，依
X13n0283_p0193c09║妄起也。則知非留二字，應貫塵垢虗空句看。非留句，
X13n0283_p0193c10║無分段變易二種生死之苦果也。及諸句，無見思無
X13n0283_p0193c11║明五住煩惱之集因也。總而言之，正報皆無，乃至句
X13n0283_p0193c12║并無依報可得耳。皆因等，正結因果依正本無今有，
X13n0283_p0193c13║皆妄之所起也。次中斯元，等真也。妄，以等妄也。諸
X13n0283_p0193c14║器世界，即五陰、眾生、國土三種也。上云依正，今言
X13n0283_p0193c15║三種，名數雖殊，其體同耳。如演等正，喻妄之所起，因
X13n0283_p0193c16║迷而然。迷頭，喻迷元明自性之真。認影，認起因果依
X13n0283_p0193c17║正之妄也。二、妄因元無，分二：初、妄元下，正破，破無
X13n0283_p0193c18║因也；二、阿難下，出意，意無因也；三、是故下，結示，示無
X13n0283_p0193c19║因也。初正破。中妄元下，出計。彼虗下，斥破。初中妄
X13n0283_p0193c20║元等非因緣，計因緣也。迷因等非自然，計自然也。次
X13n0283_p0193c21║中彼虗句，舉依而兼正也。猶實句，謂此依正猶之乎
X13n0283_p0193c22║幻師幻出男女牛馬者也。就相而論，所謂循業發現，
X13n0283_p0193c23║似因緣實非因緣。就性而論，所謂清淨本然，似自然
X13n0283_p0193c24║實非自然。總是眾生妄心計度惑為因緣、惑為自然，
X13n0283_p0194a01║元無因緣自然可得，故云因緣等也。破無因而兼破
X13n0283_p0194a02║自然者，恐認無因計為自然，故并破耳。二、出意中，
X13n0283_p0194a03║知妄等正出無因緣意，何況等轉況無自然意也。
X13n0283_p0194a04║三、結示中是故等，以阿難不知五陰妄想為疑，所以
X13n0283_p0194a05║前文皆明妄想，復結示云是故等也。以故別釋，一一
X13n0283_p0194a06║示妄想耳。二別釋，分二：初汝體下正釋，二阿難下
X13n0283_p0194a07║結成。初又分五，次第可見。堅固，明色陰也。而用想陰
X13n0283_p0194a08║酢梅懸崕者，以此中雖明色陰，重答妄想之問，所以
X13n0283_p0194a09║借此而為發明。及夫餘四，蓋皆然耳。汝體等，標舉。如
X13n0283_p0194a10║我等，釋明。是故等，結答云。汝體等者，體即四大之色
X13n0283_p0194a11║身也。正明色陰，故標舉之。此之四大，由父母赤白二
X13n0283_p0194a12║渧而成，又二渧由父母想愛而有，故云汝體等也。汝
X13n0283_p0194a13║心下，又由自心之想，得來父母想中傳命。傳命者，即
X13n0283_p0194a14║托生也。所謂父母與己三緣和合而成身命，故云汝
X13n0283_p0194a15║心等也。釋明中如我等，引事可知。汝體等，實騐通，即
X13n0283_p0194a16║同也。意謂汝體若不與酢梅懸崕虗妄者同倫，何因
X13n0283_p0194a17║說梅口中隨有水生，想崕足心隨受酸起？此正妄想
X13n0283_p0194a18║所致。則知汝體想中亦然，故云汝體等也。雖就想說，
X13n0283_p0194a19║實明色陰，所以重舉汝體騐之。如是則知色陰即是
X13n0283_p0194a20║汝之妄想，故結答云是故等也。堅固者，色以質礙為
X13n0283_p0194a21║義，故云堅固。又以己之托胎妄想，投入父母交遘妄
X13n0283_p0194a22║想之中，三緣交結而不可捨耳。二、虗明，即受陰也。
X13n0283_p0194a23║即此下，釋明。名為下，結答。初中即此等重引前事，
X13n0283_p0194a24║雖引前事意在乎受，故云真受。及夫受生因由二句，
X13n0283_p0194b01║即釋能令二句也。汝今等正明受陰，領受前之五塵
X13n0283_p0194b02║境界，順我而有益者，違我而有損者，故云汝今等也。
X13n0283_p0194b03║乃違順損益不相同類，故云二現驅馳。如是則知受
X13n0283_p0194b04║陰亦汝妄想，故結答云名為等也。虗明者，受是領納
X13n0283_p0194b05║為義，或領順境為樂受，或領逆境為苦受，或領中庸
X13n0283_p0194b06║境為不苦不樂受，名為虗通明了耳。三、融通，即想
X13n0283_p0194b07║陰也。由汝下，釋明。則汝下，結答。初中由汝等，謂想
X13n0283_p0194b08║念不同乎色身，色身不同乎想念也。却色身隨想受
X13n0283_p0194b09║而使，故云汝身等也。不唯身隨念使，心亦同之，故云
X13n0283_p0194b10║心生等也。寤即等，所謂晝結於想，夜馳於夢，正釋心
X13n0283_p0194b11║生等也。如是則知想陰亦汝妄想，故結答云則汝等
X13n0283_p0194b12║也。融通者，想以取相為義，相為所緣，想為能緣。然相
X13n0283_p0194b13║不自相，全因想有，名為融通徹達耳。四、幽隱，即行
X13n0283_p0194b14║陰也。化理下，釋明。則汝下，結答。初中化理等，明其
X13n0283_p0194b15║行陰密密遷移之相。阿難等，示其行陰元是虗妄體
X13n0283_p0194b16║遷，即為甲長等也。如是則知行陰亦汝妄想，故結答
X13n0283_p0194b17║云則汝等也。幽隱者，行以遷流為義，化理不盡，生生
X13n0283_p0194b18║無盡，人所不見，亦所不知，名為幽深沉隱耳。五、罔
X13n0283_p0194b19║象，即識陰也。又汝等，釋明；則湛等，結答。釋明又二：初、
X13n0283_p0194b20║又汝下，正明識相；二、阿難下，重示妄想。初中憶念
X13n0283_p0194b21║俱無者，既經年久，不唯妄之為無，即憶之念亦無也。
X13n0283_p0194b22║次中流急不見，似乍滅也。非是無流，似無耳。若非等，
X13n0283_p0194b23║揀真明妄也。中串習幾之串字，貫義亦貫也。如是則
X13n0283_p0194b24║知汝之識陰，亦是汝之妄想，故結答云則湛等也。湛
X13n0283_p0194c01║是妄湛，非圓湛也。罔象者，似有似無也。顛倒者，以其
X13n0283_p0194c02║不知真謂之顛，反認妄為真謂之倒耳。三、結成，可
X13n0283_p0194c03║見。
X13n0283_p0194c04║二、答因界中，汝今等者，牒前問而為答也。界即因也，
X13n0283_p0194c05║又種族也，如前因眼所生，以眼為界之義。蓋小乘但
X13n0283_p0194c06║知色是界，不知空亦是界，乃至但知妄湛是界，不知
X13n0283_p0194c07║圓湛亦是界，彼乃是淺而非深也。若夫今之所明，色
X13n0283_p0194c08║之與空皆是界，乃至妄、圓二湛亦皆是界，此乃似深
X13n0283_p0194c09║而非淺也。又可就五陰中，如色為淺，空為深，乃至妄
X13n0283_p0194c10║為淺，圓為深也，故標舉云因界淺深。唯色下，正明邊
X13n0283_p0194c11║際，即界畔耳。湛入合湛者，上湛是妄湛，六識體也；下
X13n0283_p0194c12║湛是圓湛，即元明自性八識之真體也。
X13n0283_p0194c13║三、答銷除，分二：初、此五下，法也；二、我已下，喻也。法中
X13n0283_p0194c14║生因識有者，謂五陰初生時，因識而有行，乃至因受
X13n0283_p0194c15║而有色也。滅從色除者，謂五陰將滅時，色陰滅，然後
X13n0283_p0194c16║受陰滅，乃至行陰滅，然後識陰滅也。若以喻喻之，其
X13n0283_p0194c17║生也，如人著衣，從裏而漸增；其滅也，如人脫衣，由表
X13n0283_p0194c18║而漸滅也。就逆順，先論生滅；約事理，正指銷除。初、約
X13n0283_p0194c19║理併銷者，能達得色陰當體如來藏心妙真如性，無
X13n0283_p0194c20║情不破，無法不立，那更有五陰妄想可得？故云理則
X13n0283_p0194c21║等也。二、約事次第盡者，以其生從次第而生，滅亦從
X13n0283_p0194c22║次第而滅，例如三惑雖在圓頓，必須先後而斷，亦如
X13n0283_p0194c23║脫衣者然，故云事非等也。然非先空、次假、後中為次
X13n0283_p0194c24║第耳。如是之事非外乎理，如是之理非外乎事，乃理
X13n0283_p0195a01║事相即，真俗並顯，亦如即不妨六，六不妨即也。喻中
X13n0283_p0195a02║示劫波巾結者，指前六解一亡中所明也。巾喻元明
X13n0283_p0195a03║自性，結喻生滅五陰。若論巾體，一不可得，那可有五？
X13n0283_p0195a04║今既有結，須從解一乃至解五也。則理則併銷，事則
X13n0283_p0195a05║次第盡，意在中矣，故云何所等也。如是阿難以三者
X13n0283_p0195a06║為問，如來以三者為答，無不明了，故下有結勸一段。
X13n0283_p0195a07║二、結勸中汝應等者，因前阿難請云：清明心目，作將
X13n0283_p0195a08║來眼。上來一一既為答明，心目已得清淨，故云心得
X13n0283_p0195a09║開通，自行成矣。還應化他，所以勸他傳示於將來也，
X13n0283_p0195a10║令識等正出末世弘宣之利益也。深厭自生者，倒文
X13n0283_p0195a11║也。應云自生深厭，若正行，若助道，合為正宗已竟。
X13n0283_p0195a12║自阿難復有人去，第三、流通之文也。如來說法必欲
X13n0283_p0195a13║永永流傳，蓋不止利益一方一時而已，要令未來未
X13n0283_p0195a14║來、一切天上人間、他方此土，無不蒙其教法而證常
X13n0283_p0195a15║住真心耳。大分為二：初、如來勸流通，阿難等也；二、經
X13n0283_p0195a16║家結流通，佛說等也。初又二：初、阿難下，約滅惡勸；二、
X13n0283_p0195a17║阿難下，約生善勸。初又三：初、舉能較；即阿難下，二、舉
X13n0283_p0195a18║所較；即佛告下，三、正較量。即得福下，初又二：初、阿難
X13n0283_p0195a19║等問；二、阿難等答。初中徧滿等者，所施之物貴而
X13n0283_p0195a20║廣也。持以等，所供之人尊而多也。心無等，能施之
X13n0283_p0195a21║心專而切也。自應福多，故阿難答言虗空等也。二、
X13n0283_p0195a22║舉所較中，諸佛如來等者，欲顯殊勝功德，先示能說
X13n0283_p0195a23║之人無虗妄也。變其地獄等者，以其所修耳根圓通
X13n0283_p0195a24║法門，無非三觀圓炤，以顯三諦妙境，那有罪業可得？
X13n0283_p0195b01║所謂銷落六塵應念，化成無上知見也。三、正較中
X13n0283_p0195b02║得福等者，以其所詮無一而非如來藏性周徧法界。
X13n0283_p0195b03║既云如來藏性，則何法而不具足及夫元明？又云周
X13n0283_p0195b04║徧法界，則何處而不彌滿及乎圓徧？則知如來藏性
X13n0283_p0195b05║既周徧法界，則前人所施之物雖貴而廣，所供之人
X13n0283_p0195b06║雖尊而多，自不能超越乎如來藏性與法界周徧也。
X13n0283_p0195b07║二、約生善勸中，以其達得藏性本空而具足圓滿。若
X13n0283_p0195b08║依之而誦，則所得之功德亦復如是。故如來雖窮劫
X13n0283_p0195b09║廣說，猶未盡也。依我教，即依經而開圓解也。如教行
X13n0283_p0195b10║道，即依解而起圓行也。直成菩提，即依行而入圓證
X13n0283_p0195b11║也。則知依我句勸其流通究竟堅固之教經，如教句
X13n0283_p0195b12║勸其流通究竟堅固之行經，直成句勸其流通究竟
X13n0283_p0195b13║堅固之理經，此是正道，無復句勸其流通助道中精
X13n0283_p0195b14║研七趣以兼詳辨五陰等經也。若正若助既為流通，
X13n0283_p0195b15║而究竟堅固之總名在乎中矣，故不復言。經家結流
X13n0283_p0195b16║通，其意可知。
X13n0283_p0195b17║
X13n0283_p0195b18║大佛頂首楞嚴秘錄卷第十（終）