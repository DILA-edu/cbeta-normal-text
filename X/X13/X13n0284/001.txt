X13n0284_p0196a01║
X13n0284_p0196a02║
X13n0284_p0196a03║
X13n0284_p0196a04║
X13n0284_p0196a05║No. 284-A
X13n0284_p0196a06║ 重刻
X13n0284_p0196a07║大佛頂經玄文序
X13n0284_p0196a08║
X13n0284_p0196a09║性相二宗，猶波之與水，從來不可分隔。而其流弊
X13n0284_p0196a10║也，甚至分河飲水。此豈文殊彌勒之過，亦豈馬鳴
X13n0284_p0196a11║護法之旨哉。謂真如受熏，譬如劫火洞然，虗空安
X13n0284_p0196a12║得獨冷。謂真如不受熏，譬如劫火洞然時，虗空何
X13n0284_p0196a13║甞爛壞。故知得其語脉者，合則雙美。失其宗趣者，
X13n0284_p0196a14║離則兩傷。觀大佛頂經第四卷云：譬如虗空，體非
X13n0284_p0196a15║羣相，而不拒彼諸相發揮。只此一言，兩疑氷釋。善
X13n0284_p0196a16║夫智者大師有言：偏執法性生一切法，何異自生。
X13n0284_p0196a17║偏執梨耶生一切法，何異他生。例而推之，縱謂法
X13n0284_p0196a18║性梨耶和合生一切法，何異共生。縱謂非法性非
X13n0284_p0196a19║梨耶生一切法，又何異無因緣生。繇此觀之，四句
X13n0284_p0196a20║無非是謗。倘能妙達無生不起性計，則四句雖不
X13n0284_p0196a21║可說，有四悉檀因緣故，亦可得說。謂真如不思議，
X13n0284_p0196a22║熏生一切法。謂梨耶是可熏，性生一切法。皆無不
X13n0284_p0196a23║可。吾乃知智者大師，真悟權實祕要，故能于大佛
X13n0284_p0196a24║頂經未來之時，懸合其旨趣。若此之經來時，智者
X13n0284_p0196b01║不可復作。習台宗者，昧于唯識。習法相者，迷于圓
X13n0284_p0196b02║理。所以眾解紛紛，咸失綱要。究義理之攸歸，大似
X13n0284_p0196b03║蚊咬鐵橛。判文字之下落，亦如鑿孔栽鬚。旭于未
X13n0284_p0196b04║薙髮日，即曾研究此典。每翻舊註，迷悶實多。後因
X13n0284_p0196b05║雙徑坐禪，始解文字之縛。復因數番講演，深理葛
X13n0284_p0196b06║藤之根。並探二宗，融以心鏡。直至溫陵弘法，方得
X13n0284_p0196b07║取筆疾書。脫稿未幾，剞劂旋畢。板留甘露戒壇，不
X13n0284_p0196b08║能携至江外。茲者幻遊普德，略露賊私。諸友固追
X13n0284_p0196b09║不已，頓公發意重刊。爰述片言，以為弄引。剖千古
X13n0284_p0196b10║未破之籓籬，犯從來嚴設之禁忌。位卑言高，安免
X13n0284_p0196b11║于罪。然在出世君子，諒不以人廢言也。
X13n0284_p0196b12║甲申春日古吳藕益智旭書。
X13n0284_p0196b13║
X13n0284_p0196b14║
X13n0284_p0196b15║
X13n0284_p0196b16║
X13n0284_p0196b17║
X13n0284_p0196b18║
X13n0284_p0196b19║
X13n0284_p0196b20║
X13n0284_p0196b21║
X13n0284_p0196b22║No. 284
X13n0284_p0196b23║大佛頂如來密因修證了義諸菩薩
X13n0284_p0196b24║萬行首楞嚴經玄義
X13n0284_p0196c01║大佛頂如來密因修證了義諸菩薩萬行首楞嚴經
X13n0284_p0196c02║玄義卷上并序
X13n0284_p0196c03║明菩薩沙彌古吳智旭　撰述
X13n0284_p0196c04║明菩薩比丘溫陵道昉　參訂
X13n0284_p0196c05║大佛頂者，即心自性之理體也。隨緣不變，融四科
X13n0284_p0196c06║而惟是本真。不變隨緣，妙七大而各周法界。喻氷
X13n0284_p0196c07║水之始終，惟是濕性。譬太虗之羣相，不拒發揮。十
X13n0284_p0196c08║界一心，事造與理具，徧攝徧含。一境三諦，橫辨與
X13n0284_p0196c09║竪歷，非並非別。依此成自行因果，故名如來密因，
X13n0284_p0196c10║修證了義。即此為化他因果，故名諸菩薩萬行首
X13n0284_p0196c11║楞嚴。因果妙修，全歸性具。化他力用，寧隔體宗。二
X13n0284_p0196c12║本明而金沙立辨，二義決而華屋有門。圓通既陳，
X13n0284_p0196c13║信方便之無非聖性。圓根既選，知耳門之獨利此
X13n0284_p0196c14║方。明誨殷勤，戒乘俱急。道場安立，顯密互資。無漸
X13n0284_p0196c15║次而立漸次，能歷之正助圓彰。即位次而非位次，
X13n0284_p0196c16║所歷之轉依如幻。精研七趣，秪因迷此大佛頂理，
X13n0284_p0196c17║而妄受輪迴，誰達空華無別體。詳辨五魔，本求悟
X13n0284_p0196c18║此大佛頂理，而中途成惑，那知妄想作根原。是誠
X13n0284_p0196c19║一代時教之精髓，成佛作祖之祕要。無上圓頓之
X13n0284_p0196c20║旨歸，三根普被之方便。超權小之殊勝法門，摧魔
X13n0284_p0196c21║外之實相正印也。所以一念示人，滅業障如翻大
X13n0284_p0196c22║地。依教行道，成菩提如觀掌果。智者大師，聞名遙
X13n0284_p0196c23║禮，不憚其勞。般剌尊者，剖膊遠傳，不辭其苦。智旭
X13n0284_p0196c24║生逢像季，獲遘雄詮。自非大士神功，曷繇染指。特
X13n0284_p0197a01║以文圓義妙，旨遠趣深。註疏雖多，宗極未立。悲了
X13n0284_p0197a02║義之尚隱，痛迷津之孰告。不辭固陋，聊殫隙明。徧
X13n0284_p0197a03║採眾長，折衷一理。研精竭思，再述玄文。不敢與前
X13n0284_p0197a04║人苦較是非，但自向斯經深求脉絡。願我同仁，虗
X13n0284_p0197a05║心著眼。必有知其同異淺深，違順得失是矣。時
X13n0284_p0197a06║崇禎己卯春三月二十有七日下筆，故序。
X13n0284_p0197a07║將釋此經五重玄義：一釋名，二顯體，三明宗，四辨
X13n0284_p0197a08║用，五教相。釋此五重，有通有別。通釋七番，具如法
X13n0284_p0197a09║華玄義，茲不復出。今別釋中，釋名為二：先就經中
X13n0284_p0197a10║所結五名彰存略，次就今題通別諸字正解釋。
X13n0284_p0197a11║初彰存略者按經中佛答文殊問名，共有五句：一
X13n0284_p0197a12║曰是經名大佛頂悉怛多般怛羅無上寶印十方
X13n0284_p0197a13║如來清淨海眼。今僅存三字，略去十八字。以大佛
X13n0284_p0197a14║頂三字，全示此經正體，是故須存此體，即是顯密
X13n0284_p0197a15║圓詮之所依，亦即顯密圓詮之所顯。悉怛多般怛
X13n0284_p0197a16║羅無上寶印，密詮不離此體也。十方如來清淨海
X13n0284_p0197a17║眼，顯詮不離此體也。故但存三字，而顯密二教之
X13n0284_p0197a18║體，攝盡無遺矣。二曰亦名救護親因。度脫阿難，及
X13n0284_p0197a19║此會中性比丘尼，得菩提心，入徧知海。此名全略，
X13n0284_p0197a20║以其單從用立，近而復狹。阿難、性尼二人，可以攝
X13n0284_p0197a21║入諸菩薩中。菩提、徧知二法，可以攝入首楞嚴中。
X13n0284_p0197a22║蓋首楞嚴三昧為能得能入，菩提心徧知海為所
X13n0284_p0197a23║得所入，能所原自不二故也。三曰亦名如來密因。
X13n0284_p0197a24║修證了義，此名全存，以是一經宗要故。四曰亦名
X13n0284_p0197b01║大方廣妙蓮華王十方佛母陀羅尼呪。此亦從體
X13n0284_p0197b02║與宗立名，單約密詮，是故俱略，實則還是大佛頂
X13n0284_p0197b03║如來密因義耳。顯密本無二體，亦無二宗，故得以
X13n0284_p0197b04║顯攝密。五曰亦名灌頂章句諸菩薩萬行首楞嚴。
X13n0284_p0197b05║此十二字，從用立名，略四存八，亦是以顯攝密。
X13n0284_p0197b06║次正解釋為二：初通別合釋，次分句各釋。
X13n0284_p0197b07║初合釋者，一切諸經皆有通別二名，教、行、理三皆
X13n0284_p0197b08║論通別。今大佛頂等一十九字，名異眾典故教別，
X13n0284_p0197b09║同名為經故教通。依教起行為行不同，從一乃至
X13n0284_p0197b10║無量故行別，會同常樂故行通。理雖無名，因門名
X13n0284_p0197b11║理。理隨於門，四教一十六門入理故理別。門隨於
X13n0284_p0197b12║理，一門所入之理即一切門理，一切門所入之理
X13n0284_p0197b13║即一門理，故理通。此約一化以論通別。次約一經，
X13n0284_p0197b14║前後諸文能詮相異故教別，所詮理一故教通。二
X13n0284_p0197b15║十五聖方便多門故行別，同證圓通故行通。二十
X13n0284_p0197b16║五門各具全理故理別，一門全理融攝諸門故理
X13n0284_p0197b17║通。更約一題，大佛頂即理，了義即教，首楞嚴即行。
X13n0284_p0197b18║此皆偏舉具論，必備以對經字，任運有通別意。又
X13n0284_p0197b19║約一字，所言大者，梵語摩訶，具含三義，謂大、多、勝。
X13n0284_p0197b20║大即是理，多即是行，勝即是教。又理大故教行亦
X13n0284_p0197b21║大，行多故教理亦多，教勝故理行亦勝。一字中無
X13n0284_p0197b22║量義，一一義中義復無量，況一句、況一題、況一經、
X13n0284_p0197b23║況一切經耶？通別合釋竟。
X13n0284_p0197b24║次分文各釋，為二：初釋別名一十九字，次釋通名
X13n0284_p0197c01║經字。釋別名為二：初、揀定；二、正釋。揀定者，一
X13n0284_p0197c02║切諸經別名無量，取要言之不出七種：一、單法；二、
X13n0284_p0197c03║單人；三、單喻；四、人法；五、法喻；六、人喻；七、人法喻。今
X13n0284_p0197c04║經正以人法為名，略兼於喻。法則有性有修，人則
X13n0284_p0197c05║有因有果。大佛頂，性法也；密因、修證、了義、萬行、首
X13n0284_p0197c06║楞嚴，修法也。如來，果人也；諸菩薩，因人也。略兼喻
X13n0284_p0197c07║者，佛頂現化表示眾生本具性德，是故顯詮名大
X13n0284_p0197c08║佛頂經，密詮名大佛頂呪，從所表以立稱，亦得名
X13n0284_p0197c09║為喻也。
X13n0284_p0197c10║正釋為二：初、分句廣釋，二、合辨大途。初中三：初
X13n0284_p0197c11║釋大佛頂，次釋如來密因修證了義，後釋諸菩薩
X13n0284_p0197c12║萬行首楞嚴。初、釋大佛頂，復為三：初、約心法略
X13n0284_p0197c13║釋；次、約佛法廣釋；三、約眾生法例釋。夫心、佛、眾生
X13n0284_p0197c14║三無差別，無差別性即是大佛頂性。此之理性，在
X13n0284_p0197c15║迷不減，在悟不增，一性一切性，一切性一性，隨釋
X13n0284_p0197c16║一法，徧能通一切法，胡須作此三釋耶？特以性德
X13n0284_p0197c17║在纏，人莫能曉，如暗室中寶，誰能知者？故必約佛
X13n0284_p0197c18║界三德以明其致。而昧者又獨讓能於佛，故必更
X13n0284_p0197c19║約九界三性以驗其同。十界並陳，理事悉等，而猶
X13n0284_p0197c20║不知兩重三千同居一念，便疑眾生法廣，佛法太
X13n0284_p0197c21║高，故必近約一念三因以識其要。若知心、佛、眾生
X13n0284_p0197c22║的無差別，則言言顯諦，句句知宗，為不了者作此
X13n0284_p0197c23║三番解釋。又恐滯句乘言者眾，說食數寶者多，故
X13n0284_p0197c24║今先從近要指南，庶可隨文入觀。初、約心法略
X13n0284_p0198a01║釋者。此大佛頂三字，直指眾生現前心性，全彰一
X13n0284_p0198a02║經所談理體也。以吾人現前一念，實無分齊，亦無
X13n0284_p0198a03║方隅，無有初後，并無時劫，竪窮橫徧，當體絕待，不
X13n0284_p0198a04║可思議，故名為大。經云：一切因果，世界微塵，因心
X13n0284_p0198a05║成體。又云：彼不變者，元無生滅。又云：不汝還者，非
X13n0284_p0198a06║汝而誰？乃至又云：覺海性澄圓，圓澄覺元妙等。皆
X13n0284_p0198a07║直指此現前一念，當體常徧，無欠無餘。譬如一剎
X13n0284_p0198a08║那中所見明月，即是亘古亘今之月，不可謂是月
X13n0284_p0198a09║之少分。又如一點水中所現之月，即是天上月之
X13n0284_p0198a10║全體，不可謂是少分月也。以吾人現前一念，了了
X13n0284_p0198a11║常知，不可昏昧，故名為佛。佛者，覺也。經云：如是見
X13n0284_p0198a12║性，是心非眼。當知聞覺知性，亦復如是。又云：頭自
X13n0284_p0198a13║動搖，見無所動。手自開合，見無舒卷。又云：覺所覺
X13n0284_p0198a14║眚，覺非眚中。又云：聞實云無，誰知無者？乃至其形
X13n0284_p0198a15║雖寐，聞性不昏。縱汝形銷，命光遷謝，此性云何為
X13n0284_p0198a16║汝銷滅等。皆是顯出現前一念之覺性也。以吾人
X13n0284_p0198a17║現前一念，不可踪跡，不可名狀，離過絕非，用無窮
X13n0284_p0198a18║盡，貴極無為，不墮諸數，故名為頂。譬如佛頂，雖是
X13n0284_p0198a19║妙相，而不可見。經云：惟心與目，今何所在？又云：以
X13n0284_p0198a20║何為心，當我拳耀？是故七處無所相想，非體，不可
X13n0284_p0198a21║指是，不可指非。既非明暗色空，亦非覺聞知見等。
X13n0284_p0198a22║皆是顯此現前一念，本自離一切相故也。從來釋
X13n0284_p0198a23║此三字，或單約法，謂此法是大覺最勝之頂法。或
X13n0284_p0198a24║單約喻，謂喻之以佛頂，使不滯於見相。或單約事，
X13n0284_p0198b01║謂繇如來頂中化佛說呪，故得大佛頂名。或單約
X13n0284_p0198b02║理，謂大即法身，佛即般若，頂即解脫。譬如擔板，各
X13n0284_p0198b03║見一邊。若知全喻顯法，全事表理，則羣說紛紛，合
X13n0284_p0198b04║之雙義。蓋如來頂中所現化佛，亦名無為心佛，正
X13n0284_p0198b05║表眾生本具性德。而此性德，本極尊貴。如轉輪聖
X13n0284_p0198b06║王，夢為蟻子，雖昏妄顛倒，尋羶階下，而牀上王體，
X13n0284_p0198b07║依然如故。又此性德，既非有相，亦非無相。喻如佛
X13n0284_p0198b08║頂，雖不可見，而非無頂。非無頂，即如實不空義，故
X13n0284_p0198b09║能從頂發輝，現光現化。不可見，即如實空義，故能
X13n0284_p0198b10║超諸戲論，離即離非。空與不空，義似有二，體實無
X13n0284_p0198b11║二。即空不空，圓融無二義，故能非遮非照，遮照同
X13n0284_p0198b12║時。然則不離一喻，三法宛然。法身大，故無所不統。
X13n0284_p0198b13║般若大，故無所不照。解脫大，故無所不融。覺於真
X13n0284_p0198b14║諦，故一空一切空。覺於俗諦，故一假一切假。覺於
X13n0284_p0198b15║中諦，故一中一切中。一空一切空，空無空相，故無
X13n0284_p0198b16║有一法出過於空。一假一切假，假無假相，故無有
X13n0284_p0198b17║一法出過於假。一中一切中，中無中相，故無有一
X13n0284_p0198b18║法出過於中。三字共顯三德，而非縱。一字各具三
X13n0284_p0198b19║義，而非橫。不縱不橫，名祕密藏。七趣迷此而沉淪，
X13n0284_p0198b20║迷亦不失。二乘昧此而枯寂，昧亦不減。如來證此
X13n0284_p0198b21║為極果，果亦非果。菩薩悟此為真因，因亦非因。善
X13n0284_p0198b22║讀經者，能向此三字中，識取自心，則無上寶王，不
X13n0284_p0198b23║求自致。善觀心者，能向一介爾心中，識此妙理，則
X13n0284_p0198b24║無邊法藏，觸處洞明。故先約心法略釋也。
X13n0284_p0198c01║次約佛法廣釋者，心法圓具，何所不周？迷強不知，
X13n0284_p0198c02║更觀果德，驗果知因，令自薦取。所云廣者，不過廣
X13n0284_p0198c03║其所略，非謂心外更有佛法也。復為四意：一、約事
X13n0284_p0198c04║釋；二、約理釋；三、約法釋；四、約喻釋。雖似徧用古釋，
X13n0284_p0198c05║有二不同：一者、若但徧用古釋，不能相融，今四釋
X13n0284_p0198c06║各列，而義實融通；二者、就今四釋各論，則名與古
X13n0284_p0198c07║同，而義味迥別。讀者當自詳之。一、約事釋者，經
X13n0284_p0198c08║初卷云：世尊頂放百寶無畏光明，光中出生千葉
X13n0284_p0198c09║寶蓮，有佛化身結跏趺坐，宣說神呪。第七卷云：斯
X13n0284_p0198c10║是如來無見頂相，無為心佛從頂發輝，坐寶蓮華
X13n0284_p0198c11║所說心呪。又云：世尊從肉髻中湧百寶光，乃至化
X13n0284_p0198c12║佛頂放十道百寶光明，一一光明皆徧示現十恒
X13n0284_p0198c13║河沙金剛密跡，擎山持杵徧虗空界，然後宣說神
X13n0284_p0198c14║呪。又云：亦說此呪名如來頂。而結名中直云：是經
X13n0284_p0198c15║名大佛頂悉怛多般怛羅無上寶印，十方如來清
X13n0284_p0198c16║淨海眼。故可約事直釋，謂此呪既是大佛頂呪，此
X13n0284_p0198c17║經即名大佛頂經也。夫事相法門必有所表，且此
X13n0284_p0198c18║神呪釋迦何不自宣，乃現頂光化佛？又此化佛何
X13n0284_p0198c19║故名為無為心佛？良以釋迦如來既已示現出家
X13n0284_p0198c20║修道，方證菩提，眾生習見，謂是從父母以生身，從
X13n0284_p0198c21║修證而尅果，條然與我輩有殊，曾不知其心性平
X13n0284_p0198c22║等。故今頂現化佛，表其非屬修成，秪是即心自性，
X13n0284_p0198c23║方是法身無為，天然妙覺尊勝，第一應化之本。法
X13n0284_p0198c24║身故稱大，妙覺故稱佛，尊勝故稱頂，此大佛頂的
X13n0284_p0199a01║是十界同具之心源耳。近有解者，因見經文頂光
X13n0284_p0199a02║化佛，遂欲以大佛頂如來五字為句，殊覺割裂文
X13n0284_p0199a03║旨，不知只此三字，已足攝於化佛之事矣。問曰：既
X13n0284_p0199a04║云表法，寧不濫下，約理？答曰：彼則直約三德道理，
X13n0284_p0199a05║此但托事表法，仍屬事釋。又問：既有所表，寧不濫
X13n0284_p0199a06║下，約喻？答曰：彼則擴其不滯見相之喻，無關於事。
X13n0284_p0199a07║今則即事有所詮表，與經中放光動地諸事同例，
X13n0284_p0199a08║不與氷水疊巾等喻同例也。二、約理釋者。舊云：
X13n0284_p0199a09║大即法身，佛即般若，頂即解脫。三字分屬，義或可
X13n0284_p0199a10║然，文則割裂。且圓妙三德，理絕縱橫，作此一途，寧
X13n0284_p0199a11║殫實義？今明大佛頂三字，直詮果上三德，而字字
X13n0284_p0199a12║圓具三意，亦復非橫。所謂大者，讚三德也。法身體
X13n0284_p0199a13║大，般若相大，解脫用大。所謂佛者，詺三德也。法身
X13n0284_p0199a14║本覺，般若始覺，解脫究竟覺。又般若自覺，解脫覺
X13n0284_p0199a15║他，法身覺滿。所謂頂者，表三德之究竟也。法身更
X13n0284_p0199a16║無可上，般若不可相見，解脫放光現化，故合名之
X13n0284_p0199a17║為大佛頂。又一字中所具三義，仍復各各圓具三
X13n0284_p0199a18║義。大字三義者，謂大、多、勝，一往為語。大是法身，統
X13n0284_p0199a19║諸法故。如經云：此見及緣，元是菩提妙淨明體等。
X13n0284_p0199a20║多是般若，照諸境故。如經云：我以妙明，不滅不生，
X13n0284_p0199a21║合如來藏，乃至於中，一為無量等。勝是解脫，超一
X13n0284_p0199a22║切故。如經云：若能轉物，即同如來等。然法身亦多
X13n0284_p0199a23║亦勝，般若亦勝亦大，解脫亦大亦多。法身多者，徧
X13n0284_p0199a24║一切處，無非法身。經云：陰、入、處、界，皆如來藏妙真
X13n0284_p0199b01║如性。隨舉一陰、一根、一塵、一識，即是如來藏之全
X13n0284_p0199b02║體，非是少分。如千萬人，仰視圓月，各見全體。若各
X13n0284_p0199b03║各行，各見圓月，隨之而去。法身非一非多，而說為
X13n0284_p0199b04║多，亦復如是。法身勝者，既云常住真心，性淨明體，
X13n0284_p0199b05║寧不最勝？此易可知。般若勝者，第一波羅蜜多故，
X13n0284_p0199b06║佛知見故。般若大者，如智如理，無二體故。如經云：
X13n0284_p0199b07║惟妙覺明，圓照法界等。解脫大者，不可思議解脫，
X13n0284_p0199b08║當體絕待故。如經云：狂心頓歇，歇即菩提，勝淨明
X13n0284_p0199b09║心，本周法界等。解脫多者，法法無縛故。如大涅槃
X13n0284_p0199b10║百句解脫，亦如淨名三十二門，此經二十五圓通
X13n0284_p0199b11║等。佛字三義者，自覺、覺他、覺滿，一往為語。自覺是
X13n0284_p0199b12║般若，覺他是解脫，覺滿是法身。然自覺者，即是自
X13n0284_p0199b13║證三德；覺他者，即是令他亦證三德；覺滿者，即是
X13n0284_p0199b14║自他不二。又本覺即是性中三德，始覺即是因中
X13n0284_p0199b15║三德，究竟覺即是果中三德。頂字三義者，謂最尊
X13n0284_p0199b16║義、不可見義、放光現化義，一往為語。最尊是法身，
X13n0284_p0199b17║不可見是般若，放光現化是解脫。然三德無不最
X13n0284_p0199b18║尊，三德並不可見，而能現所現，一一無非三德全
X13n0284_p0199b19║體。斯則文義俱妙，祕藏泠然。是故經云：而如來藏，
X13n0284_p0199b20║本妙圓心，非心非空，非地非水，非風火，非六根，非
X13n0284_p0199b21║六塵，非六識界，非十二因緣，非四諦智得，非六度
X13n0284_p0199b22║彼岸，非如來三號，非涅槃四德。以是俱非世出世
X13n0284_p0199b23║故，即如來藏元明心妙。即心即空，乃至即我即淨，
X13n0284_p0199b24║以是俱即世出世故，即如來藏妙明心元。離即離
X13n0284_p0199c01║非，是即非即，當知此即是大佛頂法之極證也。蓋
X13n0284_p0199c02║此如來藏心，秪是眾生本具理體，惟佛以妙明不
X13n0284_p0199c03║滅不生合之，故發真如妙覺明性，所謂發得本有，
X13n0284_p0199c04║實無新得。又復應知，即此本具如來藏心，非謂除
X13n0284_p0199c05║却十界依正假名之外，別有一總相法門，以為能
X13n0284_p0199c06║非能即能雙遮照，而以十界諸法為所非所即所
X13n0284_p0199c07║雙遮照也。特以不變之性，熾然隨緣，正隨緣處，全
X13n0284_p0199c08║體不變。故於十法界中，若染若淨，若實若名，若依
X13n0284_p0199c09║若正，隨拈一法，即是全體如來藏心，即復俱非俱
X13n0284_p0199c10║即，雙遮雙照，稱性圓融，不可思議。夫隨拈一法，而
X13n0284_p0199c11║十界皆離即離非，是即非即者，一往是大義也。隨
X13n0284_p0199c12║拈一法，而十界俱非者，一往是佛義也。隨拈一法，
X13n0284_p0199c13║而十界俱即者，一往是頂義也。復次，離即離非，是
X13n0284_p0199c14║即非即者，體大義也，本覺義也，最尊義也。十界俱
X13n0284_p0199c15║非者，相大義也，始覺義也，不可見義也。十界俱即
X13n0284_p0199c16║者，用大義也，究竟覺義也，現化義也。乃至一義中，
X13n0284_p0199c17║更復圓具三義，可准思之。復次，如來藏心，本自離
X13n0284_p0199c18║即離非，是即非即，遮照同時，不可思議。特以隨緣
X13n0284_p0199c19║即不變故，一切俱非，不變即隨緣故，一切俱即。又
X13n0284_p0199c20║不變隨緣者，即是舉此一體三義，而徧隨十界迷
X13n0284_p0199c21║悟染淨諸緣。隨緣不變者，即是舉彼十界迷悟染
X13n0284_p0199c22║淨諸法，無不當體，即是此之一體三義。是故一切
X13n0284_p0199c23║俱非，名為如實空義，一切俱即，名為如實不空義。
X13n0284_p0199c24║空與不空，只是如來藏性，法爾圓具二義，而其體
X13n0284_p0200a01║元非空與不空，故能雙照空與不空。所以經中但
X13n0284_p0200a02║稱如來藏本妙圓心，元明心妙，妙明心元，並無三
X13n0284_p0200a03║如來藏之名。即阿難之所致問，觀音之所自述，亦
X13n0284_p0200a04║皆但稱空如來藏，更無有不空如來藏，空不空如
X13n0284_p0200a05║來藏之兩名。後世不直明如來藏心所具三義，而
X13n0284_p0200a06║條然安立三名，遂使乘言滯句之流，似謂三藏各
X13n0284_p0200a07║有別體，亦可歎也。約理釋竟。三、約法釋者，此是
X13n0284_p0200a08║十方如來及大菩薩自住三昧，是故最尊無上，名
X13n0284_p0200a09║之曰大佛頂，亦名第一義諦，亦名勝義中真勝義
X13n0284_p0200a10║性，亦名無上覺道，亦名無戲論法，亦名阿毗達磨，
X13n0284_p0200a11║亦名真實圓通，亦名無等等阿耨多羅三藐三菩
X13n0284_p0200a12║提心。以要言之，只是眾生本具心性，常不變而隨
X13n0284_p0200a13║緣，正隨緣而不變。迷之則生死無邊，類演若之狂
X13n0284_p0200a14║走。悟之則涅槃本有，喻神珠之元在。惟此理為真
X13n0284_p0200a15║實，故是大覺最勝之頂法也。經中初則從胸卍字
X13n0284_p0200a16║涌出寶光，徧灌十方諸如來頂。次則十方如來頂
X13n0284_p0200a17║光來灌佛頂。乃至說圓通已，世尊及十方佛五體
X13n0284_p0200a18║同放寶光，互灌佛及諸菩薩頂。皆即表示此最勝
X13n0284_p0200a19║法。所謂依最勝理說教，依最勝教起行，依最勝行
X13n0284_p0200a20║還契此最勝理。教行理三，悉名大佛頂矣。四、約
X13n0284_p0200a21║喻者，舊云：喻之以佛頂，使不滯於見相。意謂佛頂
X13n0284_p0200a22║是相而不可見，則不滯於相，猶般若所謂若見諸
X13n0284_p0200a23║相非相，即見如來，此但即空意耳。若善用之，則成
X13n0284_p0200a24║衍教初門；不善解之，仍墮無相窠臼。般若如大火
X13n0284_p0200b01║聚，四邊俱不可觸，觸則被燒，云何單約無相義解
X13n0284_p0200b02║耶？今謂如來藏性不可以有相喻，不可以無相喻，
X13n0284_p0200b03║不可以亦有亦無相喻，不可以非有非無相喻。譬
X13n0284_p0200b04║如佛頂，不可謂有相，不可謂無相，不可謂亦有亦
X13n0284_p0200b05║無相，不可謂非有非無相。若謂有相，何以華嚴九
X13n0284_p0200b06║地善知識自云不可得見？若謂無相，何以此會大
X13n0284_p0200b07║眾皆得仰觀頂光化佛？若謂亦有亦無相，終屬相
X13n0284_p0200b08║違；若謂非有非無相，徒增戲論。如來藏性亦復如
X13n0284_p0200b09║是。經云：指皆是物，無是見者。又云：而如來藏本妙
X13n0284_p0200b10║圓心，非心非空，乃至非我非淨。此即喻如佛頂不
X13n0284_p0200b11║可以相見也。經云：是萬象中微細發明，無非見者。
X13n0284_p0200b12║又云：而如來藏元明心妙，即心即空，乃至即我即
X13n0284_p0200b13║淨。此即喻如佛頂不可以非相見也。經云：見與見
X13n0284_p0200b14║緣，并所想相，如虗空華，本無所有。又云：而如來藏
X13n0284_p0200b15║妙明心元，離即離非。此即喻如佛頂不可以亦有
X13n0284_p0200b16║亦無相見也。經云：此見及緣，元是菩提妙淨明體，
X13n0284_p0200b17║云何於中有是非是？又云：而如來藏妙明心元，是
X13n0284_p0200b18║即非即。此即喻如佛頂不可以非有非無相見也。
X13n0284_p0200b19║般若云：若見諸相非相，即見如來。古人云：若見諸
X13n0284_p0200b20║相非相，即不見如來。又云：若見諸相非相，即見眉
X13n0284_p0200b21║毛在眼上。又般若偈云：若以色見我，以音聲求我，
X13n0284_p0200b22║是人行邪道，不能見如來。予翻偈云：若離色見我，
X13n0284_p0200b23║離音聲求我，是人行邪道，不能見如來。乃至亦即
X13n0284_p0200b24║亦離，不即不離，均成邪道。若善用之，則四句即成
X13n0284_p0200c01║四門，門門皆可入道，故以佛頂喻如來藏。須知若
X13n0284_p0200c02║喻若法，無不圓離四謗，圓具四門，方無過各耳。約
X13n0284_p0200c03║佛法廣釋竟。
X13n0284_p0200c04║三、約眾生法例釋者。夫大佛頂性，含靈本有。雖迷
X13n0284_p0200c05║悟天淵，而體用悉皆平等。故須就眾生現前三障，
X13n0284_p0200c06║點示三德，令知演若。縱未歇狂，頭原不失。言三障
X13n0284_p0200c07║者：一、煩惱障，謂見思惑、塵沙惑、無明惑，障三菩提。
X13n0284_p0200c08║二、業障者，謂善惡不動諸有漏業、偏真無漏業、出
X13n0284_p0200c09║假神通非有漏非無漏業，障三解脫。二、報障者，謂
X13n0284_p0200c10║同居分段報、方便變易報、實報變易報，障三涅槃。
X13n0284_p0200c11║然三惑即三菩提。何以故？離菩提性，無別惑故，如
X13n0284_p0200c12║離目無瞪。三業即三解脫。何以故？離解脫性，無別
X13n0284_p0200c13║業故，如離手無拳。三土生死即涅槃。何以故？離涅
X13n0284_p0200c14║槃性，無生死故，如離空無華。故曰：惑即般若，業即
X13n0284_p0200c15║解脫，苦即法身。又曰：生死即涅槃，煩惱即菩提也。
X13n0284_p0200c16║問曰：二句與三句，若何相攝？答曰：菩提是究竟智
X13n0284_p0200c17║德，照於菩提，照於解脫，照於涅槃，名為般若之果。
X13n0284_p0200c18║涅槃是究竟斷德，斷於三惑，斷於三業，斷於三土
X13n0284_p0200c19║生死，名為解脫之果。菩提是如如智，涅槃是如如
X13n0284_p0200c20║理。理智不二，即名法身。經曰：生滅名妄，滅妄名真。
X13n0284_p0200c21║是稱如來無上菩提及大涅槃二轉依號，此之謂
X13n0284_p0200c22║也。更以喻明。經云：如水成氷，氷還成水。夫氷與水，
X13n0284_p0200c23║濕性是同，堅流似異。正謂九法界，隨於染緣，迷本
X13n0284_p0200c24║藏性，轉菩提為煩惱，轉涅槃為生死。喻以如水成
X13n0284_p0201a01║氷，不惟失其流潤之相，并濕性亦幾難辨矣。然濕
X13n0284_p0201a02║性未甞不在，濕性既在，則流潤之性亦未嘗不在。
X13n0284_p0201a03║是故性中所具緣了，奪之但名正因。雖云正因，實
X13n0284_p0201a04║具緣了。惟如來隨於淨緣，悟本藏性，轉煩惱為菩
X13n0284_p0201a05║提，轉生死為涅槃。喻以氷還成水，不惟濕性昭然，
X13n0284_p0201a06║亦且周流潤澤。然雖周流潤澤，實於濕性無增。濕
X13n0284_p0201a07║性無增，則流潤之性亦無增也。是故修中所有緣
X13n0284_p0201a08║了，實惟性具。雖云性具，不廢修功。當知九法界之
X13n0284_p0201a09║七大如氷，佛法界之七大如水，而同一濕性也。是
X13n0284_p0201a10║故九法界之七大與佛界七大，同皆清淨本然，周
X13n0284_p0201a11║徧法界，故今題稱之為大。前五大是心之相分，根
X13n0284_p0201a12║大是心之見分，識大即是心之異名。是故九法界
X13n0284_p0201a13║之七大與佛界七大，同屬一心，心即覺義，故今題
X13n0284_p0201a14║稱之為佛。九法界之七大與佛界七大，皆非因緣
X13n0284_p0201a15║自然，非分別計度之所能知，故今題稱之為頂。不
X13n0284_p0201a16║可謂水具大佛頂義，而氷不具大佛頂義也。又經
X13n0284_p0201a17║云：如澄濁水，乃至去泥純水，名為永斷根本無明。
X13n0284_p0201a18║當知九法界生死五陰，喻諸濁水。佛界法性五陰，
X13n0284_p0201a19║喻純清水。清濁雖異，體用並同。體則同一濕性，用
X13n0284_p0201a20║則同其流潤。若知濁水中有清水性，必不棄濁水
X13n0284_p0201a21║而別求清水。若見濁水能流能潤，即知不異清水
X13n0284_p0201a22║之能流潤。故但有澄濁法，別無求清法。若約濁水
X13n0284_p0201a23║外無清水義，則云煩惱即菩提，生死即涅槃。若約
X13n0284_p0201a24║澄濁水方得清義，則云轉煩惱依菩提，轉生死依
X13n0284_p0201b01║涅槃。不有即義，那成轉義。不知眾生在迷大佛頂
X13n0284_p0201b02║法，那得諸佛所證大佛頂法。所以經中始就見精
X13n0284_p0201b03║曲顯，次歷陰入處界普會，後約七大暢談，乃至具
X13n0284_p0201b04║明如來藏心，俱非俱即，俱遮俱炤，無非直顯一切
X13n0284_p0201b05║眾生現前依正色心等法，無不法爾如斯。豈謂離
X13n0284_p0201b06║彼濁水體用，別求清水體用哉。設不肯信一切眾
X13n0284_p0201b07║生本具大佛頂法，或雖仰信本有，而不達現前煩
X13n0284_p0201b08║惱業苦，即是大佛頂之全體大用，則何以狂心頓
X13n0284_p0201b09║歇，歇即菩提。譬如本無頭者，更不怖頭之無。又若
X13n0284_p0201b10║無怖頭狂走之人，亦更無悟頭狂歇之人矣。且夫
X13n0284_p0201b11║十因六報，一一唯心，離心無體。惑大故業亦大，業
X13n0284_p0201b12║大故苦亦大，何非大義。自心起惑，自心造業，自心
X13n0284_p0201b13║受報，始終因果，俱不離心，何非覺義。惑無內外體
X13n0284_p0201b14║相，業無積習形相，報無來去處相，何非頂義。且十
X13n0284_p0201b15║因必受十果，寧非密因之致。六報交於六根，寧非
X13n0284_p0201b16║互用之理。一人亦滿，多人亦滿，寧非橫徧之徵。此
X13n0284_p0201b17║方劫盡，轉寄他方，寧非豎窮之性。地獄既爾，餘趣
X13n0284_p0201b18║可知。故知十二類生，二十五有，總彼七趣昇沉，若
X13n0284_p0201b19║靈若蠢，若善若惡，若樂若苦，一一皆是大佛頂不
X13n0284_p0201b20║變之性。舉全體以隨緣，而即彼正隨緣時，一一皆
X13n0284_p0201b21║即大佛頂性始終不變之全體。經云：於妙圓明無
X13n0284_p0201b22║作本心，皆如空華，元無所著。空喻不變藏心，華喻
X13n0284_p0201b23║隨緣七趣。全空是華，全華是空，豈可謂華來空去，
X13n0284_p0201b24║華滅空生也哉。六凡既爾，聲聞緣覺，權教菩薩，亦
X13n0284_p0201c01║復可知。彼雖不達大佛頂性，妄取偏真幻有但中，
X13n0284_p0201c02║以為極致。而大佛頂性，豈彼三乘所能改變，所能
X13n0284_p0201c03║割裂。且設非大佛頂性不變隨緣全體之力，何處
X13n0284_p0201c04║更有偏真幻有但中可取。譬如摩尼寶珠，愚者不
X13n0284_p0201c05║知，用貿一衣一食，而寶體何甞減損。又如日輪當
X13n0284_p0201c06║空，光入一隙，非繇全日，那有隙光。昧者觀隙光而
X13n0284_p0201c07║疑日論之小，智者因隙光可窺日輪之全。九界眾
X13n0284_p0201c08║生，所具大佛頂之全理，亦復如是。此眾生法，亦即
X13n0284_p0201c09║心法，非於心外別有眾生。亦即佛法，非於佛法外
X13n0284_p0201c10║有眾生，非於眾生法外有佛法。是故能於一眾生
X13n0284_p0201c11║法中，具見一切眾生法，一切佛法，一切心法，無非
X13n0284_p0201c12║大佛頂法者。便能於一佛法中，具見一切佛法，一
X13n0284_p0201c13║切心法，一切眾生法，無非大佛頂法。亦能於一切
X13n0284_p0201c14║法中，具見一切心法，一切佛法，一切眾生法，無非
X13n0284_p0201c15║大佛頂法。此之謂善知心佛眾生三無差別，可與
X13n0284_p0201c16║共讀此經，不招數寶之譏，不墮無聞之禍矣。釋大
X13n0284_p0201c17║佛頂竟。
X13n0284_p0201c18║次釋如來密因修證了義，復為二：初分釋，次合釋。
X13n0284_p0201c19║分釋為四：初釋如來，次釋密因，三釋修證，四釋
X13n0284_p0201c20║了義。初、釋如來者，金剛經云：無所從來，亦無所
X13n0284_p0201c21║去，故名如來。此經云：生滅去來，本如來藏。性真常
X13n0284_p0201c22║中，求於去來，迷悟生死，了無所得。皆約法身釋也。
X13n0284_p0201c23║轉法輪經云：第一義諦名如，正覺名來。此經云：明
X13n0284_p0201c24║極即如來。皆約報身釋也。成實論云：乘如實道，來
X13n0284_p0202a01║成正覺。此經云：自覺已圓，能覺他者，如來應世。皆
X13n0284_p0202a02║約應身釋也。復次，真諦為如實道，一切智為正覺，
X13n0284_p0202a03║斷見思為自覺，令他斷見思為覺他，是藏、通如來
X13n0284_p0202a04║也。中諦為如實道，一切種智為正覺，斷無明為自
X13n0284_p0202a05║覺，令他斷無明為覺他，別、圓如來也。復次，出二諦
X13n0284_p0202a06║外是第一義諦，不分別二邊是名正覺，斷十二品
X13n0284_p0202a07║無明為明極，別教如來也。即二諦是第一義諦，一
X13n0284_p0202a08║心三智是名正覺，斷四十二品無明皆盡為明極，
X13n0284_p0202a09║圓教如來也。復次，法身本有，報身修成，應身起用，
X13n0284_p0202a10║別教如來也。三身全是性具，亦復全是修顯，性修
X13n0284_p0202a11║不二，圓教如來也。今正指圓教如來，乃修德之究
X13n0284_p0202a12║竟，稱性之極果也。次釋密因者，不生不滅為本
X13n0284_p0202a13║修因，然後圓成果地修證，因該果海，果徹因源，故
X13n0284_p0202a14║稱為密。又正因佛性、緣因佛性、了因佛性，圓具、圓
X13n0284_p0202a15║修、圓發，不縱不橫，不並不別，故稱為密。又經云：汝
X13n0284_p0202a16║雖強記，但益多聞，於奢摩他微密觀照，心猶未了。
X13n0284_p0202a17║又云：是種種地皆以金剛觀察如幻十種深喻，奢
X13n0284_p0202a18║摩他中用諸如來毗婆舍那清淨修證，漸次深入。
X13n0284_p0202a19║夫奢摩他者，一心三止也；毗婆舍那者，一心三觀
X13n0284_p0202a20║也；奢摩他微密觀照者，止觀不二也。從圓境諦起
X13n0284_p0202a21║圓止觀，以圓止觀炤圓境諦，如外無智，智外無如，
X13n0284_p0202a22║故稱為密。又經初阿難見佛，殷勤啟請十方如來
X13n0284_p0202a23║得成菩提，妙奢摩他、三摩、禪那最初方便，即是問
X13n0284_p0202a24║此密因。以三德不縱不橫，不並不別，如世∴字，如
X13n0284_p0202b01║天三目，斯則名為祕密之藏。所問妙奢摩他、三摩、
X13n0284_p0202b02║禪那亦復如是。奢摩他是體真止，亦是空觀；三摩
X13n0284_p0202b03║是方便隨緣止，亦是假觀；禪那是息二邊分別止，
X13n0284_p0202b04║亦是中觀。又奢摩他即一心三止，三摩即一心三
X13n0284_p0202b05║觀，禪那即止觀不二。三若定三，則不名妙；三若定
X13n0284_p0202b06║一，亦不名妙。非一非三，而三而一，即一恒三，即三
X13n0284_p0202b07║恒一，三一不可思議，方名為妙，妙即是密。又經初
X13n0284_p0202b08║佛酬阿難之請，首即告云：有三摩提名大佛頂首
X13n0284_p0202b09║楞嚴王，具足萬行，十方如來一門超出妙莊嚴路。
X13n0284_p0202b10║次則破緣影之非心，顯見性之實相，會四科以歸
X13n0284_p0202b11║理，明七大之性具，乃至結歸如來藏心，俱非俱即，
X13n0284_p0202b12║並遮並炤，更無一言談及修此三昧之方，但顯吾
X13n0284_p0202b13║人本性圓妙三諦之理。當知達此理性，自成妙修，
X13n0284_p0202b14║所謂全性起修，全修在性，故名為密。復次，圓頓止
X13n0284_p0202b15║觀是成佛因，而大佛頂性又是圓頓止觀之因，即
X13n0284_p0202b16║名因因。如來無上菩提是止觀果，以此果果而為
X13n0284_p0202b17║因因，因果理微，不可思議，故名為密。三、釋修證
X13n0284_p0202b18║者，修有緣修、真修，證有分證、滿證。若言四善根位
X13n0284_p0202b19║生滅道品為緣修，見諦已後重慮緣真為真修者，
X13n0284_p0202b20║藏教意也。若言性地相似無生空慧為緣修，見地
X13n0284_p0202b21║已後真無生慧為真修者，通教意也。若言住行向
X13n0284_p0202b22║次第三觀為緣修，登地中道實觀為真修者，別教
X13n0284_p0202b23║意也。若言十信相似一心三觀為緣修，住後一心
X13n0284_p0202b24║三觀無功用道為真修者，圓教意也。若言斷見惑
X13n0284_p0202c01║為分證，斷思惑盡為滿證者，藏通意也。若言初斷
X13n0284_p0202c02║一品無明登歡喜地為分證，斷十二品無明為滿
X13n0284_p0202c03║證者，別教意也。若言初發心時便成正覺，成就慧
X13n0284_p0202c04║身不繇他悟為分證，乃至五住究盡二死永亡，圓
X13n0284_p0202c05║滿菩提歸無所得為滿證者，圓教意也。今明圓修
X13n0284_p0202c06║圓證，故稱修證了義。四、釋了義者，空假非了，中
X13n0284_p0202c07║道為了；隔歷非了，圓融為了。舊以此二字單屬言
X13n0284_p0202c08║教，今謂不然。教、行、理三，同稱了義。經云：惟垂哀愍，
X13n0284_p0202c09║開示眾生中道、了義、無戲論法。夫中道即了義，理
X13n0284_p0202c10║也；無戲論即了義，行也；開示即了義，教也。又了義
X13n0284_p0202c11║即第一義，第一義屬理；又了義即決定義，決定義
X13n0284_p0202c12║屬行。說此理、行，皆名為教；自行、化他，皆名為行；教、
X13n0284_p0202c13║行所契，皆名為理。胡得作偏釋耶？
X13n0284_p0202c14║次合釋，復為二：初約顯說釋，次約密呪釋。初、約
X13n0284_p0202c15║顯說釋者，謂圓教妙覺極果，不過以此性具大佛
X13n0284_p0202c16║頂理，而為妙密真因，故緣修、真修、分證、滿證，無非
X13n0284_p0202c17║了義，所謂名字了義乃至究竟了義也。若藏、通極
X13n0284_p0202c18║果，全不知此大佛頂理，所以若修若證，始終非了。
X13n0284_p0202c19║若別教極果，推其初心，雖仰信此大佛頂理，以為
X13n0284_p0202c20║但是佛法，不知即是現前心法及眾生法，所以緣
X13n0284_p0202c21║修非了，真修方了。又分證雖了，滿證未了也。問曰：
X13n0284_p0202c22║大佛頂性既云統一切法，則十界因果總不離此，
X13n0284_p0202c23║何得簡去藏、通、別教三種極果？答曰：雖一切不離
X13n0284_p0202c24║此性，而知與不知自別；雖分知與不知，而離此決
X13n0284_p0203a01║無異因。當知此之密因，在圓佛即是妙密，以始終
X13n0284_p0203a02║皆知故；在別佛即是微密，以始不知，終方知故；在
X13n0284_p0203a03║藏、通極果即是祕密，以始終皆不知故。次約密
X13n0284_p0203a04║呪釋者，經云：十方如來因此呪心得成無上正徧
X13n0284_p0203a05║知覺，乃至傳此呪心於滅度後付佛法事，究竟住
X13n0284_p0203a06║持嚴淨戒律悉得清淨。又云：亦說此呪名如來頂。
X13n0284_p0203a07║當知即是以此大佛頂呪而為密因，故若修若證
X13n0284_p0203a08║無非了義也。此密亦有三義：以此五會神呪全是
X13n0284_p0203a09║密詮大佛頂心，故名呪心，亦名心呪，即妙密義；以
X13n0284_p0203a10║此神呪如仙陀婆，惟菩薩智臣能解，即微密義；以
X13n0284_p0203a11║此神呪但可誦持不可翻釋，即祕密義。釋如來密
X13n0284_p0203a12║因修證了義竟。
X13n0284_p0203a13║後釋諸菩薩萬行首楞嚴，亦為二：初分釋，次合釋。
X13n0284_p0203a14║分釋又三：初釋諸菩薩，次釋萬行，三釋首楞嚴。
X13n0284_p0203a15║初、釋諸菩薩者，諸是眾義，約時處則十方三世，約
X13n0284_p0203a16║解行則徧圓權實。菩薩是梵語，具云摩訶菩提質
X13n0284_p0203a17║帝薩埵，此翻大道心成就眾生。今略稱但云菩薩，
X13n0284_p0203a18║或翻大士，或翻開士。亦翻始士，始發心故；亦翻高
X13n0284_p0203a19║士，超一切故。正翻覺有情，雖已覺悟，猶帶緣情，單
X13n0284_p0203a20║約當體釋也。以菩提道覺悟有情，單約利他釋也。
X13n0284_p0203a21║覺道是所求，有情是所化，雙約二利釋也。三、大阿
X13n0284_p0203a22║僧祇劫伏惑利生，功德成滿，直至樹下方斷結者，
X13n0284_p0203a23║藏菩薩也。亦自斷惑，亦化眾生，正使雖盡，扶習潤
X13n0284_p0203a24║生者，通菩薩也。知有中道佛性，用次第三觀斷惑
X13n0284_p0203b01║利生者，別菩薩也。了知心、佛、眾生三無差別，從始
X13n0284_p0203b02║至終，圓伏、圓斷、圓成二利者，圓菩薩也。即此經始
X13n0284_p0203b03║自乾慧，終至等覺，五十五位真菩提路是也。科簡者，
X13n0284_p0203b04║時處則通收十方三世。經云：過去諸如來，斯門已
X13n0284_p0203b05║成就；現在諸菩薩，今各入圓明。未來修覺人，當依
X13n0284_p0203b06║如是法也。解行則簡偏取圓，簡權取實。經云：諸修
X13n0284_p0203b07║行人不能得成無上菩提，乃至別成聲聞、緣覺等，
X13n0284_p0203b08║皆繇不知二種根本。又云：得循圓根與不圓根，日
X13n0284_p0203b09║劫相倍也。次釋萬行者，萬是此方總數，表其最
X13n0284_p0203b10║多。行是修德都名，不出二種，謂慧行、行行。般若名
X13n0284_p0203b11║慧行，五波羅密名行行。慧行名正行，行行名助行。
X13n0284_p0203b12║又助行有顯有密，清淨律儀為顯行，壇儀心呪為
X13n0284_p0203b13║密行。又涅槃明五種行：一聖行、二梵行、三天行、四
X13n0284_p0203b14║嬰兒行、五病行。聖行、天行為上求佛道之行，梵行、
X13n0284_p0203b15║嬰兒行、病行為下化眾生之行。又有次第五行，一
X13n0284_p0203b16║心五行。如是等種種分別不同，故總名萬行。今且
X13n0284_p0203b17║依次第五行略出其相。一聖行者，復有三種，謂戒
X13n0284_p0203b18║聖行、定聖行、慧聖行。戒聖行者，所謂具足根本業
X13n0284_p0203b19║清淨戒、前後眷屬餘清淨戒、非諸惡覺覺清淨戒、
X13n0284_p0203b20║護持正念念清淨戒、迴向具足無上道戒。經云：要
X13n0284_p0203b21║先持此四種律儀，皎如氷霜。此即業清淨戒。又云：
X13n0284_p0203b22║自不能生一切枝葉，心三口四生必無因。此即餘
X13n0284_p0203b23║清淨戒。又云：心滅貪婬持佛淨戒。而四明誨中一
X13n0284_p0203b24║一皆約心說，即是覺清淨戒。又云：心尚不緣色香
X13n0284_p0203c01║味觸，一切魔事云何發生？又云：必使婬機身心俱
X13n0284_p0203c02║斷，斷性亦無。即是念清淨戒。又云：若得妙發三摩
X13n0284_p0203c03║提者，則妙常寂有無二無，無二亦滅，尚無不殺不
X13n0284_p0203c04║盜不婬，云何更墮殺盜婬事？又云：欲得菩提要除
X13n0284_p0203c05║三惑。當知即是無上道戒也。定聖行者，一世間禪、
X13n0284_p0203c06║二出世禪、三出世上上禪。世間禪復二種：一根本
X13n0284_p0203c07║味禪、二根本淨禪。一味禪者，即四禪、四等、四空，總
X13n0284_p0203c08║名十二門禪。一切凡夫外道以六行觀修之，所謂
X13n0284_p0203c09║厭下苦麤障，欣上淨妙離，但以隱沒故、有垢故、無
X13n0284_p0203c10║記故，名為味禪。隱沒者，闇證無觀慧；有垢者，地地
X13n0284_p0203c11║生愛味；無記者，境界不分明。此經所明色界有十
X13n0284_p0203c12║三天，除五不還；無色四天，除鈍羅漢，餘皆是此禪
X13n0284_p0203c13║定果報。故云：一切世間所修心人，不假禪那，無有
X13n0284_p0203c14║智慧，但能執身，不行婬欲，若行若坐，想念俱無，愛
X13n0284_p0203c15║染不生，無留欲界，乃至窮空不歸，迷漏無聞，便入
X13n0284_p0203c16║輪轉，此之謂也。二、淨禪者，名相與味禪不異，但以
X13n0284_p0203c17║不隱沒故、無垢故、有記故，與上相反。謂佛弟子修
X13n0284_p0203c18║之有觀，慧不味著，境界分明，故名淨禪。此又三品：
X13n0284_p0203c19║一者、六妙門禪，謂一、數，二、隨，三、止，四、觀，五、還，六、淨。
X13n0284_p0203c20║二者、十六特勝，謂知息出、知息入等，亦名安那般
X13n0284_p0203c21║那三昧，此經周利調息法門似之。三者、通明禪，觀
X13n0284_p0203c22║息、色、心三事不可得，此經孫陀觀鼻端白似之。已
X13n0284_p0203c23║上三品，具在禪波羅蜜，須者尋之。二、出世禪者，有
X13n0284_p0203c24║四種：一、觀禪，謂九想、八背捨、八勝處、十一切處等；
X13n0284_p0204a01║二、練禪，謂九次第定；三、熏禪，謂師子奮迅三昧；四、
X13n0284_p0204a02║修禪，謂超越三昧也。三、出世上上禪者，即地持所
X13n0284_p0204a03║明九種大禪。又經初云：有三摩提，名大佛頂。首楞
X13n0284_p0204a04║嚴王第六卷云：我承佛威力，宣說金剛王，如幻不
X13n0284_p0204a05║思議，佛母真三昧。若約別對當機，則獨指觀音耳
X13n0284_p0204a06║門三昧；若約真實圓通，實無優劣前後差別，則徧
X13n0284_p0204a07║指二十五聖三昧，無非出世上上禪也。慧聖行者，
X13n0284_p0204a08║即是四聖諦慧。此復四種：一、生滅四諦慧，二、無生
X13n0284_p0204a09║四諦慧，三、無量四諦慧，四、無作四諦慧。生滅四諦
X13n0284_p0204a10║慧者，觀三界二十五有，依報正報，若樂若苦，皆是
X13n0284_p0204a11║三苦之聚，逼惱眾生，無常無我，不淨虗假，無一可
X13n0284_p0204a12║樂，是苦諦慧；知見思二感，有漏善惡，不動三業，皆
X13n0284_p0204a13║是三界受生之因，誓不復造，是集諦慧；以四念處，
X13n0284_p0204a14║破四顛倒，別相總相，善巧正勤，如意根力覺道，向
X13n0284_p0204a15║涅槃城，慈悲誓願，廣行六度，除自他煩惱業苦，是
X13n0284_p0204a16║道諦慧；倒不起則業不起，業不起則果不起，是滅
X13n0284_p0204a17║諦慧。無生四諦慧者，觀不淨色，色性自空，如鏡像
X13n0284_p0204a18║無實，洞達五陰，空無所有，解苦無苦，而有真諦，名
X13n0284_p0204a19║苦諦慧；知集繇心，心如幻化，起集亦幻，一切愛見，
X13n0284_p0204a20║與虗空等，名集諦慧；所治如幻，能治亦然，名道諦
X13n0284_p0204a21║慧；法本不生，今何所滅？設有一法過涅槃者，我亦
X13n0284_p0204a22║設為如幻如化，名滅諦慧也。無量四諦慧者，所謂
X13n0284_p0204a23║苦有無量相，分段變易二生死皆苦也；集有無量
X13n0284_p0204a24║相，五住煩惱漏無漏業皆集也；道有無量相，半滿
X13n0284_p0204b01║權實正助諸行皆道也；滅有無量相，半滿權實一
X13n0284_p0204b02║十六門所會之理皆滅也。徧知十界假實差別，名
X13n0284_p0204b03║苦諦慧。徧知十界惑業因緣，名集諦慧。徧修半滿
X13n0284_p0204b04║正助諸行，名道諦慧。徧達半滿諸門理諦，名滅諦
X13n0284_p0204b05║慧也。無作四諦慧者，知涅槃即生死，名苦諦慧。知
X13n0284_p0204b06║菩提即煩惱，名集諦慧。知煩惱即菩提，名道諦慧。
X13n0284_p0204b07║知生死即涅槃，名滅諦慧。此經二十五聖，約初心
X13n0284_p0204b08║方便，則四種四諦慧行各各不同。約證入圓通，則
X13n0284_p0204b09║惟是無作四諦慧也。無作四諦慧成，則具二十五
X13n0284_p0204b10║王三昧，能破二十五有。法華所明普門示現，及此
X13n0284_p0204b11║經所明三十二應、十四無畏、四不思議等，即其驗
X13n0284_p0204b12║也。二十四聖亦皆具證，但非此會當機，故不說耳。
X13n0284_p0204b13║二明梵行者，梵是淨義，無二邊愛見證得，故名為
X13n0284_p0204b14║淨。即是無緣大慈大悲大喜大捨，徧拔法界眾生
X13n0284_p0204b15║苦，徧與法界眾生樂，非餘梵天所修四無量心，亦
X13n0284_p0204b16║非藏通二教所修生緣法緣等慈悲也。經云：一者
X13n0284_p0204b17║上合十方諸佛本妙覺心，與佛如來同一慈力。二
X13n0284_p0204b18║者下合十方一切眾生，與諸眾生同一悲仰。即是
X13n0284_p0204b19║其相，亦是二十五聖之所同證，而觀音當機，故詳
X13n0284_p0204b20║說之。三明天行者，天是第一義天，此經亦名為涅
X13n0284_p0204b21║槃天。識陰初破，即已明悟，登圓初住，從此發行，進
X13n0284_p0204b22║趣十住、十行、十向、四加行心、十地、等覺，乃至圓滿
X13n0284_p0204b23║菩提，歸無所得，皆是繇理成行，故名天行。四明嬰
X13n0284_p0204b24║兒行者，既證無緣大慈，觀眾生有種種小善之機，
X13n0284_p0204c01║若無菩薩開發不得生長，故以慈善根力和光利
X13n0284_p0204c02║行，令諸眾生得見菩薩同其始學，或示五戒十善
X13n0284_p0204c03║之行，或示色無色界因行，或示藏通別教種種諸
X13n0284_p0204c04║行，以此俯同羣小提引成就。如此中所明三十二
X13n0284_p0204c05║應，隨何類說何法，即其事也。五病行者，既證無緣
X13n0284_p0204c06║大悲，觀一切眾生病則是我病，故示同其病而度
X13n0284_p0204c07║脫之。即如阿難於空王佛所已發菩提之心，今方
X13n0284_p0204c08║示墮婬室悔責多聞，深發大教普利未來。又如三
X13n0284_p0204c09║十二應中，天龍藥叉等惡趣眾生樂脫五倫，即皆
X13n0284_p0204c10║現身而為說法，亦其事也。次第五行竟。言一心五
X13n0284_p0204c11║行者，即是一行一切行，一切行一行圓五行也。涅
X13n0284_p0204c12║槃經云：復有一行是如來行，所謂大乘大般涅槃。
X13n0284_p0204c13║今經云：有三摩提名大佛頂首楞嚴王，具足萬行，
X13n0284_p0204c14║十方如來一門超出妙莊嚴路。又云：十方薄伽梵
X13n0284_p0204c15║一路涅槃門。又云：此是微塵佛一路涅槃門。皆即
X13n0284_p0204c16║指此一心圓五行也。所謂攝心為戒，因戒生定，因
X13n0284_p0204c17║定發慧，即圓聖行；一向專心發菩薩願，即圓梵行；
X13n0284_p0204c18║奢摩他中用諸如來毗婆舍那清淨修證漸次深
X13n0284_p0204c19║入，即圓天行；應身生彼末法之中，作種種形度諸
X13n0284_p0204c20║輪轉，與其同事稱讚佛乘，即圓嬰病兩行也。圓天
X13n0284_p0204c21║行成故稱大雄，圓聖行成故稱大力，圓梵行嬰病
X13n0284_p0204c22║行成故稱大慈悲。大力故名妙湛，大慈悲故名總
X13n0284_p0204c23║持，大雄故名不動。又五行總無二相，故名湛；五行
X13n0284_p0204c24║互具諸用，故名總持；五行惟是一性，故名不動。阿
X13n0284_p0205a01║難親悟自心如來藏性所具五行，方知世尊果上
X13n0284_p0205a02║所證五行，一一無非三德祕藏而讚之也。謂依藏
X13n0284_p0205a03║性隨緣不變義，遠離諸和合緣及不和合，即成聖
X13n0284_p0205a04║行；依藏性不變隨緣義，隨眾生心應所知量，種種
X13n0284_p0205a05║示現，即成梵行及嬰、病行；藏性隨緣不變，不變隨
X13n0284_p0205a06║緣之理，即是天行。初心知此，名字五行；依此起觀，
X13n0284_p0205a07║觀行五行；觀成解發，相似五行；解深發證，分真五
X13n0284_p0205a08║行；圓滿菩提，究竟五行。從始至終，一心圓具，是故
X13n0284_p0205a09║名為一心五行。今更約三種增進修行漸次，點示
X13n0284_p0205a10║其相：嚴淨戒律，永斷婬心，塵既不緣，根無所偶，身
X13n0284_p0205a11║心快然，妙圓平等，即戒、定、慧聖行；永斷五辛，不餐
X13n0284_p0205a12║酒肉，無啖生氣，即慈悲梵行；一切如來密圓淨妙，
X13n0284_p0205a13║皆現其中，即是天行；永無相生相殺之業，偷劫不
X13n0284_p0205a14║行，無相負累，遊十方界，宿命清淨，得無艱險，即具
X13n0284_p0205a15║嬰、病兩行。是人即獲無生法忍，謂五行功成，證圓
X13n0284_p0205a16║初住也。以要言之，始從乾慧，終至妙覺，無不以三
X13n0284_p0205a17║漸次為能歷，故曰從是漸修，隨所發行，安立聖位。
X13n0284_p0205a18║而此三漸次行，第一、第二是助行，第三違現業是
X13n0284_p0205a19║正行。正、助二行，攝一切行，罄無不盡，故得標名為
X13n0284_p0205a20║萬行也。三、釋首楞嚴者，梵語首楞嚴三昧，此云
X13n0284_p0205a21║健相分別。正定得此三昧者，知諸三昧行相多少
X13n0284_p0205a22║深淺，如轉輪聖王主兵臣寶，能知兵力多少，所住
X13n0284_p0205a23║至處無能摧伏，此三昧寶亦復如是。按藏中別有
X13n0284_p0205a24║首楞嚴三昧經三卷，專明此定功用威力，似是深
X13n0284_p0205b01║位菩薩所修，與今經初心方便稍異，今不依此釋
X13n0284_p0205b02║首楞嚴也。涅槃經云：首楞嚴者，一切事竟。嚴者堅
X13n0284_p0205b03║因，一切畢竟而得堅固，名首楞嚴。今正依此釋名，
X13n0284_p0205b04║兼攝健相分別之義。言一切事者，所謂五陰、六入、
X13n0284_p0205b05║十二處、十八界及七大也。言畢竟堅固者，所謂皆
X13n0284_p0205b06║非因緣、非自然、非和合、非不和合，本如來藏常住
X13n0284_p0205b07║妙明不動周圓妙真如性，皆悉清淨本然周徧法
X13n0284_p0205b08║界也。言健相分別者，所謂善知五陰濁相及澄濁
X13n0284_p0205b09║得清相，善知入處界大流相所相及入流亡所相，
X13n0284_p0205b10║善知二十五門顯密修證各有能歷三漸次行、所
X13n0284_p0205b11║歷五十五位始終差別及平等相，善知一念迷惑
X13n0284_p0205b12║能起七趣升沉諸因果相，善知修奢摩他、毗婆舍
X13n0284_p0205b13║那所現微細諸魔事相，故名健相分別也。復次，約
X13n0284_p0205b14║陰入處界七大等事明畢竟堅固者，仍為十意：一、
X13n0284_p0205b15║畢竟理，二、畢竟誓願，三、畢竟莊嚴，四、畢竟智斷，五、
X13n0284_p0205b16║畢竟徧知，六、畢竟道，七、畢竟用，八、畢竟權實，九、畢
X13n0284_p0205b17║竟利益，十、畢竟無住。一、畢竟理者，謂陰界七大等，
X13n0284_p0205b18║皆即如來藏性，圓三諦理，天然性德，離過絕非。凡
X13n0284_p0205b19║十法界，若依若正，若色若心，隨舉一塵，隨舉一念，
X13n0284_p0205b20║隨舉一事，隨舉一名，一一無非三德祕藏，全體大
X13n0284_p0205b21║用，更無少許事理不具。此中經云：此見及緣，元是
X13n0284_p0205b22║菩提妙淨明體。又云：一切浮塵諸幻化相，其性真
X13n0284_p0205b23║為妙覺明體。又云：性色真空，性空真色，清淨本然，
X13n0284_p0205b24║周徧法界等。又云：各各發明，則各各現；若俱發明，
X13n0284_p0205c01║則有俱現。乃至我以妙明不滅不生，合如來藏。是
X13n0284_p0205c02║故於中一為無量，無量為一等，而結之以如來藏
X13n0284_p0205c03║性，俱非俱即，雙遮雙炤，此理方名畢竟，尚非出二
X13n0284_p0205c04║邊之中道可比，何況滅色即色二種真諦耶？二、畢
X13n0284_p0205c05║竟誓願者，謂知涅槃即生死，菩提即煩惱，故有隨
X13n0284_p0205c06║染緣之陰界七大，如水成氷，遂起同體大悲，發無
X13n0284_p0205c07║作二誓，徧十界自他苦集，曰眾生無邊誓願度，煩
X13n0284_p0205c08║惱無盡誓願斷。又知煩惱即菩提，生死即涅槃，故
X13n0284_p0205c09║有隨淨緣之陰界七大，如氷成水，遂起無緣大慈，
X13n0284_p0205c10║發無作二誓，徧與十界究竟道滅，曰法門無量誓
X13n0284_p0205c11║願知，佛道無上誓願成。經云：願今得果成寶王，還
X13n0284_p0205c12║度如是恒沙眾，乃至舜若多性可銷亡，鑠迦羅心
X13n0284_p0205c13║無動轉。夫得果必兼法門，度眾必斷煩惱，今繇既
X13n0284_p0205c14║悟藏性，稱性而發，所以終無動轉，當知即是無作
X13n0284_p0205c15║四弘誓也。又云：上合十方諸佛本妙覺心，與佛如
X13n0284_p0205c16║來同一慈力；下合十方一切眾生，與諸眾生同一
X13n0284_p0205c17║悲仰。又云：第二七中一向專心發菩薩願。又云：自
X13n0284_p0205c18║未得度先度人者，菩薩發心；自覺已圓能覺他者，
X13n0284_p0205c19║如來應世。如此皆明異竟誓願，尚非依無量四諦
X13n0284_p0205c20║所發弘誓可比，何況依生滅無生四諦所發弘誓
X13n0284_p0205c21║願耶？三畢竟莊嚴者，謂知陰界大等即是性覺妙
X13n0284_p0205c22║明、本覺明妙，而修圓頓止觀。依明妙照而常寂義，
X13n0284_p0205c23║成奢摩他一心三止；依妙明寂而常照義，成毗婆
X13n0284_p0205c24║舍那一心三觀；依妙明明妙寂炤無二體義，於奢
X13n0284_p0206a01║摩他微密觀炤平等無二。法華經云：定慧力莊嚴，
X13n0284_p0206a02║以此度眾生。此經云：我以妙明不滅不生合如來
X13n0284_p0206a03║藏。又云：靜極光通達，寂炤含虗空。又云：奢摩他中
X13n0284_p0206a04║用諸如來毗婆舍那清淨修證。如此皆明畢竟莊
X13n0284_p0206a05║嚴，尚非次第止觀可比，何況體析等止觀耶？四畢
X13n0284_p0206a06║竟智斷者，謂知陰界大等本如來藏常住妙明不
X13n0284_p0206a07║動周圓妙真如性，以圓頓止觀圓破三惑、圓顯三
X13n0284_p0206a08║諦，不離諦而有惑、不離惑而有諦，破無可破、顯無
X13n0284_p0206a09║可顯，方名畢竟破顯。就惑破處，煩惱即菩提，說名
X13n0284_p0206a10║智德；就理顯處，生死即涅槃，說名斷德。又炤理故
X13n0284_p0206a11║名智，惑破故稱斷。經云：希更審除微細惑，令我早
X13n0284_p0206a12║登無上覺。又云：歇即菩提勝淨明心，本周法界不
X13n0284_p0206a13║從人得。又云：覺迷迷滅、覺不生迷，譬如金鑛雜於
X13n0284_p0206a14║精金，其金一純更不成雜，如木成灰不重為木，諸
X13n0284_p0206a15║佛如來菩提涅槃亦復如是。又云：去泥純水，名為
X13n0284_p0206a16║永斷根本無明。又云：知見無見，斯即涅槃無漏真
X13n0284_p0206a17║淨。如此皆明畢竟智斷，尚非次第三智僅斷無明
X13n0284_p0206a18║十二品者可比，何況偏空智慧秪斷界內見思者
X13n0284_p0206a19║耶？五、畢竟徧知者，謂知陰界大等本如來藏，不變
X13n0284_p0206a20║隨緣，隨緣不變。若迷此陰等諸法，妄計因緣自然
X13n0284_p0206a21║和合及不和合，則有十界苦集、十二因緣、六蔽、塵
X13n0284_p0206a22║沙、無明等，名之為塞。若悟陰等諸法當體即是三
X13n0284_p0206a23║德祕藏，則成十界道滅、滅因緣智、六度、一心、三觀
X13n0284_p0206a24║等，名之為通。於塞知破，於通知護。經云：滅塵合覺，
X13n0284_p0206b01║故發真如妙覺明性。又云：如來發明世出世法，知
X13n0284_p0206b02║其本因隨所緣出，如是乃至恒沙界外一滴之雨
X13n0284_p0206b03║亦知頭數，現前種種松直棘曲、鵠白烏玄皆了元
X13n0284_p0206b04║繇。又云：當處禪那覺悟無惑，則彼魔事無奈汝何。
X13n0284_p0206b05║如此皆明畢竟徧知，尚非歷別五眼可比，何況法
X13n0284_p0206b06║眼及天眼耶？六、畢竟道者，謂知陰界大等一一非
X13n0284_p0206b07║淨非不淨，雙炤淨與不淨，名身念處；一一非苦非
X13n0284_p0206b08║樂，雙炤苦之與樂，名受念處；一一非常非無常，雙
X13n0284_p0206b09║炤常與無常，名心念處；一一非我非無我，雙炤我
X13n0284_p0206b10║與無我，名法念處。一身念處一切身念處，一受念
X13n0284_p0206b11║處一切受念處，一心念處一切心念處，一法念處
X13n0284_p0206b12║一切法念處，是名圓四念處。惡滅善生名正勤，定
X13n0284_p0206b13║斷成就名如意足，五法增長名根，根破障名力，分
X13n0284_p0206b14║別道用為覺分，安穩道中行為正道，繇此圓入一
X13n0284_p0206b15║切法門。經云：我又獲是圓通修證無上道故，獲四
X13n0284_p0206b16║不思議無作妙德。又云：是種種地，皆以金剛觀察
X13n0284_p0206b17║如幻十種深喻。如此皆是明畢竟道，尚非無量道
X13n0284_p0206b18║品可比，何況無生生滅諸道品耶？七、畢竟用者，謂
X13n0284_p0206b19║知陰、界、大等，雖復理性平等清淨，而無始妄習事
X13n0284_p0206b20║障偏強，須加事助以開圓解。雖用事助，一一還與
X13n0284_p0206b21║圓理稱實相應。經云：若有宿習不能滅除，汝教是
X13n0284_p0206b22║人一心誦我佛頂光明摩訶薩怛多般怛羅無上
X13n0284_p0206b23║神呪。又云：結界建立道場，求於十方如來，於大悲
X13n0284_p0206b24║光來灌其頂，出入澡浴，六時行道，如是不寐，經三
X13n0284_p0206c01║七日，乃至道場儀軌，事事皆表圓頓乘法。如此皆
X13n0284_p0206c02║明畢竟助用，故至果成，便名三輪不思議化。當知
X13n0284_p0206c03║事相雖同，收功永別，圓人對治，豈前三教所能比
X13n0284_p0206c04║耶？八、畢竟權實者，謂知陰、界、大等如來藏性，非權
X13n0284_p0206c05║非實，非因非果，而能成就一切權實因果。以不達
X13n0284_p0206c06║陰等空故，則有世間魔外種種諸位；以但知陰等
X13n0284_p0206c07║空寂，不達其即假故，則有出世聲聞、緣覺種種諸
X13n0284_p0206c08║位；以但知陰等體空如幻，不達其即中故，則有歷
X13n0284_p0206c09║別種種諸位。經云：諸修行人不能得成無上菩提，
X13n0284_p0206c10║乃至別成聲聞、緣覺，及成外道諸天魔王及魔眷
X13n0284_p0206c11║屬，皆繇不知二種根本。又云：將欲復真，欲真已非
X13n0284_p0206c12║真，真如性非真，求復宛成非相。此之謂也。以了知
X13n0284_p0206c13║陰等本如來藏即空、假、中，則有圓頓種種諸位。經
X13n0284_p0206c14║云：如是皆以三增進故，善能成就五十五位真菩
X13n0284_p0206c15║提路。此之謂也。知前三種諸位則善知權，知後圓
X13n0284_p0206c16║頓諸位則善知實，知此如來藏中同體權實，則知
X13n0284_p0206c17║為實施權、開權顯實，是名畢竟權實。尚非教權證
X13n0284_p0206c18║實可比，何況教證俱權者耶。九畢竟利益者，謂知
X13n0284_p0206c19║陰等本如來藏覺悟無惑，則凡內外強軟諸魔永
X13n0284_p0206c20║不能動。經云：摩登伽在夢，誰能留汝形。又云：然彼
X13n0284_p0206c21║諸魔雖有大怒，彼塵勞內汝妙覺中，如風吹光、如
X13n0284_p0206c22║刀斷水，了不相觸。汝如沸湯、彼如堅氷，煖氣漸隣
X13n0284_p0206c23║不日消殞。又云：消息邪緣，令其身心入佛知見，從
X13n0284_p0206c24║始成就不遭岐路，直至菩提無諸少乏。此是自利
X13n0284_p0207a01║畢竟。自利既爾，他利可知。是名畢竟利益。尚非四
X13n0284_p0207a02║榮利益可比，何況四枯耶。十畢竟無住者，謂知陰
X13n0284_p0207a03║等藏性離一切相即一切法，言妄顯諸真，妄真同
X13n0284_p0207a04║二妄，是故不住生死、不住涅槃、不住二邊、不住中
X13n0284_p0207a05║道。經云：是名妙蓮華，金剛王寶覺，如幻三摩提，彈
X13n0284_p0207a06║指超無學。又云：入於如來妙莊嚴海，圓滿菩提歸
X13n0284_p0207a07║無所得。是名畢竟無住。尚非不住但中似解可比，
X13n0284_p0207a08║況僅不住偏真似解者耶。此十種畢竟，從始至終
X13n0284_p0207a09║通修徹性，縱令在迷理本畢竟，初知此理即名字
X13n0284_p0207a10║畢竟，依此修觀即觀行畢竟，解發根淨即相似畢
X13n0284_p0207a11║竟，進破無明即分證畢竟，成無上道即畢竟畢竟，
X13n0284_p0207a12║而總約陰界大等為所觀境，故言一切事畢竟堅
X13n0284_p0207a13║固也。
X13n0284_p0207a14║次合釋者，謂圓教一切菩薩，亦惟繇此大佛頂理，
X13n0284_p0207a15║故能一心具足萬行，而十八界七大，隨舉一事，皆
X13n0284_p0207a16║悉畢竟堅固，始終修證，無能摧伏。若不悟此大佛
X13n0284_p0207a17║頂理，則雖積集萬行，而於一切事法，終非畢竟堅
X13n0284_p0207a18║固。且如藏通菩薩，始終不知大佛頂理，故雖事度
X13n0284_p0207a19║理度，歷劫辛勤，終歸灰斷，不名堅固。別教菩薩，初
X13n0284_p0207a20║心不知，登地方知，雖獲堅固，猶未畢竟。惟圓教菩
X13n0284_p0207a21║薩，先悟此大佛頂理，以為真因，所以十八界七大，
X13n0284_p0207a22║隨舉一事，為所觀境，皆得畢竟堅固也。然前三教
X13n0284_p0207a23║菩薩，雖繇不知此理，未得畢竟堅固，實非離此大
X13n0284_p0207a24║佛頂理，別有差別因果可得。故依對待義，則須簡
X13n0284_p0207b01║去，約絕待義，仍無所不收。且如尼沙陀初觀不淨，
X13n0284_p0207b02║藥王昆季初作世醫，迦葉以然燈塗像為緣因，周
X13n0284_p0207b03║利以調出入息為方便，乃至火頭觀煖氣以息婬，
X13n0284_p0207b04║持地從平地以積行，種種權行，總入圓通。自非大
X13n0284_p0207b05║佛頂理，平等法性，本具功能，何繇一切事行，皆得
X13n0284_p0207b06║畢竟堅固也哉。分句廣釋竟。
X13n0284_p0207b07║二、合辨大途者，經題三句秪是體、宗、用三，亦是性
X13n0284_p0207b08║修人法因果並舉，亦與經初所唱大定之名符合。
X13n0284_p0207b09║言體、宗、用者，大佛頂是境妙，全彰經體如來密因；
X13n0284_p0207b10║修證了義是智妙，顯示經宗諸菩薩萬行；首楞嚴
X13n0284_p0207b11║是行妙，示經力用。雖了義非無大用，萬行不離真
X13n0284_p0207b12║宗，且約智妙屬宗，行妙屬用，一住分之。又修證非
X13n0284_p0207b13║無妙行，首楞非無妙智，且約如來為自行因果，菩
X13n0284_p0207b14║薩為化他因果，一往分之。言性修人法因果者，大
X13n0284_p0207b15║佛頂即如來藏性，非因非果，因果所依也。如來是
X13n0284_p0207b16║果人密因，修證了義是果徹因源；菩薩是因人萬
X13n0284_p0207b17║行，首楞嚴是因該果海。言符合定名者，經云：有三
X13n0284_p0207b18║摩提名大佛頂，首楞嚴王具足萬行，十方如來一
X13n0284_p0207b19║門超出妙莊嚴路。夫具足萬行，即諸菩薩萬行也；
X13n0284_p0207b20║十方如來一門超出妙莊嚴路，即如來密因修證
X13n0284_p0207b21║了義也。若文若義，皆悉允合。但經中取大佛頂性
X13n0284_p0207b22║德及首楞嚴修德合成三昧之名，總顯全性起修、
X13n0284_p0207b23║全修在性之妙，而以具足萬行二句別顯三昧功
X13n0284_p0207b24║能旨趣。題中直將此十九字一氣貫下，正顯達性
X13n0284_p0207c01║之因，方為密因；達性之修，修方了義；達性之證，證
X13n0284_p0207c02║方了義；達性之行，一行一切行，方名具足萬行；達
X13n0284_p0207c03║性之事，全事即理，方得畢竟堅固。是知首楞嚴名
X13n0284_p0207c04║雖屬於修，而全繇於大佛頂性，所以經中廣開圓
X13n0284_p0207c05║解，欲人即性成修。但依此教理成就首楞嚴行，則
X13n0284_p0207c06║智斷因果等無一非首楞嚴矣，又何俟於再分別
X13n0284_p0207c07║耶？釋別名竟。
X13n0284_p0207c08║次、釋通名，為二：初、正釋經字；二、歷法明經。初正
X13n0284_p0207c09║釋者，梵語修多羅，或云修單蘭，或云修妬路，或云
X13n0284_p0207c10║素怛䌫，總是彼方楚夏，不同此土。或翻為契，或翻
X13n0284_p0207c11║法本，或翻為線，或翻善語教，或翻為經，或云無翻，
X13n0284_p0207c12║含五義故：一、法本義，亦云出生；二、微發義，亦云顯
X13n0284_p0207c13║示；三、涌泉義；四、繩墨義；五、結鬘義。智者大師和融
X13n0284_p0207c14║有無，復於翻五含五各作三義釋之，即是教、行、理
X13n0284_p0207c15║三，所謂契緣、契事、契理，乃至結教、結行、結理。教指
X13n0284_p0207c16║世界悉檀，具如法華玄義廣明，茲不具出。今約此
X13n0284_p0207c17║方經字訓法、訓常釋之。法者，可軌義；常者，不變義。
X13n0284_p0207c18║可軌者，教可軌、行可軌、理可軌。經云：是佛頂光聚
X13n0284_p0207c19║微妙章句，出生十方一切諸佛。又云：如是法門，先
X13n0284_p0207c20║過去世恒沙劫中微塵如來，乘此心開得無上道。
X13n0284_p0207c21║又云：汝當恭欽十方如來，究竟修進最後垂範。教
X13n0284_p0207c22║可軌也。經云：十方如來一門超出妙莊嚴路。行可
X13n0284_p0207c23║軌也。經云：妙性圓明離諸名相。又云：精真妙明本
X13n0284_p0207c24║覺圓淨，非留生死及諸塵垢。理可軌也。不變者，教
X13n0284_p0208a01║不變、行不變、理不變。經云：如我此說名為佛說，不
X13n0284_p0208a02║如此說即波旬說。教不變也。經云：過去諸如來斯
X13n0284_p0208a03║門已成就，現在諸菩薩今各入圓明，未來修學人
X13n0284_p0208a04║當依如是法。又云：汝等有學未盡輪迴，發心至誠
X13n0284_p0208a05║取阿羅漢，不持此呪而坐道場，令其身心遠諸魔
X13n0284_p0208a06║事，無有是處。行不變也。經云：汝與眾生亦復如是，
X13n0284_p0208a07║寶覺真心各各圓滿。又云：覺海性澄圓，圓澄覺元
X13n0284_p0208a08║妙。理不變也。二、歷法明經者，若從佛及四依聞
X13n0284_p0208a09║法，則音聲為經；若從卷帙，則色塵為經；若法行人
X13n0284_p0208a10║歷法觀察，則法塵為經；若他國土有以光明作佛
X13n0284_p0208a11║事者，亦是色塵為經；香積佛國，即是香塵為經；以
X13n0284_p0208a12║香飯作佛事，兼取味塵為經；或有佛國以天衣作
X13n0284_p0208a13║佛事，即是觸塵為經。復次，悟者一切是經，迷者一
X13n0284_p0208a14║切不知是經。且如佛正說法，有時四百九十八人
X13n0284_p0208a15║意中罔罔，則與清風過耳何異？而古人或聞擊竹，
X13n0284_p0208a16║或聞婬詞，或聞估肉俚言，皆即悟道，則何聲非經？
X13n0284_p0208a17║又如黃卷赤牘，種種莊嚴，牛羊雞犬視之，則與草
X13n0284_p0208a18║木瓦石何異？而古人或見桃華，或觀流水，或觀塊
X13n0284_p0208a19║破，皆即悟道，則何色非經？復次，佛斥阿難云：汝等
X13n0284_p0208a20║尚以緣心聽法，此法亦緣非得法性。既曰非得法
X13n0284_p0208a21║性，是未悟理；既不悟理，即不成行；既不成行，則教
X13n0284_p0208a22║道亦虗。而憍陳那於佛音聲悟明四諦，既已悟理，
X13n0284_p0208a23║驗必成行；既已成行，則驗教非謬。故知經體不殊，
X13n0284_p0208a24║迷悟自異。且尼沙陀觀色，色即是教行理；童子聞
X13n0284_p0208b01║香，香即是教行理；藥王嘗味，味即是教行理；畢陵
X13n0284_p0208b02║傷刺，痛即是教行理；乃至六根、六識、七大亦復如
X13n0284_p0208b03║是。以要言之，根塵諸法一一本即如來藏性，性不
X13n0284_p0208b04║可變，法爾可軌，舉體既即理經，那得不是教經、行
X13n0284_p0208b05║經？故於一一法中能見大佛頂理者，則一一無非
X13n0284_p0208b06║如來密因修證了義，一一無非諸菩薩萬行首楞
X13n0284_p0208b07║嚴矣。此經一名中印度那爛陀大道場經，於灌頂
X13n0284_p0208b08║部錄出別行，即是以處彰名，言灌頂部即密部也。
X13n0284_p0208b09║若經中所結五名，顯密互彰，若今題存三略二，以
X13n0284_p0208b10║顯該密，乃結集家善巧。若後世稱此經名，畏於繁
X13n0284_p0208b11║文，直云大佛頂首楞嚴經、妙合經、中王三昧名，亦
X13n0284_p0208b12║復略攝性修，旨趣已盡，誠為無過。若近世喜簡，直
X13n0284_p0208b13║呼為楞嚴經，理固無礙，奈與藏中首楞嚴三昧經
X13n0284_p0208b14║相濫。今謂圓頓妙詮互融互攝，既可直云楞嚴經，
X13n0284_p0208b15║亦何不可直云萬行經、了義經、密因經、佛經、菩薩
X13n0284_p0208b16║經耶？然雖互攝互融，而性修理事亦仍不分而分，
X13n0284_p0208b17║自應以性攝修，以理攝事，似宜直稱大佛頂經，則
X13n0284_p0208b18║經體既顯，不濫他帙，亦兩便也。釋名竟。
X13n0284_p0208b19║
X13n0284_p0208b20║大佛頂如來密因修證了義諸菩薩萬行首楞嚴經
X13n0284_p0208b21║玄義卷上