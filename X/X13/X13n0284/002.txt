X13n0284_p0208c01║
X13n0284_p0208c02║
X13n0284_p0208c03║
X13n0284_p0208c04║
X13n0284_p0208c05║大佛頂如來密因修證了義諸菩薩萬行首楞嚴經
X13n0284_p0208c06║玄義卷下
X13n0284_p0208c07║明菩薩沙彌古吳智旭　撰述
X13n0284_p0208c08║明菩薩比丘溫陵道昉　參訂
X13n0284_p0208c09║第二顯體為十：初、明須顯體，二、釋體義，三、正出體，
X13n0284_p0208c10║四、引證，五、會通異名，六、廣簡偽濫，七、明入體之門，
X13n0284_p0208c11║八、徧為眾經體，九、徧為諸行體，十、徧為一切法體。
X13n0284_p0208c12║初明須顯體者前釋通別二名共二十字，皆是
X13n0284_p0208c13║能詮之名，文義浩博。今更點示名下所詮要理，正
X13n0284_p0208c14║顯一經之主質，意欲令人尋名得體，如因指見月
X13n0284_p0208c15║蓋標指，非欲令其玩指見月，始知別無他月。又釋
X13n0284_p0208c16║名總示三德，顯體別在法身，明字別在般若，辨用
X13n0284_p0208c17║別在解脫，教相分別總別。故釋名之後須先辨體，
X13n0284_p0208c18║體雖法身必具二德，雖具二德還屬法身，具二德
X13n0284_p0208c19║故非縱，屬法身故非橫，不縱不橫方是經體。又經
X13n0284_p0208c20║若無體則邪倒無印，同於魔說，故須顯體。又得此
X13n0284_p0208c21║體已方能全性起修，以修合性如有虗空方可駕
X13n0284_p0208c22║屋，既成屋已仍取屋空，是故須顯體也。
X13n0284_p0208c23║二釋體義者體是主質，亦釋為禮，亦釋為底，亦釋
X13n0284_p0208c24║為達。只一主質，具此三義，非三體也。言體禮者，如
X13n0284_p0209a01║君尊臣卑，父貴子賤，臣子雖多，君父惟一。經體亦
X13n0284_p0209a02║爾，惟是一理，統攝萬法，種種眾行之所歸趣，無量
X13n0284_p0209a03║功德之所莊嚴，言說問答之所詮辨。以貴極故，稱
X13n0284_p0209a04║為禮體。經云：妙湛總持不動尊。又云：頂禮如來藏，
X13n0284_p0209a05║無漏不思議。此之謂也。言體底者，如恒河大海，莫
X13n0284_p0209a06║測淺深，唯香象修羅，乃窮其底。佛法亦爾。釋論云：
X13n0284_p0209a07║如度大海，惟佛窮底。此經云：如來常說，諸法所生，
X13n0284_p0209a08║唯心所現。一切因果，世界微塵，因心成體。又云：我
X13n0284_p0209a09║以妙明，不滅不生，合如來藏。惟妙覺明，圓炤法界。
X13n0284_p0209a10║又云：如來發明世出世法，知其本因，隨所緣出。此
X13n0284_p0209a11║之謂也。知此體者，即知一切法之源底，故名體底。
X13n0284_p0209a12║言體達者，如風行空中，通達無礙。如天王號令，萬
X13n0284_p0209a13║國齊奉。佛法亦爾。知此體者，即能徧達一切諸法，
X13n0284_p0209a14║無有留礙，故名體達。經云：若能轉物，即同如來。又
X13n0284_p0209a15║云：十方如來，及大菩薩，於其自住三摩地中，見與
X13n0284_p0209a16║見緣，并所想相，如虗空華，本無所有。此見及緣，元
X13n0284_p0209a17║是菩提妙淨明體。此之謂也。禮體是法身，體底是
X13n0284_p0209a18║般若，體達是解脫。只一德而三德宛然，總三義而
X13n0284_p0209a19║惟是一體，是謂體義。
X13n0284_p0209a20║三正出體者此經以如來藏妙真如性為體，於三
X13n0284_p0209a21║名中取大佛頂名，於豎義中取大字義，於橫義中
X13n0284_p0209a22║取體大義、本覺義、最尊義，於三德中即是取法身
X13n0284_p0209a23║德。復次，於三因中取正因佛性，於三了義中取理
X13n0284_p0209a24║了義，於十畢竟中取畢竟理。復次，於經文辨見中
X13n0284_p0209b01║取見見非見義，於陰、入、處、界取隨緣不變義，於氷
X13n0284_p0209b02║水喻中取濕性義，於如來藏取離即離、非是即非
X13n0284_p0209b03║即義。以繇離即離、非是即非即義故，前之俱非、俱
X13n0284_p0209b04║即二義並成。問曰：既取離即離、非是即非即之如
X13n0284_p0209b05║來藏為此經體，何故阿難問果地七名但云空如
X13n0284_p0209b06║來藏，觀音十四無畏中亦但云空如來藏耶？答曰：
X13n0284_p0209b07║只此空如來藏，便是離即離、非是即非即之體，非
X13n0284_p0209b08║更別有不空等二藏以為之對，已如前辨。今更於
X13n0284_p0209b09║一名中點示三義，空字即顯離即離非義，藏字即
X13n0284_p0209b10║顯是即非即義，如來二字即顯妙明心元義。又繇
X13n0284_p0209b11║空義故，則一非一切非，十界三諦俱非；繇藏義故，
X13n0284_p0209b12║則一即一切即，十界三諦俱即；繇如來義故，則一
X13n0284_p0209b13║離即離、非是即非即，一切離即離、非是即非即，十
X13n0284_p0209b14║界三諦俱離即離、非是即非即。夫一非一切非，體
X13n0284_p0209b15║底義成；一即一切即，體達義成；離即離非，是即非
X13n0284_p0209b16║即，禮體義成。今更就經中盛談，一一皆云本如來
X13n0284_p0209b17║藏妙真如性，故以此名而顯經體。當知即是中道
X13n0284_p0209b18║理性，非空非不空，仍雙炤空與不空。以如來藏三
X13n0284_p0209b19║字，點示眾生本具理體，即是諸佛究竟果德之本。
X13n0284_p0209b20║以一妙字，點示如來藏如實不空義。以一真字，點
X13n0284_p0209b21║示如來藏非空非不空，雙炤空不空義。以一如字，
X13n0284_p0209b22║點示如來藏如實空義。以一性字，總上三義，結成
X13n0284_p0209b23║不變之體。此理極成，無容異議矣！問曰：既云事理
X13n0284_p0209b24║圓融，性修不二，何須於諸法中別簡正體？答曰：譬
X13n0284_p0209c01║如梁柱成屋，所取性是屋中之空。若無屋空，梁柱
X13n0284_p0209c02║何用？如來藏性亦復如是，非因非果，所依因果如
X13n0284_p0209c03║梁柱。藏性譬屋空，梁柱可多，屋空惟一。以譬事相，
X13n0284_p0209c04║因果雖多，理性惟一。又如日月星辰可多，太虗惟
X13n0284_p0209c05║一；宰輔臣吏可多，帝主惟一。為此義故，須顯正體。
X13n0284_p0209c06║雖三德祕藏，不縱不橫，不一不異，以便於顯示。必
X13n0284_p0209c07║簡般若、解脫，惟以法身當名。既顯法身，即顯般若、
X13n0284_p0209c08║解脫，以本不即不離故也。三德既爾，餘法例然。可
X13n0284_p0209c09║以意知，不復委出。
X13n0284_p0209c10║四引證者經於陰入處界之首，即總標云殊不能
X13n0284_p0209c11║知生滅去來本如來藏常住妙明不動周圓妙真
X13n0284_p0209c12║如性，而於下文復徵起云何五陰本如來藏妙真
X13n0284_p0209c13║如性，乃至十八界文亦皆如是。又七大中一一皆
X13n0284_p0209c14║云汝元不知如來藏中性色真空、性空真色等，至
X13n0284_p0209c15║後三大文中各各更加性真圓融，皆如來藏本無
X13n0284_p0209c16║生滅之語，重重昭示，不一而足。直至答滿慈問，方
X13n0284_p0209c17║乃圓結如來藏性一體三義，然後阿難領誨請修，
X13n0284_p0209c18║喻以雖獲大宅，要因門入，是明指此如來藏性為
X13n0284_p0209c19║天王所賜華屋矣。以藏性雖人人本具，迷強不知，
X13n0284_p0209c20║知繇佛示，義如佛賜，譬如諸侯失國，天王為之繼
X13n0284_p0209c21║絕舉廢，亦名為賜也。又文殊選圓通畢，結云頂禮
X13n0284_p0209c22║如來藏無漏不思議，豈非以眾生所具即具此體
X13n0284_p0209c23║耳，門所顯即顯此體，諸佛所證即證此體，故藉此
X13n0284_p0209c24║同體法性之力以加被於未來也哉！明文在茲，可
X13n0284_p0210a01║為誠證也。
X13n0284_p0210a02║五會通異名又為二：初會本經異名，次會他經異
X13n0284_p0210a03║名。初會本經異名者，初卷佛告阿難：一切眾生
X13n0284_p0210a04║生死相續，皆繇不知常住真心性淨明體。即指此
X13n0284_p0210a05║體。次則阿難自悔責云：當繇不知真際所詣。真際
X13n0284_p0210a06║亦是此體異名。佛示第二根本云：無始菩提涅槃
X13n0284_p0210a07║元清淨體。又云：何況清淨妙淨明心，性一切心而
X13n0284_p0210a08║自無體。皆指此體。阿難又自責云：良繇不知寂常
X13n0284_p0210a09║心性。佛又告云：吾今為汝建大法幢，亦令十方一
X13n0284_p0210a10║切眾生獲妙微密性淨明心。亦指此體。第二卷云：
X13n0284_p0210a11║云何汝等遺失本妙圓妙明心、寶明妙性？又云：本
X13n0284_p0210a12║是妙明無上菩提淨圓真心。又云：汝等聲聞狹劣
X13n0284_p0210a13║無識，不能通達清淨實相。又云：其性真為妙覺明
X13n0284_p0210a14║體。第三卷云：故我今時為汝開示第一義諦。又云：
X13n0284_p0210a15║亦令當來修大乘者通達實相。第四卷云：普為此
X13n0284_p0210a16║會宣勝義中真勝義性。又云：一乘寂滅場地。又云：
X13n0284_p0210a17║性覺妙明，本覺明妙。又云：觀性元真，惟妙覺明。又
X13n0284_p0210a18║云：故發真如妙覺明性。又云：寶覺真心，各各圓滿。
X13n0284_p0210a19║又云：勝淨明心，本周法界。第六卷云：覺海性澄圓，
X13n0284_p0210a20║圓澄覺元妙。又云：是則圓真實，是則通真實，是則
X13n0284_p0210a21║常真實。第七卷云：妙性圓明，離諸名相。第九卷云：
X13n0284_p0210a22║妙圓明，無作本心。又云：本覺妙明，覺圓心體。第十
X13n0284_p0210a23║卷云：於涅槃天，將大明悟。又云：精真妙明，本覺圓
X13n0284_p0210a24║淨。如是等種種，異名不同義。或各有所取，而體性
X13n0284_p0210b01║是一義。則或寂炤雙明，或空有圓顯。或但約雙離，
X13n0284_p0210b02║或但約雙即。或兼明遮炤，直指本體。而尅實為論，
X13n0284_p0210b03║惟取本有性德，不取修成。又雖取性德，多就出障
X13n0284_p0210b04║圓明之性，以彰在纏本有之性。例前所明如來藏
X13n0284_p0210b05║心三義，雖是在纏本具，必於滅塵合覺之後明之。
X13n0284_p0210b06║以非滅塵合覺，不顯自性本理故也。然此正取自
X13n0284_p0210b07║性本理，不兼修德。若兼修德，便涉宗用。且令三無
X13n0284_p0210b08║差別之旨，六而常即之致，反成隱晦。非是直指人
X13n0284_p0210b09║心，見性成佛本意，故不可也。惟性德明，則修德自
X13n0284_p0210b10║顯。以離性無修故，故顯體後，方可明宗用矣。次
X13n0284_p0210b11║會他經異名者，釋論云：除諸法實相，餘皆魔事。是
X13n0284_p0210b12║故諸大乘經同以實相為印，為經正體。今如來藏
X13n0284_p0210b13║妙真如性即是實相正印，但有異名，更無異體。又
X13n0284_p0210b14║此實相正印，華嚴名一真法界，維摩名不思議解
X13n0284_p0210b15║脫，般若名一切種智，法華名一乘實相，涅槃名常
X13n0284_p0210b16║住佛性。又智者大師觀音玄中名為靈智，合法身
X13n0284_p0210b17║光明玄中名為法性，四明尊者妙宗鈔中名為上
X13n0284_p0210b18║品寂光。如帝釋一人有千名字，會須尋名得體，不
X13n0284_p0210b19║可昧體而狥名也。
X13n0284_p0210b20║六廣簡偽濫復為四：初、約如來藏義簡；二、約妙義
X13n0284_p0210b21║簡；三、約真如義簡；四、約性字義簡。一一簡示復各
X13n0284_p0210b22║五番：一、就世間法簡；二、就偏小法簡；三、就權漸法
X13n0284_p0210b23║簡；四、就開示簡；五、就悟入簡。初五番者：一、就世
X13n0284_p0210b24║間法簡如來藏。繫辭傳云：寂然不動，感而遂通天
X13n0284_p0210c01║下之故。寂然有似如義，感通有似來義。又云：乾坤
X13n0284_p0210c02║其易之縕耶？有似藏義。而止是言易，非是言心。又
X13n0284_p0210c03║僅推太極為天地萬物之生因，太與西竺冥諦相
X13n0284_p0210c04║類，尚未明知正因緣境，況不思議如來藏耶？又老
X13n0284_p0210c05║聃云：常無欲以觀其妙，常有欲以觀其徼。玄牝之
X13n0284_p0210c06║門，是謂天地根。莊周云：樞始得其寰中，以應無窮。
X13n0284_p0210c07║亦復片似如來藏義。而究其歸趣，僅以虗無自然
X13n0284_p0210c08║為宗，太與西竺本無因論相類，是亦未知正因緣
X13n0284_p0210c09║境，況不思議如來藏耶？二、就偏小簡者，析空教門
X13n0284_p0210c10║本無如來藏名。即空教門有二分別：一者利根既
X13n0284_p0210c11║見於空，亦見不空；二者鈍根但見於空，不見不空。
X13n0284_p0210c12║利根接入別圓，茲所不論。鈍根雖見真空，終與析
X13n0284_p0210c13║空同成灰斷，尚未能見如來藏性如實不空之義，
X13n0284_p0210c14║況能見彼離即離非、是即非即之正體耶？三、就權
X13n0284_p0210c15║漸簡者，根雖見不空，復有二種。若見不空，次第斷
X13n0284_p0210c16║結，從淺至深，見思塵沙惑盡，空與不空二義雙明，
X13n0284_p0210c17║方乃得見非空非不空體。此則證道雖同，教道永
X13n0284_p0210c18║別，不達始終惟是一如來藏，故名權漸，不識正體。
X13n0284_p0210c19║若了達因緣生法即空、即假、即中，陰、入、處、界一一
X13n0284_p0210c20║本如來藏，隨拈一法，三義圓彰，方是此經之正體
X13n0284_p0210c21║也。四、就開示簡者。理性微妙，不惟會之最難，亦復
X13n0284_p0210c22║說之不易。故纔涉語言，動成轉計。自非薦言外之
X13n0284_p0210c23║旨歸，融文中之脉絡，鮮有得其實義者。且如此經，
X13n0284_p0210c24║最初佛告阿難，即稱常住真心，性淨明體。懸示定
X13n0284_p0211a01║名，即稱大佛頂首楞嚴王。何嘗不直指此如來藏
X13n0284_p0211a02║性。若向破計內處，了達緣影非心，便可狂心頓歇。
X13n0284_p0211a03║而阿難縣知末世鈍根，從此薦取者少。故示同未
X13n0284_p0211a04║悟，曲盡七番妄計情態。直至水窮山盡，咄破前塵
X13n0284_p0211a05║虗妄相想，止屬徧計全體非心。方更直指之云，諸
X13n0284_p0211a06║法所生，唯心所現。一切因果，世界微塵，因心成體。
X13n0284_p0211a07║可謂和盤托出，更無餘蘊。予謂此是初番破顯也。
X13n0284_p0211a08║但妄執破處，真性必彰。真未明時，驗妄仍在。故阿
X13n0284_p0211a09║難猶執緣影，不達性真，遂永隔於寂常心性。必須
X13n0284_p0211a10║借客塵以顯主空，揀前塵而彰見性。於生滅中，偏
X13n0284_p0211a11║指無滅性。迨阿難不知顛倒所在，佛又徹底道破
X13n0284_p0211a12║云，汝身汝心，皆是妙明真心中所現物。是第二番
X13n0284_p0211a13║破顯也。阿難復執緣心聽法者為是，佛又揀去可
X13n0284_p0211a14║還，獨以不可還者為真汝心。次示為物所轉，則觀
X13n0284_p0211a15║大觀小。若能轉物，則身心圓明。夫既身心圓明，則
X13n0284_p0211a16║何物而非妙性。是第三番破顯也。即此所顯見精，
X13n0284_p0211a17║本指見見非見之性。而阿難又妄謂現在我前，故
X13n0284_p0211a18║復以是見非見兩關齊勘，令其二處無依，方與文
X13n0284_p0211a19║殊酬唱，暢明十方如來自住三昧境界。首云：見與
X13n0284_p0211a20║見緣，并所想相，如虗空華，本無所有，則何所不破？
X13n0284_p0211a21║次云：此見及緣，元是菩提妙淨明體，則何所不顯？
X13n0284_p0211a22║是第四番破顯也。阿難又以冥諦為疑，佛乃廣破
X13n0284_p0211a23║因緣自然，結云：離一切相，即一切法。夫離一切相，
X13n0284_p0211a24║又何所不破？即一切法，又何所不顯？是第五番破
X13n0284_p0211b01║顯也。阿難尚執昔時因緣之教，佛更并其見聞覺
X13n0284_p0211b02║知，俱從棟去，獨以見不能及者為真。阿難重增迷
X13n0284_p0211b03║悶，為說同別二種妄見，以例明之。又為除去和合
X13n0284_p0211b04║及不和合二種餘惑，然後廣歷陰入處界，明其一
X13n0284_p0211b05║一本如來藏，是第六番破顯也。如此六番破顯，性
X13n0284_p0211b06║體方彰，性量亦顯，而性具妙旨，猶為引而未發。故
X13n0284_p0211b07║阿難再申疑請，佛乃暢明本具七大，全性即相，全
X13n0284_p0211b08║相即性，隨舉一法，互融互攝，互徧互含，然後阿難
X13n0284_p0211b09║頓悟，圓三諦理，以為修證之本。而有學雖悟，無學
X13n0284_p0211b10║尚疑，以其所知障重，仍復攝前而成二難。直待事
X13n0284_p0211b11║理性相並融，然後圓結藏性三義，而又申以怖頭
X13n0284_p0211b12║之喻，譬以衣裡之珠，再破因緣自然餘執，方名無
X13n0284_p0211b13║戲論法。自非妄計盡除，何繇識此妙體？輒云一言
X13n0284_p0211b14║可了，誠未易也。五、就悟入簡者。法性雖復本然，若
X13n0284_p0211b15║行未會理，安知實義？經云：此句方名無戲論法，菩
X13n0284_p0211b16║提、涅槃尚在遙遠。圓覺經云：未證無為而辨圓覺，
X13n0284_p0211b17║彼圓覺性即同流轉，譬如雲駛謂是月運，舟行謂
X13n0284_p0211b18║是岸移。涅槃經云：盲人逐語生迷，聞粖謂輭，聞雪
X13n0284_p0211b19║謂冷，聞貝謂硬，聞鵠謂動，終不能見乳之真色。若
X13n0284_p0211b20║更堅執情謂，起諸淨論，言已是實，餘皆妄語，是非
X13n0284_p0211b21║蜂起，結業滋生，轉增流動。云何名諦？若欲見諦，發
X13n0284_p0211b22║大慚愧，苦到懺悔，安立壇儀，專持密印，除其助因，
X13n0284_p0211b23║刳其正性，違其現業，感通諸佛，冥顯加持，禪慧開
X13n0284_p0211b24║發，觀心明淨，爾時猶名暗中見杌，人木未明。若得
X13n0284_p0211c01║無明豁破，如明鏡無塵，色像自現，淨水不動，魚石
X13n0284_p0211c02║分明，如金錍抉眼，一指、二指、三指分明，爾時方得
X13n0284_p0211c03║名為見體。經云：譬如琴瑟、箜篌、琵琶，雖有妙音，若
X13n0284_p0211c04║無妙指，終不能發。琴瑟等喻十界陰入處界，妙音
X13n0284_p0211c05║喻如來藏理全體大用，妙指喻圓修也。又云：清水
X13n0284_p0211c06║現前，名為初伏客塵煩惱；去泥純水，名為永斷根
X13n0284_p0211c07║本無明。又云：此根初解，先得人空，空性圓明，成法
X13n0284_p0211c08║解脫，解脫法已，俱空不生，是名菩薩從三摩地得
X13n0284_p0211c09║無生忍。又云：初於聞中入流亡所，乃至寂滅現前，
X13n0284_p0211c10║忽然超越世、出世間十方圓明。如此皆明隨智妙
X13n0284_p0211c11║悟，得見經體也。簡如來藏竟。二、約妙義簡，有五
X13n0284_p0211c12║番者：一、就世間法簡。繫辭傳云：神也者，妙萬物而
X13n0284_p0211c13║為言者也。又云：陰陽不測之謂神。此贊造化氣機
X13n0284_p0211c14║耳。老聃云：玄之又玄，眾妙之門。此贊虗無自然耳。
X13n0284_p0211c15║凡外修欣厭定，於十二門禪，展轉指下為苦麤障，
X13n0284_p0211c16║指上為淨妙離。故此經於大梵天，則曰身心圓妙；
X13n0284_p0211c17║於少淨天，則曰披音露妙；乃至於善見天，則曰妙
X13n0284_p0211c18║見圓澄。皆不過順其情計而已，尚非出世之麤，況
X13n0284_p0211c19║是出世之妙耶？二、就偏小法簡。如六妙門禪、妙法、
X13n0284_p0211c20║聖念處經等，對世間法，名之為妙，秪是無常、無我、
X13n0284_p0211c21║寂滅三印所印耳。就權漸法簡。若對析空，則體空
X13n0284_p0211c22║為妙；若對偏真，則出假為妙；若對二邊，則但中為
X13n0284_p0211c23║妙。皆非今經義也。今經以法法本如來藏，不變隨
X13n0284_p0211c24║緣，隨緣不變，一體三義，不可思議，故稱為妙。四、就
X13n0284_p0212a01║開示簡。五、就悟入簡。並如前說。三、約真如義簡，
X13n0284_p0212a02║有五番者：一、就世間法簡。夫愚昧凡夫，執其一種
X13n0284_p0212a03║謬計，或執一枝、一能、一巧、一術等，誰不各自謂我
X13n0284_p0212a04║道真？詎知見聞幻翳，三界空華，且以非非想定，八
X13n0284_p0212a05║萬四千大劫之後，不免窮空輪轉，降此而下，安有
X13n0284_p0212a06║真實？治國齊家，不過百年活計，御風蛻化，秪名播
X13n0284_p0212a07║弄精魂。既不知四諦法門，不明四念處慧，窮神極
X13n0284_p0212a08║化，總在三界輪迴數中，出世偏真，永非其分，況真
X13n0284_p0212a09║如佛性耶？二、就偏小法簡。若析色觀空，則因滅會
X13n0284_p0212a10║真，滅非真諦，滅尚非真，況苦、集、道？斯乃真理全居
X13n0284_p0212a11║事外，一向不融。若體色即空，則解苦無苦，而有真
X13n0284_p0212a12║諦，苦既即真，集、滅、道諦亦復如是，斯乃即事全真，
X13n0284_p0212a13║纔得如來藏中一切俱非少分之義。既未見中道
X13n0284_p0212a14║實體，縱使標中道名，亦不過是離斷離常意耳。三、
X13n0284_p0212a15║就權漸法簡。若謂真如是無為法，凝然常住，不墮
X13n0284_p0212a16║有為法中，別藉資粮、加行、緣、修之力，至通達位，方
X13n0284_p0212a17║斷一分重障，證一分真如，乃至修習位中，斷十重
X13n0284_p0212a18║障，證十真如，此則理居事外，初心絕分，非今經體。
X13n0284_p0212a19║今經以陰、入、處、界無非本真如性，正向凡夫現前
X13n0284_p0212a20║色心諸法點示本體，是故但能遠離諸和合緣及
X13n0284_p0212a21║不和合，則復滅除諸生死因，圓滿菩提不生滅性，
X13n0284_p0212a22║清淨本心，本覺常住，所謂徹果該因，統惟一真，魔
X13n0284_p0212a23║界、佛界亦無二如。若達魔如即是佛如，不取不怖，
X13n0284_p0212a24║則彼魔事無奈汝何，如此方名不可壞印也。就示
X13n0284_p0212b01║就悟，並如前簡。四、約性字義簡。夫如來藏妙真
X13n0284_p0212b02║如性，即所謂佛性也。有正因佛性，有緣因佛性，有
X13n0284_p0212b03║了因佛性。簡此又五番者：一、就世間法簡。世間之
X13n0284_p0212b04║人，誰不談心說性，然語言雖同，旨趣碩異。西域性
X13n0284_p0212b05║計，廼有多途，曰時、曰方、曰微塵、曰冥諦、曰神我、曰
X13n0284_p0212b06║大自在天，乃至別計地水火風等為一切萬化之
X13n0284_p0212b07║原，稱之為性，茲不暇辨。此土孟子道性善，大有功
X13n0284_p0212b08║於世道，而亦不指何者為性。告子謂生之謂性，而
X13n0284_p0212b09║亦不指云何為生。獨中庸推其原曰天命之謂性，
X13n0284_p0212b10║則與西域所計大自在天能生萬物者相類。但彼
X13n0284_p0212b11║所計大自在天，高居色界之頂，水火風災不到世
X13n0284_p0212b12║界，將欲壞時，一切眾生法爾皆得四禪，生於彼處。
X13n0284_p0212b13║然後三災方起，而世界還復成時，彼處眾生有福
X13n0284_p0212b14║盡者，法爾下生此間。故外道有神通力能見劫初
X13n0284_p0212b15║事者，見諸眾生從此天出，便計此天能生一切也。
X13n0284_p0212b16║若據此土所稱天命，如商書云帝臣不蔽，簡在帝
X13n0284_p0212b17║心，周詩云文王在上，於昭于天等，不過皆指帝釋
X13n0284_p0212b18║天王，正是居須彌頂，統治人間，賞善罸惡之主，其
X13n0284_p0212b19║去大自在天遠矣。然唐漢以前，遡至三代，皆未嘗
X13n0284_p0212b20║不謂天地神明有靈有赫。直至宋儒，見佛書中以
X13n0284_p0212b21║種種天神而為侍從，恐謂渠等奉天便出佛門之
X13n0284_p0212b22║下，故竊涅槃第一義天、此經大涅槃天之意，強飾
X13n0284_p0212b23║其詞曰：天即理也。鬼神者，二氣之良能也。夫使天
X13n0284_p0212b24║即是理，鬼神即良能者，則冬至圜丘，夏至方澤，乃
X13n0284_p0212c01║至春秋社稷山川等祀，即是祭理祭良能乎？且天
X13n0284_p0212c02║既即理，則人能弘道。非道弘人，又安能以陰陽五
X13n0284_p0212c03║行化生萬物，各成其形，各賦以理，而稱為猶命令
X13n0284_p0212c04║乎？唯孔子曰：性相近也，習相遠也。似指不變者為
X13n0284_p0212c05║性，指隨緣為習。孟子乃於習性之中，偏指人性為
X13n0284_p0212c06║善，故與犬牛不同。則是佛門五戒十善，方得人身
X13n0284_p0212c07║意耳。孔子之贊易也，有曰：先天而天弗違。似非以
X13n0284_p0212c08║天命為性者。天命謂性，自是子思以下一切後儒
X13n0284_p0212c09║通計，尚未必是尼山性學真傳，況佛性耶？若老莊
X13n0284_p0212c10║所云窈窈冥冥，昏昏默默，神鬼神帝，生天生地等，
X13n0284_p0212c11║即指虗無自然之道，頗與冥諦相類，何嘗指出即
X13n0284_p0212c12║心自性。故知世論紛紛，終與佛性義無涉也。二就
X13n0284_p0212c13║偏小法簡者，佛以生滅因緣，對破外道性計。而愚
X13n0284_p0212c14║法聲聞，但知諸法無實我性，不知諸法當體無性。
X13n0284_p0212c15║於無性義，尚未了了。況知無性之性，即是三佛性
X13n0284_p0212c16║耶。通教體達無生，知法無性。而一分鈍根者，仍與
X13n0284_p0212c17║三藏同歸灰斷，亦復不見三佛性也。三就權漸法
X13n0284_p0212c18║簡者，若謂二種人有佛性，三種人無佛性，即是別
X13n0284_p0212c19║接通意。若謂一切眾生，但有正因佛性，無緣了佛
X13n0284_p0212c20║性，須別修緣了莊嚴正因者，即別教意。若謂性雖
X13n0284_p0212c21║並具三因種子，而各不相攝者，還是別義，或是圓
X13n0284_p0212c22║接別義，皆非今經意也。今經意者，只此陰入處界
X13n0284_p0212c23║大等，觀相元妄，無可指陳。觀性元真，惟妙覺明。相
X13n0284_p0212c24║妄則全性亦妄，如氷水之外無濕。性真則全相亦
X13n0284_p0213a01║真，如濕外別無氷水。故三因在性，同名正因。正因
X13n0284_p0213a02║在修，同名緣了。故九界陰入處界七大，當體即是
X13n0284_p0213a03║佛界陰入處界七大，方得名為本如來藏妙真如
X13n0284_p0213a04║性，方得名為蠢動含靈皆有佛性，方是此經之正
X13n0284_p0213a05║體也。就示悟簡，亦如前說。廣簡偽濫已竟。
X13n0284_p0213a06║七明入體之門者如來藏性，非情謂之所階，故曰
X13n0284_p0213a07║識心。分別計度，但有言說，都無實義，縱使超情離
X13n0284_p0213a08║見，妙悟泠然。譬得大宅，要因門入。經云：彼人因指，
X13n0284_p0213a09║當因看月。則教是理門。又云：不如一日修無漏業。
X13n0284_p0213a10║則行是理門。從教入者，是隨信行；從行入者，是隨
X13n0284_p0213a11║法行。或信行轉為法行，或法行轉為信行，或以信
X13n0284_p0213a12║行助法行，或以法行助信行。信法各有利鈍，具如
X13n0284_p0213a13║天台止觀廣明，茲不具引。今但略明三意：一、略示
X13n0284_p0213a14║門相，二、以門攝二十五聖，三、總示入門觀法。一、
X13n0284_p0213a15║示門相者。夫如來藏性，清淨本然，實非迷悟所能
X13n0284_p0213a16║增減。但以無始虗妄力故，具足根本、枝末二種無
X13n0284_p0213a17║明。根本無明惟障中道，枝末無明兼障空中。而此
X13n0284_p0213a18║二種無明，復各有輕重不同。若二俱輕者，開悟則
X13n0284_p0213a19║易，故有圓教法門。若根本惑輕，枝末惑重者，證入
X13n0284_p0213a20║則難，故有別教法門。若根本惑重，枝末惑輕者，了
X13n0284_p0213a21║空則易，故有通教法門。若二惑俱重者，證空復難，
X13n0284_p0213a22║故有藏教法門。就一一教赴緣而說，必約四句詮
X13n0284_p0213a23║理，能通行人入真實地。葢空中二理，無不圓離四
X13n0284_p0213a24║句，圓通四門，所謂有句、無句、亦有亦無句、非有非
X13n0284_p0213b01║無句。苟執著之，則成四謗，故云般若如大火，四邊
X13n0284_p0213b02║不可取，取則邪見火燒。若善用之，則成四門，故云
X13n0284_p0213b03║四門入清涼池。約四教各有四門，便有一十六門。
X13n0284_p0213b04║就一一門中，各有信行、法行迴轉差別，成無量門。
X13n0284_p0213b05║又約所觀十八界七大境中，一一皆有通境、別境，
X13n0284_p0213b06║如內色、外色、內外色等。於彼若通若別境中，一一
X13n0284_p0213b07║皆有十六門信行、法行差別，寧復筭數之所能盡。
X13n0284_p0213b08║然能通門雖復無量，所通之理惟是空中，空中只
X13n0284_p0213b09║是一理。約界內根，不見全體，但名為空。約界外根，
X13n0284_p0213b10║見其全體，即空即中。當知藏、通八門，遠通於體。別、
X13n0284_p0213b11║圓八門，近通於體。即彼遠近，復分巧拙紆直。藏教
X13n0284_p0213b12║四門，遠復紆拙。通教四門，遠而巧直。別教四門，近
X13n0284_p0213b13║而紆拙。圓教四門，近復巧直。前三教四門，具在台
X13n0284_p0213b14║宗，茲亦不引。圓教四門，今當略說。所謂圓融不可
X13n0284_p0213b15║思議之門，非一非四，而四而一，一門一切門，一切
X13n0284_p0213b16║門一門。經云：十方薄伽梵，一路涅槃門。此之謂也。
X13n0284_p0213b17║更就經中稍明其相。若從徵心辨見，廣歷陰、入、處、
X13n0284_p0213b18║界，就事顯理科中悟入，及從而如來藏本妙圓心
X13n0284_p0213b19║十界俱非處悟入者，名為不思議空門。此空門即
X13n0284_p0213b20║是有門，即是雙亦門，即是雙非門。空為法界，一切
X13n0284_p0213b21║法趣空，是趣不過。空尚不可得，云何更有趣與非
X13n0284_p0213b22║趣？若從七大性本具相科中悟入，及從即如來藏
X13n0284_p0213b23║元明心妙十界俱即處悟入者，名為不可思議有
X13n0284_p0213b24║門。此有門即是空門，即是雙亦門，即是雙非門。有
X13n0284_p0213c01║為法界，一切法趣有，例如前說。若從而如來藏妙
X13n0284_p0213c02║明心元離即離非處悟入者，名為不可思議非有
X13n0284_p0213c03║非空門。此非有非空門亦即是餘三門，乃至非有
X13n0284_p0213c04║非空為法界，如前說。若從而如來藏妙明心元是
X13n0284_p0213c05║即非即處悟入者，名為不可思議亦有亦空門。此
X13n0284_p0213c06║亦有亦空門亦即是餘三門，乃至亦有亦空為法
X13n0284_p0213c07║界，如前說。復次，初聞常住真心性淨明體，又聞有
X13n0284_p0213c08║三摩提名大佛頂首楞嚴王，爾時徵心所在，覓心
X13n0284_p0213c09║了不可得，即入空門。一切世界因果，因心成體，即
X13n0284_p0213c10║入有門。無是見者，無非見者，即入非有非空門。見
X13n0284_p0213c11║與見緣并所想相，如虗空華，本無所有，此見及緣
X13n0284_p0213c12║元是菩提妙淨明體，即入亦空亦有門。一一門相，
X13n0284_p0213c13║互融互攝，例如前說。略示門相竟。二、以門攝
X13n0284_p0213c14║二十五聖者，若論所觀二十五境，若通若別，每境
X13n0284_p0213c15║各具一十六門。且如約一內色，則有析空觀四門、
X13n0284_p0213c16║體空觀四門、次第三觀四門、一心三觀四門。約外
X13n0284_p0213c17║色亦如是，約內外色亦如是，乃至識大通別亦如
X13n0284_p0213c18║是，何可具論？今就二十五聖已成法門，攝歸一十
X13n0284_p0213c19║六門，令修行者知此一十六門攝法無遺，亦知各
X13n0284_p0213c20║各厝足進修之地。言十六門攝諸聖者，若論所通，
X13n0284_p0213c21║無非如來藏性妙體。若能通門，雜用四教，不專一
X13n0284_p0213c22║途。憍陳那於佛音聲悟明四諦，迹同藏教有門。而
X13n0284_p0213c23║妙音密圓，則密悟如來藏中性音真空，性空真音
X13n0284_p0213c24║清淨本然，周徧法界，隨眾生心應所知量，或作生
X13n0284_p0214a01║滅四諦解，或作無生四諦解，或作無量四諦解，或
X13n0284_p0214a02║作無作四諦解，一一皆是循業發現也。餘所悟理，
X13n0284_p0214a03║類此可知。尼沙陀厭離不淨，迹是藏教有門。香嚴
X13n0284_p0214a04║諦觀諸有為相，因推香氣四性無生，迹是通教空
X13n0284_p0214a05║門。藥王分別藥味，初似藏教有門，後是圓教非空
X13n0284_p0214a06║非有門。䟦陀忽悟水因，初是別教空門。迦葉唯以
X13n0284_p0214a07║空寂修於滅盡，迹是藏教空門。那律樂見炤明金
X13n0284_p0214a08║剛三昧，迹是通教有門。周利調出入息，迹是藏教
X13n0284_p0214a09║有門。憍梵一味清淨心地法門，迹是通教亦有亦
X13n0284_p0214a10║空門。畢陵無痛痛覺，迹是通教非有非空門。須菩
X13n0284_p0214a11║提曠劫知空，迹是通教空門。舍利弗心見清淨，迹
X13n0284_p0214a12║是通教有門。普賢心聞發明，是圓教有門。孫陀觀
X13n0284_p0214a13║鼻端白，迹是通教有門。滿慈法音降魔，徧用四教
X13n0284_p0214a14║四門。波離持戒修身，迹是藏教有門。目連心光發
X13n0284_p0214a15║宣，迹是通教有門。烏芻瑟摩觀火，初是通教有門。
X13n0284_p0214a16║持地初勤苦行，是藏教事度，亦屬有門。月光修習
X13n0284_p0214a17║水觀，是圓教有門。瑠璃觀羣動性，是圓教亦有亦
X13n0284_p0214a18║空門。虗空藏觀察虗空無邊，是圓教空門。彌勒初
X13n0284_p0214a19║修唯心識定，是別教非有非空門。大勢至都攝六
X13n0284_p0214a20║根念佛三昧，是圓教有門。觀音從聞思修，亦是圓
X13n0284_p0214a21║教有門。故曰：歸元性無二，方便有多門也。三、總
X13n0284_p0214a22║示入門觀者，若信行利根，聞說即悟，得悟方法，難
X13n0284_p0214a23║可示人。經云：狂心頓歇，歇即菩提。譬如利刀截紙，
X13n0284_p0214a24║一下千張，何容分別？若約法行觀門，則四四十六，
X13n0284_p0214b01║各須十意。今不具述，且約觀音耳門圓通，圓教有
X13n0284_p0214b02║門，以示其概。言十意者：第一、觀不思議境；第二、真
X13n0284_p0214b03║正發菩提心；第三、善巧安心止觀；第四、破法徧；第
X13n0284_p0214b04║五、識通塞；第六、道品調適；第七、對治助開；第八、知
X13n0284_p0214b05║位次；第九、能安忍；第十、離法愛。此之十意，上根唯
X13n0284_p0214b06║用一，中根用二至七，下根具用十。上根用一者，但
X13n0284_p0214b07║觀不思議境，即能圓具十法，不俟傳傳用耳，非無
X13n0284_p0214b08║下九意也。中根用二至七，亦復如是。今此觀音法
X13n0284_p0214b09║門，通被三根，方是常修學淺深同說之法。仍作二
X13n0284_p0214b10║意分別：一、約上根；二、約下根。約上根者，始終但觀
X13n0284_p0214b11║不思議境，而十意圓收，謂此現前一念聞性，即是
X13n0284_p0214b12║不思議境具足十界五陰諸法。既具十界五陰，即
X13n0284_p0214b13║是具足百界千如、三千性相，理具事造，無不炳然。
X13n0284_p0214b14║今總云入流亡所者，入十界道滅之流，亡十界苦
X13n0284_p0214b15║集之所也。別云動靜二相了然不生者，即是觀色
X13n0284_p0214b16║陰不可思議，圓超劫濁，破佛界中九界妄色，顯九
X13n0284_p0214b17║界中佛界真善妙色也。聞所聞盡者，即是觀受陰
X13n0284_p0214b18║不可思議，圓超見濁，破佛界中九界邪受，顯九界
X13n0284_p0214b19║中佛界正受也。覺所覺空者，即是觀想陰不可思
X13n0284_p0214b20║議，圓超煩惱濁，破佛界中九界妄想，顯九界中佛
X13n0284_p0214b21║界妙想也。空所空滅者，即是觀行陰不可思議，圓
X13n0284_p0214b22║超眾生濁，破佛界中九界妄行，顯九界中佛界不
X13n0284_p0214b23║思議行也。忽然超越者，即是觀識陰不可思議，圓
X13n0284_p0214b24║超命濁，破佛界中九界妄識，顯九界中佛界真識
X13n0284_p0214c01║也。於此不思議觀圓具下九意者，破佛界中九界
X13n0284_p0214c02║五陰是拔自他苦集，顯九界中佛界五陰是與自
X13n0284_p0214c03║他道滅，即菩提心。由圓止觀，方有破顯，即善巧安
X13n0284_p0214c04║心。破惑無不盡，即破法徧。知佛界即九界悉有苦
X13n0284_p0214c05║集名塞，知九界即佛界悉有道滅名通，是識通塞。
X13n0284_p0214c06║聞性是圓心念處，一念處、一切念處法爾具足。正
X13n0284_p0214c07║勤、如意、根、力、覺、道等，是道品調適。修時三業必皆
X13n0284_p0214c08║精進，是對治助開。於五陰境雖復乘悟併銷，仍是
X13n0284_p0214c09║滅從色除。次第不亂，即知位次。善得圓通法門，非
X13n0284_p0214c10║復內外強輭諸魔所能擾動，即是安忍。超越世、出
X13n0284_p0214c11║世間，即離法愛。上根如此，中根從二至七，各該十
X13n0284_p0214c12║意，例亦可知。二、約下根者，第一、觀不思議境，即指
X13n0284_p0214c13║現前一念聞性本圓、本通、本常不可思議，心、佛、眾
X13n0284_p0214c14║生三無差別。若迷此本聞，循聲流轉，則十界苦集
X13n0284_p0214c15║浩然無涯；若棄於生滅，守此真常，則十界道滅宛
X13n0284_p0214c16║爾無缺。故知三千性相理具事造，總不離此現前
X13n0284_p0214c17║一念聞性。經云：彼佛教我從聞、思、修入三摩地。聞
X13n0284_p0214c18║即是境，從此思修是觀等十意也。第二、真正發菩
X13n0284_p0214c19║提心者，謂既知此圓通常性十界無殊，迷則苦集
X13n0284_p0214c20║浩然，悟則道滅宛爾，故興同體慈悲，願作無緣與
X13n0284_p0214c21║拔。經云：我於彼佛發菩提心。菩提心秪是悲智雙
X13n0284_p0214c22║運，上求自性佛道名智，下化自性眾生名悲也。問
X13n0284_p0214c23║曰：經文先發心，後受教，今胡次第顛倒？答曰：菩提
X13n0284_p0214c24║心者，非止一發，自有受教前之發心，發心方可受
X13n0284_p0215a01║教；自有受教後之發心，即是依教重發大願。豈受
X13n0284_p0215a02║教前許有發心，而觀境後反不許更發心耶？特以
X13n0284_p0215a03║先有發心之文，故不更贅耳。第三、安心止觀者，入
X13n0284_p0215a04║流是三止，止於三諦；亡所是三觀，破於三惑；乃至
X13n0284_p0215a05║別就五陰破惑顯諦，皆是善巧止觀也。第四、破法
X13n0284_p0215a06║徧者，即以圓頓止觀破五陰諸法，無有不盡也。第
X13n0284_p0215a07║五、識通塞者，動靜二相是塞，了然不生是通；盡聞
X13n0284_p0215a08║而住是塞，不住即通；空覺不極是塞，極圓即通；生
X13n0284_p0215a09║滅未滅是塞，既滅即通；寂滅現前，精妙未圓是塞，
X13n0284_p0215a10║忽然超越是通也。第六、道品調適者，復為二：一、約
X13n0284_p0215a11║橫具；二、約豎歷。橫具者，圓念處觀能滅惡生善，即
X13n0284_p0215a12║四正勤；能成神足，即四如意；能生善根，即五根；能
X13n0284_p0215a13║摧五障，即五力；能分別道用，即七覺；能安隱道中
X13n0284_p0215a14║行，即八正。則有觀行道品、相似道品、分證道品淺
X13n0284_p0215a15║深不同。二、約豎歷者，從聞、思、修是念處，所入既寂
X13n0284_p0215a16║是從正勤，得如意動靜二相了然不生，即五根、五
X13n0284_p0215a17║力。如是漸增聞，所聞盡去，即七覺、八正也。第七、對
X13n0284_p0215a18║治助開者，或正道多障，亦須用下文道場持呪等
X13n0284_p0215a19║事，文雖不說，理必不無。且因中若不用呪助修，果
X13n0284_p0215a20║上何乃現形說呪，較他菩薩獨為盛乎？第八、知位
X13n0284_p0215a21║次者，如漸增、不住等，皆由明識位次，故不起增上
X13n0284_p0215a22║慢，自謂滿足，以濫極聖也。第九、能安忍者，若被強
X13n0284_p0215a23║輭諸魔所動，何以有進無退？第十、離法愛者，亦即
X13n0284_p0215a24║盡聞不住之不住字，空覺極圓之極字，生滅既滅
X13n0284_p0215b01║之滅字，皆於相似順道法愛無貪著也。有門既爾，
X13n0284_p0215b02║餘三門悉有十意，亦復如是。觀聞性境既爾，餘二
X13n0284_p0215b03║十四境悉可以此圓妙十意修入，亦復如是。善學
X13n0284_p0215b04║者貴在得意，不俟言之多也。明入體門竟。
X13n0284_p0215b05║八明如來藏性徧為眾經體者夫此藏性，乃眾生
X13n0284_p0215b06║本有性德。諸佛出世，種種說法，無非欲令悟此藏
X13n0284_p0215b07║性。一切別圓諸教，縱有種種異名，如前所陳，究竟
X13n0284_p0215b08║終無異體。但根利者即令速悟，根鈍者亦令漸悟
X13n0284_p0215b09║耳。一切藏通諸教，雖且約如實空義令出生死，而
X13n0284_p0215b10║空義亦實不離此體。但根利者即令於空而見藏
X13n0284_p0215b11║體，根鈍者先令證於偏空而密入此體耳。故不惟
X13n0284_p0215b12║一實相印即是此體，而小乘三印亦依此體而得
X13n0284_p0215b13║成就。但遠近、紆直、巧拙永異，如甸服、侯服、要服、荒
X13n0284_p0215b14║服，其去天子處有近遠，其來朝覲路有夷險，而普
X13n0284_p0215b15║天之下莫非王土，率土之濱莫非王臣，故得徧為
X13n0284_p0215b16║諸經體也。
X13n0284_p0215b17║九徧為諸行體者又三意：初泛明諸行同異，二別
X13n0284_p0215b18║明依經修行，三獨顯此經行法。初意者，夫秉教
X13n0284_p0215b19║修行不出信法兩行，兩行並通四教三藏。信法以
X13n0284_p0215b20║藏性中空義為體，通教信法以藏性空義兼含不
X13n0284_p0215b21║空為體，別圓二教並以如來藏性全體為體。又橫
X13n0284_p0215b22║論諸行，即是六度四攝等，各就當教論體。若豎論
X13n0284_p0215b23║諸行，藏通外內，凡位以相似空義為體，分證以去
X13n0284_p0215b24║以如實空義為體，別三十心、圓五品十信皆以相
X13n0284_p0215c01║似藏性為體，別地圓住以上皆以如實藏性為體。
X13n0284_p0215c02║橫行有體故廣，豎行有體故高。法華經云其車高
X13n0284_p0215c03║廣，此之謂也。二、別明依經修行者。諸經多有別
X13n0284_p0215c04║明行法，尅日制時，勤身策苦，以期果證。此經亦然。
X13n0284_p0215c05║今先約諸經所明，不出四種，所謂常行、常坐、半行
X13n0284_p0215c06║半坐、非行非坐也。常行名佛立三昧，出賢護經；常
X13n0284_p0215c07║坐名一行三昧，出文殊般若經；半行半坐，如方等、
X13n0284_p0215c08║法華二種三昧，出方等、法華二經；非行非坐，即前
X13n0284_p0215c09║三種三昧之所不攝，悉入此中。此復有二：一者、依
X13n0284_p0215c10║經所制三昧，如大悲心呪行法等；二者、隨自意三
X13n0284_p0215c11║昧，即是歷法觀察，如覺意三昧等。此四三昧，惟約
X13n0284_p0215c12║大乘引證，而藏、通教中，亦明常行等方法。若藏教
X13n0284_p0215c13║四三昧，但用偏空義為體；通教四三昧，用即空義
X13n0284_p0215c14║為體；別、圓四三昧，均如來藏性為體。別行次第觀
X13n0284_p0215c15║於三義，圓行直下知其一體，是為異也。若三昧無
X13n0284_p0215c16║體，便同無益。苦行縱使緣三寶境，孱有滅惡生善
X13n0284_p0215c17║功能，而為益則微，為因則遠。然行者雖不達此行
X13n0284_p0215c18║體，而種種諸行，並不出於藏性之外。若無藏性，何
X13n0284_p0215c19║處得有諸行？如無虗空，何處得有染淨世界？故此
X13n0284_p0215c20║藏性，徧為諸行體也。三、獨顯此經行法者，泛明
X13n0284_p0215c21║信、法二行，即是二十五圓通門，離此藏性，決定無
X13n0284_p0215c22║體。別明安立道場者，三七不寐，即是制令常行；百
X13n0284_p0215c23║日安居，即是制令常坐；四種清淨明誨，即五緣中
X13n0284_p0215c24║持戒清淨；然香閒居，即閒居淨處及息緣務；選持
X13n0284_p0216a01║戒清淨者，第一沙門為師，即令親近教授知識；同
X13n0284_p0216a02║會有一不清淨者，道場多不成就，即令親近同行
X13n0284_p0216a03║知識；著新淨衣，即衣具足，但略不言飲食外護，理
X13n0284_p0216a04║決不無也；心滅貪婬，即訶五欲及滅五葢，貪為上
X13n0284_p0216a05║首，故獨說之；端坐安居，必調五事；求最上乘，發菩
X13n0284_p0216a06║薩願，即行五法。如此二十五種方便，各有事義及
X13n0284_p0216a07║以觀法，具如止觀廣明。而壇儀供具，皆表不思議
X13n0284_p0216a08║境，亦表圓具十乘。若不達此如來藏體，則諸行徒
X13n0284_p0216a09║施。況端坐百日，尤為正修要務，乃一經宗體，茫然
X13n0284_p0216a10║不辨，所秉戒律，未必成就，徒事觀美，將欲何為？亦
X13n0284_p0216a11║可歎也！然藏性威力不可思議，如來教法不可思
X13n0284_p0216a12║議，密呪功能不可思議，庶幾見聞隨喜，聊種遠因
X13n0284_p0216a13║云耳。明徧為諸行體竟。
X13n0284_p0216a14║十明徧為一切法體者既如來藏性清淨本然，不
X13n0284_p0216a15║變隨緣，隨緣不變，則一切世出世法，何非全體如
X13n0284_p0216a16║來藏性？經云：如水成氷，喻佛界即九界也。又云：氷
X13n0284_p0216a17║還成水，喻九界即佛界也。氷水雖異，性何殊？十界
X13n0284_p0216a18║雖分，藏性奚別？經云：譬如虗空，體非羣相，而不拒
X13n0284_p0216a19║彼諸相發揮。今謂諸相決定不從虗空外來，空無
X13n0284_p0216a20║外故，則知諸相即是虗空，虗空即是諸相。既虗空
X13n0284_p0216a21║體非羣相，則諸相亦體非羣相矣。既虗空不拒諸
X13n0284_p0216a22║相發揮，則諸相亦不拒諸相發揮矣。虗空喻藏性，
X13n0284_p0216a23║諸相喻七大等，即當以法合云：藏性體非七大，即
X13n0284_p0216a24║七大亦體非七大矣。藏性不拒七大發揮，即七大
X13n0284_p0216b01║亦不拒七大發揮矣。是故藏性即十界七大也，十
X13n0284_p0216b02║界七大即藏性也。是故精研七趣，詳辨五魔，皆是
X13n0284_p0216b03║如來藏性循業發現隨緣之用，皆即如來藏性清
X13n0284_p0216b04║淨本然不變之體。設無如來藏性，則無世出世間
X13n0284_p0216b05║一切諸法。設有微塵許法，當知即是如來藏性全
X13n0284_p0216b06║體大用。經云：乃至大地草木，蝡動含靈，本元真如，
X13n0284_p0216b07║即是如來成佛真體。普賢觀云：毗盧遮那，徧一切
X13n0284_p0216b08║處。此之謂也。二、顯體竟。
X13n0284_p0216b09║第三明宗宗者，修行之綱領，顯體之要樞。釋此為
X13n0284_p0216b10║四：一簡宗體，二正明宗，三諸教同異，四結成因果。
X13n0284_p0216b11║一簡宗體者妙玄云：有人言：宗即是體，體即是
X13n0284_p0216b12║宗。今所不用。何者？宗致既是因果，因果即二體；非
X13n0284_p0216b13║因非果，體即不二。體若是二，體即非體；體若不二，
X13n0284_p0216b14║體即非宗；宗若不二，宗即非宗；宗若是二，宗即非
X13n0284_p0216b15║體。云何而言體即是宗，宗即是體？如梁柱是屋之
X13n0284_p0216b16║綱維，屋空是梁柱所取，不應以梁柱是屋空，屋空
X13n0284_p0216b17║是梁柱。宗體若一，其過如是。又宗體異者，則二法
X13n0284_p0216b18║孤調。宗非顯體之宗，宗則邪倒無印；體非宗家之
X13n0284_p0216b19║體，則體狹不周。離法性外，別有因果。宗體若異，其
X13n0284_p0216b20║過如是。今言不異，約非因非果而論因果，故有宗
X13n0284_p0216b21║體之別耳。二、正明宗者有云圓通妙定為宗，有
X13n0284_p0216b22║云楞嚴妙定為宗。一則別指耳門，通該諸聖；一則
X13n0284_p0216b23║泛指三止，總成一名。雖復理皆可通，而實文無的。
X13n0284_p0216b24║又雖復通因徹果，而因果之義未彰，今所不用。復
X13n0284_p0216c01║有以佛之知見為宗者，若指知見本體，即是體非
X13n0284_p0216c02║宗；若取能知見用，既係之以佛，復無開示等文，則
X13n0284_p0216c03║與眾生何與？縱令佛通六即，不隔眾生，將何以顯
X13n0284_p0216c04║從因至果一期修證要途？又彼雖引經中三處明
X13n0284_p0216c05║言入佛知見，然既云入佛知見，則佛知見的屬於
X13n0284_p0216c06║體，入之一字方為宗致。而所以入之之要，何不拈
X13n0284_p0216c07║出？今亦不用。今據第一決定義云：應當審觀因地
X13n0284_p0216c08║發心與果地覺為同為異？若於因地以生滅心為
X13n0284_p0216c09║本修因，而求佛乘不生不滅，無有是處。又云：依不
X13n0284_p0216c10║生滅圓湛性成，以湛旋其虗妄滅生，復還元覺，得
X13n0284_p0216c11║元明覺無生滅性為因地心，然後圓成果地修證。
X13n0284_p0216c12║此則明文彰灼，豈有異途？的的當取不生不滅因
X13n0284_p0216c13║果為宗。又經初即云：一切眾生生死相續，皆由不
X13n0284_p0216c14║知常住真心，性淨明體，用諸妄想。此想不真，故有
X13n0284_p0216c15║輪轉。第二卷云：若能遠離諸和合緣及不和合，則
X13n0284_p0216c16║復滅除諸生死因，圓滿菩提不生滅性。第四卷云：
X13n0284_p0216c17║若棄生滅，守於真常，常光現前，乃至云何不成無
X13n0284_p0216c18║上知覺？第七卷云：顛倒不生，斯則如來真三摩地。
X13n0284_p0216c19║如此明文，不一而足，皆顯示經宗之誠證也。葢因
X13n0284_p0216c20║若生滅，則不能該於果海；果若生滅，則不能徹於
X13n0284_p0216c21║因源。今以二決定義為初心方便，令其去濁以就
X13n0284_p0216c22║清，從心以解結，方為修證了義，方得畢竟堅固。又
X13n0284_p0216c23║耳根圓通即是不生不滅因果，謂此眾生現前聞
X13n0284_p0216c24║性本圓、本通、本常，名為不生滅因，依此修證便成
X13n0284_p0217a01║不生滅果。若別就時機，則獨有耳門稱勝；若通論
X13n0284_p0217a02║至理，則二十五門並同。但取別則似遺通，取通則
X13n0284_p0217a03║必該別。今云不生不滅因果，任運攝得圓通妙定
X13n0284_p0217a04║矣。又首楞嚴定即是一心圓妙止觀稱性之修，故
X13n0284_p0217a05║阿難首請十方如來得成菩提妙奢摩他、三摩、禪
X13n0284_p0217a06║那最初方便，佛即首告之曰：有三摩提名大佛頂
X13n0284_p0217a07║首楞嚴王，具足萬行，十方如來一門超出妙莊嚴
X13n0284_p0217a08║路。夫明首楞嚴王三昧而必先冠之以大佛頂者，
X13n0284_p0217a09║正顯全依性德而修止觀，方稱三昧中王。惟其性
X13n0284_p0217a10║中無法不具，故稱性所起妙修亦無法不具。又萬
X13n0284_p0217a11║行既皆性具，則萬行一一皆王三昧，一行一切行，
X13n0284_p0217a12║一切行一行，一門一切門，一切門一門，故名一門
X13n0284_p0217a13║超出妙莊嚴路也。所以必須先悟大佛頂不生滅
X13n0284_p0217a14║性以為修因，則正行、助行、事儀、理觀，若顯若密，一
X13n0284_p0217a15║一皆不生滅。若未悟妙體，那成妙修？今以不生不
X13n0284_p0217a16║滅因果為宗，又任運攝得楞嚴妙定矣。三、諸教
X13n0284_p0217a17║同異者藏教依生滅四諦，修析空觀，成灰斷果，則
X13n0284_p0217a18║因果皆屬生滅。通教依無生四諦，修體空觀，成偏
X13n0284_p0217a19║真果，則因果雖皆無生，亦非不生不滅。別教依無
X13n0284_p0217a20║量四諦，修次第三觀，成報身果，則因帶生滅，果方
X13n0284_p0217a21║分證不生不滅。若以教道奪之，涅槃為了因，所了
X13n0284_p0217a22║可云不生不滅；菩提為生因，所生便非不生滅性，
X13n0284_p0217a23║則果中猶是半生半不生耳。圓教初心，悟此不生
X13n0284_p0217a24║不滅之理，即名字不生不滅；以湛旋其虗妄滅生，
X13n0284_p0217b01║復還元覺，即觀行及相似不生不滅；得元明覺無
X13n0284_p0217b02║生滅性為因地心，即分證不生不滅；圓成果地修
X13n0284_p0217b03║證，即究竟不生不滅。今經正是圓教妙宗也。四
X13n0284_p0217b04║結成因果者有局有通。局者，初發心住，以真方便，
X13n0284_p0217b05║發此十心，心精發暉，十用涉入，圓成一心，名之為
X13n0284_p0217b06║因。重重單複十二，方盡妙覺，成無上道，名之為果。
X13n0284_p0217b07║從二住乃至等覺，中間諸位，名為亦因亦因因，亦
X13n0284_p0217b08║果亦果果。位位用無礙道，伏一分無明，名之為因。
X13n0284_p0217b09║用解脫道，斷一分無明，名之為果。約此解脫，復修
X13n0284_p0217b10║無礙，故云因因。從此無礙，復得解脫，故言果果。又
X13n0284_p0217b11║十住為因，十行為果。十行為因，十向為果。十向加
X13n0284_p0217b12║行為因，十地為果。十地為因，等覺為果。等覺為因，
X13n0284_p0217b13║妙覺為果。妙覺惟果惟解脫，不得名因名無礙。初
X13n0284_p0217b14║住惟因性無礙，不得名果名解脫。何以故？初住見
X13n0284_p0217b15║真，以真為因，住前相似，非是真因，故不取也。通者，
X13n0284_p0217b16║正取性德，以為初因。經云：譬如人靜居，十方俱擊
X13n0284_p0217b17║鼓，十處一時聞，此則圓真實。隔垣聽音響，遐邇俱
X13n0284_p0217b18║可聞，是則通真實。聲無既無滅，聲有亦非生，生滅
X13n0284_p0217b19║二圓離，是則常真實。皆就吾人現前聞性，本自如
X13n0284_p0217b20║此，此即不生不滅真因。又通者，聞性既爾，見性亦
X13n0284_p0217b21║然。盲人睹暗，觀河不遷，築牆非斷，穿竇無續，入室
X13n0284_p0217b22║非縮，觀日非舒。又通者，見聞既爾，六用並同。根性
X13n0284_p0217b23║既爾，塵識亦然。故曰：陰入處界，本如來藏，性無生
X13n0284_p0217b24║滅。又曰：十方如來，於十八界，一一修行，皆得圓滿
X13n0284_p0217c01║無上菩提，於其中間，亦無優劣。又曰：彼等修行，實
X13n0284_p0217c02║無優劣。又曰：聖性無不通，順逆皆方便也。略明宗
X13n0284_p0217c03║竟。
X13n0284_p0217c04║第四辨用用者，力用也。即如來之妙能，此經之功
X13n0284_p0217c05║德。滅惡名力，生善名用；滅惡名功，生善名德。此皆
X13n0284_p0217c06║偏舉，具論必備。復為三意：一、簡宗用，二、出舊解，三、
X13n0284_p0217c07║正明用。一、簡宗用者妙玄云：宗亦有用，用亦有
X13n0284_p0217c08║宗。宗用非用用，用用非宗用，用宗非宗宗，宗宗非
X13n0284_p0217c09║用宗。宗有用者，因果是宗，因果各有斷伏為用。用
X13n0284_p0217c10║有宗者，慈悲為用宗，斷疑生信為用用。若論於宗，
X13n0284_p0217c11║且置伏斷，但論因果。今明於用，但論斷疑生信，且
X13n0284_p0217c12║置慈悲也。二、出舊解者或以破疑生信為用，今
X13n0284_p0217c13║問法華斷權疑生實信，斷近疑生遠信，得作此名。
X13n0284_p0217c14║今經破何等疑？生何等信？若云破小疑生大信者，
X13n0284_p0217c15║阿難先已信大，故開章即問得成菩提方便，安得
X13n0284_p0217c16║更有小疑可破？若云阿難小惑未忘，大理未悟，則
X13n0284_p0217c17║應名破惑生解。若但生解，則止成前三卷半經力
X13n0284_p0217c18║用，後經力用寧復竟無可論？又或以返妄歸真為
X13n0284_p0217c19║用，或以斷妄顯真為用，二意無別。今謂此是宗家
X13n0284_p0217c20║之用，非是用章正意。又或以破妄知見、顯真知見
X13n0284_p0217c21║為用，即同破惑生解，不攝全經力用。若云破妄知
X13n0284_p0217c22║見是滅惡，直至等覺；顯真知見是生善，直至妙覺，
X13n0284_p0217c23║則仍與斷妄顯真義同，還是宗用，非用用也。三
X13n0284_p0217c24║正明用者此經顯、密二說，俱以離愛得脫為用。離
X13n0284_p0218a01║愛故言力，得脫故言用；離愛故言功，得脫故言德。
X13n0284_p0218a02║經云：敕文殊師利將呪往護，惡呪消滅，提獎阿難
X13n0284_p0218a03║及摩登伽歸來佛所。又云：何須待我佛頂神呪摩
X13n0284_p0218a04║登伽心，婬火頓歇得阿那含，愛河乾枯令汝解脫。
X13n0284_p0218a05║又云：由神呪力銷其愛欲，法中今名性比丘尼。又
X13n0284_p0218a06║云：彼尚婬女無心修行，神力冥資速證無學。皆是
X13n0284_p0218a07║密說之用。又云：不如一日修無漏業，遠離世間憎
X13n0284_p0218a08║愛二苦。又云：離苦得解脫，良哉觀世音。又云：性比
X13n0284_p0218a09║丘尼聞說偈已成阿羅漢。又云：我今度汝已出生
X13n0284_p0218a10║死。又云：令識虗妄深厭自生，知有涅槃不戀三界。
X13n0284_p0218a11║皆是顯說之用。又云：亦名救護親因度脫阿難，及
X13n0284_p0218a12║此會中性比丘尼，得菩提心入偏知海。又云：阿難
X13n0284_p0218a13║得蒙如來開示密印般怛囉義，兼聞此經了義名
X13n0284_p0218a14║目，頓悟禪那修進聖位，增上妙理心慮虗疑，斷除
X13n0284_p0218a15║三界修心六品微細煩惱。即是雙彰顯、密二說之
X13n0284_p0218a16║用。然所離者，有三界果報之愛，有偏真涅槃之愛，
X13n0284_p0218a17║有出假神通之愛，有中諦似道法愛。而所得者，有
X13n0284_p0218a18║圓淨涅槃之脫，有方便淨涅槃之脫，有性淨涅槃
X13n0284_p0218a19║之脫。今經顯、密二說，能令眾生圓離諸愛，圓得諸
X13n0284_p0218a20║脫，即是大力用也。
X13n0284_p0218a21║第五明教相者教是聖人被下之言，相是分別異
X13n0284_p0218a22║同之致。智者大師以五時八教，判釋如來一代所
X13n0284_p0218a23║說法門，昭如日月。今先略述綱要，次乃正判此經。
X13n0284_p0218a24║言綱要者即是化儀四教、化法四教，以歷五時，有
X13n0284_p0218b01║通有別。化儀四教者：一、頓，二、漸，三、祕密，四、不定。化
X13n0284_p0218b02║法四教者：一、藏，二、通，三、別，四、圓。別五時者：一、華嚴
X13n0284_p0218b03║時，初成道說；二、阿含時，起道樹說；三、方等時，次阿
X13n0284_p0218b04║含說；四、般若時，又次方等而說。五、法華、涅槃合為
X13n0284_p0218b05║一時，法華次般若說，涅槃為最後說。通五時者，如
X13n0284_p0218b06║華嚴入法界品，非局在三七日說。又無量義經云：
X13n0284_p0218b07║次說般若，歷劫修行，華嚴海空。則華嚴通至般若
X13n0284_p0218b08║之後明矣。阿含通至後者，現見四阿含經，從初鹿
X13n0284_p0218b09║苑至涅槃夜，所說諸法無不備載，而毗尼藏亦復
X13n0284_p0218b10║如是，此易可知。方等通前後者，如方等陀羅尼經
X13n0284_p0218b11║云：先於王舍城，授諸聲聞記。即指法華在先，豈非
X13n0284_p0218b12║通後？又十二年前，豈遂一向不說大法？故知必應
X13n0284_p0218b13║通前。般若通前後者，經云：從得道夜至泥洹夜，常
X13n0284_p0218b14║說般若。即誠證也。涅槃通至前者，釋論云：從初發
X13n0284_p0218b15║心，常觀涅槃。行道前來諸教，豈無發心菩薩觀涅
X13n0284_p0218b16║槃耶？又涅槃經云：我坐道場初成正覺，爾時無量
X13n0284_p0218b17║恒沙世界菩薩亦曾問我如是深義，然其所問句
X13n0284_p0218b18║義功德亦皆如是，等無有異。如是問者，則能利益
X13n0284_p0218b19║無量眾生。當知涅槃通至前也。法華通至前者，約
X13n0284_p0218b20║顯露邊則無，約祕密邊亦有。故舍利弗云：我昔從
X13n0284_p0218b21║佛聞如是法，見諸菩薩授記作佛。豈非指妙法為
X13n0284_p0218b22║如是法乎？知此五時通別意已，以前化儀、化法二
X13n0284_p0218b23║種四教歷時分別，則無錯謬。初華嚴時，於化儀為
X13n0284_p0218b24║頓，於化法為圓兼別。次鹿苑時，於化儀為漸始，於
X13n0284_p0218c01║化法為但藏。次方等時，於化儀為漸中，於化法為
X13n0284_p0218c02║對藏說通別圓。次般若時，於化儀為漸終，於化法
X13n0284_p0218c03║為帶通別正明圓教。次法華時，於化儀為非頓非
X13n0284_p0218c04║漸、非祕密非不定，於化法惟圓。涅槃於化儀同。法
X13n0284_p0218c05║華於化法仍具四教，然與方等四教同而不同，有
X13n0284_p0218c06║二分別：一者方等是對半教以說滿教，涅槃是借
X13n0284_p0218c07║三權以扶一實。二者方等中四教，藏通初後俱不
X13n0284_p0218c08║知常住佛性，別教初不知後方知，惟圓教初後俱
X13n0284_p0218c09║知，涅槃中四教皆初後知，是為異也。復次，頓有二
X13n0284_p0218c10║義：一、頓教部，所謂如日出先照高山，則專指華嚴；
X13n0284_p0218c11║二、頓教相，所謂初發心時便成正覺，則方等、般若、
X13n0284_p0218c12║法華、涅槃皆悉有之。漸亦二義：一、漸教部，所謂曲
X13n0284_p0218c13║引二乘循循善誘，則專指阿含、方等、般若；二、漸教
X13n0284_p0218c14║相，所謂歷劫修行積因尅果，則華嚴、法華、涅槃亦
X13n0284_p0218c15║皆有之。祕密二義：一、祕密部，則專指一切陀羅尼
X13n0284_p0218c16║灌頂諸部；二、祕密相，所謂聞小法而密證大，聞大
X13n0284_p0218c17║法而密證小，彼此互不相知，則華嚴、阿含、方等、般
X13n0284_p0218c18║若皆得有之。惟法華是顯露教，但有密呪，更無密
X13n0284_p0218c19║相。然約一分最鈍根人，始終不見佛說大法亦可
X13n0284_p0218c20║稱密，而五千退席方乃正直，捨方便但說無上道，
X13n0284_p0218c21║故一席中決無彼此異聞之相，非祕密也。不定義
X13n0284_p0218c22║者，佛以一音演說法，眾生隨類各得解，或聞大教
X13n0284_p0218c23║得小益，或聞小教得大益，或聞頓教得漸益，或聞
X13n0284_p0218c24║漸教得頓益，則前四時亦皆有之。惟法華是決定
X13n0284_p0219a01║義，無不定義。已上略述天台判教綱要竟。次正
X13n0284_p0219a02║判此經復為三意：初且申五時八教言外之旨，二
X13n0284_p0219a03║正以此經結屬教部，三略破羣疑以息諍論。初意
X13n0284_p0219a04║者，原夫諸佛出世，教必逗機，機有萬殊，教亦何定？
X13n0284_p0219a05║故五時必須兼論通別，八教必須互相組織，方收
X13n0284_p0219a06║萬有不齊之機。而智者大師，語意俱圓，後人承用，
X13n0284_p0219a07║不免偏執。知五時之別，不知五時之通；知開顯之
X13n0284_p0219a08║必待醍醐，不知毒發之通前四味。所以紛紛諍論，
X13n0284_p0219a09║無有了期。今更略出其意，以為判教綱維。葢羣機
X13n0284_p0219a10║雖復無量，大約惟有四種：一者最利，始終皆見於
X13n0284_p0219a11║大；二者最鈍，始終皆見於小；三者利而仍鈍，雖不
X13n0284_p0219a12║終於小證，然必備歷五時，方於法華入實；四者鈍
X13n0284_p0219a13║而仍利，雖不即見華嚴，然於般若、方等便得悟入，
X13n0284_p0219a14║或於阿含便能密入。又復應知，若未入大者，但見
X13n0284_p0219a15║於小，必不見大；若已入大者，既見於大，必兼見小。
X13n0284_p0219a16║至於十大弟子等助轉法輪之人，皆是法身大士，
X13n0284_p0219a17║應物現形，徧為四類眾生而作弄引，豈可執迹而
X13n0284_p0219a18║昧本哉？且如央掘魔羅一事，據大乘所見，則是佛
X13n0284_p0219a19║果現權；據小乘所聞，則是酬昔惡願。又即今摩登
X13n0284_p0219a20║伽女一事，據此經，佛頂放光，文殊將呪，則是一類
X13n0284_p0219a21║大機所見；據摩鄧伽經，佛自說呪，及說二人夙世
X13n0284_p0219a22║因緣，則是一類小機所見。此皆一席異聞之明證
X13n0284_p0219a23║也。二、正以此經結屬教部者，謂此經為華嚴部
X13n0284_p0219a24║耶？華嚴說在初成道時，今佛與波斯匿王同生，已
X13n0284_p0219b01║年六十二歲，既非其時；又華嚴惟為大根眾生說
X13n0284_p0219b02║圓、別教，今經乃為阿難等訶小說大，復非其味。謂
X13n0284_p0219b03║此經為阿含耶？則阿含正說小乘，此經正訶小乘，
X13n0284_p0219b04║尤非其類。謂此經為般若耶？則般若帶通、別二教，
X13n0284_p0219b05║正說圓教會一切法皆摩訶衍，不復訶斥聲聞、緣
X13n0284_p0219b06║覺；今經惟有如來藏三義中普收十界，與般若同，
X13n0284_p0219b07║而前後訶小乘處不一而足，與般若異。又般若有
X13n0284_p0219b08║共與不共二種，而此經惟明不共；又般若專明共、
X13n0284_p0219b09║不共二種般若，而此經總明一切諸法，故雖與般
X13n0284_p0219b10║若同時，決不與般若同部味也。謂此經為法華耶，
X13n0284_p0219b11║則法華開權顯實，此經破妄顯真。法華舉手低頭
X13n0284_p0219b12║皆成佛道，此經不知二本不成菩提。時之與味，一
X13n0284_p0219b13║向不同。謂此經同涅槃耶，則既非中夜唱滅之時，
X13n0284_p0219b14║復非借三助一之旨，尤難聯絡。既此四部不可浪
X13n0284_p0219b15║收，不歸方等而歸何部。且彈偏斥小，歎大褒圓，正
X13n0284_p0219b16║是方等法門。故知於通別二時中，是通時方等也。
X13n0284_p0219b17║於四種機中，即鈍而仍利者所見也。於四種化儀
X13n0284_p0219b18║中，是頓教非頓部也，是漸時非漸教也。大機所見，
X13n0284_p0219b19║小機不見，是祕密相也。放光說呪，亦是祕密部也。
X13n0284_p0219b20║別題云一名中印度那爛陀大道場經，灌頂部錄
X13n0284_p0219b21║出別行，此之謂也。阿難悟大，登伽證小，亦是不定
X13n0284_p0219b22║義也。於四種化法中，正訶藏教，傍訶通別二教，獨
X13n0284_p0219b23║明圓教也。結屬竟。三、略破羣疑以息諍論者。問
X13n0284_p0219b24║曰：此經若在法華之前，何故歎聲聞德勝於法華？
X13n0284_p0219c01║答曰：法華為引利而仍鈍之機，方將開權顯實，故
X13n0284_p0219c02║且據迹淺歎；此經自引鈍而仍利之機，意顯圓通
X13n0284_p0219c03║不殊，故得據本深歎也。問曰：此經若在法華之前，
X13n0284_p0219c04║何故阿難今已發心誓入五濁，至法華中反畏五
X13n0284_p0219c05║濁，發願異國持經？答曰：此經大眾是鈍而仍利，故
X13n0284_p0219c06║根性勇猛；彼經大眾是利而仍鈍，故怯習尚存。導
X13n0284_p0219c07║首雖同是阿難，大眾則各是一類也。且此經有學
X13n0284_p0219c08║者悟，無學仍迷，故云：如阿難等雖則開悟，習漏未
X13n0284_p0219c09║除；我等雖盡諸漏，尚紆疑悔。彼經發願通於有學、
X13n0284_p0219c10║無學，設許此經在法華後，由聞勝法改願入五濁
X13n0284_p0219c11║者，豈法華時已成無學之人，今反退而成有學耶？
X13n0284_p0219c12║尤不可也。問曰：此經若在法華之前，何云耶輸得
X13n0284_p0219c13║蒙授記？答曰：或如阿含中以羅漢為第一尊記，或
X13n0284_p0219c14║方等、般若別有密記，何必專指法華？問曰：此經若
X13n0284_p0219c15║不同於法華，何故佛告滿慈：令汝會中定性聲聞
X13n0284_p0219c16║及諸迴向上乘阿羅漢等，皆獲一乘寂滅場地？答
X13n0284_p0219c17║曰：雖與說法，未與授記，正同般若付財之意，仍兼
X13n0284_p0219c18║方等彈斥之旨，的是法華先容，安得反云在法華
X13n0284_p0219c19║後？又法華之後，安得更有定性聲聞？又此輩無學，
X13n0284_p0219c20║亦指根稍利者，故不必俟至法華方獲悟耳。問曰：
X13n0284_p0219c21║孫陀羅難陀自云得菩提記，又云何通？答曰：亦是
X13n0284_p0219c22║二酥密記也。問曰：持地證明法華，復云何通？答曰：
X13n0284_p0219c23║既云聞諸如來，則或指過去，或指十方，豈必定指
X13n0284_p0219c24║釋迦？問曰：如須菩提、舍利弗等，各言曠劫深因，自
X13n0284_p0220a01║非法華開顯之後，何敢輙自發本？答曰：既是善權
X13n0284_p0220a02║引物，別為大機，何必不說？問曰：觀音三十二應與
X13n0284_p0220a03║普門示現何殊？答曰：彼經說法單指流通圓教，此
X13n0284_p0220a04║經眾應徧用權實法門。問曰：經初波斯匿王營齋，
X13n0284_p0220a05║經後瑠璃大王陷獄，應非一時所說？答曰：說經不
X13n0284_p0220a06║必一時，判義必歸方等。然此經與他部方等同而
X13n0284_p0220a07║不同，有三種殊勝，不可不知。一者、他部但對斥三
X13n0284_p0220a08║藏，兼用通、別、圓理；此經則兼斥藏、通、別理，惟用圓
X13n0284_p0220a09║理一殊勝也。二者、他部方等明位，兼用通、別、圓位；
X13n0284_p0220a10║此經明位雖用四教之名，實惟圓教之義。如乾慧
X13n0284_p0220a11║地借通教名，四加行借藏教名，信、住、行、向、地等別、
X13n0284_p0220a12║圓名同，而十信初心便云即以此心中中流入，乃
X13n0284_p0220a13║至後位節節深妙，故知惟圓義也。三者、文中雖有
X13n0284_p0220a14║菩提、涅槃尚在遙遠，歷劫辛勤修證之最，雖有事
X13n0284_p0220a15║非頓除，因次第盡之語，而總是全性起修，全修在
X13n0284_p0220a16║性，所謂圓家之漸，不同歷別法門。然則教相雖在
X13n0284_p0220a17║方等，而方等中圓即與醍醐同味，奚必強置法華
X13n0284_p0220a18║經後方稱最勝哉？五重玄義竟。
X13n0284_p0220a19║
X13n0284_p0220a20║大佛頂如來密因修證了義諸菩薩萬行首楞嚴經
X13n0284_p0220a21║玄義卷下（終）