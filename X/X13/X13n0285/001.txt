X13n0285_p0220b01║
X13n0285_p0220b02║
X13n0285_p0220b03║
X13n0285_p0220b04║
X13n0285_p0220b05║No. 285
X13n0285_p0220b06║大佛頂如來密因修證了義諸菩薩
X13n0285_p0220b07║萬行首楞嚴經卷第一文句
X13n0285_p0220b08║
X13n0285_p0220b09║唐天竺沙門般剌密諦　譯經
X13n0285_p0220b10║明菩薩沙彌古吳智旭　文句
X13n0285_p0220b11║明菩薩比丘溫陵道昉　參訂
X13n0285_p0220b12║經題具如玄義中說，今更略提綱要。此經以人法
X13n0285_p0220b13║為名，謂此大佛頂法，非因非果，一切因果，無不依
X13n0285_p0220b14║之。如來果人，以此為密因，故若修若證，無非了義，
X13n0285_p0220b15║而果徹因源。諸菩薩因人，亦以此具足萬行，故根
X13n0285_p0220b16║塵識大，一切皆得畢竟堅固，而因該果海也。如來
X13n0285_p0220b17║藏妙真如性為體，由法法皆如來藏，故稱為大佛
X13n0285_p0220b18║頂也。不生不滅因果為宗，因果皆不生滅，故稱密
X13n0285_p0220b19║因也。離愛得脫為用，永離諸愛，究竟解脫，故號首
X13n0285_p0220b20║楞嚴也。生酥毒發為教相，此是方等部中圓頓味
X13n0285_p0220b21║也。將釋經文，大分為三：初從如是我聞至歸來佛
X13n0285_p0220b22║所，是序分；次從阿難見佛至第十卷知有涅槃不
X13n0285_p0220b23║戀三界，是正宗分；後從阿難若復有人至終，是流
X13n0285_p0220b24║通分。
X13n0285_p0220c01║初序分二：初、通序，二、別序。初通序者，證信序也。
X13n0285_p0220c02║諸經同有故名為通，以此六義證成可信故名證
X13n0285_p0220c03║信。六義者，如是二字顯所信法體成就，我聞二字
X13n0285_p0220c04║顯能聞成就，一時二字顯機感成就，佛字顯說法
X13n0285_p0220c05║主成就，在室羅筏城等顯所依說法處成就，與大
X13n0285_p0220c06║比丘以下具列常隨雲集兩類顯同聞眾成就。今
X13n0285_p0220c07║恐割裂經文不便句讀，總科為二：一標聞說時處，
X13n0285_p0220c08║二引大眾同聞。一、標聞說時處。所聞即法體，能
X13n0285_p0220c09║聞即我；所說亦即法體，能說即佛也。時處可知。
X13n0285_p0220c10║如是我聞：一時，佛在室羅筏城祇桓精舍。
X13n0285_p0220c11║如是者，指法之辭，通指下文十卷文義而言，亦是
X13n0285_p0220c12║信順之義。大凡信者，則謂是事如是；不信者，則謂
X13n0285_p0220c13║是事不如是。今言如是，即顯信順也。我者，阿難自
X13n0285_p0220c14║稱，此非外道妄計之我，亦非凡夫妄執之我，乃深
X13n0285_p0220c15║達八自在我，非我非無我，而隨世假名，稱為我也。
X13n0285_p0220c16║聞者，耳根發耳識，能達音聲，現量體性也。一時者，
X13n0285_p0220c17║機應相符，說聽終竟，總名一時。佛者，自覺覺他，覺
X13n0285_p0220c18║行圓滿，即是娑婆教主釋迦牟尼。在者，示迹此間，
X13n0285_p0220c19║行住坐臥，總名為在。室羅筏城，或云舍衛，梵音楚
X13n0285_p0220c20║夏之別，此翻豐德，亦翻聞物，亦翻好道，即憍薩羅
X13n0285_p0220c21║國之城名也。祇桓者，本是祇陀太子之園，梵語祇
X13n0285_p0220c22║陀，此云戰勝。精舍者，給孤獨居士，為佛及僧所構，
X13n0285_p0220c23║精修梵行之處也。然此五事證信，一往雖通，而
X13n0285_p0220c24║所序各別，所謂如是法異，我聞聞異，一時時異，乃
X13n0285_p0221a01║至能住所住各異，若不稍為發明，安知其為此經
X13n0285_p0221a02║通序？且文旨既泛，將何以為隨文入觀之階？故今
X13n0285_p0221a03║不敢避繁，一一皆作約教觀心二釋。初約教釋如
X13n0285_p0221a04║是者，若言俗諦中有文字，真諦則無文字，阿難傳
X13n0285_p0221a05║佛俗諦文字，與佛說不異，故名為如，因此俗諦文
X13n0285_p0221a06║字，會真諦理，故名為是，此三藏經初明如是也。若
X13n0285_p0221a07║言佛明色即是空，空即是色，色空空色，無二無別，
X13n0285_p0221a08║空色不異為如，即事而真為是，阿難傳佛文不異
X13n0285_p0221a09║為如，能詮即所詮為是，此通教經初明如是也。若
X13n0285_p0221a10║言佛明生死是有邊，涅槃是無邊，出生死有邊，入
X13n0285_p0221a11║涅槃無邊，出涅槃無邊，入於中道，阿難傳此出有
X13n0285_p0221a12║入無，出無入中之法，與佛說無異名如，從淺至深，
X13n0285_p0221a13║無非曰是，此別教經初明如是也。若言佛明生死
X13n0285_p0221a14║即涅槃，亦即中道，況復涅槃，寧非中道？真如法界，
X13n0285_p0221a15║實性實際，徧一切處，無非佛法，阿難傳此與佛說
X13n0285_p0221a16║無異，故名為如，如如不動，故名為是，此圓教經初
X13n0285_p0221a17║明如是也。今經陰入處界，皆如來藏，性真圓融，本
X13n0285_p0221a18║無生滅，的是圓教如是。而三卷中云，此法亦緣，非
X13n0285_p0221a19║得法性者，不過因當機迷重，聊借三藏中義，還破
X13n0285_p0221a20║三藏中習，正所謂彈偏斥小義也。觀心釋如是者，
X13n0285_p0221a21║觀心惟是生滅，審諦不謬為如，破除生滅，會於真
X13n0285_p0221a22║諦，名是折空意也。觀心生滅無性為如，了達當體
X13n0285_p0221a23║無生，為是體空意也。觀心中道不變名如，永捨二
X13n0285_p0221a24║邊，名是次第意也。觀心全體法界名如，即邊即中，
X13n0285_p0221b01║名是一心意也。次約教釋我者，若言凡夫有三種
X13n0285_p0221b02║我，謂我見、我慢及名字我；學人無我見，惟二種我；
X13n0285_p0221b03║無學并無我慢，惟名字我。今阿難是學人，無邪我，
X13n0285_p0221b04║能伏慢我，但隨世名字，稱我無咎，此三藏意也。若
X13n0285_p0221b05║云四句稱我，皆隨邪見，佛正法中，無我誰聞？此通
X13n0285_p0221b06║教意也。若云阿難多聞士，知我、無我而不二，雙分
X13n0285_p0221b07║別我、無我，此別教意也。若云阿難知我、無我而不
X13n0285_p0221b08║二，方便為侍者，傳持如來無礙智慧，以自在音聲
X13n0285_p0221b09║傳權傳實，無所不可，此圓教意也。今經如來藏性
X13n0285_p0221b10║三義圓融，非我即我，離即離非，是即非即，的是圓
X13n0285_p0221b11║教真我意也。觀心釋我者，觀一念心屬因緣所生，
X13n0285_p0221b12║是假名我；觀心即空，是我無我；觀心即假，是分別
X13n0285_p0221b13║我與非我；觀心即中，是真妙我。次約教釋聞者，有
X13n0285_p0221b14║聞聞，有聞不聞，有不聞聞，有不聞不聞。聞聞者，耳
X13n0285_p0221b15║根不壞，聲在可聞處，作心欲聞，眾緣和合，故有聞，
X13n0285_p0221b16║藏教意也。聞不聞者，隨世俗說，假名為聞，第一義
X13n0285_p0221b17║中無聲無字，安有能聞所聞？通教意也。不聞聞者，
X13n0285_p0221b18║妙性本自離名絕相，依假名分別，則有聞與不聞，
X13n0285_p0221b19║別教意也。不聞不聞者，性既離名絕相，則一切根
X13n0285_p0221b20║塵無不當體離名絕相。此經明七大一一清淨，本
X13n0285_p0221b21║然周徧法界，圓教意也。觀心釋聞者，觀因緣所生
X13n0285_p0221b22║法，是觀聞聞；觀因緣即空，是觀聞不聞；觀因緣即
X13n0285_p0221b23║空即假，是觀不聞聞；觀因緣即空即假即中，是觀
X13n0285_p0221b24║不聞不聞。次約教釋一時者，時無實法，依色心相
X13n0285_p0221c01║續分位，則有長短劫數不同，藏教意也。一念不生，
X13n0285_p0221c02║三際叵得，通教意也。於一無住法性，分別世界劫
X13n0285_p0221c03║數無量差別，別教意也。十世古今，始終不離，當念
X13n0285_p0221c04║一念普觀無量劫，無去無來亦無住，圓教意也。又
X13n0285_p0221c05║見諦已上，無學已下，名一時，藏教也。三乘同入第
X13n0285_p0221c06║一義，名一時，通教也。登地已上，名一時，別教也。初
X13n0285_p0221c07║發心時，便成正覺，名一時，圓教也。今經不歷僧祇，
X13n0285_p0221c08║獲法身，狂心頓歇，歇即菩提，是圓教一時。觀心釋
X13n0285_p0221c09║一時者，觀心因緣生法，是假名時；觀心即空，是不
X13n0285_p0221c10║可得時；觀心即假，是分別種種時；觀心即中，是不
X13n0285_p0221c11║思議時。次約教釋佛者，梵語佛陀，此云覺者、知者。
X13n0285_p0221c12║若言菩提樹下三十四心斷結，正習俱盡，既自覺
X13n0285_p0221c13║悟生滅四諦，亦以生滅四諦覺他，即藏教佛相。若
X13n0285_p0221c14║言正使先斷，今機緣熟時，於道樹下，以一念相應
X13n0285_p0221c15║慧斷餘殘習，現帶劣勝應身，轉無生四諦法輪者，
X13n0285_p0221c16║即通佛自覺覺他相。若言次第斷盡三惑，坐蓮華
X13n0285_p0221c17║臺藏世界，轉無量四諦法輪者，即別佛自覺、覺他
X13n0285_p0221c18║相。若言一心圓斷三惑，至於究竟，證不可思議法
X13n0285_p0221c19║身，而能示現一切佛身，一一身相同於虗空，不可
X13n0285_p0221c20║思議，能轉無作四諦法輪，亦能方便轉前三教法
X13n0285_p0221c21║輪者，即圓佛自覺、覺他相。今經云：我以妙明不滅
X13n0285_p0221c22║不生合如來藏，而如來藏惟妙覺明圓炤法界。是
X13n0285_p0221c23║故於中一為無量，無量為一，小中現大，大中現小
X13n0285_p0221c24║等，當知的是圓教佛相。觀心釋佛者，觀心因緣生
X13n0285_p0222a01║法，是藏佛；觀心因緣即空，是通佛；觀心因緣先空、
X13n0285_p0222a02║次假、後中，是別佛；觀心因緣即空、假、中，是圓佛也。
X13n0285_p0222a03║次約教釋在者，行、住、坐、臥，通名為在。在即是住，住
X13n0285_p0222a04║即攝餘三儀。今當以住釋在。復有兩番：能住、所住。
X13n0285_p0222a05║佛為能住，天住、梵住、聖住、佛住等；法為所住。又法
X13n0285_p0222a06║為能住，精舍為所住也。十善名天住，是天道因故；
X13n0285_p0222a07║慈、悲、喜、捨名梵住，是梵天因故；三三昧名聖住，是
X13n0285_p0222a08║出世法故；首楞嚴三昧名佛住，是無上法故。若言
X13n0285_p0222a09║從折空觀發真無漏，住有餘涅槃，示迹人間，以十
X13n0285_p0222a10║善、四等應世間機，以三三昧應出世機者，是藏教
X13n0285_p0222a11║佛住。若言從體空觀發真無漏，住有餘涅槃，示迹
X13n0285_p0222a12║人間，亦以天、梵二住應世間機，以聖住應出世機
X13n0285_p0222a13║者，是通佛住。若言從次第三觀住三德祕藏，示迹
X13n0285_p0222a14║人間遍用四種住應世出世機者，是別佛住。若言
X13n0285_p0222a15║從一心三觀住三德祕藏，示迹人間亦徧用四住
X13n0285_p0222a16║應世出世機，而能住四法所住諸處，一一無非三
X13n0285_p0222a17║德祕藏者，即圓佛住。今經云於一毛端現寶王剎，
X13n0285_p0222a18║坐微塵裏轉大法輪，的是圓教佛住也。觀心釋住
X13n0285_p0222a19║者，觀住於境，或住無常境，住即假、即中、即空等境，
X13n0285_p0222a20║以無住法住於境中，故名為在。次約教釋室羅筏
X13n0285_p0222a21║城祇恒精舍者，若見此處土砂、艸木、石壁，是藏教
X13n0285_p0222a22║境；若見此處清淨七寶莊嚴，是通教境；若見此處
X13n0285_p0222a23║即華藏世界，是別教境；若見此處即不可思議諸
X13n0285_p0222a24║佛境界，是圓教境。今經云一切眾生為物所轉，故
X13n0285_p0222b01║於是中觀大觀小。若能轉物，則同如來身心圓明
X13n0285_p0222b02║不動道場，於一毛端徧能含受十方國土。當知此
X13n0285_p0222b03║處即常寂光，而隨機所見，自成差別耳。觀心釋城
X13n0285_p0222b04║舍者，涅槃名城，慈悲名舍。觀思議十二因緣滅，住
X13n0285_p0222b05║真諦城，入生緣慈悲舍，藏教也；觀思議十二因緣
X13n0285_p0222b06║不生不滅，住真諦城，入生緣、法緣慈悲舍，通教也；
X13n0285_p0222b07║觀不思議十二因緣滅，住中道涅槃城，入生緣、法
X13n0285_p0222b08║緣、無緣次第三慈悲舍，別教也；觀不思議十二因
X13n0285_p0222b09║緣不生不滅，住中道涅槃城，入一心三緣大慈悲
X13n0285_p0222b10║舍，圓教也。若不約教，安知全事即理？若不觀心，安
X13n0285_p0222b11║知全性成修？讀者幸深思之。二、引大眾同聞，復
X13n0285_p0222b12║為三：初、聲聞眾；二、緣覺眾；三、菩薩眾。聲聞是常隨
X13n0285_p0222b13║眾，餘二皆雲集眾也。初聲聞眾，又為三：初示類
X13n0285_p0222b14║標數，二顯位歎德，三列上首名。初、示類標數。大
X13n0285_p0222b15║比丘是示類，千二百五十人是標數也。
X13n0285_p0222b16║與大比丘眾千二百五十人俱。
X13n0285_p0222b17║與者，共義。釋論以七一解共，謂一時、一處、一戒、一
X13n0285_p0222b18║心、一見、一道、一解脫也。大者，梵語摩訶，具大、多、勝
X13n0285_p0222b19║三義。器量尊重，為天王等大人所敬，故言大。徧知
X13n0285_p0222b20║內外經書，故言多。超出九十五種外道，故言勝。今
X13n0285_p0222b21║稱為大，即攝多、勝二義。比丘含三義：一、怖魔，二、破
X13n0285_p0222b22║惡，三、乞士。或翻除饉。怖魔者，魔王居第六天，統攝
X13n0285_p0222b23║欲界，貪戀塵勞，恐人修道，出其境界。若正法住世
X13n0285_p0222b24║時，有信心男子，六根具足，年滿二十，無十三重難，
X13n0285_p0222c01║亦無十六輕遮，得三師七證。或邊地中，得三師二
X13n0285_p0222c02║證，如法秉受比丘戒法，正登壇白四羯磨已竟，名
X13n0285_p0222c03║為得式，成比丘性，入僧寶數中。爾時地行羅剎，高
X13n0285_p0222c04║聲唱善：此間有善男子，如法出家，當使諸天增盛，
X13n0285_p0222c05║修羅減損。於是空行夜叉聞之，亦出大聲唱善，聲
X13n0285_p0222c06║至四王天中。天復出聲唱善，聲傳忉利，乃至夜摩、
X13n0285_p0222c07║兜率、化樂、他化，展轉傳至梵天。魔王於宮中，聞此
X13n0285_p0222c08║唱聲，生大愁怖，故名怖魔。破惡者，出家持戒，則因
X13n0285_p0222c09║戒生定，因定發慧，破除身口七支，破除三界見思
X13n0285_p0222c10║諸惡也。乞士者，既出家已，永離四種邪命，乞食以
X13n0285_p0222c11║資身命；永捨一切邪法，乞法以資慧命也。四種邪
X13n0285_p0222c12║命者：一、仰口食，謂仰觀星宿，推步盈虗，以此求食；
X13n0285_p0222c13║二、下口食，謂種植田園；三、方口，謂食于謁四方，結
X13n0285_p0222c14║交豪貴；四、維口食，謂商賈貨殖。此之四事，在家人
X13n0285_p0222c15║得為之，出家所不應為，故皆永離也。邪法者，邪戒、
X13n0285_p0222c16║邪定、邪慧。邪戒即牛狗等戒，乃至諸天諸仙一切
X13n0285_p0222c17║禁戒，不能出生死者。邪定即凡夫外道，依欣厭心，
X13n0285_p0222c18║所修十二門禪。邪慧即有無二見，十六知見，六十
X13n0285_p0222c19║二見，百八見等。今皆永捨，惟求增上戒學，增上心
X13n0285_p0222c20║學，增上慧學，故名乞士也。除饉者，清淨持戒，能為
X13n0285_p0222c21║人世福田，能作清淨法施，除一切眾生無福無慧
X13n0285_p0222c22║二種饉也。眾者，梵語僧伽，此云和合眾。和合有二
X13n0285_p0222c23║義：一理和，謂同證擇滅無為。二事和，謂戒和同修，
X13n0285_p0222c24║見和同解，利和同均，身和同住，口和無諍，意和同
X13n0285_p0223a01║悅。眾者，四人以上之稱。一比丘不名僧，二三比丘
X13n0285_p0223a02║亦不名僧。四比丘同住，能作一切如法僧事，惟除
X13n0285_p0223a03║自恣、授具、出罪三種羯磨。若五比丘同住，即可自
X13n0285_p0223a04║恣，亦可於邊方授具。若十比丘同住，則五天竺國
X13n0285_p0223a05║便可授具。乃至二十比丘同住，則一切羯磨可作。
X13n0285_p0223a06║故名和合眾也。千二百五十人者，佛初成道，先度
X13n0285_p0223a07║鹿苑五人，次度耶舍等五十人，次度三迦葉波千
X13n0285_p0223a08║人，次度舍利弗、目連等二百人。此千二百五十五
X13n0285_p0223a09║人，感佛深恩，為常隨眾。今但舉大數也。俱者，師資
X13n0285_p0223a10║常爾相隨，事和無別眾，法和無別理也。再作約
X13n0285_p0223a11║教觀心二釋。初約教釋與者，藏教一七一，通教二
X13n0285_p0223a12║七一，別教無量七一，圓教一七一。大多勝者，藏教
X13n0285_p0223a13║如前說。又大力羅漢所敬故名大，徧知生滅即無
X13n0285_p0223a14║生滅故名多，勝三藏四門故名勝，即通教義也。又
X13n0285_p0223a15║體法大力羅漢所敬故名大，恒沙佛法皆知故名
X13n0285_p0223a16║多，勝二乘人故名勝，即別教義也。又諸大菩薩所
X13n0285_p0223a17║敬故名大，法界不可量法悉知故名多，勝諸菩薩
X13n0285_p0223a18║故名勝，即今經圓教義也。藏教比丘如前說。又乞
X13n0285_p0223a19║士者歷緣求真，破惡者破障理惑，怖魔者以即空
X13n0285_p0223a20║觀破四種魔，除饉者除析法饉，即通教義也。又乞
X13n0285_p0223a21║士者歷三諦求理，破惡者除通別二惑，怖魔者破
X13n0285_p0223a22║界內界外八魔，除饉者除偏空饉，即別教義也。又
X13n0285_p0223a23║乞士者即陰入處界七大求如來藏性，破惡者達
X13n0285_p0223a24║狂歇即菩提，怖魔者當處禪那覺悟無惑知魔界
X13n0285_p0223b01║如即佛界如，除饉者除但中不具諸法饉，即今經
X13n0285_p0223b02║圓教義也。僧有四種：一無漸僧，謂破戒者；二啞羊
X13n0285_p0223b03║僧，謂愚癡不解法律；三清淨僧，謂七方便人；四真
X13n0285_p0223b04║實僧，謂四向四果。今非前三種，但是真實僧，藏教
X13n0285_p0223b05║義也。又見地以上名真實僧，通教義也。又歡喜地
X13n0285_p0223b06║以上名真實僧，別教義也。又發心住以上名真實
X13n0285_p0223b07║僧，圓教義也。觀心釋者，心王為師，諸心心所為弟
X13n0285_p0223b08║子眾，一念妙觀是名佛，諸心心所和合隨成妙觀
X13n0285_p0223b09║是名與，大比丘眾若干人俱也。約四教明觀可知。
X13n0285_p0223b10║二、顯位歎德。大阿羅漢句是顯位，佛子下十二
X13n0285_p0223b11║句是歎德也。
X13n0285_p0223b12║皆是無漏，大阿羅漢。佛子住持，善超諸有。能於國土，
X13n0285_p0223b13║成就威儀。從佛轉輪，妙堪遺囑。嚴淨毗尼，弘範三界。
X13n0285_p0223b14║應身無量，度脫眾生。拔濟未來，越諸塵累。
X13n0285_p0223b15║無漏者，無欲漏、無有漏、無無明漏，諸惑斷盡也。大
X13n0285_p0223b16║亦具大、多、勝三義，如前說。阿羅漢含三義：一、應供
X13n0285_p0223b17║義，即乞士果；二、殺賊義，即破惡果；三、無生義，即怖
X13n0285_p0223b18║魔果。當知比丘三義通於因果，此三唯在果也。又
X13n0285_p0223b19║羅漢有三種：修性念處斷見思惑，但得漏盡不具
X13n0285_p0223b20║諸通，名慧解脫人；修共念處斷惑證真，具足三明
X13n0285_p0223b21║六通及八解脫，名俱解脫人；修緣念處斷惑證真，
X13n0285_p0223b22║具足通明解脫，兼發四無礙辯，名無礙解脫人。今
X13n0285_p0223b23║是無礙解脫，故稱大也。約教者，藏通如上說。又無
X13n0285_p0223b24║見思漏、無塵沙漏、無住地無明漏，應受人天二乘
X13n0285_p0223c01║供養，殺見思塵沙無明之賊，無分段變易二種生
X13n0285_p0223c02║死，即別教義。又一心中圓盡諸漏，應受九界供養，
X13n0285_p0223c03║煩惱即菩提名殺賊，生死即涅槃名無生，即圓教
X13n0285_p0223c04║義也。觀心者，觀心即空無見思漏，觀心即假無塵
X13n0285_p0223c05║沙漏，觀心即中無無明漏，觀一心具十法界是應
X13n0285_p0223c06║供，觀心煩惱即菩提是殺賊，觀心生死即涅槃是
X13n0285_p0223c07║無生也。佛子以下有十二句總別歎德，佛子住持
X13n0285_p0223c08║善超諸有是總歎戒慧二德，能於國土下十句是
X13n0285_p0223c09║別歎戒慧也。佛子者，從佛口生、從法化生，故名佛
X13n0285_p0223c10║子。若言二乘斷惑證真是佛真子，菩薩伏惑未斷
X13n0285_p0223c11║子義則疎，是藏教義。若言三乘皆斷惑，而二乘無
X13n0285_p0223c12║大悲心子義則弱，菩薩大悲增上能紹佛種子義
X13n0285_p0223c13║則強，是通教義。若言菩薩徧行諸佛所有道法名
X13n0285_p0223c14║為佛子，二乘自度如客作賤人，是別教義。若言初
X13n0285_p0223c15║發菩提之心即是佛種，如輪王太子初入胎時，即
X13n0285_p0223c16║聖王種，是圓教義也。住者，安住不動；持者，任持不
X13n0285_p0223c17║失。若言住木叉戒，持生滅四諦法輪，即藏教義；若
X13n0285_p0223c18║言住真諦戒，持無生四諦法輪，即通教義；若言住
X13n0285_p0223c19║三聚戒，持無量四諦法輪，即別教義；若言住一心
X13n0285_p0223c20║無上妙戒，持無作四諦法輪，即圓教義；若言非非
X13n0285_p0223c21║想處報盡還墮，不名善超，出三界獄，乃名善超，即
X13n0285_p0223c22║藏教義；若言畏三界為實有，雖超不善，知三界即
X13n0285_p0223c23║空，乃名善超，即通教義；若言不惟超同居三有，亦
X13n0285_p0223c24║超方便三有，亦超實報三有，故名為善，即別教義；
X13n0285_p0224a01║若言三土皆即是常寂光，非超非不超，而論於超，
X13n0285_p0224a02║故名為善，即圓教義也。觀心者，若觀心因緣所生，
X13n0285_p0224a03║是藏教佛子，住木叉戒，持生滅四諦法輪，超三界
X13n0285_p0224a04║獄；若觀心因緣即空，是通教佛子，住真諦戒，持無
X13n0285_p0224a05║生法輪，即三界而超三界；若觀心因緣先空、次假、
X13n0285_p0224a06║後中，是別教佛子，住三聚戒，持無量法輪，次第超
X13n0285_p0224a07║於三土；若觀心因緣即空、假、中，是圓教佛子，住無
X13n0285_p0224a08║上戒，持無作法輪，圓超諸有也。次能於國土成就
X13n0285_p0224a09║威儀，是別歎戒德；從佛轉輪，妙堪遺囑，是別歎慧
X13n0285_p0224a10║德；嚴淨毗尼，弘範三界，是廣歎成就威儀德，謂不
X13n0285_p0224a11║惟成一國威儀，乃徧為師範於三界也；應身無量，
X13n0285_p0224a12║度脫眾生，是廣歎從佛轉輪德，謂不惟從一化佛
X13n0285_p0224a13║轉輪，乃同佛應身無量也；拔濟未來，越諸塵累，是
X13n0285_p0224a14║廣歎妙堪遺囑德，謂不惟護持正法、像法，乃悲願
X13n0285_p0224a15║盡於未來也。約教者，若但指五天竺國為國土，指
X13n0285_p0224a16║別解脫戒為威儀，指生滅無生四諦為輪，指同居
X13n0285_p0224a17║為三界，指百億為無量等，即藏通義。若徧指華藏
X13n0285_p0224a18║為國土，指三聚為威儀，指無量無作四諦為輪，指
X13n0285_p0224a19║四土為三界，指橫徧為無量等，即別圓義。觀心者，
X13n0285_p0224a20║若觀心因緣生法，成就同居國土威儀，從劣應佛
X13n0285_p0224a21║轉生滅輪，弘範同居三界，乃至拔濟未來越同居
X13n0285_p0224a22║塵累。若觀心因緣即空，成就同居方便二種國土
X13n0285_p0224a23║威儀，從勝劣應佛轉無生輪，弘範同居方便二種
X13n0285_p0224a24║三界，乃至拔濟未來越二土塵累。若觀心因緣即
X13n0285_p0224b01║空即假，成就同居方便實報三種國土威儀，從勝
X13n0285_p0224b02║應佛轉無量輪，弘範三種三界，乃至拔濟未來越
X13n0285_p0224b03║三土塵累。若觀心因緣即空假中，成就同居方便
X13n0285_p0224b04║實報寂光四種國土威儀，從法報佛轉無作輪，弘
X13n0285_p0224b05║範四種三界，乃至拔濟未來越四土塵累。問曰：寂
X13n0285_p0224b06║光安得更有塵累？答曰：此約分證寂光言也。問曰：
X13n0285_p0224b07║佛子有無量德，何意偏歎戒慧二種？答曰：德雖無
X13n0285_p0224b08║量，戒定慧三攝無不盡。此經首標大定之名，曰大
X13n0285_p0224b09║佛頂首楞嚴王，乃取正因理性以為定體。而此定
X13n0285_p0224b10║體雖復含靈本具，全賴緣了有功，正因方顯。故第
X13n0285_p0224b11║四卷云：汝但不隨分別世間業果眾生三種相續，
X13n0285_p0224b12║三緣斷故，三因不生，則汝心中演若達多，狂性自
X13n0285_p0224b13║歇。歇即菩提勝淨明心，本周法界，不從人得。夫菩
X13n0285_p0224b14║提勝淨明心，即是大佛頂首楞嚴王所謂正因理
X13n0285_p0224b15║性之體，故曰本周法界，不從人得也。而不隨分別，
X13n0285_p0224b16║全是了因慧心，即今所歎慧德。三緣斷故，全是緣
X13n0285_p0224b17║因善心，即今所歎戒德也。且此經始自徵心辨見，
X13n0285_p0224b18║中歷陰入處界，後彰七大圓融，無非開此圓解，以
X13n0285_p0224b19║為入流之本。次則申之以四種清淨明誨，示之以
X13n0285_p0224b20║誦呪結壇軌式，無非扶此戒法，以為正修之助。正
X13n0285_p0224b21║助合行，方成三漸次行，方可歷於五十五位真菩
X13n0285_p0224b22║提路，而登妙覺。當知所歷之位，從始至終，一一無
X13n0285_p0224b23║非理性本體。能歷之行，從淺至深，一一無非緣了
X13n0285_p0224b24║二功。仍恐疎於戒者，縱有空解，不免沉墜，故借善
X13n0285_p0224c01║星寶蓮以為問端。遂復精研七趣，方知若無真戒，
X13n0285_p0224c02║決無真慧。葢無木叉戒，不免三惡。無禪戒，不免欲
X13n0285_p0224c03║有。無無漏戒，不免色無。色有安得出世智慧也。又
X13n0285_p0224c04║恐疎於慧者，縱有戒善，不免迷惑，故借無聞比丘
X13n0285_p0224c05║以為言端。遂復詳辨五魔，方知若無真慧，并無真
X13n0285_p0224c06║戒。葢無真諦慧，故木叉戒可破，而成魔侶。無中諦
X13n0285_p0224c07║慧，故菩提心戒可破，而成聲聞緣覺。安得三聚淨
X13n0285_p0224c08║戒也。故阿含云，由戒淨故慧淨，由慧淨故戒淨。如
X13n0285_p0224c09║兩手互洗，不容先後。寧惟藏教為然，當知通別圓
X13n0285_p0224c10║教，所有修行要法，總莫過於此矣。又此戒慧，即涅
X13n0285_p0224c11║槃所謂戒乘。若戒乘俱緩，永在三塗。若戒急乘緩，
X13n0285_p0224c12║雖在人天，無由出世。若乘急戒緩，雖獲出世，要經
X13n0285_p0224c13║三惡。惟乘戒俱急，方可坐進斯道。今經首歎戒慧
X13n0285_p0224c14║二德，深有由也。三、列上首名。
X13n0285_p0224c15║其名曰：大智舍利弗、摩訶目犍連、摩訶拘絺羅、富樓
X13n0285_p0224c16║那彌多羅尼子、須菩提、優波尼沙陀等而為上首。
X13n0285_p0224c17║大智者，聲聞眾中智慧第一也。舍利，此云鶖鷺，尊
X13n0285_p0224c18║者之母，明目似之，故以為名。弗者，子也，即是從母
X13n0285_p0224c19║立稱，正名優波提舍。摩訶目犍連，此云大采菽氏，
X13n0285_p0224c20║尊者姓也，名拘律陀，西域樹名，禱此樹神而生，故
X13n0285_p0224c21║以為名，神通第一。摩訶拘絺羅，此云大膝，即舍利
X13n0285_p0224c22║弗之母舅，亦號長爪梵志，論議第一。富樓那，此云
X13n0285_p0224c23║滿，是其父名。彌多羅尼，此云慈，是其母名。雙標父
X13n0285_p0224c24║母以名其子，故稱為滿慈子，說法第一。須菩提，此
X13n0285_p0225a01║云空生，亦云善現，亦云善吉，解空第一。優波尼沙
X13n0285_p0225a02║陀，此云塵性，空為上首者，於佛是弟子，於千二百
X13n0285_p0225a03║五十人則是師表也。約教者，析法智、體法智、次第
X13n0285_p0225a04║三智、一心三智，乃至滅色空、即色空、離二邊空、不
X13n0285_p0225a05║思議空等。觀心者，觀心因緣生法，是析法智乃至
X13n0285_p0225a06║滅色空；觀心因緣即空，是體法智乃至是即色空；
X13n0285_p0225a07║觀心因緣先空、次假、後中，是次第三智乃至是離
X13n0285_p0225a08║二邊空；觀心因緣即空、假、中，是一心三智乃至是
X13n0285_p0225a09║不思議空。餘可例知，不復委說。二，緣覺眾。
X13n0285_p0225a10║復有無量辟支無學，并其初心同來佛所，屬諸比丘
X13n0285_p0225a11║休夏自恣。
X13n0285_p0225a12║辟支有二種：一者、出無佛世，自悟無生，名為獨覺；
X13n0285_p0225a13║二者、出有佛世，秉因緣教，修行得道，名為緣覺。今
X13n0285_p0225a14║即緣覺眾也。無學者，所作已辦之稱。初心者，發意
X13n0285_p0225a15║修緣生觀，即是有學人也。約教者，悟生滅思議十
X13n0285_p0225a16║二因緣，即藏教辟支；悟不生滅思議十二因緣，即
X13n0285_p0225a17║通教辟支；悟生滅不思議十二因緣，即別教辟支；
X13n0285_p0225a18║悟不生滅不思議十二因緣，即圓教辟支也。觀心
X13n0285_p0225a19║可知。屬者，遇也。休夏者，三月夏安居已竟也。自恣
X13n0285_p0225a20║者，僧中作自恣羯磨，各各陳白，互求說罪悔過也。
X13n0285_p0225a21║其法在百一羯磨中，未受比丘戒者，不宜預知；已
X13n0285_p0225a22║受比丘戒者，必應習學。茲不具述。此二句正明辟
X13n0285_p0225a23║支來集之故，亦為下文菩薩咨決心疑之由。文可
X13n0285_p0225a24║兩屬，就便屬上。三、菩薩眾為二：初、夏終時集；二、
X13n0285_p0225b01║聞音遠集。初夏終時集
X13n0285_p0225b02║十方菩薩咨決心疑，欽奉慈嚴，將求密義。即時如來
X13n0285_p0225b03║敷座晏安，為諸會中宣示深奧，法筵清眾得未曾有。
X13n0285_p0225b04║此正承上屬諸比丘休夏自咨之時，故不惟辟支
X13n0285_p0225b05║咸集，而十方菩薩亦皆乘此咨決心疑也。菩薩約
X13n0285_p0225b06║教可知，不復更出。慈嚴者，佛之慈悲如母，威嚴如
X13n0285_p0225b07║父也。密義者，密妙之義，所謂三德祕藏。又未經法
X13n0285_p0225b08║華開顯，且令一類大機密默先得共益，即所謂祕
X13n0285_p0225b09║密教也。深奧即祕密義，明非淺露之說。此文雖屬
X13n0285_p0225b10║通序，已與諸經不同，大似欲說法華，先說無量義
X13n0285_p0225b11║也。二、聞音遠集。
X13n0285_p0225b12║迦陵仙音徧十方界，恒沙菩薩來聚道場，文殊師利
X13n0285_p0225b13║而為上首。
X13n0285_p0225b14║迦陵頻伽，鳥名，音聲最妙，以喻佛說法音。更加以
X13n0285_p0225b15║仙字者，意顯佛之妙音，僅用迦陵，固不足以喻之，
X13n0285_p0225b16║僅用仙字，亦不足以喻之也。又佛名大覺金仙，故
X13n0285_p0225b17║稱仙音。佛之音聲，稱性周徧，鐵圍諸山，所不能障，
X13n0285_p0225b18║但有緣者，皆得共聞，今欲覺悟諸菩薩故，所以徧
X13n0285_p0225b19║至十方界也。文殊師利，此云妙吉祥，亦云妙德，正
X13n0285_p0225b20║表眾生根本實智，故下文將呪往護，選擇圓通，請
X13n0285_p0225b21║結經名，莫不由之。前舍利弗表於權智，權實二智，
X13n0285_p0225b22║是自利利他之本，故並為二處上首也。通序竟。
X13n0285_p0225b23║二、別序者，發起序也。諸經各各不同，故名為別。以
X13n0285_p0225b24║此因緣深發大教，故名發起。分文為二：初、示墮因
X13n0285_p0225c01║緣，二、神呪護攝。初中三：初、佛僧應供，二、阿難等
X13n0285_p0225c02║乞，三、婬室誤墮。初，佛僧應供。
X13n0285_p0225c03║時波斯匿王，為其父王諱日營齋，請佛宮掖自迎如
X13n0285_p0225c04║來，廣設珍羞無上妙味，兼復親延諸大菩薩。城中復
X13n0285_p0225c05║有長者居士，同時飯僧佇佛來應。佛敕文殊，分領菩
X13n0285_p0225c06║薩及阿羅漢，應諸齋主。
X13n0285_p0225c07║波斯匿，此云月光，與佛同時降生。父王見諸光明
X13n0285_p0225c08║祥瑞，謂是其子福力所致，故以命名。亦翻勝軍，即
X13n0285_p0225c09║舍衛國王也。諱日者，父死之日，人子所不忍言，故
X13n0285_p0225c10║名諱日。掖者，宮中左右，名為掖庭。餘如文。二，阿
X13n0285_p0225c11║難等乞。
X13n0285_p0225c12║唯有阿難先受別請，遠遊未還不遑僧次，既無上座
X13n0285_p0225c13║及阿闍梨，途中獨歸其日無供。即時阿難執持應器，
X13n0285_p0225c14║於所遊城次第循乞，心中初求最後檀越以為齋主，
X13n0285_p0225c15║無問淨穢剎利尊姓及栴陀羅，方行等慈不擇微賤，
X13n0285_p0225c16║發意圓成一切眾生無量功德。阿難已知如來世尊
X13n0285_p0225c17║訶須菩提及大迦葉為阿羅漢心不均平，欽仰如來
X13n0285_p0225c18║開闡無遮度諸疑謗，經彼城隍徐步郭門，嚴整威儀
X13n0285_p0225c19║肅恭齋法。
X13n0285_p0225c20║阿難，此云慶喜，白飯王子，佛之堂弟，成道日生，故
X13n0285_p0225c21║名慶喜也。別請者，請有二種：一、僧次請；二、別請也。
X13n0285_p0225c22║大乘律中，戒受別請，戒別請僧。毗尼藏中，不一向
X13n0285_p0225c23║戒，於受別請，除病時、行時、作衣、施衣等時無犯。於
X13n0285_p0225c24║別請僧，但令僧次通請一人，餘皆別請無犯。今時
X13n0285_p0226a01║值自恣，即是施衣時到，故阿難得受別請，而遠遊
X13n0285_p0226a02║未還也。遑，及也。不遑者，但是先已出界，今猶未及
X13n0285_p0226a03║歸僧伽藍，故不預眾僧受供之次。或是受一日法，
X13n0285_p0226a04║乃至受七日法而去，皆不可知。斷斷不可作破夏
X13n0285_p0226a05║解，以備考律中，阿難無破夏事故也。上座者，梵名
X13n0285_p0226a06║悉替那，此有三種：一、生年上座，戒臘最高；二、福德
X13n0285_p0226a07║上座，大福大慧，眾所推敬；三、法性上座，謂阿羅漢。
X13n0285_p0226a08║阿闍梨，此云軌範師，共有五種：一、出家阿闍梨，授
X13n0285_p0226a09║沙彌十戒法者是；二、教授阿闍梨，受具時，屏處問
X13n0285_p0226a10║遮難，及教令乞戒者是；三、羯磨阿闍梨，受具時，當
X13n0285_p0226a11║壇白四羯磨者是；四、依止阿闍梨，所從受依止，乃
X13n0285_p0226a12║至一夜者是；五、教讀阿闍梨，所從受經，若解義，乃
X13n0285_p0226a13║至一四句偈者是。律中，比丘五夏未滿，不得暫離
X13n0285_p0226a14║依止。今阿難十夏已滿，故得無上座阿闍梨而獨
X13n0285_p0226a15║行也。應器者，梵名鉢多羅，以體、色、量三皆應法，故
X13n0285_p0226a16║名應器。體則或瓦或鐵，色則熏如鳩鴿，量則隨腹
X13n0285_p0226a17║大小，極大不過三升，極小不過升半也。檀越者，檀
X13n0285_p0226a18║即是施，由行施故，越貧窮海，故稱檀越。言最後者，
X13n0285_p0226a19║以王及長者、居士已先發心，徧請佛僧，今若發心
X13n0285_p0226a20║請阿難者，即是最後之檀越也。剎利，此云王種，四
X13n0285_p0226a21║姓中尊，是為最淨。栴陀羅，此云殺者，四姓不齒，是
X13n0285_p0226a22║為最穢。舉此二種，以明無簡擇也。發意圓成一切
X13n0285_p0226a23║眾生無量功德者，有二意：一、謂等心而乞，等心而
X13n0285_p0226a24║施，則於食等者，於法亦等，故能圓成無量功德。二、
X13n0285_p0226b01║謂王及長者、居士如此殷勤設供，假使阿難一日
X13n0285_p0226b02║失食，則功德不全，若得最後發心之人獨供阿難，
X13n0285_p0226b03║則并王臣等一切眾生所有功德皆得圓成也。阿
X13n0285_p0226b04║難已知下，正顯所以方行等慈之繇，繇知佛曾訶
X13n0285_p0226b05║二尊者，故今欽仰而行無遮大道也。以須菩提捨
X13n0285_p0226b06║貧從富，大迦葉捨富從貪，雖復各有所見，總未合
X13n0285_p0226b07║於無遮法門，總不免於起人疑謗。今恪遵明訓，攝
X13n0285_p0226b08║護威儀，固是乞食常規，比丘正式，阿難誤墮之過，
X13n0285_p0226b09║誠不因此，後世講解，遂欲於此吹毛求疵，誣罔尊
X13n0285_p0226b10║者，亦太酷矣。三、婬室誤墮。
X13n0285_p0226b11║爾時，阿難因乞食次，經歷婬室，遭大幻術。摩登伽女
X13n0285_p0226b12║以娑毗迦羅先梵天呪攝入婬席，婬躬撫摩，將毀戒
X13n0285_p0226b13║體。
X13n0285_p0226b14║摩登伽，此云本性。未蒙呪力，性本染汙。已蒙呪力，
X13n0285_p0226b15║性本解脫。故始終皆名本性也。娑毗迦羅，此云黃
X13n0285_p0226b16║髮。外道所傳幻呪，名先梵天。亦如此間黃冠羽士，
X13n0285_p0226b17║動稱太上老君者是也。戒體者，登壇秉白四羯磨
X13n0285_p0226b18║竟，所得妙善無漏色法，即是無作戒體。以一作之
X13n0285_p0226b19║後，不俟再作，故名無作。若於四重禁中，隨犯一重，
X13n0285_p0226b20║此體則失。今摩登伽女，將以婬術而毀阿難之戒
X13n0285_p0226b21║體，非謂阿難自欲毀也。據摩鄧伽經中，阿難念云：
X13n0285_p0226b22║如來大慈，寧不救護。以此為感佛呪護之機。此經
X13n0285_p0226b23║亦云：心清淨故，尚未淪弱。又云：心雖明了，力不自
X13n0285_p0226b24║由。則阿難始終無過明矣。又此誤墮，雖繇次第行
X13n0285_p0226c01║乞，而過誠不在次第行乞。但在聞法不觀心，未全
X13n0285_p0226c02║道力耳。夫欲深發大教，而以示墮婬室為因緣者，
X13n0285_p0226c03║正顯生死根本，婬為第一。不斷婬機，永違出要。多
X13n0285_p0226c04║聞尚自無益，況無聞乎。除是從聞思修，塞源拔本，
X13n0285_p0226c05║方能脫死超生。此勸脩之要旨也。二、神呪護攝，
X13n0285_p0226c06║又三：初、大悲鑒物，恒不忘念；二、放光說呪，表示密
X13n0285_p0226c07║因；三、文殊往救，破邪歸正。初、大悲鑒物，恒不忘
X13n0285_p0226c08║念。
X13n0285_p0226c09║如來知彼婬術所加，齋畢旋歸。王及大臣、長者、居士
X13n0285_p0226c10║俱來隨佛，願聞法要。
X13n0285_p0226c11║知之一字，即是如來寂而常照，於一切時得不忘
X13n0285_p0226c12║念也。據摩登伽經中，則繇阿難作念，方感於佛。今
X13n0285_p0226c13║直明佛本了了常知，不俟阿難作念方知。然知雖
X13n0285_p0226c14║不藉阿雖作念，而必繇彼作念，方成感應。又如來
X13n0285_p0226c15║不但能知阿雖作念，亦知大眾必皆藉此均沾法
X13n0285_p0226c16║味，亦知盡未來際，繇此經呪作得度緣。所謂恒沙
X13n0285_p0226c17║界外，一滴之雨，尚知頭數，即此大圓鏡智之體所
X13n0285_p0226c18║徹照也。而此知體，即是知見無見，斯即涅槃之知，
X13n0285_p0226c19║即是眾生本具如來藏性，大佛頂理。所謂盲人見
X13n0285_p0226c20║暗，熟睡聞舂，不動不遷，無舒無卷，乃至本圓、本通、
X13n0285_p0226c21║本常，皆此知也。阿難昧此而誤墮，如來證此而護
X13n0285_p0226c22║他，可謂唯此知之一字，更無他物矣。王等俱來隨
X13n0285_p0226c23║佛者，以如來常式，受齋既畢，必為說法。今既旋歸，
X13n0285_p0226c24║知其必有他緣，將演大法，故皆願聞也。二、放光
X13n0285_p0227a01║說呪表示密因。
X13n0285_p0227a02║於時，世尊頂放百寶無畏光明，光中出生千葉寶蓮，
X13n0285_p0227a03║有佛化身結跏趺坐，宣說神呪：
X13n0285_p0227a04║百寶無畏光明者，表百界中安樂之性，本智之明
X13n0285_p0227a05║也。千葉寶蓮者，表一念千如之法也。又頂相表諸
X13n0285_p0227a06║佛極果，蓮華表實相妙因。今華從頂出，表因心不
X13n0285_p0227a07║離果覺。佛坐華中，表果覺全在真因。因該果徹，故
X13n0285_p0227a08║名表示密因。三、文殊往救破邪歸正。
X13n0285_p0227a09║敕文殊師利將呪往護，惡呪銷滅，提獎阿難及摩登
X13n0285_p0227a10║伽歸來佛所。
X13n0285_p0227a11║夫五會神呪，即是密詮如來藏性。藏性威力不可
X13n0285_p0227a12║思議，何須更藉文殊？又文殊既表眾生根本實智，
X13n0285_p0227a13║用此本有智光，無障不破，何須更將神呪？當知大
X13n0285_p0227a14║有所表。以神呪所詮藏性，即阿難及登伽等正因
X13n0285_p0227a15║理性之體。文殊妙智，即阿難等了因慧性之果。五
X13n0285_p0227a16║會章句，即阿難等緣因善性之用。是故能令惡呪
X13n0285_p0227a17║銷滅。又復應知，即彼惡呪，本即法界全體，能持所
X13n0285_p0227a18║持，即是惡了惡緣。今以稱性所起真善緣了，對破
X13n0285_p0227a19║迷性所起妄惡緣了。緣了既破，全歸正因理性，故
X13n0285_p0227a20║名銷滅。又惡呪理體，既即全是正因理體，則惡緣
X13n0285_p0227a21║了性，亦復全即善緣了性。如空合空，如水投水，故
X13n0285_p0227a22║名銷滅也。提者，提拔其正因之在纏。獎者，獎助其
X13n0285_p0227a23║緣了之欲發。阿難、登伽，既是有心，有心者皆得作
X13n0285_p0227a24║佛，名為正因。阿難一點明了求救之心，是善了因。
X13n0285_p0227b01║所持無作清淨之戒，是善緣因。登伽一點熾然婬
X13n0285_p0227b02║愛之心，是惡了因。所作婬躬撫摩之事，是惡緣因。
X13n0285_p0227b03║今繇釋迦心內，阿難、登伽，以此善惡兩機，而為能
X13n0285_p0227b04║感。故得阿難、登伽心內，釋迦以此稱性緣了，而為
X13n0285_p0227b05║能應也。問曰：阿難善緣善了，以此感佛可矣。登伽
X13n0285_p0227b06║惡緣惡了，胡以能感佛耶？答曰：觀音別行玄義，深
X13n0285_p0227b07║明善惡皆得為機。今更以喻明之。如父母於子，善
X13n0285_p0227b08║者固所愛念，惡者尤所憐愍。但眾生捨父逃逝，故
X13n0285_p0227b09║使機感不成。苟能一念向佛，無有不蒙提獎者也。
X13n0285_p0227b10║再以喻明。如有一人，先有生金，欲造佛像，喚彼金
X13n0285_p0227b11║師，具諸爐鞴砧推器物。復有一人，先有生金，欲作
X13n0285_p0227b12║殺具，亦喚金師，具諸爐鞴砧推器物。當知若無金
X13n0285_p0227b13║師及以器物，縱有生金，不能成像，亦不能成殺具。
X13n0285_p0227b14║若有金師及以器物，只此生金，可作殺具，亦即可
X13n0285_p0227b15║作佛像。設彼主人，正欲作殺具時，旁有智者，曉示
X13n0285_p0227b16║之曰：汝何以此生金工用，而作殺具，造地獄因，甚
X13n0285_p0227b17║不可也。何不以此轉造佛像，即成佛界之因。其人
X13n0285_p0227b18║聽之，即用造佛。是時更不須別買生金，更不須別
X13n0285_p0227b19║喚金師，更不須別覓器物，即以此金此師此器，而
X13n0285_p0227b20║成佛像。今明即惡緣了，成善緣了，亦復如是。生金
X13n0285_p0227b21║喻正因佛性，金師喻了因佛性，器物喻緣因佛性。
X13n0285_p0227b22║若其未喚金師，未具器物，縱有生金，終不能作佛
X13n0285_p0227b23║像，亦不能作殺具。今惟有此作殺具之金師器物，
X13n0285_p0227b24║故即可為作佛像之金師器物耳。又若以此主人
X13n0285_p0227c01║喻了因者，則金師器物，皆喻緣因。而彼肯作佛像
X13n0285_p0227c02║之主人，即是初時欲作殺具之主人，更非兩人。亦
X13n0285_p0227c03║可見善了惡了，無二性也。惟其作刀之金，即作佛
X13n0285_p0227c04║之金，故正因在纏為可提。惟其作刀之人，作刀之
X13n0285_p0227c05║器，即作佛之人，作佛之器，故緣了欲發為可獎。知
X13n0285_p0227c06║此義者，方可以持呪而治習矣。閱者尚深思之。
X13n0285_p0227c07║按摩鄧伽經，阿難作念感佛，佛即說呪救之。呪名
X13n0285_p0227c08║呪文，與此咸別。既不從頂現化，亦無文殊將呪。又
X13n0285_p0227c09║登伽來至佛所，佛為徧解形中六事，令彼欲心銷
X13n0285_p0227c10║歇，得證聖果。次即具說二人夙世因緣。當知一席
X13n0285_p0227c11║所見，條然各別。故知大小兩機，並行不悖。何但初
X13n0285_p0227c12║成佛道，雙垂兩相。謂佛始終皆垂兩相可也。然即
X13n0285_p0227c13║此一處異聞，或時互知，或互不知。就互知處，名不
X13n0285_p0227c14║定教。互不知處，名祕密教。隨彼羣機，循循善誘。判
X13n0285_p0227c15║教者何必泥於別五時之一途，而苦諍此經之先
X13n0285_p0227c16║後哉。別序竟。
X13n0285_p0227c17║二正宗分分，文為六：初、顯如來藏妙真如性圓三
X13n0285_p0227c18║諦理。從阿難見佛至第四卷尚留觀聽止，舊云見
X13n0285_p0227c19║道分，此語浮泛，不知所見何道。又見道之語，藏、通、
X13n0285_p0227c20║局在初果，別、圓、局在初地、初住。今謂此是普為博
X13n0285_p0227c21║地凡夫開圓頓解，俾利者隨聞隨證，鈍者依解起
X13n0285_p0227c22║行，故須云顯圓諦也。二、示不生滅為本修因妙三
X13n0285_p0227c23║觀門。從第四卷阿難請入華屋至第七卷菩薩護
X13n0285_p0227c24║呪止，舊云修道分，此亦浮泛，不知所修何道。又所
X13n0285_p0228a01║言修者，是緣修耶？是真修耶？若是真修，何勞更擇
X13n0285_p0228a02║耳門？若是緣修，何意反在見道之後？今謂此是躡
X13n0285_p0228a03║前圓解以起圓行，所謂正、助兩行。雖云兩行，仍以
X13n0285_p0228a04║正行為主，助行秪是助其正行，俾利者一超直入，
X13n0285_p0228a05║鈍者漸次深入，故須云示妙觀也。三、明正助行所
X13n0285_p0228a06║成伏斷圓三德位。從七卷阿難請問位次至第八
X13n0285_p0228a07║卷名為邪觀止，舊云證道分，此亦浮泛，不知所證
X13n0285_p0228a08║何道。又所言證者，是滿證耶？是分證耶？若是滿證，
X13n0285_p0228a09║則等覺以前不得證名，收文不盡；若是分證，何意
X13n0285_p0228a10║無修？且乾慧十信亦非分證所收。今謂此是繇前
X13n0285_p0228a11║圓行以成圓伏、圓斷，從始至終皆顯三德，所謂觀
X13n0285_p0228a12║行三德、相似三德、分證三德、究竟三德，故須云明
X13n0285_p0228a13║圓位也。四、結成經名，以彰圓體、圓宗、圓用，即第八
X13n0285_p0228a14║卷中文殊問名、如來結答止有八行經也。五、借破
X13n0285_p0228a15║戒惡法為問端，而廣示七趣差別，意顯若無出世
X13n0285_p0228a16║妙戒，決無出世妙慧。從八卷說是語已起，至九卷
X13n0285_p0228a17║即魔王說止也。六、借無聞比丘為語端，而備明五
X13n0285_p0228a18║陰魔境，意顯若無中道妙慧，并失中道妙戒。從九
X13n0285_p0228a19║卷即時如來將罷法座起，至第十卷不戀三界止
X13n0285_p0228a20║也。舊合此二文名助道分，亦不知所助何道。又一
X13n0285_p0228a21║是阿難請說，一是無問自說，各有深致，關係正修
X13n0285_p0228a22║行路，殊非淺小，何容混作一利？今謂七趣是約助
X13n0285_p0228a23║行分於持犯，仍須以慧導戒，方免輪迴，所以警三
X13n0285_p0228a24║界之羣迷；五陰是約正行辨於迷悟，仍須以戒助
X13n0285_p0228b01║慧，方免魔業，所以防修心之誤墮也。初、顯如來
X13n0285_p0228b02║藏妙真如性圓三諦理，為二：初、三卷文正明理性；
X13n0285_p0228b03║二、富樓那問去，有半卷廣破餘疑。初中四：初、當
X13n0285_p0228b04║機悔請；二、大眾願聞；三、如來答示；四、大眾圓悟。
X13n0285_p0228b05║初當機悔請。
X13n0285_p0228b06║阿難見佛，頂禮悲位，恨無始來，一向多聞，未全道力，
X13n0285_p0228b07║殷勤啟請十方如來，得成菩提，妙奢摩他，三摩禪那，
X13n0285_p0228b08║最初方便。
X13n0285_p0228b09║多聞本是入道之緣，只因不能從聞思修，故名一
X13n0285_p0228b10║向多聞。便如說食數寶，而未全道力也。當知只此
X13n0285_p0228b11║聞之一字，阿難以多而無救婬室之難，四禪以無
X13n0285_p0228b12║而自取墮獄之殃，觀音以思修而善成圓通之證。
X13n0285_p0228b13║可謂流轉生死，安樂涅槃，惟此耳根，更非他物矣。
X13n0285_p0228b14║後世見阿難悔責一向多聞，即羣然以多聞為召
X13n0285_p0228b15║禍之端，更欲一向訶教勸離，仍蹈無聞比丘覆轍。
X13n0285_p0228b16║不知多聞何過，過只在一向耳。一向者，所謂尋聲
X13n0285_p0228b17║流轉，不知反聞聞自性也。若能從聞思修，則聞多
X13n0285_p0228b18║故，思修亦多，便是入道要門。譬如翻手，覆手元無
X13n0285_p0228b19║兩手。下文特選觀音耳門，正示阿難以就路還家
X13n0285_p0228b20║法耳。倘令多聞決定可廢，則乘此殷勤啟請，何不
X13n0285_p0228b21║直授以一句簡便工夫，豈不千了百當，而仍費盡
X13n0285_p0228b22║老婆舌頭，說至三卷之多，方使阿難悟法身耶。閱
X13n0285_p0228b23║此經者，亦可以深思矣。菩提者，有真性菩提，有實
X13n0285_p0228b24║智菩提，有方便菩提。正因理心，究竟明顯，成真性
X13n0285_p0228c01║菩提。了因慧心，究竟明顯，成實智菩提。緣因善心，
X13n0285_p0228c02║究竟明顯，成方便菩提。三非定三，亦非定一，即一
X13n0285_p0228c03║而三，即三而一，故以妙奢摩他，三摩，禪那，為方便
X13n0285_p0228c04║也。圓覺經云，若諸菩薩，悟淨圓覺，以淨覺心，取靜
X13n0285_p0228c05║為行，由澄諸念，覺識煩動，靜慧發生，身心客塵從
X13n0285_p0228c06║此永滅，便能內發寂靜輕安。由寂靜故，十方世界
X13n0285_p0228c07║諸如來心於中顯現，如鏡中像。此方便者，名奢摩
X13n0285_p0228c08║他。若諸菩薩悟淨圓覺，以淨覺心知覺心性及與
X13n0285_p0228c09║根塵皆因幻化，即起諸幻以除幻者，變化諸幻而
X13n0285_p0228c10║開幻眾。由起幻故，便能內發大悲輕安。一切菩薩
X13n0285_p0228c11║從此起行，漸次增進，彼觀幻者非同幻故，非同幻
X13n0285_p0228c12║觀皆是幻故，幻相永離，是諸菩薩所圓妙行，如土
X13n0285_p0228c13║長苗。此方便者，名三摩鉢提。若諸菩薩悟淨圓覺，
X13n0285_p0228c14║以淨覺心不取幻化及諸靜相，了知身心皆為罣
X13n0285_p0228c15║礙，無知覺明不依諸礙，永得超過礙無礙境，受用
X13n0285_p0228c16║世界及與身心相在塵域，如器中鍠聲出於外，煩
X13n0285_p0228c17║惱涅槃不相留礙，便能內發寂滅輕安。妙覺隨順
X13n0285_p0228c18║寂滅境界，自他身心所不能及，眾生壽命皆為浮
X13n0285_p0228c19║想。此方便者，名為禪那。今依此文，略出其義。夫奢
X13n0285_p0228c20║摩他既以取靜為行，以寂靜輕安為相，當知於三
X13n0285_p0228c21║止中即體真止，於三觀中即入空觀。又可總以三
X13n0285_p0228c22║止為奢摩他，葢二邊皆屬煩動，中道方名寂靜故
X13n0285_p0228c23║也。三摩鉢提既以起幻為行，以大悲輕安為相，當
X13n0285_p0228c24║知於三止中即方便隨緣止，於三觀中即出假觀。
X13n0285_p0229a01║又可總以三觀為三摩鉢提，葢二邊皆屬幻相，中
X13n0285_p0229a02║道方名永離故也。禪那既以不取為行，以寂滅輕
X13n0285_p0229a03║安為相，當知於三止中即是息二邊分別止，於三
X13n0285_p0229a04║觀中即是中觀。又可總以止觀不二而為禪那，葢
X13n0285_p0229a05║不惟中道寂滅，二邊亦本寂滅故也。若次第三止
X13n0285_p0229a06║三觀，則名為麤；若一心三止三觀，則名為妙。若止
X13n0285_p0229a07║非即觀，觀非即止，則名為麤；若止觀不二，則名為
X13n0285_p0229a08║妙。又三若定三，則不名妙；一若定一，亦不名妙。今
X13n0285_p0229a09║三不定三，一不定一，即一恒三，即三恒一，非一非
X13n0285_p0229a10║三，而三而一，故名為妙。圓覺又云：若諸菩薩以圓
X13n0285_p0229a11║覺慧圓合一切，於諸性相無離覺性，此菩薩者，名
X13n0285_p0229a12║為圓修三種自性清淨隨順。此之謂也。今阿難所
X13n0285_p0229a13║問，正惟問此圓頓止觀；如來所答，亦惟答此圓頓
X13n0285_p0229a14║止觀，從始至終，更無異趣。舊解紛紛，若欲以經文
X13n0285_p0229a15║分對此處三名，皆是支離割裂，進退出沒，無一可
X13n0285_p0229a16║取。請觀下文今解藏否自知，不俟廣破矣。最初方
X13n0285_p0229a17║便者，若據問意，只要求一吃緊下手工夫，安敢先
X13n0285_p0229a18║有成心？若據答意，應須的指徵心辨見，以開圓解，
X13n0285_p0229a19║是為最初方便。且如圓覺經中，一一指云：此方便
X13n0285_p0229a20║者，名奢摩他等。則知妙奢摩他、三摩、禪那，乃是得
X13n0285_p0229a21║成菩提方便。而三章之首，一一先標悟淨圓覺四
X13n0285_p0229a22║字，則知妙悟又是奢摩他等方便，所以名為最初
X13n0285_p0229a23║也。此經則第二大科，首明二決定義，而結重於耳
X13n0285_p0229a24║根圓通，方是酬其妙奢摩他三摩禪那之請。今於
X13n0285_p0229b01║第一大科，首明二種根本，而備顯夫如來藏性，正
X13n0285_p0229b02║是酬其最初方便之請急先務也。葢如圓覺最初，
X13n0285_p0229b03║必先悟淨圓覺，然後奢摩他不成止病，三摩鉢提
X13n0285_p0229b04║不成作病，禪那不成任滅二病。今經亦爾，必先徹
X13n0285_p0229b05║悟如來藏性，然後耳根圓通常境，方可稱性而觀。
X13n0285_p0229b06║是故觀於聞性之圓真實，即是妙奢摩他。觀於聞
X13n0285_p0229b07║性之通真實，即妙三摩。觀於聞性之常真實，即妙
X13n0285_p0229b08║禪那。以圓則必通必常，通則必常必圓，常則必圓
X13n0285_p0229b09║必通。故曰，以圓覺慧，圓合一切，於諸性相，無離覺
X13n0285_p0229b10║性也。問曰，阿難首以三法為請，安得置此三法，直
X13n0285_p0229b11║至第二科中方答。今科所答，更是何法。答曰，今所
X13n0285_p0229b12║答者，正是三法之最初方便也。以悟如來藏一切
X13n0285_p0229b13║俱非義故，則妙奢摩他方便得成。以悟如來藏一
X13n0285_p0229b14║切俱即義故，則妙三摩鉢提方便得成。以悟如來
X13n0285_p0229b15║藏離即離非，是即非即義故，則妙禪那方便得成。
X13n0285_p0229b16║既先示此三法所依理體，故阿難徑請入華屋門。
X13n0285_p0229b17║門之一字，即是指此三方便也。願讀經者，玩索本
X13n0285_p0229b18║文真正線索，莫泥舊見舊聞，自當得其旨矣。二、
X13n0285_p0229b19║大眾願聞。
X13n0285_p0229b20║於時復有恒沙菩薩，及諸十方大阿羅漢、辟支佛等，
X13n0285_p0229b21║俱願樂聞，退坐默然承受聖旨。
X13n0285_p0229b22║圓頓妙法，三乘聖眾之所共仰，不惟化被凡夫也。
X13n0285_p0229b23║三、如來答示二：初從今文至十八界畢，是就事
X13n0285_p0229b24║以顯理；次七大文，是明性本具相。初中二：初、逐
X13n0285_p0229c01║破妄執，密顯真心；二、顯示妙理，兼破餘妄。初中
X13n0285_p0229c02║三：初、徵其發心本因；二、示以常心直道；三、廣破七
X13n0285_p0229c03║番妄計。初又二：初、如來問；二、阿難答。今初。
X13n0285_p0229c04║佛告阿難：汝我同氣情均天倫，當初發心於我法中
X13n0285_p0229c05║見何勝相，頓捨世間深重恩愛？
X13n0285_p0229c06║阿難是佛堂弟，乃世間骨肉之親，故名同氣。情均
X13n0285_p0229c07║天倫者，父子兄弟名為天合之倫，今明情與同胞
X13n0285_p0229c08║無異，故言均也。深重之恩莫過父母，深重之愛莫
X13n0285_p0229c09║過妻子，若不見佛法殊勝，豈能頓捨？但所見佛法
X13n0285_p0229c10║雖無三境，而能見之心須辨真妄，故今欲示菩提
X13n0285_p0229c11║果體，先問發心初因也。二，阿難答。
X13n0285_p0229c12║阿難白佛：我見如來三十二相勝妙殊絕，形體映徹
X13n0285_p0229c13║猶如瑠璃，常自思惟：此相非是欲愛所生。何以故？欲
X13n0285_p0229c14║氣麤濁，腥臊交遘，膿血雜亂，不能發生勝淨妙明紫
X13n0285_p0229c15║金光聚，是以渴仰從佛剃落。
X13n0285_p0229c16║發心之緣，本無邪曲，但恨其不曾識得自心耳。故
X13n0285_p0229c17║下文徵云：誰為愛樂，乃至以何為心，當我拳曜。只
X13n0285_p0229c18║是破其所執之心為非，不是說其見相發心為咎
X13n0285_p0229c19║也。二、示以常心直道，又二：初、點示常心；二、勸修
X13n0285_p0229c20║直道。今初。
X13n0285_p0229c21║佛言：善哉！阿難！汝等當知，一切眾生從無始來生死
X13n0285_p0229c22║相續，皆由不知常住真心性淨明體用諸妄想，此想
X13n0285_p0229c23║不真故有輪轉。
X13n0285_p0229c24║將欲破妄顯真，故先與一口道破也。生死有二種，
X13n0285_p0230a01║一分段生死，惟局同居三界。二變易生死，通於方
X13n0285_p0230a02║便實報二土。常住真心性淨明體者，本覺之理。不
X13n0285_p0230a03║知者，無始覺智也。諸妄想者，無明塵沙見思也。此
X13n0285_p0230a04║想不真者，即依常住真心性淨明體而成，別無自
X13n0285_p0230a05║性。如繩外無蛇性，杌外無鬼性，水外無波性，空外
X13n0285_p0230a06║無華性也。蓋眾生無始以來，但有本覺，未有始覺。
X13n0285_p0230a07║所以真如不守自性，舉全體而成妄想，所謂不變
X13n0285_p0230a08║隨緣。然只此妄想，別無自體。即以真如為體，所謂
X13n0285_p0230a09║隨緣不變。今欲奪其妄計，故曰此想不真。猶云此
X13n0285_p0230a10║蛇不真，乃至此華不真耳。又蛇相既起，麻相必隱。
X13n0285_p0230a11║乃至華相既起，空相必隱。故曰不真耳。實非離真
X13n0285_p0230a12║別有妄想。設別有妄，則妄想反有自性，而不可破
X13n0285_p0230a13║矣。楞伽經云，妄想無性。二祖云，覓心了不可得。此
X13n0285_p0230a14║宗教之大綱要，而斯經之真血脉也。今更略加委
X13n0285_p0230a15║釋。此經所明本覺之理，的非迷悟所能增減。而所
X13n0285_p0230a16║勤勤致意者，只是提醒當人始覺之智。若有始覺
X13n0285_p0230a17║之智，則本覺之理，本自現成，不愁無大受用也。故
X13n0285_p0230a18║經首云：如來知彼婬術所加。後文云：乃至恒沙界
X13n0285_p0230a19║外，一滴之雨，尚知頭數。又云：覺明分析微細魔事。
X13n0285_p0230a20║此等皆明如來始覺智滿也。下文云：是兵要當知
X13n0285_p0230a21║賊所在。此勸初心起始覺智也。今文云：皆由不知
X13n0285_p0230a22║常住真心。下文阿難自責云：當由不知真際所詣。
X13n0285_p0230a23║乃至七大文中，一一責云：汝元不知，汝宛不知等。
X13n0285_p0230a24║此皆痛其無始覺也。常住真心者，本自真實，當體
X13n0285_p0230b01║絕待，豎窮橫徧也。性淨者，本來離過絕非，無染汙
X13n0285_p0230b02║也。性明者，本來虗靈洞徹，無昏翳也。圓具此三妙
X13n0285_p0230b03║義，而為其體，故名常住真心。性淨明體，即是首題
X13n0285_p0230b04║大佛頂義。常住故言大，性淨故言頂，性明故言佛
X13n0285_p0230b05║也。又即三如來體：常住故成法身如來，性淨故成
X13n0285_p0230b06║應身如來，性明故成報身如來。又即三因佛性：常
X13n0285_p0230b07║住是正因性，性淨是緣因性，性明是了因性。又即
X13n0285_p0230b08║萬行之體：常住故有天行，性淨故有梵行、嬰行、病
X13n0285_p0230b09║行，性明故有聖行。又即首楞嚴三昧之體：由常住
X13n0285_p0230b10║義，中諦三昧成；由性淨義，俗諦三昧成；由性明義，
X13n0285_p0230b11║真諦三昧成。又即無上三菩提體：常住是真性菩
X13n0285_p0230b12║提，性淨是方便菩提，性明是實智菩提。又即妙奢
X13n0285_p0230b13║摩他等所依之體，依常住義有妙禪那，依性淨義
X13n0285_p0230b14║有三摩鉢提，依性明義有奢摩他。又即是如來藏
X13n0285_p0230b15║性三義，常住即離即離非是即非即義，性淨即一
X13n0285_p0230b16║切俱即義，性明即一切俱非義。又即圓通常三義，
X13n0285_p0230b17║常住即常真實，性淨即通真實，性明即圓真實。又
X13n0285_p0230b18║即七趣惑業苦體，依常住義故有妄苦，如依空有
X13n0285_p0230b19║華；依性淨義故有妄業，如依巾有結；依性明義故
X13n0285_p0230b20║有妄惑，如依目有翳也。又即三涅槃體，由常住義
X13n0285_p0230b21║故有性淨涅槃，由性淨義故有方便淨涅槃，由性
X13n0285_p0230b22║明義故有圓淨涅槃也。用諸妄想者，由不知心體
X13n0285_p0230b23║常住故用無明妄想，由不知心體性淨故用塵沙
X13n0285_p0230b24║妄想，由不知心體性明故用見思妄想也。此想不
X13n0285_p0230c01║真者，迷常住為無明故無明不真，迷性淨為塵沙
X13n0285_p0230c02║故塵沙不真，迷性明為見思故見思不真。又此三
X13n0285_p0230c03║惑皆是於常住中妄見流注，於性淨中妄見染汙，
X13n0285_p0230c04║於性明中妄見昏昧，故不真也。故有輪轉者，無明
X13n0285_p0230c05║塵沙不真故有變易輪轉，見思不真故有分段輪
X13n0285_p0230c06║轉也。此中已密示二種根本，下特顯言之耳。二、
X13n0285_p0230c07║勸修直道。
X13n0285_p0230c08║汝今欲研無上菩提真發明性，應當直心詶我所問。
X13n0285_p0230c09║十方如來同一道故，出離生死皆以直心，心言直故，
X13n0285_p0230c10║如是乃至終始地位，中間永無諸委曲相。
X13n0285_p0230c11║研者，窮源究本之義。真發明性者，無上菩提雖是
X13n0285_p0230c12║諸佛所證，實是含靈本有之性，但在纏名為隱覆，
X13n0285_p0230c13║出纏名為發明。今欲其稱真性而發明，必須研窮
X13n0285_p0230c14║審究，而欲研窮審究此性，必須直心。直心者，起信
X13n0285_p0230c15║所謂正念真如是也。終始地位者，始從名字，終至
X13n0285_p0230c16║究竟。中間者，即是五十五位真菩提路。雖有諸位
X13n0285_p0230c17║淺深不同，而因果無非實相，不似前三教之紆曲，
X13n0285_p0230c18║故言永無諸委曲相也。只此直心二字，已將楞嚴、
X13n0285_p0230c19║大定宗旨和盤托出，阿難示同未悟，不能薦取，故
X13n0285_p0230c20║起七處妄計，一一無非顛倒戲論，心言皆不直矣。
X13n0285_p0230c21║三、廣破七番妄計，即為七：初、正破計內；二、破轉
X13n0285_p0230c22║計在外；三、破轉計潛根；四、破轉計見內；五、破轉計
X13n0285_p0230c23║隨生；六、破轉計中間；七、破轉計無著。初中五：初、
X13n0285_p0230c24║徵起緣心，二、喻明降伏，三、牒其內執，四、懸示定名，
X13n0285_p0231a01║五、正破非內。今初。
X13n0285_p0231a02║阿難！我今問汝，當汝發心緣於如來三十二相，將何
X13n0285_p0231a03║所見？誰為愛樂？阿難白佛言：世尊！如是愛樂用我心
X13n0285_p0231a04║目，出目觀見如來勝想，心生愛樂，故我發心願捨生
X13n0285_p0231a05║死。
X13n0285_p0231a06║如來徵問中，最重將何所見，誰為愛樂二句。後世
X13n0285_p0231a07║宗門問念佛的是誰，即是得此作用，所謂捉賊要
X13n0285_p0231a08║見贓也。答中招出心目二字，乃是下文徵心辨見
X13n0285_p0231a09║張本。以妄心難除，故須七番廣破。而目妄處，只須
X13n0285_p0231a10║門能見，不死皆見物二語帶破便足。以真見難顯，
X13n0285_p0231a11║故須十番細辨。而心真處，只須如是見性，是心非
X13n0285_p0231a12║眼一言點明便足。二、喻明降伏。
X13n0285_p0231a13║佛告阿難：如汝所說，真所愛樂因於心目，若不識知
X13n0285_p0231a14║心目所在，則不能得降伏塵勞。譬如國王為賊所侵
X13n0285_p0231a15║發兵討除，是兵要當知賊所在，使汝流轉心目為咎。
X13n0285_p0231a16║阿難！妄計之目決不能有所見，妄計之心決不能
X13n0285_p0231a17║生愛樂，以目是浮塵，心是緣影故也。而阿難則謬
X13n0285_p0231a18║以為決能有見，決能愛樂，所謂認物為己，顛倒甚
X13n0285_p0231a19║矣。國王譬本覺，賊譬所妄計之心，目兵譬始覺妙
X13n0285_p0231a20║觀察智。蓋本覺雖被賊侵，而真如自性之力法爾
X13n0285_p0231a21║能起，始覺之智譬以發兵也。知賊所在者，賊無自
X13n0285_p0231a22║己窟宅，不過就是王土王民，但因失於撫御，致成
X13n0285_p0231a23║巨寇。若能如法招安，則依舊王土王民，實更無賊
X13n0285_p0231a24║可得。唯心與目亦復如是，若知浮根緣影總屬惟
X13n0285_p0231b01║心所現，則浮根原不是目，緣影原不是心，蕩蕩歸
X13n0285_p0231b02║於王化，何處更有塵勞可得？今之使汝流轉者，秪
X13n0285_p0231b03║因非心妄計為心，非目妄計為目，故成咎耳。三、
X13n0285_p0231b04║牒其內執，又二：初、正牒，二、立例。今初。
X13n0285_p0231b05║吾今問汝，惟心與目今何所在？阿難白佛言：世尊！一
X13n0285_p0231b06║切世間十種異生同將識心居在身內，縱觀如來青
X13n0285_p0231b07║蓮華眼亦在佛面，我今觀此浮根四塵秪在我面，如
X13n0285_p0231b08║是識心實居身內。
X13n0285_p0231b09║十種異生者，於十二類生中，但除精神化為土木
X13n0285_p0231b10║金石，及空散銷沉二種暫同無心之物，餘十種皆
X13n0285_p0231b11║現有心識也。計心在內，則廣引十生為證據。計眼
X13n0285_p0231b12║在面，則高引如來為證據。確哉！凡外邪執，阿難示
X13n0285_p0231b13║同而克肖之。二、立例
X13n0285_p0231b14║佛告阿難：汝今現坐如來講堂，觀祇陀林今何所在？
X13n0285_p0231b15║世尊！此大重閣清淨講堂在給孤園，今祇陀林實在
X13n0285_p0231b16║堂外。阿難！汝今堂中先何所見？世尊！我在堂中先見
X13n0285_p0231b17║如來，次觀大眾，如是外望方矚林園。阿難！汝矚林園
X13n0285_p0231b18║因何有見？世尊！此大講堂戶牖開豁，故我在堂得遠
X13n0285_p0231b19║瞻見。
X13n0285_p0231b20║此以阿難自身例心，以如來大眾例肝腸脾胃等，
X13n0285_p0231b21║以戶牖例眼，以園林例身外諸物也。在文易知。
X13n0285_p0231b22║四、懸示定名。
X13n0285_p0231b23║爾時，世尊在大眾中，舒金色臂摩阿難頂，告示阿難
X13n0285_p0231b24║及諸大眾：有三摩提，名大佛頂首楞嚴王，具足萬行，
X13n0285_p0231c01║十方如來一門超出妙莊嚴路，汝今諦聽。阿難頂禮，
X13n0285_p0231c02║伏受慈旨。
X13n0285_p0231c03║欲破妄計，先唱大定之名者，以妄情破處，真性全
X13n0285_p0231c04║彰。若利根人，只須內計一破，覓心了不可得，便得
X13n0285_p0231c05║心安，心安即是首楞嚴王三昧。鈍根執重，故破內
X13n0285_p0231c06║必轉計外，乃至展轉起於無窮計度。阿難示同未
X13n0285_p0231c07║悟，曲寫迷情，俾如來方便破顯，究暢至理。當知從
X13n0285_p0231c08║今文去，直至第三卷末、第四卷初，節節圓彰大定
X13n0285_p0231c09║所依理體，斷不可以三名割裂分配也。三摩提，亦
X13n0285_p0231c10║云三摩地，亦云三昧，此翻正定。有真諦三昧、俗諦
X13n0285_p0231c11║三昧、中諦三昧，又有歷別三諦三昧、圓融三諦三
X13n0285_p0231c12║昧。今是圓融三諦三昧，統一切法，一切三昧悉入
X13n0285_p0231c13║其中，故名為王。舊解見此三摩提字與阿難所問
X13n0285_p0231c14║三摩字同，遂進退牽合，多至失措。不知阿難所問，
X13n0285_p0231c15║即圓覺中所謂三摩鉢提，乃是略去鉢提二字。今
X13n0285_p0231c16║文所云，即是三昧，梵音楚夏耳。須知真諦三昧即
X13n0285_p0231c17║奢摩他所成，俗諦三昧即三摩鉢提所成，中諦三
X13n0285_p0231c18║昧即禪那所成。又真諦三昧止見思惑，俗諦三昧
X13n0285_p0231c19║止塵沙惑，中諦三昧止無明惑，即奢摩他。真諦三
X13n0285_p0231c20║昧發明空觀，俗諦三昧發明假觀，中諦三昧發明
X13n0285_p0231c21║中觀，即三摩鉢提。三諦之體，無惑可破，無觀可立，
X13n0285_p0231c22║而破而立，即禪那也。大佛頂具，如玄義中釋，乃此
X13n0285_p0231c23║三昧所依之真性。首楞嚴亦如玄義中釋，乃是稱
X13n0285_p0231c24║性所起之真修。具足萬行者，一是本有為具，謂此
X13n0285_p0232a01║大佛頂理，無所不統，無所不攝，故名具足。二是該
X13n0285_p0232a02║攝為具，謂修此三昧，即是修行一切三昧，乃至六
X13n0285_p0232a03║度五行等，無不圓攝，故名具足。三是積聚為具，謂
X13n0285_p0232a04║眾生無始以來，所有一切諸善知，彈指聚沙，舉手
X13n0285_p0232a05║低頭等，種種緣因種子，若得此三昧時，一齊開發
X13n0285_p0232a06║顯現，故名具足。本具約正因，該具約了因，積具約
X13n0285_p0232a07║緣因。又三因皆本有，故名本具。三因皆該攝，故名
X13n0285_p0232a08║該具。三因皆開發，故名積具。不縱不橫之義，復現
X13n0285_p0232a09║於此矣。行為入理之門，一行一切行，一切行一行，
X13n0285_p0232a10║故名一門。圓人頓悟頓修，永無諸委曲相，故名超
X13n0285_p0232a11║出稱性所起福慧二種莊嚴。還以莊嚴一性，性修
X13n0285_p0232a12║不二，名妙莊嚴。始從乾慧，終極妙覺，故名為路也。
X13n0285_p0232a13║五正破非內，又二：初引例，二正破。今初。
X13n0285_p0232a14║佛告阿難：如汝所言，身在講堂，戶牖開豁，遠矚林園，
X13n0285_p0232a15║亦有眾生在此堂中，不見如來（而）見堂外者（乎）？阿難
X13n0285_p0232a16║答言：世尊！在堂不見如來，能見林泉，無有是處。
X13n0285_p0232a17║二、正破。
X13n0285_p0232a18║阿難！汝亦如是，汝之心靈一切明了。若汝現前所明
X13n0285_p0232a19║了心實在身內，爾時先合了知內身，頗有眾生先見
X13n0285_p0232a20║身中（而）後觀外物（者乎）？縱不能見心、肝、脾、胃，（至於）爪生、髮
X13n0285_p0232a21║長、筋轉、脉搖，誠合明了，如何（亦）不知（耶）？必不內知，云
X13n0285_p0232a22║何知外？是故應知，汝言覺了能知之心住在身內，無
X13n0285_p0232a23║有是處。
X13n0285_p0232a24║圓覺經云：妄認六塵緣影為自心相。此經云：一迷
X13n0285_p0232b01║為心，決定惑為色身之內。此一切眾生之通計也。
X13n0285_p0232b02║下文六處，不過是轉計耳。此雖破其妄心無所，實
X13n0285_p0232b03║即為顯妄心無體，惟無體故無所也。又無體無所
X13n0285_p0232b04║而一切明了，正所謂性同虗空，亦無虗空相貌可
X13n0285_p0232b05║得，非即全體真心而何？故曰密顯真心也。不能於
X13n0285_p0232b06║此薦取，辜負圓音甚矣。二、破轉計在外二：初、轉
X13n0285_p0232b07║計；二、破斥。今初。
X13n0285_p0232b08║阿難稽首而白佛言：我聞如來如是法音，悟知我心
X13n0285_p0232b09║實居身外。所以者何？譬如燈光（設使）然於室中，是燈必
X13n0285_p0232b10║能先照室內，從其室門後及庭際。（今）一切眾生不見
X13n0285_p0232b11║身中獨見身外（者），亦如燈光居在室外不能照室。是
X13n0285_p0232b12║義必明，將無所惑，同佛了義，得無妄耶？
X13n0285_p0232b13║二、破斥，又二：初、立例；二、正破。今初。
X13n0285_p0232b14║佛告阿難：是諸比丘，適來從我室羅筏城，循乞摶食
X13n0285_p0232b15║歸祇陀林，我已宿齋。汝觀比丘，一人食時諸人飽不？
X13n0285_p0232b16║阿難答言：不也。世尊！何以故？是諸比丘，雖阿羅漢軀
X13n0285_p0232b17║命不同，云何一人能令眾飽？
X13n0285_p0232b18║摶食即段食，有形質分段可摶取者也。宿，止也。宿
X13n0285_p0232b19║齋猶言足食，即是結齋之義。二、正破。
X13n0285_p0232b20║佛告阿難：若汝覺了知見之心實在身外，身心相外
X13n0285_p0232b21║自不相干，則心所知身不能覺，覺在身際心不能知。
X13n0285_p0232b22║我今示汝兜羅綿手，汝眼見時心分別不？阿難答言：
X13n0285_p0232b23║如是，世尊。佛告阿難：若相知者，云何在外？是故應知，
X13n0285_p0232b24║汝言覺了能知之心住在身外，無有是處。
X13n0285_p0232c01║兜羅綿，白淨柔軟，佛手似之，故名兜羅綿手。三、
X13n0285_p0232c02║破轉計潛根二：初、轉計；二、破斥。今初。
X13n0285_p0232c03║阿難白佛言：世尊！如佛所言，不見內故不居身內，身
X13n0285_p0232c04║心相知不相離故不在身外。我今思惟知在一處。佛
X13n0285_p0232c05║言：處今何在？阿難言：此了知心既不知內而能見外，
X13n0285_p0232c06║如我思忖潛伏根裡。猶如有人取瑠璃椀合其兩眼，
X13n0285_p0232c07║雖有物合而不留礙，彼根隨見隨即分別。然我覺了
X13n0285_p0232c08║能知之心不見內者，為在根故；分明矚外無障礙者，
X13n0285_p0232c09║潛根內故。
X13n0285_p0232c10║瑠璃，寶名，內外明徹，亦如今之眼鏡相類。以眼喻
X13n0285_p0232c11║心，以瑠璃椀喻眼根淨色，故云眼隨見，心隨分別。
X13n0285_p0232c12║二、破斥，又二：初、立例；二、正破。今初。
X13n0285_p0232c13║佛告阿難：如汝所言，（此心）潛根內者，猶如（眼在）瑠璃（之內）。彼
X13n0285_p0232c14║人當以瑠璃籠眼（之時），當（其外）見山河，（亦復）見瑠璃不？如是，
X13n0285_p0232c15║世尊！是人當以瑠璃籠眼，實見瑠璃。
X13n0285_p0232c16║二、正破。
X13n0285_p0232c17║佛告阿難：汝心若同瑠璃合者，當見山河，何不見眼？
X13n0285_p0232c18║若見眼者，眼即同境，不得成隨。若不能見，云何說言
X13n0285_p0232c19║此了知心潛在根內如瑠璃合？是故應知，汝言覺了
X13n0285_p0232c20║能知之心潛伏根裡如瑠璃合，無有是處。
X13n0285_p0232c21║設許見眼，眼即同於外境，無能見用。則隨見隨即，
X13n0285_p0232c22║分別之義不成。既不見眼，則法喻不齊，心非潛在
X13n0285_p0232c23║根內明矣。四、破轉計見，內二：初、轉計；二、破斥。
X13n0285_p0232c24║今初。
X13n0285_p0233a01║阿難白佛言：世尊！我今又作如是思惟：是眾生身，腑
X13n0285_p0233a02║臟在中、竅穴居外，有臟則暗、有竅則明。今我對佛開
X13n0285_p0233a03║眼見明，名為見外；閉眼見暗，名為見內。是義云何？
X13n0285_p0233a04║此復計心在內也。初計內時，佛以不能見內難之，
X13n0285_p0233a05║今云見暗，即是見內，正轉救初難也。二、破斥，又
X13n0285_p0233a06║三：初、正破；二、轉破；三、結破。今初。
X13n0285_p0233a07║佛告阿難：汝當閉眼見暗之時，此暗境界為與眼對？
X13n0285_p0233a08║為不對眼？若與眼對，暗在眼前，云何成內？若成內者，
X13n0285_p0233a09║居暗室中，無日月燈，此室暗中皆汝焦腑。若不對者，
X13n0285_p0233a10║云何成見？
X13n0285_p0233a11║此中先以對不對雙牒，次雙破也。若與眼對下，先
X13n0285_p0233a12║破對，又二意：一者、既對則非內；二者、許內則有過。
X13n0285_p0233a13║若不對下，次破不對，只須云何成見一句也。二、
X13n0285_p0233a14║轉破，又三：初、破其轉計內對；二、破其轉計在空；三、
X13n0285_p0233a15║破其轉計兩覺。今初。
X13n0285_p0233a16║若離外見，內對所成。合眼見暗，名為身中。開眼見明，
X13n0285_p0233a17║何不見面？若不見面，內對不成。見面若成，此了知心
X13n0285_p0233a18║及與眼根廼在虗空，何成在內？
X13n0285_p0233a19║恐彼又轉救云：開眼見外名為外對，閉眼見暗名
X13n0285_p0233a20║為內對。則暗仍與眼對，而亦不取室暗為焦腑也。
X13n0285_p0233a21║今即牒而破之，既許內對，則開眼時亦可內對而
X13n0285_p0233a22║見其面。若開眼不能內對而見其面，則閉眼亦何
X13n0285_p0233a23║能成內對乎？又設許內對見面，則心眼俱在虗空，
X13n0285_p0233a24║仍違汝心在身內之計矣。二，破其轉許在空。
X13n0285_p0233b01║若在虗空，自非汝體，即應如來。今見汝面，亦是汝身。
X13n0285_p0233b02║汝眼已知，身合非覺。
X13n0285_p0233b03║恐彼救云：設許心眼俱在虗空，亦復何過？今更牒
X13n0285_p0233b04║而破之。若在虗空，便非汝體，則如來今見汝面，即
X13n0285_p0233b05║應如來亦是汝身之眼。汝眼已知，身猶應未覺也。
X13n0285_p0233b06║三、破其轉許兩覺。
X13n0285_p0233b07║必汝執言身眼兩覺應有二知，即汝一身應成兩佛。
X13n0285_p0233b08║恐彼更轉救云：眼雖在空，何妨眼知身亦隨覺。今
X13n0285_p0233b09║更破云：若許眼在虗空，仍復與身兩處皆覺，則現
X13n0285_p0233b10║在二知當成兩佛矣。夫成佛時雖復化身無數，秪
X13n0285_p0233b11║如月印千江，豈可謂法身有二體耶？三，結破。
X13n0285_p0233b12║是故應知，汝言見暗名見內者，無有是處。
X13n0285_p0233b13║五、破轉計隨生二：初、轉計；二、破斥。今初。
X13n0285_p0233b14║阿難言：我常聞佛開示四眾，由心生故種種法生，由
X13n0285_p0233b15║法生故種種心生。我今思惟，即思惟體實我心性，隨
X13n0285_p0233b16║所合處心則隨有，亦非內、外、中間三處。
X13n0285_p0233b17║前之四章，俱是自心計度；此下三章，俱借聖教妄
X13n0285_p0233b18║推。雖借聖教，不解教旨，以其誤認緣影，不知心之
X13n0285_p0233b19║實義故也。且如心生法生四句，顯示因緣即空、假、
X13n0285_p0233b20║中道理，語言雖同，義關四教。若謂心生法生，心滅
X13n0285_p0233b21║法滅，法生心生，法滅心滅，心法互為因緣，雖生滅
X13n0285_p0233b22║宛然，而惟是因緣假合，別無時、方、微塵、大自在等
X13n0285_p0233b23║以為能生，亦非無因緣故，自然而生，此則藏教義
X13n0285_p0233b24║也。若謂心生法生，則心外無法，法本無生；法生心
X13n0285_p0233c01║生，則法外無心，心亦無生；心法當體無生，是名因
X13n0285_p0233c02║緣即空，通教義也。若謂無明不覺，生於三細，是謂
X13n0285_p0233c03║心生法生；境界風動，轉識浪生，是謂法生心生；心
X13n0285_p0233c04║法互為因緣，故有十界差別，假名無量，別教義也。
X13n0285_p0233c05║若謂心生法生，則一切惟心；法生心生，則一切惟
X13n0285_p0233c06║法；互奪則心法兩亡，雙照則心法宛爾，而皆體是
X13n0285_p0233c07║法界，不可思議，所謂因緣即中，圓教義也。今阿難
X13n0285_p0233c08║雖述其文，不達其義，堅執緣影為自心性，而云隨
X13n0285_p0233c09║合隨有，不定內、外、中間處所，尚非藏教法生心生
X13n0285_p0233c10║片義，況全義耶？二、破斥三：初、牒計；二、正破；三、結
X13n0285_p0233c11║破。今初。
X13n0285_p0233c12║佛告阿難：汝今說言：由法生故，種種心生，隨所合處，
X13n0285_p0233c13║心隨有者。
X13n0285_p0233c14║阿難雖則雙述心生法生之文，而意惟在法生故
X13n0285_p0233c15║心生。且又不知妄心無體，計此緣影以為能合，種
X13n0285_p0233c16║種諸法以為所合。故佛牒計中，不須更出前之兩
X13n0285_p0233c17║句，以前兩句非彼妄計張本故也。二、正破，又二：
X13n0285_p0233c18║初、破無體；二、破有體。今初。
X13n0285_p0233c19║是心無體則無所合，若無有體而能合者，則十九界
X13n0285_p0233c20║因七塵合，是義不然。
X13n0285_p0233c21║夫妄心的確無體，但阿難久執有體，不達本無，故
X13n0285_p0233c22║今得以無體難之。是心者，指彼所執緣影也。既不
X13n0285_p0233c23║知緣影非心，則必妄謂有體，斷斷不敢承當無體
X13n0285_p0233c24║之義矣。六塵十八界，全體皆即自心，今獨計此緣
X13n0285_p0234a01║影以為自心，則塵界並為心外之法，更欲以此無
X13n0285_p0234a02║體之緣心來合諸法，何異欲以第七無體之塵，合
X13n0285_p0234a03║成第十九無體之界乎？是義必不然矣。二、破有
X13n0285_p0234a04║體，又二：初、約內外出入破；二、約一多徧不徧破。
X13n0285_p0234a05║今初。
X13n0285_p0234a06║若有體者，如汝以手自挃其體，汝所知心，為復內出？
X13n0285_p0234a07║為從外入？若復內出，還見身中；若從外來，先合見面。
X13n0285_p0234a08║阿難言：見是其眼，心知非眼？為見非義？佛言：若眼能
X13n0285_p0234a09║見，汝在室中，門能見不？則諸已死，尚有眼存，應皆見
X13n0285_p0234a10║物。若見物者，云何名死？
X13n0285_p0234a11║此正破妄心，而乘便兼破妄眼也。浮塵之眼，不能
X13n0285_p0234a12║有見；緣影之心，何能有知？噫！可以思矣。二、約一
X13n0285_p0234a13║多徧不徧破。
X13n0285_p0234a14║阿難！又汝覺了能知之心，若必有體，為復一體？為有
X13n0285_p0234a15║多體？今在汝身，為復徧體？為不徧體？若一體者，則汝
X13n0285_p0234a16║以手挃一支時，四支應覺；若咸覺者，挃應無在。若挃
X13n0285_p0234a17║有所，則汝一體自不能成；若多體者，則成多人，何體
X13n0285_p0234a18║為汝？若徧體者，同前所挃；若不徧者，當汝觸頭，亦觸
X13n0285_p0234a19║其足，頭有所覺，足應無知。今汝不然。
X13n0285_p0234a20║先立四句，然後一一破之。初一體句，謂四支共一
X13n0285_p0234a21║心體，故以咸覺為難。設使咸覺，則挃無徧在。今挃
X13n0285_p0234a22║既徧有所在，則咸覺義墮，而四支共一心體不成
X13n0285_p0234a23║矣。次多體句，即是多心，故是多人。三徧體句，謂一
X13n0285_p0234a24║心滿於四支，與前四支共一心體是同，故亦同前
X13n0285_p0234b01║所難。四不徧句，謂一心不能徧應，故宜一處有知，
X13n0285_p0234b02║一處無知也。今汝不然句，總結四句皆非。三，結
X13n0285_p0234b03║破。
X13n0285_p0234b04║是故應知，隨所合處，心則隨有，無有是處。
X13n0285_p0234b05║六、破轉計中間二：初、破泛計；二、破正計。初中二：
X13n0285_p0234b06║初、泛計，二、泛破。今初。
X13n0285_p0234b07║阿難白佛言：世尊！我亦聞佛與文殊等諸法王子談
X13n0285_p0234b08║實相時，世尊亦言：心不在內，亦不在外。如我思惟：（若言
X13n0285_p0234b09║在）內，（則）無所見；（若言在）外，不（應）相知。內無知故，在內不
X13n0285_p0234b10║成；身心相知，在外非義。今相知故，復內無見，當在中
X13n0285_p0234b11║間。
X13n0285_p0234b12║夫佛說心不在內，亦不在外，正即顯示心無體相，
X13n0285_p0234b13║亦無方隅，無相不相，故名實相也。而阿難方認緣
X13n0285_p0234b14║影，則宛然有相可得，其為幻妄甚矣。然未的指何
X13n0285_p0234b15║者為中，故名泛計。二、泛破。
X13n0285_p0234b16║佛言：汝言中間，中必不迷，非無所在。今汝推中，中何
X13n0285_p0234b17║為在？為復在處？為當在身？若在身者，在邊非中，在中
X13n0285_p0234b18║同內。若在處者，為有所表？為無所表？無表同無，表則
X13n0285_p0234b19║無定。何以故？如人以表，表為中時，東看則西，南觀成
X13n0285_p0234b20║北。表體既混，心應雜亂。
X13n0285_p0234b21║以阿難但說中字，義不分明，須以在處、在身二義
X13n0285_p0234b22║定之，故曰中必不迷，非無所在也。二、破正計二：
X13n0285_p0234b23║初、正計；二、正破。今初。
X13n0285_p0234b24║阿難言：我所說中非此二種。如世尊言：眼色為緣生
X13n0285_p0234c01║於眼識，眼有分別色塵無知，識生其中則為心在。
X13n0285_p0234c02║阿難本意，正計於此。但此眼色為緣，生於眼識二
X13n0285_p0234c03║語，義關四教。若知正此因緣生識，不屬邪因無因，
X13n0285_p0234c04║而此因緣所生之識，無實體性，無我我所，即藏教
X13n0285_p0234c05║義。若知能生所生，一總無性，當體全空，即通教義。
X13n0285_p0234c06║若分別緣生，假名無量，所謂眼識九緣生，耳識惟
X13n0285_p0234c07║從八，乃至備明八識，因轉果轉，差別不同，即別教
X13n0285_p0234c08║義。若知識性無源，因於六種根塵妄出，性識明，知
X13n0285_p0234c09║覺明，真識妙覺，湛然徧周法界，含吐十虗，無有方
X13n0285_p0234c10║所，但是循業發現，說名緣生。緣生之性，即是實性，
X13n0285_p0234c11║所謂不變隨緣，隨緣不變，即圓教義。或謂此是相
X13n0285_p0234c12║宗不了義說，蓋未深求其致故也。今阿難所計，乃
X13n0285_p0234c13║妄指緣影為心，謂是根塵之所共生，有體可得，尚
X13n0285_p0234c14║非藏教無實體性之義，況通別圓義耶？二、正破。
X13n0285_p0234c15║佛言：汝心若在根塵之中，此之心體為復兼二？為不
X13n0285_p0234c16║兼二？若兼二者，物體雜亂，物非體知，成敵兩立，云何
X13n0285_p0234c17║為中？兼二不成，非知不知，即無體性，中何為相？是故
X13n0285_p0234c18║應知，當在中間，無有是處。
X13n0285_p0234c19║謂汝所計中間之心，為復兼用根塵二法以為共
X13n0285_p0234c20║體，為復不兼根塵二法而另自有體耶？此雙牒也。
X13n0285_p0234c21║破中，先破兼二。若兼二者，則色塵之物與眼根之
X13n0285_p0234c22║體互相雜亂，而物終非如體之有知，則知與無知
X13n0285_p0234c23║到底成敵兩立，云何可名為中？次破不兼。若兼二
X13n0285_p0234c24║不成者，則汝心體既非根之有知，又非塵之不知，
X13n0285_p0235a01║將以何為體性？體性尚無，中有何相乎？七、破轉
X13n0285_p0235a02║計無著二：初、轉計；二、破斥。今初。
X13n0285_p0235a03║阿難白佛言：世尊！我昔見佛與大目連、須菩提、富樓
X13n0285_p0235a04║那、舍利弗四大弟子共轉法輪，常言：覺知分別心性，
X13n0285_p0235a05║既不在內，亦不在外，不在中間，俱無所在，一切無著，
X13n0285_p0235a06║名之為心。則我無著，名為心不？
X13n0285_p0235a07║無在無著義，亦關於四教。若言心惟假名，毫無實
X13n0285_p0235a08║體，故無在無著，即藏教義。若言假名既空，假法亦
X13n0285_p0235a09║空，心法俱空，何在何著，即通教義。若言心無所在，
X13n0285_p0235a10║無所不在，無所不在，故無所著，即別圓義。今阿難
X13n0285_p0235a11║堅執緣影為心，而以為不在三處，大似獼猴跳躑，
X13n0285_p0235a12║棲止無恒，尚非藏教假名無實之義，況別圓耶。觀
X13n0285_p0235a13║此三章，方知語言雖同，其旨碩異。邪人說正法，正
X13n0285_p0235a14║法亦成邪。末世借了義極談，成自己僻解者，類若
X13n0285_p0235a15║此也。二、破斥。
X13n0285_p0235a16║佛告阿難：汝言覺知分別心性俱無在者，世間虗空
X13n0285_p0235a17║水陸飛行諸所物象名為一切，汝不著者，為在為無？
X13n0285_p0235a18║無則同於龜毛兔角，云何不著？有不著者不可名無，
X13n0285_p0235a19║無相則無，非無則相，相有則在，云何無著？是故應知，
X13n0285_p0235a20║一切無著名覺知心，無有是處。
X13n0285_p0235a21║阿難既認緣影為心，則是另有一物，但不著在一
X13n0285_p0235a22║處耳。故佛破云：世間虗空，水陸飛行，諸所物象，名
X13n0285_p0235a23║為一切，收無不盡。汝既言一切不著，則此不著之
X13n0285_p0235a24║心，為離一切而另有所在耶？為別無所在耶？此雙
X13n0285_p0235b01║牒也。先破無在云：若別無所在，則此心便同龜毛
X13n0285_p0235b02║兔角，云何猶得名為無著？次破有在云：若有一个
X13n0285_p0235b03║不著者，則便不可名無。除是無相，則可名無。若其
X13n0285_p0235b04║非無，則便有相。相既成有，則決有所在，又云何可
X13n0285_p0235b05║名無著耶？結破可知。齊此已上，是逐破妄執，密顯
X13n0285_p0235b06║真心，即是破徧計執，所謂繩上實無蛇也。二、顯
X13n0285_p0235b07║示妙理，兼破餘妄。此顯依他起性，體即圓成，兼破
X13n0285_p0235b08║依他非實。如顯繩體即麻，破其麻上定有繩之見
X13n0285_p0235b09║也。分文為三：初、總示萬法惟心，二、別就見精顯性，
X13n0285_p0235b10║三、徧歷陰、入、處、界會理。初、總示萬法惟心。此文
X13n0285_p0235b11║舊皆判屬破妄，謂前是破妄心無所，今方破妄心
X13n0285_p0235b12║無體。不知妄心惟其無體，是以無所。妄心空處，全
X13n0285_p0235b13║體即真，是故前雖一往破妄，已是密顯於真。況今
X13n0285_p0235b14║瑞表真常，明示二本，指諸法之惟心，唱妙心之有
X13n0285_p0235b15║體，何非直顯真性？至於咄破舊迷，秪是破妄之餘
X13n0285_p0235b16║陣耳。故應以顯真為正，破妄為傍也。復分為二：初、
X13n0285_p0235b17║正示二本不離一心；二、委示心體不同妄執。初
X13n0285_p0235b18║中二：初、當機申請，二、如來開示。今初。
X13n0285_p0235b19║爾時，阿難在大眾中即從座起，偏袒右肩右膝著地，
X13n0285_p0235b20║合掌恭敬而白佛言：我是如來最小之弟，蒙佛慈愛，
X13n0285_p0235b21║雖今出家猶恃嬌憐，所以多聞未得無漏，不能折伏
X13n0285_p0235b22║娑毗羅呪，為彼所轉溺於淫舍，當由不知真際所詣。
X13n0285_p0235b23║惟願世尊大慈哀愍，開示我等奢摩他路，令諸闡提
X13n0285_p0235b24║隳彌戾車。作是語已五體投地，及諸大眾傾渴翹佇
X13n0285_p0235c01║欽聞示誨。
X13n0285_p0235c02║未得無漏者，不但未至漏盡，亦未得初果無漏真
X13n0285_p0235c03║明也。以初果分證無漏得道共戒，則雖未斷欲愛，
X13n0285_p0235c04║亦非淫呪之所能轉，況前文七處妄執皆是見惑
X13n0285_p0235c05║所攝。舊云阿難先證初果，恐未必然，當以第三卷
X13n0285_p0235c06║末圓悟藏性之時方為迹同初果，故至第四卷中
X13n0285_p0235c07║方云汝今已得須陀洹果耳。真際者，三德祕藏極
X13n0285_p0235c08║則之理，名為真際之家一心三止，譬如能詣之路，
X13n0285_p0235c09║人見但舉奢摩他名，便欲割裂分判，不知圓名舉
X13n0285_p0235c10║一即三也。闡提，此云斷善根。彌戾車，此云惡知見。
X13n0285_p0235c11║不知性具圓宗，執定佛性三無二有，即是斷佛界
X13n0285_p0235c12║之善根，總名為惡知見。二、如來開示二：初、瑞表
X13n0285_p0235c13║真常；二、正示二本。今初。
X13n0285_p0235c14║爾時，世尊從其面門放種種光，其光晃曜如百千日，
X13n0285_p0235c15║普佛世界六種震動；如是，十方微塵國土一時開現。
X13n0285_p0235c16║佛之威神，令諸世界合成一界，其世界中所有一切
X13n0285_p0235c17║諸大菩薩皆住本國，合掌承聽。
X13n0285_p0235c18║將欲正顯常住真心性淨明體，故先放光現瑞以
X13n0285_p0235c19║表示之。面門者，六根都聚之處，又是向背之所從
X13n0285_p0235c20║分，於此放光欲令眾生背塵合覺故也。蓋眾生背
X13n0285_p0235c21║覺合塵起諸妄計，所以七處咸非；如來背塵合覺
X13n0285_p0235c22║妙契真常，所以六根皆是。如百千日者，照萬法以
X13n0285_p0235c23║無遺也。六種震動者，破昏聵而令覺也。十方開現
X13n0285_p0235c24║合成一界者，迷於妄則無同異中熾然成異，悟其
X13n0285_p0236a01║真則一切差別性無差別也。菩薩皆住本國者，不
X13n0285_p0236a02║動法界也。合掌承聽者，咸契真源也。瑞之所表全
X13n0285_p0236a03║彰妙法，利根之士觸目會心，為不了者再申言辨
X13n0285_p0236a04║耳。六種震動，謂動、踊、起、震、吼、擊也。前三屬形，後
X13n0285_p0236a05║三屬聲，即表諸佛形聲兩益。二、正示二本。
X13n0285_p0236a06║佛告阿難：一切眾生從無始來，種種顛倒業種自然
X13n0285_p0236a07║如惡叉聚，諸修行人不能得成無上菩提，乃至別成
X13n0285_p0236a08║聲聞緣覺，及成外道諸天魔王及魔眷屬，皆由不知
X13n0285_p0236a09║二種根本錯亂修習，猶如煑沙欲成嘉饌，縱經塵劫
X13n0285_p0236a10║終不能得。云何二種？阿難！一者無始生死根本，則汝
X13n0285_p0236a11║今者與諸眾生，用攀緣心為自性者。二者無始菩提
X13n0285_p0236a12║涅槃元清淨體，則汝今者識精元明，能生諸緣緣所
X13n0285_p0236a13║遺者。由諸眾生遺此本明，雖終日行而不自覺枉入
X13n0285_p0236a14║諸趣。
X13n0285_p0236a15║前已總明一切眾生生死相續，皆由不知常住真
X13n0285_p0236a16║心，性淨明體，用諸妄想，此想不真，故有輪轉。然猶
X13n0285_p0236a17║未曾分明說此真心妄想總無二體，如麻之與蛇，
X13n0285_p0236a18║不離一繩。今更申明二本，不離一心，使人不遺真
X13n0285_p0236a19║以逐妄，須了妄以歸真也。一切眾生，泛指迷真逐
X13n0285_p0236a20║妄之流，廣如下文七趣所列。諸修行人，別指厭妄
X13n0285_p0236a21║求真之士，廣如下文陰魔所明。惡叉，西域果名，此
X13n0285_p0236a22║方所無。聚者，三必同生，共成一聚，以喻惑業苦三，
X13n0285_p0236a23║始終不相離也。不成無上菩提，指權教菩薩。別成
X13n0285_p0236a24║聲聞緣覺，指藏通二乘。餘皆可知。此之二流，雖復
X13n0285_p0236b01║一是任迷，一是趨悟，賢愚迥然不同，而未達真妄
X13n0285_p0236b02║源頭，無有始覺真智，則一而已。故總責云，皆由不
X13n0285_p0236b03║知二種根本也。沙，喻依他性上所起徧計執性。饌，
X13n0285_p0236b04║喻依他性上所具圓成實性。不捨徧計，那獲圓成，
X13n0285_p0236b05║塵劫勤修，總為唐喪，可不慎哉。攀者，能緣之心，即
X13n0285_p0236b06║八種識，各有見分。緣者，所攀之境，即八種識，各有
X13n0285_p0236b07║相分。依八種識之自證分，起此見相二分，是名依
X13n0285_p0236b08║他起性。不了此之心境，惟是八識自證所現，橫起
X13n0285_p0236b09║我法二執，是名用攀。緣心為自性者，即所謂妄認
X13n0285_p0236b10║四大為自身相，妄認六塵緣影為自心相等是也。
X13n0285_p0236b11║以此為無始生死根本者，由不達心境悉無自性，
X13n0285_p0236b12║即是常住真心性淨明體。所以凡夫起於貪著，攀
X13n0285_p0236b13║三界六塵之緣，則為分段生死根本。二乘起於厭
X13n0285_p0236b14║惡，別攀真諦涅槃之緣。菩薩雙捨二邊，別攀但中
X13n0285_p0236b15║理性之緣，則為變易生死根本也。菩提者，四種智
X13n0285_p0236b16║德之果。涅槃者，三種斷德之果。元清淨體者，性本
X13n0285_p0236b17║清淨，不待修證而後淨也。識精，通指八識各自精
X13n0285_p0236b18║了，所謂自證分也。元明，總指八識所依一心，所謂
X13n0285_p0236b19║證自證分也。然非分剖一心以為八个證自證分，
X13n0285_p0236b20║亦非八識共只一个證自證分。良由心體離過絕
X13n0285_p0236b21║非，不可思議。只此元明之體，徧在八識。八識各得
X13n0285_p0236b22║其全，以為證自識分。如八人同觀一輪圓月，行向
X13n0285_p0236b23║八方，各有全月，隨八人去。亦非分為八分，亦非共
X13n0285_p0236b24║看一月。思之思之，能生諸緣。謂依此自證及證自
X13n0285_p0236c01║證，能成見相二分也。見分具於四緣，謂親因緣，等
X13n0285_p0236c02║無間緣，所緣緣，增上緣。相分具於二緣，謂親因緣，
X13n0285_p0236c03║增上緣也。緣所遺者，謂此自證證自證分，既舉體
X13n0285_p0236c04║幻成見相二分，則自體便成隱沒。如舉麻之全體
X13n0285_p0236c05║成繩，則人但見其為繩，不復以為麻矣。然既舉自
X13n0285_p0236c06║證而為見相，則見相無非自證。如舉麻為繩，繩即
X13n0285_p0236c07║是麻。今正指此即見相之自證，以為菩提涅槃元
X13n0285_p0236c08║清淨體，故曰緣所遺者。而下文云，此見及緣，元是
X13n0285_p0236c09║菩提妙淨明體，亦與此處同也。指第八識，即大圓
X13n0285_p0236c10║鏡智菩提元清淨體。指第七識，即平等性智菩提
X13n0285_p0236c11║元清淨體。指第六識，即妙觀察智菩提元清淨體。
X13n0285_p0236c12║指前五識，即成所作智菩提元清淨體。此則四智
X13n0285_p0236c13║菩提，亦是本具不同相宗權說，謂是生因所生也。
X13n0285_p0236c14║指徧計本空，我法自性，了不可得，如繩上本無蛇
X13n0285_p0236c15║性，即圓淨涅槃元清淨體。指依他如幻，十界假名，
X13n0285_p0236c16║無量差別，如麻可為繩，即方便淨涅槃元清淨體。
X13n0285_p0236c17║指圓成本具，法法全真，如繩即是麻，即性淨涅槃
X13n0285_p0236c18║元清淨體。所以二種根本，不離一心。悟見相惟自
X13n0285_p0236c19║證，譬如了繩即麻，則是菩提涅槃。迷見相為我法，
X13n0285_p0236c20║譬如於繩見蛇，則成生死根本。故曰遺此本明，雖
X13n0285_p0236c21║終日行而不自覺，枉入諸趣。此一經最要之關，佛
X13n0285_p0236c22║祖傳心之訣也。舊解以攀緣心偏指六識，必欲破
X13n0285_p0236c23║除六識令盡，則果中將何以為妙觀察智，成所作
X13n0285_p0236c24║智之體。一可痛也。以識精偏指第八，必欲專用之
X13n0285_p0237a01║以為體，則是無量劫來生死本，癡人認作本來人。
X13n0285_p0237a02║二可痛也。況今文義，本自彰灼，而紛紛妄解，誣罔
X13n0285_p0237a03║經宗，何為者乎。二、委示心體不同妄執四：初、重
X13n0285_p0237a04║斥妄計非心；二、正示真心有體；三、委明分別無性；
X13n0285_p0237a05║四、總斥從來誤執。今初。
X13n0285_p0237a06║阿難，汝今欲知奢摩他路，願出生死，今復問汝。即時，
X13n0285_p0237a07║如來舉金色臂，屈五輪指，語阿難言：汝今見不？阿難
X13n0285_p0237a08║言：見。佛言：汝何所見？阿難言：我見如來舉臂屈指為
X13n0285_p0237a09║光明拳，曜我心目。佛言：汝將誰見？阿難言：我與大眾
X13n0285_p0237a10║同將眼見。佛告阿難：汝今答我：如來屈指為光明拳，
X13n0285_p0237a11║曜汝心目。汝目可見，以何為心當我拳曜？阿難言：如
X13n0285_p0237a12║來現今徵心所在，而我以心推窮尋逐，即能推者，我
X13n0285_p0237a13║將為心。佛言：咄！阿難，此非汝心。阿難矍然，避座合掌，
X13n0285_p0237a14║起立白佛：此非我心，當名何等？佛告阿難：此是前塵
X13n0285_p0237a15║虗妄相想惑汝真性，由汝無始至於今生，認賊為子，
X13n0285_p0237a16║失汝元常，故受輪轉。
X13n0285_p0237a17║前塵虗妄相想，正圓覺所謂六塵緣影是也。六塵
X13n0285_p0237a18║是識家相分，今此但是六塵之影現於見分中者，
X13n0285_p0237a19║尚非識之見分，況是自證證自證耶。而誤認以為
X13n0285_p0237a20║心，非惟不是真心，亦復不是妄心矣。故直斥之曰，
X13n0285_p0237a21║此非汝心也。若夫識之見分，則靈明昭徹，無體無
X13n0285_p0237a22║相，雖全在妄，亦更無此影像可得。故下文云，含吐
X13n0285_p0237a23║十虗，寧有方所也。是知阿難所計，雖曰能推，實則
X13n0285_p0237a24║僅是所推影子，決非真能推者。以能推者，實無體
X13n0285_p0237b01║相可得故也。後世不達，即指此緣影以為六識，其
X13n0285_p0237b02║亦不知六識甚矣。二、正示真心有體。
X13n0285_p0237b03║阿難白佛言：世尊！我佛寵弟，心愛佛故，令我出家。我
X13n0285_p0237b04║心何獨供養如來？乃至徧歷恒沙國土，承事諸佛及
X13n0285_p0237b05║善知識，發大勇猛，行諸一切難行法事，皆用此心。縱
X13n0285_p0237b06║令謗法，永退善根，亦因此心。若此發明不是心者，我
X13n0285_p0237b07║乃無心，同諸土木。離此覺知，更無所有。云何如來說
X13n0285_p0237b08║此非心？我實驚怖。兼此大眾無不疑惑，惟垂大悲，開
X13n0285_p0237b09║示未悟。爾時，世尊開示阿難及諸大眾，欲令心入無
X13n0285_p0237b10║生法忍，於師子座摩阿難頂而告之言：如來常說：諸
X13n0285_p0237b11║法所生，唯心所現。一切因果，世界微塵，因心成體。阿
X13n0285_p0237b12║難！若諸世界一切所有，其中乃至草葉縷結，詰其根
X13n0285_p0237b13║元，咸有體性。縱令虗空，亦有名貌。何況清淨妙淨明
X13n0285_p0237b14║心，性一切心，而自（豈）無體（乎）？
X13n0285_p0237b15║此阿難疑心是無，而如來答心有體也。由其久執
X13n0285_p0237b16║緣影，故擘頭一奪，番疑斷滅。詎思只此怖斷滅者，
X13n0285_p0237b17║還可斷滅得否。入無生法忍者，入字約脩證言，無
X13n0285_p0237b18║生法約理性言，忍字約地位言。無生法性，終始無
X13n0285_p0237b19║殊。約入約忍，則始於名字，終於究竟也。此是第一
X13n0285_p0237b20║番徹底顯性之文。妙則中道法身，淨則解脫俗諦，
X13n0285_p0237b21║明則般若真諦。三德祕藏，可謂和盤托出矣。性一
X13n0285_p0237b22║切心者，猶云徧為一切心之本性。三、委明分別
X13n0285_p0237b23║無性。
X13n0285_p0237b24║若汝執恡分別覺觀所了知性必為心者，此心即應
X13n0285_p0237c01║離諸一切色香味觸諸塵事業，別有全性。如汝今者
X13n0285_p0237c02║承聽我法，此則因聲而有分別，縱滅一切見聞覺知，
X13n0285_p0237c03║內守幽閑，猶為法塵分別影事。我非敕汝執為非心，
X13n0285_p0237c04║但汝於心微細揣摩，若離前塵有分別性，即真汝心；
X13n0285_p0237c05║若分別性離塵無體，斯則前塵分別影事，塵非常住；
X13n0285_p0237c06║若變滅時，此心則同龜毛兔角，則汝法身同於斷滅，
X13n0285_p0237c07║其誰修證無生法忍？即時，阿難與諸大眾默然自失。
X13n0285_p0237c08║此兩番縱奪，以明分別無自性也。初十六字，是總
X13n0285_p0237c09║牒。執恡者，固執而不捨也。所了知者，意顯彼之所
X13n0285_p0237c10║執緣影，雖自以為是能了知，實則但是所了知者，
X13n0285_p0237c11║非真能了知也。此心即應至別有全性，是初一番
X13n0285_p0237c12║縱。如汝今者至分別影事，是初一番奪。不惟聽法
X13n0285_p0237c13║時之分別全因聲有，縱令六根不緣外塵，內守幽
X13n0285_p0237c14║清閒曠境界，仍是獨頭意識所緣內法塵境而已。
X13n0285_p0237c15║此則從未到定至非非想，皆是法塵分別影事所
X13n0285_p0237c16║攝。今時闇證，謬謂是本來面目，空劫前事，威音那
X13n0285_p0237c17║畔向上鼻孔，亦太癡矣。次我非敕汝至即真汝心，
X13n0285_p0237c18║是第二番縱。言我既不許汝謬計為心，亦不敕汝
X13n0285_p0237c19║執為非心，以心外無法，則此分別塵影亦是唯心
X13n0285_p0237c20║所現，因心成體之物。故執為心，是認賊為子；執為
X13n0285_p0237c21║非心，是離波求水，皆不可也。若分別性下，是第二
X13n0285_p0237c22║番奪。若決定執此為心，則心反成斷滅，而法界修
X13n0285_p0237c23║證俱不可得矣。此大眾所以不知下落，而默然自
X13n0285_p0237c24║失也。四、總斥從來誤執。
X13n0285_p0238a01║佛告阿難：世間一切諸修學人，現前雖成九次第定，
X13n0285_p0238a02║不得漏盡或阿羅漢，皆由執此生死妄想誤為真實，
X13n0285_p0238a03║是故汝今雖得多聞不成聖果。
X13n0285_p0238a04║九、次第定者，四禪、四空并滅受想定為第九也。前
X13n0285_p0238a05║之八定惟是有漏，從有頂處遊觀無漏，能令染末
X13n0285_p0238a06║那相應之受想伏而不行，故名滅受想定。三果聖
X13n0285_p0238a07║人能入此定，亦名非學非無學定。以其伏第七識
X13n0285_p0238a08║俱生我執，故名非學；以出定時非非想天一分微
X13n0285_p0238a09║細我愛猶存，故名非無學也。由此非非想愛未斷，
X13n0285_p0238a10║所以不得漏盡成阿羅漢，而非非想愛亦即是此
X13n0285_p0238a11║生死妄想而已。又復應知，生死妄想本無真實，如
X13n0285_p0238a12║繩本非蛇。凡夫誤以為真實而堅執之，故有三界
X13n0285_p0238a13║分段生死，如乞丐之喜以為蛇；二乘誤以為真實
X13n0285_p0238a14║而苦斷之，故有出界變易生死，如孩孺之怖以為
X13n0285_p0238a15║蛇。惟圓頓行人了達妄想無性，則不生貪著，不須
X13n0285_p0238a16║斷除，而狂心頓歇，歇即菩提矣。訶云不成聖果，明
X13n0285_p0238a17║知未證初果，舊云證初果者，謬也。二、別就見精
X13n0285_p0238a18║顯性二：初、領旨哀請；二、正垂開示。今初。
X13n0285_p0238a19║阿難聞已，重復悲淚，五體投地，長跪合掌而白佛言：
X13n0285_p0238a20║自我從佛發心出家，恃佛威神，常自思惟：無勞我修。
X13n0285_p0238a21║將謂如來惠我三昧，不知身心本不相代，失我本心。
X13n0285_p0238a22║雖身出家，心不入道，譬如窮子捨父逃逝。今日乃知，
X13n0285_p0238a23║雖有多聞，若不修行，與不聞等，如人說食終不能飽。
X13n0285_p0238a24║世尊！我等今者二障所纏，良由不知寂常心性。惟願
X13n0285_p0238b01║如來哀愍窮露，發妙明心，開我道眼。
X13n0285_p0238b02║子譬始覺，父譬本覺。迷本覺而起妄覺，妄覺從本
X13n0285_p0238b03║覺生，義之如子。只此妄覺，就是始覺之性。但以背
X13n0285_p0238b04║覺合塵，譬以捨父逃逝，而枉受貧窮。若能背塵合
X13n0285_p0238b05║覺，則客作賤人，即長者真子矣。二障者，一煩惱障，
X13n0285_p0238b06║即是見思。二所知障，亦名智障，即無明塵沙。通而
X13n0285_p0238b07║言之，二皆可稱煩惱。見思是界內煩惱，無明塵沙
X13n0285_p0238b08║是界外煩惱，二皆可名智障。見思障一切智，塵沙
X13n0285_p0238b09║障道種智，無明障一切種智。別而收之，見思招感，
X13n0285_p0238b10║分段生死，煩惱義強。塵沙無明，覆權實理，障智義
X13n0285_p0238b11║強也。由其不知寂常心性，所以妄被二障所纏。若
X13n0285_p0238b12║達心性寂常，則二障亦本寂常矣。故今但求顯發
X13n0285_p0238b13║其本妙明心，則道眼自開也。二、正垂開示二：初、
X13n0285_p0238b14║現瑞許說；二、正示見性。今初。
X13n0285_p0238b15║即時，如來從胸卍字涌出寶光，其光晃昱有百千色，
X13n0285_p0238b16║十方微塵普佛世界一時周徧，徧灌十方所有寶剎
X13n0285_p0238b17║諸如來頂，旋至阿難及諸大眾，告阿難言：吾今為汝
X13n0285_p0238b18║建大法幢，亦令十方一切眾生獲妙微密性淨明心，
X13n0285_p0238b19║得清淨眼。
X13n0285_p0238b20║從胸卍字涌出寶光者，表示寂常心性本有光明
X13n0285_p0238b21║也。妙心真體雖不在內，而內亦無所不在，是故達
X13n0285_p0238b22║法界之全體一塵者，即一塵而全體法界，故得光
X13n0285_p0238b23║流無外，非妄計之心可擬議也。其光晃昱有百千
X13n0285_p0238b24║色者，表示一念心中具足百界千如實相真明也。
X13n0285_p0238c01║普佛世界一時周徧者，表示此心本自豎窮橫徧
X13n0285_p0238c02║也。徧灌諸如來頂者，表示諸佛所證頂法不過證
X13n0285_p0238c03║此心體也。旋至阿難及諸大眾者，表示阿難大眾
X13n0285_p0238c04║同具此心，與十方諸佛元平等也。妙微密性淨明
X13n0285_p0238c05║心者，不可思議故曰妙，真妄同體故曰微，始終一
X13n0285_p0238c06║致故曰密，垢不能染曰性淨，暗不能昏曰性明。此
X13n0285_p0238c07║之心體雖復人人本有，迷時不知名之為失，從迷
X13n0285_p0238c08║歸悟名之為獲。得清淨眼者，永離眚翳，了了見佛
X13n0285_p0238c09║性也。由獲此心妙微密義，則無明翳障本空，佛眼
X13n0285_p0238c10║清淨。由獲此心性淨之義，則塵沙翳障本空，法眼
X13n0285_p0238c11║清淨。由獲此心性明之義，則見思翳障本空，慧眼
X13n0285_p0238c12║清淨。又獲此心妙微密義，得知能障所障體是法
X13n0285_p0238c13║界，獲此心性淨之義，二障圓消，獲此心性明之義，
X13n0285_p0238c14║五眼圓發也。二、正示見性十：初、直指見性是心
X13n0285_p0238c15║非眼；二、約客塵顯見性不動；三、約觀河顯見性無
X13n0285_p0238c16║遷；四、約垂手顯見性無減；五、約標指顯見性無還；
X13n0285_p0238c17║六、約周徧顯見性非物；七、約無是非是顯見性惟
X13n0285_p0238c18║真；八、約外道世諦對簡顯見性非因緣自然；九、約
X13n0285_p0238c19║二妄合明顯見性非見；十、破和合不和合餘疑，顯
X13n0285_p0238c20║見性離過絕非，法爾現證。問曰：十番顯見，創自交
X13n0285_p0238c21║光。今既極破其說，何得承用？答曰：寂音合論謂如
X13n0285_p0238c22║來示阿難真見，文有九段，已啟其端，交光巧取用
X13n0285_p0238c23║之。幽溪亦以十義顯見，正是公心，不掩他長，有何
X13n0285_p0238c24║過咎？然今十段仍與三家稍別，讀者詳之。初中
X13n0285_p0239a01║二：初、以拳例見定其常情；二、引例破執正顯見性。
X13n0285_p0239a02║今初。
X13n0285_p0239a03║阿難，汝先答我見光明拳，此拳光明因何所有？云何
X13n0285_p0239a04║成拳？汝將誰見？阿難言：由佛全體閻浮檀金，赩如寶
X13n0285_p0239a05║山清淨所生，故有光明。我實眼觀，五輪指端屈握示
X13n0285_p0239a06║人，故有拳相。佛告阿難：如來今日實言告汝，諸有智
X13n0285_p0239a07║者要以譬喻而得開悟。阿難，譬如我拳，若無我手不
X13n0285_p0239a08║成我拳，若無汝眼不成汝見，以汝眼根例我拳理，其
X13n0285_p0239a09║義均不？阿難言：唯然，世尊，既無我眼不成我見，以我
X13n0285_p0239a10║眼根例如來拳，事義相類。
X13n0285_p0239a11║閻浮檀，樹名也。或云無，翻此方所無，或翻勝金。果
X13n0285_p0239a12║汁入水，沙石成金，此金赩然有光，以喻佛身光明
X13n0285_p0239a13║清淨也。二、引例破執，正顯見性。
X13n0285_p0239a14║佛告阿難：汝言相類，是義不然。何以故？如無手人，拳
X13n0285_p0239a15║畢竟滅。彼無眼者，非見全無（猶云非全無見）。所以者何？汝試
X13n0285_p0239a16║於途詢問盲人：汝何所見？從諸盲人必來答汝：我今
X13n0285_p0239a17║眼前惟見黑暗，更無他矚。以是義觀，前塵自暗，見何
X13n0285_p0239a18║虧損？阿難言：諸盲眼前唯覩黑暗，云何成見？佛告阿
X13n0285_p0239a19║難：諸盲無眼，惟觀黑暗，與有眼人處於暗室，二黑有
X13n0285_p0239a20║別？為無有別？如是世尊！此暗中人與彼羣盲，二黑較
X13n0285_p0239a21║量，曾無有異。阿難！若無眼人全見前黑，忽得眼光，還
X13n0285_p0239a22║於前塵見種種色，名眼見者；彼暗中人全見前黑，忽
X13n0285_p0239a23║獲燈光，亦於前塵見種種色，應名燈見。若燈見者，燈
X13n0285_p0239a24║能有見，自不名燈。又則燈觀，何關汝事？是故當知，燈
X13n0285_p0239b01║能顯色，如是見者，是眼非燈；眼能顯色，如是見性，是
X13n0285_p0239b02║心非眼（此中三个前塵，皆指浮塵眼根，不指色塵）。
X13n0285_p0239b03║此直指見性以為真心也。人妄謂見是肉眼，心是
X13n0285_p0239b04║緣影，孰知肉眼決不能見，緣影決不是心。人謂眼
X13n0285_p0239b05║在面上，心在身中，判然兩物，孰知面上之眼非眼，
X13n0285_p0239b06║身中之心非心，而真心真眼總惟一體哉。故前七
X13n0285_p0239b07║處破緣影之非心，今此一文破肉眼之無見，是妄
X13n0285_p0239b08║計之心目總無所在也。又今明見性即心，則前明
X13n0285_p0239b09║一切唯心，亦可云一切唯見，是一體之心目總無
X13n0285_p0239b10║所不統也。當知此中所指盲而不盲之見性，即是
X13n0285_p0239b11║下文無動搖、無舒卷、不皺不變、妙明真精、不可還、
X13n0285_p0239b12║不是物、無舒縮、無斷續、無是非、是非自然、非因緣、
X13n0285_p0239b13║非見聞覺知、非和合、非不和合之見性，業已徹底
X13n0285_p0239b14║道破。但因此性久墮依他境中，當機不能徹底領
X13n0285_p0239b15║會，故須更加九番精辨，而金沙始了然耳。二、約
X13n0285_p0239b16║客塵顯見性不動二：初、默請；二、正示。今初。
X13n0285_p0239b17║阿難雖復得聞是言，與諸大眾口已默然，心未開悟，
X13n0285_p0239b18║猶冀如來慈音宣示，合掌清心，佇佛悲誨。
X13n0285_p0239b19║但聞見性是心，尚自不知見性寂常妙明之義，所
X13n0285_p0239b20║以未悟。此蓋但聽法音，從語生解，而不能直下返
X13n0285_p0239b21║觀故也。二、正示三：初、徵名騐解，二、現相證成，三、
X13n0285_p0239b22║結會責失。初又三：初、如來問，二、陳那答，三、如來
X13n0285_p0239b23║印可。今初。
X13n0285_p0239b24║爾時，世尊舒兜羅綿網相光手，開五輪指，誨勅阿難
X13n0285_p0239c01║及諸大眾：我初成道於鹿園中，為阿若多五比丘等
X13n0285_p0239c02║及汝四眾言：一切眾生不成菩提及阿羅漢，皆由客
X13n0285_p0239c03║塵煩惱所誤。汝等當時因何開悟今成聖果？
X13n0285_p0239c04║鹿園，地名，即世尊初轉法輪處也。阿若多，此云解，
X13n0285_p0239c05║即佛為憍陳那所印之名也。五比丘者，一阿濕婆，
X13n0285_p0239c06║此云馬勝；二䟦提，此云小賢；二拘利，亦云即摩訶
X13n0285_p0239c07║男；四憍陳那，此云火器；五十力迦葉，此云飲光。前
X13n0285_p0239c08║三是佛父族，後二是佛母族。佛初出家時，父王遣
X13n0285_p0239c09║此五人侍衛。佛先於雪山苦行，三人畏苦，行者即
X13n0285_p0239c10║散去。後受牧女乳糜之供，二人樂苦，行者復散去。
X13n0285_p0239c11║共在鹿園，別修異道。佛成道五七後，方往度之。三
X13n0285_p0239c12║轉四諦法輪，陳那最初得解，故名阿若多等五比
X13n0285_p0239c13║丘也。客塵煩惱，義關四教。今言鹿園初唱，似屬小
X13n0285_p0239c14║乘，實則圓音妙詮，隨人異解。況今借此以顯寂常，
X13n0285_p0239c15║斷斷不可偏屬三藏，請略申之。三界依正，總名客
X13n0285_p0239c16║塵，即是苦諦。煩惱即集諦，不為所誤，即是道諦。客
X13n0285_p0239c17║塵煩惱永滅，所顯涅槃，名為主空，即是滅諦。此藏
X13n0285_p0239c18║教義也。客是主家之客，塵是空中之塵，何必滅客
X13n0285_p0239c19║塵而後見主空？但不為所誤，則無煩惱。此通教義
X13n0285_p0239c20║也。客塵無量，同居方便，實報依正，皆名客塵。煩惱
X13n0285_p0239c21║無量，見思塵沙無明，皆名煩惱。用無量道，滅無量
X13n0285_p0239c22║客塵煩惱，方顯無量主空佛性。此別教義也。主是
X13n0285_p0239c23║客人之主，客是主人之客，以客歸主，則無客非主，
X13n0285_p0239c24║以主殉客，則無主非客，空是塵相之空，塵是空中
X13n0285_p0240a01║之塵，隨緣不變，則性塵真空，不變隨緣，則性空真
X13n0285_p0240a02║塵，此圓教義也。今經雖借鹿園證成，實惟為顯圓
X13n0285_p0240a03║義，試於九番一一審玩，自得其旨。此章以佛手開
X13n0285_p0240a04║合為客，阿難頭動為塵，以見無舒卷動搖為主空，
X13n0285_p0240a05║然頭手是見家之頭手，見性是頭手處之見性，此
X13n0285_p0240a06║無是非是之一徵也。次章以自童至耄，面皺為客，
X13n0285_p0240a07║髮白為塵，以見性不皺不變為主空，然非於生滅
X13n0285_p0240a08║之外，另有無生滅性，而即此無生滅性，又復舉體
X13n0285_p0240a09║捨生趣生，此無是非是之二徵也。次章以色心諸
X13n0285_p0240a10║緣，及心所使，諸所緣法，乃至昏擾擾相為客塵，以
X13n0285_p0240a11║妙明真心，譬如澄清百千大海者為主空，然心外
X13n0285_p0240a12║無法，海外無漚，此無是非是之三徵也。次章以諸
X13n0285_p0240a13║可還者為客塵，無所還者為主空，然由無所還之
X13n0285_p0240a14║見性，方見諸可還相，亦非離於諸可還相之外，另
X13n0285_p0240a15║有不可還之見性可指，此無是非是之四徵也。次
X13n0285_p0240a16║章以物類差別為客，見性無殊為主，大小內外為
X13n0285_p0240a17║塵，見無舒縮為空，然因差別方顯無差，因於無差
X13n0285_p0240a18║方見差別。又空體本無方圓，方圓不離空體。此無
X13n0285_p0240a19║是非是之五徵也。次章以見與見緣并所想相為
X13n0285_p0240a20║客塵，以菩提妙淨明體為主空，方乃直唱無是非
X13n0285_p0240a21║是之言，以顯前來五番并初番直指見性是心，無
X13n0285_p0240a22║非明此菩提妙淨明體也。次章以因緣自然、不因
X13n0285_p0240a23║緣不自然皆為客塵，以無非不非、無是非是、離一
X13n0285_p0240a24║切相即一切法為主空。又次章以明暗塞空、見聞
X13n0285_p0240b01║覺知俱為客塵，以見不能及者為主空。又次章以
X13n0285_p0240b02║和合不和合俱為客塵，以非和合非不和合而為
X13n0285_p0240b03║主空。見性既爾，法法皆然。然後徧歷陰入處界，會
X13n0285_p0240b04║歸藏性。當知但是廣略之殊，而主空之性更無二
X13n0285_p0240b05║也。以生滅去來為客為塵，以常住妙明不動周圓
X13n0285_p0240b06║為主為空。從始至終，無非圓頓。更不可作前淺後
X13n0285_p0240b07║深解釋，誣罔經宗。願讀經者思之擇之。由不達三
X13n0285_p0240b08║界依正唯是客塵，誤起見思煩惱，所以不成阿羅
X13n0285_p0240b09║漢果。由不達實報方便依正亦是客塵，誤起無明
X13n0285_p0240b10║塵沙煩惱，所以不成無上菩提。問曰：舊皆以客塵
X13n0285_p0240b11║喻見思，今何以喻依正？答曰：依正是依他起性，可
X13n0285_p0240b12║喻客塵。見思是徧計執性，毫無自體可得，非可以
X13n0285_p0240b13║客塵喻也。且見思則須斷盡方證涅槃，客塵豈須
X13n0285_p0240b14║斷盡方顯主空耶？二、陳那答：
X13n0285_p0240b15║時，憍陳那起立白佛：我今長老於大眾中獨得解名，
X13n0285_p0240b16║因悟客塵二字成果。世尊，譬如行客投寄旅亭，或宿
X13n0285_p0240b17║或食，宿食事畢，俶裝前途不遑安住，若實主人自無
X13n0285_p0240b18║攸往。如是思惟，不住名客，住名主人，以不住者名為
X13n0285_p0240b19║客義。又如新霽清暘升天，光入隙中發明空中諸有
X13n0285_p0240b20║塵相，塵質搖動虗空寂然。如是思惟，澄寂名空，搖動
X13n0285_p0240b21║名塵，以搖動者名義塵義。
X13n0285_p0240b22║三界之中，無一法能停住，無一法不搖動，皆客塵
X13n0285_p0240b23║也。悟其為客為塵，故不起煩惱而成聖果。阿難一
X13n0285_p0240b24║向妄執緣影為心，正是迷客塵而起煩惱耳。三，
X13n0285_p0240c01║如來印可。
X13n0285_p0240c02║佛言：如是！
X13n0285_p0240c03║只此一喻，四教俱通，所以印成之也。二、現相證
X13n0285_p0240c04║成，又二：初、開合寶掌，證成客與主義；二、飛光動頭，
X13n0285_p0240c05║證成塵與空義。今初。
X13n0285_p0240c06║即時，如來於大眾中屈五輪指，屈已復開，開已又屈，
X13n0285_p0240c07║謂阿難言：汝今何見？阿難言：我見如來百寶輪掌眾
X13n0285_p0240c08║中開合。佛告阿難：汝見我手眾中開合，為是我手有
X13n0285_p0240c09║開有合？為復汝見有開有合？阿難言：世尊！寶手眾中
X13n0285_p0240c10║開合，我見如來手自開合，非我見性有開有合。佛言：
X13n0285_p0240c11║誰動？誰靜？阿難言：佛手不住，而我見性尚無有靜，誰
X13n0285_p0240c12║為無住？佛言：如是。
X13n0285_p0240c13║對不住，方有住名。見性既無不住，又豈有住？住即
X13n0285_p0240c14║靜也。住與不住雙遣，方是主義。故佛隨印許之。
X13n0285_p0240c15║二、飛光動頭，證成塵與空義。
X13n0285_p0240c16║如來於是從輪掌中飛一寶光在阿難右，即時阿難
X13n0285_p0240c17║迴首右盻；又放一光在阿難左，阿難又則迴首左盻。
X13n0285_p0240c18║佛告阿難：汝頭今日因何搖動？阿難言：我見如來出
X13n0285_p0240c19║妙寶光來我左右，故左右觀，頭自搖動。阿難！汝盻佛
X13n0285_p0240c20║光左右動頭，為汝頭動？為復見動？世尊！我頭自動，而
X13n0285_p0240c21║我見性尚無有止，誰為搖動？佛言：如是。
X13n0285_p0240c22║對動說止，見既無動，又豈有止？動止雙遣，方是空
X13n0285_p0240c23║義。故佛亦印許之。三、結會責失二：初、結會；二、責
X13n0285_p0240c24║失。今初。
X13n0285_p0241a01║於是如來普告大眾：若復眾生以搖動者名之為塵，
X13n0285_p0241a02║以不住者名之為客。汝觀阿難頭自動搖見無所動，
X13n0285_p0241a03║又汝觀我手自開合見無舒卷。
X13n0285_p0241a04║謂眾生若能以一切搖動者，皆名為塵；以一切不
X13n0285_p0241a05║住者，皆名為客。如頭之動搖，塵也；見無所動，空也。
X13n0285_p0241a06║手之開合，客也；見無舒卷，主也。則不被客塵所誤，
X13n0285_p0241a07║不起種種煩惱，而菩提、羅漢皆可成矣。問曰：此經
X13n0285_p0241a08║云：頭自動搖，見無所動；手自開合，見無舒卷。乃六
X13n0285_p0241a09║祖則云：不是風動，不是幡動。仁者心動如何會通？
X13n0285_p0241a10║答曰：此經云見無舒卷動搖者，直指真心不墮妄
X13n0285_p0241a11║境，所謂離一切相，為阿難疑心是無而言之也。祖
X13n0285_p0241a12║云風幡只是心動者，直指萬境不離一心，所謂即
X13n0285_p0241a13║一切法，為二僧執境是有而言之也。由真心不墮
X13n0285_p0241a14║妄境，故下文如來藏一切俱非之義善成；由萬境
X13n0285_p0241a15║不離一心，故下文如來藏一切俱即之義善成。雖
X13n0285_p0241a16║有二義，藏性體一。惟其離一切相，方能即一切法；
X13n0285_p0241a17║惟其即一切法，所以離一切相。若達此離即離非、
X13n0285_p0241a18║是即非即之體，依悉檀說，則二俱妙藥；若不達理
X13n0285_p0241a19║體，偏執二說，則二俱有過矣。二，責失。
X13n0285_p0241a20║云何汝今以動為身，以動為境，從始洎終，念念生滅，
X13n0285_p0241a21║遺失真性，顛倒行事，性心失真，認物為己，輪迴是中，
X13n0285_p0241a22║自取流轉？
X13n0285_p0241a23║謂一切動搖不住之物，皆是客塵，原非實身實境，
X13n0285_p0241a24║奈何以動為實有之身，以動為實有之境，而從始
X13n0285_p0241b01║洎終，念念隨其生滅，遺失如空如主之真性，一味
X13n0285_p0241b02║顛倒行事，辨體性於自心。既失其真，反認客塵外
X13n0285_p0241b03║物以為自己，所以於本無輪迴心性之中，妄見輪
X13n0285_p0241b04║迴，乃是自取流轉，更無他因也。
X13n0285_p0241b05║大佛頂如來密因修證了義諸菩薩萬行首楞嚴經
X13n0285_p0241b06║卷第一文句