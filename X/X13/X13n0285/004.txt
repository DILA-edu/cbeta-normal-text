X13n0285_p0279a01║
X13n0285_p0279a02║
X13n0285_p0279a03║
X13n0285_p0279a04║
X13n0285_p0279a05║
X13n0285_p0279a06║
X13n0285_p0279a07║大佛頂如來密因修證了義諸菩薩萬行首楞嚴經
X13n0285_p0279a08║卷第四文句
X13n0285_p0279a09║唐天竺沙門般剌密諦　譯經
X13n0285_p0279a10║明菩薩沙彌古吳智旭　文句
X13n0285_p0279a11║明菩薩比丘溫陵道昉　參訂
X13n0285_p0279a12║二、廣破餘疑。上文就事顯理，即性具相，圓頓妙理，
X13n0285_p0279a13║昭揭無餘，所以當機圓悟，永斷疑情。今則別為二
X13n0285_p0279a14║乘之人法執重者，雙騰二疑，以求答示，兼窮起妄
X13n0285_p0279a15║之元，俾知迷悟無性，從此便可稱性起修，修非性
X13n0285_p0279a16║外矣。分文為二：初、明事理性相本融，二、明迷悟因
X13n0285_p0279a17║緣無性。初中三：初、疑請；二、許宣；三、正說。初又
X13n0285_p0279a18║二：初、敘敬，二、歎述。今初。
X13n0285_p0279a19║爾時，富樓那彌多羅尼子，在大眾中即從座起，偏袒
X13n0285_p0279a20║右肩右膝著地，合掌恭敬而白佛言：
X13n0285_p0279a21║偏袒右肩者，正坐聽法，本皆通肩披衣，今起座問
X13n0285_p0279a22║法，故偏袒以表敬順也。右膝著地，名為胡跪，亦表
X13n0285_p0279a23║敬順之意。合掌以表一心。以上總是恭敬之儀。
X13n0285_p0279a24║二、歎述，又二：初、歎教；二、述請。今初。
X13n0285_p0279b01║大威德世尊，善為眾生敷演如來第一義諦。
X13n0285_p0279b02║智能斷惑故名大威，悲能利生故名大德。又折伏
X13n0285_p0279b03║眾生故言威，攝受眾生故言德，析攝並用如父如
X13n0285_p0279b04║母，故言大威德世尊也。如來第一義諦者，歎前所
X13n0285_p0279b05║說就事顯理，即性具相皆第一義，惟有如來能諦
X13n0285_p0279b06║了之，故稱如來第一義諦。二、述請，又三：初、總述
X13n0285_p0279b07║疑情；二、別述二難；三、請佛開示。今初。
X13n0285_p0279b08║世尊常推說法人中我為第一，今聞如來微妙法音，
X13n0285_p0279b09║猶如聾人逾百步外聆於蚊蚋本所不見，何況得聞？
X13n0285_p0279b10║佛雖宣明令我除惑，今猶未詳斯義究竟無疑惑地。
X13n0285_p0279b11║世尊！如阿難輩雖則開悟習漏未除，我等會中登無
X13n0285_p0279b12║漏者雖盡諸漏，今聞如來所說法音尚紆疑悔。
X13n0285_p0279b13║此先述其疑狀，并出其致疑之由也。聾人，喻聲聞
X13n0285_p0279b14║無中道智慧。百步外，喻佛境界去己甚遠。蚊蚋，喻
X13n0285_p0279b15║中道微妙法音。本所不見，喻聲聞慧眼不見佛中
X13n0285_p0279b16║道境。何況得聞，喻無明聾障不聞所詮實義。此述
X13n0285_p0279b17║其疑狀也。阿難一輩，所知障輕，故先開悟；煩惱障
X13n0285_p0279b18║重，故習漏未除。我等羅漢，煩惱障輕，故盡諸漏；所
X13n0285_p0279b19║知障重，故尚纏疑悔。此出其致疑之由，由於所知
X13n0285_p0279b20║障重也。二、別述二難，又二：初、從陰入處界文中
X13n0285_p0279b21║起理違事難，二、從七大文中起相違性難。今
X13n0285_p0279b22║初。
X13n0285_p0279b23║世尊！若復世間一切根、塵、陰、處、界等，皆如來藏清淨
X13n0285_p0279b24║本然，云何忽生山河大地諸有為相，次第遷流終而
X13n0285_p0279c01║復始？
X13n0285_p0279c02║意謂陰入處界，既皆藏性真理，真不容妄，云何現
X13n0285_p0279c03║見種種妄相，此妄從何而生。蓋不達如來指妄即
X13n0285_p0279c04║真，無妄可撥之旨故也。二、從七大文中起相違
X13n0285_p0279c05║性難。
X13n0285_p0279c06║又如來說：地水火風，本性圓融，周徧法界，湛然常住。
X13n0285_p0279c07║世尊，若地性徧，云何容水？水性周徧，火則不生，復云
X13n0285_p0279c08║何明水火二性俱徧虗空，不相陵滅？世尊，地性障礙，
X13n0285_p0279c09║空性虗通，云何二俱周徧法界？
X13n0285_p0279c10║意謂地水火風等，一若周徧，更不容他。葢不達如
X13n0285_p0279c11║來全性即相，全相即性之旨，而妄以堅礙為地性，
X13n0285_p0279c12║潤濕為水性等故也。三、請佛開示。
X13n0285_p0279c13║而我不知是義攸往，惟願如來宣流大慈，開我迷雲。
X13n0285_p0279c14║及諸大眾作是語已，五體投地，欽渴如來無上慈誨。
X13n0285_p0279c15║攸往，猶言所歸。開我迷雲及諸大眾，猶言開我及
X13n0285_p0279c16║大眾之迷雲。二、許宣。
X13n0285_p0279c17║爾時，世尊告富樓那及諸會中漏盡無學諸阿羅漢：
X13n0285_p0279c18║如來今日普為此會宣勝義中真勝義性，令汝會中
X13n0285_p0279c19║定性聲聞及諸一切未得二空迴向上乘阿羅漢等，
X13n0285_p0279c20║皆獲一乘寂滅場地真阿練若正修行處。汝今諦聽，
X13n0285_p0279c21║當為汝說。富樓那等欽佛法音，默然承聽。
X13n0285_p0279c22║有學已悟，故獨告無學人也。前文就事顯理，即性
X13n0285_p0279c23║具相，無非勝義。今更破盡事理性相餘疑，名勝義
X13n0285_p0279c24║中真勝義性，非於前勝義外別有所加，但令真性
X13n0285_p0280a01║倍昭明耳。定性聲聞，偏指不迴心者，未得二空，謂
X13n0285_p0280a02║但證人空，未證法空，然肯迴心向大，非定性也。一
X13n0285_p0280a03║乘寂滅場地者，即如來藏妙真如性，唯一佛乘本
X13n0285_p0280a04║來寂滅，依此為本修因地，方是真正無喧雜處，而
X13n0285_p0280a05║為全性起修之正行也。今說此法，無論迴心與不
X13n0285_p0280a06║迴心，皆令得悟，正可為法華前陣。若至法華，則已
X13n0285_p0280a07║開佛知見，更無不迴心者，亦不勞重開示矣。三、
X13n0285_p0280a08║正說二：初、答迷真起妄以釋理違事難；二、答相隨
X13n0285_p0280a09║性徧以釋相違性難。初中二：初、總辨真覺，二、別
X13n0285_p0280a10║明迷悟。初又二：初、直指覺性本來寂照，二、雙破
X13n0285_p0280a11║覺非明與不明。今初。
X13n0285_p0280a12║佛言：富樓那，如汝所言清淨本然，云何忽生山河大
X13n0285_p0280a13║地？汝常不聞如來宣說性覺妙明、本覺明妙？富樓那
X13n0285_p0280a14║言：唯然，世尊，我常聞佛宣說斯義。
X13n0285_p0280a15║此先指出本來覺性不屬迷悟，以為迷悟之所依
X13n0285_p0280a16║也。性覺、本覺，秪有二名，終無二體。不改名性固有，
X13n0285_p0280a17║名本妙明明妙，不過交互言之，顯其寂而常照，照
X13n0285_p0280a18║而常寂，迷之所不能減，悟之所不能增也。滿慈雖
X13n0285_p0280a19║曰常聞，實未達其旨趣，故佛得以兩關勘之。二，
X13n0285_p0280a20║雙破覺非明與不明。
X13n0285_p0280a21║佛言：汝稱覺明，為復性明稱名為覺？為覺不明稱為
X13n0285_p0280a22║明覺？富樓那言：若此不明名為覺者，則無所明。佛言：
X13n0285_p0280a23║若無所明則無明覺，有所非覺、無所非明，無明又非
X13n0285_p0280a24║覺湛明性。
X13n0285_p0280b01║此文三節：初、佛言下，是以明與不明雙徵；次、富樓
X13n0285_p0280b02║下，是單領明邊，而以不明為非；三、佛言下，是雙破
X13n0285_p0280b03║明與不明皆非也。舊解紛紛，傷文失旨，今不暇辨，
X13n0285_p0280b04║但直釋出，令義昭然。初文不必穿鑿令深，但淺淺
X13n0285_p0280b05║問云：汝所稱覺明者，為復性有所明而稱名為覺？
X13n0285_p0280b06║為覺乃不明者而稱為明覺乎？此故立明與不明
X13n0285_p0280b07║兩關以勘驗之。富樓那即便答云：若此不明名為
X13n0285_p0280b08║覺者，則無所明。意顯必有所明，方可稱覺，是竟墮
X13n0285_p0280b09║在明之一關矣。佛遂雙破之云：汝謂若無所明，則
X13n0285_p0280b10║無明覺。意必取有所明，不知有所便非覺性矣。既
X13n0285_p0280b11║破其所領之非，恐彼轉計無明，故又牒破之曰：無
X13n0285_p0280b12║所又復非明，而無明又非覺，湛明性也。有所非覺
X13n0285_p0280b13║句，顯此覺性不墮明之一關；無所非明二句，顯此
X13n0285_p0280b14║覺性不墮不明一關。惟其非明不明，故本來不屬
X13n0285_p0280b15║迷悟，而得為迷悟作本也。二、別明迷悟二：初、明
X13n0285_p0280b16║眾生迷真成妄；二、明諸佛悟妄惟真。初中又三：
X13n0285_p0280b17║初、明所起妄因；二、明所感妄果；三、結果歸因。今
X13n0285_p0280b18║初。
X13n0285_p0280b19║性覺必明妄為明覺，覺非所明因明立所，所既妄立
X13n0285_p0280b20║生汝妄能，無同異中熾然成異異彼所異，因異立同
X13n0285_p0280b21║同異發明，因此復立無同無異。如是擾亂相待生勞，
X13n0285_p0280b22║勞久發塵自相渾濁，由是引起塵勞煩惱。
X13n0285_p0280b23║此正顯一念無明心中，頓具世界、眾生、業果三種
X13n0285_p0280b24║相續之因也。性覺必明一句，即前性覺妙明，本覺
X13n0285_p0280c01║明妙之義。謂性覺必具真明，此明不是有所之妄
X13n0285_p0280c02║明，亦不是冥然不覺之無明也。但真如本有隨緣
X13n0285_p0280c03║之用，由其無始以來，曾未悟故，不覺念起，而妄為
X13n0285_p0280c04║明覺，是故覺性元非所明。由此妄明，遂立妄所。所
X13n0285_p0280c05║既妄立，隨即生汝妄能。於是本無同異法性之中，
X13n0285_p0280c06║熾然遂成能所二法之異矣。此非世界相續之張
X13n0285_p0280c07║本乎？又復異於彼之所異，因異復立妄同，此非十
X13n0285_p0280c08║方虗空之張本乎？又既有同異發明，因此復立無
X13n0285_p0280c09║同無異，豈非眾生相續之張本乎？夫一念無明，不
X13n0285_p0280c10║起則已，起則必成能所之異。有異則必有同有異，
X13n0285_p0280c11║有同則必有無同無異。如此諸法，森然頓起，擾亂
X13n0285_p0280c12║性真，兩兩相待，安得不生勞慮？勞慮既久，安得不
X13n0285_p0280c13║發妄塵？既有妄塵，安得不相渾濁？由是引起塵勞
X13n0285_p0280c14║煩惱，豈非業果相續之張本乎？是知三相續因，總
X13n0285_p0280c15║不離於一念無明也。此文舊以三細六麤釋之，義
X13n0285_p0280c16║亦可然，但令文勢斷續，經旨難明，今故不用。設欲
X13n0285_p0280c17║配之，亦無不可。妄為明覺，即無明業相；立所，即境
X13n0285_p0280c18║界相；妄能，即能見相。境界是相分，能見是見分，此
X13n0285_p0280c19║之二分，起必同時，故起信論先能後所，此中先所
X13n0285_p0280c20║後能，各從語便，實不相違。已上是三細也。次相待
X13n0285_p0280c21║生勞，即六麤中智相；勞久，即相續相；發塵，即執取
X13n0285_p0280c22║相；自相渾濁，即計名字相；塵勞煩惱，即業相及業
X13n0285_p0280c23║繫苦相也。無明不覺生三細，境界為緣長六麤。不
X13n0285_p0280c24║依本覺，安有無明？不依無明，安有境界？不緣境界，
X13n0285_p0281a01║安有六麤？攝六麤秪歸見相，攝見相秪屬無明，攝
X13n0285_p0281a02║無明不離本覺，可謂全真成妄，全妄即真矣。二、
X13n0285_p0281a03║明所感妄果二：初、牒上略明二相；二、廣顯三種相
X13n0285_p0281a04║續。今初。
X13n0285_p0281a05║起為世界，靜成虗空。虗空為同？世界為異？彼無同異，
X13n0285_p0281a06║真有為法。
X13n0285_p0281a07║承上一念無明，既具三細六麤諸相，由是起為世
X13n0285_p0281a08║界，靜成虗空。當知十方虗空，秪是妄心中之同相
X13n0285_p0281a09║所成。種種世界，秪是妄心中之異相所成。則無情
X13n0285_p0281a10║空界，不離妄心明矣。又彼同異發明，所立無同無
X13n0285_p0281a11║異，即是有情眾生。謂之曰同，則身命各異。謂之曰
X13n0285_p0281a12║異，則四大是均，心識亦均。故名無同無異。然此無
X13n0285_p0281a13║同異法，乃是因於同異發明，而立的是有為之法。
X13n0285_p0281a14║與上文本無同異之覺性，實不侔矣。此可見有情
X13n0285_p0281a15║眾生，亦秪是妄心中之無同異相而已。二、廣顯
X13n0285_p0281a16║三種相續三：初、明世界相續；二、明眾生相續；三、明
X13n0285_p0281a17║業果相續。今初。
X13n0285_p0281a18║覺明空昧，相待成搖，故有風輪執持世界。因空生搖，
X13n0285_p0281a19║堅明立礙，彼金寶者，明覺立堅，故有金輪保持國土。
X13n0285_p0281a20║堅覺寶成，搖明風出，風金相摩，故有火光為變化性。
X13n0285_p0281a21║寶明生潤，火光上烝，故有水輪含十方界。火騰水降，
X13n0285_p0281a22║交發立堅，濕為巨海，乾為洲潬。以是義故，彼大海中
X13n0285_p0281a23║火光常起，彼洲潬中江河常注。水勢劣火，結為高山，
X13n0285_p0281a24║是故山石擊則成𦦨，融則成水。土勢劣水，抽為草木，
X13n0285_p0281b01║是故林藪遇燒成土，因絞成水。交妄發生，遞相為種，
X13n0285_p0281b02║以是因緣，世界相續。
X13n0285_p0281b03║此正明世界相續，不離一念無明心也。由妄為明
X13n0285_p0281b04║覺，因明立所，因所彰能，能為妄覺，所為頑空。妄覺
X13n0285_p0281b05║是明，頑空是昧，二法相待，法爾成搖，故有風輪執
X13n0285_p0281b06║持世界，可見一切風輪秪是一念中之動相耳。空
X13n0285_p0281b07║既生搖，對動成靜，故曰堅明立礙。謂於妄明之中，
X13n0285_p0281b08║堅立一種礙相，以與動相對也。彼世界之金寶，即
X13n0285_p0281b09║汝妄明覺體所立堅相，故有金輪保持國土，可見
X13n0285_p0281b10║一切金輪秪是一念中之堅相耳。於妄心中，堅覺
X13n0285_p0281b11║之寶既成，搖明之風復出，以心中妄動之風，摩心
X13n0285_p0281b12║中妄立之金，故有火光為變化性，無而忽有，有而
X13n0285_p0281b13║忽無，可見一切火大秪是一念中之動靜二相所
X13n0285_p0281b14║摩成耳。妄心堅覺之寶明既能生潤，妄心變化之
X13n0285_p0281b15║火光又復上烝，故有水輪含十方界，可見一切水
X13n0285_p0281b16║大秪是一念中之金火二妄所烝成耳。一念妄心
X13n0285_p0281b17║既已全具四大，於四大中火性常騰，水性常降，交
X13n0285_p0281b18║互發生，立諸堅礙，遂有山河大地，水勝則濕為巨
X13n0285_p0281b19║海，火勝則乾為洲潬，大者為洲，小者為潬。然大海
X13n0285_p0281b20║亦心中妄火互立，故得火光常起，洲潬亦藉心中
X13n0285_p0281b21║妄水互立，故得江河常注也。若妄心中之水勢甚
X13n0285_p0281b22║劣，火勢甚勝，則結為高山，由此山石秪是妄心水
X13n0285_p0281b23║火結成，故擊則成𦦨，融則成水。若妄心中之土勢
X13n0285_p0281b24║甚劣，水勢甚勝，則抽為草木。由此草木，秪是妄心
X13n0285_p0281c01║水土抽出。故燒還成土，絞還得水。可見地水火風，
X13n0285_p0281c02║全是妄心中物。以此妄物，於妄心中，交互發生，遞
X13n0285_p0281c03║相為種。以是因緣，妄有世界相續。除却妄心之外，
X13n0285_p0281c04║安有少許實法可得耶。此雖答示迷真成妄，理不
X13n0285_p0281c05║違事。而海中火起等義，即可密釋相違性之難端。
X13n0285_p0281c06║至後相傾相奪，隨為色空等義，又可兼釋理違事
X13n0285_p0281c07║之餘惑。良由諦理圓微，故使佛語巧妙若此。珍之
X13n0285_p0281c08║味之，又復應知。文中似惟顯示同居世界相續之
X13n0285_p0281c09║相。而方便實報二種世界相續，亦不外此。以不達
X13n0285_p0281c10║妄心中四大即空，故有同居世界相續。以不達妄
X13n0285_p0281c11║心中四大假名無量，故有方便世界相續。以不達
X13n0285_p0281c12║妄心中四大即中，故有實報世界相續也。此文舊
X13n0285_p0281c13║以五行生尅訓之，甚違經旨。經顯一切惟心，乃用
X13n0285_p0281c14║世間妄計為解，安得相蒙。且如由石擊𦦨融水，於
X13n0285_p0281c15║五行之說，云何會通。若以石屬金，則金能生水，烏
X13n0285_p0281c16║能又生於火。若以石為土，則水火皆不應生。又林
X13n0285_p0281c17║燒成灰，可云火能生土。因絞成水，豈是木反生水。
X13n0285_p0281c18║故知世間五行，元無實義。不應以彼而釋此也。然
X13n0285_p0281c19║儒宗太極兩儀之說，却與此經暗合。但彼不說惟
X13n0285_p0281c20║心所現，便非正因緣境。今不避繁文，試一點出。經
X13n0285_p0281c21║文所稱覺明空昧，即彼所稱太極。太極圓中，半白
X13n0285_p0281c22║半黑，黑表空昧，白表覺明也。相待生搖，風輪持世，
X13n0285_p0281c23║即彼所謂太極動而生陽，以其周行地外，計以為
X13n0285_p0281c24║天也。堅明立礙，金輪持國，即彼所謂動極復靜，靜
X13n0285_p0282a01║而生陰，以其成形於內，計以為地也。火光為變化
X13n0285_p0282a02║性者，即彼所謂體陰用陽，離之象也。水輪含十方
X13n0285_p0282a03║界者，即彼所謂體陽用陰，坎之象也。所以先天八
X13n0285_p0282a04║卦，乾南坤北，離東坎西，正彷彿此惟心四大。但不
X13n0285_p0282a05║達惟心，故云太極生兩儀，兩儀生四象耳。火騰水
X13n0285_p0282a06║降等者，即彼所謂後天八卦，水火為政，故離南坎
X13n0285_p0282a07║北，以表騰降之象也。大約儒門計風金二大為天
X13n0285_p0282a08║地之體，計水火二大為天地之用，然後具生後天
X13n0285_p0282a09║五行。不知太極動靜，全是當人妄心動靜。依此妄
X13n0285_p0282a10║動妄靜，妄有世界相續，豈有五行實法能相生尅
X13n0285_p0282a11║哉。惟周子先悟道於東林，故作太極圓說，欲人了
X13n0285_p0282a12║知太極本非心外實法，只是無明迷於覺性，妄成
X13n0285_p0282a13║阿賴耶識。而此無明全體虗妄，了無自性可得。故
X13n0285_p0282a14║點破云無極而太極，謂此太極本無所謂太極，但
X13n0285_p0282a15║是從無住本立一切法耳。後儒不達，更推無極為
X13n0285_p0282a16║太極本，失旨甚矣。又孔子易傳亦云易有太極，乃
X13n0285_p0282a17║密指易理為隨緣不變，不變隨緣之藏心。特以機
X13n0285_p0282a18║緣未到，不得明言。此又菩薩苦心，不可不知。二、
X13n0285_p0282a19║明眾生相續。
X13n0285_p0282a20║復次，富樓那！明妄非他，覺明為咎，所妄既立，明理不
X13n0285_p0282a21║踰。以是因緣，聽不出聲，見不超色，色香味觸，六妄成
X13n0285_p0282a22║就。由是分開，見覺聞知，同業相纏，合離成化。見明色
X13n0285_p0282a23║發，明見想成，異見成憎，同想成愛，流愛為種，納想為
X13n0285_p0282a24║胎，交遘發生，吸引同業。故有因緣，生羯羅藍、遏蒲曇
X13n0285_p0282b01║等，胎卵濕化，隨其所應。卵惟想生，胎因情有，濕以合
X13n0285_p0282b02║感，化以離應，情想合離，更相變易，所有受業，逐其飛
X13n0285_p0282b03║沉。以是因緣，眾生相續。
X13n0285_p0282b04║此明眾生相續，亦不離一念無明心也。故牒前文
X13n0285_p0282b05║而示之曰：復次，眾生之明妄非他，即是覺性起於
X13n0285_p0282b06║妄明為咎。由其所妄既立，遂使能明之理不踰。以
X13n0285_p0282b07║是因緣，聽不出聲，見不超色。所中之色聲香味觸
X13n0285_p0282b08║法，六妄成就。由是分開妄能，而為見覺聞知之六
X13n0285_p0282b09║根。此即前文所謂結暗為色，後文所謂見精映色，
X13n0285_p0282b10║結色成根等也。既有此虗妄六根，則念念執之為
X13n0285_p0282b11║我。如頻伽瓶，滿中擎空，遂為生死輪迴之本，必招
X13n0285_p0282b12║胎卵濕化之形。胎卵二生，則同業相纏。濕化二生，
X13n0285_p0282b13║則合離成化。且如胎生之始，由彼虗妄六根中陰
X13n0285_p0282b14║之身，於有緣處，見有一點明相所欲之色，發現在
X13n0285_p0282b15║前。依此明見，便成婬欲之想。男見父而憎，女見母
X13n0285_p0282b16║而憎。男見母而妄想謂妻，故成愛。女見父而妄想
X13n0285_p0282b17║謂夫，故成愛。流注此愛，以為受生種子。納彼妄想
X13n0285_p0282b18║於父精母血之中，而得成胎。此由男女交遘，發生
X13n0285_p0282b19║吸引彼同業有緣之中陰。故有因緣，生初七日之
X13n0285_p0282b20║羯羅藍，猶如凝滑。二七日之遏蒲曇，其狀如皰。三
X13n0285_p0282b21║七日之蔽尸，猶如軟肉。四七日之羯南，猶如堅肉。
X13n0285_p0282b22║五七日之鉢羅奢佉，分開四支，名為形位。乃至十
X13n0285_p0282b23║月而出胎也。如此胎卵濕化四生，隨其所感業緣
X13n0285_p0282b24║而隨應之。卵惟想生，如雄鳴上風，雌鳴下風之類。
X13n0285_p0282c01║此與七趣文中情想不同。彼以思善為想，念惡為
X13n0285_p0282c02║情。此以男女愛慕為想，綢繆為情也。惟想故藉四
X13n0285_p0282c03║緣生，一業，二父，三母，四煖。以羯羅藍為初生相。因
X13n0285_p0282c04║情故藉三緣生，一業，二父，三母。以遏蒲曇為胎卵
X13n0285_p0282c05║漸分之相。合感故藉二緣生，一業，二濕。以蔽尸為
X13n0285_p0282c06║初生相。離應故惟一緣生，所謂業力。以羯南為初
X13n0285_p0282c07║生相。眾生無始以來，或情變為想，想易為情，合變
X13n0285_p0282c08║成離，離易為合等，更相變易，種種不同。所有受業，
X13n0285_p0282c09║無不隨業成報。逐其善業，則四生皆有飛舉之樂。
X13n0285_p0282c10║逐其惡業，則四生皆有沉墜之苦。以是因緣，眾生
X13n0285_p0282c11║相續，明其但是覺明為咎，更無他因也。此雖但明
X13n0285_p0282c12║六凡眾生相續之相，而方便實報土中三乘眾生
X13n0285_p0282c13║相續，亦可例知。所謂投真諦胎，投俗諦胎，投中諦
X13n0285_p0282c14║胎。出見思卵殻，出塵沙卵殻，出無明卵殻。見思習
X13n0285_p0282c15║潤，塵沙習潤，無明習潤，潤即是濕。空觀化，假觀化，
X13n0285_p0282c16║中道化，乃至界外情想合離。以理思之。三、明業
X13n0285_p0282c17║果相續。
X13n0285_p0282c18║富樓那！想愛同結，愛不能離，則諸世間父母、子孫相
X13n0285_p0282c19║生不斷，是等則以欲貪為本。貪愛同滋，貪不能止，則
X13n0285_p0282c20║諸世間胎、卵、濕、化，隨力強弱遞相吞食，是等則以殺
X13n0285_p0282c21║貪為本。以人食羊，羊死為人，人死為羊，如是乃至十
X13n0285_p0282c22║生之類，死死生生，互來相噉，惡業俱生，窮未來際，是
X13n0285_p0282c23║等則以盜貪為本。汝負我命，我還汝債，以是因緣，經
X13n0285_p0282c24║百千劫常在生死。汝愛我心，我憐汝色，以是因緣，經
X13n0285_p0283a01║百千劫常在纏縛。惟殺、盜、婬三為根本，以是因緣，業
X13n0285_p0283a02║果相續。
X13n0285_p0283a03║此明業果相續，總不離一念妄貪也。真如不守自
X13n0285_p0283a04║性，妄為明覺。最初一念貪，明己為眾貪之本。由其
X13n0285_p0283a05║所貪益劣，造業益惡，感果益苦。一切瞋癡慢等，皆
X13n0285_p0283a06║由貪生，故獨指三貪為業果根本也。十生者，於十
X13n0285_p0283a07║二類生中，惟除土木金石，空散消沉，不可食故，互
X13n0285_p0283a08║來相取為盜。貪者不與而取，名之為盜。畜生何嘗
X13n0285_p0283a09║肯與人食，橫取食之，盜莫大焉。故約互傷名殺，約
X13n0285_p0283a10║互取名盜。此特舉業之最重者言耳。若統論惡業，
X13n0285_p0283a11║則有十惡，不止身三。又統論業果，則有善惡不動
X13n0285_p0283a12║三業，招感三界有漏苦樂不動三果。故下文云，有
X13n0285_p0283a13║名鬼倫，無名天趣，有無相傾，起輪迴性也。又偏真
X13n0285_p0283a14║業感方便果，緣了業感實報果。通前三界業果，總
X13n0285_p0283a15║是迷中妄業妄果，如水成氷。惟稱性業感寂光果，
X13n0285_p0283a16║即是悟中真業真果，如水成氷。又婬論事婬理婬，
X13n0285_p0283a17║殺論事殺理殺，盜論事盜理盜，以成同居方便實
X13n0285_p0283a18║報。三種業果相續，可以意知。文中汝負我命，我還
X13n0285_p0283a19║汝債二句，互相影略，結成殺盜二貪。汝愛我心，我
X13n0285_p0283a20║憐汝色二句，亦互相影略，結成欲貪。餘並可解。
X13n0285_p0283a21║三、結果歸因。
X13n0285_p0283a22║富樓那，如是三種顛倒相續，皆是覺明明了知性，因
X13n0285_p0283a23║了發相從妄見生，山河大地諸有為相次第遷流，因
X13n0285_p0283a24║此虗妄終而復始。
X13n0285_p0283b01║前已尅示從因感果，今更結屬果惟妄因，別無實
X13n0285_p0283b02║法也。三種顛倒相續者，始則似有世界乃有眾生，
X13n0285_p0283b03║有眾生乃有業果；後則由業果不斷故眾生不斷，
X13n0285_p0283b04║由眾生不斷故世界不斷。然皆非心外有實顛倒，
X13n0285_p0283b05║不過皆是覺明體中妄生明了知性，因此妄了發
X13n0285_p0283b06║起所知妄相，從於妄有能見而生耳。此中明了知
X13n0285_p0283b07║性，即牒前妄為明覺，是業相也；因了發相，即牒前
X13n0285_p0283b08║因明立所，是境界相也；從妄見生，即牒前生汝妄
X13n0285_p0283b09║能，從此妄能生一切法，是能見相也。今之山河大
X13n0285_p0283b10║地諸有為相，次第遷流，不過因此虗妄微細三相
X13n0285_p0283b11║為本，遂成六麤諸相，終而復始，豈有他哉？二、明
X13n0285_p0283b12║諸佛悟妄惟真二：初、領義起疑；二、舉喻答釋。今
X13n0285_p0283b13║初。
X13n0285_p0283b14║富樓那言：若此妙覺本妙覺明，與如來心不增不減，
X13n0285_p0283b15║無狀忽生山河大地諸有為相。如來今得妙空明覺，
X13n0285_p0283b16║山河大地有為習漏何當復生？
X13n0285_p0283b17║此領上文眾生迷真成妄之旨，而翻疑真能起妄
X13n0285_p0283b18║也。故曰：若此眾生所具妙覺之體，本來如此之妙，
X13n0285_p0283b19║如此覺明，不假修證，與如來心不增不減，而無狀
X13n0285_p0283b20║忽生山河大地諸有為相，則如來今得妙空明覺，
X13n0285_p0283b21║乃與眾生元始一般，不識山河大地有為習漏，何
X13n0285_p0283b22║時亦當無狀復生耶？據此問意，有二種迷：一者不
X13n0285_p0283b23║達只今眾生現行無明，及所見山河大地元非實
X13n0285_p0283b24║有；二者不達生佛雖復理同，一惟性德，一有修德。
X13n0285_p0283c01║故佛須以四喻而兼答之。二、舉喻答釋二：初、喻
X13n0285_p0283c02║妄因妄果，其體本真；二、喻真智真斷，不重起妄。
X13n0285_p0283c03║今初。
X13n0285_p0283c04║佛告富樓那：譬如迷人，於一聚落，惑南為北。此迷為
X13n0285_p0283c05║復因迷而有？因悟而出？富樓那言：如是迷人，亦不因
X13n0285_p0283c06║迷，又不因悟。何以故？迷本無根，云何因迷？悟非生迷，
X13n0285_p0283c07║云何因悟？佛言：彼之迷人，正在迷時，倐有悟人，指示
X13n0285_p0283c08║令悟。富樓那！於意云何？此人縱迷，於此聚落，更生迷
X13n0285_p0283c09║不？不也。世尊！富樓那！十方如來，亦復如是。此迷無本，
X13n0285_p0283c10║性畢竟空。昔（在迷時，亦）本無迷，（但是）似有迷（精妄）覺（今一）覺，迷（則）
X13n0285_p0283c11║迷（永）滅（而）覺不生迷（矣）。亦如翳人，見空中華，翳病若
X13n0285_p0283c12║除，華於空滅。忽有愚人，於彼空華，所滅空地，待華更
X13n0285_p0283c13║生。汝觀是人，為愚為慧？富樓那言：空元無華，妄見生
X13n0285_p0283c14║滅。見華滅空，已是顛倒，敕令更出，斯實狂癡。云何更
X13n0285_p0283c15║名如是狂人，為愚為慧？佛言：如汝所解，云何問言：諸
X13n0285_p0283c16║佛如來，妙覺明空，何當更出山河大地？
X13n0285_p0283c17║初迷方喻，以喻妄因本空。二空華喻，以喻妄果非
X13n0285_p0283c18║有。所以開其實有現行無明及山河大地之迷。意
X13n0285_p0283c19║謂眾生分中，尚無無明及山河大地生相，況諸佛
X13n0285_p0283c20║乎。文並可知。二喻真智真斷，不重起妄。
X13n0285_p0283c21║又如金鑛雜於精金，其金一純更不成雜，如木成灰
X13n0285_p0283c22║不重為木，諸佛如來菩提涅槃亦復如是。
X13n0285_p0283c23║金喻菩提，智德無變。灰喻涅槃，斷德無生。所以開
X13n0285_p0283c24║其但知性德，不知修德之迷。意謂精金已經煅鍊，
X13n0285_p0284a01║木灰已自燒成，豈同在纏本覺而已。然本妙覺明，
X13n0285_p0284a02║妙空明覺，離過絕非，言辯莫及。故須合此四喻，方
X13n0285_p0284a03║可庶幾。若但用前二喻，未顯生佛永殊。若但用後
X13n0285_p0284a04║二喻，未顯生佛平等。今以後喻合前，則知六而常
X13n0285_p0284a05║即。以前喻合後，則知即而常六。又依前二喻，不須
X13n0285_p0284a06║移方滅華，但貴指迷拭翳，則知無修而修。依後二
X13n0285_p0284a07║喻，雖用紅爐烈火，原是本具金灰，則知修而無修
X13n0285_p0284a08║矣。二、答相隨性徧以釋相違性難二：初、牒問；二、
X13n0285_p0284a09║正答。今初。
X13n0285_p0284a10║富樓那，又汝問言，地水火風本性圓融，周徧法界，疑
X13n0285_p0284a11║水火性不相陵滅。又徵虗空及諸大地俱徧法界，不
X13n0285_p0284a12║合相容。
X13n0285_p0284a13║此牒其第二從七大中所起相違性難而答之也。
X13n0285_p0284a14║二、正答二：初、舉喻，二、法合。今初。
X13n0285_p0284a15║富樓那，譬如虗空體非羣相，而不拒彼諸相發揮。所
X13n0285_p0284a16║以者何？富樓那，彼太虗空，日照則明，雲屯則暗，風搖
X13n0285_p0284a17║則動，霽澄則清，氣凝則濁，土積成霾，水澄成映。於意
X13n0285_p0284a18║云何？如是殊方諸有為相，為因彼生？為復空有？若因
X13n0285_p0284a19║彼生，富樓那，且日照時既是日明，十方世界同為日
X13n0285_p0284a20║色，云何空中更見圓日？若是空明，空應自照，云何中
X13n0285_p0284a21║宵雲霧之時不生光耀？當知是明非日非空，不異空
X13n0285_p0284a22║日。
X13n0285_p0284a23║此中譬如虗空下，先舉喻顯其相容。於意云何下，
X13n0285_p0284a24║次推徵示其虗妄也。妙覺明心，無物可譬，權以虗
X13n0285_p0284b01║空譬之。而以明、暗、動、清、濁、霾、映七種諸有為相，權
X13n0285_p0284b02║喻七大。然不必一一分配，但總顯虗空非七相，不
X13n0285_p0284b03║拒七相發揮，以喻藏性非七大，不拒七大發揮而
X13n0285_p0284b04║已。推徵中但推明相一種，以例其餘。若此明相從
X13n0285_p0284b05║日而生，不藉虗空，則應十方同為日色，云何空中
X13n0285_p0284b06║更見圓日？若從空生，空應自照，何待日明？若云空
X13n0285_p0284b07║日共生，則此明相那一半是空生？那一半是日生？
X13n0285_p0284b08║又設使空日和合，成此全明，則日去空在，應有半
X13n0285_p0284b09║明，何故全暗？故曰非日非空。然離空日，何處有明？
X13n0285_p0284b10║故曰不離空日。既此明相無生無性，當知七相皆
X13n0285_p0284b11║無生無性矣。二、法合二：初、正合上喻；二、重明理
X13n0285_p0284b12║性。今初。
X13n0285_p0284b13║觀相元妄，無可指陳。猶邀空華，結為空果。云何詰其
X13n0285_p0284b14║相陵滅義？觀性元真，唯妙覺明。妙覺明心，先非水火。
X13n0285_p0284b15║云何復問不相容者？（此段錯簡，宜在無可憑據之下。）真妙覺明，亦復
X13n0285_p0284b16║如是。汝以空明，則有空現。地水火風，各各發明，則各
X13n0285_p0284b17║各現。若俱發明，則有俱現。云何俱現？富樓那，如一水
X13n0285_p0284b18║中，現於日影。兩人同觀水中之日，東西各行，則各有
X13n0285_p0284b19║日。隨二人去，一東一西，先無準的。不應難言：此日是
X13n0285_p0284b20║一，云何各行？各日既雙，云何現二？宛轉虗妄，無可憑
X13n0285_p0284b21║據。（此下宜接觀相元妄一段。）
X13n0285_p0284b22║真妙覺明，亦復如是者，合上太虗空喻也。空明空
X13n0285_p0284b23║現，地水火風，各各發明，各各現者，合上日照則明，
X13n0285_p0284b24║雲屯則暗等喻也。俱發俱現，則非太虗之所能譬，
X13n0285_p0284c01║故更巧借日影譬之。若知二人所見，各是全日，元
X13n0285_p0284c02║無二日，則知水火等相，皆是全體藏性，亦無二性
X13n0285_p0284c03║矣。故即以法結示之曰：若但觀七大之相，則元是
X13n0285_p0284c04║虗妄，無可指陳，猶邀空華，結為空果，云何詰其相
X13n0285_p0284c05║陵滅義？若深觀七大之性，則全體元真，只此七大，
X13n0285_p0284c06║惟是妙覺明心，則水本非水，火本非火，云何復問
X13n0285_p0284c07║不相容者？先字訓作本字，非先後之先也。倘謂性
X13n0285_p0284c08║本先非水火，後來方有水火妄相，則本無今有，性
X13n0285_p0284c09║相分途，其去冥諦神我邪計不遠矣。慎之慎之。
X13n0285_p0284c10║二、重明理性三：初、明不變隨緣用；二、明隨緣不變
X13n0285_p0284c11║體；三、結責迷情。今初。
X13n0285_p0284c12║富樓那！汝以色空相傾相奪於如來藏，而如來藏隨
X13n0285_p0284c13║為色空周徧法界，是故於中風動空澄、日明雲暗，眾
X13n0285_p0284c14║生迷悶背覺合塵，故發塵勞有世間相。我以妙明不
X13n0285_p0284c15║滅不生合如來藏，而如來藏唯妙覺明圓照法界，是
X13n0285_p0284c16║故於中一為無量、無量為一，小中現大、大中現小，不
X13n0285_p0284c17║動道場徧十方界，身含十方無盡虗空，於一毛端現
X13n0285_p0284c18║寶王剎，坐微塵裡轉大法輪，滅塵合覺，故發真如妙
X13n0285_p0284c19║覺明性。
X13n0285_p0284c20║此中文有二節：初汝以色空下，是明藏性不變之
X13n0285_p0284c21║體，隨九界眾生心，應其所知之量，循業發現為九
X13n0285_p0284c22║界七大。次我以妙明下，是明藏性不變之理，隨佛
X13n0285_p0284c23║界眾生心，應其所知之量，循業發現為佛界七大
X13n0285_p0284c24║也。初文汝字，雖指滿慈，意實徧指九界眾生。繇其
X13n0285_p0285a01║生相無明未破，色空情見未忘，故以此色空相傾
X13n0285_p0285a02║相奪於如來藏。而藏性不變之體，隨於染緣，以為
X13n0285_p0285a03║九界色空，各各周徧法界，猶如太虗，不拒諸相發
X13n0285_p0285a04║揮。是故於中妄有風動、空澄、日明、雲暗等事也。此
X13n0285_p0285a05║由九界眾生迷於藏性，悶於無明，本有覺性非背
X13n0285_p0285a06║而背，虗妄塵相無合而合，故發三惑塵勞，有實報
X13n0285_p0285a07║方便，同居諸世間相也。次文我字，徧攝十方三世
X13n0285_p0285a08║一切諸佛，由其稱本覺性，起始覺智。此智照而常
X13n0285_p0285a09║寂，全修即性，故名妙明不滅不生。以此合如來藏
X13n0285_p0285a10║不變之體，而如來藏隨於淨緣，唯妙覺明圓照法
X13n0285_p0285a11║界。是故一亦藏性，無量亦藏性，小亦藏性，大亦藏
X13n0285_p0285a12║性，道場亦藏性，十方亦藏性，身亦藏性，空亦藏性，
X13n0285_p0285a13║毛端亦藏性，剎亦藏性，微塵亦藏性，法輪亦藏性。
X13n0285_p0285a14║一不為少，無量非多，乃至微塵不小，法輪不大。此
X13n0285_p0285a15║由如來達塵非塵，故無滅言滅；了塵即覺，故無合
X13n0285_p0285a16║說合。故發真如妙覺明性，惟有如如及如如智也。
X13n0285_p0285a17║二、明隨緣不變體。上文已明如來藏性隨染淨
X13n0285_p0285a18║緣具成十界，隨九界心如水成氷，隨佛界心如氷
X13n0285_p0285a19║成水，今則指此氷水之性同一濕性也。文分為三：
X13n0285_p0285a20║初、明隨緣不變如實空義，二、明隨緣不變如實不
X13n0285_p0285a21║空義，三、明隨緣不變遮照同時義。今初。
X13n0285_p0285a22║而如來藏本妙圓心，非心、非空、非地、非水、非風、非火，
X13n0285_p0285a23║非眼、非耳鼻舌身意，非色、非聲香味觸法，非眼識界
X13n0285_p0285a24║如是乃至非意識界，非明無明、明無明盡如是乃至
X13n0285_p0285b01║非老非死、非老死盡，非苦、非集、非滅、非道，非智、非得，
X13n0285_p0285b02║非檀那（布施）、非尸羅（戒）、非毗梨耶（精進）、非羼提（忍辱）、非禪那
X13n0285_p0285b03║（定）、非般剌若（智慧）、非波羅蜜多（到彼岸亦云度無極），如是乃至非
X13n0285_p0285b04║怛闥阿竭（如來）、非阿羅訶（應供）、三耶三菩（正徧知）、非大涅槃
X13n0285_p0285b05║（滅度），非常、非樂、非我、非淨。
X13n0285_p0285b06║此顯藏性正隨緣時，所有十界染淨諸法，隨拈一
X13n0285_p0285b07║法，無不皆是圓融真諦。一切俱非，即藏性如實空
X13n0285_p0285b08║義，正隨緣而常不變也。言如來藏本妙圓心者，重
X13n0285_p0285b09║一圓字，為顯性量。首言非心者，即指心法；次非空
X13n0285_p0285b10║乃至非波羅蜜多者，指眾生法；次如是乃至等者，
X13n0285_p0285b11║即指佛法。意顯心、佛、眾生，三無差別，一非一切非
X13n0285_p0285b12║也。又眾生法中，非空至非意識界，是六凡法，豎三
X13n0285_p0285b13║諦中，屬於俗諦；非明無明至老死盡，是緣覺法；非
X13n0285_p0285b14║苦至非得，是聲聞法，此二屬於真諦；非檀那至波
X13n0285_p0285b15║羅蜜多，是菩薩法，并後佛法，同屬中諦。今一切俱
X13n0285_p0285b16║非，所謂一空一切空，假中皆空，不思議大真諦也。
X13n0285_p0285b17║緣覺法中，言明無明者，由妄明故，便有無明。或以
X13n0285_p0285b18║初一明字，指彼觀因緣智亦可，非今所重，不須辨
X13n0285_p0285b19║之。二、明隨緣不變如實不空義。
X13n0285_p0285b20║以是俱非世、出世故，即如來藏元明心妙，即心、即空、
X13n0285_p0285b21║即地、即水、即風、即火，即眼、即耳鼻舌身意，即色、即聲
X13n0285_p0285b22║香味觸法，即眼識界如是乃至即意識界，即明無明、
X13n0285_p0285b23║明無明盡如是乃至即老、即死、即老死盡，即苦、即集、
X13n0285_p0285b24║即滅、即道，即智、即得，即檀那、即尸羅、即毗梨耶、即羼
X13n0285_p0285c01║提、即禪那、即般剌若、即波羅蜜多如是乃至即怛闥
X13n0285_p0285c02║阿竭、即阿羅訶、三耶三菩、即大涅槃，即常、即樂、即我、
X13n0285_p0285c03║即淨。
X13n0285_p0285c04║此顯十界染淨諸法，隨拈一法，無不皆是圓融俗
X13n0285_p0285c05║諦。一切俱即，即藏性如實不空義，正隨緣而常不
X13n0285_p0285c06║變也。以是俱非世出世故，結上起下，非六凡故非
X13n0285_p0285c07║世，非四聖故非出世。由其一切俱非，所以一切俱
X13n0285_p0285c08║即，故此句宜屬此也。元明心妙，重一妙字，為顯性
X13n0285_p0285c09║具心佛眾生，一即一切即。又三諦俱即，所謂一假
X13n0285_p0285c10║一切假，空中皆假不思議大俗諦也。三、明隨緣
X13n0285_p0285c11║不變遮照同時義。
X13n0285_p0285c12║以是俱即世出世故，即如來藏妙明心元，離即離非，
X13n0285_p0285c13║是即非即。
X13n0285_p0285c14║此顯十界染淨諸法，隨拈一法，無不皆是圓融中
X13n0285_p0285c15║諦。一切雙遮雙照，即藏性遮照同時，義正隨緣而
X13n0285_p0285c16║常不變也。以是俱即句，亦是結上起下。由此俱非
X13n0285_p0285c17║而又俱即，所以即是妙明心元。此句重一元字，為
X13n0285_p0285c18║顯性體心佛眾生一遮照，一切遮照。又三諦俱遮
X13n0285_p0285c19║俱照，即所謂一中一切中，空假俱中，不思議大中
X13n0285_p0285c20║諦也。離即離非者，雙遣上文俱非俱即二義。是即
X13n0285_p0285c21║非即者，雙收上文俱非俱即二義。仍須略約心佛
X13n0285_p0285c22║眾生三法，廣約十界三諦以辨其相。所謂離即心，
X13n0285_p0285c23║離非心，是即心，是非心，離即空，離非空，是即空，是
X13n0285_p0285c24║非空，乃至離即淨，離非淨，是即淨，是非淨等，可以
X13n0285_p0286a01║意知，不能繁述。然此圓融藏性一體三義，徧在十
X13n0285_p0286a02║界三諦及心佛眾生三法之中，無不各各圓融。若
X13n0285_p0286a03║不再為點示，仍恐讀者封文失旨，請稍陳之。如來
X13n0285_p0286a04║既指陰入處界七大等法全是藏性，須就此法以
X13n0285_p0286a05║觀藏性。且如佛法之中，舉一如來名號。此如來名，
X13n0285_p0286a06║非心非空，非地非水，乃至非我非淨。此如來名，即
X13n0285_p0286a07║心即空，乃至即我即淨。此如來名，離即離非，是即
X13n0285_p0286a08║非即。其餘一切佛法，亦復如是。又如眾生法中，舉
X13n0285_p0286a09║一地大。此地非心非空，非地非水，乃至非我非淨。
X13n0285_p0286a10║此地即心即空，即地即水，乃至即我即淨。此地離
X13n0285_p0286a11║即離非，是即非即。其餘一切眾生依正，亦復如是。
X13n0285_p0286a12║又如心法之中，舉此現前一念介爾之心。此介爾
X13n0285_p0286a13║心，非心非空，乃至非我非淨。此介爾心，即心即空，
X13n0285_p0286a14║乃至即我即淨。此介爾心，離即離非，是即非即。其
X13n0285_p0286a15║餘一切諸心心所，亦復如是。由此即事之理，具足
X13n0285_p0286a16║即理之事，方成事事無礙法界。否則諸佛所證，非
X13n0285_p0286a17║即眾生所有，何名三無差別？思之思之。又復應知，
X13n0285_p0286a18║此中所顯圓融藏性，即是前三卷中所明，更非別
X13n0285_p0286a19║義。蓋一切俱非，即周徧法界義。由其性量廓徹，故
X13n0285_p0286a20║不可喚作一物也。一切俱即，即性色真空，性空真
X13n0285_p0286a21║色義，及循業發現義。由其性具諸法，故法法皆是
X13n0285_p0286a22║也。離即離非，是即非即，即清淨本然義。由其性體
X13n0285_p0286a23║妙絕，故遮照同時也。又一切俱非，即性真常中，求
X13n0285_p0286a24║於去來迷悟生死，了無所得義。一切俱即，即幻妄
X13n0285_p0286b01║稱相義。離即離非，是即非即，即其性真，為妙覺明
X13n0285_p0286b02║體義。又一切俱非，即是離一切相。一切俱即，即是
X13n0285_p0286b03║即一切法。離即離非，是即非即，即雙收二句。又一
X13n0285_p0286b04║切俱非，故指皆是物，無是見者。一切俱即，故微細
X13n0285_p0286b05║發明，無非見者。離即離非，是即非即，故曰元是菩
X13n0285_p0286b06║提妙淨明體。云何於中有是非是？又一切俱非，故
X13n0285_p0286b07║正破七處非心。一切俱即，故密顯七處咸徧。離即
X13n0285_p0286b08║離非，是即非即，故名大佛頂首楞嚴王三昧。又一
X13n0285_p0286b09║切俱非，故性明。一切俱即，故性淨。離即離非，是即
X13n0285_p0286b10║非即，故名常住真心性淨明體。前云勝義中真勝
X13n0285_p0286b11║義性，此之謂也。三、結責迷情。
X13n0285_p0286b12║如何世間三有眾生及出世間聲聞、緣覺，以所知心
X13n0285_p0286b13║測度如來無上菩提，用世語言入佛知見？譬如琴、瑟、
X13n0285_p0286b14║箜篌、琵琶，雖有妙音，若無妙指終不能發；汝與眾生
X13n0285_p0286b15║亦復如是，寶覺真心各各圓滿，如我按指海印發光，
X13n0285_p0286b16║汝暫舉心塵勞先起，由不勤求無上覺道，愛念小乘
X13n0285_p0286b17║得少為足。
X13n0285_p0286b18║三諦圓融之本理，名為如來無上菩提。三觀圓明
X13n0285_p0286b19║之智眼，名為佛之知見。豈凡夫滯有，二乘滯空之
X13n0285_p0286b20║心，所能測度。豈世間因緣自然，種種語言，所能得
X13n0285_p0286b21║入哉。次以琴瑟等物，喻現前陰入處界大等。以妙
X13n0285_p0286b22║音，喻藏性妙理。以妙指，喻了義修證。以汝與眾生，
X13n0285_p0286b23║合琴瑟等喻。以寶覺真心，各各圓滿，合各有妙音
X13n0285_p0286b24║喻。以按指，合喻中妙指義。以海印發光，合喻中妙
X13n0285_p0286c01║音發義。以汝暫舉心，合無妙指喻。以塵勞先起，合
X13n0285_p0286c02║不發妙音喻。海印者，三昧之名。得此三昧，炳現世
X13n0285_p0286c03║出世間一切諸法，猶如大海，閻浮提影，悉於中現
X13n0285_p0286c04║也。由不勤求等者，出其無有妙指之由。由於愛念
X13n0285_p0286c05║小乘，所以迷理無明，全在舉心，便屬塵勞，不得大
X13n0285_p0286c06║用現前也。二、明迷悟因緣無性。前文既舉寶覺
X13n0285_p0286c07║真心各各圓滿，但由迷悟不同，致使大用不現。又
X13n0285_p0286c08║恐愚者以迷悟因緣為有實法，今故重明其無性
X13n0285_p0286c09║也。文分為二：初、答滿慈重徵妄因；二、答阿難再執
X13n0285_p0286c10║緣起。初中二：初、問；二、答。今初。
X13n0285_p0286c11║富樓那言：我與如來，寶覺圓明，真妙淨心，無二圓滿。
X13n0285_p0286c12║而我昔遭無始妄想，乃在輪迴，今得聖乘，猶未究竟。
X13n0285_p0286c13║世尊，諸妄一切圓滅，獨妙真常。敢問如來，一切眾生，
X13n0285_p0286c14║何因有妄，自蔽妙明，受此淪溺？
X13n0285_p0286c15║前文是問山河大地諸有為相生續之因，故明迷
X13n0285_p0286c16║真成妄，咎在無明。今文更問無明以何為因，故曰
X13n0285_p0286c17║何因有妄也。幽溪云：雖問生妄之因，正欲顯息妄
X13n0285_p0286c18║之因，故佛隨以真，亦無得答之。答中二：初、明妄
X13n0285_p0286c19║本無因，二、明真亦無得。初又三：初、立喻，二、顯法，
X13n0285_p0286c20║三、結合。今初。
X13n0285_p0286c21║佛告富樓那：汝雖除疑餘惑未盡，我以世間現前諸
X13n0285_p0286c22║事今復問汝。汝豈不聞室羅城中演若達多，忽於晨
X13n0285_p0286c23║朝以鏡照面，愛鏡中頭眉目可見，瞋責己頭不見面
X13n0285_p0286c24║目，以為魑魅無狀狂走。於意云何？此人何因無故狂
X13n0285_p0287a01║走？富樓那言：是人心狂更無他故。
X13n0285_p0287a02║除疑者，事理性相已無疑也。餘惑未盡者，迷悟情
X13n0285_p0287a03║量猶未捨也。演若達多，此云祠授。愛鏡中頭，眉目
X13n0285_p0287a04║可見，喻妄取幻境。瞋責己頭，不見面目，喻迷背真
X13n0285_p0287a05║性。當知凡夫愛妄有而不見真空，二乘愛偏空而
X13n0285_p0287a06║不見妙有，菩薩愛萬行而不見中道，別教愛但中
X13n0285_p0287a07║而不見法界，皆狂走也。答言：是人心狂，更無他故。
X13n0285_p0287a08║則知妄本無因矣。二，顯法。
X13n0285_p0287a09║佛言：妙覺明圓，本圓明妙，既稱為妄，云何有因？若有
X13n0285_p0287a10║所因，云何名妄？自諸妄想，展轉相因，從迷積迷，以歷
X13n0285_p0287a11║塵劫，雖佛發明，猶不能返。如是迷因，因迷自有，識迷
X13n0285_p0287a12║無因，妄無所依，尚無有生，欲何為滅？得菩提者，如寤
X13n0285_p0287a13║時人，說夢中事，心縱精明，欲何因緣，取夢中物？
X13n0285_p0287a14║妙覺明圓，指眾生所具之理性也。本圓明妙，言其
X13n0285_p0287a15║不假修成也。真本無妄，則妄性本空，安得有因。有
X13n0285_p0287a16║因便非妄矣。如是迷因二句，不是說其因迷生迷。
X13n0285_p0287a17║葢因迷因悟，上文已曾雙破。今言如是迷因，正因
X13n0285_p0287a18║迷惑不達無因，所以非有而常自有也。若識得迷
X13n0285_p0287a19║本無因，則便知妄想無性，更何所依。最初尚無有
X13n0285_p0287a20║生，却後將何為滅。直如夢中之物，醒後安可取哉。
X13n0285_p0287a21║三，結合。
X13n0285_p0287a22║況復無因，本無所有。如彼城中演若達多，豈有因緣
X13n0285_p0287a23║自怖頭走？忽然狂歇，頭非外得，縱未歇狂，亦何遺失？
X13n0285_p0287a24║富樓那！妄性如是，因何為在？
X13n0285_p0287b01║承上文，言夢中之物，醒時了不可取。況復此妄，一
X13n0285_p0287b02║總無因，本無所有。直如達多狂走，終不可言照鏡
X13n0285_p0287b03║是其因緣。以人皆照鏡，不狂走故。故知忽然狂歇，
X13n0285_p0287b04║頭非外得，可喻如來之妙覺明圓。縱未歇狂，亦何
X13n0285_p0287b05║遺失，可喻眾生之本圓明妙矣。結妄，無因可知。
X13n0285_p0287b06║二、明真亦無得二：初、法；二、喻。今初。
X13n0285_p0287b07║汝但不隨分別世間、業果、眾生三種相續，三緣斷故，
X13n0285_p0287b08║三因不生，則汝心中演若達多，狂性自歇。歇即菩提，
X13n0285_p0287b09║勝淨明心，本周法界，不從人得，何藉劬勞肯綮修證？
X13n0285_p0287b10║富樓那等，既證無漏，已斷三緣。秪因法執未破，不
X13n0285_p0287b11║知世間業果眾生，三種相續，全無實性。是故隨此
X13n0285_p0287b12║虗妄分別，便謂有三界可出，有涅槃可證，還似達
X13n0285_p0287b13║多怖頭狂走。今但須不隨此虗妄分別，則三緣業
X13n0285_p0287b14║已先斷，三種相續妄因，亦復不生，而狂性自歇，歇
X13n0285_p0287b15║即菩提矣。肯綮者，筋脉聚會之處，何藉劬勞。肯綮
X13n0285_p0287b16║修證，言不待勞筋苦骨也。此為滿慈輩已斷煩惱
X13n0285_p0287b17║者言之。若統論修證要途，則不隨分別，是從理以
X13n0285_p0287b18║開圓解。三緣斷故，是從事以起實修。事理雙進，方
X13n0285_p0287b19║能直下了當。蓋雖斷三緣，而仍隨分別，則成人天
X13n0285_p0287b20║二乘偽果。不斷三緣，而駕言於不隨分別，則墮善
X13n0285_p0287b21║星比丘覆轍。故須事理並進也。又三緣斷故，三因
X13n0285_p0287b22║不生者，由無殺盜婬之業果，則無眾生。無眾生，則
X13n0285_p0287b23║無世界。如塞源者，先竭其流。如破竹者，先部其尾。
X13n0285_p0287b24║二喻。
X13n0285_p0287c01║譬如有人，於自衣中，繫如意珠，不自覺知，窮露他方，
X13n0285_p0287c02║乞食馳走，雖實貧窮，珠不曾失。忽有智者，指示其珠，
X13n0285_p0287c03║所願從心，致大饒富，方悟神珠，非從外得。
X13n0285_p0287c04║此與法華珠喻不同，彼喻十六王子結緣繫了因
X13n0285_p0287c05║珠，此喻各各自具正因珠也。智者指示其珠，喻如
X13n0285_p0287c06║來開示藏性。二、答阿難再執緣起二：初、疑問；二、
X13n0285_p0287c07║示答。今初。
X13n0285_p0287c08║即時阿難，在大眾中，頂禮佛足，起立白佛：世尊現說，
X13n0285_p0287c09║殺、盜、婬業，三緣斷故，三因不生。心中達多，狂性自歇，
X13n0285_p0287c10║歇則菩提，不從人得，斯則因緣，皎然明白。云何如來，
X13n0285_p0287c11║頓棄因緣，我（却）從因緣（而）心得開悟？世尊！此義何獨
X13n0285_p0287c12║我等年少有學聲聞？今此會中，大目犍連，及舍利弗、
X13n0285_p0287c13║須菩提等，從老梵志，聞佛因緣，發心開悟，得成無漏。
X13n0285_p0287c14║今說菩提，不從因緣，則王舍城、拘舍梨等，所說自然，
X13n0285_p0287c15║成第一義。惟垂大悲，開發迷悶。
X13n0285_p0287c16║此執如來現說因緣之言，而翻難前文排擯因緣
X13n0285_p0287c17║之義，所以曲為末世眾生釋疑滯也。二、示答二：
X13n0285_p0287c18║初、破疑；二、誡勸。初中二：初、即喻推破，二、合法結
X13n0285_p0287c19║顯。初又二：初、立二執；二、破二執。今初。
X13n0285_p0287c20║佛告阿難：即如城中演若達多，狂性因緣若得滅除，
X13n0285_p0287c21║則不狂性自然而出，因緣自然理窮於是。
X13n0285_p0287c22║阿難本執下文法喻成難，今即以彼法喻而答釋
X13n0285_p0287c23║之。理窮於是者，言汝所執因緣自然之理，極盡於
X13n0285_p0287c24║此而已。下乃破其無實理也。二、破二執，又二：初、
X13n0285_p0288a01║正破二執；二、悟本俱非。初又二：初、約頭破；二、約
X13n0285_p0288a02║狂破。今初。
X13n0285_p0288a03║阿難！演若達多頭本自然，本自其然，無然非自，何因
X13n0285_p0288a04║緣故怖頭狂走？若自然頭因緣故狂，何不自然因緣
X13n0285_p0288a05║故失？本頭不失，狂怖妄出，曾無變易，何藉因緣？
X13n0285_p0288a06║此明頭非自然因緣，以喻真體非自然因緣也。先
X13n0285_p0288a07║明頭非自然，故云設使達多頭本自然，則本自其
X13n0285_p0288a08║然，無然而非自矣。何因緣故，而又怖頭狂走耶？次
X13n0285_p0288a09║明頭非因緣，故云若使自然之頭，實以因緣故狂，
X13n0285_p0288a10║何不使此自然之頭，隨於因緣故失。今即本頭不
X13n0285_p0288a11║失，而狂怖虗妄出生，其頭曾無變易，何藉於因緣
X13n0285_p0288a12║耶？是真體上，決無自然因緣之理可得矣。二、約
X13n0285_p0288a13║狂破。
X13n0285_p0288a14║本狂自然，本有狂怖，未狂之際，狂何所潛？不狂自然，
X13n0285_p0288a15║頭本無妄，何為狂走？
X13n0285_p0288a16║此明狂非自然因緣，以喻妄亦非自然因緣也。先
X13n0285_p0288a17║明狂非自然，故云設使本狂自然，則是本有在怖
X13n0285_p0288a18║矣。未狂之際，狂於何所潛耶。次明狂非因緣，故云
X13n0285_p0288a19║設使不狂自然，則狂必藉因緣。今頭本無妄，何為
X13n0285_p0288a20║狂走，狂豈有因緣耶。是妄法上，亦決無自然因緣
X13n0285_p0288a21║之理可得矣。夫真妄二處，求自然因緣之理，俱不
X13n0285_p0288a22║可得，則其理不已窮乎。二、悟本俱非。
X13n0285_p0288a23║若悟本頭，識知狂走因緣，自然俱為戲論。
X13n0285_p0288a24║悟本頭者，知此頭不變隨緣，故有狂走、狂歇之不
X13n0285_p0288b01║同，故非自然；知此頭隨緣不變，不因狂走、狂歇為
X13n0285_p0288b02║有無，故非因緣。識知狂走者，知狂無體性，故非自
X13n0285_p0288b03║然；知狂無來歷，故非因緣也。二、合法結顯三：初、
X13n0285_p0288b04║直結法；二、重簡非；三、正指是。今初。
X13n0285_p0288b05║是故我言：三緣斷故，即菩提心。
X13n0285_p0288b06║此語超略具足，應云三緣斷故，三因不生，狂性自
X13n0285_p0288b07║歇，歇即菩提也。夫言三緣斷故，三因不生，則有似
X13n0285_p0288b08║因緣矣，而復云即菩提心，則喻如頭非外得，豈因
X13n0285_p0288b09║緣乎？又即菩提心，則有似自然矣，而必以三緣斷
X13n0285_p0288b10║故，方為歇即菩提，則喻如狂歇，方悟本頭，豈自然
X13n0285_p0288b11║乎？全性成修，全修顯性，此真無戲論法也。二、重
X13n0285_p0288b12║簡非。
X13n0285_p0288b13║菩提心生，生滅心滅，此但生滅；滅生俱盡，無功用道。
X13n0285_p0288b14║若有自然，如是則明自然心生，生滅心滅，此亦生滅；
X13n0285_p0288b15║無生滅者，名為自然。猶如世間諸相雜和成一體者，
X13n0285_p0288b16║名和合性；非和合者，稱本然性。
X13n0285_p0288b17║此恐生滅情計未忘，還於無戲論法而起戲論，故
X13n0285_p0288b18║須重重簡拂之也。意謂我所言三緣斷故即菩提
X13n0285_p0288b19║心者，非謂有三緣可滅，有菩提始生也。若逐語生
X13n0285_p0288b20║解，妄計有菩提心生，生滅心滅，此則但成生滅戲
X13n0285_p0288b21║論矣。惟滅生俱盡，方為無功用道，方是無戲論法，
X13n0285_p0288b22║而所謂無功用道，亦非自然也。若又計無功用為
X13n0285_p0288b23║有自然，如是則又發明自然心生，生滅心滅，此亦
X13n0285_p0288b24║但成生滅戲論矣。然此無生滅法，即是無戲論法，
X13n0285_p0288c01║而亦非自然也。若又以無生滅者名為自然，猶如
X13n0285_p0288c02║世間諸相雜和成一體者，名和合性，非和合者，稱
X13n0285_p0288c03║本然性，總是妄立對待名字，皆戲論耳。三、正指
X13n0285_p0288c04║是。
X13n0285_p0288c05║本然非然，和合非合，合然俱離，離合俱非，此句方名
X13n0285_p0288c06║無戲論法。
X13n0285_p0288c07║此承上文簡拂一切戲論，而示之曰：詎知本然之
X13n0285_p0288c08║性雖不變，而舉體隨緣，故非自然。和合之相雖隨
X13n0285_p0288c09║緣，而全體不變，故非和合。是故和合自然，二俱遠
X13n0285_p0288c10║離，離之與合，亦復俱非。此句方名無戲論法耳。離
X13n0285_p0288c11║者，非和合非自然，雙遮句也。合者，亦和合亦自然，
X13n0285_p0288c12║雙照句也。遮照俱非，故云離合俱非。二、誡勸二：
X13n0285_p0288c13║初、誡徒聞無功；二、勸真修有益。今初。
X13n0285_p0288c14║菩提涅槃尚在遙遠，非汝歷劫辛勤修證，雖復憶持
X13n0285_p0288c15║十方如來十二部經清淨妙理如恒河沙，秪益戲論。
X13n0285_p0288c16║汝雖談說因緣，自然決定明了，人間稱汝多聞第一。
X13n0285_p0288c17║以此積劫多聞熏習，不能免離摩登伽難，何須待我
X13n0285_p0288c18║佛頂神呪摩登伽心，婬火頓歇得阿那含，於我法中
X13n0285_p0288c19║成精進林，愛河乾枯令汝解脫。
X13n0285_p0288c20║二、勸真修有益。
X13n0285_p0288c21║是故，阿難！汝雖歷劫憶持如來祕密妙嚴，不如一日
X13n0285_p0288c22║修無漏業，遠離世間憎愛二苦。如摩登伽宿為婬女，
X13n0285_p0288c23║由神呪力銷其愛欲。法中今名性比丘尼，與羅睺母
X13n0285_p0288c24║耶輸陀羅同悟宿因，知歷世因貪愛為苦。（彼二人者，皆以）一
X13n0285_p0289a01║念熏修無漏善故，或得（證三果而）出纏，或（證四果而）蒙授（第一尊）
X13n0285_p0289a02║記。云何（汝乃）自欺，尚留觀聽？
X13n0285_p0289a03║問曰，前云何藉劬勞肯綮修證，此云非汝歷劫辛
X13n0285_p0289a04║勤修證等，何相反耶。答曰，滿慈已盡諸漏，但紆疑
X13n0285_p0289a05║悔，故疑悔一除，直下了當。阿難雖已開悟，習漏未
X13n0285_p0289a06║除，欲證真智真斷，須修無漏勝業。然無漏業，亦只
X13n0285_p0289a07║是不隨分別三種相續，所謂即以所悟真因，淨除
X13n0285_p0289a08║現業而已，非別有法可修也。修即無修，故云歇即
X13n0285_p0289a09║菩提。無修非是不修，故云不如一日修無漏業。所
X13n0285_p0289a10║謂性修交成，性修不二，恰恰相成，安得相反耶。夫
X13n0285_p0289a11║修則一念亦勝，一日亦勝，何況歷劫。不修則積劫
X13n0285_p0289a12║多聞，尚無實益，何況無聞。此正勗修，以啟下文。言
X13n0285_p0289a13║尚留觀聽者，責其不能反見見自性，反聞聞自性，
X13n0285_p0289a14║而猶逐妄緣也。從初卷正宗分起至此，是顯如來
X13n0285_p0289a15║藏妙真如性圓三諦理一大科竟。二、示不生滅
X13n0285_p0289a16║為本修因妙三觀門有二：初、為當機示圓通本根；
X13n0285_p0289a17║二、為末世示道場方法。初中二：初、歎領述請，二、
X13n0285_p0289a18║宣示法義。今初。
X13n0285_p0289a19║阿難及諸大眾聞佛示誨，疑惑銷除，心悟實相，身意
X13n0285_p0289a20║輕安，得未曾有，重復悲淚，頂禮佛足，長跪合掌而白
X13n0285_p0289a21║佛言：無上大悲清淨寶王善開我心，能以如是種種
X13n0285_p0289a22║因緣方便提獎，引諸沉冥出於苦海。世尊！我今雖承
X13n0285_p0289a23║如是法音，知如來藏妙覺明心徧十方界，含育如來
X13n0285_p0289a24║十方國土清淨寶嚴妙覺王剎。如來復責多聞無功，
X13n0285_p0289b01║不逮修習。我今猶如旅泊之人，忽蒙天王賜與華屋，
X13n0285_p0289b02║雖獲大宅，要因門入。惟願如來不捨大悲，示我在會
X13n0285_p0289b03║諸蒙暗者捐捨小乘，畢獲如來無餘涅槃本發心路，
X13n0285_p0289b04║令有覺者從何攝伏疇昔攀緣，得陀羅尼，入佛知見。
X13n0285_p0289b05║作是語已，五體投地，在會一心，佇佛慈旨。
X13n0285_p0289b06║此文三節：初是經家敘相，次無上大悲下是當機
X13n0285_p0289b07║陳白，三作是語已下是大眾佇誨也。初文疑惑銷
X13n0285_p0289b08║除者，因緣自然名言習氣已簡拂故。心悟實相者，
X13n0285_p0289b09║法身真解倍增明故。身意輕安者，能伏麤重障故。
X13n0285_p0289b10║次當機陳白，又為二：初無上大悲至出於苦海是
X13n0285_p0289b11║歎領，二世尊我今下是述請也。含育猶上文所謂
X13n0285_p0289b12║含吐，以十方依正皆是妙心中物故名為含，皆即
X13n0285_p0289b13║妙心所現故名為育。旅泊喻久背真性，天王喻如
X13n0285_p0289b14║來法王，華屋喻如來所證三德祕藏。三德祕藏雖
X13n0285_p0289b15║吾故宅，迷久不知，知由佛示，義如佛賜也。門者，行
X13n0285_p0289b16║為理門，即所謂妙奢摩他、三摩、禪那。上文開圓頓
X13n0285_p0289b17║解，已知最初方便，今直請入華屋之方便門也。如
X13n0285_p0289b18║來無餘涅槃者，圓極之果，顯非二乘所證無餘涅
X13n0285_p0289b19║槃。本發心路者，圓行之因。得陀羅尼入佛知見者，
X13n0285_p0289b20║以一心三觀大總持門，入一心三智妙覺佛位也。
X13n0285_p0289b21║二、宣示法義二：初、經家敘意，二、如來正說。今
X13n0285_p0289b22║初。
X13n0285_p0289b23║爾時，世尊哀愍會中緣覺、聲聞於菩提心未自在者，
X13n0285_p0289b24║及為當來佛滅度後末法眾生發菩提心（者），開無上
X13n0285_p0289c01║乘妙修行路，宣示阿難及諸大眾。
X13n0285_p0289c02║攀緣未伏，故雖悟菩提，而未得自在。今乃示以攝
X13n0285_p0289c03║伏攀緣之正行也。此行通於現在滅後，無不依之
X13n0285_p0289c04║而證菩提。二、如來正說二：初、總示因心；二、別顯
X13n0285_p0289c05║修證。初中二：初、正明二義，二、決通疑滯。初又
X13n0285_p0289c06║二：初、總徵，二、別釋。今初。
X13n0285_p0289c07║汝等決定發菩提心，於佛如來妙三摩提不生疲倦，
X13n0285_p0289c08║應當先明發覺初心二決定義。云何初心二義決定？
X13n0285_p0289c09║妙三摩提者，即大佛頂首楞嚴王三昧。全性起修，
X13n0285_p0289c10║全修在性，故名為妙。修德有功，性德方顯，故須不
X13n0285_p0289c11║生疲倦。從本覺而發始覺，故名發覺初心。決者決
X13n0285_p0289c12║擇，定者一定。此等一定，不易之理。初發心時，急須
X13n0285_p0289c13║決擇，否則不入修行正定聚中。是則義雖本定，要
X13n0285_p0289c14║由決擇方知，故名決定義也。二、別釋二：初、應審
X13n0285_p0289c15║觀因地發心；二、應審詳煩惱根本。初中二：初、總
X13n0285_p0289c16║勸審觀；二、正示審觀。今初。
X13n0285_p0289c17║阿難！第一義者，汝等若欲捐捨聲聞修菩薩乘入佛
X13n0285_p0289c18║知見，應當審觀因地發心與果地覺為同為異？阿難！
X13n0285_p0289c19║若於因地以生滅心為本修因，而求佛乘不生不滅，
X13n0285_p0289c20║無有是處。
X13n0285_p0289c21║此正顯示因心須同果覺，則因真果正，故必須以
X13n0285_p0289c22║不生不滅為本修因也。然不生不滅之性，全在生
X13n0285_p0289c23║滅之中，如虗空全在器世間中，清水全在濁水之
X13n0285_p0289c24║中，故須審觀而決擇之。二、正示審觀二：初、立喻；
X13n0285_p0290a01║二、示法。今初。
X13n0285_p0290a02║以是義故，汝當照明諸器世間可作之法皆從變滅。
X13n0285_p0290a03║阿難，汝觀世間可作之法，誰為不壞？然終不聞爛壞
X13n0285_p0290a04║虗空。何以故？空非可作，由是始終無壞滅故。
X13n0285_p0290a05║此借器世間法，以喻眾生世間法也。以器世間一
X13n0285_p0290a06║切可作之法，喻眾生身中根塵諸法；以器世間虗
X13n0285_p0290a07║空，喻眾生根塵識等本然之性。二、示法二：初、簡
X13n0285_p0290a08║妄生滅相合可作喻，二、依無生滅性合虗空喻。
X13n0285_p0290a09║初中二：初、指妄總標，二、約義別釋。今初。
X13n0285_p0290a10║則汝身中，堅相為地，潤濕為水，煖觸為火，動搖為風。
X13n0285_p0290a11║由此四纏，分汝湛圓，妙覺明心，為視為聽，為覺為察，
X13n0285_p0290a12║從始入終，五疊渾濁。
X13n0285_p0290a13║身中四大及視聽覺察，喻如可作之法。湛圓妙覺
X13n0285_p0290a14║明心，喻如虗空。由此四纏分為視聽等者，正前文
X13n0285_p0290a15║所謂所妄既立，明理不踰也。夫以四纏分隔妙心，
X13n0285_p0290a16║猶之以器世間分隔虗空也。四纏變壞而妙心終
X13n0285_p0290a17║不可壞，猶之器世間可壞而虗空不可壞也。然器
X13n0285_p0290a18║世間總不在虗空之外，則知四纏亦總不在妙心
X13n0285_p0290a19║之外矣。若知空性本無分隔，分隔全是虗妄，則不
X13n0285_p0290a20║惟四纏可壞，而視聽覺察亦可壞矣。若知性色真
X13n0285_p0290a21║空、性空真色等義，則不惟視聽覺察之性即是湛
X13n0285_p0290a22║圓妙覺明心而不可壞，即身中四纏之性亦即是
X13n0285_p0290a23║湛圓妙覺明心而不可壞矣。是故十八界相皆可
X13n0285_p0290a24║作法，皆從變壞；十八界性皆如虗空，皆不可壞也。
X13n0285_p0290b01║從始入終，五疊渾濁者，約無始生相無明假名為
X13n0285_p0290b02║始，約妙覺究竟斷德假名為終。妙覺以前一分生
X13n0285_p0290b03║相無明未斷，則一分微細五濁之相亦未全除故
X13n0285_p0290b04║也。葢本是湛圓妙覺明心，妄為相見二分。相分名
X13n0285_p0290b05║為色法，見分名為心法。色法即是色陰，而離心無
X13n0285_p0290b06║色；心法即是受想行識，而離色無心。是故心色二
X13n0285_p0290b07║法決不相離，則從無始以來乃至妙覺以前，念念
X13n0285_p0290b08║之間無不具足五疊渾濁也。二、約義別釋二：初、
X13n0285_p0290b09║通示濁義；二、別解濁名。今初。
X13n0285_p0290b10║云何為濁？阿難！譬如清水清潔本然，即彼塵土灰沙
X13n0285_p0290b11║之倫本質留礙，二體法爾性不相循。有世間人取彼
X13n0285_p0290b12║土塵投於淨水，土失留礙、水亡清潔，容貌汩然名之
X13n0285_p0290b13║為濁。汝濁五重亦復如是。
X13n0285_p0290b14║前示生滅不生滅性，故借虗空與羣器為喻。今示
X13n0285_p0290b15║清淨及渾濁相，故借水土為喻。應知佛界法性五
X13n0285_p0290b16║陰，喻如清水。九界虗妄五陰，喻如塵土灰沙相雜
X13n0285_p0290b17║也。然於一妙心中，具有相見二分，喻如一太虗中，
X13n0285_p0290b18║具有水土二物。若達性水真空，性空真水，性土真
X13n0285_p0290b19║空，性空真土，則不必滅於水土，而後顯太虗空。若
X13n0285_p0290b20║達此見及緣，元是菩提妙淨明體，則不必滅於相
X13n0285_p0290b21║見二分，而後顯一妙心。惟其不達相見即是妙心，
X13n0285_p0290b22║故取妄相投於妄見，遂成五陰渾濁。猶如不達水
X13n0285_p0290b23║土即是空性，故取妄土投於妄水，遂成汩然容貌
X13n0285_p0290b24║也。故下文澄濁就清，但令見相二分不織，則見聞
X13n0285_p0290c01║覺知，即契如來常樂我淨。譬如去泥純水，則明相
X13n0285_p0290c02║精純，即合性水真空義矣。不可執上喻而難下喻，
X13n0285_p0290c03║謂清水猶屬可作之法，應須除去也。又此下將示
X13n0285_p0290c04║阿難依聞性而修道，故以水喻見聞等性，以土喻
X13n0285_p0290c05║塵識。若應觀六塵境者，亦可以水喻塵性，土喻根
X13n0285_p0290c06║識。若應觀六識境者，又可以水喻識性，土喻根塵
X13n0285_p0290c07║矣。不可不知。二、別解濁名五：初、劫濁（至）五、命濁。
X13n0285_p0290c08║今初。
X13n0285_p0290c09║阿難，汝見虗空徧十方界，空見不分，有空無體，有見
X13n0285_p0290c10║無覺，相織妄成，是第一重，名為劫濁。
X13n0285_p0290c11║此直指九界色陰為劫濁也。見字攝於聞覺知等，
X13n0285_p0290c12║即是自心見分，喻如清水。虗空攝於四大六塵，即
X13n0285_p0290c13║是自心相分，喻於塵土灰沙。汝見虗空徧十方界，
X13n0285_p0290c14║而空之與見不可分其邊畔，喻於水土相和也。設
X13n0285_p0290c15║但有空無見，則空亦無體。設但有見無空，則見亦
X13n0285_p0290c16║無覺。今以虗妄相見二分相織，妄成十方三世種
X13n0285_p0290c17║種分位不同，遂於真如實際之中，而有實報方便
X13n0285_p0290c18║同居三土差別，名為劫濁。此劫濁稱第一重者，其
X13n0285_p0290c19║相最麤而易見故。二、見濁。
X13n0285_p0290c20║汝身現搏四大為體，見聞覺知壅令留礙，水火風土
X13n0285_p0290c21║旋令覺知相織妄成，是第二重名為見濁。
X13n0285_p0290c22║此直指九界受陰為見濁也。言汝身現搏四大為
X13n0285_p0290c23║體，且指同居分段之身而言。須知方便實報法性
X13n0285_p0290c24║之身，雖無麤重四大，亦有微妙色法，亦得稱為界
X13n0285_p0291a01║外四大也。見聞覺知，性本虗通，今則壅令留礙，喻
X13n0285_p0291a02║如水亡清潔。水火風土，本無情覺，今則旋令覺知，
X13n0285_p0291a03║喻如土失留礙。因此虗妄相見，二分相織，妄成六
X13n0285_p0291a04║受用根，領納前塵，遂於非我非無我性，而有同居
X13n0285_p0291a05║我見，方便無我見，實報亦我亦無我見，名為見濁。
X13n0285_p0291a06║此濁為第二重者，其相亦易知故。三，煩惱濁。
X13n0285_p0291a07║又汝心中憶識誦習，性發知見，容現六塵，離塵無相，
X13n0285_p0291a08║離覺無性，相織妄成，是第三重，名煩惱濁。
X13n0285_p0291a09║此直指九界想陰為煩惱濁也。謂汝心中憶過去
X13n0285_p0291a10║事，識現在事，誦習未來諸事。性中既發能取之知
X13n0285_p0291a11║見，容貌隨現所取之六塵。離塵則知見無相，離覺
X13n0285_p0291a12║則六塵無性。塵是相分，覺是見分。亦因此虗妄見
X13n0285_p0291a13║相二分，相織妄成，種種想心。起同居土中憎愛，名
X13n0285_p0291a14║為見思煩惱。起方便土中憎愛，名為塵沙煩惱。起
X13n0285_p0291a15║實報土中憎愛，名為無明煩惱。故稱煩惱濁也。此
X13n0285_p0291a16║為第三重者，比前二相為融通故。四，眾生濁。
X13n0285_p0291a17║又汝朝夕生滅不停，知見每欲留於世間，業運每常
X13n0285_p0291a18║遷於國土，相織妄成，是第四重，名眾生濁。
X13n0285_p0291a19║此直指九界行陰為眾生濁也。朝夕生滅不停者，
X13n0285_p0291a20║同居分段生死相，方便實報變易生死相，無不爾
X13n0285_p0291a21║也。知見每欲留於世間者，凡夫貪戀三界，二乘沉
X13n0285_p0291a22║滯空寂，菩薩樂著果報也。業運每常遷於國土者，
X13n0285_p0291a23║凡夫被善惡業遷，二乘被無漏業遷，菩薩被二邊
X13n0285_p0291a24║業遷也。此以知見喻水，業運喻土，相織妄成九界
X13n0285_p0291b01║二死，名眾生濁。此稱第四重者，比前為幽隱故。
X13n0285_p0291b02║五命濁。
X13n0285_p0291b03║汝等見聞，元無異性，眾塵隔越，無狀異生，性中相知，
X13n0285_p0291b04║用中相背，同異失準，相織妄成，是第五重，名為命濁。
X13n0285_p0291b05║此直指九界識陰為命濁也。汝等見聞元無異性
X13n0285_p0291b06║者，譬如空無內外，亦如水本清潔也。由於眾塵隔
X13n0285_p0291b07║越，遂令無狀異生者，譬如取頻伽瓶塞其兩孔，遂
X13n0285_p0291b08║令內外相隔，亦如土塵投水，亡其清潔也。是故性
X13n0285_p0291b09║中則仍相知，如耳根聞法，身欽口問，不可謂六根
X13n0285_p0291b10║是異；而用中則咸相背，如耳不見色，目不聞聲，不
X13n0285_p0291b11║可謂六根是同。同異皆失其準，亦秪由見聞之見
X13n0285_p0291b12║分與眾塵之相分相織，妄成九界識心，遂有各各
X13n0285_p0291b13║執受軀命不同，名為命濁。此稱第五重者，極微細
X13n0285_p0291b14║故。二、依無生滅性合虗空喻二：初、棄濁就清；二、
X13n0285_p0291b15║以喻合法。今初。
X13n0285_p0291b16║阿難，汝今欲令見聞覺知遠契如來常樂我淨，應當
X13n0285_p0291b17║先擇生死根本，依不生滅圓湛性成，以湛旋其虗妄
X13n0285_p0291b18║滅生，復還元覺，得元明覺無生滅性為因地心，然後
X13n0285_p0291b19║圓成果地修證。
X13n0285_p0291b20║十八界相，無非濁水；十八界性，皆如來藏，無非濁
X13n0285_p0291b21║水中清水之性。今欲令阿難就耳門修證，故獨指
X13n0285_p0291b22║見聞覺知之性，為濁水中清水性也。言汝欲令現
X13n0285_p0291b23║前日用之見聞覺知，即遠契於如來果地之常樂
X13n0285_p0291b24║我淨，則於名字位中，應當先擇去其五重相織之
X13n0285_p0291c01║生死根本，依取本不生滅、本圓本湛之性，以成觀
X13n0285_p0291c02║行之功。即以此本湛之性，旋其虗妄滅生，使麤惑
X13n0285_p0291c03║任運先落，而復還元覺，得元明覺無生滅性，以為
X13n0285_p0291c04║圓初住位真因地心，然後圓成果地，修證極至妙
X13n0285_p0291c05║覺。是則名為因心果覺，始終理同矣。此中見聞覺
X13n0285_p0291c06║知、不生滅、圓湛性，合前虗空不可爛壞之喻。五重
X13n0285_p0291c07║相織生死根本，徧指虗妄十八界相，合前可作法
X13n0285_p0291c08║之喻也。二、以喻合法。
X13n0285_p0291c09║如澄濁水貯於靜器，靜深不動，沙土自沉，清水現前，
X13n0285_p0291c10║名為初伏客塵煩惱。去泥純水，名為永斷根本無明。
X13n0285_p0291c11║明相精純，一切變現，不為煩惱，皆合涅槃清淨妙德。
X13n0285_p0291c12║前既以投土於水而喻濁相，故今還以澄濁得清
X13n0285_p0291c13║而喻修證之相。靜器者，即喻本不生滅圓湛之性，
X13n0285_p0291c14║如澄濁水須貯靜器。欲破五陰，須觀陰入處界本
X13n0285_p0291c15║如來藏也。靜深不動，喻觀行力深也。沙土自沉，喻
X13n0285_p0291c16║相見二分不復相織，圓伏五住煩惱，而麤垢任運
X13n0285_p0291c17║先落也。清水現前，喻真諦理明，亦復相似見三諦
X13n0285_p0291c18║理也。初伏客塵煩惱，正明斷界內見思，伏界外無
X13n0285_p0291c19║明也。去泥純水，喻斷界外別惑，從圓初住分斷，乃
X13n0285_p0291c20║至妙覺究竟斷盡，故曰名為永斷根本無明也。若
X13n0285_p0291c21║至明相精純，則成佛界無上法性五陰，雖復同流
X13n0285_p0291c22║九界，變現一切善惡無記、有漏無漏諸五陰法，而
X13n0285_p0291c23║皆是巧用性惡法門，不被惡法所用，故云不為煩
X13n0285_p0291c24║惱。了知性惡即是性善，全用即體，十界無非常樂
X13n0285_p0292a01║我淨，故云皆合涅槃清淨妙德也。蓋佛法界，具有
X13n0285_p0292a02║權實法性五陰。實五陰者，即佛界真善妙色，乃至
X13n0285_p0292a03║菴摩羅識等。權五陰者，即示同九界色受想行識
X13n0285_p0292a04║也。若實若權，皆清非濁。實則名為明相精純，權則
X13n0285_p0292a05║名為一切變現。此則喻如了達性水真空，性空真
X13n0285_p0292a06║水，從令騰波鼓浪，乃至現濁現清，別現作地火風
X13n0285_p0292a07║等，而水性終無奪矣。故此直以濁相可澄，合上作
X13n0285_p0292a08║法可壞。而以明相精純，合上虗空不壞。良由第三
X13n0285_p0292a09║卷中，已明空水皆性皆真故也。又復應知，吾人現
X13n0285_p0292a10║前見聞覺知，全體是妄，亦全體是真。緣見因明，妄
X13n0285_p0292a11║也。不動不遷，不還不見等，真也。如泥與水，和在一
X13n0285_p0292a12║處。先須識此濁水之中，有清水性，然後方便去濁
X13n0285_p0292a13║就清。固不得捨濁水，而別覔清水。尤不得認濁水，
X13n0285_p0292a14║而以為清水也。二、應審詳煩惱根本二：初、總勸
X13n0285_p0292a15║審詳；二、正示審詳。今初。
X13n0285_p0292a16║第二義者，汝等必欲發菩提心，於菩薩乘生大勇猛，
X13n0285_p0292a17║決定棄捐諸有為相，應當審詳煩惱根本，此無始來
X13n0285_p0292a18║發業潤生，誰作誰受？阿難！汝修菩提，若不審詳煩惱
X13n0285_p0292a19║根本，則不能知虗妄根塵何處顛倒。處尚不知，云何
X13n0285_p0292a20║降伏取如來位？
X13n0285_p0292a21║前第一義中所言五濁，是明全真起妄，必須棄妄
X13n0285_p0292a22║而復真。今第二義中所言六根，意明全妄含真，必
X13n0285_p0292a23║須悟真而融妄也。發業無明，即是業因。潤生無明，
X13n0285_p0292a24║即是業緣。此二通於界內界外，總名煩惱。誰作誰
X13n0285_p0292b01║受，正是審其根本。意顯作亦六根，受亦六根，除却
X13n0285_p0292b02║現前六根，更無煩惱根本，故須拔脫其黏也。二、
X13n0285_p0292b03║正示審詳二：初、立喻；二、示法。今初。
X13n0285_p0292b04║阿難！汝觀世間解結之人，不見所結，云何知解？不聞
X13n0285_p0292b05║虗空被汝隳裂。何以故？空無形相，無結解故。
X13n0285_p0292b06║此以結喻根塵識妄黏之相，而以虗空喻根塵識
X13n0285_p0292b07║本藏性也。二、示法二：初、委示顛倒處所，合所結
X13n0285_p0292b08║喻；二、正勸詳擇降伏，合知解喻。初中二：初、總示
X13n0285_p0292b09║結根，二、別示結相。今初。
X13n0285_p0292b10║則汝現前眼耳鼻舌及與身心，六為賊媒自劫家寶，
X13n0285_p0292b11║由此無始眾生世界生纏縛故，於器世間不能超越。
X13n0285_p0292b12║謂由汝現前六根為六塵外賊之媒，反自劫其家
X13n0285_p0292b13║寶。由此無始以來，六凡眾生世界生纏縛故，於同
X13n0285_p0292b14║居世間不能超越；乃至二乘眾生世界生纏縛故，
X13n0285_p0292b15║於方便世間不能超越；菩薩眾生世界生纏縛故，
X13n0285_p0292b16║於果報世間不能超越也。下文云：何況此中生住
X13n0285_p0292b17║異滅分劑頭數。此中者，仍指六根之中；生住異滅
X13n0285_p0292b18║分劑頭數者，即指無明別惑。故知六根結相通於
X13n0285_p0292b19║九界，直至妙覺方能解盡，同於虗空不可隳裂耳。
X13n0285_p0292b20║問曰：舊以六識為賊，今何指為六塵？答曰：惟其六
X13n0285_p0292b21║塵為賊，故云眼被色劫、耳被聲劫等。又名此六塵
X13n0285_p0292b22║以為六衰，言其能為衰害也。總而言之，迷則六根
X13n0285_p0292b23║為內賊、六塵為外賊、六識為內外賊，以互相為媒
X13n0285_p0292b24║故。若不相黏，則一一皆良民矣。二、別示結相二：
X13n0285_p0292c01║初、約眾生世界以明妄數；二、約世界妄數以歷六
X13n0285_p0292c02║根。今初。
X13n0285_p0292c03║阿難！云何名為眾生世界？世為遷流，界為方位。汝今
X13n0285_p0292c04║當知，東、西、南、北、東南、西南、東北、西北、上、下為界，過去、
X13n0285_p0292c05║未來、現在為世。方位有十，流數有三，一切眾生織妄
X13n0285_p0292c06║相成，身中貿遷，世界相涉。而此界性，設雖十方定位
X13n0285_p0292c07║可明，世間秪目東、西、南、北，上、下無位，中無定方，四數
X13n0285_p0292c08║必明與世相涉。三四四三，宛轉十二，流變三疊，一十
X13n0285_p0292c09║百千。
X13n0285_p0292c10║所言眾生世界者，只此現在身中所有遷流，即名
X13n0285_p0292c11║為世；所有方位，即名為界。方位有十，流數有三。眾
X13n0285_p0292c12║生無始以來，織妄相成，於一身中貿易遷流，遂令
X13n0285_p0292c13║世界互相涉入。以此定位之四方，涉彼遷流之三
X13n0285_p0292c14║世。三世各有四方，總成十二；四方各有三世，亦成
X13n0285_p0292c15║十二，故名宛轉十二也。一身而成十二，即是流變
X13n0285_p0292c16║一疊而為十二；十二之中必各具十，即是流變二
X13n0285_p0292c17║疊為百二十；百二十中又各具十，即是流變三疊
X13n0285_p0292c18║為千二百。今言一、十、百、千，舉大數耳。然流變三疊，
X13n0285_p0292c19║古無的解，幽溪之釋，似為近理，今節錄之。幽溪云：
X13n0285_p0292c20║第一疊約四方各論三世，三四共成十二。第二疊
X13n0285_p0292c21║於東方三世變一為十者，約剎那九世言之。如根
X13n0285_p0292c22║本中過去一世既變三世矣，各各又成三世，三三
X13n0285_p0292c23║九世，所謂過去、過去、過去、現在、過去、未來、現在、過
X13n0285_p0292c24║去、現在平等、現在、未來、未來、過去、未來、現在、未來
X13n0285_p0293a01║無盡，加前根本中一世，故成十世。所謂十世，古今
X13n0285_p0293a02║始終不離於當念也。現在、未來二世各具，十世亦
X13n0285_p0293a03║然，共三十世。第三疊於東方三十世，一一變十，共
X13n0285_p0293a04║成三百，四方總千二百。佛意蓋言眾生世界必有
X13n0285_p0293a05║方位遷流，方方有世，世世有方，一念十方，剎那九
X13n0285_p0293a06║世，世位生滅，法爾如斯。此約一剎那頃功德之數
X13n0285_p0293a07║如此，若一時一日，豈有涯哉？謂之功德者，功言力，
X13n0285_p0293a08║德言用，謂六根各有竪窮橫徧之力用也。正顯界
X13n0285_p0293a09║雖貿變，世雖遷流，而有不變不遷者在，即飛光驗
X13n0285_p0293a10║其不動，十科顯其周圓。又下擊鐘驗常，莫非其事，
X13n0285_p0293a11║此為選圓通本根極喫緊事也。私謂更有一釋：言
X13n0285_p0293a12║流變三疊者，一疊即三四，四三成十二也；二疊即
X13n0285_p0293a13║方方，世世中各具十界，則十二成百二十也；三疊
X13n0285_p0293a14║即界界，又各互具十界，則百二十成千二百也。故
X13n0285_p0293a15║下文意根中云：默容十方三世一切世出世法。
X13n0285_p0293a16║二、約世界妄數以歷六根二：初、明性本圓融；二、明
X13n0285_p0293a17║用分優劣。今初。
X13n0285_p0293a18║總括始終六根之中，各各功德有千二百。
X13n0285_p0293a19║一疊為十二，名數之始。百二十疊為千二百，名數
X13n0285_p0293a20║之終。此雖是一身總數，而六根亦復各得其全。譬
X13n0285_p0293a21║如六人同觀一月，各得月之全體。此在妄恒真之
X13n0285_p0293a22║性，法爾如斯者也。二、明用分優劣。但約此方眾
X13n0285_p0293a23║生沉迷顛倒用中相背，故於本無優劣性中而妄
X13n0285_p0293a24║成優劣相也。文分為二：初、總明，二、別示。今初。
X13n0285_p0293b01║阿難，汝復於中克定優劣。
X13n0285_p0293b02║二、別示六：初、明眼根相（至）六、明意根相。今初。
X13n0285_p0293b03║如眼觀見，後暗前明，前方全明，後方全暗，左右旁觀，
X13n0285_p0293b04║三分之二。統論所作，功德不全，三分言功，一分無德，
X13n0285_p0293b05║當知眼唯八百功德。
X13n0285_p0293b06║四方各二百，四隅各一百，共千二百。前方全明，指
X13n0285_p0293b07║正方及二隅共四百也。後方全暗，亦指正方并二
X13n0285_p0293b08║隅四百也。左右旁觀句，言左右正方各二百，亦皆
X13n0285_p0293b09║見也。三分之二句，總筭見八百而不見四百也。三
X13n0285_p0293b10║分言功者，性本具也。一分無德者，用徧局也。二、
X13n0285_p0293b11║明耳根相。
X13n0285_p0293b12║如耳周聽十方無遺，動若邇遙靜無邊際，當知耳根
X13n0285_p0293b13║圓滿一千二百功德。
X13n0285_p0293b14║言聞動之時，似有邇遙，此特循業發現之妄情；聞
X13n0285_p0293b15║靜之時，元無邊際，此乃在妄恒真之體性也。三、
X13n0285_p0293b16║明鼻根相。
X13n0285_p0293b17║如鼻齅聞，通出入息。有出有入，而闕中交。驗於鼻根，
X13n0285_p0293b18║三分闕一。當知鼻唯，八百功德。
X13n0285_p0293b19║出則取香，入則聞香，兩停之際，則無功能，故云三
X13n0285_p0293b20║分闕一。四、明舌根相。
X13n0285_p0293b21║如舌宣揚盡諸世間、出世間智，言有方分，理無窮盡，
X13n0285_p0293b22║當知舌根圓滿一千二百功德。
X13n0285_p0293b23║舌有二用：一者、知味；二者、言譚。若約知味，其功則
X13n0285_p0293b24║劣；今約言譚，其功則勝。幽溪云：但舉宣揚顯舌之
X13n0285_p0293c01║能，非謂不宣揚時便不具德也。言有方分者，世、出
X13n0285_p0293c02║世法不同故。理無窮盡者，麤言細語皆第一義故。
X13n0285_p0293c03║五、明身根相。
X13n0285_p0293c04║如身覺觸，識於違順，合時能覺，離中不知，離一合雙，
X13n0285_p0293c05║驗於身根，三分闕一，當知身唯八百功德。
X13n0285_p0293c06║離時一總不知，故為一；合時兼識違順，故為雙也。
X13n0285_p0293c07║六、明意根相。
X13n0285_p0293c08║如意默容十方三世一切世間出世間法，唯聖與凡
X13n0285_p0293c09║無不包容盡其涯際，當知意根圓滿一千二百功德。
X13n0285_p0293c10║諸法所生，唯心所現，現前一念介爾之心，本自豎
X13n0285_p0293c11║窮橫徧，縱令昏迷倒惑，其體無變，故曰默容一切
X13n0285_p0293c12║諸法。二、正勸詳擇降伏合知解喻二：初、勸簡略
X13n0285_p0293c13║明；二、因疑廣示。今初。
X13n0285_p0293c14║阿難！汝今欲逆生死欲流，返窮流根至不生滅，當驗
X13n0285_p0293c15║此等六受用根，誰合誰離？誰深誰淺？誰為圓通？誰不
X13n0285_p0293c16║圓滿？若能於此悟圓通根，逆彼無始織妄業流，得循
X13n0285_p0293c17║圓通與不圓根日劫相倍。我今備顯六湛圓明，本所
X13n0285_p0293c18║功德數量如是，隨汝詳擇其可入者，吾當發明令汝
X13n0285_p0293c19║增進。十方如來於十八界一一修行，皆得圓滿無上
X13n0285_p0293c20║菩提，於其中間亦無優劣，但汝下劣未能於中圓自
X13n0285_p0293c21║在慧，故我宣揚令汝但於一門深入入一無妄，彼六
X13n0285_p0293c22║知根一時清淨。
X13n0285_p0293c23║夫六根優劣不同，可謂全體虗妄，而仍各具竪窮
X13n0285_p0293c24║橫徧功德，則又全妄含真，故須從此返妄歸真，而
X13n0285_p0294a01║以真融妄也。生死欲流者，通指二種生死，皆因於
X13n0285_p0294a02║法有所取著，總名欲流。返窮流根等者，追斷生滅
X13n0285_p0294a03║根元，以契無生滅性也。當騐此等虗妄六根，誰合
X13n0285_p0294a04║於性，誰離於性，誰合而深，誰離而淺，誰合且深而
X13n0285_p0294a05║為圓通，誰離且淺而不圓滿，從此定境修觀，則遲
X13n0285_p0294a06║速永殊，故須詳擇也。無始織妄業流，即下文所明
X13n0285_p0294a07║六根生起之相，由其皆是織妄所成，故一一根中
X13n0285_p0294a08║皆具五疊渾濁，必須逆而澄之，餘文可知。二、因
X13n0285_p0294a09║疑廣示二：初、疑請；二、廣示。今初。
X13n0285_p0294a10║阿難白佛言：世尊！云何逆流深入一門，能令六根一
X13n0285_p0294a11║時清淨？
X13n0285_p0294a12║意謂根既有六，云何止須一門深入？此躡近文而
X13n0285_p0294a13║起疑也。二、廣示二：初、約研破總示；二、約行相別
X13n0285_p0294a14║示。初中三：初、就法研破；二、借喻顯理；三、以法合
X13n0285_p0294a15║喻。今初。
X13n0285_p0294a16║佛告阿難：汝今已得須陀洹果，已滅三界眾生世間
X13n0285_p0294a17║見（道）所斷之惑，然猶未知根中積生無始虗習。彼習
X13n0285_p0294a18║要因修（道之）所斷得，何況此中生住異滅分齊頭數？今
X13n0285_p0294a19║汝且觀現前六根，為一為六？阿難！若言一者，耳何不
X13n0285_p0294a20║見？目何不聞？頭奚不履？足奚無語？若此六根決定成
X13n0285_p0294a21║六，如我今會與汝宣揚微妙法門，汝之六根誰來領
X13n0285_p0294a22║受？阿難言：我用耳聞。佛言：汝耳自聞，何關身口？口來
X13n0285_p0294a23║問義，身起欽承。是故應知，非一（則）終（是）六，非六（則）終
X13n0285_p0294a24║（是）一，終不汝根元一元六。阿難當知，是根（其實）非一非
X13n0285_p0294b01║六，由無始來顛倒淪替，故於圓湛（性中妄有）一六義生。汝
X13n0285_p0294b02║須陀洹雖得六銷，猶未亡一。
X13n0285_p0294b03║須陀洹，此云入流，初果之名。積生無始虗習，指思
X13n0285_p0294b04║惑。此中者，指六根之中生住異滅。分齊頭數者，指
X13n0285_p0294b05║無明別惑。得六銷者，不入色聲香味觸法故。未亡
X13n0285_p0294b06║一者，未知根結之元故。由未亡一故，仍於根結作
X13n0285_p0294b07║定六之見，不信一門深入六根同淨之法也。二、
X13n0285_p0294b08║借喻顯理。
X13n0285_p0294b09║如太虗空參合羣器，由器形異名之異空，除器觀空
X13n0285_p0294b10║說空為一。彼太虗空云何為汝成同不同？何況更名
X13n0285_p0294b11║是一非一？
X13n0285_p0294b12║太虗空以喻真性，羣器以喻六塵。由器形異名之
X13n0285_p0294b13║異空者，以喻由彼虗妄六塵分圓湛性，而為視聽
X13n0285_p0294b14║覺察之不同。即上文所謂一六義生，亦下文所謂
X13n0285_p0294b15║從真起妄，六用偏局也。除器觀空，說空為一，以喻
X13n0285_p0294b16║六銷未亡一也。彼太虗空等者，以喻上文非一非
X13n0285_p0294b17║六，亦喻下文六根互用，無上知覺，覺明圓妙也。
X13n0285_p0294b18║三、以法合喻。
X13n0285_p0294b19║則汝了知，六受用根，亦復如是。
X13n0285_p0294b20║浮根四塵如器，根中之性如器中空，非六非一也。
X13n0285_p0294b21║二、約行相別示二：初、明從真起妄，六用偏局；二、
X13n0285_p0294b22║明返妄歸真，六根互用。初中二：初、別示生起之
X13n0285_p0294b23║由；二、總結偏局之相。初中六：初示眼根結相（至）
X13n0285_p0294b24║六示意根結相。今初。
X13n0285_p0294c01║由明暗等二種相形，於妙圓中黏湛發見，見精暎色
X13n0285_p0294c02║結色成根，根元目為清淨四大，因名眼體如蒲萄朵，
X13n0285_p0294c03║浮根四塵流逸奔色。
X13n0285_p0294c04║此正顯示所結之相，令人知所解也。蓋自妄為明
X13n0285_p0294c05║覺，因明立所，法爾便有明暗二種相形。由是於妙
X13n0285_p0294c06║圓性中，黏彼明湛，而發見精。見精暎於明暗等色，
X13n0285_p0294c07║結色成勝義根。此惟天眼能見，肉眼所不能見，故
X13n0285_p0294c08║名清淨四大，因名眼體。如蒲萄朵者，指勝義根虗
X13n0285_p0294c09║妄相也。既有勝義，便有浮塵。眼根以麤濁四大為
X13n0285_p0294c10║體，常流逸而奔色，是謂迷真成妄，故有眼根也。此
X13n0285_p0294c11║中明暗，即自心相分。湛，即自心見分。黏字暎字，正
X13n0285_p0294c12║與前文相織妄成織字義同。所以舉根必具塵識，
X13n0285_p0294c13║舉塵必具根識，舉識必具根塵。而一一法中，皆有
X13n0285_p0294c14║五疊渾濁也。二、示耳根結相。
X13n0285_p0294c15║由動靜等二種相擊，於妙圓中黏湛發聽，聽精暎聲，
X13n0285_p0294c16║卷聲成根，根元目為清淨四大，因名耳體如新卷葉，
X13n0285_p0294c17║浮根四塵流逸奔聲。
X13n0285_p0294c18║妄為明覺，即是無明初動之相，乃至相待生搖，堅
X13n0285_p0294c19║明立礙，名為動靜二種相擊，亦即自心之相分也。
X13n0285_p0294c20║餘例前釋可知。三、示鼻根結相。
X13n0285_p0294c21║由通塞等二種相發，於妙圓中黏湛發齅，齅精暎香，
X13n0285_p0294c22║納香成根，根元目為清淨四大，因名鼻體如雙垂爪，
X13n0285_p0294c23║浮根四塵，流逸奔香。
X13n0285_p0294c24║晦昧為空，便有通相；結暗為色，便有塞相。故名二
X13n0285_p0295a01║種相發，亦自心之相分也。四、示舌根結相。
X13n0285_p0295a02║由恬變等二種相參，於妙圓中黏湛發嘗，嘗精暎味，
X13n0285_p0295a03║絞味成根，根元目為清淨四大，因名舌體。如初偃月
X13n0285_p0295a04║浮根，四塵流逸奔味。
X13n0285_p0295a05║熾然成異，便有變相；因異立同，便有恬相。恬者，淡
X13n0285_p0295a06║也，非甘也。此二種相參，亦是自心相分。五、示身
X13n0285_p0295a07║根結相。
X13n0285_p0295a08║由離合等二種相摩，於妙圓中黏湛發覺，覺精暎觸
X13n0285_p0295a09║摶觸成根，根元目為清淨四大，因名身體如腰鼓顙，
X13n0285_p0295a10║浮根四塵流逸奔觸。
X13n0285_p0295a11║既有能所，便有合離。此二相摩？亦是自心相分。
X13n0285_p0295a12║六、示意根結相。
X13n0285_p0295a13║由生滅等二種相續，於妙圓中黏湛發知，知精暎法，
X13n0285_p0295a14║攬法成根，根元目為清淨四大，因名意思。如幽室見
X13n0285_p0295a15║浮根四塵，流逸奔法。
X13n0285_p0295a16║無明初動既非生，妄見有生。諸法變遷亦非滅，妄
X13n0285_p0295a17║稱為滅。此二相續，亦是自心相分。如幽室見者，眾
X13n0285_p0295a18║生所計六塵緣影，為自心相也。浮根四塵，約肉團
X13n0285_p0295a19║心而言。二、總結偏局之相。
X13n0285_p0295a20║阿難，如是六根，由彼覺明，有明明覺，失彼精了，黏妄
X13n0285_p0295a21║發光。是以汝今離暗離明，無有見體；離動離靜，元無
X13n0285_p0295a22║聽質；無通無塞，齅性不生；非變非恬，嘗無所出；不離
X13n0285_p0295a23║不合，覺觸本無；無滅無生，了知安寄？
X13n0285_p0295a24║言六根虗妄結相，別無他因，秪由覺明真性，有妄
X13n0285_p0295b01║明之明覺，遂失彼精了之體，黏彼妄塵，以發妄光，
X13n0285_p0295b02║假名為視、為聽、為覺、為察也。前云黏湛，約所黏能。
X13n0285_p0295b03║今云黏妄，約能黏所。能所雖殊，虗妄則一。是以汝
X13n0285_p0295b04║今等者，意顯因於迷妄，故成偏局。與前文聽不出
X13n0285_p0295b05║聲，見不超色義同。非謂六根一總無性也。二、明
X13n0285_p0295b06║返妄歸真，六根互用二：初、明返妄圓拔；二、明歸真
X13n0285_p0295b07║互用。返妄如除器，互用如太空也。今初。
X13n0285_p0295b08║汝但不循動靜、合離、恬變、通塞、生滅、明暗，如是十二
X13n0285_p0295b09║諸有為相，隨拔一根，脫黏內伏，伏歸元真，發本明曜，
X13n0285_p0295b10║（但得）曜性發明，（則）諸餘五黏（皆）應拔（而）圓脫。
X13n0285_p0295b11║不循二字，即是下手親切工夫。猶上文不隨分別
X13n0285_p0295b12║之不隨二字，二卷中遠離諸和合緣，及不和合之
X13n0285_p0295b13║遠離二字。亦猶下文棄生滅之棄字，知見無見之
X13n0285_p0295b14║無字，不取無非幻之不取二字，乃至旋流獲無妄
X13n0285_p0295b15║之旋字也。一脫一切脫未有耳。既不黏動靜，而餘
X13n0285_p0295b16║根尚黏合離等者，故名圓脫。但初拔時，須向一根
X13n0285_p0295b17║下手耳。二、明歸真互用二：初、證互用之相；二、明
X13n0285_p0295b18║互用所以。今初。
X13n0285_p0295b19║不由前塵所起知見（則本）明，不循（六）根（不過）寄（六）根（而）明
X13n0285_p0295b20║發，由是六根（遂能）互相為用。阿難！汝豈不知今此會中，
X13n0285_p0295b21║阿那律陀無目而見，䟦難陀龍無耳而聽，殑伽神女
X13n0285_p0295b22║非鼻聞香，驕梵鉢提異舌知味，舜若多神無身覺觸，
X13n0285_p0295b23║如來光中暎令暫現，既為風質其體元無，諸滅盡定
X13n0285_p0295b24║得寂聲聞。如此會中，摩訶迦葉久滅意根，圓明了知
X13n0285_p0295c01║不因心念。
X13n0285_p0295c02║䟦難陀，此云賢喜。殑伽河，名驕梵鉢提，此云牛呞。
X13n0285_p0295c03║異舌者，不與尋常舌根同也。久滅意根者，斷盡俱
X13n0285_p0295c04║生我執，無復如幽室見之相可得也。歷引諸證，雖
X13n0285_p0295c05║或是業果，或由得道，其為明不循根，則一而已。
X13n0285_p0295c06║二、示互用所以，又三：初、示妄體本真；二、指現量為
X13n0285_p0295c07║證；三、示以修顯性。今初。
X13n0285_p0295c08║阿難！今汝諸根若圓拔已內瑩發光，如是浮塵及器
X13n0285_p0295c09║世間諸變化相如湯消氷，應念化成無上知覺。
X13n0285_p0295c10║浮塵諸變化相，本即無上知覺。所謂此見及緣，元
X13n0285_p0295c11║是菩提妙淨明體也。隨無明染緣，如水成冰。用智
X13n0285_p0295c12║慧淨緣，是冰化水。而云湯消冰者，湯之與氷，同一
X13n0285_p0295c13║水性。但智慧火，能融無明堅執，喻之以湯。此約修
X13n0285_p0295c14║德顯示，翻迷歸悟，故名曰化。若約性德，無減無增，
X13n0285_p0295c15║更非二物，則曰煩惱即菩提，生死即涅槃矣。二、
X13n0285_p0295c16║指現量為證。
X13n0285_p0295c17║阿難！如彼世人聚見於眼，若令急合，暗相現前，六根
X13n0285_p0295c18║黯然，頭足相類。彼人以手循體外繞，彼雖不見，頭足
X13n0285_p0295c19║一辨，知覺是同。
X13n0285_p0295c20║上雖拈示六根互用，若事若理，皆已彰明。猶恐執
X13n0285_p0295c21║迷之人，謂是由修所成，不關性具。故更舉世人現
X13n0285_p0295c22║量為證也。世人所有妄見，僅僅聚在眼根。設令急
X13n0285_p0295c23║合暗相現前，則他人雖在其前，六根黯然，頭足相
X13n0285_p0295c24║類。然使彼合眼人，以手循他人體，外繞一匝，則眼
X13n0285_p0296a01║雖不見，而頭足一辨，知覺是同。豈非明不循根之
X13n0285_p0296a02║一證乎。古人有以夜中摸著枕子，為大悲千手眼
X13n0285_p0296a03║者，亦是此意。三，示以修顯性。
X13n0285_p0296a04║緣見因明，暗成無見，不明自發，則諸暗相永不能昏。
X13n0285_p0296a05║根塵既銷，云何覺明不成圓妙？
X13n0285_p0296a06║承上指示眾生知覺之性，本不藉於眼根，但彼一
X13n0285_p0296a07║向緣塵之見，因於明相，故暗時便成無見。若能稱
X13n0285_p0296a08║性起修，發本明曜，使曜性不藉明緣而能自發，則
X13n0285_p0296a09║諸暗相永不能昏。由是根塵之妄既銷，云何覺明
X13n0285_p0296a10║本性不成圓妙極果乎？正明二義竟。二、決通疑
X13n0285_p0296a11║滯二：初、明因果俱常，決通初義；二、明結解無二，決
X13n0285_p0296a12║通次義。初中二：初、疑問，二、示答。今初。
X13n0285_p0296a13║阿難白佛言：世尊！如佛說言：因地覺心欲求常住，要
X13n0285_p0296a14║與果位名目相應。世尊！如果位中菩提、涅槃、真如、佛
X13n0285_p0296a15║性、菴摩羅識、空如來藏、大圓鏡智，是七種名稱謂雖
X13n0285_p0296a16║別，清淨圓滿體性堅凝，如金剛王常住不壞。若此見
X13n0285_p0296a17║聽離於明暗、動靜、通塞，畢竟無體，猶如念心離於前
X13n0285_p0296a18║塵本無所有，云何將此畢竟斷滅以為修因，欲獲如
X13n0285_p0296a19║來七常住果？世尊！若離明暗見畢竟空，如無前塵念
X13n0285_p0296a20║自性滅，進退循環微細推求，本無我心及我心所，將
X13n0285_p0296a21║誰立因求無上覺？如來先說湛精圓常，違越誠言終
X13n0285_p0296a22║成戲論，云何如來真實語者？惟垂大慈開我蒙恡。
X13n0285_p0296a23║智德無二障名為菩提，斷德無二死名為涅槃，不
X13n0285_p0296a24║妄名真，不異名如，不壞不變名為佛性，分別一切
X13n0285_p0296b01║而無染著名菴摩羅識，惟一真心更非他物名空
X13n0285_p0296b02║如來藏，洞照萬法而無分別名大圓鏡智。若此見
X13n0285_p0296b03║聽下，因前所示迷妄偏局之相而翻疑真性為斷
X13n0285_p0296b04║滅也。言此見聽等六根離明暗等六塵畢竟無體，
X13n0285_p0296b05║猶如初卷中所徵念心離於前塵本無所有，云何
X13n0285_p0296b06║將此畢竟斷滅為因而求不生不滅果耶？蒙恡者，
X13n0285_p0296b07║由蒙昧故執著也。餘文可知。二、示答三：初、斥迷
X13n0285_p0296b08║許說，二、指事除疑，三、會通結示。今初。
X13n0285_p0296b09║佛告阿難：汝學多聞，未盡諸漏，心中徒知顛倒所因、
X13n0285_p0296b10║顛倒現前，實未能識。
X13n0285_p0296b11║但知六根全體是妄，不知全妄之中，真性不滅也。
X13n0285_p0296b12║二、指事除疑，又二：初、詰根塵顯迷倒；二、就聞性
X13n0285_p0296b13║示因常。今初。
X13n0285_p0296b14║恐汝識心猶未信伏，吾今試將塵俗諸事，當除汝疑。
X13n0285_p0296b15║即時如來敕羅睺羅擊鐘一聲，問阿難言：汝今聞不？
X13n0285_p0296b16║阿難大眾俱言：我聞。鐘歇無聲，佛又聞言：汝今聞不？
X13n0285_p0296b17║阿難大眾俱言：不聞。時羅睺羅又擊一聲，佛又問言：
X13n0285_p0296b18║汝今聞不？阿難大眾又言：俱聞。佛問阿難：汝云何聞？
X13n0285_p0296b19║云何不聞？阿難大眾俱白佛言：鐘聲若擊，則我得聞，
X13n0285_p0296b20║擊久聲銷，音響雙絕，則名無聞。如來又敕羅睺擊鐘，
X13n0285_p0296b21║問阿難言：爾今聲不？阿難大眾俱言：有聲。少選聲銷，
X13n0285_p0296b22║佛又問言：爾今聲不？阿難大眾答言：無聲。有頃羅睺
X13n0285_p0296b23║更來撞鐘，佛又問言：爾今聲不？阿難大眾俱言：有聲。
X13n0285_p0296b24║佛問阿難：汝云何聲？云何無聲？阿難大眾俱白佛言：
X13n0285_p0296c01║鐘聲若擊，則名有聲，擊久聲銷，音響雙絕，則名無聲。
X13n0285_p0296c02║佛語阿難及諸大眾：汝今云何自語矯亂？大眾阿難
X13n0285_p0296c03║俱時問佛：我今云何名為矯亂？佛言：我問汝聞，汝則
X13n0285_p0296c04║言聞，又問汝聲，汝則言聲，惟聞與聲，報答無定，如是
X13n0285_p0296c05║云何不名矯亂？
X13n0285_p0296c06║初答無聞為非，次答無聲為是，文並可知。二、就
X13n0285_p0296c07║聞性示因常。
X13n0285_p0296c08║阿難！聲銷無響（之時），汝（便妄）說無聞。若實無聞，（則）聞性自
X13n0285_p0296c09║滅，同於枯木鐘聲更擊，汝云何知？（當知）知有知無，自是
X13n0285_p0296c10║聲塵（之）或有或無（耳），豈彼聞性為汝有無（哉？設使）聞實
X13n0285_p0296c11║云無，（則）誰（為）知無者？是故，阿難！聲（塵）於聞（性）中自有
X13n0285_p0296c12║生滅，非為汝聞（此）聲（之）生（聞此）聲（之）滅，（而）令汝聞性（便）
X13n0285_p0296c13║為有為無（也）。汝尚顛倒惑聲為聞，何怪昏迷以常為
X13n0285_p0296c14║斷？終不應言離諸動靜、閉塞、開通，說聞（畢竟）無性。（且）如
X13n0285_p0296c15║（世間）重睡（之）人眠熟牀枕，其家有人於彼睡時擣練舂
X13n0285_p0296c16║米，其人夢中聞舂擣聲，別作他物，或為擊鼓、或為撞
X13n0285_p0296c17║鐘，即於夢時自怪其鐘為木石響。於時忽寤，遄知杵
X13n0285_p0296c18║音，自告家人：我正夢時，惑此舂音將為鼓響。阿難！是
X13n0285_p0296c19║人夢中豈憶（聲塵之）靜搖（耳根之）開閉通塞？（但）其形雖寐，
X13n0285_p0296c20║（而）聞性（決定）不昏。（以此為證，則知）縱汝形銷命光遷謝，此性云
X13n0285_p0296c21║何為汝銷滅？
X13n0285_p0296c22║此正就虗妄根塵中，點出不生滅性，以為真正修
X13n0285_p0296c23║因也。正取能聞舂擣之性，不取惑為鐘鼓之情。以
X13n0285_p0296c24║惑為鐘鼓，是獨頭意識顛倒相故。三、會通結示，
X13n0285_p0297a01║又二：初、明迷故，常即無常；二、明悟故，無常即常。
X13n0285_p0297a02║今初。
X13n0285_p0297a03║以諸眾生從無始來，循諸色聲逐念流轉，曾不開悟
X13n0285_p0297a04║性淨妙常，不循所常逐諸生滅，由是生生雜染流轉。
X13n0285_p0297a05║二、明悟故無常即常。
X13n0285_p0297a06║若棄生滅，守於真常，常光現前，根塵識心應時銷落，
X13n0285_p0297a07║想相為塵，識情為垢，二俱遠離，則汝法眼應時清明，
X13n0285_p0297a08║云何不成無上知覺？
X13n0285_p0297a09║棄生滅者，棄其於真常中妄見生滅之情見也。守
X13n0285_p0297a10║真常者，守其即生滅中本自真常之性體也。想相
X13n0285_p0297a11║為塵，元無實塵。識情為垢，元無實垢。今能了達，則
X13n0285_p0297a12║當下遠離，而法眼自清明矣。
X13n0285_p0297a13║大佛頂如來密因修證了義諸菩薩萬行首楞嚴經
X13n0285_p0297a14║卷第四文句