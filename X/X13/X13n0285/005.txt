X13n0285_p0297b01║
X13n0285_p0297b02║
X13n0285_p0297b03║
X13n0285_p0297b04║
X13n0285_p0297b05║大佛頂如來密因修證了義諸菩薩萬行首楞嚴經
X13n0285_p0297b06║卷第五文句
X13n0285_p0297b07║唐天竺沙門般剌密諦　譯經
X13n0285_p0297b08║明菩薩沙彌古吳智旭　文句
X13n0285_p0297b09║明菩薩比丘溫陵道昉　參訂
X13n0285_p0297b10║二、明結解無二決通。次義二：初、正明結解無二；二、
X13n0285_p0297b11║兼顯六解一亡。初中二：初、疑請，二、開示。今初。
X13n0285_p0297b12║阿難白佛言：世尊！如來雖說第二義門，今觀世間解
X13n0285_p0297b13║結之人，若不知其所結之元，我信是人終不能解。世
X13n0285_p0297b14║尊！我及會中有學聲聞亦復如是，從無始際與諸無
X13n0285_p0297b15║明俱滅俱生，雖得如是多聞善根，名為出家，猶隔日
X13n0285_p0297b16║瘧。惟願大慈哀愍沉溺，今日身心云何是結？從何名
X13n0285_p0297b17║解？亦令未來苦難眾生得免輪迴，不落三有。作是語
X13n0285_p0297b18║已，普及大眾五體投地，雨淚翹誠，佇佛如來無上開
X13n0285_p0297b19║示。
X13n0285_p0297b20║上文所示六根生起之由，不惟結相宛然，亦且結
X13n0285_p0297b21║元斯在。但由阿難俱生惑覆，不達六根即是結元，
X13n0285_p0297b22║故重致此請也。猶隔日瘧者，須陀洹人見惑已斷，
X13n0285_p0297b23║思惑未除，入無漏觀，便如健人出觀之時，習染仍
X13n0285_p0297b24║在故也。二、開示二：初、現瑞；二、正說。今初。
X13n0285_p0297c01║爾時，世尊憐愍阿難及諸會中諸有學者，亦為未來
X13n0285_p0297c02║一切眾生為出世因，作將來眼，以閻浮檀紫金光手
X13n0285_p0297c03║摩阿難頂。即時，十方普佛世界六種震動，微塵如來
X13n0285_p0297c04║住世界者各有寶光從其頂出，其光同時於彼世界
X13n0285_p0297c05║來秪陀林灌如來頂，是諸大眾得未曾有。
X13n0285_p0297c06║摩阿難頂者，欲就阿難現在身中，顯出無上大佛
X13n0285_p0297c07║頂法也。十方如來放頂光，同灌佛頂者，顯阿難所
X13n0285_p0297c08║具大佛頂法，即一切佛所證頂法，更無差別也。
X13n0285_p0297c09║二、正說二：初、諸佛同宜；二、釋迦親說。今初。
X13n0285_p0297c10║於是阿難及諸大眾，俱聞十方微塵如來，異口同音
X13n0285_p0297c11║告阿難言：善哉阿難！汝欲識知俱生無明，使汝輪轉
X13n0285_p0297c12║生死結根，唯汝六根更無他物。汝復欲知無上菩提，
X13n0285_p0297c13║令汝速證安樂解脫寂靜妙常，亦汝六根更非他物。
X13n0285_p0297c14║此由阿難別索結元，故直指六根為生死結根，更
X13n0285_p0297c15║非他物也。惟其即是生死結根，所以即是菩提常
X13n0285_p0297c16║樂。譬如全水成氷，所以全氷是水。又如全巾成結，
X13n0285_p0297c17║所以全結是巾耳。又復應知，此經阿難輩一類當
X13n0285_p0297c18║機，積劫多聞，不能即於聞中薦取，翻咎多聞為失，
X13n0285_p0297c19║故選觀音耳根圓通以對治之。觀音亦是從聞思
X13n0285_p0297c20║修入三摩地者，何嘗廢聞？只不循聲流轉耳。既借
X13n0285_p0297c21║根性以顯圓通，則以根為法界，故曰惟汝六根，更
X13n0285_p0297c22║非他物。若尋常言萬法惟識，則又可云惟汝六識，
X13n0285_p0297c23║更非他物。或惟汝八識，更非他物，謂隨八識流轉，
X13n0285_p0297c24║隨四智成道，總無二體故也。又約惟色惟香等義，
X13n0285_p0298a01║亦可云惟此六塵，更非他物，以貪愛則種種生惱，
X13n0285_p0298a02║不著則本自太平故也。又言根即攝塵識，言識即
X13n0285_p0298a03║攝根塵，言塵即攝根識，以三法互為緣起，不相離
X13n0285_p0298a04║故，以三皆同源，三皆無性故。故曰十方如來，於十
X13n0285_p0298a05║八界，一一修行，皆得圓滿無上菩提，於其中間，亦
X13n0285_p0298a06║無優劣。故天台於三科中，簡去界入，於五陰中，簡
X13n0285_p0298a07║前四陰，於識陰中，復簡餘七，但觀現前六識一念，
X13n0285_p0298a08║名為灸病得穴。今經於三科中，簡去塵識，於六根
X13n0285_p0298a09║中，簡去五根，但以耳根為所觀境，亦可云灸病得
X13n0285_p0298a10║穴。乃至陳那等六人，各以一塵為所觀境，即塵塵
X13n0285_p0298a11║罔非真穴，灸之皆可立愈。然則十八界七大皆穴
X13n0285_p0298a12║也，審得何病，應灸何穴，得其穴則病愈，不得其穴
X13n0285_p0298a13║則病莫能愈，不可謂此是穴彼非穴也。故二十五
X13n0285_p0298a14║聖，各說圓通之後，世尊從其五體，同放寶光，遠灌
X13n0285_p0298a15║佛菩薩頂，彼諸如來，亦於五體，同放寶光，來灌佛
X13n0285_p0298a16║及眾會之頂，豈非顯於通身是穴，通身皆可起病，
X13n0285_p0298a17║二十五門，無非大佛頂法也哉。二、釋迦親說二：
X13n0285_p0298a18║初、疑問，二、答釋。今初。
X13n0285_p0298a19║阿難雖聞如是法音，心猶未明，稽首白佛：云何令我
X13n0285_p0298a20║生死輪迴，安樂妙常，同是六根，更非他物？
X13n0285_p0298a21║意謂根、塵、識三稱十八界，迷則皆為生死，悟則皆
X13n0285_p0298a22║如來藏，何故十方如來但言生死安樂惟六根耶？
X13n0285_p0298a23║二、答釋二：初、長文；二、偈頌。今初。
X13n0285_p0298a24║佛告阿難：根塵同源縛脫無二，識性虗妄猶如空華。
X13n0285_p0298b01║阿難！由塵發知因根有相，相見無性同於交蘆。是故
X13n0285_p0298b02║汝今知見立知即無明本，知見無見斯即涅槃無漏
X13n0285_p0298b03║真淨，云何是中更容他物？
X13n0285_p0298b04║此中初四句顯示根塵識三本不相離，故但言六
X13n0285_p0298b05║根便攝塵識也。次由塵發知四句，即是轉釋根塵
X13n0285_p0298b06║同源及識性虗妄猶如空華。三、是故汝今下，即是
X13n0285_p0298b07║轉釋縛脫無二。初言根塵同源者，具足應云根塵
X13n0285_p0298b08║識三同源，以同是如來藏性不變隨緣，舉體而為
X13n0285_p0298b09║根塵識三，是故根塵識三隨緣不變，仍舉體即是
X13n0285_p0298b10║如來藏性也。縛脫無二者，若了達根塵即是藏性，
X13n0285_p0298b11║不橫計根為能取、塵為所取，名之曰脫，脫時亦未
X13n0285_p0298b12║嘗斷滅根塵。若不了根塵惟是自心，則橫計根為
X13n0285_p0298b13║能取、塵為所取，乃至浮根四塵流逸奔色等，名之
X13n0285_p0298b14║曰縛，縛時亦未嘗實有根塵。故無二也。識性虗妄
X13n0285_p0298b15║者，具足應云根塵識性一總虗妄，與上文互影略
X13n0285_p0298b16║耳。葢根塵識之實性，即是如來藏性。如來藏性不
X13n0285_p0298b17║變隨緣，舉體作根塵識。若離根塵識有為之法，別
X13n0285_p0298b18║覓如來藏無為之法，如離華處別覓虗空，故曰猶
X13n0285_p0298b19║如空華也。次文由塵發知，則單根不立。因根有相，
X13n0285_p0298b20║則單塵不立。相見既無自性，同於交蘆，則中間所
X13n0285_p0298b21║發之識，如交蘆中空，又豈有自性哉？是故汝今等
X13n0285_p0298b22║者，知見二字，指真體言。立知二字，顯示妄本。所謂
X13n0285_p0298b23║妄為明覺，因明立所等也。即無明本者，即是非縛
X13n0285_p0298b24║而言。縛即是所結，即是結元也。次知見二字，指本
X13n0285_p0298c01║性言。無見二字，顯示妙修。所謂不隨分別，不循動
X13n0285_p0298c02║靜等也。斯即涅槃無漏真淨者，即是非脫而言。脫
X13n0285_p0298c03║即是脫其所結也。云何是中更容他物結？答：云何
X13n0285_p0298c04║同是六根之問。
X13n0285_p0298c05║二、偈頌二：初、頌說法門；二、頌歎法門。初中二：初、
X13n0285_p0298c06║重頌，二、孤起頌。初又二：初、頌近文顯性以為修
X13n0285_p0298c07║本，二、頌前文示修以合妙性。今初。
X13n0285_p0298c08║爾時，世尊欲重宣此義，而說偈言：
X13n0285_p0298c09║真性有為空，緣生故如幻，無為無起滅，不實如空華。
X13n0285_p0298c10║言妄顯諸真，妄真同二妄，猶非真非真，云何見所見？
X13n0285_p0298c11║中間無實性，是故若交蘆，結解同所因，聖凡無二路。
X13n0285_p0298c12║汝觀交中性，空有二俱非，迷晦即無明，發明便解脫。
X13n0285_p0298c13║此中真性二字，先標非真非妄之體，即初卷所謂
X13n0285_p0298c14║常住真心性淨明體，第二三卷所謂如來藏妙真
X13n0285_p0298c15║如性，第四卷所謂性覺妙明本覺明妙，第六卷所
X13n0285_p0298c16║謂覺海性澄圓圓澄覺元妙，乃至第十卷所謂精
X13n0285_p0298c17║真妙明本覺圓淨也。有為指根塵識相有為之法，
X13n0285_p0298c18║其體本空，以緣生故，喻如幻事。無為指根塵識性
X13n0285_p0298c19║無為之法，亦復不實，以元無起滅故，喻如空華。次
X13n0285_p0298c20║轉釋云：何故有為無為皆空而不實耶？以言妄顯
X13n0285_p0298c21║真，乃是對待之法，故妄既是妄，真亦是妄，而同為
X13n0285_p0298c22║二妄也。所以妙明真性，猶非真與非真，云何可是
X13n0285_p0298c23║能見之根及所見之塵耶？須知內根外塵及中間
X13n0285_p0298c24║之識，皆無實性，是故但若交蘆而已。既無實性，故
X13n0285_p0299a01║結解同一所因，而聖凡總無二路。汝試觀彼交蘆
X13n0285_p0299a02║中性，謂之曰空，則蘆相宛然，謂之曰有，則中無實
X13n0285_p0299a03║體，故空有二俱非也。但迷晦此俱非之理，即為無
X13n0285_p0299a04║明，發明此俱非之理，便成解脫矣。葢真性本自非
X13n0285_p0299a05║凡非聖，迷晦即為縛為結為凡，發明即為脫為解
X13n0285_p0299a06║為聖，而凡情不立，聖解亦空，故上頌云：猶非真非
X13n0285_p0299a07║真，有為既空，無為亦不實也。二、頌前文示修以
X13n0285_p0299a08║合妙性。
X13n0285_p0299a09║解結因次第，六解一亦亡，根選擇圓通，入流成正覺。
X13n0285_p0299a10║此遠頌前第二決定義中之文，以示修行方便也。
X13n0285_p0299a11║承上縛脫雖唯六根，但解結必因次第，故須一門
X13n0285_p0299a12║深入，而六解則一亦亡，故得浮塵諸相應念化成
X13n0285_p0299a13║無上知覺。是以初下手時，須於六根之中選擇其
X13n0285_p0299a14║圓通者，從此入法性流而成正覺，便有日劫相倍
X13n0285_p0299a15║之殊也。二，孤起頌。
X13n0285_p0299a16║陀那微細識，習氣成暴流。真非真恐迷，我常不開演。
X13n0285_p0299a17║自心取自心，非幻成幻法。不取無非幻，非幻尚不生，
X13n0285_p0299a18║幻法云何立？
X13n0285_p0299a19║梵語陀那，此云執持。上文雖明選根入流，但此六
X13n0285_p0299a20║根，乃根本識之所執持。而此陀那微細識，其習氣
X13n0285_p0299a21║種子，能成暴流。謂之曰真，則是生死根本。謂之非
X13n0285_p0299a22║真，則是離波覓水。故說真非真，皆恐人迷而執著
X13n0285_p0299a23║我，所以常不開演也。夫一切根塵識等，皆是唯心
X13n0285_p0299a24║所現。若依根取塵，捨塵取根，乃至捨根塵而取識，
X13n0285_p0299b01║捨六識而獨取第八識等，皆是自心還取自心。致
X13n0285_p0299b02║使本非幻妄之性，全體成幻妄法。但使修行之人，
X13n0285_p0299b03║達一切法即心，自性寂然，不生取著。則不惟無幻，
X13n0285_p0299b04║併無非幻。夫非幻尚自不生，幻法復云何立。譬如
X13n0285_p0299b05║空尚不生，華豈有生也哉。然自心取自心，亦是重
X13n0285_p0299b06║頌知見。立知非幻成幻法，亦是重頌。即無明本不
X13n0285_p0299b07║取二字，亦是重頌知見。無見無非幻等十三字，亦
X13n0285_p0299b08║是重頌。斯即涅槃無漏真淨。葢無非幻是無真，無
X13n0285_p0299b09║二乘涅槃也。無幻是無妄，無凡夫生死也。無涅槃
X13n0285_p0299b10║無生死，是名無住處大涅槃。惟其孤起，而兼重頌。
X13n0285_p0299b11║故下歎云，雜糅精瑩。二，頌歎法門。
X13n0285_p0299b12║是名妙蓮華。金剛王寶覺，如幻三摩提。彈指超無學，
X13n0285_p0299b13║此阿毗達磨。十方薄伽梵，一路涅槃門。
X13n0285_p0299b14║初三句出其三昧名字，次一句顯其功能殊勝，後
X13n0285_p0299b15║三句明其眾聖共遵也。初三句須作一氣讀之，言
X13n0285_p0299b16║此三昧名為何等？乃是妙蓮華金剛王寶覺如幻
X13n0285_p0299b17║三昧也。以真性妙理，在有為而非有，在無為而不
X13n0285_p0299b18║無，於淨無著，於染無汙，故名為妙蓮華。以般若妙
X13n0285_p0299b19║智，觸有有敗，觸無無壞，二邊叵得，中道不居，故名
X13n0285_p0299b20║金剛王寶覺。以解脫妙行，有為亦如幻，無為亦如
X13n0285_p0299b21║幻，二邊亦如幻，中道亦如幻，故名如幻。合此不思
X13n0285_p0299b22║議三德成一正定，故名三摩提也。此即大佛頂首
X13n0285_p0299b23║楞嚴王三昧，亦即金剛王如幻不思議佛母真三
X13n0285_p0299b24║昧，種種異名，種種取義，終無二體故也。彈指超無
X13n0285_p0299c01║學者，分證固超，破無明故；相似亦超，伏無明故；觀
X13n0285_p0299c02║行亦超，能圓伏故；名字亦超，知佛性故。阿毗達摩，
X13n0285_p0299c03║亦云阿毗曇，此翻無比法，通則小乘論藏亦得此
X13n0285_p0299c04║名，非世間法所能比故；別則一乘了義乃當此名，
X13n0285_p0299c05║非權乘法所能比故。薄伽梵者，佛之嘉號，具含六
X13n0285_p0299c06║義，故存本音：一自在，二熾盛，三端嚴，四名稱，五吉
X13n0285_p0299c07║祥，六尊貴也。初卷云一門超出妙莊嚴路，先門而
X13n0285_p0299c08║後路，先解而後行也；此云一路涅槃門，先路而後
X13n0285_p0299c09║門，先行而後入也。前是出生死門，此是入涅槃門。
X13n0285_p0299c10║又迷則本鄉皆他國，悟則普天皆故鄉；迷則出涅
X13n0285_p0299c11║槃入生死，悟則出生死入涅槃。門之與路，約義說
X13n0285_p0299c12║二，體即非二也。二、兼顯六解一亡二：初、疑請；二、
X13n0285_p0299c13║答示。初又二：初、敘益，二、請疑。今初。
X13n0285_p0299c14║於是阿難及諸大眾，聞佛如來無上慈誨，祇夜伽陀
X13n0285_p0299c15║雜糅精瑩，妙理清徹心目開明，歎未曾有。
X13n0285_p0299c16║祇夜，此云重頌。伽陀，或云偈，此翻孤起，亦名諷頌。
X13n0285_p0299c17║言能詮之祇夜伽陀，則雜糅而精瑩，所詮之妙理，
X13n0285_p0299c18║則清淨而了徹也。二、請疑。
X13n0285_p0299c19║阿難合掌頂禮白佛：我今聞佛無遮大悲性淨妙常
X13n0285_p0299c20║真實法句，心猶未達六解一亡舒結倫次，惟垂大慈
X13n0285_p0299c21║再愍斯會及與將來，施以法音洗滌沉垢。
X13n0285_p0299c22║此即牒前偈中解結因次第，六解一亦亡之義而
X13n0285_p0299c23║發問也。問端有六：一問六解，二問一亡，三問舒，四
X13n0285_p0299c24║問結，五問舒結各有倫類，六問舒結各有次序。此
X13n0285_p0300a01║隨文便作此列示。若據答中，先答結中次序倫類，
X13n0285_p0300a02║次答六解一亡及解中次序倫類，至文自見。二、
X13n0285_p0300a03║答示二：初、結巾喻迷，二、解巾喻悟。今初。
X13n0285_p0300a04║即時如來於師子座，整涅槃僧，斂僧伽梨，攬七寶几，
X13n0285_p0300a05║引手於几，取劫波羅天所奉華巾，於大眾前綰成一
X13n0285_p0300a06║結，示阿難言：此名何等？阿難大眾俱白佛言：此名為
X13n0285_p0300a07║結。於是如來綰疊華巾，又成一結，重問阿難：此名何
X13n0285_p0300a08║等？阿難大眾又白佛言：此亦名結。如是倫次綰疊華
X13n0285_p0300a09║巾，總成六結，一一結成，皆取手中所成之結，持問阿
X13n0285_p0300a10║難：此名何等？阿難大眾亦復如是，次第詶佛：此名為
X13n0285_p0300a11║結。佛告阿難：我初綰巾，汝名為結。此疊華巾先實一
X13n0285_p0300a12║條，第二、第三云何汝曹復名為結？阿難白佛言：世尊！
X13n0285_p0300a13║此寶疊華緝績成巾，雖本一體，如我思惟，如來一綰
X13n0285_p0300a14║得一結名，若百綰成，終名百結，何況此巾秪有六結，
X13n0285_p0300a15║終不至七，亦不停五，云何如來秪許初時第二、第三
X13n0285_p0300a16║不名為結？佛告阿難：此寶華巾，汝知此巾元止一條，
X13n0285_p0300a17║我六綰時，名有六結。汝審觀察，巾體是同，因結有異。
X13n0285_p0300a18║於意云何？初綰結成，名為第一，如是乃至第六結生，
X13n0285_p0300a19║我今欲將第六結名（還）成第一（如是得）不？不也，世尊！六
X13n0285_p0300a20║結若存，斯第六名終非第一，縱我歷生盡其明辯，如
X13n0285_p0300a21║何令是六結亂名？佛言：如是，六結不同，循顧本因，一
X13n0285_p0300a22║巾所造，令其雜亂，終不得成，則汝六根亦復如是，畢
X13n0285_p0300a23║竟同中生，畢竟異
X13n0285_p0300a24║此先答其所問結之次序及倫類也。涅槃僧，此云
X13n0285_p0300b01║裏衣，即是下裙。僧伽梨，此云雜碎服，即是大衣。劫
X13n0285_p0300b02║波羅，此云時分。夫綰結者，取其巾而左右交加，從
X13n0285_p0300b03║本向末，以顯次序之義。葢巾喻本識，綰喻造作名
X13n0285_p0300b04║行。綰時必具結想，以喻想陰。綰竟便成一結，以喻
X13n0285_p0300b05║六根受陰。結外必有餘巾以對於結，以喻六根必
X13n0285_p0300b06║有所對。六塵兼彼浮根四塵，總名色陰。故知一一
X13n0285_p0300b07║根中皆具五陰，次第重疊而得生起，幽溪所謂橫
X13n0285_p0300b08║中之豎也。總成六結，顯倫類義。謂結雖有六，其類
X13n0285_p0300b09║是同，一一皆以次第綰成。然不取六結先後以喻
X13n0285_p0300b10║六根，以六根無先後故，即是豎中之橫也。二、解
X13n0285_p0300b11║巾喻悟三：初、喻六解一亡，二、喻解結由心，三、喻解
X13n0285_p0300b12║當次第。初中三：初、立喻，二、合法。今初。
X13n0285_p0300b13║佛告阿難：汝必嫌此六結不成，願樂一成，復云何得？
X13n0285_p0300b14║阿難言：此結若存，是非蜂起，於中自生，此結非彼，彼
X13n0285_p0300b15║結非此。如來今日若總解除，結若不生，則無彼此，尚
X13n0285_p0300b16║不名一，六云何成？
X13n0285_p0300b17║汝必嫌此等者，言既嫌此六結而不欲其成，願樂
X13n0285_p0300b18║還成一巾，當設何方便乎？餘如文。二、合法
X13n0285_p0300b19║佛言：六解一亡，亦復如是。由汝無始心性狂亂，知見
X13n0285_p0300b20║妄發，發妄不息，勞見發塵。如勞目睛則有狂華，於湛
X13n0285_p0300b21║精明無因亂起。一切世間山河大地、生死涅槃，皆即
X13n0285_p0300b22║狂勞顛倒華相。
X13n0285_p0300b23║先因其所明，而直以法合之，答其六解一亡之問。
X13n0285_p0300b24║次更出結元，而喻以狂華也。心性狂亂，即所謂性
X13n0285_p0300c01║覺必明，妄為明覺。知見妄發，即所謂所妄既立，生
X13n0285_p0300c02║汝妄能。發妄不息，勞見發塵，即所謂如是擾亂，相
X13n0285_p0300c03║待生勞，乃至引起塵勞煩惱也。生死即華相，故六
X13n0285_p0300c04║宜解。涅槃即華相，故一宜亡。生死即華相，故有人
X13n0285_p0300c05║空。涅槃即華相，故有法空。二、喻解結由心二：初、
X13n0285_p0300c06║正顯由心；二、指法興勸。今初。
X13n0285_p0300c07║阿難言：此勞同結，云何解除？如來以手將所結巾偏
X13n0285_p0300c08║掣其左，問阿難言：如是解不？不也，世尊。旋復以手偏
X13n0285_p0300c09║牽右邊，又問阿難：如是解不？不也，世尊。佛告阿難：我
X13n0285_p0300c10║今以手左右各牽，竟不能解，汝設方便，云何解成？阿
X13n0285_p0300c11║難白佛言：世尊，當於結心解即分散。佛告阿難：如是，
X13n0285_p0300c12║如是。若欲除結，當於結心
X13n0285_p0300c13║結心者，中間空處也。妄為明覺，所立能生。能所相
X13n0285_p0300c14║黏，結根斯在。如綰巾兩頭，虗妄成結。然雖成結，巾
X13n0285_p0300c15║體不失。觀其所結，則知所解。葢結雖似實，結心仍
X13n0285_p0300c16║空。向此一隙空中下手，結即分散。既可分散，結非
X13n0285_p0300c17║實結，是顯人空。結既本空，解亦非解，是顯法空。左
X13n0285_p0300c18║右二字，舊喻兩邊者是。有人以喻偏觀根塵，殊未
X13n0285_p0300c19║圓妙。且陳那等偏觀六塵，那律等偏觀六根，皆可
X13n0285_p0300c20║入道。何必定觀六識，方名結心。須知根塵識三，法
X13n0285_p0300c21║爾相黏，皆可稱結。而三皆無性，皆可稱結。心本虗
X13n0285_p0300c22║也。又結心即表中義。若約所觀明中，則是顯出根
X13n0285_p0300c23║塵識之實性，本如來藏。如結中虗，惟是巾體。若約
X13n0285_p0300c24║所用明中，則是須中道觀。如解結者，須從中間下
X13n0285_p0301a01║手。若約所破明中，則知根塵識三，皆無實法。如結
X13n0285_p0301a02║無實體，故可解除。二，指法興勸。
X13n0285_p0301a03║阿難！我說佛法從因緣生，非取世間和合麤相。如來
X13n0285_p0301a04║發明世出世法，知其本因隨所緣出，如是乃至恒沙
X13n0285_p0301a05║界外一滴之雨亦知頭數，現前種種松直棘曲、鵠白
X13n0285_p0301a06║烏玄皆了元由。是故，阿難！隨汝心中選擇六根，根結
X13n0285_p0301a07║若除塵相自滅，諸妄銷亡不真何待？
X13n0285_p0301a08║前文破除世間因緣戲論習氣影子已無不盡，今
X13n0285_p0301a09║方申示佛法因緣深義，亦猶涅槃經中客醫禁乳
X13n0285_p0301a10║而後用乳之喻也。知其本因者，一心具足十界性
X13n0285_p0301a11║相為因，即如來藏隨緣常不變義。隨所緣出者，隨
X13n0285_p0301a12║染淨緣成十法界，所謂隨心應量循業發現，即如
X13n0285_p0301a13║來藏不變常隨緣義。如來所說佛法從因緣生，本
X13n0285_p0301a14║即指此圓頓妙理，無奈眾生根性不等隨類得解，
X13n0285_p0301a15║故有藏通別教差別，是故前文須力破耳。界外滴
X13n0285_p0301a16║雨知頭數者，大圓鏡智所照也。松棘鵠烏了元由
X13n0285_p0301a17║者，十種智力所知也。一切依正皆是惟心業力所
X13n0285_p0301a18║感，舉此二事為顯差別妙智善鑒羣機，所說法要
X13n0285_p0301a19║應須信受故也。言根結若除塵相自滅者，亦約阿
X13n0285_p0301a20║難須就耳門入道言之，若觀塵者亦可云塵結若
X13n0285_p0301a21║除根相自滅，若觀識者亦可云識結若除根塵自
X13n0285_p0301a22║滅矣。三，喻解當次第。
X13n0285_p0301a23║阿難，我今問汝，此劫波羅巾六結現前，同時解縈，得
X13n0285_p0301a24║同除不？不也，世尊。是結本以次第綰生，今日當須次
X13n0285_p0301b01║第而解。六結同體，結不同時，則結解時云何同除？佛
X13n0285_p0301b02║言：六根解除亦復如是。此根初解先得人空，空性圓
X13n0285_p0301b03║明成法解脫，解脫法已俱空不生，是名菩薩從三摩
X13n0285_p0301b04║地得無生忍。
X13n0285_p0301b05║是結本。以次第綰生者，正是片喻，不是全喻，但取
X13n0285_p0301b06║六根不得總觀之意，非謂六根成有先後也。六根
X13n0285_p0301b07║同體者，倫類之義，惟其同體，故入一無妄，六同清
X13n0285_p0301b08║淨也。結不同時者，次序之義，惟其不同，故須向一
X13n0285_p0301b09║門深入也。分別、俱生二種我執皆斷，名為人空。此
X13n0285_p0301b10║根初解，則一解一切解，知無二體，而先得人空，如
X13n0285_p0301b11║冶鐵者，麤垢任運先落也。涅槃偏真，名為法執。空
X13n0285_p0301b12║性圓明，則不但無六，亦且無一，而成法解脫。解脫
X13n0285_p0301b13║法已，雖復人法俱空，而俱空實本不生，非是人法
X13n0285_p0301b14║滅而俱空生。此則一切法不生，不生亦不生，名為
X13n0285_p0301b15║無生法忍。菩薩定境修觀，正欲從三昧而得此忍
X13n0285_p0301b16║也。此中諦理，非橫非豎，約修證邊，雙照橫豎。言豎
X13n0285_p0301b17║義者，人空是真諦現前，法空是俗諦現前，俱空不
X13n0285_p0301b18║生是中諦現前。言橫義者，知徧計我執即空假中，
X13n0285_p0301b19║是名人空；知依他法執即空假中，是名人空；知依
X13n0285_p0301b20║他法執即空假中，是名法空；知圓成空理即空假
X13n0285_p0301b21║中，是名俱空不生也。總示因心竟。二、別顯修證
X13n0285_p0301b22║五：初、阿難請問圓根；二、如來垂詢聖眾；三、眾聖各
X13n0285_p0301b23║說證門；四、放光現瑞總印；五、佛敕文殊簡擇。今
X13n0285_p0301b24║初。
X13n0285_p0301c01║阿難及諸大眾，蒙佛開示，慧覺圓通，得無疑惑。一時
X13n0285_p0301c02║合掌，頂禮雙足，而白佛言：我等今日，身心皎然，快得
X13n0285_p0301c03║無礙。雖復悟知一六亡義，然猶未達圓通本根。世尊！
X13n0285_p0301c04║我輩飄零，積劫孤露，何心何慮，預佛天倫？如失乳兒，
X13n0285_p0301c05║忽遇慈母。若復因此，際會道成，所得密言，還同本悟，
X13n0285_p0301c06║則與未聞，無有差別。惟垂大悲，惠我祕嚴，成就如來，
X13n0285_p0301c07║最後開示。作是語已，五體投地，退藏密機，冀佛冥授。
X13n0285_p0301c08║若復因此等者，正請示圓通本根也。謂若因此師
X13n0285_p0301c09║資際會，得達圓通本根，而菩提道成，俾所得前來
X13n0285_p0301c10║密言，了知的是自心本具，而還同本悟，則行起解
X13n0285_p0301c11║絕，方悟神珠非從外得，乃與未聞無有差別耳。祕
X13n0285_p0301c12║嚴者，祕密妙莊嚴路也。退藏密機者，不起一念也。
X13n0285_p0301c13║冀佛冥授者，因佛敕云：隨汝心中選擇。知佛未必
X13n0285_p0301c14║親宣，但祈加冥授而已。二，如來垂詢聖眾。
X13n0285_p0301c15║爾時，世尊普告眾中諸大菩薩及諸漏盡大阿羅漢：
X13n0285_p0301c16║汝等菩薩及阿羅漢，生我法中得成無學。我今問汝，
X13n0285_p0301c17║最初發心悟十八界，誰為圓通？從何方便入三摩地？
X13n0285_p0301c18║垂詢聖眾，其故有二。一者正顯方便多門，二者正
X13n0285_p0301c19║顯門門各有成驗。所謂要知山下路，須問過來人
X13n0285_p0301c20║也。最初發心等者，先開解也。從何方便入三摩地
X13n0285_p0301c21║者，依解起行也。二十五聖，雖未必人人先開圓解，
X13n0285_p0301c22║而從解起行，自是修證通途軌式。或見此處有最
X13n0285_p0301c23║初字，便欲擬答最初方便之問，反以第一大科，擬
X13n0285_p0301c24║答妙奢摩等，誤矣誤矣。三、眾聖各說證門五：初、
X13n0285_p0302a01║觀六塵。二、觀五根。三、觀六識。四、觀七大。五、觀耳根。
X13n0285_p0302a02║初中六：初陳那觀聲（至）六迦葉觀法。今初。
X13n0285_p0302a03║憍陳那五比丘即從座起，頂禮佛足而白佛言：我在
X13n0285_p0302a04║鹿苑及於雞園，觀見如來最初成道，於佛音聲悟明
X13n0285_p0302a05║四諦。佛問比丘：我初稱解，如來印我名阿若多妙音
X13n0285_p0302a06║密圓，我於音聲得阿羅漢。佛問圓通：如我所證，音聲
X13n0285_p0302a07║為上。
X13n0285_p0302a08║六塵圓通色應居首，今先明聲塵者，此方真教體
X13n0285_p0302a09║清淨在音聞，且與耳根圓通一始一終互相映故。
X13n0285_p0302a10║釋此二十五種圓通各為三意：一明境有通別，二
X13n0285_p0302a11║明觀有盈縮，三明證有本迹。境通別者，十法界依
X13n0285_p0302a12║正音聲通得為所觀境，今言於佛音聲悟明四諦，
X13n0285_p0302a13║此境別也。觀盈縮者，佛說苦諦真實是苦不可令
X13n0285_p0302a14║樂，集真是因更無異因，因若滅者果則必滅，滅苦
X13n0285_p0302a15║之道實是真道更無異道，此是藏教生滅觀門，一
X13n0285_p0302a16║向是縮。若只此四諦音聲，迷則苦集浩然，而音聲
X13n0285_p0302a17║之性本非苦集，悟則道滅宛爾，而音聲之性亦非
X13n0285_p0302a18║道滅，所謂音聲性空、四諦皆空，此是通教無生觀
X13n0285_p0302a19║門，望藏為盈、望別仍縮。若只此四諦音聲，迷之具
X13n0285_p0302a20║成十界苦集，悟之具成十界道滅，所謂分段苦、變
X13n0285_p0302a21║易苦、見思集、塵沙無明集、偏真滅、真中滅、一切智
X13n0285_p0302a22║道、一切種智道，此是別教無量觀門，望藏通二教
X13n0285_p0302a23║為盈、望圓仍縮。若只此四諦音聲，本如來藏妙真
X13n0285_p0302a24║如性，了知如來藏中性音真空，性空真音，清淨本
X13n0285_p0302b01║然，周徧法界，隨眾生心應所知量，或有茫然不解，
X13n0285_p0302b02║或作生滅四諦解，或作無生無量無作四諦解，皆
X13n0285_p0302b03║是循業發現。又只此四諦音聲，亦即顯示四種十
X13n0285_p0302b04║二緣生，亦即顯示四種六度，乃至亦即顯示世出
X13n0285_p0302b05║世間一切諸法。如四諦音聲，一切佛法音聲亦復
X13n0285_p0302b06║如是。如佛法音聲，一切十法界依正音聲亦復如
X13n0285_p0302b07║是。一音聲性一切音聲性，一切音聲性一音聲性，
X13n0285_p0302b08║此是圓教無作觀門，乃名為盈也。證本迹者，鹿苑
X13n0285_p0302b09║悟道，迹是藏教，而妙音密圓，正是密悟如來藏中
X13n0285_p0302b10║性音真空，性空真音，清淨本然，周徧法界之義。葢
X13n0285_p0302b11║本是圓教大士，現作聲聞，引物生解，今既別為鈍
X13n0285_p0302b12║而仍利，一類大機，不妨稱本直說，正不俟法華方
X13n0285_p0302b13║開顯也。我於音聲得阿羅漢者，悟音聲即如來藏，
X13n0285_p0302b14║本自不生，故得證生果，下皆倣此。二，沙陀觀色。
X13n0285_p0302b15║優波尼沙陀即從座起，頂禮佛足而白佛言：我亦觀
X13n0285_p0302b16║佛最初成道，觀不淨相生大厭離，悟諸色性，以從不
X13n0285_p0302b17║淨白骨微塵歸於虗空。空色二無，成無學道，如來印
X13n0285_p0302b18║我名尼沙陀。塵色既盡，妙色密圓，我從色相得阿羅
X13n0285_p0302b19║漢。佛問圓通：如我所證，色因為上。
X13n0285_p0302b20║境通別者，依正諸塵，眼家所對，通名為色。今觀不
X13n0285_p0302b21║淨，別在內色。悟諸色性，以從不淨者，所謂五種不
X13n0285_p0302b22║淨：一、生處不淨，胎中與糞穢雜處生，從尿道而出；
X13n0285_p0302b23║二、種子不淨，攬父母精血為體；三、相不淨，從頭至
X13n0285_p0302b24║足，純是穢物；四、性不淨，根本從穢業生，托於穢物，
X13n0285_p0302c01║長養其性，自是不可改變。身中共三十六物，內有
X13n0285_p0302c02║十二，名性不淨（皮、膚、血、肉、筋、脉、骨、隨、肪、膏、腦、膜）；外有十二，名相不
X13n0285_p0302c03║淨（髮、毛、爪、齒、眵、淚、涎、唾、屎、尿、垢、汗）；中有十二，通於相性（肝、膽、腸、胃、脾、腎、心、肺、
X13n0285_p0302c04║生藏、熟藏、赤痰、白痰）；五、究竟不淨，業盡報終，如朽敗木，大小
X13n0285_p0302c05║不淨，盈流於外，體生諸蟲，唼食其肉，皮肉既盡，惟
X13n0285_p0302c06║餘白骨等。言白骨微塵，歸於虗空者，明其不淨、苦、
X13n0285_p0302c07║空、無常、無我耳。與外道七分析色之邪計，不相侔
X13n0285_p0302c08║也。空色二無者，對色說空，色既非真，空亦烏有？從
X13n0285_p0302c09║此會入真諦，故成無學也。觀盈縮者，觀身六分所
X13n0285_p0302c10║成，所謂地、水、火、風、空、識，無我、我所，惟是不淨，即藏
X13n0285_p0302c11║教意；觀不淨色，如夢如影，淨不淨俱不可得，即通
X13n0285_p0302c12║教意；觀此身色，能成十法界淨不淨差別因果，即
X13n0285_p0302c13║別教意；觀此身色，本如來藏妙真如性，如來藏中，
X13n0285_p0302c14║性色真空，性空真色等，即圓教意也。證本迹者，初
X13n0285_p0302c15║云觀不淨相，生大厭離，迹在藏教；次云妙色密圓，
X13n0285_p0302c16║則密入藏性矣。三，香嚴觀香。
X13n0285_p0302c17║香嚴童子即從座起，頂禮佛足而白佛言：我聞如來
X13n0285_p0302c18║教我諦觀諸有為相。我時辭佛，宴晦清齋，見諸比丘
X13n0285_p0302c19║燒沉水香，香氣寂然來入鼻中。我觀此氣，非（生於）木、非
X13n0285_p0302c20║（生於）空、非（生於）煙、非（生於）火，去無所著，來無所從，由是意銷，
X13n0285_p0302c21║發明無漏，如來印我得香嚴號。塵氣倐滅，妙香密圓，
X13n0285_p0302c22║我從香嚴得阿羅漢。佛問圓通：如我所證，香嚴為上。
X13n0285_p0302c23║境通別者，一切依正諸香臭氣，鼻家所對通名為
X13n0285_p0302c24║香，今觸境發悟別在沉水香也。觀盈縮者，觀此香
X13n0285_p0303a01║氣苦空無常，即藏教意；觀香無生，即通教意；觀此
X13n0285_p0303a02║香塵能成十界因果差別，即別教意；觀此香塵即
X13n0285_p0303a03║如來藏，乃至如來藏中性香真空、性空真香等，即
X13n0285_p0303a04║圓教意也。證本迹者，去無所著、來無所從，得阿羅
X13n0285_p0303a05║漢迹在通教，妙香密圓悟藏性矣。四，藥王觀味。
X13n0285_p0303a06║藥王、藥上二法王子并在會中，五百梵天即從座起，
X13n0285_p0303a07║頂禮佛足而白佛言：我無始劫為世良醫，口中嘗此
X13n0285_p0303a08║娑婆世界草木金石名數凡有十萬八千，如是悉知
X13n0285_p0303a09║苦、醋、醎、淡、甘、辛等味，并諸和合俱生變異，是冷、是熱，
X13n0285_p0303a10║有毒、無毒，悉能徧知。承事如來，了知味性非空、非有，
X13n0285_p0303a11║非即身心、非離身心，分別味因從是開悟。蒙佛如來
X13n0285_p0303a12║印我昆季藥王、藥上二菩薩名，今於會中為法王子，
X13n0285_p0303a13║因味覺明，位登菩薩。佛問圓通：如我所證，味因為上。
X13n0285_p0303a14║境通別者，隨遇一味，其境則別；今徧嘗諸味，其境
X13n0285_p0303a15║則通也。諸味宛然，故非空；無實體性，故非有；不生
X13n0285_p0303a16║於舌，故非即身心；無舌不知，故非離身心。味因者，
X13n0285_p0303a17║藏性是味之本因也。觀盈縮者，觀此諸味苦、空、無
X13n0285_p0303a18║常，即藏教意；觀味無生，即通教意；分別無量諸味，
X13n0285_p0303a19║乃至具足十界因果，即別教意；味性即如來藏，乃
X13n0285_p0303a20║至如來藏中性味真空、性空真味等，即圓教意也。
X13n0285_p0303a21║證本迹者，初為良醫，以此行菩薩道，似屬藏教，或
X13n0285_p0303a22║是別教。初心承事如來，了知味性非空非有等，則
X13n0285_p0303a23║本迹俱圓矣。五，賢護觀觸。
X13n0285_p0303a24║䟦陀婆羅并其同伴十六開士，即從座起，頂禮佛足，
X13n0285_p0303b01║而白佛言：我等先於威音王佛聞法出家，於浴僧時，
X13n0285_p0303b02║隨例入室，忽悟水因，既不洗塵，亦不洗體，中間安然，
X13n0285_p0303b03║得無所有，宿習無忘，乃至今時從佛出家，令得無學。
X13n0285_p0303b04║彼佛名我䟦陀婆羅，妙觸宣明，成佛子住。佛問圓通：
X13n0285_p0303b05║如我所證，觸因為上。
X13n0285_p0303b06║䟦陀婆羅，此云賢護，亦云賢首。境通別者，一切冷
X13n0285_p0303b07║煖痛癢諸塵，身家所緣，通名為觸。今於浴室發悟，
X13n0285_p0303b08║其境則別。言水因者，即觸塵也。因水有觸，故名水
X13n0285_p0303b09║因。又推用水洗身之因，名為水因。若云洗塵無體，
X13n0285_p0303b10║則誰知洗者？且何不竟洗地水火風？若云洗體無
X13n0285_p0303b11║塵，則安所用洗？且何嘗洗得勝義根乎？展轉推簡，
X13n0285_p0303b12║觸塵本空。觸既本空，欲何分別？得此悟門，歷劫不
X13n0285_p0303b13║昧，故云宿習無忘也。觀盈縮者，觀順觸是壞苦，違
X13n0285_p0303b14║觸是苦苦，非順非違觸是行苦，即藏教意。能觸如
X13n0285_p0303b15║幻，所觸亦然，即通教意。於一觸塵，出生十界，因果
X13n0285_p0303b16║差別，即別教意。觸性即如來藏，乃至如來藏中，性
X13n0285_p0303b17║觸真空，性空真觸等，即圓教意也。證本迹者，初悟
X13n0285_p0303b18║水因，僅在別教十信，已曾仰信中道，故佛名為䟦
X13n0285_p0303b19║陀婆羅。出其圓解未開，所以謗不輕而久墮。今則
X13n0285_p0303b20║仍賴本悟門而證果，證圓住也。六，迦葉觀法。
X13n0285_p0303b21║摩訶迦葉及紫金光比丘尼等，即從座起，頂禮佛足，
X13n0285_p0303b22║而白佛言：我於往劫，於此界中，有佛出世，名日月燈，
X13n0285_p0303b23║我得親近，聞法修學。佛滅度後，供養舍利，然燈續明，
X13n0285_p0303b24║以紫金光塗佛形像。自爾以來，世世生生，身常圓滿
X13n0285_p0303c01║紫金光聚。此紫金光比丘尼等，即我眷屬，同時發心。
X13n0285_p0303c02║我觀世間六塵變壞，唯以空寂修於滅盡，身心乃能
X13n0285_p0303c03║度百千劫，猶如彈指。我以空法成阿羅漢，世尊說我
X13n0285_p0303c04║頭陀為最，妙法開明，銷滅諸漏。佛問圓通：如我所證，
X13n0285_p0303c05║法因為上。
X13n0285_p0303c06║摩訶迦葉此云大飲光，我於往劫下先敘緣善，我
X13n0285_p0303c07║觀世間下方說修因也。頭陀此云抖擻，約理即是
X13n0285_p0303c08║迥出法塵，應知四教抖擻差別，約事則有十二種
X13n0285_p0303c09║行：一阿蘭若，二常乞食，三次第乞，四一食，五節量
X13n0285_p0303c10║食，六中後不飲漿，七糞掃衣，八但三衣，九塚間，十
X13n0285_p0303c11║樹下，十一露地，十二但坐不臥也。境通別者，通則
X13n0285_p0303c12║世出世間一切諸法，凡是意家所緣皆名為法，別
X13n0285_p0303c13║則隨拈一塵生滅影子並得為境。今觀六塵變壞，
X13n0285_p0303c14║唯以空寂修於滅盡，即是借通顯別，別以空法為
X13n0285_p0303c15║所觀也。觀盈縮者，由塵變壞方知空寂，即藏教意；
X13n0285_p0303c16║六塵本空非滅故空，即通教意；分別六塵無量差
X13n0285_p0303c17║別空亦不同，即別教意；了知法塵本如來藏，乃至
X13n0285_p0303c18║如來藏中性法真空、性空真法等，即圓教意也。證
X13n0285_p0303c19║本迹者，觀塵變壞以空修滅，迹在藏教妙法開明，
X13n0285_p0303c20║知如來藏具一切法，則密入圓教矣。二、觀五根。
X13n0285_p0303c21║以耳根為此方當機，至後方廣陳之，故今略明。惟
X13n0285_p0303c22║有五人，即分為五：初、阿那律觀眼（至）五、須菩提觀
X13n0285_p0303c23║意。今初。
X13n0285_p0303c24║阿那律陀即從座起，頂禮佛足而白佛言：我初出家
X13n0285_p0304a01║常樂睡眠，如來訶我為畜生類。我聞佛訶啼泣自責，
X13n0285_p0304a02║七日不眠失其雙目。世尊示我樂見照明金剛三昧，
X13n0285_p0304a03║我不因眼觀見十方，精真洞然如觀掌果，如來印我
X13n0285_p0304a04║成阿羅漢。佛問圓通如我所證，旋見循元斯為第一。
X13n0285_p0304a05║阿那律陀，此云無貧，亦云如意。境通別者，見暗見
X13n0285_p0304a06║明，見通見塞，通名為見。今既失目別觀，見暗之時，
X13n0285_p0304a07║見非是暗，以達性無虧損也。樂見照明者，如是見
X13n0285_p0304a08║性，是心非眼，故雖盲而不失也。金剛者，性不可壞
X13n0285_p0304a09║也。三昧者，依性成修也。觀盈縮者，緣見因明，暗無
X13n0285_p0304a10║所見，則知眼入無常無我，即藏教意。明暗如幻，能
X13n0285_p0304a11║見亦然，即通教意。五眼差別，分對十界，即別教意。
X13n0285_p0304a12║目入即如來藏，如來藏中，性見覺明，覺精明見，乃
X13n0285_p0304a13║至循業發現，即圓教意。證本迹者，成阿羅漢，迹在
X13n0285_p0304a14║通教，而所示三昧，本屬圓宗。旋見者，不流逸奔色，
X13n0285_p0304a15║除於根結也。循元者，悟眼入本如來藏也。二，繼
X13n0285_p0304a16║道觀鼻。
X13n0285_p0304a17║周利槃特迦即從座起，頂禮佛足而白佛言：我闕誦
X13n0285_p0304a18║持無多聞性，最初值佛聞法出家，憶持如來一句伽
X13n0285_p0304a19║陀，於一百日得前遺後、得後遺前。佛愍我愚，教我安
X13n0285_p0304a20║居調出入息。我時觀息微細窮盡，生住異滅諸行剎
X13n0285_p0304a21║那，其心豁然得大無礙，乃至漏盡成阿羅漢，住佛座
X13n0285_p0304a22║下印成無學。佛問圓通如我所證，反息循空斯為第
X13n0285_p0304a23║一。
X13n0285_p0304a24║周利槃特迦，此云繼道，亦云小路。無多聞性者，往
X13n0285_p0304b01║昔曾為三藏法師，由慳法故，今招此報。所誦伽陀，
X13n0285_p0304b02║根本律中載之。偈曰：身語意業不造惡，不惱世間
X13n0285_p0304b03║諸有情，正念觀知欲境空，無益之苦當遠離。調出
X13n0285_p0304b04║入息，有似□□□□□□十六特勝，所謂安那般
X13n0285_p0304b05║那三昧，息出知出，息入知入等。出其愚癡無智，故
X13n0285_p0304b06║令於此鼻息了了常知，可以破愚暗也。境通別者，
X13n0285_p0304b07║領納香臭，通名鼻入。今不取知香知臭，但調出入，
X13n0285_p0304b08║其境則別也。觀盈縮者，此息無常、無我、不淨、苦、空，
X13n0285_p0304b09║即藏教意。此息出無所去，入無來處，即通教意。觀
X13n0285_p0304b10║此鼻入，具足十界差別，因果不同，即別教意。鼻入
X13n0285_p0304b11║即如來藏，如來藏中性齅、覺明、覺精、明齅等，即圓
X13n0285_p0304b12║教意。證本迹者，觀息微細，迹在藏教。返息循空，悟
X13n0285_p0304b13║其本如來藏，亦密入圓住矣。三，牛呞觀舌。
X13n0285_p0304b14║憍梵鉢提即從座起，頂禮佛足而白佛言：我有口業，
X13n0285_p0304b15║於過去劫輕弄沙門，生生世世有牛呞病。如來示我
X13n0285_p0304b16║一味清淨心地法門，我得滅心入三摩地，觀味之知
X13n0285_p0304b17║非體非物，應念得超世間諸漏，內脫身心外遺世界，
X13n0285_p0304b18║遠離三有如鳥出籠，離垢銷塵法眼清淨成阿羅漢，
X13n0285_p0304b19║如來親印登無學道。佛問圓通如我所證，還味旋知
X13n0285_p0304b20║斯為第一。
X13n0285_p0304b21║憍梵鉢提，此云牛呞。境通別者，知淡知甜乃至知
X13n0285_p0304b22║苦，通名舌根。今令返觀知淡之時知非是淡，乃至
X13n0285_p0304b23║知苦之時知非是苦等，所謂無味之味，亦是味中
X13n0285_p0304b24║上味，以其不流逸而奔味，故名一味清淨心地法
X13n0285_p0304c01║門，此境別也。我得滅心者，滅其知味之心，不由前
X13n0285_p0304c02║塵起知見也。非體者，非生於舌。非物者，非生於物。
X13n0285_p0304c03║具如第三卷破舌入中廣明。由悟非體故內脫身
X13n0285_p0304c04║心，由悟非物故外遺世界也。觀盈縮者，觀此舌入
X13n0285_p0304c05║無常無我即藏教意，舌入即空是通教意，舌入出
X13n0285_p0304c06║生十界因果是別教意，舌入即如來藏，如來藏中
X13n0285_p0304c07║性甞、覺明、覺精、明甞等，是圓教意也。證本迹者，非
X13n0285_p0304c08║體非物迹在通教，還味旋知悟入藏性矣。四，餘
X13n0285_p0304c09║習觀身。
X13n0285_p0304c10║畢陵伽婆蹉即從座起，頂禮佛足，而白佛言：我初發
X13n0285_p0304c11║心，從佛入道，數聞如來說諸世間不可樂事。乞食城
X13n0285_p0304c12║中，心思法門，不覺路中毒刺傷足，舉身疼痛。我念有
X13n0285_p0304c13║知，知此深痛，雖覺覺痛，覺清淨心，無痛痛覺。我又思
X13n0285_p0304c14║惟：如是一身，寧有雙覺？攝念未久，身心忽空。三七日
X13n0285_p0304c15║中，諸漏虗盡，成阿羅漢，得親印記，發明無學。佛問圓
X13n0285_p0304c16║通，如我所證，純覺遺身，斯為第一。
X13n0285_p0304c17║畢陵伽婆蹉，此云餘習，多慢習故。境通別者，覺痛、
X13n0285_p0304c18║覺癢、覺寒、覺熱等，通名身入。今因毒刺傷足，別以
X13n0285_p0304c19║痛覺為境也。言雖此知覺能覺於痛，而覺清淨心
X13n0285_p0304c20║依然如故，曾無有痛能痛著此覺者。葢設使此覺
X13n0285_p0304c21║為痛所痛，則覺已成痛，誰知痛者？今既能覺於痛，
X13n0285_p0304c22║則覺本未甞痛也。如是一身寧有雙覺，一受痛、一
X13n0285_p0304c23║無痛哉？故知迷則全覺成痛，悟則全痛是覺耳。此
X13n0285_p0304c24║與第二卷中覺所覺、眚覺非眚中一般道理，兼證
X13n0285_p0305a01║見見非見之性，尤為親切。若隨痛轉，則全真覺為
X13n0285_p0305a02║妄覺，所謂覺是見分、痛是相分，二分之外更無真
X13n0285_p0305a03║覺可得。如二月之外別無真月，眚影之外別無清
X13n0285_p0305a04║淨目也。若知只此能覺痛者，從來痛他不著，則知
X13n0285_p0305a05║終日在妄、終日恒真，覺既惟心、痛亦惟心，只此二
X13n0285_p0305a06║分元是菩提妙淨明體。如即此二月全是月體，即
X13n0285_p0305a07║此青影全依日體也。是則不惟覺本是覺，而且痛
X13n0285_p0305a08║亦是覺，故曰純覺；不惟痛本無痛，而且身本無身，
X13n0285_p0305a09║故曰遺身耳。觀盈縮者，觀覺痛、覺癢等覺皆是無
X13n0285_p0305a10║常、無我，即藏教意；所覺如幻、能覺亦然，即通教意；
X13n0285_p0305a11║出此身入能成十界因果，即別教意；身入即如來
X13n0285_p0305a12║藏，如來藏中性覺、覺明、覺精、明覺等，即圓教意也。
X13n0285_p0305a13║證本迹者，身心怱空，迹在通教；純覺遺身，悟入藏
X13n0285_p0305a14║性矣。五，須菩提觀意。
X13n0285_p0305a15║須菩提即從座起，頂禮佛足而白佛言：我曠劫來心
X13n0285_p0305a16║得無礙，自憶受生如恒河沙，初在母胎即知空寂，如
X13n0285_p0305a17║是乃至十方成空，亦令眾生證得空性，蒙如來發性
X13n0285_p0305a18║覺真空，空性圓明得阿羅漢，頓入如來寶明空海，同
X13n0285_p0305a19║佛知見印成無學，解脫性空我為無上。佛問圓通如
X13n0285_p0305a20║我所證，諸相入非非所非盡，旋法歸無斯為第一。
X13n0285_p0305a21║境通別者，知善、知惡、知有、知空等別，別皆名意入。
X13n0285_p0305a22║今知空寂即是觀，於此覺知性不在內外中間諸
X13n0285_p0305a23║處，亦復生無所從、滅無所去，其境通也。自憶受生
X13n0285_p0305a24║如恒河沙者，以生住異滅吸習中歸，名意知根。久
X13n0285_p0305b01║成此觀，故多劫受生皆能憶也。觀盈縮者，此意念
X13n0285_p0305b02║念生滅無常無我，即藏教意；此意即空，是通教意；
X13n0285_p0305b03║此意出生十界因果，是別教意；意入即如來藏，如
X13n0285_p0305b04║來藏中性知覺明、覺精明知等，是圓教意也。證本
X13n0285_p0305b05║迹者，空性圓明得阿羅漢，迹在通教，同佛知見悟
X13n0285_p0305b06║藏性也。諸相入非等者，了知寤寐生滅等相，全體
X13n0285_p0305b07║虗妄皆入於非，而能非之心與所非之相俱盡，旋
X13n0285_p0305b08║此心法以歸無性，無性之性即是如來藏性也。
X13n0285_p0305b09║三、觀六識六：初、舍利觀眼識（至）六、目連觀意識。
X13n0285_p0305b10║今初。
X13n0285_p0305b11║舍利弗即從座起，頂禮佛足，而白佛言：我曠劫來，心
X13n0285_p0305b12║見清淨，如是受生，如恒河沙，世出世間，種種變化，一
X13n0285_p0305b13║見則通，獲無障礙。我於中路，逢迦葉波，兄弟相逐，宣
X13n0285_p0305b14║說因緣，悟心無際，從佛出家，見覺明圓，得大無畏，成
X13n0285_p0305b15║阿羅漢，為佛長子，從佛口生，從法化生。佛問圓通，如
X13n0285_p0305b16║我所證，心見發光，光極知見，斯為第一。
X13n0285_p0305b17║境通別者，隨其所見而生分別，其境則別。今世出
X13n0285_p0305b18║世間種種變化，一見則通，其境通也。心見即指眼
X13n0285_p0305b19║識，不於色塵而起惑染，故名清淨。世出世間即是
X13n0285_p0305b20║因緣所生諸法，染因緣故則有世間種種變化，淨
X13n0285_p0305b21║因緣故則有出世種種變化。一見則通者，出其眼
X13n0285_p0305b22║識清淨，所以現量而知，此其夙習在觀行及相似
X13n0285_p0305b23║位也。觀盈縮者，眼識是因緣所生，無常無我即藏
X13n0285_p0305b24║教意，因緣即空是通教意，因緣假名出生十界因
X13n0285_p0305c01║果是別教意，因緣即中眼識本如來藏，如來藏中
X13n0285_p0305c02║性識明知覺明真識等，是圓教意也。證本迹者，宣
X13n0285_p0305c03║說因緣悟心無際，迹是通教見地，本乃圓悟藏性
X13n0285_p0305c04║也。不以眼為界，不以色為界，非因非緣亦非自然，
X13n0285_p0305c05║直是如來藏性，妙覺湛然徧周法界，故云光極知
X13n0285_p0305c06║見。二，普賢觀耳識。
X13n0285_p0305c07║普賢菩薩即從座起，頂禮佛足而白佛言：我已曾與
X13n0285_p0305c08║恒沙如來為法王子，十方如來教其弟子菩薩根者
X13n0285_p0305c09║修普賢行，從我立名。世尊！我用心聞分別眾生所有
X13n0285_p0305c10║知見。若於他方恒沙界外，有一眾生心中發明普賢
X13n0285_p0305c11║行者，我於爾時乘六牙象，分身百千皆至其處。縱彼
X13n0285_p0305c12║障深未得見我，我與其人暗中摩頂，擁護安慰令其
X13n0285_p0305c13║成就。佛問圓通，我說本因，心聞發明分別自在，斯為
X13n0285_p0305c14║第一。
X13n0285_p0305c15║我已曾與等文，先敘果上大用。佛問圓通已下，方
X13n0285_p0305c16║出修證本因。心聞即指耳識，由觀耳識發明如來
X13n0285_p0305c17║藏性，故得大用現前分別自在也。境通別者，隨其
X13n0285_p0305c18║所聞而生分別，其境則別觀於心，聞其境而通觀
X13n0285_p0305c19║盈縮，例如眼識中說。證則本迹俱圓。三，艶喜觀
X13n0285_p0305c20║鼻識。
X13n0285_p0305c21║孫陀羅難陀即從座起，頂禮佛足而白佛言：我初出
X13n0285_p0305c22║家，從佛入道，雖具戒律，於三摩地心常散動，未獲無
X13n0285_p0305c23║漏。世尊教我及拘絺羅觀鼻端白。我初諦觀，經三七
X13n0285_p0305c24║日，見鼻中氣出入如煙，身心內明，圓洞世界，徧成虗
X13n0285_p0306a01║淨，猶如瑠璃。煙相漸消，鼻息成白，心開漏盡，諸出入
X13n0285_p0306a02║息化為光明，照十方界，得阿羅漢。世尊記我當得菩
X13n0285_p0306a03║提。佛問圓通，我以消息，息久發明，明圓滅漏，斯為第
X13n0285_p0306a04║一。
X13n0285_p0306a05║孫陀羅，此云艶。難陀，此云喜。以妻彰名也。境通別
X13n0285_p0306a06║者，分別香臭諸氣，通名鼻識。此識本無色質可見，
X13n0285_p0306a07║但依鼻識而造諸惡，名為黑業。攝鼻識而制心一
X13n0285_p0306a08║處，名為白業。故令觀鼻端白，以攝散心，別是一種
X13n0285_p0306a09║權巧法門也。此與通明禪觀相似□□□□□□。
X13n0285_p0306a10║觀之盈縮，亦如眼識中說。證本迹者，出入如煙，迹
X13n0285_p0306a11║在通教性地。鼻息成白，迹在見地。得阿羅漢，是已
X13n0285_p0306a12║辦地。記得菩提，當是方等般若中記。息久發明，明
X13n0285_p0306a13║圓滅漏。所謂鼻識，即如來藏，妙覺湛然等也。四，
X13n0285_p0306a14║滿慈觀舌識。
X13n0285_p0306a15║富樓那彌多羅尼子即從座起，頂禮佛足而白佛言：
X13n0285_p0306a16║我曠劫來辯才無礙，宣說苦空深達實相，如是乃至
X13n0285_p0306a17║恒沙如來祕密法門，我於眾中微妙開示得無所畏。
X13n0285_p0306a18║世尊知我有大辯才，以音聲輪教我發揚，我於佛前
X13n0285_p0306a19║助佛轉輪，因師子吼成阿羅漢。世尊印我說法無上，
X13n0285_p0306a20║佛問圓通，我以法音降伏魔怨消滅諸漏，斯為第一。
X13n0285_p0306a21║境通別者，舌根有二功能：一甞味，二語言。舌識亦
X13n0285_p0306a22║有二種功能：一分別諸味，二具定四辯。所謂法無
X13n0285_p0306a23║礙辯、義無礙辯、辭無礙辯、樂說無礙辯，皆是清淨
X13n0285_p0306a24║舌識與同時意識之力，具足種種名句法味。今不
X13n0285_p0306b01║取分別諸味，乃取無礙辯才，其境別也。觀盈縮者，
X13n0285_p0306b02║依於舌識四無礙辯，宣說苦空即藏教意，宣說三
X13n0285_p0306b03║乘共實相即通教意，宣說出二諦外之實相即別
X13n0285_p0306b04║教意，深達一切無非實相即圓教意也。證本迹者，
X13n0285_p0306b05║因師子吼成阿羅漢，迹是通教，以不離文字說解
X13n0285_p0306b06║脫故。法音降伏魔怨等者，以生滅無生二種法音，
X13n0285_p0306b07║降界內四魔消滅見思諸漏，以無量無作二種法
X13n0285_p0306b08║音，降界外四魔消滅塵沙無明諸漏，當知本地甚
X13n0285_p0306b09║深遠矣。五，波離觀身識。
X13n0285_p0306b10║優波離即從座起，頂禮佛足而白佛言：我親隨佛踰
X13n0285_p0306b11║城出家，親觀如來六年勤苦，親見如來降伏諸魔制
X13n0285_p0306b12║諸外道，解脫世間貪欲諸漏，承佛教戒，如是乃至三
X13n0285_p0306b13║千威儀、八萬微細性業遮業悉皆清淨，身心寂滅成
X13n0285_p0306b14║阿羅漢。我是如來眾中綱紀，親印我心持戒修身，眾
X13n0285_p0306b15║推為上。佛問圓通，我以執身身得自在，次第執心心
X13n0285_p0306b16║得通達，然後身心一切通利，斯為第一。
X13n0285_p0306b17║優波離，此云上首，或云近執。隨佛踰城，處處說是
X13n0285_p0306b18║闡陀。今優波離敘此緣起，恐是隨機不同，示現各
X13n0285_p0306b19║別也。境通別者，分別違順，俱非諸觸，通名身識。今
X13n0285_p0306b20║持戒檢身，別緣違情之境。言三千威儀者，行住坐
X13n0285_p0306b21║臥，各二百五十戒，共成一千，以對三聚，即成三千。
X13n0285_p0306b22║言八萬微細者，以三千威儀，歷身口七支，共成二
X13n0285_p0306b23║萬一千。約貪分瞋分癡分等分煩惱，以論對治，故
X13n0285_p0306b24║有八萬四千。今特舉大數耳。言性業者，無論受與
X13n0285_p0306c01║不受，犯之法爾有罪，如殺盜邪婬妄語等是也。言
X13n0285_p0306c02║遮業者，佛為行人，既遮制後，犯則有罪，如飲酒及
X13n0285_p0306c03║非時食等是也。觀盈縮者，通途觀於身識，例如眼
X13n0285_p0306c04║識中說。別就持戒，論於觀門。若依此戒，滅惡生善，
X13n0285_p0306c05║次第成就定共道共，即藏教意。惡既性空，善亦非
X13n0285_p0306c06║有，所持如幻，能持亦然，是通教意。於一戒品，出生
X13n0285_p0306c07║十界種種因果，是別教意。戒為法界，一切法趣戒，
X13n0285_p0306c08║是趣不過，即圓教意也。證本迹者，執身是律儀戒，
X13n0285_p0306c09║執心是定共道共戒。迹在藏教，而身心一切通利，
X13n0285_p0306c10║則密悟如來藏性，所謂清淨法身，常住真心矣。
X13n0285_p0306c11║六，目連觀意識。
X13n0285_p0306c12║大目犍連即從座起，頂禮佛足而白佛言：我初於路
X13n0285_p0306c13║乞食，逢遇優樓頻螺、伽耶那提、三迦葉波，宣說如來
X13n0285_p0306c14║因緣深義，我頓發心得大通達，如來惠我袈娑著身
X13n0285_p0306c15║鬚髮自落，我遊十方得無罣礙神通發明，推為無上
X13n0285_p0306c16║成阿羅漢。寧唯世尊，十方如來歎我神力圓明清淨
X13n0285_p0306c17║自在無畏。佛問圓通，我以旋湛心光發宣，如澄濁流
X13n0285_p0306c18║久成清瑩，斯為第一。
X13n0285_p0306c19║優樓頻螺，此云木瓜；癃伽耶，山名，亦城名，此云象
X13n0285_p0306c20║頭；那提，河名。兄弟三人，皆先事火，後受佛化，為常
X13n0285_p0306c21║隨眾者也。境通別者，善識、惡識及無記識，或緣過
X13n0285_p0306c22║去，或緣現在、未來，或緣現量，或緣比量、非量，隨其
X13n0285_p0306c23║所起介爾之心，皆得為所觀境，是名為別。今但云
X13n0285_p0306c24║旋湛，其境通也。觀盈縮者，觀此意識是因緣所生，
X13n0285_p0307a01║無常、無我，即藏教意；觀此意識不自生、不他生、不
X13n0285_p0307a02║共生、不無因生，因緣即空，是通教意；觀此意識因
X13n0285_p0307a03║緣假名，能成十界種種因果，是別教意；觀此意識
X13n0285_p0307a04║本如來藏，如來藏中性識明、知覺明，真識妙覺湛
X13n0285_p0307a05║然，徧周法界，含吐十虗，寧有方所？循業發現，即圓
X13n0285_p0307a06║教意也。證本迹者，我頓發心，得大通達，謂了知正
X13n0285_p0307a07║因緣境，不隨分別邪見，發得本有無漏真明，迹在
X13n0285_p0307a08║通教；見地神名天心，通名慧性，天然之性照徹無
X13n0285_p0307a09║礙，成阿羅漢，迹在已辦；而圓明清淨，自在無畏，是
X13n0285_p0307a10║密入藏性也。如澄濁流，久成清瑩者，以五疊渾濁，
X13n0285_p0307a11║唯是五陰，五陰根由，唯是妄想，故此第六意識名
X13n0285_p0307a12║為功首罪魁。是故二十五種圓通，所觀之境雖別，
X13n0285_p0307a13║能觀之智是同。若不依此第六識心以為妙觀察
X13n0285_p0307a14║智，何由成辦大菩提果？當知澄濁成清，此為關要。
X13n0285_p0307a15║所以圓頓止觀，立此為境，名為去丈就尺，去尺就
X13n0285_p0307a16║寸，譬如伐樹得根，灸病得穴也。而後世漫言首破
X13n0285_p0307a17║六識，是誤認緣影以為六識，豈知性識明、知覺明，
X13n0285_p0307a18║真識全妄即真者耶？四、觀七大為七：初、火頭觀
X13n0285_p0307a19║火大（至）七、勢至觀根大。今初。
X13n0285_p0307a20║烏芻瑟摩於如來前，合掌頂禮佛之雙足，而白佛言：
X13n0285_p0307a21║我常先憶久遠劫前，性多貪欲，有佛出世，名曰空王，
X13n0285_p0307a22║說多婬人成猛火聚，教我徧觀百骸四肢，諸冷煖氣，
X13n0285_p0307a23║神光內凝，化多婬心，成智慧火。從是諸佛皆呼召我，
X13n0285_p0307a24║名為火頭。我以火光三昧力故，成阿羅漢，心發大願。
X13n0285_p0307b01║諸佛成道，我為力士，親伏魔怨。佛問圓通，我以諦觀
X13n0285_p0307b02║身心煖觸，無礙流通，諸漏既銷，生大寶𦦨，登無上覺，
X13n0285_p0307b03║斯為第一。
X13n0285_p0307b04║七大之首應先地大，今先火大，亦為對治生死根
X13n0285_p0307b05║本故也。烏芻瑟摩，此云火頭。境通別者，十法界內
X13n0285_p0307b06║火外火通名火大，今觀凡夫身內婬火，此境別也。
X13n0285_p0307b07║觀盈縮者，觀此婬火苦惱不淨，是藏教意；觀此婬
X13n0285_p0307b08║火緣生即空，是通教意；觀此婬火因緣假名，能成
X13n0285_p0307b09║十界諸因果法，是別教意；觀此婬火即如來藏性
X13n0285_p0307b10║火真空，性空真火隨心應量循業發現，是圓教意
X13n0285_p0307b11║也。證本迹者，火光三昧成阿羅漢，是通教體法觀
X13n0285_p0307b12║門，心發大願則接入四教矣。二，持地觀地大。
X13n0285_p0307b13║持地菩薩即從座起，頂禮佛足而白佛言：我念往昔
X13n0285_p0307b14║普光如來出現於世，我為比丘，常於一切要路津口、
X13n0285_p0307b15║田地險隘，有不如法妨損車馬，我皆平填，或作橋梁，
X13n0285_p0307b16║或負沙土。如是勤苦，經無量佛出現於世。或有眾生
X13n0285_p0307b17║於闤闠處要人擎物，我先為擎，至其所詣，放物即行，
X13n0285_p0307b18║不取其直。毗舍浮佛現在世時，世多饑荒，我為負人，
X13n0285_p0307b19║無問遠近，唯取一錢。或有車牛被於泥溺，我有神力
X13n0285_p0307b20║為其推輪，拔其苦惱。時國大王延佛設齋，我於爾時
X13n0285_p0307b21║平地待佛。毗舍如來摩頂謂我：當平心地，則世界地
X13n0285_p0307b22║一切皆平。我即心開，見身微塵與造世界所有微塵
X13n0285_p0307b23║等無差別，微塵自性不相觸摩，乃至刀兵亦無所觸。
X13n0285_p0307b24║我於法性悟無生忍，成阿羅漢，迴心今入菩薩位中，
X13n0285_p0307c01║（但）聞諸（十方）如來（有）宣（說）妙蓮華佛知見地（者），我（即）先
X13n0285_p0307c02║（往）證明而為上首。佛問圓通，我以諦觀身、界二塵等
X13n0285_p0307c03║無差別，本如來藏虗妄發塵，塵銷智圓，成無上道，斯
X13n0285_p0307c04║為第一。
X13n0285_p0307c05║毗舍浮，此云徧一切自在，乃莊嚴劫最後佛也。境
X13n0285_p0307c06║通別者，內色、外色通名地大。今初以平地為行，別
X13n0285_p0307c07║在外色，後悟當平心地，則內外不二也。觀盈縮者，
X13n0285_p0307c08║觀地無常、無我等，是藏教意；觀地即空，是通教意；
X13n0285_p0307c09║觀地十界假名無量，是別教意；觀地即如來藏，性
X13n0285_p0307c10║色真空、性空真色等，是圓教意。證本迹者，初是藏
X13n0285_p0307c11║教事度，後乃圓悟藏性。而云成阿羅漢迴心，今入
X13n0285_p0307c12║菩薩位者，只是麤垢先落心，不取證意耳。三，月
X13n0285_p0307c13║光觀水大。
X13n0285_p0307c14║月光童子即從座起，頂禮佛足，而白佛言：我憶往昔
X13n0285_p0307c15║恒河沙劫，有佛出世，名為水天，教諸菩薩修習水觀，
X13n0285_p0307c16║入三摩地。觀於身中，水性無奪，初從涕唾，如是窮盡
X13n0285_p0307c17║津液、精血、大小便利，身中旋復水性一同，見水身中
X13n0285_p0307c18║與世界外浮幢王剎諸香水海等無差別。我於是時
X13n0285_p0307c19║初成此觀，但見其水，未得無身，當為比丘室中安禪。
X13n0285_p0307c20║我有弟子窺窻觀室，唯見清水徧在室中，了無所見。
X13n0285_p0307c21║童稚無知，取一瓦礫投於水內，激水作聲，顧盻而去。
X13n0285_p0307c22║我出定後，頓覺心痛，如舍利弗遭違害鬼。我自思惟：
X13n0285_p0307c23║今我已得阿羅漢道，久離病緣，云何今日忽生心痛？
X13n0285_p0307c24║將無退失？爾時，童子捷來我前，說如上事，我則告言：
X13n0285_p0308a01║汝更見水，可即開門入此水中，除去瓦礫。童子奉教，
X13n0285_p0308a02║後入定時，還復見水，瓦礫宛然，開門除去。我後出定，
X13n0285_p0308a03║身質如初，逢無量佛，如是至於山海自在通王如來，
X13n0285_p0308a04║方得亡身，與十方界諸香水海性合真空，無二無別。
X13n0285_p0308a05║今於如來得童真名，預菩薩會。佛問圓通，我以水性
X13n0285_p0308a06║一味流通，得無生忍，圓滿菩提，斯為第一。
X13n0285_p0308a07║境通別者，內水外水各可別觀，今觀身中水性及
X13n0285_p0308a08║香水海其境通也。觀盈縮如地大中說。證本迹者，
X13n0285_p0308a09║初成此觀即圓初信，至七信位或是別七住位，所
X13n0285_p0308a10║謂但破見思未破無明，雖得六銷猶未亡一，故云
X13n0285_p0308a11║但見其水未得無身。此即以彼清水三昧而為其
X13n0285_p0308a12║身，不同凡夫有我身見也。阿羅漢道約圓七信或
X13n0285_p0308a13║別七住，對藏通而言之，羅漢但有四大不調外感
X13n0285_p0308a14║之病，無有怱然意外之病，故云久離病緣。方得亡
X13n0285_p0308a15║身等者，證圓初住了知性水真空、性空真水，水與
X13n0285_p0308a16║瓦礫皆如來藏，但發俱現唯海唯山，故云一味流
X13n0285_p0308a17║通也。四瑠璃光觀風大。
X13n0285_p0308a18║瑠離光法王子即從座起，頂禮佛足而白佛言：我憶
X13n0285_p0308a19║往昔經恒沙劫，有佛出世名無量聲，開示菩薩本覺
X13n0285_p0308a20║妙明（元無動靜），觀此世界及眾生身，皆（不過）是妄緣風力所
X13n0285_p0308a21║轉。我於爾時觀界安立、觀世動時、觀身動止、觀心動
X13n0285_p0308a22║念，諸動無二等無差別。我時覺了此羣動性，來無所
X13n0285_p0308a23║從、去無所至，十方微塵顛倒眾生同一虗妄，如是乃
X13n0285_p0308a24║至三千大千一世界內所有眾生，如一器中貯百蚊
X13n0285_p0308b01║蚋啾啾亂鳴，於分寸中鼓發狂閙，逢佛未幾得無生
X13n0285_p0308b02║忍。爾時心開，乃見東方不動佛國，為法王子事十方
X13n0285_p0308b03║佛，身心發光洞徹無礙。佛問圓通，我以觀察風力無
X13n0285_p0308b04║依，悟菩提心入三摩地，合十方佛傳一妙心，斯為第
X13n0285_p0308b05║一。
X13n0285_p0308b06║境通別者，內風外風各可別觀，今通以諸動為所
X13n0285_p0308b07║觀也。觀盈縮亦如地大中說，證則本迹俱圓。言來
X13n0285_p0308b08║無所從去無所至者，所謂風大，即如來藏性真常
X13n0285_p0308b09║中，求於去來迷悟生死了無所得也。東方為羣動
X13n0285_p0308b10║之首，而有不動佛國，正表動即非動，此動而常寂
X13n0285_p0308b11║之理，乃諸佛所傳心法也。五，虗空藏觀空大。
X13n0285_p0308b12║虗空藏菩薩即從座起，頂禮佛足而白佛言：我與如
X13n0285_p0308b13║來（昔在）定光佛所（即已）得無邊身，爾時手執四大寶珠，照
X13n0285_p0308b14║明十方微塵佛剎化成虗空。又於自心現大圓鏡，內
X13n0285_p0308b15║放十種微妙寶光，流灌十方盡虗空際諸幢王剎，來
X13n0285_p0308b16║入鏡內涉入我身。身同虗空不相妨礙，身能善入微
X13n0285_p0308b17║塵國土，廣行佛事得大隨順。此大神力，由我諦觀四
X13n0285_p0308b18║大無依（不過皆是）妄想生滅（均與）虗空無二（而一切）佛國本同，
X13n0285_p0308b19║於同發明得無生忍。佛問圓通，我以觀察虗空無邊
X13n0285_p0308b20║入三摩地，妙力圓明斯為第一。
X13n0285_p0308b21║此亦先敘果上勝德，次此大神力下，方說修證本
X13n0285_p0308b22║因也。四大寶珠，即是觀四大之妙智。照明佛剎，化
X13n0285_p0308b23║戒虗空，即是了知性色真空，性火真空等也。現大
X13n0285_p0308b24║圓鏡，即是觀空大之妙智。放十寶光，流灌空際，即
X13n0285_p0308c01║是了知性空真色，性空真火等，具足十界隨緣之
X13n0285_p0308c02║用也。諸幢王剎，來入鏡內，乃至不相妨礙，一含一
X13n0285_p0308c03║切，一切入一也。身能善入，乃至得大隨順，一切含
X13n0285_p0308c04║一，一入一切也。得無邊身，是證法身體大。四珠圓
X13n0285_p0308c05║鏡，是表般若相大。身土互入，是明解脫用大。境通
X13n0285_p0308c06║別者，內空外空，皆可別觀，今通觀也。觀盈縮者，滅
X13n0285_p0308c07║色空，是藏教意。即色空，是通教意。出二邊空，是別
X13n0285_p0308c08║教意。性覺真空，性空真覺，是圓教意。證則本迹俱
X13n0285_p0308c09║圓。六，彌勒觀識大。
X13n0285_p0308c10║彌勒菩薩即從座起，頂禮佛足而白佛言：我憶往昔
X13n0285_p0308c11║經微塵劫，有佛出世，名日月燈明。我從彼佛而得出
X13n0285_p0308c12║家，心重世名，好遊族姓。爾時，世尊教我修習唯心識
X13n0285_p0308c13║定，入三摩地。歷劫已來，以此三昧事恒沙佛，求世名
X13n0285_p0308c14║心，歇滅無有。至然燈佛出現於世，我乃得成無上妙
X13n0285_p0308c15║圓識心三昧，乃至盡空如來國土、淨穢、有無，皆是我
X13n0285_p0308c16║心變化所現。世尊！我了如是唯心識故，識性流出無
X13n0285_p0308c17║量如來，今得授記，次補佛處。佛問圓通，我以諦觀十
X13n0285_p0308c18║方唯識，識心圓明，入圓成實，遠離依他及徧計執，得
X13n0285_p0308c19║無生忍，斯為第一。
X13n0285_p0308c20║彌勒，此云慈氏，名阿逸多，此云無能勝，即當來龍
X13n0285_p0308c21║華教主也。境通別者，六種轉識各可別觀，如前六
X13n0285_p0308c22║識圓通所明，第八藏識初心決不能觀，以其行相
X13n0285_p0308c23║難了知故。今云修習唯心識定，通以六識為所觀
X13n0285_p0308c24║境，兼復進觀八識，葢由不達現前所緣六塵唯是
X13n0285_p0309a01║六識自家相分，妄於心外取境，所以心重世名、好
X13n0285_p0309a02║遊族姓。今令諦觀眼所緣緣決定不離眼識，乃至
X13n0285_p0309a03║意所緣緣決定不離意識，次觀根身器界諸本質
X13n0285_p0309a04║境亦決不離根本藏識，則識心之外更無少許實
X13n0285_p0309a05║法可得，何所可重？何所可好？故得求世名心歇滅
X13n0285_p0309a06║無有也。觀盈縮者，觀六種識皆是因緣所生，無常
X13n0285_p0309a07║無我即藏教意，緣生即空是通教意，依根本識出
X13n0285_p0309a08║生十界染淨因果即別教意。六識皆如來藏，如來
X13n0285_p0309a09║藏中，性識明，知覺明，真識妙覺湛然，徧周法界，含
X13n0285_p0309a10║吐十虗，寧有方所？循業發現，故有十界染淨諸識
X13n0285_p0309a11║不同。一一識性，還復互徧互具，不可思識，是圓教
X13n0285_p0309a12║意也。證本迹者，初修此定，迹在別教，得成無上妙
X13n0285_p0309a13║圓識心三昧，即是初歡喜地通達之位，此則證道
X13n0285_p0309a14║同圓。是故了知一切唯識，乃至四土三身，皆是識
X13n0285_p0309a15║性變化流出。所謂心佛眾生，三無差別，互攝互含，
X13n0285_p0309a16║不可思議。有云只須消歸自己，不必以他佛他土
X13n0285_p0309a17║為言者，未達自他不二之體故也。圓成實者，了知
X13n0285_p0309a18║此見及緣，元是菩提妙淨明體，如了繩即麻。依他
X13n0285_p0309a19║執者，本是妙明無上菩提淨圓真心，妄為色空及
X13n0285_p0309a20║與聞見，如麻上見繩。徧計執者，以攀緣心而為自
X13n0285_p0309a21║性，妄計實我實法，如繩上計蛇。今既識心圓明，入
X13n0285_p0309a22║圓成實，則依他徧計二執，不期遠離而自遠離矣。
X13n0285_p0309a23║七，勢至觀根大。
X13n0285_p0309a24║大勢至法王子，與其同倫五十二菩薩，即從座起，頂
X13n0285_p0309b01║禮佛足，而白佛言：我憶往昔恒河沙劫，有佛出世，名
X13n0285_p0309b02║無量光，十二如來相繼一劫，其最後佛，名超日月光，
X13n0285_p0309b03║彼佛教我念佛三昧。譬如有人，一專為憶，一人專忘，
X13n0285_p0309b04║如是二人，若逢不逢，或見非見，二人相憶，二憶念深，
X13n0285_p0309b05║如是乃至從生至生，同於形影，不相乖異。十方如來，
X13n0285_p0309b06║憐念眾生，如母憶子，若子逃逝，雖憶何為？子若憶母，
X13n0285_p0309b07║如母憶時，母子歷生，不相違遠。若眾生心，憶佛念佛，
X13n0285_p0309b08║現前當來，必定見佛，去佛不遠，不假方便，自得心開。
X13n0285_p0309b09║如染香人，身有香氣，此則名曰香光莊嚴。我本因地，
X13n0285_p0309b10║以念佛心，入無生忍，今於此界，攝念佛人，歸於淨土。
X13n0285_p0309b11║佛問圓通，我無選擇，都攝六根，淨念相繼，得三摩地，
X13n0285_p0309b12║斯為第一。
X13n0285_p0309b13║七大次第，先根後識。今識大後方明根大者，以此
X13n0285_p0309b14║念佛三昧亦逗此方機宜，末世眾生須依念佛得
X13n0285_p0309b15║度。又四種三昧同名念佛，念佛三昧名為三昧中
X13n0285_p0309b16║王，能攝一切三昧故也。十六觀經云：但見此菩薩
X13n0285_p0309b17║一毛孔光，即見十方無量諸佛淨妙光明，是故號
X13n0285_p0309b18║此菩薩名無邊光。以智慧光普照一切，令離三塗
X13n0285_p0309b19║得無上力，是故號此菩薩名大勢至。釋此圓通亦
X13n0285_p0309b20║為三意：一明境通別者，別則隨舉一根皆得為所
X13n0285_p0309b21║觀境，如那律等五人及下文觀音大士是也。今云
X13n0285_p0309b22║都攝六根，其境則通。依此六根而修念佛三昧，復
X13n0285_p0309b23║有三種不同：一者惟念自佛，二者惟念他佛，三者
X13n0285_p0309b24║自他俱念。若惟念自佛，則與二十四種圓通是同，
X13n0285_p0309c01║惟須一重能所，所謂以六根為所觀，以妙觀察智
X13n0285_p0309c02║相應心品為能觀。如央掘經云：所謂彼眼根，於諸
X13n0285_p0309c03║如來常，具足無滅修，了了分明見，乃至彼意根，於
X13n0285_p0309c04║諸如來常，具足無滅修，了了分明知等。此則該攝
X13n0285_p0309c05║一切諸教、一切禪宗，直指法門罄無不盡也。若惟
X13n0285_p0309c06║念他佛，則與二十四種圓通有別，須知兩重能所，
X13n0285_p0309c07║所謂妙觀察智為能觀，六根為所觀，六根為能念，
X13n0285_p0309c08║諸佛果德為所念。由第六識夾持六根專注佛境，
X13n0285_p0309c09║俾眼所見無非佛色，耳所聞無非佛聲，鼻所嗅無
X13n0285_p0309c10║非佛香，舌所宣無非佛號，身所對無非佛境，意所
X13n0285_p0309c11║緣無非佛法。此則該攝彌陀、藥師、上生等經，及蓮
X13n0285_p0309c12║社事想法門，罄無不盡也。若自他俱念，則與二十
X13n0285_p0309c13║四聖圓通同而復別。先須開圓頓解，了知心、佛、眾
X13n0285_p0309c14║生三無差別，自他、本自不二，乃托他佛以顯本性。
X13n0285_p0309c15║故應佛顯，知本性明，托外義成，唯心觀立。此則開
X13n0285_p0309c16║圓解處與諸聖同，托他佛處與諸聖異。十六觀經
X13n0285_p0309c17║所謂勝異方便，今文所謂不假方便，自得心開。由
X13n0285_p0309c18║其方便最為勝異，故更不假餘方便也。二、明觀盈
X13n0285_p0309c19║縮者。通途教觀，具如前文五根中說。今明念佛三
X13n0285_p0309c20║昧，亦有四教不同，一一教中亦復各有念自、念他、
X13n0285_p0309c21║自他俱念三種差別。藏教三者，觀此六根無我、我
X13n0285_p0309c22║所，證入滅諦涅槃，名念自佛；以此六根緣佛三十
X13n0285_p0309c23║二相、八十種好，滅罪生福，成出世因，名念他佛；緣
X13n0285_p0309c24║想佛境，攝我六根，為欲淨諸戒品，生定發慧，現證
X13n0285_p0310a01║果故，名自他俱念也。通教三者，觀此六根當體即
X13n0285_p0310a02║空，非滅故空，名念自佛；六根如幻，佛身亦然，以如
X13n0285_p0310a03║幻根緣如幻佛，滅如幻罪，生如幻福，乃至得證如
X13n0285_p0310a04║幻涅槃，名念他佛；所念、能念無二幻故，托如幻境，
X13n0285_p0310a05║成如幻觀，名自他俱念也。別教三者，觀此六根依
X13n0285_p0310a06║無明有，斷無明故，九界六根得滅，佛界六根得成，
X13n0285_p0310a07║名念自佛。正因佛性，雖復理同，我無緣了，諸佛已
X13n0285_p0310a08║具，緣念諸佛果中勝德，不生疲厭，名念他佛。我與
X13n0285_p0310a09║諸佛，三因平等，諸佛圓證，我今在迷，先念化身佛，
X13n0285_p0310a10║助我緣因，次念報身佛，助我了因，後念法身佛，顯
X13n0285_p0310a11║我正因，名自他俱念也。圓教三者，六根皆如來藏，
X13n0285_p0310a12║如來藏中，性見覺明，覺精明見，如一見根，見周法
X13n0285_p0310a13║界，聞齅覺知，亦復如是，妙德瑩然，周徧法界，是念
X13n0285_p0310a14║自佛。觀一佛身，即是一切諸佛之身，觀一相好，即
X13n0285_p0310a15║是一切相好之海，稱一佛名，即是一切諸佛之名，
X13n0285_p0310a16║觀一法門，即是一切微妙法門，觀於佛土，一塵一
X13n0285_p0310a17║法，即是一切諸塵諸法，見一色身，即是圓見法報
X13n0285_p0310a18║化身，瞻一影像，即是如來三身實相，名念他佛。諸
X13n0285_p0310a19║佛乃眾生心內之佛，眾生乃諸佛心內眾生，觀身
X13n0285_p0310a20║實相，觀佛亦然，全繇性具三德，成彼諸佛果上三
X13n0285_p0310a21║身，觀彼諸佛果上三身，即發自心本有三智，名自
X13n0285_p0310a22║他俱念也。三明證本迹者，自行則本迹俱圓，化他
X13n0285_p0310a23║則四教俱用，還須先約三種念佛，以釋今文，次明
X13n0285_p0310a24║四種淨土，以彰能攝。約念他佛釋今文者，一專為
X13n0285_p0310b01║憶，即指十方如來，一人專忘，即指迷倒眾生，佛常
X13n0285_p0310b02║逢見眾生，眾生常不逢見諸佛，故云若逢不逢，或
X13n0285_p0310b03║見非見。次喻佛憶眾生，更與尋常憶念不同，直如
X13n0285_p0310b04║慈母憶子，子今憶母，亦須如母憶子，方得歷生不
X13n0285_p0310b05║相違遠。憶者，恒審思量。念者，注心一境。憶念若深，
X13n0285_p0310b06║則有現前即見佛者，如遠公三見聖相之類是也。
X13n0285_p0310b07║亦有當來乃見佛者，如臨終佛迎，乃至華開見佛
X13n0285_p0310b08║之類是也。不惟得見果佛，亦去果佛不遠，如經所
X13n0285_p0310b09║明不退菩提，多有一生補處是也。不假方便，謂即
X13n0285_p0310b10║以念佛為第一勝異方便，非餘一切方便所可及
X13n0285_p0310b11║也。香喻諸佛果德，染香人身有香氣等，喻攬果成
X13n0285_p0310b12║因，因能克果也。約念自佛釋今文者，一專為憶，以
X13n0285_p0310b13║喻本覺之性，隨諸眾生流轉五道，不相暫離。一人
X13n0285_p0310b14║專忘，以喻始覺在無明時，念念背覺合塵，始本不
X13n0285_p0310b15║離故若逢，始本不合故不逢，本即在始故或見，始
X13n0285_p0310b16║恒迷本故非見也。十方如來，即指眾生本覺之性，
X13n0285_p0310b17║元自豎窮橫徧，能生始覺，喻之如母。始覺在無明
X13n0285_p0310b18║時，全體從本覺起，而違背本覺，喻以如子逃逝也。
X13n0285_p0310b19║現前見佛，是圓初住親見本覺法身。當來見佛，是
X13n0285_p0310b20║圓五品六根相似見於本覺。去佛不遠，謂去自心
X13n0285_p0310b21║妙覺極果不遠。不假方便，謂不假諸餘方便，非謂
X13n0285_p0310b22║念自心佛不是勝妙方便也。香喻本覺理性，染香
X13n0285_p0310b23║人身有香氣，喻無明熏變成始覺也。約自他俱念，
X13n0285_p0310b24║例此可知。次明四種淨土，以彰能攝者，所謂凡聖
X13n0285_p0310c01║同居淨土，方便有餘淨土，實報無障礙淨土，常寂
X13n0285_p0310c02║光淨土也。今以藏通二教念他佛念自他佛二種
X13n0285_p0310c03║三昧，攝歸同居方便二種淨土，謂藏七賢通乾慧
X13n0285_p0310c04║性地皆歸同居淨，藏四果通見地已上皆歸方便
X13n0285_p0310c05║淨也。以別教二種念佛三昧，攝歸同居方便實報
X13n0285_p0310c06║三種淨土，十信位歸同居淨，十住十行十迴向位
X13n0285_p0310c07║歸方便淨，十地證道同圓由念他佛之力歸實報
X13n0285_p0310c08║淨也。以圓教二種念佛三昧，攝歸四種淨土，五品
X13n0285_p0310c09║位歸同居淨，十信位歸方便淨，初住去歸實報淨，
X13n0285_p0310c10║亦復分證寂光妙覺位歸於究竟寂光淨也。若夫
X13n0285_p0310c11║單念自佛，則通教已辦地上能歸方便淨土，乾慧
X13n0285_p0310c12║性地不能歸同居淨土，藏教一總不能。圓教能歸
X13n0285_p0310c13║實報寂光二種淨土，別教不能。又圓教但念自佛
X13n0285_p0310c14║者，但能竪入上三淨土，不能橫超西方淨土。又單
X13n0285_p0310c15║念自佛，則是諸聖所同，不顯此門獨妙。又單被四
X13n0285_p0310c16║教利根，不能普被四教三根，故非勢至化他之本
X13n0285_p0310c17║旨也。問曰，但念他佛，得非心外取境耶。答曰，圓人
X13n0285_p0310c18║熾然但念他佛，了知他佛不離自心。權乘縱未了
X13n0285_p0310c19║達自心，究竟心外決無別佛。故此念佛三昧，若迷
X13n0285_p0310c20║若悟，皆可共遵。迷者遵之，則不假方便，自得心開。
X13n0285_p0310c21║悟者遵之，則自他不二，始覺合本矣。名為三昧中
X13n0285_p0310c22║王，不亦宜乎。
X13n0285_p0310c23║大佛頂如來密因修證了義諸菩薩萬行首楞嚴經
X13n0285_p0310c24║卷第五文句