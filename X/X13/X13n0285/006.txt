X13n0285_p0311a01║
X13n0285_p0311a02║
X13n0285_p0311a03║
X13n0285_p0311a04║
X13n0285_p0311a05║
X13n0285_p0311a06║
X13n0285_p0311a07║大佛頂如來密因修證了義諸菩薩萬行首楞嚴經
X13n0285_p0311a08║卷第六文句
X13n0285_p0311a09║唐天竺沙門般剌密諦　譯經
X13n0285_p0311a10║明菩薩沙彌古吳智旭　文句
X13n0285_p0311a11║明菩薩比丘溫陵道昉　參訂
X13n0285_p0311a12║五、觀耳根。此門次序，本應在那律後，由其正被當
X13n0285_p0311a13║機，故俟眾聖各已略陳，乃廣陳修證之相也。文分
X13n0285_p0311a14║為二：初、敘悟緣起，二、牒證結答。初中三：初、值佛
X13n0285_p0311a15║稟教；二、依教修證；三、由證起用。今初。
X13n0285_p0311a16║爾時，觀世音菩薩即從座起，頂禮佛足而白佛言：世
X13n0285_p0311a17║尊！憶念我昔無數恒河沙劫，於時有佛出現於世，名：
X13n0285_p0311a18║觀世音。我於彼佛發菩提心，彼佛教我從聞、思、修入
X13n0285_p0311a19║三摩地。
X13n0285_p0311a20║觀者，能觀之智，所謂一心三觀也。世音者，所觀之
X13n0285_p0311a21║境，所謂一境三諦也。世有三種：一、器世間，所謂同
X13n0285_p0311a22║居方便，實報寂光；二、眾生世間，所謂天、人、阿修羅、
X13n0285_p0311a23║地獄、鬼、畜生；三、正覺世間，所謂佛、菩薩、緣覺、聲聞。
X13n0285_p0311a24║以要言之，即十法界，若依若正也。音者，依正所出
X13n0285_p0311b01║種種音聲。此音本即如來藏性，循業發現。眾生迷
X13n0285_p0311b02║本聞，循聲流轉，故於十界依正音聲，不能普徧圓
X13n0285_p0311b03║觀。又於所聞音聲，或是有漏，或是無漏，或善或惡，
X13n0285_p0311b04║或樂或苦，隨其妄想，起諸分別，不達一切音聲，皆
X13n0285_p0311b05║如來藏三諦妙理。惟此菩薩，善證耳根圓通，觀一
X13n0285_p0311b06║切音，皆妙三諦，故名觀世音也。古佛亦名為觀世
X13n0285_p0311b07║音，正顯師資一揆。我於彼佛，發菩提心者，亦如阿
X13n0285_p0311b08║難，圓悟藏性，深發四弘也。彼佛教我，從聞思修，入
X13n0285_p0311b09║三摩地者，亦如今佛，開示阿難，定境修觀也。聞思
X13n0285_p0311b10║修三字，尋常作三慧釋，今則稍異。謂以聞根，為所
X13n0285_p0311b11║觀境，從此思惟修習，而入三昧。下正備明思惟修
X13n0285_p0311b12║習，及證入起用之相也。釋此圓通，亦須三意。境通
X13n0285_p0311b13║別者，隨聞一動一靜，一聲一響，皆可觸發聞機，別
X13n0285_p0311b14║成所觀之境。今但云從聞思修，其境通也。觀盈縮
X13n0285_p0311b15║者，觀此耳入，因緣所生，全體虗妄，無我我所，是藏
X13n0285_p0311b16║教意。耳入即空，是通教意。耳入出生十界因果，是
X13n0285_p0311b17║別教意。耳入本如來藏，如來藏中，性聞覺明，覺精
X13n0285_p0311b18║明聞，妙德瑩然，周徧法界等，是圓教意也。證則本
X13n0285_p0311b19║迹俱圓，具如下釋。二、依教修證二：初、總敘圓修；
X13n0285_p0311b20║二、別明破陰。今初。
X13n0285_p0311b21║初於聞中，入流亡所。
X13n0285_p0311b22║初於聞中四字，明其所觀之境。雖十八界皆得為
X13n0285_p0311b23║所觀境，而大士初下手時，別從耳聞而入，故定聞
X13n0285_p0311b24║根為所觀境。此境不取所聞聲相，亦不取耳識能
X13n0285_p0311c01║分別相，但聞而已。入之一字，明其能觀之智。眾生
X13n0285_p0311c02║循聲流轉，非背而背，名之為出。大士反聞自性，非
X13n0285_p0311c03║合而合，名之為入。即一心三止三觀也。流之一字，
X13n0285_p0311c04║明其所顯之諦。下文云：此則圓真實，此則通真實，
X13n0285_p0311c05║此則常真實。乃是聞性真流。以此圓通常性，不變
X13n0285_p0311c06║隨緣，隨緣不變，故名為流。若隨染緣，則流為九界。
X13n0285_p0311c07║若隨淨緣，則流為佛界。九界名生死流，佛界名涅
X13n0285_p0311c08║槃流。正隨流時，水性不變，十界俱非十界，名真諦
X13n0285_p0311c09║法流。惟一水性，隨十界流，十界俱即十界，名俗諦
X13n0285_p0311c10║法流。流外無水，水外無流，非水非流，即流即水，十
X13n0285_p0311c11║界俱離即離，非是即非，即名中諦法流。真諦即圓
X13n0285_p0311c12║真實，俗諦即通真實，中諦即常真實。又三諦俱圓，
X13n0285_p0311c13║量周徧故。三諦皆通，具勝用故。三諦皆常，體不變
X13n0285_p0311c14║故。若以能入止觀，對所入法流，須知橫竪二義，方
X13n0285_p0311c15║達非橫非竪。言竪入者，體真止空觀，入真諦流。方
X13n0285_p0311c16║便隨緣止假觀，入俗諦流。息二邊分別止中觀，入
X13n0285_p0311c17║中諦流。言橫入者，一心三止，入真諦流。一心三觀，
X13n0285_p0311c18║入俗諦流。止觀不二，入中諦流。如此橫豎，即非橫
X13n0285_p0311c19║豎。又所觀聞境，本具三諦，總名妙假。能觀止觀，三
X13n0285_p0311c20║智一心，總名為空。所入法流，能所雙絕，總名為中。
X13n0285_p0311c21║當知約義說三，實非二體。非一非三，而三而一。根
X13n0285_p0311c22║塵識性，一一咸爾。眾生迷悶，日用不知。今以妙止
X13n0285_p0311c23║觀力，向耳門中，圓顯此理，則一顯一切顯矣。言亡
X13n0285_p0311c24║所者，亡之一字，總顯澄濁得清，妄結得解之功。所
X13n0285_p0312a01║之一字，總指耳根門頭，五疊渾濁，虗妄結根之相。
X13n0285_p0312a02║葢迷背時，全即以此真流之理，而成妄所。今了悟
X13n0285_p0312a03║時，全即融彼妄所之法，而成真流。故云入流亡所。
X13n0285_p0312a04║又復應知，入之一字，一心三止三觀，止觀不二，是
X13n0285_p0312a05║般若德。流之一字，一境三諦，三非定三，是法身德。
X13n0285_p0312a06║亡所二字，即解脫德。所無實體，則亡無可亡。所是
X13n0285_p0312a07║幻妄，則不亡而亡。所非有無，則非亡非不亡，而論
X13n0285_p0312a08║於亡也。二、別明破陰。夫所亡妄所元無實體，能
X13n0285_p0312a09║亡觀智亦無漸次，但就迷中五疊渾濁不無淺深，
X13n0285_p0312a10║故令悟時不妨無次第中說於次第，直是語不頓
X13n0285_p0312a11║彰，實則次第元非次第也。分文為五：初、圓破色陰
X13n0285_p0312a12║超劫濁（至）五、圓破識陰超命濁。今初。
X13n0285_p0312a13║所入既寂，動靜二相，了然不生。
X13n0285_p0312a14║此以一心圓妙止觀，直觀聞性本圓、本通、本常，了
X13n0285_p0312a15║知耳根所對動靜二塵，本如來藏妙真如性，動亦
X13n0285_p0312a16║不生，靜亦不生。不生之理，了然即在二相之中，非
X13n0285_p0312a17║滅二相而後為不生也。夫動靜二相，既已了然不
X13n0285_p0312a18║生，則凡明暗、通塞、恬變、合離、生滅等相，又豈有生？
X13n0285_p0312a19║故得圓破色陰，超劫濁也。欲知此中修德淺深，仍
X13n0285_p0312a20║須善達橫竪二義。竪約六即，橫約四土。竪中有橫，
X13n0285_p0312a21║橫中有豎，乃能會入非橫非豎。言六即者，眾生循
X13n0285_p0312a22║聲流轉，妄計動滅靜生，靜滅動生，而動本無動，靜
X13n0285_p0312a23║本無靜，是謂理即不生。知此動靜二相，來無所從，
X13n0285_p0312a24║去無所至，是謂名字即不生。依於聞根而觀聞性，
X13n0285_p0312b01║深達不生之理，圓伏五住，是謂觀行即不生。觀力
X13n0285_p0312b02║既深，相似理現，六根清淨，粗垢先除，是謂相似即
X13n0285_p0312b03║不生。無明豁破，祕藏理顯，一動一靜，無非三德，是
X13n0285_p0312b04║謂分證即不生。動亦法界，靜亦法界，法界圓照，性
X13n0285_p0312b05║妙覺明，是謂究竟即不生。今一往約竪，先亡聲塵
X13n0285_p0312b06║之所，位在觀行；若即竪論橫，通於究竟不生也。言
X13n0285_p0312b07║四土者，六凡眾生以聲生為動，聲滅為靜，是同居
X13n0285_p0312b08║土動靜二相；二乘以生死為動，涅槃為靜，是方便
X13n0285_p0312b09║土動靜二相；菩薩以二邊為動，中道為靜，是實報
X13n0285_p0312b10║土動靜二相；佛以不變隨緣為動，隨緣不變為靜。
X13n0285_p0312b11║又不變隨緣故，非動說動，非靜說靜；隨緣不變故，
X13n0285_p0312b12║動亦不生，靜亦不生，是寂光土動靜二相。今一往
X13n0285_p0312b13║約橫，則四土動靜皆悉了然不生；即橫論豎，則六
X13n0285_p0312b14║凡動靜二相了然不生，超同居土劫濁，位在圓教
X13n0285_p0312b15║七信；二乘動靜二相了然不生，超方便土劫濁，位
X13n0285_p0312b16║在十信；菩薩動靜二相了然不生，超實報土劫濁，
X13n0285_p0312b17║位在初住已上；佛界動靜二相了然不生，證寂光
X13n0285_p0312b18║土真善妙色，一念普觀無量劫，一塵普現十方界，
X13n0285_p0312b19║十世古今始終不離於當念，微塵剎土自他不隔
X13n0285_p0312b20║於毫端，又能示現種種時劫、種種延促皆悉自在，
X13n0285_p0312b21║位在妙覺也。是謂初於聞中入色陰，本如來藏之
X13n0285_p0312b22║流亡，九界劫濁之所二、圓破受陰超見濁。
X13n0285_p0312b23║如是漸增，聞所聞盡。
X13n0285_p0312b24║如是漸增者，理則頓悟，乘悟併銷；事非頓除，因次
X13n0285_p0312c01║第盡。縱令利刀一截千紙，而中間層數元自不亂；
X13n0285_p0312c02║縱令大鵬一舉九萬，而中間尋尺亦自歷然。故不
X13n0285_p0312c03║妨於非漸次中說漸次也。動靜二相了然不生，則
X13n0285_p0312c04║所聞之性本盡。所聞既盡，能聞亦然，所謂施聞與
X13n0285_p0312c05║聲脫，能脫欲誰名？夫能聞、所聞既盡，則能見、所見，
X13n0285_p0312c06║能嗅、所嗅，能嘗、所嘗，能覺、所覺，能知、所知，又豈不
X13n0285_p0312c07║盡？故得圓破受陰，超見濁也。約六即者，眾生終日
X13n0285_p0312c08║循聲流轉，而聲本無性，聞亦本空，是理即盡。達此
X13n0285_p0312c09║本盡之理，是名字即盡。餘可例知。今一往約豎，次
X13n0285_p0312c10║亡聞根之所，位在初信乃至七信。若即豎論橫，通
X13n0285_p0312c11║於究竟盡也。約四見者，六凡以根為能聞，聲為所
X13n0285_p0312c12║聞，起有我見；二乘以慧耳為能聞，以真諦為所聞，
X13n0285_p0312c13║起無我見；菩薩以法耳為能聞，以俗諦為所聞，起
X13n0285_p0312c14║亦我亦無我見；佛以佛耳為能聞，以中諦為所聞，
X13n0285_p0312c15║成非我非無我無上正見。今一往約橫，則四種聞、
X13n0285_p0312c16║所聞皆盡。即橫論豎，則凡夫聞、所聞盡，超有我見
X13n0285_p0312c17║濁，位在七信；二乘聞、所聞盡，超無我見濁，位在十
X13n0285_p0312c18║信；菩薩聞、所聞盡，超亦我亦無我見濁，位在初住
X13n0285_p0312c19║已上；佛界聞、所聞盡，成非我非無我正見，位在妙
X13n0285_p0312c20║覺也。是謂初於聞中入受陰本如來藏之流，亡九
X13n0285_p0312c21║界見濁之所。三、圓破想陰，超煩惱濁。
X13n0285_p0312c22║盡聞不住，覺所覺空。
X13n0285_p0312c23║不住二字，即是於未足中不生滿足證也。後文云：
X13n0285_p0312c24║若動念盡，浮想銷除，於覺明心，如去塵垢，一倫生
X13n0285_p0313a01║死，首尾圓照，名想陰盡。又云：想陰盡者，是人平常
X13n0285_p0313a02║夢想銷滅，寤寐恒一，覺明虗靜，猶如晴空，無復麤
X13n0285_p0313a03║重前塵影事，乃至唯一精真。故知此文是圓破想
X13n0285_p0313a04║陰，以超煩惱濁也。約六即者，眾生終日起諸妄想，
X13n0285_p0313a05║而妄想無性，是能覺所覺，理即是空。知此妄想無
X13n0285_p0313a06║性，無能無所，是名字即空。餘可例知。今一往約豎，
X13n0285_p0313a07║次亡覺觀之所，位亦在圓七信。若即豎論橫，通於
X13n0285_p0313a08║究竟即空也。約四慧者，凡夫以根塵為所覺，邪慧
X13n0285_p0313a09║為能覺，成見思煩惱；二乘以真諦為所覺，空慧為
X13n0285_p0313a10║能覺，成塵沙煩惱；菩薩以二諦為所覺，道慧為能
X13n0285_p0313a11║覺，成無明煩惱；佛以中諦為所覺，佛慧為能覺，成
X13n0285_p0313a12║無上菩提。今一往約橫，則四種覺所覺皆空。即橫
X13n0285_p0313a13║論竪，則凡夫覺所覺空，超見思煩惱濁，位在七信；
X13n0285_p0313a14║二乘覺所覺空，超塵沙煩惱濁，位在十信；菩薩覺
X13n0285_p0313a15║所覺空，超無明煩惱濁，位在初住已上；佛界覺所
X13n0285_p0313a16║覺空，煩惱即菩提，位在妙覺也。是謂初於聞中入
X13n0285_p0313a17║想陰，本如來藏之流，亡九界煩惱濁之所。四、圓
X13n0285_p0313a18║破行陰，超眾生濁。
X13n0285_p0313a19║空覺極圓，空所空滅，生滅既滅，寂滅現前。
X13n0285_p0313a20║極之一字，即是不生滿足，任運增進之功也。後文
X13n0285_p0313a21║云：若此清擾，熠熠元性，性入元澄，如波瀾滅，化為
X13n0285_p0313a22║澄水，名行陰盡。又云：行陰盡者，諸世間性，幽清擾
X13n0285_p0313a23║動，同分生機，倐然隳裂，沉細綱紐，補特伽羅，酬業
X13n0285_p0313a24║深脉，感應懸絕，於涅槃天，將大明悟，內外湛明，入
X13n0285_p0313b01║無所入，乃至已滅生滅，而於寂滅，精妙未圓。故知
X13n0285_p0313b02║此文是圓破行陰，以超眾生濁也。約六即者，眾生
X13n0285_p0313b03║妄見種種生滅，而本無生滅可得，是謂理即寂滅。
X13n0285_p0313b04║餘可例知。今一往約豎，次亡空理生滅之所，位在
X13n0285_p0313b05║十信。若即豎論橫，通於究竟寂滅也。約四行者，凡
X13n0285_p0313b06║夫以有名生，以無名滅，成有漏行，作世間眾生；二
X13n0285_p0313b07║乘以生死為生滅，偏真為寂滅，成無漏行，作出世
X13n0285_p0313b08║眾生；菩薩以二邊為生滅，但中為寂滅，成漏無漏
X13n0285_p0313b09║行，作大道心，成就眾生；佛以不變隨緣為生滅，隨
X13n0285_p0313b10║緣不變為寂滅，成不思議行，作無上眾生。今一往
X13n0285_p0313b11║約橫，則四種生滅皆滅。若即橫論豎，則凡夫生滅
X13n0285_p0313b12║既滅，超世間眾生濁，位在七信；二乘生滅既滅，超
X13n0285_p0313b13║出世眾生濁，位在十信；菩薩生滅既滅，超大心眾
X13n0285_p0313b14║生濁，位在初住已上；佛界生滅既滅，成無上眾生，
X13n0285_p0313b15║位在妙覺也。是謂初於聞中入行陰，本如來藏之
X13n0285_p0313b16║流，亡九界眾生濁之所。五、圓破識陰超命濁。
X13n0285_p0313b17║忽然超越世出世間十方圓明，獲二殊勝：一者、上合
X13n0285_p0313b18║十方諸佛本妙覺心，與佛如來同一慈力；二者、下合
X13n0285_p0313b19║十方一切六道眾生，與諸眾生同一悲仰。
X13n0285_p0313b20║後文云：十方世界及與身心，如吠瑠璃，內外明徹，
X13n0285_p0313b21║名識陰盡。又云：識陰若盡，則汝現前諸根互用，從
X13n0285_p0313b22║互用中能入菩薩金剛乾慧，圓明精心於中發化，
X13n0285_p0313b23║如淨瑠璃內含寶月，如是乃超十信、十住等，廼至
X13n0285_p0313b24║圓滿菩提，歸無所得。故知此文是圓破識陰以超
X13n0285_p0313c01║命濁也。夫如來藏妙真如性，本自俱非世、出世間，
X13n0285_p0313c02║所以俱即世、出世間，由眾生迷悶，背覺合塵，妄為
X13n0285_p0313c03║五濁之所覆障，是故凡夫以世間自囿，聖人以出
X13n0285_p0313c04║世自局。既囿且局，則其相不圓，其光不明，譬如月
X13n0285_p0313c05║體雖無增減，而光相妄有盈虧。今以稱性所起圓
X13n0285_p0313c06║頓止觀，圓破五陰而澄五濁，故得發本明曜，徹證
X13n0285_p0313c07║三無差別之性，而上合下同也。諸佛本妙覺心，即
X13n0285_p0313c08║是眾生心內諸佛，今既自證九界中本具佛界之
X13n0285_p0313c09║性，便能徧與十界道滅，故云與佛如來同一慈力，
X13n0285_p0313c10║是名無緣大慈。十方一切眾生，即是諸佛心內眾
X13n0285_p0313c11║生，今既自證佛界中本具九界之性，便能徧拔十
X13n0285_p0313c12║界苦集，故云與諸眾生同一悲仰，是名同體大悲。
X13n0285_p0313c13║十界惟是一心，慈悲本自不二，且約究竟義顯，故
X13n0285_p0313c14║但稱諸佛本妙覺心，非謂本妙覺心獨在諸佛；又
X13n0285_p0313c15║約拔苦義強，故但稱一切六道眾生，非謂同體悲
X13n0285_p0313c16║仰不偏九界也。約六即者，世間本非世間，出世本
X13n0285_p0313c17║非出世，是謂理即超越。餘可例知。今一往約豎，次
X13n0285_p0313c18║亡寂滅之所，位在初住已上。若即豎論橫，通於觀
X13n0285_p0313c19║行超越，乃至究竟超越也。約四識者，凡夫以現前
X13n0285_p0313c20║為世間，妄計諸天神仙為出世間，成有漏識，起分
X13n0285_p0313c21║段命濁。二乘以三界為世間，以偏真涅槃為出世
X13n0285_p0313c22║間，成無漏識，起方便土變易命濁。菩薩以生死涅
X13n0285_p0313c23║槃皆為世間，以中道佛性逈超二諦為出世間，成
X13n0285_p0313c24║漏無漏識，起果報土變易命濁。佛以如來藏性不
X13n0285_p0314a01║變隨緣為俱即世出世間，隨緣不變為俱非世出
X13n0285_p0314a02║世間，成菴摩羅識，證法性無量壽命。今一往約橫，
X13n0285_p0314a03║則四種世出世間皆悉超越。若即橫論豎，則破凡
X13n0285_p0314a04║夫世間有漏識陰，超同居命濁，位在七信。破二乘
X13n0285_p0314a05║出世間無漏識陰，超方便命濁，位在十信。破菩薩
X13n0285_p0314a06║亦世間亦出世間漏無漏識陰，超實報命濁，位在
X13n0285_p0314a07║初住已上。顯佛界非世間非出世間菴摩羅識陰，
X13n0285_p0314a08║證寂光無量壽命，位在妙覺也。是謂初於聞中入
X13n0285_p0314a09║識陰，本如來藏之流，亡九界命濁之所。三、由證
X13n0285_p0314a10║起用三：初、明三十二應；二、明十四無畏；三、明四不
X13n0285_p0314a11║思議無作妙德。二十四聖所證藏性既同，則所具
X13n0285_p0314a12║妙用亦等，但非此會當機，故皆略而不說，慎勿因
X13n0285_p0314a13║此作勝劣想也。此三妙用，不出慈悲感應，以觀音
X13n0285_p0314a14║大士心中所有十界苦樂而為能感，以十界眾生
X13n0285_p0314a15║心中所具大士慈悲而為能應，則有顯感顯應、冥
X13n0285_p0314a16║感顯應、顯感冥應、冥感冥應、亦冥亦顯感而顯應、
X13n0285_p0314a17║亦冥亦顯感而冥應之不同。顯感顯應者，眾生現
X13n0285_p0314a18║在三業精勤，得見大士所現自身他身，得聞大士
X13n0285_p0314a19║所說權實諸法。冥感顯應者，眾生過去善根淳熟，
X13n0285_p0314a20║得見大士自他等身，得聞大士權實等法。此二通
X13n0285_p0314a21║於三十二應、十四無畏及四妙德。顯感冥應者，現
X13n0285_p0314a22║在三業精勤，雖不見身聞法，而密得四益。冥感冥
X13n0285_p0314a23║應者，過去善根淳熱，密得四益。此二惟在十四無
X13n0285_p0314a24║畏及第四妙德。亦冥亦顯，感而顯應者，過去善根
X13n0285_p0314b01║淳熟，現在三業精勤，得見大士自他等身，聞權實
X13n0285_p0314b02║法，此亦通於三十二應、十四無畏及四妙德。亦冥
X13n0285_p0314b03║亦顯，感而冥應者，過現善根業力，雖不見身聞法，
X13n0285_p0314b04║密成四益，此亦惟在十四無畏及第三、第四二妙
X13n0285_p0314b05║德也。然此三種妙用，各有歡喜、生善、滅惡、入理四
X13n0285_p0314b06║益，各有拔苦與樂二用。而一往為語，則三十二應
X13n0285_p0314b07║與樂義強，故承上文慈力言之。十四無畏拔苦義
X13n0285_p0314b08║強，故承上文悲仰言之。四無作德慈悲不二，故名
X13n0285_p0314b09║不思議也。又三十二應既稱與佛同慈，而現身說
X13n0285_p0314b10║法乃具十法界身，則知眾生是諸佛心內眾生。十
X13n0285_p0314b11║四無畏既稱與眾生同仰，而所獲功德不離大士
X13n0285_p0314b12║身心，則知大士是眾生心內大士矣。初明三十
X13n0285_p0314b13║二應。此與法華普門示現，同而不同。同者，皆現十
X13n0285_p0314b14║法界身。不同者，法華說法，惟指流通圓教。此經說
X13n0285_p0314b15║法，徧用權實四悉也。又分為三：初總明大用所起，
X13n0285_p0314b16║二別明應說之相，三結明功由三昧。今初。
X13n0285_p0314b17║世尊，由我供養觀音如來，蒙彼如來授我如幻聞熏
X13n0285_p0314b18║聞修金剛三昧，與佛如來同慈力故，令我身成三十
X13n0285_p0314b19║二應，入諸國土。
X13n0285_p0314b20║全性起修，修即無修，故云如幻。以本覺聞性熏於
X13n0285_p0314b21║始覺，以聞性中所起始覺修於本覺，故云聞熏聞
X13n0285_p0314b22║修。以其頓破無明結根，頓顯常住藏性，故云金剛
X13n0285_p0314b23║三昧也。三十二應總不出十法界身，入諸國土，即
X13n0285_p0314b24║是於實報方便同居三土，橫豎而入也。二、別明
X13n0285_p0314c01║應說之相二：初、現四聖法界；二、現六凡法界。今
X13n0285_p0314c02║初。
X13n0285_p0314c03║世尊！若諸菩薩入三摩地，進修無漏勝解現圓，我現
X13n0285_p0314c04║佛身而為說法，令其解脫。若諸有學寂靜妙明勝妙
X13n0285_p0314c05║現圓，我於彼前現獨覺身而為說法，令其解脫。若諸
X13n0285_p0314c06║有學斷十二緣，緣斷勝性勝妙現圓，我於彼前現緣
X13n0285_p0314c07║覺身而為說法，令其解脫。若諸有學得四諦空，修道
X13n0285_p0314c08║入滅勝性現圓，我於彼前現聲聞身而為說法，令其
X13n0285_p0314c09║解脫。
X13n0285_p0314c10║諸菩薩者，徧指四教因中大士。現佛身者，各現當
X13n0285_p0314c11║教極果之身。為說法者，隨其所應，說於四種第一
X13n0285_p0314c12║義。悉令解脫者，令證四教佛果解脫之道，究竟歸
X13n0285_p0314c13║於圓教解脫也。出無佛世，名為獨覺。寂靜妙明，指
X13n0285_p0314c14║無生觀慧言也。出有佛世，稟因緣教，名為緣覺。緣
X13n0285_p0314c15║斷勝性，言已能成就斷緣生之勝性也。得四諦空
X13n0285_p0314c16║等，言先於四諦悟生空理，證須陀洹，今進修無漏
X13n0285_p0314c17║道品，欲入滅度也。不言現菩薩身者，大士示居菩
X13n0285_p0314c18║薩位故。二、現六凡法界，又為二：初、成就樂欲；二、
X13n0285_p0314c19║成就厭難。今初。
X13n0285_p0314c20║若諸眾生欲（使其）心明悟，不犯欲（染穢）塵，欲（令其）身清淨；我
X13n0285_p0314c21║於彼前現梵王身而為說法，令其解脫。若諸眾生欲
X13n0285_p0314c22║為天王，統領諸天；我於彼前現帝釋身而為說法，令
X13n0285_p0314c23║其成就。若諸眾生欲身自在，遊行十方；我於彼前現
X13n0285_p0314c24║自在天身而為說法，令其成就。若諸眾生欲身自在，
X13n0285_p0315a01║飛行虗空；我於彼前現大自在天身而為說法，令其
X13n0285_p0315a02║成就。若諸眾生愛統鬼神，救護國土；我於彼前現天
X13n0285_p0315a03║大將軍身而為說法，令其成就。若諸眾生愛統世界，
X13n0285_p0315a04║保護眾生；我於彼前現四天王身而為說法，令其成
X13n0285_p0315a05║就。若諸眾生愛生天宮，驅使鬼神；我於彼前現四天
X13n0285_p0315a06║王國太子身而為說法，令其成就。若諸眾生樂為人
X13n0285_p0315a07║王；我於彼前現人王身而為說法，令其成就。若有眾
X13n0285_p0315a08║生愛主族姓，世間推讓；我於彼前現長者身而為說
X13n0285_p0315a09║法，令其成就。若諸眾生愛譚名言，清淨自居，我於彼
X13n0285_p0315a10║前現居士身而為說法，令其成就。若諸眾生愛治國
X13n0285_p0315a11║土，剖斷邦邑，我於彼前現宰官身而為說法，令其成
X13n0285_p0315a12║就。若諸眾生愛諸數術，攝（持護）衛（以）自居（身），我於彼前
X13n0285_p0315a13║現婆羅門身而為說法，令其成就。若有男子好學出
X13n0285_p0315a14║家，持諸戒律，我於彼前現比丘身而為說法，令其成
X13n0285_p0315a15║就。若有女人好學出家，持諸禁戒，我於彼前現比丘
X13n0285_p0315a16║尼身而為說法，令其成就。若有男子樂持五戒，我於
X13n0285_p0315a17║彼前現優婆塞身而為說法，令其成就。若有女子五
X13n0285_p0315a18║戒自居，我於彼前現優婆夷身而為說法，令其成就。
X13n0285_p0315a19║若有女子內政立身，以修家國，我於彼前現女主身
X13n0285_p0315a20║及國夫人、命婦、大家而為說法，令其成就。若有眾生
X13n0285_p0315a21║不壞男根，我於彼前現童男身而為說法，令其成就。
X13n0285_p0315a22║若有處女愛樂處身，不求侵暴，我於彼前現童女身
X13n0285_p0315a23║而為說法，令其成就。
X13n0285_p0315a24║欲心明悟者，且指欲界為暗，色界為明，欲染為迷，
X13n0285_p0315b01║梵行為悟也。梵天以上品十善根本禪定為因，此
X13n0285_p0315b02║亦稱解脫者，暫離欲界繫縛苦故，又令轉入出世
X13n0285_p0315b03║道故。梵王即初禪天王，帝釋即忉利天王，以上品
X13n0285_p0315b04║十善化他為因。自在天居欲界頂，以十善及未到
X13n0285_p0315b05║地定為因。大自在天居色界頂，以四禪及四無量
X13n0285_p0315b06║心為因。天大將軍、護世四王及王太子，同以五戒
X13n0285_p0315b07║十善摧邪輔正為因。人王有五種：一金輪王，王四
X13n0285_p0315b08║天下。二銀輪王，王三天下，除於北洲。三銅輪王，王
X13n0285_p0315b09║二天下，除西北二洲。四鐵輪王，王一天下，唯統南
X13n0285_p0315b10║洲。五粟散王，如西域十六國王，此土諸侯王等，同
X13n0285_p0315b11║以五戒十善化他為因。長者須具十德：一姓貴，二
X13n0285_p0315b12║位高，三大富，四威猛，五智深，六年耆，七行淨，八禮
X13n0285_p0315b13║備，九上歎，十下歸也。居士者，隱居求之志士。名言
X13n0285_p0315b14║者，典雅名世之言。宰官者，上自卿相，下至百僚。婆
X13n0285_p0315b15║羅門，此云淨裔，亦云梵志，即道術之流。比丘，解現
X13n0285_p0315b16║初卷。尼者，女也。優婆塞，此云近事男。優婆夷，此云
X13n0285_p0315b17║近事女。受持三歸五戒，堪能親近承事三寶故也。
X13n0285_p0315b18║大家，家字讀作姑音，廼后妃之所師事。令其成就，
X13n0285_p0315b19║各有二意：一者現在成就樂欲，二者密令將來成
X13n0285_p0315b20║就菩提。二，成就厭離。
X13n0285_p0315b21║若有諸天樂出天倫，我現天身而為說法，令其成就；
X13n0285_p0315b22║若有諸龍樂出龍倫，我現龍身而為說法，令其成就；
X13n0285_p0315b23║若有藥叉樂度本倫，我於彼前現藥叉身而為說法，
X13n0285_p0315b24║令其成就；若乾闥婆樂脫其倫，我於彼前現乾闥婆
X13n0285_p0315c01║身而為說法，令其成就；若阿修羅樂脫其倫，我於彼
X13n0285_p0315c02║前現阿修羅身而為說法，令其成就；若緊那羅樂脫
X13n0285_p0315c03║其倫，我於彼前現緊那羅身而為說法，令其成就；若
X13n0285_p0315c04║摩呼羅伽樂脫其倫，我於彼前現摩呼羅伽身而為
X13n0285_p0315c05║說法，令其成就；若諸眾生樂人修人，我現人身而為
X13n0285_p0315c06║說法，令其成就；若諸非人、有形無形、有想無想樂度
X13n0285_p0315c07║其倫，我於彼前皆現其身而為說法，令其成就。
X13n0285_p0315c08║諸天雖樂，亦有二苦：一者、為樂所醉，不得見佛聞
X13n0285_p0315c09║法；二者、復有一種天人，雖由總業得受天身，別業
X13n0285_p0315c10║福微，恒受饑渴，故有樂出其倫者也。龍有熱沙、金
X13n0285_p0315c11║翅諸苦。藥叉，亦云夜叉，此翻輕捷。乾闥婆，此云尋
X13n0285_p0315c12║香行。阿修羅，此云無端正，女美男醜。又云：無天，有
X13n0285_p0315c13║天福，無天德。又云：無酒，釀海為酒，而不能成。緊那
X13n0285_p0315c14║羅，此云疑神，亦云歌神。摩呼羅伽，此云地龍，即大
X13n0285_p0315c15║蟒腹行之神。此等所受果報，皆苦樂相雜，而形相
X13n0285_p0315c16║醜陋，故每每樂脫本倫，而欣慕人身。以諸佛皆於
X13n0285_p0315c17║人中得道，又人道最能趨菩提故。有形者，休咎精
X13n0285_p0315c18║明之類；無形者，空散銷沉之類。有想者，神鬼精靈
X13n0285_p0315c19║之類；無想者，精神化為土木金石之類。此皆八難
X13n0285_p0315c20║中攝，雖不明言地獄之身，而理必具有也。令其成
X13n0285_p0315c21║就，亦各二意：一者、成就脫離；二者、成就菩提。三、
X13n0285_p0315c22║結明功由三昧。
X13n0285_p0315c23║是名妙淨。三十二應入國土身，皆以三昧聞熏聞修，
X13n0285_p0315c24║無作妙力自在成就。
X13n0285_p0316a01║隨類巧現故曰妙，不染過患故曰淨，稱性所起故
X13n0285_p0316a02║曰無作。妙，力也。二、明十四無畏。此與法華七難、
X13n0285_p0316a03║三毒、二求義同，并其初文總答，最後勸持名答，其
X13n0285_p0316a04║成十四。然法華但明果上勝用，此經兼顯從因尅
X13n0285_p0316a05║果。又法華雙明機應，此經但明能應也。分文為三：
X13n0285_p0316a06║初、總明大用所起；二、別明施無畏相；三、結明福備
X13n0285_p0316a07║眾生。今初。
X13n0285_p0316a08║世尊！我復以此聞熏聞修金剛三昧無作妙力，與諸
X13n0285_p0316a09║十方三世六道一切眾生同悲仰故，令諸眾生於我
X13n0285_p0316a10║身心獲十四種無畏功德。
X13n0285_p0316a11║悲能拔苦，故令獲無畏也。雖云六道，實該九界。
X13n0285_p0316a12║二、別明施無畏相五：初、總明脫苦無畏；二、別明七
X13n0285_p0316a13║難無畏；三、別明三毒無畏；四、別明二求無畏；五、結
X13n0285_p0316a14║明持名無畏。今初。
X13n0285_p0316a15║一者、由我不自觀音，以觀觀者，令彼十方苦惱眾生
X13n0285_p0316a16║觀其音聲，即得解脫。
X13n0285_p0316a17║按法華經云：無量眾生受諸苦惱，聞是觀世音菩
X13n0285_p0316a18║薩，一心稱名。觀世音菩薩即時觀其音聲，皆得解
X13n0285_p0316a19║脫。實與此文互為表裏。今先正釋此文，後與法華
X13n0285_p0316a20║會釋。此文云：由我不自觀音，以觀觀者，乃顯其從
X13n0285_p0316a21║因尅果，從證起用之由致也。旋聞與聲脫，不復循
X13n0285_p0316a22║聲流轉，故言不自觀音。反聞聞自性，故言以觀觀
X13n0285_p0316a23║者。上觀字去聲呼之，即是觀智。下觀字平聲讀之，
X13n0285_p0316a24║即耳根境。以耳根境名為觀者，正顯六根無二故
X13n0285_p0316b01║也。觀其音聲，謂觀其稱菩薩名之音聲也。眾生正
X13n0285_p0316b02║稱菩薩名時，即須一心觀彼音聲。由能一心觀其
X13n0285_p0316b03║音聲，故得解脫。觀此音聲，有事有理。事一心者，歷
X13n0285_p0316b04║歷分明，稱名不亂。理一心者，了知音聲性空，惟心
X13n0285_p0316b05║所現。能稱所稱，體即法界。能所宛然，能所雙絕。若
X13n0285_p0316b06║但有事，一心觀能脫事苦。若具有理，一心觀能脫
X13n0285_p0316b07║理苦也。與法華會釋者，法華明言稱菩薩名，今文
X13n0285_p0316b08║不說。法華觀其音聲，意在於應。今文觀其音聲，意
X13n0285_p0316b09║在於機。設無前機，欲何所應？設無能應，何以接機？
X13n0285_p0316b10║故知相表裏耳。又復應知，法華是如來述此菩薩
X13n0285_p0316b11║果上化他功德，意令眾生歸依得度。今文是菩薩
X13n0285_p0316b12║自述始終修證體用，意令當機悟入圓通。得此意
X13n0285_p0316b13║已，往釋下文十三無畏及四妙德，妙旨冷然。二、
X13n0285_p0316b14║別明七難無畏。
X13n0285_p0316b15║二者、知見旋復，令諸眾生設入大火，火不能燒。三者、
X13n0285_p0316b16║觀聽旋復，令諸眾生大水所漂，水不能溺。四者、斷滅
X13n0285_p0316b17║妄想，心無殺害，令諸眾生入諸鬼國，鬼不能害。五者、
X13n0285_p0316b18║熏（彼妄）聞成（於）聞（性），六根（皆悉）銷復，同於聲聽（之不相黏），能令
X13n0285_p0316b19║眾生臨當被害，刀段段壞，使其兵戈猶如割水，亦如
X13n0285_p0316b20║吹光，性無搖動。六者、聞熏精明，明徧法界，則諸幽暗
X13n0285_p0316b21║（之）性（為明所自）不能（自）全，能令眾生藥叉、羅剎、鳩槃茶鬼
X13n0285_p0316b22║及毗舍遮、富單那等，雖近其傍，目不能視。七者、音性
X13n0285_p0316b23║圓銷，觀聽返入，離諸塵妄，能令眾生禁繫枷鎖所不
X13n0285_p0316b24║能著。八者、滅音（塵之妄）圓（成）聞（性），徧生（同體）慈力，能令眾
X13n0285_p0316c01║生經過險路，賊不能劫。
X13n0285_p0316c02║見根屬火，此火既滅，何火能燒？是故果報大火、惡
X13n0285_p0316c03║業大火、煩惱大火，悉不能燒。果報火上至初禪，惡
X13n0285_p0316c04║業火通於三界，煩惱火通於九界。以要言之，滅九
X13n0285_p0316c05║界妄火，證佛界清涼也。聞機屬水，此水既滅，何水
X13n0285_p0316c06║能溺？果報水上至二禪，惡業水通於三界，煩惱水
X13n0285_p0316c07║通於九界。以要言之，滅九界妄水，登佛界彼岸也。
X13n0285_p0316c08║妄想如鬼，此鬼既滅，何鬼能害？果報鬼惟惱欲界，
X13n0285_p0316c09║惡業鬼通於三界，煩惱鬼通於九界。以要言之，滅
X13n0285_p0316c10║九界鬼倫，證佛界神力也。妄根如刀，觸壞法界，此
X13n0285_p0316c11║刀既銷，何刀能害？割水以喻無損，吹光以喻無動，
X13n0285_p0316c12║果報刀惟壞欲界，惡業刀通於三界，煩惱刀通於
X13n0285_p0316c13║九界。以要言之，滅九界事理殺具，成佛界慧劒智
X13n0285_p0316c14║刀也。根塵為黑暗稠林，此暗既除，何暗不破？藥叉
X13n0285_p0316c15║是輕捷鬼，羅剎是可畏鬼，鳩槃茶是魘魅鬼，毗舍
X13n0285_p0316c16║遮是噉精氣鬼，富單那是熱病鬼，性皆幽暗。果報
X13n0285_p0316c17║暗僅在人世，見思暗通於三界，塵沙暗通於二乘，
X13n0285_p0316c18║無明暗通於九界。以要言之，滅九界暗妄，證佛界
X13n0285_p0316c19║真明也。所妄既立，明理不踰，以為枷鎖，此鎖既開，
X13n0285_p0316c20║何鎖能禁？果報鎖禁繫人畜，惡業鎖禁繫六凡，煩
X13n0285_p0316c21║惱鎖禁繫三乘。以要言之，脫九界繫縛，開佛界關
X13n0285_p0316c22║鍵也。六塵為賊，劫奪家珍，此賊既平，何賊能劫？果
X13n0285_p0316c23║報賊劫奪人間，惡業賊劫於三界，煩惱賊劫於三
X13n0285_p0316c24║乘。以要言之，降九界怨賊，成佛界大慈也。由我成
X13n0285_p0317a01║此妙應之本，故令眾生稱名得脫。三、別明三毒
X13n0285_p0317a02║無畏。
X13n0285_p0317a03║九者熏聞離塵，色所不劫，能令一切多婬眾生遠離
X13n0285_p0317a04║貪欲。十者純音無塵，根境圓融，無對所對，能令一切
X13n0285_p0317a05║忿恨眾生離諸瞋恚。十一者銷塵旋明，法界身心猶
X13n0285_p0317a06║如瑠璃，明徹無礙，能令一切昏鈍性障諸阿顛迦永
X13n0285_p0317a07║離癡暗。
X13n0285_p0317a08║二法相對，妄生貪染，名之為婬。欲界以男女相染
X13n0285_p0317a09║而為貪欲，色無色界以味禪相染而為貪欲，二乘
X13n0285_p0317a10║貪染偏真涅槃，菩薩貪染六度萬行，亦復貪染但
X13n0285_p0317a11║中佛性。今熏於聞根，永離前塵，了知色性本即藏
X13n0285_p0317a12║性，與諸聞性元無二性，不應以聞劫聞，以色劫色，
X13n0285_p0317a13║是故更無能貪及所貪也。二法相對，妄生違忤，名
X13n0285_p0317a14║之為瞋。凡夫瞋於逆緣，二乘厭惡三界，菩薩輕鄙
X13n0285_p0317a15║小乘，亦復棄捨二邊。今既達純是法性妙音，無復
X13n0285_p0317a16║塵相，則根即是境，境即是根，稱性圓融，無有能對
X13n0285_p0317a17║及與所對，是故更無一法可瞋恚也。有明明覺，失
X13n0285_p0317a18║彼精了，迷己為物，認物為己，名為癡暗。凡夫不達
X13n0285_p0317a19║諸法唯心本性空寂，二乘不達諸法唯心假名無
X13n0285_p0317a20║量，菩薩不達諸法唯心體即中道。今既銷落塵緣，
X13n0285_p0317a21║旋歸明性，則法法唯心，法法圓照，故法界身心朗
X13n0285_p0317a22║徹無礙也。阿顛迦，此云無善心。不知心佛眾生三
X13n0285_p0317a23║無差別，不知性具緣了二善，皆名為無善心。此亦
X13n0285_p0317a24║自行功成，化他有本，故令眾生念者離毒。四，別
X13n0285_p0317b01║明二求無畏。
X13n0285_p0317b02║十二者、融形復聞，不動道場，涉入世間，不壞世界，能
X13n0285_p0317b03║徧十方供養微塵諸佛如來，各各佛邊為法王子，能
X13n0285_p0317b04║令法界無子眾生欲求男者，誕生福德智慧之男。十
X13n0285_p0317b05║三者、六根圓通，明照無二，含十方界，立大圓鏡空如
X13n0285_p0317b06║來藏，承順十方微塵如來祕密法門，受領無失，能令
X13n0285_p0317b07║法界無子眾生欲求女者，誕生端正福德、柔順眾人、
X13n0285_p0317b08║愛敬有相之女。
X13n0285_p0317b09║權智幹事，義之如男。實智順理，義之如女。融形復
X13n0285_p0317b10║聞，言融滅妄形，而復還聞性也。不動道場，證諸法
X13n0285_p0317b11║之實性也。涉入世間等者，由實智而起權智也。明
X13n0285_p0317b12║照無二等者，照諸法之差別也。立大圓鏡等者，即
X13n0285_p0317b13║權智而歸實智也。果報男女，惟在欲界。法門男女，
X13n0285_p0317b14║通於十界。惡法男女，此非所求。今約善法以辨男
X13n0285_p0317b15║女，復為六意：一約五戒，二約十善，三約四禪，四約
X13n0285_p0317b16║二乘，五約菩薩，六約佛法。一約五戒者，不殺是仁，
X13n0285_p0317b17║不盜是義，此二屬定法，表之以女。不邪婬是禮，不
X13n0285_p0317b18║妄語是信，不飲酒是智，此三屬慧法，表之以男。若
X13n0285_p0317b19║不得此男女，失人天身，墮諸惡趣，窮苦孤獨。今令
X13n0285_p0317b20║求五戒者，戒得清淨，即是誕生福德智慧男女也。
X13n0285_p0317b21║夫不婬不妄不飲，一往說是慧法，而慧必有定。如
X13n0285_p0317b22║男子雖尚智能，亦必具於福德。不殺不盜，一往說
X13n0285_p0317b23║是定法，而定必有慧，如女子雖尚福相，亦必具於
X13n0285_p0317b24║端正。端正即是慧無邪醜，由福德故人愛之，由端
X13n0285_p0317c01║正故人敬之也。二、約十善者，不殺不盜屬女，不婬
X13n0285_p0317c02║及口四意三屬男，餘如上說。三、約四禪者，且約五
X13n0285_p0317c03║法修於初禪，及初禪所證五支言之。修五法中，樂
X13n0285_p0317c04║欲精進及慧三屬男，念及一心二屬女。證五支中，
X13n0285_p0317c05║覺觀喜三支為男，樂一心二支為女，餘如上說。四、
X13n0285_p0317c06║約二乘者，出世禪定為女，出世觀慧為男。若不得
X13n0285_p0317c07║此男女，即當墮落三界，飄零孤露，餘如上說。五、約
X13n0285_p0317c08║菩薩者，藏教事度，以前五度為女，般若為男。通教
X13n0285_p0317c09║以人空斷惑為男，出假慈悲為女。別教以功德莊
X13n0285_p0317c10║嚴為女，智慧莊嚴為男。六、約佛法者，即實智之權
X13n0285_p0317c11║智為男，即權智之實智為女。若不得此男女，不能
X13n0285_p0317c12║究竟自利利他。今大士自既男女具足，亦令眾生
X13n0285_p0317c13║得具足也。五、結明持名無畏。
X13n0285_p0317c14║十四者、此三千大千世界百億日月現住世間諸法
X13n0285_p0317c15║王子，有六十二億恒河沙數，修法垂範教化眾生，隨
X13n0285_p0317c16║須眾生方便智慧各各不同，由我所得圓通本根（乃是）
X13n0285_p0317c17║發妙（悟於）耳門，然後身心（一切）微妙含容周徧法界，能令
X13n0285_p0317c18║眾生持我名號，與彼其持六十二億恒河沙諸法王
X13n0285_p0317c19║子，二人福德正等無異。世尊！我一名號與彼眾多名
X13n0285_p0317c20║號無異，由我修習得真圓通。
X13n0285_p0317c21║名號秪是音聲，音聲即是如來藏性。未達藏性，妄
X13n0285_p0317c22║存一多情計；既達藏性，則一亦法界，多亦法界，一
X13n0285_p0317c23║不為少，多不為多，良由聞性圓明，不由聲塵而起
X13n0285_p0317c24║知見故也。由我修習得真圓通者，正逗阿難及此
X13n0285_p0318a01║方之機，故名為真，非謂二十四聖有未真也。三、
X13n0285_p0318a02║結明福備眾生。
X13n0285_p0318a03║是名十四。施無畏力，福備眾生。
X13n0285_p0318a04║諸畏既滅，淨福自成。拔九界畏，成佛界福，徧於十
X13n0285_p0318a05║方。
X13n0285_p0318a06║亘於三際，故名為備也。
X13n0285_p0318a07║三、明四不思議無作妙德二：初、總明大用所起；二、
X13n0285_p0318a08║別明不思議相。今初。
X13n0285_p0318a09║世尊！我又獲是圓通修證無上道故，又能善獲四不
X13n0285_p0318a10║思議無作妙德。
X13n0285_p0318a11║二、別明不思議相四：初、現容不思議；二、說呪不思
X13n0285_p0318a12║議；三、受供不思議；四、興供不思議。今初。
X13n0285_p0318a13║一者、由我初獲妙妙聞心，心精遺聞，見聞覺知不能
X13n0285_p0318a14║分隔，成一圓融清淨寶覺，故我能現眾多妙容，能說
X13n0285_p0318a15║無邊祕密神呪。其中或現一首、三首、五首、七首、九首、
X13n0285_p0318a16║十一首，如是乃至一百八首、千首、萬首、八萬四千爍
X13n0285_p0318a17║迦羅首；二臂、四臂、六臂、八臂、十臂、十二臂、十四、十六、
X13n0285_p0318a18║十八、二十至二十四，如是乃至一百八臂、千臂、萬臂、
X13n0285_p0318a19║八萬四千母陀羅臂；二目、三目、四目、九目，如是乃至
X13n0285_p0318a20║一百八目、千目、萬目、八萬四千清淨寶目。或慈、或威、
X13n0285_p0318a21║或定、或慧，救護眾生得大自在。
X13n0285_p0318a22║此雖容呪並說，而結歸在現容也。妙妙聞心，初妙
X13n0285_p0318a23║字是妙諦，次妙字是妙境。妙諦約性，通於諸法。妙
X13n0285_p0318a24║境從機，獨在耳根。以此方眾生，耳根最利，易顯圓
X13n0285_p0318b01║通常性故也。爍迦羅首者，金剛堅固之首，表法身
X13n0285_p0318b02║德。母陀羅臂者，印手表於方便，是解脫德。清淨寶
X13n0285_p0318b03║目者，表於實慧，是般若德。各言八萬四千者，意顯
X13n0285_p0318b04║眾生迷本覺性，具足八萬四千塵勞煩惱。即此煩
X13n0285_p0318b05║惱業果，一一無非三德祕藏也。二，說呪不思議。
X13n0285_p0318b06║二者、由我聞思脫出六塵，如聲度垣不能為礙，故我
X13n0285_p0318b07║妙能現一一形、誦一一呪，其形其呪能以無畏施諸
X13n0285_p0318b08║眾生，是故十方微塵國土皆名我為施無畏者。
X13n0285_p0318b09║此亦容呪並說，而結歸在誦呪也。現一一形，即指
X13n0285_p0318b10║前文首臂目等。誦一一呪，具如不空罥索經等。
X13n0285_p0318b11║三，受供不思議。
X13n0285_p0318b12║三者、由我修習本妙圓通清淨本根，所遊世界，皆令
X13n0285_p0318b13║眾生捨身珍寶，求我哀愍。
X13n0285_p0318b14║所遊世界，即實報方便同居諸土也。九界眾生，雲
X13n0285_p0318b15║興供養，以求哀愍。良由不受諸受，故能無所不受。
X13n0285_p0318b16║四，興供不思議。
X13n0285_p0318b17║四者、我得佛心證於究竟，能以珍寶種種供養十方
X13n0285_p0318b18║如來，傍及法界六道眾生，求妻得妻，求子得子，求三
X13n0285_p0318b19║昧得三昧，求長壽得長壽，如是乃至求大涅槃得大
X13n0285_p0318b20║涅槃。
X13n0285_p0318b21║不惟供十方佛，亦供法界眾生，無所不徧。良由圓
X13n0285_p0318b22║滿菩提，歸無所得，故能無所不得。二、牒證結答。
X13n0285_p0318b23║佛問圓通：我從耳門圓照三昧，緣心自在，因入流相，
X13n0285_p0318b24║得三摩提，成就菩提，斯為第一。世尊！彼佛如來歎我
X13n0285_p0318c01║善得圓通法門，於大會中授記我為觀世音號，由我
X13n0285_p0318c02║觀聽十方圓明，故觀音名徧十方界。
X13n0285_p0318c03║緣心自在等者，不誤認緣心聽法，則能因指見月，
X13n0285_p0318c04║親見法性，從此遂入圓通常法，而成三昧也。第三、
X13n0285_p0318c05║眾聖各說證門竟。四，放光現瑞總印。
X13n0285_p0318c06║爾時，世尊於師子座，從其五體同放寶光，遠灌十方
X13n0285_p0318c07║微塵如來及法王子諸菩薩頂。彼諸如來亦於五體
X13n0285_p0318c08║同放寶光，從微塵方來灌佛頂，并灌會中諸大菩薩
X13n0285_p0318c09║及阿羅漢。林木池沼皆演法音，交光相羅如寶絲網。
X13n0285_p0318c10║是諸大眾得未曾有，一切普獲金剛三昧。即時天雨
X13n0285_p0318c11║百寶蓮華，青黃赤白間錯紛糅，十方虗空成七寶色。
X13n0285_p0318c12║此娑婆界大地山河俱時不現，唯見十方微塵國土
X13n0285_p0318c13║合成一界，梵唄詠歌自然敷奏。
X13n0285_p0318c14║五體同放寶光者，表根根塵塵皆是圓通法門也。
X13n0285_p0318c15║遠灌佛菩薩頂者，表一一圓通皆是無上大佛頂
X13n0285_p0318c16║法，如來以之為密因，菩薩依之修萬行者也。彼諸
X13n0285_p0318c17║如來亦於五體同放寶光者，表佛佛道同也。來灌
X13n0285_p0318c18║佛頂并灌菩薩羅漢者，表於因果一致，二十五聖
X13n0285_p0318c19║同證大佛頂法，實無優劣也。林木池沼皆演法音
X13n0285_p0318c20║者，表有情無情同一圓通性也。交光相羅如寶絲
X13n0285_p0318c21║網者，表一一圓通法門各各互徧互攝一切圓通
X13n0285_p0318c22║法門也。普獲金剛三昧者，悟十八界七大皆如來
X13n0285_p0318c23║藏妙真如性，性不可壞也。四色蓮華以表住行向
X13n0285_p0318c24║地四十妙因間錯紛糅，表諸大眾圓悟藏性以為
X13n0285_p0319a01║真因，故得因該果海，果徹因源，一位圓具一切諸
X13n0285_p0319a02║位之功德也。十方虗空成七寶色者，表虗空頑暗
X13n0285_p0319a03║之情執消殞，而七大妙性一一周徧法界也。娑婆
X13n0285_p0319a04║大地山河俱時不現者，表翳病得除，狂勞顛倒華
X13n0285_p0319a05║相皆滅也。微塵國土合成一界者，表性真圓融，惟
X13n0285_p0319a06║一常寂光土也。梵唄詠歌自然敷奏者，表寂光真
X13n0285_p0319a07║土之中具足無量稱性法樂也。幽溪云：一、本尊放
X13n0285_p0319a08║光瑞；二、諸佛放光瑞，為自他交互對；三、無情演法
X13n0285_p0319a09║瑞；四、寶光交羅瑞，為依正圓融對；五、眾會獲益瑞；
X13n0285_p0319a10║六、天雨四華瑞，為法位相應對；七、空成寶色瑞；八、
X13n0285_p0319a11║大地不現瑞，為空界俱銷對；九、國土合一瑞；十、梵
X13n0285_p0319a12║唄敷奏瑞，為法報冥同對。五、佛敕文殊簡擇三：
X13n0285_p0319a13║初、佛敕文殊；二、受命簡擇；三、時眾獲益。今初。
X13n0285_p0319a14║於是如來告文殊師利法王子：汝今觀此二十五無
X13n0285_p0319a15║學諸大菩薩及阿羅漢，各說最初成道方便，皆言修
X13n0285_p0319a16║習真實圓通，彼等修行實無優劣前後差別。我今欲
X13n0285_p0319a17║令阿難開悟二十五行，誰當其根？兼我滅後，此界眾
X13n0285_p0319a18║生入菩薩乘求無上道，何方便門得易成就？
X13n0285_p0319a19║敕簡選者，以前文但云得循圓根與不圓根日劫
X13n0285_p0319a20║相倍，然未的指何根最圓，故須選也。然如來不自
X13n0285_p0319a21║指示而敕文殊，大旨有二：一者、若依果位中論，則
X13n0285_p0319a22║法法皆妙，實無可選。今之選根本為初機，文殊正
X13n0285_p0319a23║是初機導師，如華嚴以文殊為幼男，始則先說名
X13n0285_p0319a24║號四諦以開圓信，後則指示善財徧參知識，皆其
X13n0285_p0319b01║事也。二者、文殊即表眾生根本實智，今明欲入圓
X13n0285_p0319b02║通須是自己決擇，譬如圓覺二十五輪敕諸末世
X13n0285_p0319b03║依鬮取決，如來終不強以一法偏授人也。彼等修
X13n0285_p0319b04║行實無優劣前後差別者，正顯聖無可簡，法亦無
X13n0285_p0319b05║可簡也。聖則迹有權實本皆大士，法則三科七大
X13n0285_p0319b06║無非藏性故也。我今欲令阿難等者，正顯簡機不
X13n0285_p0319b07║簡聖，簡情不簡法也。言阿難則不必人人皆爾，言
X13n0285_p0319b08║此界則不必十方盡然，但以約機宜則所習有生
X13n0285_p0319b09║熟，約迷情則諸根有利鈍，故須簡耳。二、受命簡
X13n0285_p0319b10║擇二：初、敘儀，二、正說。今初。
X13n0285_p0319b11║文殊師利法王子奉佛慈旨，即從座起，頂禮佛足，承
X13n0285_p0319b12║佛威神，說偈對佛：
X13n0285_p0319b13║二、正說二：初、頌真如不變之體，以標真源；二、頌真
X13n0285_p0319b14║如隨緣之能，以明染淨。今初。
X13n0285_p0319b15║覺海性澄圓，圓澄覺元妙。
X13n0285_p0319b16║將明隨染淨緣以成迷悟，先頌不變之體者，正如
X13n0285_p0319b17║前文將破明不明之兩關，先標性覺妙明，本覺明
X13n0285_p0319b18║妙。又如將破有為無為二法，先標真性二字也。覺
X13n0285_p0319b19║者，本覺之性，非覺非迷，以其法爾靈知，強名為覺
X13n0285_p0319b20║也。海者，喻也。覺性豎窮橫徧，本無一物可喻，姑以
X13n0285_p0319b21║大海深廣喻之。性澄圓者，寂而常照，即所謂性覺
X13n0285_p0319b22║妙明也。圓澄覺元妙者，照而常寂，即所謂本覺明
X13n0285_p0319b23║妙也。須知此不變體，即在隨緣之中。正隨緣時，全
X13n0285_p0319b24║體不變，即指吾人現前一念介爾之心，一任昏迷
X13n0285_p0319c01║倒惑，而妙明明妙，性無變壞，本自豎窮橫徧也。是
X13n0285_p0319c02║故直指人心，見性成佛，正是指此現前一念介爾
X13n0285_p0319c03║之心，全真在妄，全妄即真。若捨却現前一念，別指
X13n0285_p0319c04║空劫已前，則真時無妄，妄時無真。真則本有今無，
X13n0285_p0319c05║今無後有。妄則本無今有，今有後無。其為戲論甚
X13n0285_p0319c06║矣。二、頌真如隨緣之能以明染淨二：初、頌隨染
X13n0285_p0319c07║緣從源出流；二、頌隨淨緣從流遡源。今初。
X13n0285_p0319c08║元明照生所，所立照性亡。迷妄有虗空，依空立世界。
X13n0285_p0319c09║想澄成國土，知覺乃眾生。
X13n0285_p0319c10║元明照生所，即所謂妄為明覺，因明立所也。所立
X13n0285_p0319c11║照性亡，言既生妄所，遂失真性也。迷妄有虗空，所
X13n0285_p0319c12║謂晦昧為空也。依空立世界，想澄成國土，即所謂
X13n0285_p0319c13║結暗為色，亦所謂起為世界，靜成虗空。虗空為同，
X13n0285_p0319c14║世界為異也。知覺乃眾生，即所謂色雜妄想，想相
X13n0285_p0319c15║為身也。二、頌隨淨緣從流遡源二：初、總顯滅妄
X13n0285_p0319c16║歸真；二、別明歸真方便。今初。
X13n0285_p0319c17║空生大覺中，如海一漚發，有漏微塵國，皆依空所生。
X13n0285_p0319c18║漚滅空本無，況復諸三有？
X13n0285_p0319c19║此言現前一念大覺之心，本自豎窮橫徧，亦無橫
X13n0285_p0319c20║豎之相可得，秪由認悟中迷，方乃晦昧大覺之體，
X13n0285_p0319c21║而為十方虗空。是故虗空情量，生於大覺心中，不
X13n0285_p0319c22║過如大海中之一漚發現而已。至於十方有漏微
X13n0285_p0319c23║塵國土，又依頑空妄想建立，假說依空所生，則知
X13n0285_p0319c24║十方依正，豈離我現前一念心性？是故若能直觀
X13n0285_p0320a01║心性，俾此虗妄無明漚滅，則虗空情量，元自本無，
X13n0285_p0320a02║況復空中諸三有國土眾生，而豈有哉？二、別顯
X13n0285_p0320a03║歸真方便二：初、總示方便須擇；二、正為選方便門。
X13n0285_p0320a04║今初。
X13n0285_p0320a05║歸元性無二，方便有多門。聖性無不通，順逆皆方便。
X13n0285_p0320a06║初心入三昧，遲速不同倫。
X13n0285_p0320a07║一性一切性，一切性一性，根塵識大，皆如來藏。如
X13n0285_p0320a08║來藏中，性具根塵識大，周徧圓融，不可思議。既歸
X13n0285_p0320a09║此元，則其性決定無二，不可謂觀音獨勝，諸聖或
X13n0285_p0320a10║劣也。方者，法也。便者，宜也。約法約宜，則有多門。略
X13n0285_p0320a11║說所觀之境，有二十五。就彼二十五境之中，復各
X13n0285_p0320a12║有權實一十六門，通於藏性也。聖性無不通，順逆
X13n0285_p0320a13║皆方便者，此明聖之與法，皆不可簡也。於此二十
X13n0285_p0320a14║五境，或用順觀，或用逆觀，皆成巧妙方便。如陳那
X13n0285_p0320a15║於聲悟諦，則是順觀。沙陀厭離不淨，則是逆觀。那
X13n0285_p0320a16║律樂見照明，因逆成順。特迦調息治愚，因順成逆。
X13n0285_p0320a17║舍利心見清淨，亦是順觀。艶喜觀鼻端白，亦是逆
X13n0285_p0320a18║治。火頭觀諸煖氣，復是順觀。持地當平心地，復是
X13n0285_p0320a19║逆觀等。乃至一一境中，皆得論於順逆二種方便，
X13n0285_p0320a20║不可泥文而失旨也。初心入三昧，遲速不同倫者，
X13n0285_p0320a21║此明機之與情，皆不可不簡也。約當機，則夙習各
X13n0285_p0320a22║有所宜，而阿難多聞士，必以從聞思修為宜。約迷
X13n0285_p0320a23║情，則諸根必有利鈍，而此土諸眾生，多分耳門入
X13n0285_p0320a24║道為易也。二、正為選方便門二：初、簡非；二、顯是。
X13n0285_p0320b01║初中四：初、簡六塵；二、簡五根；三、簡六識；四、簡七
X13n0285_p0320b02║大。今初。
X13n0285_p0320b03║色想結成塵，精了不能徹，如何不明徹？於是獲圓通。
X13n0285_p0320b04║聲音雜語言，但伊（惟也是也）名句味，一非含一切，云何獲
X13n0285_p0320b05║圓通？香以合中知，離則元無有，不恒其所覺，云何獲
X13n0285_p0320b06║圓通？味性非本然，要以昧時有，其覺不恒一，云何獲
X13n0285_p0320b07║圓通？觸（必）以所觸（而）明，（若）無所（便）不明觸，合離性非
X13n0285_p0320b08║定，云何獲圓通？法稱為內塵，憑塵必有（其）所，能所非
X13n0285_p0320b09║徧涉，云何獲圓通？
X13n0285_p0320b10║此下簡於二十四境，不惟非是簡聖，亦復非是簡
X13n0285_p0320b11║法，直就初心夾帶迷情習氣而簡之也。蓋二十四
X13n0285_p0320b12║境，雖復一一皆如來藏，而無明未破，根中積生無
X13n0285_p0320b13║始虗習猶存，豈能直下徹見藏性？是故所觀之境，
X13n0285_p0320b14║不得不詳擇而簡選耳。言初心若欲觀於色塵，則
X13n0285_p0320b15║色依妄想而結成塵，精了所不能徹，如何以此不
X13n0285_p0320b16║明徹法，而欲於是獲圓通證，頓同沙陀之妙色密
X13n0285_p0320b17║圓耶？下皆倣此，可以意知。二，簡五根。
X13n0285_p0320b18║見性雖（亦）洞然，（但）明前（而）不明後，（且）四維（又）虧一半，
X13n0285_p0320b19║云何（初心可）獲圓通？鼻息出入（雖）通現前，無（有）交氣支
X13n0285_p0320b20║離匪（相）涉入，云何（初心可）獲圓通？舌非（領）入（滋味便）無端，
X13n0285_p0320b21║（倪必）因味（塵而）生覺了，（若）味亡（時覺）了（即）無（所）有，云何（初心可）
X13n0285_p0320b22║獲圓通？身（知因觸顯發）與所觸同，（合時方知，離時不覺）各非圓（融之）覺
X13n0285_p0320b23║觀，（其）涯（際分）量不（能）冥會，云何（初心可）獲圓通？知根（夾）雜
X13n0285_p0320b24║亂思湛，了（之性）終無（可）見想念，（既）不可脫，云何（初心可）獲
X13n0285_p0320c01║圓通？
X13n0285_p0320c02║三簡六識。
X13n0285_p0320c03║識見雜三和，詰本稱非相，自體先無定，云何獲圓通？
X13n0285_p0320c04║心聞洞十方，生於大因力，初心不能入，云何獲圓通？
X13n0285_p0320c05║鼻想本權機，秪令攝心住，住成心所住，云何獲圓通？
X13n0285_p0320c06║說法弄音文，開悟先成者，名句非無漏，云何獲圓通？
X13n0285_p0320c07║持犯但束身，非身無所束，元非徧一切，云何獲圓通？
X13n0285_p0320c08║神通本宿因，何關法分別？念緣非離物，云何獲圓通？
X13n0285_p0320c09║識見即眼識也，必須根境相雜，三緣和合妄有。若
X13n0285_p0320c10║詰其本，則四性無生，非有體相，云何初心觀之，便
X13n0285_p0320c11║能心見發光耶？耳識可知，鼻端白想，本屬權機，秪
X13n0285_p0320c12║令散亂多者，得以攝心而住。倘不能如難陀之息
X13n0285_p0320c13║久發明，則有住反成心之所住，而墮虗妄，云何得
X13n0285_p0320c14║明圓滅漏耶？說法播弄音文，但能開悟夙根，先已
X13n0285_p0320c15║成就，如滿慈者。倘夙根未熟，但耽著於名句，便非
X13n0285_p0320c16║無漏法性，云何降伏魔怨，消滅諸漏耶？初心持戒
X13n0285_p0320c17║不犯，但能檢束其身，非身則無所束，元非徧於一
X13n0285_p0320c18║切，云何得如波離之身心，一切通利耶？彼目連之
X13n0285_p0320c19║神通，本其宿因，何關初心之人，以意識緣法分別，
X13n0285_p0320c20║而得成就？若初心念於法緣，非能離物，云何得心
X13n0285_p0320c21║光發宣耶？四簡七大。
X13n0285_p0320c22║若（初心）以地性觀，堅礙非通達有為（之法），非（是）聖性，云何
X13n0285_p0320c23║獲圓通？若（初心）以水性觀，（但是）想念（所成而）非真實如如（之性），
X13n0285_p0320c24║非（屬）覺觀，云何獲圓通？若（初心）以火性觀，（但是）厭有非（是）
X13n0285_p0321a01║真（性本）離（之理便），非初心（因與果合之妙）方便，云何獲圓通？若（初心）
X13n0285_p0321a02║以風性觀，（有）動（則有）寂非無對（法），對（即）非無上覺，云何
X13n0285_p0321a03║獲圓通？若（初心）以空性觀，昏鈍先非覺（性），無覺（則）異菩
X13n0285_p0321a04║提，云何獲圓通？若（初心）以識性觀，（所）觀（之）識（帶生滅而）非常
X13n0285_p0321a05║住（所），存（觀）心（亦）乃虗妄，云何獲圓通？諸行是無常，念
X13n0285_p0321a06║性元生滅，因果今殊感，云何獲圓通？
X13n0285_p0321a07║此中地性、水性等，且指迷情所計，堅為地性，濕為
X13n0285_p0321a08║水性，乃至分別為識性，非是如來藏之真性也。文
X13n0285_p0321a09║並易知。諸行是無常等者，言初心若依根大念佛，
X13n0285_p0321a10║既未拔除結根，則六根秪屬有為，諸行體是無常，
X13n0285_p0321a11║而能念之性亦元生滅，此則生滅為因，難感不生
X13n0285_p0321a12║滅果，故名殊感，云何得同勢至妙三昧耶？二顯，
X13n0285_p0321a13║是七：初泛明此土入道所宜，二的明離苦得樂人
X13n0285_p0321a14║法，三正明觀音所修法門，四誨勅當機諦聽學行，
X13n0285_p0321a15║五歎美法勝以寓勸修，六述成佛意結示簡選，七
X13n0285_p0321a16║頂禮請加以明真實。今初。
X13n0285_p0321a17║我今白世尊，佛出娑婆界，此方真教體，清淨在音聞，
X13n0285_p0321a18║欲取三摩提，實以聞中入。
X13n0285_p0321a19║娑婆，此云堪忍，三千世界之總名也。他方佛土諸
X13n0285_p0321a20║根利鈍各有不同，隨其機宜六塵並為教體，此方
X13n0285_p0321a21║偏用三塵，若黃卷赤牘則色塵為教體，聞法得悟
X13n0285_p0321a22║則音聲為教體，歷法觀察則法塵為教體。今約佛
X13n0285_p0321a23║世聞音獲證者多，兼以末世亦從語言指示得悟
X13n0285_p0321a24║者眾，故云此方真教體，清淨在音聞也。二，的明
X13n0285_p0321b01║離苦得樂人法。
X13n0285_p0321b02║離苦得解脫，良哉觀世音。於恒沙劫中，入微塵佛國，
X13n0285_p0321b03║得大自在力，無畏施眾生。妙音觀世音，梵音海潮音，
X13n0285_p0321b04║救世悉安寧，出世獲常住。
X13n0285_p0321b05║離苦者，離九界五濁之苦。得解脫者，得佛界法性
X13n0285_p0321b06║五陰真解脫樂。此自利成就也。恒沙劫，則豎窮三
X13n0285_p0321b07║際。微塵國，則橫徧十方。以大自在，普施無畏。此利
X13n0285_p0321b08║他成就也。悟一切音，皆如來藏。所謂隨緣不變，名
X13n0285_p0321b09║為妙音。悟如來藏，性音真空，性空真音，清淨本然，
X13n0285_p0321b10║周徧法界，隨眾生心，應所知量，循業發現，故有十
X13n0285_p0321b11║界依正音聲差別。所謂不變隨緣，名觀世音。此二
X13n0285_p0321b12║亦約自行。所說妙法，契理清淨，名為梵音。所說妙
X13n0285_p0321b13║法，善應羣機，不失其時，名海潮音。此二亦約化他。
X13n0285_p0321b14║救世悉安寧，結成利他功德。出世獲常住，結成自
X13n0285_p0321b15║利功德也。三、正明觀音所修法門。
X13n0285_p0321b16║我今啟如來，如觀音所說。譬如人靜居，十方俱擊鼓，
X13n0285_p0321b17║十處一時聞，此則圓真實。目非觀障外，口鼻亦復然，
X13n0285_p0321b18║（此句宜在下。）身以合方知，（此句宜在上。）心念紛無緒。隔垣聽音
X13n0285_p0321b19║響，遐邇俱可聞，五根所不齊，是則通真實。音聲性動
X13n0285_p0321b20║靜，聞中為有無？無聲號無聞，非實聞無性。聲無既無
X13n0285_p0321b21║滅，聲有亦非生，生滅二圓離，是則常真實。縱令在夢
X13n0285_p0321b22║想，不為不思無，覺觀出思惟，身心不能及。
X13n0285_p0321b23║此言初心之人，即可從耳門悟圓通常三德，所以
X13n0285_p0321b24║的被羣機也。如觀音所說者，言觀音所說耳根，法
X13n0285_p0321c01║爾具此圓通常三真實義，非必觀音口自說也。譬
X13n0285_p0321c02║如者，舉例之辭，非是設喻。直就現量為論，非是比
X13n0285_p0321c03║量。正所謂昏迷倒惑，其理自存者也。圓則量無不
X13n0285_p0321c04║周，是般若德。通則具無礙用，是解脫德。常則體性
X13n0285_p0321c05║不變，是法身德。又三德皆圓皆通皆常，具如前釋。
X13n0285_p0321c06║四、誨敕當機諦聽學行，又三：初、示其合機；二、勸
X13n0285_p0321c07║其善修；三、結其真實。今初。
X13n0285_p0321c08║今此娑婆國，聲論得宣明。眾生迷本聞，循聲故流轉。
X13n0285_p0321c09║阿難縱強記，不免落邪思。豈非隨所淪，旋流獲無妄。
X13n0285_p0321c10║妄謂緣心聽法，即是邪思。以緣心但是所聽法音
X13n0285_p0321c11║影子，決非真能聽法之本聞故也。豈非隨妄所而
X13n0285_p0321c12║沉淪。若能旋流而悟其本聞，則便獲無妄矣。二，
X13n0285_p0321c13║觀其善修。
X13n0285_p0321c14║阿難汝諦聽，我承佛威力。宣說金剛王，如幻不思議。
X13n0285_p0321c15║佛母真三昧，汝聞微塵佛。一切祕密門，欲漏不先除。
X13n0285_p0321c16║畜聞成過誤，將聞持佛佛。何不自聞聞，聞非自然生。
X13n0285_p0321c17║因聲有名字，旋聞與聲脫。能脫欲誰名，一根既返源。
X13n0285_p0321c18║六根成解脫，見聞如幻翳。三界若空華，聞復翳根除。
X13n0285_p0321c19║塵銷覺圓淨，淨極光通達。寂照含虗空，却來觀世間。
X13n0285_p0321c20║猶如夢中事，摩登伽在夢。誰能留汝形，如世巧幻師。
X13n0285_p0321c21║幻作諸男女，雖見諸根動。要以一機抽，息機歸寂然。
X13n0285_p0321c22║諸幻成無性，六根亦如是。元依一精明，分成六和合。
X13n0285_p0321c23║一處成休復，六用皆不成。塵垢應念消，成圓明淨妙。
X13n0285_p0321c24║餘塵尚諸學，明極即如來。
X13n0285_p0322a01║金剛王如幻不思議佛母真三昧，亦作一句讀之。
X13n0285_p0322a02║破一切惑，名金剛王，般若德也。立一切法，名為如
X13n0285_p0322a03║幻，解脫德也。破立同時，名不思議，法身德也。一切
X13n0285_p0322a04║諸佛，皆從此三昧出，故名佛母真三昧。六根攀緣
X13n0285_p0322a05║六塵，總名欲漏。今以耳緣法音，即是欲漏。以此聞
X13n0285_p0322a06║為能畜，以彼音為所畜，能所相黏，翻成過誤。是故
X13n0285_p0322a07║將此聞根，以持佛所說之佛法，何不自反聞其聞
X13n0285_p0322a08║性乎。夫聞根非自然生，乃因聲而有名字。若旋其
X13n0285_p0322a09║聞機，與聲塵脫。既能脫彼聲塵，更欲以誰名聞根
X13n0285_p0322a10║耶。此一耳根，既返其源，則六根皆成解脫。由此見
X13n0285_p0322a11║聞諸根，皆如幻翳，三界塵相，總若空華。聞性既復，
X13n0285_p0322a12║翳根已除，塵相全銷，覺體圓淨矣。餘文可知。幻師，
X13n0285_p0322a13║喻無明幻力。一機抽，喻一精明黏妄發光也。圓明，
X13n0285_p0322a14║是般若。淨，是解脫。妙，是法身。餘塵，指微細無明。如
X13n0285_p0322a15║來，指妙覺極果。三，結其真實。
X13n0285_p0322a16║大眾及阿難，旋汝倒聞機，反聞聞自性，性成無上道，
X13n0285_p0322a17║圓通實如是。
X13n0285_p0322a18║言真實圓通，別無他法。但旋轉汝循聲倒聞之妄
X13n0285_p0322a19║機，反而聞此聞之自性。但得見性，即成無上道矣。
X13n0285_p0322a20║五、歎美法勝，以寓勸修。
X13n0285_p0322a21║此是微塵佛，一路涅槃門。過去諸如來，斯門已成就；
X13n0285_p0322a22║現在諸菩薩，今各入圓明；未來修學人，當依如是法；
X13n0285_p0322a23║我亦從中證，非唯觀世音。
X13n0285_p0322a24║須知此中含有二義：一約初機一門深入，則耳根
X13n0285_p0322b01║圓通，不但觀音為然，十方三世從此耳門入道者，
X13n0285_p0322b02║誠復眾多，此則單就此一法門，亦自豎窮橫徧也。
X13n0285_p0322b03║二約究竟圓通常性，則耳根圓通，即是二十五種
X13n0285_p0322b04║圓通，其餘一切圓通，乃至十方三世種種法門，皆
X13n0285_p0322b05║可名為耳根圓通，此則一門一切門，一切門一門，
X13n0285_p0322b06║故云一路涅槃門也。不達此旨，謂二十四聖尚在
X13n0285_p0322b07║門外可乎？謂二十四聖更有岐路可乎？六、述成
X13n0285_p0322b08║佛意，結示簡選。
X13n0285_p0322b09║誠如佛世尊，詢我諸方便，以救諸末劫，求出世間人。
X13n0285_p0322b10║成就涅槃心，觀世音為最，自餘諸方便，皆是佛威神。
X13n0285_p0322b11║（使其）即事（以）捨塵勞，非是（此方眾生）長（時）修學，淺深同說（之）
X13n0285_p0322b12║法（也）。
X13n0285_p0322b13║即事捨塵勞，猶所云就路還家也。餘門圓通，深位
X13n0285_p0322b14║方達，淺位不知。但能被於一種夙根成就之人，不
X13n0285_p0322b15║能三根普被。惟此耳根圓通，普被三根，而妙尤在
X13n0285_p0322b16║巧被下根也。七、頂禮請加以明真實。
X13n0285_p0322b17║頂禮如來藏，無漏不思議，願加被未來，於此門無惑。
X13n0285_p0322b18║方便易成就，堪以教阿難，及末劫沉淪，但以此根修。
X13n0285_p0322b19║圓通超餘者，真實心如是。
X13n0285_p0322b20║如來藏者，自性清淨之理體也。無漏不思議者，究
X13n0285_p0322b21║竟圓證之智果也。理名法寶，智名佛僧，即是一體
X13n0285_p0322b22║三寶義也。真實心如是，言真實心要不過如是也。
X13n0285_p0322b23║三時眾獲益。
X13n0285_p0322b24║於是阿難及諸大眾，身心了然得大開示，觀佛菩提
X13n0285_p0322c01║及大涅槃，猶如有人因事遠遊未得歸還，明了其家
X13n0285_p0322c02║所歸道路，普會大眾天龍八部有學二乘，及諸一切
X13n0285_p0322c03║新發心菩薩，其數凡有十恒河沙，皆得本心遠塵離
X13n0285_p0322c04║垢獲法眼淨。性比丘尼聞說偈已成阿羅漢，無量眾
X13n0285_p0322c05║生皆發無等等阿耨多羅三藐三菩提心。
X13n0285_p0322c06║現前一念，聞性本圓，本通，本常。圓即實智菩提，通
X13n0285_p0322c07║即方便菩提，常即真性菩提，圓即圓淨涅槃，通即
X13n0285_p0322c08║方便淨涅槃，常即性淨涅槃，則有理即菩提涅槃，
X13n0285_p0322c09║乃至究竟菩提涅槃。即而常六，故言未得歸還。六
X13n0285_p0322c10║而常即，則步步踏著故鄉道路矣。得本心者，達此
X13n0285_p0322c11║現前一念之本體也。遠想相之妄塵，離識情之虗
X13n0285_p0322c12║垢，故云獲法眼淨。此是如來正法眼藏，非次第五
X13n0285_p0322c13║眼中之法眼也。性尼聞偈，成阿羅漢，所謂於大教
X13n0285_p0322c14║中得小益，正為菩薩，旁為二乘，部在方等明矣。發
X13n0285_p0322c15║無等等心者，無法可等此心，心能等一切法，此則
X13n0285_p0322c16║創聞圓理，或是觀行發心，或是名字發心也。初為
X13n0285_p0322c17║當機示圓通本根竟。二、為末世示道場方法三：
X13n0285_p0322c18║初、陳請；二、讚許；三、宣說。今初。
X13n0285_p0322c19║阿難整衣服，於大眾中合掌頂禮，心迹圓明悲欣交
X13n0285_p0322c20║集，欲益未來諸眾生故，稽首白佛：大悲世尊！我今已
X13n0285_p0322c21║悟成佛法門，是中修行得無疑惑。常聞如來說如是
X13n0285_p0322c22║言：自未得度先度人者，菩薩發心；自覺已圓能覺他
X13n0285_p0322c23║者，如來應世。我雖未度，願度末劫一切眾生。世尊！此
X13n0285_p0322c24║諸眾生去佛漸遠，邪師說法如恒河沙，欲攝其心入
X13n0285_p0323a01║三摩地，云何令其安立道場遠諸魔事，於菩提心得
X13n0285_p0323a02║無退屈？
X13n0285_p0323a03║幽溪云：心者，涅槃妙心；迹者，所明道路。吳興云：悲
X13n0285_p0323a04║者，悲昔不聞；欣者，欣今得悟。又念未來眾生未悟，
X13n0285_p0323a05║故悲；觀現前大眾得益，故欣。二，讚許。
X13n0285_p0323a06║爾時，世尊於大眾中稱讚阿難：善哉，善哉！如汝所問，
X13n0285_p0323a07║安立道場，救獲眾生末劫沉溺。汝今諦聽，當為汝說。
X13n0285_p0323a08║阿難大眾唯然奉教。
X13n0285_p0323a09║下逗末劫修道之機，上合如來欲說之旨，故再稱
X13n0285_p0323a10║善也。三、宣說二：初、明根本戒法；二、明誦呪治習。
X13n0285_p0323a11║初中二：初、總顯三學以戒為本，二、別示四重以
X13n0285_p0323a12║彰無漏。今初。
X13n0285_p0323a13║佛告阿難：汝常聞我毗奈耶中，宣說修行三決定義，
X13n0285_p0323a14║所謂攝心為戒，因戒生定，因定發慧，是則名為三無
X13n0285_p0323a15║漏學。
X13n0285_p0323a16║毗奈耶，亦云毗尼，即律藏也。攝心為戒者，為字訓
X13n0285_p0323a17║作由字，言欲攝其心，必由持戒也。若非以戒攝心，
X13n0285_p0323a18║何由甄別邪正？又必攝心，方可名戒，正顯持犯，不
X13n0285_p0323a19║但束身而已。由此波羅提木叉戒以攝其心，然後
X13n0285_p0323a20║生定發慧，斯則名為三無漏學。若無此戒，縱有禪
X13n0285_p0323a21║定多智現前，必落魔邪，成有漏矣。問曰：攝心為戒，
X13n0285_p0323a22║攝真心耶？攝妄心耶？若攝妄心，妄本無體，云何可
X13n0285_p0323a23║攝？若攝真心，真何用攝？又戒法雖一歷四教，觀慧
X13n0285_p0323a24║則有四別，未審如何攝心方成圓戒？若云戒即無
X13n0285_p0323b01║漏，則凡夫持戒，報在人天者，亦可稱無漏否？若成
X13n0285_p0323b02║有漏，還得名淨戒否？答曰：真心、妄心，元非二體。隨
X13n0285_p0323b03║染緣，則全真成妄，如水成氷；隨淨緣，則全妄歸真，
X13n0285_p0323b04║如氷成水。尅論迷真起妄，秪因妄為明覺，所謂知
X13n0285_p0323b05║見立知，過在立字，亦即自心取自心之取字，認悟
X13n0285_p0323b06║中迷之認字。尅論反妄歸真，秪貴不隨分別三種
X13n0285_p0323b07║相續，所謂知見無見，功在無字，亦即不取無非幻
X13n0285_p0323b08║之不取二字，棄生滅守真常之守字，脫黏內伏之
X13n0285_p0323b09║伏字，皆與今攝字同也。故知不攝則真心便為妄
X13n0285_p0323b10║心，能攝則妄心便成真心。而攝心妙法，無過於戒。
X13n0285_p0323b11║念念與妙戒相應，則名為攝。非謂戒有方隅，攝是
X13n0285_p0323b12║束縛也。如下文云，必使婬機身心俱斷，斷性亦無。
X13n0285_p0323b13║夫身斷，律儀戒也。心斷，定共戒也。斷性亦無，道共
X13n0285_p0323b14║戒也。又身心俱斷，故不住生死。斷性亦無，故不住
X13n0285_p0323b15║涅槃。又身斷故出生死，真諦戒也。心斷故遊戲神
X13n0285_p0323b16║通，俗諦戒也。斷性亦無，達殺盜婬妄等性，即是佛
X13n0285_p0323b17║性，無復可斷，中道第一義諦戒也。經文又云，眾生
X13n0285_p0323b18║不識本心，不得真淨，皆由隨順殺盜婬故。反此三
X13n0285_p0323b19║種，又則出生無殺盜婬。有名鬼倫，無名天趣。有無
X13n0285_p0323b20║相傾，起輪迴見。若得妙發三摩提者，則妙常寂。有
X13n0285_p0323b21║無二無，無二亦滅。正與此中身心俱斷，斷性亦無
X13n0285_p0323b22║義同。如此方名淨戒，方可稱為攝心，方是無漏之
X13n0285_p0323b23║學。彼以戒善感人天者，喻如摩尼博貿一衣一食，
X13n0285_p0323b24║非法有優劣也。故今欲攝心者，先備明戒法，以為
X13n0285_p0323c01║其境。次深明觀慧，以成其功。則庶幾近之矣。二、
X13n0285_p0323c02║別示四重以彰無漏二：初、牒徵；二、詳示。今初。
X13n0285_p0323c03║阿難！云何攝心我名為戒？
X13n0285_p0323c04║言云何善攝其心，與身口一齊清淨，我方名為戒
X13n0285_p0323c05║耶。此正總顯非戒決不能攝心，非攝心亦決不名
X13n0285_p0323c06║戒也。二、詳示四：初、婬戒；二、殺戒；三、盜戒；四、大妄
X13n0285_p0323c07║語戒。此即比丘四重戒法，乃大小乘之根本也。
X13n0285_p0323c08║初婬戒，生死根本，欲為第一，故首陳之。
X13n0285_p0323c09║若諸世界六道眾生其心不婬，則不隨其生死相續。
X13n0285_p0323c10║汝修三昧本出塵勞，婬心不除塵不可出，縱有多智
X13n0285_p0323c11║禪定現前，如不斷婬必落魔道，上品魔王、中品魔民、
X13n0285_p0323c12║下品魔女，彼等諸魔亦有徒眾，各各自謂成無上道。
X13n0285_p0323c13║我滅度後末法之中，多此魔民熾盛世間，廣行貪婬
X13n0285_p0323c14║為善知識，令諸眾生落愛見坑失菩提路。汝教世人
X13n0285_p0323c15║修三摩地先斷心婬，是名如來先佛世尊第一決定
X13n0285_p0323c16║清淨明誨。是故，阿難！若不斷婬修禪定者，如蒸砂石
X13n0285_p0323c17║欲其成飯，經百千劫秪名熱砂。何以故？此非飯本，砂
X13n0285_p0323c18║石成故。汝以婬身求佛妙果，縱得妙悟皆是婬根，根
X13n0285_p0323c19║本成婬輪轉三塗必不能出，如來涅槃何路修證？必
X13n0285_p0323c20║使婬機身心俱斷，斷性亦無，於佛菩提斯可希冀。如
X13n0285_p0323c21║我此說名為佛說，不如此說即波旬說。
X13n0285_p0323c22║此言不但執身不婬，須是心亦不婬也。縱有多智
X13n0285_p0323c23║禪定，尚為魔侶，況無定慧，直墜何疑？魔侶為善知
X13n0285_p0323c24║識，亦復現慈悲相，而不斷婬心，則落愛坑。妄謂婬
X13n0285_p0324a01║不障道，則落見坑。既墮深坑，永違覺路矣。夫婬心
X13n0285_p0324a02║為生死根本，決不與佛果相應，如砂石決非飯本。
X13n0285_p0324a03║禪定熏修，喻之以蒸，不生不滅為本，修因然後圓
X13n0285_p0324a04║成。果地修證，喻如蒸米成飯。別成魔家邪福，喻如
X13n0285_p0324a05║蒸砂成熱耳。身斷者，木叉戒也。心斷者，禪戒也。斷
X13n0285_p0324a06║性亦無者，無漏戒也。此入空意也。身斷者，律儀及
X13n0285_p0324a07║定共也。心斷者，道共也。斷性亦無者，涉境而不染
X13n0285_p0324a08║也。此出段意也。身斷者，證無漏也。心斷者，涉境不
X13n0285_p0324a09║染也。斷性亦無者，斷不斷俱寂滅也。此中道意也。
X13n0285_p0324a10║曰婬機者，如前偈云：雖見諸根動，要以一機抽。若
X13n0285_p0324a11║未息機，縱能伏斷煩惱，不曾永除幻本。故須直向
X13n0285_p0324a12║機字覰破，則斷與不斷，二俱寂滅矣。二，殺戒。
X13n0285_p0324a13║阿難！又諸世界六道眾生其心不殺，則不隨其生死
X13n0285_p0324a14║相續。汝修三昧本出塵勞，殺心不除塵不可出，縱有
X13n0285_p0324a15║多智禪定現前，如不斷殺必落神道。上品之人為大
X13n0285_p0324a16║力鬼，中品則為飛行夜叉諸鬼帥等，下品當為地行
X13n0285_p0324a17║羅剎。彼諸鬼神亦有徒眾，各各自謂成無上道。我滅
X13n0285_p0324a18║度後末法之中，多此鬼神熾盛世間，自言食肉得菩
X13n0285_p0324a19║提路。阿難！我令比丘食五淨肉，此肉皆我神力化生，
X13n0285_p0324a20║本無命根。汝婆羅門地多蒸濕，加以砂石草菜不生，
X13n0285_p0324a21║我以大悲神力所加，因大慈悲假名為肉，汝得其味。
X13n0285_p0324a22║奈何如來滅度之後，食眾生肉名為釋子？汝等當知，
X13n0285_p0324a23║是食肉人縱得心開似三摩地，皆大羅剎，報終必沉
X13n0285_p0324a24║生死苦海，非佛弟子。如是之人相殺相吞相食未已，
X13n0285_p0324b01║云何是人得出三界？汝教世人修三摩地次斷殺生，
X13n0285_p0324b02║是名如來先佛世尊第二決定清淨明誨。是故阿難！
X13n0285_p0324b03║若不斷殺修禪定者，譬如有人自塞其耳，高聲大叫
X13n0285_p0324b04║求人不聞，此等名為欲隱彌露。清淨比丘及諸菩薩，
X13n0285_p0324b05║於岐路行不蹋生草，況以手拔？云何大悲取諸眾生
X13n0285_p0324b06║血肉充食？若諸比丘不服東方絲綿絹帛，及是此土
X13n0285_p0324b07║靴履裘毳乳酪醍醐，如是比丘於世真脫，酬還宿債
X13n0285_p0324b08║不遊三界。何以故？服其身分皆為彼緣。如人食其地
X13n0285_p0324b09║中百糓足不離地，必使身心於諸眾生，若身身分身
X13n0285_p0324b10║心二塗不服不食，我說是人真解脫者。如我此說名
X13n0285_p0324b11║為佛說，不如此說即波旬說。
X13n0285_p0324b12║此言非但執身不殺，須是心亦不殺也。五淨肉者，
X13n0285_p0324b13║不見殺，不聞殺，不疑為己殺，自死鳥殘也。五天竺
X13n0285_p0324b14║國悉號為婆羅門，是尊姓故。問曰：佛既具足神力，
X13n0285_p0324b15║何不化作草菜，而乃化作五淨肉耶？答曰：佛順時
X13n0285_p0324b16║宜，不立異故。此地既本不生草菜，而今忽生，則人
X13n0285_p0324b17║將以為怪。又復如來滅後，設遇草菜不生，又將奈
X13n0285_p0324b18║何？是故佛及比丘遇世饑荒，目連請願番取地味，
X13n0285_p0324b19║及取北洲自然粳等，佛皆不許，而云後世無目連
X13n0285_p0324b20║時，又將奈何？當知佛法可傳可繼，為若此也。妄謂
X13n0285_p0324b21║殺生食肉，無有罪報，如自塞其耳；殺彼生命，如高
X13n0285_p0324b22║聲大叫，求其不聞，不可得也。修禪欲出生死，故名
X13n0285_p0324b23║欲隱；殺生連仇結福，故名彌露。服有二種：一者、衣
X13n0285_p0324b24║服；二者、服食。絲、絹、綿、帛、靴、履、裘、毳，衣服之服也；乳、
X13n0285_p0324c01║酪、醍醐，服食之服也。然此中雖一概遮止，而准諸
X13n0285_p0324c02║經律，不無分別。若絲、綿、絹、帛，大小二乘並皆嚴禁，
X13n0285_p0324c03║以其由此害多命故。若靴、履、裘、毳，小乘一向聽許，
X13n0285_p0324c04║大乘亦不全遮，以其非專為此而害命故。若乳酪
X13n0285_p0324c05║醍醐，大小並許，乃至大涅槃經仍復開聽。此經亦
X13n0285_p0324c06║云：汝常二時眾中持鉢，其間或遇乳酪醍醐，名為
X13n0285_p0324c07║上味。後文壇場儀式，又仍用此供享三寶，以其但
X13n0285_p0324c08║分餘潤，不害命故。今云不服，則是充類至盡之意，
X13n0285_p0324c09║言能不服，則彌善耳。如人食其地中等者，劫初之
X13n0285_p0324c10║人，身能飛行，由食地味及自然粳，足不離地，以喻
X13n0285_p0324c11║服彼眾生身分，不能永離眾生之種類也。身者，血
X13n0285_p0324c12║肉之類。身分者，皮毛等物。身既不服其身分，不食
X13n0285_p0324c13║其身肉，心又永無貪求服食之想，豈非真解脫者？
X13n0285_p0324c14║問曰：小乘求出生死，何故反許五淨及靴履等？大
X13n0285_p0324c15║乘度生為務，何反嚴遮？答曰：小乘但求自度，止須
X13n0285_p0324c16║不造殺業，不障出世足矣。喻如舉家遠逃之人，則
X13n0285_p0324c17║小債可弗償也。大乘須在三界廣化眾生，喻如鄉
X13n0285_p0324c18║國大姓長者，設有分毫負人，便有慚色，不能自在
X13n0285_p0324c19║設化矣。行菩薩道者思之。三盜戒。
X13n0285_p0324c20║阿難！又復世界六道眾生，其心不偷，則不隨其生死
X13n0285_p0324c21║相續。汝脩三昧，本出塵勞，偷心不除，塵不可出。縱有
X13n0285_p0324c22║多智，禪定現前，如不斷偷，必落邪道。上品精靈，中品
X13n0285_p0324c23║妖魅，下品邪人，諸魅所著，彼等羣邪，亦有徒眾，各各
X13n0285_p0324c24║自謂，成無上道。我滅度後，末法之中，多此妖邪，熾盛
X13n0285_p0325a01║世間，潛匿姦欺，稱善知識，各自謂己，得上人法，詃惑
X13n0285_p0325a02║無識，恐令失心，所過之處，其家耗散。我教比丘，循方
X13n0285_p0325a03║乞食，令其捨貪，成菩提道。諸比丘等，不自熟食，寄於
X13n0285_p0325a04║殘生，旅泊三界，示一往還，去已無返。云何賊人，假我
X13n0285_p0325a05║衣服，裨販如來，造種種（惡）業，皆言佛法（應爾），却非（毀）出
X13n0285_p0325a06║家具戒比丘，（以）為（是）小乘道。由是疑誤無量眾生，墮
X13n0285_p0325a07║無間獄。若我滅後，其有比丘，發心決定，修三摩地，能
X13n0285_p0325a08║於如來形像之前，身然一燈燒一指節，及於身上爇
X13n0285_p0325a09║一香炷，我說是人無始宿債一時酬畢，長揖世間永
X13n0285_p0325a10║脫諸漏。雖未即明無上覺路，是人於法已決定心，若
X13n0285_p0325a11║不為此捨身微因，縱成無為必還生人酬其宿債，如
X13n0285_p0325a12║我馬麥正等無異。汝教世人修三摩地後斷偷盜，是
X13n0285_p0325a13║名如來先佛世尊第三決定清淨明誨。是故阿難！若
X13n0285_p0325a14║不斷偷修禪定者，譬如有人水灌漏巵欲求其滿，縱
X13n0285_p0325a15║經塵劫終無平復。若諸比丘衣鉢之餘分寸不畜，乞
X13n0285_p0325a16║食餘分施餓眾生，於大集會合掌禮眾，有人捶詈同
X13n0285_p0325a17║於稱讚，必使身心二俱捐捨，身肉骨血與眾生共，不
X13n0285_p0325a18║將如來不了義說，迴為己解以誤初學，佛印是人得
X13n0285_p0325a19║真三昧。如我所說名為佛說，不如此說即波旬說。
X13n0285_p0325a20║此言非但執身不盜，須是心亦不偷也。邪道者，奸
X13n0285_p0325a21║欺之類。精靈者，盜日月之精氣而為神靈。妖魅者，
X13n0285_p0325a22║盜人精氣為妖魅鬼。循方乞食者，謂循順方法而
X13n0285_p0325a23║行乞食。僧祇律中名為分衛，言分施眾僧衛護道
X13n0285_p0325a24║力也。肇法師云：乞食略有四意：一為福利眾生，二
X13n0285_p0325b01║為折伏憍慢，三為知身有苦，四為除去滯著。裨販
X13n0285_p0325b02║如來者，裨附佛法貪販利養也。身然一燈等者，依
X13n0285_p0325b03║於身見而起偷心，故以捨身微因對治盜業。溫陵
X13n0285_p0325b04║云：一切難捨無如己身，難捨能捨則自餘貪愛決
X13n0285_p0325b05║能棄捨，故曰是人於法已決定心也。苟但捨身而
X13n0285_p0325b06║心不決捨，則無益於道，故下文云必使身心二俱
X13n0285_p0325b07║捐捨。如我馬麥等者，佛於往世曾詬比丘可食馬
X13n0285_p0325b08║麥，故於毗蘭邑中食麥三月，以示宿債必償也。禪
X13n0285_p0325b09║定喻水，偷心喻如漏巵。衣鉢之餘分寸不畜，是貪
X13n0285_p0325b10║心畢捨。乞食餘分施餓眾法，是慳心畢捨。於大集
X13n0285_p0325b11║會合掌禮眾，是畢捨慢心。有人捶詈同於稱讚，是
X13n0285_p0325b12║畢捨瞋心。不將如來不了義說等者，上文是於依
X13n0285_p0325b13║正二報永斷偷心，此即於佛法上永斷偷心也。謂
X13n0285_p0325b14║若欲說法利生接引初學，必須備討如來大小教
X13n0285_p0325b15║典，知其四悉因緣，不可但執一義一解而自以為
X13n0285_p0325b16║是，兼以悞初學也。四大妄語戒。
X13n0285_p0325b17║阿難！如是世界六道眾生，雖則身心無殺、盜、婬，三行
X13n0285_p0325b18║已圓，若大妄語，即三摩地不得清淨，成愛見魔，失如
X13n0285_p0325b19║來種，所謂未得謂得、未證言證。或求世間尊勝第一，
X13n0285_p0325b20║謂前人言：我今已得須陀洹果、斯陀洹果、阿那含果、
X13n0285_p0325b21║阿羅漢道、辟支佛乘。十地地前諸位菩薩，求彼禮懺，
X13n0285_p0325b22║貪其供養，是一顛迦，銷滅佛種。如人以刀斷多羅木，
X13n0285_p0325b23║佛記是人永殞善根，無復知見，沉三苦海，不成三昧。
X13n0285_p0325b24║我滅度後，勅諸菩薩及阿羅漢，應身生彼末法之中，
X13n0285_p0325c01║作種種形，度諸輪轉。或作沙門、白衣、居士、人王、宰官、
X13n0285_p0325c02║童男、童女，如是乃至婬女、寡婦、姦偷、屠販，與其同事，
X13n0285_p0325c03║稱讚佛乘，令其身心入三摩地，終不自言：我真菩薩、
X13n0285_p0325c04║真阿羅漢。洩佛密因，輕言（之於）未學（人前），唯除命終，陰有
X13n0285_p0325c05║遺付。云何是人惑亂眾生，成大妄語？汝教世人修三
X13n0285_p0325c06║摩地，後復斷除諸大妄語，是名如來先佛世尊第四
X13n0285_p0325c07║決定清淨明誨。是故，阿難！若不斷其大妄語者，如刻
X13n0285_p0325c08║人糞為旃檀形，欲求香氣，無有是處。我教比丘直心
X13n0285_p0325c09║道場，於四威儀一切行中尚無虗假，云何自稱得上
X13n0285_p0325c10║人法？譬如窮人妄號帝王，自取誅滅，況復法王如何
X13n0285_p0325c11║妄竊？因地不真，果招紆曲，求佛菩提如噬臍人，欲誰
X13n0285_p0325c12║成就？若諸比丘心如直弦，一切真實，入三摩地，永無
X13n0285_p0325c13║魔事，我印是人成就菩薩無上知覺。如我所說，名為
X13n0285_p0325c14║佛說；不如此說，即波旬說。
X13n0285_p0325c15║愛見魔者，稍有所得，起增上慢，則是愛魔。執此是
X13n0285_p0325c16║實，餘皆虗妄，則是見魔。又借此貪求供養，則是愛
X13n0285_p0325c17║魔。執性廢修，妄謂已實，齊於諸聖，則是見魔也。地
X13n0285_p0325c18║前諸位，即信、住、行、向。一顛迦，即是一闡提。三乘聖
X13n0285_p0325c19║果，喻如栴檀。名利惡心，喻如糞穢。噬臍人者，人不
X13n0285_p0325c20║能自噬其臍，以喻悔無所及。或云：麝被人逐，自噬
X13n0285_p0325c21║其臍，雖復噬臍，終不免難也。餘皆如文可知。
X13n0285_p0325c22║
X13n0285_p0325c23║大佛頂如來密因修證了義諸菩薩萬行首楞嚴經
X13n0285_p0325c24║卷第六文句