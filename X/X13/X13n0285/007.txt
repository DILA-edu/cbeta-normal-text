X13n0285_p0326a01║
X13n0285_p0326a02║
X13n0285_p0326a03║
X13n0285_p0326a04║
X13n0285_p0326a05║
X13n0285_p0326a06║
X13n0285_p0326a07║大佛頂如來密因修證了義諸菩薩萬行首楞嚴經
X13n0285_p0326a08║卷第七文句
X13n0285_p0326a09║唐天竺沙門般剌密諦　譯經
X13n0285_p0326a10║明菩薩沙彌古吳智旭　文句
X13n0285_p0326a11║二、明誦呪治習二：初、結前；二、正明。今初。
X13n0285_p0326a12║阿難，汝問攝心，我今先說入三摩地修學妙門。求菩
X13n0285_p0326a13║薩道，要先持此四種律儀皎如氷霜，自不能生一切
X13n0285_p0326a14║枝葉，心三口四生必無因。阿難，如是四事若不遺失，
X13n0285_p0326a15║心尚不緣色香味觸，一切魔事云何發生？
X13n0285_p0326a16║此正結明欲攝其心，必須持戒也。一切枝葉者，指
X13n0285_p0326a17║餘一切微細戒法，如十善中之口四意三，沙彌戒
X13n0285_p0326a18║中之後六條，比丘戒中之餘二百四十六條，乃至
X13n0285_p0326a19║菩薩戒之後六重，及四十八輕等，以此根本四種
X13n0285_p0326a20║心戒攝之，罄無不盡，故云心三口四，生必無因也。
X13n0285_p0326a21║一切魔事，必托六塵而發，心既不緣色香味觸，則
X13n0285_p0326a22║天魔無所施其術矣。所以三無漏學，必以戒為本
X13n0285_p0326a23║也。二、正明二：初、略示應持，二、廣顯儀軌。初中
X13n0285_p0326a24║二：初、略勸誦持顯益；二、略示道場方法。初又二：
X13n0285_p0326b01║初、勸持，二、顯益。今初。
X13n0285_p0326b02║若有宿習不能滅除，汝教是人一心誦我佛頂光明
X13n0285_p0326b03║摩訶薩怛多般怛羅無上神呪。斯是如來無見頂相
X13n0285_p0326b04║無為心佛，從頂發輝坐寶蓮華所說心呪。
X13n0285_p0326b05║夫木叉戒力，固能防禦外魔，至若宿習偏強，必須
X13n0285_p0326b06║神呪冥滌也。摩訶薩怛多般怛羅，此云大白傘葢。
X13n0285_p0326b07║體無對待曰大，相絕塵染曰白，用覆一切曰傘葢。
X13n0285_p0326b08║又三皆絕待，故體相用稱為三大。亦復三皆自淨，
X13n0285_p0326b09║三皆覆物，即大佛頂三德祕藏之異名耳。五會神
X13n0285_p0326b10║呪，乃是密詮此妙心者，故名心呪，亦名呪心。二，
X13n0285_p0326b11║顯益。
X13n0285_p0326b12║且汝宿世與摩登伽，歷劫因緣，恩愛習氣，非是一生
X13n0285_p0326b13║及與一劫。我一宣揚，愛心永脫（先證那含乃至於今），成阿羅漢。
X13n0285_p0326b14║彼尚婬女，無心修行，神力冥資，速證無學。云何（猶言何況）
X13n0285_p0326b15║汝等在會聲聞（本欲）求最上乘（而）決定成佛（者）？譬如以
X13n0285_p0326b16║塵揚於順風，有何艱險？
X13n0285_p0326b17║幽溪云：登伽習厚，比丘習薄；登伽下賤，聲聞尊貴；
X13n0285_p0326b18║登伽無心修行，汝等求最上乘；登伽是邪定聚，汝
X13n0285_p0326b19║等決定成佛是正定聚。吳興云：塵譬宿習，風如神
X13n0285_p0326b20║呪。二、略示道場方法二：初、方便；二、正修。今初。
X13n0285_p0326b21║若有末世，欲坐道場，先持比丘清淨禁戒，要當選擇
X13n0285_p0326b22║戒清淨者第一沙門以為其師。若其不遇真清淨僧，
X13n0285_p0326b23║汝戒律儀必不成就。戒成已後，著新淨衣，然香閒居，
X13n0285_p0326b24║誦此心佛所說神呪一百八徧。
X13n0285_p0326c01║沙門，此云勤息第一沙門。如律中所謂滿足十夏，
X13n0285_p0326c02║具足十德者是也。不惟師必第一沙門，亦且僧必
X13n0285_p0326c03║真實清淨。故知三師七證，或是邊地五人，斷斷不
X13n0285_p0326c04║可不選擇也。幽溪云：今文方便，準止觀二十五種
X13n0285_p0326c05║方便，亦復大同。先持比丘清淨禁戒，即持戒清淨。
X13n0285_p0326c06║著新淨衣，即衣食具足。閒居，即閒居靜處。及息緣
X13n0285_p0326c07║務第一沙門為師，即近善知識。前文心尚不緣色
X13n0285_p0326c08║香味觸，即訶五欲。後文心滅貪婬三七不寐等，即
X13n0285_p0326c09║棄五葢。端坐安居，必調五事。坐禪之時，必行五法
X13n0285_p0326c10║也。真際云：誦呪百八，表滅百八煩惱。二、正修。
X13n0285_p0326c11║然後結界建立道場，求於十方現住國土無上如來，
X13n0285_p0326c12║放大悲光來灌其頂。阿難！如是末世清淨比丘，若比
X13n0285_p0326c13║丘尼白衣檀越，心滅貪婬持佛淨戒，於道場中發菩
X13n0285_p0326c14║薩願，出入澡浴六時行道，如是不寐經三七日，我自
X13n0285_p0326c15║現身至其前，摩頂安慰令其開悟。
X13n0285_p0326c16║結界，即指下文壇法。準諸密部，將欲修行，擇日立
X13n0285_p0326c17║壇。修行既畢，即須滅却壇相，不得留至明相出時。
X13n0285_p0326c18║葢方圓丈六為八角。壇既不言高築幾許，應同密
X13n0285_p0326c19║部畫地為之。修此三昧，通於四眾。白衣檀越，即指
X13n0285_p0326c20║清信士女。然入壇之法，必須各自為類，萬無僧俗
X13n0285_p0326c21║交參，男女混雜之理。或優婆塞可許隨比丘眾，優
X13n0285_p0326c22║婆夷可許隨比丘尼，仍須退列末位，斷斷不可充
X13n0285_p0326c23║十僧數。以下文云十比丘故，佛自現身摩頂，正應
X13n0285_p0326c24║行人所求，故非魔事。然須但念唯心，不得心外取
X13n0285_p0327a01║境。二、廣顯儀軌二：初、正示道場軌則；二、重宣佛
X13n0285_p0327a02║頂神呪。初中二：初、請問；二、示答。今初。
X13n0285_p0327a03║阿難白佛言：世尊！我蒙如來無上悲誨，心已開悟，自
X13n0285_p0327a04║知（依此耳根圓通）修證無學（之）道（可）成。（若夫）末法修行，（必須）建立
X13n0285_p0327a05║道場。（未審）云何結界，合佛世尊清淨軌則？
X13n0285_p0327a06║二、示答二：初、別示；二、總結。初中二：初、明壇法；二、
X13n0285_p0327a07║明修法。初又二：初、立壇方法，二、供養方法。今
X13n0285_p0327a08║初。
X13n0285_p0327a09║佛告阿難：若末世人願立道場，先取雪山大力白牛，
X13n0285_p0327a10║食其山中肥膩香草。此牛唯飲雪山清水，其糞微細，
X13n0285_p0327a11║可取其糞和合旃檀以泥其地。若非雪山，其牛臭穢
X13n0285_p0327a12║不堪塗地，別於平原穿去地皮五尺以下，取其黃土
X13n0285_p0327a13║和上旃檀、沉水、蘇合、薰陸、鬱金、白膠、青木、零陵、甘松
X13n0285_p0327a14║及雞舌香，以此十種細羅為粉，合土成泥以塗場地，
X13n0285_p0327a15║方圓丈六為八角壇。
X13n0285_p0327a16║此之壇法，有事有理。事相則如文可知，理致則法
X13n0285_p0327a17║有所表。若不知其所表法門，則事相徒施，何以觸
X13n0285_p0327a18║境成於妙觀。然從來諸疏各申其說，雖亦各有所
X13n0285_p0327a19║見，而與經文前後宗旨未甚符合。今不暇辯，姑以
X13n0285_p0327a20║私意別為一釋，俟高明者之自擇焉。雪山者，表法
X13n0285_p0327a21║性理也。大力白牛者，表本覺智也。山中肥膩香草
X13n0285_p0327a22║及清水，表性體中本具緣因諸功德也。其糞微細，
X13n0285_p0327a23║表性具三因所起妙修也。旃檀，表性具無作妙戒
X13n0285_p0327a24║也。泥地，表真因也。若非雪山，其牛臭穢不堪塗地
X13n0285_p0327b01║者，表生滅為本修因，不能圓成果地修證也。平原
X13n0285_p0327b02║者，表平常六受用根也。穿地五尺以下，表破五陰
X13n0285_p0327b03║也。黃土者，表六根門頭中道佛性也。和上旃檀等
X13n0285_p0327b04║者，表具足受持十種戒法，所謂不缺戒、不破戒、不
X13n0285_p0327b05║穿戒、不雜戒、隨道戒、無著戒、智所讚戒、自在戒、隨
X13n0285_p0327b06║定戒、具足戒也。十種細羅為粉者，表十種戒互攝
X13n0285_p0327b07║互融，非有方隅次第也。合上成泥者，表戒乘俱修
X13n0285_p0327b08║也。以塗場地者，表因地心也。方圓文六等者，表八
X13n0285_p0327b09║正道攝於八邪也。八角則方而復圓，圓而復方，表
X13n0285_p0327b10║事理不二，權實同歸也。葢上根之人，但不隨分別
X13n0285_p0327b11║三種相續，三緣斷故，三因不生，狂性自歇，歇即菩
X13n0285_p0327b12║提，喻如以白牛糞和旃檀也。倘未能直下歇狂，須
X13n0285_p0327b13║知修行二決定義，就六根門頭破五陰渾濁，得元
X13n0285_p0327b14║明覺無生滅性為因地心，以戒互嚴，方成妙因，喻
X13n0285_p0327b15║如黃土和十香也。二、供養方法，又二：初、壇中供
X13n0285_p0327b16║物；二、壇外莊嚴。今初。
X13n0285_p0327b17║壇心置一金、銀、銅、木所造蓮華，華中安鉢，鉢中先盛
X13n0285_p0327b18║八月露水，水中隨安所有華葉。取八圓鏡各安其方
X13n0285_p0327b19║圍繞華鉢，鏡外建立十六蓮華、十六香爐，間華鋪設
X13n0285_p0327b20║莊嚴香爐，純燒沉水無令見火。取白牛乳置十六器，
X13n0285_p0327b21║乳為煎餅并諸砂糖、油餅、乳糜、蘇合、蜜、薑、純酥、純蜜，
X13n0285_p0327b22║於蓮華外各各十六圍繞華外，以奉諸佛及大菩薩。
X13n0285_p0327b23║每以食時若在中夜，取密半升用酥三合，壇前別安
X13n0285_p0327b24║一小火爐，以兜樓婆香煎取香水，沐浴其炭然令猛
X13n0285_p0327c01║熾，投是酥密於炎爐內，燒令烟盡亨佛菩薩。
X13n0285_p0327c02║金銀銅木者，意令隨力為之，不必拘執，然總表一
X13n0285_p0327c03║實之理也。蓮華表因果同時，言所造者，正表理非
X13n0285_p0327c04║因果，能成一切諸因果也。鉢名應器，以表事理相
X13n0285_p0327c05║應。八月露水，表中道妙定也。隨安華葉，表中道妙
X13n0285_p0327c06║慧也。取八圓鏡，各安其方者，表眾生本有大定智
X13n0285_p0327c07║光，依八正道而得安住也。圍繞華鉢者，表妙智恒
X13n0285_p0327c08║依妙理也。鏡外建立蓮華香爐者，表從性所起慧
X13n0285_p0327c09║華戒香。各須十六者，即表自行八正，化他八正也。
X13n0285_p0327c10║間華鋪設莊嚴者，表戒慧互為莊嚴也。香爐純燒
X13n0285_p0327c11║沉水，無令見火者，表持於無相妙戒也。白牛乳為
X13n0285_p0327c12║煎餅，并諸砂糖等者，表稱性所起禪悅法味，亦是
X13n0285_p0327c13║八正道味。各各十六者，表一一正道中，各具自行
X13n0285_p0327c14║化他二種八正也。以奉諸佛及大菩薩者，表以己
X13n0285_p0327c15║所證禪悅正道之味，仰契果德也。食時中夜，皆表
X13n0285_p0327c16║依於中道也。蜜為華之精，酥為乳之精，皆是味中
X13n0285_p0327c17║上味，表於圓通妙理也。半升中數，三合成數，表中
X13n0285_p0327c18║道必具三德也。壇前別安一小火爐，表妙觀察智
X13n0285_p0327c19║相應心品二十五圓通境，必皆別藉此以為能觀
X13n0285_p0327c20║也。兜樓婆香，或云即白茅香，煎水浴炭，表正助二
X13n0285_p0327c21║行皆具足也。投是酥蜜等者，表以妙理投妙智中，
X13n0285_p0327c22║俾其直下入流亡所，圓超五濁，上合諸佛菩薩所
X13n0285_p0327c23║證性體也。二，壇外莊嚴。
X13n0285_p0327c24║令其四外徧懸幡華，於壇室中四壁敷設十方如來
X13n0285_p0328a01║及諸菩薩所有形像，應於當陽張盧舍那、釋迦、彌勒、
X13n0285_p0328a02║阿閦、彌陀諸大變化，觀音形像并金剛藏安其左右，
X13n0285_p0328a03║帝釋、梵王、烏芻瑟摩并藍地迦、諸軍茶利與毗俱眂、
X13n0285_p0328a04║四天王等頻那夜迦張於門側左右安置。又取八鏡
X13n0285_p0328a05║覆懸虗空，與壇場中所安之鏡方面相對，使其形影
X13n0285_p0328a06║重重相涉。
X13n0285_p0328a07║徧懸幡華等者，總表具諸助行。幡表五悔法門，華
X13n0285_p0328a08║表六度萬行也。十方如來，以表極果。諸菩薩像，以
X13n0285_p0328a09║表真因。盧舍那，是報身智慧。釋迦，是應身慈悲。彌
X13n0285_p0328a10║勒，是當來教主。阿閦，此云無動，東方佛名，表不動
X13n0285_p0328a11║智。彌陀，此云無量壽，亦云無量光，西方佛名，表無
X13n0285_p0328a12║緣慈。諸大變化觀音形像，如前文所明。眾首臂目
X13n0285_p0328a13║等，此是顯教圓通真主。金剛藏，乃是密教圓通真
X13n0285_p0328a14║主。安其左右，表顯密互嚴也。帝釋，是忉利主。梵王，
X13n0285_p0328a15║是初禪主。烏芻瑟摩，即火頭金剛。藍地迦，即青面
X13n0285_p0328a16║金剛。軍茶利，亦金剛名。毗俱胝，即今三目持鬟髻
X13n0285_p0328a17║者。四天王，即東方持國，南方增長，西方廣目，北方
X13n0285_p0328a18║多聞。頻那，即猪頭使者。夜迦，即象鼻使者。此等外
X13n0285_p0328a19║護，俱表摧邪顯正力用也。八鏡懸空，表諸佛果位。
X13n0285_p0328a20║大定智光，無依無住，與壇中鏡方面相對，使其形
X13n0285_p0328a21║影重重相涉者，表生佛互融，感應道交，不可思議
X13n0285_p0328a22║也。葢空中八鏡，照於壇鏡，則是果徹因源。壇中八
X13n0285_p0328a23║鏡，照於空鏡，則是因該果海。若向此處著眼，便知
X13n0285_p0328a24║心佛眾生三無差別妙理，便能悟入事事無礙法
X13n0285_p0328b01║界矣。
X13n0285_p0328b02║原此一經妙旨，不外十乘觀法。前三卷半經，顯譚
X13n0285_p0328b03║不思議境也。五會神呪，密詮不思議境也。此之壇
X13n0285_p0328b04║法，表示不思議境也。空鏡壇鏡，照而常寂，故稱妙
X13n0285_p0328b05║湛。種種莊嚴，依正相稱，故號總持。壇地虗空，體性
X13n0285_p0328b06║寂滅，故名不動。又鏡妙湛故，莊嚴地空皆妙湛也。
X13n0285_p0328b07║莊嚴總持故，鏡及地空皆總持也。地空不動故，鏡
X13n0285_p0328b08║及莊嚴皆不動也。妙湛故言白，總持故言傘葢，不
X13n0285_p0328b09║動故言大。又妙湛白故，總持不動皆白也。總持如
X13n0285_p0328b10║葢故，妙湛不動皆如葢也。不動大故，妙湛總持皆
X13n0285_p0328b11║大也。又大白傘葢，三義一體，故妙湛也。一體三義，
X13n0285_p0328b12║故總持也。三一一三，不可思議，故不動也。故曰顯
X13n0285_p0328b13║譚密詮，及與表示，其為不思議境一也。專心發願
X13n0285_p0328b14║等，是真正發菩提心。誦呪坐禪，是安心止觀。徵心
X13n0285_p0328b15║辨見等，是破法徧。不作聖心，名善境界等，是識通
X13n0285_p0328b16║塞。三漸次等，是道品調適。律儀持呪等，是對治助
X13n0285_p0328b17║開。五十五位等，是知位次。當處禪那，覺悟無惑，是
X13n0285_p0328b18║能安忍。中中流入，乃至圓滿菩提，歸無所得，是離
X13n0285_p0328b19║法愛。又即此壇法，具表十乘。壇體可表不思議境。
X13n0285_p0328b20║蓮華可表真菩提心。鉢中安水，水中安華，可表善
X13n0285_p0328b21║巧安心。止觀八鏡，安壇八方，可以表破法徧。華爐
X13n0285_p0328b22║間飾，毋令見火，可以表識通塞。八味各十六器，可
X13n0285_p0328b23║表道品調適。香水浴炭，可表對治助開。佛菩薩像，
X13n0285_p0328b24║可表位次。門側左右，諸護法像，可表安忍。虗空八
X13n0285_p0328c01║鏡，可以表離法愛。攝此十乘妙理，總成一不思議
X13n0285_p0328c02║境，良以乘乘互攝故也。二、明修法三：初、正示行
X13n0285_p0328c03║法；二、簡其不成；三、明其獲益。初中二：初三、七行
X13n0285_p0328c04║道，二懺，後正修。今初。
X13n0285_p0328c05║於初七中，至誠頂禮十方如來、諸大菩薩、阿羅漢號，
X13n0285_p0328c06║恒於六時誦呪圍壇，至心行道，一時常行一百八徧。
X13n0285_p0328c07║第二七中，一向專心發菩薩願，心無間斷，我毗奈耶
X13n0285_p0328c08║先有願教。第三七中，於十二時，一向持佛般怛羅呪，
X13n0285_p0328c09║至第七日，十方如來一時出現，鏡光交處，承佛摩頂。
X13n0285_p0328c10║一時常行一百八徧者，言遶壇一百八匝，表成百
X13n0285_p0328c11║八三昧。有云誦呪百八者，非也。若誦全呪，則事決
X13n0285_p0328c12║不能。若別指跢姪他以下為呪心，則理決不可。觀
X13n0285_p0328c13║後文云：是人心昏，未能誦憶，或帶身上，或書宅中。
X13n0285_p0328c14║倘獨指數句為呪心，何至心昏不能誦憶？又設使
X13n0285_p0328c15║獨此數句為呪心者，經中何無一言及之？故知後
X13n0285_p0328c16║人臆見穿鑿，深可痛也。毗奈耶先有願教，應指梵
X13n0285_p0328c17║網經中十大願等，一向持佛般怛羅呪，則是心心
X13n0285_p0328c18║靡間，密成不思議熏。故第七日，能於鏡光交處，承
X13n0285_p0328c19║佛靡頂也。此鏡光交處，正是顯示因該果徹，生佛
X13n0285_p0328c20║平等之處。倘不能即事達理，何由能使十方如來
X13n0285_p0328c21║一時出現？願修行者，用圓頓妙解，歷一切事儀，勿
X13n0285_p0328c22║徒為無益苦行可矣。二、懺後正修。
X13n0285_p0328c23║即於道場修三摩地，能令如是末世修學，身心明淨
X13n0285_p0328c24║猶如瑠璃。
X13n0285_p0329a01║三七既畢，壇儀應輟，場地仍存，故即於此修三昧
X13n0285_p0329a02║也。此三摩地，別則獨指耳根圓通，通則亦可隨修
X13n0285_p0329a03║一種。須知前來戒律壇儀二種助行，秪為助此正
X13n0285_p0329a04║修。若正修旨趣未明，則助行皆為虗設，可不慎哉。
X13n0285_p0329a05║二、簡其不成。
X13n0285_p0329a06║阿難！若此比丘本受戒師，及同會中十比丘等，其中
X13n0285_p0329a07║有一不清淨者，如是道場多不成就。
X13n0285_p0329a08║十比丘者，且約極多不過十人言之。准餘行法，設
X13n0285_p0329a09║無同志，寧可獨行，不必強足十人，致令不得清淨
X13n0285_p0329a10║也。此中簡非，共有二事：一、受戒不如法；二、同行不
X13n0285_p0329a11║如法。嗚呼！末世比丘，有名無義，欲求成就，其可得
X13n0285_p0329a12║乎？終日譚圓，曾不知比丘戒為何事。前文所云，却
X13n0285_p0329a13║非出家具戒比丘，為小乘道，疑誤眾生，墮無間獄，
X13n0285_p0329a14║此之謂也。哀哉！三、明其獲益。
X13n0285_p0329a15║從三七後，端坐安居，經一百日，有利根者，不起於座，
X13n0285_p0329a16║得須陀洹。縱其身心聖果未成，決定自知成佛不謬。
X13n0285_p0329a17║前云三七不寐，即是制令常行；今云端坐百日，即
X13n0285_p0329a18║是制令常坐也。須陀洹者，見道之位，此通二義：一
X13n0285_p0329a19║者、約圓見道，即是初發心住，此為最利；二者、以藏
X13n0285_p0329a20║對圓，即是初信心位，猶如阿難圓悟藏性，頓獲法
X13n0285_p0329a21║身，此亦可稱利也。縱其身心等者，近成五品，圓解
X13n0285_p0329a22║分明，所謂具縛凡夫能知如來祕密之藏，是故決
X13n0285_p0329a23║定自知成佛不謬也。二、總結。
X13n0285_p0329a24║汝問道場建立如是。
X13n0285_p0329b01║二、重宣佛頂神呪三：初、阿難述請；二、如來正說；三、
X13n0285_p0329b02║護法述願。今初。
X13n0285_p0329b03║阿難頂禮佛足而白佛言：自我出家恃佛憍愛，求多
X13n0285_p0329b04║聞故未證無為，遭彼梵天邪術所禁，心雖明了力不
X13n0285_p0329b05║自由，賴遇文殊令我解脫。雖蒙如來佛頂神呪，冥獲
X13n0285_p0329b06║其力尚未親聞，惟願大慈重為宣說，悲救此會諸修
X13n0285_p0329b07║行輩，末及當來在輪迴者，承佛密音身意解脫。於時
X13n0285_p0329b08║會中一切大眾普皆作禮，佇聞如來祕密章句。
X13n0285_p0329b09║二、如來正說二：初、現化佛說呪；二、述功德勸持。
X13n0285_p0329b10║初中二：初、現化表法；二、正說神呪。今初。
X13n0285_p0329b11║爾時，世尊從肉髻中涌百寶光，光中涌出千葉寶蓮。
X13n0285_p0329b12║有化如來坐寶華中，頂放十道百寶光明，一一光明
X13n0285_p0329b13║皆徧示現十恒河沙金剛密迹，擎山持杵徧虗空界。
X13n0285_p0329b14║大眾仰觀，畏愛兼抱，求佛哀祐，一心聽佛無見頂相
X13n0285_p0329b15║放光如來宣說神呪：
X13n0285_p0329b16║內髻即無見頂相，所謂大佛頂也。百寶光者，表百
X13n0285_p0329b17║界智光也。千葉寶蓮，表千如因果也。有化如來坐
X13n0285_p0329b18║寶華中，表此千如因果即是諸佛所證。又化如來
X13n0285_p0329b19║即表眾生本有佛性，頂法之中各具十界，界界各
X13n0285_p0329b20║具百法也。一一光明等者，表法法中本有智光，皆
X13n0285_p0329b21║如金剛不可沮壞，皆能摧破十界恒沙煩惱，皆能
X13n0285_p0329b22║顯示十界恒沙德用也。具威折故大眾咸畏，具慈
X13n0285_p0329b23║攝故大眾咸愛。二、正說神呪。
X13n0285_p0329b24║南無薩怛他蘇伽多耶阿囉訶帝三藐三菩陀寫（一），
X13n0285_p0329c01║薩怛他佛陀俱知瑟尼釤（二），南無薩婆勃陀勃地薩
X13n0285_p0329c02║跢鞞弊（三毗迦切），南無薩多南三藐三菩陀俱知南（四），娑
X13n0285_p0329c03║舍囉婆迦僧伽喃（五），南無盧雞阿羅漢跢喃（六），南無
X13n0285_p0329c04║蘇盧多波那喃（七），南無娑羯唎陀伽彌喃（八），南無盧
X13n0285_p0329c05║雞三藐伽跢喃（九），三藐伽波囉底波多那喃（十），南無
X13n0285_p0329c06║提婆離瑟𧹞（十一），南無悉陀耶毗地耶陀囉離瑟𧹞（十二），
X13n0285_p0329c07║舍波奴揭囉訶娑訶娑囉摩他喃（十三），南無䟦囉訶摩
X13n0285_p0329c08║泥（十四），南無因陀囉耶（十五），南無婆伽婆帝（十六），嚧陀囉耶
X13n0285_p0329c09║（十七），烏摩般帝（十八），娑醯夜耶（十九），南無婆伽婆帝（二十），那囉
X13n0285_p0329c10║野拏耶（二十一），槃遮摩訶三慕陀囉（二十二），南無悉羯唎
X13n0285_p0329c11║多耶（二十三），南無婆伽婆帝（二十四），摩訶迦囉耶（二十五），地
X13n0285_p0329c12║唎般剌那伽囉（二十六），毗陀囉波拏迦囉耶（二十七），阿地
X13n0285_p0329c13║目帝（二十八），尸摩舍那泥婆悉泥（二十九），摩怛唎伽拏（三十），
X13n0285_p0329c14║南無悉羯唎多耶（三十一），南無婆伽婆帝（三十二），多他伽
X13n0285_p0329c15║跢俱囉耶（三十三），南無般頭摩俱囉耶（三十四），南無䟦闍
X13n0285_p0329c16║囉俱囉耶（三十五），南無摩尼俱囉那（三十六），南無伽闍俱
X13n0285_p0329c17║囉耶（三十七），南無婆伽婆帝（三十八），帝唎茶輸囉西那（三十
X13n0285_p0329c18║九），波囉訶囉拏囉闍耶（四十），跢他伽多耶（四十一），南無婆
X13n0285_p0329c19║伽婆帝（四十二），南無阿彌多婆耶（四十三），跢他伽多耶（四十
X13n0285_p0329c20║四），阿囉訶帝（四十五），三藐三菩陀耶（四十六），南無婆伽婆
X13n0285_p0329c21║帝（四十七），阿芻鞞耶（四十八），跢他伽多耶（四十九），阿囉訶帝
X13n0285_p0329c22║（五十），三藐三菩陀耶（五十一），南無婆伽婆帝（五十二），鞞沙闍
X13n0285_p0329c23║耶俱嚧吠柱唎耶（五十三），般囉婆囉闍耶（五十四），跢他伽
X13n0285_p0329c24║多耶（五十五），南無婆伽婆帝（五十六），三補師毖多（五十七），薩
X13n0285_p0330a01║憐捺囉剌闍耶（五十八），跢他伽多耶（五十九），阿囉訶帝（六十），
X13n0285_p0330a02║三藐三菩陀耶（六十一），南無婆伽婆帝（六十二），舍雞野母
X13n0285_p0330a03║那曳（六十三），跢他伽多耶（六十四），阿囉訶帝（六十五），三藐三
X13n0285_p0330a04║菩陀耶（六十六），南無婆伽婆帝（六十七），剌怛那雞都囉闍
X13n0285_p0330a05║耶（六十八），跢他伽多耶（六十九），阿囉訶帝（七十），三藐三菩陀
X13n0285_p0330a06║耶（七十一），帝瓢南無薩羯唎多（七十二），翳曇婆伽婆多（七十
X13n0285_p0330a07║三），薩怛他伽都瑟尼釤（七十四），薩怛多般怛㘕（七十五），南
X13n0285_p0330a08║無阿婆囉視躭（七十六），般囉帝揚岐囉（七十七），薩囉婆部
X13n0285_p0330a09║多揭囉訶（七十八），尼羯囉訶揭迦囉訶尼（七十九），䟦囉毖
X13n0285_p0330a10║地耶叱陀你（八十），阿迦囉密唎柱（八十一），般唎怛囉耶儜
X13n0285_p0330a11║揭唎（八十二），薩囉婆槃陀那目叉尼（八十三），薩囉婆突瑟
X13n0285_p0330a12║吒（八十四），突悉乏般那你伐囉尼（八十五），赭都囉失帝南
X13n0285_p0330a13║（八十六），羯囉訶娑訶薩囉若闍（八十七），毗多崩娑那羯唎
X13n0285_p0330a14║（八十八），阿瑟吒氷舍帝南（八十九），那叉剎怛囉若闍（九十），波
X13n0285_p0330a15║囉薩陀那羯唎（九十一），阿瑟吒南（九十二），摩訶揭囉訶若
X13n0285_p0330a16║闍（九十三），毗多崩薩那羯唎（九十四），薩婆舍都嚧你婆囉
X13n0285_p0330a17║若闍（九十五），呼藍突悉乏難遮那舍尼（九十六），毖沙舍悉
X13n0285_p0330a18║怛囉（九十七），阿吉尼烏陀迦囉若闍（九十八），阿般囉視多
X13n0285_p0330a19║具囉（九十九），摩訶般囉戰持（一百），摩訶疊多（一百一），摩訶帝
X13n0285_p0330a20║闍（二），摩訶稅多闍婆囉（三），摩訶䟦囉槃陀囉婆悉你
X13n0285_p0330a21║（四），阿唎耶多囉（五），毗唎俱知（六），誓婆毗闍耶（七），䟦闍
X13n0285_p0330a22║囉摩禮底（八），毗舍嚧多（九），勃騰罔迦（十），䟦闍囉制喝
X13n0285_p0330a23║那阿遮（十一），摩囉制婆般囉質多（十二），䟦闍囉擅持（十三），毗
X13n0285_p0330a24║舍囉遮（十四），扇多舍鞞提婆補視多（十五），蘇摩嚧波（十六），摩
X13n0285_p0330b01║訶稅多（十七），阿唎耶多囉（十八），摩訶婆囉阿般囉（十九），䟦闍
X13n0285_p0330b02║囉商羯囉制婆（二十），䟦闍囉俱摩唎（二十一），俱藍陀唎（二十
X13n0285_p0330b03║二），䟦闍囉喝薩多遮（二十三），毗地耶乾遮那摩唎迦（二十
X13n0285_p0330b04║四），啒蘇母婆羯囉跢那（二十五），鞞嚧遮那俱唎耶（二十六），
X13n0285_p0330b05║夜囉菟瑟尼釤（二十七），毗折㘕婆摩尼遮（二十八），䟦闍囉
X13n0285_p0330b06║迦那迦波囉婆（二十九），嚧闍那䟦闍囉頓稚遮（三十），稅多
X13n0285_p0330b07║遮迦摩囉（三十一），剎奢尸波囉婆（三十二），翳帝夷帝（三十三），
X13n0285_p0330b08║母陀囉羯拏（三十四），沙鞞囉懺（三十五），掘梵都（三十六），印兔
X13n0285_p0330b09║那麼麼寫（三十七，誦者至此句稱弟子某受持）烏𤙖（三十八），唎瑟揭拏（三十
X13n0285_p0330b10║九），般剌舍悉多（四十），薩怛他伽都瑟尼釤（四十一），虎𤙖（四十
X13n0285_p0330b11║二），都嚧雍（四十三），瞻婆那（四十四），虎𤙖（四十五），都嚧雍（四十六），
X13n0285_p0330b12║悉躭婆那（四十七），虎𤙖（四十八），都嚧雍（四十九），波羅瑟地耶
X13n0285_p0330b13║三般叉拏羯囉（五十），虎𤙖（五十一），都嚧雍（五十二），薩婆藥叉
X13n0285_p0330b14║喝囉剎娑（五十三），揭囉訶若闍（五十四），毗騰崩薩那羯囉
X13n0285_p0330b15║（五十五），虎𤙖（五十六），都嚧雍（五十七），者都囉尸底南（五十八），揭
X13n0285_p0330b16║囉訶娑訶薩囉南（五十九），毗騰崩薩那囉（六十），虎𤙖（六十一），
X13n0285_p0330b17║都嚧雍（六十二），囉叉（六十三），婆伽梵（六十四），薩怛他伽都瑟
X13n0285_p0330b18║尼釤（六十五），波囉點闍吉唎（六十六），摩訶娑訶薩囉（六十七），
X13n0285_p0330b19║勃樹娑訶薩囉室唎娑（六十八），俱知娑訶薩泥帝㘑（六十
X13n0285_p0330b20║九），阿弊提視婆唎多（七十），吒吒甖迦（七十一），摩訶䟦闍嚧
X13n0285_p0330b21║陀囉（七十二），帝唎菩婆那（七十三），曼茶囉（七十四），烏𤙖（七十五），
X13n0285_p0330b22║莎悉帝薄婆都（七十六），麼麼（七十七），印兔那麼麼寫（七十八至
X13n0285_p0330b23║此句準前稱名，若俗人稱弟子某甲），囉闍婆夜（七十九），主囉䟦夜（八十），阿祇
X13n0285_p0330b24║尼婆夜（八十一），烏陀迦婆夜（八十二），毗沙婆夜（八十三），舍薩
X13n0285_p0330c01║多囉婆夜（八十四），婆囉斫羯婆夜（八十五），突瑟叉婆夜
X13n0285_p0330c02║（八十六），阿舍你婆夜（八十七），阿迦囉密唎柱婆夜（八十八），陀
X13n0285_p0330c03║囉尼部彌劒波伽波陀婆夜（八十九），烏囉迦婆多婆夜
X13n0285_p0330c04║（九十），剌闍檀茶婆夜（九十一），那伽婆夜（九十二），毗條怛婆夜
X13n0285_p0330c05║（九十三），蘇波囉拏婆夜（九十四），藥叉揭囉訶（九十五），囉叉私
X13n0285_p0330c06║揭囉訶（九十六），畢唎多揭囉訶（九十七），毗舍遮揭囉訶（九十
X13n0285_p0330c07║八），部多揭囉訶（九十九），鳩槃茶揭囉訶（二百），補丹那揭囉
X13n0285_p0330c08║訶（一），迦吒補丹那揭囉訶（二），悉乾度揭囉訶（三），阿播
X13n0285_p0330c09║悉摩囉揭囉訶（四），烏檀摩陀揭囉訶（五），車夜揭囉訶
X13n0285_p0330c10║（六），醯唎婆帝揭囉訶（七），社多訶唎南（八），揭婆訶唎南
X13n0285_p0330c11║（九），嚧地囉訶唎南（十），忙娑訶唎南（十一），謎陀訶唎南（十二），
X13n0285_p0330c12║摩闍訶唎南（十三），闍多訶唎女（十四），視比多訶唎南（十五），毗
X13n0285_p0330c13║多訶唎南（十六），婆多訶唎南（十七），阿輸遮訶唎女（十八），質多
X13n0285_p0330c14║訶唎女（十九），帝釤薩鞞釤（二十），薩婆揭囉訶南（二十一），毗陀
X13n0285_p0330c15║耶闍瞋陀夜彌（二十二），雞囉夜彌（二十三），波唎䟦囉者迦
X13n0285_p0330c16║訖唎擔（二十四），毗陀耶闍瞋陀夜彌（二十五），雞囉夜彌（二十
X13n0285_p0330c17║六），茶演尼訖唎擔（二十七），毗陀耶闍瞋陀夜彌（二十八），雞
X13n0285_p0330c18║囉夜彌（二十九），摩訶般輸般怛夜（三十），嚧陀囉訖唎擔（三十
X13n0285_p0330c19║一），毗陀耶闍瞋陀夜彌（三十二），雞囉夜彌（三十三），那囉夜
X13n0285_p0330c20║拏訖唎擔（三十四），毗陀耶闍瞋陀夜彌（三十五），雞囉夜彌
X13n0285_p0330c21║（三十六），怛埵伽嚧茶西訖唎擔（三十七），毗陀耶闍瞋陀夜
X13n0285_p0330c22║彌（三十八），雞囉夜彌（三十九），摩訶迦囉摩怛唎伽拏訖唎
X13n0285_p0330c23║擔（四十），毗陀耶闍瞋陀夜彌（四十一），雞囉夜彌（四十二），迦波
X13n0285_p0330c24║唎迦訖唎擔（四十三），毗陀耶闍瞋陀夜彌（四十四），雞囉夜
X13n0285_p0331a01║彌（四十五），闍耶羯囉摩度羯囉（四十六），薩婆囉他娑達那
X13n0285_p0331a02║訖唎擔（四十七），毗陀耶闍瞋陀夜彌（四十八），雞囉夜彌（四十
X13n0285_p0331a03║九），赭咄囉婆耆你訖唎擔（五十），毗陀耶闍瞋陀夜彌（五十
X13n0285_p0331a04║一），雞囉夜彌（五十二），毗唎羊訖唎知（五十三），難陀雞沙囉
X13n0285_p0331a05║伽拏般帝（五十四），索醯夜訖唎擔（五十五），毗陀耶闍瞋陀
X13n0285_p0331a06║夜彌（五十六），雞囉夜彌（五十七），那揭那舍囉婆拏訖唎擔
X13n0285_p0331a07║（五十八），毗陀耶闍瞋陀夜彌（五十九），雞囉夜彌（六十），阿羅漢
X13n0285_p0331a08║訖唎擔毗陀耶闍瞋陀夜彌（六十一），雞囉夜彌（六十二），毗
X13n0285_p0331a09║多囉伽訖唎擔（六十三），毗陀耶闍瞋陀夜彌（六十四），雞囉
X13n0285_p0331a10║夜彌䟦闍囉波你（六十五），具醯夜具醯夜（六十六），迦地般
X13n0285_p0331a11║帝訖唎擔（六十七），毗陀耶闍瞋陀夜彌（六十八），雞囉夜彌
X13n0285_p0331a12║（六十九），囉叉罔（七十），婆伽梵（七十一），印兔那麼麼寫（七十二，至此依
X13n0285_p0331a13║前稱弟子名）婆伽梵（七十三），薩怛多般怛囉（七十四），南無粹都
X13n0285_p0331a14║帝（七十五），阿悉多那囉剌迦（七十六），波囉婆悉普吒（七十七），
X13n0285_p0331a15║毗迦薩怛多鉢帝唎（七十八），什佛囉什佛囉（七十九），陀囉
X13n0285_p0331a16║陀囉（八十），頻陀囉頻陀囉瞋陀瞋陀（八十一），虎𤙖（八十二），虎
X13n0285_p0331a17║𤙖（八十三），泮吒（八十四），泮吒泮吒泮吒泮吒（八十五），娑訶（八十
X13n0285_p0331a18║六），醯醯泮（八十七），阿牟迦耶泮（八十八），阿波囉提訶多泮
X13n0285_p0331a19║（八十九），婆囉波囉陀泮（九十），阿素囉毗陀囉波迦泮（九十一），
X13n0285_p0331a20║薩婆提鞞弊泮（九十二），薩婆那伽弊泮（九十三），薩婆藥叉
X13n0285_p0331a21║弊泮（九十四），薩婆乾闥婆弊泮（九十五），薩婆補丹那弊泮
X13n0285_p0331a22║（九十六），迦吒補丹那弊泮（九十七），薩婆突狼枳帝弊泮（九十
X13n0285_p0331a23║八），薩婆突澀比𠾆訖瑟帝弊泮（九十九），薩婆什婆𠼐弊
X13n0285_p0331a24║泮（三百），薩婆阿播悉摩𠾆弊泮（三百一），薩婆舍囉婆拏弊
X13n0285_p0331b01║泮（二），薩婆地帝雞弊泮（三），薩婆怛摩陀繼弊泮（四），薩
X13n0285_p0331b02║婆毗陀耶囉誓遮𠾆弊泮（五），闍夜羯囉摩度羯囉（六），
X13n0285_p0331b03║薩婆囉他娑陀雞弊泮（七），毗地夜遮唎弊泮（八），者都
X13n0285_p0331b04║囉縛耆你弊泮（九），䟦闍囉俱摩唎（十），毗陀夜囉誓弊
X13n0285_p0331b05║泮（十一），摩訶波囉丁羊叉耆唎弊泮（十二），䟦闍囉商羯囉
X13n0285_p0331b06║夜（十三），波囉丈耆囉闍耶泮（十四），摩訶迦囉夜（十五），摩訶末
X13n0285_p0331b07║怛唎迦拏（十六），南無娑羯唎多夜泮（十七），毖瑟拏婢曳泮
X13n0285_p0331b08║（十八），勃囉訶牟尼曳泮（十九），阿耆尼曳泮（二十），摩訶羯唎曳
X13n0285_p0331b09║泮（二十一），羯囉檀持曳泮（二十二），蔑怛唎曳泮（二十三），嘮怛
X13n0285_p0331b10║唎曳泮（二十四），遮文茶曳泮（二十五），羯邏囉怛唎曳泮（二十
X13n0285_p0331b11║六），迦般唎曳泮（二十七），阿地目質多迦尸摩舍那（二十八），
X13n0285_p0331b12║婆私你曳泮（二十九），演吉質（三十），薩埵婆寫（三十一），麼麼印
X13n0285_p0331b13║兔那麼麼寫（三十二，至此依前稱弟子名），突瑟吒質多（三十三），阿末
X13n0285_p0331b14║怛唎質多（三十四），烏闍訶囉（三十五），伽婆訶囉（三十六），嚧地
X13n0285_p0331b15║囉訶囉（三十七），婆娑訶囉（三十八），摩闍訶囉（三十九），闍多訶
X13n0285_p0331b16║囉（四十），視毖多訶囉（四十一），䟦略夜訶囉（四十二），乾陀訶囉
X13n0285_p0331b17║（四十三），布史波訶囉（四十四），頗囉訶囉（四十五），婆寫訶囉（四十
X13n0285_p0331b18║六），般波質多（四十七），突瑟吒質多（四十八），嘮陀囉質多（四十
X13n0285_p0331b19║九），藥叉揭囉訶（五十），囉剎娑揭囉訶（五十一），閉㘑多揭囉
X13n0285_p0331b20║訶（五十二），毗舍遮揭囉訶（五十三），部多揭囉訶（五十四），鳩槃
X13n0285_p0331b21║茶揭囉訶（五十五），悉乾陀揭囉訶（五十六），烏怛摩陀揭囉
X13n0285_p0331b22║訶（五十七），車夜揭囉訶（五十八），阿播薩摩囉揭囉訶（五十九），
X13n0285_p0331b23║宅袪革茶耆尼揭囉訶（六十），唎佛帝揭囉訶（六十一），闍彌
X13n0285_p0331b24║迦揭囉訶（六十二），舍俱尼揭囉訶（六十三），姥陀囉難地迦
X13n0285_p0331c01║揭囉訶（六十四），阿藍婆揭囉訶（六十五），乾陀波尼揭囉訶
X13n0285_p0331c02║（六十六），什佛囉堙迦醯迦（六十七），墜帝藥迦（六十八），怛㘑帝
X13n0285_p0331c03║藥迦（六十九），者突託迦（七十），昵提什伐囉毖釤摩什伐囉
X13n0285_p0331c04║（七十一），薄底迦（七十二），鼻底迦（七十三），室隷瑟密迦（七十四），娑
X13n0285_p0331c05║你般帝迦（七十五），薩婆什伐囉（七十六），室嚧吉帝（七十七），末
X13n0285_p0331c06║陀鞞達嚧制劒（七十八），阿綺嚧鉗（七十九），目佉嚧鉗（八十），羯
X13n0285_p0331c07║唎突嚧鉗（八十一），揭囉訶揭藍（八十二），羯拏輸藍（八十三），憚
X13n0285_p0331c08║多輸藍（八十四），迄唎夜輸藍（八十五），末麼輸藍（八十六），䟦唎
X13n0285_p0331c09║室婆輸藍（八十七），毖栗瑟吒輸藍（八十八），烏陀囉輸藍（八十
X13n0285_p0331c10║九），羯知輸藍（九十），䟦悉帝輸藍（九十一），鄔嚧輸藍（九十二），常
X13n0285_p0331c11║迦輸藍（九十三），喝悉多輸藍（九十四），䟦陀輸藍（九十五），娑房
X13n0285_p0331c12║盎伽般囉丈伽輸藍（九十六），部多毖跢茶（九十七），茶耆你
X13n0285_p0331c13║什婆囉（九十八），陀突嚧迦建咄嚧吉知婆路多毗（九十九），
X13n0285_p0331c14║薩般嚧訶凌伽（四百），輸沙怛囉娑那羯囉（四百一），毗沙喻
X13n0285_p0331c15║迦（二），阿耆尼烏陀迦（三），末囉鞞囉建跢囉（四），阿迦囉
X13n0285_p0331c16║密唎咄怛斂部迦（五），地栗剌吒（六），毖唎瑟質迦（七），薩
X13n0285_p0331c17║婆那俱囉（八），肆引伽弊揭囉唎藥叉怛囉芻（九），末囉
X13n0285_p0331c18║視吠帝釤娑鞞釤（十），悉怛多鉢怛囉（十一），摩訶䟦闍嚧
X13n0285_p0331c19║瑟尼釤（十二），摩訶般賴丈耆藍（十三），夜波突陀舍喻闍那
X13n0285_p0331c20║（十四），辮怛隷拏（十五），毗陀耶槃曇迦嚧彌（十六），帝殊槃曇迦
X13n0285_p0331c21║嚧彌（十七），般囉毗陀槃曇迦嚧彌（十八），哆姪他（十九），唵（二十），阿
X13n0285_p0331c22║那隷（二十一），毗舍提（二十二），鞞囉䟦闍囉陀（二十三），槃陀
X13n0285_p0331c23║槃陀你（二十四），䟦闍囉謗尼泮（二十五），虎𤙖都嚧甕泮（二十
X13n0285_p0331c24║六），娑婆訶（四百二十七）
X13n0285_p0332a01║此一心呪，凡有五會，共四百二十七句，二千六百
X13n0285_p0332a02║二十字，即是密詮大佛頂法，與前顯說力用是均。
X13n0285_p0332a03║自有眾生，應以顯說，而得歎喜生善滅惡入理者；
X13n0285_p0332a04║自有眾生，應以密說，而得歎喜生善滅惡入理者。
X13n0285_p0332a05║所以若顯若密，皆是四悉因緣故說也。或云：顯說
X13n0285_p0332a06║生慧，密說生定，一往語耳。片言之下，狂心頓歇，顯
X13n0285_p0332a07║說何甞不生於定？持是呪者，金剛藏王菩薩，精心
X13n0285_p0332a08║陰速，發彼神識，密說何甞不生於慧？當知顯密皆
X13n0285_p0332a09║不思議也。孤山曰：諸經神呪，例皆不翻。自古人師，
X13n0285_p0332a10║多有異說。天台會之，不出四悉：一云呪者，鬼神王
X13n0285_p0332a11║名，稱其王名，部落敬主，不敢為非，此世界義也。二
X13n0285_p0332a12║云呪者，如軍中密號，唱號相應，無所訶問，不相應
X13n0285_p0332a13║者，即執治之，此為人義也。三云呪者，密點遮惡，餘
X13n0285_p0332a14║無識者，如微賤人，奔逃異國，訛稱王子，因以公主
X13n0285_p0332a15║妻之，多瞋難事。有一明人，從其國來，公主往訴，其
X13n0285_p0332a16║人語曰：若當瞋時，應說偈云：無親往他國，欺誑一
X13n0285_p0332a17║切人，麤食是常食，何勞復作瞋？說是偈時，默然瞋
X13n0285_p0332a18║歇，即對治義也。四云呪者，諸佛密語，惟聖乃知，如
X13n0285_p0332a19║王索仙陀婆，一名而具四實，謂鹽、水、器、馬也。羣下
X13n0285_p0332a20║莫曉，惟智臣解之。呪亦如是，秪一法語，徧有諸力，
X13n0285_p0332a21║病愈罪除，生善合道，即第一義也。具此四義，故存
X13n0285_p0332a22║本音。五不翻中，即祕密故不翻；於四例中，即翻字
X13n0285_p0332a23║不翻音。五不翻者：一、祕密不翻，即是諸呪；二、多
X13n0285_p0332a24║含不翻，如比丘三義、婆伽梵六義等；三、此方所無
X13n0285_p0332b01║故不翻，如閻浮樹等；四、順古不翻，如阿耨多羅三
X13n0285_p0332b02║藐三菩提等，自古存梵音故；五、生善不翻，如般若
X13n0285_p0332b03║尊重、智慧輕薄故。四例者：一、翻字不翻音，即諸呪
X13n0285_p0332b04║語；二、翻音不翻字，如卍字是西字，此方呼如萬音，
X13n0285_p0332b05║非西音也；三、音字俱翻，即諸經文；四、音字俱不翻，
X13n0285_p0332b06║即是梵筴。二、述功德勸持二：初、顯果上自行化
X13n0285_p0332b07║他功德；二、明因人滅惡生善功德。初中三：初、總
X13n0285_p0332b08║明，二、別顯，三、總結。今初。
X13n0285_p0332b09║阿難！是佛頂光聚悉怛多般怛羅祕密伽陀微妙章
X13n0285_p0332b10║句，出生十方一切諸佛。
X13n0285_p0332b11║出生一切佛，猶所云一路涅槃門，正見顯密惟一
X13n0285_p0332b12║理也。二、別顯。
X13n0285_p0332b13║十方如來因此呪心，得成無上正徧知覺。十方如來
X13n0285_p0332b14║執此呪心，降伏諸魔，制諸外道。十方如來乘此呪心，
X13n0285_p0332b15║坐寶蓮華應微塵國。十方如來含此呪心，於微塵國
X13n0285_p0332b16║轉大法輪。十方如來持此呪心，能於十方摩頂授記，
X13n0285_p0332b17║自果未成，亦於十方蒙佛授記。十方如來依此呪心，
X13n0285_p0332b18║能於十方拔濟羣苦，所謂地獄、餓鬼、畜生、盲、聾、瘖、瘂、
X13n0285_p0332b19║怨憎會苦、愛別離苦、求不得苦、五陰熾盛、大小諸橫
X13n0285_p0332b20║同時解脫、賊難、兵難、王難、獄難、風火水難、飢渴貧窮
X13n0285_p0332b21║應念消散。十方如來隨此呪心，能於十方事善知識，
X13n0285_p0332b22║四威儀中供養如意，恒沙如來會中推為大法王子。
X13n0285_p0332b23║十方如來行此呪心，能於十方攝受親因，令諸小乘
X13n0285_p0332b24║聞祕密藏不生驚怖。十方如來誦此呪心，成無上覺，
X13n0285_p0332c01║坐菩提樹，入大涅槃。十方如來傳此呪心，於滅度後
X13n0285_p0332c02║付佛法事，究竟住持嚴淨戒律，悉得清淨。
X13n0285_p0332c03║呪心即心呪義，以此五會章句，乃是密詮心要故
X13n0285_p0332c04║也。幽溪云：古人稱此謂之十種呪心，此說非也。須
X13n0285_p0332c05║知事雖有十，心惟一種，但此一心而有三義：體無
X13n0285_p0332c06║對待曰大，即如來藏妙明心元如實空不空義；相
X13n0285_p0332c07║絕塵染曰白，即如來藏本妙圓心如實空義；用覆
X13n0285_p0332c08║一切曰傘葢，即如來藏元明心妙如實不空義。若
X13n0285_p0332c09║約義往釋，應云：十方如來因如來藏呪心如實空
X13n0285_p0332c10║義，得成實智菩提無上正徧知覺；因如來藏呪心
X13n0285_p0332c11║如實不空義，得成方便菩提無上正徧知覺；因如
X13n0285_p0332c12║來藏呪心如實空不空義，得成真性菩提無上正
X13n0285_p0332c13║徧知覺。徧知屬果，對果說因，所謂不生不滅，為本
X13n0285_p0332c14║修因，如來密因也。十方如來執此呪心如實空義，
X13n0285_p0332c15║降伏界內凡聖同居土分段四魔，制諸見思四見
X13n0285_p0332c16║外道；執此呪心如實不空義，降伏界外方便有餘
X13n0285_p0332c17║土變易四魔，制諸塵沙四見外道；執此呪心如實
X13n0285_p0332c18║空不空義，降伏實報無障礙土變易四魔，制諸無
X13n0285_p0332c19║明四見外道。降魔制外，必執實杵，今此呪心喻如
X13n0285_p0332c20║金剛王劒，故言執也。十方如來乘此呪心如實空
X13n0285_p0332c21║義，坐寶蓮華，應凡聖同居微塵國土；乘此呪心如
X13n0285_p0332c22║實不空義，坐寶蓮華，應方便有餘微塵國土；乘此
X13n0285_p0332c23║呪心如實空不空義，坐寶蓮華，應實報無障礙微
X13n0285_p0332c24║塵國土。自有所乘，以此度人，如乘大車，故言乘也。
X13n0285_p0333a01║十方如來含此呪心如實空義，於凡聖同居微塵
X13n0285_p0333a02║國轉四種四諦法輪；含此呪心如實不空義，於方
X13n0285_p0333a03║便有餘微塵國轉三種四諦法輪；含此呪心如實
X13n0285_p0333a04║空不空義，於實報莊嚴微塵國轉二種四諦法輪。
X13n0285_p0333a05║說法是吐，對吐言含，所說如所行也。十方如來持
X13n0285_p0333a06║此呪心如實空義，能於十方摩頂授實智菩提之
X13n0285_p0333a07║記；持此呪心如實不空義，能於十方摩頂授方便
X13n0285_p0333a08║菩提之記；持此呪心如實空不空義，能於十方摩
X13n0285_p0333a09║頂授真性菩提之記。自既受持不忘，亦能持此以
X13n0285_p0333a10║授人也。十方如來依此呪心如實空義，能於十方
X13n0285_p0333a11║拔濟凡聖同居分段生死八難之苦；依此呪心如
X13n0285_p0333a12║實不空義，能於十方拔濟方便有餘變易生死八
X13n0285_p0333a13║難之苦；依此呪心如實空不空義，能於十方拔濟
X13n0285_p0333a14║實報莊嚴變易生死八難之苦。猶如拯溺，必依舟
X13n0285_p0333a15║航，自既依止三德祕藏，能為一切作大歸依處也。
X13n0285_p0333a16║十方如來隨此呪心如實空義，能於十方凡聖同
X13n0285_p0333a17║居土事善知識四威儀中財法二施供養如意；隨
X13n0285_p0333a18║此呪心如實不空義，能於十方方便有餘土事善
X13n0285_p0333a19║知識乃至供養如意；隨此呪心如實空不空義，能
X13n0285_p0333a20║於十方實報莊嚴土事善知識乃至供養如意。由
X13n0285_p0333a21║能隨順三德祕藏，即是隨順一切知識也。十方如
X13n0285_p0333a22║來行此呪心如實空義，能於十方攝授親因，令諸
X13n0285_p0333a23║小乘聞般若德祕密藏不生驚怖；行此呪心如實
X13n0285_p0333a24║不空義，能於十方攝受親因，令諸小乘聞解脫德
X13n0285_p0333b01║祕密藏不生驚怖；行此呪心如實空不空義，能於
X13n0285_p0333b02║十方攝受親因，令諸小乘聞法身德祕密藏不生
X13n0285_p0333b03║驚怖。為實施權，開權顯實，自行化他，具足方便，故
X13n0285_p0333b04║曰行也。十方如來誦此呪心如實空義，成無上覺，
X13n0285_p0333b05║坐菩提樹，入圓淨涅槃；誦此呪心如實不空義，成
X13n0285_p0333b06║無上覺，坐菩提樹，入方便淨涅槃；誦此呪心如實
X13n0285_p0333b07║空不空義，成無上覺，坐菩提樹，入性淨涅槃。誦者，
X13n0285_p0333b08║從也，不忘失也，始終示現不離祕藏故也。十方如
X13n0285_p0333b09║來傳此呪心如實空義，於滅度後付佛般若德法
X13n0285_p0333b10║事究竟，住持嚴淨真諦戒律悉得清淨；傳此呪心
X13n0285_p0333b11║如實不空義，於滅度後付佛解脫德法事究竟，住
X13n0285_p0333b12║持嚴淨俗諦戒律悉得清淨；傳此呪心如實空不
X13n0285_p0333b13║空義，於滅度後付佛法身德法事究竟，住持嚴淨
X13n0285_p0333b14║中諦戒律悉得清淨。以心印心，更無別法，故曰傳
X13n0285_p0333b15║也（此中雖錄幽溪文義，不無增損，藏性三義非三藏故）。三、總結。
X13n0285_p0333b16║若我說是佛頂光聚般怛羅呪，從旦至暮音聲相聯，
X13n0285_p0333b17║字句中間亦不重疊，經恒沙劫終不能盡，亦說此呪
X13n0285_p0333b18║名如來頂。
X13n0285_p0333b19║心性妙理不可窮盡，所以密詮功德，亦稱性而不
X13n0285_p0333b20║可盡也。亦說此呪名如來頂者，即是大佛頂三德
X13n0285_p0333b21║祕藏故。二、明因人滅惡生善功德三：初、略明；二、
X13n0285_p0333b22║廣顯；三、結勸。初中二：初、明不持之失；二、明能持
X13n0285_p0333b23║之得。今初。
X13n0285_p0333b24║汝等有學未盡輪迴，發心至誠取阿羅漢，不持此呪
X13n0285_p0333c01║而坐道場，令其身心遠諸魔事，無有是處。
X13n0285_p0333c02║二、明能持之得。
X13n0285_p0333c03║阿難！若諸世界隨所國土所有眾生，隨國所生樺皮、
X13n0285_p0333c04║貝葉、紙素、白氈，書寫此呪貯於香囊，是人心昏未能
X13n0285_p0333c05║誦憶，或帶身上、或書宅中，當知是人盡其生年，一切
X13n0285_p0333c06║諸毒所不能害。
X13n0285_p0333c07║此必全書五會神呪，不可單書六字呪名也。二、
X13n0285_p0333c08║廣顯二：初、總標；二、別示。今初。
X13n0285_p0333c09║阿難！我今為汝更說此呪，救護世間得大無畏，成就
X13n0285_p0333c10║眾生出世間智。
X13n0285_p0333c11║二、別示八：初、能滅諸難；二、菩薩加持；三、不墮惡道；
X13n0285_p0333c12║四、同佛功德；五、能淨業障；六、能消夙業；七、能滿眾
X13n0285_p0333c13║願；八、能護國界。今初。
X13n0285_p0333c14║若我滅後，末世眾生有能自誦、若教他誦，當知如是
X13n0285_p0333c15║誦持眾生，火不能燒、水不能溺、大毒小毒所不能害，
X13n0285_p0333c16║如是乃至天龍鬼神、精祇魔魅所有惡呪皆不能著，
X13n0285_p0333c17║心得正受。一切呪詛、厭蠱毒藥、金毒銀毒、草木蟲蛇
X13n0285_p0333c18║萬物毒氣，入此人口成甘露味。一切惡星并諸鬼神
X13n0285_p0333c19║𥕺心毒人，於如是人不能起惡。頻那夜迦諸惡鬼王
X13n0285_p0333c20║并其眷屬，皆領深恩常加守護。
X13n0285_p0333c21║此呪既是密詮三德祕藏，則誦持者固已全具祕
X13n0285_p0333c22║藏威神，何難不滅？何毒不消？以彼諸難諸毒亦全
X13n0285_p0333c23║攬祕藏為體，不應以祕藏而毒祕藏故也。皆領深
X13n0285_p0333c24║恩者，溫陵所謂誦呪利彼故。二，菩薩加持。
X13n0285_p0334a01║阿難當知，是呪常有八萬四千那由他恒河沙俱胝
X13n0285_p0334a02║金剛藏王菩薩種族，一一皆有諸金剛眾而為眷屬，
X13n0285_p0334a03║晝夜隨侍。設有眾生於散亂心、非三摩地，心憶口持，
X13n0285_p0334a04║是金剛王常隨從彼諸善男子，何況決定菩提心者。
X13n0285_p0334a05║此諸金剛菩薩藏王，精心陰速發彼神識，是人應時
X13n0285_p0334a06║心能記憶，八萬四千恒河沙劫周徧了知，得無疑惑。
X13n0285_p0334a07║菩薩精心與行人精心元非二體，今以決定菩提
X13n0285_p0334a08║心持此神呪，則與金剛藏王心精通㳷當處湛然，
X13n0285_p0334a09║故此菩薩能於同體心性之中，陰默迅速開發彼
X13n0285_p0334a10║神識也。三，不墮惡道。
X13n0285_p0334a11║從第一劫乃至後身，生生不生藥叉、羅剎及富單那、
X13n0285_p0334a12║迦吒富單那、鳩槃荼、毗舍遮等，并諸餓鬼有形無形、
X13n0285_p0334a13║有想無想如是惡處。是善男子，若讀若誦、若書若寫、
X13n0285_p0334a14║若帶若藏諸色供養，劫劫不生貧窮下賤不可樂處。
X13n0285_p0334a15║第一劫，指今發心持呪之初時也。後身者，指於最
X13n0285_p0334a16║後成佛之一身也。四，同佛功德。
X13n0285_p0334a17║此諸眾生縱其自身不作福業，十方如來所有功德
X13n0285_p0334a18║悉與此人，由是得於恒河沙阿僧祇不可說不可說
X13n0285_p0334a19║劫，常與諸佛同生一處，無量功德如惡叉聚，同處熏
X13n0285_p0334a20║修永無分散。是故能令破戒之人戒根清淨，未得戒
X13n0285_p0334a21║者令其得戒，未精進者令得精進，無智慧者令得智
X13n0285_p0334a22║慧，不清淨者速得清淨，不持齋戒自成齋戒。
X13n0285_p0334a23║十方如來所修功德，本欲普施一切眾生，由眾生
X13n0285_p0334a24║不達同體法性，所以不能領受。今持此呪，則知諸
X13n0285_p0334b01║佛是眾生心內諸佛，眾生是諸佛心內眾生，故得
X13n0285_p0334b02║三無差別，如惡叉聚同處熏修也。五，能淨業障。
X13n0285_p0334b03║阿難！是善男子持此呪時，設犯禁戒，於未受（持此呪之）時，
X13n0285_p0334b04║（今）持呪之後，（誓不復犯，則從前）眾破戒罪，無問輕重，一時銷
X13n0285_p0334b05║滅。縱（令往時曾）經飲酒，食噉五辛，種種不淨，（今持咒後）一切諸
X13n0285_p0334b06║佛、菩薩、金剛、天仙、鬼神，不將為過。設著不淨破弊衣
X13n0285_p0334b07║服，一行一住，悉同清淨，縱不作壇，不入道場，亦不行
X13n0285_p0334b08║道，誦持此呪，還同入壇行道功德，無有異也。若造五
X13n0285_p0334b09║逆無間重罪，及諸比丘、比丘尼四棄、八棄，誦此呪已，
X13n0285_p0334b10║如是重業，猶如猛風吹散沙聚，悉皆滅除，更無毫髮。
X13n0285_p0334b11║問曰：經云：設犯禁戒，於未受時，持呪之後，眾破戒
X13n0285_p0334b12║罪，無問輕重，一時銷滅。今末世行人，於戒設有毀
X13n0285_p0334b13║犯，為須先作法懺，後持此呪，方能滅罪；為是不須
X13n0285_p0334b14║作法，但一心持呪，即能滅罪，悟無生耶？又或理觀
X13n0285_p0334b15║未明，但持事呪，亦能滅罪；或須解行並進，然後能
X13n0285_p0334b16║滅罪障，悟無生耶？答曰：經云：持呪之後，眾罪悉滅。
X13n0285_p0334b17║者，不惟為顯神呪威力，正以此呪即是密詮心性，
X13n0285_p0334b18║故名之為呪心。倘覆罪而不作法，既非直心直言，
X13n0285_p0334b19║那與神呪體合？其不能速除罪障明矣！至於誠心
X13n0285_p0334b20║發露，後不更造，專持此呪，誓無癈缺，無論解與不
X13n0285_p0334b21║解，皆有大益。解則堪與阿難並驅，不解亦堪與登
X13n0285_p0334b22║伽同列。或有不作法而但持呪者，須知更為三例：
X13n0285_p0334b23║一者、本無清淨師僧可向作法，故止向像前發露，
X13n0285_p0334b24║此與作法同功。二者、有可向作法處，而懷愧不懺，
X13n0285_p0334c01║但能永斷相續，此則稍稍滅罪，決不能悟無生。三
X13n0285_p0334c02║者、雖知持呪，仍犯前愆，則厥罪不滅，但有遠益而
X13n0285_p0334c03║已。六、能除夙業。
X13n0285_p0334c04║阿難！若有眾生從無量無數劫來，所有一切輕重罪
X13n0285_p0334c05║障，從前世來未及懺悔，若能讀誦書寫此呪身上帶
X13n0285_p0334c06║持，若安住處莊宅園館，如是積業猶湯銷雪，不久皆
X13n0285_p0334c07║得悟無生忍。
X13n0285_p0334c08║七，能滿眾願。
X13n0285_p0334c09║復次，阿難！若有女人未生男女欲求孕者，若能至心
X13n0285_p0334c10║憶念斯呪，或能身上帶此悉怛多般怛羅者，便生福
X13n0285_p0334c11║德智慧男女，求長命者即得長命，欲求果報速圓滿
X13n0285_p0334c12║者速得圓滿，身命色力亦復如是。命終之後，隨願往
X13n0285_p0334c13║生十方國土，必定不生邊地下賤，何況雜形。
X13n0285_p0334c14║八，能護國界。
X13n0285_p0334c15║阿難！若諸國土州縣聚落饑荒疫癘，或復刀兵賊難
X13n0285_p0334c16║鬬諍，兼餘一切厄難之地，寫此神呪安城四門并諸
X13n0285_p0334c17║支提或脫闍上，令其國土所有眾生奉迎斯呪，禮拜
X13n0285_p0334c18║恭敬一心供養，令其人民各各身佩，或各各安所居
X13n0285_p0334c19║宅地，一切災厄悉皆銷滅。阿難！在在處處國土眾生
X13n0285_p0334c20║隨有此呪，天龍歡喜風雨順時，五穀豐殷兆庶安樂，
X13n0285_p0334c21║亦復能鎮一切惡星，隨方變怪災障不起人無橫夭，
X13n0285_p0334c22║杻械枷鎖不著其身，晝夜安眠常無惡夢。阿難！是娑
X13n0285_p0334c23║婆界有八萬四千災變惡星，二十八大惡星而為上
X13n0285_p0334c24║首，復有八大惡星以為其主，作種種形出現世時，能
X13n0285_p0335a01║生眾生種種災異。有此呪地悉皆銷滅，十二由旬成
X13n0285_p0335a02║結界地，諸惡災祥永不能入。
X13n0285_p0335a03║支提，此云可供養處。脫闍，此翻為幢。二十八大惡
X13n0285_p0335a04║星，不必即指二十八宿。大集經中明言二十八宿
X13n0285_p0335a05║皆是菩薩示現，為護世間，不應名為惡星也。三、
X13n0285_p0335a06║結勸。
X13n0285_p0335a07║是故如來宣示此呪，於未來世保護初學諸修行者
X13n0285_p0335a08║入三摩地，身心泰然得大安隱，更無一切諸魔鬼神
X13n0285_p0335a09║及無始來冤橫宿殃、舊業陳債來相惱害。汝及眾中
X13n0285_p0335a10║諸有學人及未來世諸修行者，依我壇場如法持戒，
X13n0285_p0335a11║所受戒主逢清淨僧，於此呪心不生疑悔。是善男子
X13n0285_p0335a12║於此父母所生之身不得心通，十方如來便為妄語。
X13n0285_p0335a13║欲求感應，須具四法：一須依我壇場，二須如法持
X13n0285_p0335a14║戒，三須師僧清淨，四須不生疑悔。四法有缺，而謂
X13n0285_p0335a15║如來妄語，其可乎哉？三、護法述願二：初、八部眾；
X13n0285_p0335a16║二、菩薩眾。今初。
X13n0285_p0335a17║說是語已，會中無量百千金剛，一時佛前合掌頂禮
X13n0285_p0335a18║而白佛言：如佛所說，我當誠心保護如是修菩提者。
X13n0285_p0335a19║爾時，梵王并天帝釋、四天大王，亦於佛前同時頂禮
X13n0285_p0335a20║而白佛言：審有如是修學善人，我當盡心至誠保護，
X13n0285_p0335a21║令其一生所作如願。復有無量藥叉大將、諸羅剎王、
X13n0285_p0335a22║富單那王、鳩槃荼王、毗舍遮王、頻那夜迦諸大鬼王
X13n0285_p0335a23║及諸鬼帥，亦於佛前合掌頂禮而白佛言：我亦誓願
X13n0285_p0335a24║護持是人，令菩提心速得圓滿。復有無量日月天子、
X13n0285_p0335b01║風師、雨師、雲師、雷師并電伯等，年歲巡官、諸星眷屬，
X13n0285_p0335b02║亦於會中頂禮佛足而白佛言：我亦保護是修行人，
X13n0285_p0335b03║安立道場得無所畏。復有無量山神、海神、一切土神、
X13n0285_p0335b04║水陸空行萬物精祇并風神王、無色界天，於如來前
X13n0285_p0335b05║同時稽首而白佛言：我亦保護是修行人，得成菩提
X13n0285_p0335b06║永無魔事。
X13n0285_p0335b07║八部外護，不出二世間主。金剛梵釋四王鬼帥等，
X13n0285_p0335b08║即是眾生世間。日月天子，乃至風神王等，即是器
X13n0285_p0335b09║世間主。無色界天，亦屬眾生世間。但權教中，尚無
X13n0285_p0335b10║聽法之事，況能護法。今是圓極法門，故能令彼稱
X13n0285_p0335b11║性發願也。二，菩薩眾。
X13n0285_p0335b12║爾時，八萬四千那由他恒河沙俱胝金剛藏王菩薩，
X13n0285_p0335b13║在大會中即從座起，頂禮佛足而白佛言：世尊！如我
X13n0285_p0335b14║等輩所修功業，久成菩提不取涅槃，常隨此呪救護
X13n0285_p0335b15║末世修三摩提正修行者。世尊！如是修心求正定人，
X13n0285_p0335b16║若在道場及餘經行，乃至散心遊戲聚落，我等徒眾
X13n0285_p0335b17║常當隨從待衛此人，縱令魔王大自在天求其方便
X13n0285_p0335b18║終不可得。諸小鬼神去此善人十由旬外，除彼發心
X13n0285_p0335b19║樂修禪者。世尊！如是惡魔若魔眷屬，欲來侵擾是善
X13n0285_p0335b20║人者，我以寶杵殞碎其首猶如微塵，恒令此人所作
X13n0285_p0335b21║如願。
X13n0285_p0335b22║此為內護，即是正覺世間主也。久成菩提，則三覺
X13n0285_p0335b23║已圓更無餘惑；不取涅槃，則同流九界不復更滅。
X13n0285_p0335b24║諸大菩薩果後行因，大悲大願類皆若此。寶杵殞
X13n0285_p0335c01║碎魔首者，摧邪顯正法應爾故，或慈或威如父母
X13n0285_p0335c02║故，一折一攝皆拔苦故，性惡法門善巧用故。從第
X13n0285_p0335c03║四卷請入華屋至此，是第二大科，示不生滅為本
X13n0285_p0335c04║修因妙三觀門竟。三、明正助行所成伏斷圓三
X13n0285_p0335c05║德位三：初、申請；二、讚許；三、正說。今初。
X13n0285_p0335c06║阿難即從座起，頂禮佛足而白佛言：我輩愚鈍好為
X13n0285_p0335c07║多聞，於諸漏心未求出離，蒙佛慈誨得正熏修，身心
X13n0285_p0335c08║快然獲大饒益。世尊！如是修證佛三摩提未到涅槃，
X13n0285_p0335c09║云何名為乾慧之地？四十四心至何漸次得修行目？
X13n0285_p0335c10║詣何方所名入地中？云何名為等覺菩薩？作是語已
X13n0285_p0335c11║五體投地，大眾一心佇佛慈音瞪瞢瞻仰。
X13n0285_p0335c12║修證佛三摩提者，從始至終，皆以佛知佛見而為
X13n0285_p0335c13║修行，所謂名字佛三摩提，乃至究竟佛三摩提也。
X13n0285_p0335c14║涅槃者，究竟圓極之果。乾慧者，最初觀行之因。四
X13n0285_p0335c15║十四心，即指信、住、行、向及四加行。至何漸次得修
X13n0285_p0335c16║行目？問：在四十四心之後？答：在乾慧地前。正顯此
X13n0285_p0335c17║三漸次，乃是始終能歷之行，不局初心也。餘可知。
X13n0285_p0335c18║二，讚許。
X13n0285_p0335c19║爾時，世尊讚阿難言：善哉，善哉！汝等乃能普為大眾
X13n0285_p0335c20║及諸末世一切眾生，修三摩提求大乘者，從於凡夫
X13n0285_p0335c21║終大涅槃，懸示無上正修行路。汝今諦聽，當為汝說。
X13n0285_p0335c22║阿難大眾合掌刳心，默然受教。
X13n0285_p0335c23║三、正說二：初、總明三德；二、別示迷悟。初中二：初、
X13n0285_p0335c24║明理絕名相；二、明因妄立真。今初。
X13n0285_p0336a01║佛言：阿難！當知妙性圓明離諸名相，本來無有世界
X13n0285_p0336a02║眾生。
X13n0285_p0336a03║妙性者，第一義諦之體，法身德也。圓明者，照窮法
X13n0285_p0336a04║界之相，般若德也。離諸名相者，不可以一切名而
X13n0285_p0336a05║名目之，不可以一切相而表示之，無障無礙之用，
X13n0285_p0336a06║解脫德也。本來無有世界者，即是十界依正，當體
X13n0285_p0336a07║元不可得。葢既無同居、方便、實報三土之相，則寂
X13n0285_p0336a08║光之相，亦復不可得也。本來無有眾生者，即是十
X13n0285_p0336a09║界假名，當體元不可得。葢既無九法界之名，則佛
X13n0285_p0336a10║界之名，亦復不可得也。然此妙性，正是直指現前
X13n0285_p0336a11║介爾心性，本自如斯，非指最初以為本來，而謂在
X13n0285_p0336a12║昔元無，於今妄有也。葢現前一念介爾之心，本自
X13n0285_p0336a13║不可思議，法爾恒然，故稱妙性。本自豎窮橫徧，了
X13n0285_p0336a14║了常知，故稱圓明。本自具足十界依正諸法，而十
X13n0285_p0336a15║界依正諸法，均不可以名狀此心，故稱離諸名相，
X13n0285_p0336a16║本來無有世界眾生也。倘不能直下薦取，歸諸空
X13n0285_p0336a17║劫以前，則迷頭認影，辜負圓音甚矣。又復應知，約
X13n0285_p0336a18║於心法，點示三德既爾，約諸佛法，及眾生法，點示
X13n0285_p0336a19║三德，無不皆然。以一一佛法，一一眾生法，無不皆
X13n0285_p0336a20║是妙性圓明，無不皆自離諸名相故也。思之思之。
X13n0285_p0336a21║二、明因妄立真。
X13n0285_p0336a22║因妄有生，因生有滅，生滅名妄，滅妄名真，是稱如來
X13n0285_p0336a23║無上菩提及大涅槃二轉依號。
X13n0285_p0336a24║因妄有生，非謂實有所生，意顯秪因迷妄，所以非
X13n0285_p0336b01║生，妄謂有生耳。由其非生，妄見有生，所以非滅，妄
X13n0285_p0336b02║見有滅，是故生滅二俱名妄。了知二妄俱不可得，
X13n0285_p0336b03║性本寂滅，強名為真，是稱如來無上菩提及大涅
X13n0285_p0336b04║槃二種轉依之名號也。葢眾生迷此現前一念之
X13n0285_p0336b05║性，著相計名，是謂轉菩提依煩惱，轉涅槃依生死，
X13n0285_p0336b06║如水成氷。如來達此現前一念之性，妙性圓明，離
X13n0285_p0336b07║諸名相，是謂轉煩惱依菩提，轉生死依涅槃，如氷
X13n0285_p0336b08║成水。但轉其名，元無實性，故云二轉依號也。無轉
X13n0285_p0336b09║而論轉，則有名字轉乃至究竟轉之不同。初開圓
X13n0285_p0336b10║解，知一切法本不生滅為名字轉，乾慧地為觀行
X13n0285_p0336b11║轉，十信位為相似轉，十住行向四種加行十地等
X13n0285_p0336b12║覺為分證轉，妙覺極果為究竟轉。九界眾生，轉菩
X13n0285_p0336b13║提依煩惱，轉涅槃依生死，則有十二類生差別。佛
X13n0285_p0336b14║界眾生，轉煩惱依菩提，轉生死依涅槃，則有五十
X13n0285_p0336b15║七位不同。菩提是能照之三智，涅槃是所照之三
X13n0285_p0336b16║德。又菩提屬智，即般若德。涅槃屬斷，即解脫德。煩
X13n0285_p0336b17║惱即菩提，生死即涅槃。轉無可轉，當體法界，即法
X13n0285_p0336b18║身德。始終皆是三德祕藏，不縱不橫，不可思議，故
X13n0285_p0336b19║曰總明三德也。二、別示迷悟二：初、明迷真起妄，
X13n0285_p0336b20║成十二類，生顛倒法；二、明滅妄名真，立六十聖，位
X13n0285_p0336b21║轉依號。初中二：初、敘意總明，二、約相別示。今
X13n0285_p0336b22║初。
X13n0285_p0336b23║阿難！汝今欲修真三摩地，直詣如來大涅槃者，先當
X13n0285_p0336b24║識此眾生、世界二（種）顛倒（之）因，顛倒不生，斯則如來
X13n0285_p0336c01║真三摩地。
X13n0285_p0336c02║真三摩地即是大佛頂首楞嚴王三昧，全性起修，
X13n0285_p0336c03║全修在性，故言真也。直詣如來大涅槃者，直心正
X13n0285_p0336c04║念真如，始從名字乃至究竟，全以佛覺用為己心，
X13n0285_p0336c05║中間永無諸委曲相也。眾生二字約惑業邊，即是
X13n0285_p0336c06║十界假名，對菩提言；世界二字約果報邊，即是十
X13n0285_p0336c07║界五陰實法，所謂十二類生，對涅槃言。乃指眾生
X13n0285_p0336c08║世間，非單指器世間也，以舉正報必能該依報故。
X13n0285_p0336c09║夫離却眾生無十二類，離十二類別無眾生，而皆
X13n0285_p0336c10║在迷情顛倒之中；離菩提智無涅槃理，離涅槃理
X13n0285_p0336c11║無菩提智，而總由妙悟不生之體。葢顛倒理即不
X13n0285_p0336c12║生，眾生於無生中妄見有生，達此不生道理，便成
X13n0285_p0336c13║名字不生，便是名字真三摩地，乃至究竟不生，斯
X13n0285_p0336c14║則究竟真三摩地也。二、約相別示二：初、明眾生
X13n0285_p0336c15║顛倒；二、明世界顛倒。今初。
X13n0285_p0336c16║阿難，云何名為眾生顛倒？阿難，由性明心性明圓故，
X13n0285_p0336c17║因明發性性妄見生，從畢竟無成究竟有，此有所有
X13n0285_p0336c18║非因所因，住所住相了無根本，本此無住建立世界
X13n0285_p0336c19║及諸眾生。迷本圓明是生虗妄，妄性無體非有所依，
X13n0285_p0336c20║將欲復真，欲真已非真真如性，非真求復宛成非相，
X13n0285_p0336c21║非生非住非心非法，展轉發生生力發明，熏以成業
X13n0285_p0336c22║同業相感，因有感業相滅相生，由是故有眾生顛
X13n0285_p0336c23║倒。
X13n0285_p0336c24║此具明九界眾生顛倒因也。若約第一義諦離名
X13n0285_p0337a01║絕相，則十界俱非十界。若約隨緣染淨假名假相，
X13n0285_p0337a02║則十界皆號眾生。但九界違時真性，名為顛倒眾
X13n0285_p0337a03║生。惟佛妙合本理，可名不顛倒眾生耳。文有三節：
X13n0285_p0337a04║初從由性明心至及諸眾生，是總明九界顛倒之
X13n0285_p0337a05║因，猶初卷中所謂一切眾生從無始來種種顛倒
X13n0285_p0337a06║等也。二從迷本圓明至宛成非相，是別明三乘魔
X13n0285_p0337a07║外顛倒之因，猶初卷中所謂諸修行人不能得成
X13n0285_p0337a08║無上菩提等也。三從非生非住至故有眾生顛倒，
X13n0285_p0337a09║是結明九界顛倒之相，猶初卷中所謂皆由不知
X13n0285_p0337a10║二種根本等也。初中由性明心二句，即四卷中所
X13n0285_p0337a11║謂性覺必明也。因明發性一句，即所謂妄為明覺
X13n0285_p0337a12║也。性妄見生一句，即所謂因明立所，所既妄立，生
X13n0285_p0337a13║汝妄能也。從畢竟無二句，即所謂無同異中熾然
X13n0285_p0337a14║成異也。非因所因一句，即所謂迷本無因也。言秪
X13n0285_p0337a15║由本性真明之心，其性本明圓故。然但有性德，未
X13n0285_p0337a16║有修德，故因而明發於性。性中之妄見忽生，遂從
X13n0285_p0337a17║畢竟無中妄成究竟有相。然而此有所有，當體虗
X13n0285_p0337a18║妄，如空中華，如夢中物，實非因於所因。即今住所
X13n0285_p0337a19║住相，亦復了無根本。不過本此無住，建立世界及
X13n0285_p0337a20║諸眾生耳。此明眾生顛倒而兼及世界者，正顯世
X13n0285_p0337a21║界與眾生秪因一迷，更無二法故也。次文意謂迷
X13n0285_p0337a22║於本性圓明之體是生虗妄，是故妄性本無自體，
X13n0285_p0337a23║亦非更有所依。彼權乘菩薩及二乘人將欲捨妄
X13n0285_p0337a24║復真，欲真已非真真如性矣，況魔外等以非真而
X13n0285_p0337b01║求，復不宛然益成非相乎？第三意顯生住心法本
X13n0285_p0337b02║無自性，由諸眾生及三乘魔外等於此非生非住、
X13n0285_p0337b03║非心非法而妄見有生有住、有心有法，從此虗妄
X13n0285_p0337b04║展轉發生，生力發明熏以成業，同業相感有滅有
X13n0285_p0337b05║生，而九界眾生顛倒從此非有妄成有矣。夫非生
X13n0285_p0337b06║而妄見有生，乃至非法而妄見有法，此即是惑也。
X13n0285_p0337b07║生力發明即由惑以起業也，同業相感即由業以
X13n0285_p0337b08║招報也。若於無生無住、無心無法性中妄見有同
X13n0285_p0337b09║居三界生住心法，是見思惑熏成有漏善惡不動
X13n0285_p0337b10║諸業，感於同居分段滅生；若於無生無住、無心無
X13n0285_p0337b11║法性中妄見有方便三界生住心法，是塵沙惑熏
X13n0285_p0337b12║成無漏徧真之業，感於方便變易滅生；若於無生
X13n0285_p0337b13║無住、無心無法性中妄見有實報三界生住心法，
X13n0285_p0337b14║是無明感熏成亦漏亦無漏業，感於實報變易滅
X13n0285_p0337b15║生。又不知同居、方便、實報三土生住心法當體即
X13n0285_p0337b16║空，是見思惑；不知三土生住心法種種假名，是塵
X13n0285_p0337b17║沙惑；不知三土生住心法全體中道，是無明惑。乃
X13n0285_p0337b18║至由惑起業，由業招報，故有九界眾生顛倒相也。
X13n0285_p0337b19║二、明世界顛倒二：初、約因標名；二、約果釋相。
X13n0285_p0337b20║今初。
X13n0285_p0337b21║阿難！云何名為世界顛倒？是有所有、分段妄生，因此
X13n0285_p0337b22║界立；非因所因、無住所住、遷流不住，因此世成。三世
X13n0285_p0337b23║四方和合相涉，變化眾生成十二類，是故世界因動
X13n0285_p0337b24║有聲、因聲有色、因色有香、因香有觸、因觸有味、因味
X13n0285_p0337c01║知法。六亂妄想成業性故，十二區分由此輪轉，是故
X13n0285_p0337c02║世間聲、香、味、觸窮十二變為一旋復。乘此輪轉顛倒
X13n0285_p0337c03║相故，是有世界卵生、胎生、濕生、化生，有色、無色，有想、
X13n0285_p0337c04║無想，若非有色、若非無色，若非有想、若非無想。
X13n0285_p0337c05║此即牒上眾生顛倒之因，而為世界顛倒之相也。
X13n0285_p0337c06║上云：此有所有，非因所因，住所住相，了無根本。今
X13n0285_p0337c07║牒上此有所有一句而成界，牒上非因所因三句
X13n0285_p0337c08║而成世。言是妄有所有，則分段之形妄生，因此而
X13n0285_p0337c09║四方之界遂立。然此妄有既非因於所因，則便無
X13n0285_p0337c10║住所住，故復遷流不住，因此而三世之相遂成。即
X13n0285_p0337c11║此三世與彼四方和合，互相涉入，因此變化眾生
X13n0285_p0337c12║成十二類。是故一念無明不覺而心動，動即有聲，
X13n0285_p0337c13║有聲即有色、香、觸、味、法等，六塵頓具，亂想紛然。惑
X13n0285_p0337c14║為業根，業為報本，報復起惑，如惡叉聚，永不相離
X13n0285_p0337c15║矣。然遠論動源，過在無始；近而論之，只是當念。一
X13n0285_p0337c16║念不生，六妄自息，惑、業、苦三，如華滅空，故曰顛倒
X13n0285_p0337c17║不生。斯則如來真三摩地也。色聲香味觸法，互為
X13n0285_p0337c18║緣起，互具互生。舉聲為首，必具六塵。舉色舉香，無
X13n0285_p0337c19║不咸爾。約塵對根，名為十二區分。窮盡十二類之
X13n0285_p0337c20║變態，為業性之一旋復。是故十二類生，類類互具，
X13n0285_p0337c21║類類互生。乃至等覺以下，一分微細無明未斷，則
X13n0285_p0337c22║於十二類中，各各尚有一分生因未盡。故此十二
X13n0285_p0337c23║類生，世界顛倒之相敵體，與大涅槃相翻。正所謂
X13n0285_p0337c24║迷時轉涅槃依生死，則有地獄分段生死，乃至菩
X13n0285_p0338a01║薩變易生死。悟時轉生死依涅槃，則有名字涅槃，
X13n0285_p0338a02║乃至究竟涅槃。是故下文十二類生之相，一往雖
X13n0285_p0338a03║似，但約欲界，仍須約事約理，兼約界內界外以申
X13n0285_p0338a04║明之。乃與後文重重單複十二，方盡妙覺，成無上
X13n0285_p0338a05║道之旨合也。二、約果釋相二：初、別明；二、總結。
X13n0285_p0338a06║初別明十二：初卵生相（至）十二非無想相。今初。
X13n0285_p0338a07║阿難，由因世界虗妄輪迴動顛倒故，和合氣成八萬
X13n0285_p0338a08║四千飛沉亂想，如是故有卵羯邏藍流轉國土，魚、鳥、
X13n0285_p0338a09║龜、蛇其類充塞。
X13n0285_p0338a10║世界者，指五陰實法也。虗妄者，惑也。動者，業也。氣
X13n0285_p0338a11║及飛沉，報也。卵惟想生，故云虗妄。惑為業報之本，
X13n0285_p0338a12║故號輪迴。想多掉舉，故稱為動。業必由感，故言顛
X13n0285_p0338a13║倒。卵以氣交，如雄鳴上風，雌鳴下風之類，故云和
X13n0285_p0338a14║合氣成。各由八萬四千煩惱感變，故云八萬四千
X13n0285_p0338a15║飛沉亂想。羯邏藍，此云凝滑，即是羣卵受生初位。
X13n0285_p0338a16║鳥為飛類，魚及龜蛇皆是沉類。充塞者，豎窮橫徧
X13n0285_p0338a17║也。約義申明者，見思虗妄、塵沙虗妄、無明虗妄，即
X13n0285_p0338a18║是分段、變易二輪迴本。惡動、善動、有漏動、無漏動、
X13n0285_p0338a19║二邊動，皆是顛倒業相。人畜男女氣分，色無色界
X13n0285_p0338a20║禪定氣分，方便涅槃氣分，出假神通氣分，中道佛
X13n0285_p0338a21║性氣分。散亂為飛，昏昧為沉，觀慧為飛，靜定為沉，
X13n0285_p0338a22║空觀為飛，體真止為沉，假觀為飛，方便隨緣止為
X13n0285_p0338a23║沉，中觀為飛，息二邊分別止為沉。見思卵殻，塵沙
X13n0285_p0338a24║卵殻，無明卵殻，以要言之，九界皆名卵生。惟佛破
X13n0285_p0338b01║無明殻，定慧平等，不飛不沉，永滅妄想，緣氣習影，
X13n0285_p0338b02║寂然不動，不顛不倒，真實常住，非卵生也。又佛永
X13n0285_p0338b03║斷微細卵生生因，而能示現九界卵生。又卵生顛
X13n0285_p0338b04║倒，本自不生。達此不生之理，從名字斷至究竟斷，
X13n0285_p0338b05║故有五十五位真菩提路也。又九界眾生，不知諸
X13n0285_p0338b06║法體是虗妄，誤為真實，是故不能神通自在，轉變
X13n0285_p0338b07║由心，不能動於法界，不能和合自心所現十界氣
X13n0285_p0338b08║分，示現十界種種飛沉。惟佛徹證虗妄之性，善巧
X13n0285_p0338b09║輪迴，變動法界，以九界為佛界，以佛界為九界。和
X13n0285_p0338b10║合九界中佛界氣分，示現佛界飛沉；和合佛界中
X13n0285_p0338b11║九界氣分，示現九界飛沉。是故惟佛如來，名為究
X13n0285_p0338b12║竟卵生眾生，是究竟魚、究竟鳥、究竟龜蛇。一究竟，
X13n0285_p0338b13║一切究竟，則是顯出卵生實性，方成佛道。蓋虗妄
X13n0285_p0338b14║輪迴，是般若實性；動顛倒，是解脫實性；氣及飛沉，
X13n0285_p0338b15║是法身實性。又虗妄及動，氣及飛沉，皆即中故，名
X13n0285_p0338b16║為妙性；皆即色故，名為圓明；皆即假故，離諸名相。
X13n0285_p0338b17║如此顯出實性，則有名字顯出，乃至究竟顯出，成
X13n0285_p0338b18║妙覺也。下皆准知，不復具說。二，胎生相。
X13n0285_p0338b19║由因世界雜染輪迴欲顛倒故，和合滋成八萬四千
X13n0285_p0338b20║橫竪亂想，如是故有胎遏蒲曇流轉國土，人畜龍仙
X13n0285_p0338b21║其類充塞。
X13n0285_p0338b22║胎因情有，惑名雜染；綢繆愛戀，業名為欲；精血雜
X13n0285_p0338b23║和，報名為滋。遏蒲曇，此云皰形，二七日位，胎卵漸
X13n0285_p0338b24║分之相也。人仙是豎，畜龍是橫。約義者，見思雜染，
X13n0285_p0338c01║塵沙無明雜染，男女欲愛，味禪欲愛，偏真欲愛，神
X13n0285_p0338c02║通欲愛，但中欲愛，精血為滋，十支為滋，無漏法味
X13n0285_p0338c03║為滋，出假法味為滋，中道法味為滋，性中三德為
X13n0285_p0338c04║橫，修中三德為豎，因中三德為豎，果下三德為橫，
X13n0285_p0338c05║此是所斷也。如外無智，智外無如，以為雜染，法喜
X13n0285_p0338c06║之妻以為欲愛，三諦法味為滋，六而常即為橫，即
X13n0285_p0338c07║而常六為豎，此是所顯也。三，濕生相。
X13n0285_p0338c08║由因世界執著輪迴趣顛倒故，和合煖成八萬四千
X13n0285_p0338c09║翻覆亂想，如是故有濕相蔽尸流轉國土，含蠢蠕動
X13n0285_p0338c10║其類充塞。
X13n0285_p0338c11║濕以合感，感名執著；附勢趨炎，業名為趣；火水相
X13n0285_p0338c12║成，報名為煖；所趨無定，名為翻覆。蔽尸，此云軟肉，
X13n0285_p0338c13║濕生之初相也。約義者，見思執著，塵沙、無明執著，
X13n0285_p0338c14║趣有、趣空、趣邊、趣中，同居煖相、方便煖相、實報煖
X13n0285_p0338c15║相，有所翻向必有所覆背，見思潤生，塵沙、無明潤
X13n0285_p0338c16║生，潤名濕相，此是所斷也。究盡諸法實相方可執
X13n0285_p0338c17║著，隨舉一法一切法趣，是趣不過，一切諸法中悉
X13n0285_p0338c18║有安樂性，善巧觀察猶如鑽火欲然其木，便有真
X13n0285_p0338c19║諦煖相、俗諦煖相、中諦煖相，十界俱即為翻，十界
X13n0285_p0338c20║俱非為覆，心心流入薩婆若海，與佛如來法流水
X13n0285_p0338c21║接，名為濕相，此是所顯也。四、化生相。
X13n0285_p0338c22║由因世界變易輪迴假顛倒故，和合觸成八萬四千
X13n0285_p0338c23║新故亂想，如是故有化相羯南流轉國土，轉蛻飛行
X13n0285_p0338c24║其類充塞。
X13n0285_p0339a01║無而忽有，革貌易形，皆名為化化。以離應惑名變
X13n0285_p0339a02║易，反覆不實業名為假，隨其所遇報名為觸，新是
X13n0285_p0339a03║所趨，故是所脫。羯南，此云硬肉，化生之初相也。約
X13n0285_p0339a04║義者，見思變易，塵沙無明變易，因成假，相續假，相
X13n0285_p0339a05║待假，同居諸觸，方便諸觸，實報諸觸，界內界外，傳
X13n0285_p0339a06║傳為新，傳傳為故，業化，願化，意生化，此是所斷也。
X13n0285_p0339a07║不變隨緣，名為變易，一假一切假，三諦皆假，大般
X13n0285_p0339a08║涅槃八自在觸，惟心所現為新，因心成體為故，乃
X13n0285_p0339a09║至無記化化，此是所顯也。五，有色相。
X13n0285_p0339a10║由因世界留礙輪迴障顛倒故，和合著成八萬四千
X13n0285_p0339a11║精耀亂想，如是故有色相羯南流轉國土，休咎精明
X13n0285_p0339a12║其類充塞。
X13n0285_p0339a13║妄想堅執，惑名留礙。質滯不通，業名為障。精明顯
X13n0285_p0339a14║耀，報名為著。上則日月星辰為祥為孽，下則蚌珠
X13n0285_p0339a15║螢火為瑞為妖，皆名有色也。約義者，見思留礙，塵
X13n0285_p0339a16║沙無明留礙，有漏障、偏空障、二邊障，幻色顯著，涅
X13n0285_p0339a17║槃顯著，神通顯著，有漏色、無漏色、如幻色，此是所
X13n0285_p0339a18║斷也。性相常住，名為留礙。遮障惡道，遮障有漏，遮
X13n0285_p0339a19║障二邊，名之為障。真諦顯著，俗諦顯著，中諦顯著，
X13n0285_p0339a20║名之為著。乃至真善妙色，此是所顯也。六，無色
X13n0285_p0339a21║相。
X13n0285_p0339a22║由因世界銷散輪迴惑顛倒故，和合暗成八萬四千
X13n0285_p0339a23║陰隱亂想，如是故有無色羯南流轉國土，空散銷沉
X13n0285_p0339a24║其類充塞。
X13n0285_p0339b01║厭有著空，滅身歸無，惑名銷散。迷漏無聞，不達空
X13n0285_p0339b02║理，業名為惑。依晦昧空，報名為暗。難可見聞，故名
X13n0285_p0339b03║陰隱。相是頑鈍，仍名羯南。空散銷沉，不專指於無
X13n0285_p0339b04║色四天。大凡川谷幽險黑暗諸處，所有虗空神等，
X13n0285_p0339b05║皆其類也。約義者，銷散形色，銷散涅槃，銷散二諦，
X13n0285_p0339b06║迷惑真空，迷惑妙有，迷惑中道。頑空暗，偏空暗，但
X13n0285_p0339b07║中不具諸法暗，此是所斷也。銷散見思，銷散塵沙
X13n0285_p0339b08║無明，猶如幻師能惑一切，引誘諸子置秘密藏，我
X13n0285_p0339b09║亦不久自入其中。此祕密藏，義之如暗，亦名第一
X13n0285_p0339b10║義空，即是所顯也。七，有想相。
X13n0285_p0339b11║由因世界罔象輪迴影顛倒故，和合憶成八萬四千
X13n0285_p0339b12║潛結亂想，如是故有想有羯南流轉國土，神鬼精靈
X13n0285_p0339b13║其類充塞。
X13n0285_p0339b14║似有若無，惑名罔象。蹈迹附影，業名為影。幽潛之
X13n0285_p0339b15║中，妄結狀貌，並因同分虗妄憶想之所構成，報名
X13n0285_p0339b16║為憶。無有實色，但有想相而已。約義者，見思罔象，
X13n0285_p0339b17║塵沙無明罔象，有漏業影，無漏業影，二邊業影，同
X13n0285_p0339b18║居憶想，方便憶想，實報憶想，此是所斷也。得理之
X13n0285_p0339b19║智，名為罔象。法界諸法，一切如影，正徧知海，從心
X13n0285_p0339b20║想生，名之為憶，此是所顯也。八，無想相。
X13n0285_p0339b21║由因世界愚鈍輪迴癡顛倒故，和合頑成八萬四千
X13n0285_p0339b22║枯槁亂想，如是故有無想羯南流轉國土，精神化為
X13n0285_p0339b23║土、木、金、石，其類充塞。
X13n0285_p0339b24║不了諦理惑名愚鈍，固守頑礙業名為癡，無知質
X13n0285_p0339c01║礙報名為頑。雖云枯槁，仍是亂想，以其心外無法，
X13n0285_p0339c02║法法唯心故也。約義者，見思愚鈍，塵沙無明愚鈍，
X13n0285_p0339c03║有漏癡、偏空癡、二邊癡、分段頑、變易頑，無有三諦
X13n0285_p0339c04║法流所潤，故名枯槁，此是所斷也。於一切法不分
X13n0285_p0339c05║別名為愚鈍，無所取捨名癡，三諦之理常凝不變
X13n0285_p0339c06║名頑，惑業苦三不復生畏名為枯槁，此是所顯也。
X13n0285_p0339c07║九，非有色相。
X13n0285_p0339c08║由因世界相待輪迴偽顛倒故，和合染成八萬四千
X13n0285_p0339c09║因依亂想，如是故有非有色相成色羯南流轉國土，
X13n0285_p0339c10║諸水母等以蝦為目其類充塞。
X13n0285_p0339c11║巧偽假托，惑名相待。無有真實，業名為偽。所取羶
X13n0285_p0339c12║穢，報名為染。彼此異質，相為因依。如水母等，以水
X13n0285_p0339c13║沫為體，以蝦為目。本非有色，待物成色。不能自用，
X13n0285_p0339c14║待物有用。又水母因蝦而得行，眾蝦依水母而得
X13n0285_p0339c15║食。故云因依亂想也。約義者，根塵相待，空有相待，
X13n0285_p0339c16║中邊相待。有為如幻故偽，無為不實故偽。界內染，
X13n0285_p0339c17║界外染等。此是所斷也。理函智蓋，名相待。法無自
X13n0285_p0339c18║他等實性，名偽。法身和功德，猶如水銀和真金，故
X13n0285_p0339c19║名為染。此是所顯也。十，非無色相。
X13n0285_p0339c20║由因世界相引輪迴性顛倒故，和合呪成八萬四千
X13n0285_p0339c21║呼召亂想，由是故有非無色相無色羯南流轉國土，
X13n0285_p0339c22║呪詛厭生其類充塞。
X13n0285_p0339c23║互相引發惑名相引，習以成種業名為性，音聲呼
X13n0285_p0339c24║召報名為呪。本非無色，今詛令無色而密召用之
X13n0285_p0340a01║也？約義者，見思相引、塵沙無明相引、惡性善性、有
X13n0285_p0340a02║漏性無漏性、世間呪出世間呪等，此是所斷也。三
X13n0285_p0340a03║車引、大車引、緣因性了因性、無上呪無等呪，此是
X13n0285_p0340a04║所顯也。十一，非有想相。
X13n0285_p0340a05║由因世界合妄輪迴罔顛倒故，和合異成八萬四千
X13n0285_p0340a06║迴互亂想，如是故有非有想、相成想羯南流轉國土，
X13n0285_p0340a07║彼蒲盧等異質相成其類充塞。
X13n0285_p0340a08║二妄相合，感名合妄。性情虗假，業名為罔。彼此不
X13n0285_p0340a09║同，報名為異。本異而迴互令同，故名迴互亂想。蒲
X13n0285_p0340a10║盧，桑蟲也，細腰諸蜂不能自育，取而呪之，不久成
X13n0285_p0340a11║蜂。本來非有蜂想，而今忽成蜂想也。約義者，見思
X13n0285_p0340a12║妄，塵沙無明妄。有為法是罔，無為法亦是罔。界內
X13n0285_p0340a13║異質，界外異質，此是所斷也。此見及緣，元是菩提
X13n0285_p0340a14║妙淨明體，故名合妄。見與見緣，并所想相，如虗空
X13n0285_p0340a15║華，故名為罔。十法界性，融成一性，名和合異。九界
X13n0285_p0340a16║眾生，皆稱弟子，名為迴互，此是所顯也。十二，非
X13n0285_p0340a17║無想相。
X13n0285_p0340a18║由因世界怨害輪迴殺顛倒故，和合怪成八萬四千
X13n0285_p0340a19║食父母想，如是故有非無想相。無想羯南流轉國土，
X13n0285_p0340a20║如土梟等附塊為兒，及破鏡鳥以毒樹果抱為其子，
X13n0285_p0340a21║子成父母皆遭其食，其類充塞。
X13n0285_p0340a22║懷怨謀害惑名怨害，斷彼軀命業名為殺，磣毒變
X13n0285_p0340a23║常報名為怪，塊果為兒非無子想，子食父母出於
X13n0285_p0340a24║意想之外也。約義者，見思怨害，塵沙無明怨害，事
X13n0285_p0340b01║殺理殺，同居中怪食真諦父空智母，方便中怪食
X13n0285_p0340b02║俗諦父道智母，實報中怪食中諦父種智母，此是
X13n0285_p0340b03║所斷也。弑無明父，害貪愛母，護生須是殺，殺盡始
X13n0285_p0340b04║安居，怨害為法界，一切法趣怨害是趣不過，此是
X13n0285_p0340b05║所顯也。二、總結。
X13n0285_p0340b06║是名眾生十二種類。
X13n0285_p0340b07║
X13n0285_p0340b08║大佛頂如來密因修證了義諸菩薩萬行首楞嚴經
X13n0285_p0340b09║卷第七文句