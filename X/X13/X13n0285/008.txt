X13n0285_p0340b10║
X13n0285_p0340b11║
X13n0285_p0340b12║
X13n0285_p0340b13║
X13n0285_p0340b14║
X13n0285_p0340b15║
X13n0285_p0340b16║
X13n0285_p0340b17║大佛頂如來密因修證了義諸菩薩萬行首楞嚴經
X13n0285_p0340b18║卷第八文句
X13n0285_p0340b19║唐天竺沙門般剌密諦　譯經
X13n0285_p0340b20║明菩薩沙彌古吳智旭　文句
X13n0285_p0340b21║二、明滅妄名真，立六十聖位轉依號三：初、總明三
X13n0285_p0340b22║漸，次為能轉之行；二、別明諸位，次為所轉之號；三、
X13n0285_p0340b23║合結諸位，次由三行而成。初中二：初、結前生後，
X13n0285_p0340b24║二、標列正明。初又二：初、結前生類互具，二、生後
X13n0285_p0340c01║對治法門。今初。
X13n0285_p0340c02║阿難！如是眾生一一類中，亦各各具十二顛倒，猶如
X13n0285_p0340c03║揑目亂華發生顛倒妙圓真淨明心，具足如斯虗妄
X13n0285_p0340c04║亂想。
X13n0285_p0340c05║猶如揑目二句，是先立喻。顛倒妙圓二句，是以法
X13n0285_p0340c06║合也。顛倒二字，合上揑字。妙圓真淨明心，合上目
X13n0285_p0340c07║字。具足如斯虗妄亂想，合上亂華也。現前一念介
X13n0285_p0340c08║爾之心，不可思議故妙，豎窮橫徧故圓，本無虗妄
X13n0285_p0340c09║故真，本無染汙故淨，洞徹虗靈故明。雖在顛倒亂
X13n0285_p0340c10║想之中，而其體如故亦如。雖由揑見亂華，而目體
X13n0285_p0340c11║仍如故也。惟其目體如故，故一停其名，依然清淨。
X13n0285_p0340c12║惟其心體如故，故顛倒不生。斯則如來真三摩地
X13n0285_p0340c13║也。二、生後對治法門。
X13n0285_p0340c14║汝今修證佛三摩提。於是本因元所亂想。立三漸次
X13n0285_p0340c15║方得除滅。如淨器中除去毒蜜。以諸湯水并雜灰香。
X13n0285_p0340c16║洗滌其器後貯甘露。
X13n0285_p0340c17║佛三摩提者，別則獨指耳根圓通，通則二十五境。
X13n0285_p0340c18║凡是先開圓解，依解起行，皆名佛三昧也。本因元
X13n0285_p0340c19║所亂想者，指於所觀之境，別則耳根門頭所有五
X13n0285_p0340c20║疊渾濁，通則一切陰入處界大等虗妄之相皆是
X13n0285_p0340c21║也。三漸次者，能觀之觀，即是正助兩行也。淨器者，
X13n0285_p0340c22║通喻陰入處界大等之性，本如來藏妙真如性，別
X13n0285_p0340c23║則意指耳根聞性為淨器也。毒蜜者，總喻見思塵
X13n0285_p0340c24║沙無明惑染也。湯水者，總喻觀慧正行也。雜灰香
X13n0285_p0341a01║者，總喻持戒誦呪等助行也。下文第一第二漸次
X13n0285_p0341a02║即是助行，第三漸次即是正行，正助合行，器方清
X13n0285_p0341a03║淨也。甘露者，不死妙藥，以喻無上菩提及大涅槃，
X13n0285_p0341a04║即是所顯圓融三德之理性也。此之喻意，有豎有
X13n0285_p0341a05║橫。言豎意者，除去毒蜜，即是先開圓解，不隨分別
X13n0285_p0341a06║三種相續，湯水灰香，洗滌其器，即是次起圓行，以
X13n0285_p0341a07║三漸次，永斷三緣，後貯甘露，即是顯圓三德，證入
X13n0285_p0341a08║五十七位也。言橫意者，始從名字，終於究竟，位位
X13n0285_p0341a09║各論除毒滌器貯甘露，所謂名字除毒，名字滌器，
X13n0285_p0341a10║貯於名字甘露，乃至究竟除毒，究竟滌器，貯於究
X13n0285_p0341a11║竟甘露也。又除助因，即是除毒蜜，所謂事辛理辛，
X13n0285_p0341a12║事毒理毒，皆悉除斷。刳正性，即是滌淨器，所謂其
X13n0285_p0341a13║心不事婬，不理婬，不事殺，不理殺，不事盜，不理盜
X13n0285_p0341a14║等，則器方純淨。違現業，即是貯甘露，所謂旋元自
X13n0285_p0341a15║歸，乃至如來密圓淨妙，皆現其中也。是知事雖云
X13n0285_p0341a16║漸，理本至圓，由圓理故，事亦圓妙。世人不達，謂是
X13n0285_p0341a17║圓漸法門，未是圓頓，誤矣誤矣。二、標列正明二：
X13n0285_p0341a18║初、標列，二、正明。今初。
X13n0285_p0341a19║云何名為三種漸次？一者、修習，除其助因；二者、真修，
X13n0285_p0341a20║刳其正性；三者、增進，違其現業。
X13n0285_p0341a21║二、正明三：初、除助因；二、刳正性；三、違現業。此三漸
X13n0285_p0341a22║次，從淺至深，通因徹果，直以三法為能增進，五十
X13n0285_p0341a23║五位為所增進，故後結云：如是皆以三增進故，善
X13n0285_p0341a24║能成就五十五位真菩提路。然則二種生死，皆有
X13n0285_p0341b01║助因，皆有正性，皆有現業，事辛理辛，事婬理婬，乃
X13n0285_p0341b02║至見思流、塵沙流、無明流，豈可但作名字位中解
X13n0285_p0341b03║釋而已？觀第三漸次便明五通，第三漸次便明無
X13n0285_p0341b04║生法忍，豈非淺深同說法耶？初除助因。
X13n0285_p0341b05║云何助因？阿難！如是世界十二類生，不能自全依四
X13n0285_p0341b06║食住，所謂段食、觸食、思食、識食，是故佛說一切眾生
X13n0285_p0341b07║皆依食住。阿難！一切眾生食甘故生，食毒故死。是諸
X13n0285_p0341b08║眾生求三摩提，當斷世間五種辛菜。是五種辛，熟食
X13n0285_p0341b09║發婬，生啖增恚。如是世界食辛之人，縱能宣說十二
X13n0285_p0341b10║部經，十方天仙嫌其臭穢咸皆遠離，諸餓鬼等因彼
X13n0285_p0341b11║食次，䑛其唇吻常與鬼住，福德日銷長無利益。是食
X13n0285_p0341b12║辛人修三摩地，菩薩、天仙、十方善神不來守護，大力
X13n0285_p0341b13║魔王得其方便，現作佛身來為說法，非毀禁戒讚婬
X13n0285_p0341b14║怒癡，命終自為魔王眷屬，受魔福盡墮無間獄。阿難！
X13n0285_p0341b15║修菩提者永斷五辛，是則名為第一增進修行漸次。
X13n0285_p0341b16║段食者，變壞為相，謂香味觸三於變壞時能為食
X13n0285_p0341b17║事，以變壞時色無用故。觸食者，觸境為相，謂有漏
X13n0285_p0341b18║觸裁取境時能為食事，如眼以睡為食、耳以聲為
X13n0285_p0341b19║食，乃至身以溫涼諸觸為食，皆有滋養義故。思食
X13n0285_p0341b20║者，希望為相，謂有漏思希可愛境能為食事，如色
X13n0285_p0341b21║界禪思乃至小兒懸視灰囊，謂是飯食得不死等。
X13n0285_p0341b22║識食者，執持為相，謂有漏識由段觸思勢力增長
X13n0285_p0341b23║能為食事，乃至第七末那無始以來，念念執持第
X13n0285_p0341b24║八識之見分為內，自我從生至生命根終不斷故。
X13n0285_p0341c01║欲界人天及畜生等具足四食，段食為首。鬼及色
X13n0285_p0341c02║天無有段食，具足三食，觸食為首，鬼神饗祀但觸
X13n0285_p0341c03║氣故。色界諸禪具八觸故。空處、識處、無所有處并
X13n0285_p0341c04║無觸食，唯有思識二食，思食為首。非非想處，及無
X13n0285_p0341c05║想定，無想天等，并無思食，唯有識食。無間地獄，亦
X13n0285_p0341c06║唯識食。若諸二乘，入滅盡定，便斷識食，故入此定，
X13n0285_p0341c07║乃至七日，則起定時，必捨身命，以其四食皆斷，無
X13n0285_p0341c08║可滋養故也。養生諸味，皆名為甘，損生諸味，總名
X13n0285_p0341c09║為毒，食甘故生，飲毒故死，正顯食為助生之因，不
X13n0285_p0341c10║可不慎也。五種辛菜，一大䔉，二蔥，三韮，四薤，五興
X13n0285_p0341c11║渠。興渠此方所無，然此五辛，且就人間段食言之，
X13n0285_p0341c12║實則觸思識等，各有辛味，能助婬恚。又復應知，欲
X13n0285_p0341c13║界以男女相染為婬，彼此相忤為恚。色無色界，以
X13n0285_p0341c14║貪著味禪為婬，厭下苦麤為恚。出世二乘，以貪戀
X13n0285_p0341c15║偏真為婬，厭離三有為恚。出假菩薩，以貪著萬行
X13n0285_p0341c16║為婬，鄙賤二乘為恚。別教大士，以但中似道法愛
X13n0285_p0341c17║為婬，棄捨二邊為恚。苟可以助此婬恚者，皆五辛
X13n0285_p0341c18║之流類也。餘文易知。二、刳正性
X13n0285_p0341c19║云何正性？阿難，如是眾生入三摩地，要先嚴持清淨
X13n0285_p0341c20║戒律，永斷婬心，不䬸酒內，以火淨食，無啖生氣。阿難，
X13n0285_p0341c21║是修行人，若不斷婬及與殺生出三界者，無有是處。
X13n0285_p0341c22║當觀婬欲，猶如毒蛇，如見怨賊。先持聲聞四棄八棄，
X13n0285_p0341c23║執身不動；後行菩薩清淨律儀，執心不起。禁戒成就，
X13n0285_p0341c24║則於世間永無相生相殺之業，偷劫不行，無相負累，
X13n0285_p0342a01║亦於世間不還宿債。是清淨人修三摩地，父母肉身
X13n0285_p0342a02║不須天眼，自然觀見十方世界，覩佛聞法，親奉聖旨，
X13n0285_p0342a03║得大神通，遊十方界，宿命清淨，得無艱險，是則名為
X13n0285_p0342a04║第二增進修行漸次。
X13n0285_p0342a05║正性者，業果相續之根本也。比丘四棄，比丘尼八
X13n0285_p0342a06║棄，須要離於境緣，而身心清淨，故總名報身不動。
X13n0285_p0342a07║菩薩律儀，則是涉彼境緣，而身心清淨，故總名執
X13n0285_p0342a08║心不起。否則律中制遠方便，豈不執心？大士護世
X13n0285_p0342a09║譏嫌，豈不執身者耶？事婬理婬，事殺理殺，事盜理
X13n0285_p0342a10║盜，乃至事酒理酒，皆悉斷盡，故能得大神通也。然
X13n0285_p0342a11║未云漏盡者，為讓第三漸次故耳。三，違現業。
X13n0285_p0342a12║云何現業？阿難！如是清淨持禁戒人心無貪婬，於外
X13n0285_p0342a13║六塵不多流逸，因不流逸旋元自歸，塵既不緣根無
X13n0285_p0342a14║所偶，反流全一六用不行，十方國土皎然清淨，譬如
X13n0285_p0342a15║瑠璃內懸明月，身心快然妙圓平等獲大安隱，一切
X13n0285_p0342a16║如來密圓淨妙皆現其中，是人即獲無生法忍。從是
X13n0285_p0342a17║漸修，隨所發行安立聖位，是則名為第三增進修行
X13n0285_p0342a18║漸次。
X13n0285_p0342a19║前二漸次是躡前文道場方法而為助行，今此第
X13n0285_p0342a20║三漸次名躡前文圓通本根而為正行，由此正助
X13n0285_p0342a21║兩行乃成下文伏斷諸位也。言違現業者，即第二
X13n0285_p0342a22║決定義中所謂逆彼無始織妄業流也。如是清淨
X13n0285_p0342a23║持禁戒人等者，正顯必由前二漸次成今第三漸
X13n0285_p0342a24║次，由助行而成正行，由方便而成正修也。於外六
X13n0285_p0342b01║塵不多流逸，即所謂心尚不緣色香味觸，仍是方
X13n0285_p0342b02║便助行之力。因不流逸旋元自歸，乃所謂初於聞
X13n0285_p0342b03║中入流亡所之妙修也。塵既不緣至六用不行，即
X13n0285_p0342b04║是動靜二相了然不生，乃至聞所聞盡十方國土
X13n0285_p0342b05║皎然清淨，乃至皆現其中，即是覺所覺空乃至寂
X13n0285_p0342b06║滅現前獲無生忍，即是忽然超越世出世間等也。
X13n0285_p0342b07║色陰破故根無所偶，受陰破故六用不行，想陰破
X13n0285_p0342b08║故十方晈然。瑠璃喻所觀理境，明月喻能觀妙智
X13n0285_p0342b09║也。行陰破故，快然安隱，妙圓平等，即是平等性智，
X13n0285_p0342b10║常得現前。密者，法身之理。圓者，般若之智。淨者，解
X13n0285_p0342b11║脫之行。妙者，三法不可思議也。皆現其中者，正前
X13n0285_p0342b12║文所謂寂滅現前，後文所謂內外湛明，入無所入
X13n0285_p0342b13║也。識陰破故，即獲無生法忍。一切諸法，本自不生。
X13n0285_p0342b14║由於虗妄分別，幻見有生有滅。今證此不生之理，
X13n0285_p0342b15║安住忍，可名為無生法忍。對前五通，此即漏盡。就
X13n0285_p0342b16║事名無生，就理名寂滅。又方證名寂滅，讓果為無
X13n0285_p0342b17║生。然無生寂滅二忍，皆可論於六即也。言從是漸
X13n0285_p0342b18║修，隨所發行，安立聖位者，正顯五十七位，皆以此
X13n0285_p0342b19║行而為能立。所謂發名字位中，正助二行，安立乾
X13n0285_p0342b20║慧觀行聖位。發觀行位中，正助二行，安立十信相
X13n0285_p0342b21║似聖位。發相似位中，正助二行，安立住行向加十
X13n0285_p0342b22║地等覺分證聖位。發分證位中，正助二行，安立妙
X13n0285_p0342b23║覺究竟聖位也。初總明三漸次為能轉之行竟。
X13n0285_p0342b24║二、別明諸位次為所轉之號四：初、觀行轉依號，二、
X13n0285_p0342c01║相似轉依號，三、分證轉依號，四、究竟轉依號。此諸
X13n0285_p0342c02║位次，疏家每引華嚴諸經釋之。竊以菩薩初發心
X13n0285_p0342c03║位，一念功德，三世諸佛說不能盡，何況深位諸功
X13n0285_p0342c04║德海，可令諸經更無異文及異旨耶？且如梵網三
X13n0285_p0342c05║十心、十地，已與華嚴名義多殊。此經純明圓觀，文
X13n0285_p0342c06║簡義幽，設欲配合，反成牽強。不如略消本文，以俟
X13n0285_p0342c07║觀心密證可耳。今初。
X13n0285_p0342c08║阿難，是善男子欲愛乾枯，根境不偶，現前殘質不復
X13n0285_p0342c09║續生，執心虛明純是智慧，慧性明圓鎣十方界，乾有
X13n0285_p0342c10║其慧名乾慧地，欲習初乾未與如來法流水接。
X13n0285_p0342c11║此觀行轉依，名借通教，義惟在圓，即法華中五品
X13n0285_p0342c12║弟子之位：一、隨喜，二、讀誦，三、講說，四、兼行六度，五、
X13n0285_p0342c13║正行六度也。善男子者，調柔名善，質直名男。若人
X13n0285_p0342c14║不修正助二行，則有身口麤獷、見思麤獷、塵沙無
X13n0285_p0342c15║明麤獷，是故非善。若人不開圓常妙解，則謂眾生
X13n0285_p0342c16║去佛甚遠，佛是修成，非關本性。又謂眾生但有正
X13n0285_p0342c17║因佛性，不具緣了佛性。又謂眾生雖有性中三因，
X13n0285_p0342c18║仍須別藉修中三法，方證果土三身。不信心、佛、眾
X13n0285_p0342c19║生三無差別，不信眾生現行無明煩惱即了因性，
X13n0285_p0342c20║現在身口意業即緣因性，是故非男。復次，自有善
X13n0285_p0342c21║而非男，前三教中修心之士是也。自有男而非善，
X13n0285_p0342c22║圓教名字初心未起觀行者是也。自有非善非男，
X13n0285_p0342c23║一切迷流是也。自有亦善亦男，即是此中開圓解、
X13n0285_p0342c24║起圓行，從名字後心成觀行善男子，乃至究竟善
X13n0285_p0343a01║男子也。欲愛乾枯根境不偶者，即是名字位中初
X13n0285_p0343a02║發三漸次行，功夫淳熟，登五品觀，圓伏五住煩惱
X13n0285_p0343a03║也。現前殘質不復續生者，五濁既輕，當捨穢土，超
X13n0285_p0343a04║生同居淨土也。執心虗明者，了知一切皆如來藏，
X13n0285_p0343a05║故我法二執之心虗通明朗，不復窒暗也。慧性圓
X13n0285_p0343a06║明鎣十方界者，了知現前心性本自竪窮橫徧也。
X13n0285_p0343a07║欲習初乾者，伏惑不起也。未與如來法流水接者，
X13n0285_p0343a08║無明未斷，不接中諦法流；見思未斷，不接真諦法
X13n0285_p0343a09║流也。二，相似轉依號。
X13n0285_p0343a10║即以此心中中流入，圓妙開敷，從真妙圓重發真妙，
X13n0285_p0343a11║妙信常住，一切妄想滅盡無餘，中道純真，名信心住。
X13n0285_p0343a12║真信明了，一切圓通，陰、處、界三不能為礙，如是乃至
X13n0285_p0343a13║過去、未來無數劫中，捨身、受身一切習氣皆現在前，
X13n0285_p0343a14║是善男子皆能憶念，得無遺忘，名念心住。妙圓純真，
X13n0285_p0343a15║真精發化，無始習氣通一精明，唯以精明進趣真淨，
X13n0285_p0343a16║名精進心。心精現前，純以智慧，名慧心住。執持智明，
X13n0285_p0343a17║周徧湛寂，寂妙常凝，名定心住。定光發明，明性深入，
X13n0285_p0343a18║唯進無退，名不退心。心進安然，保持不失，十方如來
X13n0285_p0343a19║氣分交接，名護法心。覺明保持，能以妙力迴佛慈光，
X13n0285_p0343a20║向佛安住，猶如雙鏡光明相對，其中妙影重重相入，
X13n0285_p0343a21║名迴向心。心光密迴，獲佛常凝無上妙淨，安住無為，
X13n0285_p0343a22║得無遺失，名戒心住。住戒自在，能遊十方，所去隨願，
X13n0285_p0343a23║名願心住。
X13n0285_p0343a24║此即圓教十信六根清淨位也。以一心三觀相似，
X13n0285_p0343b01║見三諦理，而麤垢任運先落，真俗二諦任運先現。
X13n0285_p0343b02║然雖云相似三諦，以言三即一，故非橫；雖云二諦
X13n0285_p0343b03║先現，以舉一即三，故非縱也。謂即以此觀行之心，
X13n0285_p0343b04║緣於中道之中，而流入法性，遂使圓妙得以開敷，
X13n0285_p0343b05║從彼真妙圓境，重發真妙圓信。所信之理既是常
X13n0285_p0343b06║住，能信之智亦復常住，遂得銷我億劫顛倒想，不
X13n0285_p0343b07║歷僧祇獲法身。故云一切妄想滅盡無餘，中道純
X13n0285_p0343b08║真也。蓋觀行位中，觀於不思議境，由善修故，令不
X13n0285_p0343b09║思議境任運現前，故名重發。當知前為觀行發心，
X13n0285_p0343b10║此為相似發心也。真信明了句，即是牒上初信一
X13n0285_p0343b11║切圓通等，即是功夫勝進。由善修慈悲誓願故，所
X13n0285_p0343b12║以得成憶念，歷劫無遺忘也。妙圓純真句，即是牒
X13n0285_p0343b13║上心念真精發化等，即是功夫勝進。由善修止觀
X13n0285_p0343b14║故，所以精而不雜，進而不退也。心精現前句，即是
X13n0285_p0343b15║牒精進心純以智慧句，即是功夫勝進。由善修破
X13n0285_p0343b16║法故，所以慧心增明也。執持智明句，即是牒上慧
X13n0285_p0343b17║心周徧寂湛等，即是功夫勝進。由善修通塞故，所
X13n0285_p0343b18║以定心安隱也。定光發明句，即是牒上定心明性
X13n0285_p0343b19║深入等，即是功夫勝進。由善修道品故，所以永無
X13n0285_p0343b20║退轉也。心進安然句，即是牒不退心。保持不失等，
X13n0285_p0343b21║即是功夫勝進。見思俱盡，與佛相似，故云十方如
X13n0285_p0343b22║來氣分交接。由善修助道故，所以能護持正覺法
X13n0285_p0343b23║也。覺明者，所護之法。保持者，能護之心。此句即是
X13n0285_p0343b24║牒護法心。能以妙力等，即是功夫勝進。謂全本覺
X13n0285_p0343c01║佛性所起始覺之修，名佛慈光。今迴始覺之修，向
X13n0285_p0343c02║於本覺佛性而安住之。本始相對，光影互含。了知
X13n0285_p0343c03║一位一切位，一切位一位。由善修位次故，所以成
X13n0285_p0343c04║此迴向心也。心光密迴句，即是牒迴向心。獲佛常
X13n0285_p0343c05║凝等，即是功夫勝進。由善修安忍故，強軟諸魔所
X13n0285_p0343c06║不能動，所以安住無為，得無遺失，三業俱淨，名戒
X13n0285_p0343c07║心也。住戒自在句，即是牒上戒心。能遊十方等，即
X13n0285_p0343c08║是功夫勝進。由善修離愛故，所以無繫無著，隨願
X13n0285_p0343c09║去來也。此十信心，若約橫論豎，則有理，即十心乃
X13n0285_p0343c10║至究竟十心。若一往約豎，則獨在相似轉依。又於
X13n0285_p0343c11║豎中論豎，則是次第深入。初信斷見，七信斷思，先
X13n0285_p0343c12║顯真諦。八九十信，斷界內界外塵沙，次顯俗諦。若
X13n0285_p0343c13║於豎中論橫，則是一念圓成十心，見於相似三諦
X13n0285_p0343c14║也。三分證轉依號，又分為五：初明十住，二明十
X13n0285_p0343c15║行，三明十向，四明十地，五明等覺。今初。
X13n0285_p0343c16║阿難！是善男子以真方便發此十心，心精發暉，十用
X13n0285_p0343c17║涉入，圓成一心，名發心住。心中發明，如淨瑠璃內現
X13n0285_p0343c18║精金，以前妙心履以成地，名治地住。心地涉知，俱得
X13n0285_p0343c19║明了，遊履十方，得無留礙，名修行住。行與佛同，受佛
X13n0285_p0343c20║氣分，如中陰身自求父母，陰信冥通，入如來種，名生
X13n0285_p0343c21║貴住。既遊道胎，親奉覺胤，如胎已成，人相不缺，名方
X13n0285_p0343c22║便具足住。容貌如佛，心相亦同，名正心住。身心合成，
X13n0285_p0343c23║日益增長，名不退住。十身靈相一時具足，名童真住。
X13n0285_p0343c24║形成出胎，親為佛子，名法王子住。表以成人，如國大
X13n0285_p0344a01║王以諸國事分委太子，彼剎利王世子長成，陳列灌
X13n0285_p0344a02║頂，名灌頂住。
X13n0285_p0344a03║此圓十住，分破無明，分證三德。以無住法住祕藏
X13n0285_p0344a04║中，大品所謂入理般若，名為住也。以真方便發此
X13n0285_p0344a05║十心者，牒上十信言之，皆依中道稱性而修，名真
X13n0285_p0344a06║方便；相似而證，亦名為發。由是心精發暉，令此十
X13n0285_p0344a07║用互相涉入，而圓成為一心，遂令三心一時圓發，
X13n0285_p0344a08║名發心住也。言十用涉入者，十乘觀法，一乘攝一
X13n0285_p0344a09║切乘也。圓成一心者，十十之法，總不離現前一念
X13n0285_p0344a10║也。正因理心發，名法身德；了因慧心發，名般若德；
X13n0285_p0344a11║緣因善心發，名解脫德。此三不縱不橫，不並不別，
X13n0285_p0344a12║名為祕密之藏。華嚴經云：初發心時，便成正覺，成
X13n0285_p0344a13║就慧身，不由他悟。清淨妙法身，湛然應一切。此之
X13n0285_p0344a14║謂也。二十五聖初證真實圓通，即是此位。從此以
X13n0285_p0344a15║後，雖有修習，皆是無功用道矣。心中發明等者，即
X13n0285_p0344a16║是牒上初發心住。能證之智，喻淨瑠璃；所證之理，
X13n0285_p0344a17║喻如精金。以前妙心，履以成地，即是無功用道，任
X13n0285_p0344a18║運增進。言即以前所發妙心，踐履之以成理地，故
X13n0285_p0344a19║名治地住也。智照於境，境亦照智，故云心地涉知。
X13n0285_p0344a20║境智互照，妙行普周，名修行住。如此修行，則因能
X13n0285_p0344a21║肖果，故云行與佛同。因既肖果，受果佛之氣分，譬
X13n0285_p0344a22║如中陰投輪王胎，便成剎利種姓，名生貴住。同佛
X13n0285_p0344a23║緣因，功德相好，故云人相不缺。同佛了因，智慧莊
X13n0285_p0344a24║嚴，故云心相亦同。緣了互資，故云日益增長。十身
X13n0285_p0344b01║出華嚴經，所謂聲聞身、緣覺身、菩薩身、如來身、法
X13n0285_p0344b02║身、智身、國土身、業報身、眾生身、虗空身。又如來身，
X13n0285_p0344b03║復具十身，所謂菩提身、願身、化身、力身、莊嚴身、威
X13n0285_p0344b04║勢身、意生身、福德身、法身、智身也。純一無偽，故名
X13n0285_p0344b05║童真。具體而微，亦名童真。餘皆可知。此十住位，亦
X13n0285_p0344b06║可云理即住，乃至究竟即住。今但約分證言之，亦
X13n0285_p0344b07║可云即俗即中之真諦現前也。幽溪云：初住已先，
X13n0285_p0344b08║名為緣修，以未見佛性故。登住已來，名為真修，以
X13n0285_p0344b09║真見佛性故。初住名發心，此由第十願心，破一品
X13n0285_p0344b10║無明之功，以發三德佛性之心。此住但言佛性現
X13n0285_p0344b11║前而已，猶未加真修功行也。至第二住，以前妙心，
X13n0285_p0344b12║履以成地，方以分真始覺，照於分真本覺，修之治
X13n0285_p0344b13║之，名治地住。至第三住，心地涉知，俱得明了，則始
X13n0285_p0344b14║本一合，始本俱忘，方得遊履十方，得無留礙，名修
X13n0285_p0344b15║行住。此之二位，方是真修次第功夫。猶如世人，先
X13n0285_p0344b16║世行業既備，然後入父母胎。入胎之後，不過長之
X13n0285_p0344b17║養之，充擴前功而已。故四住名生貴，五住名具足，
X13n0285_p0344b18║乃至九住名法王子，皆言增長之功，不復更言進
X13n0285_p0344b19║修之事。即使有之，亦不外乎始本境智也。既出聖
X13n0285_p0344b20║胎，表以成人，分委道化，名灌頂住。譬如世人，承先
X13n0285_p0344b21║世行業，得感為人，表表丈夫，堪付家業。至十行去，
X13n0285_p0344b22║方明法王子所作事也。二、明十行。
X13n0285_p0344b23║阿難！是善男子成佛子已，具足無量如來妙德，十方
X13n0285_p0344b24║隨順，名歡喜行；善能利益一切眾生，名饒益行；自覺
X13n0285_p0344c01║覺他得無違拒，名無瞋恨行；種類出生窮未來際，三
X13n0285_p0344c02║世平等十方通達，名無盡行；一切合同種種法門得
X13n0285_p0344c03║無差誤，名離癡亂行；則於同中顯現羣異，一一異相
X13n0285_p0344c04║各各見同，名善現行；如是乃至十方虗空滿足微塵，
X13n0285_p0344c05║一一塵中現十方界，現塵現界不相留礙，名無著行；
X13n0285_p0344c06║種種現前咸是第一波羅蜜多，名尊重行；如是圓融
X13n0285_p0344c07║能成十方諸佛軌則，名善法行；一一皆是清淨無漏
X13n0285_p0344c08║一真無為，性本然故，名真實行。
X13n0285_p0344c09║此圓十行，又成十番智斷，又令三德十倍增明，即
X13n0285_p0344c10║是一行一切行，於念念中具足佛行功德也。成佛
X13n0285_p0344c11║子已一句，牒上灌頂住而言之。十方隨順，是自覺
X13n0285_p0344c12║圓成，故名歡喜。利益一切，是善能覺他，故名饒益。
X13n0285_p0344c13║初則自覺為正，覺他為傍。次則覺他為正，自覺為
X13n0285_p0344c14║傍。未免分於自他，猶是法中微細違逆。既有違拒，
X13n0285_p0344c15║便名瞋恨。今二覺無違，瞋恨何有。由其二覺無違，
X13n0285_p0344c16║故拈一自覺之行，出生一切自覺覺他法門。拈一
X13n0285_p0344c17║覺他之行，亦復出生一切自覺覺他法門。是名種
X13n0285_p0344c18║類出生，豎窮橫徧也。從體起用，既行行無盡。會用
X13n0285_p0344c19║歸體，則法法無差。故云一切合同，而無癡亂也。全
X13n0285_p0344c20║體起用，故於同中顯現羣異。全用即體，故一一異
X13n0285_p0344c21║各各見同，名善現行也。十方虗空滿足微塵，即是
X13n0285_p0344c22║同中現異之極致。一一塵中現十方界，即是異相
X13n0285_p0344c23║見同之極致。界既現塵，塵復現界，塵塵界界，重重
X13n0285_p0344c24║無盡，猶如帝網，不可思議，名無著行也。束一切事
X13n0285_p0345a01║理，一切體用，總是一諦，無有微塵許法，而非全體
X13n0285_p0345a02║第一波羅密多，名尊重行。第一波羅蜜多，即是一
X13n0285_p0345a03║切諸法，一切諸法，即是第一波羅蜜多，斯則權實
X13n0285_p0345a04║不二，故成十方諸佛軌則，名善法行。若權若實，咸
X13n0285_p0345a05║不思議，隨緣不變，則無權非實，不變隨緣，則無實
X13n0285_p0345a06║非權，故云一一皆是清淨無漏，一真無為，性本然
X13n0285_p0345a07║故，名真實行也。此十行位，亦可云理即佛行，乃至
X13n0285_p0345a08║究竟佛行。今但約分證言之，復有橫豎二義，豎則
X13n0285_p0345a09║行行轉深，橫則一心圓具十種妙行，亦可云即真
X13n0285_p0345a10║即中之俗諦現前也。又歡喜是圓施行，饒益是圓
X13n0285_p0345a11║戒行，無瞋恨是圓忍行，無盡是圓進行，離癡亂是
X13n0285_p0345a12║圓定行，善現是圓慧行，無著是圓方便行，尊重是
X13n0285_p0345a13║圓願行，善法是圓力行，真實是圓智行。然十行皆
X13n0285_p0345a14║不思議，迥與歷別十度不同。三、明十向，又二：初、
X13n0285_p0345a15║正明十向；二、別明加行。今初。
X13n0285_p0345a16║阿難！是善男子滿足神通成佛事已，純潔精真遠諸
X13n0285_p0345a17║留患，當度眾生滅諸度相，迴無為心向涅槃路，名救
X13n0285_p0345a18║護一切眾生離眾生相迴向。壞其可壞遠離諸離，名
X13n0285_p0345a19║不壞迴向。本覺湛然覺齊佛覺，名等一切佛迴向。精
X13n0285_p0345a20║真發明地如佛地，名至一切處迴向。世界如來互相
X13n0285_p0345a21║涉入得無罣礙，名無盡功德藏迴向。於同佛地，地中
X13n0285_p0345a22║各各生清淨因，依因發揮取涅槃道，名隨順平等善
X13n0285_p0345a23║根迴向。真根既成，十方眾生皆我本性，性圓成就不
X13n0285_p0345a24║失眾生，名隨順等觀一切眾生迴向。即一切法離一
X13n0285_p0345b01║切相，唯即與離二無所著，名真如相迴向。真得所如
X13n0285_p0345b02║十方無礙，名無縛解脫迴向。性德圓成法界量滅，名
X13n0285_p0345b03║法界無量迴向。
X13n0285_p0345b04║此圓十向，更成十番智斷，更令三德十倍增明，即
X13n0285_p0345b05║是於念念中具足三種迴向，所謂迴自向他，迴因
X13n0285_p0345b06║向果，迴事向理也。滿足神通二句，牒前十行言之。
X13n0285_p0345b07║無間名純，無染名潔，無雜名精，無偽名真。生死是
X13n0285_p0345b08║凡夫留患，涅槃是二乘留患。今出十住與佛同體，
X13n0285_p0345b09║了知生死即涅槃，不住生死。由土行與佛同用，了
X13n0285_p0345b10║知涅槃即生死，不住涅槃。故能遠諸留患也。不住
X13n0285_p0345b11║涅槃故，念念當度眾生。不住生死故，了知實無眾
X13n0285_p0345b12║生可度，而滅諸度相。由其度眾生故，所以不證無
X13n0285_p0345b13║為，名曰迴無為心。由其無度相故，所以不染生死，
X13n0285_p0345b14║名曰向涅槃路。是稱救護一切眾生，離眾生相迴
X13n0285_p0345b15║向也。生死涅槃，皆是可壞之相，故皆壞之。離俗離
X13n0285_p0345b16║真，皆是妄離之心，故皆遠之。從此中道，不壞之性，
X13n0285_p0345b17║常得現前，名不壞迴向也。本覺之理，湛然現前，則
X13n0285_p0345b18║始覺之智，齊於佛覺，故名等一切佛迴向。始覺精
X13n0285_p0345b19║真，既已發明，則本覺理地，如於佛地，故名至一切
X13n0285_p0345b20║處迴向。地為世界，覺為如來。世界是理，如來是智。
X13n0285_p0345b21║理智融徹，互相涉入，得無罣礙，故名無盡功德藏
X13n0285_p0345b22║迴向。證此無盡功德之藏，則與佛地渾同。於此渾
X13n0285_p0345b23║同佛地之中，又各各生起清淨萬行真因。依此真
X13n0285_p0345b24║因發揮，而取涅槃究竟真道，故名隨順平等善根
X13n0285_p0345c01║迴向。謂一切所作，若大若小諸善，由隨順法性故，
X13n0285_p0345c02║皆得廣大如法界，究竟如虗空，平等無異，咸趣薩
X13n0285_p0345c03║婆若也。真實善根既成，了知十方眾生，皆我本性。
X13n0285_p0345c04║我之心性，徧能含育一切眾生。一切眾生心性，亦
X13n0285_p0345c05║復如是，互含互育。不謂我性獨圓，他性不爾，故名
X13n0285_p0345c06║隨順等觀一切眾生迴向。即一切法，猶前文所謂
X13n0285_p0345c07║元明心妙，十界俱即。離一切相，猶前文所謂本妙
X13n0285_p0345c08║圓心，十界俱非。唯即與離，二無所著，猶前文所謂
X13n0285_p0345c09║妙明心元，離即離非，是即非即。此則徹悟真如妙
X13n0285_p0345c10║性，名真如相迴向。既已真得所如，則十方世界，無
X13n0285_p0345c11║非真如體相，更何障礙？故名無縛解脫迴向。性具
X13n0285_p0345c12║之三德圓成，法界之數量銷滅，名法界無量迴向。
X13n0285_p0345c13║此十迴向，亦可云理即迴向，乃至究竟迴向。今但
X13n0285_p0345c14║約分證言之，亦可云修於即真即俗之中諦，以登
X13n0285_p0345c15║佛地也。二、別明加行。
X13n0285_p0345c16║阿難！是善男子盡是清淨四十一心，次成四種妙圓
X13n0285_p0345c17║加行。即以佛覺用為己心，若出未出，猶如鑽火欲然
X13n0285_p0345c18║其木，名為煖地。又以己心成佛所履，若依非依，如登
X13n0285_p0345c19║高山，身入虗空，下有微礙，名為頂地。心佛二同，善得
X13n0285_p0345c20║中道，如忍事人非懷非出，名為忍地。數量銷滅，迷覺
X13n0285_p0345c21║中道，二無所目，名世第一地。
X13n0285_p0345c22║四十一心者，指前乾慧及信住行向也。妙圓加行
X13n0285_p0345c23║者，妙則不可思議，圓則非小非偏，亦非漸次正顯。
X13n0285_p0345c24║雖借藏教之名，不同藏教之義也。夫入道要門，必
X13n0285_p0346a01║由加行。統而言之，名字位中，由加行故，得登五品；
X13n0285_p0346a02║觀行位中，由加行故，得淨六根；十信位中，由加行
X13n0285_p0346a03║故，得入初住；乃至等覺位中，由加行故，得成妙覺。
X13n0285_p0346a04║今獨於第十迴向心中，開出四加行者，為顯地法
X13n0285_p0346a05║尊勝故耳。一煖地者，即以初歡喜地之佛覺，用為
X13n0285_p0346a06║十向始覺之己心。初地覺性，全在十向無明心中，
X13n0285_p0346a07║譬如火在木中。今以十向始覺，鑽於陣初地之無
X13n0285_p0346a08║明，求出初地本覺智火。此火欲出而未出，無明之
X13n0285_p0346a09║木未然而將然故。喻如鑽火，欲然其木，煖相先現，
X13n0285_p0346a10║名煖地也。次頂地者，又即以十向始覺之己心，成
X13n0285_p0346a11║於初地佛覺之所履。初地所證涅槃，猶如虗空，逈
X13n0285_p0346a12║超十向變易生死之山。今下有微礙，故云若依。身
X13n0285_p0346a13║入虗空，故云非依。此則十向位中，一分變易生死，
X13n0285_p0346a14║將脫而未脫。初地位中，所顯空虗涅槃，未證而即
X13n0285_p0346a15║證，名頂地也。三忍地者，牒前佛覺，用為己心，是佛
X13n0285_p0346a16║與心同。己心成佛所履，是心與佛同。心佛既其二
X13n0285_p0346a17║同，則已善得中道。胸中了了，非復懷疑。惟獨自知，
X13n0285_p0346a18║非有出說。故如忍事之人，非懷非出，名為忍地。此
X13n0285_p0346a19║以初地菩提涅槃，喻如所忍之事也。四世第一地
X13n0285_p0346a20║者，初煖地中，用佛覺為己心，尚存己心數量。二頂
X13n0285_p0346a21║地中，以己心成佛履，尚存佛履數量。此二皆是迷
X13n0285_p0346a22║中道之數量。三忍地中，心佛二同，尚存二同數量，
X13n0285_p0346a23║廼是覺中道之數量。今則不但無迷，亦且無覺。始
X13n0285_p0346a24║本冥合，始本俱忘，故名世第一地也。蓋稱性真修，
X13n0285_p0346b01║雖復極圓極頓，一念便能該因徹果。而於一念之
X13n0285_p0346b02║中，法爾亦具此四加行。即此四種加行，說雖次第，
X13n0285_p0346b03║行在一時，所以名為妙圓也。四、明十地。
X13n0285_p0346b04║阿難，是善男子於大菩提善得通達，覺通如來，盡佛
X13n0285_p0346b05║境界，名歡喜地；異性入同，同性亦滅，名離垢地；淨極
X13n0285_p0346b06║明生，名發光地；明極覺滿，名𦦨慧地；一切同異所不
X13n0285_p0346b07║能至，名難勝地；無為真如性淨明露，名現前地；盡真
X13n0285_p0346b08║如際，名遠行地；一真如心，名不動地；發真如用，名善
X13n0285_p0346b09║慧地。阿難，是諸菩薩從此已往，修習畢功，功德圓滿，
X13n0285_p0346b10║亦目此地名修習位；慈陰妙雲覆涅槃海，名法雲地。
X13n0285_p0346b11║此圓十地更成十番智斷，更令三德十倍增明，猶
X13n0285_p0346b12║如大地荷負一切，普入三世諸佛智地，不思議一
X13n0285_p0346b13║境三諦任運現前，故名為地也。既從十向後心善
X13n0285_p0346b14║成四種妙圓加行，則一分障初地之無明谿爾頓
X13n0285_p0346b15║破，故於大菩提性善得通達，能覺之菩提智德全
X13n0285_p0346b16║與佛同，名為覺通如來，所覺之涅槃斷德全與佛
X13n0285_p0346b17║同，名為盡佛境界，如三世諸佛所應得者我已得
X13n0285_p0346b18║之，如一切眾生所本具者我已證之，是故慶己慶
X13n0285_p0346b19║人名歡喜地也。地前雖斷無明至三十品猶是賢
X13n0285_p0346b20║聖，未是聖賢名異生性，登歡喜地與佛體同名同
X13n0285_p0346b21║生性，然而對異說同，異固是垢，同亦是垢，今泯絕
X13n0285_p0346b22║異同名離垢地也。問曰：七護法心即云十方如來
X13n0285_p0346b23║氣分交接，四生貴住即云入如來種，今至初地何
X13n0285_p0346b24║又云異性入同？若初地方名同性，驗知十向尚為
X13n0285_p0346c01║異性，仍是別教三賢十聖之義，如何可說惟圓位
X13n0285_p0346c02║耶？答曰：圓位妙義不出六即，六而常即故與別教
X13n0285_p0346c03║三賢之位不同，即而常六故不妨展轉說於同異，
X13n0285_p0346c04║當知七心氣分交接是相似氣分也，四住入如來
X13n0285_p0346c05║種是分真種也，今云異性入同，是從分證同性隣
X13n0285_p0346c06║於究竟同性也。葢十住與佛同住，十行與佛同行，
X13n0285_p0346c07║十向與佛同向，十地與佛同地，所以法華經中名
X13n0285_p0346c08║此四十聖位為開示悟入佛之知見，雖復同在分
X13n0285_p0346c09║證位中，不妨仍有淺深之別。開異於示，示異於悟，
X13n0285_p0346c10║悟異於入。今以悟佛知見之異性，入於入佛知見
X13n0285_p0346c11║之同性耳。離垢則淨，淨極則明自生，故名發光。發
X13n0285_p0346c12║光即明，明極則覺自滿，故名𦦨慧。覺滿能照不思
X13n0285_p0346c13║議理，既照不思議理，亦照不思議事。照理而又照
X13n0285_p0346c14║事，故一切同性出世之智，所不能至。照事而又照
X13n0285_p0346c15║理，故一切異性世間之智，所不能至。至，及也。葢離
X13n0285_p0346c16║垢地，但能泯絕同異，此乃會通同異。故世出世智，
X13n0285_p0346c17║皆不能及，名難勝地也。若事若理，當體皆是無為
X13n0285_p0346c18║真如，性本清淨。今已照明顯露，名現前地。法法既
X13n0285_p0346c19║皆真如，則便窮盡真如邊際，名遠行地。真如邊際，
X13n0285_p0346c20║橫徧豎窮，統惟一心，安有出入，故名不動。既證真
X13n0285_p0346c21║如不動全體，必發真如隨緣大用，故名善慧。善慧
X13n0285_p0346c22║者，權實二智皆善也。前從初住至此，雖則皆是無
X13n0285_p0346c23║功用道，仍是稱性所起修習之功。從此以往，并其
X13n0285_p0346c24║無功用之修習，亦已畢功。而大智大悲功德，俱已
X13n0285_p0347a01║圓滿。故亦目此九地，名為修習位也。若第十地，則
X13n0285_p0347a02║無復自利，純是利他。故惟以慈陰妙雲，覆於眾生
X13n0285_p0347a03║本有涅槃性海，而任運拔苦與樂，名之為法雲地。
X13n0285_p0347a04║此十地位，亦可云理即佛地，乃至究竟佛地。今但
X13n0285_p0347a05║約分證言之，復有橫豎二義。豎則地地深入，橫則
X13n0285_p0347a06║一地一切地，一切地一地。譬如十大山王，同依大
X13n0285_p0347a07║地。如是菩薩十種智地，惟一佛地也。五，明等覺。
X13n0285_p0347a08║如來逆流，如是菩薩順行而至覺際入交，名為等覺。
X13n0285_p0347a09║言如來已證法性真流，復從法性之中，逆流而出，
X13n0285_p0347a10║同流九界，以度眾生。如是菩薩，逆生死流，順涅槃
X13n0285_p0347a11║流，行至本覺源中，一則從用歸體，一則從體起用。
X13n0285_p0347a12║譬如二人，一方入門，一方出門，各各一足在內，一
X13n0285_p0347a13║足在外，出入雖異，體相並同，故名為等覺也。夫如
X13n0285_p0347a14║來權智，下垂機感，名為寂照。菩薩實智，上合覺心，
X13n0285_p0347a15║名為照寂。照寂寂照，其義亦等。所以自佛視之，尚
X13n0285_p0347a16║名菩薩，自下視之，則已如佛也。分證轉依號竟。
X13n0285_p0347a17║四，究竟轉依號。
X13n0285_p0347a18║阿難，從乾慧心至等覺已，是覺始獲金剛心中初乾
X13n0285_p0347a19║慧地，如是重重單複十二，方盡妙覺成無上道。
X13n0285_p0347a20║此言證等覺已，仍須用彼金剛觀智，重歷前來所
X13n0285_p0347a21║證諸位，使彼見思塵沙無明一切習氣影子，蕩盡
X13n0285_p0347a22║無餘，乃成妙覺。是故從初乾慧，至此等覺，此覺秪
X13n0285_p0347a23║獲金剛心中初乾慧地，從此金剛乾慧，重歷信住
X13n0285_p0347a24║行向加行地等，凡有兩重十二，方盡妙覺，而成無
X13n0285_p0347b01║上道也。言重重單複十二者，始則一乾慧，二十信，
X13n0285_p0347b02║三十住，四十行，五十迴向，六煖，七頂，八忍，九世第
X13n0285_p0347b03║一，十十地，十一等覺，十二金剛心，是為單十二之
X13n0285_p0347b04║一重。次則一金剛心中乾慧，二金剛心中十信，三
X13n0285_p0347b05║金剛心中十住，乃至十二金剛心中之金剛後心，
X13n0285_p0347b06║是為複十二之第二重。如此歷盡單複兩重十二，
X13n0285_p0347b07║則無明正習，永盡無餘，更無所斷，徹證本來心性，
X13n0285_p0347b08║名為妙覺，而成究竟轉依無上道也。二別明諸位
X13n0285_p0347b09║次為所轉之號竟。三、合結諸位。次由三行而成
X13n0285_p0347b10║三：初、總以止觀結；二、正以三行結；三、復以邪正結。
X13n0285_p0347b11║今初。
X13n0285_p0347b12║是種種地皆以金剛觀察如幻十種深喻，奢摩他中
X13n0285_p0347b13║用諸如來毗婆舍那清淨修證，漸次深入。
X13n0285_p0347b14║種種地者，指乾慧地，乃至妙覺地也。金剛者，喻能
X13n0285_p0347b15║觀之智。如幻者，喻所觀之境。一切觀智，皆是稱性
X13n0285_p0347b16║所起，能壞一切，不為一切所壞，故名金剛。一切境
X13n0285_p0347b17║界，皆是唯心所現，非斷非常，非空非有，故名如幻
X13n0285_p0347b18║也。十種深喻者，一幻人，二陽𦦨，三水月，四空華，五
X13n0285_p0347b19║谷響，六乾城，七夢，八影，九像，十化也。然諸大乘經，
X13n0285_p0347b20║所列稍殊，不必融會，貴在得意而已。又即如幻人
X13n0285_p0347b21║一喻，通於四教。若以正因緣生，無我我所，故名如
X13n0285_p0347b22║幻，是藏教意。因緣即空，故名如幻，是通教意。幻法
X13n0285_p0347b23║不實，隨心轉變，假名無量，是別教意。幻即法界，一
X13n0285_p0347b24║切法趣幻，幻即中道，第一義諦，不可思議，是圓教
X13n0285_p0347c01║意。今正取圓教意，故名深喻也。奢摩他，即是一心
X13n0285_p0347c02║三止。毗婆舍那，即是一心三觀。言用諸如來毗婆
X13n0285_p0347c03║舍那者，正是全以果覺而為因心也。全性起修，全
X13n0285_p0347c04║性成證，故名清淨修證。即而常六，故云漸次。六而
X13n0285_p0347c05║常即，故云深入。斯則徹果通因，總惟圓頓止觀乃
X13n0285_p0347c06║有。既弘此經，復毀止觀，譬如供養帝釋，毀憍尸迦，
X13n0285_p0347c07║其為愚惑，亦已甚矣。二，正以三行結。
X13n0285_p0347c08║阿難！如是皆以三增進故，善能成就五十五位真菩
X13n0285_p0347c09║提路。
X13n0285_p0347c10║三增進，即前三種增進修行漸次也。正助合行，故
X13n0285_p0347c11║能成就真菩提路。言五十五位者，十信、十住、十行、
X13n0285_p0347c12║十向、四加行、十地及等覺也。始終皆以三增進故，
X13n0285_p0347c13║而能成就，則知三行不局初心明矣。乾慧是路而
X13n0285_p0347c14║非真，妙覺是真而非路，故不說之。復次，乾慧雖是
X13n0285_p0347c15║所成，而位在觀行，兼有能成之功。妙覺雖亦所成，
X13n0285_p0347c16║而位在究竟，并無所成之相。故前文但曰方盡妙
X13n0285_p0347c17║覺，以妙覺即是眾生本有之性，今令徹底究竟而
X13n0285_p0347c18║已。如達多之頭，衣裡之珠，本不曾失，今何所得？故
X13n0285_p0347c19║下文又云圓滿菩提，歸無所得也。三，復以邪正
X13n0285_p0347c20║結。
X13n0285_p0347c21║作是觀者名為正觀，若他觀者名為邪觀。
X13n0285_p0347c22║是觀即指如來毗婆舍那而言之也。須以三事別
X13n0285_p0347c23║其邪正。一者知圓頓止觀，性修不二，名之為正，否
X13n0285_p0347c24║則為邪。二者知六而常即，不生退屈，即而常六，不
X13n0285_p0348a01║生增慢，名之為正，否則為邪。三者知由三增進行，
X13n0285_p0348a02║正助並修，戒乘俱急，名之為正，否則為邪也。大章
X13n0285_p0348a03║第三明正助行所成伏斷圓三德位竟。四、結成
X13n0285_p0348a04║經名以彰圓體圓宗圓用二：初、文殊問；二、如來答。
X13n0285_p0348a05║今初。
X13n0285_p0348a06║爾時文殊師利法王子，在大眾中即從座起，頂禮佛
X13n0285_p0348a07║足而白佛言：當何名是經？我及眾生云何奉持？
X13n0285_p0348a08║性、修、因、果、解、行、智、斷既已全彰，今欲攝別歸總，以
X13n0285_p0348a09║總挈別，攝廣歸略，以略得廣，故請問經名及奉持
X13n0285_p0348a10║方法也。然此圓頓教、行、理三，自非根本實智不能
X13n0285_p0348a11║徹底承當，故須文殊請問。首問經名，欲人尋名而
X13n0285_p0348a12║得體；次問奉持，欲人即體以成宗。宗體既成，便有
X13n0285_p0348a13║力用，故知秪是問三法耳。又名者，總詮三法；經者，
X13n0285_p0348a14║即指三法為經。體是理經，宗是行經，用是教經。奉
X13n0285_p0348a15║持者，以此三法自行化他也。二、如來答二：初、別
X13n0285_p0348a16║答五名，二、總答奉持。今初。
X13n0285_p0348a17║佛告文殊師利：是經名大佛頂悉怛多般怛羅無上
X13n0285_p0348a18║寶印十方如來清淨海眼，亦名救護親因度脫阿難
X13n0285_p0348a19║及此會中性比丘尼得菩提心入徧知海，亦名如來
X13n0285_p0348a20║密因修證了義，亦名大方廣妙蓮華王十方佛母陀
X13n0285_p0348a21║羅尼呪，亦名灌頂章句諸菩薩萬行首楞嚴。
X13n0285_p0348a22║初大佛頂三字，從體立名，顯密皆以大佛頂為體
X13n0285_p0348a23║也。悉怛多般怛羅無上寶印者，顯密皆以大佛頂
X13n0285_p0348a24║實相為印，而意指密詮也。十方如來清淨海眼者，
X13n0285_p0348b01║顯密皆是大佛頂性正法眼藏，而意指顯說也。次
X13n0285_p0348b02║名救護親因者，親因猶言親緣，如此會中，阿難為
X13n0285_p0348b03║親，登伽為因，一切親因，用此顯密二詮，救之護之，
X13n0285_p0348b04║無不得蒙度脫，必令得菩提心，入徧知海而後已，
X13n0285_p0348b05║此從用立名也。三名如來密因修證了義者，以宗
X13n0285_p0348b06║立名，大佛頂性，即是不生不滅真因，因該果徹，故
X13n0285_p0348b07║名密因，雖亦兼指密印般怛羅義，而重在顯詮也。
X13n0285_p0348b08║四名大方廣妙蓮華王十方佛母陀羅尼呪者，仍
X13n0285_p0348b09║約體宗立名，單指密詮，大方廣即是大佛頂之異
X13n0285_p0348b10║名，亦是大白傘蓋異名，此則約體，妙蓮華王是因
X13n0285_p0348b11║果同時義，十方佛母是一乘因果義，此則約宗，雖
X13n0285_p0348b12║顯說中亦云妙蓮華金剛王寶覺如幻三摩提，又
X13n0285_p0348b13║云金剛王如幻不思議佛母真三昧，而重在密詮
X13n0285_p0348b14║也。五名灌頂章句諸菩薩萬行首楞嚴，從用立名，
X13n0285_p0348b15║灌頂章句四字，意指密詮之用，所謂果上持此呪
X13n0285_p0348b16║心，能於十方摩頂授記，因中持此呪心，亦於十方
X13n0285_p0348b17║蒙佛授記也。諸菩薩萬行首楞嚴一句，意指顯詮
X13n0285_p0348b18║之用，由悟陰入處界七大皆如來藏，所以一心能
X13n0285_p0348b19║具萬行，事事可證圓通也。餘如玄義中釋。二，總
X13n0285_p0348b20║答奉持。
X13n0285_p0348b21║汝當奉持。
X13n0285_p0348b22║奉持別無他法，只是識取名下之義，而會歸自己
X13n0285_p0348b23║耳。然問中言我及眾生云何奉持，今但答汝當奉
X13n0285_p0348b24║持者，正顯傳法之人，應須以身設教，汝能如法奉
X13n0285_p0348c01║持，則一切眾生自當不令而行矣。一日克己復禮，
X13n0285_p0348c02║天下歸仁，末世弘經，所當深思而力勉也。大章第
X13n0285_p0348c03║四結經名竟。五、借破戒惡法為問端，而廣示七
X13n0285_p0348c04║趣差別，意顯若無出世妙戒，決無出世妙慧也。三
X13n0285_p0348c05║惡道及阿修羅無木叉戒，人、仙、欲天無有禪戒，色、
X13n0285_p0348c06║無色天乏無漏戒，無戒故無慧，不出生死。文分為
X13n0285_p0348c07║二：初、申請，二、示答。初中二：初、經家敘葢，二、當機
X13n0285_p0348c08║正請。今初。
X13n0285_p0348c09║說是語已，即時阿難及諸大眾，得蒙如來開示密印
X13n0285_p0348c10║般怛羅義，兼聞此經了義名目，頓悟禪那修進聖位
X13n0285_p0348c11║增上妙理心慮虗凝，斷除三界修心六品微細煩惱。
X13n0285_p0348c12║此之領益，其來甚遠。一則得蒙開示般怛羅義，即
X13n0285_p0348c13║是前文重宣神呪，述益勸持。二則懸示修進聖位，
X13n0285_p0348c14║即是能立三種增進，所立五十七位。三乃兼聞了
X13n0285_p0348c15║義名目也。禪那，此云靜慮，即正觀之異名。前文所
X13n0285_p0348c16║謂奢摩他中，用諸如來毗婆舍那清淨修證是也。
X13n0285_p0348c17║虗凝者，觀無沉滯故虗，止無散動故凝，聞法之力
X13n0285_p0348c18║資其定慧故也。三界修心所斷煩惱，共有八十一
X13n0285_p0348c19║品。今阿難且斷欲界六品煩惱，證於第二斯陀含
X13n0285_p0348c20║果，此約迹言之也。二、當機正請二：初、讚謝；二、陳
X13n0285_p0348c21║疑。今初。
X13n0285_p0348c22║即從座起頂禮佛足，合掌恭敬而白佛言：大威德世
X13n0285_p0348c23║尊慈音無遮，善開眾生微細沉惑，令我今日身心快
X13n0285_p0348c24║然得大饒益。
X13n0285_p0349a01║二、陳疑三：初、總疑真不容妄；二、別疑地獄同別；三、
X13n0285_p0349a02║結請決定開示。此是阿難同體大悲，懸見末世之
X13n0285_p0349a03║中，有妄執圓常之理，謂天堂地獄總一真常，而不
X13n0285_p0349a04║畏惡道者；有妄計法空之名，而硬作主宰，撥無因
X13n0285_p0349a05║果者；有彷彿心淨土淨之說，而直云地獄無定處
X13n0285_p0349a06║者；有但見地獄等各有定處，執為究竟實有，而不
X13n0285_p0349a07║達惟心者。故致此問，使行人解行並進，不墮迷網，
X13n0285_p0349a08║亦扶律談常之極思也。初總疑真不容妄。
X13n0285_p0349a09║世尊，若此妙明真淨妙心本來徧圓，如是乃至大地
X13n0285_p0349a10║草木蝡動含靈本元真如，即是如來成佛真體。佛體
X13n0285_p0349a11║真實，云何復有地獄、餓鬼、畜生、修羅、人、天等道？世尊，
X13n0285_p0349a12║此道為復本來自有？為是眾生妄習生起？
X13n0285_p0349a13║此雖總疑真不容妄，然與第四卷中滿慈所問理
X13n0285_p0349a14║違事難，其意不同。滿慈是從陰、入、處、界文中躡成
X13n0285_p0349a15║難端，意謂如來藏性不應忽生諸有為相，故佛須
X13n0285_p0349a16║以迷真成妄，妄本不生答之。今文是領二種轉依
X13n0285_p0349a17║道理，重辨性具法門。倘一轉一切轉，則佛體不容
X13n0285_p0349a18║更有六道；倘一心本具十種法界，則六道當與佛
X13n0285_p0349a19║界並驅。故佛須以妄想發生，非本來有，乃至汝妄
X13n0285_p0349a20║自造，非菩提咎答之。文中若此妙明至本來徧圓，
X13n0285_p0349a21║領前妙性圓明，離諸名相而言之也。本元真如即
X13n0285_p0349a22║是如來成佛真體，領前滅妄名真二轉依號而言
X13n0285_p0349a23║之也。此道為復本來自有句，結成佛體真實，云何
X13n0285_p0349a24║復有六道之難也。為是眾生妄習生起句，含下有
X13n0285_p0349b01║定處各私受之兩疑而問之也。二、別疑地獄同
X13n0285_p0349b02║別。
X13n0285_p0349b03║世尊！如寶蓮香比丘尼持菩薩戒，私行婬欲，妄言行
X13n0285_p0349b04║婬，非殺、非偷，無有業報。發是語已，先於女根生大猛
X13n0285_p0349b05║火，後於節節猛火燒然，墮無間獄。瑠璃大王！善星比
X13n0285_p0349b06║丘！瑠璃為誅瞿曇族姓，善星妄說一切法空，生身陷
X13n0285_p0349b07║入阿鼻地獄。此諸地獄為有定處？為復自然？彼彼發
X13n0285_p0349b08║業各各私受。
X13n0285_p0349b09║此別舉現事以為問端，正欲顯示惟心業果，警三
X13n0285_p0349b10║界之沉迷也。寶蓮香私行婬欲，則是破戒。妄言無
X13n0285_p0349b11║報，則是破見。戒見俱破，直墮何疑。瑠璃癈父自立，
X13n0285_p0349b12║誅瞿曇族姓，以報一言之辱。既非有戒可破，亦非
X13n0285_p0349b13║撥無因果。秪由瞋恚增上，而招地獄。善星妄說法
X13n0285_p0349b14║空，則是破見。雖未破戒，亦復同墮。此諸地獄，明知
X13n0285_p0349b15║皆是妄習生起，但未知其有定處耶，各私受耶。各
X13n0285_p0349b16║各私受，即是無定處也。此雖單問地獄定處之有
X13n0285_p0349b17║無，意實兼問六道。下文答以雖則自招，兼有元地。
X13n0285_p0349b18║雖有定處，惟屬浮虗妄想凝結。則三界惟心之義，
X13n0285_p0349b19║益彰明矣。三、結請決定開示。
X13n0285_p0349b20║惟垂大慈，開發童蒙，令諸一切持戒眾生，聞決定義，
X13n0285_p0349b21║歡喜頂戴，謹潔無犯。
X13n0285_p0349b22║觀此結問，知其意在扶律矣。二、示答二：初、讚許；
X13n0285_p0349b23║二、正說。今初。
X13n0285_p0349b24║佛告阿難：快哉此問！令諸眾生不入邪見。汝今諦聽，
X13n0285_p0349c01║當為汝說。
X13n0285_p0349c02║妄謂六道是本來有而不可滅，此是邪見；妄謂六
X13n0285_p0349c03║道即是性真而不須滅，此亦邪見；妄謂六道惟心
X13n0285_p0349c04║而無定處，此是邪見；妄謂六道有定處而非惟心，
X13n0285_p0349c05║此亦邪見；妄謂業性即空而不受報，此是邪見；妄
X13n0285_p0349c06║謂業障有實而不可轉，此亦邪見。今由此問，重為
X13n0285_p0349c07║開示，俾知六道皆是妄想凝結，非本來有，則知即
X13n0285_p0349c08║性空成性具，即性具是性空，不入初二邪見。俾知
X13n0285_p0349c09║自妄所招，兼有元地，則知惟心三界，三界惟心，不
X13n0285_p0349c10║入次二邪見。俾知妙發三昧，永除三惑，方能證妙
X13n0285_p0349c11║寂常，則知無我無造無受者，善惡之業亦不亡，若
X13n0285_p0349c12║能畢故不造新，滅障猶如翻大地，不入後二邪見。
X13n0285_p0349c13║故稱快哉此問也。二、正說三：初、總明二分；二、別
X13n0285_p0349c14║示七趣；三、結示勸修。初中三：初、約迷真雙標，二、
X13n0285_p0349c15║約情想別示，三、明純雜昇沉。今初。
X13n0285_p0349c16║阿難！一切眾生實本真淨，因彼妄見有、妄習生，因此
X13n0285_p0349c17║分開內分、外分。
X13n0285_p0349c18║內外二分，止就眾生現在迷妄身心辨之，尅實不
X13n0285_p0349c19║過善惡二業，而以惡為內分者，猶律中所謂俗人
X13n0285_p0349c20║造罪，是其分內也。夫內分、外分秪因妄習，妄習秖
X13n0285_p0349c21║因妄見，妄見更無所因。若有所因，云何名妄？故知
X13n0285_p0349c22║狂華亂舞，空體依然，妄習紛紜，實本真淨矣。二、
X13n0285_p0349c23║約情想別示。
X13n0285_p0349c24║阿難，內分即是眾生分內，因諸愛染發起妄情，情積
X13n0285_p0350a01║不休能生愛水，是故眾生心憶珍羞口中水出，心憶
X13n0285_p0350a02║前人或憐或恨目中淚盈，貪求財寶心發愛涎舉體
X13n0285_p0350a03║光潤，心著行婬男女二根自然流液。阿難，諸愛雖別
X13n0285_p0350a04║流結是同，潤濕不升自然從墜，此名內分。阿難，外分
X13n0285_p0350a05║即是眾生分外，因諸渴仰發明虗想，想積不休能生
X13n0285_p0350a06║勝氣，是故眾生心持禁戒舉身輕清，心持呪印顧盻
X13n0285_p0350a07║雄毅，心欲生天夢想飛舉，心存佛國聖境冥現，事善
X13n0285_p0350a08║知識自輕身命。阿難，諸想雖別輕舉是同，飛動不沉
X13n0285_p0350a09║自然超越，此名外分。
X13n0285_p0350a10║眾生全體在迷，故以愛染惡情為分內，渴仰善想
X13n0285_p0350a11║為外分也。文皆可知。三、明純雜昇沉二：初、正明
X13n0285_p0350a12║昇沉；二、結答同別。今初。
X13n0285_p0350a13║阿難，一切世間生死相續，生從順習，死從變流，臨命
X13n0285_p0350a14║終時未捨煖觸，一生善惡俱時頓現，死逆生順二習
X13n0285_p0350a15║相交，純想即飛必生天上。若飛心中兼福兼慧及與
X13n0285_p0350a16║淨願，自然心開見十方佛，一切淨土隨願往生。情少
X13n0285_p0350a17║想多輕舉非遠，即為飛仙、大力鬼王、飛行夜叉、地行
X13n0285_p0350a18║羅剎，遊於四天所去無礙。其中若有善願善心護持
X13n0285_p0350a19║我法，或護禁戒隨持戒人，或護神呪隨持呪者，或護
X13n0285_p0350a20║禪定保綏法忍，是等親住如來座下，情想均等不飛
X13n0285_p0350a21║不墜生於人間，想明斯聰，情幽斯鈍，情多想少流入
X13n0285_p0350a22║橫生，重為毛羣，輕為羽族。七情三想沉下水輪，生於
X13n0285_p0350a23║火際受氣猛火，身為餓鬼常被焚燒，水能害己無食
X13n0285_p0350a24║無飲經百千劫。九情一想下洞火輪，身入風火二交
X13n0285_p0350b01║過地，輕生有間、重生無間二種地獄，純情即沉入阿
X13n0285_p0350b02║鼻獄。若沉心中有謗大乘、毀佛禁戒、誑妄說法、虗貪
X13n0285_p0350b03║信施、濫膺恭敬、五逆十重，更生十方阿鼻地獄。
X13n0285_p0350b04║生從順習者，因惑起業，各順其習氣也。死從變流
X13n0285_p0350b05║者，隨業受報，總不能自主也。死逆生順，二習相交
X13n0285_p0350b06║者，人當臨命終時，則死從變流之境，與生從順習
X13n0285_p0350b07║之事，如此二習，當下交現，隨其善惡業力牽生，毫
X13n0285_p0350b08║髮不爽也。純想但是上品十善，福則出世戒定，慧
X13n0285_p0350b09║則出世智慧，淨願則出世四弘，及往生諸願等，故
X13n0285_p0350b10║乘此純想善力，而得心開見佛，隨願往生也。九想
X13n0285_p0350b11║一情為飛仙，八想二情為大力鬼王，七想三情為
X13n0285_p0350b12║飛行夜叉，六想四情為地行羅剎，此皆善神種族，
X13n0285_p0350b13║諸天流亞，若加以善願善心，則成護法八部眾矣。
X13n0285_p0350b14║情想均等，是人道總報之業。就均等中，或想為其
X13n0285_p0350b15║主，則明且聰，或情為其主，則幽且暗，乃人道別報
X13n0285_p0350b16║之業也。情多想少，謂六情四想。就六情中，復分重
X13n0285_p0350b17║輕，重為毛羣，足不離地，輕為羽族，仍能飛舉也。水
X13n0285_p0350b18║能害己者，縱得水時，變成烊銅沸屎等也。輕生有
X13n0285_p0350b19║間，意指八情二想，重生無間，正指九情一想。純情
X13n0285_p0350b20║沉入阿鼻，正與純想必生天上為匹，是故阿鼻地
X13n0285_p0350b21║獄，壽量亦與他化自在天同。若沉心中，兼有謗經
X13n0285_p0350b22║毀戒諸惡，正與福慧淨願相反，是故更生十方阿
X13n0285_p0350b23║鼻，亦與往生淨土者相對也。是知善惡業力，俱不
X13n0285_p0350b24║思議，如鑄像鑄兵，同一金質，同一人工，同一器具，
X13n0285_p0350c01║倘轉此一點關棙，則十方阿鼻，便成十方淨土矣。
X13n0285_p0350c02║央掘廣額，誠證具在，如何弗思？二，結答同別。
X13n0285_p0350c03║循造惡業，雖則自招，眾同分中，兼有元地。
X13n0285_p0350c04║言循業自招，可見非本來有；言同分有地，可見非
X13n0285_p0350c05║無定處。此隨文便具結惡業。若天趣等，則應云循
X13n0285_p0350c06║造善業。雖則自招，眾同分中兼有元地矣。二、別
X13n0285_p0350c07║示七趣，即為七：初、示地獄趣（至）七、示修羅趣。初
X13n0285_p0350c08║中三：初、總標，二、別釋，三、總結。今初。
X13n0285_p0350c09║阿難！此等皆是彼諸眾生自業所感，造十習因，受六
X13n0285_p0350c10║交報。
X13n0285_p0350c11║此等二字，牒上地獄而言之也。自業所感，所謂非
X13n0285_p0350c12║從天降，非從地生，亦非人與，亦非無因妄招果也。
X13n0285_p0350c13║二、別釋二：初、明十因；二、明六報。今初。
X13n0285_p0350c14║云何十因？阿難！一者、婬習交接，發於相磨，研磨不休，
X13n0285_p0350c15║如是故有大猛火光於中發動，如人以手自相摩觸，
X13n0285_p0350c16║煖相現前。二習相然，故有鐵床、銅柱諸事。是故十方
X13n0285_p0350c17║一切如來，色目行婬，同名欲火，菩薩見欲，如避火坑。
X13n0285_p0350c18║二者、貪習交計，發於相吸，吸攬不止，如是故有積寒
X13n0285_p0350c19║堅氷於中凍冽，如人以口吸縮風氣，有冷觸生。二習
X13n0285_p0350c20║相陵，故有吒吒、波波、羅羅、青赤白蓮、寒氷等事。是故
X13n0285_p0350c21║十方一切如來，色目多求，同名貪水，菩薩見貪，如避
X13n0285_p0350c22║瘴海。三者、慢習交陵，發於相恃，馳流不息，如是故有
X13n0285_p0350c23║騰逸奔波，積波為水，如人口舌自相綿味，因而水發。
X13n0285_p0350c24║二習相皷，故有血河、灰河、熱沙、毒海、融銅灌吞諸事。
X13n0285_p0351a01║是故十方一切如來，色目我慢，名飲癡水，菩薩見慢，
X13n0285_p0351a02║如避巨溺。四者、瞋習交衝，發於相忤，忤結不息，心熱
X13n0285_p0351a03║發火，鑄氣為金，如是故有刀山、鐵橛、劍樹、劍輪、斧鉞、
X13n0285_p0351a04║鎗鋸，如人䘖冤，殺氣飛動。二習相擊，故有宮割、斬斫、
X13n0285_p0351a05║剉刺、槌擊諸事。是故十方一切如來，色目瞋恚，名利
X13n0285_p0351a06║刀劍，菩薩見瞋，如避誅戮。五者、詐習交誘，發於相調，
X13n0285_p0351a07║引起不住，如是故有繩木絞校，如水浸田，草木生長。
X13n0285_p0351a08║二習相延，故有杻械、枷鎻、鞭杖、撾棒諸事。是故十方
X13n0285_p0351a09║一切如來，色目奸偽，同名讒賊，菩薩見詐，如畏豺狼。
X13n0285_p0351a10║六者、誑習交欺，發於相罔，語罔不止，飛心造姦。如是
X13n0285_p0351a11║故有塵土屎尿穢汙不淨，如塵隨風，各無所見。二習
X13n0285_p0351a12║相加，故有沒溺騰擲、飛墜漂淪諸事。是故十方一切
X13n0285_p0351a13║如來色目欺誑，同名劫殺；菩薩見誑，如踐蛇虺。七者、
X13n0285_p0351a14║怨習交嫌，發於䘖恨。如是故有飛石投礰、匣貯車檻、
X13n0285_p0351a15║甕盛囊撲，如陰毒人懷抱畜惡。二習相吞，故有投擲
X13n0285_p0351a16║擒捉、擊射拋撮諸事。是故十方一切如來色目怨家，
X13n0285_p0351a17║名違害鬼；菩薩見怨，如飲鴆酒。八者、見習交明，如薩
X13n0285_p0351a18║迦耶見戒禁取邪悟諸業，發於違拒，出生相反。如是
X13n0285_p0351a19║故有王使主吏證執文籍，如行路人來往相見。二習
X13n0285_p0351a20║相交，故有勘問權詐、考訊推鞫、察訪披究、照明善惡、
X13n0285_p0351a21║童子手執文簿辭辯諸事。是故十方一切如來色目
X13n0285_p0351a22║惡見，同名見坑；菩薩見諸虗妄徧執，如臨毒壑。九者、
X13n0285_p0351a23║枉習交加，發於誣謗。如是故有合山合石、碾磑耕磨，
X13n0285_p0351a24║如讒賊人逼枉良善。二習相排，故有押捺搥按、蹙漉
X13n0285_p0351b01║衡度諸事。是故十方一切如來色目怨謗，同名讒虎；
X13n0285_p0351b02║菩薩見枉，如遭霹靂。十者、訟習交諠，發於藏覆。如是
X13n0285_p0351b03║故有鑒見照燭，如於日中不能藏影。二習相陳，故有
X13n0285_p0351b04║惡友業鏡、火珠披露、宿業對驗諸事。是故十方一切
X13n0285_p0351b05║如來色目覆藏，同名陰賊；菩薩觀覆，如戴高山，履於
X13n0285_p0351b06║巨海。
X13n0285_p0351b07║既云十因，因必尅果，是故備陳惑、業、苦之三相也。
X13n0285_p0351b08║婬是貪惑之最重者，又是生死根本，故首明之。二
X13n0285_p0351b09║根交接，是其業相；研磨發火，致成鐵牀銅柱諸事，
X13n0285_p0351b10║是其苦相。二習者，死逆生順之二習也。相然者，生
X13n0285_p0351b11║前別業欲火，死後同分苦火，俱現而交發也。十方
X13n0285_p0351b12║如來覺悟圓滿，深達一切業因業果，故於行婬一
X13n0285_p0351b13║事，定其名色名目，謂之欲火，令諸眾生知所警懼。
X13n0285_p0351b14║一切菩薩從迷得悟，故見欲如避火坑，誓不敢蹈
X13n0285_p0351b15║也。下皆准知。貪是根本煩惱，於有有具，染著為性，
X13n0285_p0351b16║故以交計而為業相；吸攬生凍，致成寒氷而為苦
X13n0285_p0351b17║相。吒吒、波波、羅羅，皆是地獄忍凍之聲；赤、白、青蓮，
X13n0285_p0351b18║皆地獄凍冽之色也。慢亦根本煩惱，恃己於他，高
X13n0285_p0351b19║舉為性，故以交陵而為業相；馳流生波，致成灌吞
X13n0285_p0351b20║諸事而為苦相。瞋亦根本煩惱，於苦苦具，憎恚為
X13n0285_p0351b21║性，故以交衝而為業相；忤結鑄金，致成宮割諸事
X13n0285_p0351b22║而為苦相。詐亦名諂，是小隨惑，為罔他故，矯設異
X13n0285_p0351b23║儀，諂曲為性，故以交誘而為業相，乃至杻械諸事
X13n0285_p0351b24║而為苦相。誑亦小隨煩惱，為獲利譽，矯現有德，詭
X13n0285_p0351c01║詐為性，故以交欺而為業相；誣罔造姦，致成沒溺
X13n0285_p0351c02║諸事而為苦相。怨即是恨，亦小隨惑，由忿為先，懷
X13n0285_p0351c03║惡不捨，結怨為性，故以交嫌而為業相；䘖恨畜惡，
X13n0285_p0351c04║致成投擲諸事而為苦相。見是根本煩惱，於諸諦
X13n0285_p0351c05║理顛倒推求，染慧為性，故以交明而為業相。此見
X13n0285_p0351c06║行相，差別有五：一、薩迦耶見，謂於五取蘊，執我、我
X13n0285_p0351c07║所，有二十句，乃至六十五句。二、是見取，謂於諸見
X13n0285_p0351c08║及所依蘊，執為最勝，能得清淨。三、戒禁取，謂於隨
X13n0285_p0351c09║順諸見禁戒及所依蘊，執為最勝，能得清淨。四、邊
X13n0285_p0351c10║執見，謂於五蘊，隨執斷常。五、是邪見，謂謗因果作
X13n0285_p0351c11║用實事，及非四見。諸餘邪執，皆名邪見。今云邪悟
X13n0285_p0351c12║諸業，總攝邊、邪二見也。發於違拒，出生相反者，隨
X13n0285_p0351c13║起一見，即與諸見互相違反，各言此是真實，餘皆
X13n0285_p0351c14║虗妄也。勘問辭辯諸事，是其苦相。枉者，非理橫加，
X13n0285_p0351c15║以直為曲，是害所攝，亦小隨惑，於諸有情，心無悲
X13n0285_p0351c16║愍，損惱為性，故以誣謗而為業相，合出乃至衡度
X13n0285_p0351c17║而為苦相。訟是惡業，由於藏覆，覆亦小隨煩惱，於
X13n0285_p0351c18║自作罪，恐失利譽，隱藏為性，因我覆罪，彼則發之，
X13n0285_p0351c19║遂成訟業，致招惡友業鏡諸苦報也。戒序云：懺悔
X13n0285_p0351c20║則安樂，不懺悔罪益深。戴山履海之喻，持戒者幸
X13n0285_p0351c21║深思之。問曰：根隨煩惱，共二十六，何故獨約此十
X13n0285_p0351c22║為習因耶？答曰：佛具一切種智，深知眾生惑業因
X13n0285_p0351c23║果差別，舉此十因，即能該攝一切煩惱。如根本中，
X13n0285_p0351c24║癡、疑二種，及中隨二、大隨八，皆與此之十因，並得
X13n0285_p0352a01║相應而起。若小隨中，忿、惱、嫉二，皆屬瞋攝，憍是慢
X13n0285_p0352a02║攝，慳是貪攝。故舉十因，即攝二十六種煩惱，乃至
X13n0285_p0352a03║恒沙煩惱業苦，皆攝盡也。二、明六報。
X13n0285_p0352a04║云何六報？阿難！一切眾生六識造業，所招惡報從六
X13n0285_p0352a05║根出。云何惡報從六根出？一者見報招引惡果。此見
X13n0285_p0352a06║業交，則臨終時，先見猛火滿十方界，亡者神識飛墜
X13n0285_p0352a07║乘煙，入無間獄。發明二相：一者明見，則能徧見種種
X13n0285_p0352a08║惡物，生無量畏；二者暗見，寂然不見，生無量恐。如是
X13n0285_p0352a09║見火，燒聽，能為鑊湯洋銅；燒息，能為黑煙紫𦦨；燒味，
X13n0285_p0352a10║能為焦丸鐵糜；燒觸，能為熱灰爐炭；燒心，能生星火
X13n0285_p0352a11║迸灑，煽鼓空界。二者聞報招引惡果。此聞業交，則臨
X13n0285_p0352a12║終時，先見波濤沒溺天地，亡者神識降注乘流，入無
X13n0285_p0352a13║間獄。發明二相：一者開聽，聽種種閙，精神愗亂；二者
X13n0285_p0352a14║閉聽，寂無所聞，幽魄沉沒。如是聞波，注聞，則能為責
X13n0285_p0352a15║為詰；注見，則能為雷為吼，為惡毒氣；注息，則能為雨
X13n0285_p0352a16║為霧，灑諸毒蟲，周滿身體；注味，則能為膿為血，種種
X13n0285_p0352a17║雜穢；注觸，則能為畜為鬼，為糞為尿；注意，則能為電
X13n0285_p0352a18║為雹，摧碎心魄。三者齅報招引惡果。此齅業交，則臨
X13n0285_p0352a19║終時，先見毒氣充塞遠近，亡者神識從地湧出，入無
X13n0285_p0352a20║間獄。發明二相：一者通聞，被諸惡氣熏極心擾；二者
X13n0285_p0352a21║塞聞，氣掩不通，悶絕於地。如是齅氣，衝息，則能為質
X13n0285_p0352a22║為履；衝見，則能為火為炬；衝聽，則能為沒為溺，為洋
X13n0285_p0352a23║為沸；衝味，則能為餒為爽；衝觸，則能為綻為爛，為大
X13n0285_p0352a24║肉山，有百千眼，無量咂食；衝思，則能為灰為瘴，為飛
X13n0285_p0352b01║砂礰，擊碎身體。四者味報招引惡果。此味業交，則臨
X13n0285_p0352b02║終時先見鐵網猛𦦨熾烈周覆世界，亡者神識下透
X13n0285_p0352b03║桂網，倒懸其頭入無間獄。發明二相：一者吸氣結成
X13n0285_p0352b04║寒氷凍冽身肉，二者吐氣飛為猛火焦爛骨髓。如是
X13n0285_p0352b05║甞味，歷甞則能為承為忍，歷見則能為然金石，歷聽
X13n0285_p0352b06║則能為利兵刃，歷息則能為大鐵籠彌覆國土，歷觸
X13n0285_p0352b07║則能為弓為箭、為弩為射，歷思則能為飛熱鐵從空
X13n0285_p0352b08║而下。五者觸報招引惡果。此觸業交，則臨終時先見
X13n0285_p0352b09║大山四面來合無復出路，亡者神識見大鐵城、火蛇
X13n0285_p0352b10║火狗、虎狼師子、牛頭獄卒、馬頭羅剎，手執鎗矟驅入
X13n0285_p0352b11║城門向無間獄。發明二相：一者合觸，合山逼體骨肉
X13n0285_p0352b12║血潰；二者離觸，刀劍觸身心肝屠裂。如是合觸，歷觸
X13n0285_p0352b13║則能為道為觀、為廳為案，歷見則能為燒為爇，歷聽
X13n0285_p0352b14║則能為撞為擊、為剚為射，歷息則能為括為袋、為考
X13n0285_p0352b15║為縛，歷甞則能為耕為鉗、為斬為截，歷思則能為墜
X13n0285_p0352b16║為飛、為煎為炙。六者思報招引惡果。此思業交，則臨
X13n0285_p0352b17║終時先見惡風吹壞國土，亡者神識被吹上空，旋落
X13n0285_p0352b18║乘風墮無間獄。發明二相：一者不覺，迷極則荒奔走
X13n0285_p0352b19║不息；二者不迷，覺知則苦無量煎燒痛深難忍。如是
X13n0285_p0352b20║邪思，結思則能為方為所，結見則能為鑒為證，結聽
X13n0285_p0352b21║則能為大合石、為氷為霜、為土為霧，結息則能為大
X13n0285_p0352b22║火車、火船火檻，結甞則能為大叫喚、為悔為泣，結觸
X13n0285_p0352b23║則能為大為小、為一日中萬生萬死、為偃為仰。
X13n0285_p0352b24║根塵識三，如惡叉聚。設非根塵，則識何由造業？設
X13n0285_p0352c01║非塵識，則根何由受報？故吳興云：造業招報，根識
X13n0285_p0352c02║必俱。今以識為業，而報從根出者，蓋業逆由心，報
X13n0285_p0352c03║多約色故也。此見業交者，謂見根所造惡業，正當
X13n0285_p0352c04║死逆生順，二習相交之時也。此明極重惡業，直入
X13n0285_p0352c05║無間，所以不經中陰之身。成論所謂極善極惡，皆
X13n0285_p0352c06║無中陰也。發明二相者，平時見根造罪，元有二種
X13n0285_p0352c07║不同：一者因於明見，二者因於暗見。故今受報，亦
X13n0285_p0352c08║隨其惑業而發明不同也。一根所招惡報，令餘五
X13n0285_p0352c09║根亦互受者，良由造罪之時，雖以一識為主，必曾
X13n0285_p0352c10║牽動餘識，從而和之，故今還感斯報。倘造罪時，缺
X13n0285_p0352c11║有一識不起，則受報時，當亦免此一苦也。耳識造
X13n0285_p0352c12║罪，本有開閉二相，乃至意識造罪，本有迷覺二相，
X13n0285_p0352c13║所招惡報，義並可知。惟心地獄，地獄惟心，迷般若
X13n0285_p0352c14║而成惑，迷解脫而成業，迷法身而成苦。讀經至此，
X13n0285_p0352c15║不悚然急斷生死三緣，不恍然頓悟性德三因者，
X13n0285_p0352c16║非夫也。三、總結：
X13n0285_p0352c17║阿難！是名地獄十因六果，皆是眾生迷妄所造。若諸
X13n0285_p0352c18║眾生惡業同造，入阿鼻獄受無量苦，經無量劫六根
X13n0285_p0352c19║各造，及彼所作兼境兼根，是人則入八無間獄。身口
X13n0285_p0352c20║意三作殺盜婬，是人則入十八地獄。三業不兼，中間
X13n0285_p0352c21║或為一殺一盜，是人則入三十六地獄。見見一根單
X13n0285_p0352c22║犯一業，是人則入一百八地獄。由是眾生別作別造，
X13n0285_p0352c23║於世界中入同分地，妄想發生非本來有。
X13n0285_p0352c24║惡業同造，謂一切時中六根同造十因也。六根各
X13n0285_p0353a01║造，謂六根雖各有罪，而造非一時，或但兼十因之
X13n0285_p0353a02║幾境，但兼六根之幾根也。身口意三作殺盜婬，謂
X13n0285_p0353a03║六根中減去三根，十因中減去七因也。三業不兼，
X13n0285_p0353a04║謂身口意隨缺一種也。或為一殺一盜，謂三惡業
X13n0285_p0353a05║隨缺一種也。見見一根，謂六根中惟有一根造業，
X13n0285_p0353a06║舉見見以例聞聞等也。單犯一業，謂十因中惟造
X13n0285_p0353a07║一因也。別作別造，結顯惡業自招。入同分地，結顯
X13n0285_p0353a08║兼有元地妄想發生。非本來有，結顯實本真淨也。
X13n0285_p0353a09║有即非有，如空華無體，故云非本來有。非謂本來
X13n0285_p0353a10║不有，而後來成有也。思之思之。二、示餓鬼趣三：
X13n0285_p0353a11║初、總標；二、別顯；三、結示。今初。
X13n0285_p0353a12║復次，阿難！是諸眾生非破律儀、犯菩薩戒、毀拂涅槃，
X13n0285_p0353a13║諸餘雜業歷劫燒然，後還罪畢受諸鬼形。
X13n0285_p0353a14║尅論鬼趣，有四差別。一者下品十惡為因，直招其
X13n0285_p0353a15║報。二者過去異熟業力，忽牽其報。三者將入地獄，
X13n0285_p0353a16║先受華報。四者從地獄出，受此餘報。以要言之，七
X13n0285_p0353a17║趣後有，皆可趣於鬼道。只此一趣，復分有財、少財、
X13n0285_p0353a18║無財三類，九品之不同。今但約地獄餘報，乃一往
X13n0285_p0353a19║略言之耳。二、別顯。
X13n0285_p0353a20║若於本因，貪物為罪，是人罪畢，遇物成形，名為怪鬼。
X13n0285_p0353a21║貪色為罪，是人罪畢，遇風成形，名為魃鬼。貪惑為罪，
X13n0285_p0353a22║是人罪畢，遇畜成形，名為魅鬼。貪恨為罪，是人罪畢，
X13n0285_p0353a23║遇蟲成形，名蠱毒鬼。貪憶為罪，是人罪畢，遇衰成形，
X13n0285_p0353a24║名為癘鬼。貪慠為罪，是人罪畢，遇氣成形，名為餓鬼。
X13n0285_p0353b01║貪罔為罪，是人罪畢，遇幽為形，名為魘鬼。貪明為罪，
X13n0285_p0353b02║是人罪畢，遇精為形，名魍魎鬼。貪成為罪，是人罪畢，
X13n0285_p0353b03║遇明為形，名役使鬼。貪黨為罪，是人罪畢，遇人為形，
X13n0285_p0353b04║名傳送鬼。
X13n0285_p0353b05║貪物即是貪習，由其愛著諸物，故今遇物成怪也。
X13n0285_p0353b06║貪色即是婬習，由其婬風鼓扇，故今遇風成魃，作
X13n0285_p0353b07║旱妖也。貪惑即是詐習，由其諂媚成性，故今遇畜
X13n0285_p0353b08║成魅，如妖狐之類，仍欲媚惑人也。貪恨即是瞋習，
X13n0285_p0353b09║由其心懷毒恚，故今遇蟲成蠱，仍毒害於人也。貪
X13n0285_p0353b10║憶即是怨習，由其䘖恨不忘，故今乘衰作癘，報夙
X13n0285_p0353b11║仇也。貪慠即是慢習，由其尚氣自恃，故今遇氣成
X13n0285_p0353b12║於餓鬼，所謂空腹高心之劇報也。貪罔即是訴習，
X13n0285_p0353b13║由其暗他造姦，故今遇幽成於魘鬼，依舊乘人之
X13n0285_p0353b14║臥而魘之也。貪明即是見習，由其邪悟邪執，故今
X13n0285_p0353b15║遇精成魍魎鬼，望之有似高明，就之實無威德也。
X13n0285_p0353b16║貪成即是枉習，由其證人入罪，指暗為明，故今遇
X13n0285_p0353b17║明為役使鬼，助人成事也。貪黨即是訟習，由其發
X13n0285_p0353b18║他陰私，必須牽引傍人為證，故今遇人為傳送鬼，
X13n0285_p0353b19║仍報種種陰私事也。只此十類，必各各有苦樂別
X13n0285_p0353b20║報之不同，亦是略而不說，可以理推。三、結示。
X13n0285_p0353b21║阿難！是人皆以純情墜落，業火燒乾，上出為鬼，此等
X13n0285_p0353b22║皆是自妄想業之所招引。若悟菩提，則妙圓明，本無
X13n0285_p0353b23║所有。
X13n0285_p0353b24║言是人者，本從人道造十習，因而墜落也。雖以業
X13n0285_p0353c01║火燒乾，上出為鬼，廼其夙習仍在，故習不可不慎
X13n0285_p0353c02║也。然既云悟菩提而本無，則今正在迷時，又豈實
X13n0285_p0353c03║有無？奈一翳在目，空華亂墜耳。哀哉！三、示畜生
X13n0285_p0353c04║趣三：初、總標；二、別顯；三、結示。今初。
X13n0285_p0353c05║復次，阿難！鬼業既盡，則情與想二俱成空，方於世間
X13n0285_p0353c06║與元負人怨對相值，身為畜生酬其宿債。
X13n0285_p0353c07║尅論畜趣，亦四差別：一者中品十惡為因，直招其
X13n0285_p0353c08║報；二者過去異熟業力，忽牽其報；三者從地獄出，
X13n0285_p0353c09║即償其報；四者從餓鬼來，乃償其報。以要言之，七
X13n0285_p0353c10║趣後有，皆可趣於畜生。只此一趣，復分上中下品，
X13n0285_p0353c11║各各三類之不同。今但約鬼業既盡言之，亦是一
X13n0285_p0353c12║往語耳。言情與想，二俱成空者，向來墜獄之人，或
X13n0285_p0353c13║是純情無想，或是九情一想，八情二想，乃至鬼趣
X13n0285_p0353c14║之中，或是七情三想之所直招。今則虗妄所積，惡
X13n0285_p0353c15║情善想，勢力已盡，不復更招二趣苦報，故曰成空。
X13n0285_p0353c16║非謂并空於宿債，亦非謂能空其惑體也。二、別
X13n0285_p0353c17║顯。
X13n0285_p0353c18║物怪之鬼，物銷報盡，生於世間，多為梟類。風魃之鬼，
X13n0285_p0353c19║風銷報盡，生於世間，多為咎徵，一切異類。畜魅之鬼，
X13n0285_p0353c20║畜死報盡，生於世間，多為狐類。蟲蠱之鬼，蠱滅報盡，
X13n0285_p0353c21║生於世間，多為毒類。衰癘之鬼，衰窮報盡，生於世間，
X13n0285_p0353c22║多為蛔類。受氣之鬼，氣銷報盡，生於世間，多為食類。
X13n0285_p0353c23║綿幽之鬼，幽銷報盡，生於世間，多為服類。和精之鬼，
X13n0285_p0353c24║和銷報盡，生於世間，多為應類。明靈之鬼，明滅報盡，
X13n0285_p0354a01║生於世間，多為休徵，一切諸類。依人之鬼，人亡報盡，
X13n0285_p0354a02║生於世間，多為循類。
X13n0285_p0354a03║梟類者，盜貪餘習，附塊為兒。又盜貪之最重者，莫
X13n0285_p0354a04║如食肉，故今懷怨報仇，致成食父母想也。咎徵一
X13n0285_p0354a05║切異類，即凶事之前徵，由婬習故，為妖為孽也。狐
X13n0285_p0354a06║仍詐習，毒仍瞋習，蛔類乘人之虗，仍是怨習，並皆
X13n0285_p0354a07║可知。由慠慢故，妄言天生萬物，本以養人，取諸眾
X13n0285_p0354a08║生血肉充食，故今報為食類。又慢習陵人，今乃以
X13n0285_p0354a09║肉充食，則受陵斯極也。服類者，蚕蟲及諸皮毛，可
X13n0285_p0354a10║為衣服，牛馬可以乘服，由昔誑人，今以此償債也。
X13n0285_p0354a11║應類者，社燕寒鴻之屬，應時而來，此由計時計方，
X13n0285_p0354a12║種種邪見之餘習也。休徵者，嘉鳳祥麟，乃至鵲噪
X13n0285_p0354a13║報喜之類，由昔枉人成罪，故今報人善事以酬之
X13n0285_p0354a14║也。循類者，猫犬之屬，由昔貪黨訟人，今故依順人
X13n0285_p0354a15║也。各言多為者，舉其大概言之，正顯不必盡然之
X13n0285_p0354a16║意。三、結示。
X13n0285_p0354a17║阿難，是等皆以業火乾枯，酬其宿債傍為畜生，此等
X13n0285_p0354a18║亦皆自虗妄業之所招引。若悟菩提，則此妄緣本無
X13n0285_p0354a19║所有。如汝所言，寶蓮香等及瑠璃王、善星比丘，如是
X13n0285_p0354a20║惡業本自發明，非從天降，亦非地出，亦非人與，自妄
X13n0285_p0354a21║所招還自來受，菩提心中皆為浮虗妄想凝結。
X13n0285_p0354a22║由惑火故成業火，由業火故感報火。今言業火乾
X13n0285_p0354a23║枯者，惡業如薪，薪不盡則火不息，以果從因而言
X13n0285_p0354a24║之也。若悟菩提，先轉惑火以為智火，則一切業薪
X13n0285_p0354b01║當下燒盡，何俟地獄報火所燒？惟其迷菩提為煩
X13n0285_p0354b02║惱，所以迷解脫為惡業，迷法身為苦報也。然而煩
X13n0285_p0354b03║惱之性不離菩提，惡業之性何殊解脫，苦報之性
X13n0285_p0354b04║豈外法身？故曰：菩提心中皆為浮虗妄想凝結，譬
X13n0285_p0354b05║如迷空作華、結水成氷耳，豈於空外有華、水外有
X13n0285_p0354b06║氷也哉？四、示人趣三：初、總標；二、別顯；三、結示。
X13n0285_p0354b07║今初。
X13n0285_p0354b08║復次，阿難！從是畜生酬償先債。若彼酬者，分越（其）所
X13n0285_p0354b09║（當）酬此等眾生，還復為人反徵其剩。如彼（人）有（定）力
X13n0285_p0354b10║兼有福德，則於人中不捨人身酬還彼力；若無福者，
X13n0285_p0354b11║還為畜生償彼餘直。阿難當知，若用錢物或役其力
X13n0285_p0354b12║償足自停，如於中間殺彼身命或食其肉，如是乃至
X13n0285_p0354b13║經微塵劫相食相誅，猶如轉輪互為高下無有休息，
X13n0285_p0354b14║除奢摩他及佛出世不可停𥨊。
X13n0285_p0354b15║此明三惡趣中復還人道之相，并詳示殺業難停
X13n0285_p0354b16║以警迷也。尅論人道，亦三差別：一是五戒及中品
X13n0285_p0354b17║十善為因，直尅其果；二是從勝類中來，謂天仙等；
X13n0285_p0354b18║三是從惡道中來，復有四類，所謂地獄、鬼、畜及阿
X13n0285_p0354b19║修羅。今但約畜生復形人道，亦是一往略言之耳。
X13n0285_p0354b20║就互償中，有二差別：一、償力；二、償殺。償力又二：一、
X13n0285_p0354b21║有福力，即於人身中償；二、無福力，還為畜生償之。
X13n0285_p0354b22║償殺亦二：一、為畜生相食；二、於人中相誅。又人既
X13n0285_p0354b23║殺畜，畜亦害人，唯此相食相誅之業，結怨連仇，終
X13n0285_p0354b24║無自停之日。除是修行，一心三止，永超生死，方可
X13n0285_p0354c01║停𥨊。或是諸佛出現於世，以不思議大慈悲力、大
X13n0285_p0354c02║神通力為之解怨釋結，亦可停𥨊。捨此二途，縱經
X13n0285_p0354c03║塵劫，常如轉輪。然而奢摩他路殊不易臻，諸佛出
X13n0285_p0354c04║世懸遠難值，可不哀哉！可不畏哉！二、別顯。
X13n0285_p0354c05║汝今應知，彼梟倫者，酬足復形，生人道中，參合頑類；
X13n0285_p0354c06║彼咎徵者，酬足復形，生人道中，參合異類；彼狐倫者，
X13n0285_p0354c07║酬足復形，生人道中，參於庸類；彼毒倫者，酬足復形，
X13n0285_p0354c08║生人道中，參合狠類；彼蛔倫者，酬足復形，生人道中，
X13n0285_p0354c09║參合微類；彼食倫者，酬足復形，生人道中，參合柔類；
X13n0285_p0354c10║彼服倫者，酬足復形，生人道中，參合勞類；彼應倫者，
X13n0285_p0354c11║酬足復形，生人道中，參於文類；彼休徵者，酬足復形，
X13n0285_p0354c12║生人道中，參合明類；彼循倫者，酬足復形，生人道中，
X13n0285_p0354c13║參於達類。
X13n0285_p0354c14║人道自有正因，所謂五戒十善，今是酬足復形，故
X13n0285_p0354c15║皆云參合也。食故愚頑，所謂利令智昏；婬故妖異，
X13n0285_p0354c16║所謂亂倫滅理；多詐故庸鄙可賤；懷瞋故狠毒不
X13n0285_p0354c17║仁；懷怨故陋劣輕微，不齒於人；慠慢故自失威力，
X13n0285_p0354c18║柔弱可欺；誑他故勞形酬債；邪見故巧飾文詞；枉
X13n0285_p0354c19║習故小慧明察；訟習故世事敏達。此非經天緯地
X13n0285_p0354c20║之文，仰觀俯察之明，聰明聖智之達也。三、結示。
X13n0285_p0354c21║阿難！是等皆以宿債畢酬復形人道，皆無始來業計
X13n0285_p0354c22║顛倒相生相殺，不遇如來不聞正法，於塵勞中法爾
X13n0285_p0354c23║轉輪，此輩名為可憐愍者。
X13n0285_p0354c24║雖則復形人道，還於人道起惑。造業不久，又墮苦
X13n0285_p0355a01║輪。由婬欲故相生，由殺盜故相殺。譬如揑目，亂華
X13n0285_p0355a02║發生，誠可憐也。修心之士，可不以斷業計為急務
X13n0285_p0355a03║哉。五、示仙趣三：初、總標；二、別顯；二、結示。今初。
X13n0285_p0355a04║阿難，復有從人不依正覺修三摩地，別修妄念存想
X13n0285_p0355a05║固形，遊於山林人不及處，有十種仙。
X13n0285_p0355a06║言復有從人等者，意顯進趣菩提，惟有人道為易。
X13n0285_p0355a07║今既幸得人身，又復稍知修進，乃不依正覺修三
X13n0285_p0355a08║摩地，而別修妄念，甚可惜也。不依正覺，謂不以正
X13n0285_p0355a09║覺為本修因。不修三昧，謂不以首楞嚴定上趨極
X13n0285_p0355a10║果。別修妄念，正顯除佛法外，決無真修。存想固形，
X13n0285_p0355a11║正顯仙雖十種，宗趣是同，總不出於固其妄形而
X13n0285_p0355a12║已。形有二種：一、浮塵根；二、勝義根。若欲并肉身而
X13n0285_p0355a13║常存，則是固浮塵形；若欲捨凡軀而蛻化，則是固
X13n0285_p0355a14║勝義形。計此勝義諸根，以為本命元神，而不知其
X13n0285_p0355a15║如頻伽瓶，秪是生死幻妄色法，非實我也。二、別
X13n0285_p0355a16║顯。
X13n0285_p0355a17║阿難！彼諸眾生堅固服餌而不休息，食道圓成，名地
X13n0285_p0355a18║行仙；堅固草木而不休息，藥道圓成，名飛行仙；堅固
X13n0285_p0355a19║金石而不休息，化道圓成，名遊行仙；堅固動止而不
X13n0285_p0355a20║休息，氣精圓成，名空行仙；堅固津液而不休息，潤德
X13n0285_p0355a21║圓成，名天行仙；堅固精色而不休息，吸粹圓成，名通
X13n0285_p0355a22║行仙；堅固呪禁而不休息，術法圓成，名道行仙；堅固
X13n0285_p0355a23║思念而不休息，思憶圓成，名照行仙；堅固交遘而不
X13n0285_p0355a24║休息，感應圓成，名精行仙；堅固變化而不休息，覺悟
X13n0285_p0355b01║圓成，名絕行仙。
X13n0285_p0355b02║堅固服餌者，服延生物，不忌烟火，故但得長壽，名
X13n0285_p0355b03║地行仙。堅固草木者，不用烟火，但飡松柏黃精之
X13n0285_p0355b04║類，故身能輕舉，名飛行仙。堅固金石者，用五金五
X13n0285_p0355b05║石以鍊外丹，故能化形易骨，攝土點石，遊戲人間，
X13n0285_p0355b06║名遊行仙。堅固動止者，調氣固精，遺形涉空，故氣
X13n0285_p0355b07║精圓成，名空行仙。堅固津液者，皷天池，嚥津液，不
X13n0285_p0355b08║交世欲，故令肌膚若氷雪，綽約若處子，與天無異，
X13n0285_p0355b09║名天行仙。堅固精色者，吸風飲露，採取日月精華，
X13n0285_p0355b10║故能通於造化，名通行仙。堅固呪禁者，專精術法，
X13n0285_p0355b11║故能役使鬼神，顯其道力，名道行仙。如此方張道
X13n0285_p0355b12║陵之流，又依內教蜜部，亦有誤成此者。堅固思念
X13n0285_p0355b13║者，或存想頂門而出神，或繫心丹田而鍊氣，或送
X13n0285_p0355b14║想蓬萊而委蛻，澄凝精思，久能照應，故名為照行
X13n0285_p0355b15║仙。堅固交遘者，以心為離火，腎為坎水，降火提水，
X13n0285_p0355b16║令其交遘，以成仙胎，故感應圓成，名精行仙。堅固
X13n0285_p0355b17║變化者，謂存想變化之理，心隨邪悟，故能起大變
X13n0285_p0355b18║化，其行超絕，名絕行仙。夫此十仙，雖復高下不同，
X13n0285_p0355b19║一一皆云堅固，而不休息，方得圓成。則其修鍊功
X13n0285_p0355b20║夫，殊亦非易。易者，乃所成妄果，不過壽千萬歲。倘
X13n0285_p0355b21║將此全副精神，依於正覺，修三摩地，豈不能頓階
X13n0285_p0355b22║常住乎。譬如不龜手藥，但洴䌟纊。又如夜明之珠，
X13n0285_p0355b23║用彈黃雀，亦可歎也。三、結示。
X13n0285_p0355b24║阿難，是等皆於人中鍊心，不修正覺，別得生理，壽千
X13n0285_p0355c01║萬歲，休止深山或大海島，絕於人境。斯亦輪迴，妄想
X13n0285_p0355c02║流轉，不修三昧，報盡還來，散入諸趣。
X13n0285_p0355c03║雖鍊心而不修正覺，是故迷無生而別得生理也。
X13n0285_p0355c04║仙報既盡，依舊隨業流轉，散入諸餘六趣矣，何足
X13n0285_p0355c05║貴耶。六、示天趣二：初、別示諸天；二、總結虗妄。
X13n0285_p0355c06║初中三：初、欲界，二、色界，三、無色界。初又三：初、總
X13n0285_p0355c07║標欲天之因，二、別示六天之相，三、結成欲界之名。
X13n0285_p0355c08║今初。
X13n0285_p0355c09║阿難！諸世間人不求常住，未能捨離妻妾恩愛。
X13n0285_p0355c10║不求常住者，無有出世智慧，此三界之通惑也。未
X13n0285_p0355c11║能捨離妻妾恩愛者，不修出世戒定，此欲界之別
X13n0285_p0355c12║惑也。由此二惑，所以常為欲界所繫。二、別示六
X13n0285_p0355c13║天之相，即為六：初、四天王天（至）六、他化自在天。
X13n0285_p0355c14║今初。
X13n0285_p0355c15║於邪婬中，心不流逸，澄鎣生明，命終之後，鄰於日月。
X13n0285_p0355c16║如是一類，名四天王天。
X13n0285_p0355c17║欲界諸天同以上品十善為因，今獨舉邪婬一事
X13n0285_p0355c18║者，由此婬欲正是生死根本，故單約此以論昇沉，
X13n0285_p0355c19║其餘可例知也。據正法念處經，不殺功德增上能
X13n0285_p0355c20║生此天，今於邪婬心不流逸，則不殺功德不俟言
X13n0285_p0355c21║矣。言四天王者，東方持國為乾闥婆王，南方增長
X13n0285_p0355c22║為鳩槃荼王，西方廣目為龍王，北方多聞為夜叉
X13n0285_p0355c23║王。此天離人間地四萬二千由旬，身長拘盧舍四
X13n0285_p0355c24║分之一，當此間周尺七十五丈，以人間五十年為
X13n0285_p0356a01║一晝夜，壽五百歲，計人間數則是九百萬年。亦復
X13n0285_p0356a02║有中夭者，死時五衰相現，甚太苦惱。二，忉利
X13n0285_p0356a03║天。
X13n0285_p0356a04║於己妻房婬愛微薄，於淨居時不得全味，命終之後
X13n0285_p0356a05║超日月明居人間頂，如是一類名忉利天。
X13n0285_p0356a06║正婬亦薄，故超前天。據正法念處經，不殺不盜，功
X13n0285_p0356a07║德增上，能生此天。居人間頂，即指須彌山頂，今望
X13n0285_p0356a08║之而蒼蒼者是也。離地八萬四千由旬，共有三十
X13n0285_p0356a09║三天。謂四方各有八天宮殿，并中間帝釋天王宮
X13n0285_p0356a10║殿，並列而居，故名三十三天。天身皆長半拘盧舍，
X13n0285_p0356a11║當周尺一百五十丈。帝釋身長一拘盧舍，與兜率
X13n0285_p0356a12║天身相等。由其過去偏修恭敬業，故以人間百年
X13n0285_p0356a13║為一晝夜，壽一千歲。計人間數，則是三千六百萬
X13n0285_p0356a14║年，亦有中夭及五衰相現之苦。以下四天並同。
X13n0285_p0356a15║三、須𦦨摩天。
X13n0285_p0356a16║逢欲暫交，去無思憶。於人間世，動少靜多。命終之後，
X13n0285_p0356a17║於虗空中，朗然安住。日月光明，上照不及。是諸人等，
X13n0285_p0356a18║自有光明。如是一類，名須𦦨摩天。
X13n0285_p0356a19║動少靜多，即是兼學坐禪，故能超地居而成空居
X13n0285_p0356a20║也。據正法念處經，不殺、不盜、不邪婬，功德增上，能
X13n0285_p0356a21║生此天。離此間地去十六萬由旬，有地如雲，朗然
X13n0285_p0356a22║安住，但以蓮華開合而為晝夜，名須𦦨摩，亦云夜
X13n0285_p0356a23║摩，此翻時分，亦翻妙善也。身長周尺二百二十五
X13n0285_p0356a24║丈，以人間二百年為一晝夜，壽二千歲。四，兜率
X13n0285_p0356b01║陀天。
X13n0285_p0356b02║一切時靜，有應觸來未能違戾，命終之後上升精微，
X13n0285_p0356b03║不接下界諸人天境，乃至劫壞三災不及，如是一類
X13n0285_p0356b04║名兜率陀天。
X13n0285_p0356b05║一切時靜，已成欲界中定，故能不接下界諸人天
X13n0285_p0356b06║境。此通指外院而言之也。乃至劫壞，三災不及，別
X13n0285_p0356b07║指內院言之。兜率陀，亦云覩史，此翻知足，亦翻妙
X13n0285_p0356b08║足。據正法念處經，身三口四，善戒功德增上，能生
X13n0285_p0356b09║此天。離此間地，去三十二萬由旬，有地如雲，於上
X13n0285_p0356b10║安住。身長周尺三百丈，以人間四百年為一晝夜，
X13n0285_p0356b11║壽四千歲。五樂變化天。
X13n0285_p0356b12║我無欲心，應汝行事。於橫陳時味如嚼蠟，命終之後
X13n0285_p0356b13║生越化地，如是一類名樂變化天。
X13n0285_p0356b14║嚼蠟以喻無味，此是既成欲界中定，進修未到地
X13n0285_p0356b15║定之境界也。越化者，超越下地能為變化，故名樂
X13n0285_p0356b16║變化天，亦名化樂，梵稱須洹密陀也。離此間地去
X13n0285_p0356b17║六十四萬由旬，有地如雲於上安住，身長三百七
X13n0285_p0356b18║十五丈，以人間八百年為一晝夜，壽八千歲。六、
X13n0285_p0356b19║他化自在天
X13n0285_p0356b20║無世間心，同世行事，於行事交，了然超越，命終之後，
X13n0285_p0356b21║徧能出超化無化境，如是一類，名他化自在天。
X13n0285_p0356b22║於行事交，了然超越，即是已成未到地定，并嚼蠟
X13n0285_p0356b23║之味而亦無也。超化境，謂超第五樂變化天。超無
X13n0285_p0356b24║化境，謂超前之四天，梵語婆舍拔提，此云他化自
X13n0285_p0356c01║在。離此間地，去一百二十八萬由旬，有地如雲，於
X13n0285_p0356c02║上安住，身長四百五十丈，以人間一千六百年為
X13n0285_p0356c03║一晝夜，壽一萬六千歲。又魔王宮殿，亦在此天，或
X13n0285_p0356c04║云在欲色二界中間，別有魔宮也。三，結成欲界
X13n0285_p0356c05║之名。
X13n0285_p0356c06║阿難！如是六天形雖出動心迹尚交，自此以還名為
X13n0285_p0356c07║欲界。
X13n0285_p0356c08║形雖出動，言出於人間散動境界也。心迹尚交，言
X13n0285_p0356c09║下四天心迹俱交，化樂、他化心雖不交而迹尚交，
X13n0285_p0356c10║此約因中言之。若約果言，則四王與人間同，忉利
X13n0285_p0356c11║二根相到，但出風氣無有不淨。夜摩相拘為欲，兜
X13n0285_p0356c12║率執手為欲，則是心迹俱交。化樂共笑為欲，他化
X13n0285_p0356c13║相視為欲，則是心交而迹不交。然雖因中果上輕
X13n0285_p0356c14║重各殊，總未離男女欲愛，故同名欲界也。
X13n0285_p0356c15║
X13n0285_p0356c16║大佛頂如來密因修證了義諸菩薩萬行首楞嚴經
X13n0285_p0356c17║卷第八文句