X13n0285_p0357a01║
X13n0285_p0357a02║
X13n0285_p0357a03║
X13n0285_p0357a04║
X13n0285_p0357a05║
X13n0285_p0357a06║
X13n0285_p0357a07║大佛頂如來密因修證了義諸菩薩萬行首楞嚴經
X13n0285_p0357a08║卷第九文句
X13n0285_p0357a09║唐天竺沙門般剌密諦　譯經
X13n0285_p0357a10║明菩薩沙彌古吳智旭　文句
X13n0285_p0357a11║二、色界三：初、總出其因；二、別明其相；三、總結其名。
X13n0285_p0357a12║今初。
X13n0285_p0357a13║阿難！世間一切所修心人，不假禪那無有智慧，但能
X13n0285_p0357a14║執身不行婬欲，若行若坐想念俱無。
X13n0285_p0357a15║此總明四禪之因也。以其能伏下地思惑，亦名修
X13n0285_p0357a16║心。以其不修出世妙定，故云不假禪那。以其不修
X13n0285_p0357a17║出世妙慧，故云無有智慧。以其不修出世妙戒，但
X13n0285_p0357a18║修世間事戒事禪，故云但能執身，不行婬欲，若行
X13n0285_p0357a19║若坐，想念俱無也。夫不行婬欲，則身恒清淨，十善
X13n0285_p0357a20║事戒成就。想念俱無，則心亦清淨，十支功德發生。
X13n0285_p0357a21║而不名出世妙戒妙定者，以是舊醫之法，凡夫外
X13n0285_p0357a22║道所能建立，非是如來所結波羅提木叉故也。客
X13n0285_p0357a23║戒客定客慧，台宗辨之頗詳，人都忽而不察，亦可
X13n0285_p0357a24║慨矣。二、別明其相，即為四：初、明初禪（至）四、明四
X13n0285_p0357b01║禪。今初。
X13n0285_p0357b02║愛染不生無留欲界，是人應念身為梵侶，如是一類
X13n0285_p0357b03║名梵眾天。欲習既除離欲心現，於諸律儀愛樂隨順，
X13n0285_p0357b04║是人應時能行梵德，如是一類名梵輔天。身心妙圓
X13n0285_p0357b05║威儀不缺，清淨禁戒加以明悟，是人應時能統梵眾
X13n0285_p0357b06║為大梵王，如是一類名大梵天。阿難！此三勝流一切
X13n0285_p0357b07║苦惱所不能逼，雖非正修真三摩地，清淨心中諸漏
X13n0285_p0357b08║不動，名為初禪。
X13n0285_p0357b09║清淨離欲，故名為梵。梵眾，即是梵民。律儀，亦指世
X13n0285_p0357b10║間微細禁戒，非必是佛戒也。梵輔，即是梵臣。心既
X13n0285_p0357b11║離欲，身順律儀，故曰身心妙圓。此妙圓字，特就彼
X13n0285_p0357b12║天言之。遠離欲界一切麤濁，名之為妙。較前二天
X13n0285_p0357b13║功德滿足，名之為圓。加以明悟者，即是修於四無
X13n0285_p0357b14║量心成就，故得為梵王也。言勝流者，展轉勝下地
X13n0285_p0357b15║故。下皆倣此。一切苦惱，即指欲界八苦。諸漏二字，
X13n0285_p0357b16║亦指欲界思惑也。禪者，梵語具云禪那，此翻靜慮。
X13n0285_p0357b17║靜則不同欲界之散動，慮則不同四空之昏昧，故
X13n0285_p0357b18║亦名等持也。初禪於九地中，名離生喜樂地，謂離
X13n0285_p0357b19║欲界雜惡趣生，得清淨樂。律中喻以巧浴潤漬也。
X13n0285_p0357b20║吳興曰：初禪修五法，離五益，成五支，具八觸、十功
X13n0285_p0357b21║德相。五法者，欲、念、精進、慧、一心。五益者，貪欲、瞋恚、
X13n0285_p0357b22║睡眠、掉、悔、疑。五支者，覺、觀、喜、樂、一心。八觸者，動、癢、
X13n0285_p0357b23║涼、煖、輕、重、澀、滑。復有八觸，掉、猗、冷、熱、浮、沉、堅、軟。此
X13n0285_p0357b24║八雖與前觸太同，若約分別，不無小異。合而言之，
X13n0285_p0357c01║名十六觸。十功德者，一、定，二、空，三、明淨，四、喜悅，五、
X13n0285_p0357c02║樂，六、善心，七、知見明了，八、無累解脫，九、境界現前，
X13n0285_p0357c03║十、心調柔軟。梵眾天壽二十小劫，身半由旬。梵輔
X13n0285_p0357c04║天壽四十小劫，身一由旬。大梵天壽六十小劫，身
X13n0285_p0357c05║一由旬半。貌如童子，身白銀色，衣黃金衣，禪悅為
X13n0285_p0357c06║食。又起世因本經云：色界天不著衣服，如著不異。
X13n0285_p0357c07║頭雖無髻，如著天冠。無男女相，形惟一種。法苑珠
X13n0285_p0357c08║林云：大梵天無別住處，但於梵輔有層臺，高顯嚴
X13n0285_p0357c09║博。大梵天王獨於上住，以別羣下。於此三天之中，
X13n0285_p0357c10║梵眾是庶民，梵輔是臣，大梵是君。唯此初禪，有其
X13n0285_p0357c11║君臣民庶之別。自此以上，悉皆無也。今按後文四
X13n0285_p0357c12║禪四位天王，及華嚴經亦有二禪三禪天王等，則
X13n0285_p0357c13║知此說亦未盡然矣。劫盡火災，得至此天，由其內
X13n0285_p0357c14║有覺觀火故。二，明二禪。
X13n0285_p0357c15║阿難！其次梵天，統攝梵人，圓滿梵行，澄心不動，寂湛
X13n0285_p0357c16║生光，如是一類名少光天。光光相然，照耀無盡，映十
X13n0285_p0357c17║方界，徧成瑠璃，如是一類名無量光天。吸持圓光，成
X13n0285_p0357c18║就教體，發化清淨，應用無盡，如是一類名光音天。阿
X13n0285_p0357c19║難！此三勝流，一切憂懸所不能逼，雖非正修真三摩
X13n0285_p0357c20║地，清淨心中麤漏已伏，名為二禪。
X13n0285_p0357c21║圓滿梵行，牒前梵王而言之也。澄心不動，謂并離
X13n0285_p0357c22║其覺觀二支，成就內清喜樂一心四支功德也。映
X13n0285_p0357c23║十方界，且指中千世界為十方也。光為教體，喻如
X13n0285_p0357c24║人世以音為教，故名光音，非謂光實有聲也。初禪
X13n0285_p0358a01║有覺有觀，故有憂懸，亦名麤漏。今覺觀俱離，則憂
X13n0285_p0358a02║懸不逼，而麤漏已伏，名定生喜樂地，謂有定水潤
X13n0285_p0358a03║澤其心，律中喻以山頂之泉也。八觸十功德，亦同
X13n0285_p0358a04║初禪，但從內淨俱發為異。少光壽二大劫，身二由
X13n0285_p0358a05║旬；無量光壽四大劫，身四由旬；光音壽八大劫，身
X13n0285_p0358a06║八由旬。火災不到，水災得至，由其內心有喜水故。
X13n0285_p0358a07║三，明三禪。
X13n0285_p0358a08║阿難！如是天人（既已）圓光成音，（今更）披（去光）音（教迹）露（出）妙（定）
X13n0285_p0358a09║發，成精（純之）行，通（於）寂滅（之）樂，如是一類名少淨天。淨
X13n0285_p0358a10║空現前，引發（猶言拓充）無際，身心輕安，成（就）寂滅（之）樂，如
X13n0285_p0358a11║是一類唯無量淨天。世界身心一切圓淨，淨德成就
X13n0285_p0358a12║（殊）勝（歸）託（之境）現前，歸（於）寂滅（之）樂，如是一類名徧淨
X13n0285_p0358a13║天。阿難！此三勝流具大隨順，身心安隱得無量樂，雖
X13n0285_p0358a14║非正得真三摩地，安隱心中歡喜畢具，名為三禪。
X13n0285_p0358a15║此第三禪，具有五支功德：一、捨，二、念，三、慧，四、樂，五、
X13n0285_p0358a16║一心。蓋離前喜動而生淨樂，此樂并境乃出乎淨
X13n0285_p0358a17║性，恬澹寂靜，故名寂滅樂耳，非是無漏寂滅樂也。
X13n0285_p0358a18║出其永離喜動，名為安隱心中；出其得無量樂，仍
X13n0285_p0358a19║名歡喜畢具。此離喜妙樂地，世間之樂更無過者。
X13n0285_p0358a20║律中喻以蓮華出地而未出水，根莖華葉無不潤
X13n0285_p0358a21║漬也。少淨天壽十六大劫，身長十六由旬；無量淨
X13n0285_p0358a22║壽三十二大劫，身三十二由旬；徧淨壽六十四大
X13n0285_p0358a23║劫，身六十四由旬。水火二災不到，風災得至，由其
X13n0285_p0358a24║未離出入息故。四、明四禪，又二：初、明凡夫四天；
X13n0285_p0358b01║二、明不還五天。今初。
X13n0285_p0358b02║阿難！復次，天人不逼身心，苦因已盡，（了知）樂非常住，久
X13n0285_p0358b03║必壞生，（故於）苦樂二心俱時頓捨，麤重相滅，淨福性生，
X13n0285_p0358b04║如是一類名福生天。捨心圓融，勝解清淨，福無遮中
X13n0285_p0358b05║得妙隨順，窮未來際，如是一類名福愛天。阿難！從是
X13n0285_p0358b06║（福愛）天中有二岐路：若於先心無量淨光（之中），福德圓明，
X13n0285_p0358b07║修證而住，如是一類名廣果天。若於先心雙厭苦樂，
X13n0285_p0358b08║精研捨心，相續不斷，圓窮捨道，身心俱滅，心慮灰凝，
X13n0285_p0358b09║經五百劫，是人既以（厭捨苦樂之）生滅為因，（決定）不能發明
X13n0285_p0358b10║（本）不生滅（之）性，（故生天時，彼經）初半劫（想心方）滅，（到）後半劫（想心
X13n0285_p0358b11║又）生，如是一類名無想天。阿難！此四勝流，一切世間
X13n0285_p0358b12║諸苦樂境所不能動，雖非無為真不動地，有所得心
X13n0285_p0358b13║功用純熟，名為四禪。
X13n0285_p0358b14║苦因已盡，結上三禪之德。久必壞生，顯彼三禪之
X13n0285_p0358b15║過。苦樂二心以下，方顯四禪正行。此禪具有四支
X13n0285_p0358b16║功德：一不苦不樂，二捨，三淨，四一心也。窮未來際
X13n0285_p0358b17║者，言其福性益增，壽倍初天而已，非真盡未來際
X13n0285_p0358b18║也。福德圓明，修證而住者，謂以四無量心，熏禪福
X13n0285_p0358b19║德，離下地染也。廣果者，廣大福德所感之果也。無
X13n0285_p0358b20║想天者，於四百九十九劫之中，六想不行，如水夾
X13n0285_p0358b21║魚，如石壓草也。此名捨念清淨地。律中喻以沐浴，
X13n0285_p0358b22║被新淨衣，又如密屋中燈。他經福生，或名無雲。言
X13n0285_p0358b23║無雲者，下雖空居，猶依雲住。此天果報虗妙，并雲
X13n0285_p0358b24║相而亦無也。福生壽一百二十五大劫，身一百二
X13n0285_p0358c01║十五由旬。福愛壽二百五十大劫，身二百五十由
X13n0285_p0358c02║旬。廣果、無想，皆壽五百大劫，身五百由旬。火水風
X13n0285_p0358c03║災，皆不能到。法苑珠林云：無想天亦無別所，但與
X13n0285_p0358c04║廣果同皆一處。以是外道所居，故分二種別名。
X13n0285_p0358c05║二、明不還五天。
X13n0285_p0358c06║阿難！此中復有五不還天，於下界中九品習氣俱時
X13n0285_p0358c07║滅盡，苦樂雙亡下無卜居，故於捨心眾同分中安立
X13n0285_p0358c08║居處。阿難！苦樂兩滅鬬心不交，如是一類名無煩天；
X13n0285_p0358c09║機括獨行研交無地，如是一類名無熱天；十方世界
X13n0285_p0358c10║妙見圓澄，更無塵象一切沉垢，如是一類名善見天；
X13n0285_p0358c11║精見現前陶鑄無礙，如是一類名善現天；究竟羣幾
X13n0285_p0358c12║窮色性性入無邊際，如是一類名色究竟天。阿難！此
X13n0285_p0358c13║不還天，彼諸四禪四位天王，獨有欽聞不能知見，如
X13n0285_p0358c14║今世間曠野深山聖道場地，皆阿羅漢所住持故，世
X13n0285_p0358c15║間麤人所不能見。
X13n0285_p0358c16║梵語阿那含，此云不還。此之五天，皆三果聖人寄
X13n0285_p0358c17║居處也。下界，指欲界。習氣，指思惑。九品習氣俱滅，
X13n0285_p0358c18║此於欲界無續生業，不可卜居也。苦樂雙亡，則於
X13n0285_p0358c19║初二三禪無續生業，不可卜居也。捨心眾同分者，
X13n0285_p0358c20║即指第四禪天，通名捨念清淨地故。由其上界思
X13n0285_p0358c21║惑未盡，所以須向此中安立居處也。鬬心，即雙捨
X13n0285_p0358c22║苦樂之心。機括，即苦樂兩忘之。盛熱名煩，微煩名
X13n0285_p0358c23║熱。十方世界，統指大千國土言之。塵象沉垢，指四
X13n0285_p0358c24║禪中定慧之障。陶鑄無礙，言其定慧精明，融鍊自
X13n0285_p0359a01║在也。究竟者，研窮之義。幾者，動之微。研窮多念，至
X13n0285_p0359a02║於一念，故曰究竟羣幾。窮色性性者，窮亦究竟之
X13n0285_p0359a03║義。心既熏多至少，色亦窮麤至微。窮彼色性之性，
X13n0285_p0359a04║隣於空無邊際，此為色界最頂，故名色究竟天。幽
X13n0285_p0359a05║溪曰：初無煩天，即雜修下品。謂行人先入四禪定
X13n0285_p0359a06║已，於此定中，先起多念無漏心相續現前，次起多
X13n0285_p0359a07║念有漏心相續現前，又起多念無漏心相續現前，
X13n0285_p0359a08║如是漸漸滅至二念無漏、二念有漏、二念無漏時，
X13n0285_p0359a09║名雜修加行成滿。次起一念無漏、一念有漏、一念
X13n0285_p0359a10║無漏，至此名為根本成滿。由此有漏、無漏間雜修
X13n0285_p0359a11║故，名為雜修，亦名夾熏禪。以用無漏夾熏有漏，色
X13n0285_p0359a12║定轉明，果報轉勝，由此資故業故，從廣果沒，便生
X13n0285_p0359a13║無煩天也。稍離定障，名為無煩，煩即是障，障即苦
X13n0285_p0359a14║樂兩鬪也。次無熱天，即雜修中品有六心，用前下
X13n0285_p0359a15║品三心為加行，更引三心一念無漏、有漏、無漏為
X13n0285_p0359a16║根本，資其故業，從廣果沒，能超無煩，生於無熱天。
X13n0285_p0359a17║蓋前鬬心雖不交於苦樂，猶有不交者在，今則機
X13n0285_p0359a18║括獨行，研交者無地，則其熱亦無。三善見，即雜修
X13n0285_p0359a19║上品有九心，用前六心為加行，更起三心為根本，
X13n0285_p0359a20║資其故業，從廣果沒，生善見天。無漏功著，定慧障
X13n0285_p0359a21║亡，故能十方世界妙見圓澄，名善見天。葢前天雖
X13n0285_p0359a22║無熱，猶有機栝獨行者在，不得稱為善見，今則獨
X13n0285_p0359a23║行機括亦無，十方世界惟一妙見也。四善現，即雜
X13n0285_p0359a24║修上勝品有十二心，用前九心為加行，更引三心
X13n0285_p0359b01║為根本，資於故業，超三生四。蓋前雖善見，未能轉
X13n0285_p0359b02║變自在，今既無塵象沉垢，猶如陶師著少泥於輪
X13n0285_p0359b03║上，一撥便轉，大小器具隨行施設，無所不可，能超
X13n0285_p0359b04║十四變化自在，故名善現。五色究竟，即雜修上極
X13n0285_p0359b05║品有十五心，用前十二心為加行，更引三心為根
X13n0285_p0359b06║本，資於故業，能超四天，生色空竟。無煩壽一千大
X13n0285_p0359b07║劫，身一千由旬。無熱壽二千大劫，身二千由旬。善
X13n0285_p0359b08║見壽四千大劫，身四千由旬。善現壽八千大劫，身
X13n0285_p0359b09║八千由旬。色究竟天壽一萬六千大劫，身一萬六
X13n0285_p0359b10║千由旬。結中云四位天王不能知見者，由其凡聖
X13n0285_p0359b11║異途故也。然據起世等經，則五不還天倍倍居上。
X13n0285_p0359b12║若據此經文意，似與四禪同在一處，而凡聖自殊
X13n0285_p0359b13║途耳。恐亦如方便之與同居，具有橫竪二論，不可
X13n0285_p0359b14║偏執一途也。詳之。問曰：彼之天王既是菩薩，云何
X13n0285_p0359b15║不能知見三果境耶？答曰：惟其菩薩示現，所以迹
X13n0285_p0359b16║同諸天，相與欽聞五不還天，生其出世善根也。
X13n0285_p0359b17║三、總結其名。
X13n0285_p0359b18║阿難！是十八天獨行無交，未盡形累，自此已還名為
X13n0285_p0359b19║色界。
X13n0285_p0359b20║獨行無交，言其無有情欲，異欲界也。未盡形累，言
X13n0285_p0359b21║其尚有色質，異四空也。故總名為色界。三、無色
X13n0285_p0359b22║界五：初、簡去迴心不入。二、別明四空天相。三、更判
X13n0285_p0359b23║凡聖二類。四、總辨王民不同。五、結成無色名自。
X13n0285_p0359b24║今初。
X13n0285_p0359c01║復次，阿難！從是有頂色邊際中，其間復有二種岐路，
X13n0285_p0359c02║若於捨心發明智慧，慧光圓通便出塵界，成阿羅漢
X13n0285_p0359c03║入菩薩乘，如是一類名為迴心大阿羅漢。
X13n0285_p0359c04║此先明色究竟中，一類利根之人慧性增上者，不
X13n0285_p0359c05║入四空處也。并下一類鈍根入四空者，共名二種
X13n0285_p0359c06║岐路。二、別明四空天相。
X13n0285_p0359c07║若在捨心，捨厭成就，覺身為礙，銷礙入空，如是一類，
X13n0285_p0359c08║名為空處。諸礙既銷，無礙（之）無（亦）滅，其中唯留阿賴
X13n0285_p0359c09║耶識，全於末那（及）半分微細（意識），如是一類，名為識處。
X13n0285_p0359c10║空色既亡，識心都滅，十方寂然，逈無攸往，如是一類，
X13n0285_p0359c11║名無所有處。識性不動，以滅窮研，於無盡中，發宣盡
X13n0285_p0359c12║性，如存不存，若盡非盡，如是一類，名為非想非非想
X13n0285_p0359c13║處。
X13n0285_p0359c14║若在捨心句，總指捨念清淨眾同分地言之，雖似
X13n0285_p0359c15║獨說鈍根那含，其實兼攝廣果無想凡夫外道。故
X13n0285_p0359c16║長水曰：捨心有二：一者若於有頂用無漏道斷惑
X13n0285_p0359c17║入空，即樂定那舍也；二者若於廣果用有漏道伏
X13n0285_p0359c18║惑入空，即凡夫外道也。斯言得之。阿賴耶識，此云
X13n0285_p0359c19║藏識，具有能藏、所藏、執藏義，故名阿賴耶，即第八
X13n0285_p0359c20║識。末那，此翻染汙，即第七識。此第七識，無始以來
X13n0285_p0359c21║妄執第八識之見分為內自我，今言全於末那，正
X13n0285_p0359c22║顯俱生我執全在，分毫不曾伏斷也。半分微細者，
X13n0285_p0359c23║指第六識無復外塵可緣，獨有內緣之半分猶在，
X13n0285_p0359c24║其相微細，不但非色，亦且非空，故以此為識處也。
X13n0285_p0360a01║識心都滅，則併其第六識之內緣者亦伏，故名無
X13n0285_p0360a02║所有處。第八識性從來不動，不可斷滅，今以妄滅
X13n0285_p0360a03║之心強加窮研，於此無盡性中虗妄發宣盡性，故
X13n0285_p0360a04║使第八識性如存而不存，以其不可見故；第七識
X13n0285_p0360a05║我之心若盡而非盡，以其執此生死妄想誤為真
X13n0285_p0360a06║實，未斷非非想處愛故。此則但離下地粗想，故名
X13n0285_p0360a07║非想；不達妄想無性，不入泥洹真無想道，故名非
X13n0285_p0360a08║非想也。空處壽二萬大劫，識處壽四萬大劫，無所
X13n0285_p0360a09║有處壽六萬大劫，非非想處壽八萬大劫。三、更
X13n0285_p0360a10║判凡聖二類。
X13n0285_p0360a11║此等窮空，不盡空相。（若）從不還天聖道窮者，如是一
X13n0285_p0360a12║類，名不迴心鈍阿羅漢。若從無想諸外道天，窮空不
X13n0285_p0360a13║歸，迷漏無聞，便入輪轉。
X13n0285_p0360a14║此等窮空，言既以空而滅色，復以識而滅空，又以
X13n0285_p0360a15║無所有而滅識，又以非想非非想而滅無所有，則
X13n0285_p0360a16║於空境可謂竭盡心力矣。然空理不居色外，今既
X13n0285_p0360a17║離色求空，豈盡空理？此鈍根那含與凡夫外道所
X13n0285_p0360a18║以同歸迷悶也。但此中若從不還天聖道窮者，直
X13n0285_p0360a19║待非非想處八萬大劫壽滿，方出三界，生方便有
X13n0285_p0360a20║餘穢土，名不迴心鈍阿羅漢。若從無想諸外道天
X13n0285_p0360a21║及廣果凡夫來者，則一味求空，不知迴頭觀察真
X13n0285_p0360a22║空道理，名為窮空不歸。此乃迷有漏天作涅槃想，
X13n0285_p0360a23║既不聞出世真正法門，則報盡還墮，隨其夙業，依
X13n0285_p0360a24║舊輪轉於七趣矣。四、總辨王民不同。
X13n0285_p0360b01║阿難！是諸天上各各人天則是凡夫，業果酬答答盡
X13n0285_p0360b02║入輪。彼之天王即是菩薩，遊三摩提漸次增進，迴向
X13n0285_p0360b03║聖倫所修行路。
X13n0285_p0360b04║此文宜在下科之後，乃是通結三界之文，今既錯
X13n0285_p0360b05║簡在此，別作一科釋之。是諸天上者，總指欲界六
X13n0285_p0360b06║天，色界十三，及無色四，惟除五不還天，非此所指，
X13n0285_p0360b07║以非凡夫酬業處故。言菩薩所修行路者，如華嚴
X13n0285_p0360b08║經三地多作帝釋天王，四地多作夜摩天王，乃至
X13n0285_p0360b09║八地多作小千世界梵王，九地多作中千世界梵
X13n0285_p0360b10║王，十地多作大千世界大梵天王等是也。孤山曰：
X13n0285_p0360b11║遊三摩提者，以菩薩善入出住百千三昧，故住此
X13n0285_p0360b12║定而為天王，九次第定而為天王。九次第定名善
X13n0285_p0360b13║入，師子奮迅名善出，超越三昧名善住，一一皆能
X13n0285_p0360b14║深達實相，號首楞嚴。五，結成無色名目。
X13n0285_p0360b15║阿難！是四空天身心滅盡定性現前，無業果色從此
X13n0285_p0360b16║逮終，名無色界。
X13n0285_p0360b17║色蘊銷亡，名身滅盡。四蘊精微，名心滅盡。定性現
X13n0285_p0360b18║前者，仍有定果色也。無業果色者，凡外肉天二眼
X13n0285_p0360b19║所不能見，所以名為無色界也。從此逮終者，言此
X13n0285_p0360b20║外更無別天。當知三界虗妄之相，終於此矣。初別
X13n0285_p0360b21║示諸天竟。二、總結虗妄。
X13n0285_p0360b22║此皆不了妙覺明心積妄發生，妄有三界中間，妄隨
X13n0285_p0360b23║七趣沉溺，補特伽羅各從其類。
X13n0285_p0360b24║補特伽羅，此翻有情，亦翻數取趣。謂諸有情，起惑
X13n0285_p0360c01║造業，隨趣受生，於三界中，數數有所取著也。七，
X13n0285_p0360c02║示修羅趣。
X13n0285_p0360c03║復次，阿難！是三界中復有四種阿修羅類。若於鬼道
X13n0285_p0360c04║以護法力乘通入空，此阿修羅從卵而生，鬼趣所攝。
X13n0285_p0360c05║若於天中降德貶墜，其所卜居鄰於日月，此阿修羅
X13n0285_p0360c06║從胎而出，人趣所攝。有修羅王執持世界力洞無畏，
X13n0285_p0360c07║能與梵王及天帝釋四天爭權，此阿修羅因變化有，
X13n0285_p0360c08║天趣所攝。阿難！別有一分下劣修羅，生大海心沉水
X13n0285_p0360c09║穴口，旦遊虗空暮歸水宿，此阿修羅因濕氣有，畜生
X13n0285_p0360c10║趣攝。
X13n0285_p0360c11║阿修羅，具如前釋。鬼道護法力者，是其先因，此由
X13n0285_p0360c12║善力而升者也。天中降德，亦是先因，此由業力而
X13n0285_p0360c13║墮者也。執持世界者，亦能驅役鬼神，禍福人間，但
X13n0285_p0360c14║其權不及天，故每怒而爭之。本與帝釋爭權，而四
X13n0285_p0360c15║王常為帝釋先鋒，或時帝釋不勝，亦求梵王等助
X13n0285_p0360c16║力也。此即修羅中王，其居皆在須彌山下大海之
X13n0285_p0360c17║中，彼下劣修羅，則其所統之人民耳。孤山曰：若依
X13n0285_p0360c18║七趣優劣，則修羅在人趣下，今為攝屬不定，故在
X13n0285_p0360c19║其後。幽溪曰：六道攝屬，各有定處，惟修羅攝屬四
X13n0285_p0360c20║趣者，不特顯果報之有四種，將是每一種下，亦雜
X13n0285_p0360c21║具四因，惟觀何因為多，以墮其趣。如中品十惡為
X13n0285_p0360c22║鬼道因，下品十惡為畜道因，中品十惡為人道因，
X13n0285_p0360c23║上品十善為天道因。若善惡業鈍，則隨受鬼畜人
X13n0285_p0360c24║天之報。其或倐焉為善，倐又為惡；倐焉而下，倐又
X13n0285_p0361a01║為上。或善惡交戰於一生，或上下交攻於一念。況
X13n0285_p0361a02║復心懷猜忌，事欲勝他，故令垂終受報，強者先牽。
X13n0285_p0361a03║或為鬼道而卵生，乃至或為畜道而濕生。然雖為
X13n0285_p0361a04║鬼道，又能乘通入空；雖為畜道，又能旦遊虗空，非
X13n0285_p0361a05║兼人天福乎？至於人天二趣攝者，雖居鄰日月，力
X13n0285_p0361a06║洞無畏，仍有苦具日夜三時，非兼鬼畜罪乎？故諸
X13n0285_p0361a07║天與修羅戰時，每以人間善惡多少而卜勝負。善
X13n0285_p0361a08║多則天勝，不善多則修羅勝。一日方相戰，而天帝
X13n0285_p0361a09║乍勝乍負者再。正緣世有一人，欲為善而怱有惡
X13n0285_p0361a10║念間之，欲為惡而又有善念間之。由其持疑未決，
X13n0285_p0361a11║故令天帝若此。每見今之為行者，是非美惡，雜糅
X13n0285_p0361a12║神襟，猜忌之念容存，好勝之心不免，亦當以是而
X13n0285_p0361a13║為戒也。二、別示七趣竟。三、結示勸修二：初、結示
X13n0285_p0361a14║迷妄；二、舉悟勸修。初中二：初、結成妄果本空；二、
X13n0285_p0361a15║重示妄因顛倒。今初。
X13n0285_p0361a16║阿難，如是地獄、餓鬼、畜生、人及神仙、天洎修羅，精研
X13n0285_p0361a17║七趣，皆是昏沉諸有為相，妄想受生，妄想隨業，於妙
X13n0285_p0361a18║圓明無作本心，皆如空華，元無所着，但一虗妄，更無
X13n0285_p0361a19║根緒。
X13n0285_p0361a20║精研者，微細推窮也。昏沉是惑，有為是業，受生隨
X13n0285_p0361a21║業，是其果報。所謂惑業苦三，如惡叉聚也。苦即法
X13n0285_p0361a22║身，故名為妙。惑即般若，故曰圓明。業即解脫，故名
X13n0285_p0361a23║無作。是知妙圓明無作本心，猶如大空。惑業苦三，
X13n0285_p0361a24║均為華相。故曰但一虗妄，更無根緒也。既稱元無
X13n0285_p0361b01║所著，則知虗妄七趣，元不礙於佛體真實。既稱更
X13n0285_p0361b02║無根緒，則知此道非本來有矣。二、重示妄因顛
X13n0285_p0361b03║倒。
X13n0285_p0361b04║阿難！此等眾生不識本心，受此輪迴經無量劫不得
X13n0285_p0361b05║真淨，皆由隨順殺、盜、婬故。反此三種，又則出生無殺、
X13n0285_p0361b06║盜、婬，有名鬼倫、無名天趣，有無相傾起輪迴性。
X13n0285_p0361b07║出生無殺盜婬，正指舊醫十善戒法，及欣厭事禪
X13n0285_p0361b08║而言之也。有名鬼倫者，現在即是三惡趣因，將來
X13n0285_p0361b09║決招三惡趣果也。無名天趣者，現在即是三善趣
X13n0285_p0361b10║因，將來決招三善趣果也。對有說無，對無成有，不
X13n0285_p0361b11║達出世妙戒妙定妙慧，則終於輪迴而已。所謂一
X13n0285_p0361b12║翳有目，空華亂墜者，非耶。是知空本無華，雖不須
X13n0285_p0361b13║掃，目中有翳，還賴金錍矣。二、舉悟勸修二：初、正
X13n0285_p0361b14║舉悟境；二、結勸真修。今初。
X13n0285_p0361b15║若得妙發三摩提者，則妙常寂，有無二無，無二亦滅，
X13n0285_p0361b16║尚無不殺、不盜、不婬，云何更隨殺、盜、婬事？
X13n0285_p0361b17║妙發三摩提，言出世妙戒依於首楞嚴王三昧而
X13n0285_p0361b18║開發也。妙戒若發，則波羅提木叉戒即無漏戒故
X13n0285_p0361b19║常，即是禪戒故寂，猶向所云婬機身心俱斷，斷性
X13n0285_p0361b20║亦無等也。有無二無故，不墮凡夫地；無二亦滅故，
X13n0285_p0361b21║不墮二乘地。斯則并其不殺、不盜、不婬之相尚不
X13n0285_p0361b22║可得，云何更有殺、盜、婬事耶？得此一語，方知無相
X13n0285_p0361b23║妙戒不是破戒，倘有殺、盜、婬事，仍是鬼倫而已。無
X13n0285_p0361b24║慚之輩，其可籍口乎哉？二，結勸真修。
X13n0285_p0361c01║阿難，不斷三業，各各有私，因各各私，眾私同分，非無
X13n0285_p0361c02║定處，自妄發生，生妄無因，無可尋究。汝勗修行，欲得
X13n0285_p0361c03║菩提，要除三惑。不盡三惑，縱得神通，皆是世間有為
X13n0285_p0361c04║功用，習氣不滅，落於魔道。雖欲除妄，倍加虗偽，如來
X13n0285_p0361c05║說為可哀憐者。汝妄自造，非菩提咎。作是說者，名為
X13n0285_p0361c06║正說；若他說者，即魔王說。
X13n0285_p0361c07║各各有私，即別業也。眾私同分，即彼相似別業所
X13n0285_p0361c08║同感之依界也。從此便有七趣定處，此諸別業及
X13n0285_p0361c09║諸定處，總是自妄發生，而生妄更無別因，是故無
X13n0285_p0361c10║可尋究，但須除其心中三惑，則因窮業盡，譬如翳
X13n0285_p0361c11║除則華自滅，華滅則空自呈矣。三惑者，即婬心、殺
X13n0285_p0361c12║心、偷心也。由惑起業，故必斷惑，方除妄根耳。大章
X13n0285_p0361c13║第五廣示七趣竟。
X13n0285_p0361c14║六、借無聞比丘為語端，而備明五陰魔境，意顯若
X13n0285_p0361c15║無中道妙慧，并失中道妙戒也。由無相似中道慧，
X13n0285_p0361c16║所以或墮魔境而破戒，或墮外道而破見，破戒、破
X13n0285_p0361c17║見總是違犯波羅提木叉。由無分證中道慧，所以
X13n0285_p0361c18║或成聲聞，或成緣覺，而破菩提心戒，故云無慧并
X13n0285_p0361c19║無戒。文分為二：初、正明禪境；二、更斷餘疑。初中
X13n0285_p0361c20║三：初、結前生後；二、時眾佇誨；三、總別開示。今初。
X13n0285_p0361c21║即時如來將罷法座，於獅子牀攬七寶几，迴紫金山，
X13n0285_p0361c22║再來凭猗，普告大眾及阿難言：汝等有學、緣覺、聲聞，
X13n0285_p0361c23║今日迴心趣大菩提無上妙覺。我今已說真修行法，
X13n0285_p0361c24║汝猶未識修奢摩他、毗婆舍那微細魔事，（誠恐）魔境現
X13n0285_p0362a01║前，汝不能識，洗心非正，落於邪見。或汝陰魔，或復天
X13n0285_p0362a02║魔，或著鬼神，或遭魑魅，心中不明，認賊為子。又復於
X13n0285_p0362a03║中得少為足，如第四禪無聞比丘，（初因不達法相）妄言證聖，
X13n0285_p0362a04║（乃至）天報已畢，衰相現前，（不知自未證果，反起）謗，（心以為我今是）阿羅漢，
X13n0285_p0362a05║（仍復）身遭後有，（佛是妄語，由此謗心）墮阿鼻獄。汝應諦聽，吾今為
X13n0285_p0362a06║汝子細分別。
X13n0285_p0362a07║此禪那中所現魔境，非一切智莫能辨識。故今迴
X13n0285_p0362a08║紫金身，無問自說，乃是最後深慈也。洗心非正，謂
X13n0285_p0362a09║不能以正法洗心。幽溪曰：洗心有二義：一凡修禪，
X13n0285_p0362a10║先須洗滌先心，從前所有邪惡知見，悉從懺斷。猶
X13n0285_p0362a11║如除去毒蜜，灰香蕩滌，方貯甘露。一有不盡，便為
X13n0285_p0362a12║致魔之端。二者所修圓頓止觀，乃是洗煩惑之慧
X13n0285_p0362a13║水，不與三止三觀相應，便為非正，即落魔道也。或
X13n0285_p0362a14║汝陰魔等者，通則五十重境，皆名陰魔，並依五陰
X13n0285_p0362a15║起故。別則色陰十境，但是陰中自現，正名陰魔。受
X13n0285_p0362a16║陰十境，則有外魔入心，兼遭魑魅。想陰十境，兼有
X13n0285_p0362a17║天魔，及著鬼神。行識二十重境，皆是得少為足之
X13n0285_p0362a18║流類也。又摩訶止觀，廣明十境：一陰界入，二煩惱，
X13n0285_p0362a19║三病患，四業相，五魔事，六禪定，七諸見，八上慢，九
X13n0285_p0362a20║二乘，十菩薩。惟陰界入是初心所常觀境，餘之九
X13n0285_p0362a21║境，待發方觀，不發不觀。今以二十五境，而為圓通
X13n0285_p0362a22║之門，正是初心常觀陰界入也。此五陰境，具有煩
X13n0285_p0362a23║惱、業相、魔事、禪定、諸見、上慢，及二乘境，惟缺病患
X13n0285_p0362a24║及菩薩耳。然偏教菩薩，亦可合於二乘境中，而總
X13n0285_p0362b01║示云：當處禪那，覺悟無惑，則彼魔事，無奈汝何。正
X13n0285_p0362b02║所謂待發方觀，不發不觀者也。二，時眾佇誨。
X13n0285_p0362b03║阿難起立，并其會中同有學者，歡喜頂禮，伏聽慈誨。
X13n0285_p0362b04║三、總別開示三：初、總明魔事之由；二、別顯境發之
X13n0285_p0362b05║相；三、結勸欽誨遵修。初中二：初、正明魔動因由；
X13n0285_p0362b06║二、勸誡迷悟得失。今初。
X13n0285_p0362b07║佛告阿難及諸大眾：汝等當知，有漏世界十二類生
X13n0285_p0362b08║（只今現前），本覺妙明，覺圓心體（元自），與十方佛無二無別。由
X13n0285_p0362b09║汝妄想，迷理為咎，癡愛發生。生發徧迷，故有空性；化
X13n0285_p0362b10║迷不息，有世界生。則此十方微塵國土非無漏者，皆
X13n0285_p0362b11║是迷頑妄想安立。當知虗空生汝心內，猶如片雲點
X13n0285_p0362b12║大清裏，況諸世界在虗空耶？（是故）汝等一人發真歸元，
X13n0285_p0362b13║此十方（虛）空（情見）皆悉銷殞，云何空中所有國土而不
X13n0285_p0362b14║振裂？汝輩修禪飾三摩地，（便與）十方菩薩及諸無漏大
X13n0285_p0362b15║阿羅漢，心精通㳷，當處湛然。（彼）一切魔王及諸鬼神、
X13n0285_p0362b16║諸凡夫天，（各各）見其宮殿無故崩裂，大地（為之）振坼，水陸
X13n0285_p0362b17║（為之）飛騰，（所以）無不驚慴。（世間）凡夫昏暗（故），不覺（其）遷訛。彼
X13n0285_p0362b18║等咸得五種神通，唯除漏盡，戀此塵勞，如何令汝摧
X13n0285_p0362b19║裂其處？是故鬼神及諸天魔、魍魎、妖精，於三昧時，僉
X13n0285_p0362b20║來惱汝。
X13n0285_p0362b21║飾，莊嚴也。以功德智慧莊嚴法身，則修德有功性
X13n0285_p0362b22║德方顯，故與菩薩羅漢心精㳷湛也。凡夫昏暗不
X13n0285_p0362b23║覺遷訛者，譬如人在大舟之中，舟行人尚不覺，況
X13n0285_p0362b24║世界震動凡夫那知？餘皆如文。二、勸誡迷悟得
X13n0285_p0362c01║失二：初、勸悟則成得；二、誡迷則成失。今初。
X13n0285_p0362c02║然彼諸魔雖有大怒，彼塵勞內汝妙覺中，如風吹光，
X13n0285_p0362c03║如刀斷水，了不相觸。汝如沸湯，彼如堅氷，煖氣漸隣，
X13n0285_p0362c04║不日消殞。徒恃神力，但為其客，成就破亂。由汝心中
X13n0285_p0362c05║五陰主人，主人若迷，客得其便。當處禪那，覺悟無惑，
X13n0285_p0362c06║則彼魔事無奈汝何。陰銷入明，則彼群邪咸（是稟）受幽
X13n0285_p0362c07║氣（者。今）明能破暗，近自銷殞，如何敢留擾亂禪定？
X13n0285_p0362c08║此中凡舉四喻：一者、風吹光；二者、刀斷水，但是不
X13n0285_p0362c09║動不傷，明其無害而已；三者、湯消氷；四者、明破暗，
X13n0285_p0362c10║則不惟無害，又能轉魔界為佛界矣。修心之士，其
X13n0285_p0362c11║可不自勉乎？二、誡迷則成失。
X13n0285_p0362c12║若不明悟破陰所迷，則汝阿難必為魔子成就魔人，
X13n0285_p0362c13║如摩登伽殊為眇劣。彼唯呪汝破佛律儀，八萬行中
X13n0285_p0362c14║秪毀一戒，心清淨故尚未淪溺，此乃隳汝寶覺全身，
X13n0285_p0362c15║如宰臣家忽逢籍沒，宛轉零落無可哀救。
X13n0285_p0362c16║一切境界，皆依陰發，故但云被陰所迷。以離五陰，
X13n0285_p0362c17║則無天魔鬼神可得故也。籍沒者，沒其屬籍。二、
X13n0285_p0362c18║別明境發之相五：初、明色陰境（至）五、明識陰境。
X13n0285_p0362c19║初中三：初、總示陰相；二、別明發相；三、結過勸示。
X13n0285_p0362c20║初又四：初、牒示圓通正行，二、正示色陰區宇，三、懸
X13n0285_p0362c21║示色陰盡相，四、結示本惟妄想。今初。
X13n0285_p0362c22║阿難當知，汝坐道場銷落諸念，其念若盡，則諸離念
X13n0285_p0362c23║一切精明，動靜不移憶忘如一，當住此處入三摩地。
X13n0285_p0362c24║道場者，修道之場。若據佛世及末世，利根止取可
X13n0285_p0363a01║安居處，便為道場。若欲事理並修，尅期取證，則指
X13n0285_p0363a02║三七壇儀之後，即於此處修三摩地，乃至端坐安
X13n0285_p0363a03║居，經一百日，名為坐道場也。銷落諸念，即入流亡
X13n0285_p0363a04║所。正修功夫，以一心圓頓止觀，隨觀一境，銷落五
X13n0285_p0363a05║陰生死情計。譬如大冶鑄金，故名為銷；令彼垢除，
X13n0285_p0363a06║故名為落。其念若盡，通則從觀行盡，至究竟盡；別
X13n0285_p0363a07║則且約觀行名盡，所謂初登五品，圓伏五住煩惱
X13n0285_p0363a08║也。離念一切精明，通亦從觀行離，至究竟離，則有
X13n0285_p0363a09║觀行精明，乃至究竟精明。今且約觀行言之，既登
X13n0285_p0363a10║觀行一品，便能動靜不移，憶忘如一，觀音所謂所
X13n0285_p0363a11║入既寂者是也。當住此處，入三摩地者，即成下手
X13n0285_p0363a12║功夫，正應如此也。然此處有二義：一、約觀；二、約境。
X13n0285_p0363a13║約觀者，即是離念精明之處；約境者，即是事理二
X13n0285_p0363a14║境，各有通別。通者，二十五門為事境，門門所具如
X13n0285_p0363a15║來藏性為理境；別者，耳門為事境，聞性本圓、本通、
X13n0285_p0363a16║本常為理境。今正合明，以此離念精明之觀，住於
X13n0285_p0363a17║耳根聞性圓通常處，乃可入三摩地也。利根之士，
X13n0285_p0363a18║便從此處一超直入。若色陰習強，則有幽暗區宇
X13n0285_p0363a19║現在前耳。二、正示色陰區宇。
X13n0285_p0363a20║如明目人處大幽暗，精性妙淨，心未發光，此則名為
X13n0285_p0363a21║色陰區宇。
X13n0285_p0363a22║此明觀行位中色陰現前之相也。圓解已開，故如
X13n0285_p0363a23║明目之人。事障未破，故如處大幽暗。了知色陰本
X13n0285_p0363a24║如來藏，故云精性妙淨。理境未現，故云心未發光。
X13n0285_p0363b01║被此虗妄色質覆障真性，故名色陰區宇。區者，區
X13n0285_p0363b02║局。宇者，處所也。三，懸示色陰盡相。
X13n0285_p0363b03║若目明朗，十方洞開，無復幽黯，名色陰盡，是人則能
X13n0285_p0363b04║超越劫濁。
X13n0285_p0363b05║十方洞開，無復幽黯者，即所謂動靜二相，了然不
X13n0285_p0363b06║生，乃至明暗、通塞、恬變、合離、生滅，種種二相，皆悉
X13n0285_p0363b07║了然不生，故名為色陰盡，超劫濁也。同居十方洞
X13n0285_p0363b08║開，則六凡色陰盡，方便十方洞開，則二乘色陰盡，
X13n0285_p0363b09║實報十方洞開，則菩薩色陰盡，如次超於三土劫
X13n0285_p0363b10║濁。又有觀行開，觀行盡，觀行超，乃至究竟開，究竟
X13n0285_p0363b11║盡，究竟超之不同，須以第二卷中釋五陰文，及第
X13n0285_p0363b12║六卷釋圓通文，與此對參，方知此文脉絡旨趣。
X13n0285_p0363b13║四，結示本惟妄想。
X13n0285_p0363b14║觀其所由，堅固妄想，以為其本。
X13n0285_p0363b15║夫九界眾生，於此漏無漏色，誰不以為定有實法？
X13n0285_p0363b16║良以不曾子細觀其所由故也。今以佛眼照窮色
X13n0285_p0363b17║陰之源，不過由於堅固妄想，所謂隨眾生心，應所
X13n0285_p0363b18║知量，循業發現，豈真有堅固之實色哉？但是妄想
X13n0285_p0363b19║謂堅固耳。堅固妄想為本，則是無本，所以圓頓止
X13n0285_p0363b20║觀一起，彼則隨盡也。設有實法，如何可盡？設不達
X13n0285_p0363b21║其元非實法，惟屬妄想，如何可成圓頓止觀？思之
X13n0285_p0363b22║思之！下皆准此。二、別明發相十：初、精明外溢身
X13n0285_p0363b23║能由礙（至）十、邪心含魅妄見妄說。此之十境，或先
X13n0285_p0363b24║或後，或發不發，或有並發，或復重發，事非一致。今
X13n0285_p0363c01║但次第詳列，令行人知是色陰境耳。今初。
X13n0285_p0363c02║阿難！當在此中精研妙明四大不織，少選之間身能
X13n0285_p0363c03║出礙，此名精明流溢前境。斯但功用暫得如是，非為
X13n0285_p0363c04║聖證。不作聖心名善境界，若作聖解即受羣邪。
X13n0285_p0363c05║此中即前文所謂，此處指於即事之理境也。精研
X13n0285_p0363c06║者，觀行之功。妙明者，藏性之理。通在二十五境，別
X13n0285_p0363c07║在耳門。由其精研妙明，能令四大不織，是故少選
X13n0285_p0363c08║時間，身能出礙也。身能出礙者，依於色陰所發之
X13n0285_p0363c09║境。精明流溢者，出其境界之名。斯但功用等者，明
X13n0285_p0363c10║其發境之由，出於功用。功用至此，亦是善現。但既
X13n0285_p0363c11║非聖證，切不可作聖心耳。夫魔之乘人，必伺其或
X13n0285_p0363c12║怖或喜。今云非為聖證，所以斷其妄喜。又云名善
X13n0285_p0363c13║境界，所以斷其妄怖也。修心者知之。二、精明內
X13n0285_p0363c14║溢，拾出蟯蛔。
X13n0285_p0363c15║阿難！復以此心精研妙明其身內徹，是人忽然於其
X13n0285_p0363c16║身內拾出蟯蛔，身相宛然亦無傷毀，此名精明流溢
X13n0285_p0363c17║形體。斯但精行暫得如是，非為聖證。不作聖心名善
X13n0285_p0363c18║境界，若作聖解即受羣邪。
X13n0285_p0363c19║此心亦指觀行之心，精行亦功用也，餘可知。三、
X13n0285_p0363c20║精魄合離，空中聞法。
X13n0285_p0363c21║又以此心內外精研，其時魂魄、意志、精神，除執受身，
X13n0285_p0363c22║餘皆涉入，互為賓主。忽於空中聞說法聲，或聞十方
X13n0285_p0363c23║同敷密義，此名精魄遞相離合，成就善種。暫得如是，
X13n0285_p0363c24║非為聖證。不作聖心，名善境界；若作聖解，即受羣邪。
X13n0285_p0364a01║初文雖云精研妙明，而是外研居多，是故精明流
X13n0285_p0364a02║溢前境。次文雖亦精研妙明，而是內研居多，是故
X13n0285_p0364a03║精明流溢形體。今則內外並研，故令魂魄意志精
X13n0285_p0364a04║神，但除執受總報之身，餘皆互相涉入，互為賓主，
X13n0285_p0364a05║遂於空中十方，聞敷法義也。醫書曰：肝藏魂，肺藏
X13n0285_p0364a06║魄，脾藏意，膽藏志，腎藏精，心藏神。當知遞相離合，
X13n0285_p0364a07║互為賓主，良由於此一切唯心，唯心所現諸法，皆
X13n0285_p0364a08║不可思議也。四、心魂染悟見佛踞臺。
X13n0285_p0364a09║又以此心澄露皎徹，內光發明，十方徧作閻浮檀色，
X13n0285_p0364a10║一切種類化為如來。於時忽見毗盧遮那踞天光臺，
X13n0285_p0364a11║千佛圍繞，百億國土及與蓮華俱時出現，此名心魂
X13n0285_p0364a12║靈悟所染。心光研明，照諸世界，暫得如是，非為聖證。
X13n0285_p0364a13║不作聖心，名善境界；若作聖解，即受群邪。
X13n0285_p0364a14║澄者，妙止之功。露者，妙觀之方。澄以妙止，露以妙
X13n0285_p0364a15║觀，便此心皎潔瑩徹，故得內光發明，報土乍現。毗
X13n0285_p0364a16║盧遮那，此云光明徧照，即是法報合身。葢觀行中
X13n0285_p0364a17║所觀色陰，元不局於同居。今既心光研明，加以靈
X13n0285_p0364a18║悟所染，豈無暫照之力？但不可認為聖證耳。言靈
X13n0285_p0364a19║悟所染者，尋常習聞教相，曾知華藏境界，熏成種
X13n0285_p0364a20║子於心魂也。五精明逼，現空成寶色。
X13n0285_p0364a21║又以此心，精研妙明，觀察不停，抑按降伏，制止超越。
X13n0285_p0364a22║於時忽然十方虗空，成七寶色，或百寶色，同時徧滿，
X13n0285_p0364a23║不相留礙，青黃赤白，各各純現，此名抑按功力逾分。
X13n0285_p0364a24║暫得如是，非為聖證。不作聖心，名善境界。若作聖解，
X13n0285_p0364b01║即受群邪。
X13n0285_p0364b02║抑按降伏制止，皆是圓伏五住之功。超越二字，言
X13n0285_p0364b03║其用功精進過分也。此是於觀行中，由圓解力，暫
X13n0285_p0364b04║時橫見寂光境界，非關斷惑，故不可作聖解。六、
X13n0285_p0364b05║心見密澄，暗室覩物。
X13n0285_p0364b06║又以此心，研究澄徹，精光不亂，忽於夜半，在暗室內，
X13n0285_p0364b07║見種種物，不殊白晝，而暗室物，亦不除滅，此名心細。
X13n0285_p0364b08║密澄其見，所視洞幽，暫得如是，非為聖證。不作聖心，
X13n0285_p0364b09║名善境界；若作聖解，即受群邪。
X13n0285_p0364b10║澄徹者，寂照之體，由研究而精光不亂，故能暗室
X13n0285_p0364b11║見異物也。葢鬼神諸趣，恒與人間雜居，互不相礙，
X13n0285_p0364b12║互不相見。今以心細所視洞幽，方乃別見種種異
X13n0285_p0364b13║物，而暗室物亦不除滅，則仍不相礙也。七塵併
X13n0285_p0364b14║入，純燒斫無礙。
X13n0285_p0364b15║又以此心圓入虗融，四體忽然同於草木，火燒刀斫，
X13n0285_p0364b16║曾無所覺。又則火光不能燒爇，縱割其肉，猶如削木，
X13n0285_p0364b17║此名塵併。排四大性，一向入純，暫得如是，非為聖證。
X13n0285_p0364b18║不作聖心，名善境界；若作聖解，即受羣邪。
X13n0285_p0364b19║心體本自虗融，由堅固妄想而生空礙。今以止觀
X13n0285_p0364b20║之功，圓入虗融之性，深觀內四大性與外四大，均
X13n0285_p0364b21║是惟心所現，無我我所，故名排四大性而令塵相
X13n0285_p0364b22║併銷也。然但觀行暫成，豈容以此濫聖。八，凝想
X13n0285_p0364b23║化現，徧見諸界。
X13n0285_p0364b24║又以此心，成就清淨。淨心功極，忽見大地，十方山河，
X13n0285_p0364c01║皆成佛國，具足七寶，光明徧滿。又見恒沙諸佛如來，
X13n0285_p0364c02║徧滿空界，樓殿華麗。下見地獄，上觀天宮，得無障礙。
X13n0285_p0364c03║此名欣厭。凝想日深，想久化成，非為聖證。不作聖心，
X13n0285_p0364c04║名善境界。若作聖解，即受羣邪。
X13n0285_p0364c05║欣厭者，欣淨厭穢之心也。淨穢雖並唯心，不妨熾
X13n0285_p0364c06║然欣厭。欣厭若極，與不欣厭亦非異轍。是故圓頓
X13n0285_p0364c07║行人，正可求生淨土。但聖境雖現，不可妄作聖心
X13n0285_p0364c08║耳。諸佛正徧知海，從心想生。是心作依作正，是心
X13n0285_p0364c09║是依是正。了知惟是想久化成，不作聖解。如遠公
X13n0285_p0364c10║三見聖相，何逼之有。若作聖解，乃成邪矣。九、逼
X13n0285_p0364c11║心飛出，夜見遠方。
X13n0285_p0364c12║又以此心研究深遠，忽於中夜遙見遠方市井、街巷、
X13n0285_p0364c13║親族、眷屬，或聞其語，此名迫心，逼極飛出，故多隔見，
X13n0285_p0364c14║非為聖證。不作聖心，名善境界；若作聖解，即受群邪。
X13n0285_p0364c15║研究深遠者，觀於事境理諦，豎窮橫徧之體性也。
X13n0285_p0364c16║迫逼飛出，亦是暫時境界耳。緣影未破，豈聖證乎？
X13n0285_p0364c17║十、邪心含魅妄見妄說。
X13n0285_p0364c18║又以此心研究精極，見善知識形體變移，少選無端
X13n0285_p0364c19║種種遷改，此名邪心，含受魑魅，或遭天魔入其心腹，
X13n0285_p0364c20║無端說法，通達妙義，非為聖證。不作聖心，魔事銷歇；
X13n0285_p0364c21║若作聖解，即受群邪。
X13n0285_p0364c22║精極者，言其研究功深，至此則與菩薩羅漢心精
X13n0285_p0364c23║將㳷，色陰將破，虗空將殞，故魔事從此而發也。或
X13n0285_p0364c24║於定中妄見善知識形，無端變改，現佛現通，當知
X13n0285_p0365a01║此名偶因邪心含受魑魅，有此妄見，非真見聖相
X13n0285_p0365a02║也。又或偶遭天魔入其心腹，令此行人自己無端
X13n0285_p0365a03║說法，通達妙義，當知此是魔力使然，非真實心開
X13n0285_p0365a04║也。此雖防心不密，致使魔魅得入，若能不作聖心，
X13n0285_p0365a05║則魔事終歸銷歇。惟其妄作聖解，乃中天魔計耳。
X13n0285_p0365a06║三、結過勸示。
X13n0285_p0365a07║阿難！如是十種禪那現境皆是色陰，用心交互故現
X13n0285_p0365a08║斯事。眾生頑迷不自忖量，逢此因緣迷不自識謂言
X13n0285_p0365a09║登聖，大妄語成墮無間獄。汝等當依如來滅後，於末
X13n0285_p0365a10║法中宣示斯義，無令天魔得其方便，保持覆護成無
X13n0285_p0365a11║上道。
X13n0285_p0365a12║言此十種境界，從禪那中發現者，皆由無始虗妄
X13n0285_p0365a13║色陰，與今所用妙止觀心，能所交互，故現斯事也。
X13n0285_p0365a14║葢能觀之心如鑽，所觀陰境如木，陰中藏性如火，
X13n0285_p0365a15║種種現境如煙。鑽火得煙，則知去火不遠，故一一
X13n0285_p0365a16║名善境界。見煙而止，則火不可得，損木損工，譬如
X13n0285_p0365a17║中途迷惑，反受群邪也。下皆准知。二、明受陰境
X13n0285_p0365a18║三：初、總示陰相；二、別明發相；三、結過勸示。初中
X13n0285_p0365a19║四：初、結前色陰盡相，二、正示受陰區宇，三、懸示受
X13n0285_p0365a20║陰盡相，四、結示本惟妄想。今初。
X13n0285_p0365a21║阿難！彼善男子修三摩提，奢摩他中色陰盡者，見諸
X13n0285_p0365a22║佛心如明鏡中顯現其像。
X13n0285_p0365a23║大佛頂首楞嚴王三昧，始終皆以止觀而為體用。
X13n0285_p0365a24║今言奢摩他中，舉止以攝觀也。同居色陰盡，見佛
X13n0285_p0365b01║一切智心。方便色陰盡，見佛道種智心。實報色陰
X13n0285_p0365b02║盡，見佛一切種智心。又達三土色陰即空，名盡見
X13n0285_p0365b03║佛一切智心。達三土色陰即假，名盡見佛道種智
X13n0285_p0365b04║心。達三土色陰即中，名盡見佛一切種智心也。則
X13n0285_p0365b05║有觀行見，相似見，乃至究竟見之不同。利根之人，
X13n0285_p0365b06║一盡一切盡，一見一切見。若受陰習強者，則於觀
X13n0285_p0365b07║行位中，又現客邪區宇。二、正示受陰區宇。
X13n0285_p0365b08║若有所得而未能用，猶如厭人，手足宛然，見聞不惑，
X13n0285_p0365b09║心觸客邪而不能動，此則名為受陰區宇。
X13n0285_p0365b10║觀行見於佛心，故若有所得。未與法流水接，故猶
X13n0285_p0365b11║未能用也。受以領納前境為義，今六根雖不緣塵，
X13n0285_p0365b12║而領納之習仍在，所以猶如魘人。了知六入本如
X13n0285_p0365b13║來藏，故喻之以手足宛然，見聞不惑。三土虗妄受
X13n0285_p0365b14║陰，喻以客邪。不得去住自由，喻不能動。葢雖非實
X13n0285_p0365b15║有外邪，只此受陰區宇，便是心觸客邪也。三，懸
X13n0285_p0365b16║示受陰盡相。
X13n0285_p0365b17║若魘咎歇，其心離身，返觀其面，去住自由，無復留礙，
X13n0285_p0365b18║名受陰盡，是人則能超越見濁。
X13n0285_p0365b19║聞所聞盡，如魘咎歇，無所執受，故心得離身。離分
X13n0285_p0365b20║段身，則於同居去住自由。離變易身，則於方便實
X13n0285_p0365b21║報去住自由。餘如耳根圓通中說。四，結示本惟
X13n0285_p0365b22║妄想。
X13n0285_p0365b23║觀其所由，虗明妄想，以為其本。
X13n0285_p0365b24║因於違順妄境，生諸損益妄受。虗有所明，是受陰
X13n0285_p0365c01║相。此之虗明，但是妄想，非真有虗明也。既識其本，
X13n0285_p0365c02║則不被其所惑矣。二、別明發相十：初、過抑生悲
X13n0285_p0365c03║（至）十、愛極成貪。今初。
X13n0285_p0365c04║阿難，彼善男子當在此中得大光耀，其心發明內抑
X13n0285_p0365c05║過分，忽於其處發無窮悲，如是乃至觀見蚊蝱猶如
X13n0285_p0365c06║赤子，心生憐愍不覺流淚，此名功用抑摧過越，悟則
X13n0285_p0365c07║無咎非為聖證，覺了不迷久自銷歇。若作聖解，則有
X13n0285_p0365c08║悲魔入其心腑，見人則悲啼泣無限，失於正受當從
X13n0285_p0365c09║淪墜。
X13n0285_p0365c10║此中者，事理二境，觀行三昧之中也。由觀行力，破
X13n0285_p0365c11║色陰境，故能得大光耀。由其受陰未破，故發種種
X13n0285_p0365c12║諸受境界。葢受有五種：一苦，二樂，三憂，四喜，五捨。
X13n0285_p0365c13║今之悲心，乃緣眾生苦受而發也。雖似大悲，實依
X13n0285_p0365c14║受陰，秪因內抑過分而發，豈入聖階？所貴覺了不
X13n0285_p0365c15║迷，庶不招魔成失耳。二、感激生勇。
X13n0285_p0365c16║阿難！又彼定中諸善男子，見色陰銷受陰明白，勝相
X13n0285_p0365c17║現前感激過分，忽於其中生無限勇，其心猛利志齊
X13n0285_p0365c18║諸佛，謂三僧祇一念能越，此名功用陵率過越。悟則
X13n0285_p0365c19║無咎非為聖證，覺了不迷久自銷歇。若作聖解，則有
X13n0285_p0365c20║狂魔入其心腑，見人則誇我慢無比，其心乃至上不
X13n0285_p0365c21║見佛、下不見人，失於正受當從淪墜。
X13n0285_p0365c22║於觀行定中，剝去一層色礙境界，露出一種虗明
X13n0285_p0365c23║境界，故感激過分而生於勇，此緣自心樂受而發
X13n0285_p0365c24║也。文皆可知。三智衰成憶。
X13n0285_p0366a01║又彼定中諸善男子，見色陰消受陰明白，前無新證
X13n0285_p0366a02║歸失故居，智力衰微入中隳地逈無所見，心中忽然
X13n0285_p0366a03║生大枯渴，於一切時沉憶不散，將此以為勤精進相，
X13n0285_p0366a04║此名修心無慧自失，悟則無咎非為聖證。若作聖解，
X13n0285_p0366a05║則有憶魔入其心腑，旦夕撮心懸在一處，失於正受
X13n0285_p0366a06║當從淪墜。
X13n0285_p0366a07║受陰未破，故前無新證；色陰既銷，故歸失故居。此
X13n0285_p0366a08║緣自心捨受而生枯渴也。病在定過於慧，所以沉
X13n0285_p0366a09║憶懸心。四，慧勝成劣。
X13n0285_p0366a10║又彼定中諸善男子，見色陰銷受陰明白，慧力過定
X13n0285_p0366a11║失於猛利，以諸勝性懷於心中，自心已疑是盧舍那，
X13n0285_p0366a12║得少為足？此名用心忘失恒審溺於知見，悟則無咎
X13n0285_p0366a13║非為聖證。若作聖解，則有下劣易知足魔入其心腑，
X13n0285_p0366a14║見人自言我得無上第一義諦，失於正受當從淪墜。
X13n0285_p0366a15║此緣喜受而生勝性也。病在慧過於定，所以忘失
X13n0285_p0366a16║恒審。五、失守生憂。
X13n0285_p0366a17║又彼定中諸善男子，見色陰銷受陰明白，新證未獲
X13n0285_p0366a18║故心已亡，歷覽二際自生艱險，於心忽然生無盡憂，
X13n0285_p0366a19║如坐鐵牀如飲毒藥，心不欲活常求於人，令害其命
X13n0285_p0366a20║早取解脫，此名修心失於方便，悟則無咎非為聖證。
X13n0285_p0366a21║若作聖解，則有一分常憂愁魔入其心腑，手執刀劍
X13n0285_p0366a22║自割其肉欣其捨壽，或常憂愁走入山林不耐見人，
X13n0285_p0366a23║失於正受當從淪墜。
X13n0285_p0366a24║新證未獲，亦指受陰未破。故心已亡，亦指色陰先
X13n0285_p0366b01║銷。此緣憂受而求自害，定慧俱劣。六，慧劣成喜。
X13n0285_p0366b02║又彼定中諸善男子，見色陰銷受陰明白，處清淨中
X13n0285_p0366b03║心安隱後，忽然自有無限喜生，心中歡悅不能自止，
X13n0285_p0366b04║此名輕安無慧自禁，悟則無咎非為聖證。若作聖解，
X13n0285_p0366b05║則有一分好喜樂魔入其心腑，見人則笑，於衢路傍
X13n0285_p0366b06║自歌自舞，自謂已得無礙解脫，失於正受當從淪墜。
X13n0285_p0366b07║此緣輕安而生喜受，亦是定過於慧。七，見勝成
X13n0285_p0366b08║慢。
X13n0285_p0366b09║又彼定中諸善男子，見色陰銷受陰明白自謂已足，
X13n0285_p0366b10║忽有無端大我慢起，如是乃至慢與過慢及慢過慢，
X13n0285_p0366b11║或增上慢或卑劣慢一時俱發，心中尚輕十方如來，
X13n0285_p0366b12║何況下位聲聞緣覺？此名見勝無慧自救，悟則無咎
X13n0285_p0366b13║非為聖證。若作聖解，則有一分大我慢魔入其心腑，
X13n0285_p0366b14║不禮塔廟摧毀經像，謂檀越言：此是金銅或是土木，
X13n0285_p0366b15║經是樹葉或是㲲華。肉身真常不自恭敬，却崇土木
X13n0285_p0366b16║實為顛倒。其深信者，從其毀碎埋棄地中，疑誤眾生
X13n0285_p0366b17║入無間獄，失於正受當從淪墜。
X13n0285_p0366b18║自謂已足，亦緣喜樂而生諸慢也。恃己陵他，名大
X13n0285_p0366b19║我慢。同德相傲，但名為慢。於同爭勝，名為過慢。於
X13n0285_p0366b20║勝爭勝，名慢過慢。未得謂得，名增上慢。以劣自矜，
X13n0285_p0366b21║名卑劣慢。不禮塔廟等，即是邪慢。其名七慢。此但
X13n0285_p0366b22║見於定中勝相，故云無慧自救也。八，輕安自足。
X13n0285_p0366b23║又彼定中諸善男子，見色陰銷受陰明白，於精明中
X13n0285_p0366b24║圓悟精理得大隨順，其心忽生無量輕安，己言成聖
X13n0285_p0366c01║得大自在，此名因慧獲諸輕清，悟則無咎非為聖證。
X13n0285_p0366c02║若作聖解，則有一分好輕清魔入其心腑，自謂滿足
X13n0285_p0366c03║更不求進，此等多作無聞比丘，疑誤眾生墮阿鼻獄，
X13n0285_p0366c04║失於正受當從淪墜。
X13n0285_p0366c05║精明中者，色銷之境界。圓悟精理者，悟此受陰本
X13n0285_p0366c06║如來藏也。得大隨順，亦是喜樂二受。因慧獲諸輕
X13n0285_p0366c07║安，既得輕安，便自謂足，仍是定過於慧，故成無聞
X13n0285_p0366c08║比丘，良由不達法相故也。九，空解成斷。
X13n0285_p0366c09║又彼定中諸善男子，見色陰銷，受陰明白，於明悟中
X13n0285_p0366c10║得虗明性，其中忽然歸向永滅，撥無因果，一向入空，
X13n0285_p0366c11║空心現前，乃至心生，長滅斷解，悟則無咎，非為聖證。
X13n0285_p0366c12║若作聖解，則有空魔入其心腑，乃謗持戒，名為小乘。
X13n0285_p0366c13║菩薩悟空，有何持犯？其人常於信心檀越，飲酒噉肉，
X13n0285_p0366c14║廣行婬穢，因魔力故，攝其前人，不生疑謗。鬼心久入，
X13n0285_p0366c15║或食屎尿，與酒肉等一種俱空，破佛律儀，誤人入罪，
X13n0285_p0366c16║失於正受，當從淪墜。
X13n0285_p0366c17║明悟中即是色陰既銷之觀，慧中虗明性即是受
X13n0285_p0366c18║陰性也。此亦緣於捨受而成空解，乃慧多定少之
X13n0285_p0366c19║咎。每見今時知識，雖不敢噉肉行婬，而比丘戒法
X13n0285_p0366c20║罕有不判為小乘者，其亦幾隣於魔說矣，豈不險
X13n0285_p0366c21║哉！十、愛極成貪。
X13n0285_p0366c22║又彼定中諸善男子，見色陰銷，受陰明白，味其虗明，
X13n0285_p0366c23║深入心骨，其心忽有無限愛生，愛極發狂，便為貪欲，
X13n0285_p0366c24║此名定境安順入心。無慧自持，誤入諸欲，悟則無咎，
X13n0285_p0367a01║非為聖證。若作聖解，則有欲魔入其心腑，一向說欲
X13n0285_p0367a02║為菩提道，化諸白衣平等行欲。其行欲者，名持法子，
X13n0285_p0367a03║神鬼力故，於末世中攝其凡愚，其數至百，如是乃至
X13n0285_p0367a04║一百、二百，或五、六百，多滿千萬。魔心生厭，離其身體，
X13n0285_p0367a05║威德既無，陷於王難，疑誤眾生，入無間獄，失於正受，
X13n0285_p0367a06║當從淪墜。
X13n0285_p0367a07║味受陰之虗明，生愛發狂，此亦緣喜樂受，有定無
X13n0285_p0367a08║慧之過也。三、結過勸示。
X13n0285_p0367a09║阿難！如是十種禪那現境，皆是受陰用心交互，故現
X13n0285_p0367a10║斯事。眾生頑迷，不自忖量，逢此因緣，迷不自識，謂言
X13n0285_p0367a11║登聖，大妄語成，墮無間獄。汝等亦當將如來語，於我
X13n0285_p0367a12║滅後，傳示末法，徧令眾生開悟斯義，無令天魔得其
X13n0285_p0367a13║方便，保持覆護，成無上道。
X13n0285_p0367a14║三、明想陰境三：初、總示陰相；二、別明發相；三、結過
X13n0285_p0367a15║勸示。初中四：初、結前受陰盡相，二、正示想陰區
X13n0285_p0367a16║宇，三、懸示想陰盡相，四、結示本惟妄想。今初。
X13n0285_p0367a17║阿難，彼善男子修三摩提受陰盡者，雖未漏盡心離
X13n0285_p0367a18║其形，如鳥出籠已能成就，從是凡身上歷菩薩六十
X13n0285_p0367a19║聖位，得意生身隨往無礙。
X13n0285_p0367a20║受陰盡相，須約三土及與六，即今云雖未漏盡一
X13n0285_p0367a21║往，且約圓教初信言之，即此根初解之境界也。俱
X13n0285_p0367a22║生我執尚在故未漏盡，分別我執已斷故心離其
X13n0285_p0367a23║形，如鳥出籠，猶前文所謂去住自由也。六十聖位
X13n0285_p0367a24║者，三漸次為能增進，五十七位為所增進，能所合
X13n0285_p0367b01║稱共成六十。於六十中能進三法通於凡聖，所進
X13n0285_p0367b02║乾慧是外凡，十信是內凡，餘四十六方名為聖。今
X13n0285_p0367b03║通名為聖者，以其從凡入聖因果理同故也。既登
X13n0285_p0367b04║初信先斷見惑，則勢如破竹有進無退，由後聖位
X13n0285_p0367b05║令前凡位功行亦不唐捐，所以名為六十聖位耳。
X13n0285_p0367b06║意生身者，隨意所到身則便到，故云隨往無礙。此
X13n0285_p0367b07║有三種：一者入三昧樂意生身，初信能得；二者覺
X13n0285_p0367b08║法自性意生身，八信能得；三者種種俱生無作意
X13n0285_p0367b09║生身，十信能得。若至初住分證如來一身無量身，
X13n0285_p0367b10║所謂中道法身應化之本，如天上月普印千江，不
X13n0285_p0367b11║復名意生身矣。二、正示想陰區宇。
X13n0285_p0367b12║譬如有人熟寐寱言，是人雖則無別所知，其言已成
X13n0285_p0367b13║音韻倫次，令不寐者咸悟其語，此則名為想陰區宇。
X13n0285_p0367b14║利根之人，受陰盡時，一盡一切盡，便能朗然大覺。
X13n0285_p0367b15║若想陰習強者，於觀行中，受陰雖復虗妙，又現寐
X13n0285_p0367b16║寱區宇也。想陰未破，喻如熟寐。受陰虗妙，喻如寱。
X13n0285_p0367b17║言無別所知者，以喻思惑未斷，不達真境也。言成
X13n0285_p0367b18║韻次者，以喻觀行功深，見惑永伏，能隣聖位也。諸
X13n0285_p0367b19║佛菩薩，喻如不寐之人，悉知悉見。此善男子，與其
X13n0285_p0367b20║觀行，心精通㳷，喻如咸悟其語。但以虗妄想陰所
X13n0285_p0367b21║隔，故如醒者能知寐語，寐者不知醒人耳。三、懸
X13n0285_p0367b22║示想陰盡相。
X13n0285_p0367b23║若動念盡，浮想銷除，於覺明心，如去塵垢，一倫生死，
X13n0285_p0367b24║首尾圓照，名想陰盡，是人則能超煩惱濁。
X13n0285_p0367c01║於覺明心如去塵垢，即所謂覺所覺空也。一倫生
X13n0285_p0367c02║死者，倫是類義，分段生死自為一類，變易生死復
X13n0285_p0367c03║為一類。首者窮其所自始，尾者究其所由終。了知
X13n0285_p0367c04║二種生死來無所從、去無所至，名為首尾圓照也。
X13n0285_p0367c05║同居動念盡，則去見思塵垢圓照。分段生死首尾
X13n0285_p0367c06║方便實報動念盡，則去塵沙無明塵垢圓照。變易
X13n0285_p0367c07║生死首尾，則有觀行盡、觀行去、觀行圓照，乃至究
X13n0285_p0367c08║竟盡、究竟去、究竟圓照。餘如圓通中釋。四，結示
X13n0285_p0367c09║本惟妄想。
X13n0285_p0367c10║現其所由，融通妄想，以為其本。
X13n0285_p0367c11║惟此想陰能為融變，使心隨境，使境隨心。只此融
X13n0285_p0367c12║通，實惟妄想，更非別有融通之性可得也。知此想
X13n0285_p0367c13║陰虗妄無本，則不被其所迷矣。二、別明發相十：
X13n0285_p0367c14║初、貪善巧想（至）十、貪長壽想。煩惱雖多，貪為上首，
X13n0285_p0367c15║一有所貪，便墜魔網，可不戒哉！今初。
X13n0285_p0367c16║阿難，彼善男子受陰虗妙，不遭邪慮圓定發明，三摩
X13n0285_p0367c17║地中心愛圓明，銳其精思貪求善巧。爾時，天魔候得
X13n0285_p0367c18║其便，飛精附人口說經法。其人不覺是其魔著，自言
X13n0285_p0367c19║謂得無上涅槃，來彼求巧善男子處敷座說法。其形
X13n0285_p0367c20║斯須，或作比丘令彼人見，或為帝釋，或為婦女，或比
X13n0285_p0367c21║丘尼，或寢暗室身有光明。是人愚迷惑為菩薩，信其
X13n0285_p0367c22║教化搖蕩其心，破佛律儀潛行貪欲，口中好言災祥
X13n0285_p0367c23║變異，或言如來某處出世，或言劫火，或說刀兵，恐怖
X13n0285_p0367c24║於人，令其家資無故耗散。此名怪鬼，年老成魔惱亂
X13n0285_p0368a01║是人，厭足心生去彼人體，弟子與師俱陷王難。汝當
X13n0285_p0368a02║先覺不入輪迴，迷惑不知墮無間獄。
X13n0285_p0368a03║受陰虗妙者，謂於觀行位中了知受陰本如來藏，
X13n0285_p0368a04║不發十種魔事，或雖發而覺悟不惑，故云不遭邪
X13n0285_p0368a05║慮也。本以圓解而修圓定，今既不遭受陰中之邪
X13n0285_p0368a06║慮，則將轉有漏受成無漏之正受，故云圓定發明
X13n0285_p0368a07║也。夫圓定既得發明，秪須如法精進，從觀行三昧
X13n0285_p0368a08║䇿入相似分真究竟三昧，則有何善巧之不得，有
X13n0285_p0368a09║何法界之不歷，有何機理之不契，有何根本之不
X13n0285_p0368a10║折，有何感應之不成，有何靜謐之不入，有何宿命
X13n0285_p0368a11║之不知，有何神通之不具，有何深空之不證，有何
X13n0285_p0368a12║常住之不獲，而乃忽生心愛，著意貪求，譬如鱗角
X13n0285_p0368a13║未成輙思飛躍，羽毛未備便擬摶扶，學未優而求
X13n0285_p0368a14║仕，丹未成而先服，其可乎哉？故知招魔成墮，皆是
X13n0285_p0368a15║自心妄想為咎耳。一一文中各有三節：初從彼善
X13n0285_p0368a16║男子至貪求善巧，明其定中所起妄想；二從爾時
X13n0285_p0368a17║天魔至俱陷王難，明其妄想所招魔事；三從汝當
X13n0285_p0368a18║先覺至墮無間獄，勸誡覺迷所成得失也。初文可
X13n0285_p0368a19║知。次文又四：初爾時至身有光明，明其魔事之相；
X13n0285_p0368a20║次是人愚迷至潛行貪欲，明其受魔所惑；三口中
X13n0285_p0368a21║好言至無故耗散，重明魔所作業；四此名怪鬼至
X13n0285_p0368a22║俱陷王難，結明魔所成事。初言候得其便者，謂得
X13n0285_p0368a23║此行人貪想之間隙而可乘也。飛精附人者，以此
X13n0285_p0368a24║行人受陰虗妙，魔不能附，所以轉附他人也。其人
X13n0285_p0368b01║者，即魔附之人。雖被魔附，彼不自覺，乘於魔力，至
X13n0285_p0368b02║此行人之前現諸善巧，以逗其所貪求也。次是人
X13n0285_p0368b03║者，指修定之行人惑彼魔附之人以為菩薩，故信
X13n0285_p0368b04║其教化而潛行貪欲也。三口中好言者，仍是魔附
X13n0285_p0368b05║之人，不惟惑亂此一行人，亦復徧惑一切也。四此
X13n0285_p0368b06║名怪鬼者，出其魔鬼之名，意令行人先覺而罵破
X13n0285_p0368b07║之也。弟子指修定行人，師即指魔附人。魔業既熾，
X13n0285_p0368b08║故魔去每先遭於王難，然後墮無間也。汝當先覺
X13n0285_p0368b09║二句，勸其覺則成得；迷惑不知二句，誡其迷則成
X13n0285_p0368b10║失。所云先覺者，或防檢其心令不起貪，或貪心初
X13n0285_p0368b11║起便能覺破，或魔人現巧不受其惑，此皆可免輪
X13n0285_p0368b12║迴。倘一信其教化，破佛律儀，縱令從此覺知是魔，
X13n0285_p0368b13║亦已悔之晚矣。下文並同，不復更釋，可以例知。
X13n0285_p0368b14║二，貪經歷想。
X13n0285_p0368b15║阿難！又善男子受陰虗妙，不遭邪慮圓定發明，三摩
X13n0285_p0368b16║地中心愛遊蕩，飛其精思貪求經歷。爾時天魔候得
X13n0285_p0368b17║其便，飛精附人口說經法，其人亦不覺知魔著，亦言
X13n0285_p0368b18║自得無上涅槃，來彼求遊善男子處，敷座說法自形
X13n0285_p0368b19║無變。其聽法者忽自見身坐寶蓮華，全體化成紫金
X13n0285_p0368b20║光聚，一眾聽人各各如是得未會有。是人愚迷惑為
X13n0285_p0368b21║菩薩，婬逸其心破佛律儀潛行貪欲，口中好言諸佛
X13n0285_p0368b22║應世，某處某人當是某佛化身來此，某人即是某菩
X13n0285_p0368b23║薩等來化人間。其人見故心生傾渴，邪見密興種智
X13n0285_p0368b24║銷滅，此名魃鬼，年老成魔惱亂是人，厭足心生去彼
X13n0285_p0368c01║人體，弟子與師俱陷王難。汝當先覺不入輪迴，迷惑
X13n0285_p0368c02║不知墮無間獄。
X13n0285_p0368c03║三，貪契合想。
X13n0285_p0368c04║又善男子受陰虗妙，不遭邪慮圓定發明，三摩地中
X13n0285_p0368c05║心愛綿㳷，澄其精思貪求契合。爾時天魔候得其便，
X13n0285_p0368c06║飛精附人口說經法，其人實不覺知魔著，亦言自得
X13n0285_p0368c07║無上涅槃，來彼求合善男子處敷座說法。其形及彼
X13n0285_p0368c08║聽法之人外無遷變，令其聽者未聞法前，心自開悟
X13n0285_p0368c09║念念移易，或得宿命、或有他心、或見地獄、或知人間
X13n0285_p0368c10║好惡諸事、或口說偈、或自誦經，各各勸娛得未曾有。
X13n0285_p0368c11║是人愚迷惑為菩薩，綿愛其心破佛律儀潛行貪欲，
X13n0285_p0368c12║口中好言佛有大小，某佛先佛、某佛後佛，其中亦有
X13n0285_p0368c13║真佛假佛、男佛女佛，菩薩亦然。其人見故洗滌本心
X13n0285_p0368c14║易入邪悟，此名魅鬼，年老成魔惱亂是人，厭足心生
X13n0285_p0368c15║去彼人體，弟子與師俱陷王難。汝當先覺不入輪迴，
X13n0285_p0368c16║迷惑不知墮無間獄。
X13n0285_p0368c17║綿者，遠也，纏也，續也。綿合猶言懸合，綿愛猶言纏
X13n0285_p0368c18║愛。洗滌本心，言移蕩其正知正見。易入邪語，謂改
X13n0285_p0368c19║正為邪也。四，貪辨析想。
X13n0285_p0368c20║又善男子，受陰虗妙，不遭邪慮，圓定發明。三摩地中，
X13n0285_p0368c21║心愛根本，窮覽物化性之終始，精爽其心，貪求辨析。
X13n0285_p0368c22║爾時天魔，候得其便，飛精附人，口說經法。其人先不
X13n0285_p0368c23║覺知魔著，亦言自得無上涅槃。來彼求元善男子處，
X13n0285_p0368c24║敷座說法，身有威神，摧伏求者，令其座下，雖未聞法，
X13n0285_p0369a01║自然心伏。是諸人等，將佛涅槃菩提法身，即是現前
X13n0285_p0369a02║我肉身上。父父子子，遞代相生，即是法身，常住不絕。
X13n0285_p0369a03║都指現在，即為佛國，無別淨居，及金色相。其人信受，
X13n0285_p0369a04║亡失先心，身命皈依，得未曾有。是等愚迷，惑為菩薩，
X13n0285_p0369a05║推究其心，破佛律儀，潛行貪欲。口中好言，眼耳鼻舌，
X13n0285_p0369a06║皆為淨土，男女二根，即是菩提涅槃真處。彼無智者，
X13n0285_p0369a07║信是穢言，此名蠱毒，魘勝惡鬼，年老成魔，惱亂是人。
X13n0285_p0369a08║厭足心生，去彼人體，弟子與師，俱陷王難。汝當先覺，
X13n0285_p0369a09║不入輪迴，迷惑不知，墮無間獄。
X13n0285_p0369a10║恒沙界外一滴之雨，尚知頭數現前。種種松直棘
X13n0285_p0369a11║曲，鵠白烏玄，皆了元由。此所謂窮物性之終始，析
X13n0285_p0369a12║其根元者也。證十力智，自能如圓鏡之普照，豈可
X13n0285_p0369a13║妄貪求耶？求元，即求物性根本也。問曰：眼耳鼻舌，
X13n0285_p0369a14║皆為淨土。與台宗觀心釋山城等，及六祖直指人
X13n0285_p0369a15║心道理，不相侔耶？答曰：台宗禪宗，俱是即事明理，
X13n0285_p0369a16║未甞撥事相也。今言無別淨居等，既欲執理廢事，
X13n0285_p0369a17║又豈成真理乎？末世禪門，固有類此者矣。五，貪
X13n0285_p0369a18║冥感想。
X13n0285_p0369a19║又善男子受陰虗妙，不遭邪慮圓定發明，三摩地中
X13n0285_p0369a20║心愛懸應，周流精研貪求冥感。爾時天魔侯得其便，
X13n0285_p0369a21║飛精附人口說經法，其人元不覺知魔著，亦言自得
X13n0285_p0369a22║無上涅槃，來彼求應善男子處敷座說法，能令聽眾
X13n0285_p0369a23║暫見其身如百千歲，心生愛染不能捨離，身為奴僕
X13n0285_p0369a24║四事供養不覺疲勞，各各令其座下人心。如是先師
X13n0285_p0369b01║本善知識，別生法愛黏如膠漆得未曾有，是人愚迷
X13n0285_p0369b02║惑為菩薩，親近其心破佛律儀潛行貪欲，口中好言：
X13n0285_p0369b03║我於前世於某生中先度某人，當時是我妻妾兄弟，
X13n0285_p0369b04║今來相度與汝相隨，歸某世界供養其佛。或言：別有
X13n0285_p0369b05║大光明天佛於中住，一切如來所休居地。彼無知者
X13n0285_p0369b06║信是虗誑遺失本心，此名厲鬼，年老成魔惱亂是人，
X13n0285_p0369b07║厭足心生去彼人體，弟子與師俱陷王難。汝當先覺
X13n0285_p0369b08║不入輪迴，迷惑不知墮無間獄。
X13n0285_p0369b09║問曰：前云無別淨居，既是魔說，今云別有大光明
X13n0285_p0369b10║天，何亦非耶？答曰：一人成佛時，法界皆為此佛之
X13n0285_p0369b11║依正，而云別有所休居地，則有分劑有方隅矣。故
X13n0285_p0369b12║知未了四土橫豎之義，則說有說無皆戲論耳。
X13n0285_p0369b13║六、貪靜謐想（應作貪宿命想）。
X13n0285_p0369b14║又善男子，受陰虗妙，不遭邪慮，圓定發明。三摩地中，
X13n0285_p0369b15║心愛深入（應作心愛知見），尅己辛勤，樂處陰寂，貪求靜謐（應作
X13n0285_p0369b16║勤苦研尋，貪求宿命）。爾時天魔，侯得其便，飛精附人，口說經法。
X13n0285_p0369b17║其人本不覺知魔著，亦言自得無上涅槃。來彼求陰
X13n0285_p0369b18║（應作求知）善男子處，敷座說法，令其聽人，各知本業。或於
X13n0285_p0369b19║其處，語一人言：汝今未死，已作畜生。勅使一人，於後
X13n0285_p0369b20║蹋尾，頓令其人，起不能得。於是一眾，傾心欽伏。有人
X13n0285_p0369b21║起心，已知其肇，佛律儀外，重加精苦，誹謗比丘，罵詈
X13n0285_p0369b22║徒眾，訐露人事，不避譏嫌，口中好言未然禍福，及至
X13n0285_p0369b23║其時，毫髮無失。此大力鬼，年老成魔，惱亂是人，厭足
X13n0285_p0369b24║心生，去彼人體，弟子與師，俱陷王難。汝當先覺，不入
X13n0285_p0369c01║輪迴，迷惑不知，墮無間獄。
X13n0285_p0369c02║此與下節標章相易，則文理俱順，恐是錯簡也。
X13n0285_p0369c03║七、貪宿命想（應作貪靜謐想）。
X13n0285_p0369c04║又善男子受陰虗妙，不遭邪慮，圓定發明。三摩地中，
X13n0285_p0369c05║心愛知見（應作心受深入），勤苦研尋，貪求宿命（應作尅己辛勤，樂處陰寂，貪求
X13n0285_p0369c06║靜謐。謐，寧定也）。爾時，天魔候得其便，飛精附人，口說經法。其
X13n0285_p0369c07║人殊不覺知魔著，亦言自得無上涅槃。來彼求知（應作
X13n0285_p0369c08║求陰）善男子處，敷座說法。是人無端於說法處得大寶
X13n0285_p0369c09║珠。其魔或時化為畜生，口䘖其珠，及雜珍寶、簡冊、符
X13n0285_p0369c10║牘諸奇異物，先授彼人，後著其體。或（欲誑）誘聽人（先以珠寶）
X13n0285_p0369c11║藏於地下（使彼聽人各見），有明月珠照耀其處。是諸聽者得
X13n0285_p0369c12║未曾有，多食藥草，不餐嘉饌。或時日餐一麻一麥，其
X13n0285_p0369c13║形肥充。魔力持故，誹謗比丘，罵詈徒眾，不避譏嫌，口
X13n0285_p0369c14║中好言他方寶藏（及）十方聖賢潛匿之處。隨其後者，
X13n0285_p0369c15║往往見有奇異之人，此名山林、土地、城隍、川獄鬼神，
X13n0285_p0369c16║年老成魔。或有宣婬，破佛戒律，與承事者潛行五欲。
X13n0285_p0369c17║或有精進，純食草木，無定行事，惱亂是人。厭足心生，
X13n0285_p0369c18║去彼人體，弟子與師俱陷王難。汝當先覺，不入輪迴，
X13n0285_p0369c19║迷惑不知，墮無間獄。
X13n0285_p0369c20║八，貪神通想。
X13n0285_p0369c21║又善男子，受陰虗妙，不遭邪慮，圓定發明。三摩地中，
X13n0285_p0369c22║心愛神通，種種變化，研究化元，貪取神力。爾時天魔，
X13n0285_p0369c23║候得其便，飛精附人，口說經法。其人誠不覺知魔著，
X13n0285_p0369c24║亦言自得無上涅槃，來彼求通善男子處，敷座說法。
X13n0285_p0370a01║是人或復手執火光，手撮其光，分於所聽四眾頭上。
X13n0285_p0370a02║是諸聽人，頂上火光，皆長數尺，亦無熱性，曾不焚燒。
X13n0285_p0370a03║或水上行，如履平地。或於空中，安坐不動。或入瓶內，
X13n0285_p0370a04║或處囊中，越牗透垣，曾無障礙，唯於刀兵，不得自在。
X13n0285_p0370a05║自言是佛，身著白衣，受比丘禮，誹謗禪律，罵詈徒眾，
X13n0285_p0370a06║訐露人事，不避譏謙。口中常說神通自在，或復令人
X13n0285_p0370a07║傍見佛土（當知但是），鬼力惑人，非有真實（也）。讚歎行婬，不
X13n0285_p0370a08║毀麤行，將諸猥牒，以為傳法。此名天地大力，山精、海
X13n0285_p0370a09║精、風精、河精、土精、一切草木積劫精魅，或復龍魅，或
X13n0285_p0370a10║壽終仙再活為魅，或仙期終計年應死。其形不化，他
X13n0285_p0370a11║怪所附，年老成魔，惱亂是人。厭足心生，去彼人體，弟
X13n0285_p0370a12║子與師，多陷王難。汝當先覺，不入輪迴，迷惑不知，墮
X13n0285_p0370a13║無間獄。
X13n0285_p0370a14║九，貪深空想。
X13n0285_p0370a15║又善男子受陰虗妙，不遭邪慮，圓定發明。三摩地中，
X13n0285_p0370a16║心愛入滅，研究化性，貪求深空。爾時，天魔候得其便，
X13n0285_p0370a17║飛精附人，口說經法。其人終不覺知魔著，亦言自得
X13n0285_p0370a18║無上涅槃。來彼求空善男子處，敷座說法。於大眾內，
X13n0285_p0370a19║其形忽空，眾無所見，還從虗空突然而出，存沒自在。
X13n0285_p0370a20║或現其身洞如瑠璃，或垂手足作旃檀氣，或大小便
X13n0285_p0370a21║如厚石蜜。誹謗戒律，輕賤出家。口中常說無因無果，
X13n0285_p0370a22║一死永滅，無復後身及諸凡聖。雖得空寂，潛行貪欲。
X13n0285_p0370a23║受其欲者，亦得空心，撥無因果。此名日月薄蝕精氣，
X13n0285_p0370a24║金玉芝草，麟鳳龜鶴。經千萬年，不死為靈，出生國土。
X13n0285_p0370b01║年老成魔，惱亂是人。厭足心生，去彼人體。弟子與師，
X13n0285_p0370b02║多陷王難。汝當先覺，不入輪迴。迷惑不知，墮無間獄。
X13n0285_p0370b03║十，貪長壽想。
X13n0285_p0370b04║又善男子，受陰虗妙，不遭邪慮，圓定發明。三摩地中，
X13n0285_p0370b05║心愛長壽，辛苦研幾，貪求永歲。（便欲）棄分段生，頓希（彼法
X13n0285_p0370b06║性土中之）變易細相，（以為）常住。爾時天魔，候得其便，飛精附
X13n0285_p0370b07║人，口說經法。其人竟不覺知魔著，亦言自得無上涅
X13n0285_p0370b08║槃。來彼求生善男子處，敷座說法，好言他方，往還無
X13n0285_p0370b09║滯。或經萬里，瞬息再來，皆於彼方，取得其物。或於一
X13n0285_p0370b10║處，在一宅中，數步之間，令其從東，詣至西壁。是人急
X13n0285_p0370b11║行，累年不到，因此心信，疑佛現前。口中常說：十方眾
X13n0285_p0370b12║生，皆是吾子，我生諸佛，我出世界，我是元佛，出世自
X13n0285_p0370b13║然。不因修得，此名住世自在天魔。使其眷屬，如遮文
X13n0285_p0370b14║茶，及四天王、毗舍童子，未發心者，利其（修定人之）虗明，（乘此）
X13n0285_p0370b15║食彼精氣，或不因（魔附之）師。其修行人，親自觀見，稱執
X13n0285_p0370b16║金剛，與汝長命，現美女身，盛行貪欲。未逾年歲，肝腦
X13n0285_p0370b17║枯竭，口兼獨言，聽若妖魅。前人未詳，（其為魔）多（與之俱）陷
X13n0285_p0370b18║王難。未及遇刑，先已乾死，惱亂彼人，以至殂殞。汝當
X13n0285_p0370b19║先覺，不入輪迴，迷惑不知，墮無間獄。
X13n0285_p0370b20║住世自在天魔，即第六天上大魔王也。遮文茶，舊
X13n0285_p0370b21║云嫉妬女，又云奴神。毗舍，此云噉精氣。此等亦有
X13n0285_p0370b22║已發心者，便不惱亂行人；未發心者，每思噉人精
X13n0285_p0370b23║氣。況此修定男子，受陰虗妙，則精氣虗明，倍為諸
X13n0285_p0370b24║鬼所利。今功夫至此，若不加害，倘令想陰一盡，超
X13n0285_p0370c01║煩惱濁，永出三界，更於何處侯得其便？故須乘此
X13n0285_p0370c02║自親現身而破壞之。噫！魔心若此，亦太毒矣。所幸
X13n0285_p0370c03║彼塵勞內，汝妙覺中，當處禪那，覺悟無惑，則彼魔
X13n0285_p0370c04║事無奈汝何耳。三、結過勸示二：初、結十魔過惡；
X13n0285_p0370c05║二、結想陰所招。今初。
X13n0285_p0370c06║阿難當知，是十種魔，於末世時，在我法中，出家修道，
X13n0285_p0370c07║或附人體，或自現形，皆言已成正徧知覺，讚歎婬欲，
X13n0285_p0370c08║破佛律儀。先惡魔師與魔弟子，婬婬相傳，如是邪精，
X13n0285_p0370c09║魅其心腑，近則九生，多踰百世，令真修行，總為魔眷，
X13n0285_p0370c10║命終之後，必為魔民，失正徧知，墮無間獄。汝今未須
X13n0285_p0370c11║先取寂滅，縱得無學，留願入彼末法之中，起大慈悲，
X13n0285_p0370c12║救度正心，深信眾生，令不著魔，得正知見。我今度汝，
X13n0285_p0370c13║已出生死，汝遵佛語，名報佛恩。
X13n0285_p0370c14║近則九生者，百年為一生，九百年後，正法將滅時
X13n0285_p0370c15║也。多踰百世者，三十年為一世，三千年後，正屬末
X13n0285_p0370c16║法時也。嗚呼！讀經至此，而不痛哭流涕，撫昔傷今，
X13n0285_p0370c17║思一振其頹風者，其真魔家眷屬也已。二、結想
X13n0285_p0370c18║陰所招。
X13n0285_p0370c19║阿難！如是十種禪那現境，皆是想陰用心交互，故現
X13n0285_p0370c20║斯事。眾生頑迷，不自忖量，逢此因緣，迷不自識，謂言
X13n0285_p0370c21║登聖，大妄語成，墮無間獄。汝等必須將如來語，於我
X13n0285_p0370c22║滅後，傳示末法，徧令眾生開悟斯義，無令天魔得其
X13n0285_p0370c23║方便，保持覆護，成無上道。
X13n0285_p0370c24║
X13n0285_p0371a01║大佛頂如來密因修證了義諸菩薩萬行首楞嚴經
X13n0285_p0371a02║卷第九文句