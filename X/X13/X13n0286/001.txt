X13n0286_p0383a01║
X13n0286_p0383a02║
X13n0286_p0383a03║No. 286
X13n0286_p0383a04║ 楞嚴經如說
X13n0286_p0383a05║
X13n0286_p0383a06║
X13n0286_p0383a07║：大佛頂如來密因修證了義諸菩薩萬行首楞嚴經
X13n0286_p0383a08║天竺沙門般剌密諦譯
X13n0286_p0383a09║天竺，西域國之總名。沙門，此云勤息，勤行善法，止
X13n0286_p0383a10║息惡行。般剌密諦，此云極量，譯師名也。譯者翻梵
X13n0286_p0383a11║字而成華字。五天世主最寶此經，祕而不傳。般剌
X13n0286_p0383a12║密諦欲傳震旦密藏而來，竟被獲回。後以微妙細
X13n0286_p0383a13║㲲書之，破臂藏於皮中，航海而達廣州。時唐中宗
X13n0286_p0383a14║神龍元年，宰相房融在廣，請就制止寺譯出。
X13n0286_p0383a15║烏萇國沙門彌伽釋迦譯語
X13n0286_p0383a16║烏萇，此云苑，古大國之苑囿，在北天竺。彌伽釋迦，
X13n0286_p0383a17║此云能降伏，譯語即度語，謂裁度兩方正理，翻梵
X13n0286_p0383a18║語而成華言。
X13n0286_p0383a19║唐菩薩戒弟子同中書門下平章事房融筆受
X13n0286_p0383a20║菩薩戒者，宰官而受菩薩戒者也。弟子者，以三寶
X13n0286_p0383a21║為大師也。同者，兼也。中書、門下，二俱內省，即左右
X13n0286_p0383a22║相府也。平章事者，平和章明國家之政。筆受者，譯
X13n0286_p0383a23║語或拙，則秉筆而潤色之。房相在譯場中，亦兼此
X13n0286_p0383a24║職，故與二師互顯其功。
X13n0286_p0383b01║
X13n0286_p0383b02║
X13n0286_p0383b03║
X13n0286_p0383b04║
X13n0286_p0383b05║No. 286-A
X13n0286_p0383b06║ 楞嚴經敘
X13n0286_p0383b07║
X13n0286_p0383b08║首楞嚴經者，諸佛之慧命，眾生之達道，教網之宏綱，
X13n0286_p0383b09║禪門之要關也。世尊成道以來，五時設化，無非為一
X13n0286_p0383b10║大事因緣。求其總攝化機，直指心體，發宣真勝義性，
X13n0286_p0383b11║簡定真實圓通，使人轉物同，如來彈指，超無學者，無
X13n0286_p0383b12║尚楞嚴矣。釋其名，則一切事究竟堅固，所謂徹法底
X13n0286_p0383b13║源，無動無壞。而如來密因，菩薩萬行，靡不資始乎此，
X13n0286_p0383b14║歸極乎此。考其所詮，則談圓理以明真性，開圓行以
X13n0286_p0383b15║示真修。其性也，體用雙彰。其修也，果因一契。原始要
X13n0286_p0383b16║終，了義之說也。良由諸修行人，背真向妄，不成無上
X13n0286_p0383b17║菩提。或愛念小乘，得少為足。或欲漏不除，畜聞成過。
X13n0286_p0383b18║故阿難以多聞邪染為緣，浚發大教。世尊首告之曰，
X13n0286_p0383b19║一切眾生，生死相續，皆由不知常住真心，性淨明體，
X13n0286_p0383b20║用諸妄想。此想不真，故有輪轉。又曰，有三摩提，名大
X13n0286_p0383b21║佛頂。首楞嚴王，具足萬行。十方如來一門，超出妙莊
X13n0286_p0383b22║嚴路。斯一經理行之大本歟。由是破七處攀緣，別二
X13n0286_p0383b23║種根本。因見顯心，因心顯見。雖心見互顯，而正顯在
X13n0286_p0383b24║心。如以盲人矚暗，喻見非眼。屈指飛光，驗見不動。印
X13n0286_p0383c01║觀河之非變，比垂手之無遺。辨於八還，擇於諸物。非
X13n0286_p0383c02║舒非縮，無是無非。使悟淨圓真心，妄為色空及聞見
X13n0286_p0383c03║耳。既悟妄為，尚疑混濫。故又破自然因緣，示見見之
X13n0286_p0383c04║非見。合別業同分，指見妄之所生。且以一人例多人，
X13n0286_p0383c05║一國例諸國。總顯器界根身，同一妄耳。自淺而深，自
X13n0286_p0383c06║狹而廣。雖多方顯妄，而所顯唯真。故又舉陰入處界，
X13n0286_p0383c07║廣及七大會，入如來藏性。使悟物我同根，是非一體。
X13n0286_p0383c08║妄無自性，全體即真。凡十界依正之相，皆循業發現
X13n0286_p0383c09║而已。既悟即真，尚迷循發。故又答山河大地之難，深
X13n0286_p0383c10║窮生起之由。譬虗空不拒，諸相發揮。顯真妙覺，明圓
X13n0286_p0383c11║照法界。一多互應，小大相容。即體即用，非俗非真。至
X13n0286_p0383c12║於離即離非，是即非即。則藏心妙性，不涉名言矣。復
X13n0286_p0383c13║引照鏡狂走，喻妄無因。結責多聞，勸修無漏。通而言
X13n0286_p0383c14║之，皆圓理也。理解雖圓，非行莫證。故又明二決定義。
X13n0286_p0383c15║初審因地發心，伏斷無明，為修行之要。次審煩惱根
X13n0286_p0383c16║本，意擇圓根，為發行之由。於是定六根優劣，令一門
X13n0286_p0383c17║深入。擊鐘驗常，綰巾示結。陳二十五聖所證法門，敕
X13n0286_p0383c18║選耳根為初心方便。而又教以攝心軌則，安立道場。
X13n0286_p0383c19║遂聞四種律儀，頂光神呪。通而言之，皆圓行也。乃至
X13n0286_p0383c20║由三增進，成就五十五位真菩提路。雖談證位，未盡
X13n0286_p0383c21║行因。下而戒業習於七趣情想，防禪定於五陰魔邪，
X13n0286_p0383c22║無非行門之事。必期於圓滿菩提，歸無所得，始名究
X13n0286_p0383c23║竟堅固之證也。然則依究竟堅固之理，立究竟堅固
X13n0286_p0383c24║之行。修究竟堅固之行，證究竟堅固之理。楞嚴教旨，
X13n0286_p0384a01║大抵如是。科經者，合理行為正宗，離正宗為五分。一
X13n0286_p0384a02║見道，二修道，三證果，四結經，五助道。謂見道而後修
X13n0286_p0384a03║道，修道而後證果，此常途之序耳。究論上根修證，如
X13n0286_p0384a04║發明藏性之後，謂不歷僧祇獲法身。請入華屋之前，
X13n0286_p0384a05║謂疑惑銷除，心悟實相之類。豈局於常哉。夫欲發真
X13n0286_p0384a06║歸元，明心見性者，於此宜盡心焉。故集諸師佳註，而
X13n0286_p0384a07║成會解。
X13n0286_p0384a08║元至正壬午廬陵沙門惟則天如述
X13n0286_p0384a09║興福法師惟慤資中法師弘沇吳興法師仁岳
X13n0286_p0384a10║真際法師崇節擕李法師洪敏泐潭禪師曉月
X13n0286_p0384a11║長水法師子璿孤山法師智圓溫陵禪師戒環
X13n0286_p0384a12║
X13n0286_p0384a13║
X13n0286_p0384a14║
X13n0286_p0384a15║
X13n0286_p0384a16║
X13n0286_p0384a17║No. 286-B
X13n0286_p0384a18║ 楞嚴經如說原序
X13n0286_p0384a19║
X13n0286_p0384a20║妙性真如，是謂大佛頂。大定堅固，斯名首楞嚴。始中
X13n0286_p0384a21║終所不得異，過現未所不能殊。顧圓通止趣一途，修
X13n0286_p0384a22║證必資萬行。所以用果為因，因曰密因。乘因得果，義
X13n0286_p0384a23║曰了義。行此乃能成佛，昧此無由結經。然舍利得祕
X13n0286_p0384a24║記涅槃，兼緣覺聲聞而畢舉。阿難請最初方便，雖內
X13n0286_p0384b01║祕外現而俱遺。葢法華功成而位已極，追談中路所
X13n0286_p0384b02║經。楞嚴就學而志無前，豫斷化城之想。結集明眼利
X13n0286_p0384b03║根，棄小舉要。陳義不待其終，開經已示其極。括五十
X13n0286_p0384b04║五位中，約佛子善超之數語，而圓通之法已見前矣。
X13n0286_p0384b05║就二十五聖內，舉目連拘絺之六尊，而圓通之人豈
X13n0286_p0384b06║外此乎。古今名宿，分曹竪義，殫力參微。然意義幽深，
X13n0286_p0384b07║會者未易。即文辭巧妙，晦者亦多。近三懷法師，辯才
X13n0286_p0384b08║無礙，而不註一經。人問其故，曰：不優文辭，安敢註經。
X13n0286_p0384b09║若不得已，以文士之筆，代僧家之舌，庶幾相濟。旨哉
X13n0286_p0384b10║斯言，幾於無我。夫行文之妙經難解，已如斯矣。況析
X13n0286_p0384b11║理之深心要渺，當何似焉。要其大槩，亦略可言。生死
X13n0286_p0384b12║之根本有二，緣心最粗，業識為細，豈容一往無分？菩
X13n0286_p0384b13║提之途路無多，真心獨露，見性自除，焉得兩存不廢？
X13n0286_p0384b14║旋妄而得法忍，所旋者，豈七番所破之心？舍湛而至
X13n0286_p0384b15║不搖，所舍者，正八識所邊之際。見見何時？乃如來照
X13n0286_p0384b16║生相無明之候；聞聞何法？斯菩薩入見前寂滅之門。
X13n0286_p0384b17║從破自、破他、破共、破無因，悟生滅之本無；故曰聞、曰
X13n0286_p0384b18║思、曰修、曰如幻，證圓通之不隔。第現業唯行可消，宿
X13n0286_p0384b19║愆非呪不敵。既從頂出，即是佛身；立見邪逃，豈關魔
X13n0286_p0384b20║號？言思已斷，證悟斯存。等妙前之頓漸，境自分明；乾
X13n0286_p0384b21║慧後之淺深，人多混濫。諸天因地不真，何以寄迴心
X13n0286_p0384b22║之聖？二乘取途非錯，何以墮邪見之流？即數處之覺
X13n0286_p0384b23║迷，關全經之明晦，不揣頑冥，妄希信解，研討五年，棲
X13n0286_p0384b24║尋眾典。賀居士中男，慧性辯才，深心閎覽，昔聚白門，
X13n0286_p0384c01║演說數過，中來閩署，披剝四旬，辨因果於茲經，析異
X13n0286_p0384c02║同於諸教，較如觀果，快若拈華。自謂厥衷所蘊，非緣
X13n0286_p0384c03║余筆不宣，亦恐遺亡，勉為疏緝，幾回易稿，始得成書。
X13n0286_p0384c04║居士來楚，重事推詳，猥蒙證可，取經中如所如說之
X13n0286_p0384c05║語，爰名如說。
X13n0286_p0384c06║明天啟甲子佛弟子竟陵鍾　惺伯敬撰
X13n0286_p0384c07║
X13n0286_p0384c08║
X13n0286_p0384c09║
X13n0286_p0384c10║
X13n0286_p0384c11║No. 286-C
X13n0286_p0384c12║ 如說新序
X13n0286_p0384c13║
X13n0286_p0384c14║佛之說法，非於法外有說也，如法說之而已。後人之
X13n0286_p0384c15║說經，亦不宜於經外有說也，如經說之而已。有求多
X13n0286_p0384c16║於說者，或摘經之一二字，以為脈絡之通；或割經之
X13n0286_p0384c17║前後章，以為科分之晣。其說也，病在支離。夫支離於
X13n0286_p0384c18║經中，已非如矣。或以己學之所得，師門之所傳，不問
X13n0286_p0384c19║經旨之果然，而必以其意妄合之。其說也，病在附會。
X13n0286_p0384c20║附會於經外，非如益甚焉。善哉，周子訥公之說楞嚴，
X13n0286_p0384c21║一本於如也。夫楞嚴一經，始自徵心，極於見見觀觀，
X13n0286_p0384c22║宗門參究之指備矣。由儀律道場，歷五十五位，絕諸
X13n0286_p0384c23║七趣，證與修畢舉，因與果並彰。其所說之法，比他經
X13n0286_p0384c24║為最全，終辨入邪諸魔，功尤最盡。使後之學者，但如
X13n0286_p0385a01║經之文，說經之意，已莫可殫究。支離附會之說，又何
X13n0286_p0385a02║容增益其間哉。舊之說楞嚴者數十家，說無全是，非
X13n0286_p0385a03║以如不如辨之，其區別何可爽。往者伯敬鍾公，廣搜
X13n0286_p0385a04║而約衷之，唯擇其精，不摘其謬，但取其義，不名其人，
X13n0286_p0385a05║題之曰如說。周子深契是經，無以易是說，特梓而新
X13n0286_p0385a06║之以行世。蓋非周之說，而鍾之說也。又非鍾之說，而
X13n0286_p0385a07║諸家之說。亦非諸家之說，而佛之說。并非佛他經之
X13n0286_p0385a08║說，而楞嚴之說。說於經如，於法如，至矣，蔑以加矣。於
X13n0286_p0385a09║此如，於彼如，求異同於其間，不可得。操是說也，推之
X13n0286_p0385a10║以說他經，亦猶是矣。
X13n0286_p0385a11║賜進士出身山西布政使司布政使擕李佛弟子王
X13n0286_p0385a12║庭，康熈十八年菊月重陽後十日敬題。
X13n0286_p0385a13║
X13n0286_p0385a14║
X13n0286_p0385a15║
X13n0286_p0385a16║
X13n0286_p0385a17║No. 286
X13n0286_p0385a18║大佛頂如來密因修證了義諸菩薩
X13n0286_p0385a19║萬行首楞嚴經如說第一卷
X13n0286_p0385a20║
X13n0286_p0385a21║
X13n0286_p0385a22║如來果體，其體本然，何假密因。菩薩道用，其用無
X13n0286_p0385a23║作，孰為萬行。無因無行，無修無證，無了不了。大小
X13n0286_p0385a24║名相，一切不立。此真首楞嚴畢竟堅固者也。特以
X13n0286_p0385b01║眾生如來隱於藏心，非密因不顯。眾生菩薩淪於
X13n0286_p0385b02║七趣，非萬行不修。覺皇於是示之以大法，使不迷
X13n0286_p0385b03║於小道，而默得乎無外之體。喻之以佛頂，使不滯
X13n0286_p0385b04║於相見，而妙極乎無上之致。指如來密因，使明本
X13n0286_p0385b05║妙心，知三世諸佛皆依此為初因。明修證了義，使
X13n0286_p0385b06║悟究竟法，知一切聖人皆依此而證果。乃至具足
X13n0286_p0385b07║菩薩清淨萬行，一切事法無不究竟，至於實相堅
X13n0286_p0385b08║固不壞。故名大佛頂如來密因修證了義諸菩薩
X13n0286_p0385b09║萬行首楞嚴經。○此經始於無見頂相，放光說呪。
X13n0286_p0385b10║如來首標有三摩提，名大佛頂。是指菩提涅槃元
X13n0286_p0385b11║清淨體，如來藏心言也。由此心體，含吐十虗，彌綸
X13n0286_p0385b12║萬有。五目不能覩其形，四辯莫能談其狀。唯我大
X13n0286_p0385b13║覺覩明星時，開佛知見，直覰其頂。故名此法為最
X13n0286_p0385b14║尊之頂法也。如來密因修證了義者，顯此法所以
X13n0286_p0385b15║為大佛頂也。不變名如，隨緣為來，小乘如而不來，
X13n0286_p0385b16║凡夫來而不如，唯我大覺亦如亦來，故名如來。獨
X13n0286_p0385b17║知獨見之謂密，出生聖果之謂因，謂大覺依此頂
X13n0286_p0385b18║法為因而興萬行也。練磨治習之謂修，忘心默契
X13n0286_p0385b19║之謂證，謂大覺依此頂法而斷惑證真也。無不究
X13n0286_p0385b20║盡之謂了，不落言思之謂義，謂大覺為此第一義
X13n0286_p0385b21║諦大事因緣出現於世，今已究盡無餘，故曰了義
X13n0286_p0385b22║也。良以眾生業識茫茫全無知覺，流轉生死無有
X13n0286_p0385b23║了期，小乘坐守化城耽寂滅樂，自止中途亦未能
X13n0286_p0385b24║了，即使菩薩至等覺位，前程有路未至圓極，終是
X13n0286_p0385c01║不了。唯是大覺障盡惑空因窮果滿，能事已畢更
X13n0286_p0385c02║無餘事，一義皆了更無餘義，方始得了成無上覺。
X13n0286_p0385c03║諸菩薩萬行首楞嚴者，謂從乾慧以至等覺，皆以
X13n0286_p0385c04║此頂法為因而修六度，分斷無明分證真理，上歷
X13n0286_p0385c05║菩薩聖位，故能步步踏佛階梯，事事得成堅固。
X13n0286_p0385c06║如是我聞：一時，佛在室羅筏城祇桓精舍，與大比丘
X13n0286_p0385c07║眾千二百五十人俱，皆是無漏大阿羅漢，佛子住持
X13n0286_p0385c08║善超諸有，能於國土成就威儀，從佛轉輪妙堪遺囑，
X13n0286_p0385c09║嚴淨毗尼弘範三界，應身無量度脫眾生，拔濟未來
X13n0286_p0385c10║越諸塵累。其名曰：大智舍利弗、摩訶目犍連、摩訶拘
X13n0286_p0385c11║絺羅、富樓那彌多羅尼子、須菩提、優波尼沙陀等而
X13n0286_p0385c12║為上首。
X13n0286_p0385c13║如是經教，我從佛聞。一時，猶云彼時佛在某處，與
X13n0286_p0385c14║某等俱，云何問答，乃至信受奉行，結集通例也。比
X13n0286_p0385c15║丘曰大，簡小千二百五十，人常隨之。眾漏有三，謂
X13n0286_p0385c16║欲漏、有漏、無明漏，無此三種滲漏曰無漏。阿羅漢，
X13n0286_p0385c17║聲聞極果，諸菩薩內祕大行，外示聲聞，故以大名
X13n0286_p0385c18║之，而具列其行。堪紹佛法曰佛子，住法王家護持
X13n0286_p0385c19║法輪曰住持。超者，不為所縛，不離三界而能超，曰
X13n0286_p0385c20║善超。諸有，謂欲有、色有、無色有，總指三界受生處。
X13n0286_p0385c21║威儀，軌則也。具足威儀，能自成就，亦成就人有戒
X13n0286_p0385c22║行，意在內轉輪佛法，能摧破惑障，運出生死之喻。
X13n0286_p0385c23║雖受遺囑，實忘彼我能所之相，說法如幻，度生同
X13n0286_p0385c24║空，故稱妙堪毗尼戒律也。在身曰嚴，在心曰淨，六
X13n0286_p0386a01║卷之四清淨明誨，七卷之安立道場，總攝於此。見
X13n0286_p0386a02║善超諸有，及弘範三界數句，皆以此為根本。此經
X13n0286_p0386a03║以戒為重也。舍利，此云鶖鳥，母名。弗即子也，連母
X13n0286_p0386a04║為名，智慧第一。目犍連，姓也，名拘律陀，神通第一。
X13n0286_p0386a05║拘絺羅，即長爪梵志，博學第一。富樓那，此云滿父
X13n0286_p0386a06║名。彌多羅尼，此云慈母名。連父母名，故云滿慈子，
X13n0286_p0386a07║說法第一。須菩提，此云空生，亦名善現，解空第一。
X13n0286_p0386a08║優波尼沙陀，此云塵性空，于六塵中悟色性故。○
X13n0286_p0386a09║法華言授記成佛，却從二乘說來，而卒歸於一乘。
X13n0286_p0386a10║故開經嘆德，先言聲聞，而後及於菩薩。楞嚴言最
X13n0286_p0386a11║初方便，揀却二乘聲聞緣覺，直斥之為錯亂修習，
X13n0286_p0386a12║列於十種邪見之末。葢楞嚴終始，止談上乘，不及
X13n0286_p0386a13║其餘。故嘆德處，直從無漏大阿羅漢說起，已是極
X13n0286_p0386a14║頂之談。舍利弗等六人，俱列圓通。二十五聖之中，
X13n0286_p0386a15║開卷明揭圓通，作一榜樣。
X13n0286_p0386a16║復有無量，辟支無學，并其初心，同來佛所。屬諸比丘，
X13n0286_p0386a17║休夏自恣，十方菩薩，咨決心疑。欽奉慈嚴，將求密義，
X13n0286_p0386a18║即時如來，敷座宴安。為諸會中，宣示深奧，法筵清眾，
X13n0286_p0386a19║得未曾有。迦陵仙音，徧十方界，恆沙菩薩，來聚道場。
X13n0286_p0386a20║文殊師利，而為上首。
X13n0286_p0386a21║辟支，此云獨覺，亦云緣覺，其根比聲聞稍利，以能
X13n0286_p0386a22║侵斷習氣故。無學，即真窮惑盡者。初心，即研真斷
X13n0286_p0386a23║惑者。比丘當初夏時，即結制禁足安居，不令乞食，
X13n0286_p0386a24║名休夏。自恣期滿，解制之日，七月十四、十五、十六
X13n0286_p0386b01║日也。自知有過，恣其自陳，自不知過，恣任僧舉，正
X13n0286_p0386b02║是嚴淨毗尼之義，益顯戒為重矣。將求密義，言所
X13n0286_p0386b03║以欽承者，不獨求決通疑滯，且欲求密修密證之
X13n0286_p0386b04║了義。即時下，順機說法也。迦陵，仙禽也，其音微妙，
X13n0286_p0386b05║佛音如之。徧界之音，如目犍連，逞其神通，極西方
X13n0286_p0386b06║恆沙世界，聽佛音聲，猶如對面。
X13n0286_p0386b07║時波斯匿王，為其父王諱日營齋，請佛宮掖自迎如
X13n0286_p0386b08║來，廣設珍羞無上妙味，兼復親延諸大菩薩。城中復
X13n0286_p0386b09║有長者居士，同時飯僧佇佛來應。佛敕文殊，分領菩
X13n0286_p0386b10║薩及阿羅漢，應諸齋主。
X13n0286_p0386b11║佛敕四句，明是方行等慈，開闡無遮念頭行徑。
X13n0286_p0386b12║唯有阿難先受別請，遠遊未還，不遑僧次，既無上座
X13n0286_p0386b13║及阿闍黎，途中獨歸，其日無供。即時阿難執持應器，
X13n0286_p0386b14║於所遊城次第循乞，心中初求最後檀越以為齋主，
X13n0286_p0386b15║無問淨穢剎利尊姓及旃陀羅，方行等慈，不擇微賤，
X13n0286_p0386b16║發意圓成一切眾生無量功德。阿難已知如來世尊
X13n0286_p0386b17║訶須菩提及大迦葉為阿羅漢心不均平，欽仰如來
X13n0286_p0386b18║開闡無遮，度諸疑謗，經彼城隍，徐步郭門，嚴整威儀，
X13n0286_p0386b19║肅恭齋法。爾時，阿難因乞食次，經歷婬室，遭大幻術，
X13n0286_p0386b20║摩登伽女以娑毗迦羅先梵天呪攝入婬席，婬躬撫
X13n0286_p0386b21║摩，將毀戒體。
X13n0286_p0386b22║此誤墮之由也。阿難不隨如來應王者之供，則不
X13n0286_p0386b23║及上座倫次。不與大眾應諸齋主之家，則不及阿
X13n0286_p0386b24║闍黎倫次。阿闍黎，此云軌範師，能糾正弟子者。剎
X13n0286_p0386c01║利王族旃陀羅，婬酒屠殺之類。心中初求，至無量
X13n0286_p0386c02║功德，是阿難發心最好處。後云五濁惡世誓先入，
X13n0286_p0386c03║與心中初求一段，同一念頭。但此時在緣心中，茫
X13n0286_p0386c04║無主持。後悟真心，已具資糧。前後見地力量，不能
X13n0286_p0386c05║強同。須菩提舍貧從富，為其易施。大迦葉舍富從
X13n0286_p0386c06║貧，為彼植因。二人地步儘高。阿難以佛訶其心不
X13n0286_p0386c07║均平，欲求無遮，此大願力也。竟緣此遭摩登伽之
X13n0286_p0386c08║難。以求無遮，故誤墮。以誤墮故，卒得大定。畢竟是
X13n0286_p0386c09║願力所至，而機緣亦妙。○心未融化，不能事事無
X13n0286_p0386c10║礙者，可入淨而不可入穢，可入佛而不可入魔。
X13n0286_p0386c11║如來知彼婬術所加，齋畢旋歸，王及大臣、長者、居士
X13n0286_p0386c12║俱來隨佛，願聞法要。於時世尊頂放百寶無畏光明，
X13n0286_p0386c13║光中出生千葉寶蓮，有佛化身結跏趺坐，宣說神呪，
X13n0286_p0386c14║敕文殊師利將呪往護，惡呪消滅，提獎阿難及摩登
X13n0286_p0386c15║伽歸來佛所。
X13n0286_p0386c16║無善不具，故曰百寶。無惡不摧，故曰無畏。本佛示
X13n0286_p0386c17║默，而化佛說者，意表佛法本然，無說無示。以無相
X13n0286_p0386c18║現相，無說示說。一真湛寂，萬化冥通。提獎阿難，及
X13n0286_p0386c19║摩登伽。一見世尊，慈力普度。一見眾生，皆有佛性。
X13n0286_p0386c20║阿難見佛頂禮悲泣，恨無始來一向多聞未全道力，
X13n0286_p0386c21║殷勤啟請十方如來，得成菩提妙奢摩他、三摩、禪那
X13n0286_p0386c22║最初方便。於時復有恆沙菩薩，及諸十方大阿羅漢、
X13n0286_p0386c23║辟支佛等，俱願樂聞，退坐默然承受聖旨。
X13n0286_p0386c24║上文將毀戒體，乃登伽欲毀之。若阿難自有本領，
X13n0286_p0387a01║見佛之時，非以戒體將毀，而後頂禮悲泣。正以行
X13n0286_p0387a02║人到此，猶不能免惡境相惱，即是道方未全，故怨
X13n0286_p0387a03║艾悲悔，而求大定。阿難自恨多聞，不免誤墮。不知
X13n0286_p0387a04║多聞之病，從耳根起。下即選耳根為最初方便。葢
X13n0286_p0387a05║以循聲流轉，而成其病。則使倒聞旋機，以復其湛。
X13n0286_p0387a06║藥病相因，自是妙手。菩提是果海之終。妙奢摩他、
X13n0286_p0387a07║三摩、禪那是因，乃菩提路之中間。最初方便，是因
X13n0286_p0387a08║中先務，即發菩提之始。下文應以終始地位中間，
X13n0286_p0387a09║永無委曲相者，明皆常住真心，無生法忍，為因地
X13n0286_p0387a10║心也。後文單說三摩者，直以三摩為大定也。單舉
X13n0286_p0387a11║奢摩他者，例亦如是。葢奢摩他等三，在此經為定
X13n0286_p0387a12║之總名，殊勝之定也。冠以妙字，乃妙奢摩他，妙三
X13n0286_p0387a13║摩，妙禪那也。妙則舉一即三矣。
X13n0286_p0387a14║佛告阿難：汝我同氣情均天倫，當初發心於我法中
X13n0286_p0387a15║見何勝相，頓捨世間深重恩愛？阿難白佛：我見如來
X13n0286_p0387a16║三十二相勝妙殊絕，形體映徹猶如瑠璃，常自思惟：
X13n0286_p0387a17║此相非是欲愛所生。何以故？欲氣麤濁腥臊交遘膿
X13n0286_p0387a18║血雜亂，不能發生勝淨妙明紫金光聚，是以渴仰從
X13n0286_p0387a19║佛剃落。佛言：善哉！
X13n0286_p0387a20║見何勝相，見字便含下文指點見性之意。不然，只
X13n0286_p0387a21║當云以何因緣，頓捨世間云云矣。見相發心，亦無
X13n0286_p0387a22║大過。佛曰善哉，尚未深求。阿難差處，不在此段。世
X13n0286_p0387a23║尊此處，不過借一問頭，徵彼心之所在而已。
X13n0286_p0387a24║阿難！汝等當知，一切眾生從無始來生死相續，皆由
X13n0286_p0387b01║不知常住真心性淨明體，用諸妄想。此想不真，故有
X13n0286_p0387b02║輪轉。
X13n0286_p0387b03║初發常住真心、妄想二種，全經大旨揭于此矣。阿
X13n0286_p0387b04║難慕佛妙定，而此妙定非識心所修，必令先悟此
X13n0286_p0387b05║識非心，別尋真心，故下文由淺入深，漸次開示。自
X13n0286_p0387b06║此至三卷末，總是破妄顯真。然有畢竟破，如說鍮
X13n0286_p0387b07║石非金，破盡不用也；有不畢竟破，如說鑛中有沙，
X13n0286_p0387b08║欲其銷出真金，因顯而破也。經中於識全破其妄，
X13n0286_p0387b09║於根多顯其真、少破其妄，於陰、入、處、界一一破妄
X13n0286_p0387b10║顯真，於七大全顯其真。妄想有三種非真，眾生因
X13n0286_p0387b11║之以成三重迷執：一者、本非是心而似是心，故迷
X13n0286_p0387b12║執以為是心；二者、本非有體而似有體，故迷執以
X13n0286_p0387b13║為有體；三者、本非有處而似有處，故迷執以為有
X13n0286_p0387b14║處。今不直破非心無體，先奪其所執心處，令其一
X13n0286_p0387b15║一審察，顯其了無住處，欲彼自覺其妄，必待七處
X13n0286_p0387b16║情盡，終不自悟，然後訶其非心，明其無體。
X13n0286_p0387b17║汝今欲研無上菩提真發明性，應當直心酬我所問。
X13n0286_p0387b18║十方如來同一道故，出離生死皆以直心，心言直故，
X13n0286_p0387b19║如是乃至終始地位，中間永無諸委曲相。
X13n0286_p0387b20║自始至終，中間永無諸委曲相者，言由不生滅因，
X13n0286_p0387b21║取不生滅果，直證菩提，不歷外道小乘諸境也。
X13n0286_p0387b22║阿難！我今問汝，當汝發心緣於如來三十二相，將何
X13n0286_p0387b23║所見？誰為愛樂？阿難白佛言：世尊！如是愛樂用我心
X13n0286_p0387b24║目，由目觀見如來勝相心生愛樂，故我發心願捨生
X13n0286_p0387c01║死。
X13n0286_p0387c02║此承見相發心，出心目二字，以為談經之柄。阿難
X13n0286_p0387c03║直云：由目觀見，全是眾生知見。下文重重開示，不
X13n0286_p0387c04║過翻眾生知見為佛知見耳。
X13n0286_p0387c05║佛告阿難：如汝所說，真所愛樂因於心目，若不識知
X13n0286_p0387c06║心目所在，則不能得降伏塵勞。譬如國王為賊所侵
X13n0286_p0387c07║發兵討除，是兵要當知賊所在，使汝流轉心目為咎。
X13n0286_p0387c08║吾今問汝，唯心與目今何所在？
X13n0286_p0387c09║唯心與目，今何所在？所謂徵心也。下更無如是徵
X13n0286_p0387c10║辭，何云七徵？若云七番破處則可耳。國王為賊所
X13n0286_p0387c11║侵，發兵討除，要當知賊所在之譬，莫輕看過。下文
X13n0286_p0387c12║七處破心所在，正窮追之，使賊無所容也。明言使
X13n0286_p0387c13║汝輪轉心目為咎，故問唯心與目，今何所在？則如
X13n0286_p0387c14║來所徵之心，乃賊也，非心也；妄心也，非真心也。阿
X13n0286_p0387c15║難若知妄心為賊，自然答以不知所在，而直請真
X13n0286_p0387c16║心矣。唯其受用妄心，極力護庇，見如來指之為賊，
X13n0286_p0387c17║口雖不言，心却不信，歷指七處所在。若云既有所
X13n0286_p0387c18║在，豈可遽謂之賊乎？觀後阿難云：行諸一切難行
X13n0286_p0387c19║法事，皆用此心。又云：我悟佛所說法者，現以緣心，
X13n0286_p0387c20║𠃔所瞻仰。則曲護妄心，認賊為子之本情，乃始招
X13n0286_p0387c21║出佛歷言無有是處，而後直斥云：此非汝心。言此
X13n0286_p0387c22║心之為賊而非子，不必求其所在也。若常住真心，
X13n0286_p0387c23║則在七處可，不在七處亦可，無在無不在亦可。
X13n0286_p0387c24║阿難白佛言：世尊！一切世間十種異生，同將識心居
X13n0286_p0388a01║在身內，縱觀如來青蓮華眼亦在佛面。我今觀此浮
X13n0286_p0388a02║根四塵祇在我面，如是識心實居身內。
X13n0286_p0388a03║心在身內，乃一切眾生尋常所執，所謂昏擾擾相
X13n0286_p0388a04║以為心性，一迷為心決定，惑為色身之內是也。餘
X13n0286_p0388a05║六因佛一時破奪，逼成轉計耳。
X13n0286_p0388a06║佛告阿難：汝今現坐如來講堂，觀祇陀林今何所在？
X13n0286_p0388a07║世尊！此大重閣清淨講堂在給孤園，今祇陀林實在
X13n0286_p0388a08║堂外。阿難！汝今堂中先何所見？世尊！我在堂中先見
X13n0286_p0388a09║如來，次觀大眾，如是外望方矚林園。
X13n0286_p0388a10║就眼前景定內外境先後見伏下案。○世尊七處
X13n0286_p0388a11║多以見發難端，亦含見性是心非眼意。
X13n0286_p0388a12║阿難！汝矚林園因何有見？世尊！此大講堂戶牖開豁，
X13n0286_p0388a13║故我在堂得遠瞻見。爾時，世尊在大眾中，舒金色臂
X13n0286_p0388a14║摩阿難頂，告示阿難及諸大眾：有三摩提名大佛頂
X13n0286_p0388a15║首楞嚴王，具足萬行，十方如來一門超出妙莊嚴路，
X13n0286_p0388a16║汝今諦聽。阿難頂禮，伏受慈旨。
X13n0286_p0388a17║阿難啟請大定，佛先破其緣心，首次破心。問答未
X13n0286_p0388a18║竟，急示以有三摩提云云。葢以鎮定其乍復之魂，
X13n0286_p0388a19║安慰其初問之意。如窮子見父，先告以家寶，使預
X13n0286_p0388a20║知衣食有地，驚定氣平，徐徐推問以終。七破之文
X13n0286_p0388a21║後詳。大定一門，超出妙莊嚴路，與後一門深入相
X13n0286_p0388a22║應。一門深入，因也，即最初方便。一門超出，即真菩
X13n0286_p0388a23║提妙莊嚴海，佛之極果也。由大定趨入，故謂路。
X13n0286_p0388a24║佛告阿難：如汝所言，身在講堂，戶牖開豁，遠矚林園。
X13n0286_p0388b01║亦有眾生在此堂中，不見如來，見堂外者。阿難答言：
X13n0286_p0388b02║世尊在堂，不見如來，能見林泉，無有是處。阿難！汝亦
X13n0286_p0388b03║如是，汝之心靈一切明了。若汝現前所明了心實在
X13n0286_p0388b04║身內，爾時先合了知內身。頗有眾生先見身中，後觀
X13n0286_p0388b05║外物？縱不能見心、肝、脾、胃，爪生、髮長、筋轉、脈搖，誠合
X13n0286_p0388b06║明了，如何不知？必不內知，云何知外？是故應知，汝言
X13n0286_p0388b07║覺了能知之心住在身內，無有是處。
X13n0286_p0388b08║頗猶可問，以決其不能也。心肝脾胃，深處也。爪生
X13n0286_p0388b09║髮長，筋轉脈搖較淺，亦膚中生處。總屬在內一破，
X13n0286_p0388b10║心不在內也。只此一破，聞者即當驚悟絕倒。試檢
X13n0286_p0388b11║世典，有說心不在內者乎？真獅子吼也。
X13n0286_p0388b12║阿難稽首而白佛言：我聞如來如是法音，悟知我心
X13n0286_p0388b13║實居身外。所以者何？譬如燈光然於室中，是燈必能
X13n0286_p0388b14║先照室內，從其室門後及庭際。一切眾生不見身中
X13n0286_p0388b15║獨見身外，亦如燈光居在室外不能照室，是義必明
X13n0286_p0388b16║將無所惑，同佛了義得無妄耶？
X13n0286_p0388b17║奪內執外，常情皆然。燈光之喻躡前，心在身內，必
X13n0286_p0388b18║知內身，譬燈光在室，乃能照室。今在室外，喻心在
X13n0286_p0388b19║身外，不能見內。
X13n0286_p0388b20║佛告阿難：是諸比丘，適來從我室羅筏城，循乞摶食
X13n0286_p0388b21║歸祇陀林，我已宿齋。汝觀比丘，一人食時諸人飽不？
X13n0286_p0388b22║阿難答言：不也。世尊！何以故？是諸比丘，雖阿羅漢軀
X13n0286_p0388b23║命不同，云何一人能令眾飽？佛告阿難：若汝覺了知
X13n0286_p0388b24║見之心實在身外，身心相外自不相干，則心所知身
X13n0286_p0388c01║不能覺，覺在身際心不能知。我今示汝兜羅綿手，汝
X13n0286_p0388c02║眼見時心分別不？阿難答言：如是。世尊！佛告阿難：若
X13n0286_p0388c03║相知者，云何在外？是故應知，汝言覺了能知之心住
X13n0286_p0388c04║在身外，無有是處。
X13n0286_p0388c05║彼食不能飽此外心，焉能知身？二、破心不在外也。
X13n0286_p0388c06║汝眼見時，心分別不？亦含是心，非眼意。
X13n0286_p0388c07║阿難白佛言：世尊！如佛所言，不見內故不居身內，身
X13n0286_p0388c08║心相知不相離故不在身外。我今思惟知在一處。佛
X13n0286_p0388c09║言：處今何在？阿難言：此了知心既不知內而能見外，
X13n0286_p0388c10║如我思忖潛伏根裏。猶如有人取琉璃椀合其兩眼，
X13n0286_p0388c11║雖有物合而不留礙，彼根隨見隨即分別。然我覺了
X13n0286_p0388c12║能知之心不見內者，為在根故；分明矚外無障礙者，
X13n0286_p0388c13║潛根內故。
X13n0286_p0388c14║因不見內而能見外，思忖此心伏在眼根，眼根不
X13n0286_p0388c15║礙心見，猶瑠璃不礙眼見也。
X13n0286_p0388c16║佛告阿難：如汝所言，潛根內者猶如琉璃，彼人當以
X13n0286_p0388c17║琉璃籠眼，當見山河、見琉璃不？如是，世尊，是人當以
X13n0286_p0388c18║琉璃籠眼，實見琉璃。佛告阿難：汝心若同琉璃合者，
X13n0286_p0388c19║當見山河，何不見眼？若見眼者，眼即同境，不得成隨。
X13n0286_p0388c20║若不能見，云何說言此了知心潛在根內如琉璃合？
X13n0286_p0388c21║是故應知，汝言覺了能知之心潛伏根裏如琉璃合，
X13n0286_p0388c22║無有是處。
X13n0286_p0388c23║琉璃籠眼，眼見琉璃；眼根籠心，心不見眼。設許見
X13n0286_p0388c24║眼，眼乃成境。夫境豈復能見境乎？汝言彼根隨見，
X13n0286_p0389a01║隨即分別，義不成也。三、破心不在根也。
X13n0286_p0389a02║阿難白佛言：世尊！我今又作如是思惟：是眾生身，腑
X13n0286_p0389a03║臟在中，竅穴居外，有藏則暗，有竅則明。今我對佛，開
X13n0286_p0389a04║眼見明，名為見外；閉眼見暗，名為見內。是義云何？
X13n0286_p0389a05║由有竅則明，故開眼見明。由有藏則暗，故合眼見
X13n0286_p0389a06║暗。見明即名見外，不必責其身心相外。見暗即名
X13n0286_p0389a07║見內，不必見心肝脾胃等。雖內外並列，乃借見外
X13n0286_p0389a08║形見內，仍歸最初在內之執，故佛唯破在內。
X13n0286_p0389a09║佛告阿難：汝當閉眼見暗之時，此暗境界為與眼對？
X13n0286_p0389a10║為不對眼？若與眼對，暗在眼前，云何成內？若成內者，
X13n0286_p0389a11║居暗室中，無日月燈，此室暗中皆汝焦腑。若不對者，
X13n0286_p0389a12║云何成見？
X13n0286_p0389a13║焦腑，三焦臟腑也。暗在眼前，前豈成內？若即暗為
X13n0286_p0389a14║內，則眼前暗室可稱焦腑，豈理也哉？若此暗相不
X13n0286_p0389a15║與眼對，則應此眼不與暗合，云何眼前又見黑暗？
X13n0286_p0389a16║如是則眼與暗對與不對，皆不成內。
X13n0286_p0389a17║若離外見，內對所成。合眼見暗，名為身中。開眼見明，
X13n0286_p0389a18║何不見面？若不見面，內對不成。見面若成，此了知心
X13n0286_p0389a19║及與眼根乃在虗空，何成在內？若在虗空，自非汝體，
X13n0286_p0389a20║即應如來今見汝面亦是汝身。汝眼已知身合非覺，
X13n0286_p0389a21║必汝執言身眼兩覺應有二知，即汝一身應成兩佛。
X13n0286_p0389a22║是故應知，汝言見暗名見內者，無有是處。
X13n0286_p0389a23║眼前之境名外，身內之境名內。前以對眼為外，不
X13n0286_p0389a24║得成內。今縱離外而成內對，是眼能返觀矣。合能
X13n0286_p0389b01║返觀身中，則開應返觀己面。若不爾者，義不成也。
X13n0286_p0389b02║見面若成，則能見者乃在虗空，在空則離體矣。若
X13n0286_p0389b03║復執為自體，則如來亦離汝體而見汝面，將亦是
X13n0286_p0389b04║汝身乎？不許佛身是汝，汝之心眼亦非是汝。汝眼
X13n0286_p0389b05║在空，空中已知，身合非覺。若執兩皆有知，則汝一
X13n0286_p0389b06║身應有二知：一在虗空，一在汝身。今日為兩阿難，
X13n0286_p0389b07║他日應成兩佛矣。展轉辨明，無返觀理，見暗不得
X13n0286_p0389b08║為見內也。四、破心不在內也。
X13n0286_p0389b09║阿難言：我常聞佛開示四眾，由心生故種種法生，由
X13n0286_p0389b10║法生故種種心生。我今思惟，即思惟體實我心性，隨
X13n0286_p0389b11║所合處心則隨有，亦非內、外、中間三處。
X13n0286_p0389b12║由心生故，種種法生，法不自生也。由法生故，種種
X13n0286_p0389b13║心生，心不自生也。謂互倚妄現，俱無生體，心法皆
X13n0286_p0389b14║空也。阿難引之以證心隨合。隨有者，隨其攀緣何
X13n0286_p0389b15║法，即心在之處也。中間，即前根裏。阿難非謂心必
X13n0286_p0389b16║有體，正謂心無體而能合，合即心之所在。下辨有
X13n0286_p0389b17║合必有體，無體則不能合，無合則無所在。
X13n0286_p0389b18║佛告阿難：汝今說言：由法生故，種種心生，隨所合處，
X13n0286_p0389b19║心隨有。者，是心無體，則無所合。若無有體而能合者，
X13n0286_p0389b20║則十九界因七塵合。是義不然。若有體者，如汝以手
X13n0286_p0389b21║自挃其體，汝所知心，為復內出？為從外入？若復內出，
X13n0286_p0389b22║還見身中；若從外來，先合見面。
X13n0286_p0389b23║合者，如葢合函，必彼此有體，然後可合。今汝思惟
X13n0286_p0389b24║之，心元是浮想，實無自體，則無合處。世間祇有十
X13n0286_p0389c01║八界、六塵、十九與七，特空名耳，空不可合。故曰：是
X13n0286_p0389c02║義不然，唯其心必有體，方能合也。心若有體，當何
X13n0286_p0389c03║所在？令挃身而騐，不見身中，不從內出也；不先見
X13n0286_p0389c04║面，不從外入也。是心畢竟無體，豈隨合隨有乎？隨
X13n0286_p0389c05║合隨有，奔逸昏擾，乃猶認作真心，曲盡世人迷態。
X13n0286_p0389c06║阿難言：見是其眼，心知非眼，為見非義。佛言：若眼能
X13n0286_p0389c07║見，汝在室中門能見不？則諸已死尚有眼存，應皆見
X13n0286_p0389c08║物。若見物者，云何名死？
X13n0286_p0389c09║上並以心不見處說心不在，故辯云：見是眼，知非
X13n0286_p0389c10║眼。責之以見，非義也。豈知能見在心，徒眼不見，不
X13n0286_p0389c11║但能知者非眼，即能見者亦非眼。若眼能見，即如
X13n0286_p0389c12║門有竅穴，亦應有見，何故不能？且觀諸已死可驗。
X13n0286_p0389c13║徒眼不能見，見必屬於心矣，亦含是心非眼意。
X13n0286_p0389c14║阿難！又汝覺了能知之心，若必有體，為復一體？為有
X13n0286_p0389c15║多體？今在汝身，為復徧體？為不徧體？若一體者，則汝
X13n0286_p0389c16║以手挃一支時，四支應覺；若咸覺者，挃應無在。若挃
X13n0286_p0389c17║有所，則汝一體自不能成；若多體者，則成多人，何體
X13n0286_p0389c18║為汝？若徧體者，同前所挃；若不徧者，當汝觸頭，亦觸
X13n0286_p0389c19║其足，頭有所覺，足應無知。今汝不然，是故應知，隨所
X13n0286_p0389c20║合處，心則隨有，無有是處。
X13n0286_p0389c21║當知心體非一非多，非徧不徧，則知心無定體，安
X13n0286_p0389c22║得有合？五、破心不隨合也。
X13n0286_p0389c23║阿難白佛言：世尊！我亦聞佛與文殊等諸法王子談
X13n0286_p0389c24║實相時，世尊亦言：心不在內，亦不在外。如我思惟，內
X13n0286_p0390a01║無所見，外不相知。內無知故，在內不成；身心相知，在
X13n0286_p0390a02║外非義。今相知故，復內無見，當在中間。
X13n0286_p0390a03║世尊所言，不在內外，正言心無定在，非謂心在中
X13n0286_p0390a04║間也。阿難復執為中，不知纔喚作中，即有定在，故
X13n0286_p0390a05║下審其在身在境也。○以為在內，則不見腑臟。以
X13n0286_p0390a06║為在外，則身不相知。二義不成，當在根境之中。
X13n0286_p0390a07║佛言：汝言中間，中必不迷，非無所在。今汝推中，中何
X13n0286_p0390a08║為在？為復在處？為當在身？若在身者，在邊非中，在中
X13n0286_p0390a09║同內。若在處者，為有所表？為無所表？無表同無，表則
X13n0286_p0390a10║無定。何以故？如人以表，表為中時，東看則西，南觀成
X13n0286_p0390a11║北。表體既混，心應雜亂。
X13n0286_p0390a12║先審定中間在身在境，而後兩破其中俱無定在。
X13n0286_p0390a13║若在身下，謂在身有中邊二義，在邊不得為中，在
X13n0286_p0390a14║中同前，在內應當見內。若在處下，謂在處有表不
X13n0286_p0390a15║表二義，標物以顯中曰表，謂無表則無中，表則中
X13n0286_p0390a16║無定在。今表體尚無定，則心寧有一定之中？
X13n0286_p0390a17║阿難言：我所說中，非此二種。如世尊言：眼色為緣，生
X13n0286_p0390a18║於眼識，眼有分別，色塵無知，識生其中，則為心在。佛
X13n0286_p0390a19║言：汝心若在根塵之中，此之心體，為復兼二？為不兼
X13n0286_p0390a20║二？若兼二者，物體雜亂，物非體知，成敵兩立，云何為
X13n0286_p0390a21║中？兼二不成，非知不知，即無體性，中何為相？是故應
X13n0286_p0390a22║知，當在中間，無有見處。
X13n0286_p0390a23║阿難所引，是佛隨順世諦之談。求奢摩他而仍執
X13n0286_p0390a24║之，是多聞人循名昧義之狀。眼有分別，有知屬內，
X13n0286_p0390b01║色塵無知屬外。內外相對，識在中間，指心在之處。
X13n0286_p0390b02║兼二者，雙挾根塵而生其中也。不兼二者，兩離根
X13n0286_p0390b03║塵而孤然中立也。物指色塵，體指眼根。若言兼二，
X13n0286_p0390b04║物與體雜亂矣。何也？物非若體之有知，云何得半
X13n0286_p0390b05║有知半無知兼根塵而生其中耶？是兼二不成也。
X13n0286_p0390b06║不兼根，非知矣。不兼塵，非不知矣。非知非不知，心
X13n0286_p0390b07║尚無有，將何所指而為在中之相耶？阿難執言眼
X13n0286_p0390b08║有分別，故從其所執破之。六，破心不在中間也。
X13n0286_p0390b09║阿難白佛言：世尊！我昔見佛與大目連、須菩提、富樓
X13n0286_p0390b10║那、舍利弗四大弟子共轉法輪，常言：覺知分別心性，
X13n0286_p0390b11║既不在內，亦不在外，不在中間，俱無所在，一切無著，
X13n0286_p0390b12║名之為心。則我無著，名為心不？
X13n0286_p0390b13║一切無著，名之為心，阿難自釋，非佛本旨。葢三不
X13n0286_p0390b14║在即無著，而以無著名心，又著於無著矣。佛之徵
X13n0286_p0390b15║處，固顯無處，佛顯無處，令悟無體。今以無著為心，
X13n0286_p0390b16║是雖無處而執有體，故尚煩破。
X13n0286_p0390b17║佛告阿難：汝言覺知分別心性俱無在者，世間虗空
X13n0286_p0390b18║水陸飛行諸所物象名為一切，汝不著者，為在為無？
X13n0286_p0390b19║無則同於龜毛兔角，云何不著？有不著者不可名無，
X13n0286_p0390b20║無相則無，非無則相，相有則在，云何無著？是故應知，
X13n0286_p0390b21║一切無著名覺知心，無有是處。
X13n0286_p0390b22║為在為無，徵心體也。無相則無，非無則相，相字即
X13n0286_p0390b23║體字。相有則在，在即著也。一切物象，心不著者，有
X13n0286_p0390b24║而不著耶？無而不著耶？無則以何者為不著？有不
X13n0286_p0390c01║著則非無矣。非無則有，有則必著。云何無著？七破
X13n0286_p0390c02║心之無著也。○七番確定成處者四：一內，二外，三
X13n0286_p0390c03║根裏，六根塵之中，四亦內，五無定處，七併處亦無。
X13n0286_p0390c04║夫此緣心，因緣而生，本自無體，故謂之妄。無體則
X13n0286_p0390c05║無處矣。七破顯其了無住處，下方明其無體是妄
X13n0286_p0390c06║非真。七徵之處，堅銳難攻者，在乎首尾。葢在內久
X13n0286_p0390c07║為世人所守，無著又為學佛初機所宗也。
X13n0286_p0390c08║爾時，阿難在大眾中即從座起，偏袒右肩右膝著地，
X13n0286_p0390c09║合掌恭敬而白佛言：我是如來最小之弟，蒙佛慈愛，
X13n0286_p0390c10║雖今出家猶恃憍憐，所以多聞未得無漏，不能折伏
X13n0286_p0390c11║娑毗羅呪，為彼所轉溺於婬舍，當由不知真際所詣。
X13n0286_p0390c12║唯願世尊大慈哀愍，開示我等奢摩他路，令諸闡提
X13n0286_p0390c13║隳彌戾車。作是語已五體投地，及諸大眾傾渴翹佇
X13n0286_p0390c14║欽聞示誨。
X13n0286_p0390c15║阿難初咎多聞，此明其咎不在多聞，而在不知真
X13n0286_p0390c16║際所詣。詣字與路字相應。闡提云：信不具。彌戾車
X13n0286_p0390c17║云：惡見。不信自己有大佛頂首楞嚴王，而向外馳
X13n0286_p0390c18║求，皆惡見也。得此路，詣此際，方能生信，壞惡見。
X13n0286_p0390c19║爾時，世尊從其面門放種種光，其光晃耀如百千日，
X13n0286_p0390c20║普佛世界六種震動；如是，十方微塵國土一時開現。
X13n0286_p0390c21║佛之威神，令諸世界合成一界，其世界中所有一切
X13n0286_p0390c22║諸大菩薩皆住本國，合掌承聽。
X13n0286_p0390c23║佛光全是心量所放，其光晃耀至末，明明將一為
X13n0286_p0390c24║無量，無量為一，大中現小，小中現大，不動道場徧
X13n0286_p0391a01║十方界，身含十方無盡虗空，於一毛端見寶王剎，
X13n0286_p0391a02║和盤托出，不與他說，且與他看，從其面門示六根
X13n0286_p0391a03║聞見，即菩提路也。遇宗門明眼人，便直下領當矣。
X13n0286_p0391a04║佛告阿難：一切眾生從無始來，種種顛倒業種自然
X13n0286_p0391a05║如惡叉聚，諸修行人不能得成無上菩提，乃至別成
X13n0286_p0391a06║聲聞緣覺，及成外道諸天魔王及魔眷屬，皆由不知
X13n0286_p0391a07║二種根本錯亂修習，猶如煑沙欲成嘉饌，縱經塵劫
X13n0286_p0391a08║終不能得。云何二種？阿難！一者無始生死根本，則汝
X13n0286_p0391a09║今者與諸眾生，用攀緣心為自性者。二者無始菩提
X13n0286_p0391a10║涅槃元清淨體，則汝今者識精元明，能生諸緣緣所
X13n0286_p0391a11║遺者。由諸眾生遺此本明，雖終日行而不自覺枉入
X13n0286_p0391a12║諸趣。
X13n0286_p0391a13║此下將前性淨，明體用諸妄想，復開二種根本，為
X13n0286_p0391a14║一經之宗也。心知眼見，是顛倒本。下文若干顛倒，
X13n0286_p0391a15║皆由此中發出。迷此覺心，忽起無明，轉成業識，造
X13n0286_p0391a16║種種業，熏成種子，名為業種。種必有果，子子相生，
X13n0286_p0391a17║則輪轉生死，無有斷絕。故惑業苦，生必同條。如惡
X13n0286_p0391a18║叉果，惡叉毒樹，生子必三同一蒂。下文別業同業，
X13n0286_p0391a19║循業發業，皆從業種流出。此為廣明七趣之張本。
X13n0286_p0391a20║聲聞緣覺，背大心而證小果者。外道，外正道而趣
X13n0286_p0391a21║邪道者。諸天，修十善而欣樂果者。魔羅，耽欲境而
X13n0286_p0391a22║亂正修者。此等皆由不識真妄二途，認沙為米，盲
X13n0286_p0391a23║修瞎鍊，故至如此。此為詳辯魔境之張本。生死根
X13n0286_p0391a24║本，即根本無明也。此生死本，即汝現今用東攀西
X13n0286_p0391b01║緣以為自性者，即是別成聲聞緣覺天魔外道七
X13n0286_p0391b02║趣之根本也。菩提涅槃，覺果也。元清淨體，因心也。
X13n0286_p0391b03║此清淨體，即汝現前第八微細精想，名為識精。本
X13n0286_p0391b04║來具足，元明根身器界一切緣法，依此而生。而人
X13n0286_p0391b05║認緣失真，故曰緣所遺者。由遺此故，無明不覺，枉
X13n0286_p0391b06║入諸趣。用攀緣心，遺此本明。一用一遺，即顛倒之
X13n0286_p0391b07║實。○識精元明，取識精內本來妙明之體，非即以
X13n0286_p0391b08║識精為元清淨體也。專言識精，便是阿黎耶識。專
X13n0286_p0391b09║言精明，猶是識陰邊際。故加一元字，見非因明立
X13n0286_p0391b10║所之明。○阿難初請大定，佛說皆由不知常住真
X13n0286_p0391b11║心，性淨明體，用諸妄想。此想不真，故有輪轉，開出
X13n0286_p0391b12║兩條生滅不生滅大路。夫常住真心，即如來藏妙
X13n0286_p0391b13║真如性。及七處破心，妄想已伏，緣心欲逃。何不直
X13n0286_p0391b14║指真心，使歸如來藏性，而以識精元明，為不生滅
X13n0286_p0391b15║心耶。非唯阿難緣心未捨，真心卒難舉似。亦謂識
X13n0286_p0391b16║精屬第八，真中帶妄，為生死根。故拈出以教初學
X13n0286_p0391b17║修習，旋妄伏真，得元明覺，為因地心張本。葢曰精，
X13n0286_p0391b18║曰元明，與如來藏性無異。唯一落識中，故不直曰
X13n0286_p0391b19║精，而曰識精。識去精存，則全體如來藏性矣。下手
X13n0286_p0391b20║功夫，全在四卷以後，旋妄伏真，入流亡所等處。
X13n0286_p0391b21║阿難，汝今欲知奢摩他路，願出生死，今復問汝。即時，
X13n0286_p0391b22║如來舉金色臂，屈五輪指，語阿難言：汝今見不？阿難
X13n0286_p0391b23║言：見。佛言：汝何所見？阿難言：我見如來舉臂屈指，為
X13n0286_p0391b24║光明拳耀我心目。佛言：汝將誰見？阿難言：我與大眾
X13n0286_p0391c01║同將眼見。佛告阿難：汝今答我，如來屈指為光明拳
X13n0286_p0391c02║耀汝心目，汝目可見，以何為心當我拳耀？阿難言：如
X13n0286_p0391c03║來現今徵心所在，而我以心推窮尋逐，即能推者我
X13n0286_p0391c04║將為心。佛言：咄！阿難，此非汝心。阿難矍然，避座合掌，
X13n0286_p0391c05║起立白佛：此非我心，當名何等？佛告阿難：此是前塵
X13n0286_p0391c06║虗妄相想惑汝真性，由汝無始至於今生，認賊為子，
X13n0286_p0391c07║失汝元常，故受輪轉。
X13n0286_p0391c08║奢摩他路，問答意別。阿難以求知心處為路，如來
X13n0286_p0391c09║則以了此妄識無體無處，別覓真心為路也。能推
X13n0286_p0391c10║之心，所謂攀緣心也。前七破破處，此非汝心，直破
X13n0286_p0391c11║心矣。阿難既聞非心，索要本名。前塵虗妄相想，指
X13n0286_p0391c12║本名以答也。前塵者，現前所對六塵。虗妄相想者，
X13n0286_p0391c13║此想必帶塵相，乃虗妄暫現耳，豈有實體哉？認賊
X13n0286_p0391c14║為子者，非心而錯認為心也。失元常者，不認取真
X13n0286_p0391c15║心也。既認賊為子，更不覓真子矣。
X13n0286_p0391c16║阿難白佛言：世尊！我佛寵弟，心愛佛故，令我出家。我
X13n0286_p0391c17║心何獨供養如來，乃至徧歷恆沙國土，承事諸佛及
X13n0286_p0391c18║善知識，發大勇猛，行諸一切難行法事，皆用此心。縱
X13n0286_p0391c19║令謗法，永退善根，亦因此心。若此發明不是心者，我
X13n0286_p0391c20║乃無心，同諸土木，離此覺知，更無所有，云何如來說
X13n0286_p0391c21║此非心？我實驚怖，兼此大眾無大疑惑，惟垂大悲，開
X13n0286_p0391c22║示未悟。
X13n0286_p0391c23║此戀妄不捨而驚疑也。歷敘平生作善作惡，許多
X13n0286_p0391c24║功能，皆用此心。除此心外，更無有心，即成斷滅，而
X13n0286_p0392a01║同土木無知之物。殊不知作善作惡，是屬發業無
X13n0286_p0392a02║明，名曰妄想。不思善，不思惡，是本來面目也。
X13n0286_p0392a03║爾時，世尊開示阿難及諸大眾，欲令心入無生法忍，
X13n0286_p0392a04║於師子座摩阿難頂而告之言：如來常說，諸法所生
X13n0286_p0392a05║唯心所現，一切因果世界微塵因心成體。阿難！若諸
X13n0286_p0392a06║世界一切所有，其中乃至草葉縷結，詰其根元咸有
X13n0286_p0392a07║體性，縱令虗空亦有名貌，何況清淨妙淨明心，性一
X13n0286_p0392a08║切心而自無體？若汝執恡分別覺觀所了知性必為
X13n0286_p0392a09║心者，此心即應離諸一切色香味觸諸塵事業別有
X13n0286_p0392a10║全性。如汝今者承聽我法，此則因聲而有分別，縱滅
X13n0286_p0392a11║一切見聞覺知，內守幽閒猶為法塵分別影事。我非
X13n0286_p0392a12║敕汝執為非心，但汝於心微細揣摩，若離前塵有分
X13n0286_p0392a13║別性即真汝心，若分別性離塵無體，斯則前塵分別
X13n0286_p0392a14║影事塵非常住。若變滅時，此心則同龜毛兔角，則汝
X13n0286_p0392a15║法身同於斷滅，其誰修證無生法忍？即時，阿難與諸
X13n0286_p0392a16║大眾默然自失。佛告阿難：世間一切諸修學人，現前
X13n0286_p0392a17║雖成九次第定，不得漏盡成阿羅漢，皆由執此生死
X13n0286_p0392a18║妄想誤為真實，是故汝今雖得多聞不成聖果。
X13n0286_p0392a19║首示真心有體，以釋無心土木之疑。心入無生法
X13n0286_p0392a20║忍，悟實相不生滅心也。華嚴等覺後，方名無生忍。
X13n0286_p0392a21║此經未入十信，即獲無生忍，所謂理須頓悟也。忍
X13n0286_p0392a22║非著力之謂，是如如不動矣。三界唯心，萬法唯識，
X13n0286_p0392a23║故曰諸所法生，唯心所現。一切三句，申諸法二句。
X13n0286_p0392a24║縷結絲麻之類，舉小況大。虗空二字，即名豁虗，無
X13n0286_p0392b01║礙為貌，舉無體況有體性。一切心者，即常住真心
X13n0286_p0392b02║也。所現之物，尚皆有體，豈能現之心，反無體乎？若
X13n0286_p0392b03║汝下，令阿難揣摩。能推是妄，去其戀妄之心。執而
X13n0286_p0392b04║不捨，曰執恡。汝執分別覺了為心，即應離塵。有體
X13n0286_p0392b05║則可，因聲分別，則托塵始有耳。不但汝有六識現
X13n0286_p0392b06║行分別，不得為真。縱汝將六識現行種子，一切滅
X13n0286_p0392b07║盡，若使內守幽閒，耽寂滅樂，不肯放捨，即此守幽
X13n0286_p0392b08║閒者，尚屬意根，猶為影事，亦不為真。我非四句，暫
X13n0286_p0392b09║縱之辭，非顯真也。六塵如形，分別如影。影由形有，
X13n0286_p0392b10║故無自體。心因塵有，豈有體耶？默然自失。平日恃
X13n0286_p0392b11║為心者，一旦奪破，又未審何者為心，如人失其所
X13n0286_p0392b12║寶。四禪四空，及滅受想，名九定，此內守幽閒之極
X13n0286_p0392b13║功，猶為法塵影事，故不成聖果。執妄想為真實，非
X13n0286_p0392b14║但指外道六識攀緣者言，并二乘認識精為元明，
X13n0286_p0392b15║而業識未破，亦在其中。破妄已竟，自此至三科七
X13n0286_p0392b16║大，乃顯示所遺真性，令見如來藏體。
X13n0286_p0392b17║阿難聞已，重復悲淚，五體投地，長跪合掌而白佛言：
X13n0286_p0392b18║自我從佛發心出家，恃佛威神，常自思惟：無勞我修。
X13n0286_p0392b19║將謂如來惠我三昧，不知身心本不相代，失我本心。
X13n0286_p0392b20║雖身出家，心不入道，譬如窮子捨父逃逝。今日乃知，
X13n0286_p0392b21║雖有多聞，若不修行，與不聞等，如人說食終不能飽。
X13n0286_p0392b22║世尊！我等今者二障所纏，良由不知寂常心性。唯願
X13n0286_p0392b23║如來哀愍窮露，發妙明心，開我道眼。
X13n0286_p0392b24║重復悲淚，悟深而後發悲。二障，煩惱、所知也。煩惱
X13n0286_p0392c01║障事，即我執也。所知障理，即法執也。發妙明心者，
X13n0286_p0392c02║言我雖有妙心，一向隱覆，誤認能推為真實，不知
X13n0286_p0392c03║別有涅槃妙心，願佛發其覆而出之。開我道眼者，
X13n0286_p0392c04║言我雖有道眼，一向蒙蔽，但認肉眼為能見，不知
X13n0286_p0392c05║別有正法眼藏，願佛刮其胸而開之。
X13n0286_p0392c06║即時，如來從胸卍字涌出寶光，其光晃昱有百千色，
X13n0286_p0392c07║十方微塵普佛世界一時周徧，徧灌十方所有寶剎
X13n0286_p0392c08║諸如來頂，旋至阿難及諸大眾，告阿難言：吾今為汝
X13n0286_p0392c09║建大法幢，亦令十方一切眾生獲妙微密性淨明心，
X13n0286_p0392c10║得清淨眼。
X13n0286_p0392c11║前度放光，表破妄之相。此處放光，表顯真之相。卍
X13n0286_p0392c12║音漫，如來胸前萬德吉祥紋。從卍字放光者，表由
X13n0286_p0392c13║寶明妙心，發正知見也。光徧佛界者，示清淨本然
X13n0286_p0392c14║也。徧灌佛頂者，表極果所同也。旋及大眾者，示群
X13n0286_p0392c15║靈共有也。此即妙心道眼之真光，在聖不增，在凡
X13n0286_p0392c16║不減，但隨量應現耳。建法幢者，有摧邪樹正之義。
X13n0286_p0392c17║心眼二字，應阿難所乞心眼。獲字應上發字，得字
X13n0286_p0392c18║應上開字。妙微密性淨明心，承上妙明心三字而
X13n0286_p0392c19║加詳耳。猶云至妙至妙至密本來淨明之心也。
X13n0286_p0392c20║阿難，汝先答我見光明拳，此拳光明因何所有？云何
X13n0286_p0392c21║成拳？汝將誰見？阿難言：由佛全體閻浮檀金，赩如寶
X13n0286_p0392c22║山清淨所生，故有光明。我實眼觀，五輪指端屈握示
X13n0286_p0392c23║人，故有拳相。佛告阿難：如來今日實言告汝，諸有智
X13n0286_p0392c24║者要以譬喻而得開悟。阿難，譬如我拳，若無我手不
X13n0286_p0393a01║成我拳，若無汝眼不成汝見，以汝眼根例我拳理，其
X13n0286_p0393a02║義均不？阿難言：唯然，世尊，既無我眼不成我見，以我
X13n0286_p0393a03║眼根例如來拳，事義相類。佛告阿難：汝言相類，是義
X13n0286_p0393a04║不然。何以故？如無手人拳畢竟滅，彼無眼者非見全
X13n0286_p0393a05║無。所以者何？汝試於途詢問盲人：汝何所見？彼諸盲
X13n0286_p0393a06║人必來答汝：我今眼前唯見黑暗，更無他矚。以是義
X13n0286_p0393a07║觀，前塵自暗，見何虧損？
X13n0286_p0393a08║須彌山南有檀樹，汁流入水成金。此金一粒，置常
X13n0286_p0393a09║金中，悉皆無色。佛身金色如之。絕，音逸，赤𦦨也。手
X13n0286_p0393a10║外無拳，故手無拳滅。眼見各體，故眼滅見存。汝將
X13n0286_p0393a11║誰見四字，世尊三問矣。初云將何所見，阿難答言
X13n0286_p0393a12║由目觀見。次云汝將誰見，阿難答以同將眼見。可
X13n0286_p0393a13║謂孤負婆心矣。世尊不即破者，因阿難妄執方堅，
X13n0286_p0393a14║未可驟語。故初番且窮其妄心所在，二番且破其
X13n0286_p0393a15║妄心無體。至此阿難悲悔，捨妄求真。然後重理前
X13n0286_p0393a16║語，以汝將誰見喚醒之。阿難不悟，仍執眼觀。於是
X13n0286_p0393a17║詳辯，點出是心非眼。從前公案，一語了結。
X13n0286_p0393a18║阿難言：諸盲眼前唯覩黑暗，云何成見？佛告阿難：諸
X13n0286_p0393a19║盲無眼唯觀黑暗，與有眼人處於暗室，二黑有別？為
X13n0286_p0393a20║無有別？如是世尊！此暗中人與彼群盲，二黑較量曾
X13n0286_p0393a21║無有異。阿難！若無眼人全見前黑忽得眼光，還於前
X13n0286_p0393a22║塵見種種色，名眼見者；彼暗中人全見前黑忽獲燈
X13n0286_p0393a23║光，亦於前塵見種種色，應名燈見。若燈見者，燈能有
X13n0286_p0393a24║見自不名燈，又則燈觀何關汝事？是故當知，燈能顯
X13n0286_p0393b01║色，如是見者是眼非燈；眼能顯色，如是見性是心非
X13n0286_p0393b02║眼。阿難雖復得聞是言，與諸大眾口已默然心未開
X13n0286_p0393b03║悟，猶冀如來慈音宣示，合掌清心佇佛悲誨。
X13n0286_p0393b04║盲人得眼而見，若名眼見。暗人得燈而見，應名燈
X13n0286_p0393b05║見。知燈不名見，則知見不屬眼矣。前呵眼識非心，
X13n0286_p0393b06║此指見性是心。見性與眼識何別？照色之時，一如
X13n0286_p0393b07║鏡中，無別分析，即是見性。起念分別，即屬於識。是
X13n0286_p0393b08║言者，是心非眼之言也。向但知見唯是眼，不名為
X13n0286_p0393b09║心。今觀無眼得眼，有眼得燈，皆但顯色，始知見乃
X13n0286_p0393b10║是心。而此見精，離彼肉眼，別有自體，異於前心，離
X13n0286_p0393b11║塵無體矣。心未開悟者，雖知能見在心，不悟此心
X13n0286_p0393b12║是真是妄。若曰是真，有似潛根，前已被破。若曰是
X13n0286_p0393b13║妄，佛已許獲妙微密性淨明心，得清淨眼。
X13n0286_p0393b14║爾時，世尊舒兜羅綿網相光手，開五輪指，誨敕阿難
X13n0286_p0393b15║及諸大眾：我初成道於鹿園中，為阿若多五比丘等
X13n0286_p0393b16║及汝四眾言：一切眾生不成菩提及阿羅漢，皆由客
X13n0286_p0393b17║塵煩惱所誤。汝等當時因何開悟，今成聖果？時憍陳
X13n0286_p0393b18║那起立白佛：我今長老，於大眾中獨得解名，因悟客
X13n0286_p0393b19║塵二字成果。世尊，譬如行客投寄旅亭，或宿或食，宿
X13n0286_p0393b20║食事畢，俶裝前途不遑安住，若實主人自無攸往。如
X13n0286_p0393b21║是思惟，不住名客，住名主人，以不住者名為客義。又
X13n0286_p0393b22║如新霽清暘升天，光入隙中，發明空中諸有塵相，塵
X13n0286_p0393b23║質搖動虗空寂然。如是思惟，澄寂名空，搖動名塵，以
X13n0286_p0393b24║搖動者名為塵義。佛言：如是。
X13n0286_p0393c01║佛手細軟如綿，交光相羅如網，指有千輻輪文。阿
X13n0286_p0393c02║若多，此云已知，即憍陳那之名。客塵喻見思生滅，
X13n0286_p0393c03║主空喻真心寂然。見聞中有動靜者，屬客塵，所以
X13n0286_p0393c04║為妄，即前生死根本是也。見聞中無動靜者，是主
X13n0286_p0393c05║空，所以為真，即前菩提涅槃元清淨體是也。
X13n0286_p0393c06║即時，如來於大眾中屈五輪指，屈已復開，開已又屈，
X13n0286_p0393c07║謂阿難言：汝今何見？阿難言：我見如來百寶輪掌眾
X13n0286_p0393c08║中開合。佛告阿難：汝見我手眾中開合，為是我手有
X13n0286_p0393c09║開有合？為復汝見有開有合？阿難言：世尊！寶手眾中
X13n0286_p0393c10║開合，我見如來手自開合，非我見性有開有合。佛言：
X13n0286_p0393c11║誰動？誰靜？阿難言：佛手不住，而我見性尚無有靜，誰
X13n0286_p0393c12║為無住？佛言：如是。
X13n0286_p0393c13║不住，無住即動也。尚無有靜者，靜必因動而顯。原
X13n0286_p0393c14║不曾動，今亦無靜。動靜雙離，乃自性之本定，非由
X13n0286_p0393c15║攝伏而得。既知佛手開合，與見性無干，則一切萬
X13n0286_p0393c16║相，任其昏亂動止，皆與見性無干矣。若人於萬相
X13n0286_p0393c17║中，悟此不動之性，常恆不昧，何至為境所轉。
X13n0286_p0393c18║如來於是從輪掌中飛一寶光在阿難右，即時阿難
X13n0286_p0393c19║迴首右盼；又放一光在阿難左，阿難又則迴首左盼。
X13n0286_p0393c20║佛告阿難：汝頭今日因何搖動？阿難言：我見如來出
X13n0286_p0393c21║妙寶光來我左右，故左右觀，頭自搖動。阿難！汝盼佛
X13n0286_p0393c22║光左右動頭，為汝頭動？為復見動？世尊！我頭自動，而
X13n0286_p0393c23║我見性尚無有止，誰為搖動？佛言：如是。
X13n0286_p0393c24║外境動而見性不動，人猶易知。自頭動而見性不
X13n0286_p0394a01║動，人實難辨。阿難因上說見不屬眼，已覺此見離
X13n0286_p0394a02║眼獨立，湛然滿前。自試頭之動搖，何干於見。是以
X13n0286_p0394a03║直答頭動而見不動也。既知頭動而見不動，凡此
X13n0286_p0394a04║身行住坐臥，往來世界，及死此生彼，此性常如虗
X13n0286_p0394a05║空，無所動矣。世尊欲阿難知真心所在，阿難重重
X13n0286_p0394a06║迷悶。若在世典中，憤悱之極，當代為啟發。世尊雖
X13n0286_p0394a07║反覆開引，却不全為舉似。待其自為托出，而以佛
X13n0286_p0394a08║言如是證之，所謂衣珠自覓也。
X13n0286_p0394a09║於是如來普告大眾：若復眾生以搖動者，名之為塵；
X13n0286_p0394a10║以不住者，名之為客。汝觀阿難頭自動搖，見無所動；
X13n0286_p0394a11║又汝觀我手自開合，見無舒卷。云何汝今以動為身，
X13n0286_p0394a12║以動為境，從始洎終，念念生滅，遺失真性，顛倒行事，
X13n0286_p0394a13║性心失真，認物為己，輪迴是中，自取流轉？
X13n0286_p0394a14║動搖開合，客也，塵也，見無動也。汝今既知動為身，
X13n0286_p0394a15║動為境，便合了悟身境全是客塵，不應隨逐而失
X13n0286_p0394a16║主空也。始終者，遠則無始為始，今生為終。近則生
X13n0286_p0394a17║為始，死為終。顛倒，非惟世間事業，種種修行，皆名
X13n0286_p0394a18║顛倒。以其動執身境，靜依法塵。依法塵者，還同身
X13n0286_p0394a19║境，不知本有不動之真性。是中者，身境之中也。○
X13n0286_p0394a20║此卷阿難多聞，示墮婬室，啟請菩提道果修因最
X13n0286_p0394a21║初方便。佛首揭眾生不知常住真心，用諸妄想，故
X13n0286_p0394a22║有輪轉，大旨具矣。次就見相發心一事，詰其愛樂
X13n0286_p0394a23║由於心目，徵心目所在而反覆破之。至七處都無
X13n0286_p0394a24║所在，見阿難所認之心，緣境暫有，無處無體，謂之
X13n0286_p0394b01║影事，謂之妄想，不當隨逐之也。心緣目，故帶之。唯
X13n0286_p0394b02║破心，不破目。緣心，六根俱有，舉一例餘。因聲分別，
X13n0286_p0394b03║亦就耳根說矣。阿難既知妄想不真，遂求寂常心
X13n0286_p0394b04║性。佛舉拳為喻，謂手無拳滅，眼滅見存，其義不同。
X13n0286_p0394b05║葢於眼根中指出見性，使認常性真心也。阿難尚
X13n0286_p0394b06║疑盲眼觀暗，云何成見。猶以見專屬眼，豈知眼特
X13n0286_p0394b07║能顯色耳，見性是心非眼乎。猶未開悟，乃舉鹿園
X13n0286_p0394b08║問答，表客塵之義。觀佛手開合阿難，見性無開合。
X13n0286_p0394b09║阿難頭自動搖，見性不動搖。開合動搖者，客塵耳。
X13n0286_p0394b10║不開合動搖者，非常住真心乎。何認妄遺真，自取
X13n0286_p0394b11║輪迴耶。通卷大意如此。
X13n0286_p0394b12║
X13n0286_p0394b13║大佛頂如來密因修證了義諸菩薩萬行首楞嚴經
X13n0286_p0394b14║如說第一卷