X13n0286_p0438b15║
X13n0286_p0438b16║
X13n0286_p0438b17║
X13n0286_p0438b18║
X13n0286_p0438b19║大佛頂如來密因修證了義諸菩薩萬行首楞嚴經
X13n0286_p0438b20║如說第六卷
X13n0286_p0438b21║
X13n0286_p0438b22║爾時，觀世音菩薩即從座起，頂禮佛足而白佛言：世
X13n0286_p0438b23║尊，憶念我昔無數恆河沙劫，於時有佛出現於世，名
X13n0286_p0438b24║觀世音。我於彼佛發菩提心，彼佛教我從聞思修入
X13n0286_p0438c01║三摩地。
X13n0286_p0438c02║此耳根法門，廣陳功德，表殊勝圓通也。觀世音者，
X13n0286_p0438c03║觀世音聲，圓悟圓應之號。於音言觀者，以觀智照
X13n0286_p0438c04║之也，見六根互用之義。所師之佛，亦名觀世音者，
X13n0286_p0438c05║因果相符，古今一道也。聞字，指擊鐘所驗，不生不
X13n0286_p0438c06║滅之聞性。思者，非思善思惡之思，是用百不思之
X13n0286_p0438c07║正思，專注聞性，究此根從何所來，令彼顛倒聞機，
X13n0286_p0438c08║脫粘內伏，為拔根之利器，除結之先鋒。下入流至
X13n0286_p0438c09║現前，皆仗此思而得深入。修者，非造作功行之修，
X13n0286_p0438c10║但達諸法如幻，了無根本，不生取著，則諸微細塵
X13n0286_p0438c11║垢，自然銷落，覺性現前，是名正修。入者，已到之謂。
X13n0286_p0438c12║三摩地者，即前大陀羅尼門。謂拔此一根，便得入
X13n0286_p0438c13║大羅尼門矣。問：初卷已斥思惟是妄，何故此中復
X13n0286_p0438c14║用此思？答：前所以斥者，以阿難認此思惟為真，不
X13n0286_p0438c15║肯放捨，是認賊為子，故須斥破，欲其識賊而求真
X13n0286_p0438c16║子也。今復用此思者，是知其為賊，而借賊以殺賊，
X13n0286_p0438c17║轉禍為功也。且二十四聖所修門雖不同，要其用
X13n0286_p0438c18║心觀察，皆用此思。若無此思，無下手處。故即二十
X13n0286_p0438c19║四聖下手功夫，皆在觀音一門顯發。
X13n0286_p0438c20║初於聞中入流亡所，所入既寂，動靜二相了然不生。
X13n0286_p0438c21║如是漸增，聞所聞盡，盡聞不住，覺所覺空，空覺極圓，
X13n0286_p0438c22║空所空滅，生滅既滅，寂滅現前。
X13n0286_p0438c23║此敘入觀始終也。初於聞中者，即指聞性中也。謂
X13n0286_p0438c24║我初以聞性為所觀之境，終以聞性為所入之門。
X13n0286_p0439a01║流字即欲流之流，入字即逆字。順則因明立所，入
X13n0286_p0439a02║則自然亡所。亡所功夫，只是如幻而已。昧如幻而
X13n0286_p0439a03║流逸奔塵，便是立所。識如幻而息機歸寂，便是亡
X13n0286_p0439a04║所。所入即流也，寂即亡所也。以能入之根逆流，故
X13n0286_p0439a05║所入之塵得寂。不唯動相不生，即靜相亦不生。此
X13n0286_p0439a06║將聞性與塵分開，不令織妄相成，所謂即明而妙
X13n0286_p0439a07║也。如是漸增，聞所聞盡，此根如幻也。漸增即如幻
X13n0286_p0439a08║三昧，更加精明耳。聞即聞機，所聞即動靜二相。由
X13n0286_p0439a09║前根塵交結，故將顛倒聞機，反聞自性，不與塵交。
X13n0286_p0439a10║今外塵雖脫，聞機雖伏，未得盡淨，故次盡內根。所
X13n0286_p0439a11║謂此根初解，先得人空也。盡聞不住，覺所覺空，此
X13n0286_p0439a12║覺如幻也。盡聞境界，可謂本覺湛然矣。但住此覺
X13n0286_p0439a13║相，猶是法執。今不住此智，則覺與所覺俱空矣。所
X13n0286_p0439a14║謂空性圓明，成法解脫也。空覺極圓，空所空滅，此
X13n0286_p0439a15║空如幻也。空覺，即覺所覺空也。此境已斷見行法
X13n0286_p0439a16║執，然未至極圓之地，猶有空相在。從此修到極圓
X13n0286_p0439a17║滿處，併能空與所空者，一切滅盡矣。所謂解脫法，
X13n0286_p0439a18║已俱空不生也。生滅既滅，寂滅現前。無功夫言，初
X13n0286_p0439a19║入流亡。所塵空矣，尚有根在，根即是所。根空矣，有
X13n0286_p0439a20║空根之智在，智即是所。智空矣，有空智之空在，空
X13n0286_p0439a21║即是所。皆不離生滅業識。至於空所空滅，則生滅
X13n0286_p0439a22║盡滅矣。諸妄銷亡，不真何待？大寂滅海，自然現前。
X13n0286_p0439a23║寂非對動之寂，滅非對生之滅。乃不動之寂，無生
X13n0286_p0439a24║之滅。即如來藏性，真如實際，清淨本然，周徧法界，
X13n0286_p0439b01║名大寂滅海。此理現，則前山河大地，應念化成無
X13n0286_p0439b02║上知覺。下面一切勝用，皆從此發矣。
X13n0286_p0439b03║忽然超越世出世間十方圓明，獲二殊勝：一者、上合
X13n0286_p0439b04║十方諸佛本妙覺心，與佛如來同一慈力；二者、下合
X13n0286_p0439b05║十方一切六道眾生同一悲仰。
X13n0286_p0439b06║不為界內有縛，是超越世間；不為界外空縛，是超
X13n0286_p0439b07║越出世間。十方圓明，乃寂照含空之意。十方不止
X13n0286_p0439b08║大千，亦可作十法界，二乘所不能，故曰殊勝。心、佛、
X13n0286_p0439b09║眾生，三無差別，故證自心時，即與佛生合也。慈能
X13n0286_p0439b10║下化，故曰慈力。六道眾生下，應有本妙覺心四字，
X13n0286_p0439b11║不重標耳。悲仰皆屬眾生，悲者悲己沉淪，仰者仰
X13n0286_p0439b12║佛救度。眾生悲，菩薩與之同悲；眾生仰，菩薩與之
X13n0286_p0439b13║同仰。三十二應，申同慈力；十四無畏，申同悲仰。
X13n0286_p0439b14║世尊，由我供養觀音如來，蒙彼如來授我如幻聞熏
X13n0286_p0439b15║聞修金剛三昧，與佛如來同慈力故，令我身成三十
X13n0286_p0439b16║二應，入諸國土。
X13n0286_p0439b17║萬法虗妄，唯是一心。聲塵本空，聞性常住。於常住
X13n0286_p0439b18║中，一切聲塵及於萬法，悉皆如幻。以此如幻法門，
X13n0286_p0439b19║始於聞中熏習，終於聞中修證，隨緣應用，本體如
X13n0286_p0439b20║如，不動不搖，不失不壞。此三昧者，名如幻聞稟聞
X13n0286_p0439b21║修金剛三昧，乃三十二應之本也。
X13n0286_p0439b22║世尊！若諸菩薩入三摩地，進修無漏勝解現圓，我現
X13n0286_p0439b23║佛身而為說法，令其解脫。若諸有學寂靜妙明勝妙
X13n0286_p0439b24║現圓，我於彼前現獨覺身而為說法，令其解脫。若諸
X13n0286_p0439c01║有學斷十二緣，緣斷勝性勝妙現圓，我於彼前現緣
X13n0286_p0439c02║覺身而為說法，令其解脫。若諸有學得四諦空，修道入
X13n0286_p0439c03║滅勝性現圓，我於彼前現聲聞身而為說法，令其解脫。
X13n0286_p0439c04║應出世。四、聖凡菩薩，希成佛身。勝解者，因行已極，
X13n0286_p0439c05║所起證悟之智也。問：等覺菩薩，假初住現佛說法，
X13n0286_p0439c06║何也？答：聞法得解，似不求人，復假勝身，彌增內慧。
X13n0286_p0439c07║況觀音上合諸佛，其證非淺，豈初住能局哉？出無
X13n0286_p0439c08║佛世，觀物變易，自覺無生，號獨覺。樂獨善寂，求自
X13n0286_p0439c09║然慧，故曰寂靜妙明。多生受佛小教熏習，當歷七
X13n0286_p0439c10║生，方證無學。現同類身，先稱本習，後令近佛。下同。
X13n0286_p0439c11║稟佛之教，觀緣悟道，曰緣覺。知迷勝性，由十二緣，
X13n0286_p0439c12║一切斷之，勝性現矣，故曰緣斷勝性。勝性則因緣
X13n0286_p0439c13║無生之性也，亦化城涅槃耳。斷四諦惑，證生空理，
X13n0286_p0439c14║名得四諦空。斷俱生惑，證滅諦理，名修道入滅。
X13n0286_p0439c15║若諸眾生欲心明悟，不犯欲塵，欲身清淨，我於彼前
X13n0286_p0439c16║現梵王身而為說法，令其解脫。若諸眾生欲為天主，
X13n0286_p0439c17║統領諸天，我於彼前現帝釋身而為說法，令其成就。
X13n0286_p0439c18║若諸眾生欲身自在，遊行十方，我於彼前現自在天
X13n0286_p0439c19║身而為說法，令其成就。若諸眾生欲身自在，飛行虗
X13n0286_p0439c20║空，我於彼前現大自在天身而為說法，令其成就。若
X13n0286_p0439c21║諸眾生愛統鬼神，救護國土，我於彼前現天大將軍
X13n0286_p0439c22║身而為說法，令其成就。若諸眾生愛統世界，保護眾
X13n0286_p0439c23║生，我於彼前現四天王身而為說法，令其成就。若諸
X13n0286_p0439c24║眾生愛生天宮，驅使鬼神，我於彼前現四天王國太
X13n0286_p0440a01║子身而為說法，令其成就。
X13n0286_p0440a02║應天道。欲心、欲身二欲字，是樂字解。謂樂心明悟，
X13n0286_p0440a03║身清淨，以有欲塵，則障塞悟門；心不明了，身亦穢
X13n0286_p0440a04║濁，故樂不犯欲塵。梵天，色界天主說法，如說出欲
X13n0286_p0440a05║論是也。解脫，離欲生梵也。帝釋，欲界天主，橫有三
X13n0286_p0440a06║十二天。帝釋主之說法，如說十善法也。欲天全屬
X13n0286_p0440a07║散善，菩薩隨順而成就生天之樂。下同。自在天，即
X13n0286_p0440a08║欲頂修欲界定者。大自在天，即色頂修無漏定者。
X13n0286_p0440a09║遊行十方者，六欲四洲之十方也。飛行虗空，能至
X13n0286_p0440a10║他界，如法華言：能過五百萬億國，推尋供佛也。天
X13n0286_p0440a11║大將軍者，帝釋上將，統領鬼神。救護者，摧魔護生
X13n0286_p0440a12║也。四天王者，為帝釋分統四洲世界，須彌四面一
X13n0286_p0440a13║切國土也。四天太子，即那吒之類，能驅鬼神。
X13n0286_p0440a14║若諸眾生樂為人主，我於彼前現人王身而為說法，
X13n0286_p0440a15║令其成就。若有眾生愛主族姓，世間推讓，我於彼前
X13n0286_p0440a16║現長者身而為說法，令其成就。若諸眾生愛談名言，
X13n0286_p0440a17║清淨自居，我於彼前現居士身而為說法，令其成就。
X13n0286_p0440a18║若諸眾生愛治國土，剖斷邦邑，我於彼前現宰官身
X13n0286_p0440a19║而為說法，令其成就。若諸眾生愛諸數術，攝衛自居，
X13n0286_p0440a20║我於彼前現婆羅門身而為說法，令其成就。若有男
X13n0286_p0440a21║子好學出家，持諸戒律，我於彼前現比丘身而為說
X13n0286_p0440a22║法，令其成就。若有女人好學出家，持諸禁戒，我於彼
X13n0286_p0440a23║前現比丘尼身而為說法，令其成就。若有男子樂持
X13n0286_p0440a24║五戒，我於彼前現優婆塞身而為說法，令其成就。若
X13n0286_p0440b01║有女子五戒自居，我於彼前現優婆夷身而為說法，
X13n0286_p0440b02║令其成就。若有女人內政立身，以修家國，我於彼前
X13n0286_p0440b03║現女主身及國夫人、命婦、大家而為說法，令其成就。
X13n0286_p0440b04║若有眾生不壞男根，我於彼前現童男身而為說法，
X13n0286_p0440b05║令其成就。若有處女愛樂處身，不求侵暴，我於彼前
X13n0286_p0440b06║現童女身而為說法，令其成就。
X13n0286_p0440b07║應人道。自金輪至粟散，皆人王。粟散者，邦國人主，
X13n0286_p0440b08║散於天下，如粟之多。具十德，為長者。姓貴位高，大
X13n0286_p0440b09║富威猛，智深年耆，行淨禮備，上嘆下歸，引淪不仕，
X13n0286_p0440b10║名居士。或談道論德，為人師範。或著書立言，垂教
X13n0286_p0440b11║後世。愛治國土，如立綱常，正風化。剖斷邦邑，如片
X13n0286_p0440b12║言折獄，一語解紛。三台輔相，州牧縣長，皆號宰官。
X13n0286_p0440b13║婆羅門，此云淨行，四姓之一，數術和合，占相推步
X13n0286_p0440b14║之類。攝衛者，調護身壽，即名醫輩也。諸位皆由五
X13n0286_p0440b15║戒五常所致，心有廣狹，報分君臣。仁覆一家，為一
X13n0286_p0440b16║家長。仁覆一國，為一國長。樂為人主，乃有德懷仁，
X13n0286_p0440b17║不忍世亂，發願世世為有道主，以理邦國。菩薩現
X13n0286_p0440b18║身，與說生貴之因，及帝王德業，如修十善，為輪王
X13n0286_p0440b19║因是也。若平人妄志，帝王豈亦成就之乎？餘倣此。
X13n0286_p0440b20║比丘戒二百五十，尼倍之。比丘所持，常律而已。尼，
X13n0286_p0440b21║禁加切也。優婆塞、優婆夷，在家五戒，近事佛法者。
X13n0286_p0440b22║天子公卿等掌外政，王后妃嬪等掌內政，所以修
X13n0286_p0440b23║治國家。女主，即后妃也。國夫人，邦君之妻。命婦，因
X13n0286_p0440b24║夫榮受錫命者。大家，內貴所師，若漢惠姬之類，各
X13n0286_p0440c01║有仁孝溫良之德，而致
X13n0286_p0440c02║若有諸天樂出天倫，我現天身而為說法，令其成就；
X13n0286_p0440c03║若有諸龍樂出龍倫，我現龍身而為說法，令其成就；
X13n0286_p0440c04║若有藥叉樂度本倫，我於彼前現藥叉身而為說法，
X13n0286_p0440c05║令其成就；若乾闥婆樂脫其倫，我於彼前現乾闥婆
X13n0286_p0440c06║身而為說法，令其成就；若阿修羅樂脫其倫，我於彼
X13n0286_p0440c07║前現阿修羅身而為說法，令其成就；若緊那羅樂脫
X13n0286_p0440c08║其倫，我於彼前現緊那羅身而為說法，令其成就；若
X13n0286_p0440c09║摩呼羅伽樂脫其倫，我於彼前現摩呼羅伽身而為
X13n0286_p0440c10║說法，令其成就；若諸眾生樂人修人，我現人身而為
X13n0286_p0440c11║說法，令其成就；若諸非人、有形無形、有想無想樂度
X13n0286_p0440c12║其倫，我於彼前皆現其身而為說法，令其成就。
X13n0286_p0440c13║應八部雜類天，即欲界初天。天報唯樂，何以求出？
X13n0286_p0440c14║以耽欲沉迷，報謝復苦也。前天欲求得，此天欲求
X13n0286_p0440c15║度。現龍身者，如龍樹化五百龍眾，俱受具戒之類。
X13n0286_p0440c16║藥叉，此云輕捷，有三種：一在地，一在虗空，一在天。
X13n0286_p0440c17║乾闥婆，此云尋香陰，帝釋樂神。阿修羅，此云非天，
X13n0286_p0440c18║無天行故。緊那羅，形似人而頭有角，名為疑神。帝
X13n0286_p0440c19║釋，絲竹樂神。摩呼羅伽，大𧎔神，如迦毗尊者為𧎔，
X13n0286_p0440c20║受三歸聽訖，現老人身，素服而去。藥叉等七趣，皆
X13n0286_p0440c21║具神通福德威權，各有苦惱，均名惡趣，故欲脫去
X13n0286_p0440c22║之也。經云：諸天甞自思：我等當得人身，生釋迦如
X13n0286_p0440c23║來法中，受比丘戒。上言脫去，未委樂生何所。今曰
X13n0286_p0440c24║樂人，蓋樂生人道，而欲修之也。諸非人者，有形如
X13n0286_p0441a01║休咎精明等，無形如空散銷沉等，有想如鬼神精
X13n0286_p0441a02║靈等，無想如精神化為土本金石等。六、凡不舉地
X13n0286_p0441a03║獄者，方沉幽昏，未能聞法，別以施無畏力拔之。凡
X13n0286_p0441a04║說法，一說超勝善法令修之，即超出彼類；二說本
X13n0286_p0441a05║行業令斷之，不入彼類。天斷求有之心，龍斷嗔，藥
X13n0286_p0441a06║义斷殺，乾闥婆斷戲，修羅斷諍，緊那羅斷諂，摩呼
X13n0286_p0441a07║羅斷癡，雜行斷邪見。
X13n0286_p0441a08║是名妙淨。三十二應入國土身，皆以三昧聞熏聞修，
X13n0286_p0441a09║無作妙力自在成就。
X13n0286_p0441a10║心如海，諸身如海之印紋，緣至而現，來無所從，緣
X13n0286_p0441a11║盡而沒，去無所止，無礙無滯，稱妙淨之應。依無作
X13n0286_p0441a12║為起大神用，名無作妙力。
X13n0286_p0441a13║世尊！我復以此聞熏聞修金剛三昧無作妙力，與諸
X13n0286_p0441a14║十方三世六道一切眾生同悲仰故，令諸眾生於我
X13n0286_p0441a15║身心獲十四種無畏功德。
X13n0286_p0441a16║十四無畏，本前聞熏等三昧，故曰復。獨言方世六
X13n0286_p0441a17║凡，不兼四聖者，上善不與惡難也。無畏者，遭難怖
X13n0286_p0441a18║畏，蒙救得脫也。
X13n0286_p0441a19║一者、由我不自觀音，以觀觀者，令彼十方苦惱眾生
X13n0286_p0441a20║觀其音聲，即得解脫。
X13n0286_p0441a21║觀菩薩音聲者，眾苦逼急，急稱菩薩名號，即此一
X13n0286_p0441a22║聲，稱性而發，全體現前，則苦不期脫，而自脫八難。
X13n0286_p0441a23║此為總，下七為別。自，猶獨也。凡人聽音，只觀其音，
X13n0286_p0441a24║今不獨觀音，復觀其能觀音者，如是旋倒聞機，反
X13n0286_p0441b01║觀自性，則了無諸妄，唯是一真，覓樂尚不可得，有
X13n0286_p0441b02║何苦惱？所謂照見五蘊皆空，度一切苦厄也。以此
X13n0286_p0441b03║神力，加被眾生，故眾生聞菩薩聖號之音，而一心
X13n0286_p0441b04║觀之，專注不舍，皆於苦惱而得解脫。觀者，持念之
X13n0286_p0441b05║謂，而有二義：但以事觀，專持名號，解脫世間苦惱，
X13n0286_p0441b06║而獲安穩；兼以理觀，反聞自性，解脫三界苦惱，而
X13n0286_p0441b07║得涅槃。此與法華不同，彼屬菩薩觀，此屬眾生觀
X13n0286_p0441b08║也。眾生脫苦，有因有緣，眾生自肯為因，菩薩大悲
X13n0286_p0441b09║為緣，因緣合處，即能脫苦。菩薩同一大悲，充周法
X13n0286_p0441b10║界，恆與眾生作增上緣，眾生但能一念相應，直下
X13n0286_p0441b11║離苦，今有稱名不蒙解脫者，未得一念相應耳。
X13n0286_p0441b12║二者、知見旋復，令諸眾生設入大火，火不能燒。三者、
X13n0286_p0441b13║觀聽旋復，令諸眾生大水所漂，水不能溺。四者、斷滅
X13n0286_p0441b14║妄想，心無殺害，令諸眾生入諸鬼國，鬼不能害。五者、
X13n0286_p0441b15║熏聞成聞，六根銷復，同於聲聽，能令眾生臨當被害，
X13n0286_p0441b16║刀段段壞，使其兵戈猶如割水，亦如吹光，性無搖動。
X13n0286_p0441b17║六者、聞熏精明，明徧法界，則諸幽暗性不能全，能令
X13n0286_p0441b18║眾生藥义羅剎、鳩槃茶鬼及毗舍遮、富單那等，雖近
X13n0286_p0441b19║其傍，目不能視。七者、音性圓銷，觀聽返入，離諸塵妄，
X13n0286_p0441b20║能令眾生禁繫枷鎻所不能著。八者、滅音圓聞，徧生
X13n0286_p0441b21║慈力，能令眾生經過險路，賊不能劫。
X13n0286_p0441b22║內外四大，常相交感。見覺屬火，聞聽屬水。見業交
X13n0286_p0441b23║則見猛火，聞業交則見波濤。今知見旋倒，則無見
X13n0286_p0441b24║業；觀聽旋復，則無聞業。故水火不能燒溺也。於聽
X13n0286_p0441c01║言觀，猶音言觀也。本由四大分湛，今既旋復一元，
X13n0286_p0441c02║則了無塵相，故水火不能害。問：旋見旋聽者，菩薩
X13n0286_p0441c03║何與眾生而能令脫水火之難？答：自利餘力，加以
X13n0286_p0441c04║悲願，威神不可思議。然須稱名念切，改過遷善，菩
X13n0286_p0441c05║薩方尋聲而拔濟之。下同。妄想生滅，能殺法身，能
X13n0286_p0441c06║害慧命。既能斷滅，真性無傷，故令眾生鬼不能害。
X13n0286_p0441c07║殺害為其有身，熏妄聞以成真聞。形銷同聲，無塵
X13n0286_p0441c08║可對，了無可觸矣。故如割水而水不痕，吹光而光
X13n0286_p0441c09║不動。反聞功極，發明本耀，明能破暗，鬼神幽氣亦
X13n0286_p0441c10║何能侵？羅剎，可畏鬼；鳩槃茶，厭魅鬼；毘舍遮，噉精
X13n0286_p0441c11║氣鬼；富單那，熱病鬼。塵累相縈如禁繫，六根質礙
X13n0286_p0441c12║如枷鎻。根塵兩銷，則內無所累，外無所縛。音滅，脫
X13n0286_p0441c13║聲塵也；圓聞，證根性也。內外融通，同為一體，故徧
X13n0286_p0441c14║一切處生慈力，無復惡心相向。以上八難，無畏
X13n0286_p0441c15║九者熏聞離塵，色所不劫，能令一切多婬眾生遠離
X13n0286_p0441c16║貪欲。十者純音無塵，根境圓融，無對所對，能令一切
X13n0286_p0441c17║忿恨眾生離諸瞋恚。十一者銷塵旋明，法界身心猶
X13n0286_p0441c18║如瑠璃，朗徹無礙，能令一切昏鈍性障諸阿顛迦永
X13n0286_p0441c19║離癡暗。
X13n0286_p0441c20║貪欲以塵之順，忿恨以塵之違，愚癡以塵之蔽，離
X13n0286_p0441c21║塵無對，違順兩忘，銷塵旋明，身心朗徹，則三毒永
X13n0286_p0441c22║祛矣。阿顛迦，此云無善心。癡最重者，十業悉壞，法
X13n0286_p0441c23║身婬瞋癡為甚。舉三以該餘，八難畏其現是苦果，
X13n0286_p0441c24║三毒畏其必成苦因，故並求出離。
X13n0286_p0442a01║十二者、融形復聞，不動道場，涉入世間，不壞世界，能
X13n0286_p0442a02║徧十方供養微塵諸佛如來，各各佛邊為法王子，能
X13n0286_p0442a03║令法界無子眾生欲求男者，誕生福德智慧之男。十
X13n0286_p0442a04║三者、六根圓通，明照無二，含十方界，立大圓鏡空如
X13n0286_p0442a05║來藏，承順十方微塵如來秘密法門，受領無失，能令
X13n0286_p0442a06║法界無子眾生欲求女者，誕生端正福德、柔順眾人、
X13n0286_p0442a07║愛敬有相之女。
X13n0286_p0442a08║此令眾生得二求無畏也。融形則礙滅，復聞則性
X13n0286_p0442a09║真，故涉入世間而無動無壞，能徧十方供微塵佛，
X13n0286_p0442a10║稟承其法，各為法子。供佛足福，承法足慧，具男子
X13n0286_p0442a11║德，故能以福慧之男應其求也。圓故明照，通故含
X13n0286_p0442a12║界，明照則大圓智之質，含界則空如來藏之體，故
X13n0286_p0442a13║能承順法門，受領無失。承順即坤儀柔德，受領即
X13n0286_p0442a14║閨門能事，故能以柔順之女應其求也。
X13n0286_p0442a15║十四者、此三千大千世界百億日月現住世間諸法
X13n0286_p0442a16║王子，有六十二恆河沙數，修法垂範，教化眾生，隨順
X13n0286_p0442a17║眾生，方便智慧各各不同，由我所得圓通本根，發妙
X13n0286_p0442a18║耳門，然後身心微妙含容，周徧法界，能令眾生持我
X13n0286_p0442a19║名號，與彼共持六十二恆河沙諸法王子，二人福德
X13n0286_p0442a20║正等無異。世尊！我一名號與彼眾多名號無異，由我
X13n0286_p0442a21║修習得真圓通。是名十四施無畏力，福備眾生。
X13n0286_p0442a22║此令眾生稱名無畏也。此方眾生耳根利，所以觀
X13n0286_p0442a23║音化勝諸聖，行位雖齊，對機異耳。總彼恆沙，但敵
X13n0286_p0442a24║觀音一人持名，二福正等，已密揀圓通矣。
X13n0286_p0442b01║世尊！我又獲是圓通修證無上道故，又能善獲四不
X13n0286_p0442b02║思議無作妙德。
X13n0286_p0442b03║現眾多容，誦一一呪，攝化眾生，圓應所求，理出於
X13n0286_p0442b04║無為，神應於不測，名不思議無作妙德。前亦現形
X13n0286_p0442b05║應求，此獨名不思議者，前則略顯，此復深明。
X13n0286_p0442b06║一者、由我初獲妙妙聞心，心精遺聞，見聞覺知不能
X13n0286_p0442b07║分隔，成一圓融清淨寶覺，故我能現眾生妙容，能說
X13n0286_p0442b08║無邊秘密神呪。其中或現一首、三首、五首、七首、九首、
X13n0286_p0442b09║十一首，如是乃至一百八首、千首、萬首、八萬四千爍
X13n0286_p0442b10║迦羅首；二臂、四臂、六臂、八臂、十臂、十二臂、十四、十六、
X13n0286_p0442b11║十八、二十至二十四，如是乃至一百八臂、千臂、萬臂、
X13n0286_p0442b12║八萬四千母陀羅臂；二目、三目、四目、九目，如是乃至
X13n0286_p0442b13║一百八目、千目、萬目、八萬四千清淨寶目。或慈、或威、
X13n0286_p0442b14║或定、或慧，救護眾生得大自在。
X13n0286_p0442b15║此明一身多身不思議也。初獲，即初於聞中所得。
X13n0286_p0442b16║妙妙聞心者，初亡根塵，心固已妙。繼而境智雙亡，
X13n0286_p0442b17║能所俱寂，故云妙妙。由是心精遺聞，六根不隔，一
X13n0286_p0442b18║覺圓融，應現無滯。首總六用，臂表提接，目表照了，
X13n0286_p0442b19║各依本數。至八萬四千，表依根智用，泛應塵勞也。
X13n0286_p0442b20║爍迦羅云堅固母，陀羅云印清淨寶，目即金剛正
X13n0286_p0442b21║眼。慈護善根，威救惡性，定護散亂，慧救迷淪。一體
X13n0286_p0442b22║之中，萬法咸備。繼二十四聖示現者，明彼各現一
X13n0286_p0442b23║端，圓會於此也。問：八萬四千，特表法耳。一身何所
X13n0286_p0442b24║施？答：此以有思惟心，測度圓通境界也。身含十虗
X13n0286_p0442c01║毛端，現剎空剎，不啻首臂，猶人八萬四千毛孔耳。
X13n0286_p0442c02║二者、由我聞思脫出六塵，如聲度垣不能為礙，故我
X13n0286_p0442c03║妙能現一一形、誦一一呪，其形其呪能以無畏施諸
X13n0286_p0442c04║眾生，是故十方微塵國土皆名我為施無畏者。
X13n0286_p0442c05║此明各身各形不思議也。眾生機器不同故，對機
X13n0286_p0442c06║現形亦不同。眾生習氣不同故，對機說呪亦不同。
X13n0286_p0442c07║三者、由我修習本妙圓通清淨本根，所遊世界，皆令
X13n0286_p0442c08║眾生捨身珍寶，求我哀愍。
X13n0286_p0442c09║此明過化不思議也。由我得清淨本根，於六塵境
X13n0286_p0442c10║毫無貪著，悉能捨施，故所遊世界亦無慳吝，能捨
X13n0286_p0442c11║所珍，求我哀受而為施作佛事。
X13n0286_p0442c12║四者、我得佛心證於究竟，能以珍寶種種供養十方
X13n0286_p0442c13║如來，傍及法界六道眾生，求妻得妻，求子得子，求三
X13n0286_p0442c14║昧得三昧，求長壽得長壽，如是乃至求大涅槃得大
X13n0286_p0442c15║涅槃。
X13n0286_p0442c16║此明供養不思議也。我得佛心者，初獲如來藏心
X13n0286_p0442c17║也。證於究竟者，畢獲如來藏心也。始終得此如來
X13n0286_p0442c18║藏心，無量佛法寶藏悉現在前矣。故能運出家珍
X13n0286_p0442c19║廣作佛事，既以種種法寶供佛，復以種種財法無
X13n0286_p0442c20║畏等施眾生。以菩薩觀法界眾生全是佛體，故妻
X13n0286_p0442c21║子長壽是世間樂，三昧涅槃是出世樂。
X13n0286_p0442c22║佛問圓通：我從耳門圓照三昧，緣心自在，因入流相，
X13n0286_p0442c23║得三摩提，成就菩提，斯為第一。世尊！彼佛如來嘆我
X13n0286_p0442c24║善得圓通法門，於大會中授記我為觀世音號，由我
X13n0286_p0443a01║觀聽十方圓明，故觀音名徧十方界。
X13n0286_p0443a02║此結圓通也。從耳根一門深入，彼六知根應拔圓
X13n0286_p0443a03║脫，故上同諸佛，下合眾生，隨緣設施無不自在也。
X13n0286_p0443a04║入法性流而得三摩提，結因心也。成就菩提，結果
X13n0286_p0443a05║覺也。世尊下，兼明得記得名，皆由此門也。
X13n0286_p0443a06║爾時，世尊於師子座，從其五體同放寶光，遠灌十方
X13n0286_p0443a07║微塵如來及法王子諸菩薩頂。彼諸如來亦於五體
X13n0286_p0443a08║同放寶光，從微塵方來灌佛頂，并灌會中諸大菩薩
X13n0286_p0443a09║及阿羅漢。林木池沼皆演法音，交光相羅如寶絲網。
X13n0286_p0443a10║是諸大眾得未曾有，一切普獲金剛三昧。即時天雨
X13n0286_p0443a11║百寶蓮華，青黃赤白間錯紛糅，十方虗空成七寶色。
X13n0286_p0443a12║此娑婆界大地山河俱時不現，唯見十方微塵國土
X13n0286_p0443a13║合我一界，梵唄詠歌自然敷奏。
X13n0286_p0443a14║諸聖各述圓通，華屋諸門悉啟，佛復以瑞應之，是
X13n0286_p0443a15║諸聖以言顯，如來以相顯，啟眾生開悟也。五體同
X13n0286_p0443a16║放寶光，以顯渾身是大光明藏也。諸佛交會灌頂，
X13n0286_p0443a17║以顯十方如來同證頂法也，併灌菩薩阿羅漢，印
X13n0286_p0443a18║其修證無優劣也。林木演音交光相羅，以顯根塵
X13n0286_p0443a19║既銷，無情有情皆成佛道，非若織妄相成，世界相
X13n0286_p0443a20║涉也。大眾普獲金剛三昧，以顯首楞嚴王即是金
X13n0286_p0443a21║剛寶覺平等法界也。十方國土合成一界，以顯寶
X13n0286_p0443a22║明空覺自然發現，有為習漏當不復生，眾塵廓然
X13n0286_p0443a23║無復隔越也。梵唄詠歌自然敷奏，以顯法界皆離
X13n0286_p0443a24║眾苦，常得妙樂也。真實圓通，其妙如此。
X13n0286_p0443b01║於是如來告文殊師利法王子：汝今觀此二十五無
X13n0286_p0443b02║學諸大菩薩及阿羅漢，各說最初成道方便，皆言修
X13n0286_p0443b03║習真實圓通，彼等修行實無優劣前後差別。我今欲
X13n0286_p0443b04║令阿難開悟二十五行，誰當其根？兼我滅後，此界眾
X13n0286_p0443b05║生入菩薩乘求無上道，何方便門得易成就？
X13n0286_p0443b06║此勅文殊選擇圓通也。無差別，是說所修之門，亦
X13n0286_p0443b07║各平等。諸聖散在十方，根隨方利，各有多生熟習，
X13n0286_p0443b08║順其種性，各有多分煩惱，對治所宜，皆妙修門，實
X13n0286_p0443b09║無差別也。當根對此方之機耳，對機則易成就矣。
X13n0286_p0443b10║文殊師利法王子奉佛慈旨，即從座起，頂禮佛足，承
X13n0286_p0443b11║佛威神，說偈對佛：覺海性澄圓，圓澄覺元妙。元明照
X13n0286_p0443b12║生所，所立照性亡。迷妄有虗空，依空立世界。想澄成
X13n0286_p0443b13║國土，知覺乃眾生。空生大覺中，如海一漚發。有漏微
X13n0286_p0443b14║塵國，皆依空所生。漚滅空本無，況復諸三有。歸元性
X13n0286_p0443b15║無二，方便有多門。聖性無不通，順逆皆方便。初心入
X13n0286_p0443b16║三昧，遲速不同倫。
X13n0286_p0443b17║此明從真起妄，故有返妄歸真。由返妄歸真，路有
X13n0286_p0443b18║遲速，故須選根也。妙覺性海，本來澄清圓滿。而圓
X13n0286_p0443b19║澄覺性，本來自妙，不假作為，亦無方所。良由元明
X13n0286_p0443b20║性體，忽起照用，遂落方所。所既妄立，而照用之本
X13n0286_p0443b21║性遂亡，此即依本覺而成業識也。既迷性覺而成
X13n0286_p0443b22║業識，遂迷性空而成頑空。由是空晦暗中，結暗為
X13n0286_p0443b23║色，復立無情有情二種世界，以取一分浮虗亂想
X13n0286_p0443b24║凝結而無知者成器界，一分浮虗妄想凝結而有
X13n0286_p0443c01║知者成根身，此即依無明業識生起相見二分也。
X13n0286_p0443c02║殊不知虗空生乎大覺性中，不異一漚之發大海。
X13n0286_p0443c03║空尚如此，況有漏微塵國土，悉依虗空建立者，渺
X13n0286_p0443c04║小可知矣。若了漚滅，則空亦本無，況從虗空所生
X13n0286_p0443c05║三有而獨存耶。若得歸元覺性，固無有二。但欲入
X13n0286_p0443c06║此無二覺性，則方便有多門。聖人全證此性，則法
X13n0286_p0443c07║法圓融，事事無礙，或憎或愛，或苦或樂，皆是入理
X13n0286_p0443c08║之門，不須揀擇。初發心人，欲入三昧而得圓根，則
X13n0286_p0443c09║定有遲速，故必用選根也。遲速者，謂聞法有一念
X13n0286_p0443c10║便得無心者，有至十地乃得無心者。覺海二句，即
X13n0286_p0443c11║性覺妙明，本覺明妙也。元明二句，即因明立所，所
X13n0286_p0443c12║既妄立，生汝妄能也。迷妄八句，即引起塵勞，起為
X13n0286_p0443c13║世界，靜成虗空也。漚滅二句，即三緣斷故，三因不
X13n0286_p0443c14║生，狂性自歇，歇即菩提也。
X13n0286_p0443c15║色想結成塵，精了不能徹，如何不明徹？於是獲圓通。
X13n0286_p0443c16║音聲雜語言，但伊名句味，一非含一切，云何獲圓通？
X13n0286_p0443c17║香以合中知，離則元無有，不恒其所覺，云何獲圓通？
X13n0286_p0443c18║味性非本然，要以味時有，其覺不恒有，云何獲圓通？
X13n0286_p0443c19║觸以所觸明，無所不明觸，合離性非定，云何獲圓通？
X13n0286_p0443c20║法稱為內塵，憑塵必有所，能所非徧涉，云何獲圓通？
X13n0286_p0443c21║此揀六塵，塵乃無情之物，於心最疎，又具障蔽、染
X13n0286_p0443c22║汙二義。疎則難轉，蔽則難圓，染則難通，故並揀去。
X13n0286_p0443c23║揀非揀聖，乃揀法也；亦非揀法，乃揀機也。云何獲
X13n0286_p0443c24║圓通？就阿難及此方大眾之機言耳。若諸聖各依
X13n0286_p0444a01║彼法，畢獲圓通，佛謂其無優劣矣。沙陀因觀不淨，
X13n0286_p0444a02║析色明空，妙色密圓。今揀色塵由妄想結成，塵質
X13n0286_p0444a03║留礙，初心之人縱見精了了，不能通徹，如何不明
X13n0286_p0444a04║徹法而取圓通？陳那悟四諦空聲，妙音密圓。今揀
X13n0286_p0444a05║音聲不離諸雜語言，即是名句味耳。一非含一切
X13n0286_p0444a06║者，理圓言偏，一言非能徧該一切理也。問：此與觀
X13n0286_p0444a07║音耳根何異？答：聲是佛語，根乃自心，認塵則著他
X13n0286_p0444a08║語言，觀根則了己心性。香嚴因香入鼻，觀香無生，
X13n0286_p0444a09║塵氣倐滅，妙香密圓。今揀香之一法合有離無，覺
X13n0286_p0444a10║既不恆，未為圓觀。藥王藥上因嘗眾味，了味無生，
X13n0286_p0444a11║由味覺明，登菩薩位。今揀味性本無，待根方覺，無
X13n0286_p0444a12║根無味，故非圓通。䟦陀忽悟水因，得無所有，妙觸
X13n0286_p0444a13║宣明，成佛子住。今揀此觸因所觸身而得顯，無所
X13n0286_p0444a14║則不顯矣，性非常定，故不圓通。迦葉觀塵變壞，修
X13n0286_p0444a15║於滅盡，妙法開明，銷滅諸漏。今揀雖稱妙法，乃是
X13n0286_p0444a16║內塵，憑伏此修，豈非能所？故非圓通。法塵非外五
X13n0286_p0444a17║塵之實質，乃五塵影子，意中獨緣，故曰內塵。必有
X13n0286_p0444a18║所者，緣一境必捨一境，能所皆局，不能徧涉。
X13n0286_p0444a19║見性雖洞然，明前不明後，四維虧一半，云何獲圓通？
X13n0286_p0444a20║鼻息出入通，現前無交氣，支離匪涉入，云何獲圓通？
X13n0286_p0444a21║舌非入無端，因味生覺了，味亡了無有，云何獲圓通？
X13n0286_p0444a22║身與所觸同，各非圓覺觀，涯量不冥會，云何獲圓通？
X13n0286_p0444a23║知根雜亂思，湛了終無見，想念不可脫，云何獲圓通？
X13n0286_p0444a24║此揀五根，根能旋反，轉之即性，勝彼塵識；然圓缺
X13n0286_p0444b01║不齊，故並揀去。律陀因修樂見照明三昧，旋見循
X13n0286_p0444b02║元，由斯得證；今揀見性雖能照了，而前方全明，後
X13n0286_p0444b03║方全暗，明前之二維，不明後之二維，故曰虧一半。
X13n0286_p0444b04║槃陀調出入息，反息循空，因是得道；今揀鼻息雖
X13n0286_p0444b05║通出入，而不相交，支分既離，豈成圓觀？鉢提觀味
X13n0286_p0444b06║之知，非體非物，還味旋知，我無學果；今揀之，何故
X13n0286_p0444b07║舌有說法、嘗味二種之用？論說法，則無礙辯才，所
X13n0286_p0444b08║謂入無端也，猶與圓通相近；若非能入無端，祗論
X13n0286_p0444b09║甞味，境合方覺，境滅知亡，何謂圓通？畢陵觀覺，覺
X13n0286_p0444b10║痛覺清淨，心無痛，痛覺純覺，遺身獲無學果；今揀
X13n0286_p0444b11║身與觸塵皆合而知離，則不知非圓覺。觀所觸，指
X13n0286_p0444b12║觸塵，各非圓覺，以涯量不冥會也。涯量，猶云邊際。
X13n0286_p0444b13║會，知也。各有邊際，不能冥中有知，如耳之於聲也。
X13n0286_p0444b14║須菩提曠劫空寂，空性圓明，入寶明海，同佛知見；
X13n0286_p0444b15║今揀意知雜亂，難於制伏，於湛了性，終不能見。圓
X13n0286_p0444b16║通乃無分別之勝果，亂想不脫，豈能得此果哉？
X13n0286_p0444b17║識見雜三和，詰本稱非相，自體先無定，云何獲圓通？
X13n0286_p0444b18║心聞洞十方，生於大因力，初心不能入，云何獲圓通？
X13n0286_p0444b19║鼻想本權機，祗令攝心住，住成心所住，云何獲圓通？
X13n0286_p0444b20║說法弄音文，開悟先成者，名句非無漏，云何獲圓通？
X13n0286_p0444b21║持犯但束身，非身無所束，元非徧一切，云何獲圓通？
X13n0286_p0444b22║神通本宿因，何關法分別？念緣非離物，云何獲圓通？
X13n0286_p0444b23║此揀六識。經首破六處識心是生死根本，不可依
X13n0286_p0444b24║之錯亂修習。諸聖自陳，仍備此六門者，聖性無不
X13n0286_p0444c01║通也。若初心用此成聲聞魔外者極多，故須揀。舍
X13n0286_p0444c02║利弗曠劫清淨見，覺明圓光極知見。今揀眼識雜
X13n0286_p0444c03║在三合之內，窮其本性，無相可得，自體不常，如何
X13n0286_p0444c04║圓徧？識見即眼識也。眼色和合，識生其中，故云雜
X13n0286_p0444c05║三和。和合則有，不合則無，故曰無定。普賢用心聞，
X13n0286_p0444c06║能知沙界外事，得大自在。今揀此由修法界行大
X13n0286_p0444c07║因所生，非耳識自妙初心即能成此果也。孫陀羅
X13n0286_p0444c08║心常散動，觀鼻端白，息久發明，明圓滅漏。今揀本
X13n0286_p0444c09║為對治散亂權假，攝住其心，真心無住。若心果有
X13n0286_p0444c10║住，則成心所住之處，偏局一處，不圓通矣。富樓那
X13n0286_p0444c11║助佛轉輪，說法無上，降伏魔怨，銷滅諸漏。今揀說
X13n0286_p0444c12║法不離音聲文字而能開悟，須由曠劫辯才之力，
X13n0286_p0444c13║先世成熟，方得如此，非一時舌識所能。所說名句，
X13n0286_p0444c14║非無漏法，豈成圓通？優波離持戒清淨，身心寂滅，
X13n0286_p0444c15║成阿羅漢。今揀持戒之法不過檢束此身，覺海元
X13n0286_p0444c16║明，本非身量，將何所束耶？既有所束，便非周徧。目
X13n0286_p0444c17║連修定，旋湛意識，心光發宣，得大神用。今揀神通
X13n0286_p0444c18║乃宿因所得，意識乃法塵上分別性也。此念緣物
X13n0286_p0444c19║則有，離物則無，故非圓通。
X13n0286_p0444c20║若以地性觀，堅礙非通達，有為非聖性，云何獲圓通？
X13n0286_p0444c21║若以水性觀，想念非真實，如如非覺觀，云何獲圓通？
X13n0286_p0444c22║若以火性觀，厭有非真離，非初心方便，云何獲圓通？
X13n0286_p0444c23║若以風性觀，動寂非無對，對非無上覺，云何獲圓通？
X13n0286_p0444c24║若以空性觀，昏鈍先非覺，無覺異菩提，云何獲圓通？
X13n0286_p0445a01║若以識性觀，觀識非常住，存心乃虗妄，云何獲圓通？
X13n0286_p0445a02║諸行是無常，念性元生滅，因果今殊感，云何獲圓通？
X13n0286_p0445a03║此揀七大，前五同塵，第六同識，第七同根，但加廣
X13n0286_p0445a04║大之相。持地平心地，見塵無性，不相觸摩，悟無生
X13n0286_p0445a05║忍。今揀地性，堅礙平填，尚屬有為，不成聖心，故非
X13n0286_p0445a06║圓通。遇佛平心，已歸空性，此揀就初心說耳。月光
X13n0286_p0445a07║作水，觀身水香水，性合真空，得無生忍。今揀此觀，
X13n0286_p0445a08║未離想念，難契如如。葢如如離念，不動之法，離覺
X13n0286_p0445a09║觀法。火頭觀多婬心，成智慧火，生大寶𦦨。今揀聞
X13n0286_p0445a10║說欲火而生厭離，是厭有也。身心俱斷，斷性亦無，
X13n0286_p0445a11║方為真離。厭離，非真離也。初心不皆多欲，非一定
X13n0286_p0445a12║方便。瑠璃光觀心身世界，皆妄緣風力所轉，於動
X13n0286_p0445a13║見不動，即證實相。今揀動與寂對，對即非真，豈同
X13n0286_p0445a14║圓觀入流亡所。問：反聞法門，亦從動靜而入？答：彼
X13n0286_p0445a15║漸脫動靜二塵，取無動靜之聞性為入門，此取有
X13n0286_p0445a16║動寂之風性為入門，所以不同虗空藏觀。四大無
X13n0286_p0445a17║依，妄想生滅，虗空無二，佛國本同，得無生忍。今揀
X13n0286_p0445a18║虗空，本以冥頑為相，與菩提覺性相反，就昏鈍而
X13n0286_p0445a19║取明靈之果，固難應矣。彌勒修唯識觀，識性圓明，
X13n0286_p0445a20║入圓成實，得無生忍。今揀識性，念念生滅，理非常
X13n0286_p0445a21║住。若但亡境，不亡其心，還成虗妄，豈是圓通？大勢
X13n0286_p0445a22║至念佛三昧，都攝六根，淨念相繼，入無生忍。今揀
X13n0286_p0445a23║諸行遷流，皆墮無常，念性生滅，正無常也。如何以
X13n0286_p0445a24║無常因，獲常住果？二十四法，或偏而不圓，或礙而
X13n0286_p0445b01║非通，或滯而不明，或頑而非覺，或生滅而非常，或
X13n0286_p0445b02║虗妄而非真。或深不該淺，不宜初心；或淺不通深，
X13n0286_p0445b03║難臻奧域。正顯耳根聞性，諸過皆離，眾德咸備。
X13n0286_p0445b04║我今白世尊，佛出娑婆界，此方真教體，清淨在音聞。
X13n0286_p0445b05║欲取三摩提，實以聞中入，離苦得解脫，良哉觀世音。
X13n0286_p0445b06║於恒沙劫中，入微塵佛國，得大自在力，無畏施眾生。
X13n0286_p0445b07║妙音觀世音，梵音海潮音，救世悉安寧，出世獲常住。
X13n0286_p0445b08║此下獨選耳根為圓通也。如來設教，隨方不同。此
X13n0286_p0445b09║方耳根偏利，皆由聞性徧達無量。故佛對此方機
X13n0286_p0445b10║宜，以音聲作佛事，逗彼聞根之利。是則合音與聞，
X13n0286_p0445b11║乃為此方清淨教體。然聲教但為弄引聞性，實為
X13n0286_p0445b12║妙心。故領悟雖雙托音聞，而修定宜單取聞性。離
X13n0286_p0445b13║苦下。讚自利利他之德也。離苦者，離生死苦。得解
X13n0286_p0445b14║脫者，得人法二種解脫。言從聞性而得離繫自在
X13n0286_p0445b15║者，唯觀音為能也。舉沙劫，則時為極長。舉塵剎，則
X13n0286_p0445b16║處為極廣。得大自在方者，嘆三十二應，隨緣說法
X13n0286_p0445b17║也。無畏施眾生者，嘆十四無畏，尋聲救苦也。三十
X13n0286_p0445b18║二應，隨類說法，曰妙音。三途八難，齊觀並救，曰觀
X13n0286_p0445b19║世音。本根清淨，而無染著，曰梵音。徧赴其求，而不
X13n0286_p0445b20║失時，曰海潮音。具此四音，故救世間在苦難者，悉
X13n0286_p0445b21║得安寧。復令出世者，得常住之果也。
X13n0286_p0445b22║我今啟如來，如觀音所說。譬如人靜居，十方俱擊皷，
X13n0286_p0445b23║十處一時聞，此則圓真實。目非觀障外，口鼻亦復然，
X13n0286_p0445b24║身以合方知，心念紛無緒。隔垣聽音響，遐邇俱可聞，
X13n0286_p0445c01║五根所不齊，是則通真實。音聲性動靜，聞中為有無？
X13n0286_p0445c02║無聲號無聞，非實聞無性。聲無既非滅，聲有亦非生，
X13n0286_p0445c03║生滅二圓離，是則常真實。縱令在夢想，不為不思無，
X13n0286_p0445c04║覺觀出思惟，身心不能及。
X13n0286_p0445c05║此顯耳根功德之勝也。俱擊俱聞，顯其圓也。逈異
X13n0286_p0445c06║五根，顯其通也。寤寐恆一，顯其常也。以聞性徧一
X13n0286_p0445c07║切處，十方聲塵，應時而有，無有前後，同時周徧。靜
X13n0286_p0445c08║居非多事擾心之時，若當擾時，則聞雖常圓，殊不
X13n0286_p0445c09║覺知，欲其於靜中驗取耳根之利。目非觀障外者，
X13n0286_p0445c10║如隔紙膜不見外邊，隔皮膚不見五臟也。如器中
X13n0286_p0445c11║之食，爐中之香，若以物葢，則口鼻不能取，故云口
X13n0286_p0445c12║鼻亦復然。意根雖通，而散亂不常，若耳根者，即隔
X13n0286_p0445c13║垣聽之，亦遐邇俱聞。然則耳根之用，不問障與不
X13n0286_p0445c14║障，合與不合，念與不念，而聞性常通，異於五根。音
X13n0286_p0445c15║聲有動靜，在聞性中，或有或無。顛倒者，以寂然無
X13n0286_p0445c16║聲，惑為無聞，然非聞性實無。以此聞性，不隨聲生
X13n0286_p0445c17║聲滅，即在夢想中，猶聞舂擣聲，其為覺觀，出於思
X13n0286_p0445c18║議之外，勝餘根矣。三種真實，是凡夫現具，不待證
X13n0286_p0445c19║而後有。若就此更修，是順風行船，何難之有？
X13n0286_p0445c20║今此娑婆國，聲論得宣明，眾生迷本聞，循聲故流轉。
X13n0286_p0445c21║阿難縱強記，不免落邪思，豈非隨所淪，旋流獲無妄？
X13n0286_p0445c22║阿難汝諦聽，我承佛威力，宣說金剛王，如幻不思議，
X13n0286_p0445c23║佛母真三昧。汝聞微塵佛，一切祕密門，欲漏不先除，
X13n0286_p0445c24║畜聞成過誤。將聞持佛佛，何不自聞聞？
X13n0286_p0446a01║此明耳根最便初心也。言此方之機耳根明利，必
X13n0286_p0446a02║須語言方得明了，故對此方偏利之根廣宣一切
X13n0286_p0446a03║經論，而經論所詮無非發明圓湛妙性，當借聲論
X13n0286_p0446a04║而反聞自性。若因指而見月，眾生不達如來本意，
X13n0286_p0446a05║反迷自己本有聞性，循聲逐響不顧本聞，何異執
X13n0286_p0446a06║指為月哉？不獨世俗之聲循之必至流轉，縱能強
X13n0286_p0446a07║記十方如來十二部經，尚不免落於邪思、溺於婬
X13n0286_p0446a08║舍，豈非隨彼聲塵不能自反而被淪溺耶？隨所即
X13n0286_p0446a09║循聲，淪溺即流轉，若知循聲流轉，則知旋流必獲
X13n0286_p0446a10║無妄矣。阿難下，專囑當機必依此門而修也。言我
X13n0286_p0446a11║今日選根皆是承佛威力，即前金剛王寶覺如幻
X13n0286_p0446a12║三摩提，可見如幻實三昧之本名，以此三昧能出
X13n0286_p0446a13║生諸佛，故稱佛母，從聞思修思此修此而已。五卷
X13n0286_p0446a14║解結以來俱是發明此義，此卷專指耳根而以觀
X13n0286_p0446a15║世音作一榜樣，金剛王與初卷首楞嚴王相應，俱
X13n0286_p0446a16║是究竟堅固之意，不出如幻三昧耳。汝聞下，出其
X13n0286_p0446a17║循聲流轉之過。言汝記持佛法已為極多，然唯樂
X13n0286_p0446a18║多聞不除欲漏，故所蓄愈多而愛根愈深，無益於
X13n0286_p0446a19║道徒增過誤，不免摩登之難。將聞二句，激其反聞
X13n0286_p0446a20║也。言汝將此聞機以記持佛之佛，何不旋此聞機
X13n0286_p0446a21║而自聞其聞性乎？上聞能聞之智，下聞所聞之理，
X13n0286_p0446a22║自聞聞只是反照本性，非真注於耳根也。
X13n0286_p0446a23║聞非自然生，因聲有名字。旋聞與聲脫，能脫欲誰名。
X13n0286_p0446a24║一根既返源，六根成解脫。見聞如幻翳，三界若空華。
X13n0286_p0446b01║聞復翳根除，塵銷覺圓淨。淨極光通達，寂照含虗空。
X13n0286_p0446b02║却來觀世間，猶如夢中事。摩登伽在夢，誰能留汝形。
X13n0286_p0446b03║此正宗如幻工夫也。聞無自體，但因與聲相應，而
X13n0286_p0446b04║有卷葉之名。是不但塵如幻，而根亦如幻矣。認為
X13n0286_p0446b05║真，則相織不解。達幻無性，則聞根歸元，不與聲粘，
X13n0286_p0446b06║此時能所俱脫。前文見非是見，指本體到極真處，
X13n0286_p0446b07║故見之名不存。此指工夫到極真處，故聞之名亦
X13n0286_p0446b08║不立。若此一根既脫，則六根應時圓脫矣。有翳故
X13n0286_p0446b09║有空華，有根故有三界。目翳除，則華亡而淨眼現。
X13n0286_p0446b10║聞根復，則塵銷而覺圓淨。淨眼發現，則眼前諸境
X13n0286_p0446b11║不能礙。淨覺發光，則世間諸境不能礙。覺圓淨，應
X13n0286_p0446b12║前覺海性澄。圓光通達，應前圓澄覺元。妙寂照番，
X13n0286_p0446b13║前所立照性亡。含虗空，應前空生大覺中。及漚滅，
X13n0286_p0446b14║空本無。却來以下，應前況復諸三有。此常寂光通
X13n0286_p0446b15║達世界，即虗空雖大，如大海一漚，況依虗空所立
X13n0286_p0446b16║器界根身耶。果能到此境界，却來反觀世間諸事，
X13n0286_p0446b17║真如在夢。以在迷時，未曾證此如幻境界，認以為
X13n0286_p0446b18║實覺，而後知為夢也。摩登伽以邪呪方攝人婬席，
X13n0286_p0446b19║亦是在夢，安能以夢事而繫汝身。由汝見聞未除
X13n0286_p0446b20║幻翳，故為空華所眩，為彼流轉耳。
X13n0286_p0446b21║如世巧幻師，幻作諸男女，雖見諸根動，要以一機抽，
X13n0286_p0446b22║息機歸寂然，諸幻成無性。六根亦如是，元依一精明，
X13n0286_p0446b23║分成六和合，一處成休復，六用皆不成。塵垢應念銷，
X13n0286_p0446b24║成圓明淨妙，餘塵尚諸學，明極即如來。
X13n0286_p0446c01║此言一根解而六根拔也。首六句，舉喻以明六根
X13n0286_p0446c02║幻成。六根五句，法合上喻。六根合諸男女，一精明
X13n0286_p0446c03║合一機，一處休復合息機歸寂，六用不成合諸幻
X13n0286_p0446c04║無性。一精明即識精明，元那陀微細識也。六根為
X13n0286_p0446c05║能依，一精明為所依，由一精明而攬塵成結，各各
X13n0286_p0446c06║不同，遂分為六，在眼名見，在耳名聽等，故曰元依
X13n0286_p0446c07║一精明，分成六和合。和合即前黏字與脫字相反，
X13n0286_p0446c08║休即息機也，復即歸寂然也。塵垢即前想相為塵，
X13n0286_p0446c09║識情為垢，是業識中微細無明也。六解之後，聞所
X13n0286_p0446c10║聞盡，已證人空，若從此進頓空法執，則塵垢應念
X13n0286_p0446c11║皆銷，而識精轉為圓融清淨寶覺。若塵垢有餘而
X13n0286_p0446c12║未盡，尚居學位，未得畢功，明相精純，到至極處，即
X13n0286_p0446c13║是如來所證圓成極果。是則法門既妙，成佛無難，
X13n0286_p0446c14║當選此一根為入門之路也。
X13n0286_p0446c15║大眾及阿難，旋汝倒聞機，反聞聞自性。性成無上道，
X13n0286_p0446c16║圓通實如是，此是微塵佛，一路涅槃門。過去諸如來，
X13n0286_p0446c17║斯門已成就；現在諸菩薩，今各入圓明；未來修學人，
X13n0286_p0446c18║當依如是法，我亦從中證，非唯觀世音。
X13n0286_p0446c19║此復廣舉所證，發其欣慕之心，普勸進修也。言反
X13n0286_p0446c20║聞之功，效驗之速如此。汝等當旋汝顛倒聞機，不
X13n0286_p0446c21║循外而循內。果能反汝聞如來祕密之聞，而聞自
X13n0286_p0446c22║己本有之聞性，得此性為因地心，可成無上覺道。
X13n0286_p0446c23║故圓通之門，雖有多種，若真實圓通，可當此方之
X13n0286_p0446c24║機，治多聞之病者，唯此一門。以此一門，是微塵佛
X13n0286_p0447a01║到菩提家一條大路，入涅槃海一重大門。所以過
X13n0286_p0447a02║去諸佛，由此而入，現在菩薩，亦由此入。有許多榜
X13n0286_p0447a03║樣在前，故未來學人，當依此法門而入也。不唯諸
X13n0286_p0447a04║佛菩薩從此門入，即我亦從此門而入，豈特觀音
X13n0286_p0447a05║為然哉。阿難前問，將誰立因，求無上覺，故確指聞
X13n0286_p0447a06║性，明其不誤也。問：念佛法門，三根普被，何故亦揀
X13n0286_p0447a07║之耶？答：念佛雖被淺深之根，亦須從耳根流入阿
X13n0286_p0447a08║彌陀佛名號，然後意根念念不忘。是則念佛法門，
X13n0286_p0447a09║亦必因於耳根，故即念佛亦揀之也。
X13n0286_p0447a10║誠如佛世尊，詢我諸方便，以救諸末劫，求出世間人。
X13n0286_p0447a11║成就涅槃心，觀世音為最，自餘諸方便，皆是佛威神。
X13n0286_p0447a12║即事捨塵勞，非是長修學，淺深同說法。
X13n0286_p0447a13║此報復尊勅也。誠如佛世尊，詢我諸方便，牒前所
X13n0286_p0447a14║問二十四聖誰當其根也。以救諸末劫，牒前兼我
X13n0286_p0447a15║滅度後此界眾生也。求出世間人，牒前入菩薩乘
X13n0286_p0447a16║也。成就涅槃心，牒前成無上道也。觀世音為最，言
X13n0286_p0447a17║唯觀音反聞一門為第一也。自餘二十四聖所入
X13n0286_p0447a18║之門，皆是佛之威神加被，偶觸一事而捨塵勞，非
X13n0286_p0447a19║是通長可修淺深同說之法，極欲其專修也。
X13n0286_p0447a20║頂禮如來藏，無漏不思議，願加被未來，於此門無惑。
X13n0286_p0447a21║方便易成就，堪以教阿難，及末劫沉淪，但以此根修。
X13n0286_p0447a22║圓通超餘者，真實心如是。
X13n0286_p0447a23║此頂禮求加也。謂此耳根一門，即前所說三如來
X13n0286_p0447a24║藏，即前所說無漏業，即前所說如幻不思議佛母
X13n0286_p0447b01║真三昧也。願佛以神力加被未來進修者，皆從此
X13n0286_p0447b02║門直入，不令一念生疑，將此法門為最初方便，則
X13n0286_p0447b03║易成就，故堪以此法教阿難，併度末劫沉淪也。但
X13n0286_p0447b04║用此一門，不用餘門者，依此一門進修，可超二十
X13n0286_p0447b05║四聖之圓通，以真實心唯此一事，更無他法也。
X13n0286_p0447b06║於是阿難及諸大眾，身心了然得大開示，觀佛菩提
X13n0286_p0447b07║及大涅槃，猶如有人因事遠遊未得歸還，明了其家
X13n0286_p0447b08║所歸道路，普會大眾天龍八部有學二乘，及諸一切
X13n0286_p0447b09║新發心菩薩，其數凡有十恆河沙，皆得本心遠塵離
X13n0286_p0447b10║垢獲法眼淨。性比丘尼聞說偈已成阿羅漢，無量眾
X13n0286_p0447b11║生皆發無等等阿耨多羅三藐三菩提心。
X13n0286_p0447b12║此敘悟也。五卷云身心皎然，是知身心結解次第，
X13n0286_p0447b13║尚未知何門得入。今已確知從耳門入，更無疑惑，
X13n0286_p0447b14║故身心了然也。菩提涅槃，皆指極果，故喻之如家。
X13n0286_p0447b15║耳根喻如道路，久為窮子，逃逝他鄉，即欲歸家，路
X13n0286_p0447b16║頭不識。今日指出一條還家道路，若使直往向前，
X13n0286_p0447b17║決不復遭枝岐矣。前曰路曰門，至此則曰家者，謂
X13n0286_p0447b18║了悟耳根，是到菩提家之路，入菩提家之門也。最
X13n0286_p0447b19║初方便，至此方結。普會下，大眾獲益，皆得本心者，
X13n0286_p0447b20║即初信所得因心也。遠塵離垢者，即所斷之惑也。
X13n0286_p0447b21║獲法眼淨者，即徹證圓通，以果地覺為因地心，即
X13n0286_p0447b22║十住初心也。發菩提心者，即初入信心也。
X13n0286_p0447b23║阿難整衣服，於大眾中合掌頂禮，心跡圓明悲欣交
X13n0286_p0447b24║集，欲益未來諸眾生故，稽首白佛：大悲世尊！我今已
X13n0286_p0447c01║悟成佛法門，是中修行得無疑惑。常聞如來說如是
X13n0286_p0447c02║言：自未得度先度人者，菩薩發心；自覺已圓能覺他
X13n0286_p0447c03║者，如來應世。我雖未度，願度末劫一切眾生。世尊！此
X13n0286_p0447c04║諸眾生去佛漸遠，邪師說法如恆河沙，欲攝其心入
X13n0286_p0447c05║三摩地，云何令其安立道場遠諸魔事，於菩提心得
X13n0286_p0447c06║無退屈？
X13n0286_p0447c07║此請安立道場，為末世攝心之軌則也。心跡圓明
X13n0286_p0447c08║者，先悟不生滅心，是大佛頂首楞嚴王，心圓明也。
X13n0286_p0447c09║又悟耳根，是入不生滅之門路，跡圓明也。悲曠劫
X13n0286_p0447c10║之沉迷，欣今日之頓悟，因久迷而忽悟，故悲欣交
X13n0286_p0447c11║集也。欲益未來者，自疾既除，復愍他疾也。是中修
X13n0286_p0447c12║行得無疑惑者，已悟成佛法門，決定從耳根入而
X13n0286_p0447c13║無疑也。常聞下，引佛言以自勵。自未度而思度人
X13n0286_p0447c14║者為菩薩，自度已畢而專於度生者為如來。諸佛
X13n0286_p0447c15║菩薩皆以度生為事，而我所急者，願學菩薩也。世
X13n0286_p0447c16║尊下，言我遇佛說法，已知修行之路從聞中入，但
X13n0286_p0447c17║恐末世眾生去佛漸遠，而邪師說法岐路復多，令
X13n0286_p0447c18║修進者心無適從，欲攝其心入三摩提，云何令彼
X13n0286_p0447c19║安立入道之場地，則邪說不得傾動，於菩提心方
X13n0286_p0447c20║得無退屈乎？此後漸說向戒律上去矣。世尊懸知
X13n0286_p0447c21║末法之中邪師熾盛，非撥律儀，疑誤眾生，故於此
X13n0286_p0447c22║經始終以戒為本。阿難示墮發端，至是阿難已得
X13n0286_p0447c23║開悟，特為未來眾生代請安立道場。世尊苦口叮
X13n0286_p0447c24║嚀，首揭戒為決定明誨曰：我滅度後，多諸魔民云
X13n0286_p0448a01║云。重重結以不如此說。即波旬說：如老人遺囑，既
X13n0286_p0448a02║沉痛，又斬截，使人淚墮，使人心寒。
X13n0286_p0448a03║爾時，世尊於大眾中稱讚阿難：善哉，善哉！如汝所問，
X13n0286_p0448a04║安立道場，救獲眾生末劫沉溺。汝今諦聽，當為汝說。
X13n0286_p0448a05║阿難大眾：唯然奉教。佛告阿難：汝常聞我毘奈耶中
X13n0286_p0448a06║宣說修行三決定義，所謂攝心為戒，因戒生定，因定
X13n0286_p0448a07║發慧，是則名為三無漏學。
X13n0286_p0448a08║毗奈耶，律藏也。大小乘，戒之通稱。小乘稟法為戒，
X13n0286_p0448a09║但制其身；大乘攝心為戒，并淨其本。能攝心，則定
X13n0286_p0448a10║由是生，慧由是發。三者，圓明諸漏永盡，故名三無
X13n0286_p0448a11║漏學。三決定者，決定戒為最先，決定定依戒生，決
X13n0286_p0448a12║定慧依定生也。律中宣明是義，故曰所謂。下殺、盜、
X13n0286_p0448a13║婬、妄，是戒中四決定，明誨各不相混。問：何故下文
X13n0286_p0448a14║但說四戒，而不說定慧？答：前文忘前塵、盡內根等，
X13n0286_p0448a15║皆是發揮定慧，但未曾說戒，故特明之耳。
X13n0286_p0448a16║阿難！云何攝心我名為戒？若諸世界六道眾生其心
X13n0286_p0448a17║不婬，則不隨其生死相續。汝修三昧本出塵勞，婬心
X13n0286_p0448a18║不除塵不可出，縱有多智禪定現前，如不斷婬必落
X13n0286_p0448a19║魔道，上品魔王、中品魔民、下品魔女，彼等諸魔亦有
X13n0286_p0448a20║徒眾，各各自謂成無上道。我滅度後末法之中，多此
X13n0286_p0448a21║魔民熾盛世間，廣行貪婬為善知識，令諸眾生落愛
X13n0286_p0448a22║見坑失菩提路。汝教世人修三摩地先斷心婬，是名
X13n0286_p0448a23║如來先佛世尊第一決定清淨明誨。是故，阿難！若不
X13n0286_p0448a24║斷婬修禪定者，如蒸砂石欲其成飯，經百千劫祗名
X13n0286_p0448b01║熱砂。何以故？此非飯本，砂石成故。汝以婬身求佛妙
X13n0286_p0448b02║果，縱得妙悟皆是婬根，根本成婬輪轉三塗必不能
X13n0286_p0448b03║出，如來涅槃何路修證？必使婬機身心俱斷，斷性亦
X13n0286_p0448b04║無，於佛菩提斯可希冀。如我此說名為佛說，不如此
X13n0286_p0448b05║說即波旬說。
X13n0286_p0448b06║婬心不除，定慧必不可得。縱發定慧，只是邪定邪
X13n0286_p0448b07║慧。修力深者為上，修力淺者為中下。暫生魔宮，終
X13n0286_p0448b08║當備歷三塗。諸經戒首不殺，此以斷婬為第一。清
X13n0286_p0448b09║淨明誨者，真修必先離欲。葢欲氣粗濁，染汙妙明，
X13n0286_p0448b10║欲習狂迷，易失正受。觀阿難起教，示遭邪染，而厥
X13n0286_p0448b11║初發心，先厭欲濁，至於三漸次中，一一首懲，然後
X13n0286_p0448b12║身心妙圓，獲大安隱。十信初心，由欲愛乾枯，圓慧
X13n0286_p0448b13║性而階等妙。諸世間人，由心不流逸，澄瑩生明，漸
X13n0286_p0448b14║乎六天，槩可思矣。機者，婬心所自發。斷性不無，則
X13n0286_p0448b15║欲之圓影猶在，觸機即發矣。
X13n0286_p0448b16║阿難！又諸世界六道眾生其心不殺，則不隨其生死
X13n0286_p0448b17║相續。汝修三昧本出塵勞，殺心不除塵不可出，縱有
X13n0286_p0448b18║多智禪定現前，如不斷殺必落神道。上品之人為大
X13n0286_p0448b19║力鬼，中品則為飛行夜叉諸鬼帥等，下品當為地行
X13n0286_p0448b20║羅剎。彼諸鬼神亦有徒眾，各各自謂成無上道。我滅
X13n0286_p0448b21║度後末法之中，多此鬼神熾盛世間，自言食肉得菩
X13n0286_p0448b22║提路。阿難！我令比丘食五淨肉，此肉皆我神力化生，
X13n0286_p0448b23║本無命根。汝婆羅門地多蒸濕，加以砂石草菜不生，
X13n0286_p0448b24║我以大悲神力所加，因大慈悲假名為肉，汝得其味。
X13n0286_p0448c01║奈何如來滅度之後，食眾生肉名為釋子？汝等當知，
X13n0286_p0448c02║是食肉人縱得心開似三摩地，皆大羅剎，報終必沈
X13n0286_p0448c03║生死苦海，非佛弟子。如是之人相殺相吞相食未已，
X13n0286_p0448c04║云何是人得出三界？汝教世人修三摩地次斷殺生，
X13n0286_p0448c05║是名如來先佛世尊第二決定清淨明誨。是故，阿難！
X13n0286_p0448c06║若不斷殺修禪定者，譬如有人自塞其耳，高聲大呌
X13n0286_p0448c07║求人不聞，此等名為欲隱彌露。清淨比丘及諸菩薩，
X13n0286_p0448c08║於岐路行不蹋生草，況以手拔？云何大悲取諸眾生
X13n0286_p0448c09║血肉充食？若諸比丘不服東方絲綿絹帛，及是此土
X13n0286_p0448c10║靴履裘毳乳酪醍醐，如是比丘於世真脫，酬還宿債
X13n0286_p0448c11║不遊三界。何以故？服其身分皆為彼緣。如人食其地
X13n0286_p0448c12║中百糓足不離地，必使身心於諸眾生，若身身分身
X13n0286_p0448c13║心二塗不服不食，我說是人真解脫者。如我此說名
X13n0286_p0448c14║為佛說，不如此說即波旬說。
X13n0286_p0448c15║大力鬼，如嶽瀆諸神鬼帥等，為大力部從，未免血
X13n0286_p0448c16║食易墜難升，行人入之，謂之墮落。自謂得無上道，
X13n0286_p0448c17║認己是而不知其非。食肉得菩提路，如言酒肉不
X13n0286_p0448c18║礙菩提之類。律開三淨，不見為我殺，不聞為我殺，
X13n0286_p0448c19║不疑為我殺，加自死鳥殘，合稱五淨，乃小乘權宜。
X13n0286_p0448c20║若真慈真脫，皆在所斷矣。西域五天，通稱婆羅門
X13n0286_p0448c21║國，神力所化，本無命根，末季現前，無佛所化，無由
X13n0286_p0448c22║乃食眾生肉矣。心開者，禪定得力，然食肉障深，似
X13n0286_p0448c23║而非實。身分者，指裘毳等，亦彼身之一分，服之即
X13n0286_p0448c24║與成緣。劫初之人，體有飛光，足若御雲，後食地肥，
X13n0286_p0449a01║㗖香稻，即與地為緣，其體堅重，不離地矣。
X13n0286_p0449a02║阿難！又復世界六道眾生其心不偷，則不隨其生死
X13n0286_p0449a03║相續。汝修三昧本出塵勞，偷心不除塵不可出。縱有
X13n0286_p0449a04║多智禪定現前，如不斷偷必落邪道，上品精靈、中品
X13n0286_p0449a05║妖魅、下品邪人諸魔所著。彼等羣邪亦有徒眾，各各
X13n0286_p0449a06║自謂成無上道。我滅度後末法之中，多此妖邪熾盛
X13n0286_p0449a07║世間，潛匿姦欺稱善知識，各自謂己得上人法，詃惑
X13n0286_p0449a08║無識恐令失心，所過之處其家耗散。我教比丘循方
X13n0286_p0449a09║乞食，令其捨貪成菩提道。諸比丘等不自熟食，寄於
X13n0286_p0449a10║殘生旅泊三界，示一往還去已無返。云何賊人假我
X13n0286_p0449a11║衣服，裨販如來造種種業，皆言佛法却非出家具戒
X13n0286_p0449a12║比丘為小乘道？由是疑誤無量眾生墮無間獄。若我
X13n0286_p0449a13║滅後，其有比丘發心決定修三摩提，能於如來形像
X13n0286_p0449a14║之前，身然一燈燒一指節，及於身上爇一香炷，我說
X13n0286_p0449a15║是人無始宿債一時酬畢，長揖世間永脫諸漏。雖未
X13n0286_p0449a16║即明無上覺路，是人於法已決定心，若不為此捨身
X13n0286_p0449a17║微因，縱成無為必還生人酬其宿債，如我馬麥正等
X13n0286_p0449a18║無異。汝教世人修三摩地後斷偷盜，是名如來先佛
X13n0286_p0449a19║世尊等三決定清淨明誨。是故阿難！若不斷偷修禪
X13n0286_p0449a20║定者，譬如有人水灌漏巵欲求其滿，縱經塵劫終無
X13n0286_p0449a21║平復。若諸比丘衣鉢之餘分寸不畜，乞食餘分施餓
X13n0286_p0449a22║眾生，於大集會合掌禮眾，有人捶詈同於稱讚，必使
X13n0286_p0449a23║身心二俱捐捨，身肉骨血與眾生共，不將如來不了
X13n0286_p0449a24║義說，迴為己解以誤初學，佛印是人得真三昧。如我
X13n0286_p0449b01║所說名為佛說，不如此說即波旬說。
X13n0286_p0449b02║心不偷者，利欲念不起也。厭塵方可出塵，貪世豈
X13n0286_p0449b03║能越世。不但取人之財，即假設形儀，邀人恭敬利
X13n0286_p0449b04║養，皆偷也。偷心回邪，故墮邪類。妖言恐人，令人改
X13n0286_p0449b05║心易志，敬如神明，傾財奉之。販，賣也。裨，助也。裨助
X13n0286_p0449b06║偷心，販賣佛法也。稱造業為佛法，非法說法也。非
X13n0286_p0449b07║具戒為小乘法，說非法也。盜者，取他依報，資於己
X13n0286_p0449b08║身。今損己正報，以供上聖，故能翻破無始盜業。又
X13n0286_p0449b09║一切難捨，無過己身。難捨能捨，則餘貪愛，決能棄
X13n0286_p0449b10║捨。故曰：是人於法，已決定心。苟能捨身，而心不決
X13n0286_p0449b11║捨，則徒增業苦，無益於道。佛宿世詬比丘可食馬
X13n0286_p0449b12║麥，證果後，毗蘭邑食之，示宿債必酬也。惡言尚酬，
X13n0286_p0449b13║況逋負有不酬者哉。不畜施人，視毀如讚。利害二
X13n0286_p0449b14║途，身心俱捨也。身與眾共，捨之至也。行能至此，其
X13n0286_p0449b15║心不偷可知。阿含稱所蓄物，可以資身進道。薩婆
X13n0286_p0449b16║多許百物各蓄一，是方便說，皆不了義。觀此行，令
X13n0286_p0449b17║人慚愧墮淚可見。末法祖師，立為叢林，亦因時慈
X13n0286_p0449b18║悲，曲就利生，非得已也。處此者，每愧不能取證，不
X13n0286_p0449b19║萌一毫利養志，僅免罪戾。或遇人引斯經為難，實
X13n0286_p0449b20║言末法未能，不可巧言無礙。
X13n0286_p0449b21║阿難！如是世界六道眾生，雖則身心無殺盜婬，三行
X13n0286_p0449b22║已圓，若大妄語即三摩提不得清淨，成愛見魔失如
X13n0286_p0449b23║來種，所謂未得謂得、未證言證。或求世間尊勝第一，
X13n0286_p0449b24║謂前人言：我今已得須陀洹果、斯陀含果、阿那含果、
X13n0286_p0449c01║阿羅漢道、辟支佛乘。十地地前諸位菩薩，求彼禮懺
X13n0286_p0449c02║貪其供養，是一顛迦銷滅佛種。如人以刀斷多羅木，
X13n0286_p0449c03║佛記是人永殞善根無復知見，沉三苦海不成三昧。
X13n0286_p0449c04║我滅度後，敕諸菩薩及阿羅漢，應身生彼末法之中，
X13n0286_p0449c05║作種種形度諸輪轉，或作沙門、白衣、居士、人王、宰官、
X13n0286_p0449c06║童男、童女，如是乃至婬女、寡婦、姦偷、屠販，與其同事
X13n0286_p0449c07║稱讚佛乘，令其身心入三摩地，終不自言我真菩薩、
X13n0286_p0449c08║真阿羅漢，洩佛密因輕言未學，唯除命終陰有遺付。
X13n0286_p0449c09║云何是人惑亂眾生成大妄語？汝教世人修三摩地，
X13n0286_p0449c10║後復斷除諸大妄語，是名如來先佛世尊第四決定
X13n0286_p0449c11║清淨明誨。是故，阿難！若不斷其大妄語者，如刻人糞
X13n0286_p0449c12║為栴檀形，欲求香氣無有是處。我教比丘直心道場，
X13n0286_p0449c13║於四威儀一切行中尚無虗假，云何自稱得上人法？
X13n0286_p0449c14║譬如窮人妄號帝王自取誅滅，況復法王如何妄竊？
X13n0286_p0449c15║因地不真果招紆曲，求佛菩提如噬臍人，欲誰成就？
X13n0286_p0449c16║若諸比丘心如直弦一切真實，入三摩地永無魔事，
X13n0286_p0449c17║我印是人成就菩薩無上知覺。如我所說名為佛說，
X13n0286_p0449c18║不如此說即波旬說。
X13n0286_p0449c19║四果十地，未得謂得，名大妄語。貪其供養，求己尊
X13n0286_p0449c20║勝，名愛魔。妄起邪見，謂己齊聖，名見魔。皆大妄也。
X13n0286_p0449c21║顛迦，即闡提，此云信不具。多羅，此云岸形，樹名也。
X13n0286_p0449c22║刀斷其本，永不發生。以妄語斷佛種，如刀斷木也。
X13n0286_p0449c23║示現同形同事，令易信受。或作四句，是順行事。如
X13n0286_p0449c24║是四句，是逆行事。稱讚二句，通上順逆。讚佛弘法，
X13n0286_p0450a01║令人得入正定。雖現形同事，終不自言聖迹，洩漏
X13n0286_p0450a02║密機。於初學人前，唯命終時，略露消息。洩則不住，
X13n0286_p0450a03║住則不洩。四威儀，行住坐臥也。果招紆曲，三途報
X13n0286_p0450a04║也。以妄語求正覺，猶以自口噬自臍，莫能及也。
X13n0286_p0450a05║大佛頂如來密因修證了義諸菩薩萬行首楞嚴經
X13n0286_p0450a06║如說第六卷