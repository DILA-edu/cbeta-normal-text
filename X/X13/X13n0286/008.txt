X13n0286_p0460c01║
X13n0286_p0460c02║
X13n0286_p0460c03║
X13n0286_p0460c04║
X13n0286_p0460c05║
X13n0286_p0460c06║
X13n0286_p0460c07║大佛頂如來密因修證了義諸菩薩萬行首楞嚴經
X13n0286_p0460c08║如說第八卷
X13n0286_p0460c09║
X13n0286_p0460c10║阿難！如是眾生一一類中，亦各各具十二顛倒，猶如
X13n0286_p0460c11║揑目亂華發生顛倒妙圓真淨明心，具足如斯虗妄
X13n0286_p0460c12║亂想。
X13n0286_p0460c13║此結前起後也。各各具者，每一顛倒中各具十二
X13n0286_p0460c14║顛倒，一則現起，餘則冥伏。究其所以，皆是顛倒妙
X13n0286_p0460c15║圓真心而有，都無實事。上約無明熏真如而成染
X13n0286_p0460c16║用，為十二類生之因已竟。下約真如熏無明而成
X13n0286_p0460c17║淨用，為五十五位菩提之因也。
X13n0286_p0460c18║汝今修證佛三摩提，於是本因元所亂想，立三漸次
X13n0286_p0460c19║方得除滅。如淨器中除去毒蜜，以諸湯水并雜灰香，
X13n0286_p0460c20║洗滌其器後貯甘露。云何名為三種漸次？一者修習
X13n0286_p0460c21║除其助因，二者真修刳其正性，三者增進違其現業。
X13n0286_p0460c22║本因即顛倒因也。就本因亂想立三漸次者，教其
X13n0286_p0460c23║翻染成淨，必從染處下手。淨器所謂幻化，空身即
X13n0286_p0460c24║法身，指六根也。若不生滅地，豈貯毒蜜，豈可洗滌
X13n0286_p0461a01║耶。除去毒蜜者，喻除助因刳正性也。以湯滌器者，
X13n0286_p0461a02║喻違現業也。後貯甘露者，喻得無生忍安立聖位
X13n0286_p0461a03║也。云何下。出漸次之名。謂欲修習耳根圓通，先當
X13n0286_p0461a04║立此三種漸次，方得證入也。助因為增上緣，正性
X13n0286_p0461a05║是生死根本為因緣，現業是根緣境緣。除此三種
X13n0286_p0461a06║緣，則甘露寂滅法顯矣。修習真修增進，皆修也。除
X13n0286_p0461a07║助因刳正性違現業，皆斷也。所修即聞性，所斷即
X13n0286_p0461a08║根塵。流根奔塵名現業，忘塵盡根名違。前說戒定
X13n0286_p0461a09║慧為修行三決定義，此三漸次不出戒定慧意。
X13n0286_p0461a10║云何助因？阿難！如是世界十二類生，不能自全依四
X13n0286_p0461a11║食住，所謂段食、觸食、思食、識食，是故佛說一切眾生
X13n0286_p0461a12║皆依食住。阿難！一切眾生食甘故生，食毒故死。是故
X13n0286_p0461a13║眾生求三摩提，當斷世間五種辛菜。是五種辛，熟食
X13n0286_p0461a14║發婬，生啖增恚。如是世界食辛之人，縱能宣說十二
X13n0286_p0461a15║部經，十方天僊嫌其臭穢咸皆遠離，諸餓鬼等因彼
X13n0286_p0461a16║食次，䑛其唇吻常與鬼住，福德日銷長無利益。是食
X13n0286_p0461a17║辛人修三摩地，菩薩、天僊、十方善神不來守護，大力
X13n0286_p0461a18║魔王得其方便，現作佛身來為說法，非毀禁戒讚婬
X13n0286_p0461a19║怒癡，命終自為魔王眷屬，受魔福盡墮無間獄。阿難！
X13n0286_p0461a20║修菩提者永斷五辛，是則名為第一增進修行漸次。
X13n0286_p0461a21║此釋除助因也。眾生日用最切者飲食，若無飲食
X13n0286_p0461a22║命不自全，故依四食而住也。此四種食若大槩論
X13n0286_p0461a23║有具不具，人間段食所飱必有分段，鬼神歆觸而
X13n0286_p0461a24║飽有觸食，禪天思食、識天識食，既無形色但以識
X13n0286_p0461b01║思故。五辛者，葱蒜韭薤興渠也。興渠此方所無，五
X13n0286_p0461b02║辛發婬增恚，故須斷也。如是下，出過。天仙嫌其臭
X13n0286_p0461b03║穢，餓鬼䑛其唇吻，菩薩不來擁護，魔王得其方便，
X13n0286_p0461b04║過惡多而福德消，塵滓近而清虗遠，若不斷除則
X13n0286_p0461b05║日就月將漸為魔眷，初心入道者必欲先除也。
X13n0286_p0461b06║云何正性？阿難，如是眾生入三摩地，要先嚴持清淨
X13n0286_p0461b07║戒律，永斷婬心，不䬸酒肉，以火淨食，無啖生氣。阿難，
X13n0286_p0461b08║是修行人，若不斷婬及與殺生出三界者，無有是處。
X13n0286_p0461b09║當觀婬欲，猶如毒蛇，如見怨賊。先持聲聞四棄八棄，
X13n0286_p0461b10║執身不動；後行菩薩清淨律儀，執心不起。禁戒成就，
X13n0286_p0461b11║則於世間永無相生相殺之業，偷劫不行，無相負累，
X13n0286_p0461b12║亦於世間不還宿債。是清淨人修三摩地，父母肉身
X13n0286_p0461b13║不須天眼，自然觀見十方世界，覩佛聞法，親奉聖旨，
X13n0286_p0461b14║得大神通，遊十方界，宿命清淨，得無艱險，是則名為
X13n0286_p0461b15║第二增進修行漸次。
X13n0286_p0461b16║此釋刳正性也。對助而言，故曰正。婬殺與身俱生，
X13n0286_p0461b17║與性俱有，實生死之正性，故當刳之也。無啖生氣，
X13n0286_p0461b18║謂無情有生氣者，尚不忍傷，況有情有命者耶？防
X13n0286_p0461b19║微杜漸之至也。婬欲害法身，損慧命，視如毒蛇怨
X13n0286_p0461b20║賊，則不敢近狎矣。執身不動者，七支不犯也。執心
X13n0286_p0461b21║不起者，一念不生也。斷婬則不相生，斷殺則不相
X13n0286_p0461b22║殺，斷偷則不償宿債，三業既除，名清淨人。修三摩
X13n0286_p0461b23║地者，因戒修定也。下文因定發慧，肉眼觀見十方
X13n0286_p0461b24║世界，即色陰盡相。覩佛四句，即受陰盡相。宿命二
X13n0286_p0461c01║句，謂去塵垢，永離生死險難惡趣，即想陰盡相。
X13n0286_p0461c02║云何現業？阿難！如是清淨持禁戒人心無貪婬，於外
X13n0286_p0461c03║六塵不多流逸，因不流逸旋元自歸，塵既不緣根無
X13n0286_p0461c04║所偶，反流全一六用不行，十方國土皎然清淨，譬如
X13n0286_p0461c05║琉璃內懸明月，身心快然妙圓平等獲大安隱，一切
X13n0286_p0461c06║如來密圓淨妙皆現其中，是人即獲無生法忍。從是
X13n0286_p0461c07║漸修，隨所發行安立聖位，是則名為第三增進修行
X13n0286_p0461c08║漸次。
X13n0286_p0461c09║此釋違現業也。如是清淨持禁戒人，牒上因持戒
X13n0286_p0461c10║而發定慧者。由欲界九品思惑已盡，故心無貪婬，
X13n0286_p0461c11║於外六塵不多流逸，而不許絕無者，根中無始虗
X13n0286_p0461c12║習尚未淨盡，所對之塵猶在，現業猶未違也。因不
X13n0286_p0461c13║下，方顯忘塵盡根，始違現業也。既不流逸於外，則
X13n0286_p0461c14║不隨前塵所起知見，而復歸元真。外無所入，內無
X13n0286_p0461c15║所出，根塵不接，兩不相偶，始得反欲流而全一精
X13n0286_p0461c16║明。至是六根對境不生分別，如鏡照像，即識陰盡
X13n0286_p0461c17║相。此正聞所聞盡，已斷思惑，因戒得定也。十方下，
X13n0286_p0461c18║復顯忘塵盡根已後所證境界。由根不接塵，則世
X13n0286_p0461c19║界清淨，故見十方國土表裏洞徹，猶如琉璃內懸
X13n0286_p0461c20║明月。即前如是浮塵及器世間，應念化成無上知
X13n0286_p0461c21║覺。由塵不交根，則無所繫縛，故身心快然，而身量
X13n0286_p0461c22║心量平等不動，故曰妙圓平等，獲大安隱。前云圓
X13n0286_p0461c23║澄覺元妙，此中妙圓二字正指覺相，在如來為究
X13n0286_p0461c24║竟覺，故加密淨二字。皆現其中者，謂此果德皆現
X13n0286_p0462a01║是人之心也。華嚴十忍第三曰無生法忍，謂不見
X13n0286_p0462a02║有少法生，不見有少法滅，離諸情垢，無作無願，安
X13n0286_p0462a03║住是道，名之曰忍。是人得不生不滅果地覺為因
X13n0286_p0462a04║地心，從定發慧也。菩薩初入流時，即以如幻三昧
X13n0286_p0462a05║觀察俱空不生之理，所謂理須頓悟，乘悟併消，故
X13n0286_p0462a06║當下即獲此忍。諸經說入地方證無生忍，華嚴說
X13n0286_p0462a07║等覺後方證，今信前即獲者，此經因地發心與果
X13n0286_p0462a08║地覺名目相應，故有因地無生法忍，有果地無生
X13n0286_p0462a09║法忍，有因地乾慧，有果地乾慧，如新月與望月全
X13n0286_p0462a10║無異體，從是漸修，以此不生不滅為因地心，然後
X13n0286_p0462a11║圓成果地修證。下文住以成德，行以成行，向以成
X13n0286_p0462a12║願，地以斷惑證真，皆以此位為基。
X13n0286_p0462a13║阿難，是善男子欲愛乾枯，根境不偶，現前殘質，不復
X13n0286_p0462a14║續生，執心虗明，純是智慧。慧性明圓，鎣十方界，乾有
X13n0286_p0462a15║其慧，名乾慧地。欲習初乾，未與如來法流水接。
X13n0286_p0462a16║續生以根境為因，欲愛為緣。乾枯不偶，則因緣雙
X13n0286_p0462a17║絕，果報無托，不受後有，無界內繫縛矣。無著曰虗，
X13n0286_p0462a18║不昧曰明。欲乾則慧生，依慧住持，故名地。乾義有
X13n0286_p0462a19║二，欲盡曰乾，欲愛乾枯也。但乾亦曰乾，未與法流
X13n0286_p0462a20║水接也。法流以活潤為義，無取於枯滯。慧性明圓，
X13n0286_p0462a21║已具金剛之體，但未能如意自在，發真如體相之
X13n0286_p0462a22║用。下列聖位，以十信為初，因十住、十行、十向、十地
X13n0286_p0462a23║等妙。相次而躡行人，從信趨入，住佛智地，依智起
X13n0286_p0462a24║行，濟行以願，超三賢，入十聖，登等妙修證之序。
X13n0286_p0462b01║即以此心，中中流入，圓妙開敷，從真妙圓，重發真妙，
X13n0286_p0462b02║妙信常住，一切妄想，滅盡無餘，中道純真，名信心住。
X13n0286_p0462b03║即以此心指不生滅心也。中中，猶前勝義中真勝
X13n0286_p0462b04║義性。圓妙，指心體也。上言妙圓平等，但初獲此心
X13n0286_p0462b05║而已。如來密圓淨妙，皆現其中，但佛心映現而已。
X13n0286_p0462b06║今則自心妙圓之體，如華開敷，雖未齊佛之密淨，
X13n0286_p0462b07║然真中發真，重重漸廣矣。乘此心開益增進之，愈
X13n0286_p0462b08║妙愈圓也。開敷重發，漸入活境，與乾有其慧不同
X13n0286_p0462b09║矣。深忍不動曰常住。妄想，即諸邊見。妄想盡而中
X13n0286_p0462b10║道純，此時識陰相盡，名信心住，能安住信心也。真
X13n0286_p0462b11║純無妄之謂信，相應之謂信。以中道心純真無妄，
X13n0286_p0462b12║因心與果覺相應。十心，信為首，故通名十信位。
X13n0286_p0462b13║真信明了，一切圓通，陰、處、界三不能為礙，如是乃至
X13n0286_p0462b14║過去、未來無數劫中，捨身、受身一切習氣皆現在前，
X13n0286_p0462b15║是善男子皆能憶念，得無遺忘，名念心住。
X13n0286_p0462b16║真信，躡前位。明了，指本位。一切圓通，總該下文而
X13n0286_p0462b17║言。陰不能覆，處不能局，界不能隔。無始習氣，非唯
X13n0286_p0462b18║修斷為難，即能見亦不易。今日現前，則妄無所逃，
X13n0286_p0462b19║見妄乃能除妄。無忘即念，故名念住。
X13n0286_p0462b20║妙圓純真，真精發化，無始習氣，通一精明，唯以精明，
X13n0286_p0462b21║進趣真淨，名精進心。
X13n0286_p0462b22║妙圓純真躡初位，真精躡次位。發化以下，即四卷
X13n0286_p0462b23║明相精純，一切變現，不為煩惱也。前位習氣現前，
X13n0286_p0462b24║猶未能化，此則真精洞發，化無始習，通一精明，妄
X13n0286_p0462c01║即歸真矣。真淨即妙圓心體，但須至密圓淨妙，方
X13n0286_p0462c02║是真淨。以精明而進趣，故名精進。
X13n0286_p0462c03║心精現前，純以智慧，名慧心住。
X13n0286_p0462c04║上位精明，尚屬有心，此方是自然智體。上以精明
X13n0286_p0462c05║進趣，此以智慧菩提之體，無復雜妄，是名慧心。前
X13n0286_p0462c06║云純是智慧，葢斷惑之慧，如夜向曉。此云純以智
X13n0286_p0462c07║慧，葢證真之慧，如曉出日。
X13n0286_p0462c08║執持智明，周徧寂湛，寂妙常凝，名定心住。
X13n0286_p0462c09║散心之慧，有邊際而不徧，有去來而不常，故慧必
X13n0286_p0462c10║資於定。前因定生慧，是返流之定，如器澄濁水。此
X13n0286_p0462c11║先慧後定，是常光之慧，如燈貯密室。徧寂常寂，皆
X13n0286_p0462c12║大定之相，故名定心住。
X13n0286_p0462c13║定光發明，明性深入，唯進無退，名不退心。
X13n0286_p0462c14║定慧雙運，如車兩輪，唯進無退。精進猶是有心，如
X13n0286_p0462c15║馬著鞭；不退是無心，如順風使帆。
X13n0286_p0462c16║心進安然，保持不失，十方如來氣分交接，名護法心。
X13n0286_p0462c17║前雖不退，而勤勇無間，尚涉工夫。至此雖精進，而
X13n0286_p0462c18║不見有勤勞之相，故曰安然持心。至於安然，則悠
X13n0286_p0462c19║優坦蕩，永保無虞矣。所保持不失者何物？即諸佛
X13n0286_p0462c20║法身命脈也。由我保持法身命脈而不失，自然與
X13n0286_p0462c21║諸佛氣分通同䐇合，故名護法。
X13n0286_p0462c22║覺明保持，能以妙力迴佛慈光、向佛安住，猶如雙鏡
X13n0286_p0462c23║光明相對，其中妙影重重相入，名：迴向心。
X13n0286_p0462c24║妙力，即定慧之力。力，承保持說。妙力，承覺明說。前
X13n0286_p0463a01║與如來氣分交接，蒙佛慈光攝受，尚有自他之分。
X13n0286_p0463a02║此以己之妙力，向自己心佛安住，實無二種。心不
X13n0286_p0463a03║離佛，佛不離心，如兩鏡相寫，傳耀無盡，故名迴向。
X13n0286_p0463a04║心光密迴，獲佛常凝無上妙淨，安住無為得無遺失，
X13n0286_p0463a05║名戒心住。
X13n0286_p0463a06║以微密觀照，頓獲寂滅清淨心體，故曰心光密迴。
X13n0286_p0463a07║常凝即常住真心，妙淨即清淨妙淨。明心前位猶
X13n0286_p0463a08║相對，此則獲佛心矣。常凝妙淨，總是無為之相，諸
X13n0286_p0463a09║佛之戒心也。一念有為遺失，即是破戒。
X13n0286_p0463a10║住戒自在，能遊十方，所去隨願，名願心住。
X13n0286_p0463a11║持戒猶覺著力，住戒則自在矣。隨願即自在之意。
X13n0286_p0463a12║遊生於住，遊有資本，故能如願。所謂能徧十方，供
X13n0286_p0463a13║養諸佛也。前位冥契，此位親承。○修行之初，必枯
X13n0286_p0463a14║絕愛欲，使心性虗明，然後能入妙圓真性。真性明
X13n0286_p0463a15║圓，細習乃現。因現遂化，使純智無習。又持之以定，
X13n0286_p0463a16║使寂湛發光，深入明性，護持不失。斯則迴佛慈光，
X13n0286_p0463a17║獲佛淨戒，而涉塵不染，所去隨願。十信之序。
X13n0286_p0463a18║阿難，是善男子以真方便發此十心，心精發輝，十用
X13n0286_p0463a19║涉入，圓成一心，名發心住。
X13n0286_p0463a20║妙圓真心，非一非十，約用差別，故有十相。若十相
X13n0286_p0463a21║不顯，不名發心。十相不融，亦不名發心。故以三漸
X13n0286_p0463a22║次為真方便，開發十心。如十琉璃各懸一燈，炳然
X13n0286_p0463a23║齊現，是十信境界。久之精光徧滿，互涉互入，全是
X13n0286_p0463a24║一心，了無十相。如以十𦦨總安一琉璃，十光互融，
X13n0286_p0463b01║光相愈大，至此方名發心。
X13n0286_p0463b02║心中發明，如淨琉璃內現精金，以前妙心履以成地，
X13n0286_p0463b03║名治地住。
X13n0286_p0463b04║三、漸次中，即以不生滅為因地心。但真心雖獲，而
X13n0286_p0463b05║無明尚存，須層層破除，乃得層層親切。前破異相
X13n0286_p0463b06║無明，故如琉璃懸明月；入住以來，破住相無明，故
X13n0286_p0463b07║如琉璃現精金。琉璃喻智，精金喻理。初住妙心始
X13n0286_p0463b08║發，今則履以成地。一切境界，皆是練治心地，故曰
X13n0286_p0463b09║治地。前是理，須頓悟；此是事，則漸除。
X13n0286_p0463b10║心地涉知，俱得明了，遊履十方，得無留礙，名修行住。
X13n0286_p0463b11║心地，即上妙心成地。涉知，涉境不昧也。俱得明了，
X13n0286_p0463b12║正是涉知之義。二信明了，是憶念之明。此位明了，
X13n0286_p0463b13║是正知之明。二信不能為礙，如目遠視。此得無留
X13n0286_p0463b14║礙，如身入空。四弘六度，任運而行，不為境所礙。前
X13n0286_p0463b15║位心境相應，此位心境一如，故名修行住。
X13n0286_p0463b16║行與佛同受佛氣分，如中陰身自求父母，陰信冥通
X13n0286_p0463b17║入如來種，名生貴住。
X13n0286_p0463b18║佛者，覺也。今既明了無礙，即是隨順覺性，故直與
X13n0286_p0463b19║佛同，便受佛氣分。自求父母，喻如意無礙。陰信冥
X13n0286_p0463b20║通，指中陰同業。會合之時，喻受佛氣分也。入如來
X13n0286_p0463b21║種，所謂我以不生不滅合如來藏也。太子處胎，貴
X13n0286_p0463b22║壓羣臣，故曰生貴。前云氣分相接，如近侍獲入王
X13n0286_p0463b23║宮；此云受佛氣分，如太子親承遺體。
X13n0286_p0463b24║既遊道胎，親奉覺胤，如胎已成，人相不缺，名方便具
X13n0286_p0463c01║足住。
X13n0286_p0463c02║親奉覺胤，猶言親承正脈。人相喻方便善巧之用，
X13n0286_p0463c03║謂聞見等圓通妙用，具足一切方便善巧，如中陰
X13n0286_p0463c04║六根成就，克肖父母也。所修善根，皆為救護一切
X13n0286_p0463c05║眾生，饒益一切眾生，故名方便具足。
X13n0286_p0463c06║容貌如佛，心相亦同，名正心住。
X13n0286_p0463c07║心相，佛心不動之相，雖善巧方便，而體恒不動。正
X13n0286_p0463c08║心，即定心也。前九信獲佛戒心，至此獲佛定心。
X13n0286_p0463c09║身心合成，日益增長，名不退住。
X13n0286_p0463c10║身心合成，牒上同佛之德。日益增長，謂境智愈廣
X13n0286_p0463c11║也。於增長處，見其不退。
X13n0286_p0463c12║十身靈相，一時具足，名童真住。
X13n0286_p0463c13║有進無退，具體而微，故以童稱。十身者，菩提身、願
X13n0286_p0463c14║身、化身、力持身、莊嚴身、威勢身、意生身、福身、法身、
X13n0286_p0463c15║智身。葢用雖未顯，而體已頓足。
X13n0286_p0463c16║形成出胎，親為佛子，名法王子住。
X13n0286_p0463c17║出胎，喻破障起用。自發心至生貴，名入聖胎。自方
X13n0286_p0463c18║便具足至童真，名長養聖胎。至此長養功成，故喻
X13n0286_p0463c19║出胎。堪紹佛位，曰法王子。
X13n0286_p0463c20║表以成人，如國大王以諸國事分委太子。彼剎利王
X13n0286_p0463c21║世子長成，陳列灌頂，名灌頂住。
X13n0286_p0463c22║表以成人堪行佛事也。眾德全備，堪令分化十方
X13n0286_p0463c23║而行佛事。轉輪聖王取四大海水置金缾內，灌太
X13n0286_p0463c24║子頂，是時受王職位。菩薩受職亦復如是，諸佛智
X13n0286_p0464a01║水灌其頂，故十地名灌頂菩薩。十住亦分得也。發
X13n0286_p0464a02║心必治地，治地乃修行，然後生如來家而具覺相，
X13n0286_p0464a03║同佛心，長道體，圓十身，為佛子，任佛事，十住之序。
X13n0286_p0464a04║阿難！是善男子成佛子已，具足無量如來妙德，十方
X13n0286_p0464a05║隨順，名：歡喜行。
X13n0286_p0464a06║具足妙德躡前起後為十行。總十方者，現十界身
X13n0286_p0464a07║利眾生也。眾生根行有異，菩薩隨順以形以說，能
X13n0286_p0464a08║化隨順也。菩薩現種種化，眾生隨順一一受化，所
X13n0286_p0464a09║化隨順也。能所既皆隨順，機應俱生歡喜施度也。
X13n0286_p0464a10║善能利益一切眾生，名：饒益行。
X13n0286_p0464a11║饒是豐饒，無不益，故戒度也。戒有三種，以饒益有
X13n0286_p0464a12║情為勝。九信獲佛戒心，至此以佛戒為行矣。
X13n0286_p0464a13║自覺覺他，得無違拒，名無瞋恨行。
X13n0286_p0464a14║自覺覺他，見諸眾生無一非隨順覺性，故曰得無
X13n0286_p0464a15║違拒。非止能忍罵辱也，無瞋恨行忍度也。此中六
X13n0286_p0464a16║度，不比甞途有一人不受法樂便是慳施，一念不
X13n0286_p0464a17║護眾生便是破戒，一念分別眾生便是瞋恨。
X13n0286_p0464a18║種類出生，窮未來際，三世平等，十方通達，名無盡行。
X13n0286_p0464a19║隨機隨感，現種類身，窮未來際，益物無量。三世下。
X13n0286_p0464a20║釋所以也。以知三世空寂，故得窮未來際；以達十
X13n0286_p0464a21║方無礙，故能現種類身。若時若處，現化不絕，故云
X13n0286_p0464a22║無盡進度也。六、住獲佛定心至此以佛定為行矣。
X13n0286_p0464a23║一切合同種種法門，得無差誤，名離癡亂行。
X13n0286_p0464a24║定心不能持諸法門，是為癡定；於諸法門未免差
X13n0286_p0464b01║誤，仍是亂心。今一念定心，能持種種法，即有種種
X13n0286_p0464b02║音聲，一一分明，不爽毫髮，是名癡亂，俱離禪度也。
X13n0286_p0464b03║則於同中顯現羣異，一一異相各各見同，名善現行。
X13n0286_p0464b04║同異各現，不名善現。同異互現，乃是善現。真不違
X13n0286_p0464b05║俗，故同中顯異。俗不違真，故異復現同。智度也。前
X13n0286_p0464b06║位即寂而惺為定，此位即惺而寂為慧。十住獲佛
X13n0286_p0464b07║慧心，至此以慧為行矣。
X13n0286_p0464b08║如是乃至十方虗空滿足微塵，一一塵中現十方界，
X13n0286_p0464b09║現塵現界不相留礙，名無著行。
X13n0286_p0464b10║此總攝六度也。塵中現剎，名現界。不壞塵相，名現
X13n0286_p0464b11║塵。不相留礙者，界入塵而界不小，是小不礙大。塵
X13n0286_p0464b12║合界而界不大，是大不礙小。由善現行擴充圓融，
X13n0286_p0464b13║故著即留礙。意無留礙，則無著矣。三。住得無留礙，
X13n0286_p0464b14║是境不礙心。此不相留礙，是境不礙境。
X13n0286_p0464b15║種種現前咸是第一波羅蜜多，名尊重行。
X13n0286_p0464b16║六度中以般若為第一，以智度融之，則五度皆趣
X13n0286_p0464b17║智度，是故咸是般若也。般若極尊重，故名尊重行。
X13n0286_p0464b18║如是圓融，能成十方諸佛軌則，名善法行。
X13n0286_p0464b19║前自成，此成就眾生。前雖利他，總成自己行門。此
X13n0286_p0464b20║則行住皆成軌則，依希天人師矣。
X13n0286_p0464b21║一一皆是清淨無漏，一真無為，性本然故，名真實行。
X13n0286_p0464b22║前方便，此真實也。無漏與無為不平，前以戒生定
X13n0286_p0464b23║慧為三無漏，學至此始得清淨耳。前是有為法，未
X13n0286_p0464b24║能稱性；此是真性，本然妙用。相雖萬殊，體唯一真，
X13n0286_p0464c01║故曰真寔。從前至此，始露性字。染淨總如來藏，而
X13n0286_p0464c02║純淨無染，方是如來藏妙真如性。
X13n0286_p0464c03║阿難！是善男子滿足神通成佛事已，純潔精真遠諸
X13n0286_p0464c04║留患，當度眾生滅諸度相，迴無為心向涅槃路，名救
X13n0286_p0464c05║護一切眾生離眾生相迴向。
X13n0286_p0464c06║滿足至留患，牒前。此行滿足，當修迴向行。迴向之
X13n0286_p0464c07║行，悲願最深，故職在度生。然見有可度，即涉有為，
X13n0286_p0464c08║背涅槃路。故須滅諸度相，迴無為心，向涅槃路。無
X13n0286_p0464c09║為心，即不生滅心也。三漸次中，即依此為本修。因
X13n0286_p0464c10║九信位，始獲安住無為。從無為法界，建立萬行。至
X13n0286_p0464c11║此反本還原，仍歸無為界中。無佛可求，無生可度。
X13n0286_p0464c12║回視前日所獲無為佛心，依然無二。從此漸向佛
X13n0286_p0464c13║乘。○十住位中，雖皆純用中道，未嘗顯言度生，是
X13n0286_p0464c14║則趣空之智居多。十行位中，顯言度生，是則出假
X13n0286_p0464c15║之悲最勝。此十迴向，顯然悲智等運，真俗互融，圓
X13n0286_p0464c16║滿中道。迴者，轉也。向者，趣也。轉自萬行，趣向三處。
X13n0286_p0464c17║三處者，眾生、菩提、真如也。眾生、菩提是隨相，真如
X13n0286_p0464c18║是離相。此與次位，是迴向眾生。準華嚴經，迴向即
X13n0286_p0464c19║是發願。良以有行無願，行必茫然。有願無行，願唯
X13n0286_p0464c20║虗設。故行願兼資，方入如來大涅槃海。
X13n0286_p0464c21║壞其可壞，遠離諸離，名不壞迴向。
X13n0286_p0464c22║壞其可壞，即上滅除度相也。遠離諸離，即離眾生
X13n0286_p0464c23║相，亦遠離也。名不壞者，不壞度生事業也。葢有能
X13n0286_p0464c24║度所度，是可壞者。今滅除度相，是壞其可壞。若能
X13n0286_p0465a01║壞之心不空，亦復可壞。故須遠離諸離，方名不壞。
X13n0286_p0465a02║本覺、湛然覺、齊佛覺，名等一切佛迴向。
X13n0286_p0465a03║此下四位是迴向。佛道本覺湛然，自己本佛顯現
X13n0286_p0465a04║也。覺齊佛覺，與一切如來心精通同䐇合也。等一
X13n0286_p0465a05║切佛迴向者，我與如來寶覺真心無二圓滿也。
X13n0286_p0465a06║精真發明地如佛地，名：至一切處迴向。
X13n0286_p0465a07║精真即本覺體，發明即發揮妙用。地如佛地，表因
X13n0286_p0465a08║地所含無邊境界，同佛果地所現無量剎土。地字
X13n0286_p0465a09║指本覺境地，德用無不周遍，故曰至一切處。
X13n0286_p0465a10║世界如來互相涉入，得無罣礙，名：無盡功德藏迴向。
X13n0286_p0465a11║此於地中觀諸功德也。世界即至一切處，如來即
X13n0286_p0465a12║等一切佛。前猶分自覺佛覺，自地佛地，此融一不
X13n0286_p0465a13║分矣。互涉者，以世界涉如來，則一一毛孔，有無量
X13n0286_p0465a14║寶剎，莊嚴微妙。以如來涉世界，則一一微塵，有無
X13n0286_p0465a15║量如來，轉大法輪。無罣礙者，世界涉如來時，不礙
X13n0286_p0465a16║如來，即入世界。如來涉世界時，不礙世界，即入如
X13n0286_p0465a17║來。無盡功德藏者，佛各具無量莊嚴，表無量功德。
X13n0286_p0465a18║七無著行，現塵現界，單就依報說。此則依正報無
X13n0286_p0465a19║礙。○等一切佛，如月出雲。至一切處，如月照空。無
X13n0286_p0465a20║盡功德藏，如月中現山河大地等影。
X13n0286_p0465a21║於同佛地，地中各各生清淨因，依因發揮，取涅槃道，
X13n0286_p0465a22║名隨順平等善根迴向。
X13n0286_p0465a23║此後從功德藏起無為之為也。佛地躡前功德藏，
X13n0286_p0465a24║菩薩證此即同如來果地。地中各各者，以此藏中
X13n0286_p0465b01║功德無盡，如六度萬行皆其本有。生清淨因者，依
X13n0286_p0465b02║彼本有一一隨緣各起無修之修，如依金造器器
X13n0286_p0465b03║器皆金，豈不純一清淨？依因發揮取涅槃道者，乘
X13n0286_p0465b04║因取果因果互徹，萬德為萬行因、萬行為涅槃因，
X13n0286_p0465b05║行從理起故名隨順平等，能生妙果故名善根。
X13n0286_p0465b06║真根既成，十方眾生皆我本性，性圓成就，不失眾生，
X13n0286_p0465b07║名隨順等觀一切眾生迴向。
X13n0286_p0465b08║平等善根，是真如體，故稱真根。前隨順諸佛平等，
X13n0286_p0465b09║此隨順眾生平等。有一眾生可度，非平等也。捨一
X13n0286_p0465b10║眾生不度，非平等也。約成則人人本成，約度則念
X13n0286_p0465b11║念不失，方是稱性。隨順此位，又迴向眾生。
X13n0286_p0465b12║即一切法離一切相，唯即與離二無所著，名真如相
X13n0286_p0465b13║迴向。
X13n0286_p0465b14║此下三位是回向真如。即一切二句總是一意，即
X13n0286_p0465b15║相離相，非滅相離相也。無生可度，無佛可成，不著
X13n0286_p0465b16║於即也。度無可度之生，成無可成之佛，不著於離
X13n0286_p0465b17║也。前云遠離諸相者，離之極也，此則離亦不著矣。
X13n0286_p0465b18║七住云無著者，不著於有為也，此則無為亦不著
X13n0286_p0465b19║矣。前回無為心總是趣向真如，今始明見其相。
X13n0286_p0465b20║真得所如，十方無礙，名無縛解脫迴向。
X13n0286_p0465b21║真得是親證義，所如即真如也。若能親證真如，則
X13n0286_p0465b22║處處皆如，業報二障，不能係縛，故能遊戲十方，現
X13n0286_p0465b23║身無礙。無縛是解脫因，解脫是無縛果。
X13n0286_p0465b24║性德圓成，法界量滅，名法界無量迴向。
X13n0286_p0465c01║性即真如性，德即真如之德相也。凡有分限，皆非
X13n0286_p0465c02║圓成。菩薩住此位中，洞見一真法界，圓滿成就，不
X13n0286_p0465c03║墮諸數，有何限量。是以剎中之塵，塵中之剎，重重
X13n0286_p0465c04║稱性，互攝互融，故曰法界無量。
X13n0286_p0465c05║阿難！是善男子盡是清淨四十一心，次成四種妙圓
X13n0286_p0465c06║加行。
X13n0286_p0465c07║四十一心者，乾慧一信，住、行、向各十。加行者，菩薩
X13n0286_p0465c08║聖位難入，須加功行，特標妙圓，別於小乘之四加。
X13n0286_p0465c09║第三漸次云：身心快然，妙圓平等。已如鑛中出金，
X13n0286_p0465c10║只欠一淨。入信以來，曰圓妙開敷，曰進趣真淨。至
X13n0286_p0465c11║十行中，方云一一清淨。至迴向中，方云生清淨因。
X13n0286_p0465c12║可見四十一位，總無加於前心，只是方便磨鍊，令
X13n0286_p0465c13║之現佛境界。如將真金重重烹鍊，淨相益顯。但有
X13n0286_p0465c14║心有佛，能所歷然，尚非極淨之境。故復以妙圓心，
X13n0286_p0465c15║成妙圓加行，并前能所之相，廓爾泯絕，方得從差
X13n0286_p0465c16║別因，證地上平等因。如金入九還，方可成丹。
X13n0286_p0465c17║即以佛覺用為己心，若出未出，猶如鑽火欲然其木，
X13n0286_p0465c18║名為煖地。
X13n0286_p0465c19║向雖覺齊佛覺，居然二覺也。此以佛覺為己心，但
X13n0286_p0465c20║覺未全開耳。此時菩提將達，故喻鑽火。無明將破，
X13n0286_p0465c21║故喻欲然其木。煖相現前，功不容間，加行之相也。
X13n0286_p0465c22║又以己心成佛所履，若依非依，如登高山，身入虗空，
X13n0286_p0465c23║下有微礙，名為頂地。
X13n0286_p0465c24║向雖地如佛地，居然二地也。此以己心成佛地，但
X13n0286_p0466a01║地未全融耳。身入虗空，喻非依也。下有微礙，喻若
X13n0286_p0466a02║依也。頂者，將超未超之謂。
X13n0286_p0466a03║心佛二同，善得中道。如忍事人，非懷非出，名為忍地。
X13n0286_p0466a04║上兩位猶未同也，此則二同矣。前中中流入猶未
X13n0286_p0466a05║得也，此則善得矣。忍取信順義，心佛二同等，即信
X13n0286_p0466a06║順也。如僧中辦事，忍則默然，既不懷疑，亦不說出。
X13n0286_p0466a07║數量銷滅，迷覺中道，二無所目，名世第一地。
X13n0286_p0466a08║前云善得中道，雖心佛不分，未忘數量。此則心佛
X13n0286_p0466a09║兩融，而數量始銷。迷中道，覺中道，皆是數量。今二
X13n0286_p0466a10║無所目，高出世間，故名世第一地。○凡有能所，總
X13n0286_p0466a11║為生滅邊事。十住十行，能所熾然。無為真如，尚在
X13n0286_p0466a12║遙遠。第十行後，回無為心，漸向真如矣。然離眾生
X13n0286_p0466a13║相，又見真如相。曰心，曰佛，曰中道，皆是帶相真如。
X13n0286_p0466a14║四加行中，初位佛即是心，次位心即是佛，三位即
X13n0286_p0466a15║心即佛，四位非心非佛。重重淘汰，方於真如之相，
X13n0286_p0466a16║少分破除，方可出生滅門，入真如門。
X13n0286_p0466a17║阿難！是善男子於大菩提善得通達，覺通如來，盡佛
X13n0286_p0466a18║境界，名歡喜地。
X13n0286_p0466a19║下明十地。地有成實、發生二義。蘊積前位至於成
X13n0286_p0466a20║寔，一切佛法從此發生。唯識此地以無分別智證
X13n0286_p0466a21║徧行真如，葢一切差別總是菩提瞪發勞相。此位
X13n0286_p0466a22║頓證二空，如清淨眼觀晴明空逈無所有，故於大
X13n0286_p0466a23║菩提善得通達。此句是總覺通，如來是如理智，盡
X13n0286_p0466a24║佛境界是如量智，以初得法喜故名歡喜。
X13n0286_p0466b01║異性入同，同性亦滅，名離垢地。
X13n0286_p0466b02║前位斷九界異性，入平等佛性，但佛境未忘，亦是
X13n0286_p0466b03║清淨心中一點微垢，故同性亦復除滅，方得離垢。
X13n0286_p0466b04║葢異性是濁邊垢，同性是淨邊垢，故須雙離。
X13n0286_p0466b05║淨極明生，名：發光地。
X13n0286_p0466b06║由離垢故淨，淨極則明生，真如自體相，有大智慧
X13n0286_p0466b07║光明義，故名發光。
X13n0286_p0466b08║明極覺滿，名𦦨慧地。
X13n0286_p0466b09║前云明生，如火始然。此云明極，如大火聚。覺滿者，
X13n0286_p0466b10║真如自體相，有遍照法界義。𦦨慧，慧之至也。
X13n0286_p0466b11║一切同異所不能至，名難勝地。
X13n0286_p0466b12║二地同異雙離，止約眾生與佛菩薩三平等性，此
X13n0286_p0466b13║總該一切法也。約體如空有，約相如垢淨，約諦如
X13n0286_p0466b14║真俗，約道如中邊，約位如權實，約教如世出世間，
X13n0286_p0466b15║但是一切同異緣影，悉皆爍絕，逈不相干，所謂生
X13n0286_p0466b16║滅既滅也。向後寂滅現前，總從此始，誰能勝之？
X13n0286_p0466b17║無為真如，性淨明露，名現前地。
X13n0286_p0466b18║圓頓人發心即悟真如，然心垢未除，其於真如尚
X13n0286_p0466b19║屬比知，豈即親證。今歷真修，極盡有為功行，則無
X13n0286_p0466b20║為真如性顯現，故名現前地。
X13n0286_p0466b21║盡真如際，名遠行地。
X13n0286_p0466b22║上地真如既已明露，此則盡其邊際，尋常望之不
X13n0286_p0466b23║見其涯，窮之不見其量，今則徧界徧空，無不呈露，
X13n0286_p0466b24║不但現前已也。初地盡佛境界是通達之盡，此盡
X13n0286_p0466c01║真如際是具足之盡，盡無際之際，豈不遠乎？
X13n0286_p0466c02║一真如心，名不動地。
X13n0286_p0466c03║身口意業皆息，即佛心、菩薩心、涅槃心尚不現起，
X13n0286_p0466c04║況復起世間之心？故曰一真如心。前獲無生法忍，
X13n0286_p0466c05║至此親證，所謂徹法源底，故名不動地。
X13n0286_p0466c06║發真如用，名善慧地。
X13n0286_p0466c07║既得真體斯發真用，凡所照應無所不真無所不
X13n0286_p0466c08║如。華嚴名此菩薩具四無礙智，演說無量阿僧祇
X13n0286_p0466c09║句義，作大法師廣度羣品，應時合節故曰善慧。
X13n0286_p0466c10║阿難，是諸菩薩從此已往，修習畢功功德圓滿，亦目
X13n0286_p0466c11║此地名修習位，慈陰妙雲覆涅槃海名法雲地。
X13n0286_p0466c12║自初發心以來，皆修習事。善慧已超八地無功用
X13n0286_p0466c13║道，悲智並圓，修習功畢，故名修習，以結十地之因。
X13n0286_p0466c14║後乃十地之果無復修習，葢因地有修，果地無修
X13n0286_p0466c15║也。慈悲利他，妙智自利，如陰庇潤，如雲充滿涅槃
X13n0286_p0466c16║海。十地將證未證之果德菩薩，悲智圓滿，切隣斯
X13n0286_p0466c17║果，稱合涅槃，故云覆。法字雙含悲智，雲字攝陰。
X13n0286_p0466c18║如來逆流，如是菩薩順行而至，覺際入交名為等覺。
X13n0286_p0466c19║阿難，從乾慧心至等覺已，是覺始獲金剛心中初乾
X13n0286_p0466c20║慧地，如是重重單複十二，方盡妙覺成無上道。
X13n0286_p0466c21║如來先證妙覺果海，不捨眾生，倒駕慈航，逆流而
X13n0286_p0466c22║出。菩薩方取果海，順流而入，已至覺際，故名入交。
X13n0286_p0466c23║與佛無間雖齊，等尚未臻。妙慧即本覺之體，前欲
X13n0286_p0466c24║習初乾而獲分覺，今無明全乾而獲圓覺。前乾慧
X13n0286_p0467a01║如新生之月，此乾慧如望夜之月，雖淺深不同，要
X13n0286_p0467a02║之此慧只是空竟。前慧乾慧，煖頂忍世等妙位各
X13n0286_p0467a03║一為單，信住行向地位各十為複，複五單七，合之
X13n0286_p0467a04║十二。圓頓初心，與如來同一覺道，但約位次，則後
X13n0286_p0467a05║勝前。前世第一是世間無上，此則出世間無上。
X13n0286_p0467a06║是種種地皆以金剛觀察如幻十種深喻，奢摩他中
X13n0286_p0467a07║用諸如來毗婆舍那清淨修證，漸次深入。
X13n0286_p0467a08║上文陳列位次，若不開示下手工夫，如數他寶身，
X13n0286_p0467a09║無半文故。此段直指通修法門，見得徹前徹後，只
X13n0286_p0467a10║用金剛如幻三昧，觀察深入而已。觀察根塵如幻，
X13n0286_p0467a11║便入乾慧。觀察乾慧如幻，便入十信。乃至觀察等
X13n0286_p0467a12║覺如幻，便入妙覺。十喻者，幻、人、陽、𦦨、水、月、空、華、谷、
X13n0286_p0467a13║響、乾、城、夢、影、像、化也。總是不取法門，至堅至利，一
X13n0286_p0467a14║切境界，應手粉碎，故曰金剛。總論之，全是自性大
X13n0286_p0467a15║定，故曰奢摩他。細分之，種種地中，種種差別，種種
X13n0286_p0467a16║觀察，故曰毗婆舍那。所謂微密觀照，正指此也。行
X13n0286_p0467a17║者於自性定中，用此微密觀照，無修而修，無證而
X13n0286_p0467a18║證，層層漸入，直抵覺海，故曰清淨修證，漸次深入。
X13n0286_p0467a19║阿難！如是皆以三增進故，善能成就五十五位真菩
X13n0286_p0467a20║提路。作是觀者名為正觀，若他觀者名為邪觀。
X13n0286_p0467a21║五十五位，始乾慧，終十地也。等妙二覺，即菩提也。
X13n0286_p0467a22║圓教外三乘所修，皆屬邪觀。對勝揀劣為邪，非叛
X13n0286_p0467a23║道之邪。此經圓教異於常途，全在以不生滅心為
X13n0286_p0467a24║本。修因及因地發心，與果位覺名目相應。圓融行
X13n0286_p0467b01║布之旨，全似華嚴。而因中名目，遍攝後位，有出於
X13n0286_p0467b02║華嚴之外者。以常途相較，果位全同，因位全異。中
X13n0286_p0467b03║間安立位次，名同實異。常途先斷見惑，次斷思惑，
X13n0286_p0467b04║次斷界外塵沙惑，次進斷無明，方許分證真如。然
X13n0286_p0467b05║則無生滅心，至地上始有分。此經直以如幻法門，
X13n0286_p0467b06║入流亡所，還復元覺，便得無生滅性，為因地心。故
X13n0286_p0467b07║未入信前，第三漸次，便得無生忍。如初生月，便含
X13n0286_p0467b08║圓月，所謂因地全異也。常途十信，不過具四信心，
X13n0286_p0467b09║起五種行而已。此則純真十心，與佛相契。常途十
X13n0286_p0467b10║住，不過信心成就，入正定聚而已。此則明見真心，
X13n0286_p0467b11║親住佛家。常途十行，依解起行而已。此則稱性之
X13n0286_p0467b12║修，即真諦而入俗諦。常途十向，依行發願而已。此
X13n0286_p0467b13║則全修歸性，由俗諦而入第一義諦。常途加行，由
X13n0286_p0467b14║凡入聖，更加功行而已。此則以妙圓心，成妙圓行，
X13n0286_p0467b15║遣除第一義諦之相，併遣除心佛之相。常途地上，
X13n0286_p0467b16║然後分斷分證。此從初地以至妙覺，不過泯絕證
X13n0286_p0467b17║相，方始圓滿。因地初心，如望夜月，豈有外於初月
X13n0286_p0467b18║哉。所謂名同實異也。至於前前位中，每攝後後信
X13n0286_p0467b19║位，加以住名，則以信攝住也。十信之名，八同常途。
X13n0286_p0467b20║獨於六信，名以不退，則攝七住及八地也。八信名
X13n0286_p0467b21║以迴向，則攝十向也。住位第二，名以治地，則攝地
X13n0286_p0467b22║上也。四住同於華嚴四地，八九十住，同彼八九十
X13n0286_p0467b23║地。所謂因該果海，果徹因原。如初八以後月，遍在
X13n0286_p0467b24║初三月中，此經所獨者矣。
X13n0286_p0467c01║爾時，文殊師利法王子在大眾中即從座起，頂禮佛
X13n0286_p0467c02║足而白佛言：當何名是經？我及眾生云何奉持？佛告
X13n0286_p0467c03║文殊師利：是經名大佛頂悉怛多般怛囉無上寶印
X13n0286_p0467c04║十方如來清淨海眼，亦名救護親因度脫阿難及此
X13n0286_p0467c05║會中性比丘尼得菩提心入徧知海，亦名如來密因
X13n0286_p0467c06║修證了義，亦名大方廣妙蓮華王十方佛母陀羅尼
X13n0286_p0467c07║呪，亦名灌頂章句諸菩薩萬行首楞嚴，汝當奉持。
X13n0286_p0467c08║初示密因，次開修證。證此極果，正範具矣。故請經
X13n0286_p0467c09║名，及奉持法。佛佛相傳，以心印心，曰寶印清淨。海
X13n0286_p0467c10║即心海，眼即智。照心海之智，曰清淨海眼。阿難為
X13n0286_p0467c11║親，摩登為因。常徧曰大，執持曰方，包博曰廣。因果
X13n0286_p0467c12║同彰，染淨不滯，於法自在，曰蓮華王。出生十方一
X13n0286_p0467c13║切諸佛，曰佛母。總一切法，持無量義，曰陀羅尼。誦
X13n0286_p0467c14║持則如來智水灌其心頂，曰灌頂章句。
X13n0286_p0467c15║說是語已，即時阿難及諸大眾，得蒙如來開示密印
X13n0286_p0467c16║般怛囉義，兼聞此經了義名目，頓悟禪那修進聖位
X13n0286_p0467c17║增上妙理心慮虗凝，斷除三界修心六品微細煩惱。
X13n0286_p0467c18║三界九地，地各九品煩惱，今所斷除，乃最後地之
X13n0286_p0467c19║前六品微細煩惱，所餘三品，佛地方斷。下談七趣，
X13n0286_p0467c20║使修楞嚴者，不戀人仙天趣果，不犯修羅三途因
X13n0286_p0467c21║也。經初每曰輪轉，曰諸趣，曰輪迴，日淪溺，乃至十
X13n0286_p0467c22║二類生，而不及詳，故復談之。
X13n0286_p0467c23║即從座起頂禮佛足，合掌恭敬而白佛言：大威德世
X13n0286_p0467c24║尊慈音無遮，善開眾生微細沉惑，令我今日身心快
X13n0286_p0468a01║然得大饒益。世尊！若此妙明真淨妙心本來徧圓，如
X13n0286_p0468a02║是乃至大地草木蠕動含靈本元真如，即是如來成
X13n0286_p0468a03║佛真體。佛體真實，云何復有地獄、餓鬼、畜生、修羅、人、
X13n0286_p0468a04║天等道？世尊！此道為復本來自有？為是眾生妄習生
X13n0286_p0468a05║起？世尊！如寶蓮香比丘尼持菩薩戒，私行婬欲妄言
X13n0286_p0468a06║行婬，非殺非偷無有業報。發是語已，先於女根生大
X13n0286_p0468a07║猛火，後於節節猛火燒然墮無間獄。瑠璃大王善星
X13n0286_p0468a08║比丘，瑠璃為誅瞿曇族姓，善星妄說一切法空，生身
X13n0286_p0468a09║陷入阿鼻地獄。此諸地獄為有定處？為復自然？彼彼
X13n0286_p0468a10║發業各各私受，唯垂大慈發開童蒙，令諸一切持戒
X13n0286_p0468a11║眾生聞決定義，歡喜頂戴謹潔無犯。
X13n0286_p0468a12║七趣皆障，地獄尤苦，故復詳問，引婬、殺、妄三生墜
X13n0286_p0468a13║之事起疑。有定處者，同受同見也。自然隨業私受，
X13n0286_p0468a14║不同見也。阿難此問，一則以初卷云一切眾生業
X13n0286_p0468a15║種自然如惡叉聚，故至此請問其詳；二則以世尊
X13n0286_p0468a16║惓惓持戒一事，恐眾生不信此事之切，故詳問七
X13n0286_p0468a17║趣因果，使人悚然，此是度眾生處。
X13n0286_p0468a18║佛告阿難：快哉此問！令諸眾生不入邪見。汝今諦聽，
X13n0286_p0468a19║當為汝說。阿難！一切眾生實本真淨，因彼妄見有妄
X13n0286_p0468a20║習生，因此分開內分、外分。阿難！內分即是眾生分內，
X13n0286_p0468a21║因諸愛染發起妄情，情積不休能生愛水，是故眾生
X13n0286_p0468a22║心憶珍羞口中水出，心憶前人或憐或恨目中淚盈，
X13n0286_p0468a23║貪求財寶心發愛涎舉體光潤，心著行婬男女二根
X13n0286_p0468a24║自然流液。阿難！諸愛雖別，流結是同，潤濕不升，自然
X13n0286_p0468b01║從墜，此名內分。阿難！外分即是眾生分外，因諸渴仰
X13n0286_p0468b02║發明虗想，想積不休能生勝氣，是故眾生心持禁戒
X13n0286_p0468b03║舉身輕清，心持呪印顧盻雄毅，心欲生天夢想飛舉，
X13n0286_p0468b04║心存佛國聖境冥現，事善知識自輕身命。阿難！諸想
X13n0286_p0468b05║雖別，輕舉是同，飛動不沉，自然超越，此名外分。
X13n0286_p0468b06║前問：六道為本來有，為妄習招？今答：寔本真淨，則
X13n0286_p0468b07║非本有，但從妄習所生。分即身分之分，情緣身起，
X13n0286_p0468b08║故曰內分；想勝離身，故曰外分。愛恨俱情，情必化
X13n0286_p0468b09║水；貪戀本趣，不求出離，俱為內分。聞勝事而渴仰
X13n0286_p0468b10║為虗想，想久觀成，能生勝氣，若染想即情矣。情想
X13n0286_p0468b11║升墜，以輕清重濁而分，雖勝劣有異，皆為虗妄耳。
X13n0286_p0468b12║阿難，一切世間生死相續，生從順習，死從變流。臨命
X13n0286_p0468b13║終時，未捨煖觸，一生善惡俱時頓現。死逆生順，二習
X13n0286_p0468b14║相交，純想即飛，必生天上。若飛心中，兼福兼慧及與
X13n0286_p0468b15║淨願，自然心開，見十方佛、一切淨土，隨願往生。情少
X13n0286_p0468b16║想多，輕舉非遠，即為飛僊、大力鬼王、飛行夜叉、地行
X13n0286_p0468b17║羅剎，遊於四天，所去無礙。其中若有善願善心護持
X13n0286_p0468b18║我法，或護禁戒隨持戒人，或護神呪隨持呪者，或護
X13n0286_p0468b19║禪定保綏法忍，是等親住如來座下，情想均等，不飛
X13n0286_p0468b20║不墜，生於人間。想明斯聰，情幽斯鈍，情多想少，流入
X13n0286_p0468b21║橫生，重為毛羣，輕為羽族。七情三想，沉下水輪，生於
X13n0286_p0468b22║火際，受氣猛火，身為餓鬼，常被焚燒，水能害己，無食
X13n0286_p0468b23║無飲，經百千劫。九情一想，下洞火輪，身入風火二交
X13n0286_p0468b24║過地，輕生有間、重生無間二種地獄，純情即沉入阿
X13n0286_p0468c01║鼻獄。若沉心中，有謗大乘、毀佛禁戒、誑妄說法、虗貪
X13n0286_p0468c02║信施、濫膺恭敬、五逆十重，更生十方阿鼻地獄。循造
X13n0286_p0468c03║惡業，雖則自招，眾同分中兼有元地。
X13n0286_p0468c04║一切眾生愛生惡死，生從存住則順其習，死從變
X13n0286_p0468c05║流則逆其習，經文互略也。流逸奔塵曰順，命光遷
X13n0286_p0468c06║謝曰變。生從順境而習染，則無業不造；死從變境
X13n0286_p0468c07║而遷流，則無業可造。將死未死之際，善惡之業歷
X13n0286_p0468c08║歷現前，則變流者來，順習者去，兩相交接，隨業受
X13n0286_p0468c09║報矣。想體輕舉，純即飛升，若單修善，必生天上。若
X13n0286_p0468c10║兼福慧淨願，必心開見佛而生淨土。可見念佛往
X13n0286_p0468c11║生皆由於想，但兼福慧耳。勝想不純，少滯邪情，故
X13n0286_p0468c12║感僊類。輕舉非遠者，竪不越四天，橫不出輪圍，遊
X13n0286_p0468c13║者暫到，非久住也。經文通舉，若等降論之，則一情
X13n0286_p0468c14║九想為飛僊，二情八想為大力鬼，三情七想為飛
X13n0286_p0468c15║行夜叉，四情六想為地行羅剎。住佛座下，即天龍
X13n0286_p0468c16║八部之類，雖滯邪情而有善願，故感善緣。情想均
X13n0286_p0468c17║為人類，人有聰鈍者，想雖等於情，而想之明有力
X13n0286_p0468c18║則為聰；情雖等於想，而情之幽有力則為鈍。六情
X13n0286_p0468c19║四想，為情多想。少毛羣，地行故重；羽族，空行故輕。
X13n0286_p0468c20║水火風輪，餓鬼所受；八寒八熱等報，非天地下。金
X13n0286_p0468c21║水風輪，受火氣以為身，故常被焚燒；或得水飲，亦
X13n0286_p0468c22║化為火，故水能害己。交過，猶交勝也，在火輪而又
X13n0286_p0468c23║近風輪。經缺八情二想，生有間地獄。有間即十八
X13n0286_p0468c24║獄，無間即八無間獄。阿鼻，此云大無間，謂受罪苦，
X13n0286_p0469a01║具身量、劫數、壽命，五者皆無遮間，至劫壞乃出。若
X13n0286_p0469a02║兼謗大乘等，則此劫雖壞，更入十方阿鼻，無有出
X13n0286_p0469a03║期。以謗法者，令無窮人生邪見故。毀佛禁戒，如寶
X13n0286_p0469a04║蓮香比丘尼；誑妄說法，如善星比丘。無功而貪人
X13n0286_p0469a05║信施，謂虗；無德而當人恭敬，謂濫。元地者，各隨元
X13n0286_p0469a06║由因地也。前問地獄為有定處，為各私受？此答造
X13n0286_p0469a07║雖各私，報有定處，葢各作而同受也。
X13n0286_p0469a08║阿難！此等皆是彼諸眾生自業所感，造十習因，受六
X13n0286_p0469a09║交報。
X13n0286_p0469a10║上內外情想已結，此下七趣應是別起，而文若相
X13n0286_p0469a11║連。前論情想自勝向劣，今詳因果自劣向勝，二劣
X13n0286_p0469a12║相接，語勢就便躡之，非仍屬上文也。上論情想感
X13n0286_p0469a13║變，略明七趣；下詳根境遘造，精研七趣。交報者，六
X13n0286_p0469a14║根交起惡報，如眼造業，餘五為助，受報時亦徧及。
X13n0286_p0469a15║云何十因？阿難！一者婬習交接，發於相磨研磨不休，
X13n0286_p0469a16║如是故有大猛火光於中發動，如人以手自相摩觸
X13n0286_p0469a17║煖相現前。二習相然，故有鐵牀銅柱諸事。是故十方
X13n0286_p0469a18║一切如來，色目行婬同名欲火，菩薩見欲如避火坑。
X13n0286_p0469a19║二者貪習交計，發於相吸吸攬不止，如是故有積寒
X13n0286_p0469a20║堅氷於中凍冽，如人以口吸縮風氣有冷觸生。二習
X13n0286_p0469a21║相陵，故有吒吒波波羅羅青赤白蓮寒氷等事。是故
X13n0286_p0469a22║十方一切如來，色目多求同名貪水，菩薩見貪如避
X13n0286_p0469a23║瘴海。三者慢習交陵，發於相恃馳流不息，如是故有
X13n0286_p0469a24║騰逸奔波積波為水，如人口舌自相綿味因而水發。
X13n0286_p0469b01║二習相鼓，故有血河灰河熱沙毒海融銅灌吞諸事。
X13n0286_p0469b02║是故十方一切如來，色目我慢名飲癡水，菩薩見慢
X13n0286_p0469b03║如避巨溺。四者瞋習交衝，發於相忤忤結不息，心熱
X13n0286_p0469b04║發火鑄氣為金，如是故有刀山鐵橛劍樹劍輪斧鉞
X13n0286_p0469b05║鎗鋸，如人銜冤殺氣飛動。二習相擊，故有宮割斬斫
X13n0286_p0469b06║剉刺槌擊諸事。是故十方一切如來，色目瞋恚名利
X13n0286_p0469b07║刀劍，菩薩見瞋如避誅戮。五者詐習交誘，發於相調
X13n0286_p0469b08║引起不住，如是故有繩木絞校，如水浸田草木生長。
X13n0286_p0469b09║二習相延，故有杻械枷鎻鞭杖檛棒諸事。是故十方
X13n0286_p0469b10║一切如來色目奸偽，同名讒賊；菩薩見詐，如畏豺狼。
X13n0286_p0469b11║六者、誑習交欺，發於相罔。誣罔不止，飛心造姦。如是
X13n0286_p0469b12║故有塵土屎尿穢汙不淨，如塵隨風，各無所見。二習
X13n0286_p0469b13║相加，故有沒溺騰擲、飛墜漂淪諸事。是故十方一切
X13n0286_p0469b14║如來色目欺誑，同名劫殺；菩薩見誑，如踐蛇虺。七者、
X13n0286_p0469b15║怨習交嫌，發於䘖恨。如是故有飛石投礰、匣貯車檻、
X13n0286_p0469b16║甕盛囊撲，如陰毒人懷抱畜惡。二習相吞，故有投擲
X13n0286_p0469b17║擒捉、擊射拋撮諸事。是故十方一切如來色目怨家，
X13n0286_p0469b18║名違害鬼；菩薩見怨，如飲鴆酒。八者、見習交明，如薩
X13n0286_p0469b19║迦耶見戒禁取邪悟諸業，發於違拒，出生相反。如是
X13n0286_p0469b20║故有王使主吏證執文籍，如行路人來往相見。二習
X13n0286_p0469b21║相交，故有勘問權詐、考訊推鞫、察訪披究、照明善惡、
X13n0286_p0469b22║童子手執文簿辭辯諸事。是故十方一切如來色目
X13n0286_p0469b23║惡見，同名見坑；菩薩見諸虗妄徧執，如臨毒壑。九者、
X13n0286_p0469b24║枉習交加，發於誣謗。如是故有合山合石、碾磑耕磨，
X13n0286_p0469c01║如讒賊人逼枉良善。二習相排，故有押捺搥按、蹙漉
X13n0286_p0469c02║衡度諸事。是故十方一切如來色目怨謗，同名讒虎；
X13n0286_p0469c03║菩薩見枉，如遭霹𮦷。十者、訟習交諠，發於藏覆。如是
X13n0286_p0469c04║故有鑒見照燭，如於日中不能藏影。二習相陳，故有
X13n0286_p0469c05║惡友業鏡、火珠披露、宿業對騐諸事。是故十方一切如
X13n0286_p0469c06║來色目覆藏，同名陰賊；菩薩觀覆，如戴高山，履於巨海。
X13n0286_p0469c07║先言所感之境，次言所報之事。二習，能所也。交接
X13n0286_p0469c08║相磨相然，皆能所二境也。下同。婬習自耗其精，火
X13n0286_p0469c09║界熾然，生有消渴內熱等症，死見猛火宜矣。如來
X13n0286_p0469c10║為導師，故色目以警之。菩薩為行人，故深怖而避
X13n0286_p0469c11║之。色目，形容而名目也。貪習計較來取，如吸攬然，
X13n0286_p0469c12║吸生冷觸吒波羅忍寒聲，青赤白蓮寒凍色，即八
X13n0286_p0469c13║寒地獄。貪水即貪泉，飲之生貪。瘴海，南方瘴癘之
X13n0286_p0469c14║氣，觸之即死。慢習驕逸，由輕陵恃己而發，故感騰
X13n0286_p0469c15║逸奔波之境，血河灌吞之報。西國有水，飲之則癡。
X13n0286_p0469c16║慢屬癡，是昏濁之氣。瞋習身心熱惱，心屬火，氣屬
X13n0286_p0469c17║金，心火作氣，鑄而為金，故感刀山劍樹之境，殺人
X13n0286_p0469c18║而還自殺。不知隨順眾生，即是隨順覺性。瞋火若
X13n0286_p0469c19║除，氣金不鑄，無所容其刃矣。詐習諂言勾引人，若
X13n0286_p0469c20║繩縛木禁，索絞校錮，使無所脫，故感繩木絞校之
X13n0286_p0469c21║境，必浸潤已久，令人心悅，然後引入彀中，如水浸
X13n0286_p0469c22║田而草木長。校是枷屬，檛是槌屬。誑習狂言欺人，
X13n0286_p0469c23║其志誣罔，其心飛揚，如風鼓塵，使人無見，故感塵
X13n0286_p0469c24║土穢惡之境，沒溺騰墜之報。怨習包藏恨心，故感
X13n0286_p0470a01║飛石投礰等境。相吞，謂銜恨之人，唯欲囓其肉而
X13n0286_p0470a02║啖之，不知視怨如親，銜恩而不銜怨，出世之正因
X13n0286_p0470a03║也。違害鬼，違理害人之惡鬼。見習，謂惡見交明，各
X13n0286_p0470a04║有己見。發明惡見有五：一、身見，執身有我，種種計
X13n0286_p0470a05║著。二、邊見，於一切法，執斷執常。三、邪見，邪悟錯解，
X13n0286_p0470a06║撥無因果。四、見，取非果計果，如以無想為涅槃之
X13n0286_p0470a07║類。五、戒，禁取非因計因，如持牛狗等戒，為生天因
X13n0286_p0470a08║之類。薩迦耶，此云身見。違拒相反者，各執所是也。
X13n0286_p0470a09║由違反不肯就正，故感王使證執，以正是非。如行
X13n0286_p0470a10║路相見者，狹路相逢，無處逃避也。照明者，在業鏡
X13n0286_p0470a11║臺前，令其照明，無所隱諱也。能溺法身，名見坑。能
X13n0286_p0470a12║致業苦，名毒壑。枉習，無罪而加之罪。不曲而強，謂
X13n0286_p0470a13║曲以氣𦦨逼人也。兩山合來，無逃避處。合石，謂石
X13n0286_p0470a14║夾之。排，擠挫也。迫蹙其體，瀝漉其血，又窄孔橫度
X13n0286_p0470a15║其身，如拔絲之狀。能傷人，名讒虎。可驚怖，名霹𮦷。
X13n0286_p0470a16║訟習，攻發人之覆藏。此覆彼訟，曰交諠。陳，獻白也。
X13n0286_p0470a17║陰賊覆藏，發則獲罪，適足以自壓自墜，故如戴山
X13n0286_p0470a18║履海。不戒訟而戒覆，意欲拔惹訟之根本。
X13n0286_p0470a19║云何六報？阿難！一切眾生六識造業，所招惡報從六
X13n0286_p0470a20║根出。云何惡報從六根出？一者見報招引惡果。此見
X13n0286_p0470a21║業交，則臨終時先見猛火滿十方界，亡者神識飛墜
X13n0286_p0470a22║乘煙入無間獄。發明二相：一者明見，則能徧見種種
X13n0286_p0470a23║惡物生無量畏；二者暗見，寂然不見生無量恐。如是
X13n0286_p0470a24║見火，燒聽能為鑊湯洋銅，燒息能為黑煙紫𦦨，燒味
X13n0286_p0470b01║能為焦丸鐵糜，燒觸能為熱灰爐炭，燒心能生星火
X13n0286_p0470b02║迸灑煽鼓空界。二者聞報招引惡果。此聞業交，則臨
X13n0286_p0470b03║終時先見波濤沒溺天地，亡者神識降注乘流入無
X13n0286_p0470b04║間獄。發明二相：一者開聽，聽種種閙精神愗亂；二者
X13n0286_p0470b05║閉聽，寂然無聞幽魄沉沒。如是聞波，注聞則能為責
X13n0286_p0470b06║為詰，注見則能為雷為吼為惡毒氣，注息則能為雨
X13n0286_p0470b07║為霧灑諸毒蟲周徧身體，注味則能為膿為血種種
X13n0286_p0470b08║雜穢，注觸則能為畜為鬼為糞為尿，注意則能為電
X13n0286_p0470b09║為雹摧碎心魄。三者齅報招引惡果。此齅業交，則臨
X13n0286_p0470b10║終時先見毒氣充塞遠近，亡者神識從地踊出入無
X13n0286_p0470b11║間獄。發明二相：一者通聞，被諸惡氣熏極心擾；二者
X13n0286_p0470b12║塞聞，氣掩不通悶絕於地。如是齅氣，衝息則能為質
X13n0286_p0470b13║為履，衝見則能為火為炬，衝聽則能為沒為溺為洋
X13n0286_p0470b14║為沸，衝味則能為餒為爽，衝觸則能為綻為爛為大
X13n0286_p0470b15║肉山有百千眼無量𠯗食，衝思則能為灰為瘴為飛
X13n0286_p0470b16║砂礰擊碎身體。四者味報招引惡果。此味業交，則臨
X13n0286_p0470b17║終時先見鐵網猛燄熾烈周覆世界，亡者神識下透
X13n0286_p0470b18║掛網，倒懸其頭入無間獄。發明二相：一者吸氣結成
X13n0286_p0470b19║寒氷凍裂身肉，二者吐氣飛為猛火焦爛骨髓。如是
X13n0286_p0470b20║甞味，歷甞則能為承為忍，歷見則能為然金石，歷聽
X13n0286_p0470b21║則能為利兵刃，歷息則能為大鐵籠彌覆國土，歷觸
X13n0286_p0470b22║則能為弓為箭為弩為射，歷思則能為飛熱鐵從空
X13n0286_p0470b23║雨下。五者觸報招引惡果。此觸業交，則臨終時先見
X13n0286_p0470b24║大山四面來合無復出路，亡者神識見大鐵城火蛇
X13n0286_p0470c01║火狗、虎狼師子、牛頭獄卒、馬頭羅剎，手執鎗矟驅入
X13n0286_p0470c02║城門向無間獄。發明二相：一者合觸，合山逼體骨肉
X13n0286_p0470c03║血潰；二者離觸，刀劍觸身心肝屠裂。如是合觸，歷觸
X13n0286_p0470c04║則能為道為觀為廳為案，歷見則能為燒為爇，歷聽
X13n0286_p0470c05║則能為撞為擊為剚為射，歷息則能為括為袋為考
X13n0286_p0470c06║為縛，歷甞則能為耕為鉗為斬為截，歷思則能為墜
X13n0286_p0470c07║為飛為煎為炙。六者思報招引惡果。此思業交，則臨
X13n0286_p0470c08║終時先見惡風吹壞國土，亡者神識被吹上空，旋落
X13n0286_p0470c09║乘風墮無間獄。發明二相：一者不覺，迷極則荒奔走
X13n0286_p0470c10║不息；二者不迷，覺知則苦無量煎燒痛深難忍。如是
X13n0286_p0470c11║邪思，結思則能為方為所，結見則能為鑒為證，結聽
X13n0286_p0470c12║則能為大合石為氷為霜為土為霧，結息則能為大
X13n0286_p0470c13║火車火船火檻，結甞則能為大叫喚為悔為泣，結觸
X13n0286_p0470c14║則能為大為小為一日中萬生萬死為偃為仰。
X13n0286_p0470c15║造業招報，根識必俱。今以識為業，而報從根者，業
X13n0286_p0470c16║並由心，報多約色。用中相背，故諸根各別；性中相
X13n0286_p0470c17║知，故受報原通。悟時一根返元，六根解脫；迷時一
X13n0286_p0470c18║根造業，六根受報。極悟境中，一根遍滿法界；極苦
X13n0286_p0470c19║趣中，一身遍滿地獄。臨終先見，是現生報；亡者神
X13n0286_p0470c20║識，是地獄報。六交皆無中陰，直入無間，從極惡論
X13n0286_p0470c21║也。眼主心，心屬火，眼為心之外竅，故見火見業，所
X13n0286_p0470c22║取不離。明暗交聽，則水火相擊，故有鑊湯洋銅；交
X13n0286_p0470c23║息，息是氣，故成黑煙紫𦦨；交味，味因食顯，故成焦
X13n0286_p0470c24║丸鐵糜；交觸，觸近欲事，故成熱灰爐炭；交心，心屬
X13n0286_p0471a01║火，內外二火相然，故成星火迸灑。此由不能反見
X13n0286_p0471a02║循元，流逸奔色之報。耳主腎，腎屬水，耳為腎之外
X13n0286_p0471a03║竅，故見水聞業，所依不離。動靜交聞，從本根發也，
X13n0286_p0471a04║責詰是聲塵類；交見，則水火相擊，發為雷吼，變為
X13n0286_p0471a05║毒氣；交息，則氣挾水，散為雨霧，變為毒蟲；交味，變
X13n0286_p0471a06║為膿血之類；交觸，觸有形質，陰陽氣合，而為畜鬼
X13n0286_p0471a07║糞尿；交意，亦水火相擊，乘其意識起滅，而為電雹
X13n0286_p0471a08║摧碎。此由不能反聞自性，流逸奔聲之報。齅屬氣，
X13n0286_p0471a09║故臨終先見氣，鼻息吸則下入，呼則上出，故神識
X13n0286_p0471a10║從地而上，復從上而墜，齅業所依，不離通塞。質，礙
X13n0286_p0471a11║也。履，通也。因中恃虗氣以衝人，今即衝本根，不得
X13n0286_p0471a12║自在；恃見火而害人，今氣衝見火，為火炬自燒；恃
X13n0286_p0471a13║聽聰而損人，今氣衝聽水閉為浸溺，通為大洋沸
X13n0286_p0471a14║海。以滋味為厭飫，今氣衝味皆成爛壞，魚敗曰餒，
X13n0286_p0471a15║羮敗曰爽。以利刃觸眾生肉，今氣衝觸為綻裂腐
X13n0286_p0471a16║爛，為眾生𠯗食。巧思傷人，今氣衝思為灰瘴砂礰
X13n0286_p0471a17║擊碎身體。此由不能反息，循元流逸奔香之報。變
X13n0286_p0471a18║嘗為味，從所嘗得名。貪味則網捕燒野，故見網𦦨
X13n0286_p0471a19║等相。舌業所依，不離吸吐。吸氣為寒，吐氣為熱。因
X13n0286_p0471a20║中舌噉生命，使彼承領忍受，故歷甞發苦，己亦承
X13n0286_p0471a21║忍，依齅恣貪。籠取羣味，故為大鐵籠。觸味傷物，故
X13n0286_p0471a22║感弓箭以自傷。緣味思物，故感飛鐵以充味。雖但
X13n0286_p0471a23║曰味，細詳報處，亦多口四所招。此由不能旋味，循
X13n0286_p0471a24║元流逸奔味之報。合山刀劍，貪著男女身分，而感
X13n0286_p0471b01║此相，倍多倍惡。以婬習染合，敗化傷倫，起殺起盜，
X13n0286_p0471b02║積罪尤廣。觸業所依，不出離合。屠裂即離，相道趨
X13n0286_p0471b03║獄之路，觀獄王之闕，廳案治罪之處。刀插肉中曰
X13n0286_p0471b04║剚。括袋結口，不令吐氣。考縛繫身，不容轉動。耕是
X13n0286_p0471b05║拔舌而耕，鉗是夾具，截是支解。思則或降或升或
X13n0286_p0471b06║熱惱，故為墜飛煎炙。此由不能反身，自修流逸奔
X13n0286_p0471b07║觸之報。思屬土而漂蕩，故見惡風吹壞國土。思業
X13n0286_p0471b08║所招，不出迷覺。荒奔，迷思也。知苦，覺思也。思必有
X13n0286_p0471b09║所，故結思為受罪方所。見能鑑證，故結見為證罪
X13n0286_p0471b10║事。合石等，水土交感也。火車等，皆載物之具，氣所
X13n0286_p0471b11║化也。叫喚悔泣，痛苦難忍也。大小等觸業，乘亂思
X13n0286_p0471b12║而變。此由不能反思，自咎流逸奔法之報。
X13n0286_p0471b13║阿難！是名地獄十因六果，皆是眾生迷妄所造。若諸
X13n0286_p0471b14║眾生惡業同造，入阿鼻獄受無量苦，經無量劫六根
X13n0286_p0471b15║各造，及彼所作兼境兼根，是人則入八無間獄。身口
X13n0286_p0471b16║意三作殺盜婬，是人則入十八地獄。三業不兼，中間
X13n0286_p0471b17║或為一殺一盜，是人則入三十六地獄。見見一根單
X13n0286_p0471b18║犯一業，是人則入一百八地獄。由是眾生別作別造，
X13n0286_p0471b19║於世界中入同分地，妄想發生非本來有。
X13n0286_p0471b20║迷妄所造者，自心惑業妄發，更非外境。萬物不出
X13n0286_p0471b21║陰陽五行，世智所知；萬變不出六根，世智所不知。
X13n0286_p0471b22║世尊窮源之論，同造者，六根、十因具足而造；各造
X13n0286_p0471b23║者，雖具足而先後間歇。有心而不犯，為不兼境；無
X13n0286_p0471b24║心而誤犯，為不兼根，故作特犯。兼境、兼根，上皆極
X13n0286_p0471c01║惡。若止造殺、盜、婬三惡，而不徧六，不具十，則輕矣。
X13n0286_p0471c02║三惡中犯二，則又輕。見見，是能見根、所見境。若一
X13n0286_p0471c03║根獨造，單犯二業，則更輕。地獄亦從重而遞減。八
X13n0286_p0471c04║無間，即八寒、八熱。大獄較阿鼻稍輕。十八獄從大
X13n0286_p0471c05║獄所分，三十六獄從十八獄所分，一百八獄從三
X13n0286_p0471c06║十六所分。獄勢分，則受苦輕。造者，始於六根發起
X13n0286_p0471c07║惡業；作者，次於六境成就惡業。惡業不同，即別作、
X13n0286_p0471c08║別造。所感獄報，入同分地，則有定處，非私受矣。曰
X13n0286_p0471c09║同分地，可見境界歷然；曰非本有，可見當體全空。
X13n0286_p0471c10║復次，阿難！是諸眾生，非破律儀，犯菩薩戒，毀佛涅槃，
X13n0286_p0471c11║諸餘雜業，歷劫燒然，後還罪畢，受諸鬼形。若於本因，
X13n0286_p0471c12║貪物為罪，是人罪畢，遇物成形，名為恠鬼。貪色為罪，
X13n0286_p0471c13║是人罪畢，遇風成形，名為魃鬼。貪惑為罪，是人罪畢，
X13n0286_p0471c14║遇畜成形，名為魅鬼。貪恨為罪，是人罪畢，遇蟲成形，
X13n0286_p0471c15║名蠱毒鬼。貪憶為罪，是人罪畢，遇衰成形，名為厲鬼。
X13n0286_p0471c16║貪傲為罪，是人罪畢，遇氣成形，名為餓鬼。貪罔為罪，
X13n0286_p0471c17║是人罪畢，遇幽為形，名為魘鬼。貪明為罪，是人罪畢，
X13n0286_p0471c18║遇精為形，名魍魎鬼。貪成為罪，是人罪畢，遇明為形，
X13n0286_p0471c19║名役使鬼。貪黨為罪，是人罪畢，遇人為形，名傳送鬼。
X13n0286_p0471c20║阿難！是人皆以純情墜落，業火燒乾，上出為鬼。此等
X13n0286_p0471c21║皆是自妄想業之所招引，若悟菩提，則妙圓明，本無
X13n0286_p0471c22║所有。
X13n0286_p0471c23║地獄罪畢，而入鬼趣也。非謗也，破犯也。於一切戒，
X13n0286_p0471c24║犯而兼謗。犯菩薩戒，唯犯無謗。毀佛涅槃，謗佛而
X13n0286_p0472a01║兼謗法。戒為眾生出苦之具，佛為眾生拔苦之師，
X13n0286_p0472a02║法為眾生盡苦之地。謗此三種，即名斷佛種性，罪
X13n0286_p0472a03║莫重焉。輕重諸罪，略舉地獄之因。地獄受苦者，眾
X13n0286_p0472a04║生業識身，隨識變現，直待業識身盡，方受鬼身。十
X13n0286_p0472a05║貪即十習，於物生貪，餘報在鬼，還托於物，為金銀
X13n0286_p0472a06║草木之精。恠貪色傷正和氣，餘習為風魃鬼，能令
X13n0286_p0472a07║亢旱。惑即詐習，變幻迷惑，附畜為妖，如倀附虎鼠
X13n0286_p0472a08║成精之類。魅現形以惑人者，嗔恨餘習，附毒蟲蠱
X13n0286_p0472a09║人。冤者，追憶宿恨，伺衰求報，故為疫癘鬼，散瘟行
X13n0286_p0472a10║瘧之類。傲慢恃氣，故乘虗氣為餓鬼，又慢必轉吝，
X13n0286_p0472a11║吝乃感餓。罔即誣枉，逼壓良善，故為鬼，憑幽托暗
X13n0286_p0472a12║魘惑。寐者，見習為明，作聰明而無正慧，魍魎木石
X13n0286_p0472a13║變恠，舉一例耳。枉詐成私，謂之貪，成明呪也。因中
X13n0286_p0472a14║以詐術牽制驅使人，故為鬼，被人呪術役使。訟者，
X13n0286_p0472a15║結黨朋證，謂之貪黨，故報在鬼類，附人發洩傳送，
X13n0286_p0472a16║如巫祝傳迸吉凶之類。純情舉重，該九情八情等。
X13n0286_p0472a17║燒乾者，因窮果盡也。悟菩提者，如從夢醒，何法可
X13n0286_p0472a18║得？妙則不受業縛，圓則不容他物，明則了無幽暗，
X13n0286_p0472a19║諸趣皆空，何況鬼趣？
X13n0286_p0472a20║復次，阿難！鬼業既盡，則情與想二俱成空，方於世間，
X13n0286_p0472a21║與元負人怨對相值，身為畜生，酬其宿債。物恠之鬼，
X13n0286_p0472a22║物銷報盡，生於世間，多為梟類。風魃之鬼，風銷報盡，
X13n0286_p0472a23║生於世間，多為咎徵，一切異類。畜魅之鬼，畜死報盡，
X13n0286_p0472a24║生於世間，多為狐類。蟲蠱之鬼，蟲滅報盡，生於世間，
X13n0286_p0472b01║多為毒類。衰厲之鬼，衰窮報盡，生於世間，多為蛔類。
X13n0286_p0472b02║受氣之鬼，氣銷報盡，生於世間，多為食類。綿幽之鬼，
X13n0286_p0472b03║幽銷報盡，生於世間，多為服類。和精之鬼，和銷報盡，
X13n0286_p0472b04║生於世間，多為應類。明靈之鬼，明滅報盡，生於世間，
X13n0286_p0472b05║多為休徵，一切諸類。依人之鬼，人亡報盡，生於世間，
X13n0286_p0472b06║多為循類。
X13n0286_p0472b07║鬼業盡而入畜生趣也。畜生趣亦有上趣貶墜，及
X13n0286_p0472b08║修帶嗔殺者，如龍王、迦樓羅王等。此唯從鬼來者，
X13n0286_p0472b09║多者約多分，不盡然也。類攝非一，所著之物毀壞，
X13n0286_p0472b10║鬼隨壽終，是為報盡。土梟附塊，似恠鬼之著物，貪
X13n0286_p0472b11║習傾奪坑殺，酬斯債耳。咎徵，如商羊舞水，鼯鼠呼
X13n0286_p0472b12║人之類。旱魃為災，變畜仍以兆災。魅鬼原於狂惑，
X13n0286_p0472b13║轉為妖惑之狐。毒類，蛇蝎之屬。厲鬼入人身為病，
X13n0286_p0472b14║轉為蟯蛔，還托身內。慢習驕吝，欠負必多，作鬼受
X13n0286_p0472b15║饑，為畜充食，所以償也。綿，著也。幽，暗也。暗中魘著
X13n0286_p0472b16║之鬼。服類，駝驢牛馬之屬，為人服用，酬其逼壓之
X13n0286_p0472b17║債。見明作鬼，和諸精靈，為應類之畜，即社燕寒鴻，
X13n0286_p0472b18║能應時序者。和者，雜也。呪以持力發靈，力盡無騐，
X13n0286_p0472b19║鬼亦報終。轉生休徵之屬，如鳳麟之類，附巫之鬼。
X13n0286_p0472b20║所附巫死，鬼亦報終。循類，如猫犬等，依順人者。
X13n0286_p0472b21║阿難，是等皆以業火乾枯，酬其宿債傍為畜生，此等
X13n0286_p0472b22║亦皆自虗妄業之所招引。若悟菩提，則此妄緣本無
X13n0286_p0472b23║所有。如汝所言，寶蓮香等及琉璃王、善星比丘，如是
X13n0286_p0472b24║惡業本自發明，非從天降，亦非地出，亦非人與，自妄
X13n0286_p0472c01║所招還自來受，菩提心中皆為浮虗妄想凝結。
X13n0286_p0472c02║此總結三途也。三途各自虗妄造業發生，非天降
X13n0286_p0472c03║地出人與也。妄造妄受，覺性之中，皆如空華。若是
X13n0286_p0472c04║從他所授，或有漏網，自作自受，真無逃避處。
X13n0286_p0472c05║復次，阿難！從是畜生酬償先債，若彼酬者分越所酬，
X13n0286_p0472c06║此等眾生還復為人反徵其剩。如彼有力兼有福德，
X13n0286_p0472c07║則於人中不捨人身酬還彼力；若無福者，還為畜生
X13n0286_p0472c08║償彼餘直。阿難當知，若用錢物或役其力償足自停，
X13n0286_p0472c09║如於中間殺彼身命或食其肉，如是乃至經微塵劫
X13n0286_p0472c10║相食相誅，猶如轉輪互為高下無有休息，除奢摩他
X13n0286_p0472c11║及佛出世不可停寢。
X13n0286_p0472c12║畜生固來酬債，若債主過分取酬，此等將復為人
X13n0286_p0472c13║徵索所餘之直。常見善人生子破家，或被劫盜，或
X13n0286_p0472c14║被欠負，或橫遭驅役，或枉受挫打，斯皆先業，合捨
X13n0286_p0472c15║此身為畜酬剩，由樹福德人中略償。阿難下。復明
X13n0286_p0472c16║負債易償，負命難償。奢摩地正定，自力也。佛出世
X13n0286_p0472c17║與之釋冤，仗他力也。唯二方得停償。
X13n0286_p0472c18║汝今應知，彼梟倫者酬足復形，生人道中參合頑類；
X13n0286_p0472c19║彼咎徵者酬足復形，生人道中參合愚類；彼狐倫者
X13n0286_p0472c20║酬足復形，生人道中參合庸類；彼毒倫者酬足復形，
X13n0286_p0472c21║生人道中參合狠類；彼蛔倫者酬足復形，生人道中
X13n0286_p0472c22║參合微類；彼食倫者酬足復形，生人道中參合柔類；
X13n0286_p0472c23║彼服倫者酬足復形，生人道中參合勞類；彼應倫者
X13n0286_p0472c24║酬足復形，生人道中參合文類；彼休徵者酬足復形，
X13n0286_p0473a01║生人道中參合明類；彼諸循倫酬足復形，生人道中
X13n0286_p0473a02║參於達類。阿難！是等皆以宿債畢酬復形人道，皆無
X13n0286_p0473a03║始來業計顛倒相生相殺，不遇如來不聞正法，於塵
X13n0286_p0473a04║勞中法爾輪轉，此輩名為可憐愍者。
X13n0286_p0473a05║畜生業盡，而復人形也。人道善報，而從畜來，雜廝
X13n0286_p0473a06║其中，故曰參合。十類之中，凶多吉少，苦多樂少，業
X13n0286_p0473a07║計顛倒，索債與命，徵債相生，索命相殺，非好緣會
X13n0286_p0473a08║聚也。不遇如來，聞法解釋，生殺無休，故可憐愍。十
X13n0286_p0473a09║類皆宿習報，唯傲因柔報者，昔藐人而今為人，藐
X13n0286_p0473a10║乃反對，報文明達，亦雜技聰黠耳。
X13n0286_p0473a11║阿難！復有從人不依正覺修三摩地，別修妄念存想
X13n0286_p0473a12║固形，遊於山林人不及處，有十種仙。阿難！彼諸眾生
X13n0286_p0473a13║堅固服餌而不休息，食道圓成名地行仙；堅固草木
X13n0286_p0473a14║而不休息，藥道圓成名飛行仙；堅固金石而不休息，
X13n0286_p0473a15║化道圓成名遊行仙；堅固動止而不休息，氣精圓成
X13n0286_p0473a16║名空行仙；堅固津液而不休息，潤德圓成名天行仙；
X13n0286_p0473a17║堅固精色而不休息，吸粹圓成名通行仙；堅固呪禁
X13n0286_p0473a18║而不休息，術法圓成名道行仙；堅固思念而不休息，
X13n0286_p0473a19║思憶圓成名照行仙；堅固交遘而不休息，感應圓成
X13n0286_p0473a20║名精行仙；堅固變化而不休息，覺悟圓成名絕行仙。
X13n0286_p0473a21║阿難！是等皆於人中鍊心，不修正覺別得生理，壽千
X13n0286_p0473a22║萬歲，休止深山或大海島，絕於人境，斯亦輪迴妄想
X13n0286_p0473a23║流轉，不修三昧，報盡還來散入諸趣。
X13n0286_p0473a24║從人道進修而入仙道也。依正覺修三摩地者，依
X13n0286_p0473b01║不生滅心為本。修，因也。存想長生，欲形骸堅固不
X13n0286_p0473b02║壞，即妄念也，終歸敗壞。比天為劣，比人為優。山林，
X13n0286_p0473b03║人不及處。名山洞府，神仙隱跡之鄉。十行字，功行
X13n0286_p0473b04║也。服餌，胡麻蓮芡之類，食所常用，故曰食道。康壯
X13n0286_p0473b05║壽永，未得輕舉。草木，芝菖松栢之類，藥所常用，故
X13n0286_p0473b06║曰藥道。身輕飛步，昇高越壑。金石，鉛汞丹砂之類，
X13n0286_p0473b07║化道二種：一能化骨，壽永體堅；二能化物，俾賤作
X13n0286_p0473b08║貴。遊戲人間，廣行利益。動止，運氣調生之事，煉精
X13n0286_p0473b09║還氣，煉氣還神，煉神還虗也。羽化，飛昇虗空，遊行
X13n0286_p0473b10║津液，鼓天池，嚥玉液，能令水升火降而結內丹，故
X13n0286_p0473b11║曰潤德。超空行而至天上精色，如朝採日精，夜採
X13n0286_p0473b12║月華，通行精神，與造化通也。持呪，自成仙道，亦兼
X13n0286_p0473b13║愈病驅魅，以濟羣生，故曰道行。思念，或存想頂門
X13n0286_p0473b14║而出神，或繫心臍輪而煉丹，澄神凝思，久而照應，
X13n0286_p0473b15║故曰照行。取坎填離，抽添鉛汞，以結仙胎，所謂交
X13n0286_p0473b16║遘也，攝衛精氣，故曰精行。勿惑邪說，通悟化理，能
X13n0286_p0473b17║大幻化，妙絕一世，稱絕行仙。煉心，非止服餌等，尤
X13n0286_p0473b18║以操行為本，如持戒積德，救濟累功。不修正覺者，
X13n0286_p0473b19║不達本心真常，萬形自體，乃怖死留生，長生為號，
X13n0286_p0473b20║言長僅以勝短，說生終以待滅，豈識無生妙體。別
X13n0286_p0473b21║得生理者，於正覺外，別得延生妄理。
X13n0286_p0473b22║阿難，諸世間人不求常住，未能捨諸妻妾恩愛，於邪
X13n0286_p0473b23║婬中心不流逸澄鎣生明，命終之後鄰於日月，如是
X13n0286_p0473b24║一類名四天王天。於己妻房婬愛微薄，於淨居時不
X13n0286_p0473c01║得全味，命終之後超日月明居人間頂，如是一類名
X13n0286_p0473c02║忉利天。逢欲暫交去無思憶，於人間世動少靜多，命
X13n0286_p0473c03║終之後於虗空中朗然安住，日月光明上照不及，是
X13n0286_p0473c04║諸人等自有光明，如是一類名須𦦨摩天。一切時靜，
X13n0286_p0473c05║有應觸來未能違戾，命終之後上升精微，不接下界
X13n0286_p0473c06║諸人天境，乃至劫壞三災不及，如是一類名兜率陀
X13n0286_p0473c07║天。我無欲心應汝行事，於橫陳時味如嚼蠟，命終之
X13n0286_p0473c08║後生越化地，如是一類名樂變化天。無世間心同世
X13n0286_p0473c09║行事，於行事交了然超越，命終之後徧能出超化無
X13n0286_p0473c10║化境，如是一類名他化自在天。阿難，如是六天，形雖
X13n0286_p0473c11║出動，心迹尚交，自此以還名為欲界。
X13n0286_p0473c12║此下明天趣。不求常住者，不求出世間修本常理，
X13n0286_p0473c13║但希世間有盡樂果。妻妾為正婬，外色為邪婬，不
X13n0286_p0473c14║但身不犯邪婬，而心亦無一念犯。愛水不流，則湛
X13n0286_p0473c15║性澄鎣，故生須彌腰。四天王天，持國增長，廣目多
X13n0286_p0473c16║聞，各據一面，淨味不全，為有微愛，比前已超一倍，
X13n0286_p0473c17║故生須彌頂。忉利天，此云三十三，帝釋所統之界。
X13n0286_p0473c18║此上二天，名地居天。漸向於靜，曰動少靜多，能感
X13n0286_p0473c19║空居朗住，較須彌更高一倍。日月光不及上照，唯
X13n0286_p0473c20║有身光互相照耀。須𦦨摩，此云時分，以蓮華開閤
X13n0286_p0473c21║為晝夜。常居靜中，則自無欲，或有觸來，未能違情，
X13n0286_p0473c22║暫應之耳，生第四天。此天有內院、外院。內院是補
X13n0286_p0473c23║處菩薩寄居，即外院不得窺其堂奧，況下界諸天，
X13n0286_p0473c24║故曰精微。天主彌勒發弘誓願，得生彼處，以無漏
X13n0286_p0474a01║力，三灾不及。二院之外，又有業報天，有漏業所成，
X13n0286_p0474a02║三灾可壞。經或先言外天，而後兼內院，譯者省文。
X13n0286_p0474a03║兜率陀，此云知足。無心而境至，曰橫陳。無心應境，
X13n0286_p0474a04║同前無味勝之。生越化地者，自能變化欲境，隨意
X13n0286_p0474a05║受用，超越下天之無化，自居化地。無世間心者，心
X13n0286_p0474a06║希上界，無世間情欲，但同世間，權作夫婦，不但全
X13n0286_p0474a07║無滋味，抑且了然超越。超出化無化境，化即第五
X13n0286_p0474a08║天，無化即前四天。他化自在者，諸欲樂境，不勞自
X13n0286_p0474a09║化，皆由他化而自在受用。此上四天，名空居天。制
X13n0286_p0474a10║動而向靜，曰出動。地居二天，則形交。男女嫁娶，亦
X13n0286_p0474a11║如人間。但風氣一交，欲漏便除，非若人間不淨流
X13n0286_p0474a12║溢。𦦨摩則勾抱，兜率則執手，變化則對笑，他化則
X13n0286_p0474a13║相視。共有飲食、睡眠、婬欲，故號欲天。六欲天福，因
X13n0286_p0474a14║五戒十善而致。今止約欲微增勝者，欲為輪迴根
X13n0286_p0474a15║本。前明淪墜始於此，今明超騰亦始於此。初心未
X13n0286_p0474a16║能成就禪定智慧，且速斷根本，則輪迴可出也。
X13n0286_p0474a17║大佛頂如來密因修證了義諸菩薩萬行首楞嚴經
X13n0286_p0474a18║如說第八卷