X13n0286_p0486a01║
X13n0286_p0486a02║
X13n0286_p0486a03║
X13n0286_p0486a04║
X13n0286_p0486a05║
X13n0286_p0486a06║
X13n0286_p0486a07║大佛頂如來密因修證了義諸菩薩萬行首楞嚴經
X13n0286_p0486a08║如說第十卷
X13n0286_p0486a09║
X13n0286_p0486a10║阿難，彼善男子修三摩提想陰盡者，是人平常夢想
X13n0286_p0486a11║銷滅，寤寐恒一，覺明虗靜猶如晴空，無復麤重前塵
X13n0286_p0486a12║影事。觀諸世間大地山河如鏡鑒明，來無所黏，過無
X13n0286_p0486a13║蹤迹，虗受照應，了罔陳習，唯一精真，生滅根元從此
X13n0286_p0486a14║披露。見諸十方十二眾生畢殫其類，雖未通其各命
X13n0286_p0486a15║由緒，見同生基，猶如野馬熠熠清擾，為浮根塵究竟
X13n0286_p0486a16║樞穴，此則名為行陰區宇。若此清擾熠熠元性，性入
X13n0286_p0486a17║元澄，一澄元習，如波瀾滅化為澄水，名行陰盡，是人
X13n0286_p0486a18║則能超眾生濁。觀其所由，幽隱妄想以為其本。
X13n0286_p0486a19║浮動陳習，晝明則想，夜瞢則夢，汩擾真性。想陰盡
X13n0286_p0486a20║者，夢想銷滅，而覺明之體常虗常靜矣。粗重塵影
X13n0286_p0486a21║即法塵，依想為體，想盡則塵盡。由是觀諸世間，如
X13n0286_p0486a22║鏡鑒物，無黏無迹。鏡有四種妙用：虗者，能含萬象；
X13n0286_p0486a23║受者，物來不拒；照者，隨物大小現形；應者，研醜無
X13n0286_p0486a24║所取捨。唯一精真，明極如此，故幽隱行陰於是披
X13n0286_p0486b01║露。行陰是生滅根元，以遷流造作，故十二眾生該
X13n0286_p0486b02║盡。天上人間畢殫其類者，盡此十二類生，皆從此
X13n0286_p0486b03║出，以行是業體故。各命由緒者，類生各命之因由
X13n0286_p0486b04║根緒，即識也。同生基者，類生同以為生之基本，即
X13n0286_p0486b05║行也。野馬者，陽焰也，春晴游氣，狀如水，光如𦦨。熠
X13n0286_p0486b06║熠，閃爍貌。清，擾動之微細也，喻生滅。浮，根塵肉身
X13n0286_p0486b07║也。門簨曰樞，門臼曰穴。轉動要處，根塵生滅，皆以
X13n0286_p0486b08║行陰為樞穴。此行陰未盡之相，想陰如大流，行陰
X13n0286_p0486b09║如細流；想陰盡如大流息，行陰現如細流生。若將
X13n0286_p0486b10║此細流元習之性，反入無波元澄之體，則元習澄
X13n0286_p0486b11║矣。此行陰已盡之相，生滅不停，業運常遷，名眾生
X13n0286_p0486b12║濁行，盡則超之。行陰生滅，微細難覺，故名幽隱。
X13n0286_p0486b13║阿難當知，是得正知奢摩他中諸善男子，凝明正心，
X13n0286_p0486b14║十類天魔不得其便，方得精研窮生類本，於本類中
X13n0286_p0486b15║生元露者，觀彼幽清圓擾動元，於圓元中起計度者，
X13n0286_p0486b16║是人墜入二無因論：一者、是人見本無因。何以故？是
X13n0286_p0486b17║人既得生機全破，乘於眼根八百功德，見八萬劫所
X13n0286_p0486b18║有眾生業流灣環，死此生彼，祗見眾生輪迴其處，八
X13n0286_p0486b19║萬劫外冥無所觀，便作是解：此等世間十方眾生，八
X13n0286_p0486b20║萬劫來無因自有，由此計度亡正徧知，墮落外道，惑
X13n0286_p0486b21║菩提性。二者、是人見末無因。何以故？是人於生既見
X13n0286_p0486b22║其根，知人生人，悟鳥生鳥，烏從來黑，鵠從來白，人天
X13n0286_p0486b23║本竪，畜生本橫，白非洗成，黑非染造，從八萬劫無復
X13n0286_p0486b24║改移，今盡此形亦復如是。而我本來不見菩提，云何
X13n0286_p0486c01║更有成菩提事？當知今日一切物象皆本無因，由此
X13n0286_p0486c02║計度亡正徧知，墮落外道，惑菩提性。是則名為第一
X13n0286_p0486c03║外道立無因論。
X13n0286_p0486c04║正知、奢摩他、凝明、正心，皆想盡之相。外魔皆因心
X13n0286_p0486c05║召，想盡則天魔不至。唯修禪失趣，狂解妄計，所謂
X13n0286_p0486c06║心魔也。生類本，即同生基也。於本類中生元露者，
X13n0286_p0486c07║於同生基見己行元也。幽清動元，即行元也。窮究
X13n0286_p0486c08║生類之本，但見行陰幽清圓擾為生之元，而不窮
X13n0286_p0486c09║識陰本末，遂墜二無因論。外道有一種無因論師，
X13n0286_p0486c10║行人於奢摩他中謬生計度，不覺便墮其中，非自
X13n0286_p0486c11║立無因論也。本無因者，前際無因也。生機全破者，
X13n0286_p0486c12║行陰披露也。由行陰披露，六用不行，故乘定中眼
X13n0286_p0486c13║根功德，見八萬劫中眾生隨業波流，灣是旋轉，環
X13n0286_p0486c14║是循環，八萬劫前冥然不見，妄計冥無所觀處為
X13n0286_p0486c15║冥諦、為自然，不知己之見量有限，謂諸眾生本無
X13n0286_p0486c16║而有。由計本無，則亡却正徧知性，墮落邪見中。末
X13n0286_p0486c17║無因者，後際無因也。謬執生根，不達化理，以人竟
X13n0286_p0486c18║為人，乃至黑竟為黑，無復改移，因而例我，本不見
X13n0286_p0486c19║道，末亦無成，是末無因也。結文本字合是末字，葢
X13n0286_p0486c20║執本無因，故執末亦無因也。一切無因，謂一切本
X13n0286_p0486c21║來自然而然，此由未見識陰，不知十二類生各命
X13n0286_p0486c22║由緒也。此種正所謂自然。外道計一切法自體本
X13n0286_p0486c23║然，不藉因緣，葢謂無因自有，非謂一切斷滅也。
X13n0286_p0486c24║阿難！是三摩中諸善男子凝明正心，魔不得便，窮生
X13n0286_p0487a01║類本，觀彼幽清常擾動元，於圓常中起計度者，是人
X13n0286_p0487a02║墜入四徧常論：一者、是人窮心境性，二處無因，修習
X13n0286_p0487a03║能知二萬劫中十方眾生所有生滅咸皆循環，不曾
X13n0286_p0487a04║散失，計以為常。二者、是人窮四大元，四性常住，修習
X13n0286_p0487a05║能知四萬劫中十方眾生所有生滅咸皆體恒，不曾
X13n0286_p0487a06║散失，計以為常。三者、是人窮盡六根、末那、執受、心、意、
X13n0286_p0487a07║識中本元由處，性常恒故，修習能知八萬劫中一切
X13n0286_p0487a08║眾生循環不失，本來常住，窮不失性，計以為常。四者、
X13n0286_p0487a09║是人既盡想元，生理更無流止運轉，生滅想心今已
X13n0286_p0487a10║永滅，理中自然成不生滅，因心所度，計以為常。由此
X13n0286_p0487a11║計常，亡正徧知，墮落外道，惑菩提性，是則名為第二
X13n0286_p0487a12║外道立圓常論。
X13n0286_p0487a13║此單計遷流不住者為徧常，而起常見也。行陰生
X13n0286_p0487a14║滅相續不失，故名常。由計四種徧一切法，故名圓。
X13n0286_p0487a15║徧即圓也。故首標徧常，後結圓常。四種者，一心境，
X13n0286_p0487a16║二四大，三八識，四行陰。由妄計行陰為生滅圓元，
X13n0286_p0487a17║遂於心境四大等皆計為常。一者計心境常，想破
X13n0286_p0487a18║行現，乘此心開，窮研內心外境本元何自而有，窮
X13n0286_p0487a19║之不遠，但見二萬劫前無因自有，二萬劫內生滅
X13n0286_p0487a20║不斷，不計劫外斷滅，唯計劫內相續為常。二者計
X13n0286_p0487a21║四大常，萬法皆從四大和合而成，作意窮之，見四
X13n0286_p0487a22║大性常，故計眾生體常。四萬劫者，所窮之法稍廣，
X13n0286_p0487a23║故劫數倍前。三者計八識常，根指根中之識，六識
X13n0286_p0487a24║也。末那即第七識，執受即第八識。集起名心，思量
X13n0286_p0487b01║名意，了別名識。六根及末那、執受，通舉八識也。心
X13n0286_p0487b02║意識中本元，即識性也。謂其恒常，眾生依之循環
X13n0286_p0487b03║而住，不曾散失，此認識神而妄計也。所窮八識法
X13n0286_p0487b04║門，深廣倍前四大，故所知劫數亦倍於前。四者計
X13n0286_p0487b05║行陰常，據想元盡處認為五陰俱盡，據行陰露處
X13n0286_p0487b06║認為圓明精心，唯佛眼觀之，乃知此為行陰耳。想
X13n0286_p0487b07║元，想陰也。生理，行陰也。妄謂流轉生滅皆屬想心，
X13n0286_p0487b08║今已永滅，則不生滅理自然屬行，不知行陰即生
X13n0286_p0487b09║滅根元也。但見行陰生理，無彼粗重流轉，遂謂生
X13n0286_p0487b10║滅已滅，不知流注生滅宛然全在，非徧圓而計徧
X13n0286_p0487b11║圓，非真常而計真常，故墮邪覺而失正覺。
X13n0286_p0487b12║又三摩中諸善男子堅凝正心，魔不得便，窮生類本，
X13n0286_p0487b13║觀彼幽清，常擾動元，於自他中起計度者，是人墜入
X13n0286_p0487b14║四顛倒見，一分無常，一分常論。一者，是人觀妙明心
X13n0286_p0487b15║徧十方界，湛然以為究竟神我，從是則計我徧十方，
X13n0286_p0487b16║凝明不動。一切眾生於我心中自生自死，則我心性
X13n0286_p0487b17║名之為常，彼生滅者，真無常性。二者，是人不觀其心，
X13n0286_p0487b18║徧觀十方恒沙國土，見劫壞處，名為究竟無常種性，
X13n0286_p0487b19║劫不壞處，名究竟常。三者，是人別觀我心精細微密，
X13n0286_p0487b20║猶如微塵，流轉十方，性無移改，能令此身即生即滅。
X13n0286_p0487b21║其不壞性，名我性常，一切死生從我流出，名無常性。
X13n0286_p0487b22║四者，是人知想陰盡，見行陰流，行陰常流，計為常性，
X13n0286_p0487b23║色、受、想等今已滅盡，名為無常。由此計度一分無常，
X13n0286_p0487b24║一分常故，墮落外道，惑菩提性。是則名為第三外道
X13n0286_p0487c01║一分常論。
X13n0286_p0487c02║想盡行現，研究自他，而起邪妄分別。首楞嚴定中，
X13n0286_p0487c03║了一切事，究竟堅固，方為正覺。常與無常分計，故
X13n0286_p0487c04║成顛倒。此與四徧常俱執動，元為真常。但彼計一
X13n0286_p0487c05║切皆常，此計自他之中，止有一分真常。一者在自
X13n0286_p0487c06║他處計常無常，妙明圓湛，離我我所。行者於此妄
X13n0286_p0487c07║立神我，從是計我徧凝不動，而諸眾生於中生死，
X13n0286_p0487c08║遂計自為常，計他無常。二者計三災及不及處為
X13n0286_p0487c09║常無常，不觀自心，但觀國土。三禪以下，終為三災
X13n0286_p0487c10║所壞，名無常種性。四禪以上，三災不能壞，名究竟
X13n0286_p0487c11║常。三者計自己身心為常無常，心性微密難見，故
X13n0286_p0487c12║如微塵，非謂其小也。此執微細心性為我，我者自
X13n0286_p0487c13║在主宰為義，故能流轉，性無移改，却能令此粗蘊
X13n0286_p0487c14║色身有生有滅。以此粗蘊皆從我心所流出，故所
X13n0286_p0487c15║流出者名為無常，能流出者名為常性。四者觀四
X13n0286_p0487c16║陰而雙計也，計行陰之流者為常，色受想之盡者
X13n0286_p0487c17║為無常。由此下總結四計之誤。
X13n0286_p0487c18║又三摩中諸善男子，堅凝正心，魔不得便，窮生類本，
X13n0286_p0487c19║觀彼幽清常擾動元，於分位中生計度者，是人墜入
X13n0286_p0487c20║四有邊論：一者、是人心計生元，流用不息。計過未者，
X13n0286_p0487c21║名為有邊；計相續心，名為無邊。二者、是人觀八萬劫，
X13n0286_p0487c22║則見眾生八萬劫前寂無聞見。無聞見處，名為無邊；
X13n0286_p0487c23║有眾生處，名為有邊。三者、是人計我徧知，得無邊性。
X13n0286_p0487c24║彼一切人現我知中，我曾不知彼之知性，名彼不得
X13n0286_p0488a01║無邊之心，但有邊性。四者、是人窮行陰空，以其所見
X13n0286_p0488a02║心路籌度一切眾生。一身之中，計其咸皆半生半滅，
X13n0286_p0488a03║明其世界一切所有，一半有邊，一半無邊。由是計度
X13n0286_p0488a04║有邊、無邊，墮落外道，惑菩提性。是則名為第四外道
X13n0286_p0488a05║立有邊論。
X13n0286_p0488a06║分位有四，謂三際、見聞、彼我、生滅也。雙計有邊無
X13n0286_p0488a07║邊，但名有邊者，以有邊非勝法也。邊者，限際也。前
X13n0286_p0488a08║四種計真常，此計廣大也。空生大覺中，如海一漚
X13n0286_p0488a09║發，豈有分位。此人但知法性無邊，未甞親見法性，
X13n0286_p0488a10║遂妄立分位，取著一分以為無邊，其餘皆謂之有
X13n0286_p0488a11║邊，故曰四有邊論。一者約三際以計有邊無邊，生
X13n0286_p0488a12║元流用行陰也。因遷流計三際，過者已滅，來者未
X13n0286_p0488a13║見，名有邊。現在相續，名無邊。此在無邊際中妄立
X13n0286_p0488a14║邊際，豈知菩提之道無去來者哉。二者約見聞以
X13n0286_p0488a15║計有邊無邊，劫內有見聞處為有邊，以限於八萬
X13n0286_p0488a16║劫數也。劫外無見聞處為無邊，無窮極而不可測
X13n0286_p0488a17║也。三者計彼我為有邊無邊，我能徧知一切眾生，
X13n0286_p0488a18║計我得無邊性，但見其人，不見其人之性，徧計彼
X13n0286_p0488a19║性有邊，不知我自不見，非彼性有邊也。四者約生
X13n0286_p0488a20║滅以計有邊無邊，此人窮此行陰，始有而後空，先
X13n0286_p0488a21║生而後滅，據自己識見，妄計眾生身中一半屬生，
X13n0286_p0488a22║一半屬滅，遂判生為有邊，滅為無邊。此四有邊，初
X13n0286_p0488a23║唯約自，二單約他，三具自他，四重計他一切依正。
X13n0286_p0488a24║斯則前狹後廣，以成其次。
X13n0286_p0488b01║又三摩中諸善男子，堅凝正心，魔不得便，窮生類本，
X13n0286_p0488b02║觀彼幽清常擾動元，於知見中生計度者，是人墜入
X13n0286_p0488b03║四種顛倒不死矯亂徧計虗論。一者是人觀變化元，
X13n0286_p0488b04║見遷流處名之為變，見相續處名之為恒，見所見處
X13n0286_p0488b05║名之為生，不見見處名之為滅，相續之因性不斷處
X13n0286_p0488b06║名之為增，正相續中中所離處名之為減，各各生處
X13n0286_p0488b07║名之為有，互互亡處名之為無。以理都觀，用心別見。
X13n0286_p0488b08║有求法人來問其義，答言：我今亦生亦滅，亦有亦無，
X13n0286_p0488b09║亦增亦減。於一切時皆亂其語，令彼前人遺失章句。
X13n0286_p0488b10║二者是人諦觀其心，互互無處，因無得證。有人來問，
X13n0286_p0488b11║唯答一字，但言其無，除無之餘，無所言說。三者是人
X13n0286_p0488b12║諦觀其心，各各有處，因有得證。有人來問，唯答一字，
X13n0286_p0488b13║但言其是，除是之餘，無所言說。四者是人有無俱見，
X13n0286_p0488b14║其境枝故，其心亦亂。有人來問，答言：亦有即是亦無，
X13n0286_p0488b15║亦無之中不是亦有。一切矯亂，無容窮詰。由此計度，
X13n0286_p0488b16║矯亂虗無，墮落外道，惑菩提性。是則名為第五外道
X13n0286_p0488b17║四顛倒性不死矯亂徧計虗論。
X13n0286_p0488b18║知見生計者，據彼定中所知所見而倒計也。外道
X13n0286_p0488b19║自有四種不死矯亂議論，與此不同。世尊因此四
X13n0286_p0488b20║種人知見立知，妄生計度，故斥其墜入外道四種
X13n0286_p0488b21║生滅行陰，分為八義。別見謂異見，即變、恒、生、滅、增、
X13n0286_p0488b22║減、有、無也。答中略舉六義，不能定其道理，但兩楹
X13n0286_p0488b23║而答，令彼前人於章句中不得義理。互互無，即念
X13n0286_p0488b24║念滅也。因無得證，謂一切法皆無也。各各有，即念
X13n0286_p0488c01║念生也。不言有而言是者，計法法皆有，即隨所問
X13n0286_p0488c02║莫不皆是，作如是答。枝者，如木一本而分二枝，從
X13n0286_p0488c03║二至四，於前八中有無分出也。有即是無，如氷是
X13n0286_p0488c04║水也。無不是有，如水非氷也。見有生而忽滅，滅而
X13n0286_p0488c05║不生者，故計有即無，無不是有。問：一者以八義並
X13n0286_p0488c06║陳，可名矯亂。二者單計有無，而以一字答，何故亦
X13n0286_p0488c07║名矯亂？答：執物而不順理為矯，中無主正為亂。今
X13n0286_p0488c08║觀第一、第四言皆兩可，亂意為多，而終非順理，亦
X13n0286_p0488c09║兼於矯。第三、第四言唯一偏，矯意為多，而終非主
X13n0286_p0488c10║正，同歸於亂。故總名矯亂。虗無，謂虗妄非實。
X13n0286_p0488c11║又三摩中諸善男子，堅凝正心，魔不得便，窮生類本，
X13n0286_p0488c12║觀彼幽清，常擾動元，於無盡流生計度者，是人墜入
X13n0286_p0488c13║死後有相，發心顛倒。或自固身，云色是我；或見我圓
X13n0286_p0488c14║含徧國土，云我有色；或彼前緣隨我迴復，云色屬我；
X13n0286_p0488c15║或復我依行中相續，云我在色。皆計度言死後有相，
X13n0286_p0488c16║如是循環有十六相。從此或計畢竟煩惱、畢竟菩提，
X13n0286_p0488c17║兩性並驅，各不相觸。由此計度死後有故，墮落外道，
X13n0286_p0488c18║惑菩提性。是則名為第六外道立五陰中死後有相
X13n0286_p0488c19║心顛倒論。
X13n0286_p0488c20║無盡流，即行陰也。由計無盡，故計死後有相。真悟
X13n0286_p0488c21║無生，了知生即有滅。生前尚空無相，何況死後，豈
X13n0286_p0488c22║可妄計有相耶？此後五種，與上不死矯亂，俱從有
X13n0286_p0488c23║無起見。但四種矯亂，只是虗見。此四種，竟是邪見。
X13n0286_p0488c24║四或字，乃四計。自固身者，堅持護養也。云色是我
X13n0286_p0489a01║者，初計我與色一也。我體徧圓，色為我有。二計我
X13n0286_p0489a02║大色小，色在我中也。前緣，目前之色也。迴復者，運
X13n0286_p0489a03║用也。前緣隨我，云色屬我。三計我與色異也。行相
X13n0286_p0489a04║續，一色也。我依行中，云我在色。四計色大我小，我
X13n0286_p0489a05║在色中也。此以現在之生有，推未來之死亦有，故
X13n0286_p0489a06║曰死後有相。色陰既爾，受想行皆然，故稱十六相。
X13n0286_p0489a07║不言識陰者，行陰未破，識不當情耳。由計陰與我
X13n0286_p0489a08║死後有，故轉計煩惱菩提，皆後後有，染淨並驅，不
X13n0286_p0489a09║相侵滅。計諸陰為煩惱，計我體為菩提，二法俱有，
X13n0286_p0489a10║故言兩性並驅。言五陰者，通結五陰。
X13n0286_p0489a11║又三摩中諸善男子，堅凝正心魔不得便，窮生類本
X13n0286_p0489a12║觀彼幽清常擾動元，於先除滅色受想中生計度者，
X13n0286_p0489a13║是人墜入死後無相發心顛倒，見其色滅形無所因，
X13n0286_p0489a14║觀其想滅心無所繫，知其受滅無復連綴，陰性銷散
X13n0286_p0489a15║縱有生理，而無受想與草木同，此質現前猶不可得，
X13n0286_p0489a16║死後云何更有諸相？因之勘校死後相無，如是循環
X13n0286_p0489a17║有八無相，從此或計涅槃因果一切皆空，徒有名字
X13n0286_p0489a18║究竟斷滅，由此計度死後無故，墮落外道惑菩提性，
X13n0286_p0489a19║是則名為第七外道立五陰中死後無相心顛倒論。
X13n0286_p0489a20║此與上計敵體相番，變有成無。上覩未滅之行陰，
X13n0286_p0489a21║見其無盡，因計前三并萬法皆當無盡。此覩已滅
X13n0286_p0489a22║之前三，見其無相，因計行陰并萬法皆當無相。形
X13n0286_p0489a23║因色有，故色滅則形無所因。心因想繫，故想滅則
X13n0286_p0489a24║心無所繫。有受則連持色心，故無受則無綴。三陰
X13n0286_p0489b01║既銷，縱有行陰，亦歸斷滅生理行陰也。此約四陰，
X13n0286_p0489b02║現在因亡，未來果滅，因果合論，成八無相。即有而
X13n0286_p0489b03║空，本自無生，前後一際，是佛正教。前有今無，今滅
X13n0286_p0489b04║後無，是生滅顛倒計。上由前三而推行陰，同滅為
X13n0286_p0489b05║無，此轉計諸法皆然。涅槃因果，依現陰而修，後陰
X13n0286_p0489b06║而證，陰既叵測，修證何有？惑菩提性者，以菩提性
X13n0286_p0489b07║不立一塵，不捨一法，真空妙有，非斷滅故。
X13n0286_p0489b08║又三摩中諸善男子，堅凝正心魔不得便，窮生類本
X13n0286_p0489b09║觀彼幽清常擾動元，於行存中兼受想滅，雙計有無
X13n0286_p0489b10║自體相破，是人墜入死後俱非起顛倒論。色受想中
X13n0286_p0489b11║見有非有，行遷流內觀無不無，如是循環窮盡陰界
X13n0286_p0489b12║八俱非相，隨得一緣皆言死後有相無相。又計諸行
X13n0286_p0489b13║性遷訛故，心發通悟有無俱非虗實失措，由此計度
X13n0286_p0489b14║死後俱非，後際昏瞢無可道故，墮落外道惑菩提性，
X13n0286_p0489b15║是則名為第八外道立五陰中死後俱非心顛倒論。
X13n0286_p0489b16║於行存中者，見行陰未滅，區宇宛在也。兼受想滅
X13n0286_p0489b17║者，見前三已滅，體相全空也。雙計有無者，於存計
X13n0286_p0489b18║有，於滅計無也。自體相破者，以行陰之有，破前三
X13n0286_p0489b19║之無。以前三之無，破行陰之有也。墜俱非者，破無
X13n0286_p0489b20║則非無，破有則非有也。色受想三陰，先雖是有，而
X13n0286_p0489b21║今破盡，故云非有。例行亦爾，四非有也。行陰例前
X13n0286_p0489b22║為無，而現今念念遷流，此又非無。行既非無，前三
X13n0286_p0489b23║亦爾，四非無也。循環四陰而窮盡之，成八非相矣。
X13n0286_p0489b24║隨得一緣者，每於一陰，計此二非也。諸行指萬法，
X13n0286_p0489c01║上但雙觀已滅未滅之四陰，而正計八非。此更轉
X13n0286_p0489c02║計一切法，無不雙非。性遷訛者，死後有無，交相破
X13n0286_p0489c03║奪也。心發通悟者，增廣邪見解也。虗實失措者，以
X13n0286_p0489c04║非無故，不可言虗。以非有故，不可言實也。死後俱
X13n0286_p0489c05║非者，以生存例死後，後際即死後盡未來際也。昏
X13n0286_p0489c06║瞢，猶言杳冥。無可道者，言有不有，言無不無，不覺
X13n0286_p0489c07║不知，何可道耶。未得真知灼見，揣摩彷彿，而創為
X13n0286_p0489c08║此論。若真得見諦者，道有道無，皆成妙論。
X13n0286_p0489c09║又三摩中諸善男子，堅凝正心魔不得便，窮生類本
X13n0286_p0489c10║觀彼幽清常擾動元，於後後無生計度者，是人墜入
X13n0286_p0489c11║七斷滅論，或計身滅、或欲盡滅、或苦盡滅、或極樂滅、
X13n0286_p0489c12║或極捨滅，如是循環窮盡七際現前銷滅，滅已無復
X13n0286_p0489c13║由此計度，死後斷滅墮落外道惑菩提性，是則名為
X13n0286_p0489c14║第九外道立五陰中死後斷滅心顛倒論。
X13n0286_p0489c15║見行陰念念滅處名後後無，由是妄計設生人天
X13n0286_p0489c16║七處後皆斷滅。此與第七死後無相異者，彼計現
X13n0286_p0489c17║在無故死後亦無，此單計死後斷滅為無耳。身即
X13n0286_p0489c18║欲界人天二處也，欲盡初禪也，苦盡二禪也，極樂
X13n0286_p0489c19║三禪也，極捨四禪及無色也，是名七際。現前滅者，
X13n0286_p0489c20║指因滅也。滅已無復生者，指果滅也。惑菩提性者，
X13n0286_p0489c21║以菩提性常住不滅故。
X13n0286_p0489c22║又三摩中諸善男子堅凝正心，魔不得便，窮生類本，
X13n0286_p0489c23║觀彼幽清常擾動元，於後後有生計度者，是人墜入
X13n0286_p0489c24║五涅槃論。或以欲界為正轉依，觀見圓明生愛慕故；
X13n0286_p0490a01║或以初禪性無憂故；或以二禪心無苦故；或以三禪
X13n0286_p0490a02║極悅隨故；或以四禪苦樂二亡，不受輪迴生滅性故。
X13n0286_p0490a03║迷有漏天作無為解，五處安隱為勝淨依，如是循環
X13n0286_p0490a04║五處究竟，由此計度五現涅槃，墮落外道惑菩提性，
X13n0286_p0490a05║是則名為第十外道立五陰中五現涅槃心顛倒論。
X13n0286_p0490a06║行陰滅而復生，故云後後有。前於行陰念念滅處
X13n0286_p0490a07║起計，此於行陰念念生處起計，葢見行陰念念相
X13n0286_p0490a08║續，新新成有，謂其當有實果，必不滅無也。此與第
X13n0286_p0490a09║六死後有相異者，彼計現在有，故死後亦有，此單
X13n0286_p0490a10║計現在即是涅槃。或者不定之辭，各隨所見而計
X13n0286_p0490a11║一處，非一人徧計五處也。轉依者，轉生死依涅槃
X13n0286_p0490a12║也。觀見圓明，生愛慕故，妄計之由也。葢以無憂無
X13n0286_p0490a13║苦，悅隨二亡之故，妄計即正轉依也。見下界之穢
X13n0286_p0490a14║濁，遂計五處為勝淨，是為五現涅槃，以現在受樂，
X13n0286_p0490a15║不待來生故。不知此皆屬有漏，非無為果，非究竟
X13n0286_p0490a16║處。惑菩提性者，以菩提涅槃尚在遙遠故。
X13n0286_p0490a17║阿難！如是十種禪那狂解，皆是行陰用心交互，故現
X13n0286_p0490a18║斯悟。眾生頑迷，不自忖量，逢此現前，以迷為解，自言
X13n0286_p0490a19║登聖，大妄語成，墮無間獄。汝等必須將如來語，於我
X13n0286_p0490a20║滅後，傳示末法，徧令眾生覺了斯義，無令心魔自起
X13n0286_p0490a21║深孽，保持覆護，消息邪見，教其身心開覺真義，於無
X13n0286_p0490a22║上道不遭枝岐，勿令心祈得少為足，作大覺王清淨
X13n0286_p0490a23║標指。
X13n0286_p0490a24║前云禪那現境，乃天魔候得其便。此云禪那狂解，
X13n0286_p0490b01║乃心魔自起深孽。凡見道不真，多岐妄計，皆是狂
X13n0286_p0490b02║解，是謂心魔。十種狂解，皆誤認行陰為妙真如性，
X13n0286_p0490b03║故有此異見。第一無因論，誤認精覺妙明，非因非
X13n0286_p0490b04║緣也。第二第三徧常，及一分常論，誤認湛然常住
X13n0286_p0490b05║也。第四邊無邊論，誤認清淨本然，周徧法界也。後
X13n0286_p0490b06║六種，誤認如來藏生空有二見。如第七死後無，及
X13n0286_p0490b07║第九斷滅，誤認空如來藏也。第六死後有，及第十
X13n0286_p0490b08║現涅槃，誤認不空如來藏也。第五矯亂，第八死後
X13n0286_p0490b09║俱非論，誤認如來藏離一切相，即一切法也。心魔
X13n0286_p0490b10║者，以心見顛倒，即是魔故。深孽者，孽是妖孽，即魔
X13n0286_p0490b11║孽也。枝岐者，言此十種，如木之枝而非本，如路之
X13n0286_p0490b12║岐而非正也。心祈者，心之所求，遭枝岐，即墮於外
X13n0286_p0490b13║道，得少為足，即墮於二乘。標指者，如標月之指。
X13n0286_p0490b14║阿難，彼善男子修三摩提行陰盡者，諸世間性幽清
X13n0286_p0490b15║擾動，同分生機倐然隳裂沉細綱紐，補特迦羅酬業
X13n0286_p0490b16║深脉感應懸絕，於涅槃天將大明悟如鷄後鳴，瞻顧
X13n0286_p0490b17║東方已有精色，六根虗靜無復馳逸，內外湛明入無
X13n0286_p0490b18║所入，深達十方十二種類受命元由，觀由執元諸類
X13n0286_p0490b19║不召，於十方界已獲其同，精色不沉發現幽秘，此則
X13n0286_p0490b20║名為識陰區宇。若於羣召已獲同中，銷磨六門合開
X13n0286_p0490b21║成就，見聞通隣互用清淨，十方世界及與身心，如吠
X13n0286_p0490b22║瑠璃內外明徹，名識陰盡。是人則能超越命濁，觀其
X13n0286_p0490b23║所由罔象虗無，顛倒妄想以為其本。
X13n0286_p0490b24║行性擾動，乃同分生機之綱紐，補特酬業之深脈。
X13n0286_p0490c01║補特伽羅，此云數取趣，數數取諸趣而受生也。受
X13n0286_p0490c02║生所以酬答宿業，而脈絡深潛，乃行陰之所感。懸
X13n0286_p0490c03║絕者，分段生死，因亡果息也。涅槃性天，為五陰所
X13n0286_p0490c04║覆，昏如長夜，前三陰盡，如鷄初鳴，雖為曙兆，猶沉
X13n0286_p0490c05║二陰，精色未分，此行陰盡，如鷄後鳴，唯餘一陰，故
X13n0286_p0490c06║云將大明悟。內根外塵，化為湛明之境，內不見能
X13n0286_p0490c07║入之根，外不見所入之塵，受命元由識陰也。今觀
X13n0286_p0490c08║識陰，既是類生，元由不起煩惱，不作新業，由是執
X13n0286_p0490c09║持，不令趣果，無受生分，故云諸類不召。遂了十方
X13n0286_p0490c10║依正，皆識所變，同一識體，故云已獲其同。性天精
X13n0286_p0490c11║色，雖未明徹，而幽秘之相，已漸發現，此識陰未盡
X13n0286_p0490c12║之相，幽清擾動，與粗重塵影相應，向滅六識，今滅
X13n0286_p0490c13║七識矣。同分生機數句，與見同生基相應，向能見
X13n0286_p0490c14║不能破，今始破矣。內外湛明二句，與性入元澄相
X13n0286_p0490c15║應，向熠熠元性，今化為澄水矣。深達十方數句，與
X13n0286_p0490c16║見諸十方十二類生相應，向能見不能通其由緒，
X13n0286_p0490c17║今則受命元由，可觀可執矣。羣召同中，即十二類
X13n0286_p0490c18║命元識陰也。若於此中，以定慧力，銷磨六門，如氷
X13n0286_p0490c19║已銷而無質礙，鏡已磨而無垢類，使根合而不分，
X13n0286_p0490c20║界開而不隔，則見聞覺知，如隣之相通，可以互用，
X13n0286_p0490c21║而世界身心，無復留礙，此識陰已盡之相。吠瑠璃，
X13n0286_p0490c22║寶名，色青體堅，刀不能壞，火不能鎔，唯鬼神有神
X13n0286_p0490c23║通者，能攻之為器。亦云即金翅鳥卵，清瑩明徹，故
X13n0286_p0490c24║借以為喻。命濁依識而生，識盡則超之。識乃妄覺
X13n0286_p0491a01║影明，元無自體，由顛倒起，故名罔象。虗無妄想。
X13n0286_p0491a02║阿難當知，是善男子窮諸行空，於識還元已滅生滅，
X13n0286_p0491a03║而於寂滅精妙未圓，能令己身根隔合開，亦與十方
X13n0286_p0491a04║諸類通覺，覺知通㳷能入圓元。若於所歸立真常因
X13n0286_p0491a05║生勝解者，是人則墮因所因執，娑毗迦羅所歸冥歸
X13n0286_p0491a06║成其伴侶，迷佛菩提，亡失知見，是名第一立所得心
X13n0286_p0491a07║成所歸果，違遠圓通，背涅槃城，生外道種。
X13n0286_p0491a08║窮諸行空，照見行陰空也。行從識海騰躍轉生，行
X13n0286_p0491a09║相泯然，沒入識海，是為還元。既空行陰，是已滅生
X13n0286_p0491a10║滅也。尚依識元，是寂滅未圓也。寂滅即如來藏妙
X13n0286_p0491a11║真如性，識陰即見精明元也。葢阿賴耶識已近妙
X13n0286_p0491a12║真如性，但有同別二種妄見，故曰未圓。不帶纖毫
X13n0286_p0491a13║生滅曰精，唯餘一味寂常曰妙。此而未圓，乃識陰
X13n0286_p0491a14║未破，尚為所覆，似一似常，未精未妙，根隔合開，銷
X13n0286_p0491a15║六入一也。諸類通覺者，我及眾生同一覺性，如千
X13n0286_p0491a16║燈共室，光通無二也。圓元即識陰也，圓表諸類，徧
X13n0286_p0491a17║含元影。萬化托始能入者，四陰蕩盡，歸宿於斯，如
X13n0286_p0491a18║諸浪已停，消落於海也。此定中殊勝之相，功用暫
X13n0286_p0491a19║得如是。若認為真常，便立為因能性，一切為究竟
X13n0286_p0491a20║之處，則墮因所因執。葢真因非所，有所皆妄也。外
X13n0286_p0491a21║道立二十五諦，計冥諦是常，能生諸法，正同此計。
X13n0286_p0491a22║以因有所得，果有所歸，即因即果，皆墮所妄。是以
X13n0286_p0491a23║違圓通，失因地心；背涅槃，亡果地證。前云因地發
X13n0286_p0491a24║心，須與果位名目相應，今立所得心，則非以無生
X13n0286_p0491b01║滅性為因地心矣。故所證之果，亦與邪因相應，非
X13n0286_p0491b02║常住不生滅之果。本擬證果為歸寧地，種現俱斷，
X13n0286_p0491b03║今反生起外道種子，不但果非真果，抑且妄果復
X13n0286_p0491b04║成妄因，所謂因地不真，果招紆曲也。
X13n0286_p0491b05║阿難，又善男子窮諸行空已滅生滅，而於寂滅精妙
X13n0286_p0491b06║未圓。若於所歸覽為自體，盡虗空界十二類內所有
X13n0286_p0491b07║眾生，皆我身中一類流出生勝解者，是人則墮能非
X13n0286_p0491b08║能執，摩醯首羅現無邊身成其伴侶，迷佛菩提亡失
X13n0286_p0491b09║知見，是名第二立能為心成能事果，違遠圓通背涅
X13n0286_p0491b10║槃城，生大慢天我徧圓種。
X13n0286_p0491b11║上計所，此計能，執識元為自體，而為一切眾生自
X13n0286_p0491b12║此流出，遂執我能生彼，而實不能，故曰能非能。執
X13n0286_p0491b13║摩醯首羅，即色頂魔王天，妄計我能現起無量眾
X13n0286_p0491b14║生，亦能非能，類能為心。能事果者，計我能為彼依，
X13n0286_p0491b15║能成彼事也。大慢天，即摩醯，不能為能，名大慢。徧
X13n0286_p0491b16║圓者，計我體圓徧空界也。此誤認十方唯識，及識
X13n0286_p0491b17║性流出無量如來等也。
X13n0286_p0491b18║又，善男子！窮諸行空已滅生滅，而於寂滅精妙未圓。
X13n0286_p0491b19║若於所歸有所歸依，自疑身心從彼流出，十方虗空
X13n0286_p0491b20║咸其生起，即於都起所宣流地，作真常身無生滅解。
X13n0286_p0491b21║在生滅中早計常住，既惑不生亦迷生滅。安住沉迷
X13n0286_p0491b22║生勝解者，是人則墮常非常執，計自在天成其伴侶，
X13n0286_p0491b23║迷佛菩提亡失知見。是名第三立因依心，成妄計果，
X13n0286_p0491b24║違遠圓通，背涅槃城，生倒圓種。
X13n0286_p0491c01║以識元為所歸，疑彼能生我及一切法，遂計生起
X13n0286_p0491c02║流出之處，為真常無生之體。此與上執，皆從識起，
X13n0286_p0491c03║而所計不同。上謂識即是我，能生萬物。此謂我從
X13n0286_p0491c04║識生，彼是真常。在生滅中，妄計常住。既惑真不生
X13n0286_p0491c05║性，又迷現生滅法。以非常為常，名常非常。執計彼
X13n0286_p0491c06║能生我，與計自在天能生一切者同。由依識元，妄
X13n0286_p0491c07║計常住。故曰：立因依心，成妄計果。前計我圓生物，
X13n0286_p0491c08║此計彼圓生我，名到圓。此誤認色身，外洎山河，虗
X13n0286_p0491c09║空大地，咸是妙明真心中物也。
X13n0286_p0491c10║又善男子窮諸行空，已滅生滅，而於寂滅精妙未圓。
X13n0286_p0491c11║若於所知知徧圓故，因知立解，十方草木皆稱有情，
X13n0286_p0491c12║與人無異。草木為人，人死還成十方草樹。無擇徧知
X13n0286_p0491c13║生勝解者，是人則墮知無知執。婆吒霰尼執一切覺
X13n0286_p0491c14║成其伴侶，迷佛菩提，亡失知見。是名第四計圓知心
X13n0286_p0491c15║成虗謬果，違遠圓通，背涅槃城，生倒知種。
X13n0286_p0491c16║所知，即所現識陰也。謂識有知，一切法由知變起。
X13n0286_p0491c17║因計知體，圓徧諸法，遂立異解。謂無情徧皆有知，
X13n0286_p0491c18║無所揀擇。以無知為知，名知無知。執婆吒、霰尼兩
X13n0286_p0491c19║外道號。執一切覺，謂一切有知也。謬計圓知以為
X13n0286_p0491c20║因心，則果中虗謬矣。無知為知，曰倒知。○問：萬法
X13n0286_p0491c21║唯識，是如來正說。云何此中皆墜外種？答：內教萬
X13n0286_p0491c22║法唯識，從緣變起，悉如夢幻，不是實生。故不立知
X13n0286_p0491c23║見，不生法執。今曰立所得心，立依因心，立能為心，
X13n0286_p0491c24║皆是知見立知，故總墮外道。此與第五，俱誤認浮
X13n0286_p0492a01║塵及器世間諸變化相應念，化成無上知覺也。
X13n0286_p0492a02║又，善男子！窮諸行空，已滅生滅，而於寂滅精妙未圓。
X13n0286_p0492a03║若於圓融根互用中已得隨順，便於圓化一切發生，
X13n0286_p0492a04║求火光明，樂水清淨，愛風周流，觀塵成就，各各崇事。
X13n0286_p0492a05║以此群塵發作本因，立常住解，是人則墮生無生執。
X13n0286_p0492a06║諸迦葉波并婆羅門，勤心役身，事火崇水，求出生死，
X13n0286_p0492a07║成其伴侶，迷佛菩提，亡失知見。是名第五計著崇事。
X13n0286_p0492a08║迷心從物，立妄求因，求妄冀果，違遠圓通，背涅槃城，
X13n0286_p0492a09║生顛化種。
X13n0286_p0492a10║識陰盡者，銷磨六門，諸根互用，今未盡，纔得隨順，
X13n0286_p0492a11║隨心順意，圓融變化，如身上出水，身下出火等。一
X13n0286_p0492a12║根暫得圓化，於是計一切法皆能圓化，發生勝果，
X13n0286_p0492a13║謂火能顯發光明，乃至塵能成就器界，遂邪求邪
X13n0286_p0492a14║觀，勤心崇事，執為能生常住之果，而實不能名生
X13n0286_p0492a15║無生執，即三迦葉波諸外道之儔也。既迷真心，從
X13n0286_p0492a16║物求冀，因果皆妄，顛倒化理，名顛化種，此誤認七
X13n0286_p0492a17║大皆如來藏妙真如性也。
X13n0286_p0492a18║又善男子，窮諸行空，已滅生滅，而於寂滅精妙未圓。
X13n0286_p0492a19║若於圓明計明中虗，非滅羣化，以永滅依為所歸依，
X13n0286_p0492a20║生勝解者，是人則墮歸無歸執無想天中。諸舜若多，
X13n0286_p0492a21║成其伴侶，迷佛菩提，亡失知見。是名第六圓虗無心，
X13n0286_p0492a22║成空亡果，違遠圓通，背涅槃城，生斷滅種。
X13n0286_p0492a23║觀識性圓明，妄計虗無。非者，毀也。非滅羣化者，灰
X13n0286_p0492a24║心滅智，纖毫不立也。永滅依，即外道之涅槃。歸於
X13n0286_p0492b01║永滅，而不知其非，名歸無歸。執舜若多，此云空。無
X13n0286_p0492b02║想天中，執斷空者，以圓虗無為之因心，成空亡之
X13n0286_p0492b03║斷果，名生斷滅種。此誤認空與三有，一切本無也。
X13n0286_p0492b04║又善男子窮諸行空，已滅生滅，而於寂滅精妙未圓。
X13n0286_p0492b05║若於圓常固身常住，同於精圓長不傾逝生勝解者，
X13n0286_p0492b06║是人則墮貪非貪執。諸阿斯陀求長命者成其伴侶，
X13n0286_p0492b07║迷佛菩提，亡失知見。是名第七執著命元，立固妄因，
X13n0286_p0492b08║趣長勞果，違遠圓通，背涅槃城，生妄延種。
X13n0286_p0492b09║圓常、精圓，皆識元也。以精圓常不傾逝，欲固保幻
X13n0286_p0492b10║身，與之並存，即此方性命雙修，形神俱妙之說也。
X13n0286_p0492b11║於不可貪處而生貪著，名貪非貪。執諸阿斯陀，即
X13n0286_p0492b12║長壽天，終歸壞滅，空長勞耳。此誤認六根為安樂
X13n0286_p0492b13║妙常也。上著空，此與第八俱著有。○元表諸法統
X13n0286_p0492b14║歸，融表萬化含蓄，明表徹體虗朗，常表究竟堅牢。
X13n0286_p0492b15║各與本文關涉，同是識海周徧，故皆稱圓。識陰似
X13n0286_p0492b16║一似常，不達似之非真，各墮所見，而起異執。
X13n0286_p0492b17║又，善男子！窮諸行空已滅生滅，而於寂滅精妙未圓，
X13n0286_p0492b18║觀命互通却留塵勞，恐其銷盡，便於此際坐蓮華宮，
X13n0286_p0492b19║廣化七珍多增寶媛，縱恣其心生勝解者，是人則墮
X13n0286_p0492b20║真無真執，吒枳迦羅成其伴侶，迷佛菩提亡失知見，
X13n0286_p0492b21║是名第八發邪思因，立熾塵果違遠圓通，背涅槃城
X13n0286_p0492b22║生天魔種。
X13n0286_p0492b23║以識陰為十二類生之命元。今觀見各命由緒，皆
X13n0286_p0492b24║以識為主，彼我互通。識陰若盡，眾生命盡，我亦命
X13n0286_p0492c01║盡，誰證真常？便於定中化諸欲境，以留塵勞。依此
X13n0286_p0492c02║邪思，欲證真常，名真無真執吒枳迦羅，即欲頂自
X13n0286_p0492c03║在天類。因其邪思，感生天魔，漸見眾生與己同體，
X13n0286_p0492c04║欲學菩薩自利利他，唯恐煩惱消盡，即入涅槃，故
X13n0286_p0492c05║留惑潤生，以為度眾之地，與阿難如一。眾生未成
X13n0286_p0492c06║佛，終不於此取泥洹，同一願力。但菩薩留惑不斷，
X13n0286_p0492c07║何常廣化多增？可謂毫厘有差，天淵懸隔。此誤認
X13n0286_p0492c08║一切變現，不為煩惱，皆合涅槃清淨妙德也。
X13n0286_p0492c09║又善男子窮諸行空，已滅生滅，而於寂滅精妙未圓，
X13n0286_p0492c10║於命明中分別精麤，疏決真偽，因果相酬，唯求感應，
X13n0286_p0492c11║背清淨道，所謂見苦、斷集、證滅、修道，居滅已休，更不
X13n0286_p0492c12║前進生勝解者，是人則墮定性聲聞，諸無聞僧增上
X13n0286_p0492c13║慢者成其伴侶，迷佛菩提，亡失知見。是名第九圓精
X13n0286_p0492c14║應心，成趣寂果，違遠圓通，背涅槃城，生纏空種。
X13n0286_p0492c15║前八皆誤入岐路，此二則止息化城。命明，即識也。
X13n0286_p0492c16║於識陰圓明中，忽發小見，因此分別苦集是粗是
X13n0286_p0492c17║偽，滅道是精是真。又知苦果酬集因，滅果酬道因，
X13n0286_p0492c18║於是見苦斷集，唯求道滅感應。既發小見，乃背圓
X13n0286_p0492c19║融常樂我淨之道。無聞僧妄執小道，以為究竟。
X13n0286_p0492c20║又善男子窮諸行空，已滅生滅，而於寂滅精妙未圓。
X13n0286_p0492c21║若於圓融清淨覺明，登研深妙，即立涅槃，而不前進
X13n0286_p0492c22║生勝解者，是人則墮定性辟支，諸緣獨倫。不迴心者，
X13n0286_p0492c23║成其伴侶，迷佛菩提，亡失知見。是名第十圓覺㳷心，
X13n0286_p0492c24║成湛明果。違遠圓通，背涅槃城，生覺圓明，不化圓種。
X13n0286_p0493a01║圓融，即上文能令己身根隔合開也。清淨，即六根
X13n0286_p0493a02║虗淨，無復馳逸也。覺明，即精色不沉，發現幽秘也。
X13n0286_p0493a03║此正識陰精明湛不搖處，若以為深妙，立為果證，
X13n0286_p0493a04║則定性緣覺獨覺之倫而已。覺㳷，僅與正覺通㳷，
X13n0286_p0493a05║證識覺之圓明，無悲化之妙用，故曰不化圓種。
X13n0286_p0493a06║阿難！如是十種禪那，中塗成狂因依迷惑，於未足中
X13n0286_p0493a07║生滿足證，皆是識陰用心交互故生斯位。眾生頑迷
X13n0286_p0493a08║不自忖量，逢此現前各以所愛，先習迷心而自休息，
X13n0286_p0493a09║將為畢竟所歸寧地，自言滿足無上菩提，大妄語成
X13n0286_p0493a10║外道邪魔，所感業終墮無間獄，聲聞緣覺不成增進。
X13n0286_p0493a11║汝等存心秉如來道，將此法門於我滅後傳示末世，
X13n0286_p0493a12║普令眾生覺了斯義，無令見魔自作沉孽，保綏哀救
X13n0286_p0493a13║銷息邪緣，令其身心入佛知見，從始成就不遭岐路。
X13n0286_p0493a14║中途成狂。前八意多，未足生證；後二意多，因依迷
X13n0286_p0493a15║惑。意兼前後所愛，先習無始習氣也。今於定中境
X13n0286_p0493a16║界相以者，投彼病根，發其痼疾，即欣取因止，妄為
X13n0286_p0493a17║究竟，極證前八，通名外道邪魔。亦可別指前七外
X13n0286_p0493a18║道、第八邪魔，俱未斷惑，故云墮獄。二乘異此，故云
X13n0286_p0493a19║不進，總名見魔。見以違理為名，前八違真中二理，
X13n0286_p0493a20║後二違中道理，總屬邪見，以二乘智即無明故。
X13n0286_p0493a21║如是法門，先過去世恒沙劫中微塵如來，乘此心開
X13n0286_p0493a22║得無上道。識陰若盡，則汝現前諸根互用，從互用中
X13n0286_p0493a23║能入菩薩金剛乾慧，圓明精心於中發化，如淨瑠璃
X13n0286_p0493a24║內含寶月。如是乃超十信、十住、十行、十迴向、四加行
X13n0286_p0493b01║心，菩薩所行金剛十地等覺圓明，入於如來妙莊嚴
X13n0286_p0493b02║海，圓滿菩提歸無所得。
X13n0286_p0493b03║五陰辨魔法門，諸佛乘此心開者，每於一陰中未
X13n0286_p0493b04║開之時，依此辨之，不為所惑，方得破除也。單舉識
X13n0286_p0493b05║盡，以後該前。於圓明精心中發化者，以清淨禪那
X13n0286_p0493b06║照徹諸位也。瑠璃喻圓明精心，含月喻於中發化。
X13n0286_p0493b07║超越四十四心，直至等覺後心，則圓明發化已極。
X13n0286_p0493b08║妙莊嚴海者，具足萬德之果海。前稱首楞嚴萬行
X13n0286_p0493b09║為妙莊嚴路者，趨此而已。歸無所得，與將為畢竟
X13n0286_p0493b10║所歸寧地相應。葢無所得處，乃是真歸寧地。從前
X13n0286_p0493b11║五十種邪境，總為有所得故。○因地法門，千佛所
X13n0286_p0493b12║同。故最初必從五陰次第銷盡，乃可謂之因心。至
X13n0286_p0493b13║於果地修證，則根性有利鈍，習氣有厚薄，各各不
X13n0286_p0493b14║一。前云從是漸修，安立聖位，此平常根性，分破無
X13n0286_p0493b15║明，所謂圓漸者也。此處一超，直入等覺，則上根利
X13n0286_p0493b16║知，頓斷在相無明，即證無上菩提，所謂圓圓者也。
X13n0286_p0493b17║或頓或漸，原無定局。但發軔之途，斷不可差耳。
X13n0286_p0493b18║此是過去先佛世尊奢摩他中毗婆舍那，覺明分析
X13n0286_p0493b19║微細魔事，魔境現前，汝能諳識，心垢洗除，不落邪見，
X13n0286_p0493b20║陰魔銷滅，天魔摧碎，大力鬼神褫魄逃逝，魑魅魍魎
X13n0286_p0493b21║無復出生，直至菩提無諸少乏下劣增進，於大涅槃
X13n0286_p0493b22║心不迷悶。若諸末世愚鈍眾生，未識禪那，不知說法，
X13n0286_p0493b23║樂修三昧，汝恐同邪，一心勸令持我佛頂陀羅尼呪。
X13n0286_p0493b24║若未能誦，寫於禪堂，或帶身上，一切諸魔所不能動。
X13n0286_p0493c01║汝當恭欽十方如來，究竟修進，最後垂範。
X13n0286_p0493c02║總結五陰辨魔之端。奢摩他中毘婆舍那者，即定
X13n0286_p0493c03║而慧也。覺明分析者，謂依定慧觀智分析諸魔以
X13n0286_p0493c04║授末學也。害定者魔而致魔者，實由五陰主人，若
X13n0286_p0493c05║主人心淨則魔不復出。褫音池，猶喪也。下劣聲聞
X13n0286_p0493c06║滯迹化城不趨寶所者，由此增進不別修禪次第，
X13n0286_p0493c07║故云未識禪那。未學智慧方便，故云不知說法。定
X13n0286_p0493c08║慧不習而樂安禪，魔境現前孰分邪正？當勸持呪
X13n0286_p0493c09║安其正解，防其邪慮即不墮魔，是諸如來究竟了
X13n0286_p0493c10║義之說，又是出世最後時說，故云最後垂範。
X13n0286_p0493c11║阿難即從座起，聞佛示誨，頂禮欽奉，憶持無失。於大
X13n0286_p0493c12║眾中，重復白佛：如佛所言，五陰相中，五種虗妄，為本
X13n0286_p0493c13║想心。我等平常，未蒙如來微細開示。又此五陰，為併
X13n0286_p0493c14║銷除？為次第盡？如是五重，詣何為界？唯願如來，發宣
X13n0286_p0493c15║大慈，為此大眾，清淨心目，以為末世一切眾生，作將
X13n0286_p0493c16║來眼。
X13n0286_p0493c17║世尊尋常但說五陰托因緣而生，未曾說五陰皆
X13n0286_p0493c18║本妄想生。如色名堅固妄想等，首問此五陰何故
X13n0286_p0493c19║通名妄想。又此二句問斷除頓漸。併銷是頓意，次
X13n0286_p0493c20║第是漸意。如是二句問盡其邊際。歷觀五陰邪魔，
X13n0286_p0493c21║皆生於各陰將盡未盡交接處，所謂邊際也。求佛
X13n0286_p0493c22║示我三意，令我等心目清明，堪為末世之正眼。
X13n0286_p0493c23║佛告阿難：精真妙明本覺圓淨，非留死生及諸塵垢
X13n0286_p0493c24║乃至虗空，皆因妄想之所生起。斯元本覺妙明真精，
X13n0286_p0494a01║妄以發生諸器世間，如演若多迷頭認影。妄元無因，
X13n0286_p0494a02║於妄想中立因緣性，迷因緣者稱為自然。彼虗空性
X13n0286_p0494a03║猶實幻生，因緣、自然皆是眾生妄心計度。阿難，知妄
X13n0286_p0494a04║所起說妄因緣，若妄元無說妄因緣元無所有，何況
X13n0286_p0494a05║不知推自然者？是故如來與汝發明五陰本因同是
X13n0286_p0494a06║妄想。
X13n0286_p0494a07║此經凡明起妄，先標無妄之真，以立其本。本覺是
X13n0286_p0494a08║發體，此體不雜有為曰精，不涉諸妄曰真，了無形
X13n0286_p0494a09║礙曰妙，遠離頑昧曰明，淨德滿足曰圓，永絕染惡
X13n0286_p0494a10║曰淨。非留死生塵垢，本來一法不立也。色空因妄
X13n0286_p0494a11║想生，而即本覺精真之妄以發生也。故一切諸法，
X13n0286_p0494a12║狂癡有如認影，妄本無因。於妄想中立因緣性，妄
X13n0286_p0494a13║矣。迷因緣者，稱為自然，更妄矣。彼虗空性，從清淨
X13n0286_p0494a14║覺中一念晦昧而起，尚非實有。況因緣自然，皆是
X13n0286_p0494a15║妄想計度生起，乃實有耶。萬法皆從妄起，若此妄
X13n0286_p0494a16║者，知有所起，可說因緣。若妄元無，誰說因緣。因緣
X13n0286_p0494a17║尚是妄中建立，何況不知是妄，推為自然耶。所以
X13n0286_p0494a18║必斥二計者，五陰始從妄想而生，雖有恒無。終依
X13n0286_p0494a19║倒計而住，雖無恒有。二計不忘五陰，牢不可破。故
X13n0286_p0494a20║如來斥妄想，必斥所依之計。開卷指人病根，在用
X13n0286_p0494a21║諸妄想。此處將五重妄想，一一發明。全經大起結
X13n0286_p0494a22║汝體先因父母想生，汝心非想則不能來想中傳命。
X13n0286_p0494a23║如我先言：心想酢味，口中涎生；心想登高，足心酸起。
X13n0286_p0494a24║懸崖不有酢物未來，汝體必非虗妄通倫，口水如何
X13n0286_p0494b01║因談酢出？是故當知，汝現色身名為堅固第一妄想。
X13n0286_p0494b02║父母與汝三想成就，而結胎中命根，故曰想中傳
X13n0286_p0494b03║命。酢梅等說，騐體因妄結也。若非妄倫，妄不能感。
X13n0286_p0494b04║諸妄凝結，以成色陰，名堅固色陰，兼根塵。今單言
X13n0286_p0494b05║內身，若外身，何關三想？色受想三，相依成命，而總
X13n0286_p0494b06║由一識，識動為想。我心之想，合當生父母之想而
X13n0286_p0494b07║成胎，則前陰之命，轉為後陰之命，嗣續不絕，所謂
X13n0286_p0494b08║想中傳命也。妄想盡，則生死盡矣。
X13n0286_p0494b09║即此所說臨高想心，能令汝形真受酸澀，由因受生
X13n0286_p0494b10║能動色體，汝今現前順益違損二現驅馳，名為虗明
X13n0286_p0494b11║第二妄想。
X13n0286_p0494b12║色受想三陰，妄想相因而起，必不相離，故躡前想，
X13n0286_p0494b13║亦躡前喻。汝今現前下，受想也。順益即樂受，違損
X13n0286_p0494b14║即苦受。臨高空想而酸澀真發，違順皆妄而損益
X13n0286_p0494b15║現馳，則受陰無體，虗有所明。
X13n0286_p0494b16║由汝念慮，使汝色身，身非念倫，汝身何因？隨念所使，
X13n0286_p0494b17║種種取像，心生形取，與念相應。寤即想心，寐為諸夢，
X13n0286_p0494b18║則汝想念，搖動妄情，名為融通第三妄想。
X13n0286_p0494b19║念慮，虗情也；色身，實質也。虗實不倫而能相使者，
X13n0286_p0494b20║由想融之也。心生虗想，形取實物，心形異用而能
X13n0286_p0494b21║相應者，由想通之也。至於寤寐搖變，使心隨境，如
X13n0286_p0494b22║說酢思崖；使境隨心，如足酸水出，皆融通妄想也。
X13n0286_p0494b23║化理不住，運運密移，甲長髮生，氣銷容皺，日夜相代，
X13n0286_p0494b24║曾無覺悟。阿難！此若非汝，云何體遷？如必是真，汝何
X13n0286_p0494c01║無覺？則汝諸行念念不停，名為幽隱第四妄想。
X13n0286_p0494c02║行識二陰，漸向微細，更難覺其為妄。故此從形體
X13n0286_p0494c03║密移，上指點下。從種子受熏，上指點化理。變化之
X13n0286_p0494c04║理，即行陰以遷流為相，曰不住運。運者，變之又變
X13n0286_p0494c05║也。密移者，密密推移，人不覺知也。甲長髮生，生也。
X13n0286_p0494c06║氣銷容皺，滅也。生滅日夜相代，而無一人能覺悟
X13n0286_p0494c07║者，正見其密移也。若此下，示行陰虗妄也。行陰若
X13n0286_p0494c08║非汝體，何得相代不停？若實是汝身，何不知覺生
X13n0286_p0494c09║滅？非汝不可，是汝無憑，故名幽隱妄想。○受想行
X13n0286_p0494c10║三皆屬心，而與色身通貫。受能令身領納，想能驅
X13n0286_p0494c11║使於身，行能遷變乎體。見身為念倫，而非實有。
X13n0286_p0494c12║又汝精明湛不搖處名恒常者，於身不出見聞覺知。
X13n0286_p0494c13║若實精真不容習妄，何因汝等曾於昔年覩一奇物，
X13n0286_p0494c14║經歷年歲憶忘俱無，於後忽然覆覩前異，記憶宛然
X13n0286_p0494c15║曾不遺失？則此精了湛不搖中，念念受熏有何籌算？
X13n0286_p0494c16║阿難！當知此湛非真，如急流水望如恬靜，流急不見
X13n0286_p0494c17║非是無流。若非想元，寧受妄習？非汝六根互用開合，
X13n0286_p0494c18║此之妄想無時得滅。故汝現在見聞覺知中串習幾，
X13n0286_p0494c19║則湛了內罔象虗無，第五顛倒微細精想。
X13n0286_p0494c20║此識乃第八識，精湛不搖，似恒常而非恒常，真即
X13n0286_p0494c21║常也。若實精常，不容妄習，如精金不混沙也。今能
X13n0286_p0494c22║藏者，宛不遺失，則湛不搖中，受熏容妄，何可籌算？
X13n0286_p0494c23║言其習妄之深，湛非真湛，幽湛不覺。譬無波平流
X13n0286_p0494c24║之急水，幽湛流注，不可測知。此憶想之元，容妄之
X13n0286_p0495a01║體也。直須消磨六門，使妄習無寄，然後可滅也。今
X13n0286_p0495a02║汝現在六根之中，串音貫，連綿不斷之意。習是習
X13n0286_p0495a03║氣，幾是幾微。此精了湛不搖者，元從一念無明而
X13n0286_p0495a04║有，故似有如無，而非真無。此識陰所以名顛倒微
X13n0286_p0495a05║細精想。○二乘不知八識，認湛不搖處，以為妙真
X13n0286_p0495a06║如性，所不必言。即地上菩薩所破止住相無明，能
X13n0286_p0495a07║除轉現二識，猶未離湛不搖中。湛不搖中，所帶和
X13n0286_p0495a08║合之妄，為生死根者，即生相無明也。唯佛能照見
X13n0286_p0495a09║而直指之。如急流水四句，盡情描出，此即四纏所
X13n0286_p0495a10║分之湛。但彼槩指識陰，此專指識陰邊際。湛入合
X13n0286_p0495a11║湛之時，伏似無形，熏則復起。必至六根互用，識陰
X13n0286_p0495a12║已盡，此之妄想，方得滅除，即佛境界也。
X13n0286_p0495a13║阿難，是五受陰，五妄想成。汝今欲知因界淺深，唯色
X13n0286_p0495a14║與空是色邊際，唯觸及離是受邊際，唯記與忘是想
X13n0286_p0495a15║邊際，唯滅與生是行邊際，湛入合湛歸識邊際。此五
X13n0286_p0495a16║陰元重疊生起，生因識有，滅從色除，理則頓悟，乘悟
X13n0286_p0495a17║併銷，事非頓除，因次第盡。我已示汝劫波巾結，何所
X13n0286_p0495a18║不明？再此詢問，汝應將此妄想根元心得開通，傳示
X13n0286_p0495a19║將來末法之中諸修行者，令識虗妄深厭自生，知有
X13n0286_p0495a20║涅槃不戀三界。
X13n0286_p0495a21║受以領納為義，領納色心諸法，五陰皆然，故總名
X13n0286_p0495a22║受。妄想成，非真心本有矣。二句結前，下答詣何為
X13n0286_p0495a23║界。色陰最淺，識陰最深。色陰有相為色，無相為空。
X13n0286_p0495a24║受陰取著為觸，厭捨為離。想陰有念為記，無念為
X13n0286_p0495b01║忘。行陰散心粗行為生，定心細行為滅。識陰有入
X13n0286_p0495b02║為湛，無入為合。湛若盡色而不盡空，盡觸而不盡
X13n0286_p0495b03║離，盡記而不盡忘，盡生而不盡滅，盡湛入而不盡
X13n0286_p0495b04║合，湛猶未出乎色受想行識之邊際也。上湛字是
X13n0286_p0495b05║功夫，下湛字是本體。謂以澄湛之功，入流旋元，與
X13n0286_p0495b06║圓湛之體，彷彿相合也。人知流逸奔塵，分汝湛圓
X13n0286_p0495b07║為識，不知湛入合湛，亦是識之邊際。以湛了內微
X13n0286_p0495b08║細，流注未斷，故此之不盡，暗長潛滋，由微而著，依
X13n0286_p0495b09║舊輪迴。此五下，答頓除漸盡。真譬劫波巾，識譬初
X13n0286_p0495b10║結，色譬最後結。生因識有者，如後結依初結生；滅
X13n0286_p0495b11║從色除者，如解從後結解。五陰生起，從細至粗，由
X13n0286_p0495b12║迷真有識，有識而後有行，乃至有色。滅則從粗至
X13n0286_p0495b13║細，初悟時滅色，滅色而後滅受，乃至滅識。五陰之
X13n0286_p0495b14║滅，有可頓，有不可頓。可頓者，理也；不可頓者，事也。
X13n0286_p0495b15║理無二致，人自迷源，乘此一悟，合併銷盡。事有萬
X13n0286_p0495b16║殊，勢難兼舉，從淺至深，次第而盡。若頓悟而不漸
X13n0286_p0495b17║除，則有解無行，執理迷事，終非正修真三摩地。汝
X13n0286_p0495b18║應下，令以此義自覺覺他，永斷妄元，齊歸正果。知
X13n0286_p0495b19║有涅槃。一聞見之知，聞說涅槃為皈依處，念念趨
X13n0286_p0495b20║之，何戀三界？如窮子知有故鄉，自不久戀異鄉。一
X13n0286_p0495b21║了悟之知，已得涅槃，真樂在我，何戀三界？如窮子
X13n0286_p0495b22║既返故鄉，豈復追戀異鄉？今人口誦三界火宅之
X13n0286_p0495b23║文，心實耽著不捨，不知有涅槃耳。正宗大分文終。
X13n0286_p0495b24║阿難，若復有人徧滿十方所有虗空盈滿七寶，持以
X13n0286_p0495c01║奉上微塵諸佛，承事供養心無虗度。於意云何？是人
X13n0286_p0495c02║以此施佛因緣得福多不？阿難答言：虗空無盡，珍寶
X13n0286_p0495c03║無邊。昔有眾生施佛七錢，捨身猶獲轉輪王位，況復
X13n0286_p0495c04║現前虗空既窮，佛土充徧皆施珍寶，窮劫思議尚不
X13n0286_p0495c05║能及，是福云何更有邊際？佛告阿難：諸佛如來語無
X13n0286_p0495c06║虗妄。若復有人身具四重、十波羅夷，瞬息即經此方、
X13n0286_p0495c07║他方、阿鼻地獄，乃至窮盡十方無間靡不經歷，能以
X13n0286_p0495c08║一念將此法門於末劫中開示未學，是人罪障應念
X13n0286_p0495c09║銷滅，變其所受地獄苦因成安樂國，得福超越前之
X13n0286_p0495c10║施人百倍、千倍、千萬億倍，如是乃至算數譬喻所不
X13n0286_p0495c11║能及。阿難，若有眾生能誦此經，能持此呪，如我廣說
X13n0286_p0495c12║窮劫不盡，依我教言如教行道，直至菩提無復魔業。
X13n0286_p0495c13║此下，流通分。以財施之勝，較量法施之尤勝。四重，
X13n0286_p0495c14║殺、盜、婬、妄也。十波羅夷，即梵網經所說十重罪，是
X13n0286_p0495c15║極惡因也。十方阿鼻，是極惡果也。一念者，暫時發
X13n0286_p0495c16║心，亦必專心。此法門，指大定圓通深入之門，末劫
X13n0286_p0495c17║聖遠魔強之日，未學難進易退之人。應念消滅，即
X13n0286_p0495c18║應弘經之念，皆得消滅也。一念微功，便能脫極苦，
X13n0286_p0495c19║生極樂者，由萬法唯心，轉迷為悟，悟不復迷，令聞
X13n0286_p0495c20║者信解無謬，展轉利樂，無有窮盡，故能獲福，超前
X13n0286_p0495c21║輕罪無罪。弘經果報，殊勝可知。若有下，勸誦持，及
X13n0286_p0495c22║依教修行。上利他得福，此自利成道。
X13n0286_p0495c23║佛說是經已，比丘、比丘尼、優婆塞、優婆夷，一切世間
X13n0286_p0495c24║天、人、阿修羅，及諸他方菩薩、二乘、聖仙童子，并初發
X13n0286_p0496a01║心大力鬼神，皆大歡喜，作禮而去。
X13n0286_p0496a02║此明法會欣慶。聖仙童子，是居仙趣而修內教，希
X13n0286_p0496a03║獲童真妙果者。發心大力，是具神通，得無畏，迴心
X13n0286_p0496a04║護教，住如來座下者。皆大歡喜，謂預聞大法，隨所
X13n0286_p0496a05║證量，得大饒益，故慶快非常也。
X13n0286_p0496a06║
X13n0286_p0496a07║大佛頂如來密因修證了義諸菩薩萬行首楞嚴經
X13n0286_p0496a08║如說第十卷（終）
X13n0286_p0496a09║
X13n0286_p0496a10║
X13n0286_p0496a11║
X13n0286_p0496a12║
X13n0286_p0496a13║No. 286-D
X13n0286_p0496a14║ 重刻楞嚴經如說䟦
X13n0286_p0496a15║
X13n0286_p0496a16║世尊所說諸法，或山頭滾浪，或海底飛塵，唯佛與佛
X13n0286_p0496a17║乃能究盡，淺根小器不可測也。獨楞嚴經謂一切事
X13n0286_p0496a18║究竟堅固，蓋眾生不知常住真心，故流轉諸趣，若知
X13n0286_p0496a19║妄本無因，則根塵周徧法界。至慶喜悟後，請示華屋
X13n0286_p0496a20║之門，世尊委曲垂慈，精詳開示，如大長者在逆旅與
X13n0286_p0496a21║往來諸子說貧富、較苦樂，示以本有之業與以無盡
X13n0286_p0496a22║之糧，各如其量而止。佛之大旨不離戒定慧者，是古
X13n0286_p0496a23║今諸師箋註五十餘家，士大夫中譜希聲之韻，暢無
X13n0286_p0496a24║舌人之語，高遠乎？平易乎？撫掌大笑乎？潛心不捨乎？
X13n0286_p0496b01║不能枚舉。周子訥公，儒也，每詢因果，余告以楞嚴經
X13n0286_p0496b02║儒佛同歸，因果全了，遂取伯敬鍾公如說讀之，嘆曰：
X13n0286_p0496b03║善哉！怡然獨得，悠然各得，因願流通，謀諸山野，相與
X13n0286_p0496b04║校閱而增刪之，售產重梓，猶護如意珠也。普願見者
X13n0286_p0496b05║聞者空諸塵想，共識真心，因戒得定，因定得慧，庶幾
X13n0286_p0496b06║一切事究竟堅固乎！他年與伯敬先生把臂如來藏
X13n0286_p0496b07║中，入世出世俱得歸元矣，余安用多語哉！
X13n0286_p0496b08║皇清康熈己未蓮月東塔淨範謹題
X13n0286_p0496b09║
X13n0286_p0496b10║
X13n0286_p0496b11║
X13n0286_p0496b12║
X13n0286_p0496b13║
X13n0286_p0496b14║No. 286-E
X13n0286_p0496b15║伏聞楞嚴寶經，上可見性成佛，次可遠離魔障，顯密
X13n0286_p0496b16║神功，不可思議，世出世間，悉當頂禮。即如杜祈公，但
X13n0286_p0496b17║知儒書，不信釋典，從張文定，遂讀是經，嘆為聖書，悔
X13n0286_p0496b18║其見晚。王介甫生平強拗，豈識圓通，晚年屏居鍾山，
X13n0286_p0496b19║與潘興嗣談禪，自悔從前舛謬，爰作是經註解，始迷
X13n0286_p0496b20║終悟，不可殫述。德最愚陋，妄擬逃禪，首祈薦先，兼圖
X13n0286_p0496b21║自轍。初閱是經，猶如望洋，幸得伯敬鍾公，如說心悅，
X13n0286_p0496b22║手錄請正為則。大師示云：是本天如師會解，一雨師
X13n0286_p0496b23║合轍，可謂青出於藍，豈非後來居上？但多魚魯之誤，
X13n0286_p0496b24║所以流通不廣。欲廣流通，必須訂字，若義未精，慎簡
X13n0286_p0496c01║諸註，僅可刪易，不可妄增，寧或闕略，不宜煩冗，勿列
X13n0286_p0496c02║其師，如出一口。蓋謂助佛宣化，無取分別，因經闡教，
X13n0286_p0496c03║務期簡亮。德承開示，代為操筆，每成一卷，即請鑒定，
X13n0286_p0496c04║與眾共梓，願入大藏。是皆鍾公善集，為師妙裁，先達
X13n0286_p0496c05║標指，諸賢贊修，得成暗室慧燈，迷津寶筏。德僅管窺，
X13n0286_p0496c06║不贊一辭，聊述訂梓本末，耑冀寶典流通，仗佛慈光，
X13n0286_p0496c07║遍照濁水，普祈善根，因經證果。
X13n0286_p0496c08║康熈己未蓮月擕李弟子周真德謹識