X13n0287_p0556c06║
X13n0287_p0556c07║
X13n0287_p0556c08║
X13n0287_p0556c09║
X13n0287_p0556c10║
X13n0287_p0556c11║
X13n0287_p0556c12║
X13n0287_p0556c13║大佛頂首楞嚴經疏解蒙鈔卷第二（之一）
X13n0287_p0556c14║海印弟子　蒙叟錢謙益鈔
X13n0287_p0556c15║（◑二、就破顛倒漸明真見，躡前文廣約諸見辨釋第二母科，是中又生起子科二）。（[○@║]一、且對匿王破其斷
X13n0287_p0556c16║見；二、正對阿難破其常見。）。（[?∴]初中又二：一、述阿難所懷，願辨真妄。）。
X13n0287_p0556c17║爾時阿難及諸大眾，聞佛示誨身心泰然，念無始來
X13n0287_p0556c18║失却本心，妄認緣塵分別影事，今日開悟如失乳兒
X13n0287_p0556c19║忽遇慈母。
X13n0287_p0556c20║【疏】悟知緣塵之心是影事，又識對境之見是不動，
X13n0287_p0556c21║翻思往日，認妄失真，流浪既深，睧惑難曉。幸遭嘉
X13n0287_p0556c22║會，遭此良時，法乳既滋，如子遇母，不亦快哉！（〔補遺〕前聞
X13n0287_p0556c23║不動，稍近真明，故身心泰然。本心即是見性，分別影事，即前來窮逐之心。由前默請之後，只聞陳那客塵
X13n0287_p0556c24║之義，并如來現相，並是審定前之見性，別未聞法要。故知前默請時，已認見性本真，非分別影事，不同前
X13n0287_p0557a01║來見境者矣。）（△〔幽溪云〕：失却本心，合前捨父逃避。忽遇慈母，喻今始覺還家。父喻本覺權理，母喻本覺實
X13n0287_p0557a02║理。本始不二，父母無殊。）
X13n0287_p0557a03║合掌禮佛，願聞如來顯出身心真妄虗實，現前生滅
X13n0287_p0557a04║與不生滅。二、發明性。
X13n0287_p0557a05║【疏】前文叱責此非汝心，蓋令識妄，仍指諸法唯心
X13n0287_p0557a06║所現。此又令了所現之妄，本無自性，元是一真，一
X13n0287_p0557a07║真未嘗動搖，諸法何曾生滅！佛意欲其即妄見真，
X13n0287_p0557a08║遂印對境之見元來無動，廣責認物為己，性心失
X13n0287_p0557a09║真。阿難罔測佛之深旨，將謂真妄二體全殊，生滅
X13n0287_p0557a10║之外有不生滅。若如是者，唯心之言虗設，妄法之
X13n0287_p0557a11║語徒施，逐語迷旨，終成顛倒。雖懷疑念，未敢形言，
X13n0287_p0557a12║故云合掌禮佛願聞等。△〔資中疏〕由前佛言：云
X13n0287_p0557a13║何汝今以動為身，以動為境，念念生滅，遺失真性，
X13n0287_p0557a14║顛倒行事？故有斯請也。（〔雪浪云〕妄即虗，即生滅。真即實，即不生滅。現前虗妄
X13n0287_p0557a15║者，是生滅。真實者，是不生滅。二義對顯，總發明真妄二性。以前文以動為身，以動為境，及念念生滅等，元
X13n0287_p0557a16║是一節，注家自分科段也。按竹菴補遺明此中有二問：一問身心真妄，二問生滅不生滅。答文乃先答生
X13n0287_p0557a17║滅，次答真妄。科段支離，如浪師所斥。）（△〔蕅益云〕云何真實？云何虗妄？云何現前生滅與不生滅？云何全真
X13n0287_p0557a18║是妄，全實是虗？云何全不生是生滅，發明世間諸性？云何全妄是真，全虗是實，全生滅是不生滅，發明出
X13n0287_p0557a19║世間性？金沙易混，水乳難分。自非如來，孰能顯出？更約八番陶汰，廣歷四科七大，此義方了。）（○〔合釋。私謂〕
X13n0287_p0557a20║經家敘阿難得悟，與法華會中舍利弗相似。彼經云：舍利弗聞佛法音，斷諸疑悔，身意泰然。今日乃知真
X13n0287_p0557a21║是佛子，得佛法分。此經云：聞佛示誨，身心泰然。念無始來，失却本心。今日開悟，如失乳兒，忽遇慈母。二經
X13n0287_p0557a22║敘悟，有何差別？下文自敘承佛法音，悟玅明心，元所圓滿，常住心地。正指今日開悟，得本心也。開悟之後，
X13n0287_p0557a23║乍得本心。欲契真源，須窮實相。故曰：云何世尊說我等輩遺失真性，顛倒行事？一言之下，如來印訶疉用。
X13n0287_p0557a24║一席之內，慶喜慶悔交陳。垂手豎臂，方便點示。即同屈指飛光，一種勘辨之法。自此數番洮汰，兩重印可。
X13n0287_p0557b01║至於心徧十方，法身頓獲。而今日開悟之能事畢矣。當知次下說法，皆在開悟已後。阿難既於悟後發動
X13n0287_p0557b02║疑情，如來正於悟中訶責顛倒。雖謂瞪瞢瞻視，叉手悲泣，皆爾時開悟之誠證可也。誦文之師泥八，還逐
X13n0287_p0557b03║破諸文，抑沒當機悟門。而影掠宗門者，判此番得悟，尚是挨門傍曰推測之知。此則邪師惡覺，不可以不
X13n0287_p0557b04║正也。）。（[?∴]二、明匿王引外請證不生四）。（[○@(?∴)]一、引外敘疑）。
X13n0287_p0557b05║時，波斯匿王起立白佛：我昔未承諸佛誨勅，見迦旃
X13n0287_p0557b06║延、毗羅胝子，咸言：此身死後斷滅，名為涅槃。
X13n0287_p0557b07║【疏】迦旃延，姓也，名迦羅鳩䭾，此外道執一切法亦
X13n0287_p0557b08║有亦無。刪闍夜，是名毗羅胝母號，此外道起自然
X13n0287_p0557b09║見。外計雖多，不出斷常二見，此二皆斷見類，故云
X13n0287_p0557b10║咸言斷滅。此人異計，不知業種相生，妄謂死後即
X13n0287_p0557b11║是涅槃。（〔海眼注〕未承佛誨者，釋迦未成道已前，九十六種外道，於五印度十六大國，以邪見
X13n0287_p0557b12║法化諸國王臣民也。）（○〔引證〕〔智論云〕：王舍城中，有富樓那等六師，自言我是一切智人，與佛為對。〔什公曰〕：
X13n0287_p0557b13║凡有三種六師，合十八部：第一、自謂一切智，第二、得五通，第三、誦四韋陀。經所說是第一部也。迦羅鳩䭾、
X13n0287_p0557b14║迦旃延，即六師之第五師也。迦羅鳩䭾，此云牛領，字也。迦旃延，此云剪髮，姓也。〔什曰〕：其人應物起見，人問
X13n0287_p0557b15║有耶？即答成有。問言無耶？答言無也。〔肇曰〕：謂諸法亦有相亦無相。〔輔行曰〕：迦羅鳩䭾說：殺害一切，若無慚
X13n0287_p0557b16║愧，不墮地獄。猶如虗空，不受塵水；有慚愧者，即墮地獄。一切眾生，悉是自在天之所作。自在天瞋，眾生苦
X13n0287_p0557b17║惱；自在天喜，眾生安樂。〔私謂〕：此與什公等注經異。彼云亦有亦無，似屬計常。此云無慚愧如虗空，撥無因
X13n0287_p0557b18║果，與今經斷見合也。刪闍夜、毗羅胝，即六師之第三師也。刪闍夜，此云正勝，字也。毗羅胝，此云不作，母名
X13n0287_p0557b19║也。〔肇曰〕：其人起見，謂道不須求，逕生死劫數，苦盡自得。如轉縷圓於高山，縷盡自止。〔輔行曰〕：刪闍夜說：諸
X13n0287_p0557b20║眾生王者，所作自在。如地淨穢等載，三大亦然。等洗、等燒、等吹，如秋杌樹，春則還生。以還生故，斬杌何罪？
X13n0287_p0557b21║此間命終，還生此間。苦樂受報，不由現業，由於過去。現在無因，未來無果。〔私謂〕：肇注第三師，即同疏計自
X13n0287_p0557b22║然。今謂雖為眾惡，悉無有罪，現在無因，未來無果。此真斷滅見，亦與今經合也）。
X13n0287_p0557b23║我雖值佛，今猶狐疑，云何發揮證知此心不生滅地？
X13n0287_p0557b24║今此大眾諸有漏者，咸皆願聞。
X13n0287_p0557c01║【疏】昔聞死後斷滅，今聞不滅不生，孰是孰非，猶豫
X13n0287_p0557c02║不決，故云狐疑（狐性多疑，凡遇冰處，聽水無聲，然後方行）。匿王深體阿
X13n0287_p0557c03║難所懷，知於生滅之外求不生滅，心雖密請，口不
X13n0287_p0557c04║形言，故引外宗，冀佛開示。近破外道斷見，令知死
X13n0287_p0557c05║後續生，深引阿難悟真，不離生滅妄識，故云證知
X13n0287_p0557c06║此心不生滅地（〔熏聞云〕。前云此中，今言此心者，以外人謂身死斷滅，由心滅故。下文
X13n0287_p0557c07║深知身後捨生趣生，即是信知心無斷滅，斯亦善權助發機教耳）。（[○@(?∴)]二、述身遷改四）（[○@卍]一、問答身常不常）。
X13n0287_p0557c08║佛告大王：汝身現在，今復問汝：汝此肉身為同金剛
X13n0287_p0557c09║常住不朽？為復變壞？世尊！我今此身終從變滅。
X13n0287_p0557c10║【疏】佛舉此問，欲顯生滅中有不生滅，如前頭自搖
X13n0287_p0557c11║動，見無所動。（〔清涼疏〕生公釋金剛身云：長壽之與金剛，共談丈六，但內外之異。長壽對
X13n0287_p0557c12║凡夫之夭促，金剛對凡身之危脆。〔淨名云〕：如來身者，金剛之體。什曰：小乘人，骨金剛，肉非金剛也。大乘中，
X13n0287_p0557c13║內外金剛，一切實滿，有大勢力，無病處故。）（[○@卍]二、問答未滅知滅）。
X13n0287_p0557c14║佛言：大王！汝未曾滅，云何知滅？世尊！我此無常變壞
X13n0287_p0557c15║之身，雖未曾滅，我觀現前，念念遷謝，新新不住，如火
X13n0287_p0557c16║成灰，漸漸銷殞，殞亡不息，決知此身當從滅盡。
X13n0287_p0557c17║【疏】前念滅，後念生，剎那變異，如火燒薪，必歸磨滅。
X13n0287_p0557c18║俱舍云：以諸有為法，有剎那盡故。
X13n0287_p0557c19║（[○@卍]三，問答老少何貌。）。
X13n0287_p0557c20║佛言：如是，大王！汝今生齡已從衰老，顏貌何如童子
X13n0287_p0557c21║之時？
X13n0287_p0557c22║（【疏】王述無常，念念遷謝，其理必然，故印如是。欲其更敘遷謝之相，以老少相比為問。十五曰童，未巾冠也。
X13n0287_p0557c23║齡，年也。）
X13n0287_p0557c24║世尊！我昔孩孺，膚腠潤澤。
X13n0287_p0558a01║（始生曰孩，始行曰孺。孺，濡也，言濡溺也。膚，布也，布在表也。文理光美曰腠。此皆童子時相。）
X13n0287_p0558a02║年至長成，血氣充滿。
X13n0287_p0558a03║（長成謂成人之時，此從二十已上至強壯時。）。
X13n0287_p0558a04║而今頺齡，迫於衰耄。
X13n0287_p0558a05║（頺齡，即今六十有二。年齡頹朽，近於七十。古者謂年齒，齒亦齡也。年，天氣也。齒，人壽之數。耄，昏忘也，頭髮
X13n0287_p0558a06║耄老然也。八十曰耄，通言之耳。）。
X13n0287_p0558a07║形色枯瘁，精神昏昧，髮白面皺，逮將不久，如何見比
X13n0287_p0558a08║充盛之時？
X13n0287_p0558a09║（老少相異，云何世尊見此相比？）。（[○@卍]四、問答頓漸流年）。
X13n0287_p0558a10║佛言：大王！汝之形容應不頓朽。
X13n0287_p0558a11║（【疏】前敘相變，今問年變，由年變故，令其相變。不頓朽，言要敘漸老，念念遷移。）
X13n0287_p0558a12║王言：世尊！變化密移，我誠不覺，寒暑遷流，漸至於此。
X13n0287_p0558a13║何以故？我年二十，雖號年少，顏貌已老；初十歲時，三
X13n0287_p0558a14║十之年，又衰二十；於今六十，又過於二。
X13n0287_p0558a15║（據因果經及釋迦譜，匿王與世尊同日生，證知楞嚴會上，世尊年亦六十有二。）。
X13n0287_p0558a16║觀五十時，宛然強壯。世尊！我見密移，雖此殂落，其間
X13n0287_p0558a17║流易，且限十年。
X13n0287_p0558a18║（【疏】十年為限，麤相而觀。殂，往也。落，猶不住也。少壯不住，往而不遷，故云殂落。流，變；易，改也。）
X13n0287_p0558a19║若復令我微細思惟，其變寧唯一紀、二紀，實為年變。
X13n0287_p0558a20║（此以一年為限，年年變改，何啻十年。十二年曰紀也。）
X13n0287_p0558a21║豈唯年變，亦兼月化。
X13n0287_p0558a22║（此以一月為限，月月不同，不唯約年也。）
X13n0287_p0558a23║何直月化，兼又日遷。
X13n0287_p0558a24║（何直，猶不但也。此以一日為限，日日更訛，不但約月。）。
X13n0287_p0558b01║沉思諦觀，剎那剎那念念之間不得停住，故知我身
X13n0287_p0558b02║終從變滅。
X13n0287_p0558b03║【疏】已上從寬至狹四限，觀察無常之相，猶是麤浮，
X13n0287_p0558b04║未為微細。（沉思下）此至細而觀也。若以沉靜其思，審
X13n0287_p0558b05║諦觀察，即剎那不停，念念流變，此即微細四相，遷
X13n0287_p0558b06║流不息。凡夫心麤，殊不知覺。古德偈云：如似一睫
X13n0287_p0558b07║毛，置掌人不覺；若安眼睛上，違害極不安。愚人如
X13n0287_p0558b08║手掌，不覺行苦遷；智者如眼睛，違極生厭患。言剎
X13n0287_p0558b09║那者，時之極少也。俱舍論說：時之極少，名曰剎那；
X13n0287_p0558b10║時之極長，名之為劫；乃至年之與月，俱是時之分
X13n0287_p0558b11║劑。（又云：百二十剎那為一怛剎那，六十怛剎那為一縛臘，三十縛臘為一須臾，三十須臾為一晝
X13n0287_p0558b12║夜，三十晝夜為一月，十二月為一年，十二年為一紀。前限十年為限，是約一紀，舉全數耳。）（△〔孤山云〕：約麤
X13n0287_p0558b13║相順觀，則以十年為限，始從十歲增至六十有二。約細相逆觀，則始一紀減至一年，遞減以至剎那也。）（○
X13n0287_p0558b14║〔引證〕。〔法苑珠林〕。新婆沙論：百二十剎那成一怛剎那。六十怛剎那成一縛臘，此有七千二百剎那。三十縛
X13n0287_p0558b15║臘成一牟呼栗多（此云須臾），此有二百六十一千剎那。三十牟呼栗多成一晝夜，此有少二十、不滿六十、
X13n0287_p0558b16║五百千剎那。此五蘊一晝一夜，經於爾所生滅無常。如我義者，壯士彈指頃，經六十四剎那。有說猶麤，非
X13n0287_p0558b17║剎那量。涅槃？迦葉品：佛言：地行鬼疾，有空行鬼復速地行，四天王疾復速空行，日月神天復速四王行，堅
X13n0287_p0558b18║疾天復速日月，眾生壽命復速堅疾。剎那流轉，無有暫停。世尊不說實剎那量，無有有情堪能知故。又依
X13n0287_p0558b19║安般經云：於一彈指頃，心有九百六十轉。仁王經云：一念有九十剎那，一一剎那中復有九百生滅。菩薩
X13n0287_p0558b20║處胎經云：一彈頃有三十二億百千念，念念成形，形形皆有識。佛之威神入微識中，皆令得度。）。（△〔涅槃云〕：
X13n0287_p0558b21║老有二種：一、念念老，二、終身老。復有二種：一、增長老，二、滅壞老。）。（[○@(?∴)]三、示性不滅三）（[○@卍]一、佛問不滅，王答不
X13n0287_p0558b22║知。）。
X13n0287_p0558b23║佛告大王：汝見變化遷改不停，悟知汝滅，亦於滅時
X13n0287_p0558b24║知汝身中有不滅耶？波斯匿王合掌白佛：我實不知。
X13n0287_p0558c01║【疏】生滅麤相，如前可知。不生滅性，亦在汝身，汝知
X13n0287_p0558c02║之否？匿王舉外敘疑，俾欲世尊明示，今蒙佛問，故
X13n0287_p0558c03║答不知。
X13n0287_p0558c04║（[○@卍]二、許示無生廣辨無改文二）。（[?(○/○)]一許示無生）。
X13n0287_p0558c05║佛言：我今示汝不生滅性。
X13n0287_p0558c06║【疏】許於正生滅時，示無生理也。△〔宗鏡〕如眾生
X13n0287_p0558c07║八識之中，前眼、耳、鼻、舌、身等五識，及第八識，俱緣
X13n0287_p0558c08║現量，得諸法之自性，不帶一切名言，又無二種分
X13n0287_p0558c09║別。計度隨念分別，即現前不生滅性。若六、七二識，
X13n0287_p0558c10║落在比、非二量，及具計度隨念分別，即念念常生
X13n0287_p0558c11║滅，亦是於生滅中有不生滅性。已上經文，此因匿
X13n0287_p0558c12║王示疑，寄破外道斷見，有此方便，分別生滅、不生
X13n0287_p0558c13║滅二性。若不執斷常見性之人，則八識心王，同一
X13n0287_p0558c14║真性，皆是實相，無有生滅。是知顏性雖童耄，見性
X13n0287_p0558c15║未曾虧。明暗自去來，靈光終不昧。則是現今生滅
X13n0287_p0558c16║中，指出不生滅性。方知窮子衣中寶，乃輪王髻裏
X13n0287_p0558c17║珠。貧女室中金，是輪王藏中物。【疏】此下約觀河不
X13n0287_p0558c18║變，以明見性。意顯只於生滅，了不生滅。相雖麤近，
X13n0287_p0558c19║旨甚深微。一令匿王驗麤相，而知捨生趣生。一使
X13n0287_p0558c20║塵喜發深解，而知滅元不滅。即相顯性，在此密談。
X13n0287_p0558c21║頭自搖動，見無所動，是此意也。維摩云：如自觀身
X13n0287_p0558c22║實相，觀佛亦然。肇公云：以萬物即不遷，何但於見。
X13n0287_p0558c23║下文佛答文殊，及會三科文首，分明顯會，始現其
X13n0287_p0558c24║意。（〔雪浪云〕佛告大王，汝身見在等文，依長水注，與前舉拳、飛光，及剎那、剎那等，總只顯真是不動、
X13n0287_p0559a01║不生、不滅，妄是動、是生、是滅。吳興謂前示見無搖動，此示性無生滅。所破則麤細有殊，所顯則即離成異。
X13n0287_p0559a02║其義則迂矣。）（[?(○/○)]二、徵詰廣辨三）（[│/○]一問答見河之初）。
X13n0287_p0559a03║大王！汝年幾時見恒河水？王言：我生三歲，慈母攜我
X13n0287_p0559a04║謁耆婆天，經過此流，爾時即知是恒河水。
X13n0287_p0559a05║【疏】此以年問見者，意明年變見不變也（耆婆，此云命。西國風
X13n0287_p0559a06║俗，皆事長命天人，子生三歲，即謁彼廟，謝求得也）。（△〔志磐云〕：耆婆、毗首、羯磨等，皆忉利天子。凡稱天而非
X13n0287_p0559a07║六欲、十八梵之名者，皆天子也。）（[│/○]二問答見河同異）。
X13n0287_p0559a08║佛言：大王，如汝所說，二十之時衰於十歲，乃至六十
X13n0287_p0559a09║日月歲時念念遷變，則汝三歲見此河時，至年十三
X13n0287_p0559a10║其水云何？王言：如三歲時宛然無異，乃至於今年六
X13n0287_p0559a11║十二亦無有異。
X13n0287_p0559a12║【疏】無異之語，甚好思量，一往麤浮，再思有旨。（〔溫陵云〕：幼
X13n0287_p0559a13║壯老耄，見不變異，即生滅中有不生滅。）（[│/○]三問答見有童耄）。
X13n0287_p0559a14║佛言：汝今自傷髮白面皺，其面必定皺於童年，則汝
X13n0287_p0559a15║今時觀此恒河，與昔童時觀河之見，有童耄不？王言：
X13n0287_p0559a16║不也。世尊！
X13n0287_p0559a17║【疏】色身麤相，童耄易知；見性不遷，誠難覺了。對此
X13n0287_p0559a18║辨異，令悟無生也。（〔標指〕觀河之見，既無童耄，生滅去來，豈有動轉〔！孤山云〕：既知見
X13n0287_p0559a19║性不易，可喻真性無遷，則動樹訓風，舉扇類月。故令先識見無童耄，然後直示見無生滅。）（[○@卍]三克指常性，
X13n0287_p0559a20║斥彼置疑。）。
X13n0287_p0559a21║佛言：大王！汝面雖皺，而此見精（標出見精二字）性未曾皺，皺
X13n0287_p0559a22║者為變，不皺非變，變者受滅，彼不變者元無生滅，云
X13n0287_p0559a23║何於中受汝生死？而猶引彼末伽梨等，都言此身死
X13n0287_p0559a24║後全滅。
X13n0287_p0559b01║【疏】克，指常性也。生滅但遷有為，無為不受生死。若
X13n0287_p0559b02║知不變，即見無生。（而猶下）斥彼置疑也。此指與匿王
X13n0287_p0559b03║所引異者，俱是外道，趣爾指也。（〔孤山〕等者，等取迦延胝子也。）色
X13n0287_p0559b04║身變異，可說無常；見性不遷，理非斷滅。（〔孤山云〕見精即見性
X13n0287_p0559b05║也。皺者為變，則顯生死無常；不皺非變，則顯涅槃常住。）（○〔引證〕末伽梨、拘賒黎，即六師之第二師也。此云
X13n0287_p0559b06║不見道。〔什曰〕末伽梨，字。拘賒黎，其母名也。其人云：眾生罪垢，無因無緣也。〔肇曰〕謂眾生苦樂，不由行得，皆
X13n0287_p0559b07║自然耳。〔輔行曰〕二者，末伽棃說：一切眾生，身有七分，謂地、水、火、風、苦、樂、壽命。如是七法，不可毀壞，安住不
X13n0287_p0559b08║動，如須彌山。投之利刃，亦無傷害，無有害者，及以死者。〔私謂〕依什、肇，似計自然。依輔行，又似計常。然苦樂
X13n0287_p0559b09║無有因緣，七法不可毀壞，則亦歸於斷滅而已。故淨覺判之曰：計斷滅者，亦是斷滅自然也。孤山云：六師
X13n0287_p0559b10║三執斷，三執常。若依輔行，以大經辨什公等同異，則六師皆執斷見也。）（[○@(?∴)]四信悟續生）。
X13n0287_p0559b11║王聞是言，信知身後捨生趣生，與諸大眾踴躍歡喜，
X13n0287_p0559b12║得未曾有。
X13n0287_p0559b13║【疏】敘其淺悟，但云捨生趣生；鞠彼深意，必知滅元
X13n0287_p0559b14║不滅。（〔海印云〕：苟知滅元不滅，則知生本無生。）隨宜領解，主伴同置，未
X13n0287_p0559b15║即顯言也。（〔熏聞云〕：此且約佛與王俱，未顯談生滅與不生滅，故猶同置。）（△〔孤山云〕：前執斷
X13n0287_p0559b16║滅為疑，今信趣生結益。云得未曾有，則了達不生不滅之圓理也。）（△〔空印云〕捨生趣生，正謂如來藏流轉
X13n0287_p0559b17║與因俱也。）。（△〔融室云〕捨前陰復生後陰，故曰捨生趣生。華嚴偈曰：因前五陰故，後陰相續起，於此性了知，
X13n0287_p0559b18║佛法難思議。）。（△〔宗鏡云〕：從死有相續，至生有時，如授經，如傳燈，如行印，如鏡像現，如空聲響，如水中日月
X13n0287_p0559b19║影，如種子生芽，如人見酸，口中生涎。如是後陰相續起時，無有中陰往來，傳彼向此。）（○〔刪修〕〔雷菴論補〕世
X13n0287_p0559b20║尊將示匿王不生滅地，先指恒河辨見。此正緣起無盡，何見而悉刪之？）。（[○@║]二、正對阿難破其常見二）。（[?∴]一，
X13n0287_p0559b21║阿難乘違發問）。
X13n0287_p0559b22║阿難即從座起，禮佛合掌長跪白佛：世尊！若此見聞
X13n0287_p0559b23║必不生滅，云何世尊名我等輩遺失真性顛倒行事？
X13n0287_p0559b24║願興慈悲洗我塵垢。
X13n0287_p0559c01║【疏】據此觀河之見，與我見聞無殊，於王即云不滅
X13n0287_p0559c02║不生，於我即云遺失真性。王之與我，孰親孰疎？苟
X13n0287_p0559c03║或殊途，如何分辨？（資中文）然此問意，由來久矣。始因
X13n0287_p0559c04║手自開合，見無開合；頭自動搖，見無動搖。一一佛
X13n0287_p0559c05║印，皆言如是。此則如來令於妄見，即辨真見，無離
X13n0287_p0559c06║生滅，有不生滅。阿難罔知佛旨，猶謂生滅與不生
X13n0287_p0559c07║滅別，合掌禮佛，願聞如來顯出身心真妄虗實，現
X13n0287_p0559c08║前生滅與不生滅二發明性。匿王知其懷抱，又不
X13n0287_p0559c09║發問伸誠，於是引外六師，執身死後斷滅，所冀佛
X13n0287_p0559c10║親開示，即妄見真，貴引阿難無執二別。阿難古佛，
X13n0287_p0559c11║豈茲不了？蓋為今日惑重情深，須示瞢然，確陳拒
X13n0287_p0559c12║諍，故茲問也。（〔熏聞云〕王解身有生滅，性無生滅，與阿難云我頭自動，見性不動，其理似
X13n0287_p0559c13║同。是故此文對前為問。）（△〔海印云〕：觀河之見，生滅中有不生滅，則前此舉拳之見，即此見性，云何責言遺
X13n0287_p0559c14║失顛倒？）。（△〔私謂〕如來開示，單指見性。阿難結請，雙舉見聞。准宗鏡四十四曰：六根之中，且指見聞二性。隨
X13n0287_p0559c15║用常住，最為顯了。疾入圓通，同歸宗鏡。取證首楞，奕奕連綴。從示匿王觀河，乃至示阿難見性，周徧皆圓，
X13n0287_p0559c16║指見性也。從勅羅睺擊鑑，乃至勅文殊揀選，耳根皆圓，指聞性也。永明詮釋此章，特標眉目，葢深領阿難
X13n0287_p0559c17║雙舉之旨。）。（[?∴]二、如來驗破執情三）。（[○@(?∴)]一、驗出倒情二）（[○@卍]一、垂手以問引出常情四）。（[?(○/○)]問）
X13n0287_p0559c18║即時，如來垂金色臂，輪手下指示阿難言：汝今見我
X13n0287_p0559c19║母陀羅手，為正？為倒？
X13n0287_p0559c20║【疏】下指，指下也。母陀羅，此云印。（〔證真鈔云〕結印手也。佛手舉措反覆，
X13n0287_p0559c21║上下偃仰，如蓮華開，如授受狀，制伏魔外，無非是印，故曰印手。）此意欲明見手不
X13n0287_p0559c22║同，有正有倒，以況其見亦有正倒。（〔私謂〕如來大人相九者，正立手
X13n0287_p0559c23║摩膝相，不俯不仰，以掌摩膝，是為輪手下指。據此，則知垂順正倒，古釋良有由來也。）（[?(○/○)]二答）
X13n0287_p0559c24║阿難言：世間眾生以此為倒，而我不知誰正誰倒？
X13n0287_p0560a01║【疏】此推世人以此為倒，而我不知云何。（〔融室云〕：顛倒之言，因
X13n0287_p0560a02║妄假立，妄既不有，倒亦何存？阿難謂如來實有顛倒之責，佛即欲顯顛倒非真，乃以輪手下指，問其倒正。
X13n0287_p0560a03║倒則有正，故阿難推過。世人以此垂手為倒，故云不知倒正者誰。）（△〔交光云〕以臂無一定倒正，但隨順世
X13n0287_p0560a04║間說下垂為倒，佛亦如是。）。（[?(○/○)]三徵）
X13n0287_p0560a05║佛告阿難：若世間人以此為倒，即世間人將何為正？
X13n0287_p0560a06║【疏】若復以垂為倒，將復以何為正？
X13n0287_p0560a07║（[?(○/○)]四釋）
X13n0287_p0560a08║阿難言：如來竪臂兜羅綿，手上指於空，則名為正。
X13n0287_p0560a09║【疏】竪手為倒，却以為正，以不順身，故比阿難。不辨
X13n0287_p0560a10║真妄，執妄失真，故如來責顛倒行事。既了妄本無
X13n0287_p0560a11║體，合知真自寂然，遂許對頭動之見，觀河之性，即
X13n0287_p0560a12║是性真，無別真也。慶喜依前不了，將謂妄外有真，
X13n0287_p0560a13║遂不甘我為顛倒之人，王是無生之性。阿難既陳
X13n0287_p0560a14║諍問，如來就事以驗，逆順之境不辨，顛倒之情難
X13n0287_p0560a15║脫。下文即破（〔標指〕，此驗出凡夫執正為倒之情）。（[○@卍]後竪臂以示，比出倒見。）。
X13n0287_p0560a16║佛即竪臂告阿難言：若此顛倒首尾相換，諸世間人
X13n0287_p0560a17║一倍瞻視。
X13n0287_p0560a18║【疏】既云竪臂為正，佛便竪臂隨而責之，此即正是
X13n0287_p0560a19║顛倒也。指本垂下，今却逆上，故云首尾相換。世人
X13n0287_p0560a20║不依本分，以正為正，而別生異見，以倒為正，故云
X13n0287_p0560a21║一倍瞻視。（〔無盡云〕：如來一臂，換首為尾，換尾為首，等無差別。世間之人，一倍瞻視，故有正
X13n0287_p0560a22║倒紛紜之見。若悟一臂首尾相換，見性無移，何處更有顛倒名字？集解云以倒為正，誤也。）（△〔融室云〕垂為
X13n0287_p0560a23║倒，竪為正，但是一手首尾相換而已。宛轉止為一手，於一手中添出倒正，如於一真性中添出生佛。觀之，
X13n0287_p0560a24║則是世間人一倍瞻視之謂也。）（△〔海印云〕一臂本無正倒，只以首尾相換，妄生分別。世人一類，如此瞻視。
X13n0287_p0560b01║倍，猶類也。）（△〔雪浪云〕：一倍瞻視，猶言一切皆如此瞻視也。）（△〔私謂〕垂、正、竪、倒，古釋相同。自孤山以迷理比
X13n0287_p0560b02║垂，悟理類竪。寂音諸師，執計紛如。無盡融室，但立喻因，不取辨相。從上葛藤，一往芟薙。今師掇拾牙後慧，
X13n0287_p0560b03║競誇新解，可一笑也。一倍瞻視，對下文隨汝諦觀，乃聊且率略之義。於一臂中，分倒分正，隨見分別，總只
X13n0287_p0560b04║是一倍瞻靦。字書物相二曰倍，一倍即一重也。先德以一切一類為訓，是為正解。有人曰：垂手為倒，是一
X13n0287_p0560b05║重視。竪臂為倒，是二重視。則是二倍瞻視，不應云一倍也。天如補注：倍與背同，即倒義也。指倍為背戾之
X13n0287_p0560b06║倍，則一倍字義，云何得通？首尾相換，注家未㭊其義。偶觀兜率悅偈云：誰得誰失？何親何疎？拈頭作尾，指
X13n0287_p0560b07║實為虗。恍然有會經文，遺失本妙明心。乃至一迷為心，決定惑為色身之內，及論中不覺心動生三細等，
X13n0287_p0560b08║正是首尾相換處也。）
X13n0287_p0560b09║則知汝身與諸如來清淨法身比類發明，如來之身
X13n0287_p0560b10║名正徧知，汝等之身號性顛倒。
X13n0287_p0560b11║【疏】若以此驗之，則知汝身與如來身比竝類例，顯
X13n0287_p0560b12║發彰明佛身是正，汝身是倒。亦可若以佛之見、手
X13n0287_p0560b13║類顯佛身，明知佛身名正徧知；若以汝之見、手比
X13n0287_p0560b14║竝汝身，明知汝身號性顛倒，汝胡非是顛倒行事？
X13n0287_p0560b15║正徧知者，離倒名正，窮盡法界名徧，凡夫、二乘無
X13n0287_p0560b16║此號者，皆顛倒故。（〔智論云〕：何名三藐三佛陀？三藐名正，三名徧，佛陀名知。言正，徧
X13n0287_p0560b17║知一切法。〔什公云〕：言正，徧覺也。言法無差，故言正；智無不周，故言徧；出生死夢，故言覺。）（△〔溫陵云〕臂體本
X13n0287_p0560b18║一，由情執妄分。法身本同，由正倒成異。）（[○@(?∴)]二、徵其倒處二）（[○@卍]一，徵倒所在。）。
X13n0287_p0560b19║隨汝諦觀汝身佛身，稱顛倒者名（名去聲）字，何處號為
X13n0287_p0560b20║顛倒？
X13n0287_p0560b21║【疏】隨者，猶任從也。任汝心中諦審觀察，佛若是倒，
X13n0287_p0560b22║汝名佛身何處是倒？汝若是倒，汝名自身何處是
X13n0287_p0560b23║倒？此則令其識顛倒處也。名字，猶詺目也。古人於
X13n0287_p0560b24║此作泯相解，遂令下經正辨顛倒，血脈不貫，便成
X13n0287_p0560c01║孤起。既絕正倒，如來何故却說顛倒？學者請詳，無
X13n0287_p0560c02║見榮古。（〔孤山云〕：令審自身望佛，正知汝稱顛倒過，由何處得顛倒名？）（△〔融室云〕：任汝諦觀審
X13n0287_p0560c03║察，汝阿難身稱作顛倒，佛如來身稱作顛倒，即用詺目各身何處號作顛倒之地。）。（△〔私謂〕垂倒竪正，首尾
X13n0287_p0560c04║㸦換，顛倒妄見，隨見分別，一往瞻視。世間人多分如此，於一臂中分正分倒，即於一性中分生分佛。由是
X13n0287_p0560c05║比類發明，將汝肉身與佛清淨身，橫分正倒，不過為名為號，豈有分別實相哉？上文諸世間人，即以此為
X13n0287_p0560c06║倒之世間眾生也。則知二字，語脉鈎鎻。比類發明，即一倍瞻視之行相，是世間凡夫人見相也。言隨汝諦
X13n0287_p0560c07║觀，乃者微密觀照之義，與一倍瞻視正相反。七大文云汝心麤浮，汝更諦審諦觀等。下文瞪瞢瞻佛，譯人
X13n0287_p0560c08║玅巧，亦映帶瞻視之相。殆將捨離麤浮，而歸乎審諦也。）（[○@卍]二、敘其罔知。）。
X13n0287_p0560c09║于時阿難與諸大眾，瞪瞢瞻佛目睛不瞬，不知身心
X13n0287_p0560c10║顛倒所在。
X13n0287_p0560c11║【疏】瞪，直視貌（定目直視也）。瞢，昏悶不了也（目不明也。瞬，亦作眴，目動
X13n0287_p0560c12║也）。聞徵倒處，瞢然不了，既不措其一辭，但知向佛
X13n0287_p0560c13║直視。（〔補遺〕顛倒所在，良由不曉諸法唯心。若知諸法唯心，汝身汝心，皆是妙明心中物，則知身
X13n0287_p0560c14║心顛倒所在。向斥遺失真性，良在茲矣。）（○〔合釋〕〔私謂〕阿難乍領屈指飛光之解，甫悟本心。旋承遺失真性
X13n0287_p0560c15║之訶，未離顛倒。失乳祗申其默請，觀河幸觸其旁機。同是願聞，重求慈誨。蓋自七心徵破已後，瞥現悟門，
X13n0287_p0560c16║旋啟二性。發明之機，深祈知證。解至則疑生，疑深則悟逼。師資會合，啐啄同時。如來了悟眾生無始無明，
X13n0287_p0560c17║病根深重。總由執認色心，葢覆本覺。須蕩遺色身之障，方抉剔顛倒之根。欲成破除，宜彰顯示。於是覺皇
X13n0287_p0560c18║垂臂指以徵問，當機依垂竪以差別。按審既確，隨口牒定。乃有若此顛倒，首尾相換之言。首尾者，色身中
X13n0287_p0560c19║之轉相也。相換者，看東忘西，四方易處，色身中之顛倒現相也。眾生妄見垂竪臂指，元無正倒。世間人因
X13n0287_p0560c20║依妄見，取次瞻視。於如來清淨法身，名正徧知。於汝現在色身，號性顛倒。名乎云爾，號乎云爾。即垂竪正
X13n0287_p0560c21║倒之見，一手中首尾相換云爾。故知眾生知見，不出色身。於一臂中，說倒說正，故是顛倒。於一性中，說生
X13n0287_p0560c22║說佛，亦是顛倒。汝但離計名字相，捨棄世人瞻視妄見。克實諦觀，自應正識顛倒處耳。阿難於此時，緣影
X13n0287_p0560c23║旋離，寂常未證。左次於悟疑之界，徬徨乎捨即之塗。忽承徵詰，遮奪浩然。倒正兼排，生佛都埽。相與魂移
X13n0287_p0560c24║魄奪，心愕口呿。歸命一心，瞪瞢直視。如來乃興哀發慈，鄭重安慰。申明諸法唯心之義，窮研而直指之曰：
X13n0287_p0561a01║汝之心，非肉團心，非集起緣慮心，乃真如來藏，清淨不生不滅，真空無相之心也。云何為色？依此真空本
X13n0287_p0561a02║覺，迷妄成空，空暗相識，結成根身器界，是名為色。云何為身？依此頑空暗色，和合妄想，想相相雜，結成四
X13n0287_p0561a03║大五蘊，是名為身。色身一成，宅舍堅固，諸緣憑為窟穴，諸趣仗為作使，執昏迷擾〔攘〕之相，失本玅玅明之
X13n0287_p0561a04║心，性心失真，所以無明顛倒，沉迷積劫也。覺海澄圓，廣同瀛渤，空生大覺，細比一漚，悟即漚滅空無，迷則
X13n0287_p0561a05║認漚目海。汝等迷中倍人，即諸世間一倍瞻視之人，色身不有，生佛之名字焉存？生佛本同，顛倒之根因
X13n0287_p0561a06║焉託？識垂竪于一臂，認百千于一漚，斯則正倒等觀，悟迷同貫者矣。當知如來說法，次第淺深，舉拳例見，
X13n0287_p0561a07║屈指飛光，遠引客塵，近觀河水，並是隱映披陳，瞳矓指點。此文從空晦想相，確究色身所從來，從根塵緣
X13n0287_p0561a08║趣，精研妄相所自起，如醫診病，盡呈癥結，如吏案賊，才得主名，不但瞬目揚眉，直是析骨剖肉。七處徵心
X13n0287_p0561a09║已去，指示妄想攀緣，生死根本，皆總括於此，前經之鈐鍵也。八還辨見已去，宣說世界眾生，虛空國土，皆
X13n0287_p0561a10║引起於此，後經之鑰匙也。是故發海潮音，表一音演法之普慈也。呼善男子，引五位修進之堦差也。標舉
X13n0287_p0561a11║五位百法，明三藏修多羅之總門也。始而曰哀愍，既而曰憐愍，用以表此番開示，甚難希有，非尋常演說
X13n0287_p0561a12║之比也。葢結集者之指要如此。）。（[○@(?∴)]三、廣示倒相二）（[○@卍]一、興悲告語敘其常說。）。
X13n0287_p0561a13║佛興慈悲，哀愍阿難及諸大眾，發海潮音，徧告同會：
X13n0287_p0561a14║諸善男子，我常說言，色心諸緣及心所使，諸所緣法
X13n0287_p0561a15║唯心所現。
X13n0287_p0561a16║【疏】天鼓無思，隨人發響；海潮無念，要不失時。此表
X13n0287_p0561a17║無緣慈悲，應機而說，不待請也。（〔孤山云〕：機熟即說，感應無差，喻以海
X13n0287_p0561a18║潮，來不過限。）（△〔涅槃三十六〕：大海有八不思議：一、漸漸轉深，二、深難得底，三、同一鹹味，四、潮不過限，五、有
X13n0287_p0561a19║種種寶藏，六、大身眾生在中居住，七、不宿死屍，八、一〔劫〕萬流大雨投之不增不減。）△〔資
X13n0287_p0561a20║中疏〕色、心、諸緣等，總有五法：一、色法（【疏】色，謂十一種色），
X13n0287_p0561a21║二、心法（心，謂八識心王），三、心所有法，四、不相應法，五、無為
X13n0287_p0561a22║法（諸緣，即總指色、心，或可別指二十四不相應行。心所使，即五十一心所。諸所緣，謂六種無為也）。
X13n0287_p0561a23║此五皆真心所現，如鏡中像。【疏】此上五位，都一百
X13n0287_p0561a24║法，攝諸法盡，皆是真心之所現起，如鏡現像，不離
X13n0287_p0561b01║於鏡，無體可得。（〔標指〕五位總一百法，攝盡真妄法。彼論釋云：一切最勝故，與此相應
X13n0287_p0561b02║故，分位差別故，能現影像故，有所顯示故。大乘法師云：瑜伽始五識身，歷至法界六百六十等法。提綱挈
X13n0287_p0561b03║領，取此五位百法，豈非要略乎？）（△〔真際云〕八識心王，識自相故。五十一心所，識相應故。十一種色，識所變
X13n0287_p0561b04║故。二十四不相應，識分位故。六無為，識自性故。攝所歸能，攝心歸相，故言唯心所現。）問：前五
X13n0287_p0561b05║無為，名體俱假，可同前法無體如影。真如無為，名
X13n0287_p0561b06║假體實，何言無體如影像耶？答：此宗所說真如，猶
X13n0287_p0561b07║是對妄而立。既因對待，還成妄法。如下經云：言妄
X13n0287_p0561b08║顯諸真，妄真同二妄。無為無起滅，不實如空華。圓
X13n0287_p0561b09║覺云：流出一切清淨真如、菩提、涅槃等。由是五位
X13n0287_p0561b10║諸法，唯心所現，皆同影像也。（〔二楞云〕言色心五位，皆如來藏心所現。）（△
X13n0287_p0561b11║〔溫陵云〕示倒無別處，唯心所現。色總五根六塵，心總六識八識。諸緣，即根識所緣諸法。心所使，即善惡業
X13n0287_p0561b12║行，靜作思想，為心王之所使令也。諸所緣法，廣舉山河大地，明暗色空，真妄性相，邪正因果。按溫陵不依
X13n0287_p0561b13║百論，籠統唯心。講家所宗，尚要不出五位百門耳。）（[○@卍]二、顯真示妄斥其倒情二）（[?(○/○)]一、就法辨釋迷情五）。（[│/○]
X13n0287_p0561b14║一標指）
X13n0287_p0561b15║汝身汝心，皆是妙明真精妙心中所現物。
X13n0287_p0561b16║【疏】心現身心，如鏡現物。物不是鏡，物體虗故；鏡不
X13n0287_p0561b17║是物，物體實故。虗實既辨，由是顛倒，於茲可識。（〔溫陵
X13n0287_p0561b18║云〕：唯心所現，如鏡中像，全體是鏡。幻妄身心皆妙，明心鏡所現，全體是心。）（△〔熏聞云〕：妙明，性覺也。真精，性
X13n0287_p0561b19║識也。合此覺識，以為妙心。所謂妙明真心，即此心也。）（[│/○]二責失）
X13n0287_p0561b20║云何汝等遺失本妙（牒遺失真性）？圓玅明心，寶明妙性，認
X13n0287_p0561b21║悟中迷。
X13n0287_p0561b22║【疏】心即是性，體徧故圓，無昧故明。具法可重，故名
X13n0287_p0561b23║為寶。元來自爾，非適今也，故云本。言語道斷，心行
X13n0287_p0561b24║處滅，故稱妙。再三歎美，故疊言之。悟即是覺，圓明
X13n0287_p0561c01║性也；迷即不覺，妄身心也。不覺處覺，如象處鏡，虗
X13n0287_p0561c02║實可辨。今棄如鏡之本性，執似象之身心，不辨虗
X13n0287_p0561c03║實，斯為大失，故云認悟中迷。前云名字何處號為
X13n0287_p0561c04║顛倒，今正指此顛倒處也。（〔定林云〕本妙，即本覺明妙也。圓妙明心，寶明妙
X13n0287_p0561c05║性，皆承此本妙。妙明心，即性覺妙明所現之心；明妙性，即本覺明妙所現之理。）（△〔溫陵云〕妙心則一，而稱
X13n0287_p0561c06║謂多異者，依法隨用之異也。此明心所現物如鏡，故稱妙明真精。又明迷本逐末，故稱本妙明心。本妙者，
X13n0287_p0561c07║本來自妙，不假修為也。心之與性，體用異稱。心則從妙起明，圓融照了，如鏡之光，故曰圓妙明心。性則即
X13n0287_p0561c08║明而妙，凝然湛寂，如鏡之體，故曰寶明妙性。）（△〔熏聞云〕：眾生不了真性，是在諸佛悟中而迷。）。（△〔無盡云〕：本
X13n0287_p0561c09║來無悟，因認而悟；本來無迷，因悟而迷。故曰認悟中迷。）（△〔融室云〕妙心本不從迷，不迷為悟。於此悟處，妄
X13n0287_p0561c10║取身心生滅，曰迷。如來責云：汝執真中之妄，即是悟中之迷也。）（△〔私謂〕前文云：遺失真性，顛倒行事，性心
X13n0287_p0561c11║失真，認物為己。今言汝身汝心，皆是妙明真精妙心中所現物，汝身汝心，皆所認之物也。一迷為心，決定
X13n0287_p0561c12║惑為色身之內，正所謂認物為己也。經云：不知身心顛倒所在，只認物為己一句，乃正是顛倒所在。故曰：
X13n0287_p0561c13║云何汝等遺失本妙，認悟中迷？汝身汝心，元是妙明心中物，汝等終日在妙明中認物為己，遺失真性，非
X13n0287_p0561c14║認悟中迷乎？）（[│/○]三示妄）
X13n0287_p0561c15║晦昧為空，空晦暗中，結暗為色，色雜妄想，想相為身，
X13n0287_p0561c16║聚緣內搖，趣外奔逸。
X13n0287_p0561c17║【疏】無明體暗，故云晦味（〔直解云〕：晦昧即根本無明。論云：不覺即晦昧也）。外
X13n0287_p0561c18║現空相，故云為空。此則最初劫濁也。下文云：迷妄
X13n0287_p0561c19║有虗空。又云：汝見虗空徧十方界，空見不分，有空
X13n0287_p0561c20║無體，有見無覺，相織妄成，是第一重，名為劫濁。此
X13n0287_p0561c21║三細中，業、轉二相，亦云同異，亦云動靜（〔孤山云〕：迷性明故而
X13n0287_p0561c22║成無明，故云晦昧。由此無明變起頑空，故云為空，即下經迷妄有虛空也）。（△〔海印云〕圓明妙心，本無身心
X13n0287_p0561c23║之相。皆由妙明心體，最初不覺，忽起動心，將此第一義空，晦昧而成頑鈍無知之虛空。所謂癡愛發生，生
X13n0287_p0561c24║發徧迷，故有空性。）△由此動靜互相待故，於此二相暗中
X13n0287_p0562a01║結成形色，即根身器界也。（〔孤山云〕空謂所變頑空，晦昧即能變無明。二法
X13n0287_p0562a02║和合，變起四大依報外色，故云結暗為色。經云想澄成國土也。（〔鶴林曰〕所現之空與能現之無明，業轉二
X13n0287_p0562a03║細為晦，俱是黑暗，故云空晦暗中。））（△〔海印云〕依此頑空無明，凝結而成四大幻色，所謂化迷不息，有世界
X13n0287_p0562a04║生。）。△形色既現，想處其中。色想相雜，有知覺處，成
X13n0287_p0562a05║於根身。想澄凝處，即是器界。此則第三現相也。（〔孤山
X13n0287_p0562a06║云〕：以四大色雜妄想心，變起眾生正報內色，故云想相為身。想謂妄心，相謂妄色。色心和合，五陰備矣。經
X13n0287_p0562a07║云：知覺乃眾生也。）（△〔海印云〕色想和合，既有四大。復以妄見，摶取少分四大之色，攬結五陰根身。所謂見
X13n0287_p0562a08║精映色，結色成根等。此眾生迷倒之由因也。）△以有境緣故，牽起麤識，
X13n0287_p0562a09║念念分別，相續不斷，故云聚緣內搖。（〔融室云〕：妄有緣氣，於中積
X13n0287_p0562a10║聚，斯為內搖。）此前二麤也。（一、智相，二、相續相。）由念念相續，熏習
X13n0287_p0562a11║不斷，遂成分離。取六塵相，流趣不息，故云趣外奔
X13n0287_p0562a12║逸。（浮根四塵，流逸奔色，此則外逸。）此從二麤分離識也。（三、執取相，四、計名字
X13n0287_p0562a13║相。）從微至著，三細四麤，為煩惱道，備於此矣。（〔孤山云〕：以
X13n0287_p0562a14║妄想四心，聚四大內色，而外緣六境，心不暫停，故曰聚緣內搖，趣外奔逸。）（[│/○]四顯執）
X13n0287_p0562a15║昏擾擾相，以為心性。一迷為心決定，惑為色身之內。
X13n0287_p0562a16║【疏】世人不知元是無明，展轉麤動，將此昏迷擾攘
X13n0287_p0562a17║之相，便為真實心性。（〔孤山云〕昏擾擾相，即內搖外逸，無明顛倒也。既失本妙，故
X13n0287_p0562a18║用此相以為心性。）一從迷執，決定不改，謂言我心在色身
X13n0287_p0562a19║內，遂起有情無情之異，有性無性之殊，認妄心為
X13n0287_p0562a20║佛心，一何鄙見！（又執此心在色身內，無情有情莫能融一，是知順九界妄心者，豈信
X13n0287_p0562a21║草木有佛性乎！）（△〔標指〕謂不如實知自性，彼我既分，色心有異，愛情取捨也。）。（[│/○]五結迷）
X13n0287_p0562a22║不知色身外洎山河虗空大地，咸是妙明真心中物。
X13n0287_p0562a23║【疏】根身種子屬內，緣而執受；山河大地屬外，但緣
X13n0287_p0562a24║非執受。此之三境，皆是賴耶相分。又此空界，從迷
X13n0287_p0562b01║妄生，識所變故。能變之識，全是無明，迷真而起，亦
X13n0287_p0562b02║無自性，能變所變，皆是鏡心所現影像。故前文云：
X13n0287_p0562b03║汝身汝心，皆是真心中所現物。不知此理，却執我
X13n0287_p0562b04║心在色身內，故此結示。（〔桐州注〕執妄心在身內，不知身外，乃至大地，悉在常
X13n0287_p0562b05║住真心中。）（[?(○/○)]二、約喻結指倒相。）
X13n0287_p0562b06║譬如澄清百千大海，棄之唯認（牒認倍中迷）一浮漚體，目
X13n0287_p0562b07║為全潮，窮盡瀛渤。
X13n0287_p0562b08║〔孤山〕百千大海，喻真心非徧而徧；一浮漚體，喻
X13n0287_p0562b09║妄心非局而局。背真趣妄，如棄海認漚；執妄為真，
X13n0287_p0562b10║如認漚為海。全潮則徧海而湧，故云窮盡瀛渤。（【疏】如
X13n0287_p0562b11║來藏有四義，故以海喻：永絕百非，如海甚深；包含萬有，如海廣大；無德不備，如海珍寶；無法不現，如海現
X13n0287_p0562b12║影。其體湛寂，不與妄染相應，故云澄清，即甚深義也。百千，即廣大義也。不識是元清淨體，故云棄之。只取
X13n0287_p0562b13║昏擾擾相以為心性，故云唯認等。）
X13n0287_p0562b14║汝等即是迷中倍人，如我垂手等無差別，如來說為
X13n0287_p0562b15║可憐慜者。
X13n0287_p0562b16║【疏】例前結指也。棄之本海，是一迷也；認漚為海，是
X13n0287_p0562b17║倍迷也。垂手是正執為倒，一迷也；竪手是倒認為
X13n0287_p0562b18║正，倍迷也。前舉事以驗，後引喻以況，中間以法進
X13n0287_p0562b19║退相例，正指倒相，皎然明白，如何謂言是泯相耶？
X13n0287_p0562b20║有智請詳。（〔雪浪云〕：今責阿難棄海認漚，執漚為海，此是迷中倍人。如垂手以正為倒，以倒
X13n0287_p0562b21║為正，故云如我垂手，等無差別。或云引垂手之事結之，似乎垂手又是一事也。）（△〔二楞云〕如我垂手者，汝
X13n0287_p0562b22║等自認顛倒真性，元無遺失。如垂手之時，世人自認垂竪臂指，元無正倒，是為可憐愍也。）（△〔無盡云〕：迷中
X13n0287_p0562b23║倍人，一倍瞻視之人。）。（◑三廣約緣塵正顯真見，躡前文廣約知見辨釋第三母科，是中又生起母科四）。（◑
X13n0287_p0562b24║一顯緣心非性，二示見性無還，三約體用重明，四就疑難廣釋第四科，又生起子科，五即下廣辨諸疑五
X13n0287_p0562c01║科。）。（○【疏】以前文中，約對手觀河，示見無生，相淺意深，猶成隱密，未為顯了，不名正顯，故科云粗論漸明也。
X13n0287_p0562c02║今此已下，廣對緣塵，破除名相，顯此見性，不落戲論。然後逐段會通，令知諸法虛妄，本無所有，唯一菩提，
X13n0287_p0562c03║妙淨明體，分明顯會，故云正顯真見也。初文二。）（[?∴]一、阿難述悟彰疑二）。（卍一述悟）。
X13n0287_p0562c04║阿難承佛悲救深誨，垂泣叉手而白佛言：我雖承佛
X13n0287_p0562c05║如是妙音，悟妙明心元所圓滿常住心地。
X13n0287_p0562c06║【疏】因佛廣示顛倒，顯出真心，於能詮言音，悟所詮
X13n0287_p0562c07║心地，心有能生可依止義，喻之地也。
X13n0287_p0562c08║（卍二彰疑）。
X13n0287_p0562c09║而我悟佛現說法音，現以緣心，允所瞻仰，徒獲此心，
X13n0287_p0562c10║未敢認為本元心地。願我哀愍，宣示圓音，拔我疑根，
X13n0287_p0562c11║歸無上道。
X13n0287_p0562c12║【疏】佛以言音詮此真性，今我領解，復是緣心所悟
X13n0287_p0562c13║真性。能悟緣心，還同如來前所責言，如汝今者承
X13n0287_p0562c14║聽我法，此則因聲而有差別，有何別耶？由是未敢
X13n0287_p0562c15║認為本元心地。（〔吳興云〕：前破妄心，已責因聲分別之性，今重以緣心為問，欲顯真性
X13n0287_p0562c16║無能所之相也。既於緣心已離麤執，是故但言未敢認為本元心地。下文指月喻等，略揀所緣之法，能緣
X13n0287_p0562c17║之心，真體可見矣。）（△〔溫陵云〕：因聞法音，悟玅明心，本來圓滿，了無遺失，故云常住心地。然猶尚以能聞緣
X13n0287_p0562c18║心，為所悟本性。此固常情疑混，根於心而難㧞者，故願佛與㧞也。）。（△〔私謂〕阿難此問騰疑，全為緣心聽法。
X13n0287_p0562c19║故曰徒獲此心者，徒獲此聽法之緣心也。近代諸師，躡上作解，皆云徒獲此圓滿妙心。若獲妙心，即已獲
X13n0287_p0562c20║法身矣，安得却言未認本元？既云悟妙明心，復云未認本元，正謂已悟而未敢認也。下文佛答，單揀緣心，
X13n0287_p0562c21║則問義可知。）言圓音者，以佛一一語言，徧窮生界，而其
X13n0287_p0562c22║音韻，常不雜亂，如起信疏解。（〔彼疏云〕圓音一演，異類等解。一音及圓音
X13n0287_p0562c23║有二：一、如來說一切法，無不顯了，故名圓音。華嚴云：如來於一語言中，演出無邊契經海。二、如來同一切
X13n0287_p0562c24║音，故云圓音。華嚴云：一切眾生語言法，一言演說盡無餘。以一切音即一音，故云一音。一音即一切音，故
X13n0287_p0563a01║云圓音。若音不徧，則是音非圓。若音等徧，失其韻曲，則是圓非音。今不壞曲而等徧，不動徧而差韻，此是
X13n0287_p0563a02║如來圓音，非識心思量境界。）（[?∴]二、如來約喻顯釋二）。（[○@(?∴)]一指定其非）
X13n0287_p0563a03║佛告阿難：汝等尚以緣心聽法，此法亦緣，非得法性。
X13n0287_p0563a04║〔宗鏡〕阿難尚認緣心聽佛說法音，以為常住真
X13n0287_p0563a05║心，取佛定旨。佛言：若執因緣心聽，只得因緣法，以
X13n0287_p0563a06║法隨心變，境逐心生故。（〔持心梵天所問經云〕：眼、耳、鼻、舌、身、意，無所流間，乃曰
X13n0287_p0563a07║聽經。若以緣心聽法，則隨境界流，逐因緣轉，皆為不了自法，遂令內外緣分。）【疏】因聲而
X13n0287_p0563a08║有分別，此分別性，即是生滅。淨名云：無以生滅心，
X13n0287_p0563a09║行說實相法。說既不可，聽豈可耶？緣心者，但緣語
X13n0287_p0563a10║言文字，故云非得法性。（〔真際云〕：以能緣心，緣佛法音，認為自性，非自性也。以
X13n0287_p0563a11║此法音，但是所緣聲教故。）（△〔桐洲注〕此法亦緣，以說法音亦前塵故。）。（○〔引證〕〔宗鏡云〕問：耳聞說法時，總具
X13n0287_p0563a12║幾識？答：具三識。第八先託佛無漏聲名句文為本，質了耳識緣聲，意識同時緣名句文等，方得名聞。）。（[○@(?∴)]二
X13n0287_p0563a13║喻顯其失二）。（[○@卍]一、執指忘月，斥認能詮二）。（[?(○/○)]一喻二）（[│/○]一指月雙迷）
X13n0287_p0563a14║如人以手指月示人，彼人因指當應看月。若復觀指
X13n0287_p0563a15║以為月體，此人豈唯亡失月輪，亦亡其指。何以故？以
X13n0287_p0563a16║所標指為明月故。
X13n0287_p0563a17║〔宗鏡〕三乘十二分教，如標月指，若能見月，了知
X13n0287_p0563a18║所標。若因教明心，從言見性，則知言教如指，心性
X13n0287_p0563a19║如月。真悟道者，終不滯言；實見月人，更不存指。或
X13n0287_p0563a20║看經聽法，不一一消歸自己，但逐文句名身而轉，
X13n0287_p0563a21║即是觀指以為月體。豈惟不見自性，亦且不辨教
X13n0287_p0563a22║文。指月雙迷，教觀俱失，故云乃至亦亡其指。【疏】指
X13n0287_p0563a23║喻能詮言教，月喻所詮真理。若欲見月，須亡指以
X13n0287_p0563a24║觀之；若欲見性，須亡言而體之。不能亡言，豈能見
X13n0287_p0563b01║性？不能遺指，豈識月輪？圓覺云：修多羅教，如標月
X13n0287_p0563b02║指，若復見月，了知所標，畢竟非月。一切如來種種
X13n0287_p0563b03║言說開示菩薩，亦復如是。（〔彼疏云〕見月須藉指端，悟心須假佛教。因指見
X13n0287_p0563b04║月，見月忘指；因教筌心，悟心忘教。存指則失真月，執教則失本心。）（△〔智論云〕：語以釋義，義非語也。如人以
X13n0287_p0563b05║指指月，以示惑者，惑者視指而不視月。人語之言：我以指指月，汝何看指而不視月？此亦如是，語為義指，
X13n0287_p0563b06║語非義也。）。（[│/○]二明暗俱失）
X13n0287_p0563b07║豈惟亡指，亦復不識明之與暗。何以故？即以指體為
X13n0287_p0563b08║月明性，明暗二性無所了故。
X13n0287_p0563b09║〔宗鏡〕又既亡其指，非唯不了自心之真妄，亦乃
X13n0287_p0563b10║不識教之遮表，錯亂顛倒，莫辨方隅。猶鳥言空，如
X13n0287_p0563b11║鼠云即，似形音響，豈合正宗！故云豈惟亡指等。【疏】
X13n0287_p0563b12║言教屬有為，無記故暗；真理屬無為，性善故明。能
X13n0287_p0563b13║喻可解。（〔孤山云〕教是聲塵，故如暗；理是真心，故如明。）（[?(○/○)]二合）
X13n0287_p0563b14║汝亦如是。
X13n0287_p0563b15║【疏】以法合喻，如上可辨。（〔吳興云〕：此指月喻。雖遣所標之指，正揀能緣之心，以
X13n0287_p0563b16║阿難云現以緣心故。由是下文唯破分別之性，但破分別，聞性自顯。）（[○@卍]二、客去主留責滯緣想二）（[?(○/○)]一、約
X13n0287_p0563b17║法喻順推有體三）。（[│/○]一法）
X13n0287_p0563b18║若以分別我說法音為汝心者，此心自應離分別音
X13n0287_p0563b19║有分別性。
X13n0287_p0563b20║〔孤山〕如前文云：若離前塵有分別性，即汝真心。
X13n0287_p0563b21║既離塵無體，自知是妄也。【疏】若因佛說法生分別
X13n0287_p0563b22║心，此分別心本無自性，故屬緣塵，隨塵有無，非是
X13n0287_p0563b23║常住，但如其客。
X13n0287_p0563b24║（[│/○]二喻）
X13n0287_p0563c01║譬如有客寄宿旅亭，蹔止便去，終不常住（緣上不住名客），而
X13n0287_p0563c02║掌亭人都無所去，名為亭主（住名主人）。
X13n0287_p0563c03║【疏】此明緣心隨境往來，真心湛然常住，以客喻妄，
X13n0287_p0563c04║以主喻真。
X13n0287_p0563c05║（[│/○]三合）
X13n0287_p0563c06║此亦如是，若真汝心，則無所去（牒上常住心地）。
X13n0287_p0563c07║【疏】下經云：聲無既無滅，聲有亦非生，生滅二圓離，
X13n0287_p0563c08║是則常真實。
X13n0287_p0563c09║（[?(○/○)]二、約緣塵反責無性三）。（[│/○]一例成無性）
X13n0287_p0563c10║云何離聲無分別性（依宗鏡應點屬上段）？斯則豈唯聲分別心，
X13n0287_p0563c11║分別我容離諸色相無分別性？
X13n0287_p0563c12║〔資中〕客喻妄心蹔止，主喻真心不去。云何離聲
X13n0287_p0563c13║無分別性？責任妄也。【疏】緣心若是真性，應如其主，
X13n0287_p0563c14║何得隨聲來去？以離聲時無分別故。豈同真心周
X13n0287_p0563c15║徧法界，湛然常住〔？資中〕以聲例色，相從而說，非
X13n0287_p0563c16║但聲分別心離聲無體，色分別心離色相外亦無
X13n0287_p0563c17║其體。【疏】隨聲之心既然，隨色之心亦爾，故云豈唯
X13n0287_p0563c18║等。（〔溫陵云〕斯則下，躡阿難之意廣明也。聲分別心，指聲上緣心，即悟佛法音者也。分別我容，謂色上緣
X13n0287_p0563c19║心，即允所瞻仰者也。）○〔宗鏡釋〕又定緣佛聲音是自心者，
X13n0287_p0563c20║若說法聲斷時，分別心應滅。此心如客，不常住故。
X13n0287_p0563c21║是以若實真心，不逐他心而起分別，湛然恒照，性
X13n0287_p0563c22║自了故。如掌亭人，都無所去。云何離聲無分別性？
X13n0287_p0563c23║此須得旨，親見性時，方知離聲色諸緣，性自常住，
X13n0287_p0563c24║不假前塵所起知見。（〔融室云〕前云：此心即應離諸一切色香味觸，別有自性。故
X13n0287_p0564a01║以生滅心喻客，以不生滅分別性喻主。若言無分別性，則法喻不齊。且客之與主，相因而立。因主而客，因
X13n0287_p0564a02║客而主。實性妄心亦然。但客去主存，妄心有滅，而實性不滅。故合法云：若汝真心，則無所去。云何言得離
X13n0287_p0564a03║聲而無分別性在？）（△〔通釋〕云何離聲無分別性一句，宗鏡科點屬上段，尅定真心，離聲有分別性，此表句
X13n0287_p0564a04║也。資中長水點屬下段，審定緣心，離心無分別性，此遮句也。科段雖有少別，總明真心是主，離分別性，其
X13n0287_p0564a05║歸一也。吳江行師，依宗鏡，消文意，明離分別音聲，有不生滅。分別真性，即常住真心也。無分別性，即屬外
X13n0287_p0564a06║道冥諦，下文所揀者也。行師揀異長水，亦有理在。然行師一向定執離塵有體。第一卷離塵分別章中，彼
X13n0287_p0564a07║注即云：耳根緣塵，因聲分別，不可謂離塵別無全性在。則又不順宗鏡也。今於前義，定依永明、長水古釋。
X13n0287_p0564a08║融室之文，姑舍是爾。）（[│/○]二指同外宗。）
X13n0287_p0564a09║如是乃至分別都無，非色、非空、拘舍、離等昧為冥諦。
X13n0287_p0564a10║〔孤山〕：如是，指上聲、色，乃至例餘四塵。分別都無，
X13n0287_p0564a11║謂分別六塵之心，皆離塵無性也。（〔溫陵云〕：即兼舉六塵緣影，皆無
X13n0287_p0564a12║自性也。）【疏】前舉色、聲，顯心無體，亦合徧歷香、味、觸、法。
X13n0287_p0564a13║今此超過，故云乃至分別都無。不可見故非色，緣
X13n0287_p0564a14║會有故非空。（〔溫陵云〕：一切皆無故非色，對緣妄有故非空。既非色、空，冥然莫辨，於是外
X13n0287_p0564a15║道昧為冥諦。）言冥諦者，或云冥性，或云自性。（〔智論云〕：外道通力至
X13n0287_p0564a16║八萬劫，八萬劫外冥然不知，謂為冥諦。從此覺知初立，故名冥諦。）梵云僧伽，此云
X13n0287_p0564a17║數論。（〔唯識疏云〕：僧伽，此翻為數。數即慧數，數度諸法，根本立名。從數起論，名為數論。本源即是
X13n0287_p0564a18║迦毗羅造。）立二十五諦，最初一諦名為冥性，計以為常。
X13n0287_p0564a19║（〔百論云〕：迦毗羅言：一者，從冥初生覺，過八萬劫前，冥然不知最初。中陰初起，以宿命力，恒憶想之，名為冥
X13n0287_p0564a20║諦。亦云世性，謂世間眾生，由冥初而有，即世間本性也。亦曰自然，無所從故。從此生覺，亦名為大，即中陰
X13n0287_p0564a21║識也。）第二十五，名為神我，亦計為常。（從覺生我心，從我心生五微塵，
X13n0287_p0564a22║從五微塵生五大，從五大生十一根。神為主，常覺相，居中常住，不壞不敗，攝受諸法。凡二十四諦，即是我
X13n0287_p0564a23║所。皆依神我，名為主諦。能所合論，即二十五。）我思勝境，冥性即變。二十
X13n0287_p0564a24║三諦，為我受用。我既受用，為境纏縛，不得解脫。我
X13n0287_p0564b01║若不思，冥諦不變。既無纏縛，我即解脫，名為涅槃，
X13n0287_p0564b02║如別處說。拘舍梨者，非即數論，是彼類耳，趣爾舉
X13n0287_p0564b03║也。（迦毗羅是僧佉論師，六師元祖。拘舍梨等，是其支派。故云彼類，趣爾舉也。）（○〔宗鏡云〕：若非色非空，都
X13n0287_p0564b04║無分別，不見性之人，到此之時，即全歸斷滅，便同外道拘舍離等。己眼不開，昧為冥諦，以冥寂暗昧無知，
X13n0287_p0564b05║以為至極。從此復立二十五諦，迷真實心，求外道種。或有禪宗不得旨者，法學起空見人，多拂心境俱空，
X13n0287_p0564b06║執無分別，將狂解痴盲，以為至道。然非因緣求法性，滅妄心取真心，則增上慢人。初學之者，不同雷同，應
X13n0287_p0564b07║須甄別。）。（△〔雪浪云〕非色非空昧為冥諦者，猶云分別都空，正是阿賴耶識、拘舍梨等昧為冥諦也。若云不
X13n0287_p0564b08║見緣有，翻同正諦。）。（△〔海印云〕離外五塵，故非色。執內為我，故非空。此正八識昏昧之體。緣塵分別者，乃七
X13n0287_p0564b09║識為意之根，故有分別。若離外塵無緣，即內緣八識，為內自我。故外道計此為神我，立為冥初主諦。此尚
X13n0287_p0564b10║非真，況分別緣塵者乎？）（[│/○]三、結責非主。）
X13n0287_p0564b11║離諸法緣無分別性，則汝心性各有所還，云何為主？
X13n0287_p0564b12║【疏】真心如主，妄想如客，客有來去，主無移動。若緣
X13n0287_p0564b13║法塵無分別性，顯汝心性隨塵各還，是則為客，云
X13n0287_p0564b14║何名主？（〔融室云〕：聲塵因聲而有，則還於聲，乃至意識因法界有，則還於法塵。汝之心性，但如
X13n0287_p0564b15║其客，汝之主人，竟何所在？）（△〔私謂〕上言豈唯聲分別，心分別我容者，此就五塵明分別也。故結云離諸色
X13n0287_p0564b16║相，無分別性。次言如是乃至分別都無等，此就法塵明分別也。以外道冥諦，已離五塵分別。然所謂分別
X13n0287_p0564b17║都無，非色非空者，正屬法緣分別昧，為冥諦而不自知也。故結云離諸法緣，無分別性。既離六塵，都無分
X13n0287_p0564b18║別性，則可還者，是客非主明矣。故結責則汝心性云云二段文，敵對標顯，非但判邪宗也。）。（△〔合釋〕宗鏡科。
X13n0287_p0564b19║此段連下文阿難言為一章，則向下廣辨八還，文不孤起，學者當知。）。（◑二，示見性無還二）。（[?∴]一，阿難，承前
X13n0287_p0564b20║敘難。）。
X13n0287_p0564b21║阿難言：若我心性各有所還，則如來說妙明元心，云
X13n0287_p0564b22║何無還？唯垂哀愍，為我宣說。
X13n0287_p0564b23║【疏】心性之言，通於真妄。阿難執者是妄，如來示者
X13n0287_p0564b24║是真。今以所執之生滅，疑於所示之妙明，故云則
X13n0287_p0564c01║如來說。云何無還？還，猶滅也。（〔補遺〕八義說還，取復歸之義。長水作滅義
X13n0287_p0564c02║消之，如日有明，日去明滅，是明復歸於日矣。分別之處，能生緣攬，分別心亡，緣攬隨滅。一室之空有，虛通
X13n0287_p0564c03║之用盡，實以物空亡而虛通亦滅，則虛還空矣。〔私謂〕還，猶去也。還之與去，皆有客義。蹔止便去，終不常住，
X13n0287_p0564c04║有還義也。如掌亭人，都無所去，無還義也。）（△〔吳興云〕：此問真性云何無還，向下別指見精為不還者，前文
X13n0287_p0564c05║已說如是見性，是心非眼故。然其見精，真妄猶雜，所以廣約緣廣，揀出真性。披沙若盡，金體自純。）（○〔合釋〕
X13n0287_p0564c06║〔熏聞云〕此下廣揀緣塵之見二：初、相待簡，二、絕待簡。初一、明還不還，二、明物非物，三、明徧不徧，四、明是非
X13n0287_p0564c07║是。此相待簡也。次下我非文殊等文，答絕待意也。）。（[?∴]二、如來約相對辨三）。（[○@(?∴)]一、約權標指以許說。）。
X13n0287_p0564c08║佛告阿難：且汝見我見精明元。
X13n0287_p0564c09║【疏】且者，權宜之辭，權指阿難能見之心為明元也。
X13n0287_p0564c10║（〔孤山云〕由慶喜未了，妙心無還，如來以見性類通，俾其一根反妄，六趣歸真也。見精明元，即同匿王觀河
X13n0287_p0564c11║之見，雖異緣塵，而猶帶妄，妄依真起，故曰明元。）（△〔吳興云〕妙心無朕，發悟良難，故託見精，方便指示。）（△〔直
X13n0287_p0564c12║解云〕見精，即眼家映色之性，明淨無滓，故名見精。明元者，即精體。此點光明，元是本具，不從日月燈光借
X13n0287_p0564c13║來，故曰明元。明淨，元本也。此是第八識見分。雖分為六，只一精明，故六處皆號明元。）
X13n0287_p0564c14║此見雖非妙精明心，如第二月非是月影。汝應諦聽，
X13n0287_p0564c15║今當示汝無所還地。
X13n0287_p0564c16║【疏】此之明元，非本真性，其猶揑目所見之月，本無
X13n0287_p0564c17║所有。非月影者，非水中之影也。水中月影，從真月
X13n0287_p0564c18║降，可喻妙應感而遂通；揑目所觀，全體虗妄，從病
X13n0287_p0564c19║眼生，堪喻妄見本不可得。只就此見，權示無還也。
X13n0287_p0564c20║（〔孤山云〕二月由捏目而成，見精由迷真而起，既分能所，豈達一如？不捏目則真月宛然，亡能所則真心可
X13n0287_p0564c21║了。）（△〔吳興云〕：此雖屬妄，切近於真如第二月，取譬非遠。（〔海印云〕：此雖非真，以元係真如所變，切近於真如
X13n0287_p0564c22║第二月，不離月體。非若水中月影，端有二相也。）應知此見，亦是前來緣塵分別之見。但緣塵分別之性，則
X13n0287_p0564c23║破云有還。緣塵能見之性，則示云無還。如下文云：汝今徧觀此會聖眾，其目周視，但如鏡中，無別分析。此
X13n0287_p0564c24║即見精也，即第二月也，即能見之性不還者也。又云：汝識於中，次第標指。此是文殊等，即緣塵分別也。）（△
X13n0287_p0565a01║〔定林云〕見精明元者，見受識精，又受覺明，以有見根根首為元也。既為見元，不可互用，即非妙精明心，故
X13n0287_p0565a02║如第二月。所謂第一月者，本覺所現妙精明心也。所謂月影者，相見無性，見聞覺知也。若無真月，則無第
X13n0287_p0565a03║二月，亦無月影。第二月依真月旁出，故如見元。月影離月別見，故如相見。相見待緣，如影待月，與俱生滅。
X13n0287_p0565a04║見元雖妄，不待外緣，但無見勞，則滅此妄。見精明元，如第二月，尚不可還。則妙精明心，如一月真，其不可
X13n0287_p0565a05║還明矣。見精明元，即是見性。性見覺明，妙德瑩然。而以見元譬第二月者，若背本起見，即捏所成月。若了
X13n0287_p0565a06║見唯心，不背本明，即所謂彼見真精，見非眚者。）（△〔融室云〕：汝之見我，能見見精。此見雖妄，非是妙精明心。
X13n0287_p0565a07║如第二月，非月非影。（故下文云非體非影。）亦復一月即是真月，能見即是真精。故誡諦觀，示無還地。（此見
X13n0287_p0565a08║已下一十六字，連作一句讀，其義自見。））（△〔私謂〕圓覺云：譬彼病目，見空中華，及第二月。圭山釋云：空本無
X13n0287_p0565a09║華，天唯一月。此中二月，諸師多解。孤山謂真月喻真心，第二月喻見精，水影喻緣塵分別。則是經唯一月，
X13n0287_p0565a10║此有三月也。長水謂水中月影，從真月降。則是經唯一月真，此有二月真也。吳興駮非水影，却言即是月
X13n0287_p0565a11║影。則是經言非是月影，却謂真是月影也。又謂屬妄切真，如第二月。則是空非無華，天別有月也。介甫竪
X13n0287_p0565a12║義，略同孤山。海印懸鏡，全依淨覺。經云：但一月真，中間自無是月非月。佛自料簡，故應無惑。融室引經文，
X13n0287_p0565a13║如第二月非體非影，以釋此文。欲言其真，則非月體也。欲言其妄，則非月影也。見精、妙性，二義具含。詮解
X13n0287_p0565a14║之妙，無尚於斯。）（[○@(?∴)]二、約境可還以明辨二）（[○@卍]一、明境有還二）。（[?(○/○)]一列八境）
X13n0287_p0565a15║阿難！此大講堂，洞開東方（西國堂舍皆面東）。日輪昇天，則有
X13n0287_p0565a16║明曜。中夜黑月，雲霧晦暝，則復昏暗。戶牖之隟，則復
X13n0287_p0565a17║見通。牆宇之間，則復觀壅。分別之處，則復見緣。頑虗
X13n0287_p0565a18║之中，徧是空性。鬱𡋯之像，則紆昏塵。澄霽斂氛，又觀
X13n0287_p0565a19║清淨。
X13n0287_p0565a20║【疏】舉此明、暗、通、塞、空、有、染、淨八種之相，皆仗因訖
X13n0287_p0565a21║緣以立其像也（別本疏云：經列八種塵相，今以八字收束）。（△〔真際云〕：欲求無還之性，
X13n0287_p0565a22║先指可還之相。）（△又云：此五約心所分別處，即是見緣，此境則通。〔吳興云〕：七緣皆約能映色根，唯分別緣，
X13n0287_p0565a23║則於七境而起分別。經文列在中間，通上下也。〔補遺云〕：分別即前塵分別，見緣指種種異相。對下頑虗空
X13n0287_p0565a24║性，有境分別，無境成空。在八相中，乃空有一雙。此之緣攬因分別生，故下云緣還分別。按經文八相平列，
X13n0287_p0565b01║竹菴揀二師為當。）（△〔二楞云〕大講堂，表妙明元心不動之體。以此堂中戶牖開豁，明來明見，暗來暗見，八
X13n0287_p0565b02║相皆然。妙明心地，亦復如是。）（[?(○/○)]二、明各還。）
X13n0287_p0565b03║阿難！汝咸看此諸變化相，吾今各還本所因處。云何
X13n0287_p0565b04║本因？阿難！此諸變化明還日輪。何以故？無日不明，明
X13n0287_p0565b05║因屬日，是故還日。暗還黑月，通還戶牖，壅還牆宇，緣
X13n0287_p0565b06║還分別，頑虗還空，鬱𡋯還塵，清明還霽，則諸世間一
X13n0287_p0565b07║切所有不出斯類。
X13n0287_p0565b08║【疏】此之八境，既從緣有，還從緣無，有去有來，非同
X13n0287_p0565b09║真見。
X13n0287_p0565b10║（[○@卍]二、示見無還三）。（[?(○/○)]一標）
X13n0287_p0565b11║汝見八種見精明性，當欲誰還？
X13n0287_p0565b12║【疏】能觀八種之見，名為見精明性。既非緣生，當還
X13n0287_p0565b13║何所？豈同八境，各有所歸？（〔紫柏云〕八者可還，皆前塵耳。唯能見八者，不可
X13n0287_p0565b14║還見精也。）（[?(○/○)]二釋）
X13n0287_p0565b15║何以故？若還於明，則不明時無復見暗；雖明暗等種
X13n0287_p0565b16║種差別，見無差別。
X13n0287_p0565b17║【疏】真見離緣，緣還見在。若隨境去，後更誰觀？境自
X13n0287_p0565b18║有差，見且無別。（〔溫陵云〕：若見性可還，各隨一相去，則不見諸相，諸相自差。見性無別，
X13n0287_p0565b19║結示無還，所謂萬象之中獨露身也。）（△〔桐洲注〕正辨無還之見，即是見精。故曰：見精明性，當欲何還？）（[?(○/○)]三
X13n0287_p0565b20║結）
X13n0287_p0565b21║諸可還者，自然非汝；不汝還者，非汝而誰？
X13n0287_p0565b22║【疏】八境可還，自非汝見；汝不還性，正是汝真。此若
X13n0287_p0565b23║非真，孰為真耶？（〔孤山云〕：唯有見精，自然屬汝，的非他物，故云非汝而誰？）（△〔吳興云〕：見
X13n0287_p0565b24║性不還，猶喻二月。此見屬妄，將亦須還？唯有真月，所喻真性，誠不還耳。下文云：但一月真，中間自無是月
X13n0287_p0565c01║非月。又云：見見之時，見非是見。豈非此見亦可還乎？問：此還何所？答：還無明也。由無明故，而有能見。無明
X13n0287_p0565c02║若破，此見即還。起信云：若離業識，則無見相。厥旨顯然矣。因無明故，而有業識（即阿賴耶體）。由業識故，乃
X13n0287_p0565c03║有轉識。轉識即能見相也。是知無明若破，業轉俱亡。）。（△〔私謂〕不汝還者，猶左傳云不汝暇疵也，孤山云猶
X13n0287_p0565c04║言汝不還也，句法失之遠矣。房相潤文多糅外書，此文與噬齊、無及皆糅左傳也。）（[○@(?∴)]三、就實彰迷以結責）
X13n0287_p0565c05║則知汝心本妙明淨，汝自迷悶喪本受輪，於生死中
X13n0287_p0565c06║常被漂溺，是故如來名可憐慜。
X13n0287_p0565c07║〔宗鏡〕故知一切眾生，即今見精明心，非定真妄。
X13n0287_p0565c08║昧之即鹿，明之即妙。只於八種不還之中，了了見
X13n0287_p0565c09║性常住。（〔孤山云〕若了見性無還，則識真心常住。以了境惟心現，能所兩亡，即是真心。如不揑目，即
X13n0287_p0565c10║是真月。）云何隨境流轉，失本真常，永沒苦輪，常漂死
X13n0287_p0565c11║海？阿難示起疑心，寄破情執。如來微細開演，直指
X13n0287_p0565c12║覺源。可謂不易凡身，頓成聖體，現於生滅，顯出真
X13n0287_p0565c13║常。宗鏡明文，全證於此。【疏】前將八境以對妄見，權
X13n0287_p0565c14║示無還。由是則知本妙明心，未嘗生滅。（〔熏聞云〕不汝還者，非
X13n0287_p0565c15║汝而誰？正示見精明元，則知汝心本妙明淨，例顯妙精明心也。）本有真性，迷而不
X13n0287_p0565c16║知，却執緣塵，自取流浪。如前文云：由汝無始，至于
X13n0287_p0565c17║今生，認賊為子，失汝元常，故受輪轉。然雖權指，意
X13n0287_p0565c18║顯即是，以末不離本故。（〔私謂〕長水云：即就此見，權示無還。次云：然雖權指，意
X13n0287_p0565c19║顯即是。權指者，見精明元，第二月也。即是者，見精明性，見性無還，但一月也。若無一月真，則無第二月。故
X13n0287_p0565c20║云末不離本。明暗通塞之見，各有所還。捏目一放，則第二月亦還月輪矣。月輪唯一，故云但一月真，即未
X13n0287_p0565c21║可言有第一月也。故曰不可還者，非汝而誰？而捨權指之文，別有即是也。汝自迷悶，由未敢認為本元心
X13n0287_p0565c22║地故。）（◑三，約體用重明二）。（[?∴]一伸問）（[?∴]二答釋）。
X13n0287_p0565c23║阿難言：我雖識此見性無還，云何得知是我真性？
X13n0287_p0565c24║【疏】阿難問意：前對八境，權指妄見有無還義，因是
X13n0287_p0566a01║識得本元真性不生不滅，為復只此表知性常，為
X13n0287_p0566a02║更有義別得真妄？故云云何得知等。（〔吳興云〕：如云雖識二月，何
X13n0287_p0566a03║謂真月？）（△〔寂音云〕阿難於是證知妙精明體，徧滿清淨，究竟寂滅。然尚有憂。曰：何憂乎？憂此真精明體，與
X13n0287_p0566a04║佛眾生平等，同時證知，不能分辨，使不相和。欲令如目前所覩之物，樅然不惑。故云云何得知等。）。（△〔私謂〕
X13n0287_p0566a05║前雖已悟妙圓心地，猶未敢認。今又悟見性無還，請問云何得知是我真性？此則確指無還之真性，是常
X13n0287_p0566a06║住本元心地，而決定尅認之辭也。豈有如今師所斥，阿難此時尚未捨緣心，認有昭昭靈靈一物，現在目
X13n0287_p0566a07║前，喚作本性，墮鬼窟中活計者哉？次下云：若此見性，必我非餘。又云：若此見精，必我妙性等。皆是因見性
X13n0287_p0566a08║悟真性，騰疑委辨，抑揚搜剔。而學人多方計度，殆如魘夢中人，却評泊寤人語言耳。）。（○〔合釋〕【疏】向下，更約
X13n0287_p0566a09║用有優劣，體無差異。用約人辨，體對物論。斯則前後三義以辨真也：一、顯無生滅，二、明有勝用，三、示無差
X13n0287_p0566a10║別。故此答釋，分為二科。）。（[○@(?∴)]一、約用優劣以廣明）。
X13n0287_p0566a11║佛告阿難：吾今問汝，今汝未得無漏清淨，承佛神力
X13n0287_p0566a12║見於初禪得無障礙。
X13n0287_p0566a13║【疏】得初果證，方斷分別，故云未得無漏（〔熏聞云〕。清淨無漏者，
X13n0287_p0566a14║近謂四果，遠謂圓真。據理而言，唯圓無漏，得真天眼）。自無定力，假他而見，故
X13n0287_p0566a15║云承佛神力（〔融室云〕。阿難但證初果，越六欲諸天，得見色界初禪，佛神力故）。借通
X13n0287_p0566a16║令見者，意欲阿難信知自己見之真用，有若是也。
X13n0287_p0566a17║色界之首，梵眾、梵輔、大梵，俱名初禪（〔補遺云〕。准小羅漢見小千，
X13n0287_p0566a18║今阿難見初禪，乃小千之分齊。初果而能見者，佛之力也。若只單見一初禪，自力可辦也）。
X13n0287_p0566a19║而阿那律見閻浮提，如觀掌中菴摩羅果。
X13n0287_p0566a20║【疏】阿那律（緣起具第五卷），未入道時，為性多睡，為佛所訶，
X13n0287_p0566a21║因是不寢，遂失明耳。佛教修天眼，用見世事，用是
X13n0287_p0566a22║修得，見三千界，如觀掌果（〔淨名經〕。阿那律答嚴淨梵王：吾見此釋迦牟尼
X13n0287_p0566a23║佛土三十大千世界，如觀掌中菴摩勒果）。大論所明，大阿羅漢見小千
X13n0287_p0566a24║界，大辟支見百佛界，諸佛見一切佛土。那律獨見
X13n0287_p0566b01║大千者，以彼偏脩作意數故，於諸聲聞，天眼第一
X13n0287_p0566b02║（作意憶數脩天眼，亦詳第六卷）。今言閻浮者，以大千皆有閻浮，以
X13n0287_p0566b03║別顯總，亦不相違（〔熏聞云〕。那律見大千，而云閻浮者，且從近示閻浮提，從樹得名，
X13n0287_p0566b04║無故不翻。華嚴云：一切閻浮提，皆言佛在中。又按大論云：大阿羅漢長老阿泥羅豆，暫觀見小千世界，諦
X13n0287_p0566b05║觀得二千世界；辟支佛暫觀得二千世界，諦觀得三千世界。又云：大羅漢小用心見二千世界，大用心見
X13n0287_p0566b06║三千大千世界。依諸經論，天眼所見世界，互互不同，未敢詳定）。（○〔釋文〕肇公云：菴摩勒果，形似檳榔，食之
X13n0287_p0566b07║除風。冷時手執此果，即以為喻。翻譯集：肇曰：此言柰也。略疏云：又翻難分別，似桃非桃，似柰非柰。又云：生
X13n0287_p0566b08║熟難分。）。
X13n0287_p0566b09║諸菩薩等，見百千界。
X13n0287_p0566b10║【疏】初地菩薩見百佛土，二地見千世界，乃至十地
X13n0287_p0566b11║見無量不可說佛剎微塵數世界（〔熏聞云〕：諸菩薩等，等取緣覺。大
X13n0287_p0566b12║論明支佛天眼，亦見百千世界）。
X13n0287_p0566b13║十方如來，窮盡微塵，清淨國土，無所不矚。
X13n0287_p0566b14║【疏】佛具五眼三智，所見窮盡法界。已上四位堦級，
X13n0287_p0566b15║所見淺深不同，葢真見之用，隨證所得，漸明漸遠
X13n0287_p0566b16║也。（○〔引證〕〔維摩詰言〕：有佛世尊，得真天眼，常在三昧，悉見諸佛國，不以二相。肇曰：真天眼，謂如來法身
X13n0287_p0566b17║無相之目也。二乘在定則見，出定不見。如來未嘗不定，未嘗不見，故常在三昧也。）
X13n0287_p0566b18║眾生洞視，不過分寸。
X13n0287_p0566b19║【疏】隔紙膜不見外物，隔皮膚不見五藏，豈同前聖
X13n0287_p0566b20║真見之用！斯則真見妄見，前後五重，條然可辨。而
X13n0287_p0566b21║云云何得知是我真性，胡不察焉！（〔溫陵云〕四聖六凡，見量雖異，見
X13n0287_p0566b22║性不殊，皆可即物像而決擇也。）（△〔二楞云〕見初禪有學人，慧眼見量也。見閻浮無學人，天眼見量也。見百
X13n0287_p0566b23║千菩薩，法眼見量也。見微塵，佛眼見量也。見分寸眾生，肉眼見量也。五眼不同，五量亦異，都是八識現量，
X13n0287_p0566b24║見精所矚。以見精緣現量境，不生分別處，即是真性。今欲阿難揀擇，故先標五種現量也。）（[○@(?∴)]二、約體非物
X13n0287_p0566c01║以廣辨二）（[○@卍]一、正辨見體非物二）。（[?(○/○)]一標塵）。
X13n0287_p0566c02║阿難，且吾與汝觀四天王所住宮殿，中間徧覽水陸
X13n0287_p0566c03║空行，雖有昏明種種形像，無非前塵分別留礙。
X13n0287_p0566c04║【疏】分別者，差別也。或可前塵留礙，即是所分別之
X13n0287_p0566c05║境（〔直解云〕。昏是山林、樹木、雲霧、風霾等，明謂日月、星辰等）。（△〔標指〕權與汝觀須彌山半腹四萬由旬其
X13n0287_p0566c06║中物象。）。（△〔矗民世經云〕：須彌山半高四萬二千由旬，有四大天王所居宮殿。須彌山上有三十三天宮殿，從
X13n0287_p0566c07║四天宮至南海岸六十四萬里。〔婆沙論云〕：其中有七種金，是四天王城，聚落悉在其中。下四千由旬，是日
X13n0287_p0566c08║月星宿天於中止住。）（[?(○/○)]二勅揀）
X13n0287_p0566c09║汝應於此分別自他，吾今將汝擇於見中，誰是我體？
X13n0287_p0566c10║誰為物象？
X13n0287_p0566c11║【疏】此標勸也。汝應於此所緣境中，試分自他，令其
X13n0287_p0566c12║差別。自即見性，他即物象。將，請也。誰，何也。我今請
X13n0287_p0566c13║汝於所見中詳而擇之，何者是汝見體，何者是其
X13n0287_p0566c14║物象。此正勸令揀。
X13n0287_p0566c15║（[?(○/○)]三正辨二）（[│/○]一明非見之物是前塵）
X13n0287_p0566c16║阿難，極汝見源，從日月宮，是物非汝；至七金山，周徧
X13n0287_p0566c17║諦觀，雖種種光，亦物非汝；漸漸更觀，雲騰鳥飛，風動
X13n0287_p0566c18║塵起，樹木山川，草芥人畜，咸物非汝。
X13n0287_p0566c19║【疏】極，窮也。研窮汝之見性，自遠至近，所見無非物
X13n0287_p0566c20║象，非是汝之見性。（〔融室云〕從日月宮觀來，下極輪圍，中極萬物，故曰極汝見源。）（△
X13n0287_p0566c21║〔侗洲注〕種種光者，如華嚴云：譬如日出，繞須彌山，照七寶山，及寶山間，皆有光景，分別顯現。漸漸者，次第
X13n0287_p0566c22║向下觀也。）（△〔中川云〕：佛地論說：妙觀察智有十種因。由三摩波提者，是觀察性故。此智以觀三界為性故。
X13n0287_p0566c23║十因者，觀察智以觀世界眾生為建立因，觀器世間為生起因，以觀世界洲渚日月四天王天乃至梵眾
X13n0287_p0566c24║天為分別因。經云分別自他，正分別因也。經約順觀，從初禪而下。論約逆觀，從世界而上。）。（○〔釋文〕翻譯彌
X13n0287_p0567a01║樓，此云光明，七金山也，金色光明故。西域記云：蘇迷盧，唐言妙高，在大海中，據金輪上，日月之所迴薄，諸
X13n0287_p0567a02║天之所游舍，七山七海，環峙環列。毗曇俱舍云：七寶所成故曰妙，出七金山故名高。）。（[│/○]二、明非物之見是
X13n0287_p0567a03║真性）
X13n0287_p0567a04║阿難，是諸近遠諸有物性雖復差殊，同汝見精清淨
X13n0287_p0567a05║所矚，則諸物類自有差別，見性無殊，此精妙明誠汝
X13n0287_p0567a06║見性。
X13n0287_p0567a07║【疏】物類雖殊，見性常一，不隨境異，即是汝真。此顯
X13n0287_p0567a08║真見平等無差。汝前問云：云何得知是我真性？今
X13n0287_p0567a09║明境自差別，見性無殊，由是得知是汝真性。（〔荊公云〕：言
X13n0287_p0567a10║眾生以至菩薩如來，明見有差別而見性無殊；言日月宮以至草芥人畜，明物有差別而見性無殊。）（△〔吳
X13n0287_p0567a11║興云〕：阿難所疑，未識真性。如來所答，豈不顯真？但由見性似在于內，真性必周于外。故指一切物象，皆是
X13n0287_p0567a12║見精所矚。矚既斯徧，性何攸局？此寄見性之徧，以顯真性之徧。然則肉眼所見，物象森羅。佛眼所觀，真空
X13n0287_p0567a13║冥寂。猶恐阿難認此見性既周外物，仍謂外境同我能見。是故下文推破。）（△〔海印云〕此正示見精明元也。
X13n0287_p0567a14║見乃八識之光，映五塵而了境。前五識初照境時，即名現量，正屬八識精明之體。六、七二識，起心分別，便
X13n0287_p0567a15║落比、非二量。前約八還破緣塵分別之見，乃見分雜於緣塵之中，特分能所，各有所還，猶屬比量。今約見
X13n0287_p0567a16║精而揀緣者，乃單揀相分。謂種種物像，是八識所現之緣影，皆八識現量所囑。如鏡中影，影鏡不分，故須
X13n0287_p0567a17║楷量以破。揀去相分之緣，而見分自泯。以識體猶存，謂之見精明元。前立二顛倒中，識精元明，能生諸緣，
X13n0287_p0567a18║緣所遺者。今約離緣，方顯見精。追破妄緣，至是乃盡。此緣乃八識親相分，為親所緣緣。前見分所揀之緣，
X13n0287_p0567a19║乃疎所緣緣。前乃變帶，此乃挾帶。結云此妙精明，誠汝見性，亦結成識精元明之旨歸也。）（△〔王舜鼎曰〕前
X13n0287_p0567a20║言不汝還者，非汝而誰？只此一語，已喚醒認物為己之夢，猶疑云何得知是我真性。所以要勘辨自他，一
X13n0287_p0567a21║一皆是物非汝。唯汝見精所囑，未涉比度現量，而知正是我體，正所云不汝還者。故曰：此妙精明，誠汝見
X13n0287_p0567a22║性。汝今自疑非汝，只因認物為己，遂爾認見是物。下文重重勘辨，到不見吾不見之地，結云自然非物，云
X13n0287_p0567a23║何非汝，乃委破認物為己，迷己為物之病根也。）（[○@(?∴)]二、廣破展轉執情二）。（[○@卍]一、師資能見㸦緣破三）。（[?(○/○)]一正
X13n0287_p0567a24║破）
X13n0287_p0567b01║若見是物，則汝亦可見吾之見。
X13n0287_p0567b02║【疏】汝若執言：汝能見心，同所見物，亦有差別。斯則
X13n0287_p0567b03║見即是物，佛之見性亦合是物，應被汝見。（〔真際云〕：若汝認
X13n0287_p0567b04║見為物，吾見亦同是物，汝應可見。）（△〔融室云〕物象見性，揀擇已明。見性屬汝，終不是物。設若見精是物，則
X13n0287_p0567b05║吾與汝同見物時，吾見亦物，汝亦可以見吾之物。下文即展轉躡破。）（△〔海印云〕：由前指萬物以示見精，恐
X13n0287_p0567b06║彼云此見既在目前，歷然可見，云何是我真見？即難破云：若汝見性同彼外物，歷然可見者，則爾我之見
X13n0287_p0567b07║皆是物，如來之見亦同外物，汝應可見。）（△〔溫陵云〕：物則可見，躡上咸物，非汝之言，重辨也。）（△〔中峰或問〕此
X13n0287_p0567b08║段意義重疉，詳陳曲喻，意在破其認物為見之繆，俾其知云見不是物也。）（[?(○/○)]二轉破）。
X13n0287_p0567b09║若同見者，名為見吾。吾不見時，何不見吾不見之處？
X13n0287_p0567b10║【疏】汝若執言：我與世尊同緣物時，世尊之見既著
X13n0287_p0567b11║彼物，我見物時，便是見佛之見。經文省略，但云見
X13n0287_p0567b12║吾，此牒所計也。即便破云：吾不見時，何不見吾不
X13n0287_p0567b13║見之處？意云：我若不緣彼物之時，名為不見。此不
X13n0287_p0567b14║見體，汝應合見，為何不見也？（〔真際云〕因前云：且吾與汝觀四天王所住
X13n0287_p0567b15║等處，故有同見之難。（〔講錄云〕此段皆根前文觀四天王宮云云而來。當知佛與阿難同觀前境，要借佛之
X13n0287_p0567b16║見體，審辨阿難之見性也。））（△〔孤山云〕：縱汝救云：我與世尊同將心眼緣見之時，即是見佛之見。吾不緣境
X13n0287_p0567b17║之時，此不見處，汝何不見耶？）。（△〔紫柏云〕：如來以為阿難見精既同於物，則如來見精亦物矣。如來見精既
X13n0287_p0567b18║同於物，則阿難可見如來之見矣。故曰：若同見者，乃至見吾不見之處。此如來以離物獨立之見，示阿難
X13n0287_p0567b19║悟入也。）
X13n0287_p0567b20║若見不見，自然非彼不見之相。
X13n0287_p0567b21║【疏】此破轉計也。汝若執言我亦見佛不見之體，復
X13n0287_p0567b22║有何失？即便破云：自然非彼不見之相。（〔溫陵云〕：縱使妄意謂
X13n0287_p0567b23║能見吾不見者，終自非是彼不見相。）意云：不見之體已被汝見，此則
X13n0287_p0567b24║何成不見之相？不見之體已被見故。（〔孤山云〕：若有處可見，即是
X13n0287_p0567c01║物象，祗可名見不見。）（△〔寂音云〕有形之物，吾汝同見，可名同見。性見清淨，清淨空也。但可自見，非他能見。
X13n0287_p0567c02║故曰：若見不見，自然非彼不見之相。言非彼者，非世尊不見之相，但是阿難不見之相耳。）（△〔中峯云〕：若見
X13n0287_p0567c03║不見者，謂吾當離物，了無可見之時。汝若執言，能見吾離物不見之處，則我之見，果與物等。如是，則自然
X13n0287_p0567c04║非彼離物不見之相也。以其離物不見之相，本無其相，不可見故。）（△〔海印云〕：縱許汝能見我不見之處，此
X13n0287_p0567c05║但汝之妄見，自然非彼不見之相也。）（△〔二楞云〕此正顯見能見物，不能見見。物有相有處，故可見。見無相
X13n0287_p0567c06║無處，故不可見。宗鏡云：且見性者，當見之時，即是自性。以性徧一切處，分明顯露，纖毫不隔。不可以性更
X13n0287_p0567c07║見於性，無有彼法迭相見故。）（[?(○/○)]三破妄）
X13n0287_p0567c08║若不見吾不見之地，自然非物，云何非汝？
X13n0287_p0567c09║【疏】此文之意，展轉結歸，都有五重，以顯阿難見性
X13n0287_p0567c10║經文，存三而隱二意。若具論者，合云：若不見吾不
X13n0287_p0567c11║見之地（一重），亦不見吾見處（二重）（○所隱之一）；既不見吾見
X13n0287_p0567c12║處，吾見自然非物（三重）；吾見既非是物，汝見亦非是
X13n0287_p0567c13║物（四重）（○所隱之二）；汝見既非是物，云何非汝真見？（〔雲棲云〕：長
X13n0287_p0567c14║水展轉五重，合論直說本意，要其歸結，總是見既非物，云何非汝真性耳。今按長水五重，取清涼逆推之
X13n0287_p0567c15║法，此教家妙辨玄義，覺範訶之，謂義學之師，立存三隱二之說。雲棲此判，欲為調人，葢亦深知其不然也。）
X13n0287_p0567c16║（△〔紫柏云〕：不見之相，無待而獨立者也。如來五眼所不能闚覰，況阿難乎？故曰：吾見既非是物，汝見亦非
X13n0287_p0567c17║是物。此離物之見，非汝而誰？如來宛轉預塞阿難轉計之路，使其情栝智訖，攀緣心絕，則即物無累之見，
X13n0287_p0567c18║逈然現前。）（○〔引證〕〔萬松從容錄云〕楞嚴第二，先明非見之物是前塵，次明非物之見是真性。長水璿師，結
X13n0287_p0567c19║歸五重佛果。舉阿難意：世界燈籠露柱，皆有名相。見精明，元喚作甚麼物？願令我見。佛意：我見香臺時，汝
X13n0287_p0567c20║作麼生？阿難云：我亦見香臺，即是見佛見處。佛言：我見香臺則可知，我若不見香臺，汝作麼生？阿難言：我
X13n0287_p0567c21║亦不見香臺，即是見佛不見。佛言：汝云不見，自是汝知。他人不見處，汝如何得知？古人到這裏，只可自知，
X13n0287_p0567c22║與人說不得。）。（[○@卍]二、心境更觀雜亂破三）。（[?(○/○)]一正破）
X13n0287_p0567c23║又則汝今見物之時，汝既見物，物亦見汝，體性紛雜，
X13n0287_p0567c24║則汝與我并諸世間不成安立。
X13n0287_p0568a01║【疏】又若汝執見性是物，亦應彼物即是於見，如是
X13n0287_p0568a02║則應汝見物時，物亦見汝，斯則人物如何分辨？物
X13n0287_p0568a03║體見性，自然雜亂，物即是汝，汝即是物，世間一切
X13n0287_p0568a04║俱不成立，如何名為安立諦耶？（〔溫陵云〕：諸世間，謂眾生及器，通指有
X13n0287_p0568a05║情無情也。）（△〔真際云〕：見若為物，許汝見者，汝見亦須為他所見。是則體性雜亂，自他不分，情與無情，不成
X13n0287_p0568a06║安立。）。（△〔直解〕見若是物，則萬物敵對，皆有體質。）。（△〔私謂〕：前文汝在門中，門能見不？又云：燈能有見，自不名
X13n0287_p0568a07║燈。此言物亦見汝。此三義，映望可思。）（○〔引證〕〔清涼疏〕世界海，唯約果說。世界安立海，通因通果。由起其因
X13n0287_p0568a08║緣，能安法界故。亦是前二世界海，乃眾生海。於法界安立，施設眾生世界。故諸經論，皆說世諦為安立諦。
X13n0287_p0568a09║然安立言，梵云奈耶，而義多含。或云理趣，或云方便，或云法式，或云法門，或云安立。故知即安立法式也。）。
X13n0287_p0568a10║（[?(○/○)]二顯是）。
X13n0287_p0568a11║阿難！若汝見時，是汝非我，見性周徧，非汝而誰？
X13n0287_p0568a12║【疏】若汝現見物時，宛然分辨阿難非佛，佛非阿難，
X13n0287_p0568a13║此則世間顯然安立，皆汝見性周徧了知。此周徧
X13n0287_p0568a14║性，若非汝真，復是何耶？故結云非汝而誰？（〔真際云〕見性雖
X13n0287_p0568a15║同，各自受用，千燈一室，光豈有別？彼此相照，不相雜矣。）（△〔孤山云〕由真理本徧，故從真所起見聞覺知六
X13n0287_p0568a16║根之性，一一皆徧。今佛對機，且論見性徧耳。既了妄徧，自知真徧，以妄全真故。）（△〔熏聞云〕：若汝見時，是汝
X13n0287_p0568a17║非我，指見精也。見性周徧，非汝而誰？示真性也。）（△〔論補云〕：於八緣還盡處曰：不汝還者，非汝而誰？于自然
X13n0287_p0568a18║非物處曰：見性周徧，非汝而誰？）（[?(○/○)]三、斥疑）
X13n0287_p0568a19║云何自疑汝之真性（結問真性）？性汝不真，取我求實。
X13n0287_p0568a20║〔宗鏡〕若信入之時，自然洞濫。圓明了達之際，尚
X13n0287_p0568a21║不因於心念，何況就他人而求自法，取彼眼以作
X13n0287_p0568a22║圓通？數寶終不濟貧，說食焉能得飽？但自親到，頓
X13n0287_p0568a23║入絕學之門；唯在發明，方達無為之旨。【疏】責其不
X13n0287_p0568a24║認也。此是汝之真性。能性於汝，謂性一切心也。（〔溫陵
X13n0287_p0568b01║云〕：性汝者，能性於汝。）前云汝身汝心，皆是妙明真精妙心中
X13n0287_p0568b02║所現物，而不自識，却從他求，豈不迷倒？（〔孤山云〕：真性在汝，自
X13n0287_p0568b03║不能知，翻取我言，以求其實。）（△〔寂音云〕馬鳴言：一切如來，皆是法身，無有彼此差別，互相見故。世尊開示
X13n0287_p0568b04║見不見之相者，即當了知真性，不當更求分別也。）此之大意，明真見離緣，
X13n0287_p0568b05║周徧法界，湛然常住，妙用無邊，平等清淨，體非差
X13n0287_p0568b06║別。用釋前文，云何得知是我真性。○〔宗鏡合釋〕
X13n0287_p0568b07║見性周徧湛然，似鏡常明，如空不動。萬象自分出
X13n0287_p0568b08║沒，一性未曾往還。但隨生滅之緣，遺此妙明之性。
X13n0287_p0568b09║是以一切祖教，皆指見性識心。不從生因之所生，
X13n0287_p0568b10║唯從了因之所了。相麁易辨，性密難明。且如正見
X13n0287_p0568b11║相時，是誰為見相？以六塵鈍故，名不自立，相不自
X13n0287_p0568b12║施。以六根利故，強自建立，而為緣對。若能了境本
X13n0287_p0568b13║寂，識自無生，則入平等真空，方謂究竟見性。故云：
X13n0287_p0568b14║見性周徧，非汝而誰？故知明暗差別，是可還之法。
X13n0287_p0568b15║（從八還去，通釋下段。）真如妙性，乃不遷之門。若隨物觀，局大
X13n0287_p0568b16║小之所在。（辨縮舒。）若就性見，絕器量之方圓。（除方空。）見
X13n0287_p0568b17║性即成如來，於一毫端，見十方之寶剎。（轉物。）徇物即
X13n0287_p0568b18║為凡庶，向真空裏，現六界之狴牢。（迷己。）變易在人，一
X13n0287_p0568b19║性無異。迷悟由己，萬法不遷。
X13n0287_p0568b20║（◑四，就疑難廣釋。躡前文約緣廣顯，真見子科重生母科之第四科。是中又重生子科有五。）。（[○@║]一、破見性
X13n0287_p0568b21║縮斷疑，二、破見性離身疑，三、破因緣和合疑，四、破見見非見疑，五、破和合非合疑。今初，文三）。（[?∴]一伸疑）
X13n0287_p0568b22║阿難白佛言：世尊！若此見性，必我非餘（領見性本來周徧）。我
X13n0287_p0568b23║與如來觀四天王勝藏寶殿，居日月宮，此見周圓，徧
X13n0287_p0568b24║娑婆國。退歸僧舍，秪見伽藍；清心戶堂，但瞻簷廡。
X13n0287_p0568c01║【疏】敘見近遠也。因前開示，雖了是真，泊觀遠近，不
X13n0287_p0568c02║無疑惑。四天宮殿，與日月齊，同四萬由旬。娑婆，此
X13n0287_p0568c03║云堪忍（楞伽翻能忍，漢言忍界，亦云忍土，一云雜會世界。悲華云：是諸眾生忍受三毒及諸
X13n0287_p0568c04║煩惱，故名娑婆）。大千，界之都名，今舉總顯別也（西域記云：索訶世界
X13n0287_p0568c05║三千大千國土，為一佛之化攝也）。僧伽藍摩，此云眾園（西國呼寺為僧伽藍，
X13n0287_p0568c06║具云僧伽藍摩，譯云眾園。僧伽是能住之眾，藍摩是所住之園，故佛精舍名給孤獨園）。（△〔中川云〕：地論以
X13n0287_p0568c07║觀世界自相、共相，為斷疑因。如大千世界，大小輪圍之所圍繞。以大輪圍為共相，如見娑婆國也。以小輪
X13n0287_p0568c08║圍為自相，如但瞻廊廡也。譬如鏡智，雖知自、共相，而不能說。惟觀察智能說，故有縮、斷等疑也。）
X13n0287_p0568c09║世尊！此見如是，其體本來周徧一界，今在室中唯滿
X13n0287_p0568c10║一室，為復此見縮大為小？為當牆宇夾令斷絕？我今
X13n0287_p0568c11║不知斯義所在，願垂弘慈，為我敷演。
X13n0287_p0568c12║【疏】一界，初天也。一室，講堂也。借力見寬，自力見狹。
X13n0287_p0568c13║（〔補遺〕前明以加被見初禪，乃小千之分齊，今指四天為初，則非借力。）寬狹既著，縮斷
X13n0287_p0568c14║堪疑。以阿難未證真如，未發真用，佛隨外相，對物
X13n0287_p0568c15║辨真，既未親證，故難領會。此之疑意，亦約外相以
X13n0287_p0568c16║明縮斷，乘前起難，以洗物情。
X13n0287_p0568c17║（[?∴]二、正破三）。（[○@(?∴)]一、總斥其非）
X13n0287_p0568c18║佛告阿難：一切世間大小內外諸所事業各屬前塵，
X13n0287_p0568c19║不應說言見有舒縮。
X13n0287_p0568c20║【疏】大小內外，對待假立，俱屬前塵，能見真心，何舒
X13n0287_p0568c21║何卷！故此總責，令知其非。（〔孤山云〕：大如一界，小如一室，內外如牆宇夾斷。）
X13n0287_p0568c22║（△〔溫陵云〕：一切世間，根身器界之類；大小內外，一界一室之類；諸所事業，舒縮夾絕之類。總舉萬法，皆屬
X13n0287_p0568c23║前塵。與吾靈覺，自不相涉。是故前塵大小，見無舒縮。）（[○@(?∴)]二、舉喻釋義四）。（[○@卍]一雙問）
X13n0287_p0568c24║譬如方器中見方空，吾復問汝：此方器中所見方空，
X13n0287_p0569a01║為復定方？為不定方？
X13n0287_p0569a02║【疏】器喻前塵，空喻見性，空之方圓喻疑見舒縮。
X13n0287_p0569a03║（[○@卍]二雙破）。
X13n0287_p0569a04║若定方者，別安圓器空應不圓；若不定者，在方器中
X13n0287_p0569a05║應無方空。
X13n0287_p0569a06║【疏】方器中空，若定方者，除去方器，別著圓器，此處
X13n0287_p0569a07║虗空應無圓相。若言虗空不定方者，顯是方器無
X13n0287_p0569a08║方虗空。（〔海眼注〕方器方空，圓器圓空，若定不定，二俱非義。）（[○@卍]三合顯）。
X13n0287_p0569a09║汝言不知斯義所在，義性如是，云何為在？
X13n0287_p0569a10║【疏】汝疑見性縮斷，要在一義。決定見性之義，猶如
X13n0287_p0569a11║虗空，虗空豈有方圓而可在耶？此明真見周徧，無
X13n0287_p0569a12║有方所，如彼虗空。故涅槃云：有常之法，徧一切處。
X13n0287_p0569a13║虗空常故，無處不徧。如來亦爾，徧一切處，是故為
X13n0287_p0569a14║常。無常之法，此有彼無。如來不爾，是故為常。（〔孤山云〕：方
X13n0287_p0569a15║圓因器，不在虗空；大小由塵，何關見性？是故責言：云何為在？）（△〔寂，音云〕。空體隨器方圓，則空之體，非定不
X13n0287_p0569a16║定之相也。世間前塵，大小、內外、方圓，器之譬也。見精，空體之譬也。）（[○@卍]四會釋）。
X13n0287_p0569a17║阿難，若復欲令入無方圓，但除器方，空體無方，不應
X13n0287_p0569a18║說言更除虗空方相所在。
X13n0287_p0569a19║【疏】入，達解也。若欲達解無方圓義，但去器之方圓，
X13n0287_p0569a20║不可更除虗空方相。若欲達解無大小義，但去塵
X13n0287_p0569a21║境大小，不可說言見性寬狹。（〔孤山云〕：空性無動，寧有出入？因器去留，強
X13n0287_p0569a22║云出入。故云若復令入，無方圓等。空體無方，喻見性無二。以虗空無方圓可除，況見性無大小可還？惟言
X13n0287_p0569a23║方者，義攝於圓。）（△〔宗鏡云〕若能除器觀空，自無方圓長短。知心是境，豈有高下是非？）（△〔海印云〕以八識現
X13n0287_p0569a24║量，雖能圓現根身器界，見精未泯，猶存限量，未能圓照法界。故指內外大小，成夾絕之見。若此量一破，相
X13n0287_p0569b01║境兩忘。但除器方，而本無方圓之空體現前。斯則圓明妙體，普照十方。故曰若能轉物，即同如來，乃至含
X13n0287_p0569b02║受十方國土等。）（[○@(?∴)]三、就疑難破二）（[○@卍]一以延破縮疑）。
X13n0287_p0569b03║若如汝問，入室之時，縮見令小，仰觀日時，汝豈挽見
X13n0287_p0569b04║齊於日面？
X13n0287_p0569b05║【疏】若汝執言縮見成小，應可引見令伸，等到日邊，
X13n0287_p0569b06║挽引齊等。面，猶邊也。
X13n0287_p0569b07║（[○@卍]二，以續破斷疑。）。
X13n0287_p0569b08║若築牆宇，能夾見斷，穿為小竇，寧無續迹？是義不然。
X13n0287_p0569b09║【疏】竇，孔穴也。若執夾令見斷，應可接令相續。若相
X13n0287_p0569b10║接者，應有續跡（〔溫陵云〕：既非可挽，定非可縮；既非可續，定非可斷。義既不然，無容情
X13n0287_p0569b11║計）。（△〔寂音曰〕此見精之力。謂有舒縮乎？則觀月觀簷，遠近一覽，同時而至其處。謂無舒縮乎？則涴缾之塵，
X13n0287_p0569b12║雖微必察；翳月之滓，至大必昧。謂無斷絕乎？則觀水亦見魚沙，而見之力，但止水際，不見魚沙。謂有斷絕
X13n0287_p0569b13║乎？則水及魚沙，同時俱見，無礙不礙。是知遠近、舒縮、隔廓、絕續，全是意言，自妄分別。於明了地中，任運建
X13n0287_p0569b14║立。如指第二月，是陰是晴，是圓是缺，無有是處。）（[?∴]三會通二）（[○@(?∴)]一、迷心執境）
X13n0287_p0569b15║一切眾生從無始來，迷己為物，失於本心，為物所轉，
X13n0287_p0569b16║故於是中觀大觀小。
X13n0287_p0569b17║【疏】迷真性之己，成色心之物，色心既成，真性即隱，
X13n0287_p0569b18║故云失於本心。前文云能生諸緣，緣所遺者，境從
X13n0287_p0569b19║心變，心隨境轉，故見大小之異，內外之殊。不能離
X13n0287_p0569b20║緣觀性，但知隨境生執，故有前來種種疑倒。（〔天如云〕：前
X13n0287_p0569b21║云認物為己，今言迷己為物。前乃就妄擇真，且言物與己異，故斥自身皆謂之物。今將會真融妄，應知萬
X13n0287_p0569b22║物皆己，而迷以為物，故云失於本心，為物所轉。）（△〔王舜鼎曰〕眾生認物為己，遂爾迷己為物。自失居亭之
X13n0287_p0569b23║主，甘為旅宿之人。所以觀大觀小，流轉緣塵。若知是物非我，何至認物為己。若知是我非物，何至迷己為
X13n0287_p0569b24║物。是以迷為物轉，悟能轉物。迷成凡小，都於大海認漚。悟即如來，普見一毛含土。）（△〔海眼注〕古德云：見一
X13n0287_p0569c01║切法有，有自，不有自心計作有。見一切法無，無目，不無自心計作無。但有心分別計較，自心見量者，悉皆
X13n0287_p0569c02║是妄。觀大觀小，亦復如是。）（[○@(?∴)]二、悟物同真）
X13n0287_p0569c03║若能轉物，則同如來身心圓明不動道場，於一毛端
X13n0287_p0569c04║徧能含受十方國土。
X13n0287_p0569c05║〔宗鏡引鈔〕若能轉物，則同如來者，心外無物，物
X13n0287_p0569c06║外無心。但心離分別為正智，正智即是般若，周徧
X13n0287_p0569c07║法界，無有障礙。所以如來一一根門，徧塵剎土，乃
X13n0287_p0569c08║至毛端，而為說法。如今但得離念，便同如來真實
X13n0287_p0569c09║知見。（又云：轉物者，物虗非轉，唯轉自心。以一切法皆從分別生，因想而成，隨念而至。金剛三昧
X13n0287_p0569c10║云：法從分別生，還從分別滅。滅諸分別法，是法非分別。故知一切諸法，皆從分別識生。分別若亡，法非生
X13n0287_p0569c11║滅。亦如法華三變土田，唯是變心，非變土耳。）【疏】若了色心因緣和合，虗
X13n0287_p0569c12║妄有生；因緣別離，虗妄名滅。生滅去來，本如來藏。
X13n0287_p0569c13║性真常中，求於去來、迷悟、死生，了無所得。則了妄
X13n0287_p0569c14║唯真，無物可轉，為真轉物，背塵合覺，同諸佛矣。（〔吳興
X13n0287_p0569c15║云〕楞伽云：未達境唯心，起種種分別，為物所轉也。達境唯心已，分別即不生。若能轉物也，則同如來者，肇
X13n0287_p0569c16║師云：會萬物以成己者，其唯聖人乎！）（△〔溫陵云〕：為物所轉，如空隨器變。若能轉物，譬除器觀空。）身
X13n0287_p0569c17║心圓明者，身圓明則毛端現土，心圓明則徧照法
X13n0287_p0569c18║界。此乃悟物咸真，即成妙用。故下文云：我以不生
X13n0287_p0569c19║不滅，合如來藏。而如來藏，唯玅覺明，圓照法界。是
X13n0287_p0569c20║故於中，一為無量，乃至坐微塵裏，轉大法輪等。（〔吳興
X13n0287_p0569c21║云〕：毛含國土，正明無量為一。攝事成理，非從體起用。大品云：一切法趣一法。斯之謂也。下文理事雙顯，體
X13n0287_p0569c22║用備陳。故有一為無量之言，塵中轉輪之義。真際曰：既滅前塵，形量不立。一切即一，性乃圓成。斯亦節公
X13n0287_p0569c23║之知言矣。〔私謂〕：此經前後二文，並是華嚴周徧含容，事事無礙，法界長水。言悟物咸真，即成妙用。葢已先
X13n0287_p0569c24║揀岳師理事體用，一往區別之旨。請從良導，生惑岐枝。）（△〔溫陵云〕：毛端國土，本非大小。含容之理，不假神
X13n0287_p0570a01║變。但除情器，則廓爾現前也。）（△〔融室云〕：身心虗幻，如性圓明。當處是諸佛成道之場，不須移步。於如性一
X13n0287_p0570a02║毛端頭，悉能攝受十方國土。此文不獨為頓，實兼於圓。）（△〔海印云〕如初地菩薩，破分別二障，即發大願，不
X13n0287_p0570a03║離一毛端處。於一切毛端處，皆悉示現八相成道，轉法輪，化眾生。今相見二分既泯，識精圓明，十方國土，
X13n0287_p0570a04║皎然清淨。毛含十方，更復何疑？以迷一心真如為阿賴耶識，變起相見二分執取而為眾生。所謂自心取
X13n0287_p0570a05║自心，非幻成幻法也。今見分既泯，離一切身心執取，則相分自轉為一心真如，法法皆真。前七識一齊頓
X13n0287_p0570a06║轉，元無次第先後，故能即同如來。所謂不取非無幻，非幻尚不生，幻法云何立也？此意幽潛，必須微密觀
X13n0287_p0570a07║炤，乃能了知耳。）然上諸文，俱約對境辨見，顯不生滅。如對
X13n0287_p0570a08║手之開合，身之遷變，境之可還，物之差別，鹿相而
X13n0287_p0570a09║辨。密示生滅即不生滅，尚見外境是生滅法。今此
X13n0287_p0570a10║會通，令了心之與境，皆是迷己所成，無心外法可
X13n0287_p0570a11║以相對。則法法皆如，塵塵咸徧，分明顯示，令悟本
X13n0287_p0570a12║真，同如來耳。下文縱有破諸疑難，一一隨文會通，
X13n0287_p0570a13║皆此意也。
X13n0287_p0570a14║（經文長水本知汝身中有不滅耶，乾道紹興二本並作汝知身中。）。
X13n0287_p0570a15║（吾今將汝擇於見中，一本作今吾將汝身心圓明，溫陵本作即心圓明，非是。）
X13n0287_p0570a16║
X13n0287_p0570a17║大佛頂首楞嚴經疏解蒙鈔卷第二（之一）
X13n0287_p0570b01║
X13n0287_p0570b02║
X13n0287_p0570b03║
X13n0287_p0570b04║
X13n0287_p0570b05║
X13n0287_p0570b06║
X13n0287_p0570b07║大佛頂首楞嚴經疏解蒙鈔卷第二（之二）
X13n0287_p0570b08║海印弟子　蒙叟錢謙益鈔
X13n0287_p0570b09║（[○@║]躡前就疑難廣辨。科二，破見性離身疑。【疏】此疑因前佛令轉物，則同如來身心圓明，不了會通萬法之
X13n0287_p0570b10║旨，便謂如來令轉前物，成我真見。物若是見，此則見性離身而有，故成此疑。文二）。（[?∴]一、申疑三）（卍一疑）。
X13n0287_p0570b11║阿難白佛言：世尊！若此見精必我妙性，今此妙性現
X13n0287_p0570b12║在我前，見必我真，我今身心復是何物？
X13n0287_p0570b13║【疏】若此物處見精，定是我之真性，顯是此性在我
X13n0287_p0570b14║眼前，已離我體。此現前見既是真我，現今身心須
X13n0287_p0570b15║不是我，復是何物？（〔孤山云〕：向云迷己為物，乃至則同如來，是則所見山河皆我妙
X13n0287_p0570b16║性，故云現在我前。此領旨也。（〔空印云〕：此指見精現量之光徧在山河者。）見必我真等，由阿難尚存能所，所
X13n0287_p0570b17║見既是真性，能見復是何物？）（△〔溫陵云〕：由前云此精妙明，誠汝見性。復有兩番難破，總明見性無殊。阿難
X13n0287_p0570b18║領此，故云今此妙性，現在我前等。（雪浪解依溫陵。））（△〔私謂〕現在我前，是阿難領旨之言，圓、環二師解是也。
X13n0287_p0570b19║阿難至是，已領悟見性周徧，妙精明性現前皆是，豈有見性離身之疑？意云：向聞佛言：汝身汝心，皆是妙
X13n0287_p0570b20║明心中所現物。今此妙性，既在我前，則我現今身心，又是何物乎？是則領妙性在前，欲指陳其與現在身
X13n0287_p0570b21║心，如何妙合為一，而非疑此性之離身也。圓師謂尚存能所，葢古人咸疑阿難未了，故多料揀之詞。）。（卍二
X13n0287_p0570b22║難）。
X13n0287_p0570b23║而今身心分別有實，彼見無別分辨我身。若實我心
X13n0287_p0570b24║令我今見，見性實我而身非我。
X13n0287_p0570c01║【疏】若以現理而推，今此身心實有分別，緣於境界，
X13n0287_p0570c02║彼在前見，且無別（彼列）識（分別之別，筆別切，與蹩同音。無別之別，皮列切）分
X13n0287_p0570c03║辨我身。彼若實有真心令我見者，彼既真我，我應
X13n0287_p0570c04║非我（〔孤山云〕：若謂身無見性，而今分別非虗。若言現前是見，彼之外物實無心智，反辨我身。若
X13n0287_p0570c05║彼外物實是我心，現今能見，則成外物是我，內身非我）。（△〔雪浪云〕：若實我心，令我今見。下文云若實汝心，
X13n0287_p0570c06║汝實見者，此問答句義，鈎鎖相應處。）。（△〔私謂〕阿難此番疑問，諸師推度多端。唯宗通謂阿難見處，似窺得
X13n0287_p0570c07║寂滅現前之旨，庶幾近之。葢阿難自請發明二性已來，對物徵見，重疊勘辨，乃至若能轉物身心，圓明悟
X13n0287_p0570c08║知，即此見精，周徧法界，所見山河，皆我妙性矣。此番呈解，乃是屈指飛光後第二悟門也。曰：見性現前，已
X13n0287_p0570c09║將悟心徧十方，手持葉物矣。曰：身心何物，已將悟父母生身，塵吹漚滅矣。根身心眼，玲瓏逕漏，五陰之重
X13n0287_p0570c10║擔旋捨，二執之罥繫漸除。由是佛舉手指陳再印，如是直至僧祇獲身，即同見性成佛。大事了畢，去此不
X13n0287_p0570c11║遠。而近師更起臆見，謂其誤認本性，始露病根，多見其不知量也。然則阿難謂見性現前，已了義乎？曰：以
X13n0287_p0570c12║唯識通之。現前立少物，謂是唯識性，此妙性現前也。爾時住唯識，離二取相，故此無是非是也。故佛破云：
X13n0287_p0570c13║見在汝前，是義不實。）。（卍三結）。
X13n0287_p0570c14║何殊如來先所難言佛能見我？唯垂大慈開發未悟。
X13n0287_p0570c15║【疏】設使彼見能有分辨，何殊前難！汝既見物，物亦
X13n0287_p0570c16║見汝，則諸世間不成安立。（〔溫陵云〕：在前之見，若實我心，則彼實我而我非
X13n0287_p0570c17║我，見在物而不在身，是物能見我矣。此皆即迷情而難問也。）（[?∴]二、廣破三）。（卍一如來破其疑三）。（[○@(?∴)]一，標指
X13n0287_p0570c18║其非。）
X13n0287_p0570c19║佛告阿難：今汝所言，見在汝前，是義非實。
X13n0287_p0570c20║【疏】前顯諸法，故云若能轉物。不了斯旨，妄謂見在
X13n0287_p0570c21║眼前，雖形其言，實無其理。（〔私謂〕長水判阿難不了，直斥為妄。古師多執此
X13n0287_p0570c22║見，學者須善會之。）（[○@(?∴)]二、牒疑立理）
X13n0287_p0570c23║若實汝前，汝實見者（牒），則此見精，既有方所，非無指
X13n0287_p0570c24║示。
X13n0287_p0571a01║【疏】設若眼前可見，應有處所可指，豈成真見，離名
X13n0287_p0571a02║絕相？（〔寂，音曰〕：見精無相，豈有處哉？以有形之萬象，現無相見精之明，喻如明珠之光，自照珠體，
X13n0287_p0571a03║甚微細之智，不能分也。雜華云：破彼微塵，出大經卷。塵是有耶？則不言破。塵是無耶？則何用名以為塵？又
X13n0287_p0571a04║曰：唯一堅密身，一切塵中現。身雜塵耶？不可言堅密。唯一不雜塵耶？何以言一切塵中現也？故曰：若在汝
X13n0287_p0571a05║前，乃至非無指示。此最深妙明了之旨。）（[○@(?∴)]三、依理正破二）（[○@卍]一、約離物以推，是見三。）（[?(○/○)]一、推徵其體。四）（[│/○]
X13n0287_p0571a06║一，合觀物象）。
X13n0287_p0571a07║且今與汝，坐祇陀林，徧觀林渠，及與殿堂，上至日月，
X13n0287_p0571a08║前對恒河。汝今於我，師子座前，舉手指陳，是種種相：
X13n0287_p0571a09║陰者是林，明者是日，礙者是壁，通者是空。如是乃至，
X13n0287_p0571a10║草樹纖毫，大小雖殊，但可有形，無不指著。
X13n0287_p0571a11║【疏】物象差異，巨細雖殊，形相既分，必歸指示。
X13n0287_p0571a12║（[│/○]二，勸指見精。）
X13n0287_p0571a13║若必其見現在汝前，汝應以手確實指陳：何者是見？
X13n0287_p0571a14║【疏】見性若在汝前，便同物像可指，見性如何？
X13n0287_p0571a15║（[│/○]三、以理推徵）
X13n0287_p0571a16║阿難當知，若空是見，既已成見，何者是空？若物是見，
X13n0287_p0571a17║既已是見，何者為物？
X13n0287_p0571a18║【疏】諸像雖差，不離空有，故將二事以辨是見也。（〔溫陵
X13n0287_p0571a19║云〕：若空若物，總舉色心諸法。）（[│/○]四使其明示）
X13n0287_p0571a20║汝可微細披剝萬象，析出精明淨妙見元，指陳示我，
X13n0287_p0571a21║同彼諸物，分明無惑。
X13n0287_p0571a22║【疏】披，開；剝，拆；析，辨也。物象現前，洪纖咸見，應於此
X13n0287_p0571a23║處開析分辨，令此見精，分明出現，如諸物像，更無
X13n0287_p0571a24║迷亂。（〔定林云〕：清淨性識，明妙性覺，合二不離，是謂精明淨妙見元。）（△〔溫陵云〕此見本乎妙精明
X13n0287_p0571b01║心，故通言精。從心首出，故曰見元。依體指用，復曰精見。）（[?(○/○)]二、答釋不能）。
X13n0287_p0571b02║阿難言：我今於此重閣講堂，遠洎恒河，上觀日月，舉
X13n0287_p0571b03║手所指，縱目所觀，指皆是物，無是見者。
X13n0287_p0571b04║【疏】目觀手指，但是經塵，於諸物中，不辨是見（〔標指〕。自日
X13n0287_p0571b05║月宮，須彌半腹，觀指萬象，皆是外物，何處有見）。
X13n0287_p0571b06║世尊！如佛所說，況我有漏初學聲聞乃至菩薩，亦不
X13n0287_p0571b07║能於萬物象前剖出精見，離一切物別有自性。
X13n0287_p0571b08║【疏】若如佛說，令指見精，分明無惑，至於證真大菩
X13n0287_p0571b09║薩等，亦不能於諸物之中分出其見，況我聲聞初
X13n0287_p0571b10║學者乎！（〔定林云〕：相見為麤，性見為精，相見無性，性見無相。以無相故，無相非物，亦不離物，故
X13n0287_p0571b11║不能於萬物象前剖出精見。）（[?(○/○)]三印成難辨）。
X13n0287_p0571b12║佛言：如是，如是！
X13n0287_p0571b13║【疏】印其不能分出見性。
X13n0287_p0571b14║（[○@卍]二、約即佛以推，非見四。）（[?(○/○)]一，牒前無是。）。
X13n0287_p0571b15║佛復告阿難：如汝所言，無有精見離一切物別有自
X13n0287_p0571b16║性，則汝所指是物之中無是見者。
X13n0287_p0571b17║【疏】既不能於物中辨出見性，斯則所指咸物，無於
X13n0287_p0571b18║是見。既無是見，應即非見，故下徵之。（〔釋文〕無有精見，合論云：集
X13n0287_p0571b19║解作無有見精。）（[?(○/○)]二、徵此有非。）
X13n0287_p0571b20║今復告汝，汝與如來坐祇陀林，更觀林苑乃至日月
X13n0287_p0571b21║種種象殊，必無見精受汝所指。汝又發明，此諸物中
X13n0287_p0571b22║何者非見？
X13n0287_p0571b23║【疏】所指物象，既不是見，反應非見。若了唯真，更無
X13n0287_p0571b24║是見非見。以不了故，隨語生執。洎乎徵詰，岡知所
X13n0287_p0571c01║從，向下會通，皎然可見。
X13n0287_p0571c02║（[?(○/○)]三、答釋不知）。
X13n0287_p0571c03║阿難言：我實徧見此祇陀林，不知是中何者非見？（先答
X13n0287_p0571c04║不知也。）何以故？（何以下，釋不知所以。）若樹非見，云何見樹？若樹即
X13n0287_p0571c05║見，復云何樹？如是乃至若空非見，云何見空？若空即
X13n0287_p0571c06║見，復云何空？我又思惟：是萬象中，微細發明，無非見
X13n0287_p0571c07║者。
X13n0287_p0571c08║【疏】若也樹不是見，應離能見之外，見所不及，云何
X13n0287_p0571c09║現今復見於樹？又若此樹即是於見，云何更名此
X13n0287_p0571c10║以為樹？空例此釋（〔溫陵云〕：若樹非見，何能見樹？若即是見，樹當名見，云何名樹）。（[?(○/○)]
X13n0287_p0571c11║四印成難曉）。
X13n0287_p0571c12║佛言：如是，如是！
X13n0287_p0571c13║【疏】如汝所見，無非見者，無乃是乎？（〔孤山云〕：即離二見，佛皆印成者，
X13n0287_p0571c14║由見性非即非離，即離求定，定不可得，則此見性宛然空華。）（△〔溫陵云〕：色空等象，如虗空華，本無所有，不
X13n0287_p0571c15║可定指。故下文云：此諸物象與此見精，元是菩提妙淨明體，云何于中有是非是？）（△〔寂，音云〕。若空、若樹二
X13n0287_p0571c16║節之文，此密語也。深味而細觀之，兩者同一寂滅。何以知之？以樹見不可分故。此世尊密意，而阿難自悟
X13n0287_p0571c17║明之也。）（△〔私謂〕若空是見一節，世尊為阿難說法。若樹是見一節，是阿難自說法也。師資說聽，啐啄同時。
X13n0287_p0571c18║如印印文，不差毫髮。如來歡喜，贊嘆重印。如是於大眾中，已受顯記。如來印其隨語生解，而注家責其隨
X13n0287_p0571c19║語生執。則豈非後人之訶斥阿難，過於如來倍蓰耶？又如屈指飛光，如來纔有訊問，阿難隨答。無開無合，
X13n0287_p0571c20║無止無動，機緣交激，真如箭鋒鞭影。若在禪門，便成就推禪床，奪拂子，一等勘驗公案。楞嚴會上，只是等
X13n0287_p0571c21║閒問答，平平點示而已。阿難於此經中，三關呈悟，便獲法身。永明謂與觀音入流亡所，同是頓悟。而近師
X13n0287_p0571c22║循聲問影，交相貶剝。寂音言，密語悟，明亦少為尊者洗發也。）（卍二大眾失其守）。
X13n0287_p0571c23║於是大眾非無學者，聞佛此言，茫然不知是義終始，
X13n0287_p0571c24║一時惶悚，失其所守。
X13n0287_p0572a01║【疏】能見所緣，俱為勞相；是非即離，咸是緣塵。既法
X13n0287_p0572a02║空之慧未開，智障之惑難破，是見義既失，非見理
X13n0287_p0572a03║復乖，終始難明，守歸何所！由是非無學者，一時惶
X13n0287_p0572a04║悚。（〔真際云〕：向敘心境各別，相見歷然；今蒙一異推之，是非不決。心無所措，于是茫然。）（△〔吳興云〕：大
X13n0287_p0572a05║眾！始聞見性非物，佛印如是。終聞見性是物，佛又印如是。茫然不知終始二義，何所歸耶？下文文殊敘云：
X13n0287_p0572a06║若是見者，應有所指。若非見者，應無所囑。而今不知是義所歸，則知終始定指此二義。）（△〔寂音云〕眾生意
X13n0287_p0572a07║識，處處能緣，不能緣於般若，故曰般若如大火聚也。此會一時意識，方緣是非，是二者之義。而是二者之
X13n0287_p0572a08║義，自體不存。如來恐其退墮，特說其五語，堅彼信力也。）（△〔私謂〕大眾惶悚，文揀阿難。故知阿難領悟如來
X13n0287_p0572a09║印可結集者，已具有眼目，但後人不許耳。）。（卍三法王安其意）。
X13n0287_p0572a10║如來知其魂慮變慴（變，動；慴，懼），心生憐愍，安慰阿難及諸
X13n0287_p0572a11║大眾：諸善男子！無上法王是真實語，如所如說，不誑
X13n0287_p0572a12║不妄，非末伽棃四種不死矯亂論議。汝諦思惟，無忝
X13n0287_p0572a13║哀慕。
X13n0287_p0572a14║〔資中〕世間王者，尚無二語，何況法王親證而說？
X13n0287_p0572a15║故曰如所如說。佛有五語：真語、實語、如語、不誑語、
X13n0287_p0572a16║不異語。（無偽曰真，稱理曰實，不變曰如，心境相應曰不誑，懸見未然曰不異。）（△〔熏聞云〕：金剛
X13n0287_p0572a17║五語無不妄，此無不異。由不妄故，所以不異。）。（△〔荊公云〕：佛真語與二乘共者也，實語與菩薩共者也。如語
X13n0287_p0572a18║不共，無實無虗。無虗故不誑，無實故不異。今言不妄者，妄以對真得名，所謂真直一如而已，則無實亦妄。
X13n0287_p0572a19║故如所如說，乃名不妄。如所如者，所謂如如。）【疏】知時知機，應根而說，豈
X13n0287_p0572a20║同外道不死矯亂？四種矯亂，至下當辨。此意所明，
X13n0287_p0572a21║是非雙離，心境俱融，顯真妙體，無戲論相。故令諦
X13n0287_p0572a22║而思惟，不須心辱哀慕。（〔定林云〕：哀慕猶見憐。弟子所以仰慕本師者，以聞道
X13n0287_p0572a23║也。今不能思惟，恐辱其所以見憐之意耳。）（[?∴]三會通二）（卍一文殊旁為請問二）。（[○@(?∴)]一、述意敘疑）。
X13n0287_p0572a24║是時，文殊師利法王子愍諸四眾，在大眾中即從座
X13n0287_p0572b01║起，頂禮佛足，合掌恭敬而白佛言：世尊！此諸大眾不
X13n0287_p0572b02║悟如來發明二種精見色空，是非是義。
X13n0287_p0572b03║【疏】大眾茫然，不知所措，雖聞安慰，令諦思惟，智慧
X13n0287_p0572b04║不明，罔解所問。文殊智德，旁為發機，先敘不悟，後
X13n0287_p0572b05║方請示。言二種者，謂於色空之上，辨於精見是與
X13n0287_p0572b06║非是之二義也（二種，真際謂精見色空，孤山謂是非是義，竹庵補遺依長水疏，謂即
X13n0287_p0572b07║前析精見於色空，為即為離是非是義之二種也）。（[○@(?∴)]二、騰疑請示）。
X13n0287_p0572b08║世尊！若此前緣色空等象，若是見者應有所指，若非
X13n0287_p0572b09║見者應無所矚，而今不知是義所歸故有驚怖，非是
X13n0287_p0572b10║疇昔善根輕尠。唯願如來大慈發明，此諸物象與此
X13n0287_p0572b11║見精元是何物？於其中間無是非是。
X13n0287_p0572b12║【疏】自是是非難明，非謂善根尠少。阿難前云無是
X13n0287_p0572b13║見者，無非見者，如來一一印許，意令於真法界達
X13n0287_p0572b14║無是非。及至魂慮變慴，又囑汝諦思惟，深欲令了
X13n0287_p0572b15║法界一相。文殊愍眾，請佛明示此見與緣，元是何
X13n0287_p0572b16║物，無是非相。（〔王舜鼎曰〕：阿難云：我今身心，復是何物？文殊啟請云：願如來發明此諸物
X13n0287_p0572b17║象與此見精，元是何物？悟得此物，則物象我體，元是一箇，更無是非二相可言。）（○〔合釋〕〔補遺云〕：此中歷簡
X13n0287_p0572b18║緣見，有四段文：初、還不還，顯真性常住。次、物非物，顯見性周徧。三、徧非徧，顯見性攝法。四、是非是，顯見性
X13n0287_p0572b19║融妙。然則見性不還故常，常然後體徧，體徧然後攝法，攝法乃至於融妙。妙則理極，不可有加，繼之絕待
X13n0287_p0572b20║而已。）。（卍二如來正與會通三）。（[○@(?∴)]一顯諸法唯真，是非雙絕）。
X13n0287_p0572b21║佛告文殊及諸大眾：十方如來及大菩薩，於其自住
X13n0287_p0572b22║三摩地中。
X13n0287_p0572b23║〔宗鏡〕若未自住三摩地中，不信心外無法，以分
X13n0287_p0572b24║別智，解心不亡，但緣他境，未住自地，如首楞嚴經
X13n0287_p0572c01║自住三摩地（云云）。所云大菩薩者，即八地已上。若
X13n0287_p0572c02║八地菩薩，尚心外見淨土，以智緣理，不名自住。（〔首楞
X13n0287_p0572c03║嚴三昧經云〕佛說是三昧，非九地已下菩薩及二乘人能知，唯受職菩薩之所能得。）【疏】自住
X13n0287_p0572c04║之定，即首楞嚴三昧也。諸法如幻，法界一相。起信
X13n0287_p0572c05║云：諸佛已離業識，無自他相見。登地已上，分證此
X13n0287_p0572c06║法，亦如佛見也。（〔手鑑云〕凡諸三昧，皆有三相，謂入、住、出。五識對境，意從門出；遠境護
X13n0287_p0572c07║根，意識却入。此通權小，今唯一心，以明三相。即照之寂名入，即寂之照名出，入已未起名住，非權小所得，
X13n0287_p0572c08║故復名自。）（△〔桐洲注〕佛及大士自住三摩地，名等持法界觀慧地中。）。（△〔直解云〕以自覺智，常住首楞嚴大
X13n0287_p0572c09║定，故云自住。所謂那伽常在定，無有不定時。）。（○〔引證〕〔金剛三昧經云〕：法雲地菩薩住首楞嚴三昧，其心淡
X13n0287_p0572c10║泊，安住不動，猶十五夜月，圓滿可觀，明相具足。住是三昧已，修百三昧，然後乃入金剛三昧，如牟尼珠，光
X13n0287_p0572c11║光相照。入首楞嚴三昧海，所有智慧如空中日，諸煩惱海如微烟障。）。
X13n0287_p0572c12║見與見緣并所想相，如虗空華本無所有。此見及緣
X13n0287_p0572c13║元是菩提妙淨明體，云何於中有是非是？
X13n0287_p0572c14║【疏】見謂識體。見緣即根，是增上緣，能生識故。所想
X13n0287_p0572c15║相即境也，是所緣緣，牽生識故。下文云：想相為塵，
X13n0287_p0572c16║識情為垢。或可見即是根，見緣即境，所想相即識。
X13n0287_p0572c17║此根、境、識，即十八界，攝一切盡（桐洲、溫陵，皆依長水次義），即龍
X13n0287_p0572c18║樹四句中因緣所生法也。此根、境、識（疏亦躡次義解），從妄
X13n0287_p0572c19║心有，其體元無，如空中華，翳病故見。下文云：見聞
X13n0287_p0572c20║如幻翳，三界若空華。此則我說即是空，雖如幻華，
X13n0287_p0572c21║本無其體。世俗諦中說名根、境，即亦名為假名（釋此
X13n0287_p0572c22║見及緣一句）。諸法無體，不覺故有；不覺即覺，元是菩提。
X13n0287_p0572c23║起信云：念無自相，不離本覺；若離覺性，則無不覺。
X13n0287_p0572c24║下經亦云：見與見緣，似現前境，元我覺明。即亦是
X13n0287_p0573a01║中道義也。文殊前問此諸物象及此見精，元是何
X13n0287_p0573a02║物等，故佛答云：元是菩提妙淨明體。此則顯一真
X13n0287_p0573a03║法界離性離相，圓收諸法無不是如，云何更說是
X13n0287_p0573a04║見非見（〔融室云〕：見及緣既歸如體，咸沒其名，如何於妙淨體中論是非是）？即洗滌
X13n0287_p0573a05║前來緣塵辨見，或見或塵，是非之相。若不以三昧
X13n0287_p0573a06║遣蕩，何能契此一如？故淨名息言，意在於此（〔二楞云〕：華
X13n0287_p0573a07║嚴云：法性如虗空，佛法於中住。妙淨明體，本無相、見二分，是業識妄現。諸佛菩薩自住三昧，相、見尚不可
X13n0287_p0573a08║得，何是非之有）。（○〔引證〕〔宗鏡云〕凡言中者，有二種中：一、但中，二、圓中。首楞嚴明八還義，若㭊前塵，見無還
X13n0287_p0573a09║處，見性獨妙，但中也。見與見緣，元是菩提妙淨明體，云何于中有是非是？此圓中也。空假即中，但中也。中
X13n0287_p0573a10║即空假，即是圓中，不但中也。）。（[○@(?∴)]二、引文殊為例，二相元無三。）（[○@卍]一、引例二）（[?(○/○)]一例）
X13n0287_p0573a11║文殊！吾今問汝，如汝文殊（一問真文殊），更有文殊是文殊
X13n0287_p0573a12║者（二問是文殊），為無文殊（三問無文殊）？
X13n0287_p0573a13║【疏】佛意問云：如汝文殊，是一體性。（一問）吾欲於此更
X13n0287_p0573a14║立是名，為是文殊？（二問）復欲於此立一無名，為無文
X13n0287_p0573a15║殊？（三問）為得已否？意顯一真體上，不立是名，不立無
X13n0287_p0573a16║相。是即對非以立，無即待有而稱。是非有無，戲論
X13n0287_p0573a17║之見，豈會一真？前約觀門，無是非相，唯證乃真。若
X13n0287_p0573a18║不指事以明，未證如何領解？故託文殊以明一相。
X13n0287_p0573a19║（〔補遺云〕此有相待絕待二意。佛只問真文殊外，為有為無？有則有是非真妄之異，相待也；無則唯一文殊，
X13n0287_p0573a20║是非從何而生？絕待也。）（[?(○/○)]二答）
X13n0287_p0573a21║如是（領旨）。世尊！我真文殊（答一問），無是文殊（答次問）。何以故？
X13n0287_p0573a22║若有是者，則二文殊（釋無是所以）。然我今日非無文殊（答三
X13n0287_p0573a23║問），於中實無是、非二相。
X13n0287_p0573a24║【疏】先答無是。若立是者，即須對非，便有二相，故云
X13n0287_p0573b01║則二文殊。次答無無。若立無者，即成斷滅，將何名
X13n0287_p0573b02║為真文殊體？但於真體無是非相，亦不可說真體
X13n0287_p0573b03║全無。見之與緣，同是一真，故無二相也（長水立二問二答，吳
X13n0287_p0573b04║興立三問三答，大意則同）。（△〔真際云〕：若立二身，即有是非之相；既唯一體，終無對待之名。）。（△〔吳興云〕：真無
X13n0287_p0573b05║是非，是非由妄。若謂色空是真見者，斯乃從妄辨真，對於無妄之真，則成二義。故曰：若有是者，則二文殊。
X13n0287_p0573b06║若謂色空非真見者，其如妄境，全體是真。故曰：然我今日，非無文殊。）（△〔補遺云〕：故真文殊，無二文殊絕待
X13n0287_p0573b07║也。若有是者，則二文殊相待也。今日非無文殊，即前言我真文殊，欲于絕待中示無是非之相，故覆疏之
X13n0287_p0573b08║也。）（△〔旁論云〕華嚴偈曰：若有知如來，體相無所有，修習得明了，此人疾作佛。疏曰：言疾作佛者，約文殊門，
X13n0287_p0573b09║情盡理現，即名作佛。此經我真文殊，無是文殊，乃至出指非指等，豈非情盡理現，示文殊疾作佛之門耶？）
X13n0287_p0573b10║（[○@卍]二合顯）。
X13n0287_p0573b11║佛言：此見妙明與諸空塵亦復如是，本是妙明無上
X13n0287_p0573b12║菩提淨圓真心，妄為色空及與聞見。
X13n0287_p0573b13║【疏】此見及緣，皆是妄心分別故有，說何為是而更
X13n0287_p0573b14║立非？若了法界一相咸是一如，即同文殊無是非
X13n0287_p0573b15║相，故云亦復如是（〔標指〕一切幻化皆生覺心）。（△〔補遺〕本是妙明，合上真文殊。妄為
X13n0287_p0573b16║色空，合上更有文殊。色空既立，對待潛生。若知本是空華，絕待于茲顯現。）。（[○@卍]三重喻）。
X13n0287_p0573b17║如第二月，誰為是月？又誰非月？文殊！但一月真，中間
X13n0287_p0573b18║自無是月非月。
X13n0287_p0573b19║【疏】本唯一月，未曾有二，病眼不了，二相俄生。既知
X13n0287_p0573b20║第二無體，更欲名誰為是月非月？（〔吳興云〕：前舉第二月，別喻見精
X13n0287_p0573b21║明元，今通喻色空及與聞見也。適言是月，捏目所見；適言非月，影不離真。皆言誰者，責問之詞。捏影若亡，
X13n0287_p0573b22║是非何在？）（△〔補遺〕第二月是相待義，合二文殊。但一月是絕待義，合真文殊。）（[○@(?∴)]三、指妄顯真，結成得失）。
X13n0287_p0573b23║是以汝今觀見與塵，種種發明名為妄想，不能於中
X13n0287_p0573b24║出是非是。由是真精妙明覺性，故能令汝出指非指。
X13n0287_p0573c01║【疏】妄想若存，心境難脫，故不能出是非是相。若一
X13n0287_p0573c02║念不生，前後際斷，唯一妙覺，湛然周徧，於中更無
X13n0287_p0573c03║是相非相。指即是見也，非指即非見也，但文變耳。
X13n0287_p0573c04║（然文字法師困於章句，竟不能通一相一味者，莫不競執空華，爭馳二月，攻乎異端，彼我天隔。苟能居一
X13n0287_p0573c05║切時，不起妄念，於諸妄心，亦不息滅，住妄想境，不加了知，於無了知，不辨真實，斯則隨順覺性，云何更容
X13n0287_p0573c06║是非相於其間哉〔！吳興云〕：物為所指，見非可指。真性俱離，故云出指非指。）（△〔定林云〕：不能出是非是者，見
X13n0287_p0573c07║二法故。令汝出指非指者，知一性故。）（△〔無盡云〕種種發明，是非鋒起，孤光逈照，逈出指陳。）。（△〔論補云〕：由精
X13n0287_p0573c08║明妙覺，明性超彼諸所有相，故名曰出。）。（△〔溫陵云〕：觀見塵而發明，如以指喻指，終沈妄想。由精真而發明，
X13n0287_p0573c09║如以非指喻指，可離分別。）（△〔雪浪云〕潤文者，借莊子齊物論之文。彼云：以指喻指之非指，不若以非指喻
X13n0287_p0573c10║指之非指也。万物一指也，正見泯絕是非，故云出指非指。）（△〔王舜鼎曰〕出指非指，所謂見月忘指也。）（[○@║]三、
X13n0287_p0573c11║破自然因緣疑二）。（◑一，破自然二）。（[?∴]一伸難三）（卍一外計同真難）。
X13n0287_p0573c12║阿難白佛言：世尊！誠如法王所說，覺緣徧十方界，湛
X13n0287_p0573c13║然常住性非生滅，與先梵志娑毗迦羅所談冥諦，及
X13n0287_p0573c14║投灰等諸外道種，說有真我徧滿十方，有何差別？
X13n0287_p0573c15║【疏】覺之緣，由行相也。周徧無生，即是其緣（〔吳興云〕。覺謂菩
X13n0287_p0573c16║提，緣即色空聞見等。領前文云，此見及緣，元是菩提妙淨明體）。（△〔溫陵云〕覺緣即見性，能見明暗通塞等。
X13n0287_p0573c17║徧緣一切，無乎不在者，前文云：見性周徧，非汝而誰？身心圓明，徧含國土，即覺緣在十方界，常住不滅。）
X13n0287_p0573c18║婆羅門，此云梵志，或淨志。（亦云淨行。肇曰：其種別有經書，以道學為業。應
X13n0287_p0573c19║法師云：承習梵天法，自云其種從梵天口生，四姓中勝，獨取梵名。金七十論謂有外道名劫毗羅，從空而
X13n0287_p0573c20║生，自然四德，造十万偈，為六師之元祖，故曰先梵志。）投灰等，即苦行外道，躶
X13n0287_p0573c21║形拔髮，鞭纏棘刺，五熱炙身也。（娑毗羅、脩䳕、鳩行、一切、投灰等，是其
X13n0287_p0573c22║遺種。）我徧十方者，此外道不知阿賴耶識為界趣生
X13n0287_p0573c23║本，含藏種子，惑潤受生，遂計身中有一神我，常在
X13n0287_p0573c24║不滅，處處受生，徧十方界。彼之所說，計我行相，似
X13n0287_p0574a01║濫真覺，故云有何差別。（〔宗鏡云〕外道不達諸法因緣和合成諸蘊，凡有所為，
X13n0287_p0574a02║皆是蘊陰，便於蘊上執有實我，受用自在，名為神主。於似常似一相續之中，說有神性，是外道我。若了內
X13n0287_p0574a03║外和合，因緣所成，唯識所變，似境所現，即第八識。任持不斷，似有相續，即佛法義。外道不知，將為實有，迷
X13n0287_p0574a04║無性之理，執身見之患。）（△〔楞伽第二〕。大慧白佛：世尊！同外道說我有如來藏體。佛告大慧：我說如來藏，不
X13n0287_p0574a05║同外道所說之我。釋曰：此難如來。若說有如來藏，是違上一切脩多羅皆應說空，即同外道說有神我。阿
X13n0287_p0574a06║難今亦引楞伽義，躡大慧神我之難也。）。（△〔私謂〕迦毗羅立二十五諦：一者、從冥初生覺，名為冥諦，亦云世
X13n0287_p0574a07║性，亦曰自然，無所從故。第二十五諦為神我，神為主常，覺性處中，不壞不敗，攝受諸根。阿難初舉冥諦，冥
X13n0287_p0574a08║諦即自然也。次舉神我，自然之主諦也。神為主宗，覺相處中，非覺緣而何？不壞不敗，攝受諸根，非徧十方
X13n0287_p0574a09║界，常住不滅而何？金七十論云：知二十五諦為正徧知，明縛與脫不由干我。言我解脫者，約自然脫耳。故
X13n0287_p0574a10║知阿難並舉冥諦、神我，皆自然計也。諸家判冥諦、神我為二計，謂說神我則濫覺緣徧界，說冥諦則濫性
X13n0287_p0574a11║無生滅。此計宗不清之過也。又按數論二十五諦，從冥初生覺等，是因緣義。由此自性合三德故，是和合
X13n0287_p0574a12║義。又無縛脫，無轉輪生死，是自然義。數論一師具足三法，迦毗羅是六師之元祖，冥諦是外人之總計。阿
X13n0287_p0574a13║難初舉冥諦，但計神我、自然。次下廣破自然、和合。由是外論邪宗，乃為傾巢伐穴也。）（卍二、自語相違難）。
X13n0287_p0574a14║世尊亦曾於楞伽山為大慧等敷演斯義，彼外道等
X13n0287_p0574a15║常說自然，我說因緣非彼境界。
X13n0287_p0574a16║【疏】佛為大慧說楞伽經，明諸因緣，破彼外道執自
X13n0287_p0574a17║然見因緣之義，非是外道所知境故（〔真際云〕。彼經第二，大慧舉
X13n0287_p0574a18║佛昔說如來藏性與外道計我何別，佛述真我，為斷愚夫畏無我句，故說如來藏性不同外道之我（外道
X13n0287_p0574a19║計有神我，畏佛說無我句，故世尊有時亦說真我，不全說無我）。又為破外道自然說有因緣，依世間相分
X13n0287_p0574a20║別緣起，今引次義為難）。（△〔私謂〕外人立冥諦自然，神我常住。神我、自然，即一計也。上文並列二諦，此則單
X13n0287_p0574a21║舉自然。但破自然，神我不立矣。）（○〔引證〕〔宗鏡云〕佛法正道，皆從緣生。故云心法四緣生，色法二緣起。若執
X13n0287_p0574a22║不從緣生者，悉屬外道自然邪見。若能明了世間因緣之法，方乃見無生之旨。）。（△〔清涼云〕無因論師說：一
X13n0287_p0574a23║切万物，無因無緣，自然生，自然滅。此則無因為自然也。一切諸法，緣會而生，緣離則滅，未有不從因生。情
X13n0287_p0574a24║非情境，皆從因生。而言無因，乃成大過。謂不應生物，則合常生。石女則生兒，龜毛亦應生物。不修万行，應
X13n0287_p0574b01║得涅槃，則世出世間，一時俱壞。故無因過，過莫大焉。離佛法外，千般異說，不出邪因無因說。一正因緣，無
X13n0287_p0574b02║計不破。）（卍三雙結，請開示。）。
X13n0287_p0574b03║我今觀此覺性自然，非生非滅，遠離一切虗妄顛倒，
X13n0287_p0574b04║似非因緣與彼自然，云何開示不入群邪，獲真實心
X13n0287_p0574b05║玅覺明性？
X13n0287_p0574b06║【疏】今觀覺性，本是無生，離諸虗妄，有似不同。楞伽
X13n0287_p0574b07║所說，與彼外道自然執見，如何分辨？此不知如來
X13n0287_p0574b08║隨宜說法，在楞伽時，為破外道不了業種熏習，感
X13n0287_p0574b09║外增上，遂即妄計烏自然黑，鶴自然白等（〔標指〕，計執神我
X13n0287_p0574b10║為常住。不知業種含藏八識之內，隨善惡業緣，受報好醜，便謂鶴白烏玄，松直𣗥曲，皆自然也，遂立自然
X13n0287_p0574b11║之宗。頌曰：誰開河曲堆山原？誰削荊𣗥𦘕禽獸？世無一物能生者，是故諸法皆自然。）。故佛說
X13n0287_p0574b12║有因緣，約世間相緣起道理。今此直明一真法性，
X13n0287_p0574b13║豈同因緣隨他意語耶？（〔吳興云〕阿難言：我今觀此覺性自然，即是觀前覺緣
X13n0287_p0574b14║之性，徧十方界，湛然常住等。所言徧者，亦自然徧耳。今之覺性自然，似非昔之因緣，則與外道之自然，如
X13n0287_p0574b15║何分別耶？對他相濫，雖有三名，自己所疑，秪一自然。自然若破冥諦神我，復何濫歟？）（△〔私謂〕阿難曰：我觀
X13n0287_p0574b16║此覺性之自然，未敢尅定。非佛說之因緣與尅定，非彼外人之自然。兩楹未決，故致似言。佛直訶云：汝猶
X13n0287_p0574b17║未悟惑為自然。此所謂決定答也。就佛訶語，阿難計宗了矣。節圓環師貼文未順，苕溪依長水疏通為允。
X13n0287_p0574b18║而寂音謂阿難掩露其詞，陽縱以同世尊，陰奪以歸宿於自然。斯則巧累儁傷，豈直心詶問之義耶？）。（○〔通
X13n0287_p0574b19║釋〕真際云：與彼自然，即合彼自然也。孤山云：與者，類也。二師訓與字皆未當。溫陵云：似非因緣及彼妄計
X13n0287_p0574b20║之自然。阿難既判明妄計，佛何復訶惑為自然耶？）。（[?∴]二，正破二）。（卍一牒疑審定）。
X13n0287_p0574b21║佛告阿難：我今如是開示方便真實告汝，汝猶未悟
X13n0287_p0574b22║惑為自然。阿難！若必自然，自須甄明有自然體。
X13n0287_p0574b23║【疏】示方便者，約理、約事、就喻、就境，一一無非顯真
X13n0287_p0574b24║實性（〔溫陵云〕即自住三摩地等文）。尚此不了，迷作自然。若是自
X13n0287_p0574c01║然，必須有體，如何甄別？（〔寂音云〕是非是義，意處收法也。阿難聞此，見精明體
X13n0287_p0574c02║出乎是非是義，則意不能取，如枯木有華，如水有塵，則迷以為自然，故曰汝猶未悟等。）（△〔私謂〕清涼引瑜
X13n0287_p0574c03║伽第七，謂見世間無有因緣，起無因見，立無因論。此則無因為自然，非別有物。佛言：自須甄明有自然體。
X13n0287_p0574c04║正破其無體也。有師言：外道不了性空，計有一物為自然體。此未覈論意也。）（卍二、就緣推破二）。（[○@卍]一徵）
X13n0287_p0574c05║汝且觀此妙明見中，以何為自？此見為復以明為自，
X13n0287_p0574c06║以暗為自，以空為自，以塞為自？
X13n0287_p0574c07║【疏】自然之體，為何所在？故約四境以問，顯體無得。
X13n0287_p0574c08║（[○@卍]二破）
X13n0287_p0574c09║阿難！若明為自應不見暗，若復以空為自體者應不
X13n0287_p0574c10║見塞，如是乃至諸暗等相以為自者，則於明時見性
X13n0287_p0574c11║斷滅。云何見明？
X13n0287_p0574c12║〔慤公玄贊〕慶喜所疑，唯約真體，如來何故約相
X13n0287_p0574c13║而破？然一體凝然，理無能所，既興能計，必有所緣。
X13n0287_p0574c14║緣則約相方生，離相必無緣理。是以假緣推自，自
X13n0287_p0574c15║且不成，相息心亡，永袪邪計。【疏】若四境即是見之
X13n0287_p0574c16║自體，則互相乖反，為自不成，隨屬一境，即不見三。
X13n0287_p0574c17║今汝不然，云何妄執〔？宗鏡〕若執此性是自然者，
X13n0287_p0574c18║應須現推自然之理。且如本性，以何法為自體？故
X13n0287_p0574c19║知恒常之性，不逐緣生。若隨明暗幻化之法以為
X13n0287_p0574c20║自體，明暗等法緣散之時，此性應隨斷滅。（〔定林云〕凡言自
X13n0287_p0574c21║者，非無所從生，又必有他為對，但一性耳，即非自然。）（◑二，破因緣二）。（[○@║]一、翻前為難二）（[?∴]一伸難）
X13n0287_p0574c22║阿難言：必此妙見性非自然，我今發明是因緣生，心
X13n0287_p0574c23║猶未明諮詢如來，是義云何合因緣性？
X13n0287_p0574c24║【疏】既非自然，必是因緣。因緣之義，無常生滅，此有
X13n0287_p0575a01║彼無，體非周徧，豈同覺性湛然常住，圓滿十方？行
X13n0287_p0575a02║相相違，故云云何合因緣性（〔孤山云〕。如佛昔說正因緣義，未知妙見云
X13n0287_p0575a03║何符合）。（[?∴]二，正破二）。（卍一破因義）。（[○@卍]一徵）
X13n0287_p0575a04║佛言：汝言因緣，吾復問汝。汝今因見，見性現前（牒前汝見
X13n0287_p0575a05║在前）。此見為復因明有見？因暗有見？因空有見？因塞有見？
X13n0287_p0575a06║【疏】以境為因，有此見性，故云因見。還以四境徵其
X13n0287_p0575a07║見因。
X13n0287_p0575a08║（[○@卍]二破）
X13n0287_p0575a09║阿難，若因明有應不見暗，如因暗有應不見明，如是
X13n0287_p0575a10║乃至因空、因塞同於明暗。
X13n0287_p0575a11║【疏】四境相違，一三互闕，為因不成（〔標指〕。若因明境有見，應不見于
X13n0287_p0575a12║二境）。（卍二破緣義二）。（[○@卍]一徵）
X13n0287_p0575a13║復次，阿難！此見又復緣明有見，緣暗有見，緣空有見，
X13n0287_p0575a14║緣塞有見。
X13n0287_p0575a15║【疏】因親緣疎，分為二門，互相違破，四義徵訖。
X13n0287_p0575a16║（[○@卍]二破）
X13n0287_p0575a17║阿難！若緣空有，應不見塞；若緣塞有，應不見空。如是
X13n0287_p0575a18║乃至緣明、緣暗，同於空塞（如文）。
X13n0287_p0575a19║（△〔孤山云〕：因略空塞，緣略明暗，佛言之巧，相例可知。）（△〔熏聞云〕：如因明有見，則境親而根疎。若緣空有見，
X13n0287_p0575a20║則根親而境疎。因緣皆對境破。不對根破者，以境有明暗空塞，推簡為易。根無此相，故不破之。又則阿難
X13n0287_p0575a21║見性，未脫前塵。由於前塵，而生轉計。如云汝今因見，見性現前等。是故所破，並從境說。）。（△〔寂音云〕譬如寶
X13n0287_p0575a22║鏡，種性清瑩，有翳有拭，有開有掩。其翳非暗與之，其拭非明與之，其開非空與之，其掩非塞與之。暗、明、空、
X13n0287_p0575a23║塞不常，種性有常。故如來示見精明性具，能容受明、暗、空、塞四種緣塵，此寶鏡似之。）（[?∴]三會通二）（[○@(?∴)]一亡
X13n0287_p0575a24║相顯法）。
X13n0287_p0575b01║當知如是精覺妙明，非因、非緣，亦非自然、非不自然，
X13n0287_p0575b02║無、非不非，無是、不是，離一切相即一切法。
X13n0287_p0575b03║【疏】所亡之相，通有八句：謂因緣也，自然也，是也，非
X13n0287_p0575b04║也，此四是病；非因緣，非自然，非是，非非，此四是藥。
X13n0287_p0575b05║經文從非因緣下三句，雙亡因緣自然之藥病。謂
X13n0287_p0575b06║非因緣，非自然，非不因緣（補句），非不自然不因緣，義
X13n0287_p0575b07║在自然中也（〔通釋〕。疏意正謂經文具足，不煩補句耳。融室廣注云：妙明見性，湛然清淨，
X13n0287_p0575b08║豈屬因緣自然，亦無不自然相。有師云：非因非緣，遣因緣也；非自然非不自然，迭遣自然也。二解意亦相
X13n0287_p0575b09║通。吳興謂不言非不因緣者，以此中正破因緣，姑且置之，恐語佛未應穿鑿如此。又云：非正因緣，非外自
X13n0287_p0575b10║然。又以非不非配因緣，是不是配自然。竹庵辨證，更益支離，今並不取）。無非下二句，
X13n0287_p0575b11║雙亡是非之藥病。謂無非無不非，無是無不是，藥
X13n0287_p0575b12║病雙亡，無跡可滯，心行處滅，言語道斷，故云離一
X13n0287_p0575b13║切相。以前諸相，皆是虗妄徧計執故。（〔溫陵云〕疉拂徧計，直示精
X13n0287_p0575b14║覺也。因緣自然是非等相，皆是妄情徧計分別。精覺妙明，本無是事，故曰離一切相。）精覺妙
X13n0287_p0575b15║明，非別有體，但於諸法，遠離前來虗妄徧執，即是
X13n0287_p0575b16║圓成妙覺明性。（徧計既離，則圓成實體，觸處現前，故曰即一切法。祖師謂但離妄緣，
X13n0287_p0575b17║即如如佛。又云：是非已去了，是非裏薦取。皆此意也。）故起信云：是故一切法，
X13n0287_p0575b18║從本已來，離言說相，離名字相，離心緣相，乃至唯
X13n0287_p0575b19║是一心，故名真如。唯識亦云：此諸法勝義，亦即是
X13n0287_p0575b20║真如，常如其性故，即唯識實性。又云：圓成實於彼，
X13n0287_p0575b21║常遠離前性。下經廣辨，須預此知。（〔融室云〕離一切相心真如門，即
X13n0287_p0575b22║一切法心生滅門。）（△〔鶴林云〕：有無四句，是非四句，聖凡等一切諸法，乃至一塵，皆具四句。則無邊四句，俱
X13n0287_p0575b23║不能著，故云離一切相。又恐離相沈空，從死發活，故轉拂之，云即一切法。）。（[○@(?∴)]二、結責滯情）。
X13n0287_p0575b24║汝今云何於中措心？以諸世間戲論名相而得分別，
X13n0287_p0575c01║如以手掌撮虗空摩秪益自勞，虗空如何隨汝執捉？
X13n0287_p0575c02║【疏】因緣自然，皆是世間戲論名相，如何以此於真
X13n0287_p0575c03║覺中舉心分別？如下云：汝蹔舉心，塵勞先起，名相
X13n0287_p0575c04║手掌，摩真覺空，勞黷自為，一無所益。（〔溫陵云〕：精覺不可措心，如
X13n0287_p0575c05║虗空不可措手。）〔宗鏡〕因緣自然，皆是世間言論；有無真
X13n0287_p0575c06║俗，悉是分別識心。應須親到，不俟更言。如鏡照容，
X13n0287_p0575c07║直須心口相似；如魚飲水，方能冷暖自知。若不直
X13n0287_p0575c08║見其事，欲以意解情求，如持兔角弓，駕龜毛箭，以
X13n0287_p0575c09║無手人擬射須彌山，似壓熱沙油點無燈火，貯漏
X13n0287_p0575c10║巵內欲破鐵圍昏，徒役狂勞，終無是處。（○〔引證〕〔智論云〕：世間
X13n0287_p0575c11║眾生，自依見，自依法，自依論議，而生諍競。戲論即諍競本，戲論依諸見生。諸有戲論者，皆是無智。何以故？
X13n0287_p0575c12║各各不相受法故。）。（△〔清涼疏云〕：上來體性寂滅，遣有。身相具足，遣無。非合不合，雙遣有無。而復謂佛是非
X13n0287_p0575c13║有非無，還成戲論。中論偈云：如來過戲論，而人生戲論。戲論破慧眼，是皆不見佛。青目釋云：戲論名憶念，
X13n0287_p0575c14║分別有此。彼言是人為戲論覆慧眼故，不見如來法身。又瑜伽九十五有六種戲論：一、顛倒戲論，二、唐捐
X13n0287_p0575c15║戲論，三、諍競戲論等。）（[○@║]二、引經為難二）。（[?∴]一伸難）
X13n0287_p0575c16║阿難白佛言：世尊！必妙覺性非因非緣。世尊！云何常
X13n0287_p0575c17║與比丘宣說見性具四種緣，所謂因空、因明、因心、因
X13n0287_p0575c18║眼？是義云何？
X13n0287_p0575c19║【疏】此依俗諦具緣，能見為難。唯識說九緣，此唯出
X13n0287_p0575c20║四。（〔孤山云〕：今經及涅槃但明四種，廣略異耳。）約小乘義，減大五緣，心即
X13n0287_p0575c21║分別緣也。（〔谷響云〕：唯識九緣：一、空，二、根，三、明，四、境，五、作意，六、種子，七、分別，八、染淨，九、根本。
X13n0287_p0575c22║加等無閒緣成十。今經因心即分別緣，因眼即根緣也。）（△〔標指〕唯識頌云：眼識九緣生，謂種子為因緣，與
X13n0287_p0575c23║五生起為增上緣，牽境為所緣緣，第八識為根本緣，第七識為染淨緣，第六識為分別緣、空緣、明緣、根緣。
X13n0287_p0575c24║今所減者，種子、增上、所緣、根本、染淨五識也。）。（△〔清涼疏鈔〕言四緣者，即是小乘：一、空，二、根，三、境，四、作意。故
X13n0287_p0576a01║智論云：爾時耳根不壞，聲在可聞處，作意欲聞。情、塵、意合，即耳識生。隨耳識生，即意識生。方能分別種種
X13n0287_p0576a02║因緣，方得聞聲。釋曰：聲在可聞處即空，二即作意，情即是根。故中論內詔六根品為六情品。古云：根含識
X13n0287_p0576a03║義，目之為情。塵即是境，意即意根。加此為五，發生耳識。言耳識生，即意識生，即意識同時分別，非是緣也。
X13n0287_p0576a04║若約分別，聲、塵即同時意識，亦是緣也。種種因緣得聞，總結上也。言八緣者，若於前四上，復加於四，謂：一、
X13n0287_p0576a05║空，二、根，三、境，四、作意，五、根本依第八識，六、染淨依第七識，七、分別依第六識。八種子為因緣依，諸有為法，
X13n0287_p0576a06║皆託此依。離此因緣，必不生故。分別依者，即第六識。染淨依者，即第七識。根本依者，即第八識。根即同境
X13n0287_p0576a07║依，故唯識第四。由此五根俱有所依，定有四種，謂：五色根，六、七、八識。隨闕一種，必不轉故。同境、分別、染淨、
X13n0287_p0576a08║根本，所依別故。如有偈云眼識九緣生耳識唯從八等。釋曰：眼九緣者，復加於明，闇中無見故。）（△〔宗鏡云〕：
X13n0287_p0576a09║問：一切之法，皆藉緣生。八識之中，各具幾緣？答：眼具九緣：一、空緣，謂空疎無物障礙于前境故，謂無障礙，
X13n0287_p0576a10║引發生起能緣識故。二、明緣，謂光明離暗相故，分明顯了，開闢引導能緣識故。三、根緣，謂自眼根為所依
X13n0287_p0576a11║故。四、境緣，謂能緣識為所緣故，牽生引發能緣識故。五、作意緣，發作心意能生起故，於心種位警令生現，
X13n0287_p0576a12║於現行位引心至境故。六、根本緣，謂第八識與其根等識而為根株，作元本故，與前七識為所依故。七、染
X13n0287_p0576a13║淨緣，謂第七識與前六皆為染淨所依故。八、分別緣，謂意識種子分明了別于前境故。九、種子緣，謂眼識
X13n0287_p0576a14║種子能生現故。若加等無間緣，於前八識各添一緣，眼即具十緣等。）（△〔二楞云〕世尊昔說，眼識以第八識
X13n0287_p0576a15║心為根本緣，空、明、眼三是增上緣。法相宗中，但說眼識從四緣生，豈說覺性從四緣生耶？）。（○〔賀中男曰〕諸
X13n0287_p0576a16║家見阿難問處，一曰悟妙明心，元所圓滿。一曰若此見精，必我妙性。一曰必妙覺性，非因非緣。遂責阿難
X13n0287_p0576a17║認誤見性為妙覺性。然則阿難前問，若此見性，必我非餘，亦誤認耶。世尊明真心，先指見性。阿難因見性，
X13n0287_p0576a18║悟明真心。隨順佛語，衝口成文，自是如此。阿難至此，已知有識精元明，為不生滅心。然真月未現，世尊指
X13n0287_p0576a19║出見見之時，見非是見，見猶離見，見不能及。使親見如來藏性本體，乃會陰界處入，銷歸如來藏中。所謂
X13n0287_p0576a20║但一月真，更無是月非月。至此識精真心，始會為一。不須暫借識精，以顯真心也。）。（[?∴]二，正破二）。（[○@(?∴)]一、總示
X13n0287_p0576a21║雙徵）。
X13n0287_p0576a22║佛言：阿難！我說世間諸因緣相非第一義。
X13n0287_p0576a23║【疏】說第一義，故非諸相，今以世諦因緣為難。如說
X13n0287_p0576a24║鏡體明淨，以像差別為難，於理如何？（〔入楞伽云〕：第一義諦，即圓
X13n0287_p0576b01║成實性。〔第一義空經云〕：眼等以第一義諦故無，世諦故有。〔肇公曰〕：第一義，謂諸法一相義也。雖分別諸法，
X13n0287_p0576b02║而不乖一相。）（○〔引證〕〔止觀云〕：從因緣生，不自在故空。若法實有，是不應從因緣生。何以故？若因緣中先有，
X13n0287_p0576b03║因緣為無用。若因緣中先無，因緣亦無所用。譬如乳中若先有酪，是乳非酪因，酪先有故。若先無酪，如水
X13n0287_p0576b04║中無酪，是乳亦非因。若無因而有酪者，水中何以不生酪？若乳是酪因緣，乳亦不自在，亦從因緣生。乳從
X13n0287_p0576b05║牛有，牛從水草有，如是無邊，皆有因緣。以是故，因緣中果，不得言有，不得言無，不得言有無，不得言非有
X13n0287_p0576b06║非無。諸法從因緣生，無自性，如鏡中像。）。
X13n0287_p0576b07║阿難！吾復問汝：諸世間人說我能見，云何名見？云何
X13n0287_p0576b08║不見？
X13n0287_p0576b09║【疏】徵審世諦見與不見之由。
X13n0287_p0576b10║（[○@(?∴)]二、別答雙難二）（[○@卍]一答）
X13n0287_p0576b11║阿難言：世人因於日、月、燈光見種種相，名之為見；若
X13n0287_p0576b12║復無此三種光明，則不能見。
X13n0287_p0576b13║【疏】此舉由一明緣，以答見種種相。世間之法，假因
X13n0287_p0576b14║託緣，方始名見，非是離相湛然之見。如下文云：緣
X13n0287_p0576b15║見因明暗成，無見不明自發，則諸暗相永不能昏。
X13n0287_p0576b16║（〔溫陵云〕：因三種光而後能見，名和合相，非真見證。）（△〔二楞云〕謂見與不見，皆由因緣。此則見性從因緣生，
X13n0287_p0576b17║故躡破之。）（[○@卍]二難二）（[?(○/○)]一正難）
X13n0287_p0576b18║阿難！若無明時名不見者，應不見暗。若必見暗，此但
X13n0287_p0576b19║無明，云何無見？
X13n0287_p0576b20║【疏】若無明相名不見者，暗時無明，應不見暗。若實
X13n0287_p0576b21║見暗，只可說無明相（無日月燈之明相），不可說為無見。
X13n0287_p0576b22║（[?(○/○)]二反難）
X13n0287_p0576b23║阿難！若在暗時不見明故名為不見，今在明時不見
X13n0287_p0576b24║暗相還名不見，如是二相俱名不見。
X13n0287_p0576c01║【疏】若汝執言雖然見暗，只名不見者，以不見明故。
X13n0287_p0576c02║此牒計也。次即破云：今雖見明，亦合名為不見，以
X13n0287_p0576c03║不見暗故。若立見明為見，見暗亦合名見；若立見
X13n0287_p0576c04║暗為不見，見明亦合名不見。故云俱名不見（〔標指〕。一破，
X13n0287_p0576c05║一切破也；一成，一切成也）。（[○@(?∴)]三結成俱見）。
X13n0287_p0576c06║若復二相自相陵奪，非汝見性於中蹔無，如是則知
X13n0287_p0576c07║二俱名見。云何不見？
X13n0287_p0576c08║【疏】明暗自有相陵，見性未曾移動，斯則見明見暗，
X13n0287_p0576c09║俱名為見，不可說言見暗之時名為不見。（〔標指〕明顯暗隱，
X13n0287_p0576c10║暗顯明隱，真見湛然，云何不見！）（△〔交光云〕：暗中有見，尚不因眼，何假空明，多緣分別？顯一暗見，四緣都破。）
X13n0287_p0576c11║（△〔吳興云〕：此與初卷盲人睹暗見性是同，所破有異。前顯見性是心，且破眼根能見。今顯見性非明，應破
X13n0287_p0576c12║因緣能見。破緣既廣，顯性實深。由是下文談見見非見。）（[○@╳]三、會通二：一、結顯會通；二、酬請廣釋長水。此科
X13n0287_p0576c13║分二：上科結釋前文會通，次科廣釋下文二見，乃上下承起之科。今將除此文次科改立分別二見為一
X13n0287_p0576c14║科，則應以會通三科截歸上段，而酬請諸文別屬下科，於長水舊科略有治定，次文詳之。）。（△【疏】）（[?∴]三、會通
X13n0287_p0576c15║二：一、結顯會通三。）。（[○@(?∴)]一、會前見性，非他所成）。
X13n0287_p0576c16║是故，阿難，汝今當知，見明之時，見非是明；見暗之時，
X13n0287_p0576c17║見非是暗；見空之時，見非是空；見塞之時，見非是塞，
X13n0287_p0576c18║四義成就。
X13n0287_p0576c19║【疏】明等四境，自屬前塵。見性未曾生滅，雖見四境，
X13n0287_p0576c20║而非四境成就於見。譯人巧略，故別列而總結也。
X13n0287_p0576c21║若欲經文當句中具者，應云見明之時，見非是明
X13n0287_p0576c22║成就，乃至見非是塞成就。此之四見，古今多解。不
X13n0287_p0576c23║看前文及此非字，但見成就之語，便別作意度解
X13n0287_p0576c24║釋。文無連貫，旨非起盡，孤然作解，豈稱佛心？然此
X13n0287_p0577a01║經意，明真見不假，明暗等緣而體常照。故下經云：
X13n0287_p0577a02║不由前塵所起知見，明不循根，寄根明發，則諸暗
X13n0287_p0577a03║相永不能昏等。見性既然，聞性亦爾。故下文云：聲
X13n0287_p0577a04║無既無滅，聲有亦非生，生滅二圓離，是則常真實。
X13n0287_p0577a05║豈得復言因空、因明、因心、因眼耶？（〔桐洲注云〕：以是義故，不應說言
X13n0287_p0577a06║見性具四種緣，因明等四義成就也。）（△〔孤山云〕：以明、暗、空、塞四義推之，成就見性離塵而有也。四義成就，
X13n0287_p0577a07║是結上之辭。）（△〔天如云〕：此明離緣之見，即見精也。向於八還中指見精為不還，今於下文則遣之矣。）（[○@(?∴)]二、
X13n0287_p0577a08║克示見體，離自見相）。
X13n0287_p0577a09║汝復應知，見見之時，見非是見。
X13n0287_p0577a10║【疏】前約信解行位，明此真見不逐緣生，不因境起，
X13n0287_p0577a11║仍留真見，不亡自相（〔熏聞引沇疏云〕。前離緣塵，是相似位，即別教三賢，圓教十
X13n0287_p0577a12║信也。引唯識頌云：現前立少物，謂是唯識性，以有所得故，非實住唯識）。今此所明，約
X13n0287_p0577a13║見道已去，直至極果，真用顯發，照真體時，體之與
X13n0287_p0577a14║用，俱非見相（今離能見，是見道位，即別圓地住已上也。引頌云：若時於所緣，智都無所
X13n0287_p0577a15║得，離二取相故，真實住唯識）。若以上見為用，下見為體，用照體
X13n0287_p0577a16║時，理智㳷然，無體可得，用相亦亡，故云見非是見
X13n0287_p0577a17║（上用下體是第一義）。若以上見為體，下見為用，體發用時，無
X13n0287_p0577a18║法可照，亦不名見（上體下用是第二義）。若以上見為真，下見
X13n0287_p0577a19║為妄，真覺妄時，無妄可得，亦不名見（上真下妄是第三義）。唯
X13n0287_p0577a20║一法界，無二相故。斯則由無相境發無緣智，以無
X13n0287_p0577a21║緣智緣無相境，境智冥合，如水投水，不可分別，說
X13n0287_p0577a22║名為見。唯識云：若時於所緣等（〔孤山云〕。前非所見，故離四塵；今非能
X13n0287_p0577a23║見，故離見性。上見即妙明真心，如真月也；下所非者，即見精明，元第二月也）。（△〔熏聞云〕：佛意既破四緣俱
X13n0287_p0577a24║非見性，欲顯真性亦非能見。故先牒能見以離四緣，即見明之時，見非是明等。後約真性以離能見，即見
X13n0287_p0577b01║見之時，見非是見，見不能及。）
X13n0287_p0577b02║見猶離見，見不能及。
X13n0287_p0577b03║【疏】真見自體，尚離見相，無體可得，豈令見用照所
X13n0287_p0577b04║及乎（上用下體）！又，見體尚無體，豈及有見用（上體下用）！又，所
X13n0287_p0577b05║覺之妄，尚無有體，能覺之見，豈能及乎（上真下妄）！（△〔熏聞云〕：
X13n0287_p0577b06║准前文見明之時，見非是明等，皆以能見見於所見，能非是所也。例今見見之時，義亦如是。即以前之能
X13n0287_p0577b07║見，復為今之所見。葢言真見見於見精之時，真既無妄，故曰見非是見也。見精者，映色之性也。如空中華，
X13n0287_p0577b08║本無所有。真見者，了因佛性，本覺之智也。以於妙覺明心，一念不覺，境智俄分，非二成二，即見與見緣也。
X13n0287_p0577b09║無明破盡，真見顯了。此見及緣，元是菩提妙淨明體。但易其名，本無二體，是之謂見。見非更有，如第二月
X13n0287_p0577b10║之精見，為見所見也。當知見見之時，則無所見，秪是見於見中之見耳。然則若未見性，性在見中，同名見
X13n0287_p0577b11║精。若能見見，性脫於見，方能見見。故下文云：覺非眚中，此實見見。）（△〔私謂〕長水第三義，上真下妄。上見指
X13n0287_p0577b12║妙覺性純真無妄，下文見眚非病，覺非眚中者是。下見指見精真中帶妄，下文眚即見勞，影見俱眚等是。
X13n0287_p0577b13║見猶離見，見不能及，即起信從等，入妙用究竟覺，觀照生相無明，入地菩薩隨分覺中所不能及也。故下
X13n0287_p0577b14║文又以彼見真精，性非眚者，故不名見，結明見非是見之義。吳興依長水第三義，貼文委釋，最為詳諦。次
X13n0287_p0577b15║下多解，各有新義，其流派則不出於岳師也。）（△〔定林云〕：見見然後為見，則見非是見也。知見無見，斯則涅
X13n0287_p0577b16║槃真淨無漏。見見之見，離於相見，則非相見所能及也。夫相見者，相見而已，不能見性。）（△〔中峰或問云〕：如
X13n0287_p0577b17║來直指靈鑑心體，破根塵相對之妄，亦破離妄絕待之真。葢真妄兩途，皆眾生無始時來之見病。見明之
X13n0287_p0577b18║時，見不是明等，此乃破妄顯真。見見之時，見非是見，妄與真俱遣矣。故偈云：言妄顯諸真，妄真同二妄。猶
X13n0287_p0577b19║非真非真，云何見所見？見猶離見，見不能及者，真妄既遣，獨指靈鑑之體，內外圓明，離諸聞見。淨名亦云：
X13n0287_p0577b20║法非見聞覺知。若求見聞覺知，是則見聞覺知，非求法也。）（△〔雲棲云〕見見，言能見，即今見物之見也。則下
X13n0287_p0577b21║之見，成所見矣。見見之時是見，非尋常見物之見，故曰見非是見。以佛語例之，經云：將聞持佛佛，何不自
X13n0287_p0577b22║聞聞？例云：將見見如來，何不自見見？又云：不自觀音，以觀觀者。例云：不自見佛，以見見者。其義了然。）（△〔雪
X13n0287_p0577b23║浪云〕上言見精，離明暗等四緣。此言妙覺明心，纖毫不立，亦無能見所見也。如云能見見於所見之時，能
X13n0287_p0577b24║見且不是真見，真見尚離見精不及，況世間和合因緣諸名相哉！雖云見見，實無能見所見。大抵推例而
X13n0287_p0577c01║說，總言真覺之中，了不可得，亦無此見精也。當體會其意，不可尅定文字而論。）
X13n0287_p0577c02║云何復說因緣、自然及和合相？
X13n0287_p0577c03║【疏】此則結責，以世間戲論名相，分別真見也。或可
X13n0287_p0577c04║從見猶離見下，名結真息妄。意云：真見自體，離自
X13n0287_p0577c05║見相，尚不可以見之名字之所能及，云何更說屬
X13n0287_p0577c06║乎因緣及自然等耶？（〔直解云〕阿難說見性四緣，即和合相也。）（[○@(?∴)]三、責小無識勸
X13n0287_p0577c07║進大塗）。
X13n0287_p0577c08║汝等聲聞狹劣無識，不能通達清淨實相，吾今誨汝
X13n0287_p0577c09║當善思惟，無得疲怠妙菩提路。
X13n0287_p0577c10║【疏】實相無相，即見無見。識劣智昧無法，空慧如何
X13n0287_p0577c11║通達？故勸善思不怠，大行可庶幾矣。（〔標指〕為未斷所知障法執，
X13n0287_p0577c12║全在實相，無是非一切所執相。）△〔宗鏡〕應須尅己辦事，曉夜忘
X13n0287_p0577c13║疲。若問程而不行，家鄉轉遠。似見寶而不取，拄受
X13n0287_p0577c14║貧窮。（〔溫陵云〕離緣離相，言說不及，是清淨實相，妙菩提路。）（△〔海印云〕此正示奢摩他路真見，即
X13n0287_p0577c15║清淨實相前之精覺妙明也。）。（○〔引證〕〔宗鏡云〕天台淨名疏云：諸經異名，說真性實相。或言一實諦，或言自
X13n0287_p0577c16║性清淨心，或言如來藏，或言如如，或言實際，或言實相般若，或言一乘，或言即是首楞嚴，或言法性，或言
X13n0287_p0577c17║中道，或言畢竟空，或言正因佛性，性淨涅槃。如是等種種異名，皆是實相之異稱。智論云：般若是一法，佛
X13n0287_p0577c18║說種種名，隨諸眾生類，為之立名字。）。
X13n0287_p0577c19║（[?∴]二、酬請廣釋二）。（○按長水此科，躡上結顯會通，引起下廣明二見之文也。北峰印師，齊此立破同別妄
X13n0287_p0577c20║見科，次顯見非離合科。溫陵環師，齊此立廣明眚妄重開慧目科。初明辨妄開示，次明再淨餘塵。則以同
X13n0287_p0577c21║別章結文，有遠離和合及不和合之語，故以覺心餘塵再辨之也。今謂同別二分，是如來指示於奢摩他
X13n0287_p0577c22║微密觀照一經要義，似不應連綴於自然因緣結釋會通之末。依印環二師，齊此別立一科，云三破見見
X13n0287_p0577c23║非見疑。破和合章，當准舊科別開。以下文三科，乃正破因緣。自然七大，乃正破非和合也。此中且仍依長
X13n0287_p0577c24║水科，未敢改作。）。（[?∴]一，承前置請）。
X13n0287_p0578a01║阿難白佛言：世尊！如佛世尊為我等輩，宣說因緣及
X13n0287_p0578a02║與自然諸和合相與不和合，心猶未開而今更聞，見
X13n0287_p0578a03║見非見重增迷悶。伏願弘慈施大慧目，開示我等覺
X13n0287_p0578a04║心明淨。作是語已，悲淚頂禮承受聖旨。
X13n0287_p0578a05║【疏】宣說因緣等，指已聞也。已知真見非是因緣及
X13n0287_p0578a06║自然相（下文佛自指云：阿難，汝雖先悟本覺妙明，性非因緣，非自然性）。諸和合下，
X13n0287_p0578a07║述未悟也。心中猶疑此見和合與不和合，未得開
X13n0287_p0578a08║解（下文而猶未明如是覺元非和合生及不和合），是一迷悶。和合等義尚
X13n0287_p0578a09║未明白，何堪更聞見非是見？斯則醉更洪飲，孰能
X13n0287_p0578a10║醒悟？故云重增迷悶。求法空智，名施大慧目。見實
X13n0287_p0578a11║相理，名覺心明淨。此明真見離緣絕相，言思不及，
X13n0287_p0578a12║非二乘境界，故增迷悶。非承決擇，孰能通曉？故垂
X13n0287_p0578a13║淚禮請（〔溫陵云〕。諸和合相，即因日月燈有見者。不和合相，即非明暗空塞者）。（△〔補遺云〕：和合
X13n0287_p0578a14║即因緣相，不和合即自然相。雖聞因緣，未曉和合相。雖聞自然，未曉不和合相。故上文云：云何復說因緣、
X13n0287_p0578a15║自然及和合相？阿難初問因緣、自然，不及和合。此中訶誡，無問自說，以和合即因緣相故。下破和合，兼言
X13n0287_p0578a16║因緣，亦此意也。）（△〔海印云〕阿難聞見見非見，重增迷悶者，以見精為八識自體，乃根本無明，即是陀那微
X13n0287_p0578a17║細識，我常不開演者。今云見見非見，謂真見見此見精，乃真智照此無明，非二乘可知也。明來暗去，智起
X13n0287_p0578a18║惑亡。經云：此無明者，非實有體。豈實有無明以當其智哉？意謂實有見精與真見可見，今覓見精而不可
X13n0287_p0578a19║得，故迷悶耳。唯未了根本無明，故五蘊實法未消，法執未亡，己見猶存，故世界山河大地，依然礙眼。世尊
X13n0287_p0578a20║答詞，不循所疑，直說二種見，妄破身心世界之法執。喻中但言知是眚者，即無見咎。即此一言，的破見見
X13n0287_p0578a21║之疑。因緣自然，和合不和合諸相，一往冰釋矣。）（[?∴]三總告許宣）。
X13n0287_p0578a22║爾時，世尊憐愍阿難及諸大眾，將欲敷演大陀羅尼
X13n0287_p0578a23║諸三摩提妙修行路。
X13n0287_p0578a24║【疏】陀羅尼，此云總持（智論云：陀鄰尼，翻為能持，亦云能遮。持善遮惡，即是万行
X13n0287_p0578b01║之本）。然有一字、多字、無字之異。若指下神呪，即多字
X13n0287_p0578b02║也；若顯實相妙理，即無字也（金剛場陀羅尼經云：無有諸法，是名一字
X13n0287_p0578b03║陀羅尼法門）。今此所明真覺妙心，是諸三昧妙修行門
X13n0287_p0578b04║之基址故。若不通達而修行者，皆為邪解，故指此
X13n0287_p0578b05║法為通衢耳（〔融室云〕。妙見非見，實能除眾生無始種種見病。見病雖生妙見性中，妙見
X13n0287_p0578b06║性中無病可得。如圓覺云：種種幻化，皆生如來圓覺妙心。圓覺妙心，本無幻化之相。妙心妙見，皆名大陀
X13n0287_p0578b07║羅尼、諸三摩提。大陀羅尼則總持，諸三摩提則徧攝，俱為總相法門。菩薩修行，斯為正路。佛愍大眾，欲敷
X13n0287_p0578b08║演此法門，則顯乎妙見非見，誠為要義）。（△〔私謂〕依吳江行師釋經，標大陀羅尼門為圓覺所詮總相，三摩
X13n0287_p0578b09║地門為楞嚴所詮總相。今此經云：將欲敷演大陀羅尼諸三摩提妙修行路。則知總持三昧，即是一法界
X13n0287_p0578b10║大總相法門，體非有兩也。言大陀羅尼者，非是揀小陀羅尼，以陀羅尼即真三摩地，遍攝諸三摩地故。言
X13n0287_p0578b11║諸三摩提者，一切三摩地皆攝入三摩地，如二十五圓通，皆云入三摩地一路涅槃門故。准菩薩所問清
X13n0287_p0578b12║淨法門經云：灌頂菩薩能游戲無加行位，得無量陀羅尼及諸菩薩陀羅尼，於諸菩薩首楞嚴王三摩地
X13n0287_p0578b13║中而得自在。此得陀羅尼入三摩地之誠證也。淨師謂二俱總相法門訓諸三摩提，諸字作之字解，則應
X13n0287_p0578b14║以長水疏義正之。）（○〔引證〕〔智論二十八〕問：陀羅尼門、三昧門，為同為異？答：三昧但是心相應法也。陀羅尼
X13n0287_p0578b15║亦是心相應，亦是心不相應。如人得聞持陀羅尼，雖心瞋恚亦不失。常隨人行，如影隨形。是三昧修行習
X13n0287_p0578b16║久，能成陀羅尼。如眾生久習欲，便成其性。是諸三昧共諸法實相智慧，能生陀羅尼。如坏瓶得火燒熟，能
X13n0287_p0578b17║持水不失，亦能令人能度河。禪定無智慧，亦如坏瓶。若得實相智慧，如坏瓶得火燒成熟，能持三世無量
X13n0287_p0578b18║功德。菩薩亦因之而度得至佛。聲聞人不用陀羅尼持諸功德。譬如人渴，得一掬水便足，不須瓶器持水。
X13n0287_p0578b19║若共大眾人民，則須缾甕持水。菩薩為一切眾生故，須陀羅尼持諸功德。）。（○〔刪修〕按姑蘇神照師承孤山
X13n0287_p0578b20║之誤，齊此文判答奢摩他。）（次下答三摩禪那近師，疑誤接踵，今皆削正。）。
X13n0287_p0578b21║告阿難言：汝雖強記但益多聞，於奢摩他微密觀照
X13n0287_p0578b22║心猶未了。汝今諦聽，吾當為汝分別開示，亦令將來
X13n0287_p0578b23║諸有漏者獲菩提果。
X13n0287_p0578b24║【疏】此之妙心，若欲眾生生信解者，故可詮辨，種種
X13n0287_p0578c01║開示。若欲明證親顯此境，應以微密觀照奢摩他
X13n0287_p0578c02║中現量所得，離諸分別，方名親證。故起信中說：離
X13n0287_p0578c03║言真如，是觀智境；依言真如，是生信境。今斥多聞
X13n0287_p0578c04║強記，不修理觀，故於此境，心猶未了。故般若云：以
X13n0287_p0578c05║無所得故，得阿耨菩提。（〔融室云〕：阿難增益多聞，未發靜慧，如來令於奢摩他
X13n0287_p0578c06║中至靜之地，觀照無始，見病虗妄，顯發妙見。）（△〔私謂〕佛言：汝於奢摩他微密觀照，心猶未了。汝今諦聽，吾
X13n0287_p0578c07║當為汝分別開示。則自今已去，合明同別二業，重破和合妄想，會通三科七大，顯如來藏重重分別開示，
X13n0287_p0578c08║皆是示汝奢摩他路微密觀照之廣文也。下經云：此是過去先佛世尊奢摩他中毗婆舍那覺明分析微
X13n0287_p0578c09║細魔事等。證知此經於奢摩他微密觀照，是即觀之止，含攝毗婆舍那，正所謂覺明分析也。諸師判經為
X13n0287_p0578c10║兩段差別前後觀門，此則不順經文，公違佛語矣。准解深密經云：十地斷惑分別。此奢摩他、毗鉢舍那，於
X13n0287_p0578c11║如來地對治極微細、最極微煩惱及所知障。依此經，二法皆具觀照義。大般若經云：奢摩他無分別心觀
X13n0287_p0578c12║察。妙慧寶雨經云：此菩薩心善巧已，觀察諸法如幻如夢，思惟諸法皆依於心，便能修習奢摩他法。依二
X13n0287_p0578c13║經，奢摩他正具觀照義。以是故論言：止一切境界，隨順奢摩他觀義故。而台家於此，必欲區分止觀，則亦
X13n0287_p0578c14║誦文之過也。）。（[?∴]三、舉事開曉三）。（[○@(?∴)]一、雙標二見）。
X13n0287_p0578c15║阿難！一切眾生輪迴世間，由二顛倒分別見妄，當處
X13n0287_p0578c16║發生、當業輪轉。云何二見？一者、眾生別業妄見，二者、
X13n0287_p0578c17║眾生同分妄見。
X13n0287_p0578c18║〔宗鏡引疏釋〕別業妄見者，分別煩惱也。同分妄
X13n0287_p0578c19║見者，俱生無明也。（次辯發業根由者，若分別煩惱正發業，俱生無明助發業。發者，
X13n0287_p0578c20║動作義。業者，招惑義。俱生能潤生，分別能造業，招生過重，俱生能潤生過輕。若分別作人天業，即俱生助
X13n0287_p0578c21║發，以人天業難發，要假俱生助。若分別發三塗業，不假俱生助發，以分別猛利，故不要助。若分別、俱生二
X13n0287_p0578c22║種，即分別麤，俱生細。）【疏】一念心動，名為分別。動故有見，俱無
X13n0287_p0578c23║實體，故云見妄。（〔吳興云〕：以分別性離塵無體，故云見妄。）此一念動，無
X13n0287_p0578c24║別所依，只迷一真，忽然而起，故名當處發生。（〔手鑑云〕：處
X13n0287_p0579a01║即真也，謂全真成妄，故曰當處發生。）此即無始無明義也。起信云：以
X13n0287_p0579a02║不達一法界故，忽然念起，名為無明。即此無明動
X13n0287_p0579a03║心，名之為業。動即有苦，果不離因，故云當業輪轉。
X13n0287_p0579a04║（〔吳興云〕：妄即無明，發生即見，見即成業，業即有苦。所以輪轉，為顯惑、業、苦三，更非異時，故曰當處發生等。）
X13n0287_p0579a05║（△〔手鑑云〕：一念迷真，三業具足，俱時而有，如惡叉聚。）此顯無始根本無明，亦
X13n0287_p0579a06║名為業，亦名見妄。如下文云：汝見虗空，徧十方界。
X13n0287_p0579a07║空見不分，有空無體，有見無覺，名為劫濁也。妄見
X13n0287_p0579a08║是一，約人分二，故有同別之名。眾生望佛，見無見
X13n0287_p0579a09║殊。又眾生妄識，緣境有異，故名分別。如下文云：見
X13n0287_p0579a10║我及汝，并諸世間，皆即見眚。性非眚者，故不名見。
X13n0287_p0579a11║起信云：若離業識，則無見相。應知未離業識，則皆
X13n0287_p0579a12║有見。無見即真，有見皆妄，故云妄見。此之妄見，約
X13n0287_p0579a13║眾生界，彼彼皆然，故云同分。是知妄見則一，約人
X13n0287_p0579a14║名異。故不可將常途二業，而得相配，恐失經旨。（〔圓覺
X13n0287_p0579a15║鈔云〕：瑜伽等論，說此三千大千世界，是眾生共業所感。貴賤人畜，相依而住，名為依報。自身則各隨己業
X13n0287_p0579a16║貴賤，苦樂不同，飛走類別，名為別業正報。）（△〔私謂〕法相宗指正報為別業，依報為同分，即所謂常、塗二業
X13n0287_p0579a17║也。長水依起信、無明、不覺、心動說名為業，釋明同別有二，妄見是一。依正二報，即是不覺、心動後三細六
X13n0287_p0579a18║麤之相，不應尅指二報以釋二業。故曰：不可以常、塗二業而得相配。近師承用此義，葢已經長水料揀矣。
X13n0287_p0579a19║宗鏡以分別、俱生分屬二業，即同長水妄見是一之義。葢分別、俱生雖有麤細，其為妄見一也。）下文
X13n0287_p0579a20║即云：一病目人，同彼一國。彼見圓影，眚妄所生。此
X13n0287_p0579a21║眾同分，所現不祥。同見業中，瘴惡所起。俱是無始，
X13n0287_p0579a22║見妄所生。問：阿難此疑，見見非見，故請開示。如來
X13n0287_p0579a23║何故不便直答，而却廣明二種妄見耶？答：若不廣
X13n0287_p0579a24║示妄見有見，不能顯於真見無見。若據阿難所疑，
X13n0287_p0579b01║既名真見，合須有見，如何却云見見非見？而不知
X13n0287_p0579b02║寂而常照，故名真見。照而常寂，故非是見。故佛廣
X13n0287_p0579b03║約一人、多人，對辨真妄見無見異。應知未離無明
X13n0287_p0579b04║眚病，俱名有見。眚病若亡，彼見精真，故不名見。如
X13n0287_p0579b05║下細辨。（〔天如云〕別業者，一人妄見也。同分者，多人妄見也。後文先引別業，且喻阿難一人眼
X13n0287_p0579b06║根之妄。次連同分，廣喻十方眾生根身器界同一妄耳。）（△〔二楞云〕法相宗說：別業，即不共業所感根身，從
X13n0287_p0579b07║棃耶識中不共種生。以是自業所感，自體受用。同業，即共業所感器界，從棃耶共種所生。由共業所感，眾
X13n0287_p0579b08║皆有分。經約一人一識所見根身器界為別，多人多識所見根身器界為同，以同迷覺體故。背無性，合無
X13n0287_p0579b09║明，故云顛倒。有微細流注，分別根身器界為親疎，故云分別見妄。下文云立知立見，即無明本。按此即近
X13n0287_p0579b10║師承用常塗之文，而略為融會也。）
X13n0287_p0579b11║（[○@(?∴)]二、雙釋能喻二）。（[○@卍]一、別業三）。（[?(○/○)]一、別徵略示）。
X13n0287_p0579b12║云何名為別業妄見（徵）？阿難！如世間人（趣舉一人為例），目有
X13n0287_p0579b13║赤眚，夜見燈光，別有圓影，五色重疊。
X13n0287_p0579b14║〔宗鏡〕夜見燈光，五重圓影者，喻五見也。蘊喻燈
X13n0287_p0579b15║光。此之五見，於蘊上起，妄生推度，是徧計性，情有
X13n0287_p0579b16║理無。此況迷心為己之人，不知境是自心，如燈上
X13n0287_p0579b17║圓光，認為他境。【疏】目喻真見（〔孤山云〕，世間人喻九界眾生，目喻本具真
X13n0287_p0579b18║智），眚喻業相（赤眚喻妄心），眚因熱氣逼成，業因無明所
X13n0287_p0579b19║動，燈喻法性（燈喻本具真理），夜見喻妄見，圓影喻五蘊（圓影
X13n0287_p0579b20║喻妄境，境謂五陰）。斯則由不知真如法一故，不覺心動，說
X13n0287_p0579b21║名為業。以依動故能見，依能見故境界妄現，以有
X13n0287_p0579b22║境緣故起心分別等。
X13n0287_p0579b23║（[?(○/○)]二、廣破即離三）。（[│/○]一別破二）（[?(▽/○)]一破即燈即見）
X13n0287_p0579b24║於意云何？此夜燈明所現圓光，為是燈色？為當見色
X13n0287_p0579c01║（五句標審）？此若燈色（二義問色），則非眚人何不同見？而此圓影
X13n0287_p0579c02║唯眚之觀。若是見色，見已成色，則彼眚人見圓影者，
X13n0287_p0579c03║名為何等？
X13n0287_p0579c04║【疏】若此圓影是燈上現，無眚之人應合俱見，何以
X13n0287_p0579c05║獨有眚人自觀，餘無見者？影若從彼眚者見發，其
X13n0287_p0579c06║見爾時已成於影，不合名見。見圓影者，復是何物？
X13n0287_p0579c07║色即影也。（〔融室云〕：見已成色，見影者誰？）（△〔溫陵云〕：既非燈色，又非見色，唯彼見者，目眚所
X13n0287_p0579c08║成。喻分別妄見，非體非相，皆眾生見病所成。）（△〔孤山云〕：非眚人，喻佛界也。）（[?(○/○)]二，破離燈離見）。
X13n0287_p0579c09║復次，阿難！若此圓影（二義問影）離燈別見（辨非離燈），則合旁觀
X13n0287_p0579c10║屏悵几筵有圓影出。離見別有（燈辨非離），應非眼矚，云何
X13n0287_p0579c11║眚人目見圓影？
X13n0287_p0579c12║【疏】若離燈外別有圓影，旁見餘物，何無影出？色若
X13n0287_p0579c13║離見別有體者，不合眚眼見於圓影，几案屬筵席
X13n0287_p0579c14║也。（〔溫陵云〕：即燈見既無實體，離燈見又無定處。足徵妄矣。）（[│/○]三總結）
X13n0287_p0579c15║是故當知，色實在燈，見病為影，影見俱眚，見眚非病，
X13n0287_p0579c16║終不應言是燈是見，於是中有非燈非見。
X13n0287_p0579c17║〔宗鏡〕依他蘊性，緣起不無，故云色實在燈。我見
X13n0287_p0579c18║體空，從妄心起，故云見病為影。影見俱眚者，能執
X13n0287_p0579c19║所執，分別惑故。（〔孤山云〕色實在燈，理體本真也。見病為影，妄心成境也。影見俱眚，心
X13n0287_p0579c20║境皆妄也。）正證真時，了知徧計脫體全空，故云見眚非
X13n0287_p0579c21║病。分別惑亡，同一真性，離能所取，故云終不應言
X13n0287_p0579c22║是燈是見，及非燈非見。即釋上來見見之時，見非
X13n0287_p0579c23║是見。（有智眚人，知因目眚，終不執言圓影是有，故雖有眚，不為見病。譬圓初心，無明雖在，而達
X13n0287_p0579c24║無明本自不有，則無妄境可得。大經云：雖有煩惱，實無煩惱。）（△長水第二解同此。）【疏】色，燈
X13n0287_p0580a01║光也。燈實有光，不曾有影。今見影者，乃是眚病使
X13n0287_p0580a02║之然也。以此而推，所見之影，能見之見，俱為眚病。
X13n0287_p0580a03║（〔溫陵云〕：燈有色而無影，影由目眚之為。智有照而無妄，妄由見病而起。知影由見病之為，則燈與見，俱影
X13n0287_p0580a04║病耳。）見無眚病之人，自然無影。可緣說誰是燈是見，
X13n0287_p0580a05║非燈非見。（而見眚者，自非病也。見眚者，即見體也。見體本自無病，則影見之眚，皆為浮妄。
X13n0287_p0580a06║故云不應言是燈是見等。）亦可見是了知義。了知五影是眚所
X13n0287_p0580a07║成，則無執影之病，終不說影有生處也。下文云然
X13n0287_p0580a08║見眚者，終無見咎。（亦可一科，同永明古釋。）（△〔合解云〕影見俱為眚病，然能見眚眼
X13n0287_p0580a09║者，即非病眼也。設能見即病病，不見病云何能見眚耶？教中云無痛痛覺，又云不病病，皆此意也。）（△〔二楞
X13n0287_p0580a10║云〕：有見分，遂有相分。有相見二分，即成見病。起信云：以依動，故能見。以依能見，故有境界。妄現此見，病為
X13n0287_p0580a11║影也。所見根身器界，與能見者，皆依無明而起，此影見俱眚也。）（[?(○/○)]三重，以喻顯二。）（[│/○]一喻）
X13n0287_p0580a12║如第二月，非體非影。何以故？第二之觀，揑所成故。諸
X13n0287_p0580a13║有智者，不應說言：此揑根元，是形非形，離見非見。
X13n0287_p0580a14║【疏】非是真月之體，又非水中之影。（〔溫陵云〕：體謂真月，影謂水月。〔融
X13n0287_p0580a15║室云〕：謂徹底是無，非月之體，非月之影。）但是捺目，根識參差，故見二
X13n0287_p0580a16║相，其實無體。如彼圓影，目眚所成，無體可得。揑猶
X13n0287_p0580a17║月也，非形見也，非見形也。智人不言此月生處是
X13n0287_p0580a18║形是見，離形離見，譯人用巧，變斯文耳。（〔吳興云〕：上句雙是形
X13n0287_p0580a19║與非形，下句雙非見與非見，文略而㸦顯也。）（△〔雪浪云〕：言此捏目根元，不可言是月形非月形，離真見即
X13n0287_p0580a20║真見也。）（[│/○]二合）
X13n0287_p0580a21║此亦如是，目眚所成，今欲名誰是燈是見？何況分別
X13n0287_p0580a22║非燈非見？
X13n0287_p0580a23║【疏】以喻顯喻，合前可思。〔宗鏡〕本來無月，將何為
X13n0287_p0580a24║形？形既不立，非形亦無，是非一相，能所俱亡，故云
X13n0287_p0580b01║何況非燈非見。
X13n0287_p0580b02║（[○@卍]二、同分二）（[?(○/○)]一、通列外報）。
X13n0287_p0580b03║云何名為同分妄見（徵）？阿難！此閻浮提除大海水，中
X13n0287_p0580b04║間平陸有三千洲，正中大洲東西括量，大國凡有二
X13n0287_p0580b05║千三百，其餘小洲在諸海中，其間或有三兩百國，或
X13n0287_p0580b06║一或二，至於三十、四十、五十。
X13n0287_p0580b07║【疏】水中可居曰洲。三干總號閻浮，中而復大者，是
X13n0287_p0580b08║此五天也。括，結也。量，數也。國，域也，有限域也。（〔標指〕此閻
X13n0287_p0580b09║浮提，須彌盧南岸也。大國凡二千三百，盡屬五天竺，一佛所化之地。）（○〔引證〕長阿含等經：四洲地心，即須
X13n0287_p0580b10║彌山。山下大海，深八万四千由旬。其邊八山，其外鹹海，廣於無際。西域記云：海中可居者，大略有四。大論
X13n0287_p0580b11║云：閻浮樹名，提名為洲。此洲有五百小洲環繞，通名閻浮提。法苑珠林云：四天下中，合有四千八處。若直
X13n0287_p0580b12║按閻浮提一方，如樓炭說，大國有三十六。若展別論，則有二千五百小國。又仁王般若：閻浮有十六大國，
X13n0287_p0580b13║五百中國，十万小國。舉數各異。）（[?(○/○)]二、別示業緣）。
X13n0287_p0580b14║阿難！若復此中有一小洲秪有兩國，唯一國人同感
X13n0287_p0580b15║惡緣，則彼小洲當土眾生，覩諸一切不祥境界，或見
X13n0287_p0580b16║二日或見兩月，其中乃至暈適珮玦、彗孛飛流、負耳
X13n0287_p0580b17║虹蜺種種惡相，但此國見，彼國眾生本所不見亦所
X13n0287_p0580b18║不聞。
X13n0287_p0580b19║【疏】兩國，二土也。眾生穢土，以有漏識為體，煩惱造
X13n0287_p0580b20║業所共感故；諸佛淨土，以無漏智為體，真如淨用
X13n0287_p0580b21║之所現故。暈適，謂日月之暈。適，近也，近日月也。（〔釋文〕
X13n0287_p0580b22║暈，謂日月之暈。周禮十煇，煇即暈也。適，謫也，謂讁見於日月之災。孟康云：暈適，皆日旁氣也。適日將食，先
X13n0287_p0580b23║有黑氣之變也。）珮玦，玉器也。妖氣近日月，如珮玦之形也。
X13n0287_p0580b24║（相連曰背，中斷曰玦。珮應作背，其形如背字。穴多作鐍，其形如玉鐍也。如淳曰：在旁如半環，向日為抱，向
X13n0287_p0580c01║外為背，有氣刺日為鐍。鐍，決傷也。）彗孛飛流，此皆妖星。其光似箒，
X13n0287_p0580c02║孛孛然起，絕跡而去曰飛，光跡相連曰流。（彗為埽星，又為
X13n0287_p0580c03║旄頭。爾雅：彗星為攙槍。郭云：亦謂之孛，其形孛孛似埽篲。奔星為彴約。郭云：流星也。）負耳虹
X13n0287_p0580c04║蜺，氣負日邊，如耳之有珥也。（五行志作抱。珥，抱氣向日也。珥，形點黑也。）
X13n0287_p0580c05║雄曰虹，雌曰蜺，即陰陽之精也。（爾雅：螮蝀，虹也。郭云：俗名為美人虹。
X13n0287_p0580c06║江東呼雩蜺為挈貳。郭云：雌虹也。挈貳，其別名。見尸子。）所見不一，故云種種，
X13n0287_p0580c07║皆是災惡所表前相。凡夫五濁，同業共感，如惡相
X13n0287_p0580c08║國；諸佛淨土，唯一清淨，如不見國。（〔合論云〕春秋：楚有雲如赤烏，夾
X13n0287_p0580c09║日以飛三日。注云：日為人君，妖氣守之，故當王身。雲在楚上，唯楚見之，故禍不及他國。又齊有彗星，齊侯
X13n0287_p0580c10║禳之。注云：出齊之分野，不出魯，故魯不見。此一洲兩國，同洲異覩之明證也。）（[○@(?∴)]三、雙例所喻二）（[○@卍]一、總標）
X13n0287_p0580c11║阿難！吾今為汝以此二事進退合明。
X13n0287_p0580c12║【疏】進例於法，退例於喻，互相合顯，以明見與無見
X13n0287_p0580c13║也。〔真際〕今將同例別，以別例同，故曰進退（以別業先
X13n0287_p0580c14║明，同分後說，故得進退之名）。（△〔吳興云〕：由別業中引目眚為喻，顯妄則易。以因眚見影，人皆知虗故。同分
X13n0287_p0580c15║中引瘴惡為喻，顯妄則難。以因瘴覩相，事皆如實故。佛意欲引同分之妄，悉如別業之妄，故有進退合明
X13n0287_p0580c16║之說。）（△〔雪浪云〕：此是總標之文，下文正是退別例同，進同例別。）（△〔私謂〕進退合明，不過同別法喻四字而
X13n0287_p0580c17║已。初文如彼眾生別業妄見，此進別業之法以例同也。結云皆是無始見病所成，此法中總舉之文也。次
X13n0287_p0580c18║下即退法以合喻。見與見緣似現前境四段，貼合喻中所現圓影雖現似境等文。是中例明以目觀見山
X13n0287_p0580c19║河國土十類眾生，皆即見眚，即含同見瘴惡之義。元我覺明，本覺明心，即含同是覺心、無漏妙心之義。是
X13n0287_p0580c20║謂退別例同，故曰進退合明也。次文如彼眾生同分妄見，此進同業之法以例別也。結云俱是無始見妄
X13n0287_p0580c21║所生，此合別業法中無始見病所成也。次下即退法以合喻。例閻浮提三千洲等，合別業中例汝今日以
X13n0287_p0580c22║目觀見山河山地等文。同是覺明乃至和合妄死，合別業法中元我覺明見所緣眚等文。是中標云例彼
X13n0287_p0580c23║別業妄見一人一病目人等，貼合別喻見病為影乃至目眚所成等文。諸和合緣，即同業也。不和合緣，即
X13n0287_p0580c24║別業也。見聞覺知虗妄病緣，和合妄生，和合妄死。舉同分之妄，束歸別業，以明滅除生死之因。斯則進退
X13n0287_p0581a01║合明之宗要也。近師支離詮釋，立四重進退，畫為圖說。今一依古人消釋，盡削繁芿矣。孤山言病目瘴惡，
X13n0287_p0581a02║雖是引喻，而實能喻。以經文牒喻，喻法即是無始無明。故近師爭執是法非喻。古人云：依理唯在子法，就
X13n0287_p0581a03║名旁通於喻。法喻旁通，佛元意故，文之旨故。今不了即法作譬，而執法以破喻，斯所謂豈識喻焉者也。）（○
X13n0287_p0581a04║〔刪修〕吳興於下文如彼眾生同分妄見一段下，標云：進退合明，義見於此。岳師豈不知上來法喻，皆是合
X13n0287_p0581a05║明。恐學者隔文未了，故云義見于此。魯庵泰師謂是錯簡，移此文總標一科，置下科同分之上。取云何名
X13n0287_p0581a06║為同分一節，連綴為一文。又取別業全科，移置本覺常住之後。北方講肆，奉為定本。末學無知，以鰕為目。
X13n0287_p0581a07║使古人冐作俑之咎，不可不正也。）。（[○@卍]二、別例二）（[?(○/○)]一、例合別業二）（[│/○]一、舉喻例法二）（[?(▽/○)]一、能喻燈眚二）（▽
X13n0287_p0581a08║一，示妄）。（●次下夾注牒文，並依雪浪標本）。
X13n0287_p0581a09║阿難！如彼眾生別業妄見，矚燈光中所現圓影（牒上，如世
X13n0287_p0581a10║間人目有赤眚，夜見燈光別有圓影），雖現似境，終彼見者目眚所成（牒上，
X13n0287_p0581a11║喻中見病為影），眚即成勞，非色所造（牒上，色實在燈）。
X13n0287_p0581a12║【疏】妄心變起，似有不真，眚病所生，故非色造。（〔融室云〕：似
X13n0287_p0581a13║境之現，雖假燈光，原其所成，實在目眚，故其圓影，全體是眚。此眚即是見家之勞，非燈色之所造。）（△〔荊公
X13n0287_p0581a14║云〕：以動為動，故曰見勞。）（○〔溫陵云〕圓影無實，則似境而已，故曰似現前境。）。（▽二，顯真）。
X13n0287_p0581a15║然見眚者，終無見咎（牒上見眚非病）。
X13n0287_p0581a16║【疏】若知五影因眚故見，終不執影是實有體，既無
X13n0287_p0581a17║所見，能見何立？故無見咎。此約喻釋見無見也。
X13n0287_p0581a18║〔宗鏡〕若知眚即是眼病，終不執影以為實有，故
X13n0287_p0581a19║無見咎。（〔融室云〕然其見眚之者，妙見真精，不曾為眚，故云終無見咎。）（[?(▽/○)]一所喻心境，二╳一
X13n0287_p0581a20║示妄）。
X13n0287_p0581a21║例汝今日以目觀見山河國土及諸眾生，皆是無始
X13n0287_p0581a22║見病所成（此是法中總舉之文）。
X13n0287_p0581a23║【疏】國土眾生，依正二報，皆是妄念分別故有。若離
X13n0287_p0581a24║於念，則無一切境界之相。華嚴云：眾生妄分別，有
X13n0287_p0581b01║佛有世界；若了真法性，無佛無世界。（〔吳興云〕阿難目觀，例別業
X13n0287_p0581b02║妄見也。山河國土等，即燈光圓影，見病如目眚。以法言之，即棃耶識能見相分；以惑言之，正屬無明。）（△〔溫
X13n0287_p0581b03║陵云〕：圓影無實，似境而已。器界無實，亦似境而已。）（△〔雪浪云〕：目眚瘴惡，所喻之法，要顯阿難一人，及閻浮
X13n0287_p0581b04║提，乃至十方眾生，妄見惑爾。）。（△〔講錄云〕以目觀見見分，國土眾生相分。無始真見，一念妄動而成藏識。現
X13n0287_p0581b05║此二分，故云見病所成。）。（△〔合解云〕根本無明，轉成業識。見分如眚翳，相分如燈輪。以眚眼分別圓影，似枝
X13n0287_p0581b06║末無明。但取初對圓影，末起念時，亦根本無明。又如淨眼見燈，根塵相對，即同阿難目見山河。從出胎來，
X13n0287_p0581b07║即見此事，不知正是根本無明。循業發現，所謂俱生無明，是名難知。與眚見圖影，無二無別。故云皆是無
X13n0287_p0581b08║始見病所成。╳。二、顯真。）
X13n0287_p0581b09║見與見緣，似現前境（合喻中所現圓影，雖現似境），元我覺明。
X13n0287_p0581b10║【疏】見之與境，皆如空華，本無所有，故云似現前境。
X13n0287_p0581b11║此見及緣，元是菩提妙淨明體，故云元我覺明。（〔吳興云〕上
X13n0287_p0581b12║云雖現似境，終彼見者，目眚所成，喻無明成事也。此云似現前境，元我覺明，示真如不變也。〔直解〕唯識
X13n0287_p0581b13║云：諸識生時，變似我法。此法我相，而由分別，似外境現，故云分別。即是今經見病，雖似外現，實唯本識。）
X13n0287_p0581b14║○〔宗鏡〕見與見緣，似現前境者，皆是真心變起，
X13n0287_p0581b15║非實有境。見相二分，俱不離心。況是徧計，唯影無
X13n0287_p0581b16║識。此釋妄見也。（〔合釋〕次下經文，永明、長水，分科互異。先列永明科。見與見緣，似現前
X13n0287_p0581b17║境二句，釋妄見科也。元我覺明，見所緣眚二句，釋真覺科也。覺見即眚，本覺明心，覺緣非眚三句，結成真
X13n0287_p0581b18║妄二覺科也。覺所覺眚一句，牒上妄覺也。覺非眚中一句，牒上真覺也。次列長水科。以見與見緣，似現境
X13n0287_p0581b19║前，元我覺明三句，結配上見病所成，為顯真一科。次下寄喻重釋。見所緣眚，覺見即眚二句，斥妄覺也。本
X13n0287_p0581b20║覺明心，覺緣非眚二句，顯真覺也。覺所覺眚，覺非眚中二句，雙結真妄也。永明、長水，雖分科有異，指要不
X13n0287_p0581b21║殊。苕溪分科，全依長水。溫陵已後，多同宗鏡。寂音、天如，則別立覺明、妄覺之義。今鈔依長水分科，仍採宗
X13n0287_p0581b22║鏡貼釋。學者當以經文為主，會而通之。）（[│/○]二，重釋結酬二）。（[?(▽/○)]一、寄喻重釋）。
X13n0287_p0581b23║見所緣眚（合喻中，終彼見者，目眚所成），覺即見眚（合喻中，然見眚者）。
X13n0287_p0581b24║【疏】覺，猶見也。若實有所緣之境及能緣見，皆是眚
X13n0287_p0581c01║病，以能所緣如空華故。或可見與見緣，已俱是眚，
X13n0287_p0581c02║若起智覺，覺此二空，此能覺者亦是眚也。圓覺亦
X13n0287_p0581c03║云：依幻說幻，亦名為幻。（〔標指〕能見所緣，俱是心病，若起覺妄之見，亦是病也。）
X13n0287_p0581c04║（△〔定林云〕覺明起見，而見所緣眚。彼所覺見，即是眚也。）（△〔吳興云〕：以隨分覺，未得究竟覺，所有真智帶無
X13n0287_p0581c05║明故。）。○〔宗鏡〕元我覺明者，本元真覺，以真能覺妄，
X13n0287_p0581c06║了彼妄見，及與所緣，俱是眚故。（按宗鏡古釋，與長水科異，義則未甞
X13n0287_p0581c07║不通。）
X13n0287_p0581c08║本覺明心，覺緣非眚（合喻中終無見咎）。
X13n0287_p0581c09║【疏】此顯真覺玅明，非生非滅，遠離一切虗妄顛倒，
X13n0287_p0581c10║湛然常住，故非眚也。（〔標指〕此顯真覺妙明之緣，對物而照，故非對待之眚病。）
X13n0287_p0581c11║言覺緣者，覺之緣由行相也。如前云：誠如法王所
X13n0287_p0581c12║說，覺緣徧十方界等。（〔吳興云〕次二句釋成。何故覺見即眚？以本覺性中，覺之與
X13n0287_p0581c13║緣，融融一體，非如眚人見有能所。）（△〔定林云〕：此本覺明心覺，彼見覺能緣所緣，而此本覺心非是眚也。）。
X13n0287_p0581c14║○〔宗鏡〕覺見即眚，本覺明心。覺緣非眚，釋成真
X13n0287_p0581c15║妄二覺也。妄見即是於眚能覺真心，不是於眚但
X13n0287_p0581c16║能覺彼妄緣。體非是眚，故云覺緣非眚。（永明雙結真妄，長水
X13n0287_p0581c17║單結顯真。永明以覺緣歸妄，長水以覺緣歸真。二科異同，束歸于此。）（△〔補遺云〕見所緣眚已下四句，釋出
X13n0287_p0581c18║上文見，猶離見，即所離之見也。覺所覺眚已下四句，方明真見，釋出上文見，見之時也。）
X13n0287_p0581c19║覺所覺眚（牒上覺見即眚）。覺非眚中（牒上覺緣非眚）。
X13n0287_p0581c20║【疏】此雙結真妄也。若能起覺，覺於所覺，俱是眚病。
X13n0287_p0581c21║真覺之體，非能所中，故云覺非眚中。〔宗鏡〕覺所
X13n0287_p0581c22║覺眚者，牒妄覺能所俱眚也。覺非眚中者，牒真覺
X13n0287_p0581c23║非眚也。（〔定林云〕覺明起見，覺有所，是名所覺。此本覺明心覺，彼所覺即眚，而此本覺明心，非
X13n0287_p0581c24║眚中也。覺非眚中，即是見見也。）（△〔融室云〕：能覺是眚。能覺中之覺者，不墮眚中，故云覺非眚中。）（○〔寂音云〕
X13n0287_p0582a01║覺明者，強覺妄知，違時失候，非本自妙而明也，又名妄覺。以緣此妄覺，故有所緣眚之病也。故曰元我覺
X13n0287_p0582a02║明，見所緣眚。以彼覺明之體，全是無明，故曰見所緣眚。〔天如云〕覺明即無明也。按二師之解，全指覺明為
X13n0287_p0582a03║無明。今鈔依永明、長水揀為別解，略附於此。）
X13n0287_p0582a04║此實見見，云何復名覺聞知見？（結答上問）。
X13n0287_p0582a05║〔宗鏡〕此之真妄二見，俱離能見所見，故云此實
X13n0287_p0582a06║見見，以證真時無此二見故。能見所見既不安立，
X13n0287_p0582a07║云何復名覺聞知見？【疏】此無能所妙覺明心，名為
X13n0287_p0582a08║見見。以寂而常照，照而常寂故，於此豈名見聞知
X13n0287_p0582a09║等？然一切眾生，自無始來，由見聞知以為病本，分
X13n0287_p0582a10║能立所，顛倒從生。今聞非見，碩乖先志，於是迷悶。
X13n0287_p0582a11║由此廣示，妄故有見，真元無見，是故指云此實見
X13n0287_p0582a12║見，云何可立覺聞知見？圓覺經中無知覺明，正同
X13n0287_p0582a13║此也。（彼疏云：身觸為覺，心緣曰知，明顯靈妙之體。無知是遮詮，明是表詮，遮非知覺情識，表是
X13n0287_p0582a14║靈明真性。）（[?(▽/○)]二、寄喻結詶）。
X13n0287_p0582a15║是故汝今見我并諸世間十類眾生者，即見眚（合前見所
X13n0287_p0582a16║緣眚），非見眚者（合前覺見即眚）。彼見真情性非眚者，故不名見。
X13n0287_p0582a17║〔宗鏡〕何故真見不名見耶？以無眚病故。只由見
X13n0287_p0582a18║病分能分別，遂見世間自他相異，故云皆即見眚。
X13n0287_p0582a19║言非見眚者，真見非是眚也。以真無見相可立，故
X13n0287_p0582a20║不名眚。既不名眚，亦不名見，正明離見之意。是以
X13n0287_p0582a21║有見即妄，徧計情生，如眚目人見夜燈之圓影；無
X13n0287_p0582a22║見即真，圓成智現，如明目人見虗空之清淨。【疏】分
X13n0287_p0582a23║別彼此，生佛依正，皆屬見妄。無見妄者，說名真精，
X13n0287_p0582a24║無境可見，故不名見。如前觀燈，有圓影者，皆屬於
X13n0287_p0582b01║眚。見若無眚，說名淨眼。此真淨眼，無影可見，故不
X13n0287_p0582b02║名見。此則結詶前問，見非是見也。（〔標指〕非見眚者，即了真法性也。）
X13n0287_p0582b03║（△〔補遺云〕彼見真精，性非眚者，即真月也，以非眚故。）（△〔柏庭云〕：惟佛究竟能見眚者，自餘眾生皆在見眚
X13n0287_p0582b04║之地。）（△〔姑蘇云〕論云：若離業識，則無見相。以諸佛法身，無有彼此色相迭相見故。仁王經云：金剛定前，所
X13n0287_p0582b05║有知見，皆不名見。惟佛頓解，具一切智，所有知見，而得名見。）（[?(○/○)]二例合同分二）（[│/○]一、舉例喻法二）（[?(▽/○)]一能
X13n0287_p0582b06║喻，一多理齊。）
X13n0287_p0582b07║阿難！如彼眾生同分妄見，例彼妄見別業一人（此對同別
X13n0287_p0582b08║妄見法中標文），一病目人（合別喻見病為影），同彼一國（合上唯一國人同感惡緣）。
X13n0287_p0582b09║此眾同分所現不祥，同見業中瘴惡所起（即見天上灾星等），
X13n0287_p0582b10║俱是無始見病所生（牒別業法中皆是無始見病所成）。
X13n0287_p0582b11║【疏】一人所見，與多人同。由眚病故，見圓影出；由瘴
X13n0287_p0582b12║惡故，感災祥起。瘴，即病也。將有惡病，預見此事。末
X13n0287_p0582b13║一句，約法雙結。汝及眾生，一多雖殊，分別世間業
X13n0287_p0582b14║果眾生，更無有異。斯則俱是無始無明分別見妄，
X13n0287_p0582b15║反顯真心本非見也。（〔合解〕一人別見，即多人同見；多人同見，即一人別見。合眾
X13n0287_p0582b16║別業而為同，若盡除別業，則無同分；設即一人見灾，同分又號別業矣。揀同分一人而為別，若盡除同分，
X13n0287_p0582b17║則無別業；設使一國患眚，彼眚人又號同分矣。一多何有定體？同別亦無定名。眚淨二眼，各居當洲；瘴淨
X13n0287_p0582b18║二相，同依當眼。大眾眾生，同見山河國土、天地日月，亘古安立，以為固然。孰知皆由無始無明當人業惑
X13n0287_p0582b19║見妄成就。佛於此中方便開示曰：此實見見，見眚非見。推窮至空生大覺，十方消殞，見見非見，方為了義
X13n0287_p0582b20║也。）（△〔雪浪云〕：上來先舉別業法喻，例定向下，以別業之喻對同業之喻，以別業之法對同業之法。）。（○〔刪修〕
X13n0287_p0582b21║有言，經文妄見所生下，應補見與見緣，乃至云何覺聞知見四十八字。愚師無眼，妄綴經文，標以示戒。）。（[?(▽/○)]
X13n0287_p0582b22║二、所喻心境俱妄）
X13n0287_p0582b23║例閻浮提，三千洲中，兼四大海，娑婆世界，并洎十方，
X13n0287_p0582b24║諸有漏國。（合別業中，例汝今日，以目觀見，山河大地，及諸眾生。）同是覺明，無漏
X13n0287_p0582c01║妙心，見聞覺知，虗妄病緣，和合妄生，和合妄死。（合別業法
X13n0287_p0582c02║中，元我覺明，見所緣眚。）
X13n0287_p0582c03║〔宗鏡〕別業妄見，如增上惡業熟，生身變為蛇虎
X13n0287_p0582c04║等。此不動總報，自受別報，唯自識業變，不同業者
X13n0287_p0582c05║即不見，如一人目眚。同分妄見，如同造地獄等，同
X13n0287_p0582c06║受總報，同苦無間，不同其惡業者即不見，如一國
X13n0287_p0582c07║瘴惡。故知苦緣、樂緣，總報、別報，因緣和合，當處出
X13n0287_p0582c08║生，因緣離散，當處滅盡，未有一法不出我心。【疏】從
X13n0287_p0582c09║一眾生，止十方眾生，以少及多，若依若正，皆不了
X13n0287_p0582c10║一法界相。於無漏心，忽起見妄，而分見聞覺知，以
X13n0287_p0582c11║為虗妄病緣，遂見一切差別境界。生之與死，俱不
X13n0287_p0582c12║離妄，故云和合。和合者，不相離義也。故下文云：見
X13n0287_p0582c13║聞如幻翳，三界若空華。起信亦云：三界虗偽，唯心
X13n0287_p0582c14║所作，離心則無六塵境界。（〔溫陵云〕前以一人例一國，此以一國例大千。合
X13n0287_p0582c15║顯器界根身，無非見病和合妄起；覺明無漏妙心，即依真起妄者。）（△〔吳興云〕真妄和合，故有生死。偏言妄
X13n0287_p0582c16║者，真如在迷故。）（△〔二楞云〕俱舍云：眼所現見，名為所見。從他傳聞，名為所聞。自運己心之所思搆，名為所
X13n0287_p0582c17║覺。自內所受及自所證，名為所知。由此四種根中，積生無始虗習，乃至生住異滅分齊，頭數和合，為虗妄
X13n0287_p0582c18║病緣。俱時而生，俱時而死。生死根本，實基於此。）（[│/○]二息妄歸真）
X13n0287_p0582c19║若能遠離諸和合緣及不和合，則復滅除諸生死因
X13n0287_p0582c20║（合別業法中覺見即眚），圓滿菩提不生滅性，清淨本心本覺常
X13n0287_p0582c21║住（合別業法中本覺明心覺緣非眚）。
X13n0287_p0582c22║〔宗鏡〕又若分別煩惱，則麁因邪思而方起；俱生
X13n0287_p0582c23║無明，則細自任運而常生。雖分麤細之文，俱同妄
X13n0287_p0582c24║識。眾生界中，凡有一切見聞之事，皆如一人別業
X13n0287_p0583a01║之眚影，與多人同分之不祥。若能知燈影是目眚
X13n0287_p0583a02║所成，識灾境乃瘴惡所起，則燈上之重光自滅，天
X13n0287_p0583a03║中之兩日俄沉。如不動一心，萬緣都寂，則見聞和
X13n0287_p0583a04║合之病，分別全消；根本生死之灾，俱生永絕。【疏】三
X13n0287_p0583a05║相應染，名為和合；三不相應，名不和合。此是麤細
X13n0287_p0583a06║妄念起信，名為染心（即論中三細六麤也），是生死本，輪迴之
X13n0287_p0583a07║因。若能遠離，即滅生滅。生滅既滅，寂滅現前，菩提
X13n0287_p0583a08║涅槃，二轉依果，於斯成就，故曰圓滿，即同起信。遠
X13n0287_p0583a09║離微細念故，得見心性，心即常住，名究竟覺（〔二楞云〕。諸
X13n0287_p0583a10║和合緣，即發潤二種無明，以與境界為緣，和合而起，即六識麤相，為分段生死因。不和合緣，即根本無明，
X13n0287_p0583a11║背清淨覺，突然而起，即三種細識相，為變易生死因。起信所謂相應心、不相應心也）。（○〔刪修〕張無盡謂破
X13n0287_p0583a12║和合文，應接連破因緣之下，以起下文，庶幾文勢宛順。遂移下經破和合一分，三十二行經綴於破因緣
X13n0287_p0583a13║分虗空云何隨汝執捉之下。由不知佛語，隨意方便善巧，說見見非見竟，即引出如何復說因緣自然及
X13n0287_p0583a14║和合相。及阿難迷悶，啟請開示，則先答見見非見，而後答和合，此說法之次第也。答見見甫畢，即旁及和
X13n0287_p0583a15║合妄生，和合妄死，而後乃無問自說，詶其前問，此赴機弄引之妙也。房相潤文，深契佛旨，錯綜孤起，鋪舒
X13n0287_p0583a16║匠意。而無盡計執文字，截聖經以狥己見，有識者弗予也。空印澄師，唱言移置，一如海眼，不知何據，輙謂
X13n0287_p0583a17║梵夾失次，斯則妄而又妄矣。）。（[○@║]四、破和合非和合疑二）。（[?∴]一，牒前未曉。）
X13n0287_p0583a18║阿難，汝雖先悟本覺妙明性非因緣、非自然性，而猶
X13n0287_p0583a19║未明如是覺元非和合生及不和合。
X13n0287_p0583a20║【疏】前文敘云諸和合相及不和合，心猶未開，故今
X13n0287_p0583a21║牒也。然因緣自然，和合非和合，義雖無別，詮言有
X13n0287_p0583a22║殊，故隨其門，一一徧破。以世間人說能證智是菩
X13n0287_p0583a23║提心，假因仗緣，和合而生，其所證理，名為涅槃，不
X13n0287_p0583a24║從因緣。但了因所了，一向偏執有為無為二性全
X13n0287_p0583b01║別，不知如來常依二諦說法，遂成戲論，皆障一真
X13n0287_p0583b02║法界，能所宛然，微細法執，故此破之。（〔溫陵云〕：覺元自本覺而出，
X13n0287_p0583b03║即始覺也，下文所證菩提心是也。前於妙明本覺，疑于因緣自然，既與辨質，而未明證道始覺非和合生
X13n0287_p0583b04║及不和合，是為覺心餘塵，故再辨之。）（△〔定林云〕本覺所起妙明性，非因緣性也，則非和合可知。非自然性
X13n0287_p0583b05║也，則非不和合可知。）（△〔補遺云〕：上文據楞伽請問因緣自然，下文忽疑不曉和合不和合者，良由和合即
X13n0287_p0583b06║因緣相，不和合即自然相也。下破和合。經云：汝今猶以一切世間妄想，和合諸因緣性，而自疑惑。顯以因
X13n0287_p0583b07║緣即和合也。）。（△〔王舜鼎曰〕和合，即黎耶識分真妄和合之義。八識田中，因有無始見病，粘帶真如，未得純
X13n0287_p0583b08║清絕點，却像和合，其實幻妄本無所有。故云：汝雖先悟本覺，妙明性非因緣，非自然性，而猶未明如是覺
X13n0287_p0583b09║元，非和合生，及不和合。世間一切妄想和合，是和合之麤者。證菩提心，由和合起，是和合之細者。恐阿難
X13n0287_p0583b10║坐在微細識中，故重破之。）（○〔引證〕〔涅槃經云〕：譬如有人，有紙墨筆，和合成字。而是紙中，本無有字。以本無
X13n0287_p0583b11║故，假緣而成。若本有者，何須眾緣？譬如青黃，合成綠色。當知是二，本無緣性。若本有者，何須合成？）。（○〔華嚴
X13n0287_p0583b12║偈云〕：非是和合不和合，辨性寂滅無諸相。疏云：應緣非不合，住體非和合。又緣起修成非不合，契真相盡
X13n0287_p0583b13║非和合。又緣即非緣，故非和合。非緣即緣，故非不合。合相離，故無諸相。非合亦離，辨寂滅也。）（○〔大集經云〕：
X13n0287_p0583b14║若復有言，眼色因緣故有我者，是義不成。眼中無我，色亦如是。而和合中，亦復無我。和合因緣，生於眼識，
X13n0287_p0583b15║亦復無我。風中空中，亦復無我。如是推尋，究不可得。）。（○〔智論云〕：四大及造色圍虗空，故名為身。是中內外
X13n0287_p0583b16║入因緣和合，生識種。身得是種和合，作種種事：言、語、起、坐、去、來、空。六種和合中，強名為男，強名為女。若六
X13n0287_p0583b17║種是男，應有六男，不可以一作六，六作一。既於地種中無男女相，乃至識種亦無男女相。若各各中無，和
X13n0287_p0583b18║合中亦無。如六狗各各不能生，師子和合亦不能生，無性故。）（[?∴]二、別破疑情二）。（[○@(?∴)]一、破和合疑二）（[○@卍]一、指
X13n0287_p0583b19║出疑情）
X13n0287_p0583b20║阿難！吾今復以前塵問汝（牒前文，破因緣用明暗四塵），汝今猶以
X13n0287_p0583b21║一切世間妄想和合諸因緣性，而自疑惑證菩提心
X13n0287_p0583b22║和合起者（總牒）。
X13n0287_p0583b23║〔宗鏡〕此妙明性，既非因緣自然，則無有一法不從
X13n0287_p0583b24║和合而生。如無所證之真如，何由發能證之妙智？
X13n0287_p0583c01║則境智和合，能成見性。答：若智外有真如，則可為
X13n0287_p0583c02║所證；真如外有智，則可為能證。今智外無如，如外
X13n0287_p0583c03║無智，欲將何法以為和合非和合耶？【疏】執方便教，
X13n0287_p0583c04║依安立說，遂疑勝義一真菩提從和合有，生、住、異、
X13n0287_p0583c05║滅是無常性，即違淨名寂滅是菩提，滅諸相故，乃
X13n0287_p0583c06║至無為是菩提，無住、滅、異、滅故。（〔肇曰〕菩提者，葢是正覺無相之真智
X13n0287_p0583c07║乎？經云：不合是菩提，離煩惱習故。生死所以合，煩惱之所纏。離煩惱故無合，無合即菩提也。）（△〔吳興云〕：菩
X13n0287_p0583c08║提心者，覺性也。上文云如是覺元，古人以佛果菩提解者，繆矣。）（△〔海印云〕一切世間妄想和合諸因緣性，
X13n0287_p0583c09║指八識體，名和合識，而自疑惑證菩提心。和合起者，夙習妄想，妄謂菩提覺心，亦從和合起也。）（[○@卍]二、正破
X13n0287_p0583c10║和合二）。（[?(○/○)]一破和二）（[│/○]一總徵）
X13n0287_p0583c11║則汝今者妙淨見精，為與明和？為與暗和？為與通和？
X13n0287_p0583c12║為與塞和？
X13n0287_p0583c13║【疏】見若是和，和必從境，故舉此四，總而徵之。（〔溫陵云〕：若
X13n0287_p0583c14║有所和，即涉前塵，不名妙淨矣。）（△〔私謂〕妙淨見精，即重指見精也。）（[│/○]二別破二）（[?(▽/○)]一、就明推破四。）（▽一，明
X13n0287_p0583c15║見相雜何形）。
X13n0287_p0583c16║若明和者，且汝觀明，當明現前何處雜見？見相可辨
X13n0287_p0583c17║雜何形像？
X13n0287_p0583c18║【疏】明屬前境，見屬內心，齊何處所而論其雜？見之
X13n0287_p0583c19║與相，目擊可辨，若其相雜，作何形像？（資中文）（△〔講錄云〕：且汝舉
X13n0287_p0583c20║眼見明，適當明相在前。從何處所，雜此見精，而與之和？能見是根，所見是相。見即如水，相即如土。兩不相
X13n0287_p0583c21║雜，了然可辨。若令雜和，相失其相，見失其見。水土雜和，便成泥團，作何形狀？）（△〔中川云〕：和如水乳，合如函
X13n0287_p0583c22║葢，雜如金沙。婆沙云：近是因，遠是緣。近則和合，遠則不和合。）。（▽〔二、若見不見非理〕）。
X13n0287_p0583c23║若非見者，云何見明？若即見者，云何見見？
X13n0287_p0583c24║【疏】若此雜相不可見者，應亦不見明相。若此雜相
X13n0287_p0584a01║即可見者，雜中有見，應合見見。（〔孤山云〕：若言明非是見，故不可說其
X13n0287_p0584a02║相雜形像者，故破曰：云何見明？若言明即是見，名相雜者，故破曰：云何見見？）（△〔溫陵云〕：明若非見，不能見
X13n0287_p0584a03║明，疑相雜也。明若即見，誰為能見？又非雜矣。皆明前塵幻相，一無實體，不可窮詰。）（△〔講錄云〕：或轉計云：見
X13n0287_p0584a04║明之時，明相現前。明中亦有見精，見中亦有明相，成雜和之像者。縱許明中有見，秪謂之明，而見則失矣。
X13n0287_p0584a05║故破曰：若非見者，云何見明？然則見精且無，雜何形像？縱許見中有明，秪謂之見，而明則失矣。故破曰：若
X13n0287_p0584a06║即見者，云何見見？然則明相且無，雜何形像？）。（△〔直解云〕：明若即見，明已成見，是則不為見明，反成見見。）。（▽
X13n0287_p0584a07║三㸦徧失其和義）。
X13n0287_p0584a08║必見圓滿，何處和明？若明圓滿，不合見和。
X13n0287_p0584a09║【疏】若一切處徧是於見，則無明相可和；若一切處
X13n0287_p0584a10║徧是於明，則無有見可雜（〔孤山云〕：圓滿，猶言周徧也）。（△〔融室云〕：又復見與
X13n0287_p0584a11║明雜，見不圓滿，必見圓滿，有何處所和雜於明？明與見雜，明不圓滿，必明圓滿，又不合與見雜和。）。（△〔溫陵
X13n0287_p0584a12║云〕：唯見與明，體必圓滿，不合相和，和則間雜，非圓滿矣。）（△〔直解云〕此約半滿義破。和是半義，半見半明，方
X13n0287_p0584a13║許相和。如半桶泥、半桶水，和義得成。若各各滿桶，如何得和？故云必見圓滿等。）（▽四俱亡，立理不成）。
X13n0287_p0584a14║見必異，明維則。失彼性，明名字。雜失明性，和明非義。
X13n0287_p0584a15║【疏】心境不同，能所殊體，故云必異。明見若雜，各失
X13n0287_p0584a16║其義，明則非明，見亦非體（〔孤山云〕。性謂見性。見彼明雜，豈得名見？明被見
X13n0287_p0584a17║雜，豈得名明？）。二義既失，名字亦亡。猶如微塵與水相和，
X13n0287_p0584a18║但見泥團，不名塵水。明見既失，將何名和？故云非
X13n0287_p0584a19║義（和雜既失明性兩名，則知謂見和明，不成義理）。（△〔海眼刪修云〕：見必異明，將何名和？和明非義。）（○〔引
X13n0287_p0584a20║證〕〔涅槃云〕：世間法者，有字無義。出世間者，有字有義。何以故？世間之法有四顛倒，世間知字而不知義。諸
X13n0287_p0584a21║佛菩薩所有正法，以不倒故，知字知義。）。（[?(▽/○)]二、略例餘塵）
X13n0287_p0584a22║彼暗與通及諸群塞，亦復如是。
X13n0287_p0584a23║【疏】明相既爾，餘境亦然。
X13n0287_p0584a24║（[?(○/○)]二破合二）（[│/○]一總徵）
X13n0287_p0584b01║復次，阿難！又汝今者妙淨見精，為與明合？為與暗合？
X13n0287_p0584b02║為與通合？為與塞合？
X13n0287_p0584b03║〔資中〕上明和義，如水和土。今明合義，如蓋合函。
X13n0287_p0584b04║【疏】和則如水雜塵，合則如函與蓋，故成二門。
X13n0287_p0584b05║（[│/○]二別破二）（[?(▽/○)]一、就明推破二）（▽，一正推破）。
X13n0287_p0584b06║若明合者，至於暗時明相已滅，此見即不與諸暗合。
X13n0287_p0584b07║云何見暗？
X13n0287_p0584b08║【疏】見與明合，暗相現時，明相必滅。既與明合，應隨
X13n0287_p0584b09║明滅，不應見暗。設使不滅，亦不見暗，以此不與諸
X13n0287_p0584b10║暗合故。合即有見，不合無見，如鼻聞香。（〔海印云〕：若與明合，明
X13n0287_p0584b11║滅則不當見暗，以見隨明滅故。設使不滅，多一轉語。）（▽二，破轉救）。
X13n0287_p0584b12║若見暗時不與暗合，與明合者應非見明。既不見明，
X13n0287_p0584b13║云何明合了明非暗？
X13n0287_p0584b14║【疏】彼若救云：我此見性，雖不與暗合，無妨見暗。斯
X13n0287_p0584b15║有何失？故此牒云：若見暗時，不與暗合。隨即破云：
X13n0287_p0584b16║與明合者，應非見明。若許不合有見，即應合必無
X13n0287_p0584b17║見，復云何言見與明合？了明非暗，故知見明而無
X13n0287_p0584b18║合義。和合見性，既而不成菩提證心，因和合有，從
X13n0287_p0584b19║茲破矣。（〔融室云〕：暗若即明，可言見暗即是明合。了別明相，實非是暗，安得見暗而言明合？）（△
X13n0287_p0584b20║〔海印云〕若與明合，則暗謝自不當見明，以見隨暗謝故。）（△〔海眼刪修二科〕若明合者，應非見暗。若合於暗，
X13n0287_p0584b21║應非見明。明暗現前，云何成合？）。（[?(▽/○)]二、略例餘塵）
X13n0287_p0584b22║彼暗與通，及諸群塞，亦復如是（如文）。
X13n0287_p0584b23║（[○@(?∴)]二、破非和合疑二）（[○@卍]一述所解）。
X13n0287_p0584b24║阿難白佛言：世尊！如我思惟，此妙覺元與諸緣塵及
X13n0287_p0584c01║心念慮非和合耶？
X13n0287_p0584c02║【疏】由前破菩提心不從因緣和合而得，便計離緣
X13n0287_p0584c03║別有體性，執菩提心有別異相，從分別生，還成法
X13n0287_p0584c04║執，障一真性，故今破之。淨名云：當令此諸天子捨
X13n0287_p0584c05║於分別菩提之見。（〔真際云〕若和合不成，即非和合，形對必然故也。此計真妄二法，
X13n0287_p0584c06║了不相觸，名非和合。）（△〔二楞云〕不和合者，不與万法為侶也。若果不和合，應無生死。所以破者，生滅與不
X13n0287_p0584c07║生滅，非異相故。如我下，先明出計緣塵境也。心指業識，念慮指分別事識。）（○〔引證〕〔百門義海云〕：達無生者，
X13n0287_p0584c08║為塵是心緣，心為塵因。因緣和合，幻相方生。由從緣生，必無自性。何以故？今塵不自緣，起待於心。心不自
X13n0287_p0584c09║心，必待於緣。由相得故，則無定屬。緣生則名無生，非去緣生說無生也。）。（[○@卍]二破所計二）（[?(○/○)]一、破非和三）（[│/○]
X13n0287_p0584c10║一、牒計總徵）
X13n0287_p0584c11║佛言：汝今又言：覺非和合。吾復問汝：此妙見精非和
X13n0287_p0584c12║合者，為非明和？為非暗和？為非通和？為非塞和？（總牒別徵，
X13n0287_p0584c13║如文可解。）
X13n0287_p0584c14║（[│/○]二、就明推破二）（[?(▽/○)]一非和，宛成其畔。）
X13n0287_p0584c15║若非明和，則見與明必有邊畔。汝且諦觀，何處是明？
X13n0287_p0584c16║何處是見？在見在明自何為畔？
X13n0287_p0584c17║【疏】若見明時，明見不和，明之與見，應分邊際。汝今
X13n0287_p0584c18║細審，於見於明，齊何處所而論邊畔？（〔溫陵云〕：非和則異，故必有
X13n0287_p0584c19║畔，求畔不得，非非和矣。）（△〔交光云〕：體不相入，故為非和。如塼石並砌，兩不相入，中間必有邊畔。倘許有畔，
X13n0287_p0584c20║即對見明，索其指出。）（[?(▽/○)]二不及，畔義全乖。）
X13n0287_p0584c21║阿難！若明際中必無見者，則不相及，自不知其明相
X13n0287_p0584c22║所在，畔云何成？
X13n0287_p0584c23║【疏】如或定不相和，見應緣明不及，尚自不知明相，
X13n0287_p0584c24║約何以分畔義？（〔融室云〕：若使明之際，畔由不與見和，其中必無見者，則見與明了不
X13n0287_p0585a01║相及。因知彼為明畔，則顯此為見畔，彼畔不立，此畔何成？）（△〔溫陵云〕：相及乃有畔，畔義不成。非，非和也。）（△
X13n0287_p0585a02║〔交光云〕：縱有邊畔，如塼石不相入，見中無明，明中無見。今以見望明為畔，故單言明中無見。）（[│/○]三、略例餘
X13n0287_p0585a03║塵）
X13n0287_p0585a04║彼暗與通及諸群塞，亦復如是。
X13n0287_p0585a05║（[?(○/○)]二、破非合三）（[│/○]一總徵）
X13n0287_p0585a06║又妙見精非和合者，為非明合，為非暗合，為非通合，
X13n0287_p0585a07║為非塞合。
X13n0287_p0585a08║（四義徵訖）。（[│/○]二別破）
X13n0287_p0585a09║若非明合，則見與明性相乖角，如耳與明了不相觸。
X13n0287_p0585a10║見且不知明相所在，云何甄明合非合理？
X13n0287_p0585a11║【疏】若見明時不與明合，明見二性應相乖異。如牛
X13n0287_p0585a12║之角，敵對各立，曾不相應（〔孤山云〕角猶隅也，物在隅則不相對）。亦如
X13n0287_p0585a13║耳根對於明緣，何曾相觸？耳但聞聲，不緣明故（性既
X13n0287_p0585a14║乖角，何殊以彼耳根對彼明境）。若以此例，見須不知明相所在。若
X13n0287_p0585a15║非明相，亦不顯見。明見既無，如何分別合與非合
X13n0287_p0585a16║二種義耶（〔吳興云〕非和約體不相入，故以畔際推之；非合約性自差別，故以乖角破之，則
X13n0287_p0585a17║和親而合疎也）？（△三、例餘）
X13n0287_p0585a18║彼暗與通及諸羣塞，亦復如是。
X13n0287_p0585a19║（○〔吳興云〕中論破計，不出四性，謂自、他、共、無因也。初破自然，即無因也。次破因緣，即自、他、共也。如以明暗
X13n0287_p0585a20║通塞推於因緣，正約他性。又阿難所執空、明、心、眼四種因緣，空、明即他，心、眼即自。又佛說同、別二種見境，
X13n0287_p0585a21║見亦自也，境亦他也。既有自、他，必含共性。但由共性難破，是故更作和合而說。然則非和合義，亦從自、他
X13n0287_p0585a22║開出。為防末習，委曲推簡耳。問：此與前七處徵心，四性何別？答：七處、四性，都未涉真。但破第六識心，分別
X13n0287_p0585a23║較計。今自然等，皆依覺性破妄顯真。微密觀照，於茲見矣。）。（○大科一，破阿難認妄迷真，顯如來藏中第一，
X13n0287_p0585a24║正約心見破顯科竟。）。
X13n0287_p0585b01║（經文無有精見，離一切物，宋本並同。合解云：集解作無有見精，未見其本。）。
X13n0287_p0585b02║（然我今日非無文殊，流俗本云無非文殊，乃依交光妄改。）。
X13n0287_p0585b03║（雖似現境長水，溫陵本同。乾道、淳熙本並作雖似前境。按經文喻中云雖似現境，合中云似現前境，
X13n0287_p0585b04║語有差別，應以長水為正。）。
X13n0287_p0585b05║（如耳與明，了不相觸。長水及宋本並同。乾道本却註云：如見與明。一本云：如耳與明。則知古本或作
X13n0287_p0585b06║如見與明也。今詳疏義，應從長水。）
X13n0287_p0585b07║
X13n0287_p0585b08║大佛頂首楞嚴經疏解蒙鈔卷第二（之二）
X13n0287_p0585b09║
X13n0287_p0585b10║
X13n0287_p0585b11║
X13n0287_p0585b12║
X13n0287_p0585b13║大佛頂首楞嚴經疏解蒙鈔卷第二（之三）
X13n0287_p0585b14║海印弟子　蒙叟錢謙益鈔
X13n0287_p0585b15║（[○@●]大科破阿難認妄迷真，顯如來藏，是第一大文之首科。出生子科二）。（[○@│]一、正約心見以破顯。二、總約諸
X13n0287_p0585b16║法以會通。上科說竟。此科下，重生起母科，有三）。（◑：一、正就三科辨性，二、重約七大會相，三、承前開示獲悟。
X13n0287_p0585b17║從此去盡第三卷經文，為正說之前分。）。（○【疏】已上破妄顯真，唯約心見二門，歷緣對境以辯。雖有會通，止
X13n0287_p0585b18║就一門而顯。次下，備約三科七大。一切法上，即妄顯真，即相顯性，廣斥世間虗妄分別，說有因緣及自然
X13n0287_p0585b19║性，而不知生滅去來本如來藏，豈唯心見是藏性耶？故次前段有此文來。）（△〔孤山云〕：大章第二，總破諸法。
X13n0287_p0585b20║前文展轉破執，不出心見及以聲塵。雖涉餘法，非是正意。今方歷三科七大，巡歷檢破，總別推尋，無法可
X13n0287_p0585b21║得。常住真心，於茲顯矣。奢摩他路，於茲辨矣。不歷僧祇而獲法身，其在茲焉。）（△〔溫陵云〕卷初發明覺性，廣
X13n0287_p0585b22║辨真妄。乃至重開慧目，再淨餘塵。至此身心洒落，真妄兩忘。顯示如來藏性，使知根塵器界，法法圓明，物
X13n0287_p0585b23║物顯現。是為造悟修證大本也。）（△〔資中疏曰〕：前雖總明真性離緣絕相，而未廣明一切浮塵諸有境界皆
X13n0287_p0585b24║如幻化。故二乘人雖知無我，仍計五陰等法實有體性。諸小菩薩未得空色一如，是名法執。今自徵心辨
X13n0287_p0585c01║性已來，齊此廣破人執。此下陰、界、處、入等，廣破法執。偈贊云：不歷僧祗獲法身。由前廣破人、法二執，故分
X13n0287_p0585c02║見如來藏心也。）（△〔吳興云〕：余愛沇師善分義趣，但未知人法各有性相耳。洎下富樓那章，秪是顯前之二
X13n0287_p0585c03║空，故曰：令汝會中未得人空，迴向上乘阿羅漢等，皆獲一乘寂滅場地。）。（△〔海印云〕經文徵心辨見，通破麤
X13n0287_p0585c04║細二種我執，二種妄見。及破和合，乃通破麤細二種法執。以楞嚴大定，圓斷五住煩惱，齊了二種生死。分
X13n0287_p0585c05║別、俱生二執，一時頓斷，不比諸教有先後也。從初審發心，至二卷見猶離見等，正破五蘊八識，以顯人空，
X13n0287_p0585c06║屬分別我執。其破識蘊，即帶破俱生我執。次下重破和合，例破世界本空，以顯法空，乃正破俱生法執。〔私
X13n0287_p0585c07║謂〕大師此文，全依圓覺普眼章。自破見顯心已上，先明二空。自會緣入藏已下，全彰法界。科段與資中略
X13n0287_p0585c08║異，而總顯二空之大意同也。長水於前段不分人法二空，於後段不立空不空二藏。以此經圓彰法界，顯
X13n0287_p0585c09║如來藏，不須從古人科段差別耳。）（○文三）（◑一正就三科顯性二）。（[○@║]一、會緣入實以總標四）。（[○@(?∴)]一、總指咸
X13n0287_p0585c10║真）
X13n0287_p0585c11║阿難！汝猶未明一切浮塵諸幻化相，當處出生，隨處
X13n0287_p0585c12║滅盡，幻妄稱相，其性真為玅覺明體。
X13n0287_p0585c13║【疏】總指諸相。前文雖就眼之一門顯真見體，離緣
X13n0287_p0585c14║絕相，非生非滅，略會見之與緣，元是菩提玅淨明
X13n0287_p0585c15║體，而未明三科諸法皆如幻化，故此指也。浮虗不
X13n0287_p0585c16║實，塵翳真性，故曰浮塵。段託虗偽，妄設情名，稱幻
X13n0287_p0585c17║無而忽有，畢竟無體，稱之曰化。當處出生，隨處滅
X13n0287_p0585c18║盡，謂剎那不相到也，此剎那性亦不可得（已上同資中文）。
X13n0287_p0585c19║此諸幻相，本無所依，但是迷真，忽然而起，故云當
X13n0287_p0585c20║處出生。生即無生，本自寂滅，故云隨處滅盡（〔孤山云〕。諸
X13n0287_p0585c21║法不實，如幻如化，處謂真體，幻生幻滅，不離於真，波起波息，不離於水，故曰當處出生，隨處滅盡）。楞
X13n0287_p0585c22║伽經云：一切法不生，我說剎那義，初生即有滅，不
X13n0287_p0585c23║為愚者說。中論云：諸法不自生，亦不從他生，不共
X13n0287_p0585c24║不無因，是故知無生。彼之無生，即此之滅盡也。以
X13n0287_p0586a01║妄見取，似有浮相，畢竟無體，猶如幻事，故云幻妄
X13n0287_p0586a02║稱相。無體之處，元是菩提玅覺明性，故云其性真
X13n0287_p0586a03║為玅覺明體（去來妄見生滅，故曰幻妄稱相。幻是妄故，故名幻妄。其性等者，波為水相，
X13n0287_p0586a04║水即波性，波水一如，性相名失。為開示故，云相云性，而此相性即非相性。）問：幻相不實，
X13n0287_p0586a05║畢竟無體，何得復云其性真為妙覺明體？答：譬如
X13n0287_p0586a06║空華，由依翳病觀空故有，離空無別華相。空華雖
X13n0287_p0586a07║無自性，然以虗空為所依體。若翳病差，華相雖滅，
X13n0287_p0586a08║空性不滅。諸法性相亦復如是，幻相雖滅，真性不
X13n0287_p0586a09║動。問：若如是者，斯則真如即萬法，萬法即真如，何
X13n0287_p0586a10║得一體立真立妄？答：亦如空華，翳者妄見。若無翳
X13n0287_p0586a11║目，唯見晴空而無華相。故知萬法雖真，唯證乃知，
X13n0287_p0586a12║非是識心之所能見。以凡夫人心識麤動，唯見世
X13n0287_p0586a13║間麤動之相，執此麤相為相所礙，不見真性。故前
X13n0287_p0586a14║文云：迷己為物，故於是中觀大觀小。故今廣破，執
X13n0287_p0586a15║喪空明，由是悟入佛之知見。故華嚴云：一切法無
X13n0287_p0586a16║生，一切法無滅，若能如是解，諸佛當現前。前文亦
X13n0287_p0586a17║云：若能轉物，即同如來。皆斯義也。
X13n0287_p0586a18║（[○@(?∴)]二、別列諸妄）。
X13n0287_p0586a19║如是乃至五陰、六入，從十二處至十八界，因緣和合
X13n0287_p0586a20║虗妄有生，因緣別離虗妄名滅。
X13n0287_p0586a21║〔宗鏡〕覺皇隨順世法，曲徇機宜，欲顯無相之門，
X13n0287_p0586a22║先明有相之理，因方便而開真實，假有作而證無
X13n0287_p0586a23║生。於四俗諦中，立第二隨事差別諦，說三科法門。
X13n0287_p0586a24║今欲會有歸空，應當先立後破，須知窟穴，方可傾
X13n0287_p0586b01║巢。【疏】諸法名數，不能盡言，但舉三科，自攝一切，故
X13n0287_p0586b02║云乃至。三科者，謂蘊、處、界。今於處中別出六根，故
X13n0287_p0586b03║有六入。此之三科，乃是世間虗妄分別，幻因緣合，
X13n0287_p0586b04║假名為生，幻因緣離，假名為滅，實無有體可生可
X13n0287_p0586b05║滅。（〔孤山云〕諸經皆列三科，謂陰、處、界，以對愚、根、樂，各有三故。而今有四，更加六入，秪是破十二處中內
X13n0287_p0586b06║六處耳。）（○〔引說〕〔俱舍偈云〕：聚生門種族是蘊處界義愚根樂三故說蘊處界三。〔清涼釋曰〕：聚謂積聚，即是
X13n0287_p0586b07║蘊義，謂是生死有為果相。種族是界義，謂是愛著生死因門。（論有兩釋：一、族者，謂種族也，是生本義。謂十
X13n0287_p0586b08║八界為同類因，各生自類等流果故，是法生本。二、族類義，十八種法種類自性各別不同故。）生門是處義，
X13n0287_p0586b09║謂諸識內外緣相，然不離色心。（謂六根六境是心心所生長門處。）論下半偈明起教不同，謂愚有三：一、愚
X13n0287_p0586b10║心所為我，（大毗婆沙云：若迷心不迷色，則合色開心數。）二、愚色，（若迷色不迷心，則合色開心為十二入。）三、
X13n0287_p0586b11║雙迷心色。（若心色俱迷，則心色俱開為十八界。）如次配三。言根有二者，謂上根聞略得悟，故說五蘊；中根
X13n0287_p0586b12║聞中，說十二處；下根聞廣方了，說十八界。言樂三者，謂樂略說蘊，樂中說處，樂廣說界。）（△〔止觀云〕：陰、界、入
X13n0287_p0586b13║三，並可為境。以寬縵難示，故從指的。略二界就陰，如去文就尺。略四陰從識陰，如去尺就寸。以由界、入所
X13n0287_p0586b14║攝寬多，陰唯有為。有為之中，義兼心、色。故置色存心，心名復含心及心所。今且觀心王置於心所，則一念
X13n0287_p0586b15║心，十界三科如丈，一界五陰如尺，唯在識心如寸。若達心具一切法已，方能度入一切色心。如一一尺，無
X13n0287_p0586b16║非是寸。及一一丈，無非是尺。是故丈、尺全體是寸。）（[○@(?∴)]三、斥迷圓實）。
X13n0287_p0586b17║殊不能知，生滅去來，本如來藏，常住妙明，不動周圓，
X13n0287_p0586b18║妙真如性。
X13n0287_p0586b19║〔宗鏡〕此心是凡聖之宅，根境之元。凡夫執作賴
X13n0287_p0586b20║耶之識，成生死苦惱之因；聖者達為如來藏心，受
X13n0287_p0586b21║涅槃常樂之果。此阿賴耶識，即是真心，不守自性，
X13n0287_p0586b22║隨染淨緣，不合而合，能含藏一切真俗境界。如明
X13n0287_p0586b23║鏡不與影像合，而含影像，故名藏識。此約有和合
X13n0287_p0586b24║義邊。若不和合義者，即體常不變，故號真如。若有
X13n0287_p0586c01║不信阿賴耶識即是如來藏，別求真如理者，如離
X13n0287_p0586c02║鏡覔像，即是惡慧。如起信真如生滅二門無礙，唯
X13n0287_p0586c03║是一心者，所以楞嚴云：生滅去來，本如來藏。如今
X13n0287_p0586c04║人隨情執重，故多認阿賴耶，不信者如來藏。不知
X13n0287_p0586c05║云阿賴耶，則有名無體，以情執有，不究竟故，若證
X13n0287_p0586c06║聖時，其名即捨；若云如來藏心，則有名有體，以本
X13n0287_p0586c07║有非執故，至未來際不斷故。如以金作鐶，鐶體虗，
X13n0287_p0586c08║金體露現；如來藏作賴耶，賴耶相虗，藏性現。憑虗
X13n0287_p0586c09║則妄執所宜，從實則佛所印可。（〔私謂〕永明、廣明阿賴耶是如來藏心，
X13n0287_p0586c10║故云首楞嚴經以如來藏為宗，如來藏即阿賴耶，此一經之樞要也。）【疏】殊不知者，斥
X13n0287_p0586c11║其異乎能知也。一切諸法，本自不生，今則無滅，非
X13n0287_p0586c12║三世法，故無去來。生滅去來，既不可得，如來藏性，
X13n0287_p0586c13║元自常住，本不曾動，周徧湛寂。眾生迷倒，為物所
X13n0287_p0586c14║轉，殊不覺知，是迷圓實也。（〔孤山云〕此明九界即見佛界，迷故不知。一一界
X13n0287_p0586c15║中，咸具陰等，而此妄想，即是真理，故無生滅去來等相。）（△〔補遺云〕：前文示常住真心，體徧諸法。今將廣約
X13n0287_p0586c16║諸法，故於此唱如來藏名，顯常住真心也。）。（○〔引證〕〔起信疏云〕：楞伽云：如來藏名阿賴耶識，而與無明七識
X13n0287_p0586c17║共俱，如大海波，常無斷絕。又云：如來藏為無始虗偽惡習所熏，名為識藏。〔記云〕：大海如棃，耶波如無明七
X13n0287_p0586c18║識水，即如來藏。以從無始時來，真妄和合，未曾捨離，循環諸趣，生死無窮。藏性於中隨而攝受，而其體性
X13n0287_p0586c19║未嘗去來，故云生滅去來，本如來藏。如來藏具三種義：一、隱覆，有二義：一者、藏如來故，名如來藏。即煩惱
X13n0287_p0586c20║為能藏，如來為所藏，故云一切眾生即如來藏。如來之藏，依主釋也。二者、如來自隱不現，法身無相，名如
X13n0287_p0586c21║來藏。如來即藏，持業釋也。二、含攝，有三義：一、體含用，二、聖含凡，三、因含果。前二持業，後一依主。三、出生，謂
X13n0287_p0586c22║十地證真名藏，能成佛果名如來，亦持業釋）。（○〔勝鬘云〕：生死二法，名如來藏。如來法身，不離煩惱藏，名如
X13n0287_p0586c23║來藏。）。（○〔如來藏經云〕：一切眾生貪瞋癡諸煩惱中，有如來身，乃至常無染汙，德相具足，如我無異。）。（○〔尼犍
X13n0287_p0586c24║經云〕：王名嚴熾，有大薩遮，來入其國。乃說：大王當知，依煩惱身，觀如來身。何以故？此身即是如來藏故。一
X13n0287_p0587a01║切煩惱諸垢藏中，佛性滿足。如石中金，木中火，地中水，乳中酪，麻中油，禾中子，藏中金，模中象，孕中胎，雲
X13n0287_p0587a02║中日。是故我言，煩惱之中，有如來藏。）。（[○@(?∴)]四、結顯超情）。
X13n0287_p0587a03║性真常中，求於去來，迷悟生死，了無所得。
X13n0287_p0587a04║〔宗鏡〕十二因緣，一人一念，悉皆具足。一日一夜，
X13n0287_p0587a05║凡幾起念，念念織幾十二因緣，成六趣無窮之生
X13n0287_p0587a06║死。是以生死無體，全是如來藏第一義心，迷悟昇
X13n0287_p0587a07║沈，了不可得。【疏】了，畢竟也。迷悟，生佛也，亦真妄也。
X13n0287_p0587a08║生佛真妄，去來生死，一切對待，情謂故有。一真如
X13n0287_p0587a09║性，尚無此名，況有諸法對待相耶？情忘體現，畢竟
X13n0287_p0587a10║無得。（〔融室云〕真如性中，去無所至，來無所從，迷實無始，悟亦無終，生無四大可合，死無五陰可
X13n0287_p0587a11║壞，了無所得，斯之謂與？）（△〔二楞云〕中論疏云：常則人天定位，故無往來。無常則六趣各盡一形，亦無往來。
X13n0287_p0587a12║又常則凝然不動，即無往來。無常則念念變易，令誰往來？是則常與無常，俱不相到，皆無往來。故云：是法
X13n0287_p0587a13║住法位，世間相常住。）（△〔鶴林講義曰〕生滅去來，具一切十法界相。去來，即生滅也。俱通心色，色有依正。如
X13n0287_p0587a14║世界成住壞空，各二十劫，乃至一期剎那，一一俱有生滅去來。於世界中，一切諸法，乃至一塵一毛，生住
X13n0287_p0587a15║異滅，一一如是。如非非想處，八萬劫中，乃至剎那，一一皆生住異滅。一切諸天，如是人生胎中五位，至于
X13n0287_p0587a16║老死。如是六道眾生，乃至一蚊一蟻，亦如是。聲聞、緣覺、菩薩，無明未盡，有流注細相，生住異滅，但除佛界
X13n0287_p0587a17║也。約心者，一切眾生，皆有八識，從本已來，生滅不停。前五於一時中，有無邊生住異滅，何況過去。第六攀
X13n0287_p0587a18║緣，極於過去。第七過去劫，未甞間斷。第八如急流水，生滅極微。一切色心種子，皆依生滅，更難窮也。言常
X13n0287_p0587a19║住妙明，不動周圓者，以諸法即如來藏。如來藏不動，故諸法即是不動。李長者以無明即是不動智，故周
X13n0287_p0587a20║即入一切法，圓即攝一切法。攝入不礙，不可思議。即華嚴理徧於事，事徧於理門也。）（[○@║]二、破執顯真以別
X13n0287_p0587a21║釋四）。（◑一，破五陰二）。（[?∴]一，總徵）。
X13n0287_p0587a22║阿難！云何五陰本如來藏妙真如性？
X13n0287_p0587a23║〔宗鏡〕只如五蘊初科，四大元始，以何為義？答：蘊
X13n0287_p0587a24║者，藏也，亦云五陰。（【疏】梵云塞健陀，此云蘊，古翻為陰。〔音義云〕：漢來翻經為陰，僧叡
X13n0287_p0587b01║改為眾，唐三藏改為蘊。）陰者，覆也，即蘊藏妄種，覆蔽真心。雜
X13n0287_p0587b02║集論云：蘊者，積聚義。（蘊是積聚，陰是葢覆，積聚有為，葢覆真性。）又荷雜
X13n0287_p0587b03║染擔，如肩荷擔。此約俗諦以釋。若論真諦，無一法
X13n0287_p0587b04║可聚，以各無自體，亦無自性故。（〔止觀云〕：陰者，陰葢善法，此就因得名。
X13n0287_p0587b05║又陰是積聚，生死重沓，此就果得名。行人受身，誰不陰入？重擔現前，是故初顯。婆沙中云：陰是何義？答：聚
X13n0287_p0587b06║義，略義；積義，總義。如種種雜物，以為一聚，色乃至識，聚在一處，故名為聚。乃至含于三世內外，故名為總。
X13n0287_p0587b07║中間諸名，准此可知。問：五取蘊與陰，有何差別？答：蘊通漏無漏，取蘊唯有漏。蘊之與陰，新舊異談。蘊與積
X13n0287_p0587b08║聚，與陰義同。言重擔者，五陰是擔，生死重沓，故名為重。）（○〔涅槃德王品云〕：菩薩斷除五陰。所謂陰者，能令
X13n0287_p0587b09║眾生生死相續，不離重擔。分散聚合，三世所攝。求其實義，了不可得。〔師子吼品云〕：以煩惱鎖，繫縛五陰。離
X13n0287_p0587b10║五陰已，無別煩惱。離煩惱已，無別五陰。如柱柱屋，離屋無柱，離柱無屋。眾生五陰，亦復如是。有煩惱故，名
X13n0287_p0587b11║為繫縛。無煩惱故，名為解脫。如拳合掌，繫縛等三。合散生滅，更無別法。眾生五陰，亦復如是。）。（○〔仁王般若
X13n0287_p0587b12║經云〕：眾生識初一念，識異木石，生惡為無量惡識本，生善為無量惡識本。初一念金剛，終一念於中生不
X13n0287_p0587b13║可說不可說識，成眾生色心根本。色名色葢，心名識葢、想葢、受葢、行葢。葢者，陰覆為用，身名積聚。大王！此
X13n0287_p0587b14║一色法生無量色，眼得為色，耳得為聲，鼻得為香，舌得為味，身得為觸。堅持名地，水名潤，火名熱，輕動名
X13n0287_p0587b15║風。生五色處，名五知根。如是一色一心，生不可說無量色心。）△【疏】此陰有五，攝
X13n0287_p0587b16║有為盡，何所不該？（〔手鑑云〕：然色等蘊，通於無漏出世之義。謂諸佛五蘊，因滅無常
X13n0287_p0587b17║色、獲常色等，兼通無為。今但取有漏有為蘊，不攝無為，義不相應故。何所不該者，以五陰攝於百法，但除
X13n0287_p0587b18║六無為故。頌曰：色攝十一全，受想各當一。八王識蘊收，七十三行攝。無為非積聚，不在蘊門攝。故曰五蘊
X13n0287_p0587b19║攝有為盡。）前文總標，乃至五陰等皆如來藏。今此別徵，
X13n0287_p0587b20║逐科推檢，令知虗妄本非因緣及自然有，元是藏
X13n0287_p0587b21║體妙真如性。（〔起信云〕：推求五陰，色之與心，六塵境界，畢竟無念。〔谷響云〕：然此五中，一色
X13n0287_p0587b22║四心，（合六塵、五根為一色法。受、想、行、識，諸心、心所，名為四陰。）三數一王，名隨部執。（受、想、行、識，前三心所，後
X13n0287_p0587b23║一心王，合為四陰，俱屬于心。）心王了其總相，心所了其別相。以識創起，但緣青等總相。次取境像，即想心。
X13n0287_p0587b24║次領納前境，即受心。次起煩惱造作，即行心。凡夫妄想，計為實有。今經顯破五陰元空也。）（○〔華嚴頌云〕：心
X13n0287_p0587c01║如工畫師，造種種五陰。一切世間中，莫不從心造。〔宗鏡釋云〕：種種五陰者，十法界五陰也。十種陰界不同，
X13n0287_p0587c02║故名五陰。世間眾生不同，攬五陰通稱眾生。）（○〔大莊嚴法王經云〕：世間諸法，皆稱堅實。以此五種為喻：一、
X13n0287_p0587c03║色如聚沫喻，二、受如水泡喻，三、想如陽燄喻，四、行如芭蕉喻，五、識如幻事喻。〔宗鏡云〕：以般若照見，五蘊皆
X13n0287_p0587c04║空。聚沫之色既虗，水泡之受何有？陽燄之想非實，芭蕉之行唯空。幻識倐爾無依，空大湛然不動。）
X13n0287_p0587c05║（[?∴]二別破五）。（[?(○/○)]一色陰）（○〔宗鏡云〕楞伽：佛告大慧：當善四大造色。先觀色陰從四大所造，展轉相因而生。
X13n0287_p0587c06║四大中既無主宰，誰能合集以成色乎？以此觀之，色陰即空。色陰既空，四大何有？）。（○〔清涼云〕：色以變礙為
X13n0287_p0587c07║相。俱舍中色有二義：一變壞義。論曰：始自色根，終乎無表，世尊何故說為色耶？答：可變壞故，名為色蘊。釋
X13n0287_p0587c08║曰：變者顯剎那無常，壞者顯眾分無常。問云：誰能變壞？謂手足觸故等，即便變壞，廣說乃至蚊虻等觸。二
X13n0287_p0587c09║變礙義。論曰：有說變礙故名為色。釋曰：變謂變壞，礙謂質礙。若爾，極微應不名色，無變礙故。此難不然。無
X13n0287_p0587c10║一極微各處而住，眾微聚集，變礙義成。）。（○〔百法論〕色法十一。釋曰：色根塵總名，聲香味等俱名色。此色陰
X13n0287_p0587c11║但指根塵，不同相宗通說。）。（[│/○]文三。一、寄喻總標）
X13n0287_p0587c12║阿難，譬如有人以清淨目觀晴明空，唯一晴虗逈無
X13n0287_p0587c13║所有。其人無故，不動目睛瞪以發勞，則於虗空別見
X13n0287_p0587c14║狂華。復有一切狂亂非相，色陰當知亦復如是。
X13n0287_p0587c15║【疏】喻真性本空也。目喻智，空喻理。以果海無別色
X13n0287_p0587c16║聲，唯如如理及如如智獨存。（〔孤山云〕淨目喻本具真智晴空，況本具真理唯
X13n0287_p0587c17║一晴空，即理智一如也。逈無所有，絕九界妄色也。）其人下，喻迷真起妄也。
X13n0287_p0587c18║故，事也。瞪，直視貌。不由別事，只因自不動目，直視
X13n0287_p0587c19║於空，目睛勞倦，遂見華相，或見毛輪第二月等，故
X13n0287_p0587c20║云一切。色陰亦爾，以不如實知真如法一，故不覺
X13n0287_p0587c21║動念，現六塵境，即色陰起也。（〔孤山云〕其人，喻眾生也。背真合妄，故曰無
X13n0287_p0587c22║故。不動目睛，妄心取著也。瞪以發勞，妄惑潤業也。於妙性中現九界色，故曰於空見狂華等。）（△〔定林云〕：以
X13n0287_p0587c23║空頑故，非有現有而為色空。）。（△〔熏聞云〕：此須兼帶上下文相顯之。既以狂華喻於色陰，下文即云是諸狂
X13n0287_p0587c24║華不從空來等，正喻色陰不從因緣等生也。以能喻之文既悉，故所喻之文甚略。說在中間，真語巧妙也。
X13n0287_p0588a01║餘四倣此。）（[│/○]二、約喻廣破二）。（[?(▽/○)]一標無生）。
X13n0287_p0588a02║阿難！是諸狂華非從空來、非從目出。
X13n0287_p0588a03║【疏】空元無華，妄見生起，說誰出來？真元無色，妄分
X13n0287_p0588a04║質礙，復何從所？（〔融室云〕狂華若從空來，色則屬自然生；若從目出，屬因緣有。）（△〔熏聞
X13n0287_p0588a05║云〕：非空破他性，非目破自性。約法言之，應以心境而分自他。餘四陰中，皆有自他二義。葢四性中，存略而
X13n0287_p0588a06║破也。唯行陰有離自他意，似破無因。問：經破人法二執，何故須破四性？於四性中，多破自他？答：荊溪云：四
X13n0287_p0588a07║性為諸見本，自他復為共無本，所以然也。）（[?(▽/○)]二破生處）。
X13n0287_p0588a08║如是，阿難！若空來者，既從空來還從空入，若有出入
X13n0287_p0588a09║即非虗空。空若非空，自不容其華相起滅，如阿難體
X13n0287_p0588a10║不容阿難。
X13n0287_p0588a11║【疏】破空生也。見華既從空生，不見應從空入。空無
X13n0287_p0588a12║內外，何出入之有？設有出入，即是實色，不合名空。
X13n0287_p0588a13║既非虗空，云何華出？見實物時，無華生故。如阿難
X13n0287_p0588a14║體是其實色，見汝體時，豈容更有阿難出耶？（〔孤山云〕：譬
X13n0287_p0588a15║空有實體，則不容空華。）（△〔融室云〕：如彼空室，可容阿難。阿難自體，寧容自體？）。（○〔引證〕〔般若經云〕：如實知色
X13n0287_p0588a16║來無所從，去無所趣。雖無來無去，而生法相應，是名如實知色生。雖無來無去，而滅色相應，是名如實知
X13n0287_p0588a17║色滅。如實知色無生無滅，無去無來，無染無淨，無增無減，常如其性，不虗妄，不變易，是名如實知色真如。
X13n0287_p0588a18║菩薩修行般若時，如實知色色自性，乃至知識如聚幻等，是為能學五蘊。）。
X13n0287_p0588a19║若目出者，既從目出還從目入，即此華性從目出故
X13n0287_p0588a20║當合有見。若有見者，去既華空旋合見眼；若無見者，
X13n0287_p0588a21║出既翳空旋當翳眼。又見華時目應無翳，云何晴空
X13n0287_p0588a22║號清明眼？
X13n0287_p0588a23║【疏】此下，破目出。如人從屋，出必有入。目既有見，能
X13n0287_p0588a24║出於華，華應有見。（〔孤山云〕：謂眼既有見，華亦應見。〔釋要云〕：從目出故，當合有見者，
X13n0287_p0588b01║母有故子亦有也。〔直解云〕：若從能見之目出，則受眼家氣分，當應有見。）從目出去，能
X13n0287_p0588b02║華於空，自空歸目，合見於眼。若此華性雖從目出，
X13n0287_p0588b03║而無有見，斯但為翳。既從目出，去翳虗空，歸目之
X13n0287_p0588b04║時，合應翳眼。（〔溫陵云〕：若華從目出，則得目之性，故應有見。今旋時既不見眼，又不翳眼，
X13n0287_p0588b05║非目出矣。）若汝執言實不成翳，無妨見華。既無翳目而
X13n0287_p0588b06║能見華，見晴明空應是翳眼，云何見空號清明眼？
X13n0287_p0588b07║（〔孤山云〕：又見華時下，重約華從眼出破也。若以無翳見有空華，則見無空華復是何眼〔？釋要云〕：若見華是
X13n0287_p0588b08║好眼，應見晴空却是病眼，何以觀晴空時號清明眼？）（△〔起信疏云〕：如不見空華，誰是病眼？記云：須知見空
X13n0287_p0588b09║華者，是病眼。若眼明淨，必不見華。楞嚴云：若無翳目，乃至號清明眼。）。（[│/○]三、結成虗妄）
X13n0287_p0588b10║是故當知，色陰虗妄，本非因緣、非自然性。
X13n0287_p0588b11║〔資中〕若知華相即空，則顯色陰本如來藏。【疏】華
X13n0287_p0588b12║無所出，色陰不生，本妙真常，何曾起滅？而說因緣
X13n0287_p0588b13║自然，真為虗妄。（〔私謂〕四科首文，標示藏性；每科末文，結歸虗妄。注家於此，咸有補綴
X13n0287_p0588b14║之詞。今觀此中之文，全用四性觀推檢，廣明五陰等一切浮塵幻妄稱相，乃至因緣別離虗妄名滅等文。
X13n0287_p0588b15║其本如來藏常住妙明不動周圓之義，至七大文中會歸如來藏清淨本然周徧法界等文，方乃鋪陳舒
X13n0287_p0588b16║展，渾圓具足，結成標文云何本如來藏妙真如性之語。經文前破後立，總別相望，義科章門，脈絡皎然。勿
X13n0287_p0588b17║致疑於標結異詞，而用影㸦消釋也。）
X13n0287_p0588b18║（[?(○/○)]二受陰）。（○〔清涼云〕：聖教說受，開合不同。或總名受，即徧行數。或分為三，謂苦、樂、捨。唯識云：受謂領納順
X13n0287_p0588b19║違俱非境相為性。領順境相，適悅身心，名為樂受。頑違境相，逼迫身心，說名苦受。領中容境相，於身於心，
X13n0287_p0588b20║非逼非悅，名不苦不樂受。或分為五，謂苦、樂、憂、喜、捨。唯識云：諸適悅受，五識相應，但名為樂，意識相應。若
X13n0287_p0588b21║在欲界初二靜慮，近分名喜，但悅心故。若在初二靜慮，根本名喜，悅身心故。若在第三靜慮，近分，根本名
X13n0287_p0588b22║樂，安靜尤重，無分別故。諸逼迫受，五識相應，但名為苦，意識俱者，有義唯憂，逼迫心故。有義通二，人中天
X13n0287_p0588b23║者，但名為憂，非尤重故。傍生、鬼趣，名憂名苦，雜受、純受有輕重故。捺落迦中，唯名為苦，純受尤重，無分別
X13n0287_p0588b24║故。三中苦樂各分二者，論云：適悅身心，相各異故。由無分別，有分別故。尤重、輕微，有差別故。四、不苦不樂
X13n0287_p0588c01║不分二者，論云：非逼非悅，相無異故。）（△〔智論云〕：眾生以何因緣故，貪著此身？以樂受故。所以者何？從內六
X13n0287_p0588c02║情、外六塵和合故，生六種識。六種識中，生三種受：苦受、樂受、不苦不樂受。一切世間繫縛受為主，以受故
X13n0287_p0588c03║生諸結使：樂受生貪欲，苦受生瞋恚，不苦不樂受生愚癡。三毒及業因緣。）（△〔析玄云〕：六根各具五受。）（[│/○]文
X13n0287_p0588c04║三。一、寄喻總標）
X13n0287_p0588c05║阿難！譬如有人手足宴安百骸調適，忽如忘生性無
X13n0287_p0588c06║違順，其人無故以二手掌，於二手中妄生澀滑冷熱
X13n0287_p0588c07║諸相，受陰當知亦復如是。
X13n0287_p0588c08║【疏】喻一真也。宴靜，調和適悅也。骸，體也。忘生，忘形
X13n0287_p0588c09║也。身肢安靜，恬然暢適而無苦樂；二境相逼，忽然
X13n0287_p0588c10║如其無形一般。斯葢但以捨受相應，不覺此形之
X13n0287_p0588c11║有生也。（〔證真云〕忘生，猶忘形也。謂身肢安悅，不興苦樂憂喜；諸受相應，恬然靜住，似無形命。）
X13n0287_p0588c12║李陵云：每一念至，忽如忘生。（〔私謂〕忽如忘生，如國覺云百骸調適，忽忘
X13n0287_p0588c13║我身也。疏引李陵書，葢捨其義而掇其詞。）其人下，喻起妄也。性無違順，
X13n0287_p0588c14║喻真性寂然。妄本無因，故云無故。真妄和合，如兩
X13n0287_p0588c15║手相摩；領納違順，如妄生澀滑。（已上資中文）阿賴耶識
X13n0287_p0588c16║變起世間，故云生澀滑等。或可二手及空，喻根境
X13n0287_p0588c17║識。根境識三，和合生觸，觸是受因，從此領納，故知
X13n0287_p0588c18║受陰。無明妄念，迷真和合，假託而生，故下破之。（〔荊公
X13n0287_p0588c19║云〕以覺迷故，無所生所，而為受陰。）（△〔二楞云〕受是徧行心所，諸識中皆有受相。前五離三合二，受用偏多。
X13n0287_p0588c20║以前五根對前五塵，發起前五識，領納違順之境故。以觸言，觸亦徧行心所，以觸緣受故。）（○〔引證〕宗鏡云：
X13n0287_p0588c21║徧行五者，唯識云：謂觸、作意、受、想、思、觸。謂三和者，謂根、境、識。三事和合，分別為體，受依為業。又即三和是
X13n0287_p0588c22║因，觸是其果。令心、心所觸境為性，受、想、思等所依為業。觸若不生時，餘受一心所亦不能生。和合一切心
X13n0287_p0588c23║及心所，令同觸前境，是觸自性也。即諸心所緣境時，皆是觸功能自性也。即此觸似彼三和，與受等為所
X13n0287_p0588c24║依，是觸之業用也。）。（△〔清涼云〕觸通身心，寒熱飢渴，必與心俱，故屬徧行。寒是冷觸，熱即火大，能造觸也。俱
X13n0287_p0589a01║舍說：此之四觸，亦是心所。論云：食欲名飢，煖欲名冷，飲名渴。釋曰：煖欲名冷者，熱准於冷，冷熱相翻，義亦
X13n0287_p0589a02║有欲。故此四種，皆為意業。）（△〔止觀云〕：觸是四大：動、輕是風，痒、煖是火，冷、滑是水，重、澀是地。體用相添，則有
X13n0287_p0589a03║八觸。）（[│/○]二、約喻廣破二）。（[?(▽/○)]一標無生）。
X13n0287_p0589a04║阿難！是諸幻觸不從空來、不從掌出。
X13n0287_p0589a05║【疏】冷煖本無，手合故有，故云幻觸（〔桐洲云〕：能觸即身，所觸即境，故
X13n0287_p0589a06║言幻觸）。受陰不實，妄緣假生，故無來處。
X13n0287_p0589a07║（[?(▽/○)]二破生處）。
X13n0287_p0589a08║如是，阿難，若空來者，既能觸掌，何不觸身？不應虗空
X13n0287_p0589a09║選擇來觸。
X13n0287_p0589a10║【疏】破空生也。虗空平等，無所不在，豈能選擇不觸
X13n0287_p0589a11║乎身而觸於掌！（〔溫陵云〕：空體常徧，不應有擇。）
X13n0287_p0589a12║若從掌出，應非待合。又掌出故，合則掌知，離即觸入
X13n0287_p0589a13║臂腕骨髓，應亦覺知入時蹤跡。必有覺心知出知入，
X13n0287_p0589a14║自有一物身中往來，何待合知？要名為觸。
X13n0287_p0589a15║【疏】已下，破掌出。若此澀滑從掌而出，掌未合時，何
X13n0287_p0589a16║無澀滑？（〔溫陵云〕：掌當自出，不應有待。〔融室云〕：幻觸若自掌出，孤掌即出，應非待合。）若汝
X13n0287_p0589a17║執言，掌雖生觸，須待合時，此觸方出。若爾，合既觸
X13n0287_p0589a18║出，離應觸入。若觸入時，所經之處，應亦覺知觸入
X13n0287_p0589a19║蹤跡。（〔融室云〕：兩掌合時，所出之觸，則屬掌知。二掌離時無覺，即是觸入掌中而去。隣近之臂腕骨髓，
X13n0287_p0589a20║應亦知其蹤跡。）若實覺知觸常在體，應須常知，何待合知？
X13n0287_p0589a21║（必曰有其覺心，知觸之出，知觸之入，則自有一覺知之物，於身中往來，何待掌合而知？要得名為冷煖諸
X13n0287_p0589a22║觸也。）（△〔溫陵云〕：若從掌出，出必有入。然合而觸時，掌雖有知；離而入時，臂且不覺。既無定入，全一虗妄。）（[│/○]
X13n0287_p0589a23║三、結成虗妄）
X13n0287_p0589a24║是故當知，受陰虗妄本非因緣、非自然性。
X13n0287_p0589b01║【疏】既知幻觸能生於受，推其觸性都無，故知受陰
X13n0287_p0589b02║虗妄。
X13n0287_p0589b03║（[?(○/○)]三想陰）（○〔清涼云〕想以取像者，唯識云：想於境取像為性，施設種種名言為業。謂要安立境分齊相，方
X13n0287_p0589b04║能隨起種種名言。雜集云：搆了相是想相，由此想故，搆了種種像類，隨所見聞覺知之義，起諸言說。）。（○〔宗
X13n0287_p0589b05║鏡云〕：想謂名句文身熏習為緣，取相為體，發言議為業。又想能安立自境分劑，若心起時無此想者，應不
X13n0287_p0589b06║能取境分齊相，於境取像為性，施設種種名言為業。種種名言皆由於想，是想功能。）。（○〔大乘廣五蘊論云〕：
X13n0287_p0589b07║想，即思想之義。謂意識與六塵相應而成六想，和合積聚，故名想蘊。六想，謂意識著色想色，著聲想聲，乃
X13n0287_p0589b08║至著法想法等。）。（[│/○]文三。一、寄喻總標）
X13n0287_p0589b09║阿難！譬如有人談說酢（酢音醋）梅，口中水出，思蹋懸崖，
X13n0287_p0589b10║足心酸澀，想陰當知亦復如是。
X13n0287_p0589b11║【疏】想以想像為義。想像不實，從虗妄有，故以說酢
X13n0287_p0589b12║水生，思崖酸起為喻。因說親酸，因思想峻，故有水
X13n0287_p0589b13║酸。以想喻想，近取譬耳。（〔定林云〕談說酢梅，但有名言，思蹋懸崖，初無實事，而
X13n0287_p0589b14║能令心真受酸澀，此足知為妙真如性。）（△〔溫陵云〕：說梅思崖，無實相也。口水足酸，由心成相也。凡想如之。）
X13n0287_p0589b15║（△〔二楞云〕：分別緣慮曰想，亦是徧行心，所以能安立自境分齊故。前五隨念，第六計度，七八憶持，皆能安
X13n0287_p0589b16║立自境。而第六意識偏多，以能緣慮三世境故，以是融通妄想故。按諸師以五陰分配八識，古師則不然
X13n0287_p0589b17║者，以一一陰各通八識，一一識各具五陰，不應剋定某陰是某識也。今鈔略存二楞一解。）（[│/○]二、約喻廣破
X13n0287_p0589b18║三）。（[?(▽/○)]一標無生）。
X13n0287_p0589b19║阿難，如是酢說，不從梅生，非從口入。
X13n0287_p0589b20║【疏】以水喻想，今推酢說，說既不有，水從何生？
X13n0287_p0589b21║（[?(▽/○)]二破生處）。
X13n0287_p0589b22║如是，阿難，若梅生者，梅合自談，何待人說？若從口入，
X13n0287_p0589b23║自合口聞，何須待耳？若獨耳聞，此水何不耳中而出？
X13n0287_p0589b24║【疏】因人說梅，梅何有說？故非梅生。若因人說，水便
X13n0287_p0589c01║口流，口既流水，應合聞說，何用耳聞？口若不聞，唯
X13n0287_p0589c02║耳聞者，耳既聞說，亦合流水，故云此水何不耳中
X13n0287_p0589c03║流出？說不得梅，梅不至口，耳自聞說，水却口流，說
X13n0287_p0589c04║梅與水，二俱叵得。（〔溫陵云〕：人談梅而口水，梅不能談，計梅出者妄；耳聞梅而心想，
X13n0287_p0589c05║口不能聞，計口入者妄；耳聞梅而耳無水，計說計聞皆妄也。）（[?(▽/○)]三類思崖）。
X13n0287_p0589c06║想蹋懸崖，與說相類。
X13n0287_p0589c07║【疏】類說應云：如是崖想，不從崖生，不從足入。若崖
X13n0287_p0589c08║生者，崖合自思，何待人想？若從足入，足應有思，何
X13n0287_p0589c09║須心想？若獨心思，此酸只應心中自有，何以足心
X13n0287_p0589c10║却有酸澀？
X13n0287_p0589c11║（[│/○]三、結成虗妄）
X13n0287_p0589c12║是故當知，想陰虗妄本非因緣、非自然性。
X13n0287_p0589c13║【疏】說酢思崖，水酸形體，想像虗偽，能所俱空，元是
X13n0287_p0589c14║菩提妙覺明性，何因緣自然之有耶？（〔楞伽經云〕：佛言：前聖所知，
X13n0287_p0589c15║轉相授受，妄想無性。）
X13n0287_p0589c16║（[?(○/○)]四行陰）（○〔清涼云〕行以遷流者，俱舍云：造作、遷流，二義名行。雜集云：造作相是行相，由此行故，令心造
X13n0287_p0589c17║作。謂於善、惡、無記品中，驅役心故。釋曰：俱舍二義，今取遷流，欲訶毀故。約經而言，思即行蘊。唯識云：云何
X13n0287_p0589c18║為思？謂令心造作為性，於善惡等役心為業。謂能取境正因等相，驅役自心，令造善等。）。（○〔廣五蘊論云〕：行
X13n0287_p0589c19║即遷流造作之義。謂因意識思想諸塵，造作善惡諸行，和合積聚，故名為行蘊。）。（[│/○]文三。一、寄喻總標）
X13n0287_p0589c20║阿難！譬如暴流波浪相續，前際後際不相踰越，行陰
X13n0287_p0589c21║當知亦復如是。
X13n0287_p0589c22║【疏】行以遷流造作為義。剎那無常，念念遷謝生死，
X13n0287_p0589c23║死生如旋火輪，無有休息，故以暴流波浪相續無
X13n0287_p0589c24║踰越義以為喻也。（〔孤山云〕：前念滅，後念生，後不至前，故云不相踰越。）（○〔引證〕〔唯識
X13n0287_p0590a01║云〕：如暴流水，非斷非常，相續長時，有所漂溺。此識亦爾，從無始來，生滅相續，非常非斷，漂溺有情，令不出
X13n0287_p0590a02║離。又如暴流，雖風等繫，起諸波浪，而流不斷。此識亦爾，雖遇眾緣，起眼識等，而恒相續。又如暴流，漂水上
X13n0287_p0590a03║下，水草等物，隨流不捨。此識亦爾，與內習氣、外觸等法，恒相流轉。）。（○〔宗鏡云〕一、前流不自流，由後流排故。
X13n0287_p0590a04║流則前流無自性，故不知後。二、後流雖排前流，而不到于前流，亦不相知。三、後流不自流，由前流引故。流
X13n0287_p0590a05║則後流無自性，故不能知前。四、前流雖引後，而不至後，故亦不相知。生滅前後者，謂前滅後生，互相引排。
X13n0287_p0590a06║此即豎說，如壯與老。謂此流水，剎那生滅。前剎那滅，後剎那生。此彼前後者，此即橫說。猶如二人同行挾
X13n0287_p0590a07║徑，後人排前，前人引後。分分之水，皆有前後。乃至毫滴，有前毫滴，後毫渧。故聚多成流注，則無性矣。小乘
X13n0287_p0590a08║亦說當處生滅，無容從此轉至餘方，而不知無性緣起之義耳。）（△〔二楞云〕遷流曰行，即徧行心所之思。以
X13n0287_p0590a09║能驅役自心，造善惡等故，即是業行。於百法中，攝法最多。八識皆有遷流，末那遷流最勝，以念念不斷故。
X13n0287_p0590a10║八識皆有思，末那思最勝，以恒審思量故。）（[│/○]三、約喻廣破二）。（[?(▽/○)]一標無生）。
X13n0287_p0590a11║阿難，如是流性，不因空生，不因水有，亦非水性，非離
X13n0287_p0590a12║空水。
X13n0287_p0590a13║【疏】即空即水，離空離水，求暴流體，俱不可得。行陰
X13n0287_p0590a14║亦爾，本無生處。
X13n0287_p0590a15║（[?(▽/○)]二破生處）。
X13n0287_p0590a16║如是，阿難，若因空生，則諸十方無盡虗空成無盡流，
X13n0287_p0590a17║世界自然俱受淪溺。
X13n0287_p0590a18║【疏】破空生流也。流從空生，空體常在，流應常生；虗
X13n0287_p0590a19║空性徧，流亦應徧。斯則但見暴流，應無世界，又如
X13n0287_p0590a20║何分水陸空行耶？（〔講錄云〕虗空無盡，瀑流有盡，喻真如寂然無盡，行陰遷流有盡。）
X13n0287_p0590a21║若因水有，則此暴流性應非水有，所有相今應現在。
X13n0287_p0590a22║〔資中〕：若因其水別有流性，因果性別，則暴流性
X13n0287_p0590a23║應不是水。能有是水，所有是流，二相若殊，俱應現
X13n0287_p0590a24║在。【疏】破水生流也。流從水生，水與暴流，兩體應異。
X13n0287_p0590b01║水為能生，流為所生，如樹生果，果不是樹，二俱現
X13n0287_p0590b02║在。（如因樹有果，能生之樹與所有之果，歷然見在。）今且不然，如何因水耶？
X13n0287_p0590b03║（〔溫陵云〕：有所有相，謂流應離水，別自有體相也。）
X13n0287_p0590b04║若即水性，則澄清時應非水體。
X13n0287_p0590b05║【疏】破流，即水也。流相漂動，水性澄清。若此漂動便
X13n0287_p0590b06║是水相者，至澄清時，應非是水，暴流漂動，已是水
X13n0287_p0590b07║故（〔二楞云〕暴流盡則水澄，行陰盡而心淨）。
X13n0287_p0590b08║若離空水，空非有外，水外無流。
X13n0287_p0590b09║【疏】破離空離水也。離空有流，空且無外，何離之有？
X13n0287_p0590b10║若離水有，水外求波，故應非理。流既無生，行陰元
X13n0287_p0590b11║寂。（〔溫陵云〕：空非有外，水流其間，水外無流，流終依水。）（△〔荊公云〕：識，精水也，其性為空。行如水流，依此空
X13n0287_p0590b12║水。若無空水，則流無所生；若無識性，則行無所起。）（△〔二楞云〕離空離水，則無流相，以行陰除真如，業識無
X13n0287_p0590b13║自體故。）。（[│/○]三、結成虗妄）
X13n0287_p0590b14║是故當知，行陰虗妄，本非因緣，非自然性（如文可解）。
X13n0287_p0590b15║（[?(○/○)]五識陰）（○〔清涼云〕識以了別者，俱舍云：識謂各了別。論云：了別名識。此有六種了別不同，故名為識。雜
X13n0287_p0590b16║集云：了別相是識相，由此識故，了別色、聲、香、味、觸、法等種種境界。）。（○〔持世經云〕佛言：諸凡夫於見聞覺知
X13n0287_p0590b17║中，計得識陰，貪著見聞覺知法，為識陰所縛。以心意識合繫故，馳求往來，從此世至彼世，從彼世至彼世，
X13n0287_p0590b18║皆識陰所縛。故不能如實知識陰是顛倒不實，虗妄相應。因見聞覺知法起，此中無有實識者。是諸菩薩
X13n0287_p0590b19║如實觀時，知識陰從虗妄識起，從本已來，常不生相。知非陰是識陰，像陰是識陰，幻陰是識陰。譬如幻所
X13n0287_p0590b20║化人，識不在內，亦不在外，不在中間。識性亦如是，如幻性虗妄緣生，從憶想分別起，無有實事。如機關木
X13n0287_p0590b21║人，識亦如是，從顛倒起，虗妄因緣和合而有。）（○〔毗婆沙云〕：遠行是心業，即第八識續生心也。第八名藏識。）。
X13n0287_p0590b22║（[│/○]文三。一、寄喻總標）
X13n0287_p0590b23║阿難！譬如有人取頻伽缾，塞其兩孔滿中擎空，千里
X13n0287_p0590b24║遠行用餉他國，識陰當知亦復如是。
X13n0287_p0590c01║〔宗鏡〕此破識陰也。缾喻於身，空喻於識。若執有
X13n0287_p0590c02║識隨身往來者，此處識陰滅，往彼處生時，如將此
X13n0287_p0590c03║方虗空遠餉他國（意云無有是處，明虗妄也）。【疏】頻伽，好聲鳥也。
X13n0287_p0590c04║缾形似彼（〔溫陵云〕缾作鳥形，有名無實，喻眾生妄身也），識陰無形，在有
X13n0287_p0590c05║情身，如缾盛空（此則缾喻于身）。遠餉他國者，阿賴耶識（此則
X13n0287_p0590c06║空喻于識）為業所使，隨處受生，此陰若滅，彼陰續生，如
X13n0287_p0590c07║人擎空，遠餉千里（〔標指〕第八識是三界生滅根業）。（△〔孤山云〕：業牽識走，如缾擎空
X13n0287_p0590c08║行。捨身、受身，喻以遠行、現行。如此國中陰、生陰，悉如他國。〔纂要云〕：或可以缾喻業，業能繫識受身，如缾能
X13n0287_p0590c09║含空。以將缾人喻貪愛煩惱，受業潤生也。）（△〔吳興云〕：法句經云：精神居形內，猶雀藏缾中。（彼經以雀喻識
X13n0287_p0590c10║心。）缾破則雀去矣。（彼偈云：雀來入缾中，羅穀掩缾口。穀穿雀飛去，精神隨業走。）今以人喻業，以缾喻身，以
X13n0287_p0590c11║空喻識。人擎缾空而行，猶業持身識而去。中陰生陰，皆有色心，並由業力之所任持也。）（△〔私謂〕缾身空識，
X13n0287_p0590c12║多師分配不一，要不外永明古釋耳。雷菴受師，指後文識陰區宇，謂缾為識之區宇。結彈岳師，不應以人
X13n0287_p0590c13║喻業。人依業識，業識依身根。身為小缾，器界為大缾。人之與身，豈非皆識陰之區宇耶？）死有至
X13n0287_p0590c14║時，諸根不通，如塞兩孔。（〔真際云〕塞其兩孔，喻六七二識。我法二執，塞二空理
X13n0287_p0590c15║也。）（△〔融室云〕兩孔即理、智二法。）。（△〔海印云〕：缾喻中陰，身兩孔喻人死，見聞塞絕。）。（△〔荊公云〕性覺真空，空徧
X13n0287_p0590c16║法界。所妄既立，明理不踰，則此識生。如缾盛空，與外空有間，然實無間，妄分別耳。）（[│/○]二、約喻廣破二）。（[?(▽/○)]一
X13n0287_p0590c17║標無生）。
X13n0287_p0590c18║阿難，如是虗空，非彼方來，非此方入。
X13n0287_p0590c19║【疏】虗空非出入，喻識無往來。既無往來，將何為識
X13n0287_p0590c20║而了別耶？（〔孤山云〕：非從彼方來入此方。〔補遺云〕：謂非將彼空來入此方也。）（△〔二楞云〕：以真
X13n0287_p0590c21║如不動，由七八二識遷流，似有往來，故約彼此而說。）。（[?(▽/○)]二破生處）。
X13n0287_p0590c22║如是，阿難，若彼方來，則本缾中既貯空去，於本瓶地
X13n0287_p0590c23║應少虗空；若此方入，開孔倒瓶應見空出。
X13n0287_p0590c24║〔宗鏡〕若此陰實滅，於本瓶地應少虗空。若彼陰
X13n0287_p0591a01║復生，如開孔倒瓶，應見空出。故知虗空不動，識無
X13n0287_p0591a02║去來。【疏】彼方，瓶來方也，名本瓶地空。若彼方來於
X13n0287_p0591a03║此方，本瓶來處應少虗空。本處既無所少，應知非
X13n0287_p0591a04║彼方來。瓶到之地，名為此方。若此方空，入於瓶內，
X13n0287_p0591a05║先合見空，從瓶而出，方知空入。出空既無，入空何
X13n0287_p0591a06║有？空既無出入，識何曾往來？又此方入者，入此方
X13n0287_p0591a07║也，其文易解。（〔孤山云〕若瓶盛空，從彼入此，何故彼方不見空少，此方不見空出？若從彼
X13n0287_p0591a08║來，彼應減少其空矣。若從此入，必見其出瓶之相。）（[│/○]三、結成虗妄）
X13n0287_p0591a09║是故當知，識陰虗妄，本非因緣、非自然性。
X13n0287_p0591a10║（〔標指〕空無出入，識陰不生。本妙真常，何曾起滅。如執因緣，自然皆是虗妄。）。
X13n0287_p0591a11║○〔宗鏡合釋〕大智度論明乾闥婆城、野馬、谷響
X13n0287_p0591a12║等。無智人亦如是，空陰入界中，見吾我及我法。淫
X13n0287_p0591a13║瞋心者，四方狂走，求樂自滿，顛倒欺誑，窮極懊惱。
X13n0287_p0591a14║若以智慧知無我無實法者，是時顛倒願息。故知
X13n0287_p0591a15║色陰如勞目睛，忽現空華之相。受陰如手摩觸，妄
X13n0287_p0591a16║生冷熱之緣。想陰如人說醉梅，口中自然水出。行
X13n0287_p0591a17║陰如水上波浪，觀之似有奔流。識陰如瓶貯虗空，
X13n0287_p0591a18║持之用餉他國。斯則非內非外，不即不離。和合既
X13n0287_p0591a19║不成，自然亦非有。若此況是實，則五陰不虗。既並
X13n0287_p0591a20║世相而非真，審知陰入而無體。唯是性空法界，如
X13n0287_p0591a21║來藏心，無始無終，平等顯現。（又云：如人被械得脫，而作戱論：是械是脚，
X13n0287_p0591a22║何者是解脫？是人可怪，於脚械外，別求解脫。眾生亦如是，離五陰滅，更求解脫。故知有識則繫縛，無識則
X13n0287_p0591a23║解脫。如離五陰空，別求解脫者。如離此方空，別求他方空。）（○〔合論云〕：此去至阿難說偈，皆世尊以甚微細
X13n0287_p0591a24║智，入世間解，極談無生。問：何謂無生？曰：雖生而不生是也。世尊說五陰等行相竟，必曰：本非因緣，非自然
X13n0287_p0591b01║性。夫一切諸法，既非因緣而生，又非自然而生，非無生之意乎？）。（○〔溫陵云〕身心萬法，即如來藏妙真如性。
X13n0287_p0591b02║道嫌揀擇理忘情，謂凡有言說，皆為戱論，擬心動念，盡涉疑倒，大覺將與覺之。故此卷之初，權且明正倒，
X13n0287_p0591b03║辨緣影，擇見精，示真量。一就其迷倒情計，拂心眼之塵翳，洗肺腸之濁垢，使心境洒落，真妄兩忘，然後融
X13n0287_p0591b04║會入如來藏，遂知根塵處界，法法無非妙真如性。此二三卷經大旨也。）。
X13n0287_p0591b05║
X13n0287_p0591b06║大佛頂首楞嚴經疏解蒙鈔卷第二（之三）