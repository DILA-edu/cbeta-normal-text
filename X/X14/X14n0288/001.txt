X14n0288_p0001a01║
X14n0288_p0001a02║
X14n0288_p0001a03║No. 288-A
X14n0288_p0001a04║ 鋟楞嚴緣起
X14n0288_p0001a05║遲日閒居，白雲封戶，黃巖之擊竹成風，晦堂之華香
X14n0288_p0001a06║盈座。忽跫然履聲，有客啟扉而入，兀坐良久，嘆曰：人
X14n0288_p0001a07║生駒隙，終日忙忙，究竟何如？余漫應之曰：腰紫紱，肘
X14n0288_p0001a08║黃金，如是足矣。客不應。余復謂之曰：生前簡白，死後
X14n0288_p0001a09║翰青，如是止矣。客曰：嘻，吾所謂究竟，不有人生一大
X14n0288_p0001a10║涅槃乎？余未解，客亦逡巡而退。越數日，取楞嚴讀之，
X14n0288_p0001a11║廼後知一切事法，莫不有究竟。吾夫子所云：生知、學
X14n0288_p0001a12║知、困知、安行、利行、勉行、歸根到知之一、成功一，皆一
X14n0288_p0001a13║切究竟法。人患不學耳，學者併心一路，則即利即鈍，
X14n0288_p0001a14║即漸即頓，何上乘人下乘人之別？溫陵老人曰：導達
X14n0288_p0001a15║禪乘，決擇正見。觀心主人曰：廣含法界，細剖隣虗。是
X14n0288_p0001a16║楞嚴杜旁門，塞岐路，皈依一切究竟法，作明心了性
X14n0288_p0001a17║之真詮。然旨奧義繁，世又多鈍根，學必先漸入，舍註
X14n0288_p0001a18║疏蔑證真詮。茫茫大海中，舍寶筏誰登彼岸？矇矓兩
X14n0288_p0001a19║眼，舍金鍼孰轉雙瞳？澄法師誠度河之寶筏，撥眼之
X14n0288_p0001a20║金鍼矣。余維是手加披閱，廣譯窮搜，採天如之會解，
X14n0288_p0001a21║摘真光之正脈，薈天都之標指，葺觀心之參標，益以
X14n0288_p0001a22║雲棲祖之摸象，繼以天台師之截流。若長水孤山、溫
X14n0288_p0001a23║陵醉季、吳興憨山等法師，不下數十家，盈篇纍牘，展
X14n0288_p0001a24║卷燦然，一新世界法眼。庀工鳩材，歷春夏而告成。倐
X14n0288_p0001b01║焉金颷薦冷，玉露橫秋，閉關偃息，焚香結趺坐，莊誦
X14n0288_p0001b02║楞嚴數過。客復叩關請曰：子悟究竟法乎？法一也。子
X14n0288_p0001b03║作出世法，屏除妄想，脫離幻相，從此明心了性，蓮華
X14n0288_p0001b04║日日現前。子作入世法，斷却因循二字，從此竿頭更
X14n0288_p0001b05║進，皂囊白簡，功垂青史，拾紫如拾芥耳。余霍然而解，
X14n0288_p0001b06║與客晤對終日。
X14n0288_p0001b07║天啟元年七月上弦日，吳興天池居士凌弘憲叔度
X14n0288_p0001b08║父識
X14n0288_p0001b09║
X14n0288_p0001b10║
X14n0288_p0001b11║
X14n0288_p0001b12║
X14n0288_p0001b13║
X14n0288_p0001b14║No. 288-B
X14n0288_p0001b15║ 刻楞嚴經標指序
X14n0288_p0001b16║余師事宣尼氏，遊心古文辭，見謂六經渾渾噩噩，聖
X14n0288_p0001b17║人之言哉。丘明艶而則，其文皮；國筴辨而詭，其文宕；
X14n0288_p0001b18║屈平幽而怨，其文激；莊周宏而肆，其文奇；韓非辨而
X14n0288_p0001b19║刻，其文達；馬、班博而裁，其文雄。由漢以前百氏諸書，
X14n0288_p0001b20║雖言人人殊，大都洋洋纚纚，正正奇奇，秉六經而建
X14n0288_p0001b21║旗鼓，靡不頫首顏行，扶服犇奏。見謂千古勝遊，至矣
X14n0288_p0001b22║盡矣，蔑有尚矣。然皆世間諦耳，非出世諦也。楞嚴，出
X14n0288_p0001b23║世諦也。有有無無，有無無有，幽奇幻怪，不可為名。辟
X14n0288_p0001b24║太虗空，其來無首，其去無尾。聲為萬籟，色為百昌。在
X14n0288_p0001c01║目滿目，在耳盈耳。去者成故，來者成新。彼虗空體，何
X14n0288_p0001c02║有何無，何名何相？故高如須彌，表可測也；深如瀛渤，
X14n0288_p0001c03║渡可窺也；莊嚴如浮幢，華可飾也；幻如偃師，巧可造
X14n0288_p0001c04║也；音如迦陵，聲可寫也；隱見出沒，如蜃樓，如化城，影
X14n0288_p0001c05║可望也。若廼不表而高，不度而深，非華而嚴，無巧而
X14n0288_p0001c06║幻，見弗以影，音弗以聲，非有非無，誰為名相？世儒執
X14n0288_p0001c07║有卑者，專舊守殘，用塗耳目；其次繡為鞶帨，用博世
X14n0288_p0001c08║資。即百氏未遊其籓，何暇論乎六籍之外？夫雕玉為
X14n0288_p0001c09║楮，孰與造化之巧？棘㓨為猴，孰與形性之工？丘樊而
X14n0288_p0001c10║遊，孰與四虗之達？故有方內遊，有方外遊。今人拘於
X14n0288_p0001c11║冥室中，目無見，耳無聞，愀然不樂也。穿穴隙，見雨零，
X14n0288_p0001c12║則快然而嘆之，況出室坐堂，見日月光乎？見日月光，
X14n0288_p0001c13║肆然而喜，況登泰山，履石封，視天都若葢，江河若帶，
X14n0288_p0001c14║萬物在其間乎？登泰山尚曠然而樂，又況旁日月，挾
X14n0288_p0001c15║宇宙，電為鞭筴，雷為車輪，縱志舒節，遊太虗空，其為
X14n0288_p0001c16║樂豈不大哉！百氏六籍，方之內也；楞嚴，方之外也。遊
X14n0288_p0001c17║方之外，遊之至也；遊方之內，遊之不至也。雖然，無世
X14n0288_p0001c18║間心，其操不實；無出世想，其趣不高。實則高之，高則
X14n0288_p0001c19║實之，其說葢出于儒。世之讀楞嚴者，皆出世想也。循
X14n0288_p0001c20║經則辭奧，循傳則義繁，兩者俱無當焉。故離為章節
X14n0288_p0001c21║句讀，以直剖古人之心。既融通部之意以分支，又融
X14n0288_p0001c22║通支之意以分章；既融通節之意以分句，又融通句
X14n0288_p0001c23║之意以標義。要使血脉流通，按經絡之微茫而不慁；
X14n0288_p0001c24║神情注結，定孔輪之幽眇而有常。既如常山之蛇，首
X14n0288_p0002a01║擊尾應；又如照妖之鏡，形現神彰。埽千年之蕪穢，噓
X14n0288_p0002a02║萬古之神光，豈謂能遊？亦唯是百家六籍外，更有如
X14n0288_p0002a03║來寶藏昱耀乎天壤間者。故願寓目焉，以為宣尼左
X14n0288_p0002a04║袒云。
X14n0288_p0002a05║萬歷丙午春佛出世日，新安俞王言臯如著
X14n0288_p0002a06║
X14n0288_p0002a07║
X14n0288_p0002a08║
X14n0288_p0002a09║
X14n0288_p0002a10║
X14n0288_p0002a11║No. 288-C
X14n0288_p0002a12║ 楞嚴摸象記引
X14n0288_p0002a13║如經所言，有諸盲人，羣手摸象。其摸鼻者，云象如箕；
X14n0288_p0002a14║其摸股者，云象如柱；其摸尾者，云象如箒；其摸腹者，
X14n0288_p0002a15║云象如石；乃至模眼，則云如鼓風橐；摸耳，則云如倒
X14n0288_p0002a16║垂葉；摸蹄，則云如覆地杯。人執所摸，互相是非，觀者
X14n0288_p0002a17║捧腹。今日譚經，何以異是？佛已涅槃，咨詢無繇，出情
X14n0288_p0002a18║識手，為想像摸，彼此角立，如盲譏盲，予實慨焉。知己
X14n0288_p0002a19║亦盲，救弊為急，因入盲侶，與眾同摸。唯首楞嚴，於諸
X14n0288_p0002a20║經中，更多疑義。由是諸盲，競共鼓噪，交臂攢指，莫可
X14n0288_p0002a21║誰何。爰取是經，百有餘則，略為剖析，以例全帙。昔佛
X14n0288_p0002a22║弟子，各陳己見，佛謂眾言：汝等所說，皆非我意，然各
X14n0288_p0002a23║當理，足以利物。則彼羣摸，除悖理者，以理而摸，雖不
X14n0288_p0002a24║得象，未嘗非象。故不患摸，唯執是患。若虗其中，不主
X14n0288_p0002b01║先入，會文切理，理協文順，厥旨自彰。象之為象，躍如
X14n0288_p0002b02║卓如，不於摸外，別得一象。如執所摸，堅壁自持，摸之
X14n0288_p0002b03║彌勤，失之彌遠。秪增戲論，成謗法咎，則何益矣？此特
X14n0288_p0002b04║教事，其譚禪者，為摸尤甚。或有摸馬，謂是象者；或有
X14n0288_p0002b05║摸空，謂是象者；或有俱摸，謂一切處，咸是象者；或於
X14n0288_p0002b06║一切，摸之不得，謂無象者。種種異見，未易更僕。願諸
X14n0288_p0002b07║仁者，反摸其眼，得具眼已，象不須摸。
X14n0288_p0002b08║萬歷三十年歲次壬寅千佛澡浴日，後學雲棲寺沙
X14n0288_p0002b09║門袾宏書于翠竹山房。
X14n0288_p0002b10║
X14n0288_p0002b11║
X14n0288_p0002b12║
X14n0288_p0002b13║
X14n0288_p0002b14║
X14n0288_p0002b15║姓氏
X14n0288_p0002b16║譯
X14n0288_p0002b17║天竺沙門般剌密帝
X14n0288_p0002b18║譯語
X14n0288_p0002b19║烏萇國沙門彌伽釋迦
X14n0288_p0002b20║筆授
X14n0288_p0002b21║菩薩戒弟子前正議大夫同中書門下平章事
X14n0288_p0002b22║房融
X14n0288_p0002b23║證譯
X14n0288_p0002b24║羅浮沙門懷迪
X14n0288_p0002c01║證疏
X14n0288_p0002c02║西蜀沙門界澄（以上墨本）
X14n0288_p0002c03║會譯
X14n0288_p0002c04║資中法師弘沇真際法師崇節
X14n0288_p0002c05║𭬥李法師洪敏長水法師子璿
X14n0288_p0002c06║孤山法師智圓吳興法師仁岳
X14n0288_p0002c07║泐潭法師曉月溫陵法師戒環
X14n0288_p0002c08║師子林沙門惟則師子窟沙門鎮澄
X14n0288_p0002c09║京都沙門真鑑吳興沙門廣莫
X14n0288_p0002c10║觀心居主人王應乾天都居士俞王言
X14n0288_p0002c11║憨山禪師德清（以上朱解）
X14n0288_p0002c12║訂解
X14n0288_p0002c13║雲棲沙門袾宏
X14n0288_p0002c14║總論
X14n0288_p0002c15║天台沙門傅如
X14n0288_p0002c16║參攷點釋
X14n0288_p0002c17║天池居士凌弘憲（以上黛解）
X14n0288_p0002c18║閱正
X14n0288_p0002c19║玉華山人徐武獨孤子高繼賢
X14n0288_p0002c20║𧓍菴居士施扆賓盛山山人盛文明
X14n0288_p0002c21║旦菴主人凌啟康天目山人凌惇德
X14n0288_p0002c22║五老山人凌汝標廣成子凌元爌
X14n0288_p0002c23║雲秋山人凌雲堯光山人凌元燦
X14n0288_p0002c24║
X14n0288_p0003a01║
X14n0288_p0003a02║No. 288-D
X14n0288_p0003a03║ 科經
X14n0288_p0003a04║蓮池謂序、正、流通三分，溫陵、長水所定略同。而正宗
X14n0288_p0003a05║中開為見、修、證、結、助五科，亦甚當理。初、見道分，從阿
X14n0288_p0003a06║難啟請，以至宣勝義中真勝義性，使行人最初明見
X14n0288_p0003a07║自己常住真心，以為修行準的也。二、修道分，從初心
X14n0288_p0003a08║二決定義，以至宣說神呪，使行人依真見而起真修，
X14n0288_p0003a09║不于心外別有造作也。三、證道分，從云何名為乾慧
X14n0288_p0003a10║之地，以至方盡妙覺，成無上道，使行人知因真果正，
X14n0288_p0003a11║因地不真，果招迂曲也。四、結經分，從何名此經，至汝
X14n0288_p0003a12║當奉持，使行人知五種名義，攝今題二十字中也。五、
X14n0288_p0003a13║助道分，從地獄七趣，以至微細魔事，使行人正助交
X14n0288_p0003a14║資，乘戒雙急，則能速到薩婆若海也。中間細科，或小
X14n0288_p0003a15║不同，亦無大礙。後學只須遵古，不必別立新科，增益
X14n0288_p0003a16║繁碎，為得其解。余用是當與眾共遵之。
X14n0288_p0003a17║
X14n0288_p0003a18║
X14n0288_p0003a19║
X14n0288_p0003a20║
X14n0288_p0003a21║
X14n0288_p0003a22║
X14n0288_p0003a23║
X14n0288_p0003a24║
X14n0288_p0003b01║凡例
X14n0288_p0003b02║是經墨刻，悉遵澄師證疏，參攷諸本，間有差脫，
X14n0288_p0003b03║未敢竄改，但以黛刻標于其上，而下則或○或
X14n0288_p0003b04║【圖】以指明之。
X14n0288_p0003b05║是經朱刻，大槩開闡法王神髓，搜集諸師議論，
X14n0288_p0003b06║以補證疏之缺略。間有字句未盡者，則又細註
X14n0288_p0003b07║于旁，以備玄覽。
X14n0288_p0003b08║是經黛解訂人，宏師摸象。間有詞章繁蔓，略刪
X14n0288_p0003b09║字句，以存大意。別有管見，諸師所未及者，更低
X14n0288_p0003b10║一字，以備參稽。
X14n0288_p0003b11║經中諸師直稱名者，尊佛之意，如儒書集註、集
X14n0288_p0003b12║說通稱名也。
X14n0288_p0003b13║經中綱領及要問處俱用。◎節目及要答處俱
X14n0288_p0003b14║用‧
X14n0288_p0003b15║經中大段絡則用﹄，小分界則用﹂。
X14n0288_p0003b16║經中開演透悟神會處，則用。譯語精美明露
X14n0288_p0003b17║處，則用、。
X14n0288_p0003b18║經中綱領節目外，有旁分縷悉處，則用【圖】。
X14n0288_p0003b19║經中句逗則用。
X14n0288_p0003b20║疏中證經明透亦俱用。、。
X14n0288_p0003b21║
X14n0288_p0003b22║
X14n0288_p0003b23║
X14n0288_p0003b24║
X14n0288_p0004a01║
X14n0288_p0004a02║【圖】
X14n0288_p0004a03║
X14n0288_p0004a04║
X14n0288_p0004a05║
X14n0288_p0004a06║
X14n0288_p0004a07║
X14n0288_p0004a08║
X14n0288_p0004a09║
X14n0288_p0004a10║
X14n0288_p0004a11║
X14n0288_p0004a12║
X14n0288_p0004a13║
X14n0288_p0004a14║
X14n0288_p0004a15║
X14n0288_p0004a16║
X14n0288_p0004a17║
X14n0288_p0004a18║
X14n0288_p0004a19║
X14n0288_p0004a20║
X14n0288_p0004a21║
X14n0288_p0004a22║
X14n0288_p0004a23║
X14n0288_p0004a24║
X14n0288_p0005a01║
X14n0288_p0005a02║
X14n0288_p0005a03║
X14n0288_p0005a04║
X14n0288_p0005a05║
X14n0288_p0005a06║
X14n0288_p0005a07║
X14n0288_p0005a08║
X14n0288_p0005a09║未見佛，雖名為讚，是名為謗。既見佛，思作是讚，
X14n0288_p0005a10║寔無可讚、不可讚、不可說、不可思議，是故名為
X14n0288_p0005a11║佛。人文子摹是象已，乞居士重摹，摹象而作讚
X14n0288_p0005a12║語。居士寔無所讚，因說偈曰：法本法無法，無法
X14n0288_p0005a13║法亦法，今付無法時，法法何曾法？懌迦付法迦
X14n0288_p0005a14║葉，迦葉付法阿難，如是如是，是即為讚。
X14n0288_p0005a15║𧓍庵居士　施扆賓焚香寫
X14n0288_p0005a16║
X14n0288_p0005a17║
X14n0288_p0005a18║
X14n0288_p0005a19║
X14n0288_p0005a20║
X14n0288_p0005a21║
X14n0288_p0005a22║
X14n0288_p0005a23║
X14n0288_p0005a24║
X14n0288_p0006a01║No. 288
X14n0288_p0006a02║大佛頂如來密因修證了義諸菩薩萬行首楞嚴經卷第一
X14n0288_p0006a03║〔疏〕經有五名，題中存三，而略其二。謂大方廣等，是諸部通稱。今名取別，故
X14n0288_p0006a04║題從簡。言大佛頂者，表於尊勝，兼明密呪，從頂說故。〔溫陵曰〕：覺王示之以
X14n0288_p0006a05║大法，使不迷於小徑，而默得乎無外之體。喻之以佛頂，使不滯於相見，而
X14n0288_p0006a06║妙極乎無上之致。〔疏〕如來者，按經云本如來藏妙真如性，即般若所謂諸
X14n0288_p0006a07║法如義也。今言密因，即指眾生本覺之心，諸佛因此以成菩提，所以名為
X14n0288_p0006a08║如來密因。因心本具，隱而未顯，曰密；修證顯了，受稱從果，則名如來。故如
X14n0288_p0006a09║來名通因通果，有性有修。從因趨果，名菩薩萬行；以果通因，則曰如來。梵
X14n0288_p0006a10║語首楞嚴涅槃，翻一切事究竟，即大定之名也。
X14n0288_p0006a11║一緣起分（文四）
X14n0288_p0006a12║如是我聞：一時，佛在（首序佛所居）室羅筏城祇桓精舍，與（次序佛所與）大比丘眾千二百五十人俱。皆
X14n0288_p0006a13║是無漏（內冥中道不漏落取相不取相二邊）。大阿羅漢，佛子住持（三序諸比丘之德），善超諸有。能於國土，成就威儀。從佛轉輪，妙堪
X14n0288_p0006a14║遺囑。嚴淨毗尼，弘（開擴）範（師範）三界（欲界色界無色界）。應身無量，度脫眾生。拔（挩起）濟（接過）未來，越諸塵累。（四、序諸比丘坐次）。其名曰：
X14n0288_p0006a15║大智舍利弗、摩（大）訶目犍連（采菽氏）、摩訶拘絺羅（大膝）、富樓那彌多羅尼子（滿慈子）、須菩提、優婆尼、
X14n0288_p0006a16║沙陀等，而為上首（五、序諸菩薩坐次）。復有無量辟支、無學，并（一本作並）其初心，同來佛所，屬諸比丘，休夏
X14n0288_p0006a17║自恣（自夏至秋，開律放遊三日）。十方菩薩，咨（問）決（斷）心疑，欽（敬）奉（侍）慈（恩）嚴（威），將求密義。即時如來，敷座宴安，為諸會
X14n0288_p0006a18║中，宣示深奧，法筵清眾，得未曾有（聞所未聞）。迦陵仙音，徧十方界，恒沙菩薩，來聚道場，
X14n0288_p0007a01║文殊師利，而為上首。
X14n0288_p0007a02║〔初、集眾歎德〕。〔疏〕言無漏者，即總嘆眾德。由盡漏故，名阿羅漢。佛地論云：由
X14n0288_p0007a03║勝教力，彼聖道生，名為佛子。即住所得法，任持無失，名佛子。住持諸有者，
X14n0288_p0007a04║即業、惑、果三有漏之法也。能於下，嘆敘別德。清嚴可畏，軌範行人，名成就
X14n0288_p0007a05║威儀。稟佛遺言，能建大義，名妙堪遺囑。乃至淨尸羅而作範，示應身以度
X14n0288_p0007a06║生。此則智悲俱運，積功長劫，故能拔濟未來，而超諸塵累也。辟支迦羅，此
X14n0288_p0007a07║云獨覺。俱舍云：盡智生時，名為無學，惟作利他事故。中阿含謂自恣為從
X14n0288_p0007a08║解脫，即受夏解制，恣任所如之意。故阿難別請遠遊未還，而十方菩薩已
X14n0288_p0007a09║集道場也。迦陵鳥，即烏鳳之屬。桂海虞衡志：烏鳳如鳳鳴，清越如笙簫，妙
X14n0288_p0007a10║合宮商，能為百蟲之音。故經中每比於佛音。
X14n0288_p0007a11║時波斯匿王，為其父王諱（忌）日營齋，請佛宮掖（其處則內），自迎（其迎則親）如來，廣設（其設則廣）珍羞（其羞別珍）無上妙味（其味則妙），
X14n0288_p0007a12║兼復親延（其伴則同）諸大菩薩。城中復有長者（齒德爵兼隆）居士（清淨自居），同時飯僧，佇佛來應。佛敕文殊，分
X14n0288_p0007a13║領菩薩及阿羅漢，應諸齋主。唯有阿難，先受別請，遠遊未還，不遑僧次。既無
X14n0288_p0007a14║上座及阿闍黎，途中獨歸，其日無供。即時阿難，執持應器（鉢），於所遊城，次第循
X14n0288_p0007a15║乞。心中初求最後檀越（施主）以為齋主，無問淨穢，剎利尊姓（貴而淨者）及旃陀羅（賤而穢者），方行等慈，
X14n0288_p0007a16║不擇微賤，發意圓成一切眾生無量功德。阿難已知如來世尊訶（斥責）須菩提及
X14n0288_p0007a17║大迦葉為阿羅漢，心不均平，欽仰如來，開闡無遮，度諸疑謗，經彼城隉（無水之地），徐步
X14n0288_p0007a18║郭門，嚴整威儀，肅恭齋法。
X14n0288_p0008a01║〔二、誤墮所由〕。〔疏〕仁王經波斯，匿名月光，德行十地。諱日者，曲禮云：卒哭而
X14n0288_p0008a02║諱。謂諸矦既葬，七月有祭于庭廟，謂之卒哭，乃命於宮中捨故而諱新，無
X14n0288_p0008a03║敢稱名。故匿王以其日設齋，恭延聖眾，所以資先王之靈也。宮掖者，按唐
X14n0288_p0008a04║志及宋元宮殿錄，掖皆為掖垣掖門，而非內庭，蓋云宮城也。〔溫陵〕上座阿
X14n0288_p0008a05║闍黎，律制僧遠出，侶須三人，一上座，一軌範，所以嚴行止，防誤失也。又法
X14n0288_p0008a06║華云：入里乞食，將一比丘。亦防戒之意。最後檀越，謂未飯僧者。平等之慈，
X14n0288_p0008a07║於己等心而化，令彼等心而施，所以圓成眾生無量功德。若登伽者，即穢
X14n0288_p0008a08║而賤，而阿難既無揀擇，故誤墮之。阿難下，敘平等之意。須菩提捨貧從富，
X14n0288_p0008a09║大迦葉捨富從貧，一謂貧者植因，一謂富者易施，故如來訶之，欲令心無
X14n0288_p0008a10║遮限，以息不均之疑謗。〔疏〕齋法者，分衛經云：一切賢聖，欲濟貧苦，故入聚
X14n0288_p0008a11║落，當乞食時，乃至入無城想，見無人想。故阿難嚴整威儀，肅恭此法。
X14n0288_p0008a12║爾時阿難，因乞食次，經歷婬室（娼家），遭大幻術（外道妖術）。摩登伽女，以娑毗迦羅先梵天呪，
X14n0288_p0008a13║攝入婬席，婬躬撫摩，將毀戒體。如來知彼婬術所加，齋畢旋歸。王及大臣、長
X14n0288_p0008a14║者、居士，俱來隨佛，願聞法要。于時（將毀未毀之時），世尊頂放百寶無畏（群邪並伏）光明，光中出生千葉
X14n0288_p0008a15║寶蓮，有佛化身，結跏趺坐（疊足而坐），宣說神呪，敕文殊師利，將呪往護，惡呪銷滅（如從夢醒），提獎
X14n0288_p0008a16║阿難及摩登伽，歸來（婬心頓歇）佛所。
X14n0288_p0008a17║〔三、說呪往救〕。為度親因，明經勝義，故以摩登而為發起。按摩登女經言誤
X14n0288_p0008a18║墮之事，佛在王舍城，阿難行乞，有女子汲水，母名摩登，阿難從女乞水，女
X14n0288_p0009a01║便隨阿難，視阿難所止處，歸告其母，啼泣委臥，欲嫁阿難，其母不得已，乃
X14n0288_p0009a02║以蠱道縛阿難入室，阿難不肯就臥處，母持阿難將入火中，佛知此已，即
X14n0288_p0009a03║遣神脫阿難，乃其事也。又首楞嚴三昧經亦有魔界密迹，將顯摩登宿因，
X14n0288_p0009a04║非此經莫能救度，故以之為緣，浚發大教，謂彼經中當說法時，魔王將行
X14n0288_p0009a05║惱亂，有菩薩名魔界行不汙，入於魔宮，時魔諸女於菩薩各起欲心，菩薩
X14n0288_p0009a06║知其夙緣可度，化作天身，與其從事，因而得度。
X14n0288_p0009a07║阿難見佛，頂禮（以頭至地）悲泣，恨無始（受生之初）來，一向多聞，未全道力（見非故起婬愛，但是力不勝邪），殷勤啟請十方如來，得
X14n0288_p0009a08║成菩提，妙奢摩他、三摩、禪那最初方便。於時復有恒沙菩薩，及諸十方大阿
X14n0288_p0009a09║羅漢、辟支佛等，俱願樂聞，退坐默然，承受聖旨。佛告阿難：汝我同（共本）氣，情均天
X14n0288_p0009a10║倫（兄弟），當初發心，於我法中，見何勝相，頓捨世間深重恩愛？阿難白佛：我見如來
X14n0288_p0009a11║三十二相，勝妙殊絕，形體暎徹，猶如琉璃。常自思惟：此相非是欲愛所生。何
X14n0288_p0009a12║以故？欲氣粗濁，腥臊交遘，膿血雜亂，不能發生勝淨妙明紫金光聚，是以渴
X14n0288_p0009a13║仰，從佛剃落。佛言：善哉阿難！汝等當知，一切眾生，從無始來，生死相續，皆由
X14n0288_p0009a14║不知常住（無出無入）真心，性淨明體，用諸妄想。此想不真，故有輪轉。汝今欲研（細究）無上菩
X14n0288_p0009a15║提，真發明性，應當直心酬（一本作詶）我所問。十方如來，同一道故，出離生死（不墮輪轉），皆以直心。
X14n0288_p0009a16║心言直故，如是乃至終始地位，中間永無諸委曲相（皆以直心證入）。阿難！我今問汝，當汝發
X14n0288_p0009a17║心緣於如來三十二相，將何所見？誰為愛樂？阿難白佛言：世尊！如是愛樂用
X14n0288_p0009a18║我心目，由目觀見如來勝相心生愛樂，故我發心願捨生死。
X14n0288_p0010a01║〔四、發起經宗〕。阿難下。敘多聞無功，所以發進修之旨。奢摩他等三觀，乃此
X14n0288_p0010a02║經修行之法。盖十方如來，因修此法，得成菩提，而初心入之，必有方便。言
X14n0288_p0010a03║最初者，即未獲正觀所有初心也。〔吳興曰〕：阿難既厭多聞，而欣妙定。如來
X14n0288_p0010a04║欲談實相，先詰妄緣。故問發心見相之由，為止散入寂之本。〔疏〕佛言下，示
X14n0288_p0010a05║迷真之由。由迷真淨，故有妄輪。此指阿難見相發心，乃生死攀緣之性也。
X14n0288_p0010a06║體性堅凝，不涉塵妄，名常住真心；妙圓離垢，無諸昏昧，名性淨明體。此經
X14n0288_p0010a07║中所談之妙性，故佛於此紉玄立極，而印定經宗也。然華嚴淨印言發心
X14n0288_p0010a08║者，亦由見佛相好，而楞嚴三昧亦以愛樂為緣。應知此經將顯真心實際，
X14n0288_p0010a09║對簡扳緣之體，非不以見相之故而發起菩提也。故淨印經云：見相發心，
X14n0288_p0010a10║有其四種：一者、初發心菩薩，見相莊嚴而得清淨；二者、修行位菩薩，觀佛
X14n0288_p0010a11║功德，心得清淨；三者、不退轉位菩薩，觀佛法身而得清淨；四者、補處位菩
X14n0288_p0010a12║薩，無法可觀，亦非無觀，離於二邊而發心故。應當直心酬我所問者，淨印
X14n0288_p0010a13║經云：發心者，無有諂誑，其心正直。此所謂出離生死，皆以真心也。如是乃
X14n0288_p0010a14║至終始地位者，言皆以是心而證入也。
X14n0288_p0010a15║二方便分（大科六）初徵心。文七。
X14n0288_p0010a16║佛告阿難：如汝所說，真所愛樂因於心目，若不識知心目所在，則不能得降
X14n0288_p0010a17║伏塵勞（染污擾亂）。譬如國王為賊所侵，發兵討除，是兵要當知賊所在，使汝流轉心目
X14n0288_p0010a18║為咎。吾今問汝，唯心與目今何所在？阿難白佛言：世尊！一切世間十種異生，
X14n0288_p0011a01║同將識心居在身內，縱觀如來青蓮華眼亦在佛面，我今觀此浮根四塵秪
X14n0288_p0011a02║在我面，如是識心實居身內。佛告阿難：汝今現坐如來講堂，觀祇陀林，今何
X14n0288_p0011a03║所在？（阿難言：）世尊！此大重閣清淨講堂，在給孤（施園建舍檀越之名）園，今祇陀林，實在堂外。阿難！汝今堂
X14n0288_p0011a04║中，先何所見？（阿難言：）世尊！我在堂中，先見如來，次觀大眾，如是外望，方矚林園。（佛告：）阿難！
X14n0288_p0011a05║汝矚林園，因何有見？（阿難言：）世尊！此大講堂，戶牖開豁，故我在堂，得遠瞻見。爾時世
X14n0288_p0011a06║尊，在大眾中，舒金色臂，摩阿難頂，告示阿難及諸大眾：有三摩提（正定），名大佛頂
X14n0288_p0011a07║首楞嚴（無上一切究竟堅固心）王，具足萬行（各門修證），十方如來一門（千經共由），超出妙莊嚴路，汝今諦聽。阿難頂禮，伏
X14n0288_p0011a08║受慈旨。佛告阿難：如汝所言，身在講堂，戶牖開豁，遠矚園林。亦有眾生在此
X14n0288_p0011a09║堂中，不見如來，見堂外者。阿難答言：世尊在堂，不見如來，能見林泉，無有是
X14n0288_p0011a10║處。（佛告）阿難：汝亦如是，汝之心靈，一切明（顯）了。若汝現前所明了心實在身內，爾時
X14n0288_p0011a11║先合了知內身。頗有眾生先見身中，後觀物外？縱不能見心、肝、脾、胃，爪生、髮
X14n0288_p0011a12║長、筋轉、脉搖，誠合明了，如何不知？必不內知，云何知外？是故應知，汝言覺了
X14n0288_p0011a13║能知之心住在身內，無有是處。
X14n0288_p0011a14║〔一、推在內〕。前已開宗，次當顯義。將夷道梗，為沮心怨，故推七處攀緣，以為
X14n0288_p0011a15║入觀方便。佛告下。問。心眼所在者，推妄情也。浮根四塵，即眼之體。心在身
X14n0288_p0011a16║中，眼見在外，依世間所見，以為答意。汝今下。佛因阿難言心在內，在內之
X14n0288_p0011a17║心，必應見內，故問堂中先何所見。有三摩地，名大佛頂。首楞嚴王者，此標
X14n0288_p0011a18║三昧名也。〔溫陵〕首楞嚴三昧，千聖共遊，故曰一門。妙莊嚴海，由此而至，故
X14n0288_p0012a01║謂之路。〔疏〕按首楞嚴三昧經，唯住十地菩薩得此三昧。此三昧者，不以一
X14n0288_p0012a02║事、一緣、一義可知，譬如大海，悉受諸流，故云首楞嚴王具足萬行。又金剛
X14n0288_p0012a03║三昧本性清淨經云：法雲地菩薩住首楞嚴三昧，其心淡泊，安住不動，猶
X14n0288_p0012a04║十五日月，圓滿可觀，明相具足。則知此經所談，皆此三昧之法也。又云：住
X14n0288_p0012a05║是三昧已，修百三昧，然後乃入金剛三昧，如牟尼珠，光光相照。入首楞嚴
X14n0288_p0012a06║三昧海，所有智慧如空中日，諸煩惱海如微煙瘴。〔疏〕如汝下，謂心若在內，
X14n0288_p0012a07║合見身中，可有眾生先見身中，後觀外物耶？
X14n0288_p0012a08║阿難稽首而白佛言：我聞如來如是法音，悟知我心實居身外。所以者何？譬
X14n0288_p0012a09║如燈光然於室中，是燈必能先照室內，從其室門後及庭際（室外）。一切眾生不見
X14n0288_p0012a10║身中獨見身外，亦如燈光居在室外不能照室，是義必明將無所惑，同佛了
X14n0288_p0012a11║義得無妄（自信）耶？佛告阿難：是諸比丘，適來從我室羅筏城，循乞摶食歸祇陀林，
X14n0288_p0012a12║我已宿（預）齋。汝觀比丘，一人食時諸人飽不？阿難答言：不也。世尊！何以故？是諸
X14n0288_p0012a13║比丘，雖阿羅漢軀命不同，云何一人能令眾飽？佛告阿難：若汝覺了知見之
X14n0288_p0012a14║心實在身外，身心相外自不相干，則心所知身不能覺，覺在身際心不能知。
X14n0288_p0012a15║我今示汝兜羅綿手，汝眼見時心分別不？阿難答言：如是。世尊！佛告阿難：若
X14n0288_p0012a16║相知者，云何在外？是故應知，汝言覺了能知之心住在身外，無有是處。
X14n0288_p0012a17║〔二、推在外〕。彼食不能飽此，外心不能知身，固知此心不在身外。我已宿齋
X14n0288_p0012a18║者，謂佛已受食。汝觀比丘下，謂一人受食，不能飽餘人，以喻外心不能知
X14n0288_p0013a01║身，故復舉手為證。兜羅綿者，格古論云：出西番等處，從樹所生。然眼見手
X14n0288_p0013a02║而心分別，則心非在外矣。眼屬於身，故云覺在身際。
X14n0288_p0013a03║阿難白佛言：世尊！如佛所言：不見內故，不居身內；身心相知、不相離故，不在
X14n0288_p0013a04║身外。我今思惟，知（疑信相參）在一處。佛言：處今何在？阿難言：此了知心既不知內而能
X14n0288_p0013a05║見外，如我思忖潛伏根裏。猶如有人取琉璃椀（喻眼）合其兩眼（喻心），雖有物合而不留
X14n0288_p0013a06║礙，彼根隨見隨即分別。然（故）我覺了能知之心不見內者（心在眼故，不見身內），為在根故；分明矚外
X14n0288_p0013a07║無障礙者（心在眼故，能見身外），潛根內故。佛告阿難：如汝所言，潛根內者猶如琉璃。彼人當以琉
X14n0288_p0013a08║璃籠眼，當見山河、見琉璃不？如是，世尊！是人當以琉璃籠眼，實見琉璃。佛告
X14n0288_p0013a09║阿難：汝心若同琉璃合者，當見山河，何不見眼？若見眼者，眼即同境，不得成
X14n0288_p0013a10║隨。若不能見，云何說言此了知心潛在根內如琉璃合？是故應知，汝言覺了
X14n0288_p0013a11║能知之心潛伏根裏如琉璃合，無有是處。
X14n0288_p0013a12║〔三、推潛根〕。〔長水〕琉璃喻根，眼喻於心，眼根色淨，不礙於心，同琉璃椀，不礙
X14n0288_p0013a13║於色，隨照一鏡，心則隨知。〔疏〕其如眼見琉璃，心不見眼，縱能見眼，眼即成
X14n0288_p0013a14║境，眼既成境，豈能隨即分別耶。而琉璃者，質礙之物，故以之籠眼，外見山
X14n0288_p0013a15║河，亦見琉璃。
X14n0288_p0013a16║阿難白佛言：世尊！我今又作如是思惟：是眾生身，腑藏在中，竅穴居外，有藏
X14n0288_p0013a17║則暗，有竅則明。今我對佛，開眼見明，名為見外；閉眼見暗，名為見內。是義云
X14n0288_p0013a18║何？佛告阿難：汝當閉眼見暗之時，此暗境界，為與眼對？為不對眼？若與眼對，
X14n0288_p0014a01║暗在眼前，云何成內？若成內者，居暗室中，無日月燈，此室暗中，皆汝焦腑。若
X14n0288_p0014a02║不對者，云何成見？若離外見，內對所成。合眼見暗，名為身中。開眼見明，何不
X14n0288_p0014a03║見面？若不見面，內對不成。見面若成，此了知心及與眼根乃在虗空，何成在
X14n0288_p0014a04║內？若在虗空，自非汝體，即應如來今見汝面亦是汝身。汝眼已知身合非覺，
X14n0288_p0014a05║必汝執言身眼兩覺應有二知，即汝一身應成兩佛。是故應知，汝言見暗名
X14n0288_p0014a06║見內者，無有是處。
X14n0288_p0014a07║〔四、推兩在〕。〔吳興〕一身之中，有藏則暗，故見暗即名見內，何必須見內身之
X14n0288_p0014a08║物耶？有竅則明，故見明即是見外，豈應更責不相干耶？〔疏〕其如開眼不能
X14n0288_p0014a09║見明，閉眼不見身中，故不免其後問。汝當下，辨內見也。謂黯與眼對，則暗
X14n0288_p0014a10║在眼前；不與眼對，即不名有見，皆不可也。若離下，謂眼但外見，無容內對，
X14n0288_p0014a11║故云縱離外見，內對所成。以見暗名身中，則開眼時何不見汝之面乎〔？溫
X14n0288_p0014a12║陵〕展轉辨明，無反觀理也。汝眼已知身合非覺者，既眼在虗空，自非汝體
X14n0288_p0014a13║矣。〔疏〕焦府者，素問五藏別論：以能藏精氣而不泄者曰藏，其傳化物而不
X14n0288_p0014a14║藏曰府。三焦者，所以消化五穀，分潤[勝-力+天]理，有上下清濁之殊，故曰三焦。
X14n0288_p0014a15║阿難言：我常聞佛開示四眾，由心生故種種法生，由法生故種種心生。我今
X14n0288_p0014a16║思惟，即思惟體實我心性，隨所合處心則隨（一本作即）有，亦非內外中間（指根裏）三處。佛告阿
X14n0288_p0014a17║難：汝今說言，由法生故種種心生，隨所合處心隨有者，是心無體則無所合。
X14n0288_p0014a18║若無有體而能合者，則十九界因七塵合。是義不然。若有體者，如汝以手自
X14n0288_p0015a01║挃（觸）其體。汝所知心，為復內出？為從外入？若復內出，還見身中；若從外來，先合
X14n0288_p0015a02║見面。阿難言：見是其眼（惟眼能見），心知非眼（心但能知，非眼比也），為見非義（不可言見）？佛言（以下用喻，以顯能見惟心）：若眼能見，汝在室中，門能
X14n0288_p0015a03║見不（門即室之眼，亦能見否）？則諸已死，尚有眼存，應皆見物（喻徒眼不能見物）。若見物者，云何名死？阿難！又汝覺了能
X14n0288_p0015a04║知之心，若必有體，為復一體？為有多體？今在汝身，為復徧體？為不徧體？若一
X14n0288_p0015a05║體者，則汝以手挃一支時，四支應覺；若咸覺者，挃應無在（一本作所）。若挃有所，則汝一
X14n0288_p0015a06║體自不能成；若多體者，則成多人，何體為汝？若徧體者，同前所挃；若不徧者，
X14n0288_p0015a07║當汝觸頭，亦觸其足，頭有所覺，足應無知。今汝不然，是故應知，隨所合處，心
X14n0288_p0015a08║則隨有，無有是處。
X14n0288_p0015a09║〔五、推隨合〕。〔溫陵〕以心法相生，則隨境思惟，即是心體。心法合處，即為心在。
X14n0288_p0015a10║〔疏〕思惟之心，其體浮而不實，故難其體之有無也。若無有體，則不能合。如
X14n0288_p0015a11║七塵九界，本非有體，豈能合耶？九界者，涅槃云：魔作佛像，語首羅長者言：
X14n0288_p0015a12║我先所說四諦法者，是說不真。今當為汝更說五諦、六蘊、十三入、十九界。
X14n0288_p0015a13║阿難聞已，尋思法相，都無此理。〔溫陵〕阿難下。解上難也。謂心但能知，不可
X14n0288_p0015a14║言見，曾不悟能見在心，徒眼不見也。佛言下。舉門喻能見在心，舉死喻徒
X14n0288_p0015a15║眼不見。〔疏〕俱舍說：世間正見，唯意識相應。故論云：以眼為門，惟為見色。又
X14n0288_p0015a16║汝下，復推別義。徧體與一體同，不徧與多體同，故云若徧體者，同前所觸。
X14n0288_p0015a17║今四義無成，則不可謂隨所合處，心隨有故。
X14n0288_p0015a18║阿難白佛言：世尊！我亦聞佛與文殊等諸法王子談實相（不作妄執）。時世尊亦言：心不
X14n0288_p0016a01║在內，亦不在外。如我思惟，內無所見，外不（作又）相知。內無知故，在內不成；身心相
X14n0288_p0016a02║知，在外非義。今相知故，復內無見，當在中間。佛言：汝言中間，中必不迷，非無
X14n0288_p0016a03║所在。今汝推中，中何為在？為復在處？為當在身？若在身者，在邊非中，在中同
X14n0288_p0016a04║內。若在處者，為有所表？為無所表？無表同無，表則無定。何以故？如人以表，表
X14n0288_p0016a05║為中時，東看則西，南觀成北。表體既混，心應雜亂。阿難言：我所說中，非此二
X14n0288_p0016a06║種。如世尊言：眼色為緣，生於眼識。眼有分別，色塵無知。識生其中，則為心在。
X14n0288_p0016a07║佛言：汝心若在根塵之中，此之心體，為復兼二（根塵）？為不兼二（根塵）？若兼二者（雙兼眼色），物體雜
X14n0288_p0016a08║亂。物非體知，成敵兩立（有知無知，相為敵對），云何為中？兼二不成非知，不知即無（心尚無有）體性，中何為相？
X14n0288_p0016a09║是故應知，當在中間，無有是處。
X14n0288_p0016a10║〔六、推在中〕。〔溫陵〕為復下，辨定中位身耶？根處即境。若在身者下，身有中邊
X14n0288_p0016a11║二義，在邊則不得為中，在中則同前在內，應見內矣。若在處者下，亦辨中
X14n0288_p0016a12║位無定。表者，標物顯處之謂，混亂則無所取中。〔疏〕若兼二者下，破兼二不
X14n0288_p0016a13║得為中。物指塵，體指根，塵非同根有知，故雜亂成敵，此兼二不得為中也。
X14n0288_p0016a14║兼二不成下，破不兼二亦不得為中也。不兼根則非知，不兼塵則非不知，
X14n0288_p0016a15║二義既非，中無可定。故維摩經云：心不在內，亦不在外，不在中間，如其心
X14n0288_p0016a16║然，罪垢亦然。
X14n0288_p0016a17║阿難白佛言：世尊！我昔見佛與大目連、須菩提、富樓那、舍利弗四大弟子共
X14n0288_p0016a18║轉法輪，常言：覺知分別心性，既不在內，亦不在外，不在中間，俱無所在，一切
X14n0288_p0017a01║無著，名之為心。則我無著，名為心不？佛告阿難：汝言覺知分別心性俱無在
X14n0288_p0017a02║者，世間虗空水陸飛行諸所物象，名為一切。汝不著者，為在為無？無則同於
X14n0288_p0017a03║龜毛（龜無毛）、兔角（兔無角），云何不著？有不著者，不可名無。無相則無，非無則相，相有則在，云
X14n0288_p0017a04║何無著？是故應知，一切無著名覺知心，無有是處。
X14n0288_p0017a05║〔七、推無著〕。已知此心元非內外中間，故言一切無著。雖云無著，而猶存境
X14n0288_p0017a06║相，故有不著之難。水陸空行，約外境詰不著也。此中詰意有三：一、物在無
X14n0288_p0017a07║在；二、相有相無；三、有無著。所著是境，能著是心，即心境二門。已上七處，略
X14n0288_p0017a08║推徧計，且窮其妄，未顯即真。至下標陳二本，始以真妄對辨。
X14n0288_p0017a09║顯常住文七。
X14n0288_p0017a10║〔疏〕言顯常住者，前已略釋七徵文竟。此下經意，多離境顯性，義當奢摩他
X14n0288_p0017a11║觀。由離根塵等法，與空相應故；顯不搖等性，與常相應故；辨析真妄，簡緣
X14n0288_p0017a12║塵故。蓋以初觀真理，未能涉動，故須澄襟海定，保固靈根，使心源允宴，覺
X14n0288_p0017a13║識沈波，寂六動而不搖，冥一如以息慮。故金剛三昧經云：輭心眾生，其心
X14n0288_p0017a14║多喘。故令存三守一，入如真際。是以經中先陳二本，為此門決擇之由，即
X14n0288_p0017a15║斯意也。
X14n0288_p0017a16║爾時阿難，在大眾中，即從座起，偏袒右肩，右膝著地，合掌恭敬，而白佛言：我
X14n0288_p0017a17║是如來最小之弟，蒙佛慈愛，雖今出家，猶恃憍憐，所以多聞，未得無漏，不能
X14n0288_p0017a18║折伏娑毗羅呪，為彼所轉，溺於婬舍，當由不知真際所詣。惟願世尊，大慈哀
X14n0288_p0018a01║愍，開示我等奢摩它路，令諸闡提，隳彌戾車。作是語已，五體（首與四肢）投地，及諸大眾，
X14n0288_p0018a02║傾渴翹佇，欽聞示誨。爾時世尊，從其面門（眼耳鼻舌），放種種光，其光晃耀，如百千日，普
X14n0288_p0018a03║佛世界，六種（動、踊、震、起、吼、攀）震動，如是十方微塵國土，一時開現。佛之威神，令諸世界，合成
X14n0288_p0018a04║一界，其世界中，所有一切諸大菩薩，皆住本國，合掌承聽。佛告阿難：一切眾
X14n0288_p0018a05║生，從無始來，種種顛倒，業種自然，如惡叉聚，諸修行人，不能得成無上菩提，
X14n0288_p0018a06║乃至別成聲聞（口耳之學）、緣覺（偶觸之知），及成外道，諸天魔王，及魔眷屬，皆由不知二種根本，錯
X14n0288_p0018a07║亂修習，猶如煑沙，欲成嘉饌（妙喻），縱經塵劫，終不能得。云何二種？阿難！一者無始
X14n0288_p0018a08║生死根本，則汝今者，與諸眾生，用攀緣心，為自性者；二者無始菩提（不染煩惱）、涅槃（不涉生死）、元
X14n0288_p0018a09║清淨（不染不渉）體，則汝今者，識精元明，能生諸緣，緣所遣者，由諸眾生，遺此本明，雖終
X14n0288_p0018a10║日行，而不自覺枉（不應入而入曰枉）、入諸趣
X14n0288_p0018a11║〔初、標真妄二本〕。爾時下，阿難敘昔所迷，求詣真際。先問奢摩他路者，所以
X14n0288_p0018a12║入實際之門也。雜集論云：無倒所緣，說名實際。故涅槃經奢摩他有五義：
X14n0288_p0018a13║一、名能滅，能滅煩惱故；二、名能調，能調諸根故；三、名寂靜，令三業寂靜故；
X14n0288_p0018a14║四、名遠離，遠離五欲故；五、名能清，能清貪等三濁故。爾時世尊下，放光顯
X14n0288_p0018a15║說。此經放光，凡有四處，將宣微密法門，而現微妙之瑞。按光義有三：勝思
X14n0288_p0018a16║惟經論云：說法光明，依三種差別：一、因，二、名，三、成辦。一、因者，謂佛所放光，
X14n0288_p0018a17║顯說因故。法華優婆提舍云：現見異相不可思議，名為說因，如即照明諸
X14n0288_p0018a18║佛世界種種事等。二、名者，謂光有名字，如華嚴、法華所放光明，名大人相
X14n0288_p0019a01║等。三、成辦者，謂光所作業，如第四經諸佛放光，來祇陀林，灌如來頂，成辨
X14n0288_p0019a02║所說等。言六種者，優婆提舍云：前所放光，顯示外境諸事，今明內證甚深，
X14n0288_p0019a03║故六種震動。然光中所現，欲示本覺菩提，覺心顯發，故微塵國一時開現；
X14n0288_p0019a04║顯本涅槃心，元無差別，故十方界合成一界；顯元清淨體，不妄隨緣，故菩
X14n0288_p0019a05║薩眾皆住本國。了茲光瑞，則說因顯矣。〔溫陵〕眾生業果成聚，行人不知二
X14n0288_p0019a06║本，錯亂修習，故須決擇。不染煩惱名菩提，不渉生死名涅槃。不染不渉，故
X14n0288_p0019a07║號元清淨體。識精，陀羅識性也。元明，本覺妙明也。根身器界，一切緣法，依
X14n0288_p0019a08║此而生。而人者認緣失真，故名緣所遺者。〔疏〕識精元明，湛不搖性，其體即
X14n0288_p0019a09║是菩提涅槃。由不雜塵妄曰精，未嘗昏昧曰明，而行人遺此本明，所修皆
X14n0288_p0019a10║妄，故須決擇也。
X14n0288_p0019a11║阿難：汝今欲知奢摩他路，願出生死，今復問汝。即時如來舉金色臂，屈五輪
X14n0288_p0019a12║指，語阿難言：汝今見不？阿難言：見。佛言：汝何所見？阿難言：我見如來舉臂屈
X14n0288_p0019a13║指為光明拳，耀我心目。佛言：汝將誰見？阿難言：我與大眾同將眼見。佛告阿
X14n0288_p0019a14║難：汝今答我：如來屈指為光明拳，耀汝心目。汝目可見，以何為心，當我拳曜？
X14n0288_p0019a15║阿難言：如來見今徵心所在，而我以心推窮尋逐。即能推者，我將為心。佛言：
X14n0288_p0019a16║咄！阿難，此非汝心。（直喝破）阿難矍然，避座合掌，起立白佛：此非我心，當名何等？佛告
X14n0288_p0019a17║阿難：此是前塵虗妄相想，惑汝真性。由汝無始至于今生，認賊（應前）為子，失汝元
X14n0288_p0019a18║常，故受輪轉。阿難白佛言：世尊！我佛寵弟，心愛佛故（欣慕三十二相），令我出家。我心何獨供
X14n0288_p0020a01║養如來，乃至徧歷恒沙國土，承事諸佛及善知識，發大勇猛，行諸一切難行
X14n0288_p0020a02║法事，皆用此心。縱令謗法，永退善根，亦因此心。若此發明不是心者，我乃無
X14n0288_p0020a03║心，同諸土木。離此覺知，更無所有。云何如來說此非心？我實驚怖。兼此大眾
X14n0288_p0020a04║無不疑惑，惟垂大悲，開示未悟。爾時，世尊開示阿難及諸大眾，欲令心入無
X14n0288_p0020a05║生法忍。於師子座，摩阿難頂，而告之言：如來常說，諸法所生，唯心所現。一切
X14n0288_p0020a06║因果，世界微塵，因心成體。阿難！若諸世界，一切所有，其中乃至草葉縷結（絲麻之類），詰（追問）
X14n0288_p0020a07║其根元，咸有體性。縱令虗空，亦有名貌。何況清淨妙淨明心，性一切心，而自
X14n0288_p0020a08║無體？若汝執恡分別覺觀，所了知性，必為心者，此心即應離諸一切色香味
X14n0288_p0020a09║觸諸塵事業，別有全性。如汝今者，承聽我法，此則因聲而有分別。縱滅一切
X14n0288_p0020a10║見聞覺知，內守幽閑，猶為法塵分別影事。我非敕汝，執為非心（轉語警切）。但汝於心，微
X14n0288_p0020a11║細揣摩，若離前塵，有分別性，即真汝心。若分別性，離塵無體，斯則前塵分別
X14n0288_p0020a12║影事，塵非常住。若變滅時，此心則同龜毛兔角，則汝法身同於斷滅。其誰修
X14n0288_p0020a13║證無生法忍？即（應前）時阿難與諸大眾，默然自失。佛告阿難：世間一切諸修學人，
X14n0288_p0020a14║現前雖成九次第定，不得漏盡成阿羅漢。皆由執此生死妄想，誤（應前）為真實。是
X14n0288_p0020a15║故汝今雖得多聞，不成聖果。
X14n0288_p0020a16║〔一、離塵常性〕。阿難下，顯離塵常性。塵，謂隨緣分別之見。常者，本然自性之
X14n0288_p0020a17║體。真心絕妄，故說離塵。如來舉臂，正顯本明。而阿難認緣失真，乃以妄心
X14n0288_p0020a18║推窮尋逐，纔生一念，轉人前塵，失其元常。所謂緣所遺者，此也。若此發明
X14n0288_p0021a01║下。〔吳興〕阿難以對境覺知，異乎木石，封為我心。此正當人執之相，忽聞呵
X14n0288_p0021a02║斥，故以無情為難。不知真我無我，靈知無知，妙淨明心，何所不在。〔疏〕諸法
X14n0288_p0021a03║所生，惟心所現者，以明竪拳之理，皆推心義。一切因果，即依報、正報也。性
X14n0288_p0021a04║一切心者，即草木等，皆此心為性也。若汝下，牒能推心。此心下，示離塵義。
X14n0288_p0021a05║謂分別覺觀所了知性，是離塵無體之心，不應取著。故復示云：如汝今者
X14n0288_p0021a06║承聽我法，乃緣塵分別之性也。縱滅下，甄明影事。謂汝縱滅見聞覺知，以
X14n0288_p0021a07║外離緣塵分別，而內守幽閑。此幽閑心，猶是法塵影事，直須內外圓寂，影
X14n0288_p0021a08║象俱無，方是真心之體也。故佛答阿難：我非敕汝執為非心，但欲汝識其
X14n0288_p0021a09║真也。云何為真？謂若離前塵有分別全性，即真心耳。如前塵自暗，見覺不
X14n0288_p0021a10║昏，音響雙銷，聞性不滅，豈非離塵有全性分別耶？所以不用緣塵分別為
X14n0288_p0021a11║心者，塵非常住，隨即變滅，以此為因，安取常果？緣塵之心，有如是咎。是故
X14n0288_p0021a12║學人雖成九定，不得漏盡，皆由執此妄想為真實也。故成實論說：乃至有
X14n0288_p0021a13║頂，猶有退墮，皆由不知煩惱過故。又成實云：若人得九次第定，不能入諸
X14n0288_p0021a14║禪，名慧解脫。釋曰：按二定，聖者、凡夫皆能修之。而經言不得漏盡者，蓋指
X14n0288_p0021a15║有學凡夫緣塵未斷者說。
X14n0288_p0021a16║阿難聞已，重復悲淚，五體投地，長跪合掌而白佛言：自我從佛發心出家，恃
X14n0288_p0021a17║佛威神，常自思惟：無勞我修。將謂如來惠我三昧，不知身心本不相代（如來身心不能代己修），失我
X14n0288_p0021a18║本心。雖身出家，心不入道，譬如窮子捨父逃逝。今日乃知，雖有多聞，若不修
X14n0288_p0022a01║行，與不聞等，如人說食終不能飽。世尊！我等今者二障所纏，良由不知寂常
X14n0288_p0022a02║心性。惟願如來哀愍窮露，發妙明心，開我道眼。即時，如來從胷卍字涌出寶
X14n0288_p0022a03║光，其光晃昱有百千色，十方微塵普佛世界一時周徧，徧灌十方所有寶剎
X14n0288_p0022a04║諸如來頂，旋至阿難及諸大眾，告阿難言：吾今為汝建大法幢，亦令十方一
X14n0288_p0022a05║切眾生獲妙微密（不可測知），性淨（垢不染）明（暗不昏）心，得清淨眼（見離眚病）。阿難！汝先答我見光明拳，此拳光明
X14n0288_p0022a06║因何所有？云何成拳？汝將誰見？阿難言：由佛全體閻浮檀金赩（赤焰）如寶山，清淨
X14n0288_p0022a07║所生，故有光明。我實眼觀，五輪指端屈握示人，故有拳相。佛告阿難：如來今
X14n0288_p0022a08║日實言告汝，諸有智者要以譬喻而得開悟。阿難！譬如我拳，若無我手不成
X14n0288_p0022a09║我拳，若無汝眼不成汝見。以汝眼根例我拳理，其義均不？阿難言：唯然世尊！
X14n0288_p0022a10║既無我眼不成我見，以我眼根例如來拳，事義相類。佛告阿難：汝言相類，是
X14n0288_p0022a11║義不然。何以故？如無手人拳畢竟滅，彼無眼者非見全無。所以者何？汝試於
X14n0288_p0022a12║途詢問盲人：汝何所見？彼諸盲人必來答汝：我今眼前唯見黑暗，更無他矚。
X14n0288_p0022a13║以是義觀，前塵自暗，見何虧損？阿難言：諸盲眼前唯覩黑暗，云何成見？佛告
X14n0288_p0022a14║阿難：諸盲無眼唯觀黑暗，與有眼人處於暗室，二黑有別？為無有別（越翻越透）？如是世
X14n0288_p0022a15║尊！此暗中人與彼羣盲，二黑校量曾無有異。阿難！若無眼人全見前黑忽得
X14n0288_p0022a16║眼光，還於前塵見種種色，名眼見者；彼暗中人全見前黑忽獲燈光，亦於前
X14n0288_p0022a17║塵見種種色，應名燈見。若燈見者，燈能有見，自不名燈。又則燈觀何關汝事？
X14n0288_p0022a18║是故當知，燈能顯色，如是見者是眼非燈；眼能顯色，如是見性（鎔作一片）是心非眼。
X14n0288_p0023a01║〔二、離根之見〕。寂常心性，本來常住之性也。此性本吾所有，乃反求之於外，
X14n0288_p0023a02║既非他修我得，豈當恃佛威神？今日乃知，若不修行，與不聞同。是以責躬
X14n0288_p0023a03║請教，希明道眼。二障者，圓覺云：一者是障，續諸生死；二者理障，礙正知見。
X14n0288_p0023a04║又云：永斷貪欲，先除事障，未斷理障。釋曰：俱舍以貪等為事，見諦為理，則
X14n0288_p0023a05║阿難誤墮淫舍，即事障未斷也。緣塵分別，理障未斷也。阿難下，躡前拳理，
X14n0288_p0023a06║以為難意。問相類者，以明不類。所以不類者，無手則無拳，無眼則有見，是
X14n0288_p0023a07║故不類也。拳有生滅，見非有無，故雖羣盲，亦能覩暗，此則常性之實也。又
X14n0288_p0023a08║經論皆云：眼非見色。故破色心論云：以彼夢中，於無色處，則見有色；於有
X14n0288_p0023a09║色處，不見色故。釋曰：無色處者，夢中境也；有色處者，寤時境也。夢中之色，
X14n0288_p0023a10║非眼處之境，故云眼非見色。然世間以眼為見，無眼時則不能見。眼非常
X14n0288_p0023a11║性，義在離根。
X14n0288_p0023a12║阿難雖復得聞是言，與諸大眾口已默然，心未開悟，猶冀如來慈音宣示，合
X14n0288_p0023a13║掌清心，佇佛悲誨。爾時，世尊舒兜羅綿網相光手，開五輪指，誨敕阿難及諸
X14n0288_p0023a14║大眾：我初成道，於鹿園中為阿若多五比丘等及汝四眾言：一切眾生不成
X14n0288_p0023a15║菩提及阿羅漢，皆由客塵煩惱所誤。汝等當時因何開悟，今成聖果？時憍陳
X14n0288_p0023a16║那（亦云憍陳如）起立白佛：我今長老於大眾中獨得解名，因悟客塵二字成果。世尊，譬如
X14n0288_p0023a17║行客投寄旅亭，或宿或食，宿食事畢，俶（整）裝前途，不遑安住。若實主人，自無攸
X14n0288_p0023a18║往。如是思惟，不住名客，住名主人，以不住者名為客義。又如新霽，青（日）暘升天，
X14n0288_p0024a01║光入隙中，發明空中諸有塵相，塵質搖動，虗空寂然。如是思惟，澄寂名空，搖
X14n0288_p0024a02║動名塵，以搖動者名為塵義。佛言：如是。
X14n0288_p0024a03║〔三、離客塵之性〕。陳如得解，因悟客塵，此從本立稱也。〔吳興〕客塵，喻見思生
X14n0288_p0024a04║滅。主空，喻真諦寂然。客義粗，喻迷事之惑。塵義細，喻迷理之惑。〔疏〕按俱舍
X14n0288_p0024a05║論說：見惑煩惱，迷諦理起，易斷不退，此客義也。修惑煩惱，依粗事生，難斷
X14n0288_p0024a06║易退，此塵義也。佛性論云：客塵煩惱有九：一、貪，二、瞋，三、癡，四、上心惑，五、無
X14n0288_p0024a07║明，六、見所斷，七、修所斷，八、不淨地惑，九、淨地惑。此二惑在第七地至究竟
X14n0288_p0024a08║位中。釋曰：從貪等至淨地惑者，總釋一切凡聖客塵義也。又若經論所說
X14n0288_p0024a09║客塵之義，約有四種：一、約所顯。成實云：經言客塵者，以顯心性是常。二、約
X14n0288_p0024a10║所修。圓覺云：修奢摩他者，覺識煩動，靜慧發生，客塵永滅。三、約所證。佛地
X14n0288_p0024a11║論云：為斷客塵，證淨法界。四、約所離。佛地論云：圓鏡智者，正淨無垢，離客
X14n0288_p0024a12║塵故，而其體即分別為性。故勝鬘云：如虗空淨心，常明無轉變，為虗妄分
X14n0288_p0024a13║別，客塵煩惱染。然經以不住名客，住名主人；以澄霽為空，動搖名塵。又云：
X14n0288_p0024a14║若實主人，自無攸往。以明分別若除，常心自住。則知此中即以緣塵分別
X14n0288_p0024a15║之心為客塵之義。
X14n0288_p0024a16║即時如來於大眾中屈五輪指，屈已復開，開已又屈（作開合相），謂阿難言：汝今何見？阿
X14n0288_p0024a17║難言：我見如來百寶輪掌眾中開合。佛告（一本作言）阿難：汝見我手眾中開合，為是我
X14n0288_p0024a18║手有開有合？為復汝見有開有合？阿難言：世尊寶手眾中開合，我見如來手
X14n0288_p0025a01║自開合，非我見性有開有合。佛言：誰動誰靜？阿難言：佛手不住（佛手是動），而我見性尚
X14n0288_p0025a02║無有靜（見性無動），誰為無住？佛言：如是。如來於是從輪掌中飛一寶光在阿難右，即時
X14n0288_p0025a03║阿難迴首右盻；又放一光在阿難左，阿難又則迴首左盻。佛告阿難：汝頭今
X14n0288_p0025a04║日因何搖動？阿難言：我見如來出妙寶光來我左右，故左右觀，頭自搖動。阿
X14n0288_p0025a05║難！汝盻佛光左右動頭，為汝頭動？為復見動？世尊！我頭自動，而我見性尚無
X14n0288_p0025a06║有止，誰為搖動？佛言：如是。於是如來普告大眾：若復眾生以搖動者名之為
X14n0288_p0025a07║塵，以不住者名之為客。汝觀阿難頭自動搖，見無所動；又汝觀我手自開合，
X14n0288_p0025a08║見無舒卷。云何汝今以動為身、以動為境，從始洎終念念生滅，遺失真性顛
X14n0288_p0025a09║倒行事，性心失真認物為己，輪迴是中自取流轉？
X14n0288_p0025a10║〔四、不搖之性〕。〔長水〕手有開合，見無動靜，對外境辯也。次於內身自分動靜，
X14n0288_p0025a11║動中有不動也。〔疏〕佛徵見性，以顯超情。而言無搖動者，以明妙見性靜離
X14n0288_p0025a12║妄。故無盡意經云：奢摩他者，寂近寂密，不動不搖，及知止足。則真空觀之
X14n0288_p0025a13║體也。又佛地論云：圓鏡智者，依緣法界，窮生死際，相續不斷，名無動搖。則
X14n0288_p0025a14║根本智之用也。釋曰：奢摩他者，以靜為體，以止為相。而阿難答佛言見性
X14n0288_p0025a15║尚無有靜者，以明妙性超情，即靜離靜也。又佛問誰動誰靜，而答云見性
X14n0288_p0025a16║尚無有止者，以明妙性無著，即止離止也。故金剛三昧經云：當止是生，止
X14n0288_p0025a17║已無止，亦不住於無止，亦不住於無住。又云：知心無心，無心可止；現識不
X14n0288_p0025a18║生，無生可止。何以故？止無止故。若復下，指法責勸。以動為身，即左右顧盻
X14n0288_p0026a01║者是；以動為境，即手有開合者是。既迷不搖常住之真精，反取動搖生滅
X14n0288_p0026a02║之身境，豈非遺失真性，顛倒行事哉？故知身為勞慮，妄動虗假。是以內蠲
X14n0288_p0026a03║我想，外抵人相，斷搖俗之妄，棲法界之真。此如來所以開奢摩他也。
X14n0288_p0026a04║鎮澄讚曰：　阿難示墮，調御垂憐。七重徵詰破攀緣，心目耀金拳。真妄同源，
X14n0288_p0026a05║決意在當權。
X14n0288_p0026a06║傳如截流曰：　大佛頂者，即釋迦大覺神變相也。以象示意，聖教咸然。茲阿
X14n0288_p0026a07║難溺于淫舍，大眾願聞法要。世尊具大威力而手不之援，具大樂說而言未
X14n0288_p0026a08║之啟，廼從肉髻中湧百寶光，有佛化身宣說神呪者，意表顯密之俱勝，彰形
X14n0288_p0026a09║聲之兼玅，蕩見聞之幻翳，而一經之大旨無餘蘊矣。顯密俱勝者，經為顯，呪
X14n0288_p0026a10║為密，呪心藏心，無二無別。頂為無上之相，經為了義之談，以密該顯，全彰頂
X14n0288_p0026a11║中，故曰俱勝。形聲兼玅者，頂光化佛是形外之形，化佛呪語是聲外之聲，惟
X14n0288_p0026a12║形與聲逈超思議之表，故曰兼玅。見聞幻翳者，浮塵幻化，虗妄稱相，一切不
X14n0288_p0026a13║了，妄生取著，障清淨之慧眼，　　通之本根。故當機云：我見如來三十二相
X14n0288_p0026a14║勝玅殊絕，是以渴仰從佛剃落。又云：而我悟佛現說法音，現以緣心，𠃔所瞻
X14n0288_p0026a15║仰。此非逐色聲之求善提者耶？一著色聲，本明斯昧，若登伽者，烏得不乘其
X14n0288_p0026a16║間哉？何以故？佛身女身均相也，佛見女見均情也。阿難獨恨婬躬撫摩為魔
X14n0288_p0026a17║障，未達勝相愛樂為厲階，誠為賊媒在室，瞢然不覺，而且恃其多聞之慧，先
X14n0288_p0026a18║梵呪語之所能攝者，葢有自矣。今示佛頂化佛，則知三十二相形非形；化佛
X14n0288_p0027a01║說呪，則知四無礙辯聲非聲。從是而悟陰入處界七大之法，無非如來藏中
X14n0288_p0027a02║循業發現。循業即性故非有，即性循業故非空，離即離非、是即非即，真妄兩
X14n0288_p0027a03║融、戲論併絕，道場修證無復祕要，見是為見見、聞是為聞聞，當下海印發光、
X14n0288_p0027a04║萬象畢照，全題云是經名大佛頂悉怛多般怛囉十方如來清淨海眼者以
X14n0288_p0027a05║此。或作文言紛紜釋者，恐非至聖垂象密被利機之意矣。如華嚴種種光相
X14n0288_p0027a06║表諸地法門，聊例一經諸可意得。文殊將呪往護、惡呪消滅，阿難登伽歸來
X14n0288_p0027a07║佛所者，正智行而魔事息也。序分竟。經文自下直至第四卷中，剋依性體以
X14n0288_p0027a08║融萬法，明如來密因，如華嚴所謂先悟毗盧法界也。自四卷至盡經，全性修
X14n0288_p0027a09║證，明諸菩薩萬行，首楞嚴所謂後修普賢行門也。首楞嚴此云究竟，堅固斯
X14n0288_p0027a10║經教理行果無不究竟，是曰了義。題有五種，後當具釋。阿難見佛頂禮悲泣
X14n0288_p0027a11║者，省戒體幾毀於登伽、多聞莫益乎道力，人或處此怡然，則楞嚴玅典無所
X14n0288_p0027a12║發起、生死欲流無所遏截，大權示迹豈無為哉？十方如來得成菩提，玅奢摩
X14n0288_p0027a13║他、三摩、禪那者，玅即密也，奢摩他等因也。結題反約但標密因，請法須詳別
X14n0288_p0027a14║開三種。奢摩他者，凝然湛寂；三摩者，廓然圓照；禪那者，寂照不二。從用有三，
X14n0288_p0027a15║其體恒一，三一圓融故稱曰玅。是諸佛之種智、當人之靈知，一經之宗體也。
X14n0288_p0027a16║宗為能顯，斯曰密因；體為所顯，斯曰藏性。宗體元無異途，果因豈非一致？故
X14n0288_p0027a17║後文或舉一攝三、或舉宗含體，譯師之所不飜者，神而明之存乎其人耳。最
X14n0288_p0027a18║初方便者，入三摩提之門也。門有汎明的指之別，四卷阿難既悟藏心之後，
X14n0288_p0028a01║請云：我今猶如旅泊之人，忽蒙天王賜與華屋，要因門入。世尊示以發覺初
X14n0288_p0028a02║心二決定義，雖示六根優劣，令一門深入，然未的指何門為要，故又別請圓
X14n0288_p0028a03║通本根。佛令諸聖各陳所證，則又汎明陰入處界，以及七大，皆為入道之門。
X14n0288_p0028a04║惟文殊奉敕，於諸聖之後，的指觀音所證，其偈云：此方真教體，清淨在音聞，
X14n0288_p0028a05║欲超三摩提，實以聞中入。願加被未來，於此門無惑，堪以教阿難，及末劫沉
X14n0288_p0028a06║淪。經以耳根圓通為最初方便無疑也。堪以教阿難者，葢阿難以蓄聞成過，
X14n0288_p0028a07║觀音以薰聞成德，所謂功之與釁，只在循聲入流之間而已。今示大士本玅
X14n0288_p0028a08║之圓根，為多聞創脩之祕要，是令不失故步，大用現前，如從地倒，還從地起，
X14n0288_p0028a09║舍此將何聆密因？舍此憑何談萬行？故阿難以多聞未全道力自咎，更陳發
X14n0288_p0028a10║心見相之由。世尊就其所迷而示之曰：一切眾生，皆由不知常住真心，性淨
X14n0288_p0028a11║明體，用諸妄想，此想不真，故有輪轉。性淨明體，即佛所表絕諸分別者；用諸
X14n0288_p0028a12║妄想，即因相愛樂者。欲治此想，更無別法，故曰：有三摩提，名大佛頂，首楞嚴
X14n0288_p0028a13║王，具足萬行，十方如來，一門超出，玅莊嚴路。阿難前請，具列三名，但舉三摩
X14n0288_p0028a14║提者，以舉一攝三，宗體咸在也。三摩提名大佛頂者，斯以詞係象，攝密歸顯
X14n0288_p0028a15║也。首楞嚴王者，彰所詮究竟堅固之體，一切無上也。離體無用，故曰具足萬
X14n0288_p0028a16║行。十方如來一門超出玅莊嚴路者，從三摩提顯常住心，圓滿菩提，歸無所
X14n0288_p0028a17║得，佛佛然也。夫心所以為常住者，常住則無所不住，無所不住則不可以言
X14n0288_p0028a18║住。然阿難計內計外至計無著，寧有是處乎？試觀如來放面門之光，動普佛
X14n0288_p0029a01║之界，異境一合，遙住同聞，則七處妄局，直下廓然，無始涅槃，元清淨體，備在
X14n0288_p0029a02║我而不在佛矣。阿難尚以能推之心為心，非認賊為子，失其所謂寂常心性
X14n0288_p0029a03║者耶？由是再從卍字湧出寶光至微塵如來，阿難大眾無不徧及者，知妄塵
X14n0288_p0029a04║莫隔乎智光，則玅心豈殊乎道眼至托盲人以辯燈，見心眼之一體照然，令
X14n0288_p0029a05║陳那而敘客塵，寂常之玅性顯矣。阿難悟手有開合，猶客也；見無舒卷，猶主
X14n0288_p0029a06║也；頭有搖動，猶塵也；見無所動，猶空也。然如來先寄陳如以悟阿難，因阿難
X14n0288_p0029a07║而責在會，故曰若復言以搖動者名之為塵，不住者名之為客者，責眾不悟
X14n0288_p0029a08║動中之有不動，故云汝觀阿難頭自搖動，見無所動；手有開合，見無舒卷。云
X14n0288_p0029a09║何汝今迷其寂常之主空，而以動為身，以動為境，非心性失真乎？逐其擾動
X14n0288_p0029a10║之客塵，而從始洎終，念念生滅，非認物為己乎？寂常之性，本來在我，而迷之
X14n0288_p0029a11║背之，故曰輪迴是中，自取流轉。
X14n0288_p0029a12║
X14n0288_p0029a13║音釋
X14n0288_p0029a14║般剌（音鉢臘。）萇（音長。）絺（音癡。）屬（音燭。）掖（音亦。）佇（直呂切。）臊（蘇曹切）
X14n0288_p0029a15║遘（音搆。）矚（音燭。）摶（音團。）秪（音支。）竅（啟呌切。）挃（音質。）隳（喧規切。）翹（祈堯切）
X14n0288_p0029a16║矍（居縛切。）恡（良刃切。）揣（初委切。）昱（音育。）赩（喜力切。）握（於角切。）縷（力主切。）椒（昌六切）
X14n0288_p0029a17║隙（乞逆切。）盻（匹莧切。）