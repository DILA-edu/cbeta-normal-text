X14n0288_p0060a01║大佛頂如來密因修證了義諸菩薩萬行首楞嚴經卷第三
X14n0288_p0060a02║
X14n0288_p0060a03║如來藏之二。
X14n0288_p0060a04║〔疏〕此從六入至十八界，總有三科。夫三科之門，攝盡萬法，故一切經無不
X14n0288_p0060a05║說此。俱舍云：入亦名根。根依增上立名，入以來門為義。又法界無差別論
X14n0288_p0060a06║云：不空如來藏有過恒沙佛法。是故經標陰、入、處、界，所以即相而談性；言
X14n0288_p0060a07║妙真如者，所以即性而融相也。勝鬘云：依如來藏有生死，依如來藏有涅
X14n0288_p0060a08║槃。此則歸根指體，所以示迷悟之源也。
X14n0288_p0060a09║復次，阿難！云何六入本如來藏妙真如性？阿難！即彼目睛瞪發勞者，兼目與
X14n0288_p0060a10║勞同是菩提瞪發勞相，因於明暗二種妄塵發見居中，吸此塵象（明暗），名為見性。
X14n0288_p0060a11║此見離彼明暗二塵，畢竟無體。如是，阿難，當知是見非明暗來，非於根出，不
X14n0288_p0060a12║於空生。何以故？若從明來，暗即隨滅，應非見暗；若從暗來，明即隨滅，應無見
X14n0288_p0060a13║明；若從根（目）生，必無明暗。如是見精，本無自性。若於空出，前矚塵象，歸當見根。
X14n0288_p0060a14║又空自觀，何關汝入？是故當知，眼入虗妄，本非因緣，非自然性。
X14n0288_p0060a15║〔疏〕即彼目睛者，指前勞目之事。以菩提性中，本無眼等塵勞名相，故以瞪
X14n0288_p0060a16║勞為喻。溫陵由塵發見，因根吸塵，故名眼入。然有三科：即彼目睛下，依真
X14n0288_p0060a17║起妄；因於明暗下，辨妄無實；是故當知下，明妄即真。
X14n0288_p0060a18║阿難！譬如有人以兩手指急塞其耳，耳根勞故頭中作聲，兼耳與勞同是菩
X14n0288_p0061a01║提瞪發勞相，因於動靜二種妄塵，發聞居中吸此塵象（動靜），名聽聞性。此聞離彼
X14n0288_p0061a02║動靜二塵，畢竟無體。如是，阿難，當知是聞，非動靜來，非於根出，不於空生。何
X14n0288_p0061a03║以故？若從靜來，動即隨滅，應非聞動；若從動來，靜即隨滅，應無覺靜；若從根（耳）
X14n0288_p0061a04║生，必無動靜。如是聞體，本無自性。若於空出，有聞成性，即非虗空。又空自聞，
X14n0288_p0061a05║何關汝入？是故當知，耳入虗妄，本非因緣，非自然性。
X14n0288_p0061a06║〔疏〕耳聞動靜，猶目見明暗也。言非動靜來者，破計情也。故超日明經云：色
X14n0288_p0061a07║受想行識，眼耳鼻身心，及地水火風空，皆無所從來，無所至去，緣合則有，
X14n0288_p0061a08║緣離則滅，如幻如化。故下經云，當處發生，隨處滅盡，即斯旨也。
X14n0288_p0061a09║阿難，譬如有人急畜其鼻，畜久成勞，則於鼻中聞有冷觸，因觸分別通塞虗
X14n0288_p0061a10║實，如是乃至諸香臭氣。兼鼻與勞，同是菩提瞪發勞相，因於通塞二種妄塵，
X14n0288_p0061a11║發聞居中吸此塵象（通塞），名齅聞性。此聞離彼通塞二塵，畢竟無體。（闕文）當知是聞，非
X14n0288_p0061a12║通塞來，非於根出，不於空生。何以故？若從通來，塞則聞滅，云何知塞？如因塞
X14n0288_p0061a13║有，通則無聞，云何發明香臭等觸？若從根生，必無通塞，如是聞機，本無自性。
X14n0288_p0061a14║若從空出，是聞自當迴齅汝鼻，空自有聞，何關汝入？是故當知，鼻入虗妄，本
X14n0288_p0061a15║非因緣，非自然性。
X14n0288_p0061a16║〔疏〕畜，縮氣也。冷因畜有，不畜本無，然鼻聞通塞，亦猶耳聞動靜也。而覺知
X14n0288_p0061a17║以塵為相，故離彼無有，則非唯緣彼而生，而亦即彼為體也。故知明暗動
X14n0288_p0061a18║靜，乃至離合生滅之塵，與今見聞覺知之性，混而為一，本如來藏中妙真
X14n0288_p0062a01║如性矣。
X14n0288_p0062a02║阿難！譬如有人，以舌䑛吻，熟䑛令勞。其人若病，則有苦味；無病之人，微有甜
X14n0288_p0062a03║觸。由甜與苦，顯（明）此舌根不動之時，淡性常在。兼舌與勞，同是菩提瞪發勞相。
X14n0288_p0062a04║因甜苦淡二種妄塵，發知居中，吸此塵象（甜苦甛），名知味性。此知味性，離彼甜苦及
X14n0288_p0062a05║淡二塵，畢竟無體。如是，阿難，當知如是嘗苦淡知，非甜苦來，非因淡有，又非
X14n0288_p0062a06║根出，不於空生。何以故？若甜苦來，淡則知滅，云何知淡？若從淡出，甜即知亡，
X14n0288_p0062a07║復云何知甜苦二相？若從舌生，必無甜淡及與苦塵，斯知味（甜苦淡）根本無自性。若
X14n0288_p0062a08║於空出，虗空自味非汝口知，又空自知，何關汝入？是故當知，舌入虗妄，本非
X14n0288_p0062a09║因緣，非自然性。
X14n0288_p0062a10║〔疏〕䑛，以舌取味也。熟䑛令勞甚，言取著之狀。
X14n0288_p0062a11║阿難！譬如有人，以一冷手觸於熱手。若冷勢多，熱者從冷；若熱功勝，冷者成
X14n0288_p0062a12║熱。如是以此合覺之觸，顯於離知。涉勢若成，因於勞觸（皆因觸致）。兼身與勞，同是菩提
X14n0288_p0062a13║瞪發勞相。因於離合二種妄塵，發覺居中，吸此塵象（離合），名知覺性。此知覺體離
X14n0288_p0062a14║彼離合，違順二塵畢竟無體。如是，阿難，當知是覺非離合來，非違順有，不於
X14n0288_p0062a15║根出，又非空生。何以故？若合時來，離當已滅，云何覺離？違順二相亦復如是。
X14n0288_p0062a16║若從根（身）出，必無離合違順四相，則汝身知元無自性，必於空出，空自知覺，何
X14n0288_p0062a17║關汝入？是故當知，身入虗妄，本非因緣，非自然性。
X14n0288_p0062a18║〔疏〕身入之覺，由觸所顯。葢以離觸之時，覺知此身無合之覺，是以合覺顯
X14n0288_p0063a01║於離知也。
X14n0288_p0063a02║阿難！譬如有人，勞倦則眠，睡熟便寤，覽塵斯憶，失憶為忘，是其顛倒。生住異
X14n0288_p0063a03║滅，吸習中歸，不相踰越，稱意知根，兼意與勞，同是菩提瞪發勞相。因於生滅
X14n0288_p0063a04║二種妄塵，集知居中，吸撮內塵（生滅），見聞逆流，流不及地，名覺知性。此覺知性，離
X14n0288_p0063a05║彼寤寐、生滅二塵，畢竟無體。如是，阿難！當知如是覺知之根，非寤寐來、非生
X14n0288_p0063a06║滅有，不於根出亦非空生。何以故？若從寤來，寐即隨滅，將何為（知）寤？必生時有，
X14n0288_p0063a07║滅即同無，令誰受滅？若從滅有，生即滅無，誰知生者？若從根（意）出，寤寐二相隨
X14n0288_p0063a08║身開合，離斯二體，此覺知者同於空華，畢竟無性。若從空生，自是空知，何關
X14n0288_p0063a09║汝入？是故當知，意入虗妄，本非因緣、非自然性。
X14n0288_p0063a10║〔疏〕意以生滅為性，而其體不出憶忘眠寤之境。由四相妄遷，名曰顛倒。吸
X14n0288_p0063a11║撮內塵，即見聞逆流也。塵流逆內，無間即滅，即不相違越，名不及地。此言
X14n0288_p0063a12║意根之處，葢如斯而已，故曰畢竟無體，則虗妄可知矣。按婆沙云歸趨是
X14n0288_p0063a13║意業，謂五根各別所行，意則總領受彼所行及彼境界，能歸趣彼作諸事
X14n0288_p0063a14║業，故名意根。〔資中〕莊周云：其寤也形開，其寐也魂交。寤寐二相，自是形之
X14n0288_p0063a15║開合而覺知之性。離斯二者，故如空華。
X14n0288_p0063a16║復次，阿難！云何十二處本如來藏妙真如性？阿難！汝且觀此祇陀樹林及諸
X14n0288_p0063a17║泉池。於意云何？此等為是色生眼見、眼生色相？阿難！若復眼根生色相者，見
X14n0288_p0063a18║空非色，色性應銷，銷則顯發一切都無。色相既無，誰明（顯）空質？空亦如是。若復
X14n0288_p0064a01║色塵生眼見者，觀空非色，見即銷亡，亡則都無，誰明空色？是故當知，見與色
X14n0288_p0064a02║空俱無處所，即色與見二處虗妄，本非因緣、非自然性。
X14n0288_p0064a03║〔疏〕顯宗論云：處謂生門，心心所法於中生長，故名為處。是能生長彼作用
X14n0288_p0064a04║義故。然前談六入，則以塵對辨；今十二處，則以根對揚。由根塵同源，法不
X14n0288_p0064a05║孤立也。汝且下，以能生破所生。謂若眼生色相，則眼為能生，色為所生。然
X14n0288_p0064a06║見空之時，既無所生之色，則色性應銷，色銷則誰明空質乎？謂無色則不
X14n0288_p0064a07║能顯空也。若復下，謂若色生眼見，則色為能生，眼為所生。然觀空之時，既
X14n0288_p0064a08║無所生之眼，則見性應銷，見銷則以誰明空色乎？此明眼色二處俱無生
X14n0288_p0064a09║也。
X14n0288_p0064a10║阿難！汝更聽此祇陀園中，食辦擊鼓、眾集撞鐘，鐘鼓音聲前後相續。於意云
X14n0288_p0064a11║何？此等為是聲來耳邊？耳往聲處？阿難！若復此聲來於耳邊，如我乞食室羅
X14n0288_p0064a12║筏城，在祇陀林則無有我。此聲必來阿難耳處，目連、迦葉應不俱聞，何況其
X14n0288_p0064a13║中一千二百五十沙門，一聞鐘聲同來食處？若復汝耳往彼聲邊，如我歸住
X14n0288_p0064a14║祇陀林中，在室羅城則無有我。汝聞鼓聲，其耳已往擊鼓之處，鐘聲齊出應
X14n0288_p0064a15║不俱聞，何況其中象、馬、牛、羊種種音響，若無來往亦復無聞。是故當知，聽與
X14n0288_p0064a16║音聲俱無處所，即聽與聲二處虗妄，本非因緣、非自然性。
X14n0288_p0064a17║〔溫陵〕我入城，祇林無我，喻聲來耳。則餘處無聲，然千眾皆聞，則聲非來耳。
X14n0288_p0064a18║〔疏〕聲非來耳，以明聲處無生也。無聞者，聞無聞性也。聞尚無聞，安有往來
X14n0288_p0065a01║之事。
X14n0288_p0065a02║阿難！汝又齅此鑪中旃檀，此香若復然於一銖，室羅筏城四十里內同時聞
X14n0288_p0065a03║氣。於意云何？此香為復生旃檀木？生於汝鼻？為生於空？阿難！若復此香生於
X14n0288_p0065a04║汝鼻，稱（既云：）鼻所生，當從鼻出。鼻非旃檀，云何鼻中有旃檀氣？稱（既云：）汝聞香，當於鼻
X14n0288_p0065a05║入。鼻中出香，說聞非義。若生於空，空性常恒（不變），香應常在，何藉鑪中爇此枯木（旃檀）？
X14n0288_p0065a06║若生於木，則此香（木）質因爇成煙。若鼻得聞，合蒙煙氣，其煙騰空未及遙遠，四
X14n0288_p0065a07║十里內云何已聞？是故當知，香鼻與聞俱無處所，即齅與香二處虗妄，本非
X14n0288_p0065a08║因緣、非自然性。
X14n0288_p0065a09║〔溫陵〕鼻非旃檀，非鼻生也。藉爇而有，非空生也。香質是木，煙非其木，離木
X14n0288_p0065a10║離煙而能遠聞，豈鼻生哉？〔疏〕鼻根聞香，但由境有勝劣，故使聞有遠近。苟
X14n0288_p0065a11║香有百里之氣，即百里能聞，此則根無優劣，境有遠近明矣。
X14n0288_p0065a12║阿難，汝常二時眾中持鉢，其間或遇酥酪醍醐，名為上味。於意云何？此味為
X14n0288_p0065a13║復生於空中？生於舌中？為生食中？阿難，若復此味生於汝舌，在汝口中秪有
X14n0288_p0065a14║一舌，其舌爾時已成酥味，遇黑石蜜應不推移；若不變移，不名知味；若變移
X14n0288_p0065a15║者，舌非多體，云何多味一舌之知？若生於食，食非有識，云何自知？又食自知
X14n0288_p0065a16║即同他食，何預於汝名味之知？若生於空，汝噉虗空，當作何味？必其虗空若
X14n0288_p0065a17║作鹹味，既鹹汝舌，亦鹹汝面，則此界人同於海魚，既常受鹹，了不知淡；若不
X14n0288_p0065a18║識淡，亦不覺鹹，必無所知，云何名味？是故當知，味舌與嘗俱無處所，即嘗與
X14n0288_p0066a01║味二俱虗妄，本非因緣、非自然性。
X14n0288_p0066a02║〔溫陵〕舌無定味，又非多體，則味不生舌矣，石蜜、沙糖也。此若生食，食不自
X14n0288_p0066a03║知，因舌知味，非生食矣。
X14n0288_p0066a04║阿難，汝常晨朝以手摩頭。於意云何？此摩所知，誰為能觸？能為在手？為復在
X14n0288_p0066a05║頭？若在於手，頭則無知，云何成觸？若在於頭，手則無用，云何名觸？若各各有，
X14n0288_p0066a06║則汝阿難應有二身。若頭與手一觸所生，則手與頭當為一體。若一體者，觸
X14n0288_p0066a07║則無成。若二體者，觸誰為在？在能非所，在所非能，不應虗空與汝成觸。是故
X14n0288_p0066a08║當知，覺觸與身俱無處所，即身與觸二俱虗妄，本非因緣，非自然性。
X14n0288_p0066a09║〔疏〕觸因境有，然以手觸頭，則能所皆身，無定趣矣。謂觸有能所，方名為觸，
X14n0288_p0066a10║今頭足一體，豈名為觸耶。
X14n0288_p0066a11║阿難！汝常意中所緣善、惡、無記三性生成法則，此法為復即心所生？為當離
X14n0288_p0066a12║心別有方所？阿難！若即心者，法則非塵、非心所緣，云何成處？若離於心別有
X14n0288_p0066a13║方所，則法自性為知、非知？知則名心，異汝非塵、同他心量，即汝即心，云何汝
X14n0288_p0066a14║心更二於汝？若非知者，此塵既非色、聲、香、味，離合冷暖及虗空相，當於何在？
X14n0288_p0066a15║今於色空都無表示，不應人間更有空外，心非所緣，處從誰立？是故當知，法
X14n0288_p0066a16║則與心俱無處所，則意與法二俱虗妄，本非因緣、非自然性。
X14n0288_p0066a17║〔溫陵〕法若即心，則不屬塵，既非所緣，何成意處？若離於心，則法塵因意知
X14n0288_p0066a18║顯，故問為知非知？〔疏〕法若非知，則非色聲；若是色聲，自應可知。今既無知，
X14n0288_p0067a01║豈應藏於色空之外？既心無所緣，處從何立？釋曰：此十二處者，是心體根
X14n0288_p0067a02║本，而諸根緣此以生，故外論謂之勃路挐。勃路挐者，是根本義故，及作用
X14n0288_p0067a03║義故。又毗婆沙云：若欲觀察諸法性相，當依如是十二處教，便生十二處
X14n0288_p0067a04║影像明鏡。故經謂之如來藏性。
X14n0288_p0067a05║復次，阿難！云何十八界本如來藏妙真如性？阿難，如汝所明，眼色為緣，生於
X14n0288_p0067a06║眼識。此識為復因眼所生，以眼為界？因色所生，以色為界？阿難，若因眼生，既
X14n0288_p0067a07║無色空，無可分別，縱有汝識，欲將何用？汝見又非青黃赤白，無所表示，從何
X14n0288_p0067a08║立界？若因色生，空無色時，汝識應滅，云何識知是虗空性？若色變時，汝亦識
X14n0288_p0067a09║其色相遷變，汝識不遷，界從何立？從變則變，界相自無，不變則恒。既從色生，
X14n0288_p0067a10║應不識知虗空所在。若兼二種眼色共生，合則中離，離則兩合，體性雜亂，云
X14n0288_p0067a11║何成界？是故當知，眼、色為緣生眼識界，三處都無，則眼與色及色界三，本非
X14n0288_p0067a12║因緣、非自然性。
X14n0288_p0067a13║〔疏〕毗婆沙云：以四事故，立十八界：一、由自性故，建立色界乃至法界；二、由
X14n0288_p0067a14║作用故，建立眼識界乃至意識界；三、由能作故，建立眼界乃至意界；四、由
X14n0288_p0067a15║差別故，建立十八界。顯宗論云：界者，因義、種族義。謂由一身或一相續中，
X14n0288_p0067a16║有十八類諸種族，故名十八界。由根等展轉相望，種族不同，故名為界。釋
X14n0288_p0067a17║曰：按雜集論，十八界總有五義，謂一切種子義、因義、持自相義、持因果性
X14n0288_p0067a18║義、持一切法差別義。故知種族者，即種子義也。以有十八種子差別，名十
X14n0288_p0068a01║八界。〔溫陵〕若識因眼生，則無塵可知，故見非青等。若識因色生，則當隨色
X14n0288_p0068a02║滅，即應不識空。又色有遷變，識應知變。識若知變，則色滅識存，無與為界。
X14n0288_p0068a03║又若汝識亦變，變則無體，界相自無。若不隨變，則識應常一，當不識空。理
X14n0288_p0068a04║又不然，非色生矣。若謂眼色共生，則此識性應與根塵兩合，合則其識中
X14n0288_p0068a05║離，亦不成界矣。
X14n0288_p0068a06║阿難！又汝所明，耳聲為緣生於耳識，此識為復因耳所生以耳為界？因聲所
X14n0288_p0068a07║生以聲為界？阿難！若因耳生，動靜二相既不現前，根不成知必無所知，知尚
X14n0288_p0068a08║無成識何形貌？若取耳聞無動靜故，聞無所成，云何耳形雜色觸塵名為識
X14n0288_p0068a09║界？則耳識界復從誰立？若生於聲，識因聲有則不關聞，無聞則亡聲相所在。
X14n0288_p0068a10║識從聲生，許聲因聞而有聲相，聞應聞識，不聞非界。聞則同聲，識已被聞，誰
X14n0288_p0068a11║知聞識？若無知者終如草木，不應聲聞雜成中界。界無中位，則內外相復從
X14n0288_p0068a12║何成？是故當知，耳聲為緣生耳識界，三處都無，則耳與聲及聲界三，本非因
X14n0288_p0068a13║緣、非自然性。
X14n0288_p0068a14║〔疏〕若識因耳生，則無動靜可識，既無所識，界義不成。若取耳根，聞無動靜，
X14n0288_p0068a15║不藉聲塵者，則耳根所依，是形色觸法，故耳識依聲，不雜觸塵也，此識不
X14n0288_p0068a16║生根明矣。又若識生於聲，則不關聞，不關聞即無聲相，則無所識知。縱謂
X14n0288_p0068a17║識從聲有，然許因聞有聲，識若聲生，聲應有識，則聞聲時即是聞識，不聞
X14n0288_p0068a18║又非界聞，則此識即同於聲，理無是矣。〔長水曰〕：既能了之識，作所聞之聲，
X14n0288_p0069a01║則誰為能知？知此聞識也。
X14n0288_p0069a02║阿難，又汝所明，鼻香為緣生於鼻識，此識為復因鼻所生以鼻為界？因香所
X14n0288_p0069a03║生以香為界？阿難，若因鼻生，則汝心中以何為鼻？為取肉形雙爪之相？為取
X14n0288_p0069a04║齅知動搖之性？若取肉形，肉質乃身，身知即觸，名身非鼻，名觸即塵，鼻尚無
X14n0288_p0069a05║名，云何立界？若取齅知，又汝心中以何為知？以肉為知，則肉之知元觸非鼻；
X14n0288_p0069a06║以空為知，空則自知，肉應非覺。如是則應虗空是汝，汝身非知。今日，阿難，應
X14n0288_p0069a07║無所在，以香為知，知自屬香，何預於汝？若香臭氣必生汝鼻，則彼香臭二種
X14n0288_p0069a08║流氣不生，伊蘭及旃檀木二物不來，汝自齅鼻為香為臭？臭則非香，香應非
X14n0288_p0069a09║臭。若香臭二俱能聞者，則汝一人應有兩鼻，對我問道：有二，阿難，誰為汝體？
X14n0288_p0069a10║若鼻是一，香臭無二，臭既為香，香復成臭，二性不有，界從誰立？若因香生，識
X14n0288_p0069a11║因香有，如眼有見不能觀眼，因香有故應不知香，知即非生，不知非識。香非
X14n0288_p0069a12║知有，香界不成；識不知香，因界則非從香建立。既無中間，不成內外，彼諸聞
X14n0288_p0069a13║性畢竟虗妄。是故當知，鼻、香為緣生鼻識界，三處都無，則鼻與香及香界三，
X14n0288_p0069a14║本非因緣、非自然性。
X14n0288_p0069a15║根有二相：肉形雙爪，浮塵根也；覺知動搖，勝義根也；若肉形下，破浮塵根。
X14n0288_p0069a16║〔溫陵〕名身則非鼻，名觸則身根之塵，故鼻尚無名也。若取嗅知下，破勝義
X14n0288_p0069a17║根。肉質之知屬身，故元觸非鼻；虗空之知屬境，故肉應非覺。〔疏〕若香臭氣
X14n0288_p0069a18║下，若從鼻生，則香臭二種不生伊蘭及栴檀樹，故曰二物不來，汝自嗅鼻
X14n0288_p0070a01║為香為臭。伊蘭，臭樹也。臭則非香下，以根從境破，謂境既有二，根應成兩，
X14n0288_p0070a02║故先定云臭則非香，香則非臭，意在俱聞，墮兩鼻之失。若鼻是一下，以境
X14n0288_p0070a03║從根破，謂根既是一，境應非二，故臭亦非香，復成臭也。〔溫陵〕眼識因眼而
X14n0288_p0070a04║有，既不能見眼；鼻識因香而有，應不知香。若曰能知，即非香生；若曰不知，
X14n0288_p0070a05║即不名識，皆不可也。香非知有者，謂香不因根，即不成香界；識不知香，即
X14n0288_p0070a06║不成識界。中間，識也；內外，根境也。
X14n0288_p0070a07║阿難，又汝所明，舌味為緣生於舌識，此識為復因舌所生以舌為界？因味所
X14n0288_p0070a08║生以味為界？阿難，若因舌生，則諸世間甘蔗、烏梅、黃連、石鹽、細辛、薑、桂都無
X14n0288_p0070a09║有味，汝自嘗舌為甜為苦？若舌性苦，誰來嘗舌？舌不自嘗，孰為知覺？舌性非
X14n0288_p0070a10║苦，味自不生，云何立界？若因味生，識自為味，同於舌根應不自嘗，云何識知
X14n0288_p0070a11║是味非味？又一切味非一物生，味既多生識應多體，識體若一體必味生，鹹
X14n0288_p0070a12║淡甘辛和合俱生，諸變異相同為一味應無分別，分別既無別不名識，云何
X14n0288_p0070a13║復名舌味識界？不應虗空生汝心識，舌味和合即於是中元無自性，云何界
X14n0288_p0070a14║生？是故當知，舌、味為緣生舌識界，三處都無，則舌與味及舌界三，本非因緣、
X14n0288_p0070a15║非自然性。
X14n0288_p0070a16║〔溫陵〕味因舌嘗，若舌本苦，則無能嘗者，孰為識體？若舌本淡，既不因境，味
X14n0288_p0070a17║無所生。食自為味，謂食即味也，同於舌根，舌不自嘗也。
X14n0288_p0070a18║阿難，又汝所明，身觸為緣，生於身識。此識為復因身所生，以身為界？因觸所
X14n0288_p0071a01║生，以觸為界？阿難，若因身生，必無合離，二覺觀緣，身何所識？若因觸生，必無
X14n0288_p0071a02║汝身，誰有非身知合離者？阿難，物不觸知，身知有觸，知身即觸，知觸即身，即
X14n0288_p0071a03║觸非身，即身非觸，身觸二相元無處所，合身即為身自體性，離身即是虗空
X14n0288_p0071a04║等相，內外不成，中云何立？中不復立，內外性空，則汝識生，從誰立界？是故當
X14n0288_p0071a05║知，身觸為緣生身識界，三處都無，則身與觸及身界三，本非因緣、非自然性。
X14n0288_p0071a06║〔溫陵〕覺觀即身識，而以離合二境為緣，若無緣則無識，是則因境非因身
X14n0288_p0071a07║也。〔疏〕瑜伽云：為身所證，說名為觸。觸因感物而生，物無情，不能知觸，則知
X14n0288_p0071a08║觸者身也。今以手觸頭，則身即觸，觸即身，身觸互奪，元無處所。又合身則
X14n0288_p0071a09║無處位，故即為身體；離身則無觸因，故即同虗空。釋曰：俱舍說五識有覺
X14n0288_p0071a10║觀，而唯識破之。觀今經之義，則唯識之破非也。
X14n0288_p0071a11║阿難！又汝所明，意法為緣生於意識，此識為復因意所生以意為界？因法所
X14n0288_p0071a12║生以法為界？阿難！若因意生，於汝意中必有所思發明汝意。若無前法，意無
X14n0288_p0071a13║所生，離緣無形，識將何用？又汝識心與諸思量兼了別性，為同為異？同意即
X14n0288_p0071a14║意，云何所生？異意不同，應無所識。若無所識，云何意生？若有所識，云何識意
X14n0288_p0071a15║唯同與異？二性無成，界云何立？若因法生，世間諸法不離五塵，汝觀色法及
X14n0288_p0071a16║諸聲法、香法、味法及與觸法，相狀分明以對五根，非意所攝，汝識決定依於
X14n0288_p0071a17║法生。今汝諦觀，法法何狀？若離色空、動靜、通塞、合離、生滅，越此諸相終無所
X14n0288_p0071a18║得。生則色空諸法等生，滅則色空諸法等滅。所因既無，因生有識，作何形相？
X14n0288_p0072a01║相狀不有，界云何生？是故當知，意、法為緣生意識界，三處都無，則意與法及
X14n0288_p0072a02║意界三，本非因緣、非自然性。
X14n0288_p0072a03║〔疏〕所思即法塵也。若無前法，意無所生，是則因境，非因根也。又汝下，識心
X14n0288_p0072a04║即意識，思量即所思，了別即意根，經以根塵識兼舉也。經問：識與根塵，為
X14n0288_p0072a05║同為異？故疊破云：同意即意，云何說是意所生耶？異意則應無法塵，故無
X14n0288_p0072a06║所識。云何識意者，謂塵由意生，今識既異意，而復有所識，則識塵時即同
X14n0288_p0072a07║識意，然識無識意之理也。若因下，破從法生。擕李曰：生滅即法塵也。然生
X14n0288_p0072a08║滅但是五塵通相，離五無體，故云生則諸法生也。〔疏〕顯宗論云：由六識身
X14n0288_p0072a09║無間滅已，皆名為意。此於意識作所依根。意識既唯依過去，故云生則諸
X14n0288_p0072a10║法生，滅則諸法滅也。所因，即法塵。所因之法，自無因之生，識復作何狀？釋
X14n0288_p0072a11║曰：已上略釋心、意、識竟。今更總釋者，復有多義。毗婆沙云：過去名意，現在
X14n0288_p0072a12║名識，未來名心。又界中施設心，處中施設意，蘊中施設識。又心是種族義，
X14n0288_p0072a13║意是生門義，識是積聚義。又遠行是心業，前行是意業，續生是識業。又彩
X14n0288_p0072a14║畫是心業，歸趣是意業，分別是識業。此心、意、識，又有二種分別。脇尊者說
X14n0288_p0072a15║云：滋長是有漏心，分割是無漏心；思量是有漏意，思惟是無漏意；分別是
X14n0288_p0072a16║有漏識，解了是無漏識。如是等，廣如論說。
X14n0288_p0072a17║如來藏之三（七大）。
X14n0288_p0072a18║七大者，俱舍云：地水火風，於諸世間，能作大事，故名為大。蓋真空性火，以
X14n0288_p0073a01║妙萬物而為言；隨處發生，顯徧周而為性。良以空不空如來藏中，有過恒
X14n0288_p0073a02║沙德用。故理事交徹，所以融乎真俗；體用相即，所以俱乎空假。此如來藏
X14n0288_p0073a03║性，為圓明攝德之門，性海全收，而萬法交歸矣。故經云：清淨本然，周徧法
X14n0288_p0073a04║界。則真空理體也。又云：應所知量，隨業發現。則俗諦中相用也。又云：性色
X14n0288_p0073a05║真空，性空真色。則交徹融涉，所以圓明法界也。夫聖性非遠，體之即神。是
X14n0288_p0073a06║故析塵鑽火，拂鏡披衣，乃至鑿井指眾，繁興交作，皆明即事而真之理也。
X14n0288_p0073a07║阿難白佛言：世尊！如來常說和合因緣。一切世間種種變化，皆因四大和合
X14n0288_p0073a08║發明，云何如來因緣、自然二俱排擯？我今不知斯義所屬，惟垂哀愍，開示眾
X14n0288_p0073a09║生中道了義無戲論法。爾時，世尊告阿難言：汝先厭離聲聞、緣覺諸小乘法，
X14n0288_p0073a10║發心勤求無上菩提，故我今時為汝開示第一義諦，如何復將世間戲論妄
X14n0288_p0073a11║想因緣而自纏繞？汝雖多聞，如說藥人，真藥現前不能分別，如來說為真可
X14n0288_p0073a12║憐愍。汝今諦聽，我當為汝分別開示，亦令當來修大乘者通達實相。阿難默
X14n0288_p0073a13║然，承佛聖旨。阿難！如汝所言，四大和合發明世間種種變化。阿難！若彼大性
X14n0288_p0073a14║體非和合，則不能與諸大雜和，猶如虗空不和諸色。若和合者，同於變化，始
X14n0288_p0073a15║終相成，生滅相續，生死死生，生生死死，如旋火輪未有休息。阿難（例文）！如水成冰，
X14n0288_p0073a16║冰還成水。
X14n0288_p0073a17║〔孤山〕阿難執昔所談，疑今第一義諦，將恐眾生聞昔和合則滯於有，聞今
X14n0288_p0073a18║排擯則溺於空，不達中道，動成戲論，故請開示。〔吳興〕若彼大性下，意謂四
X14n0288_p0074a01║大之性，不和四大之相，斯則性居相外。此約真如隨緣，不同頑空之性也。
X14n0288_p0074a02║若和合下，既破非和，恐計和合，故復破之。此約真如不變，不同變化等相
X14n0288_p0074a03║也。〔疏〕按超日月三昧經云：天、人、菩薩、聲聞、緣覺，斯之所行，有合有散，不得
X14n0288_p0074a04║成於無上正道。皆由不知道本，於是廣談色心二法，乃至如來法身，方得
X14n0288_p0074a05║無合無散。甚與今經互相發明。今復略引者，經云：謂地、水、火、風，有色無見，
X14n0288_p0074a06║未有三界是四色者，而常自然，無有作者，自然動起，唯道能名。釋曰：謂四
X14n0288_p0074a07║大動起，皆道體而然也。經又曰：乃至補處，能名斯道。無象之象，亦曰心色。
X14n0288_p0074a08║阿惟越致見心色，阿惟顏見四色心，如來見四色心之本也。釋曰：色心之
X14n0288_p0074a09║本，唯如來始見。經又曰：於三界而不然者，是為心色，名曰心本。釋曰：謂不
X14n0288_p0074a10║如三界，見於三界之色者，則為心色，是為心本。經又曰：故曰非不然，於菩
X14n0288_p0074a11║薩法，故曰為然。釋曰：菩薩有度生之情，故起四大之色。經又曰：無心色志，
X14n0288_p0074a12║三界自然，自然如空，乃名曰道。釋曰：如聲聞滅色，可謂有志於心；菩薩不
X14n0288_p0074a13║滯空，可謂有心於色，皆合散之道也。經又曰：於是諸佛無合無散，所以者
X14n0288_p0074a14║何？假使合者，則人本也；假使散者，則生死也。釋曰：即所謂若和合者，同於
X14n0288_p0074a15║變化，乃至生生死死，如旋火輪也。經又曰：見生死苦，泥洹之樂，則名聲聞；
X14n0288_p0074a16║處在中間，無益一切，名曰緣覺；無合無散，名曰法身。法身無形，普入一切，
X14n0288_p0074a17║亦無所入，無所不入。釋曰：下經阿難領解，不立僧祇獲法身者，領解此義
X14n0288_p0074a18║也。故密藏經云：如來法身住一切眾生身中，光影外現，猶如淨縷褁牟尼
X14n0288_p0075a01║珠，無所障礙，即無合無散之身也。又經阿難二字，當在氷還成水之下，汝
X14n0288_p0075a02║觀地性之上，蓋文倒耳。
X14n0288_p0075a03║汝觀地性，麤為大地，細為微塵。至鄰虗塵，析彼極微色邊際相七分所成，更
X14n0288_p0075a04║析鄰虗即實空性。阿難，若此鄰虗析成虗空，當知虗空出生色相。汝今問言，
X14n0288_p0075a05║由和合故，出生世間諸變化相。汝且觀此一鄰虗塵，用幾虗空和合而有？不
X14n0288_p0075a06║應鄰虗合成鄰虗。又鄰虗塵析入空者，用幾色相合成虗空？若色合時，合色
X14n0288_p0075a07║非空；若空合時，合空非色。色猶可析，空云何合？汝元不知，如來藏中，性色真
X14n0288_p0075a08║空，性空真色，清淨本然，周徧法界，隨眾生心應所知量，循業發現。世間無知，
X14n0288_p0075a09║惑為因緣及自然性，皆是識心分別計度，但有言說，都無實義。
X14n0288_p0075a10║〔疏〕言微塵者，十地論云：唯不動地菩薩得自在行，觀地、水、火、風諸微塵性，
X14n0288_p0075a11║皆如實知。然今云析色者，皆為破計。汝觀下，以色空義破和合計。由性色
X14n0288_p0075a12║即是真空，故合無所合；性空而是真色，故非合而合。性即空也，空即性也。
X14n0288_p0075a13║真色亦然。由色空之體皆即真性，故相融而無礙。又經明析色者，由諸瑜
X14n0288_p0075a14║伽師依聖教量，以假想力析色為空，遂為虗空。由析而有，因而計彼世界
X14n0288_p0075a15║亦由合而成。故金剛般若云：若世界實有者，即是一合相。〔孤山曰〕：既能析
X14n0288_p0075a16║色為空，亦可合空為色。若空不可合，色從何生？然而不知皆即妄心分別。
X14n0288_p0075a17║故密嚴云：地等和合微塵之聚，若離於心，即無所得。
X14n0288_p0075a18║阿難！火性無我，寄於諸緣。汝觀城中未食之家，欲炊爨時，手執陽燧，日前求
X14n0288_p0076a01║火。阿難！名和合者，如我與汝一千二百五十比丘，今為一眾，眾雖為一，詰其
X14n0288_p0076a02║根本，各各有身，皆有所生氏族名字，如舍利弗婆羅門種，優樓頻螺迦葉波
X14n0288_p0076a03║種，乃至阿難瞿曇種姓。阿難！若此火性因和合有，彼手執鏡，於日求火，此火
X14n0288_p0076a04║為從鏡中而出？為從艾出？為於日來？阿難！若日來者，自能燒汝手中之艾，來
X14n0288_p0076a05║處林木皆應受焚。若鏡中出，自能於鏡出然於艾，鏡何不鎔？紆（屈）汝手執尚無
X14n0288_p0076a06║熱相，云何融泮？若生於艾，何藉日鏡光明相接，然後火生？汝又諦觀，鏡因手
X14n0288_p0076a07║執，日從天來，艾本地生，火從何方遊歷於此？日鏡相遠，非和非合，不應火光
X14n0288_p0076a08║無從自有。汝猶不知，如來藏中，性火真空，性空真火，清淨本然，周徧法界，隨
X14n0288_p0076a09║眾生心，應所知量。阿難！當知世人一處執鏡，一處火生，徧法界執，滿世間起，
X14n0288_p0076a10║起徧世間，寧有方所？循業發現世間無知，惑為因緣及自然性，皆是識心分
X14n0288_p0076a11║別計度，但有言說，都無實義。
X14n0288_p0076a12║〔疏〕按俱舍釋地、水、火、風有三種義。論云：地、水、火、風體寬廣故，一切餘色所
X14n0288_p0076a13║依止故。又云：能持自相及所造色，故名為界。又云：以能增廣一切有色物
X14n0288_p0076a14║生，及於世間能作大事。然由體大故，能周徧法界；然由用周故，能循業發
X14n0288_p0076a15║現。此性火真空之義也。〔溫陵〕火無自體，寓物成形，故曰無我。眾名和合，詰
X14n0288_p0076a16║之各有根本，非和合也。〔疏〕陽燧，取火珠也。以銅為者，則其形如鏡。淮南云，
X14n0288_p0076a17║物類相動，本標相應。陽燧見日，則然而為火；方諸見月，則津而為水。言日
X14n0288_p0076a18║鏡相遠者，顯非和之性；無從自有者，破自然之情。佛地論云，如鏡中火，無
X14n0288_p0077a01║別自體，隨眾生心，亦非和合。
X14n0288_p0077a02║阿難，水性不定，流息無恒，如室羅城迦毗羅仙、斫迦羅仙及鉢頭摩訶薩多
X14n0288_p0077a03║等諸大幻師，求太陰精用和幻藥。是諸師等於白月晝，手執方諸承月中水，
X14n0288_p0077a04║此水為復從珠中出？空中自有？為從月來？阿難，若從月來，尚能遠方令珠出
X14n0288_p0077a05║水，所經林木皆應吐流，流則何待方諸所出？不流明水非從月降。若從珠出，
X14n0288_p0077a06║則此珠中常應流水，何待中宵承白月晝？若從空生，空性無邊，水當無際，從
X14n0288_p0077a07║人洎天皆同滔溺，云何復有水陸空行？汝更諦觀，月從天陟，珠因手持，承珠
X14n0288_p0077a08║水盤本人敷設，水從何方流注於此？月珠相遠，非和非合，不應水精無從自
X14n0288_p0077a09║有。汝尚不知如來藏中性水真空，性空真水清淨本然，周徧法界，隨眾生心
X14n0288_p0077a10║應所知量，一處執珠一處水出，徧法界執滿法界生，生滿世間寧有方所？循
X14n0288_p0077a11║業發現世間無知，惑為因緣及自然性，皆是識心分別計度，但有言說都無
X14n0288_p0077a12║實義。
X14n0288_p0077a13║〔溫陵〕求則流，否則息，所謂流息無恒也。太陰精即月中水，方諸取水珠也。
X14n0288_p0077a14║〔疏〕方諸，陰物。月者，羣陰之宗，其氣類相感，故水之從出，若月上潮生，亦其
X14n0288_p0077a15║類也。然川澤陂池，流用不息，而獨言方諸者，取業用言之也。
X14n0288_p0077a16║阿難，風性無體，動靜不常。汝常整衣入於大眾僧伽梨角，動及旁人，則有微
X14n0288_p0077a17║風拂彼人面。此風為復出袈裟角，發於虗空，生彼人面？阿難，此風若復出袈
X14n0288_p0077a18║裟角，汝乃披風，其衣飛搖，應離汝體。我今說法，會中垂衣，汝看我衣，風何所
X14n0288_p0078a01║在？不應衣中有藏風地。若生虗空，汝衣不動，何因無拂？空性常住，風應常生。
X14n0288_p0078a02║若無風時，虗空當滅，滅風可見，滅空何狀？若有生滅，不名虗空，名為虗空，云
X14n0288_p0078a03║何風出？若風自生被拂之面，從彼面生，當應拂汝。自汝整衣，云何倒拂？汝審
X14n0288_p0078a04║諦觀，整衣在汝，面屬彼人，虗空寂然，不參流動，風自誰方鼓動來此？風空性
X14n0288_p0078a05║隔，非和非合，不應風性無從自有。汝宛不知如來藏中，性風真空，性空真風，
X14n0288_p0078a06║清淨本然，周徧法界，隨眾生心應所知量。阿難，如汝一人微動服衣，有微風
X14n0288_p0078a07║出，徧法界拂，滿國土生，周徧世間，寧有方所循業發現？世間無知，惑為因緣
X14n0288_p0078a08║及自然性，皆是識心分別計度，但有言說，都無實義。
X14n0288_p0078a09║〔溫陵〕拂衣則動，垂衣則靜，故動靜不常。〔疏〕被拂之面，謂他人也。風性動，空
X14n0288_p0078a10║性靜，故不相參雜。
X14n0288_p0078a11║阿難，空性無形，因色顯發。如室羅城去河遙處，諸剎利種及婆羅門、毗舍、首
X14n0288_p0078a12║陀，兼頗羅墮、旃陀羅等，新立安居，鑿井求水，出土一尺，於中則有一尺虗空，
X14n0288_p0078a13║如是乃至出土一丈，中間還得一丈虗空，虗空淺深隨出多少。此空為當因
X14n0288_p0078a14║土所出？因鑿所有？無因自生？阿難，若復此空無因自生，未鑿土前何不無礙？
X14n0288_p0078a15║唯見大地逈無通達。若因土出，則土出時應見空入。若土先出無空入者，云
X14n0288_p0078a16║何虗空因土而出？若因出入，則應空土元無異因，無異則同，則土出時空何
X14n0288_p0078a17║不出？若因鑿出，則鑿出空應非出土，不應鑿出，鑿自出土，云何見空？汝更審
X14n0288_p0078a18║諦諦審諦觀，鑿從人手隨方運轉，土因地移，如是虗空因何所出？鑿空虗實
X14n0288_p0079a01║不相為用，非和非合，不應虗空無從自出。若此虗空性圓周徧本不動搖，當
X14n0288_p0079a02║知現前地水火風，均名五大性真圓融，皆如來藏本無生滅。阿難，汝心昏迷，
X14n0288_p0079a03║不悟四大元如來藏，當觀虗空為出、為入、為非出入？汝全不知如來藏中性
X14n0288_p0079a04║覺真空，性空真覺清淨本然周徧法界，隨眾生心應所知量。阿難，如一井空，
X14n0288_p0079a05║空生一井；十方虗空亦復如是，圓滿十方，寧有方所循業發現？世間無知，惑
X14n0288_p0079a06║為因緣及自然性，皆是識心分別計度，但有言說，都無實義。
X14n0288_p0079a07║〔疏〕空因鑿土而出，所謂因色顯發也。未鑿土前，地無通達，則空非無因也。
X14n0288_p0079a08║若因鑿土而出，則空居土外，故土出時，應見空入，此則辨明空不因土也。
X14n0288_p0079a09║又若無異因，則空土同體；若同體者，則土出時，何不見空？同土而出，又非
X14n0288_p0079a10║同體矣。又鑿體堅實，空體虗通，故不相為用，非和合矣。釋曰：按六大經說
X14n0288_p0079a11║地水火風空識，而不言見大，故彼經名六大。又彼以六大合內外而說，則
X14n0288_p0079a12║知此經之義，是談外以該內也。
X14n0288_p0079a13║阿難，見覺無知，因色空有。如汝今者在祇陀林，朝明夕昏，設居中宵，白月則
X14n0288_p0079a14║光，黑月便暗，則明暗等因見分析。此見為復與明暗相并太虗空？為同一體？
X14n0288_p0079a15║為非一體？或同非同？或異非異？阿難，此見若復與明與暗及與虗空元一體
X14n0288_p0079a16║者，則明與暗二體相亡，暗時無明，明時無暗。若與暗一，明則見亡。必一於明，
X14n0288_p0079a17║暗時當滅，滅則云何見明見暗？若明暗殊，見無生滅，一云何成？若此見精與
X14n0288_p0079a18║暗與明非一體者，汝離明暗及與虗空，分析見元作何形相？離明離暗及離
X14n0288_p0080a01║虗空，是見元同龜毛兔角。明暗虗空三事俱異，從何立見？明暗相背，云何或
X14n0288_p0080a02║同？離三元無，云何或異？分空分見，本無邊畔，云何非同？見暗見明，性非遷改，
X14n0288_p0080a03║云何非異？汝更細審，微細審詳，審諦審觀，明從太陽，暗隨黑月，通屬虗空，壅
X14n0288_p0080a04║歸大地，如是見精因何所出？見覺空頑，非和非合，不應見精無從自出。若見
X14n0288_p0080a05║聞知性圓周徧，本不動搖，當知無邊不動虗空，并其動搖地水火風，均名六
X14n0288_p0080a06║大，性真圓融，皆如來藏，本無生滅。阿難，汝性沈淪，不悟汝之見聞覺知本如
X14n0288_p0080a07║來藏。汝當觀此見聞覺知，為生為滅？為同為異？為非生滅？為非同異？汝曾不
X14n0288_p0080a08║知如來藏中，性見覺明，覺精明見，清淨本然，周徧法界，隨眾生心應所知量。
X14n0288_p0080a09║如一見根，見周法界，聽齅嘗觸，覺觸覺知，妙德瑩然，徧周法界，圓滿十虗，寧
X14n0288_p0080a10║有方所？循業發現世間無知，惑為因緣及自性性，皆是識心分別計度，但有
X14n0288_p0080a11║言說，都無實義。
X14n0288_p0080a12║〔疏〕文中六問，顯六種義，所以破諸見計情也。謂一、非一、同、非同、異、非異為
X14n0288_p0080a13║六：第一、以常易義破一見，謂見性常住，境性代易，云何為一也？第二、以相
X14n0288_p0080a14║因義破非一見，謂根境相因而有，離明暗空，則無見相，云何非一也？第三、
X14n0288_p0080a15║以差別義破同見，謂明暗有差別，見性無差別，云何或同也？第四、以相由
X14n0288_p0080a16║義破異見，謂根塵相由而有，離三元無二，何為異也？第五、以邊際義破非
X14n0288_p0080a17║同見，謂分空分見，本無邊際，云何非同也？第六、以常變義破非異見，謂見
X14n0288_p0080a18║無遷改，境有變更，云何非異也？
X14n0288_p0081a01║阿難，識性無源，因於六種根塵妄出。汝今徧觀此會聖眾，用目循歷，其目周
X14n0288_p0081a02║視，但如鏡中無別分析。汝識於中次第標指，此是文殊，此富樓那，此目犍連，
X14n0288_p0081a03║此須菩提，此舍利弗。此識了知，為生於見，為生於相，為生虗空，為無所因突
X14n0288_p0081a04║然而出？阿難，若汝識性生於見中，如無明暗及與色空，四種必無，元無汝見，
X14n0288_p0081a05║見性尚無，從何發識？若汝識性生於相中，不從見生，既不見明，亦不見暗，明
X14n0288_p0081a06║暗不矚，即無色空，彼相尚無，識從何發？若生於空，非相非見，非見無辨，自不
X14n0288_p0081a07║能知明暗色空非相滅緣，見聞覺知無處安立。處此二非，空則同無，有非同
X14n0288_p0081a08║物，縱發汝識，欲何分別？若無所因突然而出，何不日中別識明月？汝更細詳，
X14n0288_p0081a09║微細詳審，見託汝睛，相推前境，可狀成有，不相成無，如是識緣因何所出？識
X14n0288_p0081a10║動見澄，非和非合，聞聽覺知亦復如是，不應識緣無從自出。若此識心本無
X14n0288_p0081a11║所從，當知了別見聞覺知，圓滿湛然，性非從所。兼彼虗空地水火風，均名七
X14n0288_p0081a12║大，性真圓融，皆如來藏，本無生滅。阿難，汝心麤浮，不悟見聞發明了知本如
X14n0288_p0081a13║來藏。汝應觀此六處識心，為同為異？為空為有？為非同異？為非空有？汝元不
X14n0288_p0081a14║知如來藏中，性識明知，覺明真識，妙覺湛然，徧周法界，含吐十虗，寧有方所
X14n0288_p0081a15║循業發現？世間無知，惑為因緣及自然性，皆是識心分別計度，但有言說，都
X14n0288_p0081a16║無實義。
X14n0288_p0081a17║〔真際〕根但照境，故如鏡中；識具了別，故能標指。〔疏〕覺明者，即本覺明心也。
X14n0288_p0081a18║前約真性離妄，故云覺明為咎；此以真妄融即，故云覺明真識。孤山若生
X14n0288_p0082a01║空下，謂空無相見，不能發識也。〔溫陵〕非是見則無所辨，非是相則無所緣。
X14n0288_p0082a02║又若處此二非之間，識體若有，非同物象；識體若空，則同龜毛。既無自體，
X14n0288_p0082a03║安能有用？若無所因者，如日中無月，則無見月之識，又非無因也。又識有
X14n0288_p0082a04║分別名動，見無分別名澄。見與識隔，聞知亦然，非和合矣。
X14n0288_p0082a05║爾時，阿難及諸大眾蒙佛如來微妙開示，身心蕩然，得無罣礙。是諸大眾各
X14n0288_p0082a06║各自知心徧十方，見十方空，如觀手中所持葉物，一切世間諸所有物皆即
X14n0288_p0082a07║菩提妙明元心。心精徧圓，含褁十方，反觀父母所生之身，猶彼十方虗空之
X14n0288_p0082a08║中吹一微塵，若存若亡，如湛巨海流一浮漚，起滅無從。了然自知獲本妙心，
X14n0288_p0082a09║常住不滅，禮佛合掌，得未曾有，於如來前說偈讚佛：
X14n0288_p0082a10║〔溫陵〕初自決擇心見，終至陰入七大，多方發明，使悟器界萬法，當體全真，
X14n0288_p0082a11║本如來藏，妙真如性，是謂微密開示也。
X14n0288_p0082a12║妙湛總持不動尊，首楞嚴王世希有，銷我億劫顛倒想，不歷僧祇獲法身。願
X14n0288_p0082a13║今得果成寶王，還度如是恒沙眾，將此深心奉塵剎，是則名為報佛恩。伏請
X14n0288_p0082a14║世尊為證明，五濁惡世誓先入，如一眾生未成佛，終不於此取泥洹。大雄大
X14n0288_p0082a15║力大慈悲，希更審除微細惑，令我早登無上覺，於十方界坐道場。舜若多性
X14n0288_p0082a16║可銷亡，爍迦羅心無動轉。
X14n0288_p0082a17║〔疏〕以明領解獲益，故說偈讚佛。初中頌意，略顯三德：妙湛頌清淨本然，周
X14n0288_p0082a18║徧法界；總持頌圓滿十方，寧有方所；不動頌當業發生，隨處滅盡。言法身
X14n0288_p0083a01║者，總領根身等法身也。法身之義，略有十種：一、藏識法身，如楞伽以根身
X14n0288_p0083a02║器略為藏識境界法身故；二、在纏法身，如究竟一乘寶性論云：法身遍無
X14n0288_p0083a03║差，皆實有佛性，是故說眾生，皆有如來藏；三、本智法身，即上論云：依自身
X14n0288_p0083a04║根本智故，知眾生有清淨法身；四、在纏離染法身，如法界無差別論云：眾
X14n0288_p0083a05║生界淨，應知即是法身；五、功德法身，謂戒、定、慧等五分法身；六、無為法身，
X14n0288_p0083a06║如佛性論云：初無為相者，顯如來法身；七、言說法身，如寶性論云：說法習
X14n0288_p0083a07║氣，為如來法身；八、具相法身，即上論云：如虗空無相，而現色等相，法身亦
X14n0288_p0083a08║如是，具足六根相。又法華云：微妙淨法身，具相三十二；九、應物法身，如金
X14n0288_p0083a09║光明云：佛真法身，猶若虗空，應物現形，如水中月；十、難思法身，如密藏經
X14n0288_p0083a10║云：如來法身，住一切眾生身中，光影外現，猶如淨縷裹牟尼珠，無所障蔽。
X14n0288_p0083a11║此法身者，為難思故。願今下，頌有四心，謂：度盡恒沙，是大悲心；以奉塵剎，
X14n0288_p0083a12║是報恩心；惡世先入，是忍苦心；不取泥洹，是無盡心。
X14n0288_p0083a13║鎮澄讚曰：　三科七大，藏性攸居，總緣塵業事紛輿。全體即真如理事，雙袪
X14n0288_p0083a14║信步駕長車。
X14n0288_p0083a15║傳，如截流曰：　所稱六入者，根為吸塵名，入從所得名，亦能入塵，破屬識故。
X14n0288_p0083a16║今文雖則根塵對辯，而正破在根。十二處者，根塵互依，通名曰處。文雖根塵
X14n0288_p0083a17║互破，正破在塵。十八界者，根塵識三，種族區別，故名曰界。文雖根塵識三，相
X14n0288_p0083a18║對推破，而正破在識。連前色陰，名為四科，總由見相發心一句生來。如般若
X14n0288_p0084a01║經中，色心開合之義，大意無非破妄顯真，會相歸性，疊拂因緣自然諸計，明
X14n0288_p0084a02║玅奢摩他微密觀照耳。自阿難示和合疑，以究七大禪那，玅旨乃畢。于是疑
X14n0288_p0084a03║意含二：一迷所開權教，發明世間之粗相，異乎今日所談之真空，故云如來
X14n0288_p0084a04║常說和合因緣。一切世間種種變化，皆由四大和合發明，云何如來因緣自
X14n0288_p0084a05║然，二俱排擯？次謂真諦縱離乎諸相，而圓理豈容乎偏遣？葢偏遣偏立，總非
X14n0288_p0084a06║究竟，故曰唯垂哀愍，開示眾生中道了義無戲論法。佛約非和不和二節破
X14n0288_p0084a07║之者，此也。言雖多聞，如說藥人，真藥現前，不能分別者，上聞陰入處界，本如
X14n0288_p0084a08║來藏，是即了義之法。迷此別請，故喻云實相，即七大清淨之相。言若彼大性，
X14n0288_p0084a09║體非和合，則不能與諸相雜和，猶如虗空，不和諸色者，此破非和合。葢大性
X14n0288_p0084a10║即相，一切圓融，不同空色之成敵，故不可計非和合也。言若和合同于變化
X14n0288_p0084a11║至如旋火輪無有休息者，此破和合。葢大相即性，凝然常寂，焉同火輪之旋
X14n0288_p0084a12║轉，故不可計為和合也。上約二義難破，今將詳示，故復召告，特啟氷水之喻，
X14n0288_p0084a13║結上以起下焉。結上者，如水成氷，喻性即相也；如氷成水，喻相即性也。觀冰
X14n0288_p0084a14║水原非二體，而氷水宛然，則和合非和之疑，真可謂之氷釋矣。起下者，循業
X14n0288_p0084a15║發現，猶水之成氷；清淨本然，猶冰之成水。阿難但舉四大，今自地大至識有
X14n0288_p0084a16║七者，明如來藏性攝法無遺也。若論無始生起，則因識有見，因見有空，因空
X14n0288_p0084a17║而世界始立。今將反末以歸本，自局而之徧，故先陳地火水風有障有為之
X14n0288_p0084a18║色法，對無邊無動之虗空，逐一以性印之，通稱曰性。復示之曰：若此虗空性
X14n0288_p0085a01║圓周徧，本無動搖，當知現前地火水風，均名五大，性真圓融，皆如來藏，本無
X14n0288_p0085a02║生滅。此止色空對辯，意在因空之徧，以顯前四皆徧皆常也。上明依徧，未明
X14n0288_p0085a03║正徧，故繼無情色空之外境，隨舉見聞覺知之內根，亦以性印之，而示之曰：
X14n0288_p0085a04║若見聞覺知性圓周徧，本不動搖，當知無邊不動虗空，并其動搖地火水風，
X14n0288_p0085a05║均名六大（云云）。上融色以歸空，復融色空以歸見，通為根境合辯。又攝根塵
X14n0288_p0085a06║以歸識心，因識之徧，以顯根根塵塵，無非法界互攝互徧也。然有識有知，固
X14n0288_p0085a07║雖是妄，以藏性印之，更無別法。故曰性識明知覺，明真識。以例色是性色，空
X14n0288_p0085a08║是性空，七大互顯，莫不爾爾。能以此性印諸萬法，全性泯色，曰性色真空，是
X14n0288_p0085a09║為奢摩他；全色泯空，曰性空真色，是為三摩；空色互融，清淨常徧，是為禪那。
X14n0288_p0085a10║如是玅色玅心，俱非擬議所及，故重重結曰：但有言說，都無實義。阿難所請
X14n0288_p0085a11║玅奢摩他、三摩、禪那，其義已竟，下唯領悟讚謝發願耳。然上明七大萬法，一
X14n0288_p0085a12║一周徧。據今領悟，且明心徧，未涉色徧者，以在見道位中，務明本智故也。敘
X14n0288_p0085a13║云：是諸天眾，各各自知心徧十方至心精徧圓，含褁十方。此領心徧也。見十
X14n0288_p0085a14║方空，如觀手中所持葉物，反觀父母所生之身至如湛巨海，流一浮漚，起滅
X14n0288_p0085a15║無從。此未涉色徧也。法華約六根互用，即於父母所生常身，如淨琉璃，十界
X14n0288_p0085a16║影現。比於此者，則知今言獲本玅心，本覺常住，即觀行位中之獲耳。舊謂經
X14n0288_p0085a17║文尚屬見道，及云且敘解悟者，卓哉見乎！偈云玅湛等者，由悟三種微密觀
X14n0288_p0085a18║照，乃即以佛法而讚佛法也。前未蒙開示，但云我見如來三十二相。葢有見
X14n0288_p0086a01║則濁，有數則限，有相則生滅具焉。今聞藏體清淨，無復滯見，故曰玅湛。此讚
X14n0288_p0086a02║如來般若之德，而身屬報，功由奢摩也。聞藏體圓照，無復自限，故曰總持。此
X14n0288_p0086a03║讚如來解脫之德，而身屬應，功由三摩。聞藏體性相一如，無復生滅，故曰不
X14n0288_p0086a04║動。此讚如來法身之德，而身萬法，功由禪那。如來以德為身，如證而說，即人
X14n0288_p0086a05║即法，俱無有上，故曰妙湛總持不動尊，首楞嚴王世希有也。顛倒想，即前所
X14n0288_p0086a06║計因緣和合，種種攀緣為自性者。此之妄想，本於無始，斷由聞法，故曰銷我
X14n0288_p0086a07║億劫。此想既銷，正體隨悟，故曰不歷僧祇獲法身。希更審除微細惑者，如未
X14n0288_p0086a08║知華屋之門，及根中積生無始虗習，無明分齊頭數皆是也。或謂阿難讚佛，
X14n0288_p0086a09║既悟三身，而未涉色徧，是義不爾。觀法華謂隨順此經，非己智分，不其然乎？
X14n0288_p0086a10║更觀六卷，阿難聞觀音圓通之後，尚云觀佛菩提及大涅槃，猶如有人因事
X14n0288_p0086a11║遠遊，未得歸還，明了其家所歸道路。以此未屬證悟，復何所疑？
X14n0288_p0086a12║音釋
X14n0288_p0086a13║吸（迄及切。）齅（許救切。）䑛（神爾切。）吻（武粉切。）銖（音殊。）藉（慈救切。）擯（音鬂。）爨（音竄）
X14n0288_p0086a14║燧（音遂。）紆（憶俱切。）泮（音判。）陟（竹力切。）窪（音洼。）爍（式灼切。）