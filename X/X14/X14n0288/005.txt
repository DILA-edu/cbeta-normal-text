X14n0288_p0118a01║大佛頂如來密因修證了義諸菩薩萬行首楞嚴經卷第五
X14n0288_p0118a02║
X14n0288_p0118a03║發心之餘（文六）。
X14n0288_p0118a04║阿難白佛言：世尊！如來雖說第二義門，今觀世間解結之人，若不知其所結
X14n0288_p0118a05║之元，我信是人終不能解。世尊！我及會中有學聲聞亦復如是，從無始際與
X14n0288_p0118a06║諸無明俱滅俱生，雖得如是多聞善根，名為出家，猶隔日瘧。惟願大慈哀愍
X14n0288_p0118a07║淪溺，今日身心云何是結？從何名解？亦令未來苦難眾生得免輪迴，不落三
X14n0288_p0118a08║有。作是語已，普及大眾五體投地，雨淚翹誠，佇佛如來無上開示。
X14n0288_p0118a09║〔初，無明根本〕。〔疏〕已說第二義門，將明第一義諦圓明顯德，故問解結因緣，
X14n0288_p0118a10║而為此經發起所結之元，即無明本根也。此根本無明，乃第一義諦中所
X14n0288_p0118a11║治之惑，始無所始，故謂之無始。言俱滅俱生者，以積迷不覺，而為生、住、異、
X14n0288_p0118a12║滅妄想所遷。如聲聞善根，名雖出家，而根本之惑，猶然未斷，愈而還發，故
X14n0288_p0118a13║為隔日之瘧。是以殷求解結，冀無上開示。釋曰：按起信生、住、異、滅四相無
X14n0288_p0118a14║明，以凡夫覺滅相，聲聞覺異相，乃至滿足方便位菩薩覺生相，猶是未覺，
X14n0288_p0118a15║以未能離念故。是則阿難言俱生俱滅者，以無明果相言之也。佛以立知
X14n0288_p0118a16║見為本者，以無明因相言之也。知見，謂增益、損減諸邊等見，即以此體為
X14n0288_p0118a17║無明性。故五蘊論云：邊見者，障中道，以出離為業。即今經無明也。今應總
X14n0288_p0118a18║釋無明體者，謂無明者，即是愚癡。故俱舍以癡為無明故，唯識以愚為無
X14n0288_p0119a01║明故。又無明者，即不了知等，婆沙以不達、不解、不了知為無明故。釋曰：論
X14n0288_p0119a02║說：無明者，謂三界無知。按成實云：謂不知過去世等，不知色等及無常等，
X14n0288_p0119a03║故名為無明。又無明者，即是無智，五蘊論以無知為無明故。又無明者，即
X14n0288_p0119a04║是見惑，五蘊論又以慢、疑、見等為無明。又成實以不明如實及邪分別為
X14n0288_p0119a05║無明，或邪明故為無明。又以能生煩惱因緣及邪念性皆是無明，此皆見
X14n0288_p0119a06║惑所攝性也。又無明者，即第八識。三無性論云：無明者，即阿黎耶識，為諸
X14n0288_p0119a07║惑本，而起三界業果。故圓覺云：身心等性皆是無明。又師子吼經說：諸取
X14n0288_p0119a08║皆以無明為本。又無明者，即是思惑。三無性論云：有漏即是無明，有取即
X14n0288_p0119a09║是貪愛。由過去煩惱已滅，不可分別，故總曰無明。釋曰：按論說：取是漏家
X14n0288_p0119a10║果。由因已謝去，故名曰漏；果來在現，故名曰取。則知無明之體，以隨愚何
X14n0288_p0119a11║法，即以此愚為無明。故品數眾多，不出三界業果之法矣。
X14n0288_p0119a12║爾時，世尊憐愍阿難及諸會中諸有學者，亦為未來一切眾生，為出世因作
X14n0288_p0119a13║將來眼，以閻浮檀紫金光手摩阿難頂。即時，十方普佛世界六種震動，微塵
X14n0288_p0119a14║如來住世界者，各有寶光從其頂出，其光同時於彼世界來祇陀林灌如來
X14n0288_p0119a15║頂，是諸大眾得未曾有。於是阿難及諸大眾，俱聞十方微塵如來，異口同音
X14n0288_p0119a16║告阿難言：善哉阿難！汝欲識知俱生無明，使汝輪轉生死結根，唯汝六根更
X14n0288_p0119a17║無他物。汝復欲知無上菩提，令汝速證安樂解脫寂靜妙常，亦汝六根更非
X14n0288_p0119a18║他物。阿難雖聞如是法音，心猶未明，稽首白佛：云何令我生死輪迴，安樂妙
X14n0288_p0120a01║常，同是六根，更非他物？佛告阿難：根塵同源縛脫無二，識性虗妄猶如空華。
X14n0288_p0120a02║阿難！由塵發知因根有相，相見無性同於交蘆。是故汝今知見立知即無明
X14n0288_p0120a03║本，知見無見斯即涅槃無漏真淨，云何是中更容他物？
X14n0288_p0120a04║〔二、解結根本〕。〔疏〕爾時下，答明問意。摩阿難頂者，顯無上開示也。各放寶光
X14n0288_p0120a05║者，表同破無明也。言生死結根，及安樂妙常，唯汝六根者，顯無二之體也。
X14n0288_p0120a06║故寶積經論云：明與無明，無異無別。為橫執謗邊，顯示中道。以無明即明，
X14n0288_p0120a07║故非他物。佛告下，釋成無二。根塵相因而有，故曰同源。縛脫皆由此起，故
X14n0288_p0120a08║曰無二。知見立知者，示無明本始也。知見無見者，明解結之門也。以靈知
X14n0288_p0120a09║性，見本六用之菩提，但不因此增益見知，以滋無明結根，非別有所謂菩
X14n0288_p0120a10║提涅槃矣。體本真淨，故中不容他。此即釋成皆汝六根之旨也。〔釋曰〕：前已
X14n0288_p0120a11║略釋無明之體，今應更釋依人所斷。寶性論云：聲聞、辟支及大力菩薩，皆
X14n0288_p0120a12║不離無明住地，所謂漏、無漏二無明為緣，而起三界意生之果。又瓔珞云：
X14n0288_p0120a13║妙覺地中所斷無明，名不了一切法，而起三界業果。則知三乘與佛所有
X14n0288_p0120a14║無明，皆依三界所斷也。蓋無明感業，非唯三乘，乃至妙覺，猶酬業果，盡妙
X14n0288_p0120a15║覺位，業果方空。故仁王云：三賢十聖住果報，唯佛一人居淨土。是則三乘
X14n0288_p0120a16║與佛無明，雖有淺深粗細之不同，皆以感果於三界為體也，乃所謂生相
X14n0288_p0120a17║無明。住相無明者，即三界業果生滅之性，由修斷位中分劑頭數而覺觀
X14n0288_p0120a18║之，智有淺深漸次之異，至妙覺位，業果俱空，生相乃盡，是謂生相無明始
X14n0288_p0121a01║盡也。若約諸位所斷，有三十生，故仁王云：圓智無相三界王，三十生盡等
X14n0288_p0121a02║大覺。又仁王云：一切眾生煩惱業果報不出三界，諸佛應化亦不出三界，
X14n0288_p0121a03║三界外無眾生，佛何所化？故佛說一切眾生三界業果報若盡者，即名為
X14n0288_p0121a04║佛。然經云知見立，知即無明本者，而知見亦不出三界法也。
X14n0288_p0121a05║爾時，世尊欲重宣此義，而說偈言：真性有為空，緣生故如幻；無為無起滅，不
X14n0288_p0121a06║實如空華。言妄顯諸真，妄真同二妄；猶非真非真，云何見所見？中間無實性，
X14n0288_p0121a07║是故若交蘆；結解同所因，聖凡無二路（解即聖，結即凡）。汝觀交中性，空有二俱非；迷晦即無
X14n0288_p0121a08║明，發明便解脫。解結因次第，六解一亦亡；根選擇圓通，入流成正覺。
X14n0288_p0121a09║〔二、破執明中〕。〔疏〕真性下，破執以顯明法體者，婆沙云：有為、無為，俱通勝義，
X14n0288_p0121a10║世俗諦攝。小品云：如來名無所住，不住有為性，不住無為性。即離二邊義
X14n0288_p0121a11║也。故淨名云：有為、無為二，若離一切數，心如虗空，以清淨慧無所礙者，是
X14n0288_p0121a12║為入不二法門。然佛地論云：大覺池中無邊功德，有為、無為二種所攝。但
X14n0288_p0121a13║諸行者邊執未亡，起有為、無為之見。故掌珍論釋此頌義，有兩重比量，皆
X14n0288_p0121a14║為破執。謂論云：有為、無為二所知境，愚夫不覺諦理，妄執諸法自性差別。
X14n0288_p0121a15║有為者，謂眼等十一處。今以真性立宗，真義自體說名真性，即勝義諦，故
X14n0288_p0121a16║立為空。非謂世俗諸緣生法皆無自性，亦即是空，亦皆無生。〔釋曰〕：此即第
X14n0288_p0121a17║七比量也。論又曰：今當遣除朋黨毒執，住處中慧。無為者，即虗空、擇滅、非
X14n0288_p0121a18║擇滅及真如性，亦就真性故，無有實為宗。即此所立，就真性故，無實、虗空
X14n0288_p0122a01║二宗，皆許為不起。故此二比量，元無異品。此審定言，諸不起者，皆無有實；
X14n0288_p0122a02║非審定言，諸無實者，悉皆不起。雖復勤勇所發，不徧同品，亦許為宗，故此
X14n0288_p0122a03║無過。〔釋曰〕：此即第二比量也。言妄下，頌真妄無二。交中則離于二邊，故曰
X14n0288_p0122a04║俱非。以蘆喻者，明執一則不立也。迷晦發明，頌縛脫無二。淨明云：生死涅
X14n0288_p0122a05║槃為二，若見生死性，則無生死，無縛無脫，是為入不二法門。
X14n0288_p0122a06║陀那微細識，習氣成暴流。真非真恐迷，我常不開演。自心取自心，非幻成幻
X14n0288_p0122a07║法。不取無非幻，非幻尚不生。幻法云何立，是名妙蓮華（不淨不污）。金剛王寶覺，如幻三
X14n0288_p0122a08║摩提。彈指超無學，此阿毗達磨（無比法）。十方薄伽梵，一路涅槃門。
X14n0288_p0122a09║〔四頌，明惑本〕。〔溫陵〕陀那下。頌根結初起之由也。陀那，此翻執持。執持種子，
X14n0288_p0122a10║發起現行，即第八黎耶。含藏種子為習氣，積生識浪為暴流，湛由是分，結
X14n0288_p0122a11║由是起也。此識依真如，合生滅，雜乎真妄之間，故曰真非真也。若以為真，
X14n0288_p0122a12║恐迷妄習而自誤。以為非真，恐迷自性而外求。故權小教中，皆不開演也。
X14n0288_p0122a13║深密經曰：阿陀那識甚微細，一切種子成暴流，我於凡愚不開演，恐彼分
X14n0288_p0122a14║別執為我。外道所執神我，即此識也。〔疏〕今應總釋此識體者：一、雜集云：阿
X14n0288_p0122a15║陀羅者，謂令相續及持諸根。佛性論云：意即阿陀羅。五蘊論云：阿賴耶亦
X14n0288_p0122a16║名阿陀羅。〔釋曰〕按成業論云：以能續後有及執持，名阿陀羅；能攝藏種子，
X14n0288_p0122a17║名阿賴耶；能酬業果，名為異孰。則知諸識皆隨義之名也。暴流者，即生滅
X14n0288_p0122a18║性，從習所生，而說有多種，如金剛經三心不可得義。淨本云：心陀羅者，說
X14n0288_p0123a01║名無持。由無持故，心遂流轉。而陳譯以流轉為相續，隋譯以相續為流注。
X14n0288_p0123a02║故知暴流者，即相續等義也。由此識性，全離取捨，但是自心，故譬為妙。蓮
X14n0288_p0123a03║華者，染淨無妨，無所住著。言金剛王覺者，斷結摧邪，究竟堅固。此大定法
X14n0288_p0123a04║門，非幻無以為譬，故云如幻。正受聖足所履，其乘無二，故云一路也。
X14n0288_p0123a05║於是阿難及諸大眾，聞佛如來無上慈誨（指前偈），祇夜伽陀，雜糅精瑩，妙理清徹，心
X14n0288_p0123a06║目開明，歎未曾有。阿難合掌，頂禮白佛：我今聞佛無遮大悲（博濟）性淨妙常真實
X14n0288_p0123a07║法句，心猶未達，六解一亡，舒結倫次。惟垂大慈，再愍斯會，及與將來，施以法
X14n0288_p0123a08║音，洗滌沈垢。即時如來，於師子座，整涅槃僧，斂僧伽棃，攬七寶几，引手於几，
X14n0288_p0123a09║取劫波羅天所奉華巾，於大眾前，綰成一結，示阿難言：此名何等？阿難大眾，
X14n0288_p0123a10║俱白佛言：此名為結。於是如來，綰疊華巾，又成一結，重問阿難：此名何等？阿
X14n0288_p0123a11║難大眾，又白佛言：此亦名結。如是倫次，綰疊華巾，總成六結。一一結成，皆取
X14n0288_p0123a12║手中所成之結，持問阿難：此名何等？阿難大眾，亦復如是，次第詶佛：此名為
X14n0288_p0123a13║結。佛告阿難：我初綰巾，汝名為結。此疊華巾先實一條，第二、第三云何汝曹
X14n0288_p0123a14║復名為結？阿難白佛言：世尊！此寶疊華緝績成巾，雖本一體，如我思惟，如來
X14n0288_p0123a15║一綰得一結名，若百綰成，終名百結，何況此巾秪有六結，終不至七，亦不停
X14n0288_p0123a16║五，云何如來秪許初時第二、第三不名為結？佛告阿難：此寶華巾，汝知此巾
X14n0288_p0123a17║元止一條（喻真體本空），我六綰時，名有六結，汝審觀察，巾體是同（真體無二），因結有異（六用妄分）。於意云何？初
X14n0288_p0123a18║綰結成，名為第一，如是乃至第六結生，吾今欲將第六結名成第一不？不也，
X14n0288_p0124a01║世尊！六佶若存，斯第六名終非第一，縱我歷生盡其明辯，如何令是六結亂
X14n0288_p0124a02║名？
X14n0288_p0124a03║〔五、解結次第〕。〔疏〕祇夜云應頌，又云重頌，即頌上長行也。伽陀云諷誦，亦云
X14n0288_p0124a04║略偈，即孤起頌也。二頌合明，故曰雜糅。糅，米不純也。涅槃，僧裏衣；僧伽黎，
X14n0288_p0124a05║大衣；劫波羅，時分天也。〔吳興〕同謂一真之性，理本無差，譬巾之體也。異謂
X14n0288_p0124a06║六根之情，事用有別，如巾之結也。〔疏〕巾譬真體無二，結喻六用妄分，故第
X14n0288_p0124a07║六名終非第一，即如眼根之名不可作耳等矣。若樂成一體，莫非解除，結
X14n0288_p0124a08║惑不生，則同異圓泯，故有下文解結之喻。
X14n0288_p0124a09║佛言：如是，六結不同。循顧本因，一巾所造，令其雜亂，終不得成。則汝六根，亦
X14n0288_p0124a10║復如是，畢竟同中（真性）生，畢竟異（六根）。佛告阿難：汝必嫌此六結不成。願樂一成，復云
X14n0288_p0124a11║何得？阿難言：此結若存，是非鋒（當作蜂）起，於中自生。此結非彼，彼結非此。如來今日，
X14n0288_p0124a12║若總解除。結若不生，則無彼此。尚不名一，六云何成？佛言：六解一亡，亦復如
X14n0288_p0124a13║是。由汝無始，心性狂亂，知見妄發（根結之由）。發妄不息，勞見發塵。如勞目睛，則有狂華。
X14n0288_p0124a14║於湛精明，無因亂起。一切世間，山河大地，生死涅槃，皆即狂勞顛倒華相。阿
X14n0288_p0124a15║難言：此勞同結，云何解除？如來以手，將所結巾，偏掣其左（喻邊見）。問阿難言：如是解
X14n0288_p0124a16║不？不也。世尊！旋復以手，偏牽右邊（喻邊見）。又問阿難：如是解不？不也。世尊！佛告阿難：
X14n0288_p0124a17║吾今以手，左右各牽，竟不能解。汝說方便，云何解成？阿難白佛言：世尊！當於
X14n0288_p0124a18║結心解即分散（喻觀中道，則二邊俱解）。佛告阿難：如是，如是！若欲除結，當於結心。阿難！我說佛法從
X14n0288_p0125a01║因緣生，非取世間和合麤相。如來發明世、出世法（六凡、四聖），知其本因，隨所緣出。如是
X14n0288_p0125a02║乃至恒（遠）沙界外一滴之雨，亦知頭數；現（近）前種種松直、棘曲、鵠白、烏玄，皆了元
X14n0288_p0125a03║由。是故，阿難！隨汝心中選擇六根，根結若除，塵相自滅，諸妄銷亡，不真何待？
X14n0288_p0125a04║阿難！吾今問汝：此劫波羅巾，六結現前，同時解縈，得同除不？不也。世尊！是結
X14n0288_p0125a05║本以次第綰生，今日當須次第而解。六結同體，結不同時，則結解時，云何同
X14n0288_p0125a06║除？佛言：六根解除，亦復如是。此根初解，先得人空；空性圓明，成法解脫；解脫
X14n0288_p0125a07║法已，俱空不生。是名菩薩從三摩地得無生忍。
X14n0288_p0125a08║〔六、正陳解結〕。〔疏〕無始知見，正示根結之由。狂華，謂無而妄有。結者，系而不
X14n0288_p0125a09║解之義也。左右牽巾，喻生死涅槃之二邊，行人執而不解，故如雙結。然當
X14n0288_p0125a10║於結心，解即分散，喻觀中道，則二邊俱解，知其本因，從所緣出。乃至恒沙
X14n0288_p0125a11║雨滴，亦知頭數者，此明如來覺法皆盡，證其所說，皆誠諦語。圓覺云：禪那
X14n0288_p0125a12║名數門，故大千界主，居四禪之極。能知恒沙雨滴，則松直棘曲。皆了緣由
X14n0288_p0125a13║者，即所知障盡，故能學法之實也。此根下，結成三觀修證。始從初解六根
X14n0288_p0125a14║而獲人空，從人空而證法空，從法空而證俱空，以明三觀修進，漸次法如
X14n0288_p0125a15║是。故成實云：佛法初不頓深，猶如大海。皆所以示漸次之義也。故首楞嚴
X14n0288_p0125a16║三昧經云：學首楞嚴三昧者，先學愛樂心，次學深心，如是漸增，乃至得無
X14n0288_p0125a17║生法忍，諸佛授記，能入第八地。又復漸增，乃至具十地，受佛職位，得一切
X14n0288_p0125a18║菩薩三昧，然後得首楞嚴三昧。復引喻云：如人學射，先射大准，次學射的，
X14n0288_p0126a01║能射的已，次學射杖，乃至能射百毛之一。於是結云：是名善射，隨意不空。
X14n0288_p0126a02║復云：是人若於夜中聞人音聲，若人非人，不用心力，射之皆中。此楞嚴三
X14n0288_p0126a03║昧漸次之義也。
X14n0288_p0126a04║四說圓通分
X14n0288_p0126a05║（此下究圓通本根）阿難及諸大眾，蒙佛開示，慧覺圓通，得無疑惑。一時合掌，頂禮雙足，而白佛
X14n0288_p0126a06║言：我等今日，身心皎然，快得無礙。雖復悟知一六亡義，然猶未達圓通本根。
X14n0288_p0126a07║世尊！我輩飄零，積劫孤露，何心何慮，預佛天倫？如失乳兒，忽遇慈母。（再見）若復因
X14n0288_p0126a08║此，際會道成，所得密言，還同本悟，則與未聞，無有差別。惟垂大悲，惠我祕嚴，
X14n0288_p0126a09║成就如來，最後開示。作是語已，五體投地，退藏密機，冀佛冥授。爾時，世尊普
X14n0288_p0126a10║告眾中諸大菩薩及諸漏盡大阿羅漢：汝等菩薩及阿羅漢，生我法中得成
X14n0288_p0126a11║無學。吾今問汝，最初發心悟十八界，誰為圓通？從何方便入三摩地？
X14n0288_p0126a12║〔疏〕五陰、六入、十八界，本如來藏妙真如性。佛欲將顯諸菩薩萬行首楞嚴，
X14n0288_p0126a13║故寄選根，令二十五聖間眾妙之門，顯彼無非正修，即一一門莫不究竟
X14n0288_p0126a14║圓通真實，所以革小成於後心，根大衍於初會者也。〔溫陵〕慧覺圓通，存乎
X14n0288_p0126a15║一心，已蒙開示，故身心皎然。圓通本根，冥乎萬法，猶未通達，故冀佛冥授。
X14n0288_p0126a16║憍陳那五比丘即從座起，頂禮佛足而白佛言：我在鹿苑及於雞園，觀見如
X14n0288_p0126a17║來最初成道，於佛音聲悟明四諦（生、住、異、滅）。佛問比丘：我初稱解，如來印我名阿若多
X14n0288_p0126a18║妙音密圓，我於音聲得阿羅漢。佛問圓通：如我所證，音聲為上。
X14n0288_p0127a01║〔疏〕從於，音塵。默悟圓理，此依內證，故名曰密，即如如智證境自性也。一塵
X14n0288_p0127a02║密證，諸塵圓契，故曰圓通。
X14n0288_p0127a03║優婆尼沙陀即從座起，頂禮佛足而白佛言：我亦觀佛最初成道，觀不淨相
X14n0288_p0127a04║生大厭離，悟諸色性，以從不淨白骨微塵歸於虗空。空色二無，成無學道，如
X14n0288_p0127a05║來印我名尼沙陀。塵色既盡，妙色密圓，我從色相得阿羅漢。佛問圓通：如我
X14n0288_p0127a06║所證，色因為上。
X14n0288_p0127a07║〔溫陵〕優婆尼沙陀亦云：塵性微塵，是色之少分，因塵悟解，故得此名。由多
X14n0288_p0127a08║貪欲，佛令作不淨觀也。
X14n0288_p0127a09║香嚴童子即從座起，頂禮佛足而白佛言：我聞如來教我諦觀諸有為相。我
X14n0288_p0127a10║時辭佛，宴晦清齋，見諸比丘燒沈水香，香氣寂然來入鼻中。我觀此氣，非木、
X14n0288_p0127a11║非空、非煙、非火，去無所著，來無所從，由是意銷，發明無漏，如來印我得香嚴
X14n0288_p0127a12║號。塵氣倐滅，妙香密圓，我從香嚴得阿羅漢。佛問圓通，如我所證，香嚴為上。
X14n0288_p0127a13║〔疏〕非木等者，觀中道也。非木則不住有，非空則不住無，有無俱非，中道顯
X14n0288_p0127a14║矣。
X14n0288_p0127a15║藥王、藥上二法王子并在會中，五百梵天即從座起，頂禮佛足而白佛言：我
X14n0288_p0127a16║無始劫為世良醫，口中嘗此娑婆世界草木金石名數凡有十萬八千，如是
X14n0288_p0127a17║悉知苦、酢、醎、淡、甘、辛等味，并諸和合俱生變異，是冷、是熱，有毒、無毒，悉能徧
X14n0288_p0127a18║知。承事如來，了知味性非空、非有，非即身心、非離身心，分別味因從是開悟。
X14n0288_p0128a01║蒙佛如來印我昆季藥王、藥上二菩薩名，今於會中為法王子，因味覺明，位
X14n0288_p0128a02║登菩薩。佛問圓通：如我所證，味因為上。
X14n0288_p0128a03║〔吳興〕空、有、味，塵也；身、心、舌，識也。味非空，故非離身、心；味非有，故非即身、心。
X14n0288_p0128a04║䟦陀婆羅并其同伴十六開士，即從座起，頂禮佛足，而白佛言：我等先於威
X14n0288_p0128a05║音王佛，聞佛出家，於浴僧時，隨例入室，忽悟水因，既不洗塵，亦不洗體，中間
X14n0288_p0128a06║安然，得無所有，宿習無忘，乃至今時，從佛出家，令得無學。彼佛名我䟦陀婆
X14n0288_p0128a07║羅，妙觸宣明，成佛子住。佛問圓通：如我所證，觸因為上。
X14n0288_p0128a08║〔吳興〕水因謂所觸之因，塵體即能觸之緣，塵境無染，體亦常淨，能所如幻，
X14n0288_p0128a09║二邊俱空，故中間覺觸之心，安然契性。〔疏〕勝思惟經論云：何名䟦陀婆羅
X14n0288_p0128a10║等？名大賢士，以為示現心行勝故，謂教化眾生等。
X14n0288_p0128a11║摩訶迦葉及紫金光比丘尼等，即從座起，頂禮佛足，而白佛言：我於往劫，於
X14n0288_p0128a12║此界中，有佛出世，名日月燈，我得親近，聞法修學。佛滅度後，供養舍利，燃燈
X14n0288_p0128a13║續明，以紫光金，塗佛形像。自爾以來，世世生生，身常圓滿紫金光聚。此紫金
X14n0288_p0128a14║光比丘尼等，即我眷屬，同時發心。我觀世間六塵變壞，唯以空寂修於滅盡，
X14n0288_p0128a15║身心乃能度百千劫，猶如彈指。我以空法成阿羅漢，世尊說我頭陀為最，妙
X14n0288_p0128a16║法開明，銷滅諸漏。佛問圓通，如我所證，法因為上。
X14n0288_p0128a17║〔疏〕頭陀有十二行，今則以抖擻法塵為號也。以紫金塗佛，感報如此，因深
X14n0288_p0128a18║果茂，其理宜然。
X14n0288_p0129a01║阿那律陀即從座起，頂禮佛足而白佛言：我初出家常樂睡眠，如來訶我為
X14n0288_p0129a02║畜生類。我聞佛訶啼泣自責，七日不眠失其雙目。世尊示我樂見照明金剛
X14n0288_p0129a03║三昧，我不因眼觀見十方，精真洞然如觀掌果，如來印我成阿羅漢。佛問圓
X14n0288_p0129a04║通如我所證，旋見循元斯為第一。
X14n0288_p0129a05║〔疏〕樂見照明金剛三昧，即不因眼根見色者也。旋暎色之性，循真精之元。
X14n0288_p0129a06║周利槃特迦即從座起，頂禮佛足而白佛言：我闕誦持無多聞性，最初值佛
X14n0288_p0129a07║聞法出家，憶持如來一句伽陀，於一百日得前遺後、得後遺前。佛愍我愚，教
X14n0288_p0129a08║我安居調出入息。我時觀息微細窮盡，生住異滅諸行剎那，其心豁然得大
X14n0288_p0129a09║無礙，乃至漏盡成阿羅漢，住佛座下印成無學。佛問圓通如我所證，反息循
X14n0288_p0129a10║空斯為第一。
X14n0288_p0129a11║〔疏〕寶積經云：愚癡報有多種因，謂悋惜法故，得不聞障報；依不聞故，得愚
X14n0288_p0129a12║癡報。於現法中不生正解，及於未來眾緣不具。或復有義，若請不請，一向
X14n0288_p0129a13║不說，棄捨正法，或妬心倒說。如是障法因緣，令生難處。
X14n0288_p0129a14║憍梵鉢提即從座起，頂禮佛足而白佛言：我有口業，於過去劫輕弄沙門，世
X14n0288_p0129a15║世生生有牛呞病。如來示我一味清淨心地法門，我得滅心入三摩地，觀味
X14n0288_p0129a16║之知非體非物，應念得超世間諸漏，內脫身心外遺世界，遠離三有如鳥出
X14n0288_p0129a17║籠，離垢銷塵法眼清淨成阿羅漢，如來親印登無學道。佛問圓通如我所證，
X14n0288_p0129a18║還味旋知斯為第一。
X14n0288_p0130a01║〔疏〕波提口如牛哨，乃輕弄報佛，為遮謗以數珠念佛，是為一味心地法門。
X14n0288_p0130a02║畢陵伽婆蹉即從座起，頂禮佛足，而白佛言：我初發心，從佛入道，數聞如來
X14n0288_p0130a03║說諸世間不可樂事。乞食城中，心思法門，不覺路中毒刺傷足，舉身疼痛。我
X14n0288_p0130a04║念有知，知此深痛，雖覺覺痛，覺清淨心，無痛痛覺。我又思惟：如是一身，寧有
X14n0288_p0130a05║雙覺？攝念未久，身心忽空。三七日中，諸漏虗盡，成阿羅漢，得親印記，發明無
X14n0288_p0130a06║學。佛問圓通，如我所證，純覺遺身，斯為第一。
X14n0288_p0130a07║〔疏〕無痛痛覺，即清淨覺心，痛不能及之地。不可樂事，即無常苦空等之法
X14n0288_p0130a08║門。由繫念故，因刺足而悟空。又三七日諸漏虗盡者，始因頓悟，乘悟並消
X14n0288_p0130a09║也。
X14n0288_p0130a10║須菩提即從座起，頂禮佛足而白佛言：我曠劫來心得無礙，自憶受生如恒
X14n0288_p0130a11║河沙，初在母胎即知空寂，如是乃至十方成空，亦令眾生證得空性，蒙如來
X14n0288_p0130a12║發性覺真空，空性圓明得阿羅漢，頓入如來寶明空海，同佛知見印成無學，
X14n0288_p0130a13║解脫性空我為無上。佛問圓通如我所證，諸相入非非所非盡，旋法歸無斯
X14n0288_p0130a14║為第一。
X14n0288_p0130a15║〔疏〕諸相入非。非者，空也。非所非盡，能空所空皆盡也，故曰旋法歸無。無者，
X14n0288_p0130a16║即空之異稱。
X14n0288_p0130a17║舍利弗即從座起，頂禮佛足，而白佛言：我曠劫來，心見清淨，如是受生，如恒
X14n0288_p0130a18║河沙，世出世間，種種變化，一見則通，獲無障礙。我於中路，逢迦葉波，兄弟相
X14n0288_p0131a01║逐，宣說因緣，悟心無際，從佛出家，見覺明圓，得大無畏，成阿羅漢，為佛長子，
X14n0288_p0131a02║從佛口生，從法化生。佛問圓通，如我所證，心見發光，光極知見，斯為第一。
X14n0288_p0131a03║〔吳興〕世出世間四諦之境也，種種變化生滅之相也。由眼識明利，故一見
X14n0288_p0131a04║斯通。
X14n0288_p0131a05║普賢菩薩即從座起，頂禮佛足而白佛言：我已曾與恒沙如來為法王子，十
X14n0288_p0131a06║方如來教其弟子菩薩根者修普賢行，從我立名。世尊！我用心聞，分別眾生
X14n0288_p0131a07║所有知見。若於他方恒沙界外，有一眾生心中發明普賢行者，我於爾時乘
X14n0288_p0131a08║六牙象，分身百千皆至其處。縱彼障深未得見我，我與其人暗中摩頂，擁護
X14n0288_p0131a09║安慰令其成就。佛問圓通，我說本因，心開發明，分別自在，斯為第一。
X14n0288_p0131a10║〔疏〕普賢，亦曰徧吉。以等覺位後，無行不修，無德不備，故曰普賢。以心聞者，
X14n0288_p0131a11║法華云：我於寶威德上王佛國，遙聞此娑婆世界說法華經。以心聞也。又
X14n0288_p0131a12║普賢現身安慰等，如普賢觀經中所說。
X14n0288_p0131a13║孫陀羅難陀即從座起，頂禮佛足而白佛言：我初出家，從佛入道，雖具戒律，
X14n0288_p0131a14║於三摩地心常散動，未獲無漏。世尊教我及拘絺羅觀鼻端白。我初諦觀，經
X14n0288_p0131a15║三七日，見鼻中氣出入如煙，身心內明，圓洞世界，徧成虗淨，猶如琉璃。煙相
X14n0288_p0131a16║漸銷，鼻息成白，心開漏盡，諸出入息化為光明，照十方界，得阿羅漢。世尊記
X14n0288_p0131a17║我當得菩提。佛問圓通。我以銷息，息久發明，明圓滅漏，斯為第一。
X14n0288_p0131a18║〔疏〕陀以散心故，而觀鼻息所以行對治也。蓋數息所以發識，觀息所以駐
X14n0288_p0132a01║識。
X14n0288_p0132a02║富樓那彌多羅尼子即從座起，頂禮佛足而白佛言：我曠劫來辯才無礙，宣
X14n0288_p0132a03║說苦空深達實相，如是乃至恒沙如來祕密法門，我於眾中微妙開示得無
X14n0288_p0132a04║所畏。世尊知我有大辯才，以音聲輪教我發揚，我於佛前助佛轉輪，因師子
X14n0288_p0132a05║吼成阿羅漢。世尊印我說法無上，佛問圓通，我以法音降伏魔怨銷滅諸漏，
X14n0288_p0132a06║斯為第一。
X14n0288_p0132a07║〔溫陵〕說法第一，辯才無礙，因以降魔滅漏，皆舌識力也。
X14n0288_p0132a08║優波離即從座起，頂禮佛足而白佛言：我親隨佛踰城出家，親觀如來六年
X14n0288_p0132a09║勤苦，親見如來降伏諸魔制諸外道，解脫世間貪欲諸漏，承佛教戒，如是乃
X14n0288_p0132a10║至三千威儀、八萬微細性業遮業悉皆清淨，身心寂滅成阿羅漢。我是如來
X14n0288_p0132a11║眾中綱紀，親印我心持戒修身，眾推為上。佛問圓通，我以執身身得自在，次
X14n0288_p0132a12║第執心心得通達，然後身心一切通利，斯為第一。
X14n0288_p0132a13║〔疏〕俱舍云：染汙心名性罪，假制罪名遮罪，如以酒制戒是也。依身有識，故
X14n0288_p0132a14║先從執身，次第執心。
X14n0288_p0132a15║大目犍連即從座起，頂禮佛足而白佛言：我初於路乞食，逢遇優樓頻螺、迦
X14n0288_p0132a16║耶那提、三迦葉波，宣說如來因緣深義。我頓發心，得大通達。如來惠我袈裟
X14n0288_p0132a17║著身，鬚髮自落。我遊十方，得無罣礙神通（天心慧性），發明推為無上，成阿羅漢。寧唯世
X14n0288_p0132a18║尊，十方如來歎我神力圓明清淨，自在無畏。佛問圓通，我以旋湛心光發宣，
X14n0288_p0133a01║如澄濁流，久成清瑩，斯為第一。
X14n0288_p0133a02║〔疏〕意為諸法生因，萬法緣此以通，故聞因緣，頓發神通。論以神境通，亦云
X14n0288_p0133a03║如意成境是也。
X14n0288_p0133a04║烏芻瑟摩於如來前，合掌頂禮佛之雙足，而白佛言：我常先憶久遠劫前，性
X14n0288_p0133a05║多貪欲。有佛出世，名曰空王，說多淫人成猛火聚，教我徧觀百骸四肢，諸冷
X14n0288_p0133a06║煖氣，神光內凝，化多淫心，成智慧火。從是諸佛皆呼召我，名為火頭。我以火
X14n0288_p0133a07║光三昧力故，成阿羅漢，心發大願。諸佛成道，我為力士，親伏魔冤（護法）。佛問圓通，
X14n0288_p0133a08║我以諦觀，身心暖觸，無礙流通。諸漏既銷，生大寶𦦨（摧魔），登無上覺，斯為第一。
X14n0288_p0133a09║〔疏〕百骸，暖氣。暖氣，火也。力士以呵護為道，即三門火首金剛。然此經法門，
X14n0288_p0133a10║精粗無二，故塵勞欲火，俱證圓通。
X14n0288_p0133a11║持地菩薩即從座起，頂禮佛足而白佛言：我念往昔普光如來出現於世，我
X14n0288_p0133a12║為比丘，常於一切要路津口、田地險隘，有不如法妨損車馬，我皆平填，或作
X14n0288_p0133a13║橋梁，或負沙土。如是勤苦，經無量佛出現於世。或有眾生於闤闠處要人擎
X14n0288_p0133a14║物，我先為擎，至其所詣，放物即行，不取其直。毗舍浮佛現在世時，世多饑荒，
X14n0288_p0133a15║我為負人，無問遠近，唯取一錢。或有車牛被於泥溺，我有神力為其推輪，拔
X14n0288_p0133a16║其苦惱。時國大王延佛設齋，我於爾時平地待佛。毗舍如來摩頂謂我：當平
X14n0288_p0133a17║心地，則世界地一切皆平。我即心開，見身微塵與造世界所有微塵等無差
X14n0288_p0133a18║別，微塵自性不相觸摩，乃至刀兵亦無所觸。我於法性悟無生忍，成阿羅漢，
X14n0288_p0134a01║迴心今入菩薩位中，聞佛如來宣妙蓮華。佛知見地，我先證明而為上首。佛
X14n0288_p0134a02║問圓通，我以諦觀身、界二塵等無差別，本如來藏虗妄發塵，塵銷智圓，成無
X14n0288_p0134a03║上道，斯為第一。
X14n0288_p0134a04║〔疏〕俱舍云：微塵性體不相觸，同於空也。故悟此實性而刀兵無所觸。古今
X14n0288_p0134a05║注云：闤，市垣；闠，市門。
X14n0288_p0134a06║月光童子，即從座起，頂禮佛足，而白佛言：我憶往昔，恒河沙劫，有佛出世，名
X14n0288_p0134a07║為水天，教諸菩薩，修習水觀，入三摩地，觀於身中，水性無（呌）奪，初從涕唾，如是
X14n0288_p0134a08║窮盡，津液精血，大小便利，身中旋復，水性一（應）同，見水身中，與世界外，浮幢王
X14n0288_p0134a09║剎，諸香水海，等無差別。我於是時，初成此觀，但見其水，未得無身，當為比丘，
X14n0288_p0134a10║室中安禪。我有弟子，闚窓觀室，唯見清水，徧在室中，了無所見。童稚無知，取
X14n0288_p0134a11║一瓦礫，投於水內，激水作聲，顧盻而去。我出定後，頓覺心痛，如舍利弗，遭違
X14n0288_p0134a12║害鬼。我自思惟：今我已得阿羅漢道，久離病緣，因何今日，忽生心痛，將無退
X14n0288_p0134a13║失？爾時童子，捷來我前，說如上事，我則告言：汝更見水，可即開門，入此水中，
X14n0288_p0134a14║除去瓦礫。童子奉教，後入定時，還復見水，瓦礫宛然，開門除出。我後出定，身
X14n0288_p0134a15║質如初，逢無量佛，如是至於山海自在通王如來，方得亡身，與十方界諸香
X14n0288_p0134a16║水海，性合真空，無二無別。今於如來，得童真名，預菩薩會。佛問圓通，我以水
X14n0288_p0134a17║性，一味流通，得無生忍，圓滿菩提，斯為第一。
X14n0288_p0134a18║〔疏〕初成水觀，復逢無量佛，乃得亡身，以明聖道長遠，乃可成就。然聖人皆
X14n0288_p0135a01║有身苦，有無不定，故十二緣不立病文。
X14n0288_p0135a02║瑠璃光法王子即從座起，頂禮佛足而白佛言：我憶往昔經恒沙劫，有佛出
X14n0288_p0135a03║世名無量聲，開示菩薩本覺妙明，觀此世界及眾生身，皆是妄緣風力所轉。
X14n0288_p0135a04║我於爾時觀界安立、觀世動時、觀身動止、觀心動念，諸動無二等無差別。我
X14n0288_p0135a05║時覺了此羣動性，來無所從、去無所至，十方微塵顛倒眾生同一虗妄，如是
X14n0288_p0135a06║乃至三千大千一世界內所有眾生，如一器中貯百蚊蚋啾啾亂鳴，於分寸
X14n0288_p0135a07║中鼓發狂閙，逢佛未幾得無生忍。爾時心開，乃見東方不動佛國，為法王子
X14n0288_p0135a08║事十方佛，身心發光動徹無礙。佛問圓通，我以觀察風力無依（了妄），悟菩提心（達真），入
X14n0288_p0135a09║三摩地（證圓通），合十方佛（同佛果），傳一妙心（化眾生），斯為第一。
X14n0288_p0135a10║〔疏〕琉璃光風觀，逢無量聲佛，亦猶月光水觀，承事水天，以表師資一道，用
X14n0288_p0135a11║而不雜。則今諸家教觀，多務圓攝，失其旨矣。
X14n0288_p0135a12║虗空藏菩薩即從座起，頂禮佛足而白佛言：我與如來定光佛（一本佛字作向）所得無邊身，
X14n0288_p0135a13║爾時手執四大寶珠，照明十方微塵佛剎化成虗空。又於自心現大圓鏡，內
X14n0288_p0135a14║放十種微妙寶光，流灌十方盡虗空際諸幢王剎，來入鏡內涉入我身。身同
X14n0288_p0135a15║虗空不相妨礙，身能善入微塵國土，廣行佛事得大隨順。此大神力，由我諦
X14n0288_p0135a16║觀四大無依妄想生滅，虗空無二佛國本同，於同發明得無生忍。佛問圓通：
X14n0288_p0135a17║我以觀察虗空無邊入三摩地，妙力圓通斯為第一。
X14n0288_p0135a18║〔疏〕空體無邊，故得無邊之身。為顯此明，徧圓一切，手執四珠，照十方際，空
X14n0288_p0136a01║能顯物，為大圓鏡，虗空無二，為同佛國也。
X14n0288_p0136a02║彌勒菩薩即從座起，頂禮佛足而白佛言：我憶往昔經微塵劫，有佛出世，名
X14n0288_p0136a03║日月燈明。我從彼佛而得出家，心重世名，好遊族姓。爾時，世尊教我修習唯
X14n0288_p0136a04║心識定，入三摩地。歷劫以來，以此三昧事恒沙佛，求世名心，歇滅無有。至然
X14n0288_p0136a05║燈佛出現於世，我乃得成無上妙圓識心三昧，乃至盡空如來國土、淨穢、有
X14n0288_p0136a06║無，皆是我心變化所現。世尊！我了如是惟心識故，識性流出無量如來，今得
X14n0288_p0136a07║授記，次補佛處。佛問圓通，我以諦觀十方唯識，識心圓明，入圓成實，遠離依
X14n0288_p0136a08║他及徧計執，得無生忍，斯為第一。
X14n0288_p0136a09║〔疏〕識性不守如如而外分別名相，是遊族姓而求名也。故今瑜伽、唯識差
X14n0288_p0136a10║別名相，皆從慈氏演出。又此三性者，有多不同。密嚴云：妄立種種名，是為
X14n0288_p0136a11║徧計性，眾生若諸法，此悉依他性。三無性論云：塵即分別性，識即依他性，
X14n0288_p0136a12║如如即真實性。又塵名無相性，識名無生性，如如名無性。此經論各有所
X14n0288_p0136a13║立也。
X14n0288_p0136a14║大勢至法王子，與其同倫五十二菩薩，即從座起，頂禮佛足，而白佛言：我憶
X14n0288_p0136a15║往昔恒河沙劫，有佛出世，名無量光，十二如來相繼一劫，其最後佛，名超日
X14n0288_p0136a16║月光，彼佛教我念佛三昧。譬如有人，一專為憶，一人專忘，如是二人，若逢不
X14n0288_p0136a17║逢，或見非見，二人相憶，二憶念深，如是乃至從生至生，同於形影，不相乖異。
X14n0288_p0136a18║十方如來，憐念眾生，如母憶子，若子逃逝，雖憶何為？子若憶母，如母憶時，母
X14n0288_p0137a01║子歷生，不相違遠。若眾生心，憶佛念佛，現前當來，必定見佛，去佛不遠，不假
X14n0288_p0137a02║方便，自得心開。如染香人，身有香氣，此則名曰香光莊嚴。我本因地，以念佛
X14n0288_p0137a03║心，入無生忍，今於此界，攝念佛人，歸於淨土。佛問圓通，我無選擇，都攝六根，
X14n0288_p0137a04║淨念相繼，得三摩地，斯為第一。
X14n0288_p0137a05║〔疏〕勢至以見大入圓，由總攝六根，故但云念佛。文中三喻：二人喻生佛初
X14n0288_p0137a06║感，子母喻氣分已接，染香喻法身冥會。故十住毗婆沙云：念佛者，先念色
X14n0288_p0137a07║身，次念法身。
X14n0288_p0137a08║鎮澄讚曰：　六根受用，生死巖阿，縱今解脫更非他。六解一誰河諸聖，吹螺
X14n0288_p0137a09║決意應高科。
X14n0288_p0137a10║傳如截流曰：　阿難詢第二義，結解之元。世尊摩頂，佛光灌頂者，表諸佛之
X14n0288_p0137a11║道，皆悉無上，今將開示也。六種震動者，將解六結瑞兆也。諸佛告以安樂玅
X14n0288_p0137a12║常，輪轉生死，皆由六根，更非他物者，葢離結無解故也。言根塵同源，縛脫無
X14n0288_p0137a13║二者，由塵發知，則知本是幻。因根有相，則塵本是幻。二種皆空，故喻交蘆。是
X14n0288_p0137a14║得同源，是得無二也。根境既空，識本不有，故曰識性虗妄，猶如空華。如是則
X14n0288_p0137a15║本無知見而知見立，即無明本。了無知見而知見亡，斯即涅槃。涅槃之體，一
X14n0288_p0137a16║切圓滿絕待，故曰無漏真淨。云何是中更容他物？偈云真性者，即涅槃之體
X14n0288_p0137a17║也。此體不同有為之空，故曰真性有為空。緣生故如幻者，釋成空義也。此體
X14n0288_p0137a18║亦不同無為之無起滅，故曰無為無起滅。不實如空華者，釋成無起滅也。若
X14n0288_p0138a01║以有為為妄，無為為真，是為言妄。顯諸真妄，真同二妄，斯不得謂之無漏真
X14n0288_p0138a02║淨之性。今真妄雙遣，故曰猶非真非真。知無為之真尚遣，況有為之妄乎？故
X14n0288_p0138a03║曰云何見所見。見即根，所見即塵，根塵兩立而中虗，故喻之以交蘆。識居二
X14n0288_p0138a04║者之間，是曰交中性。根塵兩非，識體何在？聖人了此是為解，凡夫昧此是為
X14n0288_p0138a05║結，故曰解結同所因，聖凡無二路也。汝觀交中性者，舉喻重令審詳也。知交
X14n0288_p0138a06║中之性，未甞因交而始有，不交而後空，故曰空有二俱非。言迷晦即無明，發
X14n0288_p0138a07║明便解脫者，結成聖凡無二路，即知見立知等意也。言解結因次第，六解一
X14n0288_p0138a08║亦亡者，即應前一入六淨之義。根選入圓通，入流成正覺者，應前誰為圓通，
X14n0288_p0138a09║及逆生死欲流之義。欲流逆歸，便合玅湛，故成正覺。知觀音因入流相，成就
X14n0288_p0138a10║菩提也。偈指流之所自，故云：陀那微細識，習氣成瀑流。陀那，此云執持，即賴
X14n0288_p0138a11║耶所變之初相也。由賴耶受薰而起，故曰習氣。念念代謝，其相甚微，故曰瀑
X14n0288_p0138a12║流。後文云：由生滅等，於玅圓中，粘湛發知，浮根四塵，流逸奔法者，本此。或疑
X14n0288_p0138a13║浮根奔逸，其相甚粗，焉稱微細？經云：本自一精明，分為六和合。葢從玅圓，粘
X14n0288_p0138a14║湛發流，但舉六識，而八識斯在矣。此之識體，言真，則外道計為神我；言妄，則
X14n0288_p0138a15║凡夫無從進修。故言真非真，恐迷我常不開演也。世間依正，全性轉變，本無
X14n0288_p0138a16║能所，而強生計別，是為自心取自心，非幻成幻法。此頌知見立知，即無明本
X14n0288_p0138a17║也。不取無非幻，非幻尚不生，幻法云何立？此頌知見無見，斯即涅槃也。蓮華
X14n0288_p0138a18║處染而常淨，華果以同時，經譚結解同所因，聖凡無二路，故名玅蓮華。金剛
X14n0288_p0139a01║為堅利之寶，諸物莫攖其鋒，今經真妄悉破，故名金剛王寶覺。昔也由迷而
X14n0288_p0139a02║結，是為生死垢濁；今也由悟而解，是為涅槃真淨。迷悟轉變，本于無住，故名
X14n0288_p0139a03║如幻三摩提。能一達此，則惑盡而真亦究，故得彈指超無學。如是無上之法，
X14n0288_p0139a04║諸聖莫不由斯，故曰：此阿毗達磨，十方薄伽梵，一路涅槃門。阿難既曰祇夜
X14n0288_p0139a05║伽陀，雜糅精瑩，偈及長行，固多出入耳。阿難已知解結之因，而復欲知六解
X14n0288_p0139a06║一亡，舒結倫次，佛取劫波羅巾，挽結詳問，令審一巾無異，妄起六結倫次也。
X14n0288_p0139a07║初綰結成，名為第一，此倫次之相已定也。吾今能將第六結名成第一否者，
X14n0288_p0139a08║令知倫次不可亂名，則知六根不相為用，故合法云畢竟同中成畢竟異。汝
X14n0288_p0139a09║必嫌此六結不成者，嫌前一不成六也。既嫌乎彼，必樂乎此，故曰願樂一成。
X14n0288_p0139a10║一成者，一以成六也。對前不成，故曰復云何得。此結若存，是非蜂起，而彼此
X14n0288_p0139a11║相非者，如前不可亂名也。欲無彼此，莫如解除，故言若總解除，則無彼此，以
X14n0288_p0139a12║彼此俱無，故言尚不名一，六云何成。此正答願樂一成之問也。尚不名一，即
X14n0288_p0139a13║一亡六，云何成即六解，故曰亦復如是。言一切世間生死涅槃，皆即狂勞顛
X14n0288_p0139a14║倒華相者，玅淨體中，不獨計有為生死之為結，計無為涅槃亦即是結也。後
X14n0288_p0139a15║文云將欲復真，欲真已非真，真如性者，此爾。解結當於結心者，真妄兩亡，中
X14n0288_p0139a16║道觀智也。我說佛法下，此杜阿難之情計，使知因根修證也。杜計者，前云解
X14n0288_p0139a17║結因次第，又云結解同所因，是則因迷而結，緣悟而解，恐阿難計為世間之
X14n0288_p0139a18║因緣，故曰我說佛法從因緣生，非取世間和合粗相。佛法者，佛種之法，眾生
X14n0288_p0140a01║計世間因緣，是為凡夫之法，今因入流而成正覺，是為出世佛法，惟得此法，
X14n0288_p0140a02║故於世出世法，知其本因，隨所緣出。如是故應選擇六根，一門深入，而銷諸
X14n0288_p0140a03║妄也。已言此根初解，先得人空者，由逆欲流之功，見思虗習，於是銷落，故曰
X14n0288_p0140a04║人空。見思雖落，塵沙尚存，是為法執。進破此惑，故曰空性圓明，成法解脫。塵
X14n0288_p0140a05║沙雖亡，尚須中觀，對破無明。無明若盡，觀智亦亡，故曰解脫法已，俱空不生。
X14n0288_p0140a06║從三摩地，得無生忍者，即以如幻三昧，照破三惑，而真常之體，於是頓顯，即
X14n0288_p0140a07║無得而得也。既稱玅三摩地，此似次第者，未達三觀一體，則圓亦歷別，了無
X14n0288_p0140a08║一三，用在一時矣。阿難大眾，已知六解一亡，故言慧覺圓通，得無疑惑。未示
X14n0288_p0140a09║一門深入，故言然猶未達圓通本根。所得密言，還同本悟，則與未聞，無有差
X14n0288_p0140a10║別者。慧覺雖明，了無實證，故須別求祕嚴，乃可造修也。祕嚴，即隱密義。阿難
X14n0288_p0140a11║將謂別有祕嚴，故退藏密機，冀以冥授。然不了前之所示，根根塵塵，無隱乎
X14n0288_p0140a12║爾。故世尊普告大眾，詢以最初發心，悟十八界，誰為圓通，從何方便，入三摩
X14n0288_p0140a13║地。經自陳那至迦葉，悟六塵。次那律至空生，悟六根。自鶖子至目蓮，悟六識。
X14n0288_p0140a14║自烏蒭瑟摩至大勢至，悟七大。當知諸聖之所陳，陳如來之所宣。如來之所
X14n0288_p0140a15║宣，宣諸聖之所證。差別有祕嚴可授，非一路涅槃門矣。至下觀之所證，未越
X14n0288_p0140a16║乎此。為施對治悉檀，故廣演勝玅之相，非諸聖之所不能耳。
X14n0288_p0140a17║音釋
X14n0288_p0140a18║瘧（逆約切。）糅（女救切。）攬（音覽。）綰（烏板切。）緝（七入切。）績（七入切。）績（則力切。）掣（尺列切）
X14n0288_p0141a01║縈（於營切。）倐（音叔。）呞（音詩。）蹉（倉何切。）隘（烏介切。）闤（音還。）闠（胡對切。）推（他回切）
X14n0288_p0141a02║液（夷益切。）漩（旬宣切。）澓（房六切。）抖（音斗。）擻（音叟。）癃（音隆。）稚（直利切。）礫（音歷）
X14n0288_p0141a03║啾（即留切。）