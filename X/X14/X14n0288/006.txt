X14n0288_p0142a01║大佛頂如來密因修證了義諸菩薩萬行首楞嚴經卷第六
X14n0288_p0142a02║
X14n0288_p0142a03║。耳根圓通（文六）
X14n0288_p0142a04║爾時，觀世音菩薩即從座起，頂禮佛足而白佛言：世尊！憶念我昔無數恒河
X14n0288_p0142a05║沙劫，於時有佛出現於世，名觀世音，我於彼佛發菩提心。
X14n0288_p0142a06║〔初、敘古因修〕。〔疏〕爾時下，釋菩薩名者。若約觀世言音，圓悟圓應，則觀是自
X14n0288_p0142a07║智，音是他機。若約妙音觀音，梵音海潮，則觀是隨德之名，音是應名之德，
X14n0288_p0142a08║即自行化他之二用。又若聽根說法，則觀音者，是鑑機之妙智，非耳目聞
X14n0288_p0142a09║見之境也。〔溫陵〕所師之佛，亦名觀音者，因果相符，古今一道也。〔疏〕按觀音
X14n0288_p0142a10║授記經言：菩薩於過去金光師子遊戲如來所發菩提心。皆示迹不同也。
X14n0288_p0142a11║今釋此心有無量義。大乘集菩薩學論云：菩提心者，謂勸發大悲、歡喜、愛
X14n0288_p0142a12║敬義故。又觀音經云：發正覺心者，善利一切眾生故。觀音不空祕密王經
X14n0288_p0142a13║云：菩提者，即是正慧；薩埵者，即是方便。又寶積經論云：菩提是智性，餘波
X14n0288_p0142a14║羅密依彼智生。此四菩提即悲、智為體。又法界無差別論云：菩提心者，是
X14n0288_p0142a15║不思議果因，如白月初分故。又云：菩提心於不淨位中名眾生心，於淨、染
X14n0288_p0142a16║位中名菩薩，於清淨位中名如來。又發菩提心論云：菩提有四種發心，謂
X14n0288_p0142a17║信、解、行、證。此諸菩提約因、果、解、行說故。叉法界論云：菩提心於一切眾生
X14n0288_p0142a18║身中有十種差別，所謂：無作，以無為故；無初，以無起故；無盡，以無滅故；無
X14n0288_p0143a01║染著，以自性清淨故；無形相，以無根故；聖所行，是諸佛境界故。此菩提者，
X14n0288_p0143a02║是約理說。又金剛三業大教王經：五方如來於菩提心各有所說，謂：阿閦
X14n0288_p0143a03║如來以諸法無生、無我等說，寶生如來以諸法無性、離相等說，彌陀如來
X14n0288_p0143a04║以非性、非無性等說，不空如來以無得、無證等說，毗盧如來以離蘊、處、界
X14n0288_p0143a05║無取捨平等性所說。此諸菩提皆約般若相說故。又寶積經論云：有四法
X14n0288_p0143a06║忘失菩提心，謂欺誑阿闍黎等故。經云：發菩提者，其心正直，無有諂誑。欲
X14n0288_p0143a07║修耳根圓通者，先須發此大道心也。
X14n0288_p0143a08║彼佛教我從聞思修入三摩地，初於聞中入流亡所，所入既寂，動靜二相了
X14n0288_p0143a09║然不生，如是漸增，聞所聞盡，盡聞不住，覺所覺空，空覺極圓，空所空滅，生滅
X14n0288_p0143a10║既滅，寂滅現前，忽然超越世出世間，十方圓明，獲二殊勝：一者、上合十方諸
X14n0288_p0143a11║佛本妙覺心，與佛如來同一慈力；二者、下合十方一切六道眾生，與諸眾生
X14n0288_p0143a12║同一悲仰。世尊，由我供養觀音如來，蒙彼如來授我如幻聞薰聞修金剛三
X14n0288_p0143a13║昧，與佛如來同慈力故，令我身成三十二應，入諸國土。
X14n0288_p0143a14║彼佛下敘修證法門，謂聞等三慧義順耳根，所以此經為正修行。從初於
X14n0288_p0143a15║聞中至了然不生，聞慧也。次如是漸增至聞所聞盡，思慧也。覺所覺空至
X14n0288_p0143a16║寂滅現前者，即修慧也。瑜伽以三賢為聞所成地，以加行為思所成地，十
X14n0288_p0143a17║地為修所成地。吳興於此節文為四，並約耳門修證言之，亦不相違也。言
X14n0288_p0143a18║入流者，流謂法性，所謂音塵，塵動性靜。今初入流則知法性本寂，音塵亦
X14n0288_p0144a01║亡故動靜不生。如是下以智遣情至無所遣，亡情絕解則寂滅現前矣。忽
X14n0288_p0144a02║然超越者，次言同體之功，故與生佛合其悲仰。聞熏聞修金剛三昧者，謂
X14n0288_p0144a03║始從熏習訖乎修證，皆以決定智斷究竟堅固而為正受。
X14n0288_p0144a04║世尊！若諸菩薩入三摩地，進修無漏，勝解現圓，我現佛身而為說法，令其解
X14n0288_p0144a05║脫。若諸有學寂靜妙明，勝妙現圓，我於彼前現獨覺身而為說法，令其解脫。
X14n0288_p0144a06║若諸有學斷十二緣，緣斷勝性，勝妙現圓，我於彼前現緣覺身而為說法，令
X14n0288_p0144a07║其解脫。若諸有學得四諦空，修道入滅，勝性現圓，我於彼前現聲聞身而為
X14n0288_p0144a08║說法，令其解脫。若諸眾生欲心明悟，不犯欲塵，欲身清淨，我於彼前現梵王
X14n0288_p0144a09║身而為說法，令其解脫。若諸眾生欲為天主，統領諸天，我於彼前現帝釋身
X14n0288_p0144a10║而為說法，令其成就。若諸眾生欲身自在，遊行十方，我於彼前現自在天身
X14n0288_p0144a11║而為說法，令其成就。若諸眾生欲身自在，飛行虗空，我於彼前現大自在天
X14n0288_p0144a12║身而為說法，令其成就。若諸眾生愛統鬼神，救護國土，我於彼前現天大將
X14n0288_p0144a13║軍身而為說法，令其成就。若諸眾生愛統世界，保護眾生，我於彼前現四天
X14n0288_p0144a14║王身而為說法，令其成就。若諸眾生愛生天宮，驅使鬼神，我於彼前現四天
X14n0288_p0144a15║王國太子身而為說法，令其成就。
X14n0288_p0144a16║〔三十二應〕以普門身隨宜說法，初無定形，名三十二應。一、四聖者，初菩薩
X14n0288_p0144a17║以勝解力入徧知海，但未現證，故為現佛身，令彼成就。勝妙即寂靜之心，
X14n0288_p0144a18║緣斷即還滅之性。言勝性者，各據所獲勝妙言之。次、六凡者，梵王自在，欲、
X14n0288_p0145a01║色二界之王。欲界第六名自在天，居色頂者名大自在天將軍，為帝釋上
X14n0288_p0145a02║將。四天王臣于帝釋太子，即那吒之類，能驅鬼神。此皆臣輔屬也。
X14n0288_p0145a03║若諸眾生樂為人王，我於彼前現人王身而為說法，令其成就。若諸眾生愛
X14n0288_p0145a04║生族姓，世間推讓，我於彼前現長者身而為說法，令其成就。若諸眾生愛談
X14n0288_p0145a05║名言，清淨自居，我於彼前現居士身而為說法，令其成就。若諸眾生愛治國
X14n0288_p0145a06║土，剖斷邦邑，我於彼前現宰官身而為說法，令其成就。若諸眾生愛諸數術，
X14n0288_p0145a07║攝衛自居，我於彼前現婆羅門身而為說法，令其成就。若有男子好學出家，
X14n0288_p0145a08║持諸戒律，我於彼前現比丘身而為說法，令其成就。若有女人好學出家，持
X14n0288_p0145a09║諸禁戒，我於彼前現比丘尼身而為說法，令其成就。若有男子樂持五戒，我
X14n0288_p0145a10║於彼前現優婆塞身而為說法，令其成就。若有女子五戒自居，我於彼前現
X14n0288_p0145a11║優婆夷身而為說法，令其成就。若有女人內政立身，以修家國，我於彼前現
X14n0288_p0145a12║女主身及國夫人、命婦、大家而為說法，令其成就。若有眾生不壞男根，我於
X14n0288_p0145a13║彼前現童男身而為說法，令其成就。若有處女愛樂處身，不求侵暴，我於彼
X14n0288_p0145a14║前現童女身而為說法，令其成就。若有諸天樂出天倫，我現天身而為說法，
X14n0288_p0145a15║令其成就。若有諸龍樂出龍倫，我現龍身而為說法，令其成就。若有藥叉樂
X14n0288_p0145a16║度本倫，我於彼前現藥叉身而為說法，令其成就。若乾闥婆樂脫其倫，我於
X14n0288_p0145a17║彼前現乾闥婆身而為說法，令其成就。若阿修羅樂脫其倫，我於彼前現阿
X14n0288_p0145a18║修羅身而為說法，令其成就。若緊那羅樂脫其倫，我於彼前現緊那羅身而
X14n0288_p0146a01║為說法，令其成就。若摩呼羅伽樂脫其倫，我於彼前現摩呼羅伽身而為說
X14n0288_p0146a02║法，令其成就。若諸眾生樂人修人，我現人身而為說法，令其成就。若諸非人、
X14n0288_p0146a03║有形無形、有想無想樂度其倫，我於彼前皆現其身而為說法，令其成就。是
X14n0288_p0146a04║名妙淨。三十二應入國土身，皆以三昧聞熏聞修，無作妙力自在成就。
X14n0288_p0146a05║人王以位統民，長者以德命族，居士隱身放言，宰官以政蒞國，婆羅門術
X14n0288_p0146a06║數治生，皆世間屬也。比丘四眾，乞法守戒，近事三寶。天子之后曰女主，邦
X14n0288_p0146a07║君之妻曰君夫人，妻因夫榮曰命婦，輔治內宮曰大家，皆國屬也。藥叉名
X14n0288_p0146a08║輕捷，能飛行也。乾闥婆名香陰，帝釋樂臣也。阿修羅名無端正，女美男醜
X14n0288_p0146a09║也。緊那羅名疑神，人形頭角也。摩呼羅名腹行，此云蟒也。非人等者，該其
X14n0288_p0146a10║餘，應如六字章句經：或現作餓鬼，手出香色乳，乃至作淫女，為度貪眾生。
X14n0288_p0146a11║世尊！我復以此聞熏聞修金剛三昧無作妙力，與諸十方三世六道一切眾
X14n0288_p0146a12║生同悲仰故，令諸眾生於我身心獲十四種無畏功德：一者、由我不自觀音，
X14n0288_p0146a13║以觀觀者，令彼十方苦惱眾生觀（持念）其音聲，即得解脫。二者、知見旋復，令諸眾
X14n0288_p0146a14║生設入大火，火不能燒。三者、觀聽旋復，令諸眾生大水所漂，水不能溺。四者、
X14n0288_p0146a15║斷滅妄想，心無殺害，令諸眾生入諸鬼國，鬼不能害。五者、熏聞成聞，六根銷
X14n0288_p0146a16║復，同於聲聽，能令眾生臨當被害，刀段段壞，使其兵戈猶如割水，亦如吹光，
X14n0288_p0146a17║性無搖動。六者、聞熏精明，明徧法界，則諸幽暗性不能全，能令眾生藥叉（解同前）、羅
X14n0288_p0146a18║剎（連疫鬼）、鳩槃茶鬼（厭魅鬼）及毗舍遮（噉精氣鬼）、富單那（熱病鬼）等，雖近其傍，目不能視。七者、音性圓銷，觀聽
X14n0288_p0147a01║返入（內無所係），離諸塵妄（外無所累），能令眾生禁繫枷鎻所不能著。八者、滅音圓聞（內外無待），徧生慈力，能
X14n0288_p0147a02║令眾生徑過險路（逆境），賊（煩惱）不能劫
X14n0288_p0147a03║〔十四、無畏〕以能脫苦，總稱無畏。不隨前塵所起知見，名不自觀。故令有苦
X14n0288_p0147a04║眾生，蒙我真觀，皆得解脫，此是總德。其下皆以不循塵為觀，故通云旋復。
X14n0288_p0147a05║知見屬火，觀聽屬水，二者旋復，則不能燒溺。鬼性殺害，從妄想生，斷滅妄
X14n0288_p0147a06║想，則鬼不能害。熏聞成性，六根俱復，則聲聽同體，根塵無間，故刀段段壞，
X14n0288_p0147a07║割水吹光，言無分隔也。聞熏精明者，熏聞久，精明則發，明暗之體性不兩
X14n0288_p0147a08║全，故鬼不能視。音性圓消，則體性無局，故禁繫枷鎻所不能著。滅音圓聞，
X14n0288_p0147a09║則物我不敵，故賊不能劫。又音聞圓徧，則慈力亦徧，慈無敵故，無能為賊
X14n0288_p0147a10║者。
X14n0288_p0147a11║九者、熏聞離塵，色所不劫，能令一切多婬眾生遠離貪欲。十者、純音無塵，根
X14n0288_p0147a12║境圓融，無對所對，能令一切忿恨眾生離諸瞋恚。十一者、銷塵旋明，法界身
X14n0288_p0147a13║心猶如琉璃，朗徹無礙，能令一切昏鈍性障諸阿顛迦永離癡暗。十二者、融
X14n0288_p0147a14║形復聞，不動道場，涉入世間，不壞世界，能徧十方供養微塵諸佛如來，各各
X14n0288_p0147a15║佛邊為法王子，能令法界無子眾生欲求男者，誕生福德智慧之男。十三者、
X14n0288_p0147a16║六根圓通，明照無二，含十方界，立大圓鏡空如來藏，承順十方微塵如來祕
X14n0288_p0147a17║密法門，受領無失，能令法界無子眾生欲求女者，誕生端正福德、柔順眾人、
X14n0288_p0147a18║愛敬有相之女。十四者、此三千大千世界百億日月現住世間諸法王子，有
X14n0288_p0148a01║六十二億恒河沙數，修法垂範，教化眾生，隨順眾生，方便智慧各各不同，由
X14n0288_p0148a02║我所得圓通本根，發妙耳門，然後身心微妙含容，周徧法界，能令眾生持我
X14n0288_p0148a03║名號，與彼共持六十二億恒河沙諸法王子，二人福德正等無異。世尊！我一
X14n0288_p0148a04║名號與彼眾多名號無異，由我修習得真圓通。是名十四施無畏力，福備眾
X14n0288_p0148a05║生。
X14n0288_p0148a06║九者、下欲由習境而生，今離塵遠色，則根境不偶，故令多淫眾生遠離貪
X14n0288_p0148a07║欲。〔溫陵曰〕瞋由違情所起，對境而發，音性純淨，無復所妄，故圓融無違，無
X14n0288_p0148a08║能所對，則不瞋矣。痴以習暗成性，為根本無明性障，今以銷鎔塵妄，旋復
X14n0288_p0148a09║真明，身心垢淨，故性障永離。阿顛迦，此云無善心，亦性障也。〔疏〕十二下，融
X14n0288_p0148a10║形，則體無質礙，故涉界不壞；復聞，則性無邇遙，故不動而徧；供佛，則福足
X14n0288_p0148a11║為法；王子，則紹繼之道，故能應其求。〔溫陵〕圓故無二，通故含界。明照則大，
X14n0288_p0148a12║圓鏡之質；含界則空，如來藏之體。故能承順法門，受領無失。承順即坤儀
X14n0288_p0148a13║柔德，受領即閨門能事。有女之道，故能應其求也。〔疏〕十四下，較量福勝耳
X14n0288_p0148a14║根。為順聞思，名正修行，故稱名福勝。又入大乘論說：福勝者，是稱觀音法
X14n0288_p0148a15║身。法身是常，以應化身者是無常故。已上功德，有復有銷，有徧有圓，有融
X14n0288_p0148a16║有通，漸次深入。
X14n0288_p0148a17║世尊！我又獲是圓通修證無上道故，又能善獲四不思議無作妙德。一者、由
X14n0288_p0148a18║我初獲妙妙聞心，心精遺聞，見聞覺知不能分隔，成一圓融清淨寶覺故，我
X14n0288_p0149a01║能現眾多妙容，能說無邊祕密神呪。其中或現一首、三首、五首、七首、十首、十
X14n0288_p0149a02║一首，如是乃至一百八首、千首、萬首、八萬四千礫迦羅首；二臂、四臂、六臂、八
X14n0288_p0149a03║臂、十臂、十二臂、十四、十六、十八、二十至二十四，如是乃至一百八臂、千臂、萬
X14n0288_p0149a04║臂、八萬四千母陀羅臂；二目、三目、四目、九目，如是乃至一百八目、千目、萬目、
X14n0288_p0149a05║八萬四千清淨寶目。或慈、或威、或定、或慧，救護眾生得大自在。二者、由我聞
X14n0288_p0149a06║思脫出六塵，如聲度垣不能為礙，故我妙能現一一形、誦一一呪，其形其呪
X14n0288_p0149a07║能以無畏施諸眾生，是故十方微塵國土皆名我為施無畏者。三者、由我修
X14n0288_p0149a08║習本妙圓通清淨本根，所遊世界，皆令眾生捨身珍寶，求我哀愍。四者、我得
X14n0288_p0149a09║佛心證於究竟，能以珍寶種種供養十方如來，傍及法界六道眾生，求妻得
X14n0288_p0149a10║妻，求子得子，求三昧得三昧，求長壽得長壽，如是乃至求大涅槃得大涅槃。
X14n0288_p0149a11║佛問圓通：我從耳門圓照三昧，緣心自在，因入流相，得三摩地，成就菩提，斯
X14n0288_p0149a12║為第一。世尊！彼佛如來歎我善得圓通法門，於大會中授記我為觀世音號，
X14n0288_p0149a13║由我觀聽十方圓明，故觀音名徧十方界。
X14n0288_p0149a14║〔四，不思議〕。一能現多，名不思議。妙妙聞心，即中中流入之心。〔溫陵〕言初獲
X14n0288_p0149a15║者，指本因也。首為六用之總，臂表提接之悲，目為照了之智，各依本數充
X14n0288_p0149a16║之，以至八萬四千，表依根本智用，泛應塵勞也。一體之中，萬法咸備，而繼
X14n0288_p0149a17║二十四聖示現者，明彼分具，圓會於此也。爍迦羅云金剛堅固，母陀羅云
X14n0288_p0149a18║印手，慈以攝化，威以折伏，定以復湛，慧以開覺，通指眾多妙容也。〔疏〕密部
X14n0288_p0150a01║神呪，多觀音所說，能安樂眾生，名施無畏。捨身珍寶者，普門品云：仁者愍
X14n0288_p0150a02║吾等故，受此瓔珞。即求哀之事。
X14n0288_p0150a03║爾時，世尊於師子座，從其五體同放寶光，遠灌十方微塵如來及法王子諸
X14n0288_p0150a04║菩薩頂。彼諸如來亦於五體同放寶光，從微塵方來灌佛頂，并灌會中諸大
X14n0288_p0150a05║菩薩及阿羅漢。林木池沼皆演法音，交光相羅如寶絲網。是諸大眾得未曾
X14n0288_p0150a06║有，一切普獲金剛三昧。即時天雨百寶蓮華，青黃赤白間錯粉糅，十方虗空
X14n0288_p0150a07║成七寶色。此娑婆界大地山河俱時不現，唯見十方微塵國土合成一界，梵
X14n0288_p0150a08║唄詠歌自然敷奏。
X14n0288_p0150a09║爾時，下至梵唄詠歌，自然敷奏，總顯圓通之瑞。
X14n0288_p0150a10║於是如來告文殊師利法王子：汝今觀此二十五無學諸大菩薩及阿羅漢，
X14n0288_p0150a11║各說最初成道方便，皆言修習真實圓通，彼等修行實無優劣前後差別。我
X14n0288_p0150a12║今欲令阿難開悟二十五行，誰當其根？兼我滅後，此界眾生入菩薩乘求無
X14n0288_p0150a13║上道，何方便門得易成就？文殊師利法王子奉佛慈旨，即從座起，頂禮佛足，
X14n0288_p0150a14║承佛威神，說偈對佛：覺海性澄圓，圓澄覺元妙，元明照生所，所立照性亡。迷
X14n0288_p0150a15║妄有虗空，依空立世界，想澄成國土，知覺乃眾生。空生大覺中，如海一漚發，
X14n0288_p0150a16║有漏微塵國，皆依空所生。漚滅空本無，況復諸三有，歸元性無二，方便有多
X14n0288_p0150a17║門。聖性無不通，順逆皆方便，初心入三昧，遲速不同倫。
X14n0288_p0150a18║〔六、選擇圓通〕偈中，初二句頌本覺之體，次二句明迷妄之端。迷生世界，妄
X14n0288_p0151a01║有眾生，所謂當知虗空生汝心內是也。是則歸源之性，理無有二。而修證
X14n0288_p0151a02║之道，則有多門。雖聖性即逆順皆可，在初心則有遲速。所以諸聖圓通，不
X14n0288_p0151a03║無簡擇。
X14n0288_p0151a04║色想結成塵，精了不能徹，如何不明徹，於是獲圓通？音聲雜語言，但依名句
X14n0288_p0151a05║味，一非含一切，云何獲圓通？香以合中知，離則元無有，不恒其所覺，云何獲
X14n0288_p0151a06║圓通？味性非本然，要以味時有，其覺不恒一，云何獲圓通？觸以所觸明，無所
X14n0288_p0151a07║不明觸，合離性非定，云何獲圓通？法稱為內塵，憑塵必有所，能所非徧涉，云
X14n0288_p0151a08║何獲圓通？見性雖洞然，明前不明後，四維虧一半，云何獲圓通？鼻息出入通，
X14n0288_p0151a09║現前無交氣，支離匪涉入，云何獲圓通？舌非入無端，因味生覺了，味亡了無
X14n0288_p0151a10║有，云何獲圓通？身與所觸同，各非圓覺觀，涯量不冥會，云何獲圓通？知根雜
X14n0288_p0151a11║亂思，湛了終無見，想念不可脫，云何獲圓通？
X14n0288_p0151a12║色想下。初簡六塵。伊，惟也。舌入非無端，乃亦因味身。有中邊二義，故為涯
X14n0288_p0151a13║量。不冥會者，因觸知身也。亂思動相，故非湛了。
X14n0288_p0151a14║識見雜三和，詰本稱非相，自體先無定，云何獲圓通？心聞洞十方，生于大因
X14n0288_p0151a15║力，初心不能入，云何獲圓通？鼻想本權機，祗令攝心住，住成心所住，云何獲
X14n0288_p0151a16║圓通？說法弄音文，開悟先成者，名句非無漏，云何獲圓通？持犯但束身，非身
X14n0288_p0151a17║無所束，元非徧一切，云何獲圓通？神通本宿因，何關法分別？念緣非離物（不離物則有所著），云
X14n0288_p0151a18║何獲圓通？若以地性觀，堅礙非通達，有為非聖性，云何獲圓通？若以水性觀，
X14n0288_p0152a01║想念非真實，如如非覺觀，云何獲圓通？若以火性觀，厭有非真離，非初心方
X14n0288_p0152a02║便，云何獲圓通？若以風性觀，動寂非無對，對非無上覺，云阿獲圓通？若以空
X14n0288_p0152a03║性觀，昏鈍先非覺，無覺異菩提，云何獲圓通？若以識性觀，觀識非常住，存心
X14n0288_p0152a04║乃虗妄，云何獲圓通？諸行是無常，念性元性滅，因果今殊感，云何獲圓通？
X14n0288_p0152a05║識見下。次簡六識。識雜根塵，詰之無本。大因力者，謂法界行所生，故不宜
X14n0288_p0152a06║初心。權機，謂止孫陀之散亂，故權為觀白音文。為開先已成就之者，故與
X14n0288_p0152a07║之說法。又持地平填，功涉有為。月光水觀，想非真實；烏芻火觀，是厭欲非
X14n0288_p0152a08║真；琉璃光風觀，而性有動靜。空性晦昧，則昏鈍無覺；識性分別，則性非常
X14n0288_p0152a09║住。勢至都攝六根，故諸行無常，果則斷滅。
X14n0288_p0152a10║我今白世尊，佛出娑婆界。此方真教體，清淨在音聞。欲取三摩提，實以聞中
X14n0288_p0152a11║入。離苦得解脫，良哉觀世音。（歎觀世言音，脫苦與樂也。）於恒沙劫中，入微塵佛國。得大自在力，（歎三十二應。）無畏施
X14n0288_p0152a12║眾生。（歎四不思議，十四無畏。）妙音觀世音，（歎隨德之名。）梵音海潮音。（歎隨名之實。）救世悉安寧，（歎眾德。）出世獲常住。（能救世間苦，能與出世樂。）我今啟如來，如觀
X14n0288_p0152a13║音所說。譬如人靜居，十方俱擊鼓。十處一時聞，此則圓真實。目非觀障外，口
X14n0288_p0152a14║鼻亦復然。身以合方知，心念紛無緒。隔垣聽音響，遐邇俱可聞。五根所不齊，
X14n0288_p0152a15║是則通真實。音聲性動靜，聞中為有無。無聲號無聞，非實聞無性。聲無既無
X14n0288_p0152a16║滅，聲有亦非生。生滅二圓離，是則常真實。縱令在夢想，不為不思無。覺觀出
X14n0288_p0152a17║思惟，身心不能及。
X14n0288_p0152a18║〔溫陵〕聖人設教，隨方不同。此方教體，必籍音聞，亦隨機之宜也。離苦者，嘆
X14n0288_p0153a01║十四無畏。入微塵國，嘆三十二應。得大自在，嘆四不思議。餘皆隨德之名。
X14n0288_p0153a02║說法無滯名妙音，尋聲救苦為觀音，音性無著為梵音，應不失時為潮音。
X14n0288_p0153a03║音性動靜，皆屬聲塵。耳根圓離，不隨生滅，是則常性之真也。無聲號無聞，
X14n0288_p0153a04║指阿難聞鐘之事。
X14n0288_p0153a05║今此娑婆國，聲論得宣明。眾生迷本聞，循聲故流轉。阿難縱強記，不免落邪
X14n0288_p0153a06║思。豈非隨所淪，旋流復無妄。阿難汝諦聽，我承佛威力。宣說金剛王，如幻不
X14n0288_p0153a07║思議。佛母真三昧，汝聞微塵佛。一切祕密門，欲漏不先除。畜聞成過誤，將聞
X14n0288_p0153a08║持佛佛。何不自聞聞，聞非自然生。因聲有名字，返聞與聲脫。能脫欲誰名，一
X14n0288_p0153a09║根既返源。六根成解脫，見聞如幻翳（通指妄根）。三界若空華（通指妄境），聞復翳根除。塵銷覺圓淨，
X14n0288_p0153a10║淨極光通達。寂照含虗空（根解脫），却來觀世間。猶如夢中事（境解脫），摩登伽在夢。誰能留汝
X14n0288_p0153a11║形，如世巧幻師。幻作諸男女，雖見諸根動。要以一機抽，息機歸寂然，諸幻成
X14n0288_p0153a12║無性。六根亦如是，元依一精明，分成六和合，一處成休復。六用皆不成，塵垢
X14n0288_p0153a13║應念銷，成圓明淨妙，餘塵尚諸學。明極即如來，大眾及阿難，旋汝倒聞機，反
X14n0288_p0153a14║聞聞自性。性成無上道，圓通實如是，此是微塵佛，一路涅槃門。過去諸如來，
X14n0288_p0153a15║斯門已成就，現在諸菩薩，今各入圓明。未來修學人，當依如是法，我亦從中
X14n0288_p0153a16║證，非唯觀世音。誠（信允之辭）如佛世尊，詢我諸方便，以救諸末劫，求出世間人。成就涅
X14n0288_p0153a17║槃心，觀世音為最，自餘諸方便，皆是佛威神。即（就）事捨（脫）塵勞，非是長修學，淺深
X14n0288_p0153a18║同說法，頂禮如來藏。無漏不思議，願加彼未來，於此門無惑，方便易成就。堪
X14n0288_p0154a01║以教阿難，及末劫沉淪，但以此根修，圓通超餘者。（二十四聖）真實心如是。
X14n0288_p0154a02║〔疏〕聲論者，依聲所論，義理發明，即名、句、文、身三為教體。眾生下，言循聲之
X14n0288_p0154a03║咎。聞非有名，對聲塵故有。若能反聞自性，外脫根塵，則復以誰名為聞哉？
X14n0288_p0154a04║見聞為根，三界為塵。聞復則根翳自除，塵消則覺心本淨。反觀世間，猶如
X14n0288_p0154a05║夢事。然則摩登伽女正在夢中，誰能留汝形骸，使不解脫哉？諸根喻有為，
X14n0288_p0154a06║生滅一機，謂妄心造作。〔溫陵〕成就涅槃妙心，不生滅性，唯耳根為然，餘則
X14n0288_p0154a07║佛之威神加被。今即己事而捨塵勞，非始終長修，淺深同說之法也。
X14n0288_p0154a08║五修證分（文三）一、四重伏斷。
X14n0288_p0154a09║於是阿難及諸大眾，身心了然得大開示，觀佛菩提及大涅槃，猶如有人因
X14n0288_p0154a10║事遠遊未得歸還，明了其家所歸道路，普會大眾天龍八部有學三乘，及諸
X14n0288_p0154a11║一切新發心菩薩，其數凡有十恒河沙，皆得本心遠塵離垢獲法眼淨。性比
X14n0288_p0154a12║丘尼聞說偈已成阿羅漢，無量眾生皆發無等等阿耨多羅三藐三菩提心。
X14n0288_p0154a13║阿難整衣服，於大眾中合掌頂禮，心迹圓明悲欣交集，欲益未來諸眾生故，
X14n0288_p0154a14║稽首白佛：大悲世尊！我今已悟成佛法門，是中修行得無疑惑，常聞如來說
X14n0288_p0154a15║如是言：自未應度先度人者，菩薩發心；自覺己圓能覺他者，如來應世。我雖
X14n0288_p0154a16║未度，願度末劫一切眾生。世尊！此諸眾生去佛漸遠，邪師說法如恒河沙，欲
X14n0288_p0154a17║攝其心入三摩地，云何令其安立道場遠諸魔事，於菩提心得無退屈？爾時，
X14n0288_p0154a18║世尊於大眾中稱讚阿難：善哉！善哉！如汝所問，安立道場，救護眾生末劫沈
X14n0288_p0155a01║溺。汝今諦聽，當為汝說。阿難大眾唯然奉教。佛告阿難：汝常聞我毗奈耶中
X14n0288_p0155a02║宣說修行三決定義，所謂攝心為戒，因戒生定，因定發慧，是則名為三無漏
X14n0288_p0155a03║學。
X14n0288_p0155a04║〔疏〕初、明伏斷者。夫欲儲淨法，先滌身器；將越愛流，前鳩行楫。故嚴宣四重
X14n0288_p0155a05║品戒，為入修方便。葢木叉義遠，草系情殷，是以切身口而流訓，因動靜以
X14n0288_p0155a06║研幾。阿難下，說四波羅夷及安立道場，所以明第一發心之修證，乃至不
X14n0288_p0155a07║起於座，獲須陀洹，示得果之相也。夫阿難雖未得度，而悲及後來，乃菩薩
X14n0288_p0155a08║發心。然起行之初，慮妨邪誤，故問諸方便，遠於魔事也。戒定慧學，大小均
X14n0288_p0155a09║修，故于此中，初明三學，以為決定進修之旨也。
X14n0288_p0155a10║阿難！云何攝心我名為戒？若諸世界六道眾生其心不婬，則不隨其生死相
X14n0288_p0155a11║續。汝修三昧本出塵勞，婬心不除塵不可出，縱有多智禪定現前，如不斷淫
X14n0288_p0155a12║必落魔道，上品魔王、中品魔民、下品魔女，彼等諸魔亦有徒眾，各各自謂成
X14n0288_p0155a13║無上道。我滅度後末法之中，多此魔民熾盛世間，廣行貪淫為善知識，令諸
X14n0288_p0155a14║眾生落愛見坑失菩提路。汝教世人修三摩地先斷心淫，是名如來先佛世
X14n0288_p0155a15║尊第一決定清淨明誨。是故，阿難！若不斷淫修禪定者，如蒸砂石欲其成飯，
X14n0288_p0155a16║經百千劫秪名熱砂。何以故？此非飯本，砂石成故。汝以淫身求佛妙果，縱得
X14n0288_p0155a17║妙悟皆是淫根，根本成婬輪轉三途必不能出，如來涅槃何路修證？必使淫
X14n0288_p0155a18║機身心俱斷，斷性亦無，於佛菩提斯可希冀。如我此說名為佛說，不如此說
X14n0288_p0156a01║即波旬說。
X14n0288_p0156a02║眾生纏綿生死，皆因淫欲，故首此為戒。
X14n0288_p0156a03║阿難！又諸世界六道眾生，其心不殺，則不隨其生死相續。汝修三昧，本出塵
X14n0288_p0156a04║勞，殺心不除，塵不可出。縱有多智禪定現前，如不斷殺，必落神道。上品之人
X14n0288_p0156a05║為大力鬼，中品則為飛行夜叉、諸鬼帥等，下品當為地行羅剎。彼諸鬼神亦
X14n0288_p0156a06║有徒眾，各各自謂成無上道。我滅度後，末法之中，多此鬼神熾盛世間，自言
X14n0288_p0156a07║食肉得菩提路。阿難！我令比丘食五淨肉，此肉皆我神力化生，無本命根。汝
X14n0288_p0156a08║婆羅門地多蒸溼，加以砂石，草菜不生。我以大悲神力所加，因大慈悲，假名
X14n0288_p0156a09║為肉，汝得其味。奈何如來滅度之後，食眾生肉，名為釋子？汝等當知，是食肉
X14n0288_p0156a10║人，縱得心開似三摩地，皆大羅剎，報終必沈生死苦海，非佛弟子。如是之人，
X14n0288_p0156a11║相殺、相吞、相食未已，云何是人得出三界？汝教世人修三摩地，次斷殺生，是
X14n0288_p0156a12║名如來先佛世尊第二決定清淨明誨。是故，阿難！若不斷殺修禪定者，譬如
X14n0288_p0156a13║有人自塞其耳，高聲大叫，求人不聞，此等名為欲隱彌露。清淨比丘及諸菩
X14n0288_p0156a14║薩，於岐路行，不蹋生草，況以手拔？云何大悲取諸眾生血肉充食？若諸比丘
X14n0288_p0156a15║不服東方絲綿絹帛，及是此土靴履裘毳、乳酪醍醐，如是比丘於世真脫，酧
X14n0288_p0156a16║還宿債，不遊三界。何以故？服其身分，皆為彼緣。如人食其地中百穀，足不離
X14n0288_p0156a17║地，必使身心於諸眾生。若身身分、身心二塗，不服不食，我說是人真解脫者。
X14n0288_p0156a18║如我此說，名為佛說；不如此說，即波旬說。
X14n0288_p0157a01║〔孤山〕律明三淨，謂不見、不聞、疑為我殺。今言五者，及自死、鳥殘也。〔溫陵〕修
X14n0288_p0157a02║禪行殺，是欲隱彌露，不故蹋，不故拔，仁慈以至，猶及草木，況食眾生肉耶？
X14n0288_p0157a03║身謂血肉等，身分謂[求/毛]酪等，身服心貪，是為二途。
X14n0288_p0157a04║阿難！又復世界六道眾生，其心不偷，則不隨其生死相續。汝修三昧，本出塵
X14n0288_p0157a05║勞，偷心不除，塵不可出。縱有多智禪定現前，如不斷偷，必落邪道。上品精靈，
X14n0288_p0157a06║中品妖魅，下品邪人，諸魅所著，彼等羣邪，亦有徒眾，各各自謂成無上道。我
X14n0288_p0157a07║滅度後，末法之中，多此妖邪，熾盛世間，潛匿姦欺，稱善知識，各自謂己得上
X14n0288_p0157a08║人法，詃惑無識，恐令失心，所過之處，其家耗散。我教比丘，循方乞食，令其捨
X14n0288_p0157a09║貪，成菩提道。諸比丘等，不自熟食，寄於殘生，旅泊三界，示一往還，去已無返。
X14n0288_p0157a10║云何賊人，假我衣服，裨販如來，造種種業，皆言佛法，却非出家具戒比丘為
X14n0288_p0157a11║小乘道。由是疑誤無量眾生，墮無間獄。若我滅後，其有比丘，發心決定修三
X14n0288_p0157a12║摩提，能於如來形像之前，身然一燈燒一指節，及於身上爇一香炷，我說是
X14n0288_p0157a13║人無始宿債一時酬畢，長揖世間永脫諸漏。雖未即明無上覺路，是人於法
X14n0288_p0157a14║已決定心，若不為此捨身微因，縱成無為必還生人酬其宿債，如我馬麥正
X14n0288_p0157a15║等無異。汝教世人修三摩地後斷偷盜，是名如來先佛世尊第三決定清淨
X14n0288_p0157a16║明誨。是故，阿難！若不斷偷修禪定者，譬如有人水灌漏巵欲求其滿，縱經塵
X14n0288_p0157a17║劫終無平復。若諸比丘衣鉢之餘分寸不畜，乞食餘分施餓眾生，於大集會
X14n0288_p0157a18║合掌禮眾，有人捶詈同於稱讚，必使身心二俱捐捨，身肉骨血與眾生共，不
X14n0288_p0158a01║將如來不了義說，迴為己解以誤初學，佛印是人得真三昧。如我所說名為
X14n0288_p0158a02║佛說，不如此說名波旬說。
X14n0288_p0158a03║比丘行乞，本為除貪，故不自熟食。旅泊者，以去為事也。〔溫陵〕：一切難捨，無
X14n0288_p0158a04║過己身。難捨尚捨，況餘貪愛？其或身雖行捨，心尚貪求，則徒增黑業，無益
X14n0288_p0158a05║於道，亦於佛法非決定心。〔孤山〕盜者，取他依報，資乎己身，今損正報，以供
X14n0288_p0158a06║賢聖，故無始宿債，一時酬畢。
X14n0288_p0158a07║阿難！如是世界六道眾生，雖則身心無殺盜淫，三行已圓，若大妄語即三摩
X14n0288_p0158a08║地不得清淨，成愛見魔失如來種，所謂未得謂得、未證言證。或求世間尊勝
X14n0288_p0158a09║第一，謂前人言：我今已得須陀洹果、斯陀含果、阿那含果、阿羅漢道、辟支佛
X14n0288_p0158a10║乘。十地地前諸位菩薩，求彼禮懺貪其供養，是一顛迦銷滅佛種。如人以刀
X14n0288_p0158a11║斷多羅木，佛記是人永殞善根無復知見，沈三苦海不成三昧。我滅度後，勅
X14n0288_p0158a12║諸菩薩及阿羅漢，應身生彼末法之中，作種種形度諸輪轉，或作沙門、白衣、
X14n0288_p0158a13║居士、人王、宰官、童男、童女，如是乃至婬女、寡婦、姦偷、屠販，與其同事稱讚佛
X14n0288_p0158a14║乘，令其身心入三摩地，終不自言我真菩薩、真阿羅漢，洩佛密因輕言未學，
X14n0288_p0158a15║唯除命終陰有遺付。云何是人惑亂眾生成大妄語？汝教世人修三摩地，後
X14n0288_p0158a16║復斷除諸大妄語，是名如來先佛世尊第四決定清淨明誨。是故，阿難！若不
X14n0288_p0158a17║斷其大妄語者，如刻人糞為旃檀形，欲求香氣無有是處。我教比丘直心道
X14n0288_p0158a18║場，於四威儀一切行中尚有虗假，云何自稱得上人法？譬如窮人妄號帝王
X14n0288_p0159a01║自取誅滅，況復法王如何妄竊？因地不真果招紆曲，求佛菩提如噬臍人，欲
X14n0288_p0159a02║誰成就？若諸比丘心如直絃一切真實，入三摩地永無魔事，我印是人成就
X14n0288_p0159a03║菩薩無上知覺。如我所說名為佛說，不如此說名波旬說。
X14n0288_p0159a04║〔溫陵〕四果十地，未得謂得，故大妄語，貪人供養，求己尊勝，名愛見魔。貝多
X14n0288_p0159a05║羅木，斷則不生，大妄語人，善根永絕。〔疏〕已上四重，名根本煩惱。九品所斷，
X14n0288_p0159a06║各有淺深。如三結斷，名須陀洹，薄貪瞋痴，名為三果。故身肉骨血與眾生
X14n0288_p0159a07║共，此斷身見也。示一往還，去已無反，此斷戒取也。是人於法能決定心，此
X14n0288_p0159a08║斷疑也。楞伽云：須陀洹身見者，謂緣起妄想身相。妄想身見斷，貪則不生。
X14n0288_p0159a09║云何不取戒？謂善見受生處苦相故。云何疑相斷？謂不於餘處大師見為
X14n0288_p0159a10║淨不淨。故知四重皆地上伏斷。
X14n0288_p0159a11║鎮澄讚曰：　觀音玅觀，獨拔圓根。一根既返六歸元，請佛涅槃門。定慧重開，
X14n0288_p0159a12║永劫度沉淪。
X14n0288_p0159a13║傳如截流曰：　觀音將陳所證，追敘於無量恒沙劫前之事者，密顯性本圓
X14n0288_p0159a14║通，且真常也。有佛出世，名觀世音者，所師為圓通之師，師資名同，古今一道
X14n0288_p0159a15║也。觀即如幻金剛觀察，世音謂十界音聲，惟音可觀，廼謂圓通。從聞思修入
X14n0288_p0159a16║三摩地者，稟師之教，諦審損益，故得證入也。當機固稱多聞，曾未及此，特以
X14n0288_p0159a17║是啟之。初於聞中，入流亡所者，凡夫耳根發識為聞，聞識奔境為流，今觀音
X14n0288_p0159a18║觀聽反入，故曰入流。能滅音圓聞，故曰亡所。上所指聲塵，下所指入流，以流
X14n0288_p0160a01║內伏，外塵自銷，故曰所入既寂，動靜二相，了然不生，如是漸增。聞所聞盡者，
X14n0288_p0160a02║以獲玅玅聞心，心精遺聞，故得曰盡，即前云此根初解，先得人空也。覺有盡
X14n0288_p0160a03║聞之盡，是亦不盡，故曰盡聞不住。覺所覺空，即空性圓明，成法解脫也，空覺
X14n0288_p0160a04║極圓。空所空滅者，即空覺之空亦空，所謂俱空不生也。生滅者，外塵內根，及
X14n0288_p0160a05║以識心，諸有惑業，皆名生滅之法，今悉空空，故曰既滅。以既滅則不復更滅，
X14n0288_p0160a06║故曰寂滅。彌滅彌顯，是曰現前。彌超彌同，故上合十方諸佛本玅覺心，與佛
X14n0288_p0160a07║如來同一慈力，以三十二應，入諸國土。下合十方一切六道眾生，與諸眾生
X14n0288_p0160a08║同一悲仰，施十四無畏，福備眾生，及現眾多玅容，能說無邊神呪，斯皆亡所
X14n0288_p0160a09║遺聞，朗徹廓照所致。結云：佛問圓通，我從圓照三昧，緣心自在，因入流相，得
X14n0288_p0160a10║三摩地，成就菩提，斯為第一。或疑三十二應菩薩却現佛身，十四無畏沉迷
X14n0288_p0160a11║即離苦惱，身心含廣莫之法界，作用現眾多之手眼，皆為表法，曾無實證。噫！
X14n0288_p0160a12║斯非自生障礙，蔑彼圓通者耶？當知觀音為正法明如來，何獨泥對揚之跡？
X14n0288_p0160a13║眾生能感應道交，奚難離幻妄之苦？俛仰再撫于四海，且為緣慮之知；身心
X14n0288_p0160a14║互徧於十方，始是遺聞之玅。魚之成龍，頭角遂異；人之登聖，手眼固神。毋自
X14n0288_p0160a15║望洋拘墟，請事入流亡所，仍藉大悲光耀，一示本來面目，始信聖言聖證，未
X14n0288_p0160a16║之或欺也。然諸聖既陳圓通，而釋尊五體放光，遠灌微塵如來，微塵如來亦
X14n0288_p0160a17║于五體同放寶光，來灌佛頂者，葢表淨極光通，極果所同也。彼界此土，菩薩
X14n0288_p0160a18║羅漢，光亦灌頂者，表因果互融，所陳所證，一一無上也。林木池沼，皆演法音，
X14n0288_p0161a01║寶光相羅，如寶絲網者，信山河大地，無非如來藏，無非玅莊嚴也。斯為希有
X14n0288_p0161a02║之瑞，故令一切普獲金剛三昧。金剛喻斷惑之速獲，即初住真因之位也。以
X14n0288_p0161a03║踐正位，故天亦以諸瑞應之。真因智中，十界圓彰，則成百界，故天雨百寶蓮
X14n0288_p0161a04║華。青黃赤白，間雜粉糅者，住行向地，或超或次，遞遞涉入也。十方虗空，成七
X14n0288_p0161a05║寶色者，從寂滅體中，克七常住果也。入圓通常門，習漏永除，依正不隔，是故
X14n0288_p0161a06║娑婆山河，俱時不現，微塵國土，合成一界也。梵唄歌咏，自然敷奏者，表證入
X14n0288_p0161a07║之人，無作法音，皆如是也。圓通法門止此。於是佛告文殊師利：汝今觀此諸
X14n0288_p0161a08║大菩薩及阿羅漢，各說最初成道方便。彼等修行，實無優劣前後差別者，聖
X14n0288_p0161a09║性無不通也。以無不通，故感諸瑞如此。我今欲令阿難開悟二十五行，誰當
X14n0288_p0161a10║其根？兼我滅度此界眾生，入菩薩乘，何方便門，得易成就？文殊奉勅，唯擇耳
X14n0288_p0161a11║根者，所謂偏為當機也。偈稱覺海性澄圓，圓澄覺元玅者，即前所云本覺玅
X14n0288_p0161a12║明，性覺明玅是也。將擇圓通之根，先標圓通之體，著一海字，便見入流之意。
X14n0288_p0161a13║下云旋流獲無妄，葢本於此。元明照生所者，元明本玅覺明也。從元明而妄
X14n0288_p0161a14║發所照，故曰所立。所照既立，真性遂晦，故曰照性。亡照性者，起照之真性也。
X14n0288_p0161a15║迷妄有虗空，因空立世界者，即晦昧為空，空晦暗中，結暗為色也。想澄成國
X14n0288_p0161a16║土，知覺廼眾生者，即色雜妄想，想相為身也。葢一因所妄，依正斯分，則澄玅
X14n0288_p0161a17║之體，莫得而圓，莫得而通，即一迷為身，決定惑為色身之內也。空生大覺中，
X14n0288_p0161a18║如海一漚發，漚滅空本無，況復諸三有者，此明覺體本周，一不循塵，圓通之
X14n0288_p0162a01║體，本無涯量，故淨極光通達，寂照含虗空。行人得此，諸境咸玅，故却來觀世
X14n0288_p0162a02║間，猶如夢中事，將聞持佛佛，何不自聞聞者。佛佛者，諸佛所談覺性也。此之
X14n0288_p0162a03║覺體，即吾真聞，不能聞聞，何知佛佛？故策云：大眾及阿難，旋汝倒聞機，反聞
X14n0288_p0162a04║聞自性。阿難大眾，聞是開示，觀佛菩提，及大涅槃，如遠遊人，未得歸還。明了
X14n0288_p0162a05║其家，所歸道路者，前云慧覺圓通，及辯圓通本根，但明起行之由，故曰知路
X14n0288_p0162a06║而已。若欲還家，必須俶裝，故請攝心軌則，安立道場，至示五十五位真菩提
X14n0288_p0162a07║路，正明萬行修證也。戒定慧三通，稱無漏者，葢眾生覺海，本自圓澄，以粘湛
X14n0288_p0162a08║發識，流逸奔境名漏。今依清淨律儀，制止身心，內瑩發光，三摩正定，圓通玅
X14n0288_p0162a09║慧，皆具于此。佛以婬殺盜妄，一一宣其重過，劇稱決定明誨。復言不如此說，
X14n0288_p0162a10║即波旬說者，葢此戒相，本是易知易解之法，為難受難持之行，輪迴苦本，安
X14n0288_p0162a11║樂玅常，莫不由斯觀佛，諄諄切切，寧弗媿死懼死。
X14n0288_p0162a12║音釋
X14n0288_p0162a13║驅（丘于切。）毳（音翠。）靴（許瓜切。）耗（音好。）詃（古犬切。）裨（音卑。）揖（伊入切。）巵（音支）
X14n0288_p0162a14║捶（之累切。）詈（力智切。）泄（思列切。）誅（音朱。）噬（音逝。）絃（音言。）