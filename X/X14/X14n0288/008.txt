X14n0288_p0188a01║大佛頂如來密因修證了義諸菩薩萬行首楞嚴經卷第八
X14n0288_p0188a02║
X14n0288_p0188a03║。三種漸次
X14n0288_p0188a04║阿難！如是眾生一一類中，亦各各具十二顛倒，猶如揑目亂華，發生顛倒妙
X14n0288_p0188a05║圓真淨明心，具足如斯虗妄亂想（一本亂想下有阿難二字）。汝今修證佛三摩提。於是本因元所亂想。
X14n0288_p0188a06║立三漸次方得除滅。如淨器中除去毒蜜。以諸湯水并雜灰香。洗滌其器後
X14n0288_p0188a07║貯甘露。云何名為三種漸次？一者、修習，除其助因；二者、真修，刳其正性；三者、
X14n0288_p0188a08║增進，違其現業。云何助因？阿難！如是世界十二類生，不能自全依四食住，所
X14n0288_p0188a09║謂段食、觸食、思食、識食，是故佛說一切眾生皆依食住。阿難！一切眾生食甘（無毒曰甘）
X14n0288_p0188a10║故生，食毒故死。是諸眾生求三摩提，當斷世間五種辛菜（葱、蒜、薤、興渠也）。是五種辛，熟食發
X14n0288_p0188a11║婬，生啖增恚。如是世界食辛之人，縱能宣說十二部經，十方天仙嫌其臭穢
X14n0288_p0188a12║咸皆遠離，諸餓鬼等因彼食次，䑛其脣吻常與鬼住，福德日銷長無利益。是
X14n0288_p0188a13║食辛人修三摩地，菩薩、天仙、十方善神不來守護，大力魔王得其方便，現作
X14n0288_p0188a14║佛身來為說法，非毀禁戒讚婬怒癡，命終自為魔王眷屬，受魔福盡墮無間
X14n0288_p0188a15║獄。阿難！修菩提者永斷五辛，是則名為第一增進修行漸次。
X14n0288_p0188a16║〔疏〕欲趣極證，理難頓升，故立三種漸次，以為入位方便。葢前談類生，已知
X14n0288_p0188a17║業惑顛倒之相，故立三種漸次以伏除之，所謂淫殺之惑。此第一漸次，以
X14n0288_p0188a18║本根全在，故但除助因。助因者，謂五種辛菜，熟食發淫，生啖增恚，欲薄貪
X14n0288_p0189a01║瞋，先伏除之。又瑜伽以於食知量，觀察食因及食過患者，謂於所緣境中，
X14n0288_p0189a02║未能永伏能所取相，為欲除遣斷滅，故於根律儀中防護觀察，於所行境
X14n0288_p0189a03║中不取其相。〔釋曰〕按密嚴謂阿賴耶識有能所取二種相故，如蛇二頭，所
X14n0288_p0189a04║樂同往。而辨中邊論以六塵為所取種子，六根為能取種子，六識為彼取
X14n0288_p0189a05║種子。則知瑜伽防護諸根，即是制伏藏識中種子性也。以根塵者，即藏識
X14n0288_p0189a06║親相分故。種子者，屬相分故，為八識親緣故。
X14n0288_p0189a07║云何正性？阿難！如是眾生入三摩地，要先嚴持清淨戒律，永斷婬心不餐酒
X14n0288_p0189a08║肉，以火淨食無啖生氣。阿難！是修行人若不斷婬及與殺生出三界者，無有
X14n0288_p0189a09║是處。當觀婬欲猶如毒蛇如見怨賊，先持聲聞四棄八棄執身不動，後行菩
X14n0288_p0189a10║薩清淨律儀執心不起，禁戒成就則於世間永無相生相殺之業，偷劫不行
X14n0288_p0189a11║無相負累，亦於世間不還宿債。是清淨人修三摩地，父母肉身不須天眼，自
X14n0288_p0189a12║然觀見十方世界，覩佛聞法親奉聖旨，得大神通遊十方界，宿命清淨得無
X14n0288_p0189a13║艱險，是則名為第二增進修行漸次。
X14n0288_p0189a14║〔疏〕清淨戒律，即四棄等。由淫等四惑，初漸次中已伏不起，此則永斷，是故
X14n0288_p0189a15║說名刳其正性。淫殺為罪根本，猶於緣中生犯，故皆戒斷，無啖生氣，防殺
X14n0288_p0189a16║之至，悲之類也。續生相酬，皆由淫殺盜妄。此既清淨，則父母肉身，不須天
X14n0288_p0189a17║眼，此斷惑之力也。三種漸次，以戒為體，戒屬奢摩他。觀寶積經論云以戒
X14n0288_p0189a18║故，於奢摩他分同，戒是三昧因故；以多聞故，於毗婆舍那分同，能領得無
X14n0288_p0190a01║漏智故是也。
X14n0288_p0190a02║云何現業？阿難！如是清淨持禁戒人心無貪淫，於外六塵不多流逸，因不流
X14n0288_p0190a03║逸旋元自歸，塵既不緣根無所偶，反流全一六用不行，十方國土皎然清淨，
X14n0288_p0190a04║譬如瑠璃內懸明月，身心快然妙圓平等獲大安隱，一切如來密圓淨妙皆
X14n0288_p0190a05║現其中，是人即獲無生法忍。從是漸修，隨所發行安立聖位，是則名為第三
X14n0288_p0190a06║增進修行漸次。
X14n0288_p0190a07║第三、漸次承前伏斷之功，現流永息，旋元自歸，故得世界清淨，皎如琉璃，
X14n0288_p0190a08║則真空之體顯矣。圓覺云：清淨奢摩他，如鏡現諸像。是故一切如來密圓
X14n0288_p0190a09║淨妙，皆現其中。言獲無生法忍者，即仁王法忍位也。寶積經論云：對治諸
X14n0288_p0190a10║果，說名無生。故下言殘質不復續生者，即此忍之力也。〔釋曰〕按俱舍說，忍
X14n0288_p0190a11║是智之等流，故此言獲法忍。次即明乾慧，則知無生法忍者，即乾慧地無
X14n0288_p0190a12║間道也。又雜集論云：緣無生故，名無生智；緣智故，名智智。即依士釋也。然
X14n0288_p0190a13║智雖現證，而所能斷惑，是忍功能，故一切位皆先忍後智。
X14n0288_p0190a14║阿難，是善男子，欲愛乾枯，根境不偶，現前殘質，不復續生，執心虗明，純是智
X14n0288_p0190a15║慧。慧性明圓，鎣（與瑩同）十方界，乾有其慧，名乾慧地。
X14n0288_p0190a16║由三漸次欲愛乾枯，而欲為續生之本，此既永斷，故不續生。由根塵不偶，
X14n0288_p0190a17║則執心虗明，故純是智慧矣。熒界則智圓，欲乾則慧生，依慧任持，故名曰
X14n0288_p0190a18║地。如來法界，悲智雙流，此唯有慧，故未與接也。〔釋曰〕按仁王經於法忍位
X14n0288_p0191a01║修長養已，次起乾慧，與此文同。而華嚴十地論於第七地方入法流，與此
X14n0288_p0191a02║文異者，由教觀不同也。以單觀真理，名曰乾慧；止觀雙運，名入法流。故此
X14n0288_p0191a03║經於初信位入流，華嚴於七地入流者，豈非教觀不同耶？故十地論云：第
X14n0288_p0191a04║七地菩薩於一念中，奢摩他、毗婆那二行雙修，入法流水。即此義故。
X14n0288_p0191a05║欲習初乾，未與如來法流水接，即以此心中中流入，圓妙開敷，從真妙圓，重
X14n0288_p0191a06║發真妙，妙信常住，一切妄想滅盡無餘，中道純真，名信心住。真信明了，一切
X14n0288_p0191a07║圓通，陰、處、界三不能為礙，如是乃至過去、未來無數劫中，捨身、受身一切習
X14n0288_p0191a08║氣皆現在前，是善男子皆能憶念，得無遺忘，名念心住。妙圓純真，真精發化，
X14n0288_p0191a09║無始習氣，通一精明，唯以精明，進趣真淨，名精進心。心精現前，純以智慧，名
X14n0288_p0191a10║慧心住。執持智明，周徧寂湛，妙寂常凝，名定心住。定光發明，明性深入，唯進
X14n0288_p0191a11║無退，名不退心。心進安然，保持不失。十方如來，氣分交按，名護法心。覺明保
X14n0288_p0191a12║持，能以妙力迴佛慈光、向佛安住，猶如雙鏡光明相對，其中妙影重重相入，
X14n0288_p0191a13║名：迴向心。心光密迴，獲佛常凝無上妙淨，安住無為得無遺失，名戒心住。住
X14n0288_p0191a14║戒自在，能遊十方，所去隨願，名願心住。
X14n0288_p0191a15║一、信心住。以初入流並觀真俗，名之曰中。妙圓開敷，初入流也；重發真妙，
X14n0288_p0191a16║深入流也。二、妙重敷為中。中謂前枯欲愛，但有其慧，今入法流，回智入悲，
X14n0288_p0191a17║則菩提生長，故曰妙圓開敷。圓覺云如幻三摩提，如苗漸增長是也。此圓
X14n0288_p0191a18║妙心入流即住，名妙信常住。由此菩薩已枯欲流，獲乾慧性，其心易住故。
X14n0288_p0192a01║二、念心住。能憶習氣，名為念心。陰、處、界三，即世間生處習氣也。三、精進心。
X14n0288_p0192a02║前雖憶念，習氣未融，此既精明，故得發化。四、慧心住。〔溫陵〕妄習既盡，心精
X14n0288_p0192a03║現前，進趣云為，純智無習，名慧心住。〔疏〕五、定心住。有慧無定，則至德不凝，
X14n0288_p0192a04║故次以定凝慧，周徧寂湛，圓定相也。六、不退心。定久生光，湛極而動，故能
X14n0288_p0192a05║進也。七、護法心。久進涉動，失於安然，故保持無失，以護法故。八、迴向心。既
X14n0288_p0192a06║與如來氣分交接，故能迴佛慈光向於己身，亦能迴己身心向佛安住。己
X14n0288_p0192a07║身佛身，彼此迴向，故如雙鏡。九、戒心住。既能迴佛慈光，故得護佛常凝。凝
X14n0288_p0192a08║者，妙淨無為體也。安住無違，名曰戒心。十、願心住。住戒自在，則戒不能拘，
X14n0288_p0192a09║故能遊十方，所去無礙。
X14n0288_p0192a10║阿難，是善男子以真方便發此十心，心精發輝，十用涉入，圓成一心，名發心
X14n0288_p0192a11║住。心中發明，如淨瑠璃內現精金，以前妙心履以成地，名治地住。心地涉知，
X14n0288_p0192a12║俱得明了，遊履十方，得無留礙，名修行住。行與佛同受佛氣分，如中陰身自
X14n0288_p0192a13║求父母，陰信冥通入如來種，名生貴住。既遊道胎，親奉覺胤，如胎已成，人相
X14n0288_p0192a14║不缺，名方便具足住。容貌如佛，心相亦同，名正心住。身心合成，日益增長，名
X14n0288_p0192a15║不退住。十身靈相，一時具足，名：童真住；形成出胎，親為佛子，名：法王子住。表
X14n0288_p0192a16║以成人，如國大王以諸國事分委太子。彼剎利王世子長成，陳列灌頂，名灌
X14n0288_p0192a17║頂住。
X14n0288_p0192a18║一、發心住。即前十種妙心，於此圓成為一，而得安住，名發心住。二、治地住。
X14n0288_p0193a01║以前妙心之理，履而成地，安住其中，名治地住。履即治義，地即妙心，內現
X14n0288_p0193a02║真金，言明露可見。三、修行住。以心住境，名履以成地；以境住心，名心地涉
X14n0288_p0193a03║知。心境無奪，故得明了，能遊十方，名為修行。四、生貴住。〔溫陵〕妙心密契，則
X14n0288_p0193a04║妙理冥感，將生佛家，為法王子，名生貴住。陰喻冥感之理，五方便具足住。
X14n0288_p0193a05║〔孤山〕此在因中，其自行利他人相同，佛不缺故，彷彿道胎，名方便具足住。
X14n0288_p0193a06║六、正心住。〔疏〕容貌既同，心亦相應，故名正心。七，不退住。內外合同，且能增
X14n0288_p0193a07║長，名不退住。八，童真住。〔溫陵〕具體而微，故以童稱九法王子住。〔疏〕自發心
X14n0288_p0193a08║至生貴，名入聖胎；自具足至童真，名長養聖胎。至此長養功終，出胎為法
X14n0288_p0193a09║王子。十，灌頂住，表有成聖之功，故以灌頂喻之。
X14n0288_p0193a10║阿難！是善男子成佛子已，具足無量如來妙德，十方隨順，名：歡喜行。善能利
X14n0288_p0193a11║益一切眾生，名：饒益行。自覺覺他，得無違拒，名無瞋恨行。種類出生，窮未來
X14n0288_p0193a12║際，三世平等，十方通達，名無盡行。一切合同種種法門，得無差誤，名離癡亂
X14n0288_p0193a13║行。則於同中顯現羣異，一一異相各各見同，名：善現行。如是乃至十方虗空
X14n0288_p0193a14║滿足微塵，一一塵中現十方界，現塵、現界不相留礙，名：無著行。種種現前咸
X14n0288_p0193a15║是第一波羅蜜多，名尊重行。如是圓融，能成十方諸佛軌則，名善法行。一一
X14n0288_p0193a16║皆是清淨無漏，一真無為，性本然故，名真實行。
X14n0288_p0193a17║行者，住之增進，以十度為體。初歡喜行，即檀度，十方隨順，約自行為歡喜
X14n0288_p0193a18║故。二饒益行，即戒度，戒無惱害，能饒益故。三無瞋恨行，華嚴名無違逆，由
X14n0288_p0194a01║無違逆，故無瞋恨。四無盡行，即精進，華嚴名無屈撓，無屈撓者，精進義也。
X14n0288_p0194a02║凡聖種類，出生無盡，此義有二，謂橫竪二體，即三世平等，十方無盡。五離
X14n0288_p0194a03║癡亂行，即禪度，禪能止散，故離癡亂，由無癡亂，種種法門，得無差誤。六善
X14n0288_p0194a04║現行，即慧度，理能顯事，名同中現異，事能顯理，名異相現同，由空慧成就，
X14n0288_p0194a05║故理事善現。七無著行，即方便，方便以權為事，塵中現界，即權智所顯。八
X14n0288_p0194a06║尊重行，即願度，華嚴名難得行，難得無尊重也。九善法行，即力度，圓融軌
X14n0288_p0194a07║則，即善法故。十真實行，即智度，無漏無為，皆實智故。
X14n0288_p0194a08║阿難！是善男子滿足神通成佛事已，純潔精真遠諸留患，當度眾生滅諸度
X14n0288_p0194a09║相，迴無為心向涅槃路，名救護一切眾生離眾生相迴向。壞其可壞，遠離諸
X14n0288_p0194a10║離，名不壞迴向。本覺、湛然覺、齊佛覺，名等一切佛迴向。精真發明地如佛地，
X14n0288_p0194a11║名：至一切處迴向。世界如來互相涉入，得無罣礙，名：無盡功德藏迴向。於同
X14n0288_p0194a12║佛地，地中各各生清淨因，依因發揮，取涅槃道，名隨順平等善根迴向。真根
X14n0288_p0194a13║既成，十方眾生皆我本性，性圓成就，不失眾生，名隨順等觀一切眾生迴向。
X14n0288_p0194a14║即一切法離一切相，唯即與離二無所著，名真如相迴向。真得所如，十方無
X14n0288_p0194a15║礙，名無縛解脫迴向。性德圓成，法界量滅，名法界無量迴向。
X14n0288_p0194a16║〔溫陵曰〕前十住十行，出俗心多，大悲行劣。故此以願濟悲，處俗利生，回真
X14n0288_p0194a17║向俗，回智向悲，使真俗圓融，悲智不二，是名十回向，亦名十願也。〔疏〕由前
X14n0288_p0194a18║妙行滿足，神通純潔，精真故神，遠諸留礙故通。葢十住多是出俗，自行為
X14n0288_p0195a01║體；十行多是入俗，利他為用。今中道觀中，真、俗相迴，理、事相向，故名迴向。
X14n0288_p0195a02║第一、以即相、離相為迴向義。由即故，當度眾生；由離故，滅除度相。二、不壞
X14n0288_p0195a03║迴向，以涅槃、生死為迴向義。可壞者，生死之境；諸離者，涅槃之心。由壞可
X14n0288_p0195a04║壞，故不住生死；由離諸離，故不住涅槃。俱舍涅槃名離。三、等一切佛迴向，
X14n0288_p0195a05║即本、始二覺為迴向義。湛然，本覺也；齊佛覺者，即等覺故。四、至一切處者，
X14n0288_p0195a06║真如隨徧為迴向義。真精即真如，地即所徧。佛地無所不徧，故真如隨徧
X14n0288_p0195a07║而至。五、無盡功德藏者，約依、正迴向。如來名正，世界為依。兩相涉入，故得
X14n0288_p0195a08║無礙。六、隨順平等善根，約一、多迴向。于同佛地，一也；各生淨因，多也。此二
X14n0288_p0195a09║相涉，故得平等。又平等者，清淨涅槃；善根者，諸生因。七、等觀一切眾生，約
X14n0288_p0195a10║自、他迴向。依因發生，故曰真根。皆我本性，迴眾生為己也；不失眾生，泯己
X14n0288_p0195a11║同他也。八、真如相迴向。真如隨緣，故即一切法；隨緣不變，故離一切相。此
X14n0288_p0195a12║即性、相為迴向義。九、無縛脫迴向。以真如如所境，境亦如如，故十方無礙。
X14n0288_p0195a13║十方，所也；無礙，如也。真如故非縛，有所故非脫。此即能、所縛、脫為迴向之
X14n0288_p0195a14║義。十、法界無量迴向。性德圓成，結通前義也。法界量滅，拂迹泯相，以明解
X14n0288_p0195a15║絕。
X14n0288_p0195a16║阿難！是善男子盡是清淨四十一心，次成四種妙圓加行，即以佛覺用為己
X14n0288_p0195a17║心（此用佛智為因心）。若出未出，猶如鑽火欲然其木，名為煖地。又以己心成佛所履（此以因心同佛境），若依非依，
X14n0288_p0195a18║如登高山，身入虗空，下有微礙，名為頂地。心佛二同，善得中道。如忍事人，非
X14n0288_p0196a01║懷非出，名為忍地。數量銷滅，迷覺中道，二無所目，名世第一地。
X14n0288_p0196a02║將入見道，故起加行。唯識云：初地見道，地前加行是也。釋加行者，略有三
X14n0288_p0196a03║義：一、體，二、性，三、差別。唯識云：加行以尋思為體，印持為性，依四尋思，故為
X14n0288_p0196a04║四加。一、煖法。釋名有三：一、唯識云：依明得定，名之為煖，初獲慧日前行相
X14n0288_p0196a05║故。此煖法者，是約智說。二、俱舍云：能燒惑薪，名之為煖，四聖道火前行相
X14n0288_p0196a06║故。此煖法者，是約斷說。三、毗婆沙云：智於境轉，名之為煖。此煖法者，是合
X14n0288_p0196a07║境智相應說故。言以佛覺用為己心者，由觀察義邊，能所之心未能泯證
X14n0288_p0196a08║故。唯識云：面前立少物，非是住唯識，由是帶相觀，心有故得故。頂位者，唯
X14n0288_p0196a09║識有二：一、約加行，二、約善根。唯識云：尋思之極，發上上品善根，名之為頂。
X14n0288_p0196a10║俱舍有二：一、約最勝，二、約有退。俱舍云：動善根中，此法最勝。或由此是進
X14n0288_p0196a11║退兩際，猶如山頂。言以己心為佛所履者，是觀心即境，以能依從所依義
X14n0288_p0196a12║故，喻登高入空也。忍法者，俱舍有二義：一、忍理名忍，二、無退墮名忍。俱舍
X14n0288_p0196a13║云：最極能忍四諦理故，以無退墮故。唯識有二義：一、印順為忍，二、定持為
X14n0288_p0196a14║忍。唯識云：依印順定決定印持立為忍位。然前以心境相傾各止一邊，今
X14n0288_p0196a15║心佛二同故獲中道，雖功用現成猶有所得，故非懷非出如忍事人。尊者
X14n0288_p0196a16║法救云：世第一法以思為性，諸心心所是思差別。然經論釋世第一法略
X14n0288_p0196a17║有六種，謂一離、二合、三即、四異、五中、六邊。今應略識六種說世第一法者，
X14n0288_p0196a18║一俱舍云此法是有漏故名世間，此法是最勝故名第一者，是離有漏最
X14n0288_p0197a01║勝為二名世第一故。二經云數量銷滅迷覺中道二無所目名世第一地
X14n0288_p0197a02║者，是合迷覺二法名世第一故。數量者，迷與覺也。由第一故不可名迷，由
X14n0288_p0197a03║世間故不可名覺，故二非所名。三唯識云異生法中此法最勝名世第一
X14n0288_p0197a04║者，是即異生中顯於最勝名世第一故。四唯識云依無間定發如實智印
X14n0288_p0197a05║二取空名世界一者，是以智異忍名世第一故。五尊者法救云：世第一法
X14n0288_p0197a06║處在聖者異生之間無所偏倚者，是即凡聖二道顯中名世第一故。六婆
X14n0288_p0197a07║沙云世第一法表聖道之始異生之終者，是即始終二邊名世第一故。已
X14n0288_p0197a08║上四加俱名善根。經云：若有成就煖等善根，名相似聖者。
X14n0288_p0197a09║阿難！是善男子於大菩提善得通達，覺通如來，盡佛境界，名歡喜地。異性入
X14n0288_p0197a10║同，同性亦滅，名離垢地。淨極明生，名：發光地。明極覺滿，名𦦨慧地。一切同異
X14n0288_p0197a11║所不能至，名難勝地。無為真如，性淨明露，名現前地。盡真如際，名遠行地。一
X14n0288_p0197a12║真如心，名不動地。發真如用，名善慧地。阿難，是諸菩薩從此已往，修習畢功
X14n0288_p0197a13║功德圓滿，亦目此地名修習位，慈陰妙雲覆涅槃海名法雲地。
X14n0288_p0197a14║〔疏〕十住毗婆沙云：佛法無邊，初地為本。此中地者，總有六名，謂：一、地，二、歡
X14n0288_p0197a15║喜，三、通達，四、見道，五、現觀，六、離生。云何名地？唯識云：總攝功德，為勝依持，
X14n0288_p0197a16║令得生長，故名為地。云何歡喜？以入見道，親證真如，於多百門已得自在，
X14n0288_p0197a17║自知不久證大菩提，生歡喜故。云何通達？唯識云：由無分別智緣於真如，
X14n0288_p0197a18║此智生時，名通達故。云何見道？唯識云：初照真理故。云何現觀？唯識云：從
X14n0288_p0198a01║此已故，名現觀故。云何離生？婆沙云：見道起已，摧煩惱勢力，不復增長故。
X14n0288_p0198a02║二、離垢地：已離異生性障，名異性入同；同無同相，名同相亦滅。唯識以初
X14n0288_p0198a03║地斷異生性障，得與如來覺通故；瑜伽以此地為增上戒學，治微細犯戒
X14n0288_p0198a04║垢故。三、發光地：由前離垢，此地明生故。唯識以斷闇鈍障，淨極明生，成就
X14n0288_p0198a05║勝定大法總持，能發無邊妙慧光故；瑜伽云增上定學故。四、焰慧地：前地
X14n0288_p0198a06║明生，此地覺滿，騰發慧焰故。地論以此地住菩提分法，慧焰增故。五、難勝
X14n0288_p0198a07║地，唯識以此地斷皆生死愚，真俗兩智合令相應故；及離同異，真俗之法
X14n0288_p0198a08║為難勝故。六、現前地，同異既遠，則妙真如性明露現前。唯識以此住緣起
X14n0288_p0198a09║智，無分別智現在前故。瑜伽上三地名增上慧學。七、遠行地，妙真如性遠
X14n0288_p0198a10║盡無際故。地論以此地住無功用後邊，過二乘道，名遠故。釋曰：以前六地
X14n0288_p0198a11║是三乘同證故也。楞嚴、華嚴皆同此說。八、不動地，自歡喜至焰慧，漸遠其
X14n0288_p0198a12║垢；自難勝至不動，漸顯其如。此地則純一真如，名不動地，真如之性本不
X14n0288_p0198a13║動故。地論以無分別智任運相續，得不動故。九、善慧地，依如起用，發宣善
X14n0288_p0198a14║慧故。地論此地成就四無礙解，善說法故。亦目此地為畢功者，法雲地上
X14n0288_p0198a15║明行已足，無功用故。十、法雲地，唯識云：蔭蔽一切，充滿法身故。然十地功
X14n0288_p0198a16║德，義類無邊，今復顯示，略有十種差別。謂修十地，為得十種身故，對治十
X14n0288_p0198a17║種障故，證十種法界故，獲十種真如故，修諸法門故，諸地差別義故，諸相
X14n0288_p0198a18║對治故，諸地得名故，證四果名號故，通三乘修證名門故。一、得十種身
X14n0288_p0199a01║者，勝天王般若經云：初地得平等身，通達法性，見平等故；二地得清淨身，
X14n0288_p0199a02║清淨戒故；三地得無盡身，離瞋恚故；四地得善修身，常動進修佛法故；五
X14n0288_p0199a03║地得法身，見諸諦理故；六地得離覺觀身，觀因緣理，非覺觀所知故；七地
X14n0288_p0199a04║得不思議身，具足方便故；八地得寂靜身，離一切戲論，無煩惱故；九地得
X14n0288_p0199a05║等虗空身，身相不可量，徧一切處故；十地得智身，成就一切種智故。二、
X14n0288_p0199a06║對治十障者，十地論云：對治十障，故說十地：一、凡夫我相障，二、邪行障，三、
X14n0288_p0199a07║聞思修法障，四、法慢障，五、我慢障，六、微煩惱習障，七、細相習障，八、無行有
X14n0288_p0199a08║相障，九、不能善利益眾生障，十、於諸法中不得自在障。三、證十種法界
X14n0288_p0199a09║者，辨中邊論云：初地證徧行法界，得自他平等法性故。二地證最勝法界，
X14n0288_p0199a10║能修同出離行故。三地證勝流法界，知所聞法是最勝等流，為求此法入
X14n0288_p0199a11║大火坑，如三千界不以為難故。四地證無攝法界，乃至法愛亦皆轉變故。
X14n0288_p0199a12║五地證相續無差別法界，得十意樂平等淨心故。六地證無雜染無清淨
X14n0288_p0199a13║法界，知緣起法無染淨故。七地證種種無差別法界，知法無相，不行契經
X14n0288_p0199a14║等種種法相故。八地證不增不減法界，圓滿得無生法忍，於染淨法中不
X14n0288_p0199a15║見一法有增有減故。由此說有四種自在：一、無分別自在，二、淨土自在，三、
X14n0288_p0199a16║智自在，四、業自在。八地唯能通達前二。九地通智自在，得無礙解故。十地
X14n0288_p0199a17║復能通達業自在所依義，隨意化作利益事故。四、證十種真如者，如唯
X14n0288_p0199a18║識論所說故。五、修諸法門者，十地經論云：於二地觀煩惱，三地修禪定、
X14n0288_p0200a01║觀無常，四地修念處、四神足，五地修聖諦，六地觀因緣，七地止觀雙修，八
X14n0288_p0200a02║地止觀成就。六、諸地修證差別者，佛地經論云：初地得遍真法界，遊大
X14n0288_p0200a03║乘法；二地修三聚戒；三地得勝定，發四無量平等利樂；四地證菩提法，離
X14n0288_p0200a04║諸分別；五地斷見惑，不分別種種分別，觀四聖諦皆平等性，摧伏魔怨；六
X14n0288_p0200a05║地觀十二支緣起，遠離聲聞、獨覺繫念分別；七地證無相理，得廣大法味，
X14n0288_p0200a06║喜樂所持；八地一切煩惱不復現行，超五怖畏；九地決定入趣，名不退轉；
X14n0288_p0200a07║十地得大法身，起大悲雲，雨大法雨，除眾生苦故。七、諸地諸相及所修
X14n0288_p0200a08║對治者。十住毗婆沙云：初地得數百定，見數百佛，是其果相。捨一切惡，不
X14n0288_p0200a09║行放逸，是二地相。二地修道品，觀七正道，故離邪行，無殺、盜、淫、妄十不善
X14n0288_p0200a10║行。又初地十無盡句，即是發願離垢地中行頭陀行云云。八、諸地釋名
X14n0288_p0200a11║者，入大乘論云：初地出過凡夫，得不思議出世間道，生歡喜故，名歡喜地。
X14n0288_p0200a12║二地離破戒垢，故名離垢地。三地依十二門禪，得明智慧，故名明地。四地
X14n0288_p0200a13║得增上覺意，分別道品，燒煩惱薪，故名焰地。五地修習十智，雖伏煩惱，未
X14n0288_p0200a14║能勝故，名難勝地。六地能逆順觀十二因緣，得法現前，故名現前地。七地
X14n0288_p0200a15║愛佛功德次第，不聞餘心，深入法相，故名深遠地。八地離色等相，堅固難
X14n0288_p0200a16║動，名不動地。九地入四辨才，解一切音聲，能問答故，名善慧地。十地能受
X14n0288_p0200a17║一切佛法，猶如大雲，能注法雨，名法雲地。九、證四果名字者，莊嚴經論
X14n0288_p0200a18║云：菩薩有四果：一者、入初地時生如來家，即須陀洹果；二者、於第八地中
X14n0288_p0201a01║而得受記，是斯陀含果；三者、於第十地中而得受職，是阿那含果；四者、佛
X14n0288_p0201a02║地，是阿羅漢果。十會三乘修證名門者，菩薩瓔珞本業經云：梵語鳩摩
X14n0288_p0201a03║羅伽，秦言逆流，歡喜地。須阿伽一波，秦言逆流，離垢地。須那迦，秦言逆流，
X14n0288_p0201a04║照明地。須陀洹，秦言觀，明焰地。斯陀含，秦言度障，難勝地。阿那含，秦言薄
X14n0288_p0201a05║流，現前地。阿羅漢，秦言過三有，遠行地。阿尼羅漢，秦言變化生，不動地。阿
X14n0288_p0201a06║羅訶，秦言慧光，妙善地。阿訶羅弗，秦言明行足，法雲地。摩訶一和沙，秦言
X14n0288_p0201a07║無相，無垢地。婆伽婆佛陀，秦言妙覺者，無上地。佛子！是故名門攝一切功
X14n0288_p0201a08║德行，佛及菩薩無不入此名門。又勝天王般若云：菩薩身與如來無差別，
X14n0288_p0201a09║但功德有滿未滿故，垢障有餘無餘故。譬如初月至十五月，虧盈有異，月
X14n0288_p0201a10║體無差。如是初地乃至十地，所有功德亦復如是。又十地經論云：菩薩從
X14n0288_p0201a11║六地來，能入滅盡定而不證故。五地雖有聞陀羅尼成就法師者，非得義
X14n0288_p0201a12║陀羅尼，以平等清淨心甚難得故。又樂出世間智，現世間智最難故云云。
X14n0288_p0201a13║如來逆流，如是菩薩順行而至覺際入交，名為等覺。阿難！從乾慧心至等覺
X14n0288_p0201a14║已，是覺始獲金剛心中初乾慧地。
X14n0288_p0201a15║〔疏〕等覺者，即法雲菩薩與逆流如來於此位中兩覺相際，其體平等，名曰
X14n0288_p0201a16║等覺。等義有三：一、等無間義，以屬忍位故；二、正等義，增一經有八等道故；
X14n0288_p0201a17║三、徧義，假名論等者，徧滿義。故瓔珞云：等覺照寂，妙覺寂照。又云：等覺者，
X14n0288_p0201a18║名漸漸覺。若約攝事釋者，復有八義：一、約人數，瓔珞以等覺位唯一人故；
X14n0288_p0202a01║二、約定，仁王云：灌頂菩薩四禪王，始入金剛一切了。即金剛定故；三、約地，
X14n0288_p0202a02║瓔珞以等覺為無垢地故；四、約斷，仁王云：等慧灌頂三品士，除前餘習無
X14n0288_p0202a03║明緣。即斷無明習故；五、約諦，仁王云：無明餘習故煩惱，二諦理窮一切盡。
X14n0288_p0202a04║即攝二諦故；六、約劫，瓔珞云：金剛慧幢菩薩住於頂定，住壽百劫，修千三
X14n0288_p0202a05║昧故；七、約應，即上菩薩現同古佛，但有應名故；八、約心，瓔珞云：等覺名四
X14n0288_p0202a06║十一地，名入法界心，入重玄門故。仁王云：三十生盡，等大覺故。
X14n0288_p0202a07║如是重重單複十二，方盡妙覺，成無上道。
X14n0288_p0202a08║〔疏〕妙覺者，即大覺位。謂等覺菩薩以斷惑力，離忍證智，獲大法身，名曰妙
X14n0288_p0202a09║覺。言盡妙覺者，一、盡者，最極義。法華云：成最正覺故。二、盡者，徧滿義。覺者，
X14n0288_p0202a10║妙悟義。華嚴云：正徧知覺，妙悟皆滿故。依攝事釋，復有七義：一、約斷，瓔珞
X14n0288_p0202a11║云：妙覺位中所斷無明，名不了一切法，迷於法界，而起三界業果故。二、約
X14n0288_p0202a12║身，金剛三昧經云：等覺三地，妙覺三身，於九識中皈然明淨故。三、約地，瓔
X14n0288_p0202a13║珞云：妙覺名一切智地，非有非無，一切相盡，頓解大覺，窮化體神故。四、約
X14n0288_p0202a14║轉，仁王云：寂滅忍中下品觀一轉妙覺常湛然，即轉忍成智故。五、約生，仁
X14n0288_p0202a15║王云：圓智無相三界王三十生盡等大覺，即生相全盡故。六、約諦，仁王云：
X14n0288_p0202a16║第一義諦常安隱窮源盡性妙智存，即證第一義諦故。七、約報，仁王云：三
X14n0288_p0202a17║賢十聖住果報唯佛一人居淨土，業果俱盡故。言單複十二者，單複指觀
X14n0288_p0202a18║體，十二指位數。觀謂信前三種漸次，是單修奢摩他；入信已去，齊修空、假，
X14n0288_p0203a01║則名為複。此同圓覺定輪單複之義。釋曰：今復略釋單複之義者，更有一
X14n0288_p0203a02║經一論。今先釋觀體，次釋單複。謂奢摩他等，以止觀為體。故莊嚴經論云：
X14n0288_p0203a03║安心於正定，此即名為止；正住法分別，是名為觀相。此識體也。又曰：普欲
X14n0288_p0203a04║諸功德，是二悉應修，一分非一分，修有單雙故。釋曰：一分為單，非一分為
X14n0288_p0203a05║雙，雙即複也。此單複之義也。又雜集論云：有四種道，謂已得奢摩他者，則
X14n0288_p0203a06║進修毗婆那；已得毗婆那者，則進修奢摩他。釋曰：此二法皆單修也。又曰：
X14n0288_p0203a07║若二俱不得者，則制伏沈掉，雙修二道；若已得二道者，則合止觀，平等雙
X14n0288_p0203a08║轉。釋曰：此二法皆復修也。此單複之義也。言位數者，經論判位不同，唯瑜
X14n0288_p0203a09║伽十二住與此文合。彼以地前為勝解行住，初地歡喜住，二地增上戒住，
X14n0288_p0203a10║三地增上心住，四地覺分相應住，五地諸諦相應住，六地緣起相應住，七
X14n0288_p0203a11║地無相有功用住，八地無相無功用住，九地無礙解住，十地最上菩薩住，
X14n0288_p0203a12║後加如來為十二住。菩薩善戒經亦同此說。故妙覺者，窮原盡性之地，是
X14n0288_p0203a13║謂單複十二，方盡妙覺，成無上道。
X14n0288_p0203a14║是種種地，皆以金剛觀察如幻十種深喻。
X14n0288_p0203a15║〔疏〕皆以金剛觀察者，釋成觀法。謂諸地智斷，皆有金剛喻定，名金剛觀察。
X14n0288_p0203a16║俱舍云：金剛喻定，通依九地以說。略如九品所斷，則有八十一定。此非最
X14n0288_p0203a17║後金剛定也。金剛三昧本性清淨經云：菩薩摩訶薩住首楞嚴三昧已，修
X14n0288_p0203a18║百三昧，然後入金剛三昧。此百三昧從道種智十波羅密生，住爾𦦨地，不
X14n0288_p0204a01║熏不修，自然常得八萬四千諸三昧門。於諸法中不見來、去及住、滅相，其
X14n0288_p0204a02║心寂然，即得超入金剛三昧。此金剛三昧不減結使，結使自滅。金剛三昧
X14n0288_p0204a03║從毘婆舍那出，入舍摩他中。是金剛三昧不住不起，不滅不壞，不斷不異，
X14n0288_p0204a04║不脫不變，入明慧性，舉起甚深一合相智，不見身、心、法，然後成阿耨多羅
X14n0288_p0204a05║三藐三菩提。然金剛句義略有多種，如淨印經中有十四句，其間一句即
X14n0288_p0204a06║金剛定，所謂：一切法、佛法是金剛句，於一切智隨入解故。又云：此金剛句
X14n0288_p0204a07║能隨解了金剛喻定。則知金剛定者，在一切法所顯也。所謂十四句者，經
X14n0288_p0204a08║云：自身是金剛句，自性無分別故；無明是金剛句，入諸明故；五無間是金
X14n0288_p0204a09║剛句，無加行平等故；瞋際是金剛句，慈際平等故；痴際是金剛句，慧光平
X14n0288_p0204a10║等故；一切眾生，一眾生是金剛句，徧入眾生平等故；一切眾生心，一眾生
X14n0288_p0204a11║心是金剛句，入無心故；一切佛，一佛是金剛句，徧入真如平等故；一切剎
X14n0288_p0204a12║土，一剎土是金剛句，徧入無盡剎土故；一切法，佛法是金剛句，於一切處
X14n0288_p0204a13║智隨入解故；諸魔事業，佛法事業是金剛句，入諸魔業能警悟故；一切語
X14n0288_p0204a14║言，如來語言是金剛句，徧入一切音聲隨解了故；一切法無生是金剛句，
X14n0288_p0204a15║以無滅故；一切法無起是金剛句，入無止息故。釋曰：此中句義，謂一、無分
X14n0288_p0204a16║別，此是總體；二、入諸明暗；三、無加行；四、瞋慈平等；五、愚慧平等；六、一多眾
X14n0288_p0204a17║生平等；七、心無心平等；八、一多佛性平等；九、盡無盡平等；十、隨解一切平
X14n0288_p0204a18║等；十一、邪正平等；十二、一切語平等；十三、生滅平等；十四、起息平等。葢金
X14n0288_p0205a01║剛體性，其義如是。又按究竟一乘寶性論釋金剛句義，總為七句。論云：言
X14n0288_p0205a02║金剛者，難可沮壞，所證之義，亦復如是。又云：能作根本，故名為句。言七句
X14n0288_p0205a03║者，謂佛、法、僧、眾生、菩提、功德與業，所謂心緣，尚不能知，何況名字章句？於
X14n0288_p0205a04║諸地中，皆用此觀，故云是種種地，皆以金剛觀察。言如幻十種深喻者，為
X14n0288_p0205a05║遮防修，故以幻喻。寶積經論：若色等法實無者，徒修諸行。護此患故，說畫
X14n0288_p0205a06║師喻；為防遮發行事故，說幻師喻。
X14n0288_p0205a07║奢摩他中，用諸如來毗婆舍那，清淨修證漸次深入。阿難，如是皆以三增進
X14n0288_p0205a08║故，善能成就五十五位真菩提路。作是觀者名為正觀，若他觀者名為邪觀。
X14n0288_p0205a09║〔疏〕結成觀體也。謂三觀所修，皆有次第，故名漸次。今復略釋三觀體者。所
X14n0288_p0205a10║言觀行，其體是何？謂奢摩他者，以照了自性為體；三摩波提，以分別境界
X14n0288_p0205a11║為緣。圓覺云：奢摩他寂靜，三摩正憶持。此即一體三名，為正定觀察及總
X14n0288_p0205a12║持也。又名毗婆舍那者，即觀察義也。雜集論云：奢摩他有九行，謂令住故，
X14n0288_p0205a13║等住故，安住故，近住故，調順故，寂靜故，最極寂靜故，專注一趣故，平等攝
X14n0288_p0205a14║持故。毗婆舍那者，總有四句：一、揀擇諸法，謂所有故；二、最極揀擇，謂所有
X14n0288_p0205a15║故；三、故徧尋思，謂以分別作意俱行慧建立諸法相故；四、周審觀察，謂委
X14n0288_p0205a16║具推求故。論復釋曰：此中諸句，或依淨行所緣境說，或依善巧所緣境說，
X14n0288_p0205a17║或依淨行煩惱所緣境說。言禪那者，圓覺云：禪那唯寂滅，如彼器中鍠。寂
X14n0288_p0205a18║滅者，息二邊分別也。器中鍠者，不即不離，無所礙也。此有二名：一名憂畢
X14n0288_p0206a01║叉。涅槃云：優畢叉為捨。復有四名：一名平等及不垢不淨等。此三觀體相
X14n0288_p0206a02║也。又復經言：是種種地及至漸次深入者，結諸地觀法也。謂從乾慧乃至
X14n0288_p0206a03║妙覺，皆因三觀而為漸次。如諸論所說：一者謂莊嚴論云：止觀二法，若在
X14n0288_p0206a04║信地，名依止修。地上有四種修習，謂初地為通修，二地至六地為有相方
X14n0288_p0206a05║便修，七地為無相修，後三地名無為修。又如雜集釋暖位觀法者，論云：暖
X14n0288_p0206a06║法者，謂各別內證，由淨定心，依諦增上契經等法，於意言問，諸義顯現，緣
X14n0288_p0206a07║彼所生奢摩他、毗婆那等為體相故。又如釋見道位觀法云：見道者，謂世
X14n0288_p0206a08║第一無間所得三摩地及彼相應等法，由無分別奢摩他、毗婆那等為體
X14n0288_p0206a09║相故。又如十地經論釋七地云：第七地於一念中，奢摩他、毗婆那二行雙
X14n0288_p0206a10║修。又云：八地智慧，應知但是修奢摩他、毗婆那道，彼處成就故。釋曰：此諸
X14n0288_p0206a11║地中用諸觀法之文也。
X14n0288_p0206a12║爾時，文殊師利法王子在大眾中即從座起，頂禮佛足而白佛言：當何名是
X14n0288_p0206a13║經？我及眾生云何奉持？佛告文殊師利：是經名大佛頂悉怛多般怛羅無上
X14n0288_p0206a14║寶印十方如來清淨海眼，亦名救護親因度脫阿難及此會中性比丘尼得
X14n0288_p0206a15║菩提心入徧知海，亦名如來密因修證了義，亦名大方廣妙蓮華王十方佛
X14n0288_p0206a16║母陀羅尼呪，亦名灌頂章句諸菩薩萬行首楞嚴，汝當奉持。
X14n0288_p0206a17║〔孤山曰〕：此經發起，為救阿難，是故先開圓解，次顯圓行，行成入位，極乎妙
X14n0288_p0206a18║覺，垂範來世，有始有終。於是文殊請問經名及奉持法也。〔疏〕此經初以頂
X14n0288_p0207a01║呪救阿難，兼度摩登，故名大佛頂，亦云救親因。次徵阿難發心而開佛知
X14n0288_p0207a02║見，故名清淨海眼。言入徧知海者，獲正覺智也。名大方廣者，顯三大體也。
X14n0288_p0207a03║大方即體相，廣是其用。處染而淨，名妙蓮華王；出生大覺，名佛母總持。按
X14n0288_p0207a04║吳興曰：此經從密部流出，故名灌頂章句。諸經皆說名題者，以約攝繁，令
X14n0288_p0207a05║易授持也。
X14n0288_p0207a06║六助道分（文八）
X14n0288_p0207a07║說是語已（結敘），即時阿難及諸大眾，得蒙如來開示密印般怛羅義，兼聞此經（通指前經奧義）了
X14n0288_p0207a08║義名目，頓悟禪那修進聖位增上妙理，心慮虗凝，斷除三界修心六品微細
X14n0288_p0207a09║煩惱。即從座起，頂禮佛足，合掌恭敬而白佛言：大威德世尊！慈音無遮，善開
X14n0288_p0207a10║眾生微細沈惑，令我今日身心快然，得大饒益。世尊！若此妙明真淨妙心本
X14n0288_p0207a11║來徧圓，如是乃至大地艸木蝡動含靈，本元真如，即是如來成佛真體。佛體
X14n0288_p0207a12║真實，云何復有地獄、餓鬼、畜生、修羅、人、天等道？世尊！此道為復本來自有？為
X14n0288_p0207a13║是眾生妄習生起？世尊！如寶蓮香比丘尼，持菩薩戒，私行淫欲，妄言行淫，非
X14n0288_p0207a14║殺非偷，無有業報。發是語已，先於女根生大猛火，後於節節猛火燒燃，墮無
X14n0288_p0207a15║間獄。琉璃大王、善星比丘，琉璃為誅瞿曇族姓，善星妄說一切法空，生身陷
X14n0288_p0207a16║入阿鼻地獄。此諸地獄，為有定處？為復自然？彼彼發業，各各私受。惟垂大慈，
X14n0288_p0207a17║發開童蒙，令諸一切持戒眾生，聞決定義，歡喜頂戴，謹潔無犯。
X14n0288_p0207a18║〔疏〕說是下，領解獲益。修道所斷之惑，謂貪等煩惱，於三界九地各分九品：
X14n0288_p0208a01║斷欲界六品，證二果；斷後三品，證三果；斷上界各九品，證無學。阿難已獲
X14n0288_p0208a02║初果，故於此中更斷六品而證二果。仁王云：一切眾生煩惱不出三界，一
X14n0288_p0208a03║切眾生果報亦不出三界，諸佛應化法身亦不出三界。是故說云：若信眾
X14n0288_p0208a04║生本業是諸菩薩本所修行，十地所修是佛本業。世尊下，問業因者，兼於
X14n0288_p0208a05║扶律故戒。寶蓮香之淫貪，琉璃王之誅殺，善星之妄語。定處，謂地獄所在。
X14n0288_p0208a06║自然，謂隨業感現。私受，即作者自受，眾所不能同見。同見則是其處有定，
X14n0288_p0208a07║自然則是私受而已。
X14n0288_p0208a08║佛告阿難：快哉此問！令諸眾生不入邪見。汝今諦聽，當為汝說。阿難！一切眾
X14n0288_p0208a09║生實本真淨，因彼妄見有妄習生，因此分開內分、外分。阿難，內分即是眾生
X14n0288_p0208a10║分內，因諸愛染發起妄情，情積不休能生愛水，是故眾生心憶珍羞口中水
X14n0288_p0208a11║出，心憶前人或憐或恨目中淚盈，貪求財寶心發愛涎舉體光潤，心著行淫
X14n0288_p0208a12║男女二根自然流液。阿難，諸愛雖別流結是同，潤濕不升自然從墜，此名內
X14n0288_p0208a13║分。阿難，外分即是眾生分外，因諸渴仰發明虗想，想積不休能生勝氣。是故
X14n0288_p0208a14║眾生心持禁戒舉身輕清，心持呪印顧盻雄毅，心欲生天夢想飛舉，心存佛
X14n0288_p0208a15║國聖境冥現，事善知識自輕身命。阿難，諸想雖別，輕舉是同，飛動不沈自然
X14n0288_p0208a16║超越，此名外分。阿難，一切世間生死相續，生從順習，死從變流。臨命終時，未
X14n0288_p0208a17║捨煖觸，一生善惡俱時頓現。死逆生順，二習相交，純想即飛，必生天上。若飛
X14n0288_p0208a18║心中，兼福兼慧及與淨願，自然心開，見十方佛、一切淨土，隨願往生。情少想
X14n0288_p0209a01║多，輕舉非遠，即為飛仙、大力鬼王、飛行夜叉、地行羅剎，遊於四天，所去無礙。
X14n0288_p0209a02║其中若有善願善心護持我法，或護禁戒隨持戒人，或護神呪隨持呪者，或
X14n0288_p0209a03║護禪定、保綏（安）法忍，是等（如天龍八部之類）親住如來座下，情想均等，不飛不墜，生於人間。想明
X14n0288_p0209a04║斯聰，情幽斯鈍，情多想少，流入橫生，重為毛羣，輕為羽族。七情三想，沈下水
X14n0288_p0209a05║輪，生於火際，受氣猛火，身為餓鬼，常被焚燒，水能害己，無食無飲，經百千劫。
X14n0288_p0209a06║九情一想，下洞火輪，身入風火二交過地，輕生有間、重生無間二種地獄，純
X14n0288_p0209a07║情即沈入阿鼻獄。若沈心中，有謗大乘、毀佛禁戒、誑妄說法、虗貪信施、濫膺
X14n0288_p0209a08║恭敬、五逆十重，更生十方阿鼻地獄。循造惡業，雖則自招，眾同分中兼有元
X14n0288_p0209a09║地。阿難，此等皆是彼諸眾生自業所感，造十習因，受六交報。
X14n0288_p0209a10║〔一、內分因果〕。眾生由情續生，故稱有情。而愛為情惑之本，故稱分內。以想
X14n0288_p0209a11║為外者，由漸超情，囿上而不沈，此指人天想心，非三乘智想也。事善知識，
X14n0288_p0209a12║自輕身命，則亦輕舉之類。次下分別情想。夫愛生惡死，眾生之情，故生順
X14n0288_p0209a13║死逆，此情見之惑也。福慧之想，則能見佛。兼情之想，則能飛升。乃至持戒
X14n0288_p0209a14║護法，則出世淨想，故能親住如來座下。沈下水輪者，俱舍云：大地最下，有
X14n0288_p0209a15║金水風輪，有八寒熱獄。以火為身，故受氣猛。火見水則焚，是水亦害己也。
X14n0288_p0209a16║熱獄第八，亦名五無間，受罪苦具。身量、劫數、壽命五者，皆無遮間故。謗大
X14n0288_p0209a17║乘經，斷滅佛種，其罪最重，故入此中。兼有元地者，言各隨元由也。
X14n0288_p0209a18║云何十因？阿難，一者、淫習交接，發於相磨研磨不休，如是故有大猛火光於
X14n0288_p0210a01║中發動，如人以手自相摩觸暖相現前；二、習相然，故有鐵床銅柱諸事。是故
X14n0288_p0210a02║十方一切如來，色目行淫同名欲火，菩薩見欲如避火坑。二者貪習交計，發
X14n0288_p0210a03║於相吸吸攬不止，如是故有積寒堅氷於中凍冽，如人以口吸縮風氣有冷
X14n0288_p0210a04║觸生。二習相陵，故有吒吒波波羅羅青赤白蓮寒氷等事。是故十方一切如
X14n0288_p0210a05║來，色目多求同名貪水，菩薩見貪如避瘴海。三者慢習交陵，發於相恃馳流
X14n0288_p0210a06║不息，如是故有騰逸奔波積波為水，如人口舌自相綿味因而水發。二習相
X14n0288_p0210a07║鼓，故有血河灰河熱沙毒海融銅灌吞諸事。是故十方一切如來，色目我慢
X14n0288_p0210a08║名飲癡水，菩薩見慢如避巨溺。四者、瞋習交衝，發於相忤，忤結不息，心熱發
X14n0288_p0210a09║火，鑄氣為金，如是故有刀山、鐵梱、劍樹、劍輪、斧鉞、鎗鋸。如人㘅冤，殺氣飛動，
X14n0288_p0210a10║二習相擊，故有宮割、斬斫、剉刺、槌擊諸事。是故十方一切如來，色目瞋恚，名
X14n0288_p0210a11║利刀劍，菩薩見瞋，如避誅戮。五者詐習交誘，發於相調引起不住，如是故有
X14n0288_p0210a12║繩木絞校，如水浸田艸木生長。二習相延，故有杻械枷鎻鞭杖檛棒諸事。是
X14n0288_p0210a13║故十方一切如來，色目奸偽同名讒賊，菩薩見詐如畏豺狼。
X14n0288_p0210a14║〔溫陵〕十習：初言所感之境，次明所報之事。淫感火業，因相磨而發，能所交
X14n0288_p0210a15║熾，名二習相然，故有鉄牀等報。如來為導師，故色目以警之。菩薩為行人，
X14n0288_p0210a16║故深怖以避之。貪習感水，由吸取而發，吸積風為寒，風結水為氷。俱舍云：
X14n0288_p0210a17║吒吒波波，忍寒之聲。青赤白蓮，寒氷之色。慢習輕陵，由恃己而發，驕逸馳
X14n0288_p0210a18║流，故感騰逸奔波之境。積致惡毒，故有血河灌吞之報。心屬火，氣屬金，瞋
X14n0288_p0211a01║者由心作氣，反動其心，加之衝擊抵忤，則心火轉熾，氣金轉剛，故心熱發
X14n0288_p0211a02║火，鑄氣為金。詐習依奸起惡，而漸滋蔓，故如水灌田，艸木斯長。由調引相
X14n0288_p0211a03║延，故感繩木延引之事。讒賊，奸詐敗正者也。〔疏〕獄事皆一物兩見者，由先
X14n0288_p0211a04║明所具，後明所施。如瞋習有刀山、鉄梱、劍樹、劍輪之具，則有宮擊、槌剉之
X14n0288_p0211a05║施；有斧鉞、鎗鋸之體，則有斬斫、刺剉之用。成實云：以無謂有名詐，曲心詐
X14n0288_p0211a06║善名諂，諂心事成名誑。憍慢差別者，婆沙云：染著自法，慠逸名驕，方他自
X14n0288_p0211a07║舉名慢。
X14n0288_p0211a08║六者、誑習交欺，發於相罔。誣罔不止，飛心造奸，如是故有塵土屎尿，穢汙不
X14n0288_p0211a09║淨，如塵隨風，各無所見。二習相加，故有沒溺、騰擲、飛墜、漂淪諸事。是故十方
X14n0288_p0211a10║一切如來，色目欺誑，同名劫殺；菩薩見誑，如踐蛇虺。七者、冤習交嫌，發於㘅
X14n0288_p0211a11║恨，如是故有飛石投礰、匣貯車檻、甕盛囊撲。如陰毒人，懷抱畜惡，二習相吞，
X14n0288_p0211a12║故有投擲、擒捉、擊射、拋撮諸事。是故十方一切如來色目冤家，名違害鬼。菩
X14n0288_p0211a13║薩見冤，如飲酖酒。八者、見習交明。如薩迦耶見戒禁取邪悟諸業，發於違拒，
X14n0288_p0211a14║出生相反。如是故有王使主吏正執文籍，如行路人來往相見。二習相交，故
X14n0288_p0211a15║有勘問、權詐、考訊、推鞫、察訪、披究、照明。善惡童子手執文簿，辭辯諸事。是故
X14n0288_p0211a16║十方一切如來色目惡見，同名見坑。菩薩見諸虗妄偏執，如臨毒壑。九者枉
X14n0288_p0211a17║習交加發於誣謗，如是故有合山合石碾磑耕磨，如讒賊人逼枉良善。二習
X14n0288_p0211a18║相排，故有押捺搥按蹙漉衡度諸事。是故十方一切如來，色目冤謗同名讒
X14n0288_p0212a01║虎，菩薩見枉如遭霹𮦷。十者訟習交諠發於藏覆，如是故有鑑見照燭，如於
X14n0288_p0212a02║日中不能藏影。二習相陳，故有惡友業鏡火珠，披露宿業對驗諸事。是故十
X14n0288_p0212a03║方一切如來，色目覆藏同名陰賊，菩薩觀覆如戴高山履於巨海。
X14n0288_p0212a04║〔溫陵〕誑者，其志誣罔，其心飛揚，如風鼓塵，使人無見，故感塵土穢惡之境，
X14n0288_p0212a05║沒溺騰墜之報。冤習銜恨，陰隱為傷，故感飛石囊撲之境，投擲拋撮之報。
X14n0288_p0212a06║〔疏〕飛石以投也，如張良擊秦；投石以擲也，如封人投礰。礰，完石子也。匣貯
X14n0288_p0212a07║以擒也，以脫函人曰匣貯。車檻以捉也。甕盛以擊射，即覆火鍾之事。囊撲
X14n0288_p0212a08║以拋撮也，如秦撲二弟，皆陰隱為傷，使人無見也。見習證驗，由我執起，薩
X14n0288_p0212a09║迦耶云，身即我見也。戒取者非果執果，見取者非因執因，由違拒相反，故
X14n0288_p0212a10║感斯境。勘問，王使也。權詐，主吏也。證執文籍，所以考訊推究也。路人往來，
X14n0288_p0212a11║必有訪察披究，照明驗實，及獄門邏逋之事，皆惡見所感也。〔溫陵〕於不宜
X14n0288_p0212a12║曲而曲之曰枉。枉非真情，由誣謗所發，逼壓於人，感報如此。〔疏〕蹙漉，瀝血
X14n0288_p0212a13║也，即合山合石之事。衡度，橫出也，即碾磑耕磨之事。〔溫陵〕訟非官訟，公發
X14n0288_p0212a14║其覆之謂也。此覆彼諠曰交諠。陰賊覆藏，發則自害。覆罪適足以自陷自
X14n0288_p0212a15║墜，故如戴山履海。〔疏〕鑑，見惡友也。照燭，業鏡火珠也。披露明顯，故如日中
X14n0288_p0212a16║不能藏影。
X14n0288_p0212a17║云何六報？阿難！一切眾生六識造業，所招惡報從六根出。云何惡報從六根
X14n0288_p0212a18║出？一者見報，招引惡果。此見業交，則臨終時，先見猛火滿十方界，亡者神識
X14n0288_p0213a01║飛墜，乘煙入無間獄。發明二相：一者明見，則能徧見種種惡物，生無量畏；二
X14n0288_p0213a02║者暗見，寂然不見，生無量恐。如是見火，燒聽能為鑊湯洋銅，燒息能為黑煙
X14n0288_p0213a03║紫𦦨，燒味能為焦丸鐵糜，燒觸能為熱灰爐炭，燒心能生星火迸洒，煽鼓空
X14n0288_p0213a04║界。二者聞報招引惡果。此聞業交，則臨終時先見波濤沒溺天地，亡者神識
X14n0288_p0213a05║降注乘流入無間獄。發明二相：一者開聽，聽種種閙精神愗亂；二者閉聽，寂
X14n0288_p0213a06║無所聞幽魄沈沒。如是聞波，注聞則能為責為詰，注見則能為雷為吼為惡
X14n0288_p0213a07║毒氣，注息則能為雨為霧洒諸毒蟲周滿身體，注味則能為膿為血種種雜
X14n0288_p0213a08║穢，注觸則能為畜為鬼為糞為尿，注意則能為電為雹摧碎心魄。三者齅報，
X14n0288_p0213a09║招引惡果。此齅業交，則臨終時先見毒氣充塞遠近，亡者神識從地涌出，入
X14n0288_p0213a10║無間獄。發明二相：一者通聞，被諸惡氣熏極心擾；二者塞聞，氣掩不通，悶絕
X14n0288_p0213a11║於地。如是齅氣，衝息則能為質、為履；衝見則能為火、為炬；衝聽則能為沒、為
X14n0288_p0213a12║溺、為洋、為沸；衝味則能為餒、為爽；衝觸則能為綻、為爛、為大肉山，有百千眼，
X14n0288_p0213a13║無量𠯗食；衝思則能為灰、為瘴、為飛沙礰，擊碎身體。
X14n0288_p0213a14║〔六交〕六根造業，由於因中互相緣助，故感果時，於六根中亦交相受報。〔溫
X14n0288_p0213a15║凌〕見覺屬火，故感猛火，畏見於境，恐藏於心。聞聽屬水，故為鑊湯洋銅。鼻
X14n0288_p0213a16║嗅主氣，為黑煙紫焰。舌主味，丸糜味類也。身主觸，灰炭觸類也。〔二聞報〕注
X14n0288_p0213a17║聞發聲，故為罪責詰情。注見為雷吼，水薄火成聲也。注息為雨露，水隨氣
X14n0288_p0213a18║變也。乃至為雷電，皆隨感而應也。〔三齅報〕質礙履通，皆齅業所依。饑餒乖
X14n0288_p0214a01║爽味，類綻折爛壞。形類意雜亂，思感為灰沙。
X14n0288_p0214a02║四者味報招引惡果。此味業交，則臨終時，先見鐵網，猛𦦨熾烈，周覆世界。亡
X14n0288_p0214a03║者神識，下透挂網，倒懸其頭，入無間獄。發明二相：一者吸氣，結成寒氷，凍裂
X14n0288_p0214a04║身肉；二者吐氣，飛為猛火，焦爛骨髓。如是甞味，歷甞則能為承為忍，歷見則
X14n0288_p0214a05║能為然金石，歷聽則能為利兵刃，歷息則能為大鐵籠彌覆國土，歷觸則能
X14n0288_p0214a06║為弓為箭、為弩為射，歷思則能為飛熱鐵從空雨下。五者觸報招引惡果。此
X14n0288_p0214a07║觸業交，則臨終時，先見大山，四面來合，無復出路。亡者神識，見大鐵城，火蛇
X14n0288_p0214a08║火狗、虎狼獅子、牛頭獄卒、馬頭羅剎，手執鎗矟，驅入城門，向無間獄。發明二
X14n0288_p0214a09║相：一者合觸，合山逼體，骨肉血潰；二者離觸，刀劍觸身，心肝屠裂。如是合觸，
X14n0288_p0214a10║歷觸則能為道為觀、為廳為按，歷見則能為燒為爇，歷聽則能為撞為擊、為
X14n0288_p0214a11║剚為射，歷息則能為括為袋、為考為縛，歷甞則能為耕為鉗、為斬為截，歷思
X14n0288_p0214a12║則能為墜為飛、為煎為炙。六者思報招引惡果。此思業交，則臨終時先見惡
X14n0288_p0214a13║風吹壞國土，亡者神識被吹上空，旋落乘風墮無間獄。發明二相：一者不覺，
X14n0288_p0214a14║迷極則荒，奔走不息；二者不迷，覺知則苦，無量煎燒，痛深難忍。如是邪思，結
X14n0288_p0214a15║思則能為方為所，結見則能為鑑為證，結聽則能為大合石、為氷為霜、為土
X14n0288_p0214a16║為霧，結息則能為大火車、火船火檻，結甞則能為大叫喚、為悔為泣，結觸則
X14n0288_p0214a17║能為大為小、為一日中萬生萬死、為偃為仰。阿難！是名地獄十因六果，皆是
X14n0288_p0214a18║眾生迷妄所造。若諸眾生惡業同（一本作圓）造，入阿鼻獄受無量苦，經無量劫六根各
X14n0288_p0215a01║造，及彼（各）所作兼境兼根，是人則入八無間獄；身口意三作殺盜淫，是人則入
X14n0288_p0215a02║十八地獄；三業不兼，中間或為一殺一盜，是人則入三十六地獄；見見一根
X14n0288_p0215a03║單犯一業，是人則入一百八地獄。由是眾生別作別造（承上五惡業不同），於世界中入同分地，
X14n0288_p0215a04║妄想發生非本來有。
X14n0288_p0215a05║〔四味報〕。〔溫陵〕舌噉生命，使彼乘忍。故歷甞發苦，使己承忍。依見貪味，故為
X14n0288_p0215a06║然金石。依聽發惡，故為利刀兵。依齅籠味，故為大鐵籠。觸味傷物，故感弓
X14n0288_p0215a07║箭以自傷。緣味思物，故感飛鉄以充味。〔五觸報〕大山來合，皆惡觸雜感也。
X14n0288_p0215a08║觸業所依，不出離合，屠裂離相也。道趨獄，路觀獄，王門闕也。廳案，治罪之
X14n0288_p0215a09║處，身處所依也。括袋，所以收氣也。思業漂蕩，故感飛墜。以刃曰剚，剚射考
X14n0288_p0215a10║縛，則相因旁舉也。〔六思報〕思屬土而飄蕩，故惡風壞國。荒奔，迷思也。知苦，
X14n0288_p0215a11║覺思也。憑思則有所，故為受罪方所。〔疏〕見能證鑑，聽為氷霜，聞波所結也；
X14n0288_p0215a12║為車檻火船，息所出入也；為叫喚悔泣，舌所出言也；為大小偃仰，身與身
X14n0288_p0215a13║業也。阿難下，總結經意。十因俱起為圓造，由他所起為兼境，由身所起為
X14n0288_p0215a14║兼根。泥犁經云：火獄有八，寒獄有八，又有十八。鬲子地獄，即有間也。及三
X14n0288_p0215a15║十六獄，一百八獄，皆眷屬獄也。
X14n0288_p0215a16║復次，阿難！是諸眾生，非（毀）破律儀，犯菩薩戒，毀佛涅槃，諸餘雜業，歷劫燒然，後
X14n0288_p0215a17║還罪畢，受諸鬼形。若於本因，貪物為罪，是人罪畢，遇物成形，名為恠鬼。貪色
X14n0288_p0215a18║為罪，是人罪畢，遇風成形，名為魃鬼。貪惑為罪，是人罪畢，遇畜成形，名為魅
X14n0288_p0216a01║鬼。貪恨為罪，是人罪畢，遇蟲成形，名蠱毒鬼。貪憶為罪，是人罪畢，遇衰成形，
X14n0288_p0216a02║名為厲鬼。貪傲為罪，是人罪畢，遇氣成形，名為餓鬼。貪罔為罪，是人罪畢，遇
X14n0288_p0216a03║幽為形，名為魘鬼。貪明為罪，是人罪畢，遇精為形，名魍魎鬼。貪成為罪，是人
X14n0288_p0216a04║罪畢，遇明為形，名役使鬼。貪黨為罪，是人罪畢，遇人為形，名傳送鬼。阿難！是
X14n0288_p0216a05║人皆以純情墜落，業火燒乾，上出為鬼。此等皆是自妄想業之所招引，若悟
X14n0288_p0216a06║菩提，則妙圓明，本無所有。
X14n0288_p0216a07║〔四鬼道〕本因，指造罪之處。遇物，即感果之時。隨貪何物為因，則感何物為
X14n0288_p0216a08║果。色貪者乾枯，感旱魃。惑貪者迷罔，感魑魅。恨貪者䖧螫，感蠱毒。憶貪者
X14n0288_p0216a09║念舊，感衰厲。慠貪者虗驕，感餓鬼。罔貪者幽綿，感魘鬼。明貪者精耀，感魍
X14n0288_p0216a10║魎。成貪者期功，感役使。黨貪者趨勢，感傳送。
X14n0288_p0216a11║復次，阿難！鬼業既盡，則情與想二俱成空，方於世間，與元負人冤對相值，身
X14n0288_p0216a12║為畜生，酬其宿債。物恠之鬼，物銷報盡，生於世間，多為梟類。風魃之鬼，風銷
X14n0288_p0216a13║報盡，生於世間，多為咎徵一切異類。畜魅之鬼，畜死報盡，生於世間，多為狐
X14n0288_p0216a14║類。蟲蠱之鬼，蠱滅報盡，生於世間，多為毒類。衰厲之鬼，衰窮報盡，生於世間，
X14n0288_p0216a15║多為蛔類。受氣之鬼，氣銷報盡，生於世間，多為食類。綿幽之鬼，幽銷報盡，生
X14n0288_p0216a16║於世間，多為服類。和情之鬼，和銷報盡，生於世間，多為應類。明靈之鬼，明滅
X14n0288_p0216a17║報盡，生於世間，多為休徵一切諸類。依人之鬼，人亡報盡，生於世間，多為循
X14n0288_p0216a18║類。阿難！是等皆以業火乾枯，酬其宿債，旁為畜生。此等亦皆自虗妄業之所
X14n0288_p0217a01║招引，若悟菩提，則此妄緣本無所有。如汝所言，寶蓮香等及琉璃王、善星比
X14n0288_p0217a02║丘，如是惡業本自發明，非從天降、亦非地出、亦非人與，自妄所招還自來受，
X14n0288_p0217a03║菩提心中皆為浮虗妄想凝結。
X14n0288_p0217a04║〔五、畜生〕物銷報盡，夙業已償，故轉形畜道，以酬餘報。鴟梟附塊，貪物餘報。
X14n0288_p0217a05║咎徵㐫事前驗，魃雪餘報。狐狼多惑，蛇虺多毒，蟯蛔惡類，猪羊食類，蠶蟲
X14n0288_p0217a06║服類，燕隼應類，休徵麟類，猫犬循類，各從其餘也。
X14n0288_p0217a07║復次，阿難！從是畜生酬償先債，若彼酬者分越所酬，此等眾生還復為人反
X14n0288_p0217a08║徵其剩。如彼有力兼有福德，則於人中不捨人身酬還彼力；若無福者，還為
X14n0288_p0217a09║畜生償彼餘直。阿難當知，若用錢物或役其力償足自停，如於中間殺彼身
X14n0288_p0217a10║命或食其肉，如是乃至經微塵劫相食相誅，猶如轉輪互為高下無有休息，
X14n0288_p0217a11║除奢摩他及佛出世不可停寢。汝今應知，彼梟倫者酬足復形，生人道中參
X14n0288_p0217a12║合頑類；彼咎徵者酬足復形，生人道中參合異類；我狐倫者酬足復形，生人
X14n0288_p0217a13║道中參於庸類；彼毒倫者酬足復形，生人道中參合狠類；彼蛔倫者酬足復
X14n0288_p0217a14║形，生人道中參合微類；彼食倫者酬足復形，生人道中參合柔類；彼服倫者
X14n0288_p0217a15║酬足復形，生人道中參合勞類；彼應倫者酬足復形，生人道中參合文類；彼
X14n0288_p0217a16║休徵者酬足復形，生人道中參合明類；彼諸循倫酬足復形，生人道中參於
X14n0288_p0217a17║達類。阿難！是等皆以宿債畢酬復形人道，皆無始來業計顛倒相生相殺，不
X14n0288_p0217a18║遇如來不聞正法，於塵勞中法爾輪轉，此輩名為可憐愍者。
X14n0288_p0218a01║〔六、人道〕〔溫陵〕為畜正酬，酬過其分，則為反徵。過分，謂非理苦役，食噉無度
X14n0288_p0218a02║等。〔疏〕梟倫復形而為人，參合頑類者，是亦餘習使然。頑木，無別親疎也。異，
X14n0288_p0218a03║詭奇。庸，駑鈍也。兇狼微賤，柔懦勤勞，以至文明而通達者，由隨習之不同，
X14n0288_p0218a04║故感報亦然也。
X14n0288_p0218a05║阿難！復有從人不依正覺修三摩地，別修妄念存想固形，遊於山林人不及
X14n0288_p0218a06║處，有十種僊。阿難！彼諸眾生堅固服餌而不休息，食道圓成，名地行僊；堅固
X14n0288_p0218a07║草木而不休息，藥道圓成，名飛行僊；堅固金石（煉養丹砂）而不休息，化道圓成，名遊行
X14n0288_p0218a08║僊；堅固動止（運氣調身）而不休息，氣精圓成，名空行僊；堅固津液（吐故納新）而不休息，潤德圓成，
X14n0288_p0218a09║名天行僊；堅固精色（服虹飲露）而不休息，吸粹圓成，名通行僊；堅固呪禁而不休息，術
X14n0288_p0218a10║法圓成，名道行僊；堅固思念（澄凝精思）而不休息，思憶圓成，名照行僊；堅固交遘而不
X14n0288_p0218a11║休息，感應圓成，名精行僊；堅固變化而不休息，覺悟圓成，名絕行僊。阿難！是
X14n0288_p0218a12║等皆於人中煉心，不修正覺別得生理，壽千萬歲，休止深山或大海島，絕於
X14n0288_p0218a13║人境。斯亦輪迴妄想流轉，不修三昧，報盡還來散入諸趣。
X14n0288_p0218a14║〔七、仙道〕仙者，山中人也。絕世離俗，存想固形，是為別修。然必和順仁信為
X14n0288_p0218a15║質，故比天為劣，於人為優。藥餌駐壽，未能輕舉，曰地行。還丹點化，遊戲人
X14n0288_p0218a16║間，曰遊行。此假物成行者也。伏息導引，動止自運，名空行。津液內潤，婥約
X14n0288_p0218a17║皎潔，名天行。吸取精粹，引生光色，名通行。呪術靈祕，變化萬物，名道行。此
X14n0288_p0218a18║能通力者也。明鍊精思，念心獨照，名照行。坎離水火，自相交遘，名精行。深
X14n0288_p0219a01║窮化理，覺物自然，名絕行。此最超越者也。
X14n0288_p0219a02║阿難，諸世間人不求常住，未能捨諸妻妾恩愛，於邪淫中心不流逸澄瑩生
X14n0288_p0219a03║明，命終之後鄰於日月，如是一類名四天王天。於己妻房淫愛微薄，於淨居
X14n0288_p0219a04║時不得全味，命終之後超日月明居人間頂，如是一類名忉利天。逢欲暫交
X14n0288_p0219a05║去無思憶，於人間世動少靜多，命終之後於虗空中朗然安住，日月光明上
X14n0288_p0219a06║照不及，是諸人等自有光明，如是一類名須𦦨摩天。一切時靜，有應觸來未
X14n0288_p0219a07║能違戾，命終之後上昇精微，不接下界諸人天境，乃至劫壞三災不及，如是
X14n0288_p0219a08║一類名兜率陀天。我無欲心應汝行事，於橫陳時味如嚼蠟，命終之後生越
X14n0288_p0219a09║化地，如是一類名樂變化天。無世間心同世行事，於行事交了然超越，命終
X14n0288_p0219a10║之後徧能出超化無化境，如是一類名他化自在天。阿難，如是六天，形雖出
X14n0288_p0219a11║動，心迹尚交，自此以還名為欲界。
X14n0288_p0219a12║〔八、天道〕欲界一、四天者，非己匹配，名曰邪淫。能窒邪淫，則心淵澄瑩，感生
X14n0288_p0219a13║初天。二、忉利者，前止邪淫，未制其正。今亦微薄，故得生彼。三、夜摩者，前雖
X14n0288_p0219a14║云薄，心尚綿微，未能純於淨居之味。此既暫交，於前有間，故動少靜多，感
X14n0288_p0219a15║報於此。四、兜率〔溫陵〕雖靜心愈多，亦未免應觸，此能少欲，未能無心。五、變
X14n0288_p0219a16║化。〔疏〕我本無心，應汝而已。嚼蠟，言無味。超越化地，越，於也。六，他化自在。前
X14n0288_p0219a17║雖無心，猶應境事；此雖超越，故暫同世間。
X14n0288_p0219a18║鎮澄讚曰：　修行增進，證果功圓。首楞萬行一言詮，助道意乾乾。諸趣紛然，
X14n0288_p0220a01║戒備在心田。
X14n0288_p0220a02║傳，如截流曰　明。五種經題，謂之結經分者，前開理解修證，文義浩博，必須
X14n0288_p0220a03║結撮綱要，乃便記憶。故文殊師利言：當何名此經？我及眾生云何受持？是經
X14n0288_p0220a04║名大佛頂悉怛多般怛囉無上寶印十方如來清淨海眼者，此全從神呪得
X14n0288_p0220a05║名，義兼體、宗、用也。悉怛多般怛囉，乃神呪之總稱。呪從大覺頂中所說，故曰
X14n0288_p0220a06║無上；能別魔外，故曰寶印；三世諸佛，莫不由此破諸妄塵，徹照萬象，故曰清
X14n0288_p0220a07║淨海眼。海之一滴，即具百川，故但舉眼，全體斯在。亦名救護親因度脫阿難，
X14n0288_p0220a08║及此會中性比丘尼，得菩提心，入徧知海者，文見四卷之中，此用契宗、體以
X14n0288_p0220a09║得名也。亦名如來密因了義者，文雖分屬見道，其體本徧初後，此兼宗、體、力、
X14n0288_p0220a10║用，及以教相得名也。亦名大方廣玅蓮華王十方佛母陀羅尼呪，文見五卷
X14n0288_p0220a11║之前，此兼體、用以得名也。亦名灌頂章句諸菩薩萬行首楞嚴者，此雖分屬
X14n0288_p0220a12║修、證二分，亦徹於前，以用兼體、宗故也。言灌頂者，西竺凡方等深經有密語
X14n0288_p0220a13║者，通灌頂部攝。若約當經，則諸佛放光，交灌其頂，及明菩薩受職，智水灌頂，
X14n0288_p0220a14║是故云也。天台凡釋題，具有五重，所謂名、體、宗、用、教、相。名中復有七種，謂單
X14n0288_p0220a15║三、複三，及具足一。此經首題，人、法、喻三，悉皆具足。大佛頂，兼化佛人也；呪心，
X14n0288_p0220a16║法也；寶印，喻也。餘可例知。此經實相為體，經云：欲令汝等通達實相故。微密
X14n0288_p0220a17║觀察為宗，明玅奢摩他等，為十方諸佛成道之法，因果圓該，故破妄顯真為
X14n0288_p0220a18║用。經廣明諸法虗幻，斷諸惑業，顯常住真心，故大乘生酥為教相。經始於常
X14n0288_p0221a01║心，終克極果，類法華其間漸次深入，廣顯性真，多談相妄。且非維摩所談不
X14n0288_p0221a02║二法門，明天魔勞侶皆為侍者等。圓覺所談大光明藏，一切障礙，即究竟覺，
X14n0288_p0221a03║得念失念，無非解脫等。華嚴圓彰法界，婆須密女、無厭足王、勝熱婆羅門、諸
X14n0288_p0221a04║善知識，若逆若順，皆為法門等。智者大師謂華嚴尚兼一別，此經判屬方等，
X14n0288_p0221a05║不及法華純一無雜，斯言當哉。說是經題之後，阿難大眾得蒙如來開示密
X14n0288_p0221a06║印。般怛囉義之義者，無上寶印十方如來清淨海眼義，為佛頂神呪所表曰
X14n0288_p0221a07║密。經題非一，故曰兼聞。了義名目，頓悟禪那，修進聖位，增上玅理者，此通結
X14n0288_p0221a08║見修證三分之益。斷除三界修心六品微細煩惱者，葢聞深證淺，且思惑未
X14n0288_p0221a09║盡，機教權實可知。結經之後，將明助道，先舉寶蓮香比丘尼之婬、琉璃王之
X14n0288_p0221a10║殺、善星之妄。婬殺妄中，義兼于盜。四種律儀，隨破一種，皆致泥犁之苦。今示
X14n0288_p0221a11║此者，務使末世多聞，及諸博地因教，知非怖果絕因也。眾生心念，循境下流，
X14n0288_p0221a12║謂分內之情。眾生志慮，逆情外慕，謂分外之想。今寶蓮香等，唯順惡業，故皆
X14n0288_p0221a13║陷入地獄。文舉十習六交種種苦報，具明地獄相也。地獄報盡，還為餓鬼。鬼
X14n0288_p0221a14║報既盡，更生畜生。畜生報盡，仍復為人。所謂如汲井輪，無有暫已。行者窮研
X14n0288_p0221a15║佛語，不毛竪者，真一闡底迦也。
X14n0288_p0221a16║音釋
X14n0288_p0221a17║刳（音枯。）噉（音淡。）䑛（袖爾切。）吻（武粉切。）鎣（瑩同。）𠉥（羊晉切。）鑽（祖官切。）複（音福）
X14n0288_p0221a18║愞（乳苑切。）涎（徐延切。）液（音亦。）盻（匹見切。）毅（音貮。）綏（音雖。）濫（盧暫切。）吸（許及切）
X14n0288_p0222a01║吒（師加反。）忤（五故切。）梱（與閫同。）斫（職略切。）剉（千臥切。）刺（七迹切。）槌（音椎。）調（徒弔切）
X14n0288_p0222a02║絞（古巧切。）校（音教。）撾（陟瓜切。）棒（步頂反。）讒（助咸切。）豺（音才。）誣（音無。）屎（音始）
X14n0288_p0222a03║尿（乃弔切。）擲（音直。）虺（許鬼切。）銜（音咸。）礰（音歷。）檻（丁斬切。）撲（普卜切。）撮（七活反）
X14n0288_p0222a04║鴆（直禁切。）鞠（音菊。）碾（尼展切。）磑（魚對切。）押（乙甲切。）捺（乃葛切。）槌（音堆。）蹙（子六切）
X14n0288_p0222a05║漉（音鹿。）迸（北盂切。）煽（音扇。）愗（音茂。）詰（音吉。）雹（弼角切。）餒（奴罪切。）𠯗（作答切）
X14n0288_p0222a06║矟（色角切。）潰（胡對切。）剚（側刺切。）魃（音跋。）癘（音例。）魘（於琰切。）魍（音罔。）魎（音兩）
X14n0288_p0222a07║剩（其證切。）狠（乎懇切。）