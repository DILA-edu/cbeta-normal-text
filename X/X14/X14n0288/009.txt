X14n0288_p0223a01║大佛頂如來密因修證了義諸菩薩萬行首楞嚴經卷第九
X14n0288_p0223a02║
X14n0288_p0223a03║。色界天
X14n0288_p0223a04║阿難！世間一切所修心人，不假禪那無有智慧，但能執身不行婬欲，若行若
X14n0288_p0223a05║坐想念俱無，愛染不生無留欲界，是人應念身為梵侶（能戒），如是一類名梵眾天（超越欲界）。
X14n0288_p0223a06║欲習既除離欲心現，於諸律儀愛樂隨順，是人應時能行梵德（能戒定），如是一類名
X14n0288_p0223a07║梵輔天（超越梵眾）。身心玅圓威儀不缺，清淨禁戒加以明悟，是人應時能統梵眾為大
X14n0288_p0223a08║梵王（能戒定慧），如是一類名大梵天（超越梵輔）。阿難！此三勝流，一切苦惱所不能逼，雖非正修真
X14n0288_p0223a09║三摩地，清淨心中諸漏不動，名為初禪。阿難！其次梵天，統攝梵人圓滿梵行，
X14n0288_p0223a10║澄心不動寂湛生光，如是一類名少光天。光光相然照耀無盡，暎十方界徧
X14n0288_p0223a11║成琉璃，如是一類名無量光天。吸持圓光成就教體，發化清淨應用無盡，如
X14n0288_p0223a12║是一類名光音天。阿難！此三勝流，一切憂懸所不能逼，雖非正修真三摩地，
X14n0288_p0223a13║清淨心中麤漏已伏，名為二禪。
X14n0288_p0223a14║〔疏〕梵眾，即諸天之類，離欲所生，相念俱無，無淫欲之想也。梵輔，即臣佐之
X14n0288_p0223a15║屬。〔溫陵〕初天但能伏欲，此則又得定共戒，故能於諸律儀愛樂隨順。大梵
X14n0288_p0223a16║由前淨心威儀戒行，進至於妙圓清淨，又加以明悟超達，則盛德之至，故
X14n0288_p0223a17║為梵王。〔疏〕梵志經大梵依住，忍辱溫良是也。初禪名離，生喜樂地故，一切
X14n0288_p0223a18║苦惱所不能及。四、少光天，此躡大梵之行以為升進，謂前初得定，未能生
X14n0288_p0224a01║光，此則寂湛，故名少光。五、無量光天，謂身境俱發故，十方界變成琉璃。六、
X14n0288_p0224a02║光音天，有教體之用，故曰發化；教以言音為體，名曰光音。俱舍云：禪天有
X14n0288_p0224a03║正思惟等，為言說因故。如來藏經云：九地菩薩具四無礙辨，於二千梵中
X14n0288_p0224a04║得自在力，善說法故。二禪名定，生喜樂地故，憂懸不逼。
X14n0288_p0224a05║阿難！如是天人圓光成音（教體），披音露妙發成精行通寂滅樂，如是一類名少淨
X14n0288_p0224a06║天。淨空現前引發無際，身心輕安成寂滅樂，如是一類名無量淨天。世界身
X14n0288_p0224a07║心一切圓淨，淨德成就勝託現前歸寂滅樂，如是一類名徧淨天。阿難！此三
X14n0288_p0224a08║勝流具大隨順，身心安隱得無量樂，雖非正得真三摩地，安隱心中歡喜畢
X14n0288_p0224a09║具，名為三禪。
X14n0288_p0224a10║七、少淨天，前天言教，此則發成精行，故入寂滅樂，不事言音，為少淨故。八、
X14n0288_p0224a11║無量淨天，前天少淨，今淨境無量，身心二行俱得輕安故。九、徧淨天，前天
X14n0288_p0224a12║依身引淨，今則身境俱圓，勝託現前故。俱舍云：上流那含，唯託勝因往上
X14n0288_p0224a13║界故。勝因者，即純善業行，故有往無還。大品云：菩薩依第四靜慮起空處
X14n0288_p0224a14║定，故十福生天。下天喜樂皆為麤重，今既捨之，故淨福性生。
X14n0288_p0224a15║阿難！復次，天人不逼身心，苦因已盡，樂非常住，久必壞生，苦樂二心俱時頓
X14n0288_p0224a16║捨，麤重相滅，淨福性生，如是一類名福生天。捨心圓融，勝解清淨，福無遮中，
X14n0288_p0224a17║得玅隨順，窮未來際，如是一類名福愛天。阿難！從是天中有二岐路，若於先
X14n0288_p0224a18║心無量淨光，福德圓明，修證而住，如是一類名廣果天。若於先心雙厭苦樂，
X14n0288_p0225a01║精研捨心，相續不斷，圓窮捨道，身心俱滅，心慮灰凝，經五百劫，是人既以生
X14n0288_p0225a02║滅為因，不能發明不生滅性，初半劫滅，後半劫生，如是一類名無想天。阿難！
X14n0288_p0225a03║此四勝流，一切世間諸苦樂境所不能動，雖非無為真不動地，有所得心功
X14n0288_p0225a04║用純熟，名為四禪。
X14n0288_p0225a05║四禪九天：一福愛，前天捨有遮限未能圓融，今所捨既廣心無所託，故勝
X14n0288_p0225a06║解清淨。二廣果、三無想，此二悉是三禪取果之處，謂廣果無想乃福愛同
X14n0288_p0225a07║分所居，名二岐路俱以淨光為因，而廣果取有故福德圓明，無想取空故
X14n0288_p0225a08║灰凝心慮。初半劫者，謂生此天中猶經半劫方得無想。俱舍云：第四定離
X14n0288_p0225a09║內災故，說彼名不動。然非常住，由不共一地相應，彼器體非常故。
X14n0288_p0225a10║阿難！此中復有五不還天，於下界中，九品習氣，俱時滅盡，苦樂雙忘，下無卜
X14n0288_p0225a11║居，故於捨心眾同分中，安立居處。阿難！苦樂兩滅，鬬心不交，如是一類，名無
X14n0288_p0225a12║煩天。機括獨行，研交無地，如是一類，名無熱天。十方世界，玅見圓澄，更無塵
X14n0288_p0225a13║象，一切沉垢，如是一類，名善見天。精見現前，陶鑄無礙，如是一類，名善現天。
X14n0288_p0225a14║究竟群幾，窮色性性，入無邊際，如是一類，名色究竟天。
X14n0288_p0225a15║五不還天，般若云：阿那含名為不來，即此天故。苦樂雙忘者，兼指禪天之
X14n0288_p0225a16║結皆盡，四禪為捨念清淨，地名捨心同分。俱舍云：雜修淨慮，有五品不同，
X14n0288_p0225a17║故生五淨居。一無煩者，苦樂相傾，日以心鬪，今既兩滅，故云不交。二無熱
X14n0288_p0225a18║天，上云苦樂，僅得不交而已，今乃研交無地，故機括獨行。三善見天，前無
X14n0288_p0226a01║煩熱，是於心境得清涼義，此既圓澄塵象，則法眼清明，故得善見。四善現
X14n0288_p0226a02║天，陶鑄者，造作之義，由機發自然，善善現故。五色究竟天，羣機者，即造作
X14n0288_p0226a03║性也，究竟謂機括允終，無復流動，即色性窮極，與空為鄰，入無邊際。
X14n0288_p0226a04║阿難！此不還天，彼諸四禪四位天王，獨有欽聞不能知見，如今世間曠野深
X14n0288_p0226a05║山聖道場地，皆阿羅漢所住持故，世間麤人所不能見。阿難！是十八天獨行
X14n0288_p0226a06║無交未盡形累，自此已還名為色界。
X14n0288_p0226a07║即此淨居，經論多說是如來成正覺處。如入大乘論云：如來在淨居天成
X14n0288_p0226a08║於正覺，以福德果報有定處故。仁王經云：十地菩薩作第四禪大淨天王，
X14n0288_p0226a09║得理盡三昧，同佛行處，盡三界原，教化眾生。入大乘論又云：十地菩薩獲
X14n0288_p0226a10║如來祕藏，得無邊禁呪方術，自在無礙，作摩兮首羅天，為世間依止。又云：
X14n0288_p0226a11║此天有二：一、淨居摩兮首羅，是菩薩隣於佛地，得首楞嚴三昧，受佛灌頂，
X14n0288_p0226a12║登如來地，能於世間顯現色身。其二、謂毗舍摩兮首羅。言但有欽聞者，釋
X14n0288_p0226a13║問經云：諸天聞名有天，為色究竟，願生彼中，常得阿那含。
X14n0288_p0226a14║復次，阿難！從是有頂色邊際中，其間復有二種岐路。若於捨心發明智慧，慧
X14n0288_p0226a15║光圓通便出塵界，成阿羅漢入菩薩乘，如是一類名為迴心大阿羅漢。若在
X14n0288_p0226a16║捨心捨厭成就，覺身為礙銷礙入空，如是一類名為空處。諸礙既銷無礙無
X14n0288_p0226a17║滅，其中唯留阿賴耶識，全於末那半分微細，如是一類名為識處。空色既亡
X14n0288_p0226a18║識心都滅，十方寂然逈無攸往，如是一類名無所有處。識性不動以滅窮研，
X14n0288_p0227a01║於無盡中發宣盡性，如存不存、若盡非盡，如是一類名為非想非非想處。此
X14n0288_p0227a02║等窮空不盡空理，從不還天聖道窮者，如是一類名不迴心鈍阿羅漢。若從
X14n0288_p0227a03║無想諸外道天窮空不歸，迷漏無聞便入輪轉。阿難！是諸天上各各天人，則
X14n0288_p0227a04║是凡夫業果酬答，答盡入輪。彼之天王，即是菩薩遊三摩提，漸次增進迴向
X14n0288_p0227a05║聖倫所修行路。阿難！是四空天身心滅盡定性現前，無業果色從此逮終，名
X14n0288_p0227a06║無色界。此皆不了妙覺明心積妄發生，妄有三界中間，妄隨七趣沉溺，補特
X14n0288_p0227a07║伽羅各從其類。
X14n0288_p0227a08║無色界者，顯宗論云：無色界中都無方所，由生勝劣，以於是處得彼定者，
X14n0288_p0227a09║即彼處生。故俱舍云：非雜修定上流人，隨品品定起噉味心，於三無色次
X14n0288_p0227a10║第生已，復生有頂，方入涅槃。又云：前五淨居那含是毗婆舍那行，此是奢
X14n0288_p0227a11║摩他行，樂定樂慧不同故。然佛性論說：空界唯有定所生色，無業生色。故
X14n0288_p0227a12║初空處覺身為礙，銷礙入空者，俱舍云：空天唯命、意、捨三根，以無身故。二
X14n0288_p0227a13║識處以滅色故無礙，留識故無滅。全末那者，猶有執取分別念慮。故毗婆
X14n0288_p0227a14║沙云：意識於無色界有二分別，謂隨念自性，除計度故。三無所有處，識性
X14n0288_p0227a15║寂然，見無攸動，便以為滅，是以滅研窮也。又識性寂然，有似於滅，故曰若
X14n0288_p0227a16║存；而實非滅，故曰若盡。婆沙云：外道以此為世間塔，以在諸有頂故。〔吳興〕
X14n0288_p0227a17║此等窮空，通指凡聖。欣厭未盡，名不盡空理，以未得滅受想定故。〔疏〕四空
X14n0288_p0227a18║既是凡聖通修，故從不還天窮者，此屬聖流；從無想窮者，此屬外道。外道
X14n0288_p0228a01║窮空，自無想始也。入輪者，如鬱頭藍弗得非想定，還墜狸身。故諸外道天，
X14n0288_p0228a02║若窮空不止，無想壽盡，必入空處。
X14n0288_p0228a03║復次，阿難！是三界中復有四種阿修羅類。若於鬼道以護法力乘通入空，此
X14n0288_p0228a04║阿修羅從卵而生，鬼趣所攝。若於天中降德貶墜，其所卜居鄰於日月，此阿
X14n0288_p0228a05║修羅從胎而出，人趣所攝。有修羅王執持世界力洞無畏，能與梵王及天帝
X14n0288_p0228a06║釋四天爭權，此阿修羅因變化有，天趣所攝。阿難！別有一分下劣修羅，生大
X14n0288_p0228a07║海心沉水穴口，旦遊虗空暮歸水宿，此阿修羅因溼氣有，畜生趣攝。阿難，如
X14n0288_p0228a08║是地獄、餓鬼、畜生、人及神仙、天洎修羅，精研七趣，皆是昏沉諸有為相，妄想
X14n0288_p0228a09║受生，妄想隨業，於玅圓明，無作本心，皆是空華，元無所有（一本作著），但一虗妄，更無根
X14n0288_p0228a10║緒。阿難，此等眾生，不識本心，受此輪迴，經無量劫，不得真淨，皆由隨順殺、盜、
X14n0288_p0228a11║淫故。反此三種，又則出生，無殺、盜、婬，有名鬼倫，無名天趣，有無相傾，起輪迴
X14n0288_p0228a12║性。若得玅發三摩提者，則玅常寂，有無二無，無二亦滅，尚無不殺、不偷、不婬，
X14n0288_p0228a13║云何更隨殺、盜、婬事？阿難，不斷三業，各各有私，因各各私，眾私同分，非無定
X14n0288_p0228a14║處，自妄發生，生妄無因，無可尋究。汝勗修行，欲得菩提，要除三惑。不盡三惑，
X14n0288_p0228a15║縱得神通，皆是世間有為功用，習氣不滅，落於魔道。雖欲除妄，倍加虗偽，如
X14n0288_p0228a16║來說為可哀憐者。汝妄自造，非菩提咎。作是說者，名為正說；若他說者，即魔
X14n0288_p0228a17║王說。
X14n0288_p0228a18║〔溫陵〕修羅，此云非天。福力等天而無天行，隨業輕重有四生之異。水穴，即
X14n0288_p0229a01║尾閭也。如是下。結明業惑。由殺、盜、淫三為根本，有是三業則名鬼倫，無是
X14n0288_p0229a02║三業則名天趣。因有而墜，因無而升，有無相傾，起輪迴性。有無二無，言相
X14n0288_p0229a03║傾業斷。無二亦滅，言分別情亡。因各各私，眾私成同，非無定處。此答明前
X14n0288_p0229a04║經也。
X14n0288_p0229a05║七辨魔分（寄五陰修證禪那為體）
X14n0288_p0229a06║即時如來，將罷法座，於師子牀，攬七寶几，迴紫金山，再來凭倚，普告大眾，及
X14n0288_p0229a07║阿難言：汝等有學，緣覺聲聞，今日迴心，趣大菩提，無上玅覺，吾今已說，真修
X14n0288_p0229a08║行法，汝猶未識，修奢摩他，毗婆舍那，微細魔事，魔境現前，汝不能識，洗心非
X14n0288_p0229a09║正，落於邪見，或汝陰魔，或復天魔，或著鬼神，或遭魑魅，心中不明，認（再見）賊為子，
X14n0288_p0229a10║又復於中，得少（眼目）為足，如第四禪，無聞比丘，妄言證聖，天報已畢，衰相現前，謗
X14n0288_p0229a11║阿羅漢，身遭後有，墮阿鼻獄。汝應諦聽，吾今為汝，子細分別。阿難起立，并其
X14n0288_p0229a12║會中同有學者，歡喜頂禮，伏聽慈誨。佛告阿難及諸大眾：汝等當知，有漏世
X14n0288_p0229a13║界十二類生，本覺玅明，覺圓心體，與十方佛無二無別。由汝妄想，迷理為咎，
X14n0288_p0229a14║癡愛發生。生發徧迷，故有空性；化迷不息，有世界生。則此十方微塵國土非
X14n0288_p0229a15║無漏者，皆是迷頑妄想安立。當知虗空生汝心內，猶如片雲點太清裏，況諸
X14n0288_p0229a16║世界在虗空耶？汝等一人發真歸元，此十方空皆悉銷殞，云何空中所有國
X14n0288_p0229a17║土而不振裂？汝輩修禪飾三摩地，十方菩薩及諸無漏大阿羅漢，心精通㳷，
X14n0288_p0229a18║當處湛然。一切魔王及與鬼神、諸凡夫天，見其宮殿無故崩裂，大地振坼，水
X14n0288_p0230a01║陸飛騰，無不驚慴。凡夫昏暗，不覺遷訛，彼等咸得五種神通，唯除漏盡戀此
X14n0288_p0230a02║塵勞，如何令汝摧裂其處？是故鬼神及諸天魔、魍魎、妖精，於三昧時僉來惱
X14n0288_p0230a03║汝。然彼諸魔雖有大怒，彼塵勞內，汝玅覺中如風吹光、如刀斷水，了不相觸。
X14n0288_p0230a04║汝如沸湯，彼如堅氷，煖氣漸鄰，不日銷殞。徒恃神力，但為其客，成就破亂，由
X14n0288_p0230a05║於心中五陰主人。主人若迷，客得其便，當處禪那，覺悟無惑，則彼魔事無奈
X14n0288_p0230a06║汝何。陰銷入明，則彼群邪咸受幽氣，明能破暗，近自銷殞，如何敢留擾亂禪
X14n0288_p0230a07║定？若不明悟，被陰所迷，則汝阿難必為魔子，成就魔人。如摩登伽殊為眇劣，
X14n0288_p0230a08║彼唯呪汝破佛律儀，八萬行中秪毀一戒，心清淨故，尚未淪溺。此乃隳汝寶
X14n0288_p0230a09║覺全身，如宰臣家忽逢籍沒，宛轉零落，無可哀救。
X14n0288_p0230a10║〔溫陵〕前法既終，當機無問，故將罷法座，而又攬寶几，迴金容。無問自說者，
X14n0288_p0230a11║以止觀中微細魔事，非一切智莫能辨識，能隳寶覺，破法王家，故須特告，
X14n0288_p0230a12║乃最後深慈也。〔疏〕覺圓真體，生佛無殊，由迷真理，隨迷轉化。故有漏世界，
X14n0288_p0230a13║皆迷頑者之所安立，非無漏聖人有此相也。故一人發真，則見其消殞，如
X14n0288_p0230a14║片雲等，言易壞也。心精通脗，謂寶覺圓融，見聞不隔，凡夫昏暗，故不覺遷
X14n0288_p0230a15║訛。然彼下，言正定勝邪而邪亦勝正，是則成就破亂，皆由心中五陰主人。
X14n0288_p0230a16║如魔登伽者，舉劣比勝，令深防也。
X14n0288_p0230a17║阿難當知，汝坐道場，銷落諸念（緣念）。其念若盡，則諸離念，一切精明，動靜不移，憶
X14n0288_p0230a18║忘如一，當住此處，入三摩提。如明目人，處大幽暗，精性玅淨，心未發光，此則
X14n0288_p0231a01║名為色陰區宇（區局性真）。若目明朗，十方洞開，無復幽黯，名色陰盡，是人則能超越劫
X14n0288_p0231a02║濁。觀其所由，堅固妄想以為其本。阿難！當在此中精研玅明，四大不織，少選
X14n0288_p0231a03║之間，身能出礙，此名精明流溢前境。斯但功用暫得如是，非為聖證。不作聖
X14n0288_p0231a04║心，名善境界；若作聖解，即受群邪。阿難！復以此心精研玅明，其身內徹，是人
X14n0288_p0231a05║忽然於其身內拾出蟯蛔，身相宛然，亦無傷毀，此名精明流溢形體。斯但精
X14n0288_p0231a06║行暫得如是，非為聖證。不作聖心，名善境界；若作聖解，即受羣邪。又以此心
X14n0288_p0231a07║內外精研，其時魂魄、意志、精神，除執受身，餘皆涉入，互為賓主。忽於空中聞
X14n0288_p0231a08║說法聲，或聞十方同敷密義，此名精魄遞相離合，成就善種。暫得如是，非為
X14n0288_p0231a09║聖證。不作聖心，名善境界；若作聖解，即受羣邪。又以此心澄露皎徹，內光發
X14n0288_p0231a10║明，十方徧作閻浮檀色，一切種類化為如來。于時忽見毗盧遮那踞天光臺，
X14n0288_p0231a11║千佛圍繞，百億國土及與蓮華俱時出現，此名心魂靈悟所染。心光研明，照
X14n0288_p0231a12║諸世界，暫得如是，非為聖證。不作聖心，名善境界；若作聖解，即受羣邪。又以
X14n0288_p0231a13║此心，精研玅明，觀察不停，抑按降伏，制止超越。於時忽然十方虗空，成七寶
X14n0288_p0231a14║色，或百寶色，同時徧滿，不相留礙，青黃赤白，各各純境，此名抑按。功力逾分，
X14n0288_p0231a15║暫得如是，非為聖證。不作聖心，名聖境界。若作聖解，即受羣邪。
X14n0288_p0231a16║〔色陰十魔〕陰以覆蔽為義，故名區宇。處於幽暗者，色陰未破之相也。十魔
X14n0288_p0231a17║皆依境起：一、身能出礙者，由觀照力故，使精明心與四大身兩不相涉，故
X14n0288_p0231a18║能出礙。此名精明流逸前境，指所因也。二、流逸形體者，即精明心內徹於
X14n0288_p0232a01║身，故蟯蛔可拾。三、精魄離合者，承前流逸通徹之力，故精神四大遞相涉
X14n0288_p0232a02║入也。四、靈悟所染者，由前四大遞為賓主，染此靈悟，故見千億佛俱時出
X14n0288_p0232a03║現。五、功力逾分者，由觀察過越，使精明徧徹，故十方虗空現重重色。
X14n0288_p0232a04║又以此心，研究澄徹，精光不亂，忽於夜半，在暗室內，見種種物，不殊自晝，而
X14n0288_p0232a05║暗室物，亦不除滅，此名心細。密澄其見，所視洞幽，暫得如是，非為聖證。不作
X14n0288_p0232a06║聖心，名善境界；若作聖解，即受群邪。又以此心圓入虗融，四體忽然同於草
X14n0288_p0232a07║木，火燒刀斫，曾無所覺。又則火光不能燒爇，縱割其肉，猶如削木，此名塵併。
X14n0288_p0232a08║排四大性，一向入純，暫得如是，非為聖證。不作聖心，名善境界；若作聖解，即
X14n0288_p0232a09║受羣邪。又以此心，成就清淨。淨心功極，忽見大地，十方山河，皆成佛國，具足
X14n0288_p0232a10║七寶，光明徧滿。又見恒沙諸佛如來，徧滿空界，樓殿華麗。下見地獄，上觀天
X14n0288_p0232a11║宮，得無障礙。此名欣厭。凝想日深，想久化成，非為聖證。不作聖心，名善境界。
X14n0288_p0232a12║若作聖解，即受羣邪。又以此心研究深遠，忽於中夜遙見遠方市井街巷、親
X14n0288_p0232a13║戚眷屬，或聞其語，此名迫心，逼極飛出，故多隔見，非為聖證。不作聖心，名善
X14n0288_p0232a14║境界；若作聖解，即受羣邪。又以此心，研究精極，見善知識，形體變移。少選無
X14n0288_p0232a15║端，種種遷改，此名邪心，含受魑魅。或遭天魔，入其心腹，無端說法，通達玅義，
X14n0288_p0232a16║非為聖證。不作聖心，魔事消歇；若作聖解，即受羣邪。阿難！如是十種禪那現
X14n0288_p0232a17║境皆是色陰，用心交互故現斯事。眾生迷頑不自忖量，逢此因緣迷不自識
X14n0288_p0232a18║謂言登聖，大妄語成墮無間獄。汝等當於如來滅後，於末法中宣示斯義（及現身法），無
X14n0288_p0233a01║令天魔得其方便，保持覆護成無上道。
X14n0288_p0233a02║〔疏〕六、密沉其見。由定心澄徹，精光不亂，故暗能見物。不除滅者，言皆實境
X14n0288_p0233a03║也。七、由排擯力，故四體虗融，故刀火無損。八、由厭想日深，淨心功極，故見
X14n0288_p0233a04║十方皆成佛國。九、由觀照力，功用深遠，迫心飛出，故多隔見。十、由色盡受
X14n0288_p0233a05║現，受屬於心，故有邪心含受幽魅及種種遷改者，皆陰盡之相也。
X14n0288_p0233a06║阿難，彼善男子修三摩提，奢摩他中色陰盡者，見諸佛心如明鏡中顯現其
X14n0288_p0233a07║像，若有所得而未能用，猶如魘人手足宛然見聞不惑，心觸客邪而未能動，
X14n0288_p0233a08║此則名為受陰區宇。若魘咎歇，其心離身反觀其面，去住自由無復留礙，名
X14n0288_p0233a09║受陰盡。是人則能超越見濁，觀其所由，虗明妄想以為其本。
X14n0288_p0233a10║〔溫陵〕受，以領納前境為義。已破色陰，內外虗融，故見諸佛心，如鏡現像。然
X14n0288_p0233a11║玅體雖具，而未能得用。受陰消歇，則能離身反觀，去住無礙也。因違順之
X14n0288_p0233a12║幻境，生損益之妄受，此虗明妄想之咎也。
X14n0288_p0233a13║阿難，彼善男子當在此中得大光耀，其心發明內抑過分，忽於其處發無窮
X14n0288_p0233a14║悲，如是乃至觀見蚊蝱猶如赤子，心生憐愍不覺流淚，此名功用抑摧過越，
X14n0288_p0233a15║悟則無咎非為聖證，覺了不迷久自消歇。若作聖解，則有悲魔入其心腑，見
X14n0288_p0233a16║人則悲啼泣無限，失於正受當從淪墜。阿難！又彼定中諸善男子，見色陰消，
X14n0288_p0233a17║受陰明白，勝相現前，感激過分，忽於其中生無限勇（狂躁），其心猛利，志齊諸佛，謂
X14n0288_p0233a18║三僧祇（無數劫）一念能越，此名功用陵率（驟躁）過越。悟則無咎，非為聖證；覺了不迷，久則
X14n0288_p0234a01║消歇。若作聖解，則有狂魔入其心腑，見人則誇，我慢無比，其心乃至上不見
X14n0288_p0234a02║佛、下不見人，失於正受，當從淪墜。又彼定中諸善男子，見色陰消受陰明白，
X14n0288_p0234a03║前無新證歸失故居，智力衰微入中隳地逈無所見，心中忽然生大枯渴，於
X14n0288_p0234a04║一切時沉憶不散，將此以為勤精進相，此名修心無慧自失，悟則無咎非為
X14n0288_p0234a05║聖證。若作聖解，則有憶魔入其心腑，旦夕撮心懸在一處，失於正受當從淪
X14n0288_p0234a06║墜。又彼定中諸善男子，見色陰消受陰明白，慧力過定失於猛利，以諸勝性
X14n0288_p0234a07║懷於心中，自心已疑是盧舍那，得少為足？此名用心忘失恒審溺於知見，悟
X14n0288_p0234a08║則無咎非為聖證。若作聖解，則有下劣易知足魔入其心腑，見人自言我得
X14n0288_p0234a09║無上第一義諦，失於正受當從淪墜。又彼定中諸善男子，見色陰消受陰明
X14n0288_p0234a10║白，新證未獲故心已亡，歷覽二際自生艱險，於心忽然生無盡憂，如坐鐵床
X14n0288_p0234a11║如飲毒藥，心不欲活常求於人，令害其命早取解脫，此名修行失於方便，悟
X14n0288_p0234a12║則無咎非為聖證。若作聖解，則有一分常憂愁魔入其心腑，手執刀劒自割
X14n0288_p0234a13║其肉欣其捨壽，或常憂愁走入山林不耐見人，失於正受當從淪墜。
X14n0288_p0234a14║受有邪正，正受屬定，邪受屬魔。故失其正受，則當從淪墜。大光曜者，即正
X14n0288_p0234a15║受之心，明白之境也。一、摧抑過分，發無窮悲，示魔事之由也。由前色陰皆
X14n0288_p0234a16║依境起，此獨依心，故生悲含受。二、勇猛精勤，生於功用陵率。三、智力衰微，
X14n0288_p0234a17║生於無慧自失。四、疑慮之心，生於忘失恒審。五、憂懸之心，生於失其方便。
X14n0288_p0234a18║又彼定中諸善男子，見色陰消受陰明白，處清淨中心安隱後，忽然自有無
X14n0288_p0235a01║限喜生，心中歡悅不能自止，此名輕安無慧自禁，悟則無咎非為聖證。若作
X14n0288_p0235a02║聖解，則有一分好喜樂魔入其心腑，見人則笑，於衢路傍自歌自舞，自謂已
X14n0288_p0235a03║得無礙解脫，失於正受當從淪墜。又彼定中諸善男子，見色陰消受陰明白
X14n0288_p0235a04║自謂已足，忽有無端大我慢起，如是乃至慢與過慢及慢過慢，或增上慢或
X14n0288_p0235a05║卑劣慢一時俱發，心中尚輕十方如來，何況下位聲聞緣覺？此名見勝無慧
X14n0288_p0235a06║自救，悟則無咎非為聖證。若作聖解，則有一分大我慢魔入其心腑，不禮塔
X14n0288_p0235a07║廟摧毀經像，謂檀越言：此是金銅或是土木，經是樹葉或是疊華。肉身真常
X14n0288_p0235a08║不自恭敬，却崇土木實為顛倒。其深信者，從其毀碎埋棄地中，疑誤眾生入
X14n0288_p0235a09║無間獄，失於正受當從淪墜。又彼定中諸善男子，見色陰消受陰明白，於精
X14n0288_p0235a10║明中圓悟精理得大隨順，其心忽生無量輕安，己言成聖得大自在，此名因
X14n0288_p0235a11║慧獲諸輕清，悟則無咎非為聖證。若作聖解，則有一分好輕清魔入其心腑，
X14n0288_p0235a12║自謂滿足更不求進，此等多作無聞比丘，疑誤眾生墮阿鼻獄，失於正受當
X14n0288_p0235a13║從淪墜。又彼定中諸善男子，見色陰消，受陰明白，於明悟中得虗明性，其中
X14n0288_p0235a14║忽然歸向永滅，撥無因果，一向入空，空心現前，乃至心生，長斷滅解，悟則無
X14n0288_p0235a15║咎，非為聖證。若作聖解，則有空魔入其心腑，乃謗持戒，名為小乘。菩薩悟空，
X14n0288_p0235a16║有何持犯？其人常於信心檀越，飲酒噉肉，廣行淫穢，因魔力故，攝其前人，不
X14n0288_p0235a17║生疑謗。鬼心久入，或食屎尿，與酒肉等一種俱空，破佛律儀，誤入人罪，失於
X14n0288_p0235a18║正受，當從淪墜。又彼定中諸善男子，見色陰消，受陰明白，味其虗明，深入心
X14n0288_p0236a01║骨，其心忽有無限愛生，愛極發狂，便為貪欲，此名定境安順入心。無慧自持，
X14n0288_p0236a02║誤入諸欲，悟則無咎，非為聖證。若作聖解，則有欲魔入其心腑，一向說欲為
X14n0288_p0236a03║菩提道，化諸白衣平等行欲。其行淫者，名持法子，神鬼力故，於末世中攝其
X14n0288_p0236a04║凡愚，其數至百，如是乃至一百、二百，或五、六百，多滿千萬。魔心生厭，離其身
X14n0288_p0236a05║體，威德既無，陷於王難，疑誤眾生，入無間獄，失於正受，當從淪墜。阿難！如是
X14n0288_p0236a06║十種禪那現境，皆是受陰用心交互，故現斯事。眾生頑迷，不自忖量，逢此因
X14n0288_p0236a07║緣，迷不自識，謂言登聖，大妄語成，墮無間獄。汝等亦當將如來語，於我滅後，
X14n0288_p0236a08║傳示末法，徧令眾生開悟斯義，無令天魔得其方便，保持覆護，成無上道。
X14n0288_p0236a09║〔疏〕第六、無慧自持，生無限喜；第七、以見勝無慧，生大我慢；第八、以因慧輕
X14n0288_p0236a10║清，生于輕安；第九、以空心現前，撥無因果；第十、以愛盡想現，故有貪欲之
X14n0288_p0236a11║事。蓋受相有三，則諸境中發為悲哀、衰微、憂懸者，即苦違境也；發為勇猛、
X14n0288_p0236a12║大喜、我慢、貪欲者，順樂境也；發為輕安、空心、疑慮者，中容境也。
X14n0288_p0236a13║想陰十魔
X14n0288_p0236a14║阿難！彼善男子修三摩地受陰盡者，雖未漏盡心離其形，如鳥出籠已能成
X14n0288_p0236a15║就，從是凡身上歷菩薩六十聖位，得意生身隨往無礙。譬如有人熟寐寱言，
X14n0288_p0236a16║是人雖則無別所知，其言已成音韻倫次，令不寐者咸悟其言，此則名為想
X14n0288_p0236a17║陰區宇。若動念盡、浮想消除，於覺明心如去塵垢，一倫生死首尾圓照，名想
X14n0288_p0236a18║陰盡，是人則能超煩惱濁。觀其所由，融通妄想以為其本。
X14n0288_p0237a01║〔疏〕總敘受空想現，以明入位之深，故得上歷菩薩六十聖位，即從三漸次
X14n0288_p0237a02║乃至等、妙二覺，為六十位故。意生身者，一名意生法身，謂所去迅速，猶如
X14n0288_p0237a03║意根，由離執受，超色根故。此有三種，楞伽謂從三地得正受樂意生身故。
X14n0288_p0237a04║寱言者，即想陰之相，謂眼等五根明了不寐，想從意生，引熏五識，故令咸
X14n0288_p0237a05║悟。其言由是細相妄想，故云不自覺知。蓋十魔以變化為相，貪欲為境。由
X14n0288_p0237a06║想屬融通，故多變化；屬煩惱濁，故多貪欲。成實云：一切煩惱皆在第六識
X14n0288_p0237a07║中，以想行第六故，而以眼等為開道故。
X14n0288_p0237a08║阿難，彼善男子受陰虗妙，不遭邪慮圓定發明，三摩地中心愛圓明，銳其精
X14n0288_p0237a09║思貪求善巧。爾時，天魔候得其便，飛精附人口說經法。其人不覺是其魔著，
X14n0288_p0237a10║自言謂得無上涅槃，來彼求巧善男子處敷座說法。其形斯須，或作比丘令
X14n0288_p0237a11║彼人見，或為帝釋，或為婦女，或比丘尼，或寢暗室身有光明。是人愚迷惑為
X14n0288_p0237a12║菩薩，信其教化搖蕩其心，破佛律儀潛行貪欲，口中好言災祥變異，或言如
X14n0288_p0237a13║來某處出世，或言劫火，或說刀兵，恐怖於人，令其家資無故耗散。此名恠鬼，
X14n0288_p0237a14║年老成魔惱亂是人，厭足心生去彼人體，弟子與師俱陷王難。汝當先覺不
X14n0288_p0237a15║入輪迴，迷惑不知墮無間獄。
X14n0288_p0237a16║〔疏〕一、心愛圓明者，謂欲圓明諸法，以徧知一切。由心愛故，是以銳其精思，
X14n0288_p0237a17║貪求善巧，其人不覺，是其魔著，所謂主人若迷也。故十魔皆以心愛而起。
X14n0288_p0237a18║阿難！又善男子受陰虗玅，不遭邪慮圓定發明，三摩地中心愛遊蕩，飛其精
X14n0288_p0238a01║思貪求經歷。爾時天魔候得其便，飛精附人口說經法，其人亦不覺知魔著，
X14n0288_p0238a02║亦言自得無上涅槃，來彼求遊善男子處，敷座說法自形無變。其聽法者忽
X14n0288_p0238a03║自見身坐寶蓮華，全體化成紫金光聚，一眾聽人各各如是得未曾有。是人
X14n0288_p0238a04║愚迷惑為菩薩，淫逸其心破佛律儀潛行貪欲，口中好言諸佛應世，某處某
X14n0288_p0238a05║人當是某佛化身來此，某人即是某菩薩等來化人間。其人見故心生傾渴，
X14n0288_p0238a06║邪見密興種智消滅，此名魃鬼，年老成魔惱亂是人，厭足心生去彼人體，弟
X14n0288_p0238a07║子與師俱陷王難。汝當先覺不入輪迴，迷惑不知墮無間獄。
X14n0288_p0238a08║〔疏〕二、心愛遊蕩，即經歷之事；自形無變，指魔著之人。又此十魔，即前貪物
X14n0288_p0238a09║為罪恠等十鬼也。
X14n0288_p0238a10║又，善男子！受陰虗玅，不遭邪慮，圓定發明。三摩地中，心愛綿㳷，澄其精思，貪
X14n0288_p0238a11║求契合。爾時，天魔候得其便，飛精附人，口說經法。其人實不覺知魔著，亦言
X14n0288_p0238a12║自得無上涅槃，來彼求合善男子處，敷座說法。其形及彼聽法之人，外無遷
X14n0288_p0238a13║變，令其聽者未聞法前，心自開悟，念念移易，或得宿命，或有他心，或見地獄，
X14n0288_p0238a14║或知人間好惡諸事，或口說偈，或自誦經，各各歡娛，得未曾有。是人愚迷，惑
X14n0288_p0238a15║為菩薩，綿愛其心，破佛律儀，潛行貪欲，口中好言：佛有大小，某佛先佛，某佛
X14n0288_p0238a16║後佛，其中亦有真佛假佛，男佛女佛，菩薩亦然。其人見故，洗滌本心，易入邪
X14n0288_p0238a17║悟。此名魅鬼，年老成魔，惱亂是人。厭足心生，去彼人體，弟子與師，俱陷王難。
X14n0288_p0238a18║汝當先覺，不入輪迴，迷惑不知，墮無間獄。
X14n0288_p0239a01║〔疏〕三、心愛綿㳷，即冥合之事。潛冥契合，皆是妄想。未聞法前，心即開悟，人
X14n0288_p0239a02║間好惡，亦能有知，皆冥契事也。
X14n0288_p0239a03║又善男子，受陰虗玅，不遭邪慮，圓定發明。三摩地中，心愛根本，窮覽物化性
X14n0288_p0239a04║之終始，精爽其心，貪求辯析。爾時天魔，候得其便，飛精附人，口說經法。其人
X14n0288_p0239a05║先不覺知魔著，亦言自得無上涅槃。來彼求元善男子處，敷座說法，身有威
X14n0288_p0239a06║神，摧伏求者，令其座下，雖未聞法，自然心伏。是諸人等，將佛涅槃菩提法身，
X14n0288_p0239a07║即是現前我肉身上。父父子子，遞代相生，即是法身，常住不絕。都指現在，即
X14n0288_p0239a08║為佛國，無別淨居，及金色相。其人信受，亡失先心，身命歸依，得未曾有。是等
X14n0288_p0239a09║愚迷，惑為菩薩，推究其心，破佛律儀，潛行貪欲。口中好言，眼耳鼻舌，皆為淨
X14n0288_p0239a10║土，男女二根，即是菩提涅槃真處。彼無知者，信是穢言，此名蠱毒，魘勝惡鬼，
X14n0288_p0239a11║年老成魔，惱亂是人。厭足心生，去彼人體，弟子與師，俱陷王難。汝當先覺，不
X14n0288_p0239a12║入輪迴，迷惑不知，墮無間獄。
X14n0288_p0239a13║〔疏〕四、窮覽物化，即本末之事。爽，精明也。然物有本末，事有終始，但入禪者，
X14n0288_p0239a14║非今境界，徒為魔擾。圓覺云，非彼所聞，終不可取。父父子子，遞代相生，此
X14n0288_p0239a15║物化之理也。
X14n0288_p0239a16║又善男子受陰虗玅，不遭邪慮圓定發明，三摩地中心愛懸應，周流精研貪
X14n0288_p0239a17║求冥感。爾時天魔候得其便，飛精附人口說經法，其人元不覺知魔著，亦言
X14n0288_p0239a18║自得無上涅槃。來彼求應善男子處敷座說法，能令聽眾暫見其身如百千
X14n0288_p0240a01║歲，心生愛染不能捨離，身為奴僕四事供養不覺疲勞，各各令其座下人心
X14n0288_p0240a02║知是先師本善知識，別生法愛粘如膠漆得未曾有。是人愚迷惑為菩薩，親
X14n0288_p0240a03║近其心破佛律儀潛行貪欲，口中好言：我於前世於某生中先度某人，當時
X14n0288_p0240a04║是我妻妾兄弟，今來相度與汝相隨，歸某世界供養某佛。或言：別有大光明
X14n0288_p0240a05║天佛於中住，一切如來所休居地。彼無知者信是虗誑遺失本心，此名厲鬼，
X14n0288_p0240a06║年老成魔惱亂是人，厭足心生去彼人體，弟子與師俱陷王難。汝當先覺不
X14n0288_p0240a07║入輪迴，迷惑不知入無間獄。
X14n0288_p0240a08║〔疏〕五、心愛懸應，即遠知之事。現身千歲，知是先師本善知識，此懸應遠知
X14n0288_p0240a09║也。
X14n0288_p0240a10║又善男子，受陰虗玅，不遭邪慮，圓定發明。三摩地中，心愛深入，剋己辛勤，樂
X14n0288_p0240a11║處陰寂，貪求靜謐。爾時天魔，候得其便，飛精附人，口說經法。其人本不覺知
X14n0288_p0240a12║魔著，亦言自得無上涅槃。來彼求陰善男子處，敷座說法，令其聽人，各知本
X14n0288_p0240a13║業。或於其處，語一人言：汝今未死，已作畜生。勅使一人，於後蹋尾，頓令其人
X14n0288_p0240a14║起不能得。於是一眾，傾心欽伏。有人起心，已知其肇，佛律儀外，重加精苦，誹
X14n0288_p0240a15║謗比丘，罵詈徒眾，訐露人事，不避譏嫌，口中好言未然禍福，及至其時，毫髮
X14n0288_p0240a16║無失。此大力鬼，年老成魔，惱亂是人，厭足心生，去彼人體，弟子與師，俱陷王
X14n0288_p0240a17║難。汝當先覺，不入輪迴，迷惑不知，墮無間獄。
X14n0288_p0240a18║〔疏〕六、心愛深入，即深知之事。樂處陰寂，貪求靜密，所以剋深入之功也。各
X14n0288_p0241a01║知本業未死，作畜深入之驗。
X14n0288_p0241a02║又善男子，受陰虗玅，不遭邪慮，圓定發明。三摩地中，心愛知見，勤苦研尋，貪
X14n0288_p0241a03║求宿命。爾時天魔，候得其便，飛精附人，口說經法。其人殊不覺知魔著，亦言
X14n0288_p0241a04║自得無上涅槃。來彼求知善男子處，敷座說法。是人無端，於說法處，得大寶
X14n0288_p0241a05║珠。其魔或時化為畜生，口䘖其珠，及雜珍寶，簡策符牘，諸奇異物，先授彼人，
X14n0288_p0241a06║後著其體。或誘聽人，藏於地下，有明月珠，照耀其處。是諸聽者，得未曾有，多
X14n0288_p0241a07║食藥草，不飡嘉饌。或時日飡一麻一麥，其形肥充。魔力持故，誹謗比丘，罵詈
X14n0288_p0241a08║徒眾，不避譏嫌。口中好言，他方寶藏（皆潛區異事），十方聖賢，潛匿之處。隨其後者，往往見
X14n0288_p0241a09║有奇異之人。此名山林，土地城隍，川嶽鬼神，年老成魔。或有宣淫，破佛戒律，
X14n0288_p0241a10║與承事者，潛行五欲。或有精進，純食草木，無定行事，惱亂是人。厭足心生，去
X14n0288_p0241a11║彼人體，弟子與師，俱陷王難。汝當先覺，不入輪迴，迷惑不知，墮無間獄。
X14n0288_p0241a12║〔疏〕七，心愛知見，即明見之事。得知珠寶，及知聖人，此明見無疑也。宣淫，宣，
X14n0288_p0241a13║談也。左傳，陳靈公宣淫於朝，君臣為謔。
X14n0288_p0241a14║又善男子，受陰虗玅，不遭邪慮，圓定發明。三摩地中，心愛神通，種種變化，研
X14n0288_p0241a15║究化元，貪取神力。爾時天魔，候得其便，飛精附人，口說經法。其人誠不覺知
X14n0288_p0241a16║魔著，亦言自得無上涅槃，來彼求通善男子處，敷座說法。是人或復手執火
X14n0288_p0241a17║光，手撮其光，分於所聽四眾頭上。是諸聽人，頂上火光，各長數尺，亦無熱性，
X14n0288_p0241a18║曾不焚燒。或水上行，如履平地。或於空中，安坐不動。或入瓶內，或處囊中，越
X14n0288_p0242a01║牖透垣，曾無障礙。惟於刀兵，不得自在。自言是佛，身著白衣，受比丘禮，誹謗
X14n0288_p0242a02║禪律，罵詈徒眾，訐露人事，不避譏嫌，口中常說神通自在。或復令人旁見佛
X14n0288_p0242a03║土，鬼力惑人，非有真實。讚嘆行淫，不毀麤行，將諸猥媟，以為傳法。此名天地
X14n0288_p0242a04║大力山精、海精、風精、河精、土精、一切草木積劫精魅，或復龍魅，或壽終仙再
X14n0288_p0242a05║活為魅，或仙期終計年應死。其形不化，他恠所附，年老成魔，惱亂是人。厭足
X14n0288_p0242a06║心生，去彼人體，弟子與師，多陷王難。汝當先覺，不入輪迴，迷惑不知，墮無間
X14n0288_p0242a07║獄。
X14n0288_p0242a08║〔疏〕八，心愛神通，即變化之事。研究化元，求變化所由也。分火行空，踰墻透
X14n0288_p0242a09║墉，以明神通變化也。
X14n0288_p0242a10║又善男子受陰虗玅，不遭邪慮，圓定發明。三摩地中，心愛入滅，研究化性，貪
X14n0288_p0242a11║求深空。爾時天魔候得其便，飛精附人，口說經法。其人終不覺知魔著，亦言
X14n0288_p0242a12║自得無上涅槃。來彼求空善男子處，敷座說法。於大眾內，其形忽空，眾無所
X14n0288_p0242a13║見，還從虗空突然而出，存沒自在。或現其身洞如琉璃，或垂手足作旃檀氣，
X14n0288_p0242a14║或大小便如厚石密。誹毀戒律，輕賤出家。口中常說無因無果，一死永滅，無
X14n0288_p0242a15║復後身及諸凡聖。雖得空寂，潛行貪欲。受其欲者，亦得空心，撥無因果。此名
X14n0288_p0242a16║日月薄蝕精氣，金玉芝草，麟鳳龜鶴。經千萬年，不死為靈，出生國土。年老成
X14n0288_p0242a17║魔，惱亂是人。厭足心生，去彼人體。弟子與師，多陷王難。汝當先覺，不入輪迴。
X14n0288_p0242a18║迷惑不知，墮無間獄。
X14n0288_p0243a01║〔疏〕九，心愛入滅，即存沒之事。研究化性，貪求深空，所以致存之理也。其形
X14n0288_p0243a02║忽空，還從空出，存歿自在。
X14n0288_p0243a03║又善男子受陰虗玅，不遭邪慮，圓定發明。三摩地中，心愛長壽，辛苦研幾，貪
X14n0288_p0243a04║求永歲，棄分段生，頓希變易，細相常住。爾時，天魔候得其便，飛精附人，口說
X14n0288_p0243a05║經法。其人竟不覺知魔著，亦言自得無上涅槃。來彼求生善男子處，敷座說
X14n0288_p0243a06║法，好言他方，往還無滯。或經萬里，瞬息再來，皆於彼方取得其物。或於一處，
X14n0288_p0243a07║在一宅中，數步之間，令其從東詣至西壁。是人急行，累年不到，因此心信，疑
X14n0288_p0243a08║佛現前。口中常說：十方眾生皆是吾子，我生諸佛，我出世界，我是元佛，出世
X14n0288_p0243a09║自然。不因修得，此名住世自在天魔。使其眷屬如遮文茶及四天王、毗舍童
X14n0288_p0243a10║子未發心者，利其虗明，食彼精氣。或不因師，其修行人親自觀見，稱執金剛
X14n0288_p0243a11║與汝長命，現美女身，盛行貪欲。未逾年歲，肝腦枯竭，口兼獨言，聽若妖魅。前
X14n0288_p0243a12║人未詳，多陷王難，未及遇刑，先已乾死，惱亂彼人，以至殂殞。汝當先覺，不入
X14n0288_p0243a13║輪迴，迷惑不知，墮無間獄。
X14n0288_p0243a14║〔疏〕十、心愛長壽。以想空入行，行為恒審，細相變易，故有希求永歲之愛。乘
X14n0288_p0243a15║分段之麤，求常住之細，此破陰已深，故顯理益微。他方往還，萬里瞬息，數
X14n0288_p0243a16║步之間，累年不到，皆變易之驗也。陀羅尼經有遮文茶天毗舍童子，即毗
X14n0288_p0243a17║舍遮鬼隷四天王。已發心則護人，未發心則害人，以彼定力虗明為則，故
X14n0288_p0243a18║食其精氣。或不因師者，不因魔附之師而親見魔現也。口兼獨言者，間出
X14n0288_p0244a01║異言也。
X14n0288_p0244a02║阿難當知，是十種魔於末世時，在我法中出家修道，或附人體，或自現形，皆
X14n0288_p0244a03║言已成正徧知覺，讚嘆淫欲，破佛律儀。先惡魔師與魔弟子淫淫相傳，如是
X14n0288_p0244a04║邪精魅其心腑，近則九生，多逾百世，令真修行總為魔眷，命終之後必為魔
X14n0288_p0244a05║民，失正徧知，墮無間獄。汝今未須先取寂滅，縱得無學，留願入彼末法之中，
X14n0288_p0244a06║起大慈悲，救度正心，深信眾生，令不著魔，得正知見。我今度汝已出生死，汝
X14n0288_p0244a07║尊佛語，名報佛恩。阿難，如是十種禪那現境，皆是想陰用心交互，故現斯事。
X14n0288_p0244a08║眾生頑迷，不自忖量，逢此因緣，迷不自識，謂言登聖，大妄語成，墮無間獄。汝
X14n0288_p0244a09║等必須將如來語，於我滅後傳示末法，徧令眾生開悟斯義，無令天魔得其
X14n0288_p0244a10║方便，保持覆護，成無上道。
X14n0288_p0244a11║〔疏〕阿難下，總結前經，戒勗修證。言魔於我法出家者，涅槃云末世魔現比
X14n0288_p0244a12║丘等像，混壞正法，非毀戒律是也。
X14n0288_p0244a13║鎮澄讚曰：　修羅天道，苦樂條然，精妍皆是受生淵。妄鏡中天，法座垂全，詳
X14n0288_p0244a14║辨陰魔怨。
X14n0288_p0244a15║傳。如截流曰：　躡前十僊，廣明天道，斯從勝想得昇，方乎三惡及以人倫。苦
X14n0288_p0244a16║樂雖有不同，無非生死輪轉。結云：此等眾生不識本心，受此輪迴。又云：精研
X14n0288_p0244a17║七趣，無非昏沉諸有為相。使悟此有為，始獲無漏耳。上之七趣，葢通明三世
X14n0288_p0244a18║因果。今詳約當世進修，明諸魔境。大要務在了達身心本空，魔佛一體。行人
X14n0288_p0245a01║於禪定中所發境界，不取則魔亦是佛，取著則佛亦是魔。如色陰中云：斯但
X14n0288_p0245a02║功用暫得如是，非為聖證。不作聖心，名善境界；若作聖解，即受群邪。此陰境
X14n0288_p0245a03║之要旨也。助道大分由初卷云：眾生無始種種顛倒，業種自然，如惡叉聚。諸
X14n0288_p0245a04║修行人不能得成無上菩提，乃至別成聲聞、緣覺，及成外道、諸天、魔王及魔
X14n0288_p0245a05║眷屬。故今杜此多岐，正道可階也。
X14n0288_p0245a06║音釋
X14n0288_p0245a07║逈（戶頂切。）貶（必歛切。）勗（虛玉切。）凭（音平。）魑（丑知切。）魅（音媚。）脗（音愍。）坼（恥格切）
X14n0288_p0245a08║慴（之涉切。）眇（彌沼切。）隳（呼為切。）黯（乙減切。）蟯（音撓。）魘（於琰切。）蝱（眉庚切。）寱（音藝）
X14n0288_p0245a09║銳（俞芮切。）耗（䐇娛。）析（音昔。）粘（尼占切。）膠（音交。）謐（音密。）蹋（徒言切。）肇（音兆）
X14n0288_p0245a10║誂（甫尾切。）詈（音吏。）訐（音結。）牘（音讀。）饌（音撰。）猥（烏賄切。）媟（私列切。）薄蝕（音博食）
X14n0288_p0245a11║瞬（音舜。）