X14n0288_p0246a01║大佛頂如來密因修證了義諸菩薩萬行首楞嚴經卷第十
X14n0288_p0246a02║
X14n0288_p0246a03║。辨魔分之二
X14n0288_p0246a04║阿難，彼善男子修三摩提想陰盡者，是人平常夢想銷滅，寤寐恒一，覺明虗
X14n0288_p0246a05║靜，猶如晴空，無復麤重前塵影事。觀諸世間大地山河，如鏡鑒明，來無所黏，
X14n0288_p0246a06║過無蹤跡，虗受照應，了罔陳習，唯一精真，生滅根元從此披露。見諸十方十
X14n0288_p0246a07║二眾生，畢殫其類，雖未通其各命由緒，見同生基，猶如野馬，熠熠清擾，為浮
X14n0288_p0246a08║根塵，究竟樞穴，此則名為行陰區宇。若此清擾，熠熠元性，性入元澄，一澄元
X14n0288_p0246a09║習，如波瀾（大波）滅，化為澄水，名行陰盡，是人則能超眾生濁。觀其所由，幽隱妄想
X14n0288_p0246a10║以為其本。
X14n0288_p0246a11║〔疏〕夜之夢寐，即晝之想像。想陰盡，則覺寐為一。塵影既滅，故山河如鏡，無
X14n0288_p0246a12║所分別，即虗應而已。陳習，謂宿習想緣，生滅根元。行，陰體也。十方眾生，同
X14n0288_p0246a13║此生基。熠熠，怳惚狀也。想滅則此心為澄空，行現故遊塵清擾於其間。識
X14n0288_p0246a14║為立命由緒，其性元澄，行破還元，則流習頓滅，故為澄水。因心所計，亦有
X14n0288_p0246a15║十魔。然行想二魔，即見思為體。行中諸見有六十二，即六十二見。釋曰：六
X14n0288_p0246a16║十二見，古德未詳其義，遂令百世同迷。而經論雖有其名，未出其體。惟長
X14n0288_p0246a17║阿含所說，與此經合，但義類多含，而詮別不一。經中之義，皆依世界劫量
X14n0288_p0246a18║起計。故自四徧常至四矯論，總十六見為本劫本見；從十六我見至五涅
X14n0288_p0247a01║槃，總四十四見為末劫末見。故長阿含以二無因論居本末之間，共六十
X14n0288_p0247a02║二。此經論次第所以各依本起也。
X14n0288_p0247a03║阿難當知，是得正知奢摩他中諸善男子凝明正心，十類天魔不得其便，方
X14n0288_p0247a04║得精研窮生類本，於本類中生元露者，觀彼幽清圓擾動元，於圓元中起計
X14n0288_p0247a05║度者，是人墜入二無因論：一者、是人見本無因。何以故？是人既得生機全破，
X14n0288_p0247a06║乘于眼根八百功德，見八萬劫所有眾生業流灣環，死此生彼，秪見眾生輪
X14n0288_p0247a07║迴其處，八萬劫外冥無所觀，便作是解：此等世間十方眾生，八萬劫來無因
X14n0288_p0247a08║自有，由此計度亡正徧知，墮落外道，惑菩提性。二者、是人見末無因。何以故？
X14n0288_p0247a09║是人於生既見其根，知人生人，悟鳥生鳥，烏從來黑，鵠從來白，人天本竪，畜
X14n0288_p0247a10║生本橫，白非洗成，黑非染造，從八萬劫無復改移，今盡此形亦復如是。而我
X14n0288_p0247a11║本來不見菩提，云何更有成菩提事？當知今日一切物象皆本無因，由此計
X14n0288_p0247a12║度亡正徧知，墮落外道，惑菩提性。是則名為第一外道立無因論。
X14n0288_p0247a13║〔一、圓元計度〕為二無因論。謂周徧計度本元之因，而以乘眼根功德，見過
X14n0288_p0247a14║去八萬劫者，此以方涉世之數，而依本劫本見起計。故八萬劫外，冥無所
X14n0288_p0247a15║觀，遂計本來無因，業流灣環者，即人還生人，鳥還生鳥也。二者、見末無因，
X14n0288_p0247a16║與上義同。但觀未來自體，依末劫末見起計。釋曰：阿含以二無因論居四
X14n0288_p0247a17║矯論之後，在十六我見之前。又約自觀宿命起計，謂：第一、無因者，有從無
X14n0288_p0247a18║想中來，自憶前事，本無所有。第二、無因者，以世智觀察，作如是計。釋曰：諸
X14n0288_p0248a01║見皆有定心、世智二相，以依根本、後得二境故。
X14n0288_p0248a02║阿難！是三摩中諸善男子凝明正心，魔不得便，窮生類本，觀彼幽清常擾動
X14n0288_p0248a03║元，於圓常中起計度者，是人墜入四徧常論：一者、是人窮心境性，二處無因，
X14n0288_p0248a04║修習能知二萬劫中十方眾生所有生滅咸皆循環，不曾散失，計以為常。二
X14n0288_p0248a05║者、是人窮四大元，四性常住，修習能知四萬劫中十方眾生所有生滅咸皆
X14n0288_p0248a06║體恒，不曾散失，計以為常。三者、是人窮盡六根、末那、執受、心、意、識中本元由
X14n0288_p0248a07║處，性常恒故，修習能知八萬劫中一切眾生循環不失，本來常住，窮不失性，
X14n0288_p0248a08║計以為常。四者、是人既盡想元，生理更無流止運轉，生滅想心今已永滅，理
X14n0288_p0248a09║中自然成不生滅，因心所度，計以為常。由此計常，亡正徧知，墮落外道，惑菩
X14n0288_p0248a10║提性，是則名為第二外道立圓常論。
X14n0288_p0248a11║〔二、圓常計度〕為四徧常論。此徧常論為四者：一、觀心境；二、觀四大；三、觀八
X14n0288_p0248a12║識；四、觀陰理。總計為常，名四徧常。又阿含四徧常論約觀劫量起計：一、能
X14n0288_p0248a13║憶二十成敗劫；二、能憶四十成敗劫；三、能憶八十成敗劫；四、以自智觀察
X14n0288_p0248a14║世間，並計彼我皆常，名四徧常。
X14n0288_p0248a15║又三摩中諸善男子堅凝正心，魔不得便，窮生類本，觀彼幽清，常擾動元，於
X14n0288_p0248a16║自他中起計度者，是人墜入四顛倒見，一分無常，一分常論。一者，是人觀妙
X14n0288_p0248a17║明心徧十方界，湛然以為究竟神我，從是則計我徧十方，凝明不動。一切眾
X14n0288_p0248a18║生於我心中自生自死，則我心性名之為常，彼生滅者，真無常性。二者，是人
X14n0288_p0249a01║不觀其心，徧觀十方恒沙國土，見劫壞處，名為究竟無常種性，劫不壞處，名
X14n0288_p0249a02║究竟常。三者，是人別觀我心精細微密，猶如微塵，流轉十方，性無移改，能令
X14n0288_p0249a03║此身即生即滅。其不壞性，名我性常，一切死生從我流出，名無常性。四者，是
X14n0288_p0249a04║人知想陰盡，見行陰流，行陰常流，計為常性，色、受、想等今已滅盡，名為無常。
X14n0288_p0249a05║由此計度一分無常，一分常故，墮落外道，惑菩提性。是則名為第三外道一
X14n0288_p0249a06║分常論。
X14n0288_p0249a07║〔三、自他計度〕為顛倒論有四：一者、所觀以湛寂之理為常，生滅之性無常；
X14n0288_p0249a08║二者、別觀恒沙國土，謂三禪以下為三災所壞，名無常性，四禪以上三災
X14n0288_p0249a09║不及，名究竟常；三者、觀心精細流轉，即細相生滅；四者、以陰行流性為常，
X14n0288_p0249a10║色受想為無常。又阿含顛倒論約觀天人起計：一、以梵天為常，眾生無常；
X14n0288_p0249a11║二、以戲樂命終者為無常，餘者為常；三、以失意變滅者為無常；四、以自智
X14n0288_p0249a12║觀世間，計常無常。名四顛倒論。
X14n0288_p0249a13║又，三摩中諸善男子堅凝正心，魔不得便，窮生類本，觀彼幽清常擾動元，於
X14n0288_p0249a14║分位中生計度者，是人墜入四有邊論：一者、是人心計生元，流用不息。計過、
X14n0288_p0249a15║未者，名為有邊；計相續心，名為無邊。二者、是人觀八萬劫，則見眾生八萬劫
X14n0288_p0249a16║前寂無聞見。無聞見處，名為無邊；有眾生處，名為有邊。三者、是人計我徧知，
X14n0288_p0249a17║得無邊性。彼一切人現我知中，我曾不知彼之知性，名彼不得無邊之心，但
X14n0288_p0249a18║有邊性。四者、是人窮行陰空，以其所見心路籌度一切眾生。一身之中，計其
X14n0288_p0250a01║咸皆半生半滅，明其世界一切所有，一半有邊，一半無邊。由此計度有邊、無
X14n0288_p0250a02║邊，墮落外道，惑菩提性。是則名為第四外道立有邊論。
X14n0288_p0250a03║〔四、分位計度〕為有邊。論有四者：一、以觀過未有分位為有邊，相續無分位
X14n0288_p0250a04║名無邊。二、觀無聞見處其境叵測名無邊，有聞見處其境可了名有邊。三
X14n0288_p0250a05║者、觀我徧知之性其知無涯名無邊，彼所觀者其境有極為無邊。四者、於
X14n0288_p0250a06║密移中觀造化性，故計一身半生半滅，即以生為有邊，滅為無邊。又阿含
X14n0288_p0250a07║四有邊者，約觀世界起計，其初二三以四方上下為有邊無邊，第四以自
X14n0288_p0250a08║智觀世間計有邊無邊。
X14n0288_p0250a09║又三摩中諸善男子，堅凝正心，魔不得便，窮生類本，觀彼幽清，常擾動元，於
X14n0288_p0250a10║知見中生計度者，是人墜入四種顛倒，不死矯亂，徧計虗論。一者是人觀變
X14n0288_p0250a11║化元，見遷流處名之為變，見相續處名之為恒，見所見處名之為生，不見見
X14n0288_p0250a12║處名之為滅，相續之因性不斷處名之為增，正相續中中所離處名之為減，
X14n0288_p0250a13║各各生處名之為有，互互亡處名之為無。以理都觀，用心別見。有求法人來
X14n0288_p0250a14║問其義，答言：我今亦生亦滅，亦有亦無，亦增亦減。於一切時皆亂其語，令彼
X14n0288_p0250a15║前人遺失章句。二者是人諦觀其心，互互無處，因無得證。有人來問，唯答一
X14n0288_p0250a16║字，但言其無，除無之餘，無所言說。三者是人諦觀其心，各各有處，因有得證。
X14n0288_p0250a17║有人來問，唯答一字，但言其是，除是之餘，無所言說。四者是人有無俱見，其
X14n0288_p0250a18║境枝故，其心亦亂。有人來問，答言：亦有即是亦無，亦無之中不是亦有。一切
X14n0288_p0251a01║矯亂，無容窮詰。由此計度，矯亂虗無，墮落外道，惑菩提性，是則名為第五外
X14n0288_p0251a02║道四顛倒性不死矯亂徧計虗論。
X14n0288_p0251a03║〔五、知見計度〕為四種矯論。此由分別境相，立知見名字。第一約解，總觀八
X14n0288_p0251a04║境，故知見多端，報答不定。二三約證，偏觀一境，故唯見一義。第四於有無
X14n0288_p0251a05║雙觀，報答矯亂。此四知見，第一圓知，二三徧詖，第四折中。又阿含四種矯
X14n0288_p0251a06║論，約觀因果起計，異問異答。一者善惡之報，異問異答。二者他世有無，異
X14n0288_p0251a07║問異答。三何者善惡，異問異答。四以愚冥闇鈍，異問異答。已上十六見，每
X14n0288_p0251a08║論前三，皆以定意三昧現證，後一以捷疾相智觀察，即從真立俗之義。
X14n0288_p0251a09║又三摩中諸善男子，堅凝正心，魔不得便，窮生類本，觀彼幽清，常擾動元，於
X14n0288_p0251a10║無盡流生計度者，是人墜入死後有相，發心顛倒。或自固身，云色是我；或見
X14n0288_p0251a11║我圓含徧國土，云我有色；或彼前緣隨我迴復，云色屬我；或復我依行中相
X14n0288_p0251a12║續，云我在色。皆計度言死後有相，如是循環有十六相。從此或計畢竟煩惱、
X14n0288_p0251a13║畢竟菩提，兩性並驅，各不相觸。由此計度死後有故，墮落外道，惑菩提性。是
X14n0288_p0251a14║則名為第六外道立五陰中死後有相心顛倒論。
X14n0288_p0251a15║〔六、無盡計度〕有十六相者，經標四計，兼出其因：一者、謂由計色是我故，自
X14n0288_p0251a16║固其身。二者、由見我性徧含故，計我有色。三者、由見前緣隨我故，計色屬
X14n0288_p0251a17║我。四者、由見諸行相續故，計我在色。并受、想、行三亦如是，計為十六見。寶
X14n0288_p0251a18║積經論云：我者，謂主宰性。我所者，謂五陰性。又阿含十六我見，約觀來世
X14n0288_p0252a01║生處有想起計，即末劫末見：一者、謂我終後生有色有想。二者、生無色有
X14n0288_p0252a02║想。三者、生亦有色亦無色有想。四者、生非有色非無色有想。五者、生有邊
X14n0288_p0252a03║有想。六者、生無邊有想。七者、生亦有邊亦無邊有想。八者、生非有邊非無
X14n0288_p0252a04║邊有想。九者、生有樂有想。十者、生有苦有想。十一者、生亦有樂亦有苦有
X14n0288_p0252a05║想。十二者、生非有樂非有苦有想。十三者、生唯有一想。十四者、生有若干
X14n0288_p0252a06║想。十五者、生有少想。十六者、生有無量想。
X14n0288_p0252a07║又三摩中諸善男子，堅凝正心魔不得便，窮生類本觀彼幽清常擾動元，於
X14n0288_p0252a08║先除滅色受想中生計度者，是人墜入死後無相發心顛倒，見其色滅形無
X14n0288_p0252a09║所因，觀其想滅心無所繫，知其受滅無復連綴，陰性銷散縱有生理，而無受
X14n0288_p0252a10║想與草木同，此質現前猶不可得，死後云何更有諸相？因之勘校死後相無，
X14n0288_p0252a11║如是循環有八無相，從此或計涅槃因果一切皆空，徒有名字究竟斷滅，由
X14n0288_p0252a12║此計度死後無故，墮落外道惑菩提性，是則名為第七外道立五陰中死後
X14n0288_p0252a13║無相心顛倒論。
X14n0288_p0252a14║〔七、前滅計度〕有八相者。〔溫陵曰〕陰性消散，謂色受想滅也。生理即行陰。此
X14n0288_p0252a15║以四陰，現在因亡，未來果滅，因果合論，故成八相。〔疏〕阿含云：或有沙門、婆
X14n0288_p0252a16║羅門，於末劫末見，生無想論，謂我終後，生有色無想，有生無色無想，有生
X14n0288_p0252a17║亦有色亦無色無想，有生非有色非無色無想，有生有邊無想，有生無邊
X14n0288_p0252a18║無想，有生亦有邊亦無邊無想，有生非有邊非無邊無想，是為八見。
X14n0288_p0253a01║又三摩中諸善男子，堅凝正心魔不得便，窮生類本觀彼幽清常擾動元，於
X14n0288_p0253a02║行存中兼受想滅，雙計有無自體相破，是人墜入死後俱非起顛倒論。色受
X14n0288_p0253a03║想中見有非有，行遷流內觀無不無，如是循環窮盡陰界八俱非相，隨得一
X14n0288_p0253a04║緣皆言死後有相無相。又計諸行性遷訛故，心發通悟有無俱非虗實失措，
X14n0288_p0253a05║由此計度死後俱非，後際昏瞢無可道故，墮落外道惑菩提性，是則名為第
X14n0288_p0253a06║八外道立五陰中死後俱非心顛倒論。
X14n0288_p0253a07║〔八、存滅計度〕有八相者，謂前三已滅故，色、受、想中見有、非有；後一猶存故，
X14n0288_p0253a08║行遷流內觀無、不無；前後雙觀，有、無俱非，故成八相。即非有色、受、想、行，非
X14n0288_p0253a09║無色、受、想、行也。阿含八俱非論者，謂有沙門、婆羅門，於末劫末，見生非想
X14n0288_p0253a10║非非想論，謂我此終後，生有色非有想非無想，有生無色非有想非無想，
X14n0288_p0253a11║有生亦有色亦無色非有想非無想，有生非有色非無色非有想非無想，
X14n0288_p0253a12║有生有邊非有想非無想，有生無邊非有想非無想，有生亦有邊亦無邊
X14n0288_p0253a13║非有想非無想，有生非有邊非無邊非有想非無想，是為八見。
X14n0288_p0253a14║又三摩中諸善男子，堅凝正心魔不得便，窮生類本觀彼幽清常擾動元，於
X14n0288_p0253a15║後後無生計度者，是人墜入七斷滅論，或計身滅、或欲盡滅、或苦盡滅、或極
X14n0288_p0253a16║樂滅、或極捨滅，如是循環窮盡七際現前銷滅，滅已無復由此計度，死後斷
X14n0288_p0253a17║滅墮落外道惑菩提性，是則名為第九外道立五陰中死後斷滅心顛倒論。
X14n0288_p0253a18║〔九、後無計度〕為七斷滅論者，阿含云：或有沙門、婆羅門，於末劫末見，起斷
X14n0288_p0254a01║滅論，總有七見：或計我身從因緣生，必歸磨滅；或計我於欲天斷滅；或計
X14n0288_p0254a02║我於色天斷滅；或計我於無色界空處斷滅；或計我於識處斷滅；或計我
X14n0288_p0254a03║於不用斷滅，即無所有處；或計我於有想、無想處斷滅。是為七見。
X14n0288_p0254a04║又三摩中諸善男子，堅凝正心，魔不得便，窮生類本，觀彼幽清，常擾動元，於
X14n0288_p0254a05║後後有生計度者，是人墜入五涅槃論。或以欲界為正轉依，觀見圓明，生愛
X14n0288_p0254a06║慕故；或以初禪，性無憂故；或以二禪，心無苦故；或以三禪，極悅隨故；或以四
X14n0288_p0254a07║禪，苦樂二亡，不受輪迴生滅性故。迷有漏天，作無為解，五處安隱，為勝淨依。
X14n0288_p0254a08║如是循環，五處究竟，由此計度五現涅槃，墮落外道，惑菩提性，是則名為第
X14n0288_p0254a09║十外道立五陰中五現涅槃心顛倒論。阿難！如是十種禪那狂解，皆是行陰
X14n0288_p0254a10║用心交互，故現斯悟。眾生頑迷，不自忖量，逢此現前，以迷為解，自言登聖，大
X14n0288_p0254a11║妄語成，墮無間獄。汝等必須將如來語，於我滅後，傳示末法，徧令眾生覺了
X14n0288_p0254a12║斯義，無令心魔自起深孽，保持覆護，銷息邪見，教其身心開覺真義，於無上
X14n0288_p0254a13║道不遭枝岐，勿令心祈得少為足，作大覺王清淨標指。
X14n0288_p0254a14║〔十、後有計度〕為五。涅槃論者，以行盡還元故，取五種果。唯欲界具根、塵、識
X14n0288_p0254a15║故，觀見圓明而生愛樂。阿含云：於現在法生泥洹論，盡入五見中。謂有說：
X14n0288_p0254a16║我於現在五欲自恣，是現在泥洹。或以初禪為現在泥洹，或以二禪為現
X14n0288_p0254a17║在泥洹，或以三禪為現在泥洹，或以四禪為現在泥洹，是為五見。又云：若
X14n0288_p0254a18║沙門、婆羅門於末劫末見，皆入此四十四見中；或有於本劫本見，盡八十
X14n0288_p0255a01║六見中；或有於本劫本見、末劫末見，盡入六十二見中。唯有如來知此見
X14n0288_p0255a02║處，如是執，如是持，其所知亦復過是。雖知不著，是為如來微妙大法光明。
X14n0288_p0255a03║釋曰：此六十二見，世尊亦如是知，如是見，但不執著耳。蓋外道以知見立
X14n0288_p0255a04║知，故成見網；如來以知見無見，故成菩提。所以結云：墮落外道，惑菩提性。
X14n0288_p0255a05║又總論諸見所起者，大毗婆沙云：梵網經說：六十二見以身見為本，依等
X14n0288_p0255a06║起說故。師子吼經說：種種異見皆依有無，約推求說故。釋曰：法華云：若有
X14n0288_p0255a07║若無等，依止此諸見，具足六十二。即推求義也。又若統論諸見所起，不出
X14n0288_p0255a08║五利使，此即唯識之說。故涅槃經云：身邊邪見、戒取、見取，是五見主。六十
X14n0288_p0255a09║二見
X14n0288_p0255a10║識陰十魔
X14n0288_p0255a11║阿難，彼善男子修三摩提行陰盡者，諸世間性幽清擾動，同分生機倐然隳
X14n0288_p0255a12║裂沉細綱紐，補特伽羅酬業深脉感應懸絕，於涅槃天將大明悟如鷄後鳴，
X14n0288_p0255a13║瞻顧東方已有精色，六根虗靜無復馳逸，內外湛明入無所入，深達十方十
X14n0288_p0255a14║二種類受命元由，觀由執元諸類不召，於十方界已獲其同，精色不沉發現
X14n0288_p0255a15║幽秘，此則名為識陰區宇。若於群召已獲同中，銷磨六門合開成就，見聞通
X14n0288_p0255a16║鄰互用清淨，十方世界及與身心，如吠瑠璃內外明徹，名識陰盡。是人則能
X14n0288_p0255a17║超越命濁，觀其所由罔象虗無，顛倒妄想以為其本。
X14n0288_p0255a18║〔溫陵〕通敘：行滅識現也。行為世間遷流之體性，擾動生機之綱紐，眾生酬
X14n0288_p0256a01║業之深脉。故行陰盡者，生機綱紐倐然隳裂，酬業深脉感應懸絕，而涅槃
X14n0288_p0256a02║性天將大明悟矣。〔疏〕識為受命之元，行窮識現，故深達命元。六根虗盡，無
X14n0288_p0256a03║復馳逸，即生機不擾也。行陰遷流，不出根境之法。由感應懸絕，故內外湛
X14n0288_p0256a04║明；諸類不召，故入無所入；十方世界已獲其同，即越異生之性也。由消磨
X14n0288_p0256a05║六門，故合開成就；由見聞通隣，故六塵不隔而諸根互用矣。然識為還元
X14n0288_p0256a06║之地，故諸乘於此妄立因依而取果證，總成十魔。
X14n0288_p0256a07║阿難當知，是善男子窮諸行空，於識還元已滅生滅，而於寂滅情妙未圓，能
X14n0288_p0256a08║令己身根隔合開，亦與十方諸類通覺，覺知通㳷能入圓元。若於所歸立真
X14n0288_p0256a09║常因生勝解者，是人則墮因所因執，娑毗迦羅所歸冥諦成其伴侶，迷佛菩
X14n0288_p0256a10║提亡失知見，是名第一立所得心成所歸果，違遠圓通，背涅槃城，生外道種。
X14n0288_p0256a11║〔一、因所因執〕。〔溫陵〕識由行流，故行空則還元。然即以此為真所歸地，而立
X14n0288_p0256a12║為真因，故墮因所因執。〔疏〕密嚴經云：阿賴耶識是諸聖人現法樂住三昧
X14n0288_p0256a13║之境，人天等趣，諸佛國土，悉以為因，常與諸乘而作種性。即此義也。
X14n0288_p0256a14║阿難！又善男子窮諸行空已滅生滅，而於寂滅精玅未圓，若於所歸覽為自
X14n0288_p0256a15║體，盡虗空界十二類內所有眾生，皆我身中一類流出生勝解者，是人則墮
X14n0288_p0256a16║能非能執，摩醯首羅現無邊身成其伴侶，迷佛菩提亡失知見，是名第二立
X14n0288_p0256a17║能為心成能事果，違遠圓通背涅槃城，生大慢天我徧圓種。
X14n0288_p0256a18║〔二、能非能執〕。執識元為自體，而謂一切眾生自此流出，遂執我能生彼，而
X14n0288_p0257a01║實不能也。
X14n0288_p0257a02║又，善男子！窮諸行空已滅生滅，而於寂滅精妙未圓。若於所歸有所歸依，自
X14n0288_p0257a03║疑身心從彼流出，十方虗空咸其生起，即於都起所宣流地，作真常身無生
X14n0288_p0257a04║滅解。在生滅中早記常住，既惑不生亦迷生滅。安住沈迷生勝解者，是人則
X14n0288_p0257a05║墮常非常執，計自在天成其伴侶，迷佛菩提亡失知見。是名第三立因依心，
X14n0288_p0257a06║成妄計果，違遠圓通，背涅槃城，生倒圓種。
X14n0288_p0257a07║〔三、常非常執〕。以識元為所歸依故，疑彼能生我及一切法，遂計生起流出
X14n0288_p0257a08║之地為真常之體。此在生滅中妄計常住，既惑真不生性，又迷現生滅法
X14n0288_p0257a09║也。故密嚴云：外所執勝性微塵自在時等，悉是清淨阿賴耶識。
X14n0288_p0257a10║又善男子窮諸行空，已滅生滅，而於寂滅精妙未圓。若於所知知徧圓故，因
X14n0288_p0257a11║知立解，十方草木皆稱有情，與人無異。草木為人，人死還成十方草樹。無擇
X14n0288_p0257a12║徧知生勝解者，是人則墮知無知執。婆吒霰尼執一切覺成其伴侶，迷佛菩
X14n0288_p0257a13║提，亡失知見。是名第四計圓知心成虗謬果，違遠圓通，背涅槃城，生倒知種。
X14n0288_p0257a14║〔四、知無知執〕。所知即識元也。謂識有知而一切法由知變起，因計知體圓
X14n0288_p0257a15║徧諸法，遂謂無情有知，無所揀擇。
X14n0288_p0257a16║又善男子窮諸行空，已滅生滅，而於寂滅精明未圓。若於圓融根互用中已
X14n0288_p0257a17║得隨順，便於圓化一切發生，求火光明，樂水清淨，愛風周流，觀塵成就，各各
X14n0288_p0257a18║崇事。以此羣塵發作本因，立常住解，是人則墮生無生執。諸迦葉波并婆羅
X14n0288_p0258a01║門，勤心役身，事火崇水，求出生死，成其伴侶，迷佛菩提，亡失知見。是名第五
X14n0288_p0258a02║計著崇事。迷心從物，立妄求因，求妄冀果，違遠圓通，背涅槃城，生顛化種。
X14n0288_p0258a03║〔五，生無生執〕。〔疏〕由於根互用中得圓融性，於是計一切法皆能生化，故崇
X14n0288_p0258a04║火事水，愛風觀塵，為圓化之因，異生勝果。
X14n0288_p0258a05║又善男子，窮諸行空，已滅生滅，而於寂滅精妙未圓。若於圓明計明中虗，非
X14n0288_p0258a06║滅羣化，以永滅依為所歸依，生勝解者，是人則墮歸無歸執無想天中。諸舜
X14n0288_p0258a07║若多，成其伴侶，迷佛菩提，亡失知見。是名第六圓虗無心，成空亡果，違遠圓
X14n0288_p0258a08║通，背涅槃城，生斷滅種。
X14n0288_p0258a09║〔六、歸無歸執〕。〔溫陵〕觀理不諦，誤墮虗妄，故於圓明性中，計皆虗無，於是絕
X14n0288_p0258a10║滅羣化，歸於永滅，因以空為歸。
X14n0288_p0258a11║又善男子窮諸行空，已滅生滅，而於寂滅精明未圓。若於圓常固身常住，同
X14n0288_p0258a12║於精圓長不傾逝生勝解者，是人則墮貪非貪執。諸阿斯陀求長命者成其
X14n0288_p0258a13║伴侶，迷佛菩提，亡失知見。是名第七執著命元，立固妄因，趣長勞果，違遠圓
X14n0288_p0258a14║通，背涅槃城，生妄延種。
X14n0288_p0258a15║〔七、貪非貪執〕。識精元明湛不搖處，名之為常。今見其常，乃執色身同於精
X14n0288_p0258a16║元，身本無常，實不可貪，空長勞耳。
X14n0288_p0258a17║又，善男子！窮諸行空已滅生滅，而於寂滅精妙未圓，觀命互通却留塵勞，恐
X14n0288_p0258a18║其銷盡，便於此際坐蓮華宮，廣化七珍多增寶媛，恣縱其心生勝解者，是人
X14n0288_p0259a01║則墮真無真執，吒枳迦羅成其伴侶，迷佛菩提亡失知見，是名第八發邪思
X14n0288_p0259a02║因，立熾塵果違遠圓通，背涅槃城生天魔種。
X14n0288_p0259a03║〔八、真非真執〕。以識陰為命元，互通三際，識陰若盡，我命亦盡。故化諸欲境，
X14n0288_p0259a04║以留塵勞，不令消盡，自以為真。
X14n0288_p0259a05║又善男子窮諸行空，已滅生滅，而於寂滅精妙未圓，於命明中分別精麤，疏
X14n0288_p0259a06║決真偽，因果相酬，唯求感應，背清淨道，所謂見苦、斷集、證滅、修道，居滅已休，
X14n0288_p0259a07║更不前進生勝解者，是人則墮定性聲聞，諸無聞僧增上慢者成其伴侶，迷
X14n0288_p0259a08║佛菩提，亡失知見。是名第九圓精應心，成趣寂果，違遠圓通，背涅槃城，生纏
X14n0288_p0259a09║空種。
X14n0288_p0259a10║〔九、定性聲聞〕。〔疏〕依識明理曰命明。謂生滅由識，精粗由業，依四諦法分別
X14n0288_p0259a11║決擇，以苦集為粗偽，滅道為精真，專修道因，求感滅果，居滅即休，即不前
X14n0288_p0259a12║進，名定性聲聞。日明經云：畏苦厭身，志存泥洹，墮阿羅漢。
X14n0288_p0259a13║又善男子窮諸行空，已滅生滅，而於寂滅精妙未圓。若於圓融清淨覺明，發
X14n0288_p0259a14║研深妙，即立涅槃，而不前進生勝解者，是人則墮定性辟支，諸緣獨倫。不迴
X14n0288_p0259a15║心者，成其伴侶，迷佛菩提，亡失知見。是名第十圓覺㳷心，成湛明果。違遠圓
X14n0288_p0259a16║通，背涅槃城，生覺圓明，不化圓種。
X14n0288_p0259a17║〔十、定性辟支〕。妙圓真體，惑習俱盡，名清淨覺明。於寂妙中，極其本真，發研
X14n0288_p0259a18║深妙，以此為果，名定性辟支。故日明經云：著佛身相，不達善權，中道而止，
X14n0288_p0260a01║墮緣覺道。然此識陰，總統八識。而八識者，是諸乘根本。故於此中，通敘聲
X14n0288_p0260a02║聞、辟支諸修證法。故密嚴云：佛及諸菩薩，悉是賴即名。佛及辟支、聲聞，見
X14n0288_p0260a03║理無怯人，所觀皆此識。
X14n0288_p0260a04║阿難！如是十種禪那，中途成狂因依迷惑，於未足中生滿足證，皆是識陰用
X14n0288_p0260a05║心交互故生斯位。眾生頑迷不自忖量，逢此現前各以所愛，先習迷心而自
X14n0288_p0260a06║休息，將為畢竟所歸寧地，自言滿足無上菩提，大妄語成外道邪魔，所感業
X14n0288_p0260a07║終墮無間獄，聲聞緣覺不成增進。汝等存心秉如來道，將此法門於我滅後
X14n0288_p0260a08║傳示末世，普令眾生覺了斯義，無令見魔自作沈孽，保綏哀救銷息邪緣，令
X14n0288_p0260a09║其身心入佛知見，從始成就不遭岐路。如是法門，先過去世恒沙劫中，微塵
X14n0288_p0260a10║如來乘此心開得無上道。識陰若盡，則汝現前諸根互用，從互用中能入菩
X14n0288_p0260a11║薩金剛乾慧，圓明精心於中發化，如淨瑠璃內含寶月，如是乃超十信、十住、
X14n0288_p0260a12║十行、十迴向、四加行心。菩薩所行金剛十地等覺圓明，入（直入無漸次）於如來妙莊嚴海，
X14n0288_p0260a13║圓滿菩提歸無所得。此是過去先佛世尊，奢摩他中毗婆舍那，覺明分析微
X14n0288_p0260a14║細魔事，魔境現前汝能諳識，心垢洗除不落邪見，陰魔銷滅天魔摧碎，大力
X14n0288_p0260a15║鬼神褫魄逃逝，魑魅魍魎無復出生，直至菩提無諸少乏下劣增進，於大涅
X14n0288_p0260a16║槃心不迷悶。若諸末世愚鈍眾生，未識禪那不知說法樂修三昧，汝恐同邪，
X14n0288_p0260a17║一心勸令持我佛頂陀羅尼呪。若未能誦，寫於禪堂或帶身上，一切諸魔所
X14n0288_p0260a18║不能動。汝當恭欽十方如來，究竟修進最後垂範。
X14n0288_p0261a01║阿難下。總結前經。金剛乾慧等者。結修證也。此禪那所修不歷諸位，故超
X14n0288_p0261a02║信等直入妙莊嚴海，成就普賢行也。
X14n0288_p0261a03║八結經分
X14n0288_p0261a04║阿難即從座起，聞佛示誨，頂禮欽奉，憶持無失。於大眾中，重復白佛：如佛所
X14n0288_p0261a05║言，五陰相中，五種虗妄，為本想心。我等平常，未蒙如來微細開示。又此五陰，
X14n0288_p0261a06║為併銷除？為次第盡？如是五重，詣何為界？惟願如來，發宣大慈，為此大眾，清
X14n0288_p0261a07║明心目，以為末世一切眾生，作將來眼。佛告阿難：精真妙明本覺圓淨，非留
X14n0288_p0261a08║死生及諸塵垢乃至虗空，皆因妄想之所生起。斯元本覺妙明真精，妄以發
X14n0288_p0261a09║生諸器世間，如演若多迷頭認影。妄元無因，於妄想中立因緣性，迷因緣者
X14n0288_p0261a10║稱為自然。彼虗空性猶實幻生，因緣、自然皆是眾生妄心計度。阿難，知妄所
X14n0288_p0261a11║起說妄因緣，若妄元無說妄因緣元無所有，何況不知推自然者？是故如來
X14n0288_p0261a12║與汝發明五陰本因同是妄想。
X14n0288_p0261a13║〔疏〕真精妙明下，復明遣妄，即禪那之餘。以雙擯因緣自然，令情空理寂，結
X14n0288_p0261a14║一經之大致。盖終而不泯，則歸塗扶疎，所以指五妄根本，泯其歸寄。阿難
X14n0288_p0261a15║下，言五陰虗妄，為本想心。此問生起因緣。又此五陰，為併消除，為次第盡？
X14n0288_p0261a16║此問還滅因緣。佛告下，破因緣自然之情。釋曰：按經論釋因緣義，略有多
X14n0288_p0261a17║種。顯宗論云：因謂能生，緣能長養。由因攝助，因方能生。生已相續，緣力長
X14n0288_p0261a18║養。或因惟一，緣乃眾多。又因不共，共者是緣，如眼如色。又作自事名因，作
X14n0288_p0262a01║他事名緣。又因能引起，緣以任持。又近名因，遠名緣。因者能生，緣者能辨。
X14n0288_p0262a02║又正有義名因，能助顯發義名緣。因親緣疎，故因緣中觀疎數廣。又自然
X14n0288_p0262a03║者，或名自性，或名自相，或名自體，或名自法，或名自覺等。
X14n0288_p0262a04║汝體先因父母想生，汝心非想則不能來。想中傳命，如我先言：心想醋味，口
X14n0288_p0262a05║中涎生；心想登高，足心酸起。懸崕不有醋物未來，汝體必非虗妄通倫。口水
X14n0288_p0262a06║何如？因談醋出。是故當知，汝現色身，名為堅固第一妄想。即此所說臨高想
X14n0288_p0262a07║心，能令汝形真受酸澀，由因受生能動色體，汝今現前順益違損二現驅馳，
X14n0288_p0262a08║名為虗明第二妄想。由汝念慮，使汝色身，身非念倫，汝身何因？隨念所使，種
X14n0288_p0262a09║種取像，心生形取，與念相應，寤即想心，寐為諸夢，則汝想念搖動妄情，名為
X14n0288_p0262a10║融通第三妄想。化理不住，運運密移，甲長髮生，氣銷容皺，日夜相代，曾無覺
X14n0288_p0262a11║悟。阿難！此若非汝，云何體遷？如必是真，汝何無覺？則汝諸行念念不停，名為
X14n0288_p0262a12║幽隱第四妄想。又汝精明湛不搖處名恒常者，於身不出見聞覺知。若實精
X14n0288_p0262a13║真不容習妄，何因汝等曾於昔年覩一奇物，經歷年歲憶忘俱無，於後忽然
X14n0288_p0262a14║覆覩前異，記憶宛然曾不遺失？則此精了湛不搖中，念念受熏有何籌算？阿
X14n0288_p0262a15║難！當知此湛非真，如急流水望如恬靜，流急不見非是無流。若非想元，寧受
X14n0288_p0262a16║想習？非汝六根互用開合，此之妄想無時得滅。故汝現在見聞覺知中串習
X14n0288_p0262a17║幾，則湛了內罔象虗無，第五顛倒微細精想。
X14n0288_p0262a18║一，堅固妄想為受身因緣。〔溫陵〕想為虗妄影像。欲愛深脉，遺體自想愛中
X14n0288_p0263a01║流出。陰心乘想愛，冥求酢梅等說。以驗體因妄結，故與妄理相應也。二、虗
X14n0288_p0263a02║明妄想為違順因緣。臨高空想，而酸澀真發；違順皆妄，而損益現馳。融通
X14n0288_p0263a03║妄想為形取因緣。念慮者，虗情；色身者，實質。虗實不倫，而能相使者，由想
X14n0288_p0263a04║融之也。幽隱妄想為體遷因緣。密移非汝，云何體遷？若即汝體，自應有覺。
X14n0288_p0263a05║精微妄想為串習因緣。〔吳興〕見聞為精明，動用為常體。以識無所存，徧在
X14n0288_p0263a06║諸根，諸根對境，用在無記。未起善惡之先，皆精明之體。佛恐眾生計此為
X14n0288_p0263a07║常，故以習妄為破。〔疏〕精明者，識性澄湛之體也。住精明則澄空滯寂，廢建
X14n0288_p0263a08║化之門，即識陰未破，所謂坐竿頭之人也。故佛說為非真，令破陰顯智，免
X14n0288_p0263a09║纏空之見，入起行之門。
X14n0288_p0263a10║阿難，是五受陰，五妄想成。汝今欲知因界淺深，唯色與空是色邊際，唯觸及
X14n0288_p0263a11║離是受邊際，唯記與忘是想邊際，唯滅與生是行邊際，湛入合湛歸識邊際。
X14n0288_p0263a12║此五陰元重疊生起，生因識有，滅從色除，理則頓悟，乘悟併銷，事非頓除，因
X14n0288_p0263a13║次第盡。我已示汝劫波巾結，何所不明？再此詢問，汝應將此妄想根元心得
X14n0288_p0263a14║開通，傳示將來末法之中諸修行者，令識虗妄深厭自生，知有涅槃不戀三
X14n0288_p0263a15║界。
X14n0288_p0263a16║五受陰亦名五取陰，然有簡別。俱舍云：是有取說名陰有，但陰非取，謂無
X14n0288_p0263a17║漏有為。釋曰：唯識云：佛果報身，有為無漏，以非惑業所生故。俱舍云：此中
X14n0288_p0263a18║以惑為取，陰從取生，故名取陰，如草糠火。或陰屬取，名取陰，如王臣湛。入
X14n0288_p0264a01║合湛者，上湛六識湛精，下湛八識湛體。六湛精明，元八識所分。今既入合
X14n0288_p0264a02║妙湛，兩湛相冥，是其邊際。
X14n0288_p0264a03║阿難，若復有人徧滿十方所有虗空盈滿七寶，持以奉上微塵諸佛，承事供
X14n0288_p0264a04║養心無虗度。於意云何？是人以此施佛因緣得福多不？阿難答言：虗空無盡，
X14n0288_p0264a05║珍寶無邊。昔有眾生施佛七錢，捨身猶獲轉輪王位，況復現前虗空既窮，佛
X14n0288_p0264a06║土充徧皆施珍寶，窮劫思議尚不能及，是福云何更有邊際？佛告阿難：諸佛
X14n0288_p0264a07║如來語無虗妄，若復有人身具四重、十波羅夷，瞬息即經此方、他方、阿鼻地
X14n0288_p0264a08║獄，乃至窮盡十方無間靡不經歷，能以一念將此法門於末劫中開示未學，
X14n0288_p0264a09║是人罪障應念銷滅，變其所受地獄苦因成安樂國，得福超越前之施人百
X14n0288_p0264a10║倍、千倍、千萬億倍，如是乃至算數譬喻所不能及。阿難！若有眾生能誦此經、
X14n0288_p0264a11║能持此呪，如我廣說，窮劫不盡。依我教言，如教行道，直成菩提，無復魔業。佛
X14n0288_p0264a12║說此經已，比丘、比丘尼、優婆塞、優婆夷，一切世間天、人、阿修羅，及諸他方菩
X14n0288_p0264a13║薩、二乘、聖仙童子，并初發心大力鬼神，皆大歡喜，作禮而去。
X14n0288_p0264a14║若復下，校量福勝盈寶奉施，不如將此法門開示末劫，此名流通之益也。
X14n0288_p0264a15║俱舍云：分別種種法門皆為弘持，若正說者，佛正教法便住世間。所以者
X14n0288_p0264a16║何？〔頌曰〕：大師世眼久已閉，堪為證者多散滅。不見真理無制人，由鄙尋思
X14n0288_p0264a17║亂聖教。釋曰：堪為證者，謂佛正教法，由多散滅，故不能引證。如惟則師引
X14n0288_p0264a18║天台釋悉檀云：悉，徧也。檀，施也。而天台亦無所據，乃取思大之說。而思大
X14n0288_p0265a01║之說，亦非引證之言。此皆文獻可徵而不徵之咎也。又如清涼以五蘊約
X14n0288_p0265a02║三世，釋六十二見。由不引教，乃以尋思為斷，遂有彼失。故茲著疏釋例，皆
X14n0288_p0265a03║引聖言而為證量。
X14n0288_p0265a04║鎮澄讚曰：　楞嚴海會，阿難因緣，摩登伽女意牽纏。光攝世尊前顯性，拔還
X14n0288_p0265a05║唱誦利人天。
X14n0288_p0265a06║真鑑偈曰：　稽首本師說法主，異口同音諸世尊。佛頂顯密首楞嚴，即非十
X14n0288_p0265a07║界如來藏。圓通本尊觀自在，各入圓明眾聖賢。三尊威力默加持，秘旨微言
X14n0288_p0265a08║令開發。註釋不違於本意，始終語脉得融通。契機契理契佛心，於佛智海同
X14n0288_p0265a09║消滴。倘獲管窺符聖意，流通緣具速傳持。見聞現未結良因，同證聞熏不思
X14n0288_p0265a10║議。
X14n0288_p0265a11║傳如截流曰：　如是法門，先過去世界恒沙劫中，微塵如來，乘此心開，得無
X14n0288_p0265a12║上道。識陰若盡，則汝現前諸根互用。從互用中，能入菩薩金剛乾慧。圓明精
X14n0288_p0265a13║心，於中發化，如淨琉璃，內含寶月。如是乃超十信、十住、十行、十迴向、四加行
X14n0288_p0265a14║心。菩薩所行金剛十地，等覺圓明，入於如來玅莊嚴海，圓滿菩提，歸無所得。
X14n0288_p0265a15║知菩提尚不可得，何況他物？能達斯旨，羣魔自息矣。言從互用能入菩薩金
X14n0288_p0265a16║剛乾慧，此通指金剛之智，不獨指信。前為乾慧，故言如是乃超十信等位。又
X14n0288_p0265a17║言菩薩所行金剛十地，細研超及行字，知乾慧通徹，諸位甚明。前云經文錯
X14n0288_p0265a18║綜者，以此魔境之後，重請修斷五陰諸相。答文其要云：理須頓悟，乘悟併銷；
X14n0288_p0266a01║事非頓除，因次第盡。故佛責言：我已示汝劫波羅巾，何所不明？再此詢問，汝
X14n0288_p0266a02║應將此妄想根元，心得開通者，明自利也。傳示將來末法之中，令識虗妄者，
X14n0288_p0266a03║明利他也。深厭自生，知有涅槃，不戀三界者，明功用也。正宗止此，下惟廣明
X14n0288_p0266a04║勝益，結勸弘持，為流通分耳。是經始緣，阿難不了佛身非色，聲亦非聲，致登
X14n0288_p0266a05║伽婬躬幻呪之所轉。佛乃因其發心徵其心，因其見相辯其見，以至四科七
X14n0288_p0266a06║大。至於盡經重請，五陰盡相，曾未外此。是故能了頂光化佛，色聲本幻。如是
X14n0288_p0266a07║則摩登在夢，受轉者其誰耶？噫！大佛頂之為教也，亦至矣。當於現量一體形
X14n0288_p0266a08║教，以及文言可也。又悟象忘言，今截流意也。
X14n0288_p0266a09║
X14n0288_p0266a10║皇明天啟元年秋九月重陽日告竣
X14n0288_p0266a11║
X14n0288_p0266a12║音釋
X14n0288_p0266a13║殫（音丹。）緒（音序。）熠（羊入切。）樞（昌朱切。）灣（烏關切。）孽（魚列切。）綴（陟衛切。）秉（音丙）
X14n0288_p0266a14║媛（于願切。）霰（蘇見切。）褫（勑爾切。）串（古患切。）
X14n0288_p0266a15║
X14n0288_p0266a16║
X14n0288_p0266a17║
X14n0288_p0266a18║
X14n0288_p0267a01║No. 288-E
X14n0288_p0267a02║ 題楞嚴疏解後
X14n0288_p0267a03║佛弟子極聰明者，莫如阿難。大凡聰明之人，極是誤事。何以故？惟聰明生意
X14n0288_p0267a04║見，意見一生，便不忍捨割。𨓏𨓏溺于愛河慾海者，皆極聰明之人。阿難惟聰
X14n0288_p0267a05║明之極，不忍捨割，直至迦葉時，方得度為第二祖。然必待迦葉力擯，不與話
X14n0288_p0267a06║言，又待大眾星散，視之如仇，故阿難慌忙無措。及至無可奈何之極，然後捨
X14n0288_p0267a07║却從前見解，方乃印可迦葉傳法為第二祖。設使阿難猶有一毫聰明可倚，
X14n0288_p0267a08║何以悟此妄身，其微如塵，其幻如漚，其不溺于愛河慾海者幾希。故佛說楞
X14n0288_p0267a09║嚴，無非為阿難聰明難捨，開方便門，種種曉諭，直使還其本來面目，真于愛
X14n0288_p0267a10║河慾海中接引援拔也。陸象山有言：此理與溺于利欲之人即易入，與溺于
X14n0288_p0267a11║意見之人言難入。人謂象山之學近禪，豈謂是歟？不知學無禪儒，妄自分別。
X14n0288_p0267a12║此有宋諸儒，不唯意見用事，亦多利慾昏心。試參楞嚴，必不妄生分別，打破
X14n0288_p0267a13║異同。古閩樂純思白父撰