X14n0289_p0357b15║
X14n0289_p0357b16║
X14n0289_p0357b17║
X14n0289_p0357b18║大佛頂如來密因修證了義諸菩薩萬行首楞嚴經
X14n0289_p0357b19║合轍卷第六
X14n0289_p0357b20║明　二楞菴釋　通潤　述
X14n0289_p0357b21║爾時，觀世音菩薩即從座起，頂禮佛足而白佛言：世
X14n0289_p0357b22║尊！憶念我昔無數恒河沙劫，於時有佛出現於世，名：
X14n0289_p0357b23║觀世音。我於彼佛發菩提心，彼佛教我從聞、思、修入
X14n0289_p0357b24║三摩地。
X14n0289_p0357c01║此陳耳根圓通也。若依次第，當次那律，由二十四
X14n0289_p0357c02║聖總是圓通，皆不當此方之機，唯此一門，機教合
X14n0289_p0357c03║宜，圓通義廣，慶贊相連，故此別說。言觀音者，眼聲
X14n0289_p0357c04║耳色之名，人以耳聞，此以眼觀，故所師之佛，亦名
X14n0289_p0357c05║觀音者，證法有所授，以源遠流長故。從聞思修入
X14n0289_p0357c06║三摩地者，此方教體，唯在音聞，從聞根入，故此聞
X14n0289_p0357c07║字，即指擊鐘所騐，不生不滅之聞性也。思者，非徧
X14n0289_p0357c08║行思，亦非思善思惡之思，以思善思惡，皆屬邪思，
X14n0289_p0357c09║故下文云：阿難雖強記，不免落邪思。此即善惡都
X14n0289_p0357c10║莫思量之思。以百不思是正思者，謂行人用此百
X14n0289_p0357c11║不思之正思，專注聞性，專究此根從何所來，令彼
X14n0289_p0357c12║顛倒聞機，脫黏內伏，為拔根之利器，除結之先鋒，
X14n0289_p0357c13║向下入流亡，所以至寂滅現前，皆仗此一思而得
X14n0289_p0357c14║深入。楞伽所謂：唯心直進，觀察流注。前文所謂：若
X14n0289_p0357c15║欲除結，當於結心。皆仗此思之力也。羅山云：聲前
X14n0289_p0357c16║一思，大家共知。溈山云：以思無思之玅，反思靈燄
X14n0289_p0357c17║之無窮，思盡還源，性相常住，事理不二，即如如佛。
X14n0289_p0357c18║故曰：思之思之，鬼神將通之。修者，亦非造作種種
X14n0289_p0357c19║功行之謂。但達諸法如幻，了無根本，不生取著，則
X14n0289_p0357c20║諸微細塵垢，自然銷落，覺性現前，是名正修。以思
X14n0289_p0357c21║是知，修是離。故圓覺云：知幻即離，離幻即覺是也。
X14n0289_p0357c22║入者，和身已到之謂。三摩地者，即前大陀羅尼門。
X14n0289_p0357c23║謂拔此一根，便得和身入此大陀羅尼門矣。問：初
X14n0289_p0357c24║卷已斥思惟是妄，何故此中復用此思？答：前之所
X14n0289_p0358a01║以斥者，以阿難一向認此思惟為真，不肯放捨，是
X14n0289_p0358a02║認賊為子，故須斥破，欲其識賊而求真子也。今復
X14n0289_p0358a03║用此思者，是知其為賊，是借賊以殺賊，轉禍為功
X14n0289_p0358a04║也。若認賊為子，是自劫家寶。若借賊殺賊，則賊為
X14n0289_p0358a05║功臣。且二十四聖所修門雖不同，要其用心觀察，
X14n0289_p0358a06║皆用此思。若無此思，無下手處。故即二十四聖下
X14n0289_p0358a07║手功夫，皆在觀音一門顯發。譬如油蠟作燈燭，不
X14n0289_p0358a08║以火點終不明。若謂不假思惟，直下離心意識參
X14n0289_p0358a09║究，則此一門，似是單為上上根說。既違古觀音之
X14n0289_p0358a10║教，復違下文淺深同說法之旨。且念佛一門，最為
X14n0289_p0358a11║簡易。猶然簡之者，則知此門較念佛為尤易也。奈
X14n0289_p0358a12║何以最難行之事解之，何異招其入門而卒拒之
X14n0289_p0358a13║也？故知一聞此法，直下承當，不落思惟者，是上上
X14n0289_p0358a14║根。其或根器稍鈍，不免借思而入。若下根人，既得
X14n0289_p0358a15║聞思，又必盡力於修，方能得入。故知上根不用思
X14n0289_p0358a16║惟，直下便見；中下之根，必用思修。是則聞思修為
X14n0289_p0358a17║淺深同說法，豈不彰彰明矣？但不可用亂思邪思，
X14n0289_p0358a18║若用邪思亂思，決不能入。故曰：知根雜亂思，湛了
X14n0289_p0358a19║終無見。又云：阿難縱強記，不免落邪思。故用百不
X14n0289_p0358a20║思之正思觀察，自然得入矣。問：既參禪可用百不
X14n0289_p0358a21║思之正思，則念佛亦可用百不念之正念，何故下
X14n0289_p0358a22║文亦揀之耶？答：若用百不思之正思，思無相之真
X14n0289_p0358a23║心，與用百不念之正念，念無相之真佛，則參禪即
X14n0289_p0358a24║念佛，念佛即參禪，正合是心作佛，是心是佛之旨，
X14n0289_p0358b01║惡用簡？若口必誦如來之名，心必憶如來之像，則
X14n0289_p0358b02║是有念之念，便落參禪一著，故揀之也。且參禪以
X14n0289_p0358b03║心心放下為主，念佛以念念提起為宗。放下則立
X14n0289_p0358b04║地見佛，故易；提起則心心無間，至隔世而來迎，故
X14n0289_p0358b05║難。此則參禪尤易於念佛，其簡之也宜矣。
X14n0289_p0358b06║初於聞中入流亡所，所入既寂，動靜二相了然不生。
X14n0289_p0358b07║如是漸增，聞所聞盡，盡聞不住，覺所覺空，空覺極圓，
X14n0289_p0358b08║空所空滅，生滅既滅，寂滅現前。
X14n0289_p0358b09║此敘入觀始終也。初於聞中者，即指聞性中也。謂
X14n0289_p0358b10║我最初以聞性為所觀之境，終以聞性為所入之
X14n0289_p0358b11║門也。入流者，隨流曰出，返流曰入。金剛經云：不入
X14n0289_p0358b12║色聲香味觸法，名為入流。行人最初下手工夫，仗
X14n0289_p0358b13║此入流之力，為拔根之具。然逆流之法，須仗百不
X14n0289_p0358b14║思之正思也。灌頂經云：禪思比丘，無他想念，唯守
X14n0289_p0358b15║一法，然後見真。良由動靜二塵，黏湛發聽，聽精暎
X14n0289_p0358b16║聲，卷聲成根。所以根塵交結，而不能解。今欲解之，
X14n0289_p0358b17║必先用此百不思之正思，觀察此聞，從何而有。是
X14n0289_p0358b18║從動來，是從靜出。如是觀察，則能逆彼顛倒聞機，
X14n0289_p0358b19║令其不外隨聲塵，而內注聞性。久之則生處漸熟，
X14n0289_p0358b20║熟處漸生。自然與彼所結之塵，不相黏著。故曰亡
X14n0289_p0358b21║所。葢入流是注根，亡所是忘塵。永嘉所謂念非忘
X14n0289_p0358b22║塵而不息，塵非息念而不忘。塵忘則息念而忘，念
X14n0289_p0358b23║息則忘塵而息之意。所入既寂，動靜二相，了然不
X14n0289_p0358b24║生者，能入是根，所入是塵。以能入之根逆流，故所
X14n0289_p0358c01║入之塵得寂。斯則不唯動相不生，即靜相亦不生
X14n0289_p0358c02║矣。此將聞性與塵分開，不令織妄相成。是見山不
X14n0289_p0358c03║是山，見水不是水。脫黏內伏時，正當起信，斷滅相
X14n0289_p0358c04║無明，以斷分別我執故。然有根中積生虗習未盡，
X14n0289_p0358c05║故復加功行，次盡內根也。○如是漸增，聞所聞盡
X14n0289_p0358c06║者，聞即聞機。由前根塵交結，故將顛倒聞機，反聞
X14n0289_p0358c07║自性，不與塵交。今外塵雖脫，聞機雖伏，未得盡淨，
X14n0289_p0358c08║故次盡內根。此當起信，斷異相無明，以斷俱生我
X14n0289_p0358c09║執故。所謂此根初解，先得人空也。人執雖空，尚有
X14n0289_p0358c10║空執之智在，而聞性未圓，故次復空其智也。○盡
X14n0289_p0358c11║聞不住，覺所覺空者，覺即是智。言雖盡聞根空我
X14n0289_p0358c12║執，若智相不捨，即為智礙，為法障，故併覺所之覺
X14n0289_p0358c13║亦空也。此當起信，斷住相無明，即分別、俱生二種
X14n0289_p0358c14║法執，所謂空性圓明，成法解脫也。智相雖空，空相
X14n0289_p0358c15║猶在，故下復斷空相也。○空覺極圓，空所空滅者，
X14n0289_p0358c16║言覺智既空，已到空性圓明至極之地。然空相未
X14n0289_p0358c17║亡，猶有空在，空即是病，故復空其空，所謂空病亦
X14n0289_p0358c18║空也。此當起信，斷生相無明，即是空二空之空，所
X14n0289_p0358c19║謂解脫法已，俱空不生也。○生滅既滅，寂滅現前
X14n0289_p0358c20║者，言初入流亡，所塵空矣，尚有根在，根即是所；根
X14n0289_p0358c21║空矣，有空根之智在，智即是所；智空矣，有空智之
X14n0289_p0358c22║空在，空即是所。塵也、根也、智也、空也，皆所也，皆不
X14n0289_p0358c23║離生滅業識也。今二執既除，二空亦遣，則業識一
X14n0289_p0358c24║分動相亦滅，而不生不滅，清淨本然，周遍法界，圓
X14n0289_p0359a01║融三觀之真體，逈然獨露。此即觀音一根初拔時，
X14n0289_p0359a02║入三摩地時，以果地覺為因地心時也。
X14n0289_p0359a03║忽然超越世出世間十方圓明，獲二殊勝：一者、上合
X14n0289_p0359a04║十方諸佛本玅覺心，與佛如來同一慈力；二者、下合
X14n0289_p0359a05║十方一切六道眾生，與諸眾生同一悲仰。
X14n0289_p0359a06║言正當頓斷無明，頓證真理時，則世出世間，忽然
X14n0289_p0359a07║超越，即得二種殊勝功德。故起信云：若斷無明證
X14n0289_p0359a08║法身，自然而有不思議業用是也。上合十方諸佛
X14n0289_p0359a09║者，謂十方如來，傳此玅心，元一圓融，清淨寶覺。故
X14n0289_p0359a10║證此心者，即與如來同一慈力也。下合十方眾生
X14n0289_p0359a11║者，謂此菩薩之所證，即是眾生之同秉。故證此理
X14n0289_p0359a12║者，即能與眾生同憂患，曲成而不遺也。法集經云：
X14n0289_p0359a13║觀世音白佛言：菩薩若受持一法，一切諸佛法，自
X14n0289_p0359a14║然如在掌中。何者是一法？所謂大悲。釋曰：此同體
X14n0289_p0359a15║大悲也。以此大悲性，遍一切眾生界，故能一雨普
X14n0289_p0359a16║滋，蘭艾齊榮，一念全收，邪正俱濟。問：既能超越世
X14n0289_p0359a17║出世間，而又上同下合者，何故？答：唯超唯越，是以
X14n0289_p0359a18║能同能合。亦唯非聖非凡，是以能聖能凡。譬如月
X14n0289_p0359a19║處虗空，然後能分光散影於江河溝瀆之間，郊原
X14n0289_p0359a20║林藪之上耳。此中若約位次，應同初發心住。雖曰
X14n0289_p0359a21║分斷無明，分證真理，然一斷一切斷，一證一切證，
X14n0289_p0359a22║而四十二地功德，隱然具在。故前云：有三摩提，具
X14n0289_p0359a23║足萬行。○前由因明立所，遂起三種相續。此由入
X14n0289_p0359a24║流亡所，遂獲二種殊勝。立所是迷根，亡所是悟本。
X14n0289_p0359b01║立所是約最初一念迷根為最細，亡所是約最初
X14n0289_p0359b02║下手工夫為最麤。以迷時從細至麤，悟時從麤入
X14n0289_p0359b03║細。迷悟轉換之機，不出立亡二字。然此所字，尤為
X14n0289_p0359b04║難除。故世尊自初卷心目所在為發端，其後展轉
X14n0289_p0359b05║所破者，只一所字。至富樓那章，因明立所，說明所
X14n0289_p0359b06║之生起。至論修斷，則曰亡所，曰聞所，曰覺所，曰空
X14n0289_p0359b07║所。以出一所，即入一所。所之一字，真貼體難刮之
X14n0289_p0359b08║垢，實微細我法二執之根也。直至圓滿菩提，歸無
X14n0289_p0359b09║所得，而所相方盡。故法華經云：眾生處處著，引之
X14n0289_p0359b10║令得出。處即所也。
X14n0289_p0359b11║世尊，由我供養觀音如來，蒙彼如來授我如幻聞熏
X14n0289_p0359b12║聞修金剛三昧，與佛如來同慈力故，令我身成三十
X14n0289_p0359b13║二應入國土身。
X14n0289_p0359b14║此釋成上與諸佛同一慈力也。授我者，雖是歸功
X14n0289_p0359b15║於師，亦顯自有德本也。如幻聞熏，聞修金剛三昧
X14n0289_p0359b16║者，謂此聞性雖是業識，亦由本覺內熏，發起清淨
X14n0289_p0359b17║種子，斷彼無明，然後方得金剛堅固不壞之體。由
X14n0289_p0359b18║得此體，故能上合佛心，同一慈力，隨機感應，無剎
X14n0289_p0359b19║不現也。入諸國土者，即十身中國土身也。此國土
X14n0289_p0359b20║身，由轉彼器界，成法性土，故有不思議業用。華嚴
X14n0289_p0359b21║云：清淨玅法身，湛然應一切。今言三十二者，亦約
X14n0289_p0359b22║對機分限量耳。若約菩薩現十法界身，圓應羣機，
X14n0289_p0359b23║則無類不入，豈止三十二應哉？然三十二應，亦能
X14n0289_p0359b24║攝盡羣類。
X14n0289_p0359c01║世尊！若諸菩薩入三摩地，進修無漏，勝解現圓，我現
X14n0289_p0359c02║佛身而為說法，令其解脫。若諸有學寂靜玅明，勝玅
X14n0289_p0359c03║現圓，我於彼前現獨覺身而為說法，令其解脫。若諸
X14n0289_p0359c04║有學斷十二緣，緣斷勝性，勝玅現圓，我於彼前現緣
X14n0289_p0359c05║覺身而為說法，令其解脫。若諸有學得四諦空，修道
X14n0289_p0359c06║入滅，勝性現圓，我於彼前現聲聞身而為說法，令其
X14n0289_p0359c07║解脫。
X14n0289_p0359c08║此現四聖身也。言勝解者，若約唯識，於決定境印
X14n0289_p0359c09║持為性，不可引轉為業，此中則指所修因行已極，
X14n0289_p0359c10║所起證悟之智也。現圓者，即智證將徹未徹，將圓
X14n0289_p0359c11║未圓，菩薩則現身說法，亦機教相投，啐啄同時也。
X14n0289_p0359c12║孤山曰：指別圓機也。若菩薩入相似三摩地，進修
X14n0289_p0359c13║中道無漏，則分真勝解現圓，乃至若進修金剛無
X14n0289_p0359c14║漏，則究竟勝解現圓，大士皆現佛身，為說頓法，令
X14n0289_p0359c15║得分真究竟解脫。問：菩薩何能現佛身耶？答：心性
X14n0289_p0359c16║理顯，高下無殊，如鏡已明，形對像現。臣家之鏡，王
X14n0289_p0359c17║苟臨之，豈無王像？王家之鏡，臣苟臨之，豈無臣像？
X14n0289_p0359c18║當知人有高下，鏡無貴賤，然亦不妨明有優劣。問：
X14n0289_p0359c19║等覺菩薩，豈假初住現身說法耶？答：聞法得解，何
X14n0289_p0359c20║必求人？復假勝身，彌增內慧。且天魔現為佛像，麴
X14n0289_p0359c21║多尚乃致禮，況初住菩薩，玅理所現，等覺雖尊，焉
X14n0289_p0359c22║敢不仰？溫陵曰：出無佛世，觀物變易，自覺無生，故
X14n0289_p0359c23║名獨覺。樂獨善寂，求自然慧，故曰寂靜玅明。稟佛
X14n0289_p0359c24║之教，觀緣悟道，故曰緣覺。知迷勝性，由十二緣，緣
X14n0289_p0360a01║斷性顯，故曰緣斷勝性。勝性即無生性也。𭬥李曰：
X14n0289_p0360a02║三果已前，賢位聖位，俱屬有學，見道一十六心，斷
X14n0289_p0360a03║四諦下惑，證生空理，故曰得四諦空。初果後進，斷
X14n0289_p0360a04║三界八十一品俱生，品品皆證一分，擇滅無為，故
X14n0289_p0360a05║云修道入滅。
X14n0289_p0360a06║若諸眾生欲心明悟，不犯欲塵，欲身清淨，我於彼前
X14n0289_p0360a07║現梵王身而為說法，令其解脫。若諸眾生欲為天主，
X14n0289_p0360a08║統領諸天，我於彼前現帝釋身而為說法，令其成就。
X14n0289_p0360a09║若諸眾生欲身自在，遊行十方，我於彼前現自在天
X14n0289_p0360a10║身而為說法，令其成就。若諸眾生欲身自在，飛行虗
X14n0289_p0360a11║空，我於彼前現大自在天身而為說法，令其成就。若
X14n0289_p0360a12║諸眾生愛統鬼神，救護國土，我於彼前現天大將軍
X14n0289_p0360a13║身而為說法，令其成就。若諸眾生愛統世界，保護眾
X14n0289_p0360a14║生，我於彼前現四天王身而為說法，令其成就。若諸
X14n0289_p0360a15║眾生愛生天宮，驅使鬼神，我於彼前現四天王國太
X14n0289_p0360a16║子身而為說法，令其成就。
X14n0289_p0360a17║此現相天中說法也。欲心、欲身二欲字，皆是樂欲
X14n0289_p0360a18║之欲，謂樂欲心明悟而身清淨，以有欲塵則障塞
X14n0289_p0360a19║悟門，心不明了身亦穢濁，故樂不犯欲塵。此欲塵
X14n0289_p0360a20║不獨指人間麤弊之色，即他化之樂亦所不樂者
X14n0289_p0360a21║也。梵王即色界天主，亦三界主說法者。金光明經
X14n0289_p0360a22║云：大梵天王說出欲論解脫者，令其離欲塵而生
X14n0289_p0360a23║梵世也。帝釋即欲界第二天主，彼天橫有三十二
X14n0289_p0360a24║天，而帝釋統之說法，謂十善也。金光明云：釋提桓
X14n0289_p0360b01║因種種善論是也。言成就者，應其希求而滿其願
X14n0289_p0360b02║也。自在天是欲界頂天，梵語婆舍䟦提，此云他化
X14n0289_p0360b03║自在，假他所作以成己樂，即魔王天，欲界天主也。
X14n0289_p0360b04║或云：第六天上別有魔王居處，亦自在天攝。大自
X14n0289_p0360b05║在即色頂摩醯首羅天，大論云：三目八臂，騎白牛，
X14n0289_p0360b06║執白拂。又云：過淨居天有十住菩薩，號大自在，大
X14n0289_p0360b07║千教主是也。天大將軍，帝釋所管將也，分住三十
X14n0289_p0360b08║二天，各領鬼神鎮護四方。四天王者，上昇之元首，
X14n0289_p0360b09║下界之初天，於須彌山各居一埵，臣於帝釋，分統
X14n0289_p0360b10║四洲者也。四王太子，即那吒之類，跨握鬼物，護世
X14n0289_p0360b11║益人者也。四王當次帝釋後，天將軍似是四天所
X14n0289_p0360b12║統。
X14n0289_p0360b13║若諸眾生樂為人主，我於彼前現人王身而為說法，
X14n0289_p0360b14║令其成就。若諸眾生愛主族姓，世間推讓，我於彼前
X14n0289_p0360b15║現長者身而為說法，令其成就。若諸眾生愛談名言，
X14n0289_p0360b16║清淨自居，我於彼前現居士身而為說法，令其成就。
X14n0289_p0360b17║若諸眾生愛治國土，剖斷邦邑，我於彼前現宰官身
X14n0289_p0360b18║而為說法，令其成就。若諸眾生愛諸數術，攝衛自居，
X14n0289_p0360b19║我於彼前現婆羅門身而為說法，令其成就。若有男
X14n0289_p0360b20║子好學出家，持諸戒律，我於彼前現比丘身而為說
X14n0289_p0360b21║法，令其成就。若有女人好學出家，持諸禁戒，我於彼
X14n0289_p0360b22║前現比丘尼身而為說法，令其成就。若有男子樂持
X14n0289_p0360b23║五戒，我於彼前現優婆塞身而為說法，令其成就。若
X14n0289_p0360b24║有女子五戒自居，我於彼前現優婆夷身而為說法，
X14n0289_p0360c01║令其成就。若有女人內政立身，以修家國，我於彼前
X14n0289_p0360c02║現女主身及國夫人、命婦、大家而為說法，令其成就。
X14n0289_p0360c03║若有眾生不壞男根，我於彼前現童男身而為說法，
X14n0289_p0360c04║令其成就。若有處女愛樂處身，不求侵暴，我於彼前
X14n0289_p0360c05║現童女身而為說法，令其成就。
X14n0289_p0360c06║此現相人中說法也。所謂在天而天，在人而人，在
X14n0289_p0360c07║在稱尊也。王，往也，人皆歸往故。自金輪至粟散，皆
X14n0289_p0360c08║是人王所攝。粟散者，如邦國小王，散於天下，如粟
X14n0289_p0360c09║之多故也。長者具十德，謂姓貴、位高、大富、威猛、智
X14n0289_p0360c10║深、年耆、行淨、禮備、上歎、下歸，以德位俱隆，故世間
X14n0289_p0360c11║推讓也。居士者，不求仕宦，不樂名聞，博聞強識，以
X14n0289_p0360c12║道自娛者也。愛治國土，如立綱常，正風化之類。剖
X14n0289_p0360c13║斷邦邑，如片言折獄，一語解紛之類。三台輔相，州
X14n0289_p0360c14║牧縣長，各有所司，皆號宰官。愛諸術數者，即和合
X14n0289_p0360c15║占相，推步盈虗之類。攝衛自居者，如調護自心，延
X14n0289_p0360c16║年益壽之類。婆羅門，此云淨行，四姓之一也。諸律
X14n0289_p0360c17║者，自十戒進具，至二百五十戒。諸戒者，亦自五戒
X14n0289_p0360c18║進具，至五百戒也。優婆塞云近事男，優婆夷云近
X14n0289_p0360c19║事女，皆以五戒自守，堪任近侍比丘比丘尼者也。
X14n0289_p0360c20║女正位乎內，故曰內政。如貴而能勤，富而能儉，情
X14n0289_p0360c21║欲之感，無介容儀，厭昵之私，不形動靜，故曰立身。
X14n0289_p0360c22║家通大夫以下，國通諸侯以上，女主天子之后，國
X14n0289_p0360c23║夫人邦君之妻，命婦妻因夫榮之稱。大家者，如後
X14n0289_p0360c24║漢扶風曹世叔妻，同郡班彪之女，名昭字惠姬，和
X14n0289_p0361a01║帝數召入宮，令皇后貴人師事焉，號曰大家。不壞
X14n0289_p0361a02║男根，即終身不犯女色者。處女，未嫁之女，愛樂處
X14n0289_p0361a03║身，不求侵暴者。願為處女，而無慕夫之心，即有強
X14n0289_p0361a04║施聘幣，矢志不從者也。此皆菩薩調而應，偶而會，
X14n0289_p0361a05║竿木隨身，逢場作戲，所謂同事攝也。
X14n0289_p0361a06║若有諸天樂出天倫，我現天身而為說法，令其成就；
X14n0289_p0361a07║若有諸龍樂出龍倫，我現龍身而為說法，令其成就；
X14n0289_p0361a08║若有藥叉樂度本倫，我於彼前現藥叉身而為說法，
X14n0289_p0361a09║令其成就；若乾闥婆樂脫其倫，我於彼前現乾闥婆
X14n0289_p0361a10║身而為說法，令其成就；若阿修羅樂脫其倫，我於彼
X14n0289_p0361a11║前現阿修羅身而為說法，令其成就；若緊那羅樂脫
X14n0289_p0361a12║其倫，我於彼前現緊那羅身而為說法，令其成就；若
X14n0289_p0361a13║摩呼羅伽樂脫其倫，我於彼前現摩呼羅伽身而為
X14n0289_p0361a14║說法，令其成就；若諸眾生樂人修人，我現人身而為
X14n0289_p0361a15║說法，令其成就；若諸非人、有形無形、有想無想樂度
X14n0289_p0361a16║其倫，我於彼前皆現其身而為說法，令其成就。
X14n0289_p0361a17║此現八部身相也。上樂入故令其成就，此樂出故
X14n0289_p0361a18║亦令成就也。諸天樂出者，謂諸天愛樂，有不願受
X14n0289_p0361a19║天樂欲出天界者，即就其所好說法而出之也。現
X14n0289_p0361a20║龍身者，如龍樹化五百龍眾俱受具戒之類。藥叉，
X14n0289_p0361a21║此云輕捷，有三種：一在地，二在虗空，三天夜叉也。
X14n0289_p0361a22║地夜叉但以財施故不能飛空，天夜叉以車馬施
X14n0289_p0361a23║故能飛行。佛轉法輪時，地夜叉唱空夜叉聞，空夜
X14n0289_p0361a24║叉唱四天王聞，如是乃至梵天也。又云伺察，以守
X14n0289_p0361b01║護天門城池故。菩薩亦現身者，以菩薩面夜叉心
X14n0289_p0361b02║不隔一線故。乾闥婆云香陰，亦云尋香行，帝釋樂
X14n0289_p0361b03║神也。帝釋欲作樂燒沉水，此神體上有相出，即尋
X14n0289_p0361b04║香而往故。阿修羅云無端正，以女美男醜從男彰
X14n0289_p0361b05║名。亦云非天，以詐諂無天行故。菩薩亦現身者，以
X14n0289_p0361b06║瞋化瞋也。緊那羅形似人而頭有角，人見之言：人
X14n0289_p0361b07║耶？非人耶？因呼為疑神。天帝，絲竹樂神也。小劣乾
X14n0289_p0361b08║闥婆，乾闥婆奏世間樂，此奏出世樂也。摩呼羅伽
X14n0289_p0361b09║云大蟒神，如迦毗尊者為蟒受三歸，聽訖現老人
X14n0289_p0361b10║素服而去。足顯菩薩龍蛇混雜，無定名亦無定相
X14n0289_p0361b11║也。樂人修人者，謂在人中願世世不脫人身而進
X14n0289_p0361b12║修不怠者，為說人倫成就之也。長水云：有形如休
X14n0289_p0361b13║咎精明等，無形如空散銷沉等，有想如神鬼精靈
X14n0289_p0361b14║等，無想如精神化為土本金石等，皆非人也。
X14n0289_p0361b15║是名玅淨。三十二應入國土身，皆以三昧聞熏聞修，
X14n0289_p0361b16║無作玅力自在成就。
X14n0289_p0361b17║此結名也。應現即不無，染汙即不得，曰玅淨。若朝
X14n0289_p0361b18║曦散彩，明鏡現形，不勞精力，不費心思，曰無作玅
X14n0289_p0361b19║力。逐浪隨波，汎應曲當，曰自在成就。
X14n0289_p0361b20║世尊！我復以此聞熏聞修金剛三昧無作玅力，與諸
X14n0289_p0361b21║十方三世六道一切眾生同悲仰故，令諸眾生於我
X14n0289_p0361b22║身心獲十四種無畏功德。
X14n0289_p0361b23║此釋成下與眾生同一悲仰也。由菩薩證得眾生
X14n0289_p0361b24║同體大悲，故眾生悲苦仰樂，而菩薩即拔苦與樂
X14n0289_p0361c01║也。於我身心者，如一人有慶兆民賴之之謂。無畏
X14n0289_p0361c02║功德者，謂眾生遭苦難處怖畏，而一稱其名即蒙
X14n0289_p0361c03║救脫，不生怖畏即獲功德也。
X14n0289_p0361c04║一者、由我不自觀音，以觀觀者，令彼十方苦惱眾生，
X14n0289_p0361c05║觀其音聲，即得解脫。二者、知見旋復，令諸眾生，設入
X14n0289_p0361c06║大火，火不能燒。三者、觀聽旋復，令諸眾生，大水所漂，
X14n0289_p0361c07║水不能溺。四者、斷滅妄想，心無殺害，令諸眾生，入諸
X14n0289_p0361c08║鬼國，鬼不能害。五者、熏聞成聞，六根銷復，同於聲聽，
X14n0289_p0361c09║能令眾生，臨當被害，刀段段壞，使其兵戈，猶如割水，
X14n0289_p0361c10║亦如吹光，性無搖動。六者、聞熏精明，明徧法界，則諸
X14n0289_p0361c11║幽暗，性不能全，能令眾生，藥叉、羅剎、鳩槃茶鬼，及毗
X14n0289_p0361c12║舍遮、富單那等，雖近其傍，目不能視。七者、音性圓銷，
X14n0289_p0361c13║觀聽返入，離諸塵妄，能令眾生，禁繫枷鎖，所不能著。
X14n0289_p0361c14║八者、滅音圓聞，徧生慈力，能令眾生，經過險路，賊不
X14n0289_p0361c15║能劫。
X14n0289_p0361c16║此令眾生得八難無畏也。言我不但自觀音聲，自
X14n0289_p0361c17║得解脫，又能觀能念觀音之人，而以慈力加被，故
X14n0289_p0361c18║令苦惱眾生觀其音聲者，即得解脫也。葢至人無
X14n0289_p0361c19║已，靡所不已，故眾生悲苦，菩薩則拔苦，眾生仰樂，
X14n0289_p0361c20║菩薩則與樂，是自己解縛，而又解人之縛也。若曰
X14n0289_p0361c21║眾生自觀其音，即得解脫，則與菩薩無干，而曰於
X14n0289_p0361c22║我身心獲無畏功德，不亦左乎？知見是火因，觀聽
X14n0289_p0361c23║是水因，菩薩二因旋復，故令火燒水溺者，一稱其
X14n0289_p0361c24║名，火水皆不能燒溺也。問：菩薩見聞旋復，與眾生
X14n0289_p0362a01║何預，而令彼稱名者，即脫水火，何耶？答：昔蔡順之
X14n0289_p0362a02║母嚙指，而順心痛，豈非母子同體而相通乎？且凡
X14n0289_p0362a03║夫尚能如此，況證同體大悲者，疑其不能如是耶？
X14n0289_p0362a04║若曰不燒由己，不溺由己，俱無關於菩薩，則菩薩
X14n0289_p0362a05║何以稱同體大悲乎？心無殺害者，殺害是鬼因，而
X14n0289_p0362a06║菩薩斷鬼因，故令稱名。眾生入鬼國，而鬼不能害，
X14n0289_p0362a07║此亦仗菩薩加被力也。熏聞成聞者，謂菩薩以本
X14n0289_p0362a08║覺內熏，顛倒聞機，成真聞性，故令六根銷復皆同
X14n0289_p0362a09║耳。根，所謂一根反而六根銷也。刀段段壞，言能斫
X14n0289_p0362a10║之刀。割水吹光，言所斫之體，有身可以受刃。今六
X14n0289_p0362a11║根既銷，無受刃處，故兵無所措刃也。聞熏精明者，
X14n0289_p0362a12║言菩薩聞熏功極，內瑩發光，光徧法界，故無明性
X14n0289_p0362a13║皆不能全也。羅剎云可畏鬼，鳩槃茶即魘魅鬼，毗
X14n0289_p0362a14║舍遮即噉精氣鬼，富單那即熱病鬼。雖近其傍，目
X14n0289_p0362a15║不能視者，如土地不見洞山，鬼使不見主事僧，則
X14n0289_p0362a16║知惡鬼尚不能視，況加害乎？以明能破暗，近自銷
X14n0289_p0362a17║殞故。音性圓銷者，塵空也。觀聽反入者，根空也。由
X14n0289_p0362a18║菩薩根塵兩銷，則內無所繫，外無所縛，故離諸塵
X14n0289_p0362a19║妄。以此玅力加被眾生，能令枷鎖不能羈繫。若瞥
X14n0289_p0362a20║爾生情，則萬劫羈鎖，惡能脫哉？滅音圓聞者，謂菩
X14n0289_p0362a21║薩音塵已盡，聞性已圓，內外融通，同為一體，故一
X14n0289_p0362a22║切處徧生慈力。以此慈力加被眾生，能令磣心毒
X14n0289_p0362a23║人化為慈悲眷屬，無復惡心相向，故令眾生經險
X14n0289_p0362a24║路，而賊不能劫也。
X14n0289_p0362b01║九者熏聞離塵，色所不劫，能令一切多婬眾生遠離
X14n0289_p0362b02║貪欲。十者純音無塵，根境圓融，無對所對，能令一切
X14n0289_p0362b03║忿恨眾生離諸瞋恚。十一者銷塵旋明，法界身心猶
X14n0289_p0362b04║如瑠璃，朗徹無礙，能令一切昏鈍性障諸阿顛迦永
X14n0289_p0362b05║離痴暗。
X14n0289_p0362b06║此令眾生得三毒無畏也。旋聞脫塵，則不與物交，
X14n0289_p0362b07║故能隨色現色，而色不能劫，如水現影，如鏡現像，
X14n0289_p0362b08║影像安能劫水鏡哉？以此無貪玅力加被眾生，故
X14n0289_p0362b09║令多婬眾生離貪欲也。瞋恚生於鬪心，發於相忤，
X14n0289_p0362b10║今菩薩純一圓音，了無外相，既無接搆，又絕是非，
X14n0289_p0362b11║何恚之有？以此無瞋玅力加被眾生，能令眾生離
X14n0289_p0362b12║瞋恚也。銷昏翳之妄塵，旋精明之玅覺，故外而法
X14n0289_p0362b13║界，內而身心，朗徹無礙，如淨琉璃。以此無痴玅力
X14n0289_p0362b14║加被眾生，能令具縛諸阿顛迦永離癡暗。阿顛迦，
X14n0289_p0362b15║此云無善心，即極癡人也。
X14n0289_p0362b16║十二者、融形復聞，不動道場，涉入世間，不壞世界，能
X14n0289_p0362b17║徧十方供養微塵諸佛如來，各各佛邊為法王子，能
X14n0289_p0362b18║令法界無子眾生欲求男者，誕生福德智慧之男。十
X14n0289_p0362b19║三者、六根圓通，明照無二，含十方界，立大圓鏡空如
X14n0289_p0362b20║來藏，承順十方微塵如來秘密法門，受領無失，能令
X14n0289_p0362b21║法界無子眾生欲求女者，誕生端正福德、柔順眾人、
X14n0289_p0362b22║愛敬有相之女。
X14n0289_p0362b23║此令眾生得二求無畏也。融形復聞者，形舉一身
X14n0289_p0362b24║而言，謂渾身成一圓融清淨寶覺。若身相不融，則
X14n0289_p0362c01║此身非彼，彼身非此，安得不起而昇，如月印千江
X14n0289_p0362c02║乎？由身相既融，故能不動道場，遍一切處，各各佛
X14n0289_p0362c03║邊，為法王子。雖為佛子，不失眾生，故又為法界無
X14n0289_p0362c04║子眾生作子也。由菩薩福慧兩足，具男子德，故能
X14n0289_p0362c05║以福慧之男，應其求也。明照無二者，謂眼如耳，耳
X14n0289_p0362c06║如鼻，皆可互用故。含十方界者，含育如來玅寶王
X14n0289_p0362c07║剎故。由圓鏡智，明照無二，故立大圓鏡，以顯無像
X14n0289_p0362c08║不現。由平等空，含十方界，故立空如來藏，以明無
X14n0289_p0362c09║物不容。唯含故，能承順法門；唯明照故，能受領無
X14n0289_p0362c10║失。由菩薩含容承順，具女子德，故能以柔順愛敬
X14n0289_p0362c11║之女，應其求也。
X14n0289_p0362c12║十四者、此三千大千世界百億日月現住世間諸法
X14n0289_p0362c13║王子，有六十二恒河沙數，修法垂範、教化眾生、隨順
X14n0289_p0362c14║眾生，方便智慧各各不同，由我所得圓通本根發玅
X14n0289_p0362c15║耳門，然後身心微玅含容周遍法界，能令眾生持我
X14n0289_p0362c16║名號，與彼共持六十二億恒河沙諸法王子，二人福
X14n0289_p0362c17║德正等無異。世尊！我一名號與彼眾多名號無異，由
X14n0289_p0362c18║我修習得真圓通，是名十四施無畏力福備眾生。
X14n0289_p0362c19║此令眾生稱名無畏也。六十二億菩薩，雖自利利
X14n0289_p0362c20║他法門，各各差別，然我所得圓通本根，只在耳根
X14n0289_p0362c21║一門發玅，能令一身應無量身，一心應無量心，含
X14n0289_p0362c22║容周遍，自在無礙，則知六十二億恒沙菩薩所證，
X14n0289_p0362c23║皆不離我法界海慧，故持我一名功德，與持眾名
X14n0289_p0362c24║功德，等無有異。孤山曰：法華亦有此較量，及觀此
X14n0289_p0363a01║經，方知彼意。葢此方眾生，耳根利故，受道者多，所
X14n0289_p0363a02║以觀音化勝；餘根鈍故，受道者少，所以諸聖化劣。
X14n0289_p0363a03║是知行位雖齊，對機有異，總彼？河沙菩薩，止敵觀
X14n0289_p0363a04║音一人，故使持名二福正等。據此所說，已自密簡
X14n0289_p0363a05║耳根圓通，為未曉者，更俟文殊詳擇耳。
X14n0289_p0363a06║世尊！我又獲是圓通修證無上道故，又能善獲四不
X14n0289_p0363a07║思議無作玅德。
X14n0289_p0363a08║此明四不思議，融前二觀也。前雖顯明上同下合，
X14n0289_p0363a09║皆是隨機，猶有限量，猶可心思言議。此更充其圓
X14n0289_p0363a10║極之量，則不容擬議矣。觀修證無上道一語，自是
X14n0289_p0363a11║等覺所證，故溫陵以等覺釋之。
X14n0289_p0363a12║一者、由我初獲玅玅聞心，心精遺聞，見聞覺知不能
X14n0289_p0363a13║分隔，成一圓融清淨寶覺，故我能現眾多玅容，能說
X14n0289_p0363a14║無邊秘密神呪。其中或現一首、三首、五首、七首、九首、
X14n0289_p0363a15║十一首，如是乃至一百八首、千首、萬首、八萬四千爍
X14n0289_p0363a16║迦羅首；二臂、四臂、六臂、八臂、十臂、十二臂、十四、十六、
X14n0289_p0363a17║十八、二十至二十四，如是乃至一百八臂、千臂、萬臂、
X14n0289_p0363a18║八萬四千母陀羅臂；二目、三目、四目、九目，如是乃至
X14n0289_p0363a19║一百八目、千目、萬目、八萬四千清淨寶目。或慈、或威、
X14n0289_p0363a20║或定、或慧，救護眾生，得大自在。
X14n0289_p0363a21║此明一身多身不思議也。言二十四聖所證圓通，
X14n0289_p0363a22║一一皆玅，而我所證耳根圓通，是一切圓通根本，
X14n0289_p0363a23║為玅中玅，故曰玅玅。聞心下，復釋云：即此聞心知
X14n0289_p0363a24║玅玅者，由彼一拔聞根，令其六根一時俱拔，故令
X14n0289_p0363b01║見聞覺知不能分隔，復還一真法界之體，故於一
X14n0289_p0363b02║身現眾多身，於眾多身說無邊呪也。爍迦羅，云堅
X14n0289_p0363b03║固母。陀羅，云印清淨寶。目，即金剛正眼。首，為六用
X14n0289_p0363b04║之總。臂，表提接之悲。目，表照了之智。對眾生八萬
X14n0289_p0363b05║四千塵勞，以顯八萬四千手眼。但眾生渾身手眼，
X14n0289_p0363b06║迷而不知，俱成業用。菩薩得之，如春入律，如月行
X14n0289_p0363b07║空，信手拈來，俱成玅用。或施慈以攝善人之心，或
X14n0289_p0363b08║彰威以折邪魔之膽，定以杜散動之門，慧以破無
X14n0289_p0363b09║明之窟，故能汎應塵勞，曲施誘廸，無不如心，故曰
X14n0289_p0363b10║得大自在。
X14n0289_p0363b11║二者、由我聞思脫出六塵，如聲度垣不能為礙，故我
X14n0289_p0363b12║玅能現一一形、誦一一呪，其形其呪能以無畏施諸
X14n0289_p0363b13║眾生，是故十方微塵國土皆名我為施無畏者。
X14n0289_p0363b14║此明各身各形不思議也。由眾生機器不同故，對
X14n0289_p0363b15║機現形亦不同。由眾生習氣不同故，對機說呪亦
X14n0289_p0363b16║不同。其一一身一一呪，皆以無畏施諸眾生，而令
X14n0289_p0363b17║微塵國土眾生，悉皆稱為施無畏者。
X14n0289_p0363b18║三者、由我修習本玅圓通，清淨本根，所遊世界，皆令
X14n0289_p0363b19║眾生捨身珍寶，求我哀愍。
X14n0289_p0363b20║此明過化不思議也。由我已得清淨本根，於六塵
X14n0289_p0363b21║境毫無戀著，悉能捨施，故所遊世界皆過化存神，
X14n0289_p0363b22║亦捨所珍求我哀受，故知唯我不取而人則與。
X14n0289_p0363b23║四者、我得佛心證於究竟，能以珍寶種種供養十方
X14n0289_p0363b24║如來，旁及法界六道眾生，求妻得妻，求子得子，求三
X14n0289_p0363c01║昧得三昧，求長壽得長壽，如是乃至求大涅槃得大
X14n0289_p0363c02║涅槃。
X14n0289_p0363c03║此明供養不思議也。我得佛心者，謂初獲如來藏
X14n0289_p0363c04║心也。證於究竟者，畢獲如來藏心也。由始終得此
X14n0289_p0363c05║如來藏心故，能運出家珍廣作佛事，既以種種法
X14n0289_p0363c06║寶供佛，復以種種財法無畏等施眾生。以菩薩觀
X14n0289_p0363c07║法界眾生全是佛體故，妻子長壽是世間樂，三昧
X14n0289_p0363c08║涅槃是出世樂。
X14n0289_p0363c09║佛問圓通：我從耳門圓照三昧，緣心自在，因入流相，
X14n0289_p0363c10║得三摩提，成就菩提，斯為第一。世尊！彼佛如來歎我
X14n0289_p0363c11║善得圓通法門，於大會中授記我為觀世音號，由我
X14n0289_p0363c12║觀聽十方圓明，故觀音名徧十方界。
X14n0289_p0363c13║此結圓通也。言我從耳根一門深入，彼六知根應
X14n0289_p0363c14║拔圓脫，故得上同諸佛，下合眾生，隨緣施設，無不
X14n0289_p0363c15║自在。故法集經云：能知一切唯是一心，名心自在。
X14n0289_p0363c16║能於掌中出諸珍寶，亦以虗空而為庫藏，名物自
X14n0289_p0363c17║在。一切身口意業以智為本，名智自在。因入流相
X14n0289_p0363c18║得三摩提者，結因心也。成就菩提者，結果覺也。世
X14n0289_p0363c19║尊下，兼明得記得名，皆由此門也。由菩薩以十方
X14n0289_p0363c20║耳目為觀聽，故十方觀聽皆是菩薩耳目。尚書云：
X14n0289_p0363c21║天視自我民視，天聽自我民聽。近之。
X14n0289_p0363c22║爾時，世尊於師子座，從其五體同放寶光，遠灌十方
X14n0289_p0363c23║微塵如來及法王子諸菩薩頂。彼諸如來亦於五體
X14n0289_p0363c24║同放寶光，從微塵方來灌佛頂，并灌會中諸大菩薩
X14n0289_p0364a01║及阿羅漢。林木池沼皆演法音，交光相羅如寶絲網。
X14n0289_p0364a02║是諸大眾得未曾有，一切普獲金剛三昧。即時天雨
X14n0289_p0364a03║百寶蓮華，青黃赤白間錯紛糅，十方虗空成七寶色。
X14n0289_p0364a04║此娑婆界大地山河俱時不現，唯見十方微塵國土
X14n0289_p0364a05║合成一界，梵唄咏歌自然敷奏。
X14n0289_p0364a06║此如來圓證諸聖圓通也。五體同放寶光者，以顯
X14n0289_p0364a07║渾身是大光明藏也。諸佛交會灌頂者，以顯十方
X14n0289_p0364a08║如來同證頂法也。併灌菩薩羅漢者，即其所證圓
X14n0289_p0364a09║通本無優劣，皆是如來一光所攝也。林木演音交
X14n0289_p0364a10║光相羅者，以顯根塵既銷音光交羅，非若織妄相
X14n0289_p0364a11║成世界相涉也。一切普獲金剛三昧者，以顯首楞
X14n0289_p0364a12║嚴王即是金剛寶覺平等法界也。十方國土合成
X14n0289_p0364a13║一界者，以顯數量銷滅通為一佛國土也。梵唄咏
X14n0289_p0364a14║歌自然敷奏者，以顯圓通法樂無乎不在也。
X14n0289_p0364a15║於是如來告文殊師利法王子：汝今觀此二十五無
X14n0289_p0364a16║學諸大菩薩及阿羅漢，各說最初成道方便，皆言修
X14n0289_p0364a17║習真實圓通，彼等修行實無優劣前後差別。我今欲
X14n0289_p0364a18║令阿難開悟二十五行，誰當其根？兼我滅後，此界眾
X14n0289_p0364a19║生入菩薩乘求無上道，何方便門得易成就？
X14n0289_p0364a20║此勅文殊選擇圓通也。修行實無優劣者，正如一
X14n0289_p0364a21║火因然得草火木火種種之號，一水就用成或羮
X14n0289_p0364a22║或酒多多之名，非水火有異也。誰當其根者，雖知
X14n0289_p0364a23║諸聖證入皆同，不知誰可對阿難之機也。何方便
X14n0289_p0364a24║門得易成就者，言不但當現在一人之機，即滅度
X14n0289_p0364b01║後諸修行者必從何門而入，易得成就也。
X14n0289_p0364b02║文殊師利法王子奉佛慈旨，即從座起，頂禮佛足，承
X14n0289_p0364b03║佛威神，說偈對佛：覺海性澄圓，圓澄覺元玅。元明照
X14n0289_p0364b04║生所，所立照性亡。迷妄有虗空，依空立世界。想澄成
X14n0289_p0364b05║國土，知覺乃眾生。空生大覺中，如海一漚發。有漏微
X14n0289_p0364b06║塵國，皆依空所生。漚滅空本無，況復諸三有。歸元性
X14n0289_p0364b07║無二，方便有多門。聖性無不通，順逆皆方便。初心入
X14n0289_p0364b08║三昧，遲速不同倫。
X14n0289_p0364b09║此明從真起妄，故有返妄歸真。由返妄歸真，路有
X14n0289_p0364b10║遲速，故須選根也。言玅覺性海，本來澄清圓滿。而
X14n0289_p0364b11║圓澄覺性，本來自玅，不假作為，亦無方所。良由元
X14n0289_p0364b12║明性體，忽起照用，遂落方所。所既妄立，而照用之
X14n0289_p0364b13║本性遂亡，此即依本覺而成業識也。既迷性覺而
X14n0289_p0364b14║成業識，遂迷性空而成頑空。由是空晦暗中，結暗
X14n0289_p0364b15║為色，復立無情有情二種世界，以取一分浮虗亂
X14n0289_p0364b16║想凝結而無知者成器界，一分浮虗妄想凝結而
X14n0289_p0364b17║有知者成根身，此即依無明業識生起相見二分
X14n0289_p0364b18║也。殊不知虗空生乎大覺性中，不異一漚之發大
X14n0289_p0364b19║海。空尚如此，況有漏微塵國土，悉依虗空建立者，
X14n0289_p0364b20║其眇小可知矣。若了漚滅，則空亦本無，況從虗空
X14n0289_p0364b21║所生三有而獨存耶？故知若得歸元覺性，固無有
X14n0289_p0364b22║二。但欲入此無二覺性，則方便固有多門，不止一
X14n0289_p0364b23║途。若是聖人全證此性，則法法圓融，事事無礙。故
X14n0289_p0364b24║或憎或愛，或苦或樂，無非皆是入理之門，不須揀
X14n0289_p0364c01║擇。若初發心人，欲入三昧，而得圓根與不圓根，日
X14n0289_p0364c02║劫相倍，則定有遲速，故必用選根也。言遲速者，謂
X14n0289_p0364c03║聞法有一念便得無心者，有至十地乃得無心者。
X14n0289_p0364c04║色想結成塵，精了不能徹，如何不明徹？於是獲圓通。
X14n0289_p0364c05║音聲雜語言，但伊名句味，一非含一切，云何獲圓通？
X14n0289_p0364c06║香以合中知，離則元無有，不恒其所覺，云何獲圓通？
X14n0289_p0364c07║味性非本然，要以味時有，其覺不恒一，云何獲圓通？
X14n0289_p0364c08║觸以所觸明，無所不明觸，合離性非定，云何獲圓通？
X14n0289_p0364c09║法稱為內塵，憑塵必有所，能所非徧涉，云何獲圓通？
X14n0289_p0364c10║此揀六塵，非圓通也。前云彼等修行，實無優劣。但
X14n0289_p0364c11║對此方之機，有遲有速。故令文殊向無優劣處，強
X14n0289_p0364c12║分優劣。無差別處，強分差別。於是將二十四聖，掂
X14n0289_p0364c13║斤播兩，一一品題，皆不當此方圓通之本末。後獨
X14n0289_p0364c14║選耳根一門，為最勝焉。沙陀雖觀色性空而悟入，
X14n0289_p0364c15║但此色性，是雜妄想而結成質礙之物。既雜妄想
X14n0289_p0364c16║而生，則精了性不能明徹。豈有不明不徹，昏昏擾
X14n0289_p0364c17║擾之物，初心依之而欲證圓通耶。陳如雖聞法音
X14n0289_p0364c18║而悟入，但此聲一落言詮，即屬名句。以名詮自性，
X14n0289_p0364c19║句詮差別。文即是字，為二所依。古以文為味者，字
X14n0289_p0364c20║能顯二，如味能顯食中之鹹淡也。且理圓言徧，一
X14n0289_p0364c21║言不能徧攝一切，云何依之而欲證圓通耶。香嚴
X14n0289_p0364c22║雖齅香塵而悟入，然香塵合鼻則有知，離鼻則無
X14n0289_p0364c23║知，既此香有合有離，則此知亦或有或無，是則覺
X14n0289_p0364c24║知之性尚不能恒，誰曰因此而欲證入圓通耶？藥
X14n0289_p0365a01║王雖因味塵而悟入，但此味性亦非本來常然之
X14n0289_p0365a02║體，亦因味合而有，既不能令味性恒一，云何因此
X14n0289_p0365a03║而欲證圓通耶？䟦陀雖因觸塵而悟入，然此觸塵
X14n0289_p0365a04║必以身為能觸，物為所觸，能所兩合，方有中間冷、
X14n0289_p0365a05║暖、澁、滑之觸相，若無所觸與能觸合，則觸相不顯，
X14n0289_p0365a06║況此觸相或合或離，性非有定，云何依此而欲證
X14n0289_p0365a07║圓通耶？迦葉雖因法塵而悟入，然法塵是前五塵
X14n0289_p0365a08║落謝影子，稱為內塵，若此意根既憑內塵而有，則
X14n0289_p0365a09║此內塵必有方所，既有能所，則不能徧涉初心之
X14n0289_p0365a10║人，云何因此而欲證圓通耶？
X14n0289_p0365a11║見性雖洞然，明前不明後，四維虧一半，云何獲圓通？
X14n0289_p0365a12║鼻息出入通，現前無交氣，支離匪涉入，云何獲圓通？
X14n0289_p0365a13║舌非入無端，因味生覺了，味亡了無有，云何獲圓通？
X14n0289_p0365a14║身與所觸同，各非圓覺觀，涯量不冥會，云何獲圓通？
X14n0289_p0365a15║知根雜亂思，湛了終無見，想念不可脫，云何獲圓通？
X14n0289_p0365a16║此揀五根非圓通也。律陀因見性而悟入，然見性
X14n0289_p0365a17║雖是洞然明白，但能見前三方二隅，向後一方二
X14n0289_p0365a18║隅即不能見，云何依此不圓之根而欲證圓通耶？
X14n0289_p0365a19║槃特因鼻根悟入，但鼻根出則取香，入則聞香，而
X14n0289_p0365a20║缺中交，既缺中交，則支離間斷，不相涉入，云何依
X14n0289_p0365a21║此支離之物而欲證圓通耶？鉢提因舌根而悟入，
X14n0289_p0365a22║然此舌根不是入於無端而顯，必因味及方生覺
X14n0289_p0365a23║了，若味一亡，則此覺了亦不可得，云何依此而欲
X14n0289_p0365a24║證圓通耶？畢陵因身根而悟入，然此身根要與所
X14n0289_p0365b01║觸相同而後了，以觸非身而不知，身非觸而不顯，
X14n0289_p0365b02║既有能所，則各有邊際，不能冥會，云何依此有量
X14n0289_p0365b03║之物而欲證圓通耶？須菩提因意根而悟入，然此
X14n0289_p0365b04║知根雜於意識亂思，已成渾濁，則湛了性終不能
X14n0289_p0365b05║見，正如非想天人入非想定，微細研窮，猶不能見，
X14n0289_p0365b06║報盡還墜，是則久修之人尚不能脫想念，云何初
X14n0289_p0365b07║心乃欲依此證圓通耶？
X14n0289_p0365b08║識見雜三和，詰本稱非相，自體先無定，云何獲圓通？
X14n0289_p0365b09║心聞洞十方，生於大因力，初心不能入，云何獲圓通？
X14n0289_p0365b10║鼻想本權機，秪令攝心住，住成心所住，云何獲圓通？
X14n0289_p0365b11║說法弄音文，開悟先成者，名句非無漏，云何獲圓通？
X14n0289_p0365b12║持犯但束身，非身無所束，元非徧一切，云何獲圓通？
X14n0289_p0365b13║神通本宿因，何關法分別？念緣非離物，云何獲圓通？
X14n0289_p0365b14║此揀六識非圓通也。舍利弗！因眼識而悟入，雖此
X14n0289_p0365b15║識因根塵和合而生，若詰其本，則無定相。體既無
X14n0289_p0365b16║定，云何依此而欲證圓通乎？普賢！因耳識而悟入，
X14n0289_p0365b17║雖此心開，洞徹十方，皆由修普賢大行所致，非初
X14n0289_p0365b18║心小機所能得入，云何於此而欲證圓通耶？孫陀
X14n0289_p0365b19║羅！因鼻識而悟入，然此鼻觀元是權機，令彼收攝
X14n0289_p0365b20║散心而得暫住，實非無住真心。若使心既有住，則
X14n0289_p0365b21║定有所住之處，云何依有住心而欲證圓通耶？富
X14n0289_p0365b22║樓那！因舌識而悟入，然說法者雖由舌識調弄語
X14n0289_p0365b23║言文字，亦是滿慈曠劫已來宿因成熟，具辨才力，
X14n0289_p0365b24║故得開悟，非由一時舌識所能。況名句是不相應
X14n0289_p0365c01║行，元屬有為，非無漏法，云何於此而欲證圓通耶？
X14n0289_p0365c02║波離！因身識而悟入，然此持戒但能檢束身識，除
X14n0289_p0365c03║身識外，更無所束，以束此不能束彼。既不能徧束
X14n0289_p0365c04║一切，則所遺尚多，云何依此而欲證圓通耶？目連！
X14n0289_p0365c05║因意識而悟入，然意識是法塵分別之性，神通是
X14n0289_p0365c06║曠劫宿因之力，了無關涉。即使神通因意識有，而
X14n0289_p0365c07║此意識念念攀緣，不能離物，云何依此而欲證圓
X14n0289_p0365c08║通耶？
X14n0289_p0365c09║若以地性觀，堅礙非通達，有為非聖性，云何獲圓通？
X14n0289_p0365c10║若以水性觀，想念非真實，如如非覺觀，云何獲圓通？
X14n0289_p0365c11║若以火性觀，厭有非真離，非初心方便，云何獲圓通？
X14n0289_p0365c12║若以風性觀，動寂非無對，對非無上覺，云何獲圓通？
X14n0289_p0365c13║若以空性觀，昏鈍先非覺，無覺異菩提，云何獲圓通？
X14n0289_p0365c14║若以識性觀，觀識非常住，存心乃虗妄，云何獲圓通？
X14n0289_p0365c15║諸行是無常，念性元生滅，因果今殊感，云何獲圓通？
X14n0289_p0365c16║此揀七大非圓通也。持地因地大而悟入，然此地
X14n0289_p0365c17║性是堅固質礙之物，不能四通八達，抑且平填要
X14n0289_p0365c18║物多屬有為功行，遇佛平心方得聖性，今初心人
X14n0289_p0365c19║全涉有為，云何依此有為而欲證圓通耶？月光因
X14n0289_p0365c20║水大而悟入，且此水觀正由繫想所成，非真實性，
X14n0289_p0365c21║況如如不動之體，非生滅覺觀之心，云何依此分
X14n0289_p0365c22║別覺觀而欲證圓通耶？烏芻因火大而悟入，且彼
X14n0289_p0365c23║遍觀火性亦是厭而求離，非真實本離之法，亦非
X14n0289_p0365c24║初心一定之方，云何於此而欲證圓通耶？琉璃光
X14n0289_p0366a01║因風大而悟入，但彼遍觀四大身心皆是風力所
X14n0289_p0366a02║轉，則是有動有靜，是對待法，既有對待非無上覺，
X14n0289_p0366a03║云何於此而欲證圓通乎？虗空藏以空大而悟入，
X14n0289_p0366a04║且此空性是晦昧所成頑鈍之物，非有知覺，既無
X14n0289_p0366a05║知覺即非靈明智體，云何於此而欲證圓通乎？彌
X14n0289_p0366a06║勒因識大而悟入，然此識性念念生滅，非常住性，
X14n0289_p0366a07║元屬虗妄，云何於此而欲證圓通耶？大勢至以六
X14n0289_p0366a08║根念佛而悟入，凡有動作皆屬行陰，既屬行陰定
X14n0289_p0366a09║是無常，今念性既屬生滅因，必不能證不生滅果，
X14n0289_p0366a10║云何於此而欲證圓通耶？
X14n0289_p0366a11║我今白世尊，佛出娑婆界，此方真教體，清淨在音聞，
X14n0289_p0366a12║欲取三摩提，實以聞中入。
X14n0289_p0366a13║此下獨選耳根為圓通也。溫陵云：聖人設教，隨方
X14n0289_p0366a14║不同。或有佛土，以佛光明為佛事。或有佛土，以佛
X14n0289_p0366a15║菩提樹為佛事。乃至或以園林臺觀，或以虗空，或
X14n0289_p0366a16║以寂無說示。如香積佛國，無文字說，但以眾香，令
X14n0289_p0366a17║諸天人得入律行。而此方教體，全藉音聞。欲取正
X14n0289_p0366a18║定，必由聞入者，以各隨機緣故也。正脉云：此方二
X14n0289_p0366a19║句，意謂此方耳根偏利，皆由聞性徧達無量差別
X14n0289_p0366a20║事理。故佛對此一方機宜，而以音聲施作佛事，所
X14n0289_p0366a21║以逗彼聞根之利。是則合音與聞，乃為此方清淨
X14n0289_p0366a22║教體。雖常途但取音聲為教，似不兼聞。不知離彼
X14n0289_p0366a23║聽者之聞根，則音聲泯然無托，教體奚得而存耶。
X14n0289_p0366a24║故知教體雖在音聞，而欲入正定者，豈可捨教體
X14n0289_p0366b01║而別取，應從耳根聞性而入也。良以聲教但為弄
X14n0289_p0366b02║引，聞性實為妙心。故領悟雖是雙托音聞，而修定
X14n0289_p0366b03║但宜單取聞性。故曰：須以聞中入也。是則從選根
X14n0289_p0366b04║已來，惟此一句，方是決定分明指出耳根為圓通
X14n0289_p0366b05║本根至妙之法門矣。
X14n0289_p0366b06║離苦得解脫，良哉觀世音。於恒沙劫中，入微塵佛國，
X14n0289_p0366b07║得大自在力，無畏施眾生。妙音觀世音，梵音海潮音，
X14n0289_p0366b08║救世悉安寧，出世獲常住。
X14n0289_p0366b09║此讚能證人自利利他之德也。離苦者，離二死苦。
X14n0289_p0366b10║得解脫者，得人法二種解脫。言從聞性而得離繫
X14n0289_p0366b11║自在者，唯觀音為能也。舉沙劫，則時為極長。舉塵
X14n0289_p0366b12║剎，則處為極廣。得大自在力者，嘆三十二應，隨緣
X14n0289_p0366b13║說法也。無畏施眾生者，嘆十四無畏，尋聲救苦也。
X14n0289_p0366b14║三十二應，隨類說法，而不失其本音，曰妙音。三塗
X14n0289_p0366b15║八難，齊觀並救，而以無畏施眾生，曰觀世音。本根
X14n0289_p0366b16║清淨，而無染著，曰梵音。徧赴其求，而不失時，曰海
X14n0289_p0366b17║潮音。具此四音，故救世間在苦難者，悉得安寧。復
X14n0289_p0366b18║令出世者，亦得常住之果也。
X14n0289_p0366b19║我今啟如來，如觀音所說。譬如人靜居，十方俱擊鼓，
X14n0289_p0366b20║十處一時聞，此則圓真實。目非觀障外，口鼻亦復然，
X14n0289_p0366b21║身以合方知，心念紛無緒。隔垣聽音響，遐邇俱可聞，
X14n0289_p0366b22║五根所不齊，是則通真實。音聲性動靜，聞中為有無？
X14n0289_p0366b23║無聲號無聞，非實聞無性。聲無既無滅，聲有亦非生，
X14n0289_p0366b24║生滅二圓離，是則常真實。縱令在夢想，不為不思無，
X14n0289_p0366c01║覺觀出思惟，身心不能及。
X14n0289_p0366c02║此顯耳根功德之勝也。俱擊俱聞，顯其圓也；逈異
X14n0289_p0366c03║五根，顯其通也；生滅遠離，寤寐恒一，顯其常也。以
X14n0289_p0366c04║聞性徧一切處，十方聲塵應時而有，無有前後，同
X14n0289_p0366c05║時週徧。以聲處全聞，聞處無法，即是本性自具，非
X14n0289_p0366c06║待證聖方有斯事。故高城和尚云：應耳時，若幽谷，
X14n0289_p0366c07║大小音聲無不足，十方鐘皷一時鳴，靈光運運常
X14n0289_p0366c08║相續。所謂圓真實也。目非觀障外者，如隔紙膜不
X14n0289_p0366c09║見外邊，隔皮膚不見五臟是也。身以合方知，口鼻
X14n0289_p0366c10║亦復然者，以此三根皆合中知，略離尺寸便不知
X14n0289_p0366c11║故。意根雖通，而散亂不常。若耳根者，隔垣皆聽，非
X14n0289_p0366c12║若眼根隔紙膚而不見；遐邇俱聞，非若三根離尺
X14n0289_p0366c13║寸而不知；無思常靜，非若意根之常思而散動。此
X14n0289_p0366c14║五根之所不齊，而耳根為最，所謂通真實也。且音
X14n0289_p0366c15║聲有動靜，在聞性中或有或無而顛倒者，乃以寂
X14n0289_p0366c16║然無聲惑為無聞，然非聞性實無，以此聞性不隨
X14n0289_p0366c17║聲生聲滅故。即使在夢想中，正當獨頭意識用事
X14n0289_p0366c18║之時，似乎聞性暫斷，然猶聞舂擣聲惑為鼓響，則
X14n0289_p0366c19║知不為不思而滅。是則聞性之體用出於思惟之
X14n0289_p0366c20║外，此身心之所不及，所謂常真實也。此三種真實，
X14n0289_p0366c21║皆是凡夫現具，不待證而後有。若就此更修，是順
X14n0289_p0366c22║風行船，因風吹火，何難之有？
X14n0289_p0366c23║今此娑婆國，聲論得宣明。眾生迷本聞，循聲故流轉。
X14n0289_p0366c24║阿難縱強記，不免落邪思。豈非隨所淪，旋流獲無妄。
X14n0289_p0367a01║此明耳根最便初心也。言此方之機，耳根明利，必
X14n0289_p0367a02║須語言，方得明了。故對此方偏利之根，廣宣一切
X14n0289_p0367a03║經論。而經論所詮，無非發明圓湛妙性。而圓湛妙
X14n0289_p0367a04║性，不離能聞之根性。因當借聲論，而反聞自性。若
X14n0289_p0367a05║因指而見月，而眾生不達如來本意，反迷自己本
X14n0289_p0367a06║有聞性，循聲逐響，不顧本聞，所以便隨語脉流轉，
X14n0289_p0367a07║何異執指為月哉。抑且不獨眾生循聲流轉，即阿
X14n0289_p0367a08║難縱能強記十方如來十二部經，清淨妙理，如恒
X14n0289_p0367a09║河沙，尚不免落於邪思，溺於婬舍，不得自由。豈非
X14n0289_p0367a10║隨彼聲塵，不能自反，而被淪溺者耶。若知循聲流
X14n0289_p0367a11║轉，則知旋流必獲無妄矣。是則耳根與此方根機，
X14n0289_p0367a12║藥病相投，一切初心，無不可用。所謂瘥病不假驢
X14n0289_p0367a13║䭾藥也。
X14n0289_p0367a14║阿難汝諦聽，我承佛威力，宣說金剛王，如幻不思議，
X14n0289_p0367a15║佛母真三昧。汝聞微塵佛，一切秘密門，欲漏不先除，
X14n0289_p0367a16║畜聞成過誤。將聞持佛佛，何不自聞聞？
X14n0289_p0367a17║此專囑當機，必依此門而修也。言我今日選根，皆
X14n0289_p0367a18║是承佛威力，亦非自專自用，故為低昂。然此所說
X14n0289_p0367a19║者，即前金剛王寶覺，如幻三摩提，十方薄伽梵，一
X14n0289_p0367a20║路涅槃門也。汝聞下，出其循聲流轉之過。言汝記
X14n0289_p0367a21║持佛法已為極多，然唯樂多聞不除欲漏，故所畜
X14n0289_p0367a22║愈多而愛根愈深，無益於道徒增過誤，是以不免
X14n0289_p0367a23║摩登之難。故先德云：祖師言句如破草鞋，寧可赤
X14n0289_p0367a24║脚不著最好。將聞二句，正激其反聞也。言汝將此
X14n0289_p0367b01║聞機以記持佛，佛法何不旋此聞機而自聞其聞
X14n0289_p0367b02║性乎？且如來設教無非欲人自悟本性，今乃棄本
X14n0289_p0367b03║性而務馳言教，豈如來設教之意哉？葢多聞則心
X14n0289_p0367b04║放而難收，反聞則神凝而易入，故令其一反聞而
X14n0289_p0367b05║即得無妄矣。此二句實對多聞之妙藥也。昔宋孝
X14n0289_p0367b06║宗問天竺僧曰：觀音手中持數珠念甚麼？曰：念觀
X14n0289_p0367b07║音。又問：自念己號作麼？曰：求人不如求自己。正此
X14n0289_p0367b08║意也。
X14n0289_p0367b09║聞非自然生，因聲有名字。旋聞與聲脫，能脫欲誰名。
X14n0289_p0367b10║一根既返源，六根成解脫。見聞如幻翳，三界若空華。
X14n0289_p0367b11║聞復翳根除，塵消覺圓淨。淨極光通達，寂照含虗空。
X14n0289_p0367b12║却來觀世間，猶如夢中事。摩登伽在夢，誰能留汝形。
X14n0289_p0367b13║此下極顯反聞之益也。言此顛倒聞機，非是自然
X14n0289_p0367b14║生起，特因聲塵動靜相擊，粘湛發聽，故聽精映聲，
X14n0289_p0367b15║遂卷聲而成結，於是即有耳根之名。既知聲卷而
X14n0289_p0367b16║成結，應知脫聲而成解，故欲解者必旋聞而與聲
X14n0289_p0367b17║脫也。若所脫之塵既銷，能脫之根亦盡，豈復有耳
X14n0289_p0367b18║根之名乎？所謂塵既不緣，根無所偶也。若此一根
X14n0289_p0367b19║既脫，彼五根者應時圓脫矣。故知見聞猶如幻翳，
X14n0289_p0367b20║器界亦似空華。若見聞一復，則幻翳即除；器界一
X14n0289_p0367b21║銷，則覺體圓淨。是則根塵結則同結，解則同解，故
X14n0289_p0367b22║根拔而器界自然超越也。然至根塵銷到淨極之
X14n0289_p0367b23║地，即是明相精純之時，此常寂光通達法界，即虗
X14n0289_p0367b24║空雖大，而寂照光明周遍含裏，不翅如大海之含
X14n0289_p0367c01║一漚，況依虗空所立器界根身耶？若果能到此境
X14n0289_p0367c02║界，却來反觀世界種種諸事真如在夢，以在迷時
X14n0289_p0367c03║未曾證此如幻境界，認以為實，覺而後知為夢也。
X14n0289_p0367c04║如此即摩登伽當時以邪呪力攝入婬席，亦是在
X14n0289_p0367c05║夢，又安能以夢事而繫汝身？由汝見聞未除幻翳，
X14n0289_p0367c06║故為空華所眩，認以為實，為彼流轉耳。
X14n0289_p0367c07║如世巧幻師，幻作諸男女，雖見諸根動，要以一機抽，
X14n0289_p0367c08║息機歸寂然，諸幻成無性。六根亦如是，元依一精明，
X14n0289_p0367c09║分成六和合，一處成休復，六用皆不成。塵垢應念銷，
X14n0289_p0367c10║成圓明淨妙，餘塵尚諸學，明極即如來。
X14n0289_p0367c11║此喻一根解而六根拔也。幻師喻真性，有隨緣義，
X14n0289_p0367c12║故名為巧。幻法喻無明，真妄和合，變成六根，正如
X14n0289_p0367c13║幻作諸男女也。一機抽，即幻人手中所提線索，喻
X14n0289_p0367c14║一精明。由幻師手中線索動，故幻人口眼亦動。故
X14n0289_p0367c15║曰，雖見諸根動，要以一機抽。若線索不動，則幻人
X14n0289_p0367c16║口眼亦不動。故曰，息機歸寂然，諸幻成無性。六根
X14n0289_p0367c17║下，法合一精明，即識精元明陀那微細識也。六根
X14n0289_p0367c18║為能依，一精明為所依。由一精明而攬塵成結，各
X14n0289_p0367c19║各不同，遂分為六。於是在眼名見，在耳名聽等。故
X14n0289_p0367c20║曰，元依一精明，分成六和合。若一根休復，則六根
X14n0289_p0367c21║應拔圓脫矣。塵垢者，即前想相為塵，識情為垢，是
X14n0289_p0367c22║指業識中微細無明也。良以六解之後，聞所聞盡，
X14n0289_p0367c23║已證人空。若從此進而頓空法執，則塵垢亦應念
X14n0289_p0367c24║皆銷，而識精轉為圓融清淨寶覺。若塵垢有餘而
X14n0289_p0368a01║未盡者，尚居學位，未得畢功。若明相精純，到至極
X14n0289_p0368a02║處，即是如來所證圓成極果。是則法門既妙，成佛
X14n0289_p0368a03║無難。固當選此一根，為初心入門之路也。
X14n0289_p0368a04║大眾及阿難，旋汝倒聞機，反聞聞自性。性成無上道，
X14n0289_p0368a05║圓通實如是，此是微塵佛，一路涅槃門。過去諸如來，
X14n0289_p0368a06║斯門已成就；現在諸菩薩，今各入圓明；未來修學人，
X14n0289_p0368a07║當依如是法，我亦從中證，非唯觀世音。
X14n0289_p0368a08║此復廣舉所證，以發其欣慕之心，普勸進修也。言
X14n0289_p0368a09║返聞之功，效驗之速如此，汝等即當旋汝顛倒聞
X14n0289_p0368a10║機，不循外而循內。若果能反汝聞如來祕密法門
X14n0289_p0368a11║之聞，而聞自己本有之聞性，得此性為因地心，立
X14n0289_p0368a12║可成無上覺道。故圓通之門，雖有多種，若真實圓
X14n0289_p0368a13║通，可當此方之機，治多聞之病者，唯此一門。以此
X14n0289_p0368a14║一門，是微塵佛到菩提家一條大路，入涅槃海一
X14n0289_p0368a15║重大門。所以過去諸佛，由此而入，現在菩薩，亦由
X14n0289_p0368a16║此入。是則已有許多榜樣在前，故未來學人，必當
X14n0289_p0368a17║依此法門而入也。抑且不唯諸佛菩薩從此門入，
X14n0289_p0368a18║即我亦從此門而入，豈特觀音為然哉。又若推廣
X14n0289_p0368a19║此門，不但諸佛菩薩從此門入，即二十四聖，皆從
X14n0289_p0368a20║此門入。不唯二十四聖，即孔老二氏，亦從此門入
X14n0289_p0368a21║也。故仲尼云，朝聞道，夕死可矣。蒙莊云，我所謂聞
X14n0289_p0368a22║者，非謂其聞彼也，自聞而已矣。故知反聞二字，實
X14n0289_p0368a23║此方對病之良藥，三教之所共用，但所證有淺深
X14n0289_p0368a24║不同耳。所謂淺深同說法者，葢如此。問，念佛法門，
X14n0289_p0368b01║三根普被，何故亦揀之耶。答，念佛雖被淺深之根，
X14n0289_p0368b02║亦須先從耳根流入阿彌陀佛名號，然後意根始
X14n0289_p0368b03║得念念不忘。是則念佛法門，亦必因於耳根，故即
X14n0289_p0368b04║念佛亦揀之也。
X14n0289_p0368b05║誠如佛世尊，詢我諸方便，以救諸末劫，求出世間人。
X14n0289_p0368b06║成就涅槃心，觀世音為最，自餘諸方便，皆是佛威神。
X14n0289_p0368b07║即事捨塵勞，非是長修學，淺深同說法。
X14n0289_p0368b08║此報復尊勅也。誠如佛世尊，詢我諸方便，牒前所
X14n0289_p0368b09║問二十四聖誰當其根也。以救諸末劫者，牒前兼
X14n0289_p0368b10║我滅度後此界眾生也。求出世間人者，牒前入菩
X14n0289_p0368b11║薩乘也。成就涅槃心者，牒前成無上道也。觀世音
X14n0289_p0368b12║為最者，言前所問四種全順者，唯觀音耳根一門
X14n0289_p0368b13║為第一也。自餘二十四聖所入之門，皆是佛之威
X14n0289_p0368b14║神加被，偶觸一事而捨塵勞，非是通長可修，亦非
X14n0289_p0368b15║上中下根同說之法。如那律之失明，畢陵之觸刺，
X14n0289_p0368b16║人不皆然，豈尋常一槩可入乎。如普賢之大因，滿
X14n0289_p0368b17║慈之宿辯，善吉之解空，鶖子之淨見，皆局深心，豈
X14n0289_p0368b18║初機可入乎。沙陀之貪婬，周利之闕誦，但局淺心，
X14n0289_p0368b19║豈大心之所入乎。既各有所局，則定有所偏，豈淺
X14n0289_p0368b20║深同說之法哉。反顯通長可修，淺深可說者，唯觀
X14n0289_p0368b21║音反聞一門而已，極欲其專修也。
X14n0289_p0368b22║頂禮如來藏，無漏不思議，願加被未來，於此門無惑。
X14n0289_p0368b23║方便易成就，堪以教阿難，及末劫沉淪，但以此根修。
X14n0289_p0368b24║圓通超餘者，真實心如是。
X14n0289_p0368c01║此頂禮求加也。謂此耳根一門，即是前所說三如
X14n0289_p0368c02║來藏，即前所說無漏業，即前所說如幻不思議佛
X14n0289_p0368c03║母真三昧也。願諸佛以神力加被未來進修者，皆
X14n0289_p0368c04║從此門單刀直入，更不令彼一念生疑。若將此法
X14n0289_p0368c05║門為最初方便，則易成就，故堪以此法教阿難，亦
X14n0289_p0368c06║可以此法度末劫沉淪也。然但用此一門而不用
X14n0289_p0368c07║餘門者，以依此一門進修，可超二十四聖之圓通，
X14n0289_p0368c08║以真實心唯此一事，更無他法故也。此經文殊凡
X14n0289_p0368c09║四見，皆有深旨。初勅文殊將呪往護者，非大智人
X14n0289_p0368c10║不堪持此呪心故。次問色空是非二義者，非大智
X14n0289_p0368c11║不能為人排難解紛故。三勅揀選圓通者，非大智
X14n0289_p0368c12║不具正眼，非正眼不能選根，必鵞王而後能擇水
X14n0289_p0368c13║中之乳故。四請問經名者，以一會之法始終皆歸
X14n0289_p0368c14║於本智故。
X14n0289_p0368c15║於是阿難及諸大眾，身心了然得大開示，觀佛菩提
X14n0289_p0368c16║及大涅槃，猶如有人因事遠遊未得還歸，明了其家
X14n0289_p0368c17║所歸道路。普會大眾、天龍八部、有學二乘及諸一切
X14n0289_p0368c18║新發心菩薩，其數凢有十恒河沙，皆得本心，遠塵離
X14n0289_p0368c19║垢，獲法眼淨。性比丘尼聞說偈已，成阿羅漢。無量眾
X14n0289_p0368c20║生皆發無等等阿耨多羅三藐三菩提心。
X14n0289_p0368c21║此敘悟也。前五卷云身心皎然者，是知身心結解
X14n0289_p0368c22║之次第，然未知何門得入。今已確知從耳門入，更
X14n0289_p0368c23║無疑惑，故身心皆了然也。菩提涅槃，皆指極果，故
X14n0289_p0368c24║喻之如家。耳根，喻如道路。意謂久為窮子，逃逝他
X14n0289_p0369a01║鄉，即欲歸家，路頭不識。今日指出一條還家道路，
X14n0289_p0369a02║雖未即得還家，若使直往向前，決不復遭枝岐矣。
X14n0289_p0369a03║前曰路曰門，至此則曰家者，謂了悟耳根，是到菩
X14n0289_p0369a04║提家之路，入菩提家之門也。最初方便，至此方結。
X14n0289_p0369a05║普會下，大眾獲益，皆得本心者，即初信所得因心
X14n0289_p0369a06║也。遠離塵垢者，即所斷之惑也。得法眼淨者，即徹
X14n0289_p0369a07║證圓通，以果地覺為因地心，即十住初心也。發菩
X14n0289_p0369a08║提心者，即初入信心也。般若云十善菩薩發大心，
X14n0289_p0369a09║長別三界苦輪海是也。
X14n0289_p0369a10║阿難整衣服，於大眾中合掌頂禮，心迹圓明悲欣交
X14n0289_p0369a11║集，欲益未來諸眾生故，稽首白佛：大悲世尊！我今已
X14n0289_p0369a12║悟成佛法門，是中修行得無疑惑。常聞如來說如是
X14n0289_p0369a13║言：自未得度先度人者，菩薩發心；自覺已圓能覺他
X14n0289_p0369a14║者，如來應世。我雖未度，願度末劫一切眾生。世尊！此
X14n0289_p0369a15║諸眾生去佛漸遠，邪師說法如恒河沙，欲攝其心入
X14n0289_p0369a16║三摩地，云何令其安立道場遠諸魔事，於菩提心得
X14n0289_p0369a17║無退屈？
X14n0289_p0369a18║此請安立道場，為末世攝心之軌則也。心跡圓明
X14n0289_p0369a19║者，謂先悟不生滅心，即是大佛頂首楞嚴王，心圓
X14n0289_p0369a20║明也。又悟得耳根，是入不生滅之門路，跡圓明也。
X14n0289_p0369a21║悲謂悲曠劫之沉迷，欣謂欣今日之頓悟，因久迷
X14n0289_p0369a22║而忽悟，故悲欣交集也。欲益未來者，是自疾既除，
X14n0289_p0369a23║復愍他疾也。是中修行得無疑惑者，已悟成佛法
X14n0289_p0369a24║門，決定從耳根入而無疑也。常聞下，引佛言以自
X14n0289_p0369b01║勵。自未度而思度人者為菩薩，自度已畢而專於
X14n0289_p0369b02║度生者為如來，雖諸佛菩薩皆以度生為事，而我
X14n0289_p0369b03║所急者，則願學菩薩也。世尊下，正請言。我遇佛說
X14n0289_p0369b04║法，已知修行之路從聞中入，但恐末世眾生去佛
X14n0289_p0369b05║漸遠，而邪師說法岐路復多，既邪正混淆，令修進
X14n0289_p0369b06║者心無適從，欲攝其心入三摩提，云何令彼安立
X14n0289_p0369b07║入道之場地，則邪說不得傾動，於菩提心方得無
X14n0289_p0369b08║退屈乎？
X14n0289_p0369b09║爾時，世尊於大眾中稱讚阿難：善哉！善哉！如汝所問，
X14n0289_p0369b10║安立道場，救護眾生末劫沉溺。汝今諦聽，當為汝說。
X14n0289_p0369b11║阿難大眾唯然奉教。佛告阿難：汝常聞我毗奈耶中
X14n0289_p0369b12║宣說修行三決定義，所謂攝心為戒，因戒生定，因定
X14n0289_p0369b13║發慧，是則名為三無漏學。
X14n0289_p0369b14║此下為說四種清淨明誨，而為末世修行之定式
X14n0289_p0369b15║也。毗奈耶，律藏也。三決定義者，言決定依此三種，
X14n0289_p0369b16║為修行根本也。攝心為戒者，言不止束身，正不容
X14n0289_p0369b17║有毫釐繫念也。因戒生定者，經云：尸羅不清淨，三
X14n0289_p0369b18║昧不現前。因定發慧者，經云：無礙清淨慧，皆依禪
X14n0289_p0369b19║定生。故知戒為定慧之前茅，戒根不淨，則定慧無
X14n0289_p0369b20║由而生。故六祖云：心性無非自性戒，心性無亂自
X14n0289_p0369b21║性定，心性無礙自性慧。三種具足，毫無滲漏，名無
X14n0289_p0369b22║漏學。問：何故下文但說四戒，而不說定慧？答：前文
X14n0289_p0369b23║忘前塵、盡內根等，皆是發揮定慧，但未曾說戒，故
X14n0289_p0369b24║特明之耳。問：前云逆流、返流、旋流、不循、不隨等，皆
X14n0289_p0369c01║是攝心之法，豈非是戒？答：逆流等是令其違現業，
X14n0289_p0369c02║四戒是令其刳正性。若能先刳正性，則現業易違。
X14n0289_p0369c03║故明定慧之後，而繼之以戒也。以此四戒，是斷發
X14n0289_p0369c04║潤之基，入定慧之本。譬如造宅，先固其基。若無基
X14n0289_p0369c05║址，徒架虗空，必不成就故也。
X14n0289_p0369c06║阿難！云何攝心我名為戒？若諸世界六道眾生其心
X14n0289_p0369c07║不婬，則不隨其生死相續。汝修三昧本出塵勞，婬心
X14n0289_p0369c08║不除塵不可出。縱有多智禪定現前，如不斷婬必落
X14n0289_p0369c09║魔道，上品魔王、中品魔民、下品魔女。彼等諸魔亦有
X14n0289_p0369c10║徒眾，各各自謂成無上道。我滅度後末法之中，多此
X14n0289_p0369c11║魔民熾盛世間，廣行貪婬為善知識，令諸眾生落愛
X14n0289_p0369c12║見坑失菩提路。汝教世人修三摩地先斷心婬，是名
X14n0289_p0369c13║如來先佛世尊第一決定清淨明誨。
X14n0289_p0369c14║此先說婬戒也。一切眾生皆以婬欲而正性命，故
X14n0289_p0369c15║纏縛生死。今欲絕其源，故以斷婬為首也。其心不
X14n0289_p0369c16║婬者，言不止於身，不犯而已。但舉一念婬心，即名
X14n0289_p0369c17║破戒。故祖師云：內心不出，外境不入。心如墻壁，可
X14n0289_p0369c18║以入道。則不隨其生死相續者，以婬心不起，即是
X14n0289_p0369c19║逆生死欲流也。三昧即指耳根圓通，塵勞即指見
X14n0289_p0369c20║思二惑。若婬心不除，則見思決不能斷，生死亦不
X14n0289_p0369c21║能出。縱使定慧現前，於禪定中不捨婬根，或有思
X14n0289_p0369c22║惟，則欲境隨現，如火遇薪，安有不燒者哉？故必墮
X14n0289_p0369c23║魔道。以魔之惑人，不越於此。故廣行貪婬為善知
X14n0289_p0369c24║識者，謂以行婬為佛事，而婬婬相傳也。落愛見坑
X14n0289_p0370a01║者，即見思也。謂欲出見思，反墮見思坑中而不能
X14n0289_p0370a02║出。如鬱頭藍弗得非想定，纔觸女手，遂生愛心，便
X14n0289_p0370a03║失神通是也。溫陵曰：諸經殺戒居首，謂設化以慈
X14n0289_p0370a04║悲為本。此經以婬戒居首，謂真修以離欲為本。葢
X14n0289_p0370a05║欲氣粗濁，染汙妙明，欲習狂迷，易失正受。續生死，
X14n0289_p0370a06║喪真常，莫甚於此。故須首戒而為清淨第一明誨
X14n0289_p0370a07║也。觀阿難起教，示遭邪染，而厥初發心，先厭欲濁，
X14n0289_p0370a08║至於三漸次中，一一首懲，然後身心圓明，得大安
X14n0289_p0370a09║隱。十信初心，由欲愛乾枯，而慧性圓明，遂階等妙。
X14n0289_p0370a10║諸世間人，由心不流逸，而澄瑩生明，漸乎六天。是
X14n0289_p0370a11║故真修內攝，必先離欲也。
X14n0289_p0370a12║是故，阿難！若不斷婬修禪定者，如蒸砂石欲其成飯，
X14n0289_p0370a13║經百千劫秪名熱砂。何以故？此非飯本，砂石成故。汝
X14n0289_p0370a14║以婬身求佛妙果，縱得妙悟皆是婬根，根本成婬，輪
X14n0289_p0370a15║轉三塗必不能出，如來涅槃何路修證？必使婬機身
X14n0289_p0370a16║心俱斷，斷性亦無，於佛菩提斯可希冀。如我此說名
X14n0289_p0370a17║為佛說，不如此說即波旬說。
X14n0289_p0370a18║此下，斷定不婬方得成菩提也。如蒸下，喻明。汝以
X14n0289_p0370a19║下，合蒸砂作飯。縱得下，合經劫名砂，所謂苦瓠連
X14n0289_p0370a20║根苦也。既知婬是生死之根，則知不婬為菩提之
X14n0289_p0370a21║本矣。機者，發動之由，喻如弩牙。婬機者，即五徧行
X14n0289_p0370a22║作意心所也。由彼一作意而婬心始動，心一動而
X14n0289_p0370a23║身隨動，故必杜其幾，而身心二婬之根俱斷矣。昔
X14n0289_p0370a24║五天有僧達磨達者，有辯慧，師事師子尊者。師子
X14n0289_p0370b01║尊者知其悟解，對眾稱之。至傳法嗣祖，則以婆舍
X14n0289_p0370b02║斯多當之。達磨達心恨之曰：尊者知我之深，至嗣
X14n0289_p0370b03║祖位，不以見授，豈有說乎？久之，一日獨行渡水，有
X14n0289_p0370b04║女子浣露其足，達磨達念曰：此脛乃爾白晳耶？師
X14n0289_p0370b05║子尊者忽在其旁曰：汝每念我，不以祖位付汝，今
X14n0289_p0370b06║日之心可授祖位乎？達磨達於是攝念禮足求哀
X14n0289_p0370b07║曰：微細誤犯，如是之難敵乎？此所謂婬機也。若終
X14n0289_p0370b08║極而論，雖身心俱斷，斷性若存，猶存緣影，未得勦
X14n0289_p0370b09║淨，猶是生死根本。必使斷性亦無，方是菩提根本。
X14n0289_p0370b10║既得其根，則菩提之果可希冀矣。如我下，結定正
X14n0289_p0370b11║邪說法之式。良以阿難啟請，正為末世邪說混淆，
X14n0289_p0370b12║人心易惑，故求如來說就定式，使邪說不能傾動。
X14n0289_p0370b13║如來說此四根本戒，只一不字，便是不隨不循，逆
X14n0289_p0370b14║流旋流之意。言末世說法，如我所說，即是如來正
X14n0289_p0370b15║說。若不如此說，而別言行婬不礙者，便是魔說矣。
X14n0289_p0370b16║阿難！又諸世界六道眾生，其心不殺，則不隨其生死
X14n0289_p0370b17║相續。汝修三昧，本出塵勞，殺心不除，塵不可出。縱有
X14n0289_p0370b18║多智禪定現前，如不斷殺，必落神道。上品之人為大
X14n0289_p0370b19║力鬼，中品則為飛行夜叉、諸鬼帥等，下品當為地行
X14n0289_p0370b20║羅剎。彼諸鬼神亦有徒眾，各各自謂成無上道。我滅
X14n0289_p0370b21║度後，末法之中，多此鬼神熾盛世間，自言食肉得菩
X14n0289_p0370b22║提路。阿難！我令比丘食五淨肉，此肉皆我神力化生，
X14n0289_p0370b23║本無命根。汝婆羅門，地多蒸溼，加以砂石，草菜不生。
X14n0289_p0370b24║我以大悲神力所加，因大慈悲，假名為肉，汝得其味。
X14n0289_p0370c01║奈何如來滅度之後，食眾生肉，名為釋子。汝等當知，
X14n0289_p0370c02║是食肉人，縱得心開似三摩地，皆大羅剎，報終必沉
X14n0289_p0370c03║生死苦海，非佛弟子。如是之人，相殺、相吞、相食未已，
X14n0289_p0370c04║云何是人得出三界？汝教世人修三摩地，次斷殺生，
X14n0289_p0370c05║是名如來先佛世尊第二決定清淨明誨。
X14n0289_p0370c06║此明殺戒也。必落神道者，如世間血肉之神大力
X14n0289_p0370c07║鬼，即天行羅剎，今人奉之為帝為天者。各各自謂
X14n0289_p0370c08║成無上道者，認己是而不知其非，如鴞虎不知暴
X14n0289_p0370c09║也。自言食肉得菩提路者，如言酒肉不礙菩提路
X14n0289_p0370c10║之類。五淨肉者，不見不聞不疑，加自死鳥殘也。假
X14n0289_p0370c11║名為肉者，如魚米肉山之類，皆是大悲權化，豈真
X14n0289_p0370c12║有生命哉？奈何食眾生肉名為釋子者，經云設得
X14n0289_p0370c13║餘食，當如饑世食子肉想，何況食噉眾生血肉者，
X14n0289_p0370c14║乃稱釋子耶？命終必沉生死苦海者，經云為利殺
X14n0289_p0370c15║眾生，以財網諸肉，二俱是惡業，死墮呌呼獄是也。
X14n0289_p0370c16║相殺相吞等者，正言惡業俱生，詶償冤對，無由解
X14n0289_p0370c17║脫也。
X14n0289_p0370c18║是故，阿難！若不斷殺修禪定者，譬如有人自塞其耳，
X14n0289_p0370c19║高聲大呌求人不聞，此等名為欲隱彌露。清淨比丘
X14n0289_p0370c20║及諸菩薩，於岐路行不蹋生草，況以手拔？云何大悲
X14n0289_p0370c21║取諸眾生血肉充食？若諸眾生不服東方絲綿絹帛，
X14n0289_p0370c22║及是此土靴履裘毳乳酪醍醐，如是比丘於世真脫，
X14n0289_p0370c23║酬還宿債不遊三界。何以故？服其身分皆為彼緣。如
X14n0289_p0370c24║人食其地中百穀足不離地，必使身心於諸眾生，若
X14n0289_p0371a01║身身分身心二塗不服不食，我說是人真解脫者。如
X14n0289_p0371a02║我此說名為佛說，不如此說即波旬說。
X14n0289_p0371a03║此斷定不殺，方得真解脫也。欲隱彌露者，喻欲出
X14n0289_p0371a04║生死，而反入生死也。不蹋不拔，是仁及草木，況禽
X14n0289_p0371a05║獸乎？服其身分，皆為彼緣者，或寢其皮，或用其毛，
X14n0289_p0371a06║皆是彼身有分之物，即與成緣，況取眾生血肉充
X14n0289_p0371a07║食哉？語云：小人不可與作緣，況生死乎？足不離地
X14n0289_p0371a08║者，溫陵云：劫初之人，體有飛光，足若躡雲，由食地
X14n0289_p0371a09║肥，㗖香稻，故其體堅重，而足不離地。身謂血肉骨
X14n0289_p0371a10║髓等，身分謂乳酪裘毳等。身心二塗，不服食者，謂
X14n0289_p0371a11║不但身不服食，而心亦不許有一毫思念服食，故
X14n0289_p0371a12║二塗須并斷也。
X14n0289_p0371a13║阿難！又復世界六道眾生其心不偷，則不隨其生死
X14n0289_p0371a14║相續。汝修三昧本出塵勞，偷心不除塵不可出，縱有
X14n0289_p0371a15║多智禪定現前，如不斷偷必落邪道，上品精靈、中品
X14n0289_p0371a16║妖魅、下品邪人諸魅所著，彼等羣邪亦有徒眾，各各
X14n0289_p0371a17║自謂成無上道。我滅度後末法之中，多此妖邪熾盛
X14n0289_p0371a18║世間，潛匿姦欺稱善知識，各自謂己得上人法，詃惑
X14n0289_p0371a19║無識恐令失心，所過之處其家耗散，我教比丘循方
X14n0289_p0371a20║乞食，令其捨貪成菩提道。諸比丘等不自熟食，寄於
X14n0289_p0371a21║殘生旅泊三界，示一往還去已無返，云何賊人假我
X14n0289_p0371a22║衣服，裨販如來造種種業，皆言佛法却非出家，具戒
X14n0289_p0371a23║比丘為小乘道，由是疑誤無量眾生墮無間獄。若我
X14n0289_p0371a24║滅後，其有比丘發心決定修三摩提，能於如來形像
X14n0289_p0371b01║之前，身然一燈燒一指節，及於身上爇一香炷，我說
X14n0289_p0371b02║是人無始宿債一時酬畢，長揖世間永脫諸漏，雖未
X14n0289_p0371b03║即明無上覺路，是人於法已決定心。若不為此捨身
X14n0289_p0371b04║微因，縱成無為必還生人酬其宿債，如我馬麥正等
X14n0289_p0371b05║無異。汝教世人修三摩地後斷偷盜，是名如來先佛
X14n0289_p0371b06║世尊第三決定清淨明誨。
X14n0289_p0371b07║此明盜戒也。偷者，不惟偷人之財而已，謂假設形
X14n0289_p0371b08║儀，邀人恭敬利養者，皆是也。其心不偷者，謂此貪
X14n0289_p0371b09║得之心，一念不容生起，方得生死永斷，反顯偷心
X14n0289_p0371b10║不除，生死決不能出也。必落邪道者，謂存心不正
X14n0289_p0371b11║大光明，假粧模樣，誑惑無知，故墮邪類。精靈，如山
X14n0289_p0371b12║精水怪具。邪通者，妖魅現。妖通而魅人者，邪人，謂
X14n0289_p0371b13║諸魅所著妖言惑眾之人也。各各自謂成無上道
X14n0289_p0371b14║者，邪魔入其肺腑，不自知其過也。潛匿奸欺者，藏
X14n0289_p0371b15║匿瑕疵，詐稱得道知識，復以妖言恐人，令彼改心
X14n0289_p0371b16║易志，敬如神明，於是盡命傾財以奉之，故所過之
X14n0289_p0371b17║處，其家耗散也。我教下，明其甚違佛語，以見是妖
X14n0289_p0371b18║也。循方乞食者，謂我弟子令持應器，乞食支身，正
X14n0289_p0371b19║欲令其捨貪心而成覺道。且我尚不許自炊，以恣
X14n0289_p0371b20║口腹，故令日中一食，樹下一宿，令此殘生如旅泊，
X14n0289_p0371b21║三界如客舍，示此一度往還而已。自此一往更不
X14n0289_p0371b22║復來，豈欲令其戀戀人間作地獄滓耶？云何賊人
X14n0289_p0371b23║竊我衣服，假我僧儀，以如來為取利之媒，廣行販
X14n0289_p0371b24║賣，造三塗業因者，一例謂之佛法乎？彼且不唯不
X14n0289_p0371c01║自知其非，而反指行正道者為小乘，而以己所為
X14n0289_p0371c02║者稱大乘，是以盲引盲，相率而墮於火坑，永不復
X14n0289_p0371c03║出矣。且人之至寶惜者，莫如此身，故楊子一毛不
X14n0289_p0371c04║拔，儒者不敢毀傷。我教世人修三摩地，先於如來
X14n0289_p0371c05║像前作捨身微因，令彼詶償宿生負債。能行此行，
X14n0289_p0371c06║雖未能即登大菩提路，是人決定能信大菩提法
X14n0289_p0371c07║矣。若不行此行，縱得菩提，還來人間詶償宿債，如
X14n0289_p0371c08║我曾於毘蘭邑王馬廐食馬麥三月是也。由我先
X14n0289_p0371c09║世詬罵比丘可食馬麥，故償此報。且我出一惡言
X14n0289_p0371c10║尚爾詶償，況宿生逋負有不償者哉？今時顛倒眾
X14n0289_p0371c11║生若有利處，即龍淵虎窟尚不知顧，是愛身不如
X14n0289_p0371c12║愛物也。即然一指，亦恐不能償宿債矣。
X14n0289_p0371c13║是故，阿難！若不斷偷修禪定者，譬如有人水灌漏巵
X14n0289_p0371c14║欲求其滿，縱經塵劫終無平復。若諸比丘衣鉢之餘
X14n0289_p0371c15║分寸不畜，乞食餘分施餓眾生，於大集會合掌禮眾，
X14n0289_p0371c16║有人捶詈同於稱讚，必使身心二俱捐捨，身肉骨血
X14n0289_p0371c17║與眾生共，不將如來不了義說，迴為己解以誤初學，
X14n0289_p0371c18║佛印是人得真三昧。如我所說名為佛說，不如此說
X14n0289_p0371c19║即波旬說。
X14n0289_p0371c20║此斷定不偷，方得真三昧也。漏巵，言非法器也。衣
X14n0289_p0371c21║鉢之外不畜者，止貪也。餘分施餓眾生者，止悋也。
X14n0289_p0371c22║合掌禮眾者，不慢也。捶罵同讚者，無我相也。身心
X14n0289_p0371c23║俱捨者，無繫戀也。身肉骨血與眾生共者，捨頭目
X14n0289_p0371c24║髓腦如棄涕唾也。比丘之行如此，豈可以偷心曲
X14n0289_p0372a01║取以自奉耶。不了義教，如薩婆多論，許百物各可
X14n0289_p0372a02║畜一，但禁餘二。又布施不及身分等，迴為己解者，
X14n0289_p0372a03║謂己不能行大乘事，而反曲引權乘所行，以為是
X14n0289_p0372a04║果能念念清淨，心不希求，不萌一念利養之心，佛
X14n0289_p0372a05║許是人必得真三昧矣。故晦堂曰，今之學者，未脫
X14n0289_p0372a06║生死，在甚麼處，在偷心未死耳。
X14n0289_p0372a07║阿難！如是世界六道眾生，雖則身心無殺盜婬，三行
X14n0289_p0372a08║已圓，若大妄語，即三摩地不得清淨，成愛見魔失如
X14n0289_p0372a09║來種，所謂未得謂得、未證言證。或求世間尊勝第一，
X14n0289_p0372a10║謂前人言：我今已得須陀洹果、斯陀含果、阿那含果、
X14n0289_p0372a11║阿羅漢道、辟支佛乘。十地地前諸位菩薩，求彼禮懺
X14n0289_p0372a12║貪其供養，是一顛迦銷滅佛種。如人以刀斷多羅木，
X14n0289_p0372a13║佛記是人永殞善根無復知見，沉三苦海不成三昧。
X14n0289_p0372a14║我滅度後，勑諸菩薩及阿難漢，應身生彼末法之中，
X14n0289_p0372a15║作種種形度諸輪轉，或作沙門白衣居士、人王宰官
X14n0289_p0372a16║童男童女，如是乃至婬女寡婦姦偷屠販，與其同事
X14n0289_p0372a17║稱讚佛乘，令其身心入三摩地，終不自言我真菩薩
X14n0289_p0372a18║真阿羅漢，洩佛密因輕言未學，唯除命終陰有遺付。
X14n0289_p0372a19║云何是人惑亂眾生成大妄語？汝教世人修三摩地，
X14n0289_p0372a20║後復斷除諸大妄語。是名如來先佛世尊第四決定
X14n0289_p0372a21║清淨明誨。
X14n0289_p0372a22║此明不妄語戒也。若言行不相顧，君子所恥，況佛
X14n0289_p0372a23║弟子貪求供養，而指空說有者，云何得成三昧耶？
X14n0289_p0372a24║我滅下，甚言如來不妄語也。言我勑諸菩薩羅漢
X14n0289_p0372b01║度生，與彼和光同塵，為同事攝，稱揚佛乘，誘彼入
X14n0289_p0372b02║道，尚不許自稱是真菩薩，是真羅漢，泄漏密機，於
X14n0289_p0372b03║初學人前，唯除命終時，略露消息，令人生敬信耳。
X14n0289_p0372b04║如法華志言，和尚將化，謂人曰：吾從無量劫來，成
X14n0289_p0372b05║就逝多國土，分身揚化，今南歸矣。以住則不泄，泄
X14n0289_p0372b06║則不住，若泄言仍住，決是要求恭敬利養之邪人
X14n0289_p0372b07║矣。
X14n0289_p0372b08║是故，阿難，若不斷其大妄語者，如刻人冀為栴檀形
X14n0289_p0372b09║欲求香氣，無有是處。我教比丘直心道場，於四威儀
X14n0289_p0372b10║一切行中尚無虗假，云何自稱得上人法？譬如窮人
X14n0289_p0372b11║妄號帝王自取誅滅，況復法王如何妄竊？因地不直
X14n0289_p0372b12║果招紆曲，求佛菩提如噬臍人，欲誰成就？若諸比丘
X14n0289_p0372b13║心如直弦一切真實，入三摩地永無魔事，我印是人
X14n0289_p0372b14║成就菩薩無上知覺。如我所說名為佛說，不如此說
X14n0289_p0372b15║即波旬說。
X14n0289_p0372b16║此下斷定不妄語，方得成正覺也。刻冀求香者，聽
X14n0289_p0372b17║其言則是，考其行則非，所謂羊質而虎皮者也。經
X14n0289_p0372b18║云：直心是道場，無虗假故。我教比丘，一行一止，皆
X14n0289_p0372b19║要直心直言，不容一念虗假。云何妄稱得上人法？
X14n0289_p0372b20║是何異一介之人，妄號帝王，自取喪身失命而已。
X14n0289_p0372b21║且一國小王，尚不容妄竊尊號，況巍巍堂堂，為出
X14n0289_p0372b22║世之極尊，而欲竊其名位耶？以如是因，求如是果，
X14n0289_p0372b23║如人噬臍，決不可及。必欲成就菩提，當以直心直
X14n0289_p0372b24║言為本。所以云：學道從不妄語始。
X14n0289_p0372c01║大佛頂如來密因修證了義諸菩薩萬行首楞嚴經
X14n0289_p0372c02║合轍卷第六