X14n0289_p0372c03║
X14n0289_p0372c04║
X14n0289_p0372c05║
X14n0289_p0372c06║
X14n0289_p0372c07║大佛頂如來密因修證了義諸菩薩萬行首楞嚴經
X14n0289_p0372c08║合轍卷第七
X14n0289_p0372c09║明　二楞菴釋　通潤　述
X14n0289_p0372c10║阿難，汝問攝心，我今先說入三摩地修學妙門。求菩
X14n0289_p0372c11║薩道，要先持此四種律儀皎如氷霜，自不能生一切
X14n0289_p0372c12║枝葉，心三口四生必無因。阿難，如是四事若不遺失，
X14n0289_p0372c13║心尚不緣色香味觸，一切魔事云何發生？
X14n0289_p0372c14║此結答問辭也。妙門，指耳根圓通，四為根本，餘為
X14n0289_p0372c15║枝葉。心三者，謂貪、瞋、癡。口四者，謂妄言、綺語、兩舌、
X14n0289_p0372c16║惡口也。不遺失者，謂念念不忘，纖毫不犯也。一切
X14n0289_p0372c17║魔事，皆緣貪愛六塵生起，今既不緣，魔事自絕，是
X14n0289_p0372c18║則戒根清淨，而後現業可違，定慧可發也。
X14n0289_p0372c19║若有宿習不能滅除，汝教是人一心誦我佛頂光明
X14n0289_p0372c20║摩訶薩怛多般怛囉無上神呪，斯是如來無見頂相
X14n0289_p0372c21║無為心佛，從頂發輝坐寶蓮華所說心呪。且汝宿世
X14n0289_p0372c22║與摩登伽，歷劫因緣恩愛習氣，非是一生及與一劫，
X14n0289_p0372c23║我一宣揚愛心永脫成阿羅漢。彼尚婬女無心修行，
X14n0289_p0372c24║神力冥資速證無學，云何汝等在會聲聞，求最上乘
X14n0289_p0373a01║決定成佛？譬如以塵揚於順風，有何艱險？
X14n0289_p0373a02║此令持呪以銷宿業也。溫陵云：現業易制，自行可
X14n0289_p0373a03║違；宿習難除，必假神力。今夫行人好正而固邪，欲
X14n0289_p0373a04║潔而偏染，隱然若有驅䇿而不能自已者，皆宿習
X14n0289_p0373a05║之召也。宿習者，即過去惑業種子。摩訶薩怛多般
X14n0289_p0373a06║怛囉，此云大白傘葢，即如來藏心。量廓沙界曰大，
X14n0289_p0373a07║體絕妄染曰白，用覆一切曰傘。無見頂相者，華嚴
X14n0289_p0373a08║九地知識為佛乳母，初生親捧持，諦觀不見頂，示
X14n0289_p0373a09║頂法不可以見見也。愛心永脫者，如塗毒皷，觸之
X14n0289_p0373a10║即死；如阿陀藥，服之即療。故求最上乘者，不同無
X14n0289_p0373a11║心修行也。塵揚順風者，言易為力也。
X14n0289_p0373a12║若有末世欲坐道場，先持比丘清淨禁戒，要當選擇
X14n0289_p0373a13║戒清淨者第一沙門以為其師。若其不遇真清淨僧，
X14n0289_p0373a14║汝戒律儀必不成就。戒成已後，著新淨衣，然香閒居，
X14n0289_p0373a15║誦此心佛所說神呪一百八徧，然後結界，建立道場，
X14n0289_p0373a16║求於十方現住國土無上如來放大悲光來灌其頂。
X14n0289_p0373a17║阿難，如是末世清淨比丘，若比丘尼、白衣檀越，心滅
X14n0289_p0373a18║貪婬，持佛淨戒，於道場中發菩薩願，出入澡浴，六時
X14n0289_p0373a19║行道，如是不寐經三七日，我自現身至其人前，摩頂
X14n0289_p0373a20║安慰，令其開悟。
X14n0289_p0373a21║此明欲坐道場，必先擇師也。師者，人之模[墓-旲+汜]，邪正
X14n0289_p0373a22║之所自出。若模不模[墓-旲+汜]不[墓-旲+汜]，而能有成者鮮，故須
X14n0289_p0373a23║擇師也。戒既成而著新淨衣者，內外一如，身心俱
X14n0289_p0373a24║潔也。求如來放光灌頂者，因戒而求定也。問：阿難
X14n0289_p0373b01║見相發心，世尊斥之為妄。何故行人必求如來灌
X14n0289_p0373b02║頂？答：阿難目見如來不肯進修，故令其反觀。今行
X14n0289_p0373b03║人既反觀，故欲親求灌頂也。梵網經云：千里內無
X14n0289_p0373b04║授戒師，當於佛前自誓受戒。先懺七逆，後求戒法。
X14n0289_p0373b05║皆見好相，方知滅罪。得戒不爾，不得戒也。如是不
X14n0289_p0373b06║寐者，謂發憤忘食，發願忘寐。如是孜孜矻矻，晝三
X14n0289_p0373b07║夜三，則諸佛來舍，故現身摩頂也。令其開悟者，因
X14n0289_p0373b08║定發慧也。
X14n0289_p0373b09║阿難白佛言：世尊！我蒙如來無上悲誨心已開悟，自
X14n0289_p0373b10║知修證無學道成，末法修行建立道場，云何結界合
X14n0289_p0373b11║佛世尊清淨軌則？
X14n0289_p0373b12║此請結壇軌度也。悲誨，即四種清淨明誨。自知修
X14n0289_p0373b13║證無學道成者，言由此進修，必證無學也。建立道
X14n0289_p0373b14║場，即牒前安立道場一語。若欲建立道場，云何結
X14n0289_p0373b15║界，方合菩提場中清淨軌則。
X14n0289_p0373b16║佛告阿難：若末世人願立道場，先取雪山大力白牛，
X14n0289_p0373b17║食其山中肥膩香草。此牛唯飲雪山清水，其糞微細，
X14n0289_p0373b18║可取其糞和合栴檀以泥其地。若非雪山，其牛臭穢
X14n0289_p0373b19║不堪塗地，別於平原穿去地皮五尺以下，取其黃土
X14n0289_p0373b20║和上栴檀、沉水、蘇合、薰陸、鬱金、白膠、青木、零陵、甘松
X14n0289_p0373b21║及鷄舌香，以此十種細羅為粉，合土成泥以塗場地。
X14n0289_p0373b22║此先明塗地法式也。世尊為三界師，動而世為天
X14n0289_p0373b23║下道，言而世為天下法，行而世為天下則。故凡有
X14n0289_p0373b24║所作，皆為一事。所以說的即是行的，行的就是說
X14n0289_p0373c01║的。故世尊於法華會上，欲集分身諸佛，必須三變
X14n0289_p0373c02║淨土，亦不過內外明淨，欲令天龍八部生敬信而
X14n0289_p0373c03║尊重其事。故曰：如清淨池，蓮華莊嚴。豈非有勝處
X14n0289_p0373c04║而後堪集聖眾歟？今此亦然。欲修淨行，必擇淨侶；
X14n0289_p0373c05║欲容淨侶，必得淨地；既有淨地，必設壇場；欲設壇
X14n0289_p0373c06║場，必有軌則。軌則既備，使人不嚴而栗，不肅而敬。
X14n0289_p0373c07║如入宗廟，琅琅但見禮樂器，雖欲不齊不敬，不可
X14n0289_p0373c08║得也。故人王宮殿，軌則法四象五行；法王壇場，軌
X14n0289_p0373c09║則法四智六度。各以其法法之，故立壇場必有軌
X14n0289_p0373c10║則也。道場者，表菩提心也。雪山、大力、白牛、法華，表
X14n0289_p0373c11║最上一乘。今則表一超直入，不立階級，上上根人
X14n0289_p0373c12║也。意謂發菩提心，必是過量上上根人，方能堪任
X14n0289_p0373c13║此事。食香草者，表此人渾身是波羅密香也。飲雪
X14n0289_p0373c14║山清水者，表此人不與萬法為侶，諸塵作對，純清
X14n0289_p0373c15║絕點，心境一如也。取糞塗地者，表此人不但精純
X14n0289_p0373c16║處是菩提心，即嬉咲怒罵，皆是妙菩提心。故茹退
X14n0289_p0373c17║者，皆堪塗地。永嘉云，雪山肥膩更無雜，純出醍醐
X14n0289_p0373c18║我常納是也。若非雪山牛糞不堪塗地者，以表非
X14n0289_p0373c19║不生不滅心，決不堪為基址也。別於下，別顯上根
X14n0289_p0373c20║人亦得成此基地也。謂若無上上根人，即上根人
X14n0289_p0373c21║亦可成就此道場基也。圓教菩薩是上上根，別教
X14n0289_p0373c22║菩薩是上根也。高土曰原，穿去地皮者，表色陰空
X14n0289_p0373c23║也。五尺以下者，表五陰皆空也。黃土者，表深信人
X14n0289_p0373c24║也。厚德載物莫如土，故取深信篤厚之人，為入道
X14n0289_p0374a01║之基。所謂上士聞道，勤而行之者也。有此深信，又
X14n0289_p0374a02║以十種波羅密香和合，而成就此場地也。故知欲
X14n0289_p0374a03║以不生不滅為因地心者，必上上根與上根人，方
X14n0289_p0374a04║得成就也。
X14n0289_p0374a05║方圓丈六為八角壇，壇心置一金銀銅木所造蓮華，
X14n0289_p0374a06║華中安鉢，鉢中先盛八月露水，水中隨安所有華葉，
X14n0289_p0374a07║取八圓鏡各安其方圍繞華鉢。
X14n0289_p0374a08║此明結壇及壇場器用儀式也。方圓丈六為八角
X14n0289_p0374a09║壇者，是圓融行布兩不相礙也。壇心者，表中心樹
X14n0289_p0374a10║子也。金銀銅木，表地向行住也。蓮華表行，言以地
X14n0289_p0374a11║向行住所修法行，而為此壇中心樹子也。華中安
X14n0289_p0374a12║鉢者，鉢為應量器，表隨量之可行而行也。如當住
X14n0289_p0374a13║即住，當行即行，當向即向，當地即地等。鉢中先盛
X14n0289_p0374a14║八月露水者，表從真流而起行，行行契真，已上皆
X14n0289_p0374a15║表正行也。水中隨安華葉者，表助行也。圓鏡各安
X14n0289_p0374a16║其方圍繞華鉢者，圓鏡表智，謂以智行隨量而行，
X14n0289_p0374a17║此即法空智行也。此法空智，是空生住異滅分劑
X14n0289_p0374a18║頭數也。
X14n0289_p0374a19║鏡外建立十六蓮華、十六香爐，間華鋪設莊嚴，香爐
X14n0289_p0374a20║純燒沉水，無令見火。
X14n0289_p0374a21║上表實智實行，此表權智權行，即十六行十六智
X14n0289_p0374a22║也。以菩薩亦修四諦，證人空故。此人空智行，是空
X14n0289_p0374a23║根中積生無始虗習也。香爐純燒沉水，無令見火
X14n0289_p0374a24║者，謂燒五分法身香，令煩惱火不現行也。
X14n0289_p0374b01║取白牛乳置十六器，乳為煎餅并諸砂糖、油餅、乳糜、
X14n0289_p0374b02║蘇合、蜜、薑、純酥、純蜜，於蓮華外各各十六圍繞華外，
X14n0289_p0374b03║以奉諸佛及大菩薩。每以食時若在中夜，取蜜半升
X14n0289_p0374b04║用酥三合，壇前別安一小火罏，以兜樓婆香煎取香
X14n0289_p0374b05║水，沐浴其炭然令猛熾，投是酥蜜於炎罏內，燒令煙
X14n0289_p0374b06║盡享佛菩薩。
X14n0289_p0374b07║此明供養法式也。先明三賢位中以法供養，既以
X14n0289_p0374b08║牛之茹退者塗地，即以牛之精醇者供佛也。乳及
X14n0289_p0374b09║砂糖等者，謂以醍醐上味和眾味也。每以下，明入
X14n0289_p0374b10║地菩薩法供養也。食時中夜，即子午二時神明相
X14n0289_p0374b11║交之處也。單用蜜酥者，表地地皆有無間解脫二
X14n0289_p0374b12║智斷惑證真也。別安一小火爐者，表八地已上所
X14n0289_p0374b13║證覺心也。沐浴其炭然令猛熾者，自初地至八地
X14n0289_p0374b14║皆燒煩惱薪而化為炭已，此復以十波羅蜜香水
X14n0289_p0374b15║沐浴其炭然令猛熾者，表死中發活道火益增也。
X14n0289_p0374b16║投酥蜜而燒令煙盡者，謂將此二智投於覺心勇
X14n0289_p0374b17║猛煅煉，不但使習氣爍絕緣影銷亡，即二智至此
X14n0289_p0374b18║亦復空盡，是名真法供養，然後為佛所享，此即生
X14n0289_p0374b19║滅既滅寂滅現前時也。
X14n0289_p0374b20║令其四外徧懸幡華，於壇室中四壁敷設十方如來
X14n0289_p0374b21║及諸菩薩所有形像，應於當陽張盧舍那、釋迦、彌勒、
X14n0289_p0374b22║阿閦、彌陀諸大變化觀音形像，兼金剛藏安其左右，
X14n0289_p0374b23║帝釋、梵王、烏蒭瑟摩并藍地迦、諸軍茶利與毗俱胝
X14n0289_p0374b24║四天王等、頻那夜迦張於門側左右安置。
X14n0289_p0374c01║此明設像儀式也。溫陵曰：四外幡華，外行嚴飾也。
X14n0289_p0374c02║盧舍那，寂場真主也。釋迦，娑婆真主也。彌勒，當來
X14n0289_p0374c03║真主也。阿閦居東，彌陀居西，智悲真主也。諸大變
X14n0289_p0374c04║化，觀音形像，上同下合真主也。金剛藏，常領金剛
X14n0289_p0374c05║護持呪人，伏魔斷障真主也。門側左右，釋梵等眾
X14n0289_p0374c06║有力外護也。末法修行，皆賴於此，一有闕焉，不得
X14n0289_p0374c07║成就。烏蒭，火頭金剛。藍地迦，青面金剛。軍茶利，金
X14n0289_p0374c08║剛異號也。毘俱胝，三目持鬟髻是也。頻那夜迦，即
X14n0289_p0374c09║猪頭、象鼻二使者。一壇室中，主伴齊彰，慈威畢備，
X14n0289_p0374c10║使人心存敬畏，洋洋如在左右，安敢一念縱恣乎？
X14n0289_p0374c11║又取八鏡覆懸虗空，與壇場中所安之鏡方面相對，
X14n0289_p0374c12║使其形影重重相涉。
X14n0289_p0374c13║空中八鏡，與壇中八鏡相對者，使行人處處要見
X14n0289_p0374c14║自己面目，時時檢點，不得放逸。且欲令其知境界
X14n0289_p0374c15║之圓融，互入互攝，不令生住著想也。壇場法式竟。
X14n0289_p0374c16║於初七中，至誠頂禮十方如來、諸大菩薩、阿羅漢號，
X14n0289_p0374c17║恒於六時誦呪圍壇，至心行道，一時常行一百八徧。
X14n0289_p0374c18║第二七中，一心專念發菩薩願，心無間斷，我毗柰耶
X14n0289_p0374c19║先有願教。第三七中，於十二時，一向持佛般怛羅呪，
X14n0289_p0374c20║至第七日，十方如來一時出現，鏡交光處承佛摩頂，
X14n0289_p0374c21║即於道場修三摩地，能令如是末世修學，身心明淨
X14n0289_p0374c22║猶如瑠璃。
X14n0289_p0374c23║此明壇中誦呪得益也。初七六時誦呪，猶未純一
X14n0289_p0374c24║也。二七專心發願，亦未純一也。三七一心持呪，則
X14n0289_p0375a01║心心不離此壇，念念不離此呪，則持呪工夫純一
X14n0289_p0375a02║矣。至第七日鏡交光處，承佛摩頂，是水清月現，感
X14n0289_p0375a03║應道交，即凡心而見佛心時也。即，就也。言就此道
X14n0289_p0375a04║場而修正定，能令行人得大開悟，身心明淨，猶如
X14n0289_p0375a05║瑠璃，一切密、圓淨密悉現其中，此即因定發慧也。
X14n0289_p0375a06║故知顯修密持功德，正等無異。
X14n0289_p0375a07║阿難！若此比丘本受戒師，及同會中十比丘等，其中
X14n0289_p0375a08║有一不清淨者，如是道場多不成就。從三七後，端坐
X14n0289_p0375a09║安居經一百日，有利根者不起於座得須陀洹。縱其
X14n0289_p0375a10║身心聖果未成，決定自知成佛不謬。汝問道場建立
X14n0289_p0375a11║如是。
X14n0289_p0375a12║此反顯道場成就，必由于師也。一不淨而多不成
X14n0289_p0375a13║就者，如鼠糞一粒，壞却鍋羮也。從三下明證果利
X14n0289_p0375a14║根者，謂惑障俱薄，慧性明悟者也。孤山曰：須陀按
X14n0289_p0375a15║位，即圓初信。若依涅槃，乃是初入別圓地住也。至
X14n0289_p0375a16║此則了見佛性，信得本來是佛，更不向外馳求矣。
X14n0289_p0375a17║汝問下，結答。
X14n0289_p0375a18║阿難頂禮佛足，而白佛言：自我出家，恃佛憍愛，求多
X14n0289_p0375a19║聞故，未證無為。遭彼梵天邪術所禁，心雖明了，力不
X14n0289_p0375a20║自由，賴遇文殊，令我解脫。雖蒙如來佛頂神呪，冥獲
X14n0289_p0375a21║其力，尚未親聞。惟願大慈，重為宣說，悲救此會諸修
X14n0289_p0375a22║行輩，末及當來在輪迴者，承佛密音，身意解脫。於時
X14n0289_p0375a23║會中，一切大眾，普皆作禮，佇聞如來秘密章句。
X14n0289_p0375a24║此重請說呪也。雖前文殊密誦以解難，猶未親聞，
X14n0289_p0375b01║今復請顯說者，意欲流通末代耳。力不自由者，以
X14n0289_p0375b02║道力不全故不得自由，猶如魘人手足宛然見聞
X14n0289_p0375b03║不惑，心觸客邪而不能動之意。秘密章句與前之
X14n0289_p0375b04║秘密妙嚴及一切秘密門，皆指呪心也。
X14n0289_p0375b05║爾時，世尊從肉髻中涌百寶光，光中涌出千葉寶蓮。
X14n0289_p0375b06║有化如來坐寶華中，頂放十道百寶光明，一一光明
X14n0289_p0375b07║皆徧示現十恒河沙金剛密跡，擎山持杵徧虗空界。
X14n0289_p0375b08║大眾仰觀，畏愛兼抱，求佛哀祐，一心聽佛無見頂相
X14n0289_p0375b09║放光如來宣說神呪：
X14n0289_p0375b10║此重說呪也。百寶光者，即大智慧光明也。從光涌
X14n0289_p0375b11║出蓮華者，表從智起行也。有化如來坐寶蓮華者，
X14n0289_p0375b12║表諸佛皆從智行流出也。化佛頂放寶光，光中復
X14n0289_p0375b13║現密跡者，化復作化，密中之密，所以降魔制外者，
X14n0289_p0375b14║皆藉乎此。畏愛兼抱者，謂既畏其威，復愛其慈，故
X14n0289_p0375b15║兼抱也。放光如來說呪者，謂從毘盧師法身主口
X14n0289_p0375b16║中流出也。
X14n0289_p0375b17║南無薩怛他蘇伽多耶阿羅訶帝三藐三菩陀寫。薩
X14n0289_p0375b18║怛他佛陀俱胝瑟尼釤。南無薩婆勃陀勃地薩跢鞞
X14n0289_p0375b19║弊。南無薩多南三藐三菩陀俱知。南娑舍囉婆迦僧
X14n0289_p0375b20║伽喃。南無盧雞阿羅漢跢喃。南無蘇盧多波那喃。南
X14n0289_p0375b21║無娑羯唎陀伽彌喃。南無盧雞三藐伽跢喃三藐伽
X14n0289_p0375b22║波囉底波多那喃。南無提婆離瑟赧。南無悉陀耶毗
X14n0289_p0375b23║地耶陀囉離瑟赧舍波奴揭囉訶娑訶娑囉摩他喃。
X14n0289_p0375b24║南無䟦囉訶摩泥。南無因陀囉耶。南無婆伽婆帝嚧
X14n0289_p0375c01║陀囉耶烏摩般帝娑醯夜耶。南無婆伽婆帝那囉野
X14n0289_p0375c02║拏耶槃遮摩訶三慕陀囉。南無悉羯唎多耶。南無婆
X14n0289_p0375c03║伽婆帝摩訶迦羅耶地唎般剌那伽囉毗陀囉波拏
X14n0289_p0375c04║迦囉耶阿地目帝尸摩舍那泥婆悉泥摩怛唎伽拏。
X14n0289_p0375c05║南無悉羯唎多耶。南無婆伽婆帝多他伽跢俱囉耶。
X14n0289_p0375c06║南無般頭摩俱囉耶。南無䟦闍羅俱囉耶。南無摩尼
X14n0289_p0375c07║俱囉耶。南無伽闍俱囉耶。南無婆伽婆帝帝唎荼輸
X14n0289_p0375c08║囉西那波囉訶囉拏囉闍耶跢他伽多耶。南無婆伽
X14n0289_p0375c09║婆帝。南無阿彌多婆耶哆他伽多耶阿囉訶帝三藐
X14n0289_p0375c10║三菩陀耶。南無婆伽婆帝阿芻鞞耶哆他伽多耶阿
X14n0289_p0375c11║囉訶帝三藐三菩陀耶。南無婆伽婆帝鞞沙闍耶俱
X14n0289_p0375c12║盧吠柱唎耶般囉婆囉闍耶跢他伽多耶。南無婆伽
X14n0289_p0375c13║婆帝三補師毖多薩憐捺囉剌闍耶跢他伽多耶阿
X14n0289_p0375c14║囉訶帝三藐三菩陀耶。南無婆伽婆帝舍雞耶毋那
X14n0289_p0375c15║曳跢他伽多耶阿囉訶帝三藐三菩陀耶南無婆伽
X14n0289_p0375c16║婆帝剌怛那雞多囉闍耶跢他伽多耶阿囉訶帝三
X14n0289_p0375c17║藐三菩陀耶帝瓢南無薩羯唎多翳曇婆伽婆多薩
X14n0289_p0375c18║怛他伽都瑟尼釤薩怛多般怛㘕南無阿婆囉視躭
X14n0289_p0375c19║般囉帝楊岐囉薩囉婆部多揭囉訶尼揭囉訶揭迦
X14n0289_p0375c20║囉訶尼䟦囉毖地耶叱陀你阿迦囉密唎柱般唎怛
X14n0289_p0375c21║囉耶儜揭唎薩囉婆槃陀那目叉尼薩囉婆突瑟吒
X14n0289_p0375c22║突悉乏般那你伐囉尼赭都囉失帝南羯囉訶娑訶
X14n0289_p0375c23║薩囉若闍毗多崩娑那羯唎阿瑟吒冰舍帝南那叉
X14n0289_p0375c24║剎怛囉若闍波囉薩陀那羯唎阿瑟吒南摩訶揭囉
X14n0289_p0376a01║訶若闍毗多崩薩那羯唎薩婆舍都嚧你婆囉若闍
X14n0289_p0376a02║呼藍突悉乏難遮那舍尼毖沙舍悉怛囉阿吉尼烏
X14n0289_p0376a03║陀迦囉若闍阿般囉視多具囉摩訶般囉戰持摩訶
X14n0289_p0376a04║疊多摩訶帝闍摩訶稅多闍婆囉摩訶䟦囉槃陀囉
X14n0289_p0376a05║婆悉你阿唎耶多囉毗唎俱知誓婆毗闍耶䟦闍囉
X14n0289_p0376a06║摩禮底毗舍嚧多勃騰罔迦䟦闍囉制喝那阿遮摩
X14n0289_p0376a07║囉制婆般囉質多䟦闍囉擅持毗舍囉遮扇多舍鞞
X14n0289_p0376a08║提婆補視多蘇摩嚧波摩訶稅多阿唎耶多囉摩訶
X14n0289_p0376a09║婆囉阿般囉䟦闍囉商羯囉制婆䟦闍囉俱摩唎俱
X14n0289_p0376a10║藍陀唎䟦闍囉喝薩多遮毗地耶乾遮那摩唎迦啒
X14n0289_p0376a11║蘇毋婆羯囉跢那鞞嚧遮那俱唎耶夜囉菟瑟尼釤
X14n0289_p0376a12║毗折㘕婆摩尼遮䟦闍囉迦那迦波囉婆嚧闍那䟦
X14n0289_p0376a13║闍囉頓稚遮稅多遮迦摩囉剎奢尸波囉婆翳帝夷
X14n0289_p0376a14║帝毋陀囉羯拏娑鞞囉懺掘梵都印兔那麼麼寫烏
X14n0289_p0376a15║𤙖唎瑟揭拏般剌舍悉多薩怛他伽都瑟尼釤虎𤙖
X14n0289_p0376a16║都嚧雍瞻婆那虎𤙖都嚧雍悉耽婆那虎𤙖都嚧雍
X14n0289_p0376a17║波囉瑟地耶三般叉拏羯囉虎𤙖都嚧雍薩婆藥叉
X14n0289_p0376a18║喝囉剎娑揭囉訶若闍毗騰崩薩那羯囉虎𤙖都嚧
X14n0289_p0376a19║雍者都囉尸底南揭囉訶娑訶薩囉南毗騰崩薩那
X14n0289_p0376a20║囉虎𤙖都嚧雍囉叉婆伽梵薩怛他伽都瑟尼釤波
X14n0289_p0376a21║囉點闍吉唎摩訶娑訶薩囉勃樹娑訶薩囉室唎沙
X14n0289_p0376a22║俱知娑訶薩尼帝[口*隸]阿弊提視婆唎多吒吒甖迦摩
X14n0289_p0376a23║訶䟦闍嚧陀囉帝唎菩婆那曼茶囉烏𤙖莎悉帝薄
X14n0289_p0376a24║婆都麼麼印兔那麼麼寫囉闍婆夜主囉䟦夜阿祗
X14n0289_p0376b01║尼婆夜烏陀迦婆夜毗沙婆夜舍薩多囉婆夜婆囉
X14n0289_p0376b02║斫羯囉婆夜突毖叉婆夜阿舍你婆夜阿迦囉密唎
X14n0289_p0376b03║柱婆夜陀囉尼部彌劍婆伽波陀婆夜烏囉迦婆多
X14n0289_p0376b04║婆夜剌闍壇茶婆夜那伽婆夜毗條怛婆夜蘇波囉
X14n0289_p0376b05║拏婆夜藥叉揭囉訶囉叉私揭囉訶畢唎多揭囉訶
X14n0289_p0376b06║毗舍遮揭囉訶部多揭囉訶鳩槃茶揭囉訶補丹那
X14n0289_p0376b07║揭囉訶迦吒補丹那揭囉訶悉乾度揭囉訶阿播悉
X14n0289_p0376b08║摩囉揭囉訶烏檀摩陀揭囉訶車夜揭囉訶醯唎婆
X14n0289_p0376b09║帝揭囉訶社多訶唎南揭婆訶唎南嚧地囉訶唎南
X14n0289_p0376b10║忙娑訶唎南謎陀訶唎南摩闍訶唎南闍多訶唎女
X14n0289_p0376b11║視比多訶唎南毗多訶唎南婆多訶唎南阿輸遮訶
X14n0289_p0376b12║唎女質多訶唎女帝釤薩鞞釤薩婆揭囉訶南毗陀
X14n0289_p0376b13║耶闍瞋陀夜彌鷄囉夜彌波唎䟦囉者迦訖唎檐毗
X14n0289_p0376b14║陀夜闍瞋陀夜彌鷄囉夜彌茶演尼訖唎檐毗陀夜
X14n0289_p0376b15║闍瞋陀夜彌鷄囉夜彌摩訶般輸般怛夜嚧陀囉訖
X14n0289_p0376b16║唎檐毗陀夜闍瞋陀夜彌鷄囉夜彌那囉夜拏訖唎
X14n0289_p0376b17║擔毗陀夜闍瞋陀夜彌雞囉夜彌怛埵伽嚧茶西訖
X14n0289_p0376b18║唎擔毗陀夜闍瞋陀夜彌雞囉夜彌摩訶迦囉摩怛
X14n0289_p0376b19║唎伽拏訖唎檐毗陀夜闍瞋陀夜彌鷄囉夜彌迦波
X14n0289_p0376b20║唎迦訖唎擔毗陀夜闍瞋陀夜彌鷄囉夜彌闍耶羯
X14n0289_p0376b21║囉摩度羯囉薩婆囉他娑達那訖唎擔毗陀夜闍瞋
X14n0289_p0376b22║陀夜彌鷄囉夜彌赭咄囉婆耆你訖唎擔毗陀夜闍
X14n0289_p0376b23║瞋陀夜彌鷄囉夜彌毗唎羊訖唎知難陀鷄沙囉伽
X14n0289_p0376b24║拏般帝索醯夜訖唎擔毗陀夜闍瞋陀夜彌鷄囉夜
X14n0289_p0376c01║彌那揭那舍囉婆拏訖唎擔毗陀夜闍瞋陀夜彌鷄
X14n0289_p0376c02║囉夜彌阿羅漢訖唎擔毗陀夜闍瞋陀夜彌鷄囉夜
X14n0289_p0376c03║彌毗多囉伽訖唎擔毗陀夜闍瞋陀夜彌鷄囉夜彌
X14n0289_p0376c04║䟦闍囉波你具醯夜具醯夜迦地般帝訖唎擔毗陀
X14n0289_p0376c05║夜闍瞋陀夜彌鷄囉夜彌囉叉罔婆伽梵印兔那麼
X14n0289_p0376c06║麼寫婆伽梵薩怛多般怛囉南無粹都帝阿悉多那
X14n0289_p0376c07║囉剌迦波囉婆悉普吒毗迦薩怛多鉢帝唎什佛囉
X14n0289_p0376c08║什佛囉陀囉陀囉頻陀囉頻陀囉瞋陀瞋陀虎𤙖虎
X14n0289_p0376c09║吽泮吒泮吒泮吒泮吒泮吒娑訶醯醯泮阿牟迦耶
X14n0289_p0376c10║泮阿波囉提訶多泮婆囉波囉陀泮阿素囉毗陀囉
X14n0289_p0376c11║波迦泮薩婆提鞞獘泮薩婆那伽獘泮薩婆藥叉獘
X14n0289_p0376c12║泮薩婆乾闥婆獘泮薩婆補丹那獘泮迦吒補丹那
X14n0289_p0376c13║獘泮薩婆突狼枳帝獘泮薩婆突澀比𠼐訖瑟帝獘
X14n0289_p0376c14║泮薩婆什婆唎獘泮薩婆阿播悉摩𠼐獘泮薩婆舍
X14n0289_p0376c15║囉婆拏獘泮薩婆地帝鷄獘泮薩婆怛摩陀繼獘泮
X14n0289_p0376c16║薩婆毗陀耶囉誓遮𠼐獘泮闍夜羯囉摩度揭囉薩
X14n0289_p0376c17║婆羅他娑陀鷄獘泮毗地夜遮唎獘泮者都囉縛耆
X14n0289_p0376c18║你獘泮䟦闍囉俱摩唎毗陀夜囉誓獘泮摩訶波囉
X14n0289_p0376c19║丁羊义耆唎獘泮䟦闍囉商羯囉夜波囉丈耆囉闍
X14n0289_p0376c20║夜泮摩訶迦囉夜摩訶末怛唎迦拏南無娑羯唎多
X14n0289_p0376c21║夜泮毖瑟拏婢曳泮勃囉訶牟尼曳泮阿耆尼曳泮
X14n0289_p0376c22║摩訶羯唎曳泮羯囉檀遲曳泮蔑怛唎曳泮嘮怛唎
X14n0289_p0376c23║曳泮遮文茶曳泮羯邏囉怛唎曳泮迦般唎曳泮阿
X14n0289_p0376c24║地目質多迦尸摩舍那婆私你曳泮演吉質薩埵婆
X14n0289_p0377a01║寫麼麼印兔那麼麼寫突瑟吒質多阿末怛唎質多
X14n0289_p0377a02║烏闍訶囉伽婆訶囉嚧地囉訶囉婆娑訶囉摩闍訶
X14n0289_p0377a03║囉闍多訶囉視毖多訶囉䟦略夜訶囉乾陀訶囉布
X14n0289_p0377a04║史波訶囉頗囉訶囉婆寫訶囉般波質多突瑟吒質
X14n0289_p0377a05║多嘮陀囉質多藥叉揭囉訶囉剎娑揭囉訶閉隷多
X14n0289_p0377a06║揭囉訶毗舍遮揭囉訶部多揭囉訶鳩槃茶揭囉訶
X14n0289_p0377a07║悉乾陀揭囉訶烏怛摩陀揭囉訶車夜揭囉訶阿播
X14n0289_p0377a08║薩摩囉揭囉訶宅祛革茶耆尼揭囉訶唎佛帝揭囉
X14n0289_p0377a09║訶闍彌迦揭囉訶舍俱尼揭囉訶姥陀囉難地迦揭
X14n0289_p0377a10║囉訶阿藍波揭囉訶乾度波尼揭囉訶什伐囉堙迦
X14n0289_p0377a11║醯迦墜帝藥迦怛隷帝藥迦者突託迦眤提什伐囉
X14n0289_p0377a12║毖釤摩什伐囉薄底迦鼻底迦室隷瑟密迦娑你般
X14n0289_p0377a13║帝迦薩婆什伐囉室嚧吉帝末陀鞞達嚧制劍阿綺
X14n0289_p0377a14║嚧鉗目佉嚧鉗羯唎突嚧鉗揭囉訶揭藍羯拏輸藍
X14n0289_p0377a15║憚多輸藍迄唎夜輸藍末麼輸藍䟦唎室婆輸藍毖
X14n0289_p0377a16║栗瑟吒輸藍烏陀囉輸藍羯知輸藍䟦悉帝輸藍鄔
X14n0289_p0377a17║嚧輸藍常迦輸藍喝悉多輸藍䟦陀輸藍娑房盎伽
X14n0289_p0377a18║般囉丈伽輸藍部多毖跢茶茶耆尼什婆囉陀突嚧
X14n0289_p0377a19║迦建咄嚧吉知婆路多毗薩般嚧呵淩伽輸沙怛囉
X14n0289_p0377a20║娑那羯囉毗沙喻迦阿耆尼烏陀迦末囉鞞囉建多
X14n0289_p0377a21║囉阿迦囉密唎咄怛歛部迦地栗剌吒毖唎瑟質迦
X14n0289_p0377a22║薩婆那俱囉肆引伽獘揭囉唎藥叉怛囉芻末囉視
X14n0289_p0377a23║吠帝釤娑鞞釤悉怛多鉢怛囉摩訶䟦闍嚧瑟尼釤
X14n0289_p0377a24║摩訶般賴丈耆㘕夜波突陀舍喻闍那辮怛隷奴毗
X14n0289_p0377b01║陀耶槃曇迦嚧彌帝殊槃曇迦嚧彌般囉毗陀槃曇
X14n0289_p0377b02║迦嚧彌跢姪他唵阿那隷毗舍提鞞囉䟦闍囉陀唎
X14n0289_p0377b03║槃陀槃陀你䟦闍囉謗尼泮虎𤙖都嚧甕泮莎婆訶
X14n0289_p0377b04║呪者，祝願也。佛以此呪呪眾生，使眾生道成德備
X14n0289_p0377b05║而不知。如蜾臝之呪螟蛉曰：類我！類我！久則肖之
X14n0289_p0377b06║矣。若以義言，顯說則因言生解，密說則忘言絕解。
X14n0289_p0377b07║此二門雖不同，實相須而成也。故大梵天王問觀
X14n0289_p0377b08║世音：願為說此陀羅形狀相貌。菩薩答曰：大慈悲
X14n0289_p0377b09║心是，平等心是，無為心是，無染着心是，空觀心是，
X14n0289_p0377b10║恭敬心是，卑下心是，無雜亂心是，無見取心是，無
X14n0289_p0377b11║上菩提心是。當知如是等心，即是菩提心相貌也。
X14n0289_p0377b12║正脉云：秘呪非但只是梵語，乃是一切聖賢秘密
X14n0289_p0377b13║之語。盖梵語此方不曉，而天竺所共解者也。至於
X14n0289_p0377b14║秘呪，非但天竺常人不知，即下位聖賢亦不達上
X14n0289_p0377b15║位之呪，故曰密也。孤山曰：諸經神呪，例皆不翻。自
X14n0289_p0377b16║古人師，多有異說。天台會之，不出四悉：一云呪者，
X14n0289_p0377b17║鬼神王名，稱其王名，部落敬主，不敢為非，此世界
X14n0289_p0377b18║義也。二云呪者，如軍中密號，唱號相應，無所訶問，
X14n0289_p0377b19║不相應者，即執治之，此為人義也。三云呪者，密默
X14n0289_p0377b20║遮惡，餘無識者，如微賤人，奔逃異國，訛稱王手，國
X14n0289_p0377b21║以公主妻之，而多瞋難事。有一明人，從其國來，主
X14n0289_p0377b22║往訴之，其人語曰：若當瞋時，應說云：無親遊他國，
X14n0289_p0377b23║欺誑一切人，麤食是常食，何勞復作瞋？說是偈時，
X14n0289_p0377b24║默然瞋歇，即對治義也。四云呪者，諸佛密語，唯聖
X14n0289_p0377c01║乃知，如王索先陀婆，一名而具四實，謂鹽、水、器、馬，
X14n0289_p0377c02║群下莫曉，唯智臣解之。呪亦如是，秪一法語，徧有
X14n0289_p0377c03║諸力，病愈罪除，生善合道，即第一義也。具此四義，
X14n0289_p0377c04║故存本音。五不翻中，即秘密故不翻。
X14n0289_p0377c05║阿難！是佛頂光聚悉怛多鉢怛囉秘密伽陀微妙章
X14n0289_p0377c06║句，出生十方一切諸佛。十方如來因此呪心，得成無
X14n0289_p0377c07║上正徧知覺。十方如來執此呪心，降伏諸魔制諸外
X14n0289_p0377c08║道。十方如來乘此呪心，坐寶蓮華應微塵國。十方如
X14n0289_p0377c09║來含此呪心，於微塵國轉大法輪。十方如來持此呪
X14n0289_p0377c10║心，能於十方摩頂授記，自果未成亦於十方蒙佛授
X14n0289_p0377c11║記。十方如來依此呪心，能於十方拔濟群苦，所謂地
X14n0289_p0377c12║獄、餓鬼、畜生、盲䏊、瘖瘂、怨憎會苦、愛別離苦、求不得
X14n0289_p0377c13║苦、五陰熾盛、大小諸橫同時解脫、賊難、兵難、王難、獄
X14n0289_p0377c14║難、風火水難、饑渴、貧窮應念消散。十方如來隨此呪
X14n0289_p0377c15║心，能於十方事善知識，四威儀中供養如意，恒沙如
X14n0289_p0377c16║來會中推為大法王子。十方如來行此呪心，能於十
X14n0289_p0377c17║方攝受親因，令諸小乘聞秘密藏不生驚怖。十方如
X14n0289_p0377c18║來誦此呪心，成無上覺，坐菩提樹入大涅槃。十方如
X14n0289_p0377c19║來傳此呪心，於滅度後付佛法事，究竟住持嚴淨戒
X14n0289_p0377c20║律悉得清淨。若我說是佛頂光聚般怛囉呪，從旦至
X14n0289_p0377c21║暮音聲相聯，字句中間亦不重疊，經恒沙劫終不能
X14n0289_p0377c22║盡，亦說此呪名如來頂。汝等有學未盡輪迴，發心至
X14n0289_p0377c23║誠取阿羅漢，不持此呪而生道場，令其身心遠諸魔
X14n0289_p0377c24║事，無有是處。
X14n0289_p0378a01║此顯呪功能也。言呪心者，即大白傘盖，廣大無染，
X14n0289_p0378a02║周徧法界。如來藏心，即轉結心而成者。若粘湛、發
X14n0289_p0378a03║見、發聽等，是將呪心轉為結心。若從逆流以至寂
X14n0289_p0378a04║滅現前，是將結心轉為呪心。盖呪心、結心，一物而
X14n0289_p0378a05║兩名也。以此法含育一切如來，出生一切性德，衣
X14n0289_p0378a06║被一切諸法，不得已而命之曰大白傘盖。以此法
X14n0289_p0378a07║離言說相，離文字相，離心緣相，不得已而命之曰
X14n0289_p0378a08║呪也。出生諸佛者，以此呪心即是佛母真三昧故。
X14n0289_p0378a09║因此呪心得成正覺者，謂此呪心是正覺之因，依
X14n0289_p0378a10║而為因，然後得果，故又云密因也。執此呪心降魔
X14n0289_p0378a11║制外者，謂此呪心如金剛劍，如毗盧印，執之則權
X14n0289_p0378a12║衡在手，殺活由己，故群魔外道悉屬指揮，所謂執
X14n0289_p0378a13║大象天下往也。乘此呪心應微塵國者，乘者，運載
X14n0289_p0378a14║義，如大白牛車無不運載。故起信曰：一切諸佛本
X14n0289_p0378a15║所乘故，一切菩薩皆乘此法到如來地故。由彼得
X14n0289_p0378a16║是道以處己，又能運是道以利物，故能應微塵國
X14n0289_p0378a17║也。含此呪心轉大法輪者，含，猶藏也。石蘊玉而山
X14n0289_p0378a18║輝，水含珠而川媚，內無德本，外豈能談？故必含此
X14n0289_p0378a19║而後能轉輪也。持此呪心，摩頂授記者，持猶握也。
X14n0289_p0378a20║以佛佛授手，祖祖相傳，唯此一物，更無他物故。依
X14n0289_p0378a21║此呪心，拔濟群苦者，依猶仗也。以此呪心，如如意
X14n0289_p0378a22║寶珠，無適不可，地獄得之而空，餓鬼得之而飽，畜
X14n0289_p0378a23║生得之而脫，盲得之而明，聾得之而聰，瘖瘂得之
X14n0289_p0378a24║而能說，怨憎得之而歡喜，別離得之而和合。不從
X14n0289_p0378b01║外得，故無求不得苦；陰銷入明，故無五陰熾盛苦；
X14n0289_p0378b02║不滅不生，故無諸橫；賊不能劫，故無賊難；刀不能
X14n0289_p0378b03║傷，故無兵難；王法不能拘，故無王難；牢獄不能錮，
X14n0289_p0378b04║故無獄難；風不能漂，火不能燒，水不能溺，故無風
X14n0289_p0378b05║水火難；饑得之而飫，渴得之而解，貧窮得之而富
X14n0289_p0378b06║足，故無不如心也。隨此呪心者，謂隨順不逆，即隨
X14n0289_p0378b07║順淨覺也。由隨順淨覺，故能十方事善知識，四事
X14n0289_p0378b08║供養，無不如意。行此呪心者，謂施之於事物，應之
X14n0289_p0378b09║於日用，令人心悅誠服故。凡往劫與此呪有親有
X14n0289_p0378b10║因者，今此呪心皆得攝授也。如阿難、登伽皆是與
X14n0289_p0378b11║此呪宿有親因，故一聞而不生驚怖，愛心永脫也。
X14n0289_p0378b12║若小根劣器與此呪無緣，聞之未有不生驚怖者，
X14n0289_p0378b13║況永脫乎？誦此呪心而得成正覺、證菩提、入涅槃
X14n0289_p0378b14║者，以常轉此呪未曾間斷也。傳此呪心者，謂以此
X14n0289_p0378b15║呪心心心相印、燈燈相續，所謂吾以正法眼藏付
X14n0289_p0378b16║囑於汝，汝當受持無令斷絕，故曰付佛法事。令彼
X14n0289_p0378b17║究竟往持亦由此，令彼嚴淨戒律亦由此也。終不
X14n0289_p0378b18║能盡者，大經云：假使須彌為筆、大海為墨，不能書
X14n0289_p0378b19║寫普眼一門中一品、一品中一句、一句中一義，所
X14n0289_p0378b20║謂一字法門海墨書而不盡。唯其說不能盡，故其
X14n0289_p0378b21║書不能盡也。亦名如來頂者，謂此呪心即是經中
X14n0289_p0378b22║所說大佛頂，名雖異而體實同也。汝等下，勸持。三
X14n0289_p0378b23║果已前未出分段，故曰未盡輪迴。若輪迴未盡而
X14n0289_p0378b24║不持此呪，定不能遠諸魔事。合論云：呪者不可思
X14n0289_p0378c01║議力之寄，非智識可到、義理可窮。如世以龜瓦卜，
X14n0289_p0378c02║以無理故有靈；如童子謠，以無心故有騐。小者猶
X14n0289_p0378c03║然，況大者乎？
X14n0289_p0378c04║阿難，若諸世界隨所國土所有眾生，隨國所生樺皮、
X14n0289_p0378c05║貝葉、紙素、白氎，書寫此呪貯於香囊，是人心昏未能
X14n0289_p0378c06║誦憶，或帶身上，或書宅中，當知是人盡其生年，一切
X14n0289_p0378c07║諸毒所不能害。
X14n0289_p0378c08║此言書呪佩帶功德也。白氎，天竺貴物，有價值無
X14n0289_p0378c09║量者。諸毒不害者，以此呪心如阿陀藥，諸毒觸之
X14n0289_p0378c10║無不銷故。
X14n0289_p0378c11║阿難！我今為汝更說此呪，救護世間得大無畏，成就
X14n0289_p0378c12║眾生出世間智。
X14n0289_p0378c13║此總標二義，以顯呪之神用也。即與救世獲安寧，
X14n0289_p0378c14║出世獲常住之意同。彼曰圓融清淨寶覺，此曰呪
X14n0289_p0378c15║心，實非二法故。
X14n0289_p0378c16║若我滅後末世眾生，有能自誦、若教他誦，當知如是
X14n0289_p0378c17║持誦眾生，火不能燒、水不能溺、大毒小毒所不能害，
X14n0289_p0378c18║如是乃至天龍鬼神、精祇魔魅所有惡呪，皆不能著
X14n0289_p0378c19║心得正受。一切呪詛厭蠱毒藥、金毒銀毒、草木蟲蛇
X14n0289_p0378c20║萬物毒氣，入此人口成甘露味。一切惡星并諸鬼神
X14n0289_p0378c21║磣心毒人，於如是人不能起惡。頻那夜迦諸惡鬼王
X14n0289_p0378c22║井其眷屬，皆領深恩常加守護。
X14n0289_p0378c23║此釋救護世間得大無畏也。謂得此呪心則知見
X14n0289_p0378c24║旋伏、觀聽旋伏，入諸鬼國鬼不能害也。心得正受
X14n0289_p0379a01║者，謂不受諸受故曰正受，唯不受群邪故一切群
X14n0289_p0379a02║邪皆不能動也。一切諸毒入此人口成甘露味者，
X14n0289_p0379a03║言得此呪心則攪長河為酥酪、變大地作黃金，如
X14n0289_p0379a04║湯銷氷，應念化成無上知覺故即有諸毒，不但不
X14n0289_p0379a05║能傷抑且化成甘露上味也。一切毒人不能起惡
X14n0289_p0379a06║者，觀德容而意銷、望慈風而心化故。諸惡鬼神常
X14n0289_p0379a07║加守護者，不唯不起惱反來加護，不但不為禍反
X14n0289_p0379a08║為吉祥，故知吉凶禍福盡在乎已。
X14n0289_p0379a09║阿難當知，是呪常有八萬四千那由他恒河沙俱胝
X14n0289_p0379a10║金剛藏王菩薩種族，一一皆有諸金剛眾而為眷屬，
X14n0289_p0379a11║晝夜隨侍。設有眾生於散亂心、非三摩地，心憶口持，
X14n0289_p0379a12║是金剛王常隨從彼諸善男子，何況決定菩提心者。
X14n0289_p0379a13║此諸金剛菩薩藏王，精心陰速發彼神識，是人應時
X14n0289_p0379a14║心能記憶，八萬四千恒河沙劫周徧了知，得無疑惑。
X14n0289_p0379a15║此釋成眾生出世間智也。金剛隨侍者，以此呪即
X14n0289_p0379a16║是金剛寶覺，故同聲相應，同氣相求也。以散亂心
X14n0289_p0379a17║持亦常隨者，以戲笑之所寓，亦呪心之所在，故法
X14n0289_p0379a18║華經云：若人散亂心，入於塔廟中，一稱南無佛，皆
X14n0289_p0379a19║已成佛道也。陰，暗處也。言決定菩提心者，又不但
X14n0289_p0379a20║常隨而已，復能在冥冥中以神力加被，速令開發
X14n0289_p0379a21║神識，使得開悟，且得無疑，以金剛慧能斷人之疑，
X14n0289_p0379a22║使到不疑之地故。
X14n0289_p0379a23║從第一劫乃至後身。生生不生藥叉、羅剎。及富單那、
X14n0289_p0379a24║迦吒富單那、鳩槃茶、毗舍遮等。并諸餓鬼。有形無形。
X14n0289_p0379b01║有想無想。如是惡處。
X14n0289_p0379b02║此明不墮惡趣也。以此呪心是白淨法，是最上善，
X14n0289_p0379b03║故第一劫即初發菩提心時，後身即最後成佛時
X14n0289_p0379b04║也。中間修行永無諸委曲相，如藥叉等皆是委曲
X14n0289_p0379b05║相。
X14n0289_p0379b06║是善男子，若讀若誦，若書若寫，若帶若藏，諸色供養，
X14n0289_p0379b07║劫劫不生，貧窮下賤，不可樂處。
X14n0289_p0379b08║此明不生下賤也。以此呪心是至尊至貴之法，故
X14n0289_p0379b09║讀誦書寫者，皆如太子處胎，貴厭羣臣也。對本曰
X14n0289_p0379b10║讀，背本曰誦，圖印曰寫，密佩曰藏。
X14n0289_p0379b11║此諸眾生縱其自身不作福業，十方如來所有功德
X14n0289_p0379b12║悉與此人，由是得於恒河沙阿僧祇不可說不可說
X14n0289_p0379b13║劫，常與諸佛同生一處，無量功德如惡义聚，同處熏
X14n0289_p0379b14║修永無分散。是故能令破戒之人戒根清淨，未得戒
X14n0289_p0379b15║者令其得戒，未精進者令得精進，無智慧者令得智
X14n0289_p0379b16║慧，不清淨者速得清淨，不持齋戒自成齋戒。
X14n0289_p0379b17║此明現獲功德也。如來功德悉與此人者，由此呪
X14n0289_p0379b18║心具足萬行，一切如來密圓淨妙悉現其中故。諸
X14n0289_p0379b19║佛同生一處者，謂與諸佛氣分交接心精通脗，佛
X14n0289_p0379b20║不離心心不離佛故。惡义聚喻戒定慧同修無散
X14n0289_p0379b21║者，以行人之所修即諸佛之所證，打成一片故。破
X14n0289_p0379b22║戒之人戒根清淨者，靈丹一粒點鐵成金故。未戒
X14n0289_p0379b23║得戒者，具戒根故。未進得進者，具進根故。無慧得
X14n0289_p0379b24║慧者，具慧根故。不淨自淨者，具清淨根故。所謂一
X14n0289_p0379c01║切障礙即究竟覺，故無不成就無不如意也。
X14n0289_p0379c02║阿難！是善男子持此呪時，設犯禁戒於未受時，持呪
X14n0289_p0379c03║之後眾破戒罪，無問輕重一時銷滅，縱經飲酒食噉
X14n0289_p0379c04║五辛種種不淨，一切諸佛菩薩金剛天仙鬼神不將
X14n0289_p0379c05║為過。設著不淨破弊衣服，一行一住悉同清淨，縱不
X14n0289_p0379c06║作壇不入道場亦不行道，誦持此呪還同入壇行道
X14n0289_p0379c07║功德無有異也。若造五逆無間重罪，及諸比丘比丘
X14n0289_p0379c08║尼四棄八棄，誦此呪已，如是重業猶如猛風吹散沙
X14n0289_p0379c09║聚，悉皆滅除更無毫髮。
X14n0289_p0379c10║此明滅現在業也。未受時者，未受戒時也。持者，謂
X14n0289_p0379c11║捧持而著之心胸間，永無忘失之謂。謂破戒於未
X14n0289_p0379c12║持呪之先，銷罪於既持呪之後也。縱經飲酒噉辛
X14n0289_p0379c13║不為過者，若使果能持此呪心，縱不除助因諸佛
X14n0289_p0379c14║菩薩，亦不為過。雖然，須是真能持呪心者，始說得
X14n0289_p0379c15║酒肉不礙菩提路也。著破弊衣，與著新淨衣等。不
X14n0289_p0379c16║入壇，與入壇功德等。是則一切穢惡不淨之人，及
X14n0289_p0379c17║穢惡不淨之處，但肯專持此呪，則與清淨人、清淨
X14n0289_p0379c18║處所持功德，等無有異。孤山曰：比丘四棄，即殺、盜、
X14n0289_p0379c19║婬、妄四根本罪。梵語波羅夷，此云棄。謂犯此四者，
X14n0289_p0379c20║永棄佛法海外，猶如死屍，大海不受。故比丘尼復
X14n0289_p0379c21║加四棄，曰觸八覆隨。即第五不得與染心男相觸。
X14n0289_p0379c22║第六不得與染心男捉手、捉衣、入屏處、屏處共立、
X14n0289_p0379c23║共語、共行、身相倚、相期等八事。第七不得覆他重
X14n0289_p0379c24║罪。第八不得隨舉大僧共給衣食，即為僧所舉。未
X14n0289_p0380a01║作共住法者，不得隨彼。通上四棄，故名八棄。僧所
X14n0289_p0380a02║舉者，即舉訐之義。更無毫髮者，言犯如此重罪，若
X14n0289_p0380a03║誦此呪，一切皆斷也。
X14n0289_p0380a04║阿難！若有眾生從無量無數劫來，所有一切輕重罪
X14n0289_p0380a05║障，從前世來未及懺悔，若能讀誦書寫此呪身上帶
X14n0289_p0380a06║持，若安住處莊宅園館，如是積業猶湯銷雲，不久皆
X14n0289_p0380a07║得悟無生忍。
X14n0289_p0380a08║此滅過去業也。所謂千年暗室，一燈能破，不久皆
X14n0289_p0380a09║得悟無生忍者，結前成就眾生出世間智。
X14n0289_p0380a10║復次，阿難！若有女人未生男女欲求孕者，若能至心
X14n0289_p0380a11║憶念斯呪，或能身上帶此悉怛多般怛羅者，便生福
X14n0289_p0380a12║德智慧男女，求長命者即得長命，欲求果報速圓滿
X14n0289_p0380a13║者速得圓滿，身命色力亦復如是。命終之後，隨願往
X14n0289_p0380a14║生十方國土，必定不生邊地下賤，何況雜形。
X14n0289_p0380a15║此明所求如意也。海寶千般，先求如意，以此呪心
X14n0289_p0380a16║是如意珠，取之無禁，用之不匱，故生時隨心自在，
X14n0289_p0380a17║而命終時亦得隨願往生也。不生下賤者，以此呪
X14n0289_p0380a18║心是無比法，是至貴物，故獨往獨來，處處稱尊也。
X14n0289_p0380a19║阿難！若諸國土州縣聚落饑荒疫癘，或復刀兵賊難
X14n0289_p0380a20║鬬諍，兼餘一切厄難之地，寫此神呪安城四門，并諸
X14n0289_p0380a21║支提或脫闍上，令其國土所有眾生奉迎斯呪，禮拜
X14n0289_p0380a22║恭敬一心供養，令其人民各各身佩，或各各安所居
X14n0289_p0380a23║宅地，一切災厄悉皆消滅。
X14n0289_p0380a24║此顯國界安寧也。以此呪心，是鎮國寶，非和氏之
X14n0289_p0380b01║璧、照乘之珠所能並也。饑荒、疫癘、刀兵，三災也。溫
X14n0289_p0380b02║陵曰支提，此云可供養處，即淨剎，通稱脫闍，云幢。
X14n0289_p0380b03║一心供養者，必專心致敬，始得靈騐也。一切災厄
X14n0289_p0380b04║皆滅者，正如沸湯投水，紅爐點雪故。
X14n0289_p0380b05║阿難！在在處處國土眾生，隨有此呪，天龍歡喜，風雨
X14n0289_p0380b06║順時，五糓豐殷，兆庶安樂。
X14n0289_p0380b07║此顯民和歲豐也。以此呪心是四時宗，萬象主，由
X14n0289_p0380b08║人心歡喜，天龍之心亦懽喜，故雨暘時若。莊生云：
X14n0289_p0380b09║其神凝，使民不疵癘而年糓熟。
X14n0289_p0380b10║亦復能鎮一切惡星，隨方變怪，灾障不起，人無橫夭，
X14n0289_p0380b11║杻械枷鎻不著其身，晝夜安眠常無惡夢。阿難，是娑
X14n0289_p0380b12║婆界有八萬四千災變惡星，二十八大惡星而為上
X14n0289_p0380b13║首，復有八大惡星以為其主，作種種形出現世時，能
X14n0289_p0380b14║生眾生種種災異。有此呪地悉皆消滅，十二由旬成
X14n0289_p0380b15║結界地，諸惡災祥永不能入。
X14n0289_p0380b16║此顯轉凶為吉也。變恠灾障等，皆是同分妄業所
X14n0289_p0380b17║感，故有此呪心，一切皆銷也。常無惡夢者，良以晝
X14n0289_p0380b18║無不祥之境，故夢中所現，皆是菩提境界。惡星有
X14n0289_p0380b19║八萬四千者，皆由眾生八萬四千煩惱所感。故曰：
X14n0289_p0380b20║人事作乎下，天道應於上，爻象動乎內，吉凶應乎
X14n0289_p0380b21║外也。二十八者，四方各七，即二十八宿也。八大惡
X14n0289_p0380b22║星，即五行及羅計孛也。以二十八宿及八大惡星，
X14n0289_p0380b23║皆可作吉作凶。書曰：惠廸吉，從逆凶是也。譬之人
X14n0289_p0380b24║參、茯苓，亦可殺人；砒霜、酖毒，亦可活人。今舉逆處
X14n0289_p0380c01║言，故總名惡星也。永不能入者，以有此呪心處，則
X14n0289_p0380c02║天地合德，日月合明，四時合序，鬼神合其吉凶，故
X14n0289_p0380c03║灾祥無罅隙可入。
X14n0289_p0380c04║是故如來宣示此呪，於未來世保護初學諸修行者
X14n0289_p0380c05║入三摩地，身心泰然得大安隱，更無一切諸魔鬼神
X14n0289_p0380c06║及無始來冤橫宿殃、舊業陳債來相惱害。汝及眾中
X14n0289_p0380c07║諸有學人及未來世諸修行者，依我壇場如法持戒，
X14n0289_p0380c08║所受戒主逢清淨僧，於此呪心不生疑悔。是善男子
X14n0289_p0380c09║於此父母所生之身不得心通，十方如來便為妄語。
X14n0289_p0380c10║此結勸當持也。父母生身者，言現身即證也。心通
X14n0289_p0380c11║者，即明心見性也。吳興云：心通者，據前所說，不出
X14n0289_p0380c12║三義：一者證果，即端坐百日，有利根者，不起於座，
X14n0289_p0380c13║得須陀洹。二者發解，縱其身心聖果未成，決定自
X14n0289_p0380c14║知成佛不謬。三者宿命，是人應時心能記憶，八萬
X14n0289_p0380c15║四千恒河沙劫，周徧了知，得無疑惑。
X14n0289_p0380c16║說是語已，會中無量百千金剛，一時佛前合掌頂禮
X14n0289_p0380c17║而白佛言：如佛所說，我當誠心保護如是修菩提者。
X14n0289_p0380c18║爾時，梵王并天帝釋、四天大王，亦於佛前同時頂禮
X14n0289_p0380c19║而白佛言：審有如修是學善人，我當盡心至誠保護，
X14n0289_p0380c20║令其一生所作如願。復有無量藥叉大將、諸羅剎王、
X14n0289_p0380c21║富單那王、鳩槃茶王、毗舍遮王、頻那夜迦諸大鬼王
X14n0289_p0380c22║及諸鬼帥，亦於佛前合掌頂禮：我亦誓願護持是人，
X14n0289_p0380c23║令菩提心速得圓滿。復有無量日月天子、風師、雨師、
X14n0289_p0380c24║雲師、雷師并電伯等年歲巡官、諸星眷屬，亦於會中
X14n0289_p0381a01║頂禮佛足而白佛言：我亦保護是修行人，安立道場
X14n0289_p0381a02║得無所畏。復有無量山神、海神、一切土地水陸空行
X14n0289_p0381a03║萬物精祇并風神王、無色界天，於如來前同時稽首
X14n0289_p0381a04║而白佛言：我亦保護是修行人，得成菩提永無魔事。
X14n0289_p0381a05║此明眾神護呪也。金剛力士眾，爾時下諸天眾，復
X14n0289_p0381a06║有無量藥叉下八部眾，復有無量日月下天神眾，
X14n0289_p0381a07║復有無量山神下地祇眾。以此呪是毗盧心印故，
X14n0289_p0381a08║凡所有處，百靈守護。又如大將兵符，符到令行，自
X14n0289_p0381a09║然遵守也。
X14n0289_p0381a10║爾時，八萬四千那由他恒河沙俱胝金剛藏王菩薩，
X14n0289_p0381a11║在大會中即從座起，頂禮佛足而白佛言：世尊！如我
X14n0289_p0381a12║等輩所修功業，久成菩提不取涅槃，常隨此呪救護
X14n0289_p0381a13║末世修三摩提正修行者。世尊！如是修心求正定人，
X14n0289_p0381a14║若在道場及餘經行，乃至散心遊戲聚落，我等徒眾
X14n0289_p0381a15║常當隨從持衛此人，縱令魔王大自在天求其方便
X14n0289_p0381a16║終不可得。諸小鬼神去此善人十由旬外，除彼發心
X14n0289_p0381a17║樂修禪者。世尊！如是惡魔若魔眷屬，欲來侵擾是善
X14n0289_p0381a18║人者，我以寶杵殞碎其首猶如微塵，恒令此人所作
X14n0289_p0381a19║如願。
X14n0289_p0381a20║此菩薩護呪也。首楞嚴王，亦名金剛三昧。地上菩
X14n0289_p0381a21║薩，皆以金剛智心斷惑。以根本無明，最極微細堅
X14n0289_p0381a22║固，非金剛心，決不能破。故金剛藏王，常加冥護。故
X14n0289_p0381a23║知末世修行，縱有金剛斷惑之智，若無金剛藏王
X14n0289_p0381a24║冥加護助，亦不能成。定心散心，常隨侍衛者，雖是
X14n0289_p0381b01║菩薩深慈，於持呪人，亦當自生尊重，勿見棄於菩
X14n0289_p0381b02║薩也。求其方便，終不可得者，即雖近其傍，目不能
X14n0289_p0381b03║視。除彼發心樂修禪者，彼等親住如來座下，可得
X14n0289_p0381b04║近傍，亦得瞻視也。以寶杵碎首者，此大權菩薩，以
X14n0289_p0381b05║殺為慈也。此中修行，有正有助。若利根人，即從耳
X14n0289_p0381b06║根一門正修足矣。若根器稍劣，必須入壇持呪為
X14n0289_p0381b07║助行，方得成就。修道分已竟。○下顯證道分。解行
X14n0289_p0381b08║雙行，須知位次。若不識知位次，恐行仍虗擬聖階，
X14n0289_p0381b09║便同佛境。而不知有淺深次第，故須問明也。前之
X14n0289_p0381b10║耳根圓通，如得門而入。此如陞堂入室，以盡其奧
X14n0289_p0381b11║耳。此正答啟請十方如來，得成菩提之事也。
X14n0289_p0381b12║阿難即從座起，頂禮佛足而白佛言：我輩愚鈍好為
X14n0289_p0381b13║多聞，於諸漏心未求出離，蒙佛慈誨得正熏修，身心
X14n0289_p0381b14║快然獲大饒益。世尊！如是修證佛三摩提未到涅槃，
X14n0289_p0381b15║云何名為乾慧之地？四十四心至何漸次得修行目？
X14n0289_p0381b16║詣何方所名入地中？云何名為等覺菩薩？作是語已
X14n0289_p0381b17║五體投地，大眾一心佇佛慈音瞪瞢瞻仰。
X14n0289_p0381b18║此請修證位次也。好字是病，言我根性下劣，但好
X14n0289_p0381b19║多聞，不求出漏。今得耳根及加行二門，開示修行
X14n0289_p0381b20║門戶，決定無疑，故得身心快然。至何漸次得修行
X14n0289_p0381b21║目下，顯三漸次是修行名目，則知此二句錯簡，當
X14n0289_p0381b22║在未到涅槃之下。前云菩提、涅槃尚在遙遠，又云
X14n0289_p0381b23║觀佛菩提及大涅槃，猶如有人因事遠遊，未得還
X14n0289_p0381b24║歸，明了其家所歸道路。阿難至此，雖已得知還家
X14n0289_p0381c01║道路，從脚跟下起，然不知到家有幾許途程，故問
X14n0289_p0381c02║自始至終幾何階級。此如遠行人問途經也。若遠
X14n0289_p0381c03║行人不得途經，不知里數，則中塗告倦，止息化城，
X14n0289_p0381c04║認為寶所。故必得其途經，明其里數，則不滯中途，
X14n0289_p0381c05║直造如來大涅槃矣。涅槃指極果言，乾慧指最初
X14n0289_p0381c06║因心。信、住、行、向及四加行，名四十四心。三漸次是
X14n0289_p0381c07║修行目，初地至等覺，名正入。
X14n0289_p0381c08║爾時，世尊讚阿難言：善哉，善哉！汝等乃能普為大眾
X14n0289_p0381c09║及諸末世一切眾生，修三摩提求大乘者，從於凡夫
X14n0289_p0381c10║終大涅槃，懸示無上正修行路。汝今諦聽，當為汝說。
X14n0289_p0381c11║阿難大眾合掌刳心，默然受教。
X14n0289_p0381c12║此許說也。懸，遠也。前云遠契如來常樂我淨，此云
X14n0289_p0381c13║懸示如來正修行路。自三漸次以至妙覺，中間經
X14n0289_p0381c14║歷五十五位，然後至菩提法性之家，豈不遠乎。言
X14n0289_p0381c15║汝今雖未得入，預先為汝揭而示之，則從始至終，
X14n0289_p0381c16║直趨寶所，更無委曲矣。刳者，剜也，謂虗心而受教
X14n0289_p0381c17║也。
X14n0289_p0381c18║佛言：阿難！當知妙性圓明離諸名相，本來無有世界
X14n0289_p0381c19║眾生，因妄有生、因生有滅，生滅名妄、滅妄名真，是稱
X14n0289_p0381c20║如來無上菩提及大涅槃二轉依號。阿難！汝今欲修
X14n0289_p0381c21║真三摩地直詣如來大涅槃者，先當識此眾生、世界
X14n0289_p0381c22║二顛倒因，顛倒不生斯則如來真三摩地。
X14n0289_p0381c23║此先明所依真如離一切相也。妙性者，直指真如
X14n0289_p0381c24║之體，統眾德而大備之謂圓，爍羣昏而獨照之謂
X14n0289_p0382a01║明。離諸名相者，良以真如界內絕生佛之假名，平
X14n0289_p0382a02║等性中無自他之形相，是則不但本來無有世界
X14n0289_p0382a03║眾生，亦復無有菩提涅槃。故大智度論云：以佛眼
X14n0289_p0382a04║觀一切，十方國土中一切物尚不見無，何況有法？
X14n0289_p0382a05║畢竟空法能破顛倒，菩薩成佛是事尚不可得，何
X14n0289_p0382a06║況凡天顛倒有法乎？因妄下三句，因染緣而有眾
X14n0289_p0382a07║生世界之名也。良以妙性離名絕相本無諸妄，由
X14n0289_p0382a08║最初一念不覺妄動遂有生相，無明因生相而復
X14n0289_p0382a09║起住異滅相，唯其有生有滅所以稱之為妄，遂有
X14n0289_p0382a10║二種顛倒，所謂依本覺故而有不覺也。滅妄下五
X14n0289_p0382a11║句，因淨緣而有菩提涅槃之名也。謂轉世界顛倒
X14n0289_p0382a12║依菩提，轉眾生顛倒依涅槃，所謂依不覺故而有
X14n0289_p0382a13║始覺也。故宗鏡云：寶覺真心各各圓滿，本不名諸
X14n0289_p0382a14║佛亦不名眾生，秪以此心靈妙自在不守自性，隨
X14n0289_p0382a15║迷悟之緣成聖凡之事，如金隨工匠緣成時轉作
X14n0289_p0382a16║指鐶，如指鐶隨爐火緣壞時即復為金，成壞展轉
X14n0289_p0382a17║但是一金更無差別。如來藏心亦復如是，但隨染
X14n0289_p0382a18║緣時迷作阿賴耶，隨淨緣時悟成如來藏，展轉唯
X14n0289_p0382a19║是一心畢竟無別。故曰：若識無始即法性為無明，
X14n0289_p0382a20║若知今日即無明為法性，法性之於無明徧造諸
X14n0289_p0382a21║法名之為染，無明之於法性徧應眾緣名之為淨。
X14n0289_p0382a22║此即十玄門中唯心迴轉善成門也。若逆轉則名
X14n0289_p0382a23║涅槃，順轉則名生死，以生死涅槃皆不出如來藏
X14n0289_p0382a24║心故也。阿難下。直示二種轉依果，當在二種顛倒
X14n0289_p0382b01║因中求也。故淨名云：諸佛解脫當於眾生心行中
X14n0289_p0382b02║求。以此二種顛倒不生處，即是如來真三摩地。前
X14n0289_p0382b03║云：狂心自歇，歇即菩提是也。故知凡聖二途皆由
X14n0289_p0382b04║生滅迷悟而立，真如門中實無是事。
X14n0289_p0382b05║阿難！云何名為眾生顛倒？阿難！由性明心性明圓故，
X14n0289_p0382b06║因明發性性妄見生，從畢竟無成究竟有，此有所有
X14n0289_p0382b07║非因所因，住所住相了無根本，本此無住建立世界
X14n0289_p0382b08║及諸眾生。
X14n0289_p0382b09║此總標無明熏真如，成其染用，為二種顛倒因也。
X14n0289_p0382b10║眾生二字，當是二種兩字之訛。性明心，即本覺體
X14n0289_p0382b11║也。圓謂通妄通真。因明發性者，明指無明言，發性
X14n0289_p0382b12║謂無明所發之性，即業識也。妄見即見分，究竟有
X14n0289_p0382b13║即相分。此言從本覺體一念妄動而有無明，因無
X14n0289_p0382b14║明而轉成業識，因業識而有見分，因見分而有根
X14n0289_p0382b15║身器界，所謂無同異中熾然成異也。下又講明三
X14n0289_p0382b16║細皆從無中突然而起，故曰此能有之無明，與彼
X14n0289_p0382b17║所有眾生世界，本無有因為彼所生之因，亦非有
X14n0289_p0382b18║住為後所住之處，如空中華，如睡時夢，詰之無根，
X14n0289_p0382b19║覔之無本，即本此無住之無明，遂爾建立世界眾
X14n0289_p0382b20║生二種顛倒。故知眾生世界，總由無明熏變而有，
X14n0289_p0382b21║由無明與見思互起，故有眾生顛倒，由無明與根
X14n0289_p0382b22║塵交涉，故有世界顛倒耳。
X14n0289_p0382b23║迷本圓明，是生虗妄。妄性無體，非有所依。將欲復真，
X14n0289_p0382b24║欲真已非真。真如性，非真求復，宛成非相，非生非住，
X14n0289_p0382c01║非心非法。展轉發生，生力發明，熏以成業，同業相感。
X14n0289_p0382c02║因有感業，相滅相生，由是故有眾生顛倒。
X14n0289_p0382c03║此別明眾生顛倒，由見思而起也。言此眾生所以
X14n0289_p0382c04║稱顛倒者，由彼迷圓明體，一念忘動，遂轉此圓明
X14n0289_p0382c05║之體而成虗妄。此虗妄性，元從最初生相無明生
X14n0289_p0382c06║起，非實有體，亦非實有所依之處。今欲將此無明
X14n0289_p0382c07║復歸元真，即此欲真一念，尚屬妄想，已非真真如
X14n0289_p0382c08║性，必欲去盡而後已。若不以欲真之心求復，是則
X14n0289_p0382c09║從迷積迷，何由得見本來面目？但見滿目塵勞，宛
X14n0289_p0382c10║成虗妄之相耳。所謂非相者，內有生住二種無明
X14n0289_p0382c11║熏發，外有心境二法互生，由是展轉復起見思二
X14n0289_p0382c12║惑。故曰：非生非住，非心非法，展轉發生。由此見思
X14n0289_p0382c13║二惑，發生力勝，熏成業相。既成業相，則有業繫苦
X14n0289_p0382c14║相，遷流不住，由是輪轉不息。由此非相，眾生所以
X14n0289_p0382c15║稱為顛倒。故華嚴記云：厭修善法，尚恐有著心，況
X14n0289_p0382c16║恣情造惡乎？又云：入理觀佛，猶恐起心，更造惡業，
X14n0289_p0382c17║特違至教。洞山云：學得佛邊事，猶是錯用心。此即
X14n0289_p0382c18║欲真已非真，真如性非真，求復宛成非相之意。
X14n0289_p0382c19║阿難！云何名為世界顛倒？是有所有、分段妄生，因此
X14n0289_p0382c20║界立；非因所因、無住所住、遷流不住，因此世成。三世
X14n0289_p0382c21║四方和合相涉，變化眾生成十二類，是故世界因動
X14n0289_p0382c22║有聲、因聲有色、因色有香、因香有觸、因觸有味、因味
X14n0289_p0382c23║知法。六亂妄想成業性故，十二區分由此輪轉，是故
X14n0289_p0382c24║世界聲、香、味、觸窮十二變為一旋復。乘此輪轉顛倒
X14n0289_p0383a01║相故，是有世界卵生、胎生、濕生、化生，有色、無色，有想、
X14n0289_p0383a02║無想，若非有色、若非無色，若非有想、若非無想。
X14n0289_p0383a03║此別釋世界顛倒由根塵而起也。世界本來清淨，
X14n0289_p0383a04║何有顛倒？悉由眾生顛倒織妄相成，成十二類，故
X14n0289_p0383a05║世界亦成顛倒耳。此則世界顛倒基乎眾生，故大
X14n0289_p0383a06║經云：眾生無法器，世界成雜染。是有所有者，即指
X14n0289_p0383a07║前無明所起之眾生，因有分段根身建立有情界
X14n0289_p0383a08║限，此界之名所由立也。本無有因為彼所生之因，
X14n0289_p0383a09║亦無有處為彼所住之處，皆由念念遷流遂成三
X14n0289_p0383a10║世，此世之名所由立也。由此世界三四四三宛轉
X14n0289_p0383a11║十二和合相涉，故十二類亦應數而成化。前修道
X14n0289_p0383a12║分明世界相涉而成功德，此明世界相涉而成顛
X14n0289_p0383a13║倒也。是故下，約一念妄動，而內根外境無前無後
X14n0289_p0383a14║一時具足，故曰因動有聲等。如世間萬物一動必
X14n0289_p0383a15║有聲，有聲處必有色，有色處必有氣，有氣處必可
X14n0289_p0383a16║齅而觸，有觸處便知其味，有味處即知其為何物。
X14n0289_p0383a17║塵既如此，根亦宜然。葢業轉現三，總由一念不覺
X14n0289_p0383a18║妄動而起。今此十二雖是區分類別，亦由一念妄
X14n0289_p0383a19║動而生。於是眼取色，耳取聲，鼻取香，舌取味，身取
X14n0289_p0383a20║觸，意取法，六根六塵相織而成輪轉。故一根一境
X14n0289_p0383a21║現造一業，而餘根餘境亦皆冥伏合成一業。所以
X14n0289_p0383a22║舉一根而六根具在，舉一境而六境齊彰。以六根
X14n0289_p0383a23║造業既同，故六境亦復如是。是故根塵窮十二變
X14n0289_p0383a24║為一旋復。言旋復者，謂此根塵窮十二變為一周
X14n0289_p0383b01║旋往復。乘此下由能造根塵既具十二，故所造眾
X14n0289_p0383b02║生乘此亦具十二類也。以此十二顛倒總是迷見
X14n0289_p0383b03║相二分而起，謂胎卵二種與有色有想非無色非
X14n0289_p0383b04║無想迷見分居多，濕化二種與無色無想非有色
X14n0289_p0383b05║非有想迷相分居多。又眾生顛倒是眾生之別，業
X14n0289_p0383b06║見所獨故。世界顛倒是眾生之共，業相所共故。若
X14n0289_p0383b07║破我執證人空，斷分段生死而證有餘涅槃成三
X14n0289_p0383b08║菩提，則眾生顛倒始息。若破法執證法空，斷變易
X14n0289_p0383b09║生死而證無餘涅槃成大菩提，則世界顛倒始空。
X14n0289_p0383b10║故曰顛倒不生，斯則如來真三摩地。
X14n0289_p0383b11║阿難，由因世界虗妄輪迴動顛倒故，和合氣成八萬
X14n0289_p0383b12║四千飛沉亂想，如是故有卵羯邏藍流轉國土，魚、鳥、
X14n0289_p0383b13║龜、蛇其類充塞。
X14n0289_p0383b14║此明卵生因果也。依殻而生曰卵。由因下，明能造
X14n0289_p0383b15║之因。如是下，顯所造之果。下文皆然。虗妄者，即想
X14n0289_p0383b16║也，卵唯想生故。動顛倒者，謂迷不動之真體，而忽
X14n0289_p0383b17║然妄動，於是俛仰天地，再撫四海，僨驕而不可係，
X14n0289_p0383b18║非顛倒乎？和合氣成者，謂此顛倒，悉由無明風動
X14n0289_p0383b19║而成也。飛沉亂想者，謂此妄想，忽起忽滅，忽上忽
X14n0289_p0383b20║下，無有一定故。羯羅藍，此云凝滑，即胎中第一位
X14n0289_p0383b21║也。十二類生，各言八萬四千者，悉由八萬四千煩
X14n0289_p0383b22║惱感變故。魚鳥龜蛇，皆飛沉亂想所感之果也。魚
X14n0289_p0383b23║化為鳥，蛇化為龜，彼倐然忘屈曲之狀，而得蹣跚
X14n0289_p0383b24║之質，此忽然忘游泳之態，而得飛鳴之體，皆氣交
X14n0289_p0383c01║神化所致。至如鶴鶴相唳，鶃鶃相視，皆氣交之果
X14n0289_p0383c02║也。
X14n0289_p0383c03║由因世界雜染輪迴欲顛倒故，和合滋成八萬四千
X14n0289_p0383c04║橫竪亂想，如是故有胎遏蒲曇流轉國土，人畜龍仙
X14n0289_p0383c05║其類充塞。
X14n0289_p0383c06║此明胎生因果也。含藏而出曰胎生。言雜染者，亦
X14n0289_p0383c07║由迷此性淨明體，而忽墮情塵渾濁真性故。欲顛
X14n0289_p0383c08║倒者，如一受成形。不亡待盡者，是本有之未婦，捨
X14n0289_p0383c09║之而不親，而妄求匹配，交遘腥臊，非顛倒乎？和合
X14n0289_p0383c10║滋成者，貪愛同滋，貪不能止也。橫竪亂想者，婬有
X14n0289_p0383c11║正邪，一夫一婬為正婬，更向外求為邪婬，以情有
X14n0289_p0383c12║偏正故，所感之果亦有橫竪也。遏蒲曇，此云疱，即
X14n0289_p0383c13║胎中第二位也。人仙本竪，龍畜本橫，是其果也。然
X14n0289_p0383c14║想有內分外分，情有世情道情，故能轉情想者，即
X14n0289_p0383c15║是真三摩地。
X14n0289_p0383c16║由因世界執著輪迴趣顛倒故，和合煖成八萬四千
X14n0289_p0383c17║飜覆亂想，如是故有濕相蔽尸流轉國土，含蠢蠕動
X14n0289_p0383c18║其類充塞。
X14n0289_p0383c19║此明濕生因果也。假潤而生曰濕。執著者，即合也，
X14n0289_p0383c20║濕以合感故。趣顛倒者，亦由不知無住真心，如摩
X14n0289_p0383c21║尼珠隨色現色本無定形，而觸境奔風附時趨勢，
X14n0289_p0383c22║非顛倒乎？和合煖成者，以人情盡向熱閙處趨承，
X14n0289_p0383c23║所謂富貴它人合也。翻覆亂想者，謂翻手作雲覆
X14n0289_p0383c24║手作雨，如翟公之門可以羅雀，孟甞歸齊賓客復
X14n0289_p0384a01║滿之類。蔽尸，此云軟肉，即胎中第三位也。含蠢蠕
X14n0289_p0384a02║動，如醯雞蠛蠓之類。唯其平生不配道義，事事皆
X14n0289_p0384a03║餒無丈夫氣，故感此蠢然無知之報也。
X14n0289_p0384a04║由因世界變易輪迴假顛倒故，和合觸成八萬四千
X14n0289_p0384a05║新故亂想，如是故有化相羯南流轉國土，轉蛻飛行
X14n0289_p0384a06║其類充塞。
X14n0289_p0384a07║此明化生因果也。無而忽有曰化。變易輪迴者，謂
X14n0289_p0384a08║倐敬倐怠，忽喜忽怒，朝三暮四之類。假顛倒者，由
X14n0289_p0384a09║彼不知真主人公，隨緣不變，不變隨緣，而反面是
X14n0289_p0384a10║背非，口甜心苦，非顛倒乎。和合觸成者，謂此假人
X14n0289_p0384a11║觸處變其所守，失其本心。故新故亂想者，如厭故
X14n0289_p0384a12║喜新，好丹非素，富即易妻，貴即易交，豈知衣不厭
X14n0289_p0384a13║新，人不厭故哉。羯南云：硬肉即胎中第四位也。轉
X14n0289_p0384a14║蛻飛行者，如雀化為蛤，轉飛為沈也。蜣蜋之化蟬，
X14n0289_p0384a15║轉行為飛也。唯其生平毫無操守，觸處生變，故感
X14n0289_p0384a16║此果也。
X14n0289_p0384a17║由因世界留礙輪迴障顛倒故，和合著成八萬四千
X14n0289_p0384a18║精耀亂想，如是故有色相羯南流轉國土，休咎精明
X14n0289_p0384a19║其類充塞。
X14n0289_p0384a20║此明有色因果，即色界也。留礙輪迴者，精耀生於
X14n0289_p0384a21║明，明生於著，故精耀有附麗。障顛倒者，由彼不知
X14n0289_p0384a22║自性具有大智慧光，周遍法界，本無留礙，而反事
X14n0289_p0384a23║水火日月以求明，因明而立所，遂成障礙，不得圓
X14n0289_p0384a24║通，非顛倒乎？和合著成者，棄自己無盡之光明，而
X14n0289_p0384b01║反認昭昭靈靈者以為極，則事色界諸天，皆坐於
X14n0289_p0384b02║此，以諸天皆有隨身光明故。精耀亂想者，古人所
X14n0289_p0384b03║謂弄精魂者是也。休咎精明者，如日月星辰之類，
X14n0289_p0384b04║吉者為休，凶者為咎，至於爝火蚌光，皆此因也。
X14n0289_p0384b05║由因世界銷散輪迴惑顛倒故，和合暗成八萬四千
X14n0289_p0384b06║陰隱亂想，如是故有無色羯南流轉國土，空散銷沉
X14n0289_p0384b07║其類充塞。
X14n0289_p0384b08║此明無色因果，即無色界也。銷散輪迴者，由彼不
X14n0289_p0384b09║知有相身中無相身，無明山上無生路，故滅身以
X14n0289_p0384b10║歸無，絕智以淪虗也。惑顛倒者，謂迷有漏天，作無
X14n0289_p0384b11║為解，非顛倒乎？和合暗成者，謂執此昏昏默默、杳
X14n0289_p0384b12║杳冥冥為極處，四空諸天皆坐於此，所謂晦昧為
X14n0289_p0384b13║空也。陰隱亂想者，若存非存，似盡非盡，於無盡中
X14n0289_p0384b14║發宣盡性故。空散銷沉者，謂將此身心銷磨沉沒，
X14n0289_p0384b15║散入於空也。已上二種，是情之變也。
X14n0289_p0384b16║由因世界罔象輪迴影顛倒故，和合憶成八萬四千
X14n0289_p0384b17║潛結亂想，如是故有想相羯南流轉國土，神鬼精靈
X14n0289_p0384b18║其類充塞。
X14n0289_p0384b19║此明有想因果也。罔象輪迴者，謂依稀似是，彷彿
X14n0289_p0384b20║不真故。影顛倒者，由彼不知自性，不見根本，故執
X14n0289_p0384b21║影而遺真。如云道之為物，恍恍惚惚等，皆見其影，
X14n0289_p0384b22║而未真見本來面目，非顛倒乎？和合憶成者，謂旦
X14n0289_p0384b23║夕撮心，懸在一處，若守中緣督之類。潛結亂想者，
X14n0289_p0384b24║如綿綿若存，用之不勤，由用之愈久，故愈結而不
X14n0289_p0384c01║散也。神鬼精靈，如下五陰文天魔、精怪、罔兩等，皆
X14n0289_p0384c02║因錯亂修習，得其影而不得其真，即有五通，未得
X14n0289_p0384c03║漏盡故。有僧指月問古德云：兩箇並現時如何？德
X14n0289_p0384c04║曰：一箇是影，以是發相似慧，非真慧故。
X14n0289_p0384c05║由因世界愚鈍輪迴癡顛倒故，和合頑成八萬四千
X14n0289_p0384c06║枯槁亂想，如是故有無想羯南流轉國土，精神化為
X14n0289_p0384c07║土、木、金、石，其類充塞。
X14n0289_p0384c08║此明無想因果也。愚鈍輪迴者，以有法障故愚，有
X14n0289_p0384c09║煩惱障故鈍。癡顛倒者，言不知自性本來圓活，在
X14n0289_p0384c10║眼能見，在耳能聞，如日中寶石，色無定形，似水上
X14n0289_p0384c11║葫蘆，不可按捺，而勉強抑伏，如壓石草，如夾冰魚，
X14n0289_p0384c12║古德謂之魂不散的死人，非顛倒乎。和合頑成者，
X14n0289_p0384c13║謂隳肢體，黜聰明，而入冥頑之地也。枯槁亂想者，
X14n0289_p0384c14║若寒灰槁木，無生暖氣故。土木金石等者，如華表
X14n0289_p0384c15║生精，黃頭化石之類，此是發相似禪，非真禪也。已
X14n0289_p0384c16║上二種，是想之變，自有色無色，有想無想，皆是修
X14n0289_p0384c17║行而不得其真者，故派成四類。
X14n0289_p0384c18║由因世界相待輪迴偽顛倒故，和合染成八萬四千
X14n0289_p0384c19║因依亂想，如是故有非有色相成色羯南流轉國土
X14n0289_p0384c20║諸水母等，以鰕為目其類充塞。
X14n0289_p0384c21║此明非有色因果也。相待輪迴者，有所恃怙，如景
X14n0289_p0384c22║待形，罔兩待景之類。偽顛倒者，由不知自性，不與
X14n0289_p0384c23║諸塵作對，萬法為侶，卓然立於物先，而反恃他人
X14n0289_p0384c24║以為己力，非顛倒乎？和合染成者，如沾染勢力，資
X14n0289_p0385a01║藉聲名之類。因依亂想，如狐假虎威，客行主令之
X14n0289_p0385a02║類。非有色相成色羯南者，以本無勢而待人成勢，
X14n0289_p0385a03║故所感之果，本非有色而待物成色。如水母以水
X14n0289_p0385a04║沫為體，以鰕為目，乃至一切依草附木諸鬼神等，
X14n0289_p0385a05║以及身中八萬四千戶蟲，皆此因也。故曰：待文王
X14n0289_p0385a06║而興者，非豪傑之士。
X14n0289_p0385a07║由因世界相引輪迴性顛倒故，和合呪成八萬四千
X14n0289_p0385a08║呼召亂想，如是故有非無色相無色羯南流轉國土，
X14n0289_p0385a09║呪詛厭生其類充塞。
X14n0289_p0385a10║此明非無色因果也。相引轉迴者，謂以邪語邪業
X14n0289_p0385a11║牽引人也。性顛倒者，由彼不知自性具有恒沙稱
X14n0289_p0385a12║性功德，不能引之發生，反以邪語邪業熏習誘引
X14n0289_p0385a13║而易其性，非顛倒乎？和合呪成者，謂以呪詛之力
X14n0289_p0385a14║而轉換人也。呼召亂想者，若今之書符捻訣、呼神
X14n0289_p0385a15║召鬼之類。如云：主人公惺惺著。如此自呼自召，則
X14n0289_p0385a16║能引生稱性功德。今不自引而引人，不自呼召而
X14n0289_p0385a17║呼召鬼神，故成亂想也。非無色相、無色羯南者，以
X14n0289_p0385a18║呪詛則有，故非無色；不呪則無，故無色也。呪詛厭
X14n0289_p0385a19║生者，若今樟柳神之類。世間別有一種邪神邪鬼，
X14n0289_p0385a20║聽人驅役。若夫正神，非至誠至德則不能感，豈妄
X14n0289_p0385a21║人所能呼召哉？此由因中呼召鬼神，故果上為人
X14n0289_p0385a22║呼召也。已上二種是合之變。
X14n0289_p0385a23║由因世界合妄輪迴罔顛倒故，和合異成八萬四千
X14n0289_p0385a24║迴互亂想，如是故有非有想、相成想羯南流轉國土，
X14n0289_p0385b01║彼蒲盧等異質相成其類充塞。
X14n0289_p0385b02║此明非有想因果也。合妄輪迴者，實離而強合，謂
X14n0289_p0385b03║之妄合。罔顛倒者，由彼不知真君是最親之物，而
X14n0289_p0385b04║反背之，乃以非己親而強以為親，非己子而強以
X14n0289_p0385b05║為子，非己物而強以為物，非顛倒乎。和合異成者，
X14n0289_p0385b06║非其同類，故曰異。迴互亂想者，迴他人之所有，而
X14n0289_p0385b07║互為己有也。非有想，相成想，羯南者，言他人之物，
X14n0289_p0385b08║本無心與我，故曰非有想。而我強而有之，乃成我
X14n0289_p0385b09║想，故曰成想也。如彼蒲盧，本為桑蟲，非有蜂想，而
X14n0289_p0385b10║卒成蜂想。
X14n0289_p0385b11║由因世界怨害輪迴殺顛倒故，和合怪成八萬四千
X14n0289_p0385b12║食父母想，如是故有非無想相。無想羯南流轉國土，
X14n0289_p0385b13║如土梟等附塊為兒，及破鏡鳥以毒樹果抱為其子，
X14n0289_p0385b14║子成父母皆遭其食，其類充塞。
X14n0289_p0385b15║此明非無想因果也。怨害輪迴者，本合而反離，故
X14n0289_p0385b16║成怨害。殺顛倒者，亦由不知一切眾生同為一體，
X14n0289_p0385b17║皆是先世父母親戚眷屬，由昏昧故互相食噉作
X14n0289_p0385b18║諸怨對，非顛倒乎？和合怪成食父母想者，謂父母
X14n0289_p0385b19║愛子無所不至，即欲報恩昊天罔極，今反忘至恩
X14n0289_p0385b20║至愛而害之食之，此誠不忍，願聞是天下極怪異
X14n0289_p0385b21║事也。非無想相無想羯南者，如土梟附塊為兒，土
X14n0289_p0385b22║塊本無食父母想，故曰無想。以梟等卵之，遂成梟
X14n0289_p0385b23║等食父母想，故曰非無想也。孤山云土梟破鏡者，
X14n0289_p0385b24║按史記孝武本紀云：祠黃帝用一梟破鏡。孟康云：
X14n0289_p0385c01║梟，鳥名，食母。破鏡，獸名，食父。黃帝欲絕其類，使百
X14n0289_p0385c02║物祀皆用之破鏡，如貙而虎眼。今云鳥者，恐譯人
X14n0289_p0385c03║誤，或鳥字合是等字，後人妄改耳。若按道安法師
X14n0289_p0385c04║檄魔文云：梟𧴈競起。是則鏡當作𧴈。已上二種是
X14n0289_p0385c05║離之變也。
X14n0289_p0385c06║是名眾生十二種類。
X14n0289_p0385c07║結成名數。
X14n0289_p0385c08║
X14n0289_p0385c09║大佛頂如來密因修證了義諸菩薩萬行首楞嚴經
X14n0289_p0385c10║合轍第七