X14n0289_p0385c11║
X14n0289_p0385c12║
X14n0289_p0385c13║大佛頂如來密因修證了義諸菩薩萬行首楞嚴經
X14n0289_p0385c14║合轍卷第八
X14n0289_p0385c15║明　二楞菴釋　通潤　述
X14n0289_p0385c16║阿難！如是眾生一一類中，亦各各具十二顛倒，猶如
X14n0289_p0385c17║揑目亂華發生顛倒妙圓真淨明心，具足如斯虗妄
X14n0289_p0385c18║亂想。
X14n0289_p0385c19║此結前起後也。言各各具者，每一顛倒中各具十
X14n0289_p0385c20║二顛倒也。一則現起，餘則冥伏。言雖各各具足十
X14n0289_p0385c21║二亂想，究其所以，皆是顛倒妙圓真心而有，都無
X14n0289_p0385c22║實事。上約無明熏真如而成染用，為十二類生之
X14n0289_p0385c23║因已竟。下約真如熏無明而成淨用，為五十五位
X14n0289_p0385c24║菩提之因也。
X14n0289_p0386a01║汝今修證佛三摩提，於是本因元所亂想，立三漸次
X14n0289_p0386a02║方得除滅。如淨器中除去毒蜜，以諸湯水并雜灰香，
X14n0289_p0386a03║洗滌其器後貯甘露。云何名為三種漸次？一者修習
X14n0289_p0386a04║除其助因，二者真修刳其正性，三者增進違其現業。
X14n0289_p0386a05║此明就染飜淨也。本因，即顛倒因也。就本因亂想
X14n0289_p0386a06║立三漸次者，教其翻染成淨，必從染處下手，所謂
X14n0289_p0386a07║當處出生，隨處滅盡也。故先德云：影由形起，響逐
X14n0289_p0386a08║聲來。弄影勞形，不識形為影本。揚聲止響，不知聲
X14n0289_p0386a09║是響源。除煩惱而趣涅槃，喻去形而覓影。離眾生
X14n0289_p0386a10║而求佛果，喻嘿聲而求響。故知迷悟一塗，智愚非
X14n0289_p0386a11║別。是以修證佛三摩地，必從本因元所亂想入也。
X14n0289_p0386a12║浮器，喻根中所具真心本來元淨之體。除去毒蜜
X14n0289_p0386a13║者，喻除助因刳正性也。灰湯滌器者，喻違現業也。
X14n0289_p0386a14║後貯甘露者，喻得無生忍而安立聖位也。云何下，
X14n0289_p0386a15║出漸次之名。謂欲修習耳根圓通，先當立此三種
X14n0289_p0386a16║漸次，方得證入也。助因為增上緣，正性是生死根
X14n0289_p0386a17║本為因緣，現業是根緣境緣。除此三種緣，則甘露
X14n0289_p0386a18║寂滅法顯矣。昔青原初參六祖，即問云：當何所務，
X14n0289_p0386a19║即不落階級？祖曰：汝曾作甚麼？曰：聖諦亦不為。祖
X14n0289_p0386a20║曰：落何階級？原曰：聖諦亦不為，何階級之有？則知
X14n0289_p0386a21║法無漸次，漸次由人。故如來觀機逗教，於無漸次
X14n0289_p0386a22║中強立漸次，無階梯處強立階梯。若是上上根人，
X14n0289_p0386a23║知幻即離，離幻即覺，何漸次之有？
X14n0289_p0386a24║云何助因？阿難！如是世界十二類生，不能自全依四
X14n0289_p0386b01║食住，所謂段食、觸食、思食、識食，是故佛說一切眾生
X14n0289_p0386b02║皆依食住。阿難！一切眾生食甘故生，食毒故死。是故
X14n0289_p0386b03║眾生求三摩提，當斷世間五種辛菜。是五種辛，熟食
X14n0289_p0386b04║發婬，生啖增恚。如是世界食辛之人，縱能宣說十二
X14n0289_p0386b05║部經，十方天仙嫌其臭穢咸皆遠離，諸餓鬼等因彼
X14n0289_p0386b06║食次，䑛其脣吻常與鬼住，福德日銷長無利益。是食
X14n0289_p0386b07║辛人修三摩地，菩薩、天仙、十方善神不來守護，大力
X14n0289_p0386b08║魔王得其方便，現作佛身來為說法，非毀禁戒讚婬
X14n0289_p0386b09║怒癡，命終自為魔王眷屬，受魔福盡墮無間獄。阿難！
X14n0289_p0386b10║修菩提者永斷五辛，是則名為第一增進修行漸次。
X14n0289_p0386b11║此別釋除助因也。眾生日用最切要者飲食，若無
X14n0289_p0386b12║飲食命不自全，故依四食而住也。譚子云：牛可使
X14n0289_p0386b13║之負，馬可使之駕，鷹可使之擊，犬可使之守。故知
X14n0289_p0386b14║十二類生皆依食住，而食為命根之所係，故甘毒
X14n0289_p0386b15║不可不擇也。唯識云：食以資益諸根大種心心所
X14n0289_p0386b16║法，能生喜樂相續執持，故有四種。段食者，本曰摶
X14n0289_p0386b17║食，唐僧義淨易為段食，謂一分一段之食，以欲界
X14n0289_p0386b18║香味觸三正消變時有資益義，乃名為食。觸食者，
X14n0289_p0386b19║謂根境識三種和合，能引意識相應觸起，觸對前
X14n0289_p0386b20║境能生喜樂，資益諸根及心心所。思食者，謂意識
X14n0289_p0386b21║相應思與欲俱轉，於可意境希望偏勝有資益義。
X14n0289_p0386b22║識食者，謂第八識依前三種食住，由前三種食緣
X14n0289_p0386b23║助勢力，此第八體有增勝故，能執持諸根大種，能
X14n0289_p0386b24║與諸法為長養因有攝益義，故名為食。此四種食，
X14n0289_p0386c01║若大槩論有具不具，人間段食鬼神歆觸而飽有
X14n0289_p0386c02║觸食，禪天思食，識天識食，既無形色但以識想故。
X14n0289_p0386c03║五辛者，葱蒜韭薤興渠也，興渠根如蘿蔔出土辛
X14n0289_p0386c04║臭，此方所無故不翻也。此五辛者能發婬增恚，故
X14n0289_p0386c05║須斷也。如是下出過，天仙嫌其臭穢，餓鬼䑛其唇
X14n0289_p0386c06║吻，菩薩不來擁護，魔王得其方便，過惡增而福德
X14n0289_p0386c07║消，塵滓近而清虗遠，若不斷除則日就月將漸為
X14n0289_p0386c08║魔眷，此初心入道者所以必欲先除也。
X14n0289_p0386c09║云何正性？阿難！如是眾生入三摩地，要先嚴持清淨
X14n0289_p0386c10║戒律，永斷婬心不餐酒肉，以火淨食無啖生氣。阿難！
X14n0289_p0386c11║是修行人若不斷婬及與殺生出三界者，無有是處。
X14n0289_p0386c12║當觀婬欲猶如毒蛇如見怨賊，先持聲聞四棄八棄
X14n0289_p0386c13║執身不動，後行菩薩清淨律儀執心不起，禁戒成就
X14n0289_p0386c14║則於世間永無相生相殺之業，偷劫不行無相負累，
X14n0289_p0386c15║亦於世間不還宿債。是清淨人修三摩地，父母肉身
X14n0289_p0386c16║不須天眼，自然觀見十方世界，覩佛聞法親奉聖旨，
X14n0289_p0386c17║得大神通遊十方界，宿命清淨得無艱險，是則名為
X14n0289_p0386c18║第二增進修行漸次。
X14n0289_p0386c19║此別釋刳正性也。對助而言，故曰正。葢婬殺若固
X14n0289_p0386c20║有之物，不待教而自能，與身俱生，與性俱有，實生
X14n0289_p0386c21║死之正性，故當刳之也。無啖生氣者，謂無情。有生
X14n0289_p0386c22║氣者，尚不忍傷，況有情有命者耶？此亦防微杜漸
X14n0289_p0386c23║之至也。如高柴不折方長，茂叔不除庭草，皆是此
X14n0289_p0386c24║意。當觀婬欲如毒蛇怨賊者，害法身，損慧命，莫不
X14n0289_p0387a01║由斯，勢不兩立。故我不害彼，彼必不害我。若視如
X14n0289_p0387a02║毒蛇，則不敢狎；視如怨賊，則不敢近矣。故經云：使
X14n0289_p0387a03║人愚蔽者，愛與欲也。又云：但離此門，出塵羅漢。故
X14n0289_p0387a04║以毒蛇喻之，而教令觀察也。寶積經云：文殊言：天
X14n0289_p0387a05║子！若人一心，專精自受，貪欲心發，即應覺知，方便
X14n0289_p0387a06║散除，還令寂靜。云何散除？應作是念：此是空，此不
X14n0289_p0387a07║淨。求此欲心，生處滅處，從何處來？去至何所？其中
X14n0289_p0387a08║誰染誰愛？誰為染者？誰為染法？如是觀時，不見能
X14n0289_p0387a09║染、不見所染、不見染事，以不見故則無有取，以不
X14n0289_p0387a10║取故則無有捨，以不捨故則無有受，不捨不受則
X14n0289_p0387a11║名離欲寂靜涅槃矣。執身不起者，七支不犯也。執
X14n0289_p0387a12║心不起者，一念不生也。斷婬則不相生，斷殺則不
X14n0289_p0387a13║相殺，斷偷則不償宿債，三業既除名清淨人。修三
X14n0289_p0387a14║摩地者，因戒而修定也。肉眼觀見十方世界者，即
X14n0289_p0387a15║色陰盡相，後文云十方洞開無復幽暗是也。按位
X14n0289_p0387a16║當在初信齊小初果，此當菩薩初斷見惑時也。覩
X14n0289_p0387a17║佛下四句，即受陰盡相，後文云去住自由無復留
X14n0289_p0387a18║礙，又云得意生身隨往無礙是也。按位當在二信
X14n0289_p0387a19║齊小二果。宿命清淨得無艱險，是想陰盡相，後文
X14n0289_p0387a20║云於覺明心如去塵垢，一倫生死首尾圓照，今言
X14n0289_p0387a21║宿命清淨，則是去塵垢而照見生死矣。又言得無
X14n0289_p0387a22║艱險者，以徹通宿命，若除己願力，永不誤入惡趣，
X14n0289_p0387a23║故離生死險難惡趣也。按位當在四五兩信對小
X14n0289_p0387a24║三果。
X14n0289_p0387b01║云何現業？阿難！如是清淨持禁戒人心無貪婬，於外
X14n0289_p0387b02║六塵不多流逸，因不流逸旋元自歸，塵既不緣根無
X14n0289_p0387b03║所偶，反流全一六用不行，十方國土皎然清淨，譬如
X14n0289_p0387b04║琉璃內懸明月，身心快然妙圓平等獲大安隱，一切
X14n0289_p0387b05║如來密圓淨妙皆現其中，是人即獲無生法忍。從是
X14n0289_p0387b06║漸修，隨所發行安立聖位，是則名為第三增進修行
X14n0289_p0387b07║漸次。
X14n0289_p0387b08║此別釋違現業也。如是清淨持禁戒人，即牒上五
X14n0289_p0387b09║信三果。因持戒而發定慧者，由欲界九品思惑已
X14n0289_p0387b10║盡，故心無貪婬。因內無貪婬，故於外六塵不多流
X14n0289_p0387b11║逸，而不許絕無者，以根中無始虗習尚未淨盡，所
X14n0289_p0387b12║對之塵猶在，而現業猶未違也。因不下，方顯忘塵
X14n0289_p0387b13║盡根，始違現業也。謂既不流逸於外，則不隨前塵
X14n0289_p0387b14║所起知見，而復歸元真。如是則外無所入，而內無
X14n0289_p0387b15║所出，根塵不接，兩不相偶，始得反欲流而全一精
X14n0289_p0387b16║明。至是六根對境，始得不生分別，如鏡照像。故曰
X14n0289_p0387b17║反流全一，六用不行也。此正行陰盡相。下文云六
X14n0289_p0387b18║根虗靜，無復馳逸是也。按位齊七信，當小之四果。
X14n0289_p0387b19║十方下，復顯忘塵盡根已後，識陰盡相。按位當與
X14n0289_p0387b20║後三信齊也。由根不接塵，則世界清淨，故見十方
X14n0289_p0387b21║國土表裏洞徹，猶如琉璃內懸明月。下文云識陰
X14n0289_p0387b22║若盡，十方世界及與身心內含寶月，如吠琉璃時。
X14n0289_p0387b23║圓覺所謂一世界清淨，乃至多世界清淨時也。
X14n0289_p0387b24║由塵不交根，則無所繫縛，故身心快然，而身量心
X14n0289_p0387c01║量不等不動，故曰妙圓平等，獲大安隱。圓覺所謂
X14n0289_p0387c02║四大不動，當知覺性平等不動，由不動故安隱也。
X14n0289_p0387c03║一切如來密圓淨妙者，密謂秘密，深固幽遠，無人
X14n0289_p0387c04║能到故。圓謂圓滿，交徹含攝，重重無盡故。淨謂清
X14n0289_p0387c05║淨，明相精純，纖塵不立故。妙謂神妙，一切變現，皆
X14n0289_p0387c06║不為礙故。此即果上四德也。皆現其中者，謂此果
X14n0289_p0387c07║德皆現是人之心也。大經所謂一切法門無盡海，
X14n0289_p0387c08║普會一法道場中是也。是人即獲無生法忍者，是
X14n0289_p0387c09║人指前清淨持禁戒人，其功用至此，則不見有少
X14n0289_p0387c10║法生，不見有少法滅，始得不生不滅果地覺為因
X14n0289_p0387c11║地心，故曰獲無生忍，所謂從定發慧也。若此方歷
X14n0289_p0387c12║代諸大祖師所證無生法忍，皆此位攝，此當菩薩
X14n0289_p0387c13║斷思惑塵沙惑也。從是漸修等者，此則通指後之
X14n0289_p0387c14║諸位也。謂以此不生不滅為因地心，然後圓成果
X14n0289_p0387c15║地修證，所謂先悟毗盧法界，後修普賢行門。故下
X14n0289_p0387c16║文住以成德，行以成行，向以成願，地以斷惑證真，
X14n0289_p0387c17║皆以此位為基也。此答前至何漸次得修行目也。
X14n0289_p0387c18║阿難，是善男子欲愛乾枯，根境不偶，現前殘質，不復
X14n0289_p0387c19║續生，執心虗明，純是智慧。慧性明圓，鎣十方界，乾有
X14n0289_p0387c20║其慧，名乾慧地。欲習初乾，未與如來法流水接。
X14n0289_p0387c21║此即束前三漸次中所含十信無生法忍，以顯是
X14n0289_p0387c22║初乾慧。孤山云所謂合十信為乾慧是也。欲愛四
X14n0289_p0387c23║句，束前七信已斷，三界思惑已盡，而三界生緣逈
X14n0289_p0387c24║絕無分，不受後有，此則因戒生定，即行陰已盡之
X14n0289_p0388a01║相。執心二句，正顯思惑盡而人空智發，此當天台
X14n0289_p0388a02║斷盡思惑，證一切智也。慧性二句，束後三信，正顯
X14n0289_p0388a03║慧性圓明而照用徧界，此牒前文識陰已盡之相，
X14n0289_p0388a04║正當天台斷塵沙惑，頓開法眼，見俗諦理，成道種
X14n0289_p0388a05║智，此則因定發慧也。然圓人本期不斷見思塵沙，
X14n0289_p0388a06║意在入住，斷無明，見佛性。譬如冶鐵，粗垢先去，非
X14n0289_p0388a07║本所期，意在成器，器未成時，自然先落。雖見先去，
X14n0289_p0388a08║其人無一念欣心。所以者何？未遂所期故。圓教行
X14n0289_p0388a09║人亦復如是，雖非本所期斷，自然先落。欲習下，出
X14n0289_p0388a10║其所以，名乾慧也。由現種習三，而習氣最細。今言
X14n0289_p0388a11║欲習初乾者，是欲愛之最細習氣初得乾枯也。最
X14n0289_p0388a12║細習氣即斷性，雖見思已盡，斷性亦無，而根本無
X14n0289_p0388a13║明全在，未與如來法流之水相接，故曰乾有其慧。
X14n0289_p0388a14║若一入初住，分破無明，分證真理，則與如來法流
X14n0289_p0388a15║水接矣。問：既云行識皆盡，何故復云欲習初乾，未
X14n0289_p0388a16║與如來法流水接？答：自有二說。若圓人通別二惑
X14n0289_p0388a17║同時頓盡，便能超入金剛後心乾慧，不歷階級。故
X14n0289_p0388a18║下文云：識陰若盡，則汝現前六根互用，從互用中
X14n0289_p0388a19║能入菩薩金剛乾慧，圓明精心於中發化，如淨琉
X14n0289_p0388a20║璃內含寶月，如是乃超十信、十住、十行、十迴向、金
X14n0289_p0388a21║剛十地、等覺圓明，入於如來妙莊嚴海，圓滿菩提，
X14n0289_p0388a22║歸無所得，如觀音寂滅現前，忽然超越世出世間，
X14n0289_p0388a23║獲二殊勝是也。若圓人志在斷別惑，而通惑先斷
X14n0289_p0388a24║者，便入初乾慧地，歷階級而進矣。問：前漸次中已
X14n0289_p0388b01║含十信，而乾慧地復束為一位矣，何故下文復開
X14n0289_p0388b02║十信？答：前之十信但是總束圓通，助正始末，以為
X14n0289_p0388b03║後位初心方便。然圓通歷證三空，實居十信，此位
X14n0289_p0388b04║之後別有十信，名借常途，義則逈別，以是初住開
X14n0289_p0388b05║出，故
X14n0289_p0388b06║即以此心，中中流入，圓妙開敷，從真妙圓，重發真妙，
X14n0289_p0388b07║妙信常住，一切妄想，滅盡無餘，中道純真，名信心住。
X14n0289_p0388b08║此明信心住，即信根也。此心者，躡前乾慧心也。中
X14n0289_p0388b09║中流入者，按修圓通初心，雖直觀聞性，不著空有，
X14n0289_p0388b10║是亦絕待靈心之中道，而麤垢先落，人法雙銷，未
X14n0289_p0388b11║免任運趨於圓明之空性，非中道純真，至此位則
X14n0289_p0388b12║俱空不生，前之中道於斯益純，故曰中中流入。蓋
X14n0289_p0388b13║言中而復中，順法流而深入也。六根互用曰圓，情
X14n0289_p0388b14║器雙超曰妙。開敷者，如華始開也。次二句，明乘此
X14n0289_p0388b15║心開益增進也。從真妙圓者，言此非同前位似妙
X14n0289_p0388b16║似圓，乃真妙真圓也。重發真妙者，使真妙者益進
X14n0289_p0388b17║於妙，真圓者益進於圓，應是根塵互周，身土重重
X14n0289_p0388b18║漸廣，如華正開也。妙信者，親見心、佛、眾生三無差
X14n0289_p0388b19║別，非同比量之信。常住者，堅固不動，非同前位輕
X14n0289_p0388b20║若鴻毛。妄想滅盡者，固是我想、法想及非法想俱
X14n0289_p0388b21║時蕩盡，亦是聖凡見息，因果情忘也。末二句總攝
X14n0289_p0388b22║前意，結成信心。葢純真中道，非同前位兼帶趨空
X14n0289_p0388b23║也。以親見此理，深忍樂欲，故名信心，乃成就之相。
X14n0289_p0388b24║住即常住不退也。後皆傲此。又此位既攝前乾慧
X14n0289_p0388c01║所成，而乾慧合前三漸所含十信，故知此位乃究
X14n0289_p0388c02║竟前之十信而抵於成就，所以獨標信心住。若作
X14n0289_p0388c03║常途十信，初心豈能當此圓妙常住、妄想無餘等
X14n0289_p0388c04║義乎？孤山云：此下十信雖與諸經十信名同，而於
X14n0289_p0388c05║名下皆結住名，故知即是初住分開。況云中道純
X14n0289_p0388c06║真，豈是相似位耶？故知此經原始要終，莫不皆用
X14n0289_p0388c07║中道妙觀觀常住妙理。苟不如是，將何以顯此經
X14n0289_p0388c08║純圓耶？自此以至十迴向，當起信之解行發心也。
X14n0289_p0388c09║真信明了，一切圓通，陰、處、界三不能為礙，如是乃至
X14n0289_p0388c10║過去、未來無數劫中，捨身、受身一切習氣皆現在前，
X14n0289_p0388c11║是善男子皆能憶念，得無遺忘，名念心住。
X14n0289_p0388c12║念心住，即念根也。初二句，躡前位生起。圓通者，謂
X14n0289_p0388c13║根根塵塵，周徧法界，故稱一切圓通。由一切圓通
X14n0289_p0388c14║故，陰不能覆，處不能局，而界不能隔。因此遂能遠
X14n0289_p0388c15║憶過去無數劫捨身，與未來無數劫受身，乃至業
X14n0289_p0388c16║力所熏，隨眠習氣，皆現在前。是人皆能冥記，毫無
X14n0289_p0388c17║遺失。此屬宿命、漏盡二通也。言習氣者，按唯識不
X14n0289_p0388c18║出三種，謂名言、我執、有支。今言捨受，多是有支，即
X14n0289_p0388c19║異熟識。然一切之言，必兼餘二。若在我執位中，即
X14n0289_p0388c20║是種子。法執位中，乃種子所遺微細習影，如畢陵
X14n0289_p0388c21║之慢，身子之瞋等。又前位是深信本有佛性，此位
X14n0289_p0388c22║是憶念近習種性。此二位所以別也。
X14n0289_p0388c23║妙圓純真，真精發化，無始習氣，通一精明，唯以精明，
X14n0289_p0388c24║進趣真淨，名精進心。
X14n0289_p0389a01║精進心，即進根也。首四句，躡前二位，成就一精字
X14n0289_p0389a02║也。真精者，言妙圓純真之觀力漸久，故精明也。發
X14n0289_p0389a03║化者，觀智強而能起鎔妄之力用也。葢由精故化，
X14n0289_p0389a04║由化益精耳。次二句，躡念心。上句正躡下句，明其
X14n0289_p0389a05║併前習氣，鎔盡無餘，皆成智慧，故曰通一精明。葢
X14n0289_p0389a06║前位本有近習，未融為一，至此盡鎔為一精明智
X14n0289_p0389a07║體矣。次二句，躡前精字，加以進字，而成就精進二
X14n0289_p0389a08║義。葢精明即菩提體，亦是如如智體。真淨即涅槃
X14n0289_p0389a09║體，亦是如如理體。今以精明進趣真淨，是純以如
X14n0289_p0389a10║如智契如如理也。永嘉云：但得懷中解垢衣，誰能
X14n0289_p0389a11║向外誇精進。此之謂與。
X14n0289_p0389a12║心精現前，純以智慧，名慧心住。
X14n0289_p0389a13║慧心住，即慧根也。上位轉惑習而成智慧，此明惑
X14n0289_p0389a14║盡而慧心顯現，菩提之體無復妄雜矣。問：何故乾
X14n0289_p0389a15║慧不名住，而此位名住？答：以前云執心虗明，猶有
X14n0289_p0389a16║執在；此云心精現前，則其執渾融成化矣。前云純
X14n0289_p0389a17║是智慧，猶帶是在；此云純以智慧，則日用在在皆
X14n0289_p0389a18║慧，并忘其是矣。以，用也，謂識其寶而能用也。識其
X14n0289_p0389a19║寶而能用此慧，所以名住也。
X14n0289_p0389a20║執持智明，周徧寂湛，寂妙常凝，名定心住。
X14n0289_p0389a21║定心住，即定力也。前位以見心朗徹，故智慧純明。
X14n0289_p0389a22║而此智明，若無定力執持，則妄念起而偏局不徧，
X14n0289_p0389a23║正念失而間斷不常。所謂無寂之照，如風中燈，故
X14n0289_p0389a24║曰徧寂，而又曰常凝，皆大定之相。所謂一心不動，
X14n0289_p0389b01║入諸禪也。此五皆言根者，如果木之有根也。
X14n0289_p0389b02║定光發明，明性深入，惟進無退，名不退心。
X14n0289_p0389b03║不退心，即進力也。自此以下屬五力，如果木結根
X14n0289_p0389b04║既久，有不可拔之力用故。定光發明者，從定發慧
X14n0289_p0389b05║也。明性深入者，言不住於明，若磨鏡然，愈磨而愈
X14n0289_p0389b06║明，明明不已，故曰深入。惟其深入，有進無退，故名
X14n0289_p0389b07║不退也。
X14n0289_p0389b08║心進安然，保持不失，十方如來氣分交接，名護法心。
X14n0289_p0389b09║護法心，即定力也。心進安然者，前雖不退，而勤勇
X14n0289_p0389b10║無間，尚涉工夫，至此雖精進，而不見有勤勞之相，
X14n0289_p0389b11║故曰安然。持心至於安然，則優游垣蕩，永保無處
X14n0289_p0389b12║矣。然所保持者何物？不失者又何物？即諸佛法身
X14n0289_p0389b13║命脉也。由我保持法身命脉而不失，自然得與諸
X14n0289_p0389b14║佛氣分通同脗合，故名護法。
X14n0289_p0389b15║覺明保持，能以妙力迴佛慈光、向佛安住，猶如雙鏡
X14n0289_p0389b16║光明相對，其中妙影重重相入，名：迴向心。
X14n0289_p0389b17║迴向心，即慧力也。首句躡前定力所持覺體。妙力，
X14n0289_p0389b18║即慧力也。前雖初與如來氣分交接，蒙佛慈光攝
X14n0289_p0389b19║受，尚有自他之分。此則復以己之妙力，迴佛慈光，
X14n0289_p0389b20║向自己心佛安住，實無二種。如眼眼相對，心心相
X14n0289_p0389b21║照，心不離佛，佛不離心。如兩鏡相寫，傳耀無盡，故
X14n0289_p0389b22║名迴向。
X14n0289_p0389b23║心光密迴，獲佛常凝無上妙淨，安住無為得無遺失，
X14n0289_p0389b24║名戒心住。
X14n0289_p0389c01║戒心住，即信力也。首句躡前心光密迴，既獲自性
X14n0289_p0389c02║天真，不動佛體，即安住無為，毫末不漏落於有為。
X14n0289_p0389c03║一滲有為，即名破戒。是則心愈密而戒愈嚴，所謂
X14n0289_p0389c04║佛性戒珠，永無遺失，故名戒心。
X14n0289_p0389c05║住戒自在，能遊十方，所去隨願，名願心住。
X14n0289_p0389c06║願心住，即念力也。首句躡前。既住戒心不動之體，
X14n0289_p0389c07║此則漸發自在之用。則無求不達，無適不可，故所
X14n0289_p0389c08║去如願。人能小心翼翼，亦可行於蠻貊。況住戒自
X14n0289_p0389c09║在，毫無勉強，惡乎往而不可哉。十信竟。
X14n0289_p0389c10║阿難，是善男子以真方便發此十心，心精發暉，十用
X14n0289_p0389c11║涉入，圓成一心，名發心住。
X14n0289_p0389c12║此明第一發心住。此當起信論中信發心也。真方
X14n0289_p0389c13║便者，即從真妙圓重發真妙也。謂真如心中本來
X14n0289_p0389c14║具足十心妙用，以無方便，終不能發。今依真如方
X14n0289_p0389c15║便發此十種妙心，中間不容一毫雜染，純是智慧，
X14n0289_p0389c16║其心精矣。既精而心光愈顯，五根、五力皆悉具足，
X14n0289_p0389c17║而一心即十心，十心即一心，涉入重重，本無二體，
X14n0289_p0389c18║總是一心圓滿成就，故名發心住。則知離前十心，
X14n0289_p0389c19║無此住體。言發心者，謂從一心發起十心，由此十
X14n0289_p0389c20║心而結心始解，萬行具足。下文不過推廣此十心
X14n0289_p0389c21║以至究竟耳。故大經云：初發心時，便成正覺。天台
X14n0289_p0389c22║解云：初發心者，初住名也。便成正覺者，八相成道
X14n0289_p0389c23║也，是分證果。若謂已成妙覺，則二住已後，諸位徒
X14n0289_p0389c24║施矣。先所云發覺初心，蓋指此耳。此如中陰攬先
X14n0289_p0390a01║業而成陰體也。大經又云：發心畢竟二不別，如是
X14n0289_p0390a02║二心先心難。天台解云：細識不二之旨，龍女便
X14n0289_p0390a03║成正覺，諸聲聞人受當來成佛記莂，皆是此位成
X14n0289_p0390a04║佛之相。故宗鏡云：此菩提心有大勢力，如獅子筋
X14n0289_p0390a05║絃，如師子吼，如金剛鎚，如那羅延箭，具足眾寶，能
X14n0289_p0390a06║除貧苦，如如意珠，雖小懈怠，小失威儀，猶勝三乘
X14n0289_p0390a07║功德。舉要言之，此心即具一切菩薩功德，能成三
X14n0289_p0390a08║世無上正覺，所以華嚴廣讚此心功德無盡。故六
X14n0289_p0390a09║祖聞金剛經，應無所住而生其心處，忽然悟入，遂
X14n0289_p0390a10║云何期自性本自清淨，何期自性本自圓明，何期
X14n0289_p0390a11║自性本自具足，始可名真正發菩提心矣。若準華
X14n0289_p0390a12║嚴，此菩薩緣十種法而發心，所謂是處非處智、善
X14n0289_p0390a13║惡業報智、諸根勝劣智、種種解差別智、種種界差
X14n0289_p0390a14║別智、一切至處道智、諸禪解脫三昧智、宿命無礙
X14n0289_p0390a15║智、天眼無礙智、三世漏普盡智。何以故？欲令菩薩
X14n0289_p0390a16║於佛法中心轉增廣，有所聞法，即自開解，不由他
X14n0289_p0390a17║悟故。自此位至十地，當菩薩斷（滅異住相）無明，所謂盡
X14n0289_p0390a18║聞不住，覺所覺空也。
X14n0289_p0390a19║心中發明，如淨琉璃內現精金，以前妙心履以成地，
X14n0289_p0390a20║名治地住。
X14n0289_p0390a21║此明第二、治地住也。初句躡前。琉璃喻智，精金喻
X14n0289_p0390a22║理。以前妙心者，即以十用所成初住之心以為基
X14n0289_p0390a23║地，始堪踐履。從此步步脚踏實地，於一切時、一切
X14n0289_p0390a24║處，借眾生以練治心地，自然出生一切善法，增長
X14n0289_p0390b01║大悲，故名治地。此如中陰，乘彼業力，結為境界，為
X14n0289_p0390b02║依止處也。大經云：此菩薩於諸眾生發十種心，所
X14n0289_p0390b03║謂利益心、大悲心、安樂心、安住心、憐愍心、攝受心、
X14n0289_p0390b04║守護心、師心、導師心。何以故？欲令眾生於諸菩薩
X14n0289_p0390b05║增長大悲故。具此十心，心地不治而自治矣。
X14n0289_p0390b06║心地涉知，俱得明了，遊履十方，得無留礙，名修行住。
X14n0289_p0390b07║此明第三修行住也。初句躡前，謂將十心履以成
X14n0289_p0390b08║地，然後涉歷見色聞聲處、日用動靜邊，則一一天
X14n0289_p0390b09║真一一明了，見聞不惑無有錯謬，如此而遊履十
X14n0289_p0390b10║方，任運縱橫得無拘礙，所謂百華林裡過，片葉不
X14n0289_p0390b11║沾身，名修行住不亦宜乎？此如中陰見遠如在目
X14n0289_p0390b12║前，所去速疾山壁不礙也。大經云：此菩薩以十種
X14n0289_p0390b13║行觀一切法，所謂一切法無常、苦、空、無我、無作、無
X14n0289_p0390b14║味，不如名、無處所、離分別、無堅實，如此觀法何礙
X14n0289_p0390b15║之有？
X14n0289_p0390b16║行與佛同受佛氣分，如中陰身自求父母，陰信冥通
X14n0289_p0390b17║入如來種，名生貴住。
X14n0289_p0390b18║此第四，生貴住也。初句躡前。大經云：此菩薩從聖
X14n0289_p0390b19║教生，成就十法，所謂永不退轉，於諸佛所深生淨
X14n0289_p0390b20║信，善觀察法，了知眾生、國土、世界、業行、果報、生死、
X14n0289_p0390b21║涅槃。又能了知三世一切佛法，修集三世一切佛
X14n0289_p0390b22║法，圓滿三世一切佛法，了知一切諸佛平等。何以
X14n0289_p0390b23║故？欲令增進於三世中，心得平等故。其行如此，則
X14n0289_p0390b24║為如來肩所荷擔，則為如來衣之所覆，受佛氣分，
X14n0289_p0390c01║不通而通，不入而入。斯則秉佛遺體，初托聖胎，正
X14n0289_p0390c02║如太子處胎，貴壓羣臣，故名生貴。前云氣分交接，
X14n0289_p0390c03║猶二也。此云受佛氣分，入如來種，幾合為一矣。此
X14n0289_p0390c04║如中陰與父母業，同會合一處也。
X14n0289_p0390c05║既遊道胎，親奉覺胤，如胎已成，人相不缺，名方便具
X14n0289_p0390c06║足住。
X14n0289_p0390c07║此第五，方便住也。初句躡前。親奉覺胤者，謂攬佛
X14n0289_p0390c08║權實二智凝結聖胎也，如中陰攬赤白二渧而結
X14n0289_p0390c09║凝滑等。如胎已成人相不缺者，謂六根圓滿具足
X14n0289_p0390c10║一切方便善巧，度脫眾生克肖於佛無所乏少，如
X14n0289_p0390c11║中陰身六根成就克肖父母也。大經云：此菩薩所
X14n0289_p0390c12║修善根，皆為救護一切眾生、饒益一切眾生、安樂
X14n0289_p0390c13║一切眾生、哀愍一切眾生、度脫一切眾生，令一切
X14n0289_p0390c14║眾生離灾難、出生死、發淨信、悉調伏、證涅槃，故名
X14n0289_p0390c15║具足方便。
X14n0289_p0390c16║容貌如佛，心相亦同，名正心住。
X14n0289_p0390c17║此明第六正心住也。初句躡前。心相亦同者，言心
X14n0289_p0390c18║亦同佛也。大經云：此菩薩聞十種法心定不動，所
X14n0289_p0390c19║謂聞讚佛、毀佛心定不動，讚法、毀法心定不動，讚
X14n0289_p0390c20║菩薩、毀菩薩心定不動，讚菩薩所行、毀菩薩所行
X14n0289_p0390c21║心定不動，說眾生有量無量、易度難度心定不動，
X14n0289_p0390c22║說法有量無量、有成有壞、若有若無心定不動，唯
X14n0289_p0390c23║其一無所動名正心住，纔有一毫心動則不得其
X14n0289_p0390c24║正矣。故寶積讚佛偈云：毀譽不動如須彌，於善不
X14n0289_p0391a01║善等以慈。
X14n0289_p0391a02║身心合成，日益增長，名不退住。
X14n0289_p0391a03║此明第七不退住也。初句躡前，謂內外一如也。日
X14n0289_p0391a04║益增長者，謂亭毒涵養漸漸增長也。大經云：此菩
X14n0289_p0391a05║薩聞有佛無佛、有法無法、有菩薩無菩薩、有菩薩
X14n0289_p0391a06║行無菩薩行、菩薩修行出離不出離，心不退轉；聞
X14n0289_p0391a07║過去有佛無佛、未來有佛無佛、現在有佛無佛，心
X14n0289_p0391a08║不退轉；聞佛智有盡無盡、三世一相非一相，心不
X14n0289_p0391a09║退轉。由不動故不退也。
X14n0289_p0391a10║十身靈相，一時具足，名童真住。
X14n0289_p0391a11║此明第八童真住也。十身者，謂菩提身、願身、化身、
X14n0289_p0391a12║力身、莊嚴身、威勢身、意生身、福身、法身、智身也。前
X14n0289_p0391a13║則增長，此則具有如來智慧德相，但具體而微，其
X14n0289_p0391a14║力未充，故名童真。大經云：此菩薩住十種業，所謂
X14n0289_p0391a15║身行、語行、意行無失，隨意受生。知眾生種種欲、種
X14n0289_p0391a16║種解、種種界、種種業，知世界成壞，神足自在，所行
X14n0289_p0391a17║無礙。又知一切佛剎，乃至一切剎中，承事供養無
X14n0289_p0391a18║數諸佛等。由具足十種業故，十身靈相亦一時具
X14n0289_p0391a19║足。
X14n0289_p0391a20║形成出胎，親為佛子，名法王子住。
X14n0289_p0391a21║此明第九法王子住也。形成是躡前位猶未顯著，
X14n0289_p0391a22║至此則赫然熾盛，故曰出胎。堪紹如來家業，具有
X14n0289_p0391a23║如來寶藏之分，所謂從佛口生、從法化生，為佛長
X14n0289_p0391a24║子也。大經云：此菩薩修習法王十種觀察之事，所
X14n0289_p0391b01║謂法王善巧、軌度宮殿、趣入觀察、灌頂力持、無畏
X14n0289_p0391b02║宴寢，乃至法王讚歎，故名法王子住。
X14n0289_p0391b03║表以成人，如國大王以諸國事分委太子。彼剎利王
X14n0289_p0391b04║世子長成，陳列灌頂，名灌頂住。
X14n0289_p0391b05║此明第十灌頂住也。初句躡前位而具成人之德。
X14n0289_p0391b06║孤山曰：表以成人者堪行佛事也。太子、世子異其
X14n0289_p0391b07║文耳。春秋曰：會太子於首止。禮曰：文王、世子皆天
X14n0289_p0391b08║子之子也。陳列灌頂者，華嚴云：轉輪聖王所生太
X14n0289_p0391b09║子，母是正后，身相具足，坐白象寶妙金之座，張大
X14n0289_p0391b10║網縵，奏諸音樂，取四大海水置金瓶內，王執此瓶
X14n0289_p0391b11║灌太子頂，是時即名受王職位。菩薩受職亦復如
X14n0289_p0391b12║是，諸佛智水灌其頂故，名為受大智職菩薩。彼第
X14n0289_p0391b13║十法雲地名灌頂菩薩。今此十住亦分得也。然圓
X14n0289_p0391b14║教分以來真悉有應用，若論智力不無優劣，故初
X14n0289_p0391b15║住百佛世界現十界相利祐眾生，位位竪入倍倍
X14n0289_p0391b16║增勝。經中所明各就一義，若論一位具諸位功德，
X14n0289_p0391b17║則十義俱徧。十住既爾，餘位皆然。大經云：此菩薩
X14n0289_p0391b18║成就十種智，所謂震動無數世界，照耀住持，往詣
X14n0289_p0391b19║嚴淨無數世界，開示無數眾生，觀察無數眾生，知
X14n0289_p0391b20║無數眾生根，令無數眾生趣入，令無數眾生調伏。
X14n0289_p0391b21║又勸學十種智，所謂三世智，佛法智，法界無礙智，
X14n0289_p0391b22║法界無邊智，充滿一切世界智，知一切眾生智，知
X14n0289_p0391b23║一切法智，知無邊諸佛智。何以故？欲令增長一切
X14n0289_p0391b24║智故。今曰灌頂，是以智水灌頂也。以一切財寶，皆
X14n0289_p0391c01║是子有。先所出內，是子所知。如佛子所應得者，皆
X14n0289_p0391c02║已得。既有成人之德，可當大任。故分之以政，化導
X14n0289_p0391c03║十方，以試行道之端也。十住竟。○已上十信為積
X14n0289_p0391c04║德之基，十住為積德之漸。至此位，則道成德備。若
X14n0289_p0391c05║不度生行事，是自了漢。故廣行六度，大作佛事。故
X14n0289_p0391c06║次之十行，所謂恃源而往也。易曰：君子以成德為
X14n0289_p0391c07║行。又云：大車以載，積中不敗。言其德廣而行亦廣
X14n0289_p0391c08║也。
X14n0289_p0391c09║阿難！是善男子成佛子已，具足無量如來妙德，十方
X14n0289_p0391c10║隨順，名：歡喜行。
X14n0289_p0391c11║此第一施度行也。大經云：菩薩行不可思議，與法
X14n0289_p0391c12║界虗空等，以菩薩學三世諸佛而修行故。此菩薩
X14n0289_p0391c13║為大施主，凡所有物悉皆惠施，其心平等無有悔
X14n0289_p0391c14║悋，不望果報名稱利養，但為救護攝受饒益一切
X14n0289_p0391c15║眾生。菩薩修此行時，令一切眾生歡喜愛樂，隨諸
X14n0289_p0391c16║方土有貧乏處，以願力故往生於彼，豪貴大富財
X14n0289_p0391c17║寶無盡，廣行財施乃至求身肉者，爾時即施身肉
X14n0289_p0391c18║令其歡喜。如是無量眾生乞求身肉，倍復歡喜。復
X14n0289_p0391c19║作是念：此等眾生是我福田、是我善友，不求不請
X14n0289_p0391c20║而來教我入佛法中，我當不違一切眾生之心。又
X14n0289_p0391c21║作是念：願我已作、現作、當作所有善根，令我未來
X14n0289_p0391c22║於一切世界一切眾生中受廣大身，以是身肉充
X14n0289_p0391c23║足一切饑苦眾生。乃至若有一小眾生未得飽足，
X14n0289_p0391c24║願不捨命，所割身肉亦無有盡，以此善根得證菩
X14n0289_p0392a01║提。願諸眾生食我肉者，亦得菩提廣作佛事。如是
X14n0289_p0392a02║利益眾生而無我想、眾生想，不見施物、不見受者
X14n0289_p0392a03║等，由前位具足妙德浹洽，於中成佛子住，故睟面
X14n0289_p0392a04║盎背大喜徧身。今復廣行布施，則近者慕其德、近
X14n0289_p0392a05║者懷其惠，故十方隨順結名歡喜，宜哉！自此以至
X14n0289_p0392a06║四加行，當起信之解行發心也。
X14n0289_p0392a07║善能利益一切眾生，名：饒益行。
X14n0289_p0392a08║此第二戒度行也。此以戒德利益眾生，故得此名。
X14n0289_p0392a09║若內無德本，何以利人？故見其德容使人意消者，
X14n0289_p0392a10║內必有本矣。大經云：此菩薩護持淨戒，於色聲香
X14n0289_p0392a11║味觸心無所著，亦為眾生如是宣說。菩薩持淨戒
X14n0289_p0392a12║時，於一日中假使無量百千億那由他諸大惡魔，
X14n0289_p0392a13║一一各將無量百千億那由他天女，皆以五欲善
X14n0289_p0392a14║行方便，端正姝麗傾惑人心，執持種種珍玩之具，
X14n0289_p0392a15║欲來惑亂菩薩道心。菩薩作如是念：此五欲者是
X14n0289_p0392a16║障道法，乃至障礙無上菩提。是故不生一念欲想，
X14n0289_p0392a17║心淨如佛，唯除方便教化眾生，而不捨一切智心。
X14n0289_p0392a18║菩薩不以欲因緣故惱一眾生，寧捨身命而終不
X14n0289_p0392a19║作惱眾生事。菩薩自得見佛已來，未曾心生一念
X14n0289_p0392a20║欲想，何況從事？爾時菩薩應作是念：一切眾生於
X14n0289_p0392a21║長夜中想念五欲、趨向五欲、貪著五欲，其心決定
X14n0289_p0392a22║躭染沉溺，隨其流轉不得自在。我當令此諸魔及
X14n0289_p0392a23║諸天女住無上戒，住淨戒已於一切智心無退轉。
X14n0289_p0392a24║乃至云：自得度令他得度，自快樂令他快樂等。所
X14n0289_p0392b01║謂饒益眾生葢如此。
X14n0289_p0392b02║自覺覺他，得無違拒，名無瞋恨行。
X14n0289_p0392b03║此第三行忍度也。大經云：此菩薩常行忍法，謙下
X14n0289_p0392b04║恭敬，不自害害他，不自取取他。但作是念：我當為
X14n0289_p0392b05║眾生說法，令離一切惡，斷貪瞋癡、憍慢覆藏、慳嫉
X14n0289_p0392b06║諂誑，令恒安住忍辱柔和。菩薩成就忍法，假使百
X14n0289_p0392b07║千億那由他阿僧祇眾生來至其所，一一眾生化
X14n0289_p0392b08║作百千億那由他阿僧祇口，一一口出百千億那
X14n0289_p0392b09║由他阿僧祇語，所謂不可喜語、非善法語，乃至不
X14n0289_p0392b10║堪聽聞語，以是言辭毀辱菩薩。又此眾生一一各
X14n0289_p0392b11║有百千億那由他阿僧祇手，一一手各執百千億
X14n0289_p0392b12║那由他阿僧祇器仗，逼害菩薩。如是經於阿僧祇
X14n0289_p0392b13║劫，曾無休息。菩薩受此極大楚毒，身毛皆竪，命將
X14n0289_p0392b14║欲斷，作是念言：我因是苦，心若動亂，則自不調伏，
X14n0289_p0392b15║自不守護，乃至自生執著，云何令他心得清淨？菩
X14n0289_p0392b16║薩爾時復作是念：我從無始劫住於生死，受諸苦
X14n0289_p0392b17║惱。如是思惟，重自勤勵，令心清淨，而得歡喜，善自
X14n0289_p0392b18║調攝，自能安住於佛法中，亦令眾生同得此法等，
X14n0289_p0392b19║自能安住於佛法中自覺也，復令眾生亦得此法
X14n0289_p0392b20║覺他也。一切罵辱打辱，皆能歡喜忍受，是無違拒
X14n0289_p0392b21║也。故金剛云：若有我相、人相、眾生相、壽者相，菩薩
X14n0289_p0392b22║於支解時，應生瞋恨。故知毀辱無瞋，始名真忍。
X14n0289_p0392b23║種類出生，窮未來際，三世平等，十方通達，名無盡行。
X14n0289_p0392b24║此第四，行進度也。大經云：此菩薩修諸精進，所謂
X14n0289_p0392c01║第一精進，乃至普徧精進。性無三毒憍慢，終不為
X14n0289_p0392c02║惱一眾生故，而行精進；但為斷一切煩惱惑本，除
X14n0289_p0392c03║一切習氣，而行精進；但為知一切眾生界，一切眾
X14n0289_p0392c04║生死此生彼，一切眾生煩惱心樂境界，諸根勝劣
X14n0289_p0392c05║心行故，而行精進；但為知一切法界，知一切佛法
X14n0289_p0392c06║根本性，知一切佛法平等性，知三世平等性，得一
X14n0289_p0392c07║切佛法智光明，證一切佛法智，乃至得分別演說
X14n0289_p0392c08║一切佛法句義智故，而行精進。菩薩如是行精進
X14n0289_p0392c09║已，設有人言：汝頗能為無數世界所有眾生，以一
X14n0289_p0392c10║一眾生，於阿鼻地獄，經無數劫，備受眾苦，令彼眾
X14n0289_p0392c11║生，得值無數諸佛，出興於世，以見佛故，具受眾樂，
X14n0289_p0392c12║乃至入於無餘涅槃，得成菩提，爾能否耶？菩薩不
X14n0289_p0392c13║以聞此語故，而生一念悔恨之心，但更增上歡喜
X14n0289_p0392c14║踊躍等。此中種類出生，窮未來際者，即是盡諸阿
X14n0289_p0392c15║鼻眾生種類，經無數劫，皆令入於無餘涅槃，得成
X14n0289_p0392c16║菩提也。三世平等者，即為知三世平等性故，而行
X14n0289_p0392c17║精進。十方通達者，即為知一切法界，而行精進。夫
X14n0289_p0392c18║種類出生，是第一心；盡未來際，是常心；三世平等，
X14n0289_p0392c19║即不顛倒心；十方通達，即廣大心。四皆無盡，故名
X14n0289_p0392c20║之也。
X14n0289_p0392c21║一切合同種種法門，得無差誤，名離癡亂行。
X14n0289_p0392c22║此第五，行禪度也。大經云：此菩薩成就正念，心無
X14n0289_p0392c23║散亂，無有迷惑。以是正念，善解世間一切語言，能
X14n0289_p0392c24║持出世諸法言說，所謂能持色法、非色法言說，能
X14n0289_p0393a01║持建立色自性言說，乃至能持建立受、想、行、識自
X14n0289_p0393a02║性言說，心無癡亂。於世間中，死此生彼，入胎出胎，
X14n0289_p0393a03║發菩提心，事善知識，勤修佛法，覺知魔事，離諸魔
X14n0289_p0393a04║業，於不可說劫，修菩薩行，心無癡亂。此菩薩成就
X14n0289_p0393a05║如是無量正念，於無量劫中，從諸佛、菩薩、善知識
X14n0289_p0393a06║所，聽聞正法，經無量劫，不忘不失，心常憶念，無有
X14n0289_p0393a07║間斷。復次，此菩薩種種音聲，不能惑亂，所謂高大
X14n0289_p0393a08║聲，極令人恐怖聲，乃至沮壞六根聲。假使充滿阿
X14n0289_p0393a09║僧祇世界，未曾一念心有散亂，乃至善入一切諸
X14n0289_p0393a10║禪定門，知諸三昧同一體性，了一切法無有邊際
X14n0289_p0393a11║等。此中一切合同種種法門者，即一念定心，能持
X14n0289_p0393a12║一切法也。得無差誤者，即聞無量法，經無量劫，不
X14n0289_p0393a13║忘不失也。良以定心不能持諸法門，是為癡定；於
X14n0289_p0393a14║諸法門，未免差誤，仍是亂心。今一念定心，持種種
X14n0289_p0393a15║法，即有種種音聲，不能惑亂，一一分明，不爽毫髮，
X14n0289_p0393a16║故無差誤，是知癡亂俱離也。
X14n0289_p0393a17║則於同中顯現羣異，一一異相各各見同，名善現行。
X14n0289_p0393a18║此第六行，即理事無礙智也。大經云：此菩薩三業
X14n0289_p0393a19║清淨住無所得，凡所示現無性無依，住如實際超
X14n0289_p0393a20║諸世間無有所依，入離分別無縛著法，入最勝智
X14n0289_p0393a21║真實之法，入非諸世間所能了知出世間法，此是
X14n0289_p0393a22║菩薩善巧方便示現生相。此菩薩作如是念：一切
X14n0289_p0393a23║眾生無性為性，一切諸法無為為性，一切國土無
X14n0289_p0393a24║相為相，一切三世唯是言說。乃至云：佛法不異世
X14n0289_p0393b01║間法，世間法不異佛法，佛法世間法無有雜亂亦
X14n0289_p0393b02║無差別，了知法界體性平等，轉更增長大菩提心，
X14n0289_p0393b03║與一切眾生作所依處等。此中同者，即出世間平
X14n0289_p0393b04║等法也；異者，即世間差別法也；同中現異者，平等
X14n0289_p0393b05║法中現差別法也；異中現同者，差別法中現平等
X14n0289_p0393b06║法也。斯由真俗互融，故名善現。
X14n0289_p0393b07║如是乃至十方虗空滿足微塵，一一塵中現十方界，
X14n0289_p0393b08║現塵現界不相留礙，名無著行。
X14n0289_p0393b09║此第七行，事事無礙智也。兼下三行，皆是滿足智
X14n0289_p0393b10║度。言不但同異互融，擴而充之，則大小相容，一多
X14n0289_p0393b11║無礙。如云華藏世界所有塵，一一塵中現法界是
X14n0289_p0393b12║也。不相留礙者，界入塵而界不小，是小不礙大；塵
X14n0289_p0393b13║含界而界不大，是大不礙小。三祖云：極大同小，不
X14n0289_p0393b14║見邊表；極小同大，忘絕境界。此由無著，方能如是。
X14n0289_p0393b15║若有一毫執著，安得大小互融耶？大經云：此菩薩
X14n0289_p0393b16║以無著心，於念念中能入阿僧祇世界，於諸世界
X14n0289_p0393b17║心無所著；於念念中見無數佛，於諸佛所心無所
X14n0289_p0393b18║著。又於毛端徧現法界，於一毛端處盡不可說不
X14n0289_p0393b19║可說劫，教化調伏一切眾生。如一毛端處，一一毛
X14n0289_p0393b20║端處皆亦如是。乃至不於一彈指頃執著於我，起
X14n0289_p0393b21║我、我所想是也。
X14n0289_p0393b22║種種現前咸是第一波羅蜜多，名尊重行。
X14n0289_p0393b23║此第八，行究竟彼岸智也。先德云：明明百草頭，明
X14n0289_p0393b24║明祖師意，是現前咸是，第一波羅蜜。於六度中亦
X14n0289_p0393c01║唯般若最為尊重，名尊重行；華嚴名難得行，以有
X14n0289_p0393c02║智慧行行皆到彼岸故。此菩薩成就難得善根，於
X14n0289_p0393c03║念念中能轉阿僧祇生死，而不捨菩薩大願。此菩
X14n0289_p0393c04║薩雖了眾生非有，而不捨一切眾生界。此菩薩不
X14n0289_p0393c05║住生死、不住涅槃、不住生死中流，而能運此岸眾
X14n0289_p0393c06║生到於彼岸安隱無畏無憂惱處，不於眾生數而
X14n0289_p0393c07║有所著。何以故？菩薩深入眾生界如法界，眾生界、
X14n0289_p0393c08║法界等無有二，無二法中無增無減，故曰種種現
X14n0289_p0393c09║前咸是第一波羅蜜也。
X14n0289_p0393c10║如是圓融，能成十方諸佛軌則，名善法行。
X14n0289_p0393c11║此第九、行說法度生智也。如上圓融無礙，德既同
X14n0289_p0393c12║於如來，行亦齊於諸佛，是則一言一行皆合十方
X14n0289_p0393c13║諸佛軌則，故名善法。大經云此菩薩為一切世間
X14n0289_p0393c14║天、人、魔、梵、婆羅門作清涼池，攝持正法，不斷佛種，
X14n0289_p0393c15║得四無礙辯，隨諸眾生根性樂欲，以廣長舌於一
X14n0289_p0393c16║音中現無量音，應時說法，皆令歡喜是也。
X14n0289_p0393c17║一一皆是清淨無漏，一真無為，性本然故，名真實行。
X14n0289_p0393c18║此第十行，不違實相智也。由全性是修，故成軌則。
X14n0289_p0393c19║全修是性，故本無為。今既具此妙德，出生妙行。故
X14n0289_p0393c20║雖萬變，總屬一真。大經云：此菩薩成就第一誠諦
X14n0289_p0393c21║之語，如說能行，如行能說。此菩薩學三世諸佛真
X14n0289_p0393c22║實語，得三世諸佛無二語。隨如來學，智慧成就。故
X14n0289_p0393c23║所說所行，皆是真實。已上十行竟。○下明十迴向。
X14n0289_p0393c24║良以十住之中，雖皆純用中道，而文中未甞顯言
X14n0289_p0394a01║利生之事，是則趣空之行居多。十行位中，方始明
X14n0289_p0394a02║言度生，是則出假之悲最勝。此十迴向，顯然悲智
X14n0289_p0394a03║等運，真俗互融。位位願願，圓滿中道。此迴向法，不
X14n0289_p0394a04║過三處：謂迴向眾生、迴向菩提、迴向實際也。準華
X14n0289_p0394a05║嚴經，迴向即是發願。良以有行無願，行必茫然。有
X14n0289_p0394a06║願無行，願唯虗設。故行願兼資，方入如來大涅槃
X14n0289_p0394a07║海。
X14n0289_p0394a08║阿難！是善男子滿足神通成佛事已，純潔精真遠諸
X14n0289_p0394a09║留患，當度眾生滅除度相，迴無為心向涅槃路，名救
X14n0289_p0394a10║護一切眾生離眾生相迴向。
X14n0289_p0394a11║此第一，離相。迴向與次位，皆是迴向眾生也。前四
X14n0289_p0394a12║句，躡前十行。清淨無漏，即純潔。一真無為，即精真。
X14n0289_p0394a13║遠諸留患，即攝十行。蓋十行既備，則凡有作為，皆
X14n0289_p0394a14║無留礙。故正當度生之時，不見生之可度，是終日
X14n0289_p0394a15║有為，而實無為。以無為心，向涅槃路，名曰迴向。若
X14n0289_p0394a16║度生而存度相，即著我人，是添枷帶鎻，非迴向法。
X14n0289_p0394a17║如南岳大師云：三世諸佛，一口吞盡，何處更有眾
X14n0289_p0394a18║生可度？是真迴向也。大經云：此菩薩行六度時，作
X14n0289_p0394a19║如是願：願此善根，普能饒益一切眾生，皆使清淨，
X14n0289_p0394a20║至於究竟，永離地獄、餓鬼、畜生無量苦惱。若有善
X14n0289_p0394a21║根，不欲饒益一切眾生，不名迴向。隨一善根，普以
X14n0289_p0394a22║眾生而為所緣，乃名迴向。安置眾生於無所著，法
X14n0289_p0394a23║性迴向。菩薩如是迴向之時，度脫眾生，常無休息，
X14n0289_p0394a24║不住法相，所謂救護一切眾生，離眾生相也。
X14n0289_p0394b01║壞其可壞，遠離諸離，名不壞迴向。
X14n0289_p0394b02║此第二，不壞迴向也。壞其可壞者，即上滅諸度相
X14n0289_p0394b03║也。諸離者，即上離眾生也。遠離諸離者，即離眾生
X14n0289_p0394b04║相亦遠離也。結名不壞者，謂不壞度生事業也。合
X14n0289_p0394b05║上位論之，上位言雖度生而不著度生相，故曰遠
X14n0289_p0394b06║離；此位言雖不著生相而不妨度生，故曰不壞。智
X14n0289_p0394b07║悲雙運，自他二利之中道也。大經云：此菩薩於一
X14n0289_p0394b08║切眾生得不壞信，慈眼等觀，善根迴向，普利眾生。
X14n0289_p0394b09║此則有生可度也。
X14n0289_p0394b10║本覺、湛然覺、齊佛覺，名等一切佛迴向。
X14n0289_p0394b11║此第三等佛迴向智，同佛智也。已下四位皆是迴
X14n0289_p0394b12║向佛道。本覺湛然者，謂自己本佛顯現也。覺齊佛
X14n0289_p0394b13║覺者，謂與一切如來心精通同脗合也。等一切佛
X14n0289_p0394b14║迴向者，我與如來寶覺真心無二圓滿也。大經云：
X14n0289_p0394b15║此菩薩隨順修學諸佛迴向之道，如是修學迴向
X14n0289_p0394b16║道時，見一切色乃至觸法，若美若惡不生愛憎，心
X14n0289_p0394b17║得自在無諸過失，廣大清淨歡喜悅樂，離諸憂惱
X14n0289_p0394b18║心意柔軟，諸根清涼。菩薩得是安樂之時，復更發
X14n0289_p0394b19║心迴向諸佛，作如是念：願以我今所種善根，令諸
X14n0289_p0394b20║佛樂轉更增勝。等由諸佛如是迴向，我亦如是迴
X14n0289_p0394b21║向，名等一切佛迴向。
X14n0289_p0394b22║精真發明地如佛地，名：至一切處迴向。
X14n0289_p0394b23║此第四，至處迴向境，同佛境也。精真即本覺體，發
X14n0289_p0394b24║明即發揮妙用地。如佛地者，此表發揮自己因地
X14n0289_p0394c01║心中所含無邊境界，全同諸佛果地所現無量剎
X14n0289_p0394c02║土也。至一切處者，盡佛境界之意。大經云：此菩薩
X14n0289_p0394c03║修善根時，作是念言：願此善根功德之力至一切
X14n0289_p0394c04║處，譬如實際無處不至，至一切物、至一切世間、至
X14n0289_p0394c05║一切眾生、至一切國土等。願此善根亦復如是，至
X14n0289_p0394c06║一切諸如來所，以如諸天諸供養具而為供養，充
X14n0289_p0394c07║滿無量無邊世界，乃至三業普入一切世界以作
X14n0289_p0394c08║佛事等。
X14n0289_p0394c09║世界如來互相涉入，得無罣礙，名：無盡功德藏迴向。
X14n0289_p0394c10║此第五、無盡迴向，身土互融也。若以世界涉如來，
X14n0289_p0394c11║則一毛孔中有無量寶剎莊嚴微妙；若如來涉世
X14n0289_p0394c12║界，則一微塵內有無量如來轉大法輪。得無罣礙
X14n0289_p0394c13║者，言世界涉如來時，不礙如來，即入世界；如來涉
X14n0289_p0394c14║世界時，不礙世界，即入如來。名無盡功德藏者，以
X14n0289_p0394c15║佛身、佛界各具無量莊嚴，備表無盡功德故也。大
X14n0289_p0394c16║經云：此菩薩以普賢行為根本，以盡法界、虗空界，
X14n0289_p0394c17║無邊、無際、無盡，皆從如來智慧所生，妙寶之所莊
X14n0289_p0394c18║嚴。所謂：一切香華、衣服乃至音樂，如是等無量無
X14n0289_p0394c19║數莊嚴之具，莊嚴一切。盡法界、虗空界，十方無量
X14n0289_p0394c20║種種業起，佛所了知、佛所宣說一切世界。乃至住
X14n0289_p0394c21║此迴向，得十種無盡藏，所謂：得見佛無盡藏、見法
X14n0289_p0394c22║無盡藏。此皆以普賢大行願為根本，華藏世界莊
X14n0289_p0394c23║嚴所顯功德，故云爾也。
X14n0289_p0394c24║於同佛地，地中各各生清淨因，依因發揮，取涅槃道，
X14n0289_p0395a01║名隨順平等善根迴向。
X14n0289_p0395a02║此第六，平等迴向也。謂此身土互融，無盡藏中各
X14n0289_p0395a03║各出生無盡清淨因，復依此清淨而證清淨果，所
X14n0289_p0395a04║謂物物燈明智體，頭頭普賢行門，如金作器，器器
X14n0289_p0395a05║皆金，故曰平等善根也。大經云：此菩薩或為帝王，
X14n0289_p0395a06║臨御大國，威德廣被，名震天下，執持一蓋，溥蔭萬
X14n0289_p0395a07║方，以四攝法攝諸眾生，為轉輪王，一切周給，或施
X14n0289_p0395a08║外財，或施內身，迴向眾生等。此即地中各各生清
X14n0289_p0395a09║淨因，依因發揮，取涅槃道也。
X14n0289_p0395a10║真根既成，十方眾生皆我本性，性圓成就，不失眾生，
X14n0289_p0395a11║名隨順等觀一切眾生迴向。
X14n0289_p0395a12║此第七，等觀迴向也。大經云：此菩薩以淨志願菩
X14n0289_p0395a13║提心力修諸善根時，作是念言：此諸善根是菩提
X14n0289_p0395a14║心之所積集，皆為憐愍一切眾生，皆為趣求一切
X14n0289_p0395a15║種智。作是念時，善根增進，永不退轉。菩薩以所集
X14n0289_p0395a16║善根，於念念中如是迴向，所謂：願一切眾生財寶
X14n0289_p0395a17║豐足，無所乏少；願一切眾生成就大功德藏等。如
X14n0289_p0395a18║是迴向時，眾生不違一切剎，剎不違一切眾生；剎
X14n0289_p0395a19║眾生不違業，業不違剎眾生；思不違心，心不違思；
X14n0289_p0395a20║思、心不違境界，境界不違思、心；世平等不違佛平
X14n0289_p0395a21║等，佛平等不違世平等；菩薩行不違一切智，一切
X14n0289_p0395a22║智不違菩薩行。菩薩如是迴向時，得業平等、報平
X14n0289_p0395a23║等、眾生平等、三世諸佛平等。前位地中各各生清
X14n0289_p0395a24║淨因者，則是化善根而為真根。真根既成，十方眾
X14n0289_p0395b01║生成一圓融清淨寶覺。故見一切眾生皆我本性
X14n0289_p0395b02║之眾生，一一隨順等觀，一一圓滿成就，故不遺失
X14n0289_p0395b03║一眾生。願一切眾生皆得成就大功德藏，此常不
X14n0289_p0395b04║輕，所以逢人即禮拜云：我不敢輕於汝等，汝等皆
X14n0289_p0395b05║當作佛。
X14n0289_p0395b06║即一切法離一切相，唯即與離二無所著，名真如相
X14n0289_p0395b07║迴向。
X14n0289_p0395b08║此第八，真如相迴向也。已下三位皆迴向真如。大
X14n0289_p0395b09║經云：此菩薩正念明了，遠離迷惑，專意修行，深心
X14n0289_p0395b10║不動，成不壞業，趣一切智，終不退轉，生勝善根，修
X14n0289_p0395b11║白淨法，以智方便而為迴向。如是一切種種門、種
X14n0289_p0395b12║種境、種種相、種種分、種種行等，菩薩爾時慧眼普
X14n0289_p0395b13║觀，所有善根無量無邊，悉是趣向十力乘心之所
X14n0289_p0395b14║建立，皆悉迴向一切種智，唯一無二，乃至不著世
X14n0289_p0395b15║間，不取眾生，其心清淨，無所依止等。譬如真如徧
X14n0289_p0395b16║一切處，無有邊際，善根迴向亦復如是等。此中即
X14n0289_p0395b17║一切法者，即彼所修世、出世間諸法，所謂種種境、
X14n0289_p0395b18║相、事、行等。離一切相者，即不著世間，不取眾生，其
X14n0289_p0395b19║心清淨，無所依止等。前雖上求下化，然總未出即
X14n0289_p0395b20║相、離相之間。今併其即、離而兩忘之，方契真如相
X14n0289_p0395b21║矣。
X14n0289_p0395b22║真得所如，十方無礙，名無縛解脫迴向。
X14n0289_p0395b23║此第九，解脫迴向也。前離即雙離，名真如相。若著
X14n0289_p0395b24║真如相，則為真如相縛，故併忘其如相，名真得所
X14n0289_p0395c01║如。若真得所如，則處處皆如，更有何礙哉？大經云：
X14n0289_p0395c02║以無著無縛解脫心，成就普賢身業、語業、意業，精
X14n0289_p0395c03║進自在力，乃至普賢行願，彌綸法界，得一百五十
X14n0289_p0395c04║六種甚深微細智，如是則安往而不自在乎？名無
X14n0289_p0395c05║縛解脫者，即入法界不可思議解脫也。前位是理
X14n0289_p0395c06║無礙，此位即理事、事事二無礙也。
X14n0289_p0395c07║性德圓成，法界量滅，名法界無量迴向。
X14n0289_p0395c08║此第十無量迴向也。蓋無著獲性德之全體，無礙
X14n0289_p0395c09║獲性德之大用。故曰性德圓成也。法界量滅者，良
X14n0289_p0395c10║由體無不徧，用無不周。故舉一毛一塵，皆等法界，
X14n0289_p0395c11║無有限量。前雖如是，猶在法界量裏，尚未至銷其
X14n0289_p0395c12║限量。今則根根塵塵，周徧法界，則限量情忘，不墮
X14n0289_p0395c13║諸數。故名法界無量。大經云：此菩薩以離垢繒而
X14n0289_p0395c14║繫其頂，住法師位，廣行法施，為諸眾生而作導首。
X14n0289_p0395c15║以此法施善根迴向，願得修習、成就、增長、廣大一
X14n0289_p0395c16║切無礙境界等。作是念言：我當普於一切世界，為
X14n0289_p0395c17║諸眾生精勤修習，得徧法界無量自在身，乃至徧
X14n0289_p0395c18║法界無量利益眾生善根等。皆是法界量滅之意。
X14n0289_p0395c19║已上十迴向竟。○下明四加行。若據別教，前三名
X14n0289_p0395c20║資糧位。資謂資具，糧謂糧食。謂所積既多，所適必
X14n0289_p0395c21║遠。如適千里者，必三月聚糧。故假十住以成其內
X14n0289_p0395c22║德，十行以成其利他德，十迴向以成其自他互融
X14n0289_p0395c23║之德。萬德既備，可入聖域。然而猶有微碍，於此復
X14n0289_p0395c24║立加行位，自非世尊洞晳奧密，孰能辯之？故唯識
X14n0289_p0396a01║論云：現前立少物，謂是唯識性，以有所得故，非真
X14n0289_p0396a02║住唯識。言少物者，即微礙也。此中則借別名圓名，
X14n0289_p0396a03║雖同而實不同也。以別教之初地，與圓教之初住
X14n0289_p0396a04║齊，故圓教初住，即斷一品無明。次從二住至十住，
X14n0289_p0396a05║各斷一品無明，與別教十地齊。次從初行斷一品
X14n0289_p0396a06║無明，與等覺齊。次入二行，與妙覺齊。從三行已去，
X14n0289_p0396a07║別教之人，尚不知其名字，何況伏斷？以別教但破
X14n0289_p0396a08║十一品無明故也。是知圓凡已超別聖，況四種妙
X14n0289_p0396a09║圓加行乎？然唯識四種加行位，各有能發定所發
X14n0289_p0396a10║觀，及所觀法。今詳此經，都無此義，但以心佛二字
X14n0289_p0396a11║對辯，成四位而已，故不同也。
X14n0289_p0396a12║阿難！是善男子盡是清淨四十一心，次成四種妙圓
X14n0289_p0396a13║加行。
X14n0289_p0396a14║此明加行為入地之勝進也。溫陵云：四十一心，乾
X14n0289_p0396a15║慧一信，住行向各十也。小乘通教皆有四加，而非
X14n0289_p0396a16║妙非圓，故此特標妙圓，則不可以尋常加行目之
X14n0289_p0396a17║矣。前文云：欲真已非真，真如性三漸次，是欲真之
X14n0289_p0396a18║念初起；從真妙圓，重發真妙，是欲真之念再起；至
X14n0289_p0396a19║四加行，是欲真之念三起。至初地而欲真之麤念
X14n0289_p0396a20║斷，至八地而欲真之細念亦斷，至妙覺而欲真最
X14n0289_p0396a21║細之念永斷矣。
X14n0289_p0396a22║即以佛覺用為己心，若出未出，猶如鑽火欲然其水，
X14n0289_p0396a23║名為煖地。
X14n0289_p0396a24║此明煖地也。前云覺齊佛覺，但是發願希求，猶有
X14n0289_p0396b01║覺在，未能超佛，是而為己心至是欲超佛見，而用
X14n0289_p0396b02║為己心。然佛見未忘，欲超而未能即超，故曰若出
X14n0289_p0396b03║未出。喻如鑽火，欲然木而未然，但有煖相而已，故
X14n0289_p0396b04║名煖地。故龍牙云：學道如鑽火，逢烟且莫休，直待
X14n0289_p0396b05║金星現，歸家始到頭。
X14n0289_p0396b06║又以己心成佛所履，若依非依，如登高山，身入虗空，
X14n0289_p0396b07║下有微礙，名為頂地。
X14n0289_p0396b08║此明頂地也。前云地如佛地，亦是發願希求，未能
X14n0289_p0396b09║超己見而成佛所履，至是始以己心成佛所履。然
X14n0289_p0396b10║己見未忘，故若依而不可謂之依。喻如人登高山，
X14n0289_p0396b11║身雖入於虗空，而脚跟點地尚有微碍，未能挾日
X14n0289_p0396b12║月而遊八表，故名頂地。
X14n0289_p0396b13║心佛二同，善得中道。如忍事人，非懷非出，名為忍地。
X14n0289_p0396b14║此明忍地也。自始焉中中流入，以至即以佛覺用
X14n0289_p0396b15║為己心，又以己心成佛所履。然曰用曰成，猶存二
X14n0289_p0396b16║相，非善得也。至此則全心是佛，全佛是心，而不可
X14n0289_p0396b17║分，故曰二同，而又云善得中道。然謂之善得，而非
X14n0289_p0396b18║真得。如忍事人，既不懷之於心，又不出諸於口，是
X14n0289_p0396b19║名善忍。然非真忍，故名忍地。
X14n0289_p0396b20║數量銷滅，迷覺中道，二無所目，名世第一地。
X14n0289_p0396b21║此明世第一也。前云善得中道，雖心佛不分，未忘
X14n0289_p0396b22║數量，至此則心佛兩融，而數量始銷，所所謂非心
X14n0289_p0396b23║非佛也。故南泉云：莫認心認佛，設認得是境，古人
X14n0289_p0396b24║喚作所知愚。故馬大師云：不是心，不是佛，不是物
X14n0289_p0396c01║也。至此則迷覺中道，二無所目。迷中道者，是自己
X14n0289_p0396c02║因心；覺中道者，是如來果智；二無所目者，是下不
X14n0289_p0396c03║見自心，上不見佛智。若有迷有覺，世人尚可指目，
X14n0289_p0396c04║不名超出。今數量銷，迷覺盡，中道亡，高出乎世人
X14n0289_p0396c05║之上，為世第一，所謂只有天在上，更無山與齊也。
X14n0289_p0396c06║若進而登地，方名出世，超乎妙覺，又名出世第一
X14n0289_p0396c07║也。唯識論云：此四種加行，皆帶相故，未能證實。以
X14n0289_p0396c08║彼空有二相未除，帶相觀心，有所得故，非實安住
X14n0289_p0396c09║真唯識理，彼相滅已，方得安住。此中曰以、曰成、曰
X14n0289_p0396c10║善得，皆是帶相，至於無所目則幾矣。然未登出世
X14n0289_p0396c11║之地，故曰世第一，直至圓滿菩提，歸無所得，是出
X14n0289_p0396c12║世第一矣。正脉云：初位佛即是心，次位心即是佛，
X14n0289_p0396c13║三位即心即佛，四位非心非佛。故不離心、佛，而四
X14n0289_p0396c14║位章章矣。唯識則空、有二相未除，此則心、佛二相
X14n0289_p0396c15║未盡。此亦借別名圓也。四、加行竟。○次明十地。良
X14n0289_p0396c16║以非住不能成德，非積德不能自利，非自利不能
X14n0289_p0396c17║利他。故於眾德既成，神通已就，大願已滿之後，復
X14n0289_p0396c18║立四種妙圓加行，以淘汰情量。必使心、佛兩忘，纖
X14n0289_p0396c19║毫不立，中道不存，然後登地。言地者，謂蘊積前法，
X14n0289_p0396c20║至於成實。一切佛法，依此發生。蓋地以堅實為體，
X14n0289_p0396c21║發生為因。若據前文，以果地覺為因地心，則自發
X14n0289_p0396c22║心住，以至等覺，皆屬因地。究竟妙覺，方為果地也。
X14n0289_p0396c23║問：既圓教初住，以至等覺，皆是分斷無明，分證真
X14n0289_p0396c24║理。何故至此，復用四種加行，而後入地？答：若以頓
X14n0289_p0397a01║悟言，則因該果海，果徹因源。初發心時，便成正覺。
X14n0289_p0397a02║若以修證言，十地既稱真修，影顯地前皆是似修。
X14n0289_p0397a03║佛位既是真證，影顯十地亦是似證。是則初心究
X14n0289_p0397a04║竟，理雖頓同。而歷位淺深，序而不亂。圓融行布，兩
X14n0289_p0397a05║不相礙矣。
X14n0289_p0397a06║阿難！是善男子於大菩提善得通達，覺通如來，盡佛
X14n0289_p0397a07║境界，名歡喜地。
X14n0289_p0397a08║此明初地也。由前四種妙圓加行，則心佛兩亡，中
X14n0289_p0397a09║道不立，方得超出世間，入佛真境，大喜徧身，名歡
X14n0289_p0397a10║喜地。若據唯識，此菩薩斷異生性障，初得聖性，證
X14n0289_p0397a11║徧行真如，以此真如二空所顯，無有一法而不在
X14n0289_p0397a12║故，故云覺通如來，盡佛境界。論中即立此地為通
X14n0289_p0397a13║達位，故大經云：若有眾生深種善根，善修諸行，善
X14n0289_p0397a14║集助道，善供養諸佛，善集白淨法，為善知識，善攝
X14n0289_p0397a15║善清淨深心，立廣大心，生廣大解，慈悲現前，為求
X14n0289_p0397a16║佛智故，為得十力故，為得大無畏故，為得佛平等
X14n0289_p0397a17║法故，為淨大慈悲故，為得十方無餘智故，為淨一
X14n0289_p0397a18║切佛剎無障礙故，為一念知一切三世故，為轉大
X14n0289_p0397a19║法輪無所畏故。菩薩以如是心，即得超凡夫地，入
X14n0289_p0397a20║菩薩位，生如來家，無能說其種族過失，離世間趣，
X14n0289_p0397a21║入出世道，得菩提法，住菩提處，入三世平等，於如
X14n0289_p0397a22║來種中決定當得無上菩提。菩薩住如是法，名住
X14n0289_p0397a23║菩薩歡喜地，以不動相應故。菩薩住此歡喜地，念
X14n0289_p0397a24║諸佛故歡喜，念諸佛法故歡喜，乃至云入一切菩
X14n0289_p0397b01║薩平等性故歡喜等。此中覺通二字，是親到實證，
X14n0289_p0397b02║非同比知。由前忍地雖曰即心即佛，尚在將證未
X14n0289_p0397b03║證，故曰善得中道。世第一地雖曰迷覺中道，二無
X14n0289_p0397b04║所目，猶存影響，未名出世。至此則實證非心非佛
X14n0289_p0397b05║之旨，方得超出世間，入佛真境，故曰善得菩提。自
X14n0289_p0397b06║此以至妙覺，當起信之證，發心
X14n0289_p0397b07║異性入同，同性亦滅，名離垢地。
X14n0289_p0397b08║此明第二地也。前位是斷九界異性而入平等佛
X14n0289_p0397b09║性，故曰異性入同。但始證此平等佛性尚未能忘，
X14n0289_p0397b10║而佛境當情亦是清淨覺心一點微垢，故將此同
X14n0289_p0397b11║性亦復除滅，方得離垢清淨。葢異性是濁邊垢，同
X14n0289_p0397b12║性是淨邊垢，故須雙離。若準唯識，異性入同是離
X14n0289_p0397b13║異生障，而初獲徧行真如，由前地生大歡喜，故有
X14n0289_p0397b14║悞犯三業，名為邪行。今斷此障，證極淨尸羅，遠離
X14n0289_p0397b15║微細毀犯煩惱，故名離垢。若準華嚴，性自遠離十
X14n0289_p0397b16║不善業破戒之垢，名離垢地。
X14n0289_p0397b17║淨極明生，名：發光地。
X14n0289_p0397b18║此明第三地也。由前法垢已離，已稱極淨，故淨覺
X14n0289_p0397b19║光明自然顯發，所謂淨極光通達也。若準唯識，由
X14n0289_p0397b20║破闇鈍障，成就勝定大法總持，能發無邊妙慧光。
X14n0289_p0397b21║故大經云：此位菩薩修四禪、四空定，但隨順法故，
X14n0289_p0397b22║行而無所染著，證得六種大神通，故曰發光。此即
X14n0289_p0397b23║內瑩發光也。
X14n0289_p0397b24║明極覺滿，名𦦨慧地。
X14n0289_p0397c01║此明第四地也。前云明生，如火始然；此云明極，如
X14n0289_p0397c02║大火聚。先德云：金剛𦦨慧，如大火聚，觸著便燒，一
X14n0289_p0397c03║切緣影，悉皆爍絕是也。覺滿者，所謂明極，即如來
X14n0289_p0397c04║也。不曰慧而曰𦦨慧，慧之至也。若準唯識，此菩薩
X14n0289_p0397c05║破微細煩惱現行障，安住最勝菩提分法，燒煩惱
X14n0289_p0397c06║薪，慧𦦨增故。大經云：此菩薩修十法明門，所謂觀
X14n0289_p0397c07║察眾生界、法界、世界、虗空界、識界、欲界、色界、無色
X14n0289_p0397c08║界、廣心信解界、大心信解界，得入𦦨慧地。住此地
X14n0289_p0397c09║已，觀察三十七品菩提助道法，燒煩惱薪，故得大
X14n0289_p0397c10║火熾然也。
X14n0289_p0397c11║一切同異所不能至，名難勝地。
X14n0289_p0397c12║此明第五地也。地前智名異，地上智名同。今淨極
X14n0289_p0397c13║覺滿，則同異爍絕，故異同所不及也。若有異可及，
X14n0289_p0397c14║則凡情可勝；若有同可及，則聖解可勝。今一切異
X14n0289_p0397c15║同，凡情聖解皆已爍絕，故不能至。至且不能，孰能
X14n0289_p0397c16║勝哉？若準唯識，此地斷下乘般涅槃障。以彼厭生
X14n0289_p0397c17║死求涅槃，有厭有求，即是凡情聖解未忘，所以名
X14n0289_p0397c18║障。此障五地無差別智，故即斷也。故大經云：此地
X14n0289_p0397c19║菩薩以十種清淨心趨入，所謂三世佛法平等清
X14n0289_p0397c20║淨心，乃至教化一切眾生平等清淨心，得入此地。
X14n0289_p0397c21║入此地已，如實知此四聖諦等，如實知一切有為
X14n0289_p0397c22║法虗妄詐偽誑惑愚夫，於諸眾生轉增大悲，生大
X14n0289_p0397c23║慈光明，不捨一切眾生，常求佛智。此菩薩為利葢
X14n0289_p0397c24║眾生故，世間枝藝靡不該習，所謂文字算數、圖書
X14n0289_p0398a01║印璽，乃至戲笑談說，悉善其事。良由真俗二智行
X14n0289_p0398a02║相相違，今合令相應，故曰難勝。所以逈超同異，故
X14n0289_p0398a03║同異不能及也。
X14n0289_p0398a04║無為真如，性淨明露，名現前地。
X14n0289_p0398a05║此明第六地也。由前凡情聖解悉已剗除，則無為
X14n0289_p0398a06║真體自然明露，故曰現前。若準唯識，此位斷麤相
X14n0289_p0398a07║現行障，住緣起智，引無分別最勝般若令現前故。
X14n0289_p0398a08║彼障六地無染淨道，故入六地便能永斷，以有染
X14n0289_p0398a09║有淨皆名麤相故。若準華嚴，此地菩薩以十平等
X14n0289_p0398a10║法而為對治，所謂一切法無相故平等，無體、無生、
X14n0289_p0398a11║無滅、本來清淨、無戲論、無取捨、寂靜乃至有無不
X14n0289_p0398a12║二故平等。菩薩住此地則入空三昧，謂自性空、第
X14n0289_p0398a13║一義空、第一空、大空、合空乃至百千無相無作三
X14n0289_p0398a14║昧門皆悉現前，名現前地。良以圓人發心即頓悟
X14n0289_p0398a15║真如妙性、忘情佛境，然五住未破、心垢未除，其於
X14n0289_p0398a16║真如尚屬比知，豈即親證？今由似修而歷真修，極
X14n0289_p0398a17║盡有為功行，將至無為功用，故於斯地真如方始
X14n0289_p0398a18║顯露，初得親證。然真如大用當在八九兩地，而八
X14n0289_p0398a19║地真無功用，此地方到無為，始顯真如而已。
X14n0289_p0398a20║盡真如際，名遠行地。
X14n0289_p0398a21║此明第七地也。上地真如既已明露，此則盡其邊
X14n0289_p0398a22║際。尋常望之而不見其涯，窮之而不盡其量。今則
X14n0289_p0398a23║徧界徧空，無不呈露，不但現前已也。若準唯識，是
X14n0289_p0398a24║斷細相現行障。由前樂觀空，即是細相現行。入七
X14n0289_p0398b01║地時，便能永斷。此地隨有不著，修無量無功用為
X14n0289_p0398b02║對治。故華嚴云：此地菩薩修十種方便慧，起殊勝
X14n0289_p0398b03║道。所謂雖善修空、無相、無願三昧，而慈悲不捨眾
X14n0289_p0398b04║生；雖得諸佛平等，而樂供養佛；雖入觀空智門，而
X14n0289_p0398b05║勤修福德；雖盡離三界，而莊嚴三界等，方入七地。
X14n0289_p0398b06║入已，入無量眾生界，入無量眾生業。世界網清淨
X14n0289_p0398b07║國土種種差別法，此地菩薩於十波羅蜜，於念念
X14n0289_p0398b08║中皆得具足。如是乃至一切菩提分法，念念中皆
X14n0289_p0398b09║得圓滿。以此地修無相觀，念念皆入正受，故得盡
X14n0289_p0398b10║真如際也。
X14n0289_p0398b11║一真如心，名不動地。
X14n0289_p0398b12║此明第八地也。由遠行既盡其際，此則全得其體。
X14n0289_p0398b13║言不動者，由遠行而見其不動之體也。以此地菩
X14n0289_p0398b14║薩根身器界一塵一毛皆是真如不動之體，自違
X14n0289_p0398b15║現業中所獲無生法忍，至此方得親證，所謂徹法
X14n0289_p0398b16║源底，故名不動尊也。若準唯識，此地菩薩斷無相
X14n0289_p0398b17║中作加行障，令無相觀不任運起。前之五地，有相
X14n0289_p0398b18║觀多，無相觀少；於第六地，有相觀多，無相觀少；至
X14n0289_p0398b19║第七地，純無相觀，雖恒相續而有加行。由無相中
X14n0289_p0398b20║有加行故，未能任運現相及土。如是加行障第八
X14n0289_p0398b21║地無功用行，入八地時便能永斷，得二自在。故大
X14n0289_p0398b22║經云：此菩薩入一切法本來無生、無起、無相、無性
X14n0289_p0398b23║為性，初、中、後際皆悉平等，無分別如如智之所入
X14n0289_p0398b24║處，離一切心、意、識分別想，無所取著，猶如虗空。入
X14n0289_p0398c01║一切法如虗空性，是名得無生法忍。菩薩成就此
X14n0289_p0398c02║忍，即入第八不動地，離諸諠諍，寂滅現前，即捨一
X14n0289_p0398c03║切功用，得無功用道，身、口、意業念務皆息，住於報
X14n0289_p0398c04║行，即佛心、菩提心、涅槃心尚不現起，況復起於世
X14n0289_p0398c05║間之心？由此菩薩本願力故，諸佛勸勉，然後十身
X14n0289_p0398c06║相作，得大自在。此中一真如心，亦是無生法忍也。
X14n0289_p0398c07║發真如用，名善慧地。
X14n0289_p0398c08║此明第九地也。前位已得真如全體，此位是發真
X14n0289_p0398c09║如大用，此即從真體而起用也。前位一塵一毛，皆
X14n0289_p0398c10║同真如，周徧法界，此則一一互攝互入，即徧即包，
X14n0289_p0398c11║故自乾慧已來，至此方結。名善慧者，以初證得法
X14n0289_p0398c12║界無障礙智故。若準唯識，此斷利他中，不欲行障，
X14n0289_p0398c13║樂修己利，彼障九地四無礙解，入九地時，便能永
X14n0289_p0398c14║斷。大經云：此地菩薩，如實知善不善無記法行等，
X14n0289_p0398c15║如實知眾生心種種相，又知諸根輭中勝相，又知
X14n0289_p0398c16║隨眠種種相，又知受生種種相，又知習氣種種相，
X14n0289_p0398c17║又知正定邪定不定相。此菩薩以四無礙智，演說
X14n0289_p0398c18║無量阿僧祇句義，無有窮盡，作大法師，廣度羣品，
X14n0289_p0398c19║應時合節，故曰善慧。問：七行之塵界互現，五向之
X14n0289_p0398c20║依正互涉，與斯何異？答：七行方有是行，五向方有
X14n0289_p0398c21║是願，未是親證自體，從體起用，故不同也。
X14n0289_p0398c22║阿難！是諸菩薩從此已往，修習畢功功德圓滿，亦目
X14n0289_p0398c23║此地名修習位。
X14n0289_p0398c24║此通結前位也。諸字遠則通指上位，近則指四加，
X14n0289_p0399a01║以至九地已往二字，亦是指九地已前諸位也。蓋
X14n0289_p0399a02║自初地親證妙真如性，由是歷位修斷，以至於此，
X14n0289_p0399a03║則真如全體大用皆悉現前，而修習出世功德一
X14n0289_p0399a04║切畢備，故至此地方稱圓滿。然又目此地為修習
X14n0289_p0399a05║者，正顯此位死中發活，廣修諸行，廣度眾生，廣作
X14n0289_p0399a06║佛事，故又以此位為修習之始，而以妙覺所證為
X14n0289_p0399a07║終也。
X14n0289_p0399a08║慈陰妙雲覆涅槃海，名法雲地。
X14n0289_p0399a09║此明第十地也。慈心如陰，妙智如雲，是菩薩之因
X14n0289_p0399a10║德也；涅槃海，是如來之果德也。菩薩至此，則悲智
X14n0289_p0399a11║如陰如雲，故隣於佛果，覆涅槃海。若準唯識，此菩
X14n0289_p0399a12║薩斷諸法中未得自在障，彼障十地大法智雲及
X14n0289_p0399a13║所含藏、所起事業，入十地時，便得永斷。故大經云：
X14n0289_p0399a14║此菩薩於兩足下及其頂上，放百萬阿僧祇三千
X14n0289_p0399a15║大千世界微塵數光明，普照十方一切世界諸佛
X14n0289_p0399a16║如來道場眾會，右繞十匝，住虗空中，成光明網，發
X14n0289_p0399a17║起種種諸供養事，供養於佛。此大光明作如是等
X14n0289_p0399a18║供養事畢，復繞十方一切世界諸佛道場眾會，經
X14n0289_p0399a19║十匝已，從諸如來足下而入。爾時，十方所有受職
X14n0289_p0399a20║菩薩，皆於金剛莊嚴臆德相中出大光明，名能壞
X14n0289_p0399a21║魔冤，百萬阿僧祇光明以為眷屬，普照十方，而來
X14n0289_p0399a22║入此菩薩金剛莊嚴臆德相中。爾時，諸佛從眉間
X14n0289_p0399a23║出清淨光明，名增益一切智神通，普照十方一切
X14n0289_p0399a24║世界，從大菩薩頂上而入。當爾之時，此菩薩得先
X14n0289_p0399b01║所未得百千三昧，名為已得受職之位，入佛境界，
X14n0289_p0399b02║具足十力，墮在佛數。
X14n0289_p0399b03║如來逆流，如是菩薩順行而至覺際入交，名為等覺。
X14n0289_p0399b04║此十一地也。如來逆流等者，謂如來已先證入妙
X14n0289_p0399b05║覺果海無復進取，但不捨眾生倒駕慈航逆流而
X14n0289_p0399b06║出，此位菩薩進取未竟方趨果海順流而入也。覺
X14n0289_p0399b07║際入交者，等覺菩薩與妙覺佛分劑正齊，但順逆
X14n0289_p0399b08║不同耳。瓔珞經云：等覺照寂，妙覺寂照。即其義也。
X14n0289_p0399b09║溫陵云：十地菩薩利生與如來同，但所趨逆順與
X14n0289_p0399b10║如來異。蓋如來逆流出同萬物，菩薩順流直趨妙
X14n0289_p0399b11║覺，已至覺際故名入交，與佛無聞故名等覺，即解
X14n0289_p0399b12║脫道前無間道也。然初乾慧云：欲習初乾，未與如
X14n0289_p0399b13║來法流水接。此云覺際入交，正與如來法流水接
X14n0289_p0399b14║矣。一曰未接，一曰入交，則知後乾慧不異初乾慧，
X14n0289_p0399b15║但以交不交分為兩位耳。此當起信斷生相無明
X14n0289_p0399b16║時，所謂空覺極圓空所空滅也。
X14n0289_p0399b17║阿難！從乾慧心至等覺已，是覺始獲金剛心中初乾
X14n0289_p0399b18║慧地。
X14n0289_p0399b19║此結顯得慧也。言從初乾慧以至等覺，至等覺而
X14n0289_p0399b20║始得金剛心中初乾慧地也。問：何故初乾慧地至
X14n0289_p0399b21║等覺而始獲？答：以乾慧之體始終無二故。然必至
X14n0289_p0399b22║此而後稱始獲者，以初之乾慧譬初生之月，後之
X14n0289_p0399b23║乾慧若望夜之月。然初生之月與望夜之月實無
X14n0289_p0399b24║有二，初生之月陰氣尚多，望夜之月陰氣盡而光
X14n0289_p0399c01║明熾盛，極其圓滿耳。然不可謂初生之月異望夜
X14n0289_p0399c02║之月也。此乾慧心亦復如是，初之乾慧已用金剛
X14n0289_p0399c03║慧斷異相無明，已得一分光明顯露，如初生月。今
X14n0289_p0399c04║至等覺，亦用金剛後心斷生相無明，始得光明圓
X14n0289_p0399c05║滿，如望夜月。若以易卦喻，初乾慧如復卦【圖】，一陽
X14n0289_p0399c06║初復也，十住如臨卦【圖】，十行如泰卦【圖】，十迴向如
X14n0289_p0399c07║大壯卦【圖】，十地如夬卦【圖】，至等覺之乾慧如乾卦
X14n0289_p0399c08║【圖】，至此則陰盡而陽體全矣。故前云：以不生不滅
X14n0289_p0399c09║為因地心，然後圓成果地修證。言圓成者，謂圓滿
X14n0289_p0399c10║成就也。既稱妙覺為圓成，則知初住已後皆分證
X14n0289_p0399c11║矣。通議云：始終乾慧二地，從古解者不一，學者難
X14n0289_p0399c12║憑，但未觀佛法源頭耳。以九界眾生因三種流，名
X14n0289_p0399c13║五住煩惱，感二種生死。五住者，欲愛住地、色愛住
X14n0289_p0399c14║地、無色愛住地、見一切住地、無明住地。三種流者，
X14n0289_p0399c15║謂欲流、有流、無明流。前四煩惱為欲流、有流，感分
X14n0289_p0399c16║段生死，此在初信已斷；無明住地名無明流，感變
X14n0289_p0399c17║易生死，至佛果乃斷。今經約生死染緣，重在流字，
X14n0289_p0399c18║故在六根則曰流逸奔境，返妄觀行則曰返流旋
X14n0289_p0399c19║一，入流亡所，專約三種流相以為真妄之本也。今
X14n0289_p0399c20║首楞嚴、大定總名金剛如幻三昧，故上文云：是種
X14n0289_p0399c21║種地皆以金剛觀察漸次深入。是知從初乾慧即
X14n0289_p0399c22║用金剛觀照，發心之初志在直斷生相無明，何待
X14n0289_p0399c23║等覺後心耶？以此證之，則初乾慧地乃用金剛心
X14n0289_p0399c24║任運先斷欲有二流，出分段生死，故曰欲愛乾枯，
X14n0289_p0400a01║根境不偶，現前殘質不復續生，如澄濁水，沙土自
X14n0289_p0400a02║沈，清水現前，名為初伏客塵煩惱。其無明流從入
X14n0289_p0400a03║信已來即志斷之，但無明深厚，故歷五十四位直
X14n0289_p0400a04║至等覺後心，生相無明纔乾，以此無明在觀心斷，
X14n0289_p0400a05║故曰是覺始獲金剛心中初乾慧地，五住究盡，二
X14n0289_p0400a06║死永亡。無明流至此纔乾，乃入妙覺，出變易生死，
X14n0289_p0400a07║所謂去泥純水，名為永斷根本無明。此明文的證
X14n0289_p0400a08║也。是則位有始終，觀無先後，以力行深淺為次耳。
X14n0289_p0400a09║如是重重單複十二，方盡妙覺，成無上道。
X14n0289_p0400a10║此明如來極果也。首二句結因位盡，下二句明證
X14n0289_p0400a11║果位也。一名一位曰單，一名多位曰複。十二者，謂
X14n0289_p0400a12║乾信住行向煖頂忍世地等妙也。十一為因，後一
X14n0289_p0400a13║為果。以此乾慧，至等覺而始獲，至妙覺而始盡。獲
X14n0289_p0400a14║則尚有得在，盡則歸無所得矣。此當天台斷盡無
X14n0289_p0400a15║明，證一切種智也。然此智稱妙，豈能加於初之乾
X14n0289_p0400a16║慧哉。即是磨礱初乾慧心，至於光明瑩徹之極，以
X14n0289_p0400a17║顯其妙耳。言無上道者，謂圓頓初心，雖與如來同
X14n0289_p0400a18║一覺道，但約位次，則後後勝於前前。直至等覺，尚
X14n0289_p0400a19║名有上。至此則更無有上，故曰無上。前世第一地，
X14n0289_p0400a20║是世間無上。此則出世間無上也。由前十二類生，
X14n0289_p0400a21║窮十二變，為一旋復。故修因證果，亦有單複十二
X14n0289_p0400a22║也。問，觀音圓通章中，以生住異滅顯因心，此又以
X14n0289_p0400a23║生住異滅顯果覺者，何也。答，前以修道言，故以因
X14n0289_p0400a24║心為始。此以證果言，故以果覺為終。正顯即因之
X14n0289_p0400b01║果，果不離因。即果之因，因不離果也。
X14n0289_p0400b02║是種種地皆以金剛觀察如幻十種深喻，奢摩他中
X14n0289_p0400b03║用諸如來毗婆舍那清淨修證，漸次深入。
X14n0289_p0400b04║此總明諸位工夫也。種種地者，即指上因地與果
X14n0289_p0400b05║地也。以，用也。金剛者，即金剛寶覺斷惑之利器也。
X14n0289_p0400b06║十種深喻者，觀一切業如幻，一切法如𦦨，一切身
X14n0289_p0400b07║如水中月，妙色如空，妙音如響，諸佛國土如乾城，
X14n0289_p0400b08║佛事如夢，佛身如影，報身如像，法身如化，以不可
X14n0289_p0400b09║取捨一切空故。此言不但觀有為法皆空，即觀無
X14n0289_p0400b10║為亦如夢幻，故曰深喻。言以十種深喻觀察，而以
X14n0289_p0400b11║金剛慧斷其惑也。或觀師云：修習空華萬行，宴坐
X14n0289_p0400b12║水月道場，降伏鏡裏天魔，證得夢中佛果。奢摩他，
X14n0289_p0400b13║即自性本定。用此觀察，是為微密觀照也。毗婆舍
X14n0289_p0400b14║邪，即如幻三摩鉢提也。言此金剛寶覺，更非別物，
X14n0289_p0400b15║即是二卷中之微密觀照，三卷中之三摩鉢提。用
X14n0289_p0400b16║此觀察，故能從性起修，從修得證，漸次深入也。至
X14n0289_p0400b17║此方結歸得成菩提妙奢摩他、三摩禪那。
X14n0289_p0400b18║阿難！如是皆以三增進故，善能成就五十五位真菩
X14n0289_p0400b19║提路。作是觀者名為正觀，若他觀者名為邪觀。
X14n0289_p0400b20║此歸重初心，欲人下學而上達也。吳興云：三增進
X14n0289_p0400b21║者，即三漸次也。由前云：是名增進修行漸次。又云：
X14n0289_p0400b22║從是漸次，隨所發行，安立聖位。五十五位者，自乾
X14n0289_p0400b23║慧以至十地，皆是入菩提家之路。若等覺、妙覺，是
X14n0289_p0400b24║菩提家矣。作是下。欲人捨邪而歸正也。吳興曰：須
X14n0289_p0400c01║知圓教之外，三乘所修，皆屬邪觀。邪之一字，對勝
X14n0289_p0400c02║揀劣，為邪非邪，非叛道之邪也。證道分已竟。自初
X14n0289_p0400c03║卷至此方完。無始菩提涅槃元清淨體一科下。明
X14n0289_p0400c04║結經分。
X14n0289_p0400c05║爾時，文殊師利法王子在大眾中即從座起，頂禮佛
X14n0289_p0400c06║足而白佛言：當何名是經？我及眾生云何奉持？佛告
X14n0289_p0400c07║文殊師利：是經名大佛頂悉怛多般怛羅無上寶印
X14n0289_p0400c08║十方如來清淨海眼，亦名救護親因度脫阿難及此
X14n0289_p0400c09║會中性比丘尼得菩提心入徧知海，亦名如來密因
X14n0289_p0400c10║修證了義，亦名大方廣妙蓮華王十方佛母陀羅尼
X14n0289_p0400c11║呪，亦名灌頂章句諸菩薩萬行首楞嚴，汝當奉持。
X14n0289_p0400c12║此經一往自破心顯見，破因緣自然，破三科七大，
X14n0289_p0400c13║使人悟此不生滅性。次自審因心推業本，指耳根
X14n0289_p0400c14║一門為修行方便，使人修此不生滅性。次又廣明
X14n0289_p0400c15║五十五位真菩提路，使人證此不生滅性。然則如
X14n0289_p0400c16║來欲人悟者悟此，修者修此，證者證此，但不知此
X14n0289_p0400c17║不生滅者喚作何物，令人頂戴奉持不失故。世尊
X14n0289_p0400c18║與之安名曰大佛頂，以無相可見故，諸佛所證最
X14n0289_p0400c19║上頂法故；曰大白傘葢，覆被一切眾生故，含育如
X14n0289_p0400c20║來妙寶王剎故；曰無上寶印，三科七大一法所印
X14n0289_p0400c21║故，持此而號令人天降伏魔外故；曰清淨海眼，圓
X14n0289_p0400c22║照法界不遺一物故，此約理智立名也。亦名救護
X14n0289_p0400c23║親因，親即阿難，因即摩伽，以無畏光明秘密神呪
X14n0289_p0400c24║能脫諸難，令彼得因心而證果海故，此依功用立
X14n0289_p0401a01║名也。亦名如來密因，修證了義是諸佛所修所證
X14n0289_p0401a02║正因正果無不圓滿故，此約人法立名也。亦名大
X14n0289_p0401a03║方廣妙蓮華王，以體相用三清淨本然周徧法界，
X14n0289_p0401a04║因果交徹無不自在故，即此一名華嚴法華二題，
X14n0289_p0401a05║合見十方佛母陀羅尼呪者，出生一切諸佛，總持
X14n0289_p0401a06║一切諸法故，此約顯密立名也。亦名灌頂章句者，
X14n0289_p0401a07║此經從灌頂部中流出故，諸菩薩萬行首楞嚴者，
X14n0289_p0401a08║以修此定於一心中具足萬行究竟堅固故，此約
X14n0289_p0401a09║教行立名也。當知此經顯密理智教行人法功用
X14n0289_p0401a10║無不包容，以具有如是種種功德故，有種種名目，
X14n0289_p0401a11║汝當謹守奉持不可失也。
X14n0289_p0401a12║說是語已，即時阿難及諸大眾，得蒙如來開示密印
X14n0289_p0401a13║般怛羅義，兼聞此經了義名目，頓悟禪那修進聖位
X14n0289_p0401a14║增上妙理心慮虗凝，斷除三界修心六品微細煩惱。
X14n0289_p0401a15║此敘當機獲葢也。密印者，秘密心印也。般怛囉，即
X14n0289_p0401a16║大白傘葢也。此敘前文重為說呪也。兼聞了義名
X14n0289_p0401a17║目者，即前五種名也。頓悟禪那，修進聖位，增上妙
X14n0289_p0401a18║理者，即前頓悟無生法忍，從此安立聖位，一階一
X14n0289_p0401a19║級，漸漸增進，而極於妙覺也。心慮虗凝者，言至此
X14n0289_p0401a20║則正助修證之行，始終之位，顯密之義，無不了然，
X14n0289_p0401a21║毫無疑惑。故心虗慮凝，而六品欲漏已斷，得證二
X14n0289_p0401a22║果也。溫陵曰：修道所斷之惑，小乘於三界分九地，
X14n0289_p0401a23║地地各九品。斷欲界前六品，而證二果。斷後三品，
X14n0289_p0401a24║而證三果。斷上二界各九品，而證四果。阿難備聞
X14n0289_p0401b01║全經，方證二果。是表多聞之劣，不如進修無漏之
X14n0289_p0401b02║勝。結經分竟。○此下明第二大科，無始生死根本
X14n0289_p0401b03║也。自初卷至此，雖真妄互明，其正意皆是發明無
X14n0289_p0401b04║始菩提涅槃元清淨體，不生滅性為本修因，而證
X14n0289_p0401b05║不生不滅之果。此下則廣明生滅為因，而感生滅
X14n0289_p0401b06║之果也。由初卷云：一切眾生，從無始來，種種顛倒，
X14n0289_p0401b07║業果自然，如惡叉聚。故有別明諸趣一科。又云：諸
X14n0289_p0401b08║修行人，不能得成無上菩提，乃至別成聲聞緣覺，
X14n0289_p0401b09║及成外道諸天魔王，及魔眷屬。故有詳辨魔境一
X14n0289_p0401b10║科。此皆因地不真，果招紆曲。是初修心人，最緊極
X14n0289_p0401b11║要。故詳明之，令人披砂揀金，不誤認瓴甋為璠璵
X14n0289_p0401b12║也。
X14n0289_p0401b13║即從座起，頂禮佛足，合掌恭敬而白佛言：大威德世
X14n0289_p0401b14║尊！慈音無遮，善開眾生微細沉惑。今我今日身心快
X14n0289_p0401b15║然，得大饒益。世尊！若此妙明真淨妙心本來徧圓，如
X14n0289_p0401b16║是乃至大地草木蝡動含靈本元真如，即是如來成
X14n0289_p0401b17║佛真體。佛體真實，云何復有地獄、餓鬼、畜生、修羅、人、
X14n0289_p0401b18║天等道？世尊！此道為復本來自有？為是眾生妄習生
X14n0289_p0401b19║起？
X14n0289_p0401b20║此問七趣生起之因也。慈音無遮者，教誨不倦悋
X14n0289_p0401b21║也。善開者，巧示也。微細沉惑，指前五十五位所斷
X14n0289_p0401b22║者言。此微細沉惑雖不能頓斷一超直入，然聞此
X14n0289_p0401b23║慈音令我快然，亦得斷除六品思惑，得大饒益也。
X14n0289_p0401b24║世尊下，正請。意謂真淨妙心本來周徧圓滿至一
X14n0289_p0401c01║切處，則一切無情有情咸與如來同一圓融清淨
X14n0289_p0401c02║寶覺，云何復有種種異類雜形各各差別耶？然此
X14n0289_p0401c03║雜形復從何出？為即清淨體中本來自有耶？抑亦
X14n0289_p0401c04║無始妄想習氣之所發起耶？此問亦類清淨本然，
X14n0289_p0401c05║云何忽生大地之義。
X14n0289_p0401c06║世尊！如寶蓮香比丘尼，持菩薩戒，私行婬欲，妄言行
X14n0289_p0401c07║婬，非殺非偷，無有業報。發是語已，先於女根生大猛
X14n0289_p0401c08║火，後於節節猛火燒然，墮無間獄。琉璃大王！善星比
X14n0289_p0401c09║丘！琉璃為誅瞿曇族姓，善星妄說一切法空，生身陷
X14n0289_p0401c10║入阿鼻地獄。此諸地獄，為有定處？為復自然？彼彼發
X14n0289_p0401c11║業，各各私受。惟垂大慈，開發童蒙，令諸一切持戒眾
X14n0289_p0401c12║生，聞決定義，歡喜頂戴，謹潔無犯。
X14n0289_p0401c13║此詳問地獄也。梵語泥犂，此云地獄，又名不自在，
X14n0289_p0401c14║謂彼罪人為獄卒阿旁之所拘繫，不自在故。寶蓮
X14n0289_p0401c15║香比丘是犯婬謗戒而招現報、生報者，琉璃是犯
X14n0289_p0401c16║殺戒，善星是犯妄語戒而墮者。溫陵曰：琉璃匿王
X14n0289_p0401c17║太子廢父自立，挾宿嫌誅釋種，取萬二千釋種諸
X14n0289_p0401c18║女，刵劓耳鼻，截斷手足，推之坑塹。佛記其七日當
X14n0289_p0401c19║入地獄，王泛海以避，水中自然燒滅。言宿嫌者，舊
X14n0289_p0401c20║恨也。（佛在世時，波斯匿王新紹王位，使臣求親迦毗羅國釋種家。時摩訶男婢出一女，顏貌端正，送
X14n0289_p0401c21║與匿王。後生一子，名曰琉璃。及年八歲，與梵志子好苦詣摩訶男家。時迦毗羅國新起一講堂，欲請如來
X14n0289_p0401c22║供養。爾時琉璃大子至講堂，即陞師子之座。時諸釋種見之，罵曰：此婢生物，敢於中坐！琉璃出，語梵志好
X14n0289_p0401c23║苦曰：此諸釋種辱我至此，若我紹位，汝當告我。後琉璃紹位，好苦以前事告之，琉璃集兵往伐釋種。佛告
X14n0289_p0401c24║比丘：往昔之時，此羅閱城有捕魚城。時，世饑儉，彼村有池多魚。時，城多人向於池中捕魚食之。池中有二
X14n0289_p0402a01║種魚：一名、麩，二名、多舌，各懷報怨。時，有一小兒在岸，見魚跳而喜，以杖打魚頭。爾時，羅閱人者，今釋種是；
X14n0289_p0402a02║麩魚者，琉璃王是；多舌魚者，梵志好苦是；小兒者，即我身是。以是因緣，琉璃王殺釋種，懷宿嫌也。）善
X14n0289_p0402a03║星是佛堂弟，妄說法空，撥無因果。生陷者，以業力
X14n0289_p0402a04║強，連肉身陷下也。如此地獄，為復本來自有定處，
X14n0289_p0402a05║為復因彼造業而各各私受其報也？
X14n0289_p0402a06║佛告阿難：快哉此問！令諸眾生不入邪見。汝今諦聽，
X14n0289_p0402a07║當為汝說。阿難！一切眾生實本清淨，因彼妄見有妄
X14n0289_p0402a08║習生，因此分開內分、外分。
X14n0289_p0402a09║此總明內外二分為七趣之因也。由愜佛本懷，故
X14n0289_p0402a10║稱快哉。犯戒破禁，皆是邪見，悉非正因。故因問而
X14n0289_p0402a11║令眾生不入邪見也。實本真淨者，言七趣之體，實
X14n0289_p0402a12║是本來真淨，無諸妄染。由迷此真淨心，遂起妄見。
X14n0289_p0402a13║因有妄見，復生妄習。言妄見者，即煩惱現行。妄習
X14n0289_p0402a14║者，即業習氣。由惑業為因，遂分內外二分。言內分
X14n0289_p0402a15║者，情也。由情動於中，從軀殻起念故。言外分者，想
X14n0289_p0402a16║也。由想緣於外，從勝境起念故。前以情想為十二
X14n0289_p0402a17║類生之根本，此以情想為七趣之原由。雖情想不
X14n0289_p0402a18║同，勝劣有異，總之皆屬一虗妄耳。
X14n0289_p0402a19║阿難！內分即是眾生分內，因諸愛染發起妄情，情積
X14n0289_p0402a20║不休能生愛水，是故眾生心憶珍羞口中水出，心憶
X14n0289_p0402a21║前人或憐或恨目中淚盈，貪求財寶心發愛涎舉體
X14n0289_p0402a22║光潤，心著行婬男女二根自然流液。阿難！諸愛雖別
X14n0289_p0402a23║流結是同，潤濕不升自然從墜，此名內分。
X14n0289_p0402a24║此別釋內分也。以情愛是眾生分內所有，故曰內。
X14n0289_p0402b01║最初對境起著為愛染，躭戀不捨為妄情，情積不
X14n0289_p0402b02║休而為水，遂無往而不流矣。是故下，驗其愛為欲
X14n0289_p0402b03║流也。憶珍羞而水出，想前人而淚盈，貪財寶而體
X14n0289_p0402b04║潤，著行婬而流液，皆愛染之所致也。阿難下，明愛
X14n0289_p0402b05║水之必墜。言所愛之物雖各各不同，然皆令固結
X14n0289_p0402b06║不解，則愛心無異。以情愛屬水，故流下而凝結，所
X14n0289_p0402b07║以下墜不升，為三塗之因也。
X14n0289_p0402b08║阿難，外分即是眾生分外，因諸渴仰發明虗想，想積
X14n0289_p0402b09║不休能生勝氣。是故眾生心持禁戒舉身輕清，心持
X14n0289_p0402b10║呪印顧盻雄毅，心欲生天夢想飛舉，心存佛國聖境
X14n0289_p0402b11║冥現，事善知識自輕身命。阿難，諸想雖別，輕舉是同，
X14n0289_p0402b12║飛動不沉自然超越，此名外分。
X14n0289_p0402b13║此別釋外分也。以勝氣非眾生分內所有，故曰外。
X14n0289_p0402b14║渴仰者，謂慕聖境如渴之仰水也。發明虗想者，即
X14n0289_p0402b15║天外真人之想也。勝氣者，是浩然之氣也。最初聞
X14n0289_p0402b16║勝境而希望為渴仰，戀極而神馳不斷為虗想，想
X14n0289_p0402b17║積而益增為勝氣，遂無往而不達矣。是故下，驗其
X14n0289_p0402b18║想之為勝氣也。持禁戒而舉身輕清，持呪印而顧
X14n0289_p0402b19║盻雄毅，欲生天而夢想飛舉，存佛國而聖境冥現，
X14n0289_p0402b20║事知識而自輕身命，皆勝氣之所召也。阿難下，明
X14n0289_p0402b21║勝氣之必升。言所想之境雖各各不同，然皆令輕
X14n0289_p0402b22║舉不沉，則勝氣無異。以勝氣屬火，故輕舉而上升，
X14n0289_p0402b23║所以超越不墜而為上界之因也。
X14n0289_p0402b24║阿難！一切世間生死相續，生從順習、死從變流，臨命
X14n0289_p0402c01║終時未捨煖觸，一生善惡俱時頓現，死逆生順二習
X14n0289_p0402c02║相交。
X14n0289_p0402c03║上明情想為七趣因，此下明情想所招果也。生從
X14n0289_p0402c04║順習死從變流者，言生時所造善惡二業，皆順意
X14n0289_p0402c05║作為無有違逆，及其將死未捨煖觸時，則平生所
X14n0289_p0402c06║順習者，皆變為流類而現乎前，如善心起而寶殿
X14n0289_p0402c07║生，惡念興而火城現，故一生善惡俱時頓現，所謂
X14n0289_p0402c08║遊魂為變也。生順死逆二習相交者，言作惡人生
X14n0289_p0402c09║順而死必逆，作善人生逆而死必順，如作惡人生
X14n0289_p0402c10║時愛女色之樂，皆任情縱意，及其死也，縱有金車
X14n0289_p0402c11║玉女現前，皆拂其意；若作善人生時逆女色之樂，
X14n0289_p0402c12║而堅守戒禁，及其死也，則金幢玉女以迎之，皆順
X14n0289_p0402c13║其意，故善惡二習逆順相交也。此二句當在煖觸
X14n0289_p0402c14║之下為順。顯識經云：大藥白佛言：世尊！眾生捨身，
X14n0289_p0402c15║云何生諸天中？乃至云何生地獄中？佛言：眾生臨
X14n0289_p0402c16║終時福業資者，棄本視得天妙視，見六欲天，見身
X14n0289_p0402c17║動搖，見天宮殿等，乃至若睡不睡，安隱捨壽。將捨
X14n0289_p0402c18║壽時，天父、天母同至一坐，天母手中自然華出，天
X14n0289_p0402c19║母見華，顧謂天父：慶子之歡，時將不久。天母遂以
X14n0289_p0402c20║兩手搖弄其華，弄華之時，命便終盡。無相之識，棄
X14n0289_p0402c21║捨諸根，持諸根事；棄捨諸境，持諸境業；棄捨諸界，
X14n0289_p0402c22║持諸界事。遷變果報，猶如乘馬，棄一乘一，如日引
X14n0289_p0402c23║光，如木生火。識資善業，速托華內。天父、天母同坐
X14n0289_p0402c24║視之，甘露欲風，吹華七月，寶璫嚴身，光耀炫煥，天
X14n0289_p0403a01║童朗潔，現天母手。若眾生積不善根，命終之時，作
X14n0289_p0403a02║如是念：我今此身，棄捨父母親知所愛，甚大憂苦。
X14n0289_p0403a03║見諸地獄，及見己身應合入者，見足在上，頭倒向
X14n0289_p0403a04║下。又見一處，地皆純血，見此血已，心生味著，緣味
X14n0289_p0403a05║著心，便生地獄。腐敗惡水，臭穢因力，識托其中，譬
X14n0289_p0403a06║如糞穢臭處因蟲生。故知心作天堂，心作地獄。
X14n0289_p0403a07║純想即飛必生天上。若飛心中兼福兼慧及與淨願。
X14n0289_p0403a08║自然心開見十方佛。一切淨土隨願往生。情少想多
X14n0289_p0403a09║輕舉非遠。即為飛仙大力鬼王。飛行夜叉地行羅剎。
X14n0289_p0403a10║遊於四天所去無礙。其中若有善願善心護持我法。
X14n0289_p0403a11║或護禁戒隨持戒人。或護神呪隨持呪者。或護禪定
X14n0289_p0403a12║保綏法忍。是等親住如來座下。
X14n0289_p0403a13║此明想多情少者，生逆而死順也。純想生天者，即
X14n0289_p0403a14║卜居於天而非遊於天也。三界諸天皆想心所感，
X14n0289_p0403a15║其間有兼修六度而心想佛國者，亦得隨想往生，
X14n0289_p0403a16║如想念西方而生西方之類。輕舉非遠者，竪不越
X14n0289_p0403a17║四天，橫不出輪圍也。一情九想為飛仙，二情八想
X14n0289_p0403a18║為大力鬼王，三情七想為飛行夜叉，四情九想為
X14n0289_p0403a19║地行羅剎。遊者，謂暫時遊行，非久住也。其中者，指
X14n0289_p0403a20║上四類。綏，安也。住如來座下者，轉惡心而為護教
X14n0289_p0403a21║神，如八部之類也。
X14n0289_p0403a22║情想均等，不飛不墜，生於人間。想明斯聰，情幽斯鈍。
X14n0289_p0403a23║均等，即五情五想也。不飛不墜者，上不在天，下不
X14n0289_p0403a24║在地，參於天地之兩間。然而上智下愚，情想均等，
X14n0289_p0403b01║聰鈍皆具。由彼想明益進，則聰者愈聰，遂成上智。
X14n0289_p0403b02║若情幽日進，則鈍者愈鈍，遂成下愚。若使高明者
X14n0289_p0403b03║日用在暗昧處用心，此心亦日就暗昧，則轉聰為
X14n0289_p0403b04║鈍。若使昏鈍者在高明處用心，此心亦日就高明，
X14n0289_p0403b05║則轉鈍為聰。故關尹云：升魂為貴，降魄為賤。輕魂
X14n0289_p0403b06║為明，重魄為暗。不明不暗者，魂魄半之。故知人所
X14n0289_p0403b07║具者，皆半明半暗。若暗者習明，則反暗為明。明者
X14n0289_p0403b08║習暗，則反明為暗。此聰鈍智愚之所由分也。
X14n0289_p0403b09║情多想少，流入橫生，重為毛羣，輕為羽族。七情三想，
X14n0289_p0403b10║沉下水輪，生於火際，受氣猛火，身為餓鬼，常被焚燒，
X14n0289_p0403b11║水能害己，無食無飲，經百千劫。九情一想，下洞火輪，
X14n0289_p0403b12║身入風火二交過地，輕生有間，重生無間二種地獄，
X14n0289_p0403b13║純情即沉入阿鼻獄。若沉心中，有謗大乘，毀佛禁戒，
X14n0289_p0403b14║誑妄說法，虗貪信施，濫膺恭敬，五逆十重，更生十方
X14n0289_p0403b15║阿鼻地獄。循造惡業，雖則自招，眾同分中，兼有元地。
X14n0289_p0403b16║此明情多想少者，生順而死逆也。六情四想為橫
X14n0289_p0403b17║生，若情重而想稍輕者為毛羣，情輕而想稍重者
X14n0289_p0403b18║為飛禽，七情三想為餓鬼。溫陵云：俱舍說大地最
X14n0289_p0403b19║下有金水風三輪，有八寒八熱，地獄在三輪之上。
X14n0289_p0403b20║此文說沉下水火風輪，又似地獄在三輪之下。疑
X14n0289_p0403b21║此所指非地下三輪，乃地獄三輪也。言水輪火際，
X14n0289_p0403b22║即寒獄第八也。受氣猛火，謂受火氣以為身，故常
X14n0289_p0403b23║被火燒，或得水飲，亦化為火，故曰水能害己。真際
X14n0289_p0403b24║曰：八情二想生有間獄，九情一想生無間獄。有間
X14n0289_p0403c01║即十八獄，無間即八無間獄也。下洞火輪，即八熱
X14n0289_p0403c02║獄也。身入風火二交過地者，交過猶交勝也。在火
X14n0289_p0403c03║輪而又近風輪，是風火交盛之地，而身處此，其苦
X14n0289_p0403c04║可知。純情則墜入阿鼻，即大無間獄也。溫陵曰：謂
X14n0289_p0403c05║受罪苦，具身量、劫數、壽命五者，皆無遮間，名五無
X14n0289_p0403c06║間。此惟情業最重，墜入至劫壞乃出。若兼謗大乘
X14n0289_p0403c07║等，則此劫雖壞，更入十方阿鼻，無有出期。以謗法
X14n0289_p0403c08║者，令無窮人生邪見故。言毀佛禁戒者，如寶蓮香
X14n0289_p0403c09║比丘尼之類。誑妄說法者，言善星妄說法空之類。
X14n0289_p0403c10║無功而貪人信施之謂虗，無德而當人恭敬之謂
X14n0289_p0403c11║濫。乃至犯五逆十重者，皆十方阿鼻之種族也。可
X14n0289_p0403c12║不畏哉！循造下。結答。由前問云：此諸地獄，為有定
X14n0289_p0403c13║處？為各私受？故云：雖是自招私受，在眾同分中，兼
X14n0289_p0403c14║有元地。元地即定處，正言別造同受也。故知七趣，
X14n0289_p0403c15║皆以情想為本。若不著於情，則三塗空；不著於想，
X14n0289_p0403c16║則天堂空。情想俱空，在雖人間，宛然淨土。若七趣
X14n0289_p0403c17║有元地，淨土亦有元地。故靈辯云：此心能壞一切，
X14n0289_p0403c18║能成一切。故一切法，皆是佛法。心作天，心作人，心
X14n0289_p0403c19║作鬼神、畜生、地獄，皆心所為。好惡皆由心，要生亦
X14n0289_p0403c20║得，要不生亦得。若了心外無法，即無一法當情，一
X14n0289_p0403c21║切皆是解脫。所以云：阿鼻依正，常處極聖之自心；
X14n0289_p0403c22║諸佛法身，不離下凡之一念。
X14n0289_p0403c23║阿難！此等皆是彼諸眾生自業所感，造十習因，受六
X14n0289_p0403c24║交報。
X14n0289_p0404a01║此結略說，以起詳明也。前明情想為七趣因，七趣
X14n0289_p0404a02║為情想果。下明十習為三塗因，三塗為十習果。言
X14n0289_p0404a03║自業所感者，謂非天造地設，亦非人與，是自作自
X14n0289_p0404a04║受。故曰：應觀法界性，一切唯心造。
X14n0289_p0404a05║云何十因？阿難！一者婬習交接發於相磨研磨不休，
X14n0289_p0404a06║如是故有大猛火光於中發動，如人以手自相摩觸
X14n0289_p0404a07║煖相現前。二習相然，故有鐵床銅柱諸事。是故十方
X14n0289_p0404a08║一切如來色目行婬同名欲火，菩薩見欲如避火坑。
X14n0289_p0404a09║此詳明婬習因果也。一者下，先、陳日用所習之因；
X14n0289_p0404a10║如人下，次、設喻以驗知其實；二、習下，三、明死後所
X14n0289_p0404a11║感之報。下皆放此。交者，結搆之始。發者，臨時之動。
X14n0289_p0404a12║接者，染心會合。磨者，貪求觸樂。舒王曰：婬習研磨
X14n0289_p0404a13║不休，自耗其精，則火界熾然。於其生也，尚有痟渴、
X14n0289_p0404a14║內熱等疾；則其死也，見大火宜矣。二、習者，業習、種
X14n0289_p0404a15║習也。發於相磨，業習也；研磨不休，種習也。由此二
X14n0289_p0404a16║習交熾，遂感此苦報也。故知昔之錦衾、角枕，是今
X14n0289_p0404a17║日鐵床之基；昔之交相摟抱，是今日銅柱之媒。因
X14n0289_p0404a18║果相符，不爽毫髮。果若道念同乎情念，則婬心化
X14n0289_p0404a19║為智火，如烏芻瑟摩者，何鐵床、銅柱之有哉？如來
X14n0289_p0404a20║名之為火者，言不染則已，染則必至焦頭爛額。菩
X14n0289_p0404a21║薩避之如坑者，言不墮則已，墮則喪身失命。毒哉！
X14n0289_p0404a22║火也。是如來之所訶，菩薩之所避，願世世生生勿
X14n0289_p0404a23║自投於火坑也。
X14n0289_p0404a24║二者貪習交計，發於相吸吸攬不止，如是故有積寒
X14n0289_p0404b01║堅氷於中凍冽，如人以口吸縮風氣有冷觸生。二習
X14n0289_p0404b02║相陵，故有吒吒波波羅羅青赤白蓮寒氷等事。是故
X14n0289_p0404b03║十方一切如來，色目多求同名貪水，菩薩見貪如避
X14n0289_p0404b04║瘴海。
X14n0289_p0404b05║此詳明貪習因果也。貪謂吸取於有，有具染著為
X14n0289_p0404b06║性。計謂算計，如握牙籌，鑽李核，簡髮而櫛，數米而
X14n0289_p0404b07║炊之類。貪吸屬水，吸之不已，結水而成氷，故見堅
X14n0289_p0404b08║氷凍冽之境。陵，侵奪也。由二習相凌，故受吒吒羅
X14n0289_p0404b09║羅之報。吒吒波波羅羅，皆忍寒聲。青赤白蓮，皆凍
X14n0289_p0404b10║色。若使努力向前，打開自己寶藏，則取之無禁，用
X14n0289_p0404b11║之不竭，何用交計哉。言貪水者，若今之貪泉，飲之
X14n0289_p0404b12║使人生貪。故謂多求之人，愈得愈為不足，必溺死
X14n0289_p0404b13║而後已也。言瘴海者，如南方瘴癘之氣，觸之即死，
X14n0289_p0404b14║甚言可驚避也。貪利如此，餘貪亦然。
X14n0289_p0404b15║三者、慢習交陵，發於相恃，馳流不息，如是故有騰逸
X14n0289_p0404b16║奔波。積波為水，如人口舌自相綿味，因而水發。二習
X14n0289_p0404b17║相鼓，故有血河、灰河、熱沙、毒海、融銅、灌吞諸事。是故
X14n0289_p0404b18║十方一切如來色目我慢，名飲癡水；菩薩見慢，如避
X14n0289_p0404b19║巨溺。
X14n0289_p0404b20║此詳明慢習因果也。慢者，恃己於他，高舉為性，生
X14n0289_p0404b21║苦為業。謂有慢於德，有德心不謙下，由此生死輪
X14n0289_p0404b22║轉無窮，受諸苦故。陵，欺壓也。恃，倚也。憍慢者，必有
X14n0289_p0404b23║所倚，如倚財、倚勢、倚名位、文學、智勇、才能，乃至一
X14n0289_p0404b24║技一藝，必倚恃其所長，而後陵人傲物，故曰發於
X14n0289_p0404c01║相恃也。殊不知是法平等，無有高下，一慢生而舉
X14n0289_p0404c02║趾高，心亦蕩矣。於是若後波之陵前波，奔馳不息，
X14n0289_p0404c03║故感騰逸奔波之境，所謂平地波濤也。如人以舌
X14n0289_p0404c04║根絞其上齶，則口水津津，流出血河等事，皆所感
X14n0289_p0404c05║之報。癡水者，西土有水，飲之則癡，若此方之貪泉
X14n0289_p0404c06║也。合論云：滔天之浸，出於涓滴；岑樓之木，發於毫
X14n0289_p0404c07║末。其始於甚微，而終於不可禦，故聖人於所習多
X14n0289_p0404c08║慎之。習性之難除，雖親奉世尊如阿難者，有婬習；
X14n0289_p0404c09║於說法會，常諦視女人如畢陵迦婆蹉，有慢習；呼
X14n0289_p0404c10║恒河神女為小婢。是皆果位聖人，其折伏婬慢，尚
X14n0289_p0404c11║有餘習，況眾生乎？故所習不可不慎也。
X14n0289_p0404c12║四者、瞋習交衝，發於相忤，忤結不息，心熱發火，鑄氣
X14n0289_p0404c13║為金，如是故有刀山、鐵橛、劍樹、劍輪、斧鉞、鎗鋸。如人
X14n0289_p0404c14║䘖冤，殺氣飛動，二習相擊，故有宮割、斬斫、剉刺、槌擊
X14n0289_p0404c15║諸事。是故十方一切如來，色目瞋恚，名利刀劍，菩薩
X14n0289_p0404c16║見瞋，如避誅戮。
X14n0289_p0404c17║此詳明瞋習因果也。瞋習者，於苦苦具增恚為性，
X14n0289_p0404c18║惡行所依為業，謂瞋必今身心熱惱，起諸惡業不
X14n0289_p0404c19║善性故。交衝者，彼此搪揬也。諺云：一言不合，怒氣
X14n0289_p0404c20║相衝是也。忤，逆也。由彼此相逆，則動氣而生瞋火，
X14n0289_p0404c21║以瞋火而鑄氣金，故先見刀山劍樹之境。殊不知
X14n0289_p0404c22║能隨順眾生，即是隨順覺性。瞋火若除，氣金不鑄，
X14n0289_p0404c23║則無所容其刃矣。宮者，去其勢。割者，劓其鼻。斬斫
X14n0289_p0404c24║者，謂斷首截臂也。剉刺者，剉其骨而刺其肉。利刀
X14n0289_p0405a01║劍者，觸之即死，犯之即傷也。
X14n0289_p0405a02║五者詐習交誘，發於相調引起不住，如是故有繩木
X14n0289_p0405a03║絞校，如水浸田草木生長。二習相延，故有杻械枷鎻
X14n0289_p0405a04║鞭杖撾棒諸事。是故十方一切如來，色目奸偽同名
X14n0289_p0405a05║讒賊，菩薩見詐如畏豺狼。
X14n0289_p0405a06║此詳明諂習因果也。詐即小隨之諂，為罔他故，矯
X14n0289_p0405a07║設異儀，險曲為性。誘，哄賺也。調者，謂以諂言調弄
X14n0289_p0405a08║勾引之謂。狙詐之人，設機巧而誘彼入其綣繢，若
X14n0289_p0405a09║繩縛木禁，索絞校錮，使無所脫，故感繩木絞校之
X14n0289_p0405a10║事。校，枷也。易曰荷校滅耳是也。然狙詐設巧誘人，
X14n0289_p0405a11║必浸潤已久，令其中心悅服，然後引其入於殻中，
X14n0289_p0405a12║正如水之浸田，草木滋長也。若使日用直心直口，
X14n0289_p0405a13║則如來果海可以直進矣。延，引也。讒賊者，謂以讒
X14n0289_p0405a14║言中傷人，故喻之如賊。豺狼能卜事，出必有獲。狙
X14n0289_p0405a15║詐誘人，亦百發百中，故畏之。
X14n0289_p0405a16║六者、誑習交欺，發於相罔，誣罔不止，飛心造姦，如是
X14n0289_p0405a17║故有塵土屎尿，穢汙不淨，如塵隨風，各無所見。二習
X14n0289_p0405a18║相加，故有沒溺、騰擲、飛墜、漂淪諸事。是故十方一切
X14n0289_p0405a19║如來，色目欺誑，同名劫殺；菩薩見誑，如踐蛇虺。
X14n0289_p0405a20║此詳明誑習因果也。誑者，為獲利養，矯現有德，詭
X14n0289_p0405a21║詐為性，邪命為業。誣者，說有為無，指空為有也。罔
X14n0289_p0405a22║者，欺其不知不見而謾之也。飛心造姦者，不動聲
X14n0289_p0405a23║色，而羅網四張，作諸姦惡，人不覺知也。由彼志在
X14n0289_p0405a24║謾人，故感塵土不淨，以遮沒之，令彼亦不見也。因
X14n0289_p0405b01║以誑語陷人，故感沒溺。以誑語撮弄人，故感騰擲。
X14n0289_p0405b02║以誑語或天或淵，故感或飛或墜也。豈知不誑不
X14n0289_p0405b03║妄不自欺，皆是成佛之正因哉。言劫殺者，以遭此
X14n0289_p0405b04║必傷命故。言蛇虺者，以遭此必解腕故。
X14n0289_p0405b05║七者、怨習交嫌發於銜恨，如是故有飛石投礰、匣貯
X14n0289_p0405b06║車檻、甕盛囊撲，如陰毒人懷抱畜惡。二習相投，故有
X14n0289_p0405b07║投擲、擒捉、擊射、拋撮諸事。是故十方一切如來色目
X14n0289_p0405b08║怨家名違害鬼，菩薩見怨如飲酖酒。
X14n0289_p0405b09║此詳明怨習因果也。怨，即恨也。由忿為先，懷惡不
X14n0289_p0405b10║捨，結怨為性，熱惱為業。嫌，憎也。銜，包藏也。由包藏
X14n0289_p0405b11║恨心，故感飛石投礰等事。匣貯，即匣牀也。車檻，即
X14n0289_p0405b12║囚車也。甕盛，如請公入甕之類。囊撲者，以囊貯人
X14n0289_p0405b13║而撲殺之，如史記始皇囊撲兩弟是也。相吞者，謂
X14n0289_p0405b14║銜恨之人，唯欲囓其肉而啖之也。不知視怨如親，
X14n0289_p0405b15║不念舊惡，銜恩而不銜怨者，是出世之正因也。違
X14n0289_p0405b16║害鬼，違昔正理，暗中害人，鬼中最惡鬼也。鴆酒者，
X14n0289_p0405b17║鴆鳥最毒，以翼毛劃酒，飲之即死。
X14n0289_p0405b18║八者、見習交明。如薩迦耶見戒禁取邪悟諸業，發於
X14n0289_p0405b19║違拒出生相反，如是故有王使主吏證執文籍，如行
X14n0289_p0405b20║路人來往相見。二習相交，故有勘問權詐、考訊推鞠、
X14n0289_p0405b21║察訪披究、照明善惡。童子手執文薄辭辯諸事，是故
X14n0289_p0405b22║十方一切如來色目惡見同名見坑，菩薩見諸虗妄
X14n0289_p0405b23║偏執如臨毒壑。
X14n0289_p0405b24║此詳明見習因果也。見者，於諸諦理顛倒推求，染
X14n0289_p0405c01║慧為性，招苦為業。此見行相差別有五：一薩迦耶，
X14n0289_p0405c02║此云身見，謂執身有我，種種計著。二邊見，於一切
X14n0289_p0405c03║法執斷執常。三邪見，邪悟錯解，撥無因果。四見取，
X14n0289_p0405c04║非果計果，如以無想為涅槃。五戒禁取，非因計因，
X14n0289_p0405c05║如持牛狗戒為生天因。由彼順邪反正，故曰發於
X14n0289_p0405c06║違拒。彼亦一是非，此亦一是非，故曰出生相反。由
X14n0289_p0405c07║彼不肯從人就正，故感王使證執文籍，以正其是
X14n0289_p0405c08║非也。如行路人來往相見者，狹路相逢，無處逃避
X14n0289_p0405c09║也。權詐者，用權變詐術，以誘其出言也。推鞠者，推
X14n0289_p0405c10║詳窮鞫，以審其是非也。照明者，在業鏡臺前，令其
X14n0289_p0405c11║照明，無所隱諱也。豈知離四句，絕百非，是如來之
X14n0289_p0405c12║正見哉。名見坑者，謂墮此見，永不能出也。毒壑者，
X14n0289_p0405c13║諸毒之中，見毒最深，能陷法身，故以壑喻。
X14n0289_p0405c14║九者枉習交加發於誣謗，如是故有合山合石碾磑
X14n0289_p0405c15║耕磨，如讒賊人逼枉良善。二習相排，故有押捺搥按
X14n0289_p0405c16║蹙漉衡度諸事。是故十方一切如來，色目怨謗同名
X14n0289_p0405c17║讒虎，菩薩見枉如遭霹𮦷。
X14n0289_p0405c18║此詳明枉習因果也。枉者，情本無罪，而加之以罪。
X14n0289_p0405c19║理本不曲，而強謂之曲。是以氣𦦨降壓人也。由逼
X14n0289_p0405c20║害良善，損惱於他，心無悲愍，是害所攝。誣謗者，謂
X14n0289_p0405c21║以本無之事加謗也。合山者，兩山相合，無逃遁也。
X14n0289_p0405c22║由倚聲勢而枉逼良善，故感合山合石之境。排，謂
X14n0289_p0405c23║推排。押捺者，謂心不服，強押之而遏捺也。搥按者，
X14n0289_p0405c24║謂意不甘，強按之而搥擊也。蹙漉者，謂攢其手足，
X14n0289_p0406a01║壓之而漉其血也。衡，謂稱錘。度，謂衣尺。謂稱其輕
X14n0289_p0406a02║重，量其短長也。豈知即使罪得其情，尚欲哀矜而
X14n0289_p0406a03║寬宥之，況無罪而枉逼哉。讒能傷人，故曰虎。雷能
X14n0289_p0406a04║擊人，故曰霹𮦷。
X14n0289_p0406a05║十者訟習交諠發於藏覆，如是故有鑒見照燭，如於
X14n0289_p0406a06║日中不能藏影。二習相陳，故有惡友業鏡火珠，披露
X14n0289_p0406a07║宿業對驗諸事。是故十方一切如來，色目覆藏同名
X14n0289_p0406a08║陰賊，菩薩觀覆如戴高山履於巨海。
X14n0289_p0406a09║此詳明訟習因果也。訟即覆習，由覆發訟故。覆者，
X14n0289_p0406a10║於自作業，恐失利養，隱藏為性，悔惱為業。諠者，諍
X14n0289_p0406a11║競也。發於藏覆者，謂攻發陰私，故成訟也。由平生
X14n0289_p0406a12║不能隱惡揚善，而反吹毛求疵，攻人之惡，而自匿
X14n0289_p0406a13║其惡，故感鑒見照燭之境，在業鏡火珠前，陰私畢
X14n0289_p0406a14║露，無所容覆矣。所謂攻人之惡者，人亦攻之也。陰
X14n0289_p0406a15║賊者，暗賊也。人雖不知是賊，而實是賊也。戴山履
X14n0289_p0406a16║海，謂戴愈重而溺愈深也。已上十習，貪、瞋、慢、見四
X14n0289_p0406a17║根本煩惱。婬即貪一分攝，怨即瞋一分攝，詐即小
X14n0289_p0406a18║隨之諂與小隨之誑皆貪一分攝，枉亦瞋一分攝，
X14n0289_p0406a19║訟即小隨之覆貪癡一分攝。此十雖因果並彰，而
X14n0289_p0406a20║所重在因，故曰十因。此十種因，十方諸佛洞見其
X14n0289_p0406a21║根，十方菩薩謹潔無犯，唯佛菩薩說無七趣可也。
X14n0289_p0406a22║除此言無，即是妄說法空矣。今時有等增上慢禪，
X14n0289_p0406a23║大言自肆，兒視如來，奴視菩薩，以為言不足信，亦
X14n0289_p0406a24║可畏哉。
X14n0289_p0406b01║云何六報？阿難！一切眾生六識造業，所招惡報從六
X14n0289_p0406b02║根出。
X14n0289_p0406b03║此下詳明六交報也。前十二類生中，言一因中具
X14n0289_p0406b04║足眾因，此言一果中具足諸果；前明一根返源，六
X14n0289_p0406b05║根解脫，此明一根造業，六根受報也。六識造業者，
X14n0289_p0406b06║引滿二業，皆六識所招也。惡報從六根出者，以六
X14n0289_p0406b07║根屬第八業識故。若麤而言之，造業者是六識，而
X14n0289_p0406b08║受報者是業識；究而言之，總是業識自作自受，以
X14n0289_p0406b09║由業識引起六識故。前文審業，本云誰作誰受，而
X14n0289_p0406b10║卒云自作自受也。
X14n0289_p0406b11║云何惡報從六根出？一者見報，招引惡果。此見業交，
X14n0289_p0406b12║則臨終時先見猛火滿十方界，亡者神識飛墜，乘煙
X14n0289_p0406b13║入無間獄。發明二相：一者明見，則能徧見種種惡物，
X14n0289_p0406b14║生無量畏；二者暗見，寂然不見，生無量恐。如是見火，
X14n0289_p0406b15║燒聽能為鑊湯洋銅，燒息能為黑煙紫焰，燒味能為
X14n0289_p0406b16║焦丸鐵糜，燒觸能為熱灰爐炭，燒心能生星火迸灑，
X14n0289_p0406b17║煽鼓空界。
X14n0289_p0406b18║此舉眼根交報也。見報招引惡果者，謂眼識與意
X14n0289_p0406b19║俱識造業，招引眼根受惡果也。此見下，是臨終所
X14n0289_p0406b20║見之境。見覺屬火，故感猛火徧十方界，乘紫煙而
X14n0289_p0406b21║墜獄。此與乘飛龍而御天者反也。成論云：極善極
X14n0289_p0406b22║惡，皆無中陰，所以直入六交。皆言直入，就重言也。
X14n0289_p0406b23║發明下，是入獄所見之境。由彼因中不能反觀，唯
X14n0289_p0406b24║是流逸奔色，故在獄中元與人間見明見暗無異。
X14n0289_p0406c01║由人間明目張膽，造諸惡業，了無畏心，故在此中
X14n0289_p0406c02║徧見惡物，生無量畏。言惡物者，如鐵蛇銅狗、劍樹
X14n0289_p0406c03║刀山、牛頭阿旁之類。由在人間暗地瞞人，作諸惡
X14n0289_p0406c04║業，恬不介意，故在此中寂無所見，生無量恐。葢畏
X14n0289_p0406c05║生於境，而恐藏於心也。如是下，詳明交報。因中耳
X14n0289_p0406c06║所聽者，或鼓樂絃歌，嬌聲豔語，今為見火所燒，耳
X14n0289_p0406c07║中但聞鑊湯爐炭之聲。因中鼻所齅者，龍涎麝臍，
X14n0289_p0406c08║華香酒氣，今為見火所燒，鼻所聞者皆為黑煙紫
X14n0289_p0406c09║𦦨。因中舌所甞者，膏梁美味，適悅其口，今為見火
X14n0289_p0406c10║所燒，舌所甞者皆成焦丸鐵糜。因中身所觸者，吳
X14n0289_p0406c11║姬越豔，柔軟細滑，今為見火所燒，身所觸者化為
X14n0289_p0406c12║熱灰爐炭。因中心所思者，俛仰天地，盤旋九州，今
X14n0289_p0406c13║為見火所燒，心所思者俱成星火，迸灑空界。此由
X14n0289_p0406c14║不能返見循元流逸奔色之報，所謂生順死逆也。
X14n0289_p0406c15║二者聞報招引惡果。此聞業交，則臨終時先見波濤
X14n0289_p0406c16║沒溺天地，亡者神識降注乘流入無間獄。發明二相：
X14n0289_p0406c17║一者開聽，聽種種閙精神愗亂；二者閉聽，寂無所聞
X14n0289_p0406c18║幽魄沉沒。如是聞波，注聞則能為責為詰，注見則能
X14n0289_p0406c19║為雷為吼為惡毒氣，注息則能為雨為霧灑諸毒蟲
X14n0289_p0406c20║周滿身體，注味則能為膿為血種種雜穢，注觸則能
X14n0289_p0406c21║為畜為鬼為糞為尿，注意則能為電為雹摧碎心魄。
X14n0289_p0406c22║此詳明耳根交報也。聞聽屬水，故臨終時先見波
X14n0289_p0406c23║濤沒溺，天地降注。乘流等者，謂神識乘流而入於
X14n0289_p0406c24║獄也。此於大浸稽天而不溺者異矣。開聽者，耳有
X14n0289_p0407a01║所聞也。聽種種閙者，謂耳中但聞音聲嘈雜，波濤
X14n0289_p0407a02║洶湧，一切不可意聲，令精神愗亂而無主。閉聽者，
X14n0289_p0407a03║謂一無所聞，令幽魄沉沒而無覺。以因中責人則
X14n0289_p0407a04║明，恕己則昏，故受報時亦聞責罪詰情之事。因中
X14n0289_p0407a05║鼓其盛氣，喑嗚叱咤，瞑目裂眥，故聽水注於見火，
X14n0289_p0407a06║化為雷吼，為惡毒氣。因中唾霧迷人，含沙射影，故
X14n0289_p0407a07║聽水注息時，則化為雨霧，為毒蟲，周遍身體，翻成
X14n0289_p0407a08║己害。因中所嗜矦鯖禁臠，三㸐八爼珍羞之味，今
X14n0289_p0407a09║聽水注味，皆聞臭腐膿血雜穢之物。因中觸體者，
X14n0289_p0407a10║孌童季女氣息香潔，今為聽水所注，皆為畜鬼糞
X14n0289_p0407a11║尿。因中作威用勢，出其不意而加害人，使人措手
X14n0289_p0407a12║不及，今為聽水所注，化為雷雹，摧心碎魄。此由不
X14n0289_p0407a13║能反聞自性流逸奔聲之報也。
X14n0289_p0407a14║三者齅報，招引惡果。此齅業交，則臨終時先見毒氣
X14n0289_p0407a15║充塞遠近，亡者神識從地湧出，入無間獄，發明二相：
X14n0289_p0407a16║一者通聞，被諸惡氣熏極心擾；二者塞聞，氣掩不通，
X14n0289_p0407a17║悶絕於地。如是齅氣，衝息則能為質、為履；衝見則能
X14n0289_p0407a18║為火、為炬；衝聽則能為沒、為溺、為洋、為沸；衝味則能
X14n0289_p0407a19║為餒、為爽；衝觸則能為綻、為爛、為大肉山，有百千眼，
X14n0289_p0407a20║無量𠯗食；衝思則能為灰、為瘴、為飛砂礰，擊碎身體。
X14n0289_p0407a21║此詳明鼻根交報也。鼻息屬氣，具出入息，吸則從
X14n0289_p0407a22║上而入，呼則從下而出，故臨終時覺得識神從地
X14n0289_p0407a23║湧上，又從上而墜下也。通聞者，謂鼻有所齅而被
X14n0289_p0407a24║臭穢之氣熏極鼻根，使心擾亂也。塞聞者，謂鼻一
X14n0289_p0407b01║無所聞，故氣掩不通，悶絕於地而無所知覺也。由
X14n0289_p0407b02║因中恃虗氣以衝人，故行處皆通，今即衝本根，皆
X14n0289_p0407b03║質礙而不能行矣。質謂質礙，履是足之所依，自不
X14n0289_p0407b04║能行者也。因中恃見火而害人，今息衝見火而火
X14n0289_p0407b05║愈熾，故為火炬而自燒，無所躲避。因中恃聽之聰
X14n0289_p0407b06║利而無所不達，今氣衝聽水，其閉則為沒溺，寂無
X14n0289_p0407b07║所聞而生恐，通則為大洋沸海，作波濤之聲而生
X14n0289_p0407b08║畏。因中以滋味為厭飫，為爽口，今息衝其味皆成
X14n0289_p0407b09║爛壞，所謂神奇化為臭腐也。孤山曰：通俗文云：魚
X14n0289_p0407b10║敗曰餒，羮敗曰爽。因中恃氣以利刀劍觸眾生肉
X14n0289_p0407b11║四分八裂，為醢為脯以肥己身，今息衝其觸則為
X14n0289_p0407b12║綻裂，為腐爛，為大肉山，而為無量眾生𠯗食，所謂
X14n0289_p0407b13║喫半斤還八兩也。因中恃氣瞞心昧己，暗裏中人
X14n0289_p0407b14║使人不覺，今息衝思則為灰瘴砂礰擊碎身體，所
X14n0289_p0407b15║謂出乎爾者反乎爾也。此皆不能反息循元，流逸
X14n0289_p0407b16║奔香之報也。
X14n0289_p0407b17║四者味報，招引惡果。此味業交，則臨終時，先見鐵網，
X14n0289_p0407b18║猛𦦨熾烈，周覆世界。亡者神識，下透掛網，倒懸其頭，
X14n0289_p0407b19║入無間獄。發明二相：一者吸氣，結成寒冰，凍冽身肉；
X14n0289_p0407b20║二者吐氣，飛為猛火，焦爛骨髓。如是甞味，歷甞則能
X14n0289_p0407b21║為承為忍，歷見則能為然金石，歷聽則能為利兵刃，
X14n0289_p0407b22║歷息則能為大鐵籠彌覆國土，歷觸則能為弓為箭、
X14n0289_p0407b23║為弩為射，歷思則能為飛熱鐵從空雨下。
X14n0289_p0407b24║此明舌根交報也。舌根屬兌，兌為金，因中為此舌
X14n0289_p0407c01║根用諸羅網網諸禽獸以滋口腹，故臨終時先見
X14n0289_p0407c02║鐵網周覆世界，而神識則從上而下，故誘網倒懸
X14n0289_p0407c03║其頭而直入無間獄也。吸氣從外入者屬水，故結
X14n0289_p0407c04║成寒冰；吐氣從內出者屬火，故飛為猛火。因中為
X14n0289_p0407c05║此味故食噉生命，令彼忍痛受苦，故歷甞亦承忍
X14n0289_p0407c06║歷苦也；為此味而用火炮炙，今味金歷見火為流
X14n0289_p0407c07║金石不可食矣；為此味故以刀剖割，故味金歷聽
X14n0289_p0407c08║則為利兵刃而反自害；為此味故籠取禽獸，故味
X14n0289_p0407c09║金歷息則為大鐵籠彌覆國土；為此味故用弓弩
X14n0289_p0407c10║以觸禽獸，今味金歷觸為弓弩以自射；為此味故
X14n0289_p0407c11║懸想飛禽從空而下，故味金歷思則熱鐵從空而
X14n0289_p0407c12║下。此由不能旋味循元、流逸奔味之報也。
X14n0289_p0407c13║五者、觸報招引惡果。此觸業交，則臨終時先見大山
X14n0289_p0407c14║四面來合，無復出路。亡者神識見大鐵城，火蛇、火狗、
X14n0289_p0407c15║虎、狼、師子、牛頭獄卒、馬頭羅剎，手執鎗矟驅入城門，
X14n0289_p0407c16║向無間獄發明二相：一者、合觸，合山逼體，骨肉血潰；
X14n0289_p0407c17║二者、離觸，刀劍觸身，心肝屠裂。如是合觸，歷觸則能
X14n0289_p0407c18║為道、為觀、為廳、為案，歷見則能為燒、為爇，歷聽則能
X14n0289_p0407c19║為撞、為擊、為剚、為射，歷息則能為括、為袋、為考、為縛，
X14n0289_p0407c20║歷甞則能為耕、為鉗、為斬、為截，歷思則能為墜、為飛、
X14n0289_p0407c21║為煎、為炙。
X14n0289_p0407c22║此明身根交報也。身根所對是觸，因中有男女身
X14n0289_p0407c23║分之樂觸，故臨終時有大山來合之苦觸，而所見
X14n0289_p0407c24║者皆鐵城火蛇等也。離合皆身家之觸，故合觸感
X14n0289_p0408a01║合山逼體，而離觸則感屠裂肝心也。此身為五根
X14n0289_p0408a02║之身，因中為此身而奔走道途，閒遊園觀，故身根
X14n0289_p0408a03║歷觸，則能為道為觀，為廳為案，道趣獄路，觀獄王
X14n0289_p0408a04║門闕兩觀也，廳案皆治罪之處，亦身根所依處也。
X14n0289_p0408a05║為此身而觸色，故今觸目所見者，皆燒熱不堪見
X14n0289_p0408a06║之觸。為此身而觸聲，故歷聽皆撞擊刺射不可聞
X14n0289_p0408a07║之觸，剚插刃於肉，射插箭於身也。為此身而觸息，
X14n0289_p0408a08║故歷息皆括袋考縛不可通之觸，括袋猶括囊，謂
X14n0289_p0408a09║結其口而不令吐氣也，考縛謂繫其身而不容轉
X14n0289_p0408a10║動也。為此身而觸味，故歷甞則為耕鉗斬截不可
X14n0289_p0408a11║口之觸。為此身而攀緣，故歷思則為墜飛煎炙不
X14n0289_p0408a12║可意之觸，以思則或升或降或熱惱故。此由不能
X14n0289_p0408a13║反身自修，流逸奔觸之報也。
X14n0289_p0408a14║六者、思報招引惡果。此思業交，則臨終時先見惡風
X14n0289_p0408a15║吹壞國土，亡者神識被吹上空，旋落乘風墮無間獄。
X14n0289_p0408a16║發明二相：一者、不覺，迷極則荒，奔走不息；二者、不迷，
X14n0289_p0408a17║覺知則苦，無量煎燒，痛深難忍。如是邪思，結思則能
X14n0289_p0408a18║為方、為所；結見則能為鑒、為證；結聽則能為大合石、
X14n0289_p0408a19║為冰、為霜、為土、為霧；結息則能為大火車、火船、火檻；
X14n0289_p0408a20║結甞則能為大呌喚、為悔、為泣；結觸則能為大、為小、
X14n0289_p0408a21║為一日中萬生萬死、為偃、為仰。
X14n0289_p0408a22║此明意根交報也。意為主，無明風所自出，故臨終
X14n0289_p0408a23║時，先見惡風吹壞國土，而神識被無明風吹入虗
X14n0289_p0408a24║空，旋從空落，乘風而入無間，此與馭風而行者異
X14n0289_p0408b01║也。不覺者，謂迷極不知道路，故荒亂而奔走不息，
X14n0289_p0408b02║不迷則覺知無量煎熬，苦痛難忍。葢心無方所，莫
X14n0289_p0408b03║知其鄉。今邪思一結，故有方向處所，因中掩不善
X14n0289_p0408b04║而著其善，故邪思結見而為證見，使無所隱其惡。
X14n0289_p0408b05║心火結聽水，故使流者結為大石，熱者化為氷霜，
X14n0289_p0408b06║明者化為土霧。心火結息為火車、火船、火檻者，車、
X14n0289_p0408b07║船、檻皆載物之器，氣所化也。氣能載物，故心火燒
X14n0289_p0408b08║舌根，則能為呌喚，為悔，為泣，以痛苦難忍，號天扣
X14n0289_p0408b09║地無及矣。心火結觸，則為大小生死偃仰者，葢邪
X14n0289_p0408b10║思所觸，翻覆無定，故結觸亦不可定也。此由不能
X14n0289_p0408b11║反思自咎，流逸奔法之報也。問：何故一根作業，而
X14n0289_p0408b12║五根皆徧受？答：以六根造業時，性中相知，故報亦
X14n0289_p0408b13║相通；用中相背，故諸根各別。唯識之理，信其不誣。
X14n0289_p0408b14║此六交報，皆是不思議業力熏變，而業力甚深，尤
X14n0289_p0408b15║不可測。唯佛眼洞明其端倪，實非思議心所能知
X14n0289_p0408b16║也。若以因果對論，則真毫末不爽。故宗鏡云：十因
X14n0289_p0408b17║既作，六報寧亡？皆是一念惡覺心生，顛倒想起，對
X14n0289_p0408b18║境作因成之假，隨情運相續之心，不以智眼正觀，
X14n0289_p0408b19║遂陷凡夫業道。雖則一期狥意，罔思萬劫沉身。是
X14n0289_p0408b20║以一切如來同宣，審宜刻骨；十方菩薩皆懼，實可
X14n0289_p0408b21║驚心者也。
X14n0289_p0408b22║阿難！是名地獄十因六果，皆是眾生迷妄所造。
X14n0289_p0408b23║此結前妄業，皆是迷真實心，而循業發現，非實有
X14n0289_p0408b24║也。若果識得自心，則大地無寸土，況地獄乎。
X14n0289_p0408c01║若諸眾生惡業同造，入阿鼻獄受無量苦，經無量劫
X14n0289_p0408c02║六根各造，及彼所作兼境兼根，是人則入八無間獄；
X14n0289_p0408c03║身口意三作殺盜婬，是人則入十八地獄；三業不兼，
X14n0289_p0408c04║中間或為一殺一盜，是人則入三十六地獄；見見一
X14n0289_p0408c05║根單犯一業，是人則入一百八地獄。由是眾生別作
X14n0289_p0408c06║別造，於世界中入同分地，妄想發生非本來有。
X14n0289_p0408c07║此明因果重輕也。同造者，謂此六根十因具足，於
X14n0289_p0408c08║一切時無不同造，此則極重，入無間大地獄而受
X14n0289_p0408c09║苦為極長，故經無量劫。六根各造者，亦是六根具
X14n0289_p0408c10║足十因，但前後異時，故曰各也。及彼所作兼境兼
X14n0289_p0408c11║根者，或兼一根一境各造，或兼二根二境各造，乃
X14n0289_p0408c12║至三四等，此罪次輕於前，入八無間獄。若身口意
X14n0289_p0408c13║三根，唯造殺盜婬三因，餘不兼涉，稍輕於前，入十
X14n0289_p0408c14║八獄。泥犁經云：火獄有八，寒獄有十，或是十八鬲
X14n0289_p0408c15║子獄。三業不兼者，謂具殺盜之二，而缺一婬。或字
X14n0289_p0408c16║影略，具有九句：一、身口犯殺盜殺婬婬盜，或身意
X14n0289_p0408c17║犯殺盜殺婬婬盜，或口意犯殺盜殺婬婬盜也。此
X14n0289_p0408c18║又次輕於前，入三十六獄。見見者，吳興作能見所
X14n0289_p0408c19║見單境單根，於殺盜婬各犯一業，或身殺身盜身
X14n0289_p0408c20║婬，或口殺口盜口婬，或意殺意盜意婬。此又次輕
X14n0289_p0408c21║於前，入一百八獄。由是下，結別作同受。別作者，謂
X14n0289_p0408c22║各各私造也。入同分地者，其業是同，故感同分獄
X14n0289_p0408c23║也。由前問云：此之地獄，為是本來自有，為是眾生
X14n0289_p0408c24║妄習生起？故結答云：是妄想生，非本來有。嗚呼，地
X14n0289_p0409a01║獄之苦，比之人間牢獄更萬億倍，乃恬不知畏，而
X14n0289_p0409a02║甘心造業，自墮其中，何愚癡之甚也。或謂虗談三
X14n0289_p0409a03║世報應，妄說六道輪迴者，不亦可憐愍哉。莊生曰：
X14n0289_p0409a04║為不善乎，顯明之中者，人得而誅之。為不善乎者，
X14n0289_p0409a05║杳冥之中者，鬼得而誅之。真可畏哉。
X14n0289_p0409a06║復次，阿難！是諸眾生，非破律儀，犯菩薩戒，毀佛涅槃，
X14n0289_p0409a07║諸餘雜業，歷劫燒然，後還罪畢，受諸鬼形。若於本因，
X14n0289_p0409a08║貪物為罪，是人罪畢，遇物成形，名為恠鬼。貪色為罪，
X14n0289_p0409a09║是人罪畢，遇風成形，名為魃鬼。貪惑為罪，是人罪畢，
X14n0289_p0409a10║遇畜成形，名為魅鬼。貪恨為罪，是人罪畢，遇蟲成形，
X14n0289_p0409a11║名蠱毒鬼。貪憶為罪，是人罪畢，遇衰成形，名為厲鬼。
X14n0289_p0409a12║貪慠為罪，是人罪畢，遇氣成形，名為餓鬼。貪罔為罪，
X14n0289_p0409a13║是人罪畢，遇幽為形，名為魘鬼。貪明為罪，是人罪畢，
X14n0289_p0409a14║遇精為形，名魍魎鬼。貪成為罪，是人罪畢，遇明為形，
X14n0289_p0409a15║名役使鬼。貪黨為罪，是人罪畢，遇人為形，名傳送鬼。
X14n0289_p0409a16║阿難！是人皆以純情墜落，業火燒乾，上出為鬼。此等
X14n0289_p0409a17║皆是自妄想業之所招引，若悟菩提，則妙圓明，本無
X14n0289_p0409a18║所有。
X14n0289_p0409a19║此躡前地獄罪畢，而入鬼趣也。非謗也，破犯也，既
X14n0289_p0409a20║謗戒而復破戒也。犯菩薩戒者，但破而不謗。毀佛
X14n0289_p0409a21║涅槃者，謗佛而兼謗法也。諸餘雜業，即十因也。戒
X14n0289_p0409a22║為眾生出苦之具，佛為眾生拔苦之師，法為眾生
X14n0289_p0409a23║盡苦之地。謗此三種，即名斷佛種性，其罪特重。故
X14n0289_p0409a24║入地獄，而歷劫為業火燒然。俟其地獄業空，然後
X14n0289_p0409b01║受鬼形而為鬼。問：若爾，則地獄受苦者，尚非鬼身，
X14n0289_p0409b02║是誰受報？答：此是眾生業識身，隨識變現。直待此
X14n0289_p0409b03║業識身盡，方受鬼身，入鬼趣爾。梵語閃多，此云鬼。
X14n0289_p0409b04║梵語閉戾多，此云餓鬼。以多劫不聞漿水之名故。
X14n0289_p0409b05║又云：被驅役使名鬼，恆為諸天處處使役，常馳走
X14n0289_p0409b06║故。又云：有希求名鬼，謂彼餓鬼，恆從他人希求飲
X14n0289_p0409b07║食，活性命故。若於下，詳明鬼趣。愛染生情，情始乎
X14n0289_p0409b08║貪。故十習因，先以貪言之。葢好德者，視金玉如瓦
X14n0289_p0409b09║礫。若多求之人，即視糞土亦如黃金。由彼輕身愛
X14n0289_p0409b10║物，而貪畜珍異，吝著不捨。故其餘習，附奇物而成
X14n0289_p0409b11║形，如附金玉芝草，而為精為怪，故曰怪鬼。好德之
X14n0289_p0409b12║人，心如磐石，了不可動。唯好色者，觸情流轉。故其
X14n0289_p0409b13║餘習，附風成形，而為魃鬼。或東或西，隨風不定也。
X14n0289_p0409b14║以魃鬼是亢陽所致故。詐習之人，唯以甘言魅惑
X14n0289_p0409b15║前人。故其餘習，遇畜成形，而為魅鬼。若狐精猿精，
X14n0289_p0409b16║現美色以媚人是也。怨習發於銜恨。故其餘習，附
X14n0289_p0409b17║毒虫以成形，為蠱毒鬼以毒人。若南方有妖術，令
X14n0289_p0409b18║人成蠱病者，此鬼主之。瞋習發於相忤，憶念舊惡，
X14n0289_p0409b19║刺心入骨，俟其勢衰以圖報，故其餘習遇衰成形，
X14n0289_p0409b20║為疫癘鬼，若今行瘟行瘧之類是也。慢習發於相
X14n0289_p0409b21║恃，由內無實德，虗驕恃氣以傲人，故其餘習遇氣
X14n0289_p0409b22║成形，而為餓鬼，以餓鬼無飲食充腹，唯存懨懨氣
X14n0289_p0409b23║息故。誑習發於相罔，昧良心而瞞人壓人，終身處
X14n0289_p0409b24║於暗昧之地，故其餘習遇幽為形，而成魘鬼，猶在
X14n0289_p0409c01║暗裏壓人，葢寤者不能欺壓，而昧者尚能欺壓也。
X14n0289_p0409c02║見習發於交明，殊非正見，亦是邪明，故其餘習附
X14n0289_p0409c03║精靈而成魍魎鬼，由彼見地不真，杳冥恍惚，即為
X14n0289_p0409c04║鬼物，亦似有如無也。枉習發於誣謗，成人之惡，然
X14n0289_p0409c05║彼胸中明知是枉，不過強彼承認，故其餘習附明
X14n0289_p0409c06║成形，為役使鬼，由彼明了，故為天神役使也。訟習
X14n0289_p0409c07║發於交諠，結黨羽以相執證，故其餘習附人成形，
X14n0289_p0409c08║為傳送鬼，環師所謂附巫祝而傳吉凶者也，良以
X14n0289_p0409c09║因中結黨，訐露人之陰私，以傳遞人，故為鬼亦附
X14n0289_p0409c10║人，而以陰私告人也。阿難下，結妄。純情者，若據前
X14n0289_p0409c11║文，唯阿鼻為純情，九情一想生無間，八情二想生
X14n0289_p0409c12║有間，今言純情者，舉重以該輕也。業火燒乾者，情
X14n0289_p0409c13║屬水，今以業火燒乾情水，則地獄因窮果盡，故生
X14n0289_p0409c14║鬼趣也。此等皆是妄業所招，妙圓心中本無是事，
X14n0289_p0409c15║所謂了即業障本來空，未了應須償宿債。
X14n0289_p0409c16║復次，阿難！鬼業既盡，則情與想二俱成空，方於世間
X14n0289_p0409c17║與元負人怨對相值，身為畜生酬其宿債。物怪之鬼，
X14n0289_p0409c18║物消報盡，生於世間多為梟類。風魃之鬼，風銷報盡，
X14n0289_p0409c19║生於世間多為咎徵一切異類。畜魅之鬼，畜死報盡，
X14n0289_p0409c20║生於世間多為狐類。蟲蠱之鬼，蠱滅報盡，生於世間
X14n0289_p0409c21║多為毒類。衰厲之鬼，衰窮報盡，生於世間多為蛔類。
X14n0289_p0409c22║受氣之鬼，氣銷報盡，生於世間多為食類。綿幽之鬼，
X14n0289_p0409c23║幽銷報盡，生於世間多為服類。和精之鬼，和銷報盡，
X14n0289_p0409c24║生於世間多為應類。明靈之鬼，明滅報盡，生於世間
X14n0289_p0410a01║多為休徵一切諸類。依人之鬼，人亡報盡，生於世間
X14n0289_p0410a02║多為循類。阿難！是等皆以業火乾枯，酬其宿債傍為
X14n0289_p0410a03║畜生，此等亦皆自虗妄業之所招引。若悟菩提，則此
X14n0289_p0410a04║妄緣本無所有。如汝所言，寶蓮香等及琉璃王、善星
X14n0289_p0410a05║比丘，如是惡業本自發明，非從天降，亦非地出，亦非
X14n0289_p0410a06║人與，自妄所招還自來受，菩提心中皆為浮虗妄想
X14n0289_p0410a07║凝結。
X14n0289_p0410a08║此躡前鬼業盡而生畜生趣也。情想俱空者，但空
X14n0289_p0410a09║阿鼻之純情，無間之九情一想，有間之八情二想，
X14n0289_p0410a10║餓鬼之七情三想，此皆業火燒乾，尚留六情四想，
X14n0289_p0410a11║為潤生而生毛群羽族中，與元負人詶償宿債也。
X14n0289_p0410a12║梵語底栗車，此云畜生。畜謂畜養，謂彼橫生，稟性
X14n0289_p0410a13║愚癡，不能自立，仗他畜養故。物怪下。詳明諸畜昔
X14n0289_p0410a14║因貪習而為物怪之鬼，故所著之物銷而鬼命亦
X14n0289_p0410a15║盡，隨其餘習生於世間，多分為梟類。梟為不孝鳥，
X14n0289_p0410a16║生食父母，及其附塊為梟雛，雛復食其父母，皆大
X14n0289_p0410a17║怪事。故前云和合怪成八萬四千，食父母想。因貪
X14n0289_p0410a18║色之習而為風魃之鬼以報災，故鬼業盡而隨其
X14n0289_p0410a19║餘習生為咎徵。咎徵者，凶事之先驗，如商羊舞水，
X14n0289_p0410a20║江豚拜風之類。因貪惑之習而為魅鬼，鬼業盡而
X14n0289_p0410a21║復為狐類，作妖媚以惑人。因怨習而為毒鬼，鬼業
X14n0289_p0410a22║盡而復生毒類，奮咀螫以害人。葢魅多憑狐，故卒
X14n0289_p0410a23║為狐，蠱集於毒，故終為毒，皆餘習所使也。因瞋習
X14n0289_p0410a24║而為厲，厲業盡而為蛔，葢昔依人而作癘瘧，今依
X14n0289_p0410b01║藏而銷飲食，雖是餘習，亦由至暴而化為至柔。因
X14n0289_p0410b02║慢習而為餓鬼，鬼業盡而生食類者，以空腹高心，
X14n0289_p0410b03║人所切齒，皆欲寢其皮而食其肉，故卒為食類，所
X14n0289_p0410b04║以謙為至德也。因詐習而為綿幽魘鬼，鬼業盡而
X14n0289_p0410b05║復為服類者，以作鬼常從暗中欺魘人，故為牛馬
X14n0289_p0410b06║驢騾，明中為人服乘也。見習遇精為魍魎鬼，鬼業
X14n0289_p0410b07║盡而復為應類，如社燕寒鴻，應節而至，亦明見之
X14n0289_p0410b08║餘習也。枉習遇明為役使鬼，鬼業盡而復為休徵，
X14n0289_p0410b09║如祥麟瑞鳳，以報禎祥，亦貪明餘習也。訟習貪黨
X14n0289_p0410b10║而依人為鬼，鬼業盡而復為循類者，由彼昔循順
X14n0289_p0410b11║人，今雖在異類，亦馴擾可畜，若鷄犬猫猴之類是
X14n0289_p0410b12║也。阿難下，總結三塗也。本自發明者，言此三塗惡
X14n0289_p0410b13║業，皆是自己發明，非天造地設，亦非人與，元是自
X14n0289_p0410b14║作自受，故知實無一法外來，皆是妄想凝結所成，
X14n0289_p0410b15║如水之成水耳。
X14n0289_p0410b16║復次，阿難！從是畜生酬償先債，若彼酬者分越所酬，
X14n0289_p0410b17║此等眾生還復為人反徵其剩。如彼有力兼有福德，
X14n0289_p0410b18║則於人中不捨人身酬還彼力；若無福者，還為畜生
X14n0289_p0410b19║償彼餘直。阿難當知，若用錢物或役其力償足自停，
X14n0289_p0410b20║如於中間殺彼身命或食其肉，如是乃至經微塵劫
X14n0289_p0410b21║相食相誅，猶如轉輪互為高下無有休息，除奢摩他
X14n0289_p0410b22║及佛出世不可停寢。
X14n0289_p0410b23║此躡前畜生業盡而復人形也。鬼之為畜，以六情
X14n0289_p0410b24║四想為潤生，詶償宿債，債畢即當兩無交涉。若使
X14n0289_p0410c01║詶償越分，則此等眾生復以情想均等為潤生，復
X14n0289_p0410c02║生人中而反徵其剩負。徵，如徵稅之徵。剩，餘也。言
X14n0289_p0410c03║復索其所負之餘債也。若彼負剩之人善業力勝，
X14n0289_p0410c04║或兼有福德而處富貴，則就人中償其剩負，或遭
X14n0289_p0410c05║竊取，或遭劫奪之類。若善業不勝，福德不兼，無所
X14n0289_p0410c06║償地，復轉為畜生以詶剩負。阿難下。復明負債易
X14n0289_p0410c07║償，負命難償也。謂此人若反償餘直，為彼負重致
X14n0289_p0410c08║遠，售其錢以償，或耕田耘地，役其力以償，償足則
X14n0289_p0410c09║停。若使既用其錢，得其力，而復殺其身，食其肉，則
X14n0289_p0410c10║生生遞相食噉，如汲井輪，互為高下，無有了期。若
X14n0289_p0410c11║非自己得道，諸佛出世，則終不能釋此怨對也。願
X14n0289_p0410c12║諸仁者，當以慈心，當加愛護，不宜過用其力，尤不
X14n0289_p0410c13║宜貪口腹以傷其生，不負如來叮嚀苦口。
X14n0289_p0410c14║汝今應知，彼梟倫者酬足復形，生人道中參合頑類；
X14n0289_p0410c15║彼咎徵者酬足復形，生人道中參合異類；彼狐倫者
X14n0289_p0410c16║酬足復形，生人道中參合庸類；彼毒倫者酬足復形，
X14n0289_p0410c17║生人道中叅合狠類；彼蛔倫者酬足復形，生人道中
X14n0289_p0410c18║參合徵類；彼食倫者酬足復形，生人道中參合柔類；
X14n0289_p0410c19║彼服倫者酬足復形，生人道中參合勞類；彼應倫者
X14n0289_p0410c20║酬足復形，生人道中參於文類；彼休徵者酬足復形，
X14n0289_p0410c21║生人道中參合明類；彼循倫者酬足復形，生人道中
X14n0289_p0410c22║參於達類。阿難！是等皆以宿債畢酬復形人道，皆無
X14n0289_p0410c23║始來業計顛倒相生相殺，不遇如來不聞正法，於塵
X14n0289_p0410c24║勞中法爾輪轉，此輩名為可憐愍者。
X14n0289_p0411a01║此明畜生業盡而復人形也。梵語摩菟沙，此云人，
X14n0289_p0411a02║謂於六趣中能止息煩惱，故人即止息義。又人者，
X14n0289_p0411a03║忍也，謂於世間或違或順，能安忍故。貪物為怪為
X14n0289_p0411a04║梟，梟復為頑者，心不測德義之經為頑，總是不識
X14n0289_p0411a05║仁義，不知廉耻，毫無倫理，不可化而為善者。言參
X14n0289_p0411a06║合者，帶畜生之餘習，而參雜混合於人中也。魃鬼
X14n0289_p0411a07║為咎徵，復生愚類者，由本於貪婬，溺愛不明，事事
X14n0289_p0411a08║皆成過咎，故為咎徵。雖復人形，猶然愚癡昏鈍，事
X14n0289_p0411a09║事不得精明。經云：使人愚蔽者，愛與欲也。魅鬼為
X14n0289_p0411a10║狐，狐復為庸者，昔為狐媚，雖復人形，唯是曲情飾
X14n0289_p0411a11║貌，搖尾乞憐，以諂世求容，不能卓然自立，所謂因
X14n0289_p0411a12║人成事，碌碌庸人也。蠱鬼為毒，毒復為狠者，即是
X14n0289_p0411a13║蜂目豺聲，剛愎自大，甘心奮毒以螫人，不自知其
X14n0289_p0411a14║非者也。癘鬼為蛔，蛔復為微者，蛔以衰氣附物，今
X14n0289_p0411a15║物為微賤之人，雖親附人，人不齒錄者也。餓鬼為
X14n0289_p0411a16║食，食復為柔者，由傲物而為人切齒，轉為食類，故
X14n0289_p0411a17║雖復人形，無丈夫氣，不能奮發，委靡不振之徒也。
X14n0289_p0411a18║魘鬼為服，服又為勞者，由宿生負重致遠，僕僕不
X14n0289_p0411a19║休，今亦被人驅役，為牛馬走，勤劬不息，所謂勞力
X14n0289_p0411a20║者，事於人也。魍魎為應，應復為文者，由宿昔亦有
X14n0289_p0411a21║聰明知見，不得其真，故墮為魍魍，今為文類者，只
X14n0289_p0411a22║是小有情才，通文解義，與人應接，不失其序，亦有
X14n0289_p0411a23║可觀而已，非經天緯地之文也。役使為休徵，今復
X14n0289_p0411a24║為明者，由宿習托明成形，復為明類，亦是有應世
X14n0289_p0411b01║一隙之明而已，非有輝天鑒地之大明也。傳送為
X14n0289_p0411b02║循，循復為達者，由宿昔循順人心，今亦諳練世故，
X14n0289_p0411b03║通達人情而已，非能通達一切也。據上十種，則知
X14n0289_p0411b04║人道參乎想明者十三，合乎情幽者十七，所以昏
X14n0289_p0411b05║愚頑鈍者多，文明特達者少，向上者少，而下流者
X14n0289_p0411b06║多也。然此界為五趣雜居，故究其用心，則人趣中
X14n0289_p0411b07║五趣皆有復形者，不止畜生一類。如天竺僧耆域，
X14n0289_p0411b08║晉惠時入洛陽，諸比丘作禮，域指支法淵曰：此菩
X14n0289_p0411b09║薩從羊中來。又指竺法興曰：此菩薩從天中來。又
X14n0289_p0411b10║僧曇翼生時，脅有雉毛，故名翼，因宿生聽法華經，
X14n0289_p0411b11║得解雉身故。然則人中諸類皆有，不止一類。如富
X14n0289_p0411b12║貴而慈善者，似天中來。聰明而蕭散者，似仙中來。
X14n0289_p0411b13║兇恨而剛愎者，似修羅中來。貧賤而常凍餒者，似
X14n0289_p0411b14║餓鬼中來。頑癡而無知識者，似畜生中來。常牢禁
X14n0289_p0411b15║而囚首垢面者，似地獄中來。夫種類不同，勝劣各
X14n0289_p0411b16║異，則知來路定非一處。今則偏就畜生一道復形
X14n0289_p0411b17║者說，以見人身難得，而袈裟一失，人身尤難復也。
X14n0289_p0411b18║故裴公序圓覺云：鬼神沉幽愁之苦，鳥獸懷獝狘
X14n0289_p0411b19║之悲，修羅方瞋，諸天正樂，可以整心慮，趣菩提，唯
X14n0289_p0411b20║人道為能耳。人而不為，吾末如之何也已。讀此，寧
X14n0289_p0411b21║不惕然自警耶。阿難下，總結可憐以警人也。言復
X14n0289_p0411b22║形者，正言往昔在人道中，作三塗業，受三塗報，報
X14n0289_p0411b23║盡而重復人形。此皆從無始無明障心，煩惱障意，
X14n0289_p0411b24║不愛物命，恣情殺噉，以為活計。故劫劫生生，詶償
X14n0289_p0411c01║宿債，債盡而復形人中，反徵其剩。雖得人身，若不
X14n0289_p0411c02║遇如來出世，不聞如來正法，令其轉殺為慈，則此
X14n0289_p0411c03║人身不久復入三塗，為鬼為畜矣。蓋其得人身也
X14n0289_p0411c04║甚難，失人身也甚易。如來所以目此輩為真可憐
X14n0289_p0411c05║憫者。
X14n0289_p0411c06║阿難！復有從人不依正覺修三摩地，別修妄念存想
X14n0289_p0411c07║固形，遊於山林人不及處，有十種仙。阿難！彼諸眾生
X14n0289_p0411c08║堅固服餌而不休息，藥道圓成名地行仙；堅固草木
X14n0289_p0411c09║而不休息，藥道圓成名飛行仙；堅固金石而不休息，
X14n0289_p0411c10║化道圓成名遊行仙；堅固動止而不休息，氣精圓成
X14n0289_p0411c11║名空行仙；堅固津液而不休息，潤德圓成名天行仙；
X14n0289_p0411c12║堅固精色而不休息，吸粹圓成名通行仙；堅固呪禁
X14n0289_p0411c13║而不休息，術法圓成名道行仙；堅固思念而不休息，
X14n0289_p0411c14║思憶圓成名照行仙；堅固交遘而不休息，感應圓成
X14n0289_p0411c15║名精行仙；堅固變化而不休息，覺悟圓成名絕行仙。
X14n0289_p0411c16║阿難！是等皆於人中鍊心，不修正覺別得生理，壽千
X14n0289_p0411c17║萬歲，休止深山或大海島，絕於人境，斯亦輪迴妄想
X14n0289_p0411c18║流轉，不修三昧，報盡還來散入諸趣（前五行字作平聲讀，後五行字
X14n0289_p0411c19║作去聲讀）。
X14n0289_p0411c20║此從人道進修，而入仙道也。說文云：仙者，遷也。老
X14n0289_p0411c21║而不死，遷入山也。仙趣有處不別開者，人道攝故。
X14n0289_p0411c22║次於天者，不持戒故，無定慧故。前三塗業，皆以十
X14n0289_p0411c23║習為因。初得人身，猶帶十種餘習。今此仙趣，則與
X14n0289_p0411c24║十種無干矣。第此一趣，亦是厭畏無常，希求常住，
X14n0289_p0412a01║而不得其道，故錯解修習為可惜。若洞賓遇黃龍，
X14n0289_p0412a02║而棄飄摵琴，不亦幸哉。從人者，謂從人道進修也。
X14n0289_p0412a03║不依正覺修三摩者，不依如來正教，以不生不滅，
X14n0289_p0412a04║元清淨體，為本修行也。別修妄想者，謂執五蘊身，
X14n0289_p0412a05║有性可修，有命可接，可令長生久住。世間不知此
X14n0289_p0412a06║身，元是妄想凝結而成，縱留世間八萬劫，終落空
X14n0289_p0412a07║亡也。存想固形者，言雖有十種不同，而存想固形，
X14n0289_p0412a08║是其總訣。言存想，便是用諸妄想，非銷落諸念者
X14n0289_p0412a09║可比。言固形，便是妄認色身，非究竟堅固之比也。
X14n0289_p0412a10║山林人不及處，即深山人跡不到之地，若此方洞
X14n0289_p0412a11║天福地是也。阿難下，正列諸仙有十種，前三是外
X14n0289_p0412a12║修，後三是內修。堅固服餌者，謂以服餌固形，若此
X14n0289_p0412a13║方服秋石、紅鉛之類，但能駐頹齡，不能輕舉，故曰
X14n0289_p0412a14║地行。若西域之阿私陀，此方之彭籛是也。殊不知
X14n0289_p0412a15║甘露漿、禪悅食、金牛飯、雲門餅，一飽可以忘百饑
X14n0289_p0412a16║也。堅固草木，謂食草木而固形，若此方䬸黃精、蒼
X14n0289_p0412a17║术、松栢、茯苓、菖蒲之類，由久服身輕，即能飛舉，故
X14n0289_p0412a18║曰飛行。若毛公、毛女之類，殊不知阿伽陀藥，觸之
X14n0289_p0412a19║則根結皆消，隨往無礙，服之則萬苦盡除，壽命無
X14n0289_p0412a20║量也。堅固金石者，謂鍊金石之藥，服之固形，如鍊
X14n0289_p0412a21║五金八石，養砂接汞，九轉大還之類。化道者，變白
X14n0289_p0412a22║石而為黃金，化凡身而為仙骨，故能遊行世間，所
X14n0289_p0412a23║向無礙。若呂洞賓、何仙姑之類，殊不知打開自己
X14n0289_p0412a24║寶藏，證此不壞之身，遊戲神通，淨佛國土，無處不
X14n0289_p0412b01║在，豈待化道成而遊行哉？故洞山心丹訣云：吾有
X14n0289_p0412b02║藥，號心丹，煩惱爐中煉歲年。知伊不變胎中色，照
X14n0289_p0412b03║耀光明徧大千。開法眼，覩毫端，能變凡聖剎那間。
X14n0289_p0412b04║要知真假成功用，一切時中煅煉看。亦無滅，亦無
X14n0289_p0412b05║起，森萬羅像皆驅使。不論泥土但將來，入此爐中
X14n0289_p0412b06║無不是。此即從上佛祖真丹也。堅固動止者，謂一
X14n0289_p0412b07║動一止，皆守氣以固形。莊生所謂純氣之守，老子
X14n0289_p0412b08║所謂綿綿若存，用之不勤是也。氣精圓成者，謂精
X14n0289_p0412b09║化氣，氣化神，神化虗，故能挾日月，御飛龍，而遊於
X14n0289_p0412b10║四海之表，名曰空行。若此方列子御風之類，殊不
X14n0289_p0412b11║知不依氣息，不依形色，不依地水火風者，是真空
X14n0289_p0412b12║行也。堅固津液者，謂𠻳津嚥液以固形也。潤德圓
X14n0289_p0412b13║成者，謂顛倒陰陽，使水升而火降，精既完固，形亦
X14n0289_p0412b14║光潤，肌膚若雪，顏貌如童，不食五糓，不交世欲，與
X14n0289_p0412b15║天相似，故曰天行。若姑射神人之類，殊不知自己
X14n0289_p0412b16║性水真空，周徧法界，貫徹十方，其津液涎沫，皆與
X14n0289_p0412b17║香水海一脉流通，不待固精而後成也。堅固精色
X14n0289_p0412b18║者，謂食日月之光華，吸雲霞之精色，以固形也。吸
X14n0289_p0412b19║粹圓成者，吸粹既久，則塵滓日去，清虗日來，故能
X14n0289_p0412b20║貫金石，蹈水火，略無妨礙，若五通仙之類。殊不知
X14n0289_p0412b21║自己光明，照天照地，六根門頭，隨處貫徹，不待吸
X14n0289_p0412b22║粹而後通也。堅固呪術者，以呪術之力，堅固其形
X14n0289_p0412b23║也。謂持呪既久，凝神不動，亦得成道。西域多傳此
X14n0289_p0412b24║呪於井中，持誦三年，自能從井飛出，故名道行。不
X14n0289_p0412c01║知悉怛多般怛囉，是轉凡成聖之呪，心不以此為
X14n0289_p0412c02║道，非正道也。堅固思念者，如存想頂門，繫心氣海，
X14n0289_p0412c03║以固形也。如仙書初繫心臍輪，下透尾閭，升夾脊，
X14n0289_p0412c04║乃達泥洹以衝頂，所謂夾脊雙關透頂門。然此思
X14n0289_p0412c05║憶所成，彼亦謂之迴光返照，故曰照行。豈知不思
X14n0289_p0412c06║善，不思惡，而元明清淨之體，圓照法界哉。堅固交
X14n0289_p0412c07║遘者，謂取坎填離，以固形也。感應圓成者，謂以坎
X14n0289_p0412c08║男離女，匹配夫妻，彈指之頃，兩相感應，便能產藥
X14n0289_p0412c09║而成丹，丹成而上昇九天。蓋人身有一點真精，即
X14n0289_p0412c10║先天太乙之元精，老子所謂其中有精之精，廣成
X14n0289_p0412c11║所謂無搖汝精之精，一得此精，立時成道，故曰精
X14n0289_p0412c12║行。殊不知識精元明清淨之體，一受成形，同行同
X14n0289_p0412c13║正，不曾相離，乃棄而不顧，而別求太乙之元精以
X14n0289_p0412c14║交遘，非妄想而何。堅固變化者，謂觀變化，以固其
X14n0289_p0412c15║形也。此觀世間，皆悉如幻，悟通化理，留形世間，若
X14n0289_p0412c16║劉根、左慈之類，甚至移山倒水，改易四時，此仙道
X14n0289_p0412c17║之絕行也。昔老成子學幻於尹文先生，先生告之
X14n0289_p0412c18║曰：有生之氣，有形之狀，盡幻也。造化之所始，陰陽
X14n0289_p0412c19║之所終者，謂之生死。窮數達變，因形移易者，謂之
X14n0289_p0412c20║幻化。知幻化之不異生死，始可學幻矣。吾與汝皆
X14n0289_p0412c21║幻也，何須學哉。老成子歸，用尹文之言，深思三月，
X14n0289_p0412c22║遂能存亡自在，飜校四時，冬起雷，夏造水，飛者走，
X14n0289_p0412c23║走者飛，終身不著其術，故世莫傳焉。此雖知幻化
X14n0289_p0412c24║為絕行，然不知幻化之所自出者，絕對待為絕行
X14n0289_p0413a01║也。阿難下，結妄。別得生理者，謂不達自己金剛寶
X14n0289_p0413a02║覺，亘古亘今，真常不變，却在匡廓裏別求延生之
X14n0289_p0413a03║理，壽千萬歲。豈知此長僅足勝短，譬如蕣華之於
X14n0289_p0413a04║松栢，蟪姑之於冥靈，雖修短不同，豈真不死耶。故
X14n0289_p0413a05║黃龍斥為守屍鬼，玄沙呼為魂不散死人。此等亦
X14n0289_p0413a06║在輪迴數中，以不知性本無生，命非妄立，而執此
X14n0289_p0413a07║為長生久視之道故也。若於此中得遇聖師，幡然
X14n0289_p0413a08║改轍，亦可進入妙三摩地。若固守不捨，仙報一盡，
X14n0289_p0413a09║猶然改頭換面，墮異類中。且夫非想天人壽八萬
X14n0289_p0413a10║劫，而一旦報終，還受飛狸之身。況神仙壽止千萬，
X14n0289_p0413a11║尚未及四空天之一晝夜，而眾人匹之，不亦悲乎。
X14n0289_p0413a12║故學人當憂聞道之不早，勿憂年壽之不永也。仲
X14n0289_p0413a13║尼云：朝聞道，夕死可矣。至哉言乎。近見羨長年者，
X14n0289_p0413a14║悉是一種愚癡富貴人，求住人間，長享欲樂。若果
X14n0289_p0413a15║長生可求，欲樂可久，則秦皇、漢武當不速死。富貴
X14n0289_p0413a16║之習，迷心如此，真可發一笑。
X14n0289_p0413a17║阿難！諸世間人不求常住，未能捨諸妻妾恩愛，於邪
X14n0289_p0413a18║婬中心不流逸澄鎣生明，命終之後鄰於日月，如是
X14n0289_p0413a19║一類名四天王天。
X14n0289_p0413a20║此明欲界第一天也。天者，自在義，又光明照耀義。
X14n0289_p0413a21║又云：天者，顛也，首出庶物義。天有三，謂欲界、色界、
X14n0289_p0413a22║無色界也。欲界天自須彌腰頂以至空居，共有飲
X14n0289_p0413a23║食、婬欲、睡眠，具足三欲，故號欲天。其男女嫁娶妻
X14n0289_p0413a24║妾，亦如人間。但諸天人皆無骨肉，亦無大小便利
X14n0289_p0413b01║不淨，身放光明，無別晝夜，報得五通，形無障礙，是
X14n0289_p0413b02║知天趣為界內極尊也。言諸世間人者，亦是從人
X14n0289_p0413b03║道修而入於天道也。不求常住者，亦是不依不生
X14n0289_p0413b04║滅心為本修因，而以十善為本修因，希求世樂無
X14n0289_p0413b05║盡五欲為果。此人雖持不婬戒，而婬有正邪，自己
X14n0289_p0413b06║妻妾為正婬，他人妻妾為邪婬，此人但無邪婬，尚
X14n0289_p0413b07║有正婬也。言心不流逸者，言不但身不犯邪婬，而
X14n0289_p0413b08║心亦無一念犯也。澄鎣生明者，以欲念有時心不
X14n0289_p0413b09║亂動，故愛水澄鎣，意地生白，命終時捨肉身而受
X14n0289_p0413b10║天身，所居報土在須彌腰，隣日月宮，名四天王天，
X14n0289_p0413b11║以山腰四面有持國增長，廣目多聞，各據一面，各
X14n0289_p0413b12║護一洲，故此但邪婬心不流逸，便能澄鎣生明。則
X14n0289_p0413b13║知違現業中，清淨持戒，心不流逸，十方國土皎然
X14n0289_p0413b14║清淨，一切密圓淨妙皆現其中，類可見矣。人道之
X14n0289_p0413b15║流而為地獄三塗者，婬習為首也。人道之昇而為
X14n0289_p0413b16║上界諸天者，伏婬習為首也。人道之昇而成聖成
X14n0289_p0413b17║賢者，斷婬習為首也。婬習之為害，不翅如怨賊毒
X14n0289_p0413b18║蛇，戒之哉！戒之哉！
X14n0289_p0413b19║於己妻房婬愛微薄，於淨居時不得全味，命終之後
X14n0289_p0413b20║超日月明居人間頂，如是一類名忉利天。
X14n0289_p0413b21║此明欲界第二天也。言此人不但邪婬不流，即自
X14n0289_p0413b22║己妻房，亦不多流逸。或於清淨獨居之時，間有念
X14n0289_p0413b23║起，不得全味，比之前人，已超一倍。故命終後，高昇
X14n0289_p0413b24║一倍，生須彌頂，名忉利天。忉利，此云三十三，帝釋
X14n0289_p0413c01║所統之界。此上二天，名地居，猶未離地故。然此二
X14n0289_p0413c02║天，形交成婬，與人無別。但風氣一泄，欲漏便除，非
X14n0289_p0413c03║若人間有不淨流溢也。
X14n0289_p0413c04║逢欲暫交，去無思憶。於人間世，動少靜多。命終之後，
X14n0289_p0413c05║於虗空中，朗然安住。日月光明，上照不及。是諸人等，
X14n0289_p0413c06║自有光明。如是一類，名須𦦨摩天。
X14n0289_p0413c07║此明欲界第三天也。言此人不逢欲境，前婬念不
X14n0289_p0413c08║起。即逢欲境，唯暫交一過，更無追戀。此於靜居，已
X14n0289_p0413c09║得全味。故於欲心，動少靜多，倍勝於前。故命終後，
X14n0289_p0413c10║朗居空界。問：空居既無地界，宮殿皆何所據？答：七
X14n0289_p0413c11║寶琉璃，與大地無異。但欲下時，即虗豁無礙。例如
X14n0289_p0413c12║人間大地，聖賢天鬼，皆能上下虗豁無礙。當知萬
X14n0289_p0413c13║法虗妄，業力使然。故虗實並現，昧者誠未達也。此
X14n0289_p0413c14║天較須彌，更高一倍。故日月光，不及上照。唯自有
X14n0289_p0413c15║身光，互相照耀耳。須𦦨摩，此云時分環。師謂以蓮
X14n0289_p0413c16║華開合為晝夜是也。正法念經云：此天人，或一百
X14n0289_p0413c17║一千，共聚一蓮華。鬚同坐，不隘不窄。以善業故，自
X14n0289_p0413c18║業力故，此天唯摟抱成婬，不交遘矣。
X14n0289_p0413c19║一切時靜，有應觸來未能違戾，命終之後上升精微，
X14n0289_p0413c20║不接下界諸人天境，乃至劫壞三灾不及，如是一類
X14n0289_p0413c21║名兜率陀天。
X14n0289_p0413c22║此明欲界第四天也。一切時靜者，言動靜之間，全
X14n0289_p0413c23║無婬念，已勝動少靜多又一倍矣。但有極得意之
X14n0289_p0413c24║境，必可應之觸，自來強逼，未能無心不應，猶順從
X14n0289_p0414a01║之，故命終之後，生知足天，能於五欲生知足故。上
X14n0289_p0414a02║昇精微等者，是指彌勒內院言。此天有內院外院，
X14n0289_p0414a03║總五十重，每一重有五百億天宮，內則四十有九，
X14n0289_p0414a04║外則一也。彌勒菩薩所處大摩尼殿，居其中焉。此
X14n0289_p0414a05║則無漏報土，是為別報天，若五那含之寄居四禪
X14n0289_p0414a06║也。以此內院，是補處菩薩寄居之地，即外院不得
X14n0289_p0414a07║窺其堂奧，況下界諸天乎？故曰精微，而不接下界
X14n0289_p0414a08║也。縱使劫壞三禪，而此內院，三灾不及，亦未嘗壞，
X14n0289_p0414a09║以是聖人得後智所現故。上生經云：今此天主，名
X14n0289_p0414a10║曰彌勒者是也。已具三品九類，行者念念發弘誓
X14n0289_p0414a11║願，得生彼處，以無漏力，三灾不及。今言三灾不及
X14n0289_p0414a12║者，通敘內外院也。蓋外院由第九品中一分不精
X14n0289_p0414a13║進者所生之處，生七日後，彌勒菩薩放光雨華，引
X14n0289_p0414a14║入內院小摩尼殿，尋為說法，俾發起精通力故，然
X14n0289_p0414a15║後引之，令入內院。二院之外，又有業報一天，乃有
X14n0289_p0414a16║漏業果所成，是為總報天也。修十善業者，得生彼
X14n0289_p0414a17║處，以有漏果故，三灾可壞。是雖俱同一天，然以總
X14n0289_p0414a18║報望外院，尚如仙凡之隔，況內院乎？此文或先言
X14n0289_p0414a19║外天，而後兼內院，譯者過於省文耳。不然，此天何
X14n0289_p0414a20║幸，以少欲劣功，而遽護超三禪之勝報哉？
X14n0289_p0414a21║我無欲心，應汝行事。於橫陳時味如嚼蠟，命終之後
X14n0289_p0414a22║生越化地，如是一類名樂變化天。
X14n0289_p0414a23║此欲界第五天也。前有應觸，尚有應心，此人即有
X14n0289_p0414a24║應觸，橫陳於前，亦無應心，了無滋味，如嚼蠟然。此
X14n0289_p0414b01║又勝前一倍，故命終時，生越化地。言越化者，謂能
X14n0289_p0414b02║超越下天，又能自化樂具也。名樂變化者，此天以
X14n0289_p0414b03║笑為婬欲，故樂其自所變化也。言橫陳者，謂橫列
X14n0289_p0414b04║於前也。如司馬相如好色賦曰：華容自獻，玉體橫
X14n0289_p0414b05║陳。又古詩云：迴眸百萬橫自陳。皆此義也。
X14n0289_p0414b06║無世間心，同世行事，於行事交，了然超越，命終之後，
X14n0289_p0414b07║徧能出超化無化境，如是一類，名他化自在天。
X14n0289_p0414b08║此明欲界第六天也。無世間心者，言此守戒人心
X14n0289_p0414b09║希上界，了無一念世間情欲，但同世間權作夫婦，
X14n0289_p0414b10║至於交時不但全然無味，抑且了然超越毫無沾
X14n0289_p0414b11║染，此又勝前一倍，故命終後超出化無化境。化即
X14n0289_p0414b12║第五，無化即下四天也。名他化自在者，諸欲樂境
X14n0289_p0414b13║不勞自化，皆由他化而自在受用耳。此天以相視
X14n0289_p0414b14║為婬欲，故益勝下天。
X14n0289_p0414b15║阿難！如是六天形雖出動心迹尚交，自此以還名為
X14n0289_p0414b16║欲界。
X14n0289_p0414b17║此總結也。動是單指欲心躁動。世人為欲所動，若
X14n0289_p0414b18║奔流逸火，醉象狂猿，騰躍馳實，莫能控御。今能漸
X14n0289_p0414b19║制以至靜，故曰出動。尚未至於真，無心跡而不交，
X14n0289_p0414b20║故總名欲界。自此已下，直至阿鼻，皆欲界攝，謂之
X14n0289_p0414b21║五趣雜居地。
X14n0289_p0414b22║
X14n0289_p0414b23║大佛頂如來密因修證了義諸菩薩萬行首楞嚴經
X14n0289_p0414b24║合轍卷第八