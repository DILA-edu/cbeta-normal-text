X14n0289_p0414c01║
X14n0289_p0414c02║
X14n0289_p0414c03║
X14n0289_p0414c04║大佛頂如來密因修證了義諸菩薩萬行首楞嚴經
X14n0289_p0414c05║合轍卷第九
X14n0289_p0414c06║明　二楞庵釋　通潤　述
X14n0289_p0414c07║阿難！世間一切所修心人，不假禪那無有智慧，但能
X14n0289_p0414c08║執身不行婬欲，若行若坐想念俱無，愛染不生無留
X14n0289_p0414c09║欲界，是人應念身為梵侶，如是一類名梵眾天。
X14n0289_p0414c10║此明色界四禪十八天也。溫陵曰：前明六天雖出
X14n0289_p0414c11║塵擾，而未能絕欲，故通名欲界。自此已下，明十八
X14n0289_p0414c12║天雖離欲染，尚有色質，故通名色界。又通名梵世，
X14n0289_p0414c13║為已離欲染也；通號四禪，為已離散動也。欲天但
X14n0289_p0414c14║十善感生，此天兼禪定感生。然持有漏禪，觀六事
X14n0289_p0414c15║行耳。六行者，厭欲界，是苦、是麤、是障；欣色界，是淨、
X14n0289_p0414c16║是玅、是離。此則凡夫伏惑，超欲界道也。問：若凖天
X14n0289_p0414c17║台說，六欲天業，皆以十善為本。若兼護法心，是四
X14n0289_p0414c18║天王業；若兼慈善人，是忉利天業；若兼不惱眾生，
X14n0289_p0414c19║善巧純熟，是𦦨摩天業；若兼修禪定，是兜率陀天
X14n0289_p0414c20║業；欲界定，是變化天業；未到定，是他化天業。是則
X14n0289_p0414c21║前天亦間有禪定，而此界方名禪者何故？答：以前
X14n0289_p0414c22║結云形雖出動心跡尚交故，自此以上絕無女人，
X14n0289_p0414c23║心跡俱離無所交接，兼無食眠三欲俱忘，稍覺饑
X14n0289_p0414c24║倦即入禪定，出定則飽滿精明，是但以禪悅為食
X14n0289_p0415a01║為息也。阿難下，先明初禪第一天也。言世間一切
X14n0289_p0415a02║所修心者，謂三界天人雖非實得真修心法，而亦
X14n0289_p0415a03║各各自謂已得修心，故曰世間修心，顯非出世間
X14n0289_p0415a04║之修心也。不假禪那者，無首楞嚴定也。無有智慧
X14n0289_p0415a05║者，無金剛慧也。身不行婬者，謂以有漏靜慮為因
X14n0289_p0415a06║心制彼婬習，於一切時想念俱無，由彼身心俱潔
X14n0289_p0415a07║下無卜居，故臨終時應念而生梵世為梵民。是知
X14n0289_p0415a08║形雖出動心跡尚交者，不可謂梵，至於想念俱無
X14n0289_p0415a09║方是梵天伴侶。言梵者，較之欲界穢濁，此則清淨
X14n0289_p0415a10║無染耳，然非具足清白梵行之相也。
X14n0289_p0415a11║欲習既除，離欲心現，於諸律儀愛樂隨順，是人應時
X14n0289_p0415a12║能行梵德，如是一類名梵輔天。
X14n0289_p0415a13║此初禪第二天也。初二句結前。於諸下，正明本天。
X14n0289_p0415a14║謂欲習既除，定心明露，而此天於定共戒，無不愛
X14n0289_p0415a15║樂，無不隨順，故臨終時，宿習不忘，應念而行梵德，
X14n0289_p0415a16║匡弼梵主，名梵輔天。
X14n0289_p0415a17║身心玅圓，威儀不缺，清淨禁戒，加以明悟，是人應時
X14n0289_p0415a18║能統梵眾，為大梵天。如是一類，名大梵天。
X14n0289_p0415a19║此初禪第三天也。初二句結，前清淨下正明。此天
X14n0289_p0415a20║由前定心顯露故身心圓玅，復具梵德故威儀不
X14n0289_p0415a21║缺。此天從定戒中發生智慧，然非慧性圓明瑩十
X14n0289_p0415a22║方界之比，由其慧勝前天堪為梵主，故臨終時應
X14n0289_p0415a23║念而生大梵統攝梵眾。俱舍說威德光明獨一而
X14n0289_p0415a24║住，無尋有伺定力所感，下二天具有尋伺。又劫末
X14n0289_p0415b01║後去劫成先來，外道不測便執為常。又因起念見
X14n0289_p0415b02║有天生，便執能生世間為一因生。
X14n0289_p0415b03║阿難！此三勝流，一切苦惱所不能逼，雖非正修真三
X14n0289_p0415b04║摩地，清淨心中諸漏不動，名為初禪。
X14n0289_p0415b05║此結示三天名初禪也。言勝流者，謂非初果之入
X14n0289_p0415b06║流為勝，但背下界之欲流，故曰勝也。此天以尋伺
X14n0289_p0415b07║覺觀不淨慈悲，治欲界欲恚害障，故能離五欲，斷
X14n0289_p0415b08║十惡，除五葢，盡苦受，欲界苦惱所不能逼，名離生
X14n0289_p0415b09║喜樂地。以離欲惡故生喜，身心輕安故生樂也。雖
X14n0289_p0415b10║非正修真三摩地者，簡非首楞嚴大定也。但彼戒
X14n0289_p0415b11║心清淨，漏心已伏，不為欲習所動，離諸欲惡不善
X14n0289_p0415b12║法，有覺有觀，離生喜樂，初得禪定，無有剎那雜念
X14n0289_p0415b13║間入，故名初禪。此天雖離欲火，內有覺觀擾亂，初
X14n0289_p0415b14║心在緣，名為覺行，細心分別，名為觀行。謂依未到
X14n0289_p0415b15║地，發初禪色界清淨色法，觸欲界身根，心大驚悟，
X14n0289_p0415b16║爾時即生身觸，覺此色觸未曾有功德利益，故名
X14n0289_p0415b17║覺支。既證初禪功德，即以細心分別此禪定中色
X14n0289_p0415b18║法諸妙功德，境界分明，無諸盖覆，如是功德，欲界
X14n0289_p0415b19║之所未有，故名觀支，即尋伺也。初之二天，尋伺皆
X14n0289_p0415b20║有，至第三天，無尋有伺，由內有尋伺故，外感火災，
X14n0289_p0415b21║而火災壞初禪也。此三天，若據阿毗曇、婆沙論竪
X14n0289_p0415b22║分，當有三層，相去倍遠。若天民、天臣、天王各居一
X14n0289_p0415b23║層，何成一統？且臣民可許眾多，而天王滿天獨居
X14n0289_p0415b24║一層，彼此皆王，何所使令？或是以德之優劣相較，
X14n0289_p0415c01║堪為民、為輔、為王耳。故列為三，非一天盡臣民而
X14n0289_p0415c02║無王，一天盡王而無臣民也。據俱舍云：梵天無別
X14n0289_p0415c03║處所，但於梵輔中有高樓閣是。又云：威德光明獨
X14n0289_p0415c04║一而住。此似梵天獨尊，而梵民、梵輔共居一天，而
X14n0289_p0415c05║供使令。此則三天同在初禪，秪一地耳。仁王經說
X14n0289_p0415c06║十八梵，亦應有民主之異。又云：四禪中有大靜王。
X14n0289_p0415c07║瓔珞經云：禪禪皆有梵王。本經亦云：四禪四位天
X14n0289_p0415c08║王。今詳初禪既以大梵為王，而三經皆說四禪有
X14n0289_p0415c09║王，則知光音、遍淨、廣果皆王，自餘皆一臣一民之
X14n0289_p0415c10║義。有處說色界諸天，惟此天有君臣庶民，已上都
X14n0289_p0415c11║無。或是梵王統王娑婆，故獨稱尊耳。故志槃師橫
X14n0289_p0415c12║分四禪為四地，初禪、二禪、三禪各三天為一地，四
X14n0289_p0415c13║禪九天為一地，當依此為準。
X14n0289_p0415c14║阿難！其次，梵天統攝梵人，圓滿梵行，澄心不動，寂湛
X14n0289_p0415c15║生光，如是一類名少光天。
X14n0289_p0415c16║此二禪，初天也。前三句躡梵天而昇進，特加圓滿
X14n0289_p0415c17║耳。澄心不動，寂湛生光者，前有覺觀麤動，發生三
X14n0289_p0415c18║識。今內淨一心，已無覺觀，惟緣內塵，不同初禪有
X14n0289_p0415c19║三識，故心水澄清不動，而生光耀。然光明尚劣，未
X14n0289_p0415c20║極其量，故曰少光，所謂泰宇定而天光發。然非周
X14n0289_p0415c21║遍湛寂之比，以我法二執纖毫未破故。
X14n0289_p0415c22║光光相然，照耀無盡，映十方界，徧成瑠璃。如是一類，
X14n0289_p0415c23║名無量光天。
X14n0289_p0415c24║此二禪，第二天也。從前少光，更發多光，故光光互
X14n0289_p0416a01║明，照耀無盡，映十方界，成瑠璃色。此雖已極其量，
X14n0289_p0416a02║猶未成音，故名無量光。然非如淨瑠璃內含寶月
X14n0289_p0416a03║之比。
X14n0289_p0416a04║吸持圓光，成就教體，發化清淨，應用無盡，如是一類，
X14n0289_p0416a05║名光音天。
X14n0289_p0416a06║此二禪第三天也。吸圓光成教體者，由此天已無
X14n0289_p0416a07║尋伺，故無語言，惟以光明發清淨化，以表言詮，而
X14n0289_p0416a08║隨機開示，應用無盡，故曰光音。
X14n0289_p0416a09║阿難！此三勝流，一切憂懸所不能逼，雖非正修真三
X14n0289_p0416a10║摩地，清淨心中麤漏已伏，名為二禪。
X14n0289_p0416a11║此結示三天，名二禪也。此三天，總名定生喜樂地。
X14n0289_p0416a12║由覺觀心息，故名定生。若淨鑑止水，故身心適悅，
X14n0289_p0416a13║亦名喜俱禪。以定生時，與喜俱發故。以有定喜，滅
X14n0289_p0416a14║世間貪憂，故憂懸不能逼也。麤漏已伏者，謂以定
X14n0289_p0416a15║力，伏前五識。由二禪伏前五，故無尋伺。未伏第六，
X14n0289_p0416a16║故有喜樂。內有喜水擾動，故外感水災，而水災壞
X14n0289_p0416a17║二禪。前三天以戒勝，此三天以定勝。
X14n0289_p0416a18║阿難！如是天人圓光成音，披音露玅，發成精行，通寂
X14n0289_p0416a19║滅樂，如是一類名少淨天。
X14n0289_p0416a20║此三禪第一天也。圓光二句，躡前天而昇進也。言
X14n0289_p0416a21║前天雖有圓光為教體，披光則玅理自露，然有喜
X14n0289_p0416a22║心分別亂動，能障定樂，此天轉寂，故依理發成精
X14n0289_p0416a23║行，而通寂滅樂。由定樂纔通，淨空初顯，故曰少淨。
X14n0289_p0416a24║此中用捨、念、正知三心，所以伏六識，現行離喜支，
X14n0289_p0416b01║是精行也。瑜伽云：由捨、念、正知數修習故，令心踊
X14n0289_p0416b02║躍，俱行喜受，便得除滅。離喜寂靜，與喜相違，樂受
X14n0289_p0416b03║生起。彼於爾時，色身、意身領納受樂及輕安樂，故
X14n0289_p0416b04║說有身受樂。此寂滅樂，由伏第六識故，相似二乘
X14n0289_p0416b05║之寂滅，非生滅既滅，寂滅現前之比。
X14n0289_p0416b06║淨空現前引發無際，身心輕安成寂滅樂，如是一類
X14n0289_p0416b07║名無量淨天。
X14n0289_p0416b08║此三禪第二天也。以伏六識，而似得人空，故曰淨
X14n0289_p0416b09║空現前。此躡前升進也。引發無際者，謂擴而充之，
X14n0289_p0416b10║則喜心愈寂，淨空愈廣，故身受心受，皆得輕安。至
X14n0289_p0416b11║此則滅樂已成，淨空無量，名無量淨。
X14n0289_p0416b12║世界身心，一切圓淨，淨德成就，勝托現前，歸寂滅樂，
X14n0289_p0416b13║如是一類，名徧淨天。
X14n0289_p0416b14║此三禪，第三天也。言前天徹意地樂，止在身心，未
X14n0289_p0416b15║名為徧。今則根身、器界、觸處，無非妙樂。天中玅樂，
X14n0289_p0416b16║至此已極，更無有加。便認此為清淨極樂之鄉，終
X14n0289_p0416b17║身歸托之地。故曰托，曰歸。由彼淨樂，觸處皆得，故
X14n0289_p0416b18║曰徧淨。顯揚論云：謂離喜之樂之所滋潤、徧滋潤、
X14n0289_p0416b19║徧適悅、徧流布者，是謂第三靜慮近分。即此身中，
X14n0289_p0416b20║於一切處，無有少分離喜之樂所不徧滿者，是謂
X14n0289_p0416b21║第三靜慮根本。言近分者，靜慮未滿故。言根本者，
X14n0289_p0416b22║靜慮已滿故。
X14n0289_p0416b23║阿難！此三勝流具大隨順，身心安隱得無量樂，雖非
X14n0289_p0416b24║正得真三摩地，安隱心中歡喜畢具，名為三禪。
X14n0289_p0416c01║此結示三天名三禪也。具大隨順者，言此玅樂無
X14n0289_p0416c02║不隨心順意，故曰大也。身心安隱者，言前初二禪
X14n0289_p0416c03║心有喜受，故多散動，不得身親受樂。今則喜受既
X14n0289_p0416c04║除，身心皆親受無量玅樂，故得安隱。言歡喜畢具
X14n0289_p0416c05║者，是顯身心俱受樂也。謂下地無如是樂及無間
X14n0289_p0416c06║捨，上地有捨而無樂，故諸佛弟子說第三禪具有
X14n0289_p0416c07║能捨及念正知而復受樂，故諸樂中三禪獨勝。地
X14n0289_p0416c08║持目此為樂俱禪，此定功德與徧身樂俱發，故此
X14n0289_p0416c09║天已伏意識，無喜受，有出入，息擾亂，故外感風災，
X14n0289_p0416c10║而風災壞三禪也。
X14n0289_p0416c11║阿難！復次，天人不逼身心，苦因已盡，樂非常住，久必
X14n0289_p0416c12║壞生，苦樂二心俱時頓捨，麤重相滅，淨福性生，如是
X14n0289_p0416c13║一類名福生天。
X14n0289_p0416c14║此四禪第一天也。復次下，結三禪之德。樂非下，顯
X14n0289_p0416c15║三禪之過。苦樂下，正示福生。葢初禪離苦受有憂
X14n0289_p0416c16║受，二禪離憂受有喜受，三禪離喜受有樂受。此天
X14n0289_p0416c17║則知樂受亦不常，以樂久必壞，壞即成苦，故將苦
X14n0289_p0416c18║樂二心一時頓捨。樂既謝滅，則不動之定與捨俱
X14n0289_p0416c19║發，故內心湛然，不苦不樂，名捨念清淨地。瑜伽云：
X14n0289_p0416c20║一切下地災患已斷，謂尋、伺、苦、憂、喜、樂及出入息，
X14n0289_p0416c21║是故此中捨念清淨鮮白。由是此禪心住無動，由
X14n0289_p0416c22║苦樂雙捨故，得麤重相滅。麤重者，即六識分別種
X14n0289_p0416c23║子也。由不受妙樂故，淨福發生，名福生天。地持亦
X14n0289_p0416c24║目此地為捨俱禪。
X14n0289_p0417a01║捨心圓融，勝解清淨，福無遮中，得玅隨順，窮未來際，
X14n0289_p0417a02║如是一類，名福愛天。
X14n0289_p0417a03║此四禪第二天也。前捨心初生，尚未至圓融，至此
X14n0289_p0417a04║則無一毫樂念不捨，故曰捨心圓融。於捨心中，仍
X14n0289_p0417a05║生勝解，於此決定忍可印持，不為異緣所轉，故曰
X14n0289_p0417a06║勝解清淨。由捨心圓融故，淨福亦無遮礙。今在淨
X14n0289_p0417a07║福無遮礙處，有所願求，無不如意，故能得大自在，
X14n0289_p0417a08║窮於未來也。言窮未來者，即福資二路，受報無窮
X14n0289_p0417a09║之義，非真得常住也。言福愛者，謂諸天之福，惟此
X14n0289_p0417a10║天為最可愛，以三災不及故。或此天積福，別有愛
X14n0289_p0417a11║求，即希上二路也。
X14n0289_p0417a12║阿難！從是天中有二岐路，若於先心無量淨光福德
X14n0289_p0417a13║圓明修證而住，如是一類名廣果天。
X14n0289_p0417a14║此四禪第三天也。是天指福愛，有二岐路者：一、直
X14n0289_p0417a15║往道，趣廣果；二、迂僻道，趣無想。先心即指福愛圓
X14n0289_p0417a16║融捨心也。無量淨光即捨俱禪所發定光也。福德
X14n0289_p0417a17║圓明修證而住者，以初禪戒勝，二禪三禪定慧皆
X14n0289_p0417a18║勝，是淨德圓明。至於四禪則全是福報，是淨福圓
X14n0289_p0417a19║明故。從福愛天無量光中修四無量心，滋長福德
X14n0289_p0417a20║證廣大果，名廣果天。色界諸天所感福報至此為
X14n0289_p0417a21║極，以四禪報境惟此三天故。第四無想是福愛之
X14n0289_p0417a22║差支，五不還天是三果聖人之別寓故。問：四禪既
X14n0289_p0417a23║無三災擾亂，何故不常？答：是剎那無常所壞故。
X14n0289_p0417a24║若於捨心雙厭苦樂，精研捨心相續不斷，圓窮捨道
X14n0289_p0417b01║身心俱滅，心慮灰凝經五百劫，是人既以生滅為因，
X14n0289_p0417b02║不能發生不生滅性，初半劫滅後半劫生，如是一類
X14n0289_p0417b03║名無想天。
X14n0289_p0417b04║此四禪之別支也。先心亦指福愛，但廣果厭苦樂
X14n0289_p0417b05║而增修福慧，此天則厭苦樂而精研捨心，此兩天
X14n0289_p0417b06║所以分岐也。首二句躡前精研，下三句顯此天用
X14n0289_p0417b07║功處。精研捨心者，謂以定力深搜細索其捨心也。
X14n0289_p0417b08║相續不斷者，功無間歇也。圓窮捨道者，必欲究竟
X14n0289_p0417b09║盡其捨心也。身心三句，捨定成而尅獲無想異熟
X14n0289_p0417b10║也。言以捨定滅除捨心，故令心慮灰凝暫爾不行，
X14n0289_p0417b11║如夾氷魚如壓石草，不知微細生滅流注，妄謂涅
X14n0289_p0417b12║槃非真涅槃也。經五百劫者，大劫也。言從初生以
X14n0289_p0417b13║至壽終，凡經五百大劫也。是人下，斷其錯修。不得
X14n0289_p0417b14║真果者，以彼生滅為因，不能感不生滅之果也。初
X14n0289_p0417b15║半劫滅者，言初生此天，習定半劫始得滅想。後半
X14n0289_p0417b16║劫生者，此天報盡在四百九十九劫半，後想心復
X14n0289_p0417b17║生也。問：此無想定與滅盡定有何差別？答：滅盡定
X14n0289_p0417b18║既滅第六識，兼滅第七染分。無想但滅六識分別
X14n0289_p0417b19║見，而諸邪見尚未能盡，何況其他。問：身界俱空，此
X14n0289_p0417b20║與四空何異？答：出定則有，故不同也。此三界總有
X14n0289_p0417b21║三十二天，二惟凡位，五惟聖位，其餘皆是凡聖同
X14n0289_p0417b22║居。二惟凡位者，謂大梵天不達業因，惟說我能造
X14n0289_p0417b23║一切天地人物，恃此憍慢輕蔑一切聖人，故聖賢
X14n0289_p0417b24║不居。此無想天亦惟凡住，惟是外道。修無想定者，
X14n0289_p0417c01║生受五百劫無心之報，外道不達妄為涅槃，受報
X14n0289_p0417c02║已畢必起邪見謗阿羅漢，身遭後有復入地獄，以
X14n0289_p0417c03║是聖人亦不居也。五惟聖位者，即下五那含也。
X14n0289_p0417c04║阿難！此四勝流，一切世間諸苦樂境所不能動，雖非
X14n0289_p0417c05║無為真不動地，有所得心功用純熟，名為四禪。
X14n0289_p0417c06║此結示三天，名四禪也。由苦樂雙亡，故心念不動。
X14n0289_p0417c07║聖位第八，證真無為，名不動地，以滅六盡七故。此
X14n0289_p0417c08║之不動，有所得故，非真無為，以彼但能伏六識故。
X14n0289_p0417c09║此聖凡之疆域，判然不濫矣。已上禪天，初禪伏鼻
X14n0289_p0417c10║舌二識，無段食故。二禪伏前五識。三禪伏意識分
X14n0289_p0417c11║別現行，故得玅樂。四禪伏意識分別種子，故得捨
X14n0289_p0417c12║心。總是伏第六分別見惑耳。然則孟子之四十不
X14n0289_p0417c13║動，莊生之死生不動，較之禪天不動，尚如天淵，況
X14n0289_p0417c14║如來真三摩地不動之體，便欲竊而擬之哉。
X14n0289_p0417c15║阿難！此中復有五不還天，於下界中九品習氣俱時
X14n0289_p0417c16║滅盡，苦樂雙亡，下無卜居，故於捨心眾同分中安立
X14n0289_p0417c17║居處。
X14n0289_p0417c18║此明五不還天是此天之別報也。言不還者，即第
X14n0289_p0417c19║三果，以斷盡欲界九品思惑，不復欲界受生故。言
X14n0289_p0417c20║習氣者，即思惑種子，謂貪瞋癡慢任運而起微細
X14n0289_p0417c21║之惑，由彼難除，故分八十一品斷之。葢於三界分
X14n0289_p0417c22║九地，地各分九品，今斷欲界一地九品，故苦亡而
X14n0289_p0417c23║欲界無卜居，復斷上三地各九品，故樂亡而色界
X14n0289_p0417c24║三地無卜居，惟四禪是其同分，故獨於此卜居也。
X14n0289_p0418a01║阿難！苦樂兩亡，闘心不交，如是一類名無煩天。
X14n0289_p0418a02║此名五不還天，第一天也。苦樂未亡時，則欣厭二
X14n0289_p0418a03║心交戰胸中，故煩燥。今既兩亡，則心不交闘，漸入
X14n0289_p0418a04║冷淡，故無煩。煩，燥動也。此天似斷離生喜樂地九
X14n0289_p0418a05║品思惑。
X14n0289_p0418a06║機括獨行，研交無地，如是一類，名無熱天。
X14n0289_p0418a07║此不還第二天也。機，發動也。括，收斂也。言心之或
X14n0289_p0418a08║發或止，毫無苦樂繫著，常行於獨，故曰機括獨行。
X14n0289_p0418a09║前雖闘心不交，尚有交地，今併其交地亦復研盡，
X14n0289_p0418a10║則心如氷壺，清涼透徹，何熱之有。熱，微煩也。此天
X14n0289_p0418a11║似斷定生喜樂地九品思惑。
X14n0289_p0418a12║十方世界，玅見圓澄，更無塵象，一切沉垢，如是一類，
X14n0289_p0418a13║名善見天。
X14n0289_p0418a14║此不還第三天也。煩熱既除，內心澄瑩，發天眼通，
X14n0289_p0418a15║故見量徧十方界，而所見之境，觸處皆玅，故曰玅
X14n0289_p0418a16║見圓澄。塵象是境，沉垢是惑，正顯心境兩忘，故所
X14n0289_p0418a17║見皆善也。此天似斷離喜玅樂地九品思惑。
X14n0289_p0418a18║精見現前陶鑄無礙，如是一類名善現天。
X14n0289_p0418a19║此不還第四天也。範土曰陶，鎔金曰鑄。由天眼既
X14n0289_p0418a20║淨，一見則通，故能鎔鍊自在。若陶冶之鑄物，隨心
X14n0289_p0418a21║成就，更無隔礙，故名善現。前由心闘而所見所現
X14n0289_p0418a22║猶未盡善，此由心不闘而所見所現皆盡善，故曰
X14n0289_p0418a23║善見。善現，此似斷捨念清淨地九品思惑也。
X14n0289_p0418a24║究竟羣幾窮色性？性入無邊際，如是一類名色究竟
X14n0289_p0418b01║天。
X14n0289_p0418b02║此不還第五天也。究竟，研窮也。幾，微也。言窮色而
X14n0289_p0418b03║至於極微也。抑且不但窮色至極微而已，復能窮
X14n0289_p0418b04║色性之性從何處起，則知性色真空，性空真色，清
X14n0289_p0418b05║淨本然，周遍法界，故曰入無邊際。如是而究，方知
X14n0289_p0418b06║色之究竟，名色究竟。此天似斷四空四地三十六
X14n0289_p0418b07║品思惑也。以色究竟是盡色，四空皆究竟離色故
X14n0289_p0418b08║也。
X14n0289_p0418b09║阿難！此不還天，彼諸四禪四位天王，獨有欽聞不能
X14n0289_p0418b10║知見，如今世間曠野深山聖道場地，皆阿羅漢所住
X14n0289_p0418b11║持故，世間麤人所不能見。
X14n0289_p0418b12║此結示五天惟是聖居也。凡生彼天，要是進向那
X14n0289_p0418b13║含身得四禪，發無漏慧，起熏禪業，或起一品乃至
X14n0289_p0418b14║九品，方始得生。凡夫無此熏禪業，故不得生彼。諸
X14n0289_p0418b15║下顯此五天不獨天人不見，即四位天王但欽其
X14n0289_p0418b16║名，不知其心，亦不見其形。以四天修有漏凡定，五
X14n0289_p0418b17║天修無漏聖定，凡聖不相及故，即四位天王亦如
X14n0289_p0418b18║盲瞽，況天人乎？昔雲居膺結庵三峰，經旬不赴堂。
X14n0289_p0418b19║洞山問曰：子近曰何不赴堂？曰：每日有天人送供。
X14n0289_p0418b20║山曰：我將謂汝是個人，猶作這箇見解，汝晚來。膺
X14n0289_p0418b21║晚至，山召曰：不思善，不思惡，是甚麼？膺回庵，寂然
X14n0289_p0418b22║宴坐，天人尋覔三日不見，乃絕。四王之不見五天，
X14n0289_p0418b23║亦猶天人之不見膺師也。如今下以人間例明聖
X14n0289_p0418b24║道場地，若天台、峨眉、五臺等。
X14n0289_p0418c01║阿難！是十八天獨行無交，未盡形累，自此已還名為
X14n0289_p0418c02║色界。
X14n0289_p0418c03║此結屬色界也。孤山曰：獨行無交，以無情欲故。未
X14n0289_p0418c04║盡形累者，尚有色質故。故自色究竟，以至梵眾，皆
X14n0289_p0418c05║色界攝。仲尼曰：我未見好德如好色者也。若以欲
X14n0289_p0418c06║色分兩界，則欲界人好欲心多，而好色者絕無，當
X14n0289_p0418c07║云吾未見好德如好欲者也。
X14n0289_p0418c08║復次，阿難！從是有頂色邊際中，其間復有二種岐路，
X14n0289_p0418c09║若於捨心發明智慧，慧光圓通便出塵界，成阿羅漢
X14n0289_p0418c10║入菩薩乘，如是一類名為回心大阿羅漢。
X14n0289_p0418c11║此標聖獨出也。究竟居色頂，故曰有頂。與無色隣，
X14n0289_p0418c12║故曰色邊際。由三果根有利鈍，故於捨心復分二
X14n0289_p0418c13║路。其利根者，研窮色性，徹見真空，發無漏慧，慧光
X14n0289_p0418c14║圓通，橫出無色，入菩薩乘，名大羅漢。若鈍根者，亦
X14n0289_p0418c15║由捨心，窮盡色陰，生無色界，漸斷漸證，竪出三界
X14n0289_p0418c16║也。
X14n0289_p0418c17║若在捨心，捨厭成就，覺身為礙，銷礙入空，如是一類
X14n0289_p0418c18║名為空處。
X14n0289_p0418c19║此無色界第一天也。謂滅三種色，緣空而入定者，
X14n0289_p0418c20║名空處定。行者厭患色如牢獄，心欲出離，即修觀
X14n0289_p0418c21║智，破色入空，名空處定。首二句，躡前天。覺身下，明
X14n0289_p0418c22║本天。覺身為礙者，覺有身為質礙，而不自在也。銷
X14n0289_p0418c23║礙入空者，修空觀而滅身歸無也。大經云：謂超一
X14n0289_p0418c24║切色想，滅有對想，不念種種想，入無邊虗空，住空
X14n0289_p0419a01║無邊處。釋曰：超一切色想者，超可見有對色也。滅
X14n0289_p0419a02║有對想者，耳、鼻、舌、身識和合想滅故，此滅不可見
X14n0289_p0419a03║有對色也。不念種種想者，不念意識和合想故，意
X14n0289_p0419a04║識分別一切法故，說名種種，此滅不可見無對，即
X14n0289_p0419a05║意識也。入無邊虗空者，謂三色想絕，即入空理，廓
X14n0289_p0419a06║爾無邊，由厭色依空，名為空處。此下四天，皆是不
X14n0289_p0419a07║悟性色真空，而勤劬於銷礙，豈知捨有而之無，是
X14n0289_p0419a08║逃峰而赴壑也。長水曰：捨心有二：一者、若於有頂，
X14n0289_p0419a09║用無漏道，斷惑入空，即樂定那含也；二者、若於廣
X14n0289_p0419a10║果，用有漏道，伏惑入空，即凡夫外道也。
X14n0289_p0419a11║諸礙既銷，無礙無滅，其中惟留阿賴耶識，全於末那
X14n0289_p0419a12║半分徵細，如是一類名為識處。
X14n0289_p0419a13║此無色界第二天也。謂捨空緣識而入定者，名識
X14n0289_p0419a14║處定。行者厭患虗空無邊，緣多則散，能破於定，即
X14n0289_p0419a15║捨虗空，轉心緣識，心與識法相應，名識處定。溫陵
X14n0289_p0419a16║曰：諸礙既銷而無，則不依於色；無礙之無亦滅，則
X14n0289_p0419a17║不依於空。惟留阿賴末那，即厭空依識也。賴耶即
X14n0289_p0419a18║第八識，末那即第七識也。何以末那惟留半分微
X14n0289_p0419a19║細？以轉末那功在第六，以第六分別已伏，末那一
X14n0289_p0419a20║分亦伏；第六俱生現行，末那一分亦現行。故大經
X14n0289_p0419a21║云：超一切虗空無邊處，入無邊識，住識無邊處。釋
X14n0289_p0419a22║曰：心緣內識，作無邊行相，故以為名。初超空無邊
X14n0289_p0419a23║處，是離障。彼何所障？外念為麤故。云何對治？見彼
X14n0289_p0419a24║外念麤，分別過患故。入無邊識，是修行利益也。問：
X14n0289_p0419b01║末那賴耶羅漢未了，凡外那含何以知之？答：此自
X14n0289_p0419b02║佛眼了見，與之作名，非許彼知也。在彼固自以為
X14n0289_p0419b03║離色離空，即是性真而迷，實同無想。法華云：眾生
X14n0289_p0419b04║住於種種諸地，惟有如來如實知之是也。
X14n0289_p0419b05║空色既亡，識心都滅，十方寂然，逈無攸往。如是一類，
X14n0289_p0419b06║名無所有處。
X14n0289_p0419b07║此無色第三天也。若捨識處，心依無所有法而入
X14n0289_p0419b08║定者，名無所有處定。行者厭患於識，三世之識無
X14n0289_p0419b09║邊，緣多則散，故捨緣識轉，心依無所有法，名無所
X14n0289_p0419b10║有處定。首句躡前天識心，即前半分末那。而言都
X14n0289_p0419b11║滅者，憑深定力，伏其現行不行，例如無想之伏六
X14n0289_p0419b12║現行，非如羅漢種現俱斷之謂也。逈無所有者，滅
X14n0289_p0419b13║識定中所證境界，即厭識歸無也。所謂杳杳冥冥
X14n0289_p0419b14║之處，昏昏默默之鄉，外道執為冥諦，老莊呼為混
X14n0289_p0419b15║成，皆在於此。大經云：起一切識無邊處，入無所有
X14n0289_p0419b16║處。釋曰：無所有處者，內外皆無也。超無邊識者，是
X14n0289_p0419b17║明離障。何故須超？事念麤故。云何對治？見麤念事，
X14n0289_p0419b18║分別過患，故入無所有，是明修行利益也。前以捨
X14n0289_p0419b19║外緣內，故為麤念。既無所取，能取亦無，故內外俱
X14n0289_p0419b20║無，斯為利益，名無所有也。
X14n0289_p0419b21║識性不動以滅窮研，於無盡中發宣盡性，如存不存、
X14n0289_p0419b22║若盡非盡，如是一類名為非想非非想處。
X14n0289_p0419b23║此無色第四天也。謂捨二邊之想而入定，名非有
X14n0289_p0419b24║想非無想定。行者厭患無所有處想如癡，有想處
X14n0289_p0419c01║如癰如瘡，更有定名非有想非無想，即捨無所有
X14n0289_p0419c02║處，緣念非有非無想之法，是謂非有想非無想處
X14n0289_p0419c03║定。前以末那為識心，此以第八為識性也。以滅窮
X14n0289_p0419c04║研者，前天既以定力伏末那，此天更加功用研窮
X14n0289_p0419c05║識性而欲滅之，殊不知無金剛慧斷不可滅，此在
X14n0289_p0419c06║不可滅盡處而自謂滅盡，其實若存而非存，似盡
X14n0289_p0419c07║而非盡。若以為存而未盡，則識性不動；以為不存
X14n0289_p0419c08║而盡，猶有滅窮研者在。故大經云：超一切無所有
X14n0289_p0419c09║處，住非有想非無想處。釋曰：超一切無所有處，是
X14n0289_p0419c10║所離障，云何對治無彼無所有？以見麤分過患故。
X14n0289_p0419c11║問：能治既寂無所有，云何名麤？猶有無所有想。故
X14n0289_p0419c12║瑜伽云：先入無所有處定，超過一切有所有想，今
X14n0289_p0419c13║復超過無所有想。故有云：既曰非想，又曰非非想
X14n0289_p0419c14║者，非如無想及滅盡定，以一切諸想皆悉滅盡，惟
X14n0289_p0419c15║有微細想緣無想境轉故。此中所以不出三界者，
X14n0289_p0419c16║由緣無想境即是細想，外道不了，謂為涅槃，未能
X14n0289_p0419c17║無緣，豈離心境？況計此為我，復生愛味。若知此患，
X14n0289_p0419c18║更求上進，求上所緣，竟無所得，無所得故，滅而不
X14n0289_p0419c19║轉，則得滅受想定也。若未得此定，厭想為先，後想
X14n0289_p0419c20║不行，即入無想定矣。此又聖凡一大關鍵處也。
X14n0289_p0419c21║此等窮空不盡空理，從不還天聖道窮者，如是一類
X14n0289_p0419c22║名不迴心鈍阿羅漢。若從無想諸外道天窮空不歸，
X14n0289_p0419c23║迷漏無聞便入輪轉。
X14n0289_p0419c24║此總明聖凡出墜之地也。此等者，總指前四天人
X14n0289_p0420a01║也。初天窮色而歸空，次天窮空而歸識，三天窮識
X14n0289_p0420a02║心以歸無，四天窮識性以歸盡。如此窮空，豈惟不
X14n0289_p0420a03║達圓頓性色真空之旨，即人法二空之理，皆所不
X14n0289_p0420a04║了，而妄欲起心，銷之空之，滅之盡之，豈知終不能
X14n0289_p0420a05║銷空滅盡也。故自五不還天窮空而入此天者，其
X14n0289_p0420a06║根本尚正，俟其八萬劫滿，斷盡思惑，而出三界者，
X14n0289_p0420a07║名鈍根羅漢，以對前有頂之迴心者，故曰鈍也。若
X14n0289_p0420a08║從無想窮空而入此天者，其根本原邪，以彼迷有
X14n0289_p0420a09║漏天，作無為解，故八萬劫受報已滿，無所歸托，便
X14n0289_p0420a10║入淪墜矣。問：經謂無想臨終，謗佛墮獄，安能得入
X14n0289_p0420a11║非想？答：偶或有之，豈無想天人，盡皆爾耶？世尊舉
X14n0289_p0420a12║一以警眾耳。如佛在世時，有一比丘，得四禪，生增
X14n0289_p0420a13║上慢，謂得阿羅漢，不復求進，命欲盡時，見四禪中
X14n0289_p0420a14║陰相，便生邪見，謂無涅槃，佛為欺我，惡邪生故，失
X14n0289_p0420a15║四禪中陰，便見阿鼻中陰相，命終即墮阿鼻獄中。
X14n0289_p0420a16║此等猶是坐禪持戒之人，一念妄證，遂沉苦海，較
X14n0289_p0420a17║今禪人，得少為足，蕩心狂想者，其報又當何如？聖
X14n0289_p0420a18║有明謨，寧不惕然自省哉！
X14n0289_p0420a19║阿難！是諸天上各各天人則是凡夫，業果酬答答盡
X14n0289_p0420a20║入輪。彼之天王即是菩薩，遊三摩地漸次增進，迴向
X14n0289_p0420a21║聖倫所修行路。
X14n0289_p0420a22║此通結三界天人天主凡聖各別也。天人即天之
X14n0289_p0420a23║臣民，是凡夫攝。業果詶答等者，謂因中修十善八
X14n0289_p0420a24║定，而以六欲四禪詶之，故報盡入輪。天王即是菩
X14n0289_p0420b01║薩等者，如華嚴說，初地為閻浮王，二地為輪王，三
X14n0289_p0420b02║地為忉利天王，四地為夜摩天王，乃至十地為摩
X14n0289_p0420b03║醯首羅天王等，此皆菩薩寄位進修不落輪迴者
X14n0289_p0420b04║也。此段當在下文無色界下。
X14n0289_p0420b05║阿難！是四空天身心滅盡定性現前，無業果色從此
X14n0289_p0420b06║逮終，名無色界。
X14n0289_p0420b07║此結屬無色也。前二天色空俱無，是身滅盡。後二
X14n0289_p0420b08║天伏識現行，是心滅盡。由身心俱滅故，定性現前
X14n0289_p0420b09║也。無業果色者，非若欲色二界業報所感根身器
X14n0289_p0420b10║界，以有勝定故，隨化依正，自在受用，所謂定果色
X14n0289_p0420b11║也。此從非想以至空處，統名無色。
X14n0289_p0420b12║此皆不了玅覺明心，積妄發生，妄有三界中間，妄隨
X14n0289_p0420b13║七趣沉溺，補特迦羅各從其類。
X14n0289_p0420b14║此總結三界，此字通該六欲以至非想，皆由不能
X14n0289_p0420b15║了達本有妙覺明心，從迷積迷妄生三界，故諸天
X14n0289_p0420b16║人隨業報盡中間不免，又隨七趣淪溺不得休息
X14n0289_p0420b17║也。補持伽羅，此云數取趣，即中有身也，以能數數
X14n0289_p0420b18║受生取諸趣故。世尊曾以甲頭土問比丘曰：甲頭
X14n0289_p0420b19║土多？地上土多？諸比丘言：地上土多，不可為喻。佛
X14n0289_p0420b20║言：天上命終還生人間者如甲頭土，墮地獄者如
X14n0289_p0420b21║地上土。何以故？以本發阿耨菩提心，或於禪中集
X14n0289_p0420b22║諸福德，方得還生人中聞佛法故。故知淨業純熟
X14n0289_p0420b23║目覩天宮，惡業將成心現地獄，如福德之士執礫
X14n0289_p0420b24║成金，業貧之人變金成礫，礫非金而金現，金非礫
X14n0289_p0420c01║而礫生，金生但是心生，礫現亦從心現，轉變在我
X14n0289_p0420c02║金礫何從？抱疑之徒可曉此旨。
X14n0289_p0420c03║復次，阿難！是三界中復有四種阿修羅類。若於鬼道
X14n0289_p0420c04║以護法力乘通入空，此阿修羅從卵而生，鬼趣所攝。
X14n0289_p0420c05║若於天中降德貶墜，其所卜居隣於日月，此阿修羅
X14n0289_p0420c06║從胎而出，人趣所攝。有修羅王執持世界力洞無畏，
X14n0289_p0420c07║能與梵王及天帝釋四天爭權，此阿修羅因變化有，
X14n0289_p0420c08║天趣所攝。阿難！別有一分下劣修羅，生大海心沉水
X14n0289_p0420c09║穴口，旦遊虗空暮歸水宿，此阿修羅因濕氣有，畜生
X14n0289_p0420c10║趣攝。
X14n0289_p0420c11║此明四種修羅也。梵語阿修羅，此云非天，謂其多
X14n0289_p0420c12║瞋，有天福而無天行故。亦云無端正，以夫醜而婦
X14n0289_p0420c13║美故。亦云無酒，以瞋無和氣，釀酒不成故。言鬼道
X14n0289_p0420c14║者，顯其前因，從鬼道發心也。如護戒、護定、護經、護
X14n0289_p0420c15║呪等，皆名護法，謂從鬼道藉護法力而生此趣，能
X14n0289_p0420c16║乘神通而入。居空界者，約其現果是卵生，以卵從
X14n0289_p0420c17║想生故。約其因，或是三夜叉親住如來座下轉生
X14n0289_p0420c18║者，當是鬼趣攝也。言天中者，指其前因。降德者，謂
X14n0289_p0420c19║在天中有損德而下謫也。卜居隣日月者，以不離
X14n0289_p0420c20║人間，固是胎生，人趣所攝也。執持世界者，謂能驅
X14n0289_p0420c21║役鬼神，興災興福。力洞無畏者，言其力量廣大，通
X14n0289_p0420c22║貫人天，故心無怖畏。經稱化身十六萬八千由旬，
X14n0289_p0420c23║手撼須彌，諸天震恐，帝釋四天常與鬬戰。今言梵
X14n0289_p0420c24║王亦爭者，或帝釋不勝，則梵王以下俱助力也。若
X14n0289_p0421a01║力不能勝，則藏身入藕絲孔中，約可大可小，知是
X14n0289_p0421a02║化生，力與天等，是天趣攝也。四種之中，此為最勝，
X14n0289_p0421a03║故稱王以別，即羅睺阿修羅王也。生海心水口者，
X14n0289_p0421a04║經稱毗摩質多阿修羅王，此云響高，亦名穴居，謂
X14n0289_p0421a05║在大海水底出大音聲，唱言我是毗摩質多，住在
X14n0289_p0421a06║海穴，能波海水出聲，疑即是類。以居水底是濕生，
X14n0289_p0421a07║以下劣故是畜生攝。正法念經云：修羅衣食自然，
X14n0289_p0421a08║冠纓衣服純以七寶，鮮潔同天，所䬸飲食隨念而
X14n0289_p0421a09║生，悉皆百味，惟彼凡所食時，末後一口變為青泥。
X14n0289_p0421a10║是故經說不如人也。
X14n0289_p0421a11║阿難，如是地獄、餓鬼、畜生、人及神仙、天洎脩羅，精研
X14n0289_p0421a12║七趣，皆是昏沉諸有為相，妄想受生，妄想隨業，於玅
X14n0289_p0421a13║圓明無作本心，皆如空華，元無所著，但一虗妄，更無
X14n0289_p0421a14║由緒。
X14n0289_p0421a15║此總結虗妄也。言精細研究七趣之由，皆是發潤
X14n0289_p0421a16║二種妄想為惑業因，故隨妄想而受生，亦因妄想
X14n0289_p0421a17║而受報也。若於圓明無作本心，照此昏沉諸有為
X14n0289_p0421a18║相，直如空中之華，無著落處，惟是一槩虗妄而已，
X14n0289_p0421a19║更無根本由緒為生起也。故宗鏡問云：平等空門，
X14n0289_p0421a20║一心玅旨，既善惡無際，凡聖皆圓，何乃潤受有差，
X14n0289_p0421a21║苦樂不等？答：萬事由人自造，唯心一理無虧。善惡
X14n0289_p0421a22║但自念生，果報豈從他得？是以西施愛江，嫫母嫌
X14n0289_p0421a23║鏡，實為癡也。故知此心是凡聖之宅，根境之源。只
X14n0289_p0421a24║為凡夫執作賴耶，成生死苦惱之因；聖者達為藏
X14n0289_p0421b01║心，受涅槃常樂之果。若云賴耶，則有名無體，以情
X14n0289_p0421b02║執為有，不究竟故，故當證時，其名即捨。若云藏心，
X14n0289_p0421b03║則有名有體，以是本有，非情執故，盡未來際，其名
X14n0289_p0421b04║不斷。若念念昧如來法界之性，步步造眾生業果
X14n0289_p0421b05║之因，惡業日增，苦緣無盡，於安隱處生衰惱心，向
X14n0289_p0421b06║解脫中成繫縛果，受𦦨口針咽之體，經劫而飢火
X14n0289_p0421b07║焚燒，作披毛戴角之身，觸目而網羅縈絆，或墮無
X14n0289_p0421b08║間獄，抱劇苦而長處火輪，或生修羅宮，起鬬爭而
X14n0289_p0421b09║恒雨刀劍，或暫居人界，剎那而八苦交煎，或偶處
X14n0289_p0421b10║天宮，倐忽而五衰相現，皆為不知如來藏心遺失，
X14n0289_p0421b11║惟識玅性，背真慈父，傭賃外方，捨大智王，依投他
X14n0289_p0421b12║國，是以諸佛驚入火宅，祖師特地西來，指真歸而
X14n0289_p0421b13║不歸，示正見而弗見，都為藏識熏處，無始堅牢，執
X14n0289_p0421b14║情厚而如萬疊氷崖，疑根深而似千重闇室。今者
X14n0289_p0421b15║廣明深奧，直示一心，可謂會性天於此時，更無異
X14n0289_p0421b16║種，定父子於今日，惟一家風，凡有知者，自宜深究。
X14n0289_p0421b17║阿難！此等眾生不識本心受此輪迴，經無量劫不得
X14n0289_p0421b18║真淨，皆由隨順殺、盜、婬故。反此三種，則又出生無殺、
X14n0289_p0421b19║盜、婬，有名鬼倫，無名天趣，有無相傾起輪迴性。若得
X14n0289_p0421b20║妙發三摩提者，則妙常寂，有無二無，無二亦滅，尚無
X14n0289_p0421b21║不殺、不偷、不婬，云何更隨殺、盜、婬事？
X14n0289_p0421b22║此言迷時妄有，悟後元無也。本心者，即玅圓明無
X14n0289_p0421b23║作本心也。言此等七趣眾生，皆由不識本心，受此
X14n0289_p0421b24║輪轉，雖經多劫，不得真淨，而常居妄染。此由隨順
X14n0289_p0421c01║殺、盜、婬故，而成三惡；既又反此殺、盜、婬故，而成三
X14n0289_p0421c02║善。有三惡，則下墜三塗；無三惡，則上昇天界。由彼
X14n0289_p0421c03║善惡有無，互相傾奪，故上昇下墜，亦輪轉無窮。既
X14n0289_p0421c04║善惡皆屬輪迴，必得發此無善無惡妙三摩心，則
X14n0289_p0421c05║即妙即常即寂矣。若得入此三摩地中，則善惡二
X14n0289_p0421c06║塗，昇沉二果，當時滅盡，得證人空，超出三界。故曰：
X14n0289_p0421c07║有無二無。不但善惡二性，當時銷滅，即無二之性，
X14n0289_p0421c08║亦不可得。故曰：無二亦滅。此則不但超生死，更超
X14n0289_p0421c09║小乘涅槃矣。如是則尚無無二，云何隨二？故曰：如
X14n0289_p0421c10║是尚不見有不殺、不盜、不婬之事，云何更隨殺、盜、
X14n0289_p0421c11║淫事哉？
X14n0289_p0421c12║阿難，不斷三業，各各有私，因各各私，眾私同分，非無
X14n0289_p0421c13║定處，自妄發生，生妄無因，無可尋究。汝勗修行，欲得
X14n0289_p0421c14║菩提，要除三惑。不盡三惑，縱得神通，皆是世間有為
X14n0289_p0421c15║功用，習氣不除，落於魔道。雖欲除妄，倍加虗偽，如來
X14n0289_p0421c16║說為可憐憫者。汝妄自造，非菩提咎。作是說者，名為
X14n0289_p0421c17║正說；若他說者，即魔王說。
X14n0289_p0421c18║此結答問辭，而戒勗真修也。前問云：為有定處，為
X14n0289_p0421c19║復自然彼彼發業，各各私受？故牒答云：因不斷此
X14n0289_p0421c20║三種善惡業故，各各私造。因各各私造故，在眾私
X14n0289_p0421c21║同分之中，非無定處。正言造業私而受報，則有定
X14n0289_p0421c22║處也。然此定處，從何所來？元是自妄之所招感。既
X14n0289_p0421c23║所生是妄，實無有因，故不可究其起處也。勗，勉力
X14n0289_p0421c24║也。三惑，即三惡三善之根本也。三業根於惑起，故
X14n0289_p0422a01║直指其本而令斷也。若不斷惑本，縱得五通，皆是
X14n0289_p0422a02║有為，非無漏道。以但伏現行，習氣不除，不得漏盡，
X14n0289_p0422a03║必落魔道。雖欲除妄，是以火救火，名之益多。此如
X14n0289_p0422a04║來之所大哀而深愍者，由阿難初問：佛體真實，云
X14n0289_p0422a05║何復有諸趣？故答云：汝妄自造，非佛體有咎也。菩
X14n0289_p0422a06║提，即佛體也。故復警云：若使末世勸人離此三種
X14n0289_p0422a07║者，此人即為佛說。若末世讚此三種以為無礙者，
X14n0289_p0422a08║此人即是魔說也。是則必斷三惑，方能得入真三
X14n0289_p0422a09║摩地也。已上詳明七趣竟。下詳辯魔境。
X14n0289_p0422a10║即時，如來將罷法座，於師子座攬七寶几，迴紫金山，
X14n0289_p0422a11║再來凭倚，普告大眾及阿難言：汝等有學緣覺、聲聞，
X14n0289_p0422a12║今日迴心趣大菩提無上妙覺。吾今已說真修行法，
X14n0289_p0422a13║汝猶未識；修奢摩他、毗婆舍那微細魔事，魔境現前，
X14n0289_p0422a14║汝不能識。洗心非正，落於邪見，或汝陰魔，或復天魔，
X14n0289_p0422a15║或著鬼神，或遭魑魅，心中不明，認賊為子。又復於中
X14n0289_p0422a16║得少為足，如第四禪無聞比丘，妄言證聖，天報已畢，
X14n0289_p0422a17║衰相現前，謗阿羅漢，身遭後有，墮阿鼻獄。汝應諦聽，
X14n0289_p0422a18║吾今為汝子細分別。阿難起立，并其會中同有學者，
X14n0289_p0422a19║歡喜頂禮，伏聽慈誨。
X14n0289_p0422a20║先明世尊無問自說，良以世尊一往直示真修行
X14n0289_p0422a21║路，而阿難等尚未親歷，不知途中艱阻。世尊是過
X14n0289_p0422a22║來人，險阻艱虞，歷歷自試，故將罷座而迴身復留，
X14n0289_p0422a23║一一指明途中所遇，令其自識，預備不虞。此如愛
X14n0289_p0422a24║子遠行，慈母於臨行時，付囑途中善為之語。如來
X14n0289_p0422b01║不盡之慈，意亦如此。汝等下，叮嚀魔之當識也。真
X14n0289_p0422b02║修行法，即指反聞一門也。言我雖為汝等指出奢
X14n0289_p0422b03║摩他中妙修行路，汝猶未明路中所發魔事最為
X14n0289_p0422b04║微細，不知不覺忽爾現前，皆能契合人心，又不識
X14n0289_p0422b05║其為邪為正。若汝胸中有一毫邪心未曾洗淨，彼
X14n0289_p0422b06║則乘此一毫之隙，便能勾汝入邪見矣。言陰魔者，
X14n0289_p0422b07║即色陰中初心自現，不自外來者也。天魔、鬼神、魑
X14n0289_p0422b08║魅，皆受、想二陰所現者也。言正當魔現之時，要曾
X14n0289_p0422b09║辨得一副辯龍蛇眼，不為彼惑。若道眼不明，為彼
X14n0289_p0422b10║所轉，遂認賊為子，立使家寶劫盡矣。心、見二魔，皆
X14n0289_p0422b11║無外境，以行陰、識陰所現者，皆是自心邪見，得少
X14n0289_p0422b12║為足之過也。如第下，舉一例諸。言無聞者，但修無
X14n0289_p0422b13║想為極則事，不樂聞法，不知正修，自謂成無上道。
X14n0289_p0422b14║及報將盡，想心復生，衰相亦現，不知自己本非證
X14n0289_p0422b15║聖，反謗聖人身遭後有，坐謗法故，遂墮地獄。其毒
X14n0289_p0422b16║如此，可不畏哉！汝等回心趨大菩提，豈可不知其
X14n0289_p0422b17║利害耶？故我為汝仔細分別，非草草也。若據下文，
X14n0289_p0422b18║無學破除四陰，惟識陰未破耳。
X14n0289_p0422b19║佛告阿難及諸大眾：汝等當知，有漏世界十二類生，
X14n0289_p0422b20║本覺妙明，覺圓心體，與十方佛無二無別。由汝妄想，
X14n0289_p0422b21║迷理為咎，癡愛發生。生發徧迷，故有空性；化迷不息，
X14n0289_p0422b22║有世界生。則此十方微塵國土非無漏者，皆是迷頑
X14n0289_p0422b23║妄想安立。當知虗空生汝心內，猶如片雲點太清裏，
X14n0289_p0422b24║況諸世界在虗空耶？汝等一人發真歸元，十方世界
X14n0289_p0422c01║悉皆銷殞，云何空中所有國土而不振裂？
X14n0289_p0422c02║此言動魔之由。葢謂本覺圓明，生佛無二。良由妄
X14n0289_p0422c03║想一動，遂迷此覺圓心體，而成過咎。於是發業潤
X14n0289_p0422c04║生二種無明，瞥爾發生。既一生已，則覺體徧迷，遂
X14n0289_p0422c05║成空性，所謂晦昧為空也。既一迷此，於是化迷不
X14n0289_p0422c06║息，遂生世界，所謂依空立世界也。是則十方有漏
X14n0289_p0422c07║微塵國土，皆依妄想建立，豈知空生大覺。若雲點
X14n0289_p0422c08║太清，已是微眇，況復依空所立世界，其微眇益可
X14n0289_p0422c09║知已。且舉世之人，盡皆發妄不息，循聲逐色，無發
X14n0289_p0422c10║真者，所以世界安立如故。若使一人發真歸元，則
X14n0289_p0422c11║虗空粉粹，大地平沉，況依虗空所有國土，而不振
X14n0289_p0422c12║裂者耶？問：自古至今，發真不少，何故世界宛然如
X14n0289_p0422c13║故？答：世界元是眾生共業所感，一人發真，一人之
X14n0289_p0422c14║世界銷殞。若舉世界人發真，則舉世界悉銷殞矣。
X14n0289_p0422c15║葢世界既從妄想生而建立，必由妄想盡而後銷
X14n0289_p0422c16║殞也。是以妄想盡者見銷殞，妄想不盡者世界猶
X14n0289_p0422c17║然建立也。
X14n0289_p0422c18║汝輩修禪飾三摩地，十方菩薩及諸有漏大阿羅漢，
X14n0289_p0422c19║心精通脗當處湛然。一切魔王及與鬼神諸凡夫天，
X14n0289_p0422c20║見其宮殿無故崩裂，大地振坼水陸飛騰無不驚慴，
X14n0289_p0422c21║凡夫昏暗不覺遷訛。彼等咸得五種神通，惟除漏盡
X14n0289_p0422c22║戀此塵勞，如何令汝摧裂其處？是故鬼神及諸天魔
X14n0289_p0422c23║魍魎妖精，於三昧時僉來惱汝。
X14n0289_p0422c24║此言動魔致亂也。飾，嚴防也。言汝等修禪，正當發
X14n0289_p0423a01║真時，與諸聖賢氣味相投，心精通脗，混合為一，故
X14n0289_p0423a02║當處湛然，清淨不動，不相惱亂。魔王，即天魔也。鬼
X14n0289_p0423a03║神，即一切精靈也。凡夫天，即無想天也。水居，即河
X14n0289_p0423a04║精、海精之類。陸居，即山林土地、川岳鬼神之類。飛
X14n0289_p0423a05║騰，即空居，如大力鬼王、飛行夜叉之類。言行人正
X14n0289_p0423a06║當發真之時，大地震驚，宮殿崩裂，而魔王之在水
X14n0289_p0423a07║居、陸居及空居飛騰者，無不驚怖。惟下界凡夫，未
X14n0289_p0423a08║得五通，瞢然不覺，訛言地震，故無驚恐。彼等魔王
X14n0289_p0423a09║神鬼，咸得五通，未除習漏，既戀塵勞，決定不容崩
X14n0289_p0423a10║裂宮殿，各各恃其所能，惟欲破壞禪定，故僉來惱
X14n0289_p0423a11║亂也。
X14n0289_p0423a12║然彼諸魔雖有大怒，彼塵勞內汝妙覺中，如風吹光、
X14n0289_p0423a13║如刀斷水，了不相觸。汝如沸湯、彼如堅氷，煖氣漸隣
X14n0289_p0423a14║不日銷殞，徒恃神力但為其客成就破亂。由汝心中
X14n0289_p0423a15║五陰主人，主人若迷客得其便，當處禪那覺悟無惑，
X14n0289_p0423a16║則彼魔事無奈汝何。陰銷入明，則彼羣邪咸受幽氣，
X14n0289_p0423a17║明能破暗近自銷殞，如何敢留擾亂禪定？若不明悟
X14n0289_p0423a18║被陰所迷，則汝阿難必為魔子成就魔人，如摩登伽
X14n0289_p0423a19║殊為眇劣。彼惟呪汝破佛律儀，八萬行中秪毀一戒，
X14n0289_p0423a20║心清淨故尚未淪溺，此乃隳汝寶覺全身，如宰臣家
X14n0289_p0423a21║忽逢籍沒，宛轉零落無可哀救。
X14n0289_p0423a22║此明悟則無咎，迷則受邪也。以彼是塵勞中物，汝
X14n0289_p0423a23║為妙覺中人，故雖大怒，不能加害。正如風刀之吹
X14n0289_p0423a24║光斷水，終不能令光水之有動損也。不但不能加
X14n0289_p0423b01║害，而汝反能化彼。喻如沸湯之近堅氷，暖氣逼而
X14n0289_p0423b02║堅氷自銷矣。彼雖恃其五種神通，猶是外客。客從
X14n0289_p0423b03║外來，尚易看待。成就破亂，不在於客，悉由主人。若
X14n0289_p0423b04║使主人心中不明，認賊為子，客則乘間而入，為亂
X14n0289_p0423b05║為虐。若使主人當處禪那，惺惺了了，不受顢頇，縱
X14n0289_p0423b06║彼魔力雖強，無由動汝。所以不能奈何汝者，由汝
X14n0289_p0423b07║陰氣已銷，已得大光明藏，彼則咸受幽氣，住於昏
X14n0289_p0423b08║沉冥漠之鄉。彼若隣近光明，幽氣自然銷殞。正如
X14n0289_p0423b09║梟之入晝，羅剎之向陽，尚不可見，安敢久留擾亂
X14n0289_p0423b10║汝之禪定耶？若使五陰主人，心不明悟，見虗幻境，
X14n0289_p0423b11║或生恐怖，或生愛著，被陰所迷，反墮彼類矣。是則
X14n0289_p0423b12║化家為國亦由汝，喪身亡家亦由汝也。即如摩登，
X14n0289_p0423b13║其人眇劣，縱能呪汝，秪破一戒，其害尚小。況汝心
X14n0289_p0423b14║猶清淨，未至淪溺。若此等魔王，又非眇劣之比，寶
X14n0289_p0423b15║覺全身，又非一戒之比，為害甚大。喻如宰臣之家，
X14n0289_p0423b16║忽遭天王籍沒，則不但失官罷職，而身且不免於
X14n0289_p0423b17║刑戮。是則展轉日就零落，縱有神力，其可救乎？
X14n0289_p0423b18║阿難當知，汝坐道場銷落諸念，其念若盡，則諸離念
X14n0289_p0423b19║一切精明，動靜不移憶忘如一，當住此處入三摩提。
X14n0289_p0423b20║如明目人處大幽暗，精性妙淨心未發光，此則名為
X14n0289_p0423b21║色陰區宇。若目明朗，十方洞開無復幽黯，名色陰盡，
X14n0289_p0423b22║是人則能超越劫濁。觀其所由，堅固妄想以為其本。
X14n0289_p0423b23║此敘色陰始終之相也。由未破已破，境相不同，故
X14n0289_p0423b24║先明其始終。坐道場有二：坐八角壇等，是事道場；
X14n0289_p0423c01║於一切反聞專注，心不流逸，是理道場。銷落諸念
X14n0289_p0423c02║等者，謂專注反聞已久，萬念自離，圓覺所謂居一
X14n0289_p0423c03║切時，不起妄念也。此離念相，猶如虗空，於一切時，
X14n0289_p0423c04║惺惺不昧，了了常知，故曰離念精明。於是與動靜
X14n0289_p0423c05║之境無干，憶忘之識無預，此正打成一片時也。當
X14n0289_p0423c06║住此離念精明之處，便可入耳根圓照三昧矣。然
X14n0289_p0423c07║為色陰所覆，心未發光，故目前所見，惟是黑暗。此
X14n0289_p0423c08║黑暗相，即是色陰，區局性真，如屋宇然，故名色陰
X14n0289_p0423c09║區宇，此即色陰未破之相也。若使心光發洩，障礙
X14n0289_p0423c10║皆通，即肉眼所見，十方洞明，而前之黑暗，皆化成
X14n0289_p0423c11║光明，內徹五藏，外徹山河，天上人間，悉如指掌，即
X14n0289_p0423c12║前十方國土，皎然清淨時，此即色陰已破之相也。
X14n0289_p0423c13║由此色陰，元從空晦暗中結暗所成，故一有此色，
X14n0289_p0423c14║便成劫濁，此濁離彼，色陰無體，故色陰盡而劫濁
X14n0289_p0423c15║超也。至此始知色陰之由，元從堅固妄想之所凝
X14n0289_p0423c16║結，由妄想故，堅執外四大為我所，又堅執內四大
X14n0289_p0423c17║為我，而成此色陰黑暗之體也。
X14n0289_p0423c18║阿難！當在此中精研玅明，四大不織，少選之間，身能
X14n0289_p0423c19║出礙，此名精明流逸前境。斯但功用暫得如是，非為
X14n0289_p0423c20║聖證。不作聖心，名善境界；若作勝解，即受羣邪。
X14n0289_p0423c21║此下十種，明色陰中間將破未破之相也。先明外
X14n0289_p0423c22║徹，良以藏心統含四土，不離當處，不隔毫端。秪因
X14n0289_p0423c23║色陰所覆，豈惟不見上三，即同居一土，現前朗然
X14n0289_p0423c24║者，不能也。今入定者，既捨一區之明，全處無邊之
X14n0289_p0424a01║暗，當色陰未開之際，在此離念精明之地，正好著
X14n0289_p0424a02║力精究，研窮此玅明性。由斯研究，故得四大虗融，
X14n0289_p0424a03║如雲如影，世界不相交織。故少頃之間，此身透牆
X14n0289_p0424a04║過壁，了無隔礙。斯由定中加功用行，逼拶之極，偶
X14n0289_p0424a05║令心光洩露，暫得前境虗融，隨得隨失，不同證果
X14n0289_p0424a06║聖人一得永得也。若使行人得遇此境現前，平平
X14n0289_p0424a07║坦坦，毫不介意，動止尋常，不生歡喜，依然只是顧
X14n0289_p0424a08║話頭，亦足驗其功夫得力處，誠為善境。若行人自
X14n0289_p0424a09║無識見，又無涵養，若暫遇此境，妄言證聖，則魔得
X14n0289_p0424a10║其便，可乘間而入，向後漸成大害矣。故先德云：纔
X14n0289_p0424a11║有所重，即非沙門。又云：但盡凡情，別無聖解。
X14n0289_p0424a12║阿難！復以此心精研玅明，其身內徹，是人忽然於其
X14n0289_p0424a13║身內拾出蟯蛔，身相宛然，亦無傷毀，此名精明流溢
X14n0289_p0424a14║形體。斯但精行暫得如是，非為聖證。不作聖心，名善
X14n0289_p0424a15║境界；若作聖解，即受羣邪。
X14n0289_p0424a16║此明內徹也。內徹者，心光忽然透徹身內，反觀五
X14n0289_p0424a17║藏，親見蟯蛔，以手拈出，而身無傷毀。此是精光流
X14n0289_p0424a18║溢形體，暫得如是，不可為常。所謂路途之樂，終未
X14n0289_p0424a19║到家者也。
X14n0289_p0424a20║又以此心內外精研，其時魂魄、意志、精神，除執受身，
X14n0289_p0424a21║餘皆涉入，互為賓主。忽於空中聞說法聲，或聞十方
X14n0289_p0424a22║同敷密義，此名精魄遞相離合，成就善種。暫得如是，
X14n0289_p0424a23║非為聖證。不作聖心，名善境界；若作聖解，即受羣邪。
X14n0289_p0424a24║此明內外俱徹也。醫經云：魂藏於肝，魄藏於肺，意
X14n0289_p0424b01║藏於脾，志藏於膽，精藏於腎，神藏於心。除執受身，
X14n0289_p0424b02║餘皆涉入者，謂除此第八執受之身，安然不改，其
X14n0289_p0424b03║餘魂魄等，皆失其故位，而遞相涉入也。互為賓主
X14n0289_p0424b04║者，一為主，而餘五為賓也。聞空中說法者，聞一處
X14n0289_p0424b05║說法也。十方同敷者，聞十方說法也。遞相離合者，
X14n0289_p0424b06║岳師謂或精離本位而合於魂，或魂離本位而合
X14n0289_p0424b07║於精等。葢離即失本位，而合則就他位也。此由初
X14n0289_p0424b08║聞六根互用，熏成善種，故於定中偶一發露，非若
X14n0289_p0424b09║聖人證入圓通，一得永得也。環師云：夙昔聞熏，自
X14n0289_p0424b10║能發揮而有所聞也。今夫刻意凝神，討論之極，則
X14n0289_p0424b11║奇文麗藻，未甞經意，往往煥然得於夢寐，則精神
X14n0289_p0424b12║激發，神者偶現，類可知也。
X14n0289_p0424b13║又以此心澄露皎徹，內光發明，十方徧作閻浮檀色，
X14n0289_p0424b14║一切種類化為如來。于時忽見毗盧遮那踞天光臺，
X14n0289_p0424b15║千佛圍繞，百億國土及與蓮華俱時出現，此名心魂
X14n0289_p0424b16║靈悟所染。心光研明，照諸世界，暫得如是，非為聖證。
X14n0289_p0424b17║不作聖心，名善境界；若作聖解，即受羣邪。
X14n0289_p0424b18║此明現佛境也。此由反聞功勝，心體益明，故澄露
X14n0289_p0424b19║皎徹，始覺之智融透，而本覺之心發明，故所見一
X14n0289_p0424b20║切色是佛色，一切形是佛形也。梵語毗盧遮那，此
X14n0289_p0424b21║云光明，徧照百億國土及蓮華等，所謂一華百億
X14n0289_p0424b22║國，一國一釋迦是也。此亦宿昔耳根曾聞梵網等
X14n0289_p0424b23║經，而心靈所染習氣，今由研究，故心光發明，照諸
X14n0289_p0424b24║世界，偶一發露耳，非一證永證也。
X14n0289_p0424c01║又以此心，精研玅明，觀察不停，抑按降伏，制止超越。
X14n0289_p0424c02║於時忽然十方虗空，成七寶色，或百寶色，同時遍滿，
X14n0289_p0424c03║不相留礙，青黃赤白，各各純現，此名抑按功力逾分。
X14n0289_p0424c04║暫得如是，非為聖證。不作聖心，名善境界。若作聖解，
X14n0289_p0424c05║即受羣邪。
X14n0289_p0424c06║此明空成寶色也。始由晦昧為空，結暗為色。今反
X14n0289_p0424c07║聞功切，用心緜密，毫無間斷，於過去之念更加抑
X14n0289_p0424c08║按，現在之念更加降伏，未來之念更加制止。如是
X14n0289_p0424c09║用功，鞭逼太過，忽見虗空成七寶色，或百寶色，或
X14n0289_p0424c10║青黃赤白等色。此由玅明逼極，煥散而現，故見如
X14n0289_p0424c11║此種種異境，非實證也。
X14n0289_p0424c12║又以此心，研究澄徹，精光不亂，忽於夜半，在暗室內，
X14n0289_p0424c13║見種種物，不殊白晝，而暗室物，亦不除滅，此名心細。
X14n0289_p0424c14║密澄其見，所視洞幽，暫得如是，非為聖證。不作聖心，
X14n0289_p0424c15║名善境界；若作聖解，即受羣邪。
X14n0289_p0424c16║此明暗中見物也。精光不亂者，心光凝定，明暗不
X14n0289_p0424c17║移也。見種種物等者，非室中元有之物，是暗中所
X14n0289_p0424c18║現，如鬼神精魅，及奇形怪狀之物。而此暗室所有
X14n0289_p0424c19║之物，猶然如故。葢鬼神精魅，恒雜人居，互不相見。
X14n0289_p0424c20║今由用心細密，而見亦密澄，故尋常所不見者，今
X14n0289_p0424c21║皆洞見也。此亦研究澄徹之功，暫時發露，非真得
X14n0289_p0424c22║常光，古今如一也。
X14n0289_p0424c23║又以此心圓入虗融，四體忽然同於草木，火燒刀割，
X14n0289_p0424c24║曾無所覺。又則火光不能燒爇，縱割其肉，猶如削木，
X14n0289_p0425a01║此名塵併。排四大性，一向入純，暫得如是，非為聖證。
X14n0289_p0425a02║不作聖心，名善境界；若作聖解，即受羣邪。
X14n0289_p0425a03║此明身同草木也。圓入虗融者，謂反聞功切，純覺
X14n0289_p0425a04║遺身，故四體同於草木，燒亦不覺，研亦不知。由不
X14n0289_p0425a05║覺不知，故火不能燒，刀不能傷也。此名下，出其不
X14n0289_p0425a06║覺不傷之由。環師所謂五塵併銷，四大排遣，純覺
X14n0289_p0425a07║遺身，故無傷觸也。此亦暫時發露，非真得性色真
X14n0289_p0425a08║空也。
X14n0289_p0425a09║又以此心，成就清淨。淨心功極，忽見大地，十方山河，
X14n0289_p0425a10║皆成國土，具足七寶，光明徧滿。又見恒沙諸佛如來，
X14n0289_p0425a11║徧滿空界，樓殿華麗。下見地獄，上觀天宮，得無障礙。
X14n0289_p0425a12║此名欣厭。凝想日深，想久化成，非為聖證。不作聖心，
X14n0289_p0425a13║名善境界。若作聖解，即受羣邪。
X14n0289_p0425a14║此明覩界覩佛也。淨心功極者，言心淨之功，至此
X14n0289_p0425a15║已極也。忽見佛國者，同居淨土也。又見諸佛者，見
X14n0289_p0425a16║淨土現在如來也。又見地獄天宮者，同居穢土也。
X14n0289_p0425a17║由淨心功極故，徹上徹下，若淨若穢，無不洞矚。此
X14n0289_p0425a18║由聞教中淨穢二土，隨起欣淨厭染之念，熏習成
X14n0289_p0425a19║穢，凝想久而化成，偶一發露，非真得寂光土也。
X14n0289_p0425a20║又以此心研究深遠，忽於中夜遙見遠方市井、街巷、
X14n0289_p0425a21║親族、眷屬，或聞其語，此名迫心，逼極飛出，故多隔見，
X14n0289_p0425a22║非為聖證。不作聖心，名善境界；若作聖解，即受羣邪。
X14n0289_p0425a23║此明遙見遙聞也。研究深遠者，謂用心研究到極
X14n0289_p0425a24║深最遠處，遂令心光逼極飛出，故障隔處皆能見
X14n0289_p0425b01║聞也。此亦暫時光景，然非實證無邊剎海不隔毫
X14n0289_p0425b02║端也。
X14n0289_p0425b03║又以此心，研究精極，見善知識，形體變移。少選無端，
X14n0289_p0425b04║種種遷改，此名邪心，含受魑魅。或遭天魔，入其心腹，
X14n0289_p0425b05║無端說法，通達玅義，非為聖證。不作聖心，魔事銷歇；
X14n0289_p0425b06║若作聖解，即受羣邪。
X14n0289_p0425b07║此明見知識也。研究精極者，謂研究之功，已到至
X14n0289_p0425b08║精至極之地，實與諸佛心精脗合，而色陰將破之
X14n0289_p0425b09║時，故魔心震驚，而魔擾亦於此兆端也。見善知識
X14n0289_p0425b10║種種變遷者，是行人自見此所見知識，元是行人
X14n0289_p0425b11║曾有邪心，含受邪種，至此忽然發露，非真見聖。或
X14n0289_p0425b12║是魔入行人身中，持其心神，故令行人無端說法，
X14n0289_p0425b13║又能通達玅義，以漸發其狂慧，非實證聖也。行人
X14n0289_p0425b14║至此，雖不為色陰拘攣，復為魔罥繫縛，故用心者，
X14n0289_p0425b15║不可不密也。
X14n0289_p0425b16║阿難！如是十種禪那現境皆是色陰，用心交互故現
X14n0289_p0425b17║斯事。眾生頑迷不自忖量，逢此現前迷不自識謂言
X14n0289_p0425b18║登聖，大妄語成墮無間獄。汝等當依如來滅後，於末
X14n0289_p0425b19║法中宣示斯義，無令天魔得其方便，保持覆護成無
X14n0289_p0425b20║上道。
X14n0289_p0425b21║此勉令覆護也。言此禪那所現十境，皆是行人自
X14n0289_p0425b22║己禪觀，與堅固妄想交攻互戰，或勝或負，現此十
X14n0289_p0425b23║事。如一善境現，即是觀力勝妄想。若暫現復隱，是
X14n0289_p0425b24║妄想勝觀力。由互出互入，不得互融，此魔之所以
X14n0289_p0425c01║乘間而入也。眾生頑迷，不自忖量己之見地與佛
X14n0289_p0425c02║何似，功用與佛何如，逢此境現，便為聖證。是未得
X14n0289_p0425c03║謂得，未證謂證，大妄語成，墮無間獄。所謂初證於
X14n0289_p0425c04║天，後入於地也。汝當以此義傳示將來修禪觀者，
X14n0289_p0425c05║令彼曉了，無令天魔得其方便。言保持覆護者，保
X14n0289_p0425c06║謂保任，持謂維持，覆謂遮覆，護謂衛護。謂當以神
X14n0289_p0425c07║力冥加，不令至惑也。色陰魔相已竟。
X14n0289_p0425c08║阿難，彼善男子修三摩地，奢摩他中色陰盡者，見諸
X14n0289_p0425c09║佛心如明鏡中顯現其像，若有所得而未能用，猶如
X14n0289_p0425c10║魘人手足宛然見聞不惑，心觸客邪而不能動，此則
X14n0289_p0425c11║名為受陰區宇。若魘咎歇，其心離身返觀己面，去住
X14n0289_p0425c12║自由無復留礙，名受陰盡。是人則能超越見濁，觀其
X14n0289_p0425c13║所由，虗明妄想以為其本。
X14n0289_p0425c14║此明受陰未破已破之相也。修三下六句，躡前色
X14n0289_p0425c15║陰已盡，見諸佛心如鏡現像，此正奢摩他已成之
X14n0289_p0425c16║相也。故圓覺云：寂靜奢摩他，如鏡照諸像。此當初
X14n0289_p0425c17║信位也。若有所得而未能用者，言雖親見本來，已
X14n0289_p0425c18║得其體，未能稱體發自在用，以有受陰未破故也。
X14n0289_p0425c19║手足二句，喻若有所得。心觸二句，喻不得其用。此
X14n0289_p0425c20║則二句，言有體而不能用，便是受陰區局葢覆處。
X14n0289_p0425c21║心本不局，身中無始迷執，非局而局。生局現陰，死
X14n0289_p0425c22║局中陰，安有離身自由之分？要皆受陰為結縛之
X14n0289_p0425c23║本。若受陰一破，便能發用，得意生身，隨往無礙。如
X14n0289_p0425c24║先德生死去留，視此身如賈胡傳舍者，皆受陰已
X14n0289_p0426a01║盡相也。以此受陰為身見之本，故受盡離身，身見
X14n0289_p0426a02║解脫，得超見濁也。至此方能親證本心，不在身中，
X14n0289_p0426a03║但是受陰妄為領納，虗以發明而已。以虗故受，以
X14n0289_p0426a04║明故能受之而不謬。受即苦樂憂喜捨也。
X14n0289_p0426a05║阿難，彼善男子當在此中得大光耀，其心發明內抑
X14n0289_p0426a06║過分，忽於其處發無窮悲，如是乃至觀見蚊蝱猶如
X14n0289_p0426a07║赤子，心生憐愍不覺流淚，此名功用抑摧過越，悟即
X14n0289_p0426a08║無咎非為聖證，覺了不迷久自銷歇。若作聖解，則有
X14n0289_p0426a09║悲魔入其心腑，見人則悲啼泣無限，失於正受當從
X14n0289_p0426a10║淪墜。
X14n0289_p0426a11║此明受陰將破未破之相也。先內抑生悲，此中即
X14n0289_p0426a12║色陰破，而受陰未破之中，得大光耀者，即十方洞
X14n0289_p0426a13║開，無復幽黯也。其心發明者，見得一切眾生，同具
X14n0289_p0426a14║佛光，枉受輪轉也。內抑過分者，是自責自咎，不蚤
X14n0289_p0426a15║悟而度生也。定中發無窮悲，故觀見蚊蝱，猶如己
X14n0289_p0426a16║子，不覺流淚，斯亦因是同體之悲，但由抑摧太過
X14n0289_p0426a17║而發，於正受中，不宜有此。若當下，謂行人若知非，
X14n0289_p0426a18║還顧本參，不作聖證，久自銷滅。若謂已得諸佛菩
X14n0289_p0426a19║薩同體大悲，則有悲魔乘間而入，見人則悲，悲之
X14n0289_p0426a20║不已，遂失正受而下墜矣。所謂如宰臣家，忽逢籍
X14n0289_p0426a21║沒也。
X14n0289_p0426a22║阿難！又彼定中諸善男子，見色陰銷受陰明白，勝相
X14n0289_p0426a23║現前感激過分，忽於其中生無限勇，其心猛利志齊
X14n0289_p0426a24║諸佛，謂三僧祇一念能越，此名功用陵率過越。悟則
X14n0289_p0426b01║無咎非為聖證，覺了不迷久自銷歇。若作聖解，則有
X14n0289_p0426b02║狂魔入其心腑，見人則誇我慢無比，其心乃至上不
X14n0289_p0426b03║見佛、下不見人，失於正受當從淪墜。
X14n0289_p0426b04║此明視己如佛也。勝相現前者，色陰盡而見諸佛
X14n0289_p0426b05║心也。感激過分者，謂一向但聞即心是佛，未曾親
X14n0289_p0426b06║見，今始得見本來佛性，故激烈而奮發大勇，自謂
X14n0289_p0426b07║不歷僧祇，立地成佛。不知理雖頓悟，事要漸除。此
X14n0289_p0426b08║由陵篾輕率，越分自僭，故作斯語。若自反知非，復
X14n0289_p0426b09║歸無咎。若迷而不反，則有狂魔入心，生大我慢，上
X14n0289_p0426b10║無諸佛，下無眾生，自謂天上天下，唯我獨尊。其失
X14n0289_p0426b11║正受，淪墜無疑。問：如南岳云：不從諸聖求解脫。青
X14n0289_p0426b12║原云：聖諦亦不為。豈非陵率過越乎？答：斯由高推
X14n0289_p0426b13║聖境，畏難不進，故以此語激之耳。豈知溈山有信
X14n0289_p0426b14║位人位之別，長沙有因果涅槃之語哉？吁！破色陰
X14n0289_p0426b15║之聖人，謂三祇劫一念能超，尚名陵率過越，狂魔
X14n0289_p0426b16║入心。今之自謂得向上一著效顰，呵佛罵祖者，不
X14n0289_p0426b17║知破幾陰，得何位，亦敢大言自誇，我慢恣肆，恬不
X14n0289_p0426b18║知畏。聖有明文，當自警省。
X14n0289_p0426b19║又彼定中諸善男子，見色陰銷受陰明白，前無新證
X14n0289_p0426b20║退失故居，智力衰微入中隳地逈無所見，心中忽然
X14n0289_p0426b21║生大枯渴，於一切時沉憶不散，將此以為勤精進相，
X14n0289_p0426b22║此名修心無慧自失，悟則無咎非為聖證。若作聖解，
X14n0289_p0426b23║則有憶魔入其心腑，旦夕撮心懸在一處，失於正受
X14n0289_p0426b24║當從淪墜。
X14n0289_p0426c01║此無慧沉憶也。前無新證者，受陰未破也。退失故
X14n0289_p0426c02║居者，色陰已破也。爾時當以慧力照破受陰本空，
X14n0289_p0426c03║自可證入。若智力衰微，則墮在兩楹，無所依倚。入
X14n0289_p0426c04║中隳地，則前後皆迷，逈無所見矣。由無慧水灌溉，
X14n0289_p0426c05║故忽生枯渴。由前後雙脫，進退無地，故時時刻刻
X14n0289_p0426c06║深思沉憶，不敢走作。復將沉憶不散，以為勤精進
X14n0289_p0426c07║相，而欲破受陰，不亦過乎？此名無慧而自失也。若
X14n0289_p0426c08║知非速改，即得無咎。若以沉憶不散為聖證，則憶
X14n0289_p0426c09║魔乘間而入，日夜撮心懸掛一處，則失正受而從
X14n0289_p0426c10║淪墜矣。問：先德云：置心一處，無事不辨。何故此中
X14n0289_p0426c11║撮心一處者，反失正受？答：此為散亂多者作對治
X14n0289_p0426c12║藥耳，非若以懸心一處為精進也。
X14n0289_p0426c13║又彼定中諸善男子，見色陰銷受陰明白，慧力過定
X14n0289_p0426c14║失於猛利，以諸勝性懷於心中，自心已疑是盧舍那，
X14n0289_p0426c15║得少為足？此名用心亡失恒審。溺於知見，悟則無咎，
X14n0289_p0426c16║非為聖證。若作聖解，則有下劣易知足魔入其心腑，
X14n0289_p0426c17║見人自言：我得無上第一義諦。失於正受，當從淪墜。
X14n0289_p0426c18║此慧偏發狂也。失於猛利者，過在慧之猛利也。以
X14n0289_p0426c19║諸勝性懷心中者，謂佛性本來具足不假修成，故
X14n0289_p0426c20║自疑己身即是舍那，更不求進得少為足，此名用
X14n0289_p0426c21║心之處亡失恒審，由不恒常審察自己功用與佛
X14n0289_p0426c22║何似，唯是溺於己之知見，以為即是佛知佛見，故
X14n0289_p0426c23║執性廢修也。若速悔知非則無過咎，若自任舍那
X14n0289_p0426c24║廢修不進，則有同類天魔乘間而入，大發狂言必
X14n0289_p0427a01║從淪墜矣。問：先德云心本是佛不假修成，何也？答：
X14n0289_p0427a02║此為執修成而孤負己靈者作對治藥耳。然亦有
X14n0289_p0427a03║令人大死一番，竿頭進步極盡今時等語，何甞廢
X14n0289_p0427a04║修證哉？
X14n0289_p0427a05║又彼定中諸善男子，見色陰銷受陰明白，新證未獲
X14n0289_p0427a06║故心已亡，歷覽二際自生艱險，於心忽然生無盡憂，
X14n0289_p0427a07║如坐鐵牀如飲毒藥，心不欲活常求於人，令害其命
X14n0289_p0427a08║蚤取解脫，此名修行失於方便，悟則無咎非為聖證。
X14n0289_p0427a09║若作聖解，則有一分常憂愁魔入其心腑，手執刀劒
X14n0289_p0427a10║自割其肉欣其捨壽，或常憂愁走入山林不耐見人，
X14n0289_p0427a11║失於正受當從淪墜。
X14n0289_p0427a12║此覺險生憂也。歷覽二際者，即中隳地也。自生艱
X14n0289_p0427a13║險等者，如立懸崖，恐遭墮落，故生憂也。此憂元從
X14n0289_p0427a14║戒慎恐懼中來，但彼太甚，無方便以自解，遂至如
X14n0289_p0427a15║此。若使解得大道甚夷放下，便是差足解憂。若執
X14n0289_p0427a16║憂心而不解，則魔乘間而入矣。
X14n0289_p0427a17║又彼定中諸善男子，見色陰銷受陰明白，處清淨中
X14n0289_p0427a18║心安隱後，忽然自有無限喜生，心中歡喜不能自止，
X14n0289_p0427a19║此名輕安無慧自禁，悟則無咎非為聖證。若作聖解，
X14n0289_p0427a20║則有一分好喜樂魔入其心腑，見人則笑，於衢路傍
X14n0289_p0427a21║自歌自舞，自謂已得無礙解脫，失於正受當從淪墜。
X14n0289_p0427a22║此因定生喜也。行人心得安隱，而忽生大喜，不知
X14n0289_p0427a23║是路途之樂，終未到家也。此名無慧自禁而生。若
X14n0289_p0427a24║以慧眼觀察，方得淺證，何足深喜？則喜風自息，仍
X14n0289_p0427b01║歸無咎。若喜而不止，則魔乘間而入，自謂刀山火
X14n0289_p0427b02║聚，總是道場；酒肆婬房，無非解脫矣。故知清淨心
X14n0289_p0427b03║中，纖毫不立。若一念憂心生，則有憂魔乘間而入；
X14n0289_p0427b04║一念喜心生，則有喜魔乘間而入。所謂有所愛患，
X14n0289_p0427b05║則不得其正；有所好樂，則不得其正也。
X14n0289_p0427b06║又彼定中諸善男子，見色陰銷受陰明白自謂已足，
X14n0289_p0427b07║忽有無端大我慢起，如是乃至慢與過慢及慢過慢，
X14n0289_p0427b08║或增上慢或卑劣慢一時俱發，心中尚輕十方如來，
X14n0289_p0427b09║何況下位聲聞緣覺？此名見勝無慧自救，悟則無咎
X14n0289_p0427b10║非為聖證。若作聖解，則有一分大我慢魔入其心腑，
X14n0289_p0427b11║不禮塔廟摧毀經像，謂檀越言：此是金銅或是土木，
X14n0289_p0427b12║經是樹葉或是疊華。肉身真常不自恭敬，却崇土木
X14n0289_p0427b13║實為顛倒。其深信者，從其毀碎埋棄地中，疑誤眾生
X14n0289_p0427b14║入無間獄，失於正受當從淪墜。
X14n0289_p0427b15║此見勝生慢也。自謂已足者，謂見色銷受現，便生
X14n0289_p0427b16║滿足，自高自大，故慢心起而眇視諸聖也。言我慢
X14n0289_p0427b17║者，只是恃己而凌人傲物也。此我慢雖為七慢之
X14n0289_p0427b18║一，亦諸慢之總也。於劣計己勝，於等計己等，為單
X14n0289_p0427b19║慢。於勝計己勝，於等計己勝，為過慢。於勝計己勝，
X14n0289_p0427b20║為慢過慢。未得謂得，計劣為多，為增上慢。自全無
X14n0289_p0427b21║德，謂己有德，為邪慢。對多勝者，自甘劣下，不敬不
X14n0289_p0427b22║求，為卑劣慢。慢之所起，皆由見得自己尊勝，無慧
X14n0289_p0427b23║以救其獘，故忽生也。若使見得是法平等，無有高
X14n0289_p0427b24║下，尚不見有一眾生可慢，況諸聖乎。若執迷不改，
X14n0289_p0427c01║則有大我慢魔乘間而入矣。近代此魔遍地皆是，
X14n0289_p0427c02║毀佛像為金銅土木，指佛經為貝葉氎華，計肉身
X14n0289_p0427c03║為真常活佛，守鄙語為無字真經，信口自肆，大言
X14n0289_p0427c04║不慚，欺己欺人，昧天昧地，質之於經，當入阿鼻，可
X14n0289_p0427c05║不畏哉。問：臨濟之不禮祖塔，丹霞之燒木佛，德山
X14n0289_p0427c06║說一大藏如拭涕唾帛，巖頭說祖師言句是破草
X14n0289_p0427c07║鞋，非大我慢乎？答：此為執外求而不達自心，執言
X14n0289_p0427c08║教而不肯進修，故作此峻厲語以激之。此一片真
X14n0289_p0427c09║慈也，誰曰慢心。若使祖師真有慢心，則亦不免泥
X14n0289_p0427c10║犁，況其他乎。
X14n0289_p0427c11║又彼定中諸善男子，見色陰銷受險明白，於精明中
X14n0289_p0427c12║圓悟精理得大隨順，其心忽生無量輕安，己言成聖
X14n0289_p0427c13║得大自在，此名因慧獲諸輕清，悟則無咎非為聖證。
X14n0289_p0427c14║若作聖解，則有一分好輕清魔入其心腑，自謂滿足
X14n0289_p0427c15║更不求進，此等多作無聞比丘，疑誤後生墮阿鼻獄，
X14n0289_p0427c16║失於正受當從淪墜。
X14n0289_p0427c17║此輕安自足也。色陰已破，故得精明；受陰將盡，故
X14n0289_p0427c18║能圓悟精理；獲意生身，故能得大隨順，所向如意。
X14n0289_p0427c19║而忽生輕安，自謂登聖，得大解脫，不求前進，此因
X14n0289_p0427c20║發慧而暫得輕清。殊不知縱有玅悟，也須吐却。若
X14n0289_p0427c21║使坐定輕清窟中，不肯拕泥帶水，努力向前，魔則
X14n0289_p0427c22║乘間而入，䘚為無聞比丘，而生疑生謗，成大墮落
X14n0289_p0427c23║矣。
X14n0289_p0427c24║又彼定中諸善男子，見色陰銷，受陰明白，於明悟中
X14n0289_p0428a01║得虗明性，其中忽然歸向永滅，撥無因果，一向入空，
X14n0289_p0428a02║空心現前，乃至心生，長斷滅解，悟則無咎，非為聖證。
X14n0289_p0428a03║若作聖解，則有空魔入其心腑，乃謗持戒，名為小乘。
X14n0289_p0428a04║菩薩悟空，有何持犯？其人常於信心檀越，飲酒啖肉，
X14n0289_p0428a05║廣行婬穢，因魔力故，攝其前人，不生疑謗。鬼心久入，
X14n0289_p0428a06║或食屎尿，與酒食等一種俱空，破佛律儀，誤入人罪，
X14n0289_p0428a07║失於正受，當從淪墜。
X14n0289_p0428a08║此著空毀戒也。得虗明性者，謂受陰已破，見得虗
X14n0289_p0428a09║明之體，本無一物，故忽起斷滅，撥無因果，而入增
X14n0289_p0428a10║上慢空。豈知但空二陰，尚有三陰未空也。若悟此
X14n0289_p0428a11║空，是惡取空，非究竟空，則無過咎。若守定不改，空
X14n0289_p0428a12║魔乘間而入，自謂飲酒食肉，一切皆空，行盜行婬，
X14n0289_p0428a13║無非是道，見持戒者為小乘，為執著，見破戒者為
X14n0289_p0428a14║大乘，為徹悟，自誤誤人，不可勝紀。豈知皆是魔體
X14n0289_p0428a15║所著，魔口所說哉。問，如誌公羅什三車蜆子酒仙
X14n0289_p0428a16║布袋等，則又何如。答，此皆大菩薩應身，借此以作
X14n0289_p0428a17║佛事，而為人解拈去縛者，豈撥無因果之謂哉。
X14n0289_p0428a18║又彼定中諸善男子，見色陰銷，受陰明白，味其虗明，
X14n0289_p0428a19║深入心骨，其心忽有無限愛生，愛極發狂，便為貪欲，
X14n0289_p0428a20║此名定境安順入心。無慧自持，誤入諸欲，悟則無咎，
X14n0289_p0428a21║非為聖證。若作聖解，則有欲魔入其心腑，一向說欲
X14n0289_p0428a22║為菩提道，化諸白衣平等行欲。其行婬者，名持法子，
X14n0289_p0428a23║神鬼力故，於末世中攝其凡愚，其數至百，如是乃至
X14n0289_p0428a24║一百、二百，或五、六百，多滿千萬。魔心生厭，離其身體，
X14n0289_p0428b01║威德既無，陷於王難，疑誤眾生，入無間獄，失於正受，
X14n0289_p0428b02║當從淪墜。
X14n0289_p0428b03║此著有行婬也。味其虗明等者，由於虗明味著不
X14n0289_p0428b04║捨，遂起愛心。葢禪定中自有玅觸輕安之境，隨順
X14n0289_p0428b05║人心。若一躭味，則轉成貪欲。此名定境安順入心，
X14n0289_p0428b06║由無慧操持而誤入諸欲也。若悟得不受諸受，方
X14n0289_p0428b07║名正受。便不躭著，復歸無咎。若迷而不捨，遂有欲
X14n0289_p0428b08║魔乘間而入，化為魔眷，宛轉零落，無可救矣。
X14n0289_p0428b09║阿難！如是十種禪那現境，皆是受陰用心交互，故現
X14n0289_p0428b10║斯事。眾生頑迷，不自忖量，逢此因緣，迷不自識，謂言
X14n0289_p0428b11║登聖，大妄語成，墮無間獄。汝等亦當將如來語，於我
X14n0289_p0428b12║滅後，傳示末法，徧令眾生開悟斯義，無令天魔得其
X14n0289_p0428b13║方便，保持覆護，成無上道。
X14n0289_p0428b14║此勉令覆護也。迷不自識，謂言登聖者，言不識是
X14n0289_p0428b15║何因緣而生悲生喜等，便誤為登聖也。
X14n0289_p0428b16║阿難！彼善男子修三摩提受陰盡者，雖未漏盡心離
X14n0289_p0428b17║其形，如鳥出籠已能成就，從是凡身上歷菩薩六十
X14n0289_p0428b18║聖位，得意生身隨往無礙。譬如有人熟寐寱言，是人
X14n0289_p0428b19║雖則無別所知，其言已成音韻倫次，令不寐者咸悟
X14n0289_p0428b20║其語，此則名為想陰區宇。若動念盡、浮想銷除，於覺
X14n0289_p0428b21║明心如去塵垢，一倫生死首尾圓照，名想陰盡，是人
X14n0289_p0428b22║則能超煩惱濁。觀其所由，融通妄想以為其本。
X14n0289_p0428b23║此明想陰未盡已盡之相也。受陰盡，則見惑已盡，
X14n0289_p0428b24║而分別我執亦盡。然思惑未除，俱生我執猶在，故
X14n0289_p0428c01║曰雖未漏盡。直至七信位，不受後有，習漏方盡。此
X14n0289_p0428c02║當二三信中，故未盡也。然雖不得漏盡，無四果之
X14n0289_p0428c03║六通十八變，而受陰已盡，不執身相，故能心離其
X14n0289_p0428c04║形，如鳥出籠，所向自在也。言六十聖位者，孤山謂
X14n0289_p0428c05║始於三漸，終至妙覺。問：何故凡身便能歷位？答：此
X14n0289_p0428c06║約圓頓最利之根，不實取證。即以凡身上歷諸位，
X14n0289_p0428c07║以顯圓融，不礙行布，如善財、龍女之類。非若別教
X14n0289_p0428c08║皆實取證，故歷三祇而後得果也。問：既受盡者得
X14n0289_p0428c09║歷聖位，何故下文說墮無間獄？答：別教經劫歷位，
X14n0289_p0428c10║尅定取證，一證即無墮落。圓頓不歷僧祇，一超直
X14n0289_p0428c11║入中間，更不取證，直以初住為第一峰頭，方名不
X14n0289_p0428c12║退。今言從是凡夫，足見不取聖果。上歷聖位，但是
X14n0289_p0428c13║歷過而已，豈一一取證哉？故知識陰未破，未入圓
X14n0289_p0428c14║通已來，不妨有墮也。意生身者，楞伽云：譬如意生，
X14n0289_p0428c15║速疾無礙，故曰意生。而有三種：一謂三昧樂意生
X14n0289_p0428c16║身，起浪識相不生，安住心海故，得三昧樂正受也，
X14n0289_p0428c17║即相似初信至七信入空位也。二謂覺法自性意
X14n0289_p0428c18║生身，以通達自性法故，能普入佛剎，即相似八信
X14n0289_p0428c19║出假位也。三謂種類俱生無行作意生身，以覺一
X14n0289_p0428c20║切佛法故，即九信、十信修中位也。然雖受盡得意
X14n0289_p0428c21║生身，而想陰未破，正如魔咎雖歇，而熟寐未醒，猶
X14n0289_p0428c22║作寱語。此寱語人，自己雖不知作何等語，然所出
X14n0289_p0428c23║寱言，已成音韻，有倫次而不紊亂，令醒悟人咸悟
X14n0289_p0428c24║其語。喻如想陰未破之人，自己雖不能圓照生死，
X14n0289_p0429a01║然於上歷六十聖位，有次第而不亂，諸佛皆知其
X14n0289_p0429a02║必得親證，此想陰未破之相也。覺明如鏡，浮想如
X14n0289_p0429a03║塵，塵淨而鏡體自明，想除而覺明自淨，則三界一
X14n0289_p0429a04║類，分段生死，皆能知其生從何來，死從何去，故曰
X14n0289_p0429a05║一倫生死，首尾圓照，此則想陰已盡之相也。由此
X14n0289_p0429a06║想陰，實為煩惱根本，故想陰盡而超煩惱濁。想為
X14n0289_p0429a07║融通者，如心想酢梅，口中水出是也。
X14n0289_p0429a08║阿難，彼善男子受陰虗妙，不遭邪慮圓定發明，三摩
X14n0289_p0429a09║地中心愛圓明，銳其精思貪求善巧。爾時，天魔候得
X14n0289_p0429a10║其便，飛精附人口說經法。其人不覺是其魔著，自言
X14n0289_p0429a11║謂得無上涅槃，來彼求巧善男子處敷座說法。其形
X14n0289_p0429a12║斯須，或作比丘令彼人見，或為帝釋，或為婦女，或比
X14n0289_p0429a13║丘尼，或寢暗室身有光明。是人愚迷惑為菩薩，信其
X14n0289_p0429a14║教化搖蕩其心，破佛律儀潛行貪欲，口中好言災祥
X14n0289_p0429a15║變異，或言如來某處出世，或言劫火，或說刀兵，恐怖
X14n0289_p0429a16║於人，令其家資無故耗散。此名怪鬼，年老成魔惱亂
X14n0289_p0429a17║是人，厭足心生去彼人體，弟子與師俱陷王難。汝當
X14n0289_p0429a18║先覺不入輪迴，迷惑不知墮無間獄。
X14n0289_p0429a19║此貪求善巧也。見惑是受陰根本，故前十種，皆言
X14n0289_p0429a20║見色陰銷。思惑是想陰根本，故下十種，皆由貪愛
X14n0289_p0429a21║而起也。受陰虗妙者，謂能離身反觀，作用自在也。
X14n0289_p0429a22║不遭邪慮者，不為十境惑動也。圓定發明，由受陰
X14n0289_p0429a23║一破，見惑已銷，於諸前塵，不起分別，成一精明，故
X14n0289_p0429a24║曰圓定也。心愛圓明者，以想陰未盡，於覺明心，猶
X14n0289_p0429b01║有塵垢，未得圓明。今愛圓明者，是心生愛樂，欲令
X14n0289_p0429b02║妄想盡，而覺心圓明，無不了知，而善巧方便，無不
X14n0289_p0429b03║成就。將欲度生，以行教化，故發憤銳思，而貪求善
X14n0289_p0429b04║巧。只此一貪，便是動魔之本矣。梵語魔羅，此云殺
X14n0289_p0429b05║者，以能破禪定，殺慧命故。魔之害定，猶小人之害
X14n0289_p0429b06║君子，必伺其間隙而後入。所謂高明者，鬼瞰其門，
X14n0289_p0429b07║故君子之待小人，不惡而嚴預防之也。世間若有
X14n0289_p0429b08║一人，真得禪定，則魔黨紛列左右，以伺其間。若使
X14n0289_p0429b09║心如牆壁，無纖毫滲漏，縱魔眼雖多，不能窺覰。若
X14n0289_p0429b10║有一毫滲漏，則乘罅而入矣。今此行人，有一念貪
X14n0289_p0429b11║善巧心，則天魔乘此一念之隙，即飛精附人說法
X14n0289_p0429b12║以惑之。言飛精者，精如下文河精土精，一切精魅
X14n0289_p0429b13║之精。飛者，如飛票之飛，猶言急遣之也。附人者，附
X14n0289_p0429b14║素所邪惑之人也。以受盡之人，邪魔不能入其心
X14n0289_p0429b15║腑，故遣精靈附旁人以扇惑，令其自壞定心耳。此
X14n0289_p0429b16║即魔之善巧也。其人，即魔所附之人也。不覺者，言
X14n0289_p0429b17║即此人亦不知為魔著其身，故口說經法，亦自謂
X14n0289_p0429b18║得證涅槃，於是向求巧人前，投其所好說法，變形
X14n0289_p0429b19║作諸善巧，蠱惑其心。是求巧人既已惑為菩薩，復
X14n0289_p0429b20║肯傾心受教，於是將昔日之定心，今已搖蕩，昔日
X14n0289_p0429b21║之律儀，今已破壞，而一一皆墮魔術中，不能出矣。
X14n0289_p0429b22║此由一念貪巧所致也。向使無求巧心，即盡大地
X14n0289_p0429b23║皆是天魔，不能惑動，況一小小妖魔哉。搖蕩三句，
X14n0289_p0429b24║是魔之設計也。若行人智眼明徹，戒根堅固，開口
X14n0289_p0429c01║便見其膽，反以此三語作照魔之鏡，安能惑亂。故
X14n0289_p0429c02║前四根本戒中，皆結云不如此說，即魔王說也。口
X14n0289_p0429c03║中好言災祥等者，是指魔附之人，發言詭異，總是
X14n0289_p0429c04║惑亂人心之語耳。佛出世，祥也。劫火刀兵，皆災也。
X14n0289_p0429c05║此名下，指名示害。怪鬼者，即是貪習遇物成形，至
X14n0289_p0429c06║老方為魔使，此即天魔飛遣之精靈以惑人者，故
X14n0289_p0429c07║指其名，令人辨識也。厭足心生，去彼人體者，謂久
X14n0289_p0429c08║之魔鬼生厭，去彼所附人之體也。弟子，即求巧之
X14n0289_p0429c09║人。師，即說法之師也。先覺者，謂凡有毀戒誘婬者，
X14n0289_p0429c10║便知是魔，決不隨彼脚跟轉，故不墮不識，則隨彼
X14n0289_p0429c11║轉，必墮無疑矣。
X14n0289_p0429c12║阿難！又善男子受陰虗玅，不遭邪慮圓定發明，三摩
X14n0289_p0429c13║提中心愛遊蕩，飛其精思貪求經歷。爾時天魔候得
X14n0289_p0429c14║其便，飛精附人口說經法，其人亦不覺知魔著，亦言
X14n0289_p0429c15║自得無上菩提，來彼求遊善男子處，敷座說法自形
X14n0289_p0429c16║無變。其聽法者忽自見身坐寶蓮華，全體化成紫金
X14n0289_p0429c17║光聚，一眾聽人各各如是得未曾有。是人愚迷惑為
X14n0289_p0429c18║菩薩，婬逸其心破佛律儀潛行貪欲，口中好言諸佛
X14n0289_p0429c19║應世，某處某人當是某佛化身來此，某人即是某菩
X14n0289_p0429c20║薩等來化人間。其人見故心生傾渴，邪見密興種智
X14n0289_p0429c21║銷滅，此名魃鬼，年老成魔惱亂是人，厭足心生去彼
X14n0289_p0429c22║人體，弟子與師俱陷王難。汝當先覺不入輪迴，迷惑
X14n0289_p0429c23║不知墮無間獄。
X14n0289_p0429c24║此貪求經歷也。愛遊蕩，貪經歷，如南天台，北五臺，
X14n0289_p0430a01║化人之國，崑崙之墟，乃至十方諸佛國土，無不徧
X14n0289_p0430a02║往。豈知無邊剎海，不隔毫端，果熟因圓，自然發現，
X14n0289_p0430a03║不必貪求也。由此一念貪求，故天魔即速遣精靈
X14n0289_p0430a04║附人，向前惑亂也。不自變形而變他形，現生成佛
X14n0289_p0430a05║者，由彼貪求經歷佛土，故即現佛國以投其好也。
X14n0289_p0430a06║是人，指行人也。婬逸其心，化定心而縱蕩不拘也。
X14n0289_p0430a07║魔口所出，皆指目前。是佛土者，以彼好淫蕩，故以
X14n0289_p0430a08║此誘之也。其人，亦指行人也。既見諸佛，復聞其說，
X14n0289_p0430a09║故傾心渴仰，捨己從他也。魅鬼，即是婬習遇風成
X14n0289_p0430a10║形之鬼物，今為魔使也。
X14n0289_p0430a11║又，善男子！受陰虗玅，不遭邪慮，圓定發明。三摩地中，
X14n0289_p0430a12║心愛緜㳷，澄其精思，貪求契合。爾時，天魔候得其便，
X14n0289_p0430a13║飛精附人，口說經法。其人實不覺知魔著，亦言自得
X14n0289_p0430a14║無上涅槃，來彼求合善男子處，敷座說法。其形及彼
X14n0289_p0430a15║聽法之人，外無遷變，令其聽者未聞法前，心自開悟，
X14n0289_p0430a16║念念移易，或得宿命，或有他心，或見地獄，或知人間
X14n0289_p0430a17║好惡諸事，或口說偈，或自誦經，各各歡娛，得未曾有。
X14n0289_p0430a18║是人愚迷，惑為菩薩，綿愛其心，破佛律儀，潛行貪欲，
X14n0289_p0430a19║口中好言：佛有大小，某佛先佛，某佛後佛，其中亦有
X14n0289_p0430a20║真佛假佛，男佛女佛，菩薩亦然。其人見故，洗滌本心，
X14n0289_p0430a21║易入邪悟，此名魅鬼，年老成魔，惱亂是人。厭足心生，
X14n0289_p0430a22║去彼人體，弟子與師，俱陷王難。汝當先覺，不入輪迴，
X14n0289_p0430a23║迷惑不知，墮無間獄。
X14n0289_p0430a24║此貪求契合也。愛綿脗而貪求契合者，緜，密也；脗，
X14n0289_p0430b01║合也。謂以此心上契諸佛，下合眾生也。殊不知工
X14n0289_p0430b02║夫若到寂滅現前時，自然上同下合，不必貪求也。
X14n0289_p0430b03║由行人有貪契之心，故魔亦現默契之事。念念移
X14n0289_p0430b04║易者，謂心開之人，念念不同，如下所云也。或得宿
X14n0289_p0430b05║命者，是己尋常不知者，今忽知也。或得他心者，是
X14n0289_p0430b06║彼尋常所念者，今亦知其所念也。乃至說偈誦經，
X14n0289_p0430b07║皆是現密契之事，以惑其心也。緜愛其心者，謂行
X14n0289_p0430b08║人被惑，亦密愛之，亦欲遂其心之所求也。而魔口
X14n0289_p0430b09║復以妖言竦動行人，既見目前有密契之人，又聞
X14n0289_p0430b10║魔口出妖異之語，由是將昔日正定之心，洗滌無
X14n0289_p0430b11║餘，而轉入邪知邪解矣。魅鬼是誑習遇畜成形之
X14n0289_p0430b12║物，由行人好契合，故此鬼現五通以魅之也。
X14n0289_p0430b13║又善男子受陰虗玅，不遭邪慮，圓定發明，三摩地中
X14n0289_p0430b14║心愛根本，窮覽物化性之終始，精爽其心，貪求辨析。
X14n0289_p0430b15║爾時天魔候得其便，飛精附人，口說經法。其人先不
X14n0289_p0430b16║覺知是其魔著，亦言自得無上涅槃。來彼求元善男
X14n0289_p0430b17║子處，敷座說法，身有威神，摧伏求者，令其座下雖未
X14n0289_p0430b18║聞法，自然心伏。是諸人等將佛涅槃菩提法身即是
X14n0289_p0430b19║現前，我肉身上父父子子遞代相生，即是法身常住
X14n0289_p0430b20║不絕，都指現前即為佛國，無別淨居及金色相。其人
X14n0289_p0430b21║信受，忘失先心，身命歸依，得未曾有。是等愚迷，惑為
X14n0289_p0430b22║菩薩。推究其心，破佛律儀，潛行貪欲，口中好言：眼耳
X14n0289_p0430b23║鼻舌皆為淨土，男女二根即是菩提涅槃真處。彼無
X14n0289_p0430b24║知者信是穢言，此名蠱毒，魘勝惡鬼，年老成魔，惱亂
X14n0289_p0430c01║是人。厭足心生，去彼人體，弟子與師俱陷王難。汝當
X14n0289_p0430c02║先覺，不入輪迴；迷惑不知，墮無間獄。
X14n0289_p0430c03║此貪求辨析也。愛根本者，求萬物之本也。窮覽物
X14n0289_p0430c04║化性之終始，如烏何因而黑，鵠何因而白之類。精
X14n0289_p0430c05║爽其心，欲使物化一一洞徹根柢，毫無疑滯，使精
X14n0289_p0430c06║豁神爽，故貪求辯析。然此皆是如來盡性之事，而
X14n0289_p0430c07║初心妄冀，是見卵而求時夜也。由此一念，即是招
X14n0289_p0430c08║魔之端，故魔乘間而惑也。身有威神摧伏求者，謂
X14n0289_p0430c09║以魔力攝伏人心也。諸人即是領魔法以遞相開
X14n0289_p0430c10║化，蠱惑人心者也。由彼行人貪求化元，故指目前
X14n0289_p0430c11║斷滅者為常住本，穢汙者為清淨根，以投其欲。行
X14n0289_p0430c12║人既信受其言，遂將辨析之心一併棄去，即信目
X14n0289_p0430c13║前父父子子遞代相生者為物化本，於是日將魔
X14n0289_p0430c14║心魔語推究以為至理，遂入其黨，永為魔眷。彼魔
X14n0289_p0430c15║精者，既令魔黨宣穢言以扇惑己，復出穢言以印
X14n0289_p0430c16║證魔之惑人，計亦甚巧，安有不被惑者哉。蠱鬼，即
X14n0289_p0430c17║恨習遇蟲成形者也。由彼貪求辨析，故蠱鬼現形
X14n0289_p0430c18║以蠱惑之耳。
X14n0289_p0430c19║又善男子受陰虗妙，不遭邪慮圓定發明，三摩地中
X14n0289_p0430c20║心愛懸應，周流精研貪求冥感。爾時天魔候得其便，
X14n0289_p0430c21║飛精附人口說經法，其人元不覺知魔著，亦言自得
X14n0289_p0430c22║無上涅槃。來彼求應善男子處敷座說法，能令聽眾
X14n0289_p0430c23║暫見其身如百千歲，心生愛染不能捨離，身為奴僕
X14n0289_p0430c24║四事供養不覺疲勞，各各令其座下人心知是先師
X14n0289_p0431a01║本善知識，別生法愛黏如膠漆得未曾有。是人愚迷
X14n0289_p0431a02║惑為菩薩，親近其心破佛律儀潛行貪欲，口中好言：
X14n0289_p0431a03║我於前世於某生中先度某人，當時是我妻妾兄弟，
X14n0289_p0431a04║今來相度與汝相隨，歸某世界供養某佛。或言：別有
X14n0289_p0431a05║大光明天佛於中住，一切如來所休居地。彼無知者
X14n0289_p0431a06║信是虗誑遺失本心，此名厲鬼，年老成魔惱亂是人，
X14n0289_p0431a07║厭足心生去彼人體，弟子與師俱陷王難。汝當先覺
X14n0289_p0431a08║不入輪迴，迷惑不知墮無間獄。
X14n0289_p0431a09║此貪求感應也。愛懸應求冥感者，謂欲以定心求
X14n0289_p0431a10║諸佛之感應也。且感應之道，如水清月現，山鳴谷
X14n0289_p0431a11║響，豈可以意求？一有此心，遂有邪魔乘間而應之
X14n0289_p0431a12║矣。暫見其身如百千歲者，魔現老人之相也。因見
X14n0289_p0431a13║其年老，令座中人知是先世之師，前生知識，故別
X14n0289_p0431a14║生法愛，如膠漆之固結而不能解。此皆詐現冥感
X14n0289_p0431a15║之事，故行人為彼迷惑，日日親近，不知不覺，遂將
X14n0289_p0431a16║佛子轉為魔眷。其魔既詐現冥感之事，口中復詐
X14n0289_p0431a17║陳冥感之語，人安得不信哉？厲鬼者，即瞋習遇衰
X14n0289_p0431a18║成形者也。
X14n0289_p0431a19║又善男子受陰虗玅，不遭邪慮，圓定發明。三摩地中，
X14n0289_p0431a20║心愛深入，剋己辛勤，樂處陰寂，貪求靜謐。爾時天魔
X14n0289_p0431a21║候得其便，飛精附人，口說經法。其人本不覺知魔著，
X14n0289_p0431a22║亦言自得無上涅槃。來彼求陰善男子處，敷座說法，
X14n0289_p0431a23║令其聽人各知本業。或於其處語一人言：汝今未死，
X14n0289_p0431a24║已作畜生。勑使一人於後蹋尾，頓令其人起不能得，
X14n0289_p0431b01║於是一眾傾心欽服。有人起心，已知其肇，佛律儀外，
X14n0289_p0431b02║重加精苦，誹謗比丘，罵詈徒眾，訐露人事，不避譏嫌，
X14n0289_p0431b03║口中好言未然禍福，及至其處，毫髮無失。此大力鬼
X14n0289_p0431b04║年老成魔，惱亂是人，厭足心生，去彼人體，弟子與師
X14n0289_p0431b05║多陷王難。汝當先覺，不入輪迴，迷惑不知，墮無間獄。
X14n0289_p0431b06║此貪求宿命也。心愛四句，當與下章心愛三句換
X14n0289_p0431b07║過，則前後相應矣。愛知見貪宿命者，謂行人欲盡
X14n0289_p0431b08║知三世之境，欲盡見他人之心，故心愛宿命。不知
X14n0289_p0431b09║知見立，而邪魔入矣。汝今未死，已作畜生者，由愛
X14n0289_p0431b10║宿命通故，詐現宿命通也。有人起心，已知其肇者，
X14n0289_p0431b11║由愛他心通故，現他心通也。佛律儀外，重加精苦
X14n0289_p0431b12║者，是詐現精進，以惑人心也。如拔髮熏鼻，臥杵臥
X14n0289_p0431b13║棘之類。誹謗二句，是指正人為邪人也。訐露二句，
X14n0289_p0431b14║攻發人之陰私，而欲人信伏也。口中四句，詐現天
X14n0289_p0431b15║眼天耳通也。此上五通，是空行大力鬼之所詐現
X14n0289_p0431b16║者也。
X14n0289_p0431b17║又善男子，受陰虗玅，不遭邪慮，圓定發明。三摩地中，
X14n0289_p0431b18║心愛知見，勤苦研尋，貪求宿命。爾時天魔，候得其便，
X14n0289_p0431b19║飛精附人，口說經法。其人殊不覺知魔著，亦言自得
X14n0289_p0431b20║無上涅槃。來彼求知善男子處，敷座說法。是人無端，
X14n0289_p0431b21║於說法處，得大寶珠。其魔或時，化為畜生，口銜其珠，
X14n0289_p0431b22║及雜珍寶，簡策符牘，諸奇異物，先授彼人，後著其體。
X14n0289_p0431b23║或誘聽人，藏於地下，有明月珠，照曜其處。是諸聽者，
X14n0289_p0431b24║得未曾有，多食藥草，不飡嘉饌。或時日䬸，一麻一麥，
X14n0289_p0431c01║其形肥充。魔力持故，誹謗比丘，罵詈徒眾，不避譏嫌。
X14n0289_p0431c02║口中好言，他方寶藏，十方聖賢，潛匿之處。隨其後者，
X14n0289_p0431c03║往往見有奇異之人。此名山林，土地城隍，川嶽鬼神，
X14n0289_p0431c04║年老成魔。或有宣婬，破佛律儀，與承事者，潛行五欲。
X14n0289_p0431c05║或有精進，純食草木，無定行事，惱亂是人。厭足心生，
X14n0289_p0431c06║去彼人體，弟子與師，俱陷王難。汝當先覺，不入輪迴，
X14n0289_p0431c07║迷惑不知，墮無間獄。
X14n0289_p0431c08║此貪求靜謐也。靜謐是禪定極境，餘人不知，惟佛
X14n0289_p0431c09║能知；餘人不入，惟佛能入。殊不知工夫不到不方
X14n0289_p0431c10║圓，即深入靜謐，亦不可愛也。一有愛心，魔則乘愛
X14n0289_p0431c11║現陰寂之事以惑之矣。是人無端得大寶珠者，即
X14n0289_p0431c12║行人從說法處得珠也。或先㘅珠投人以附體，或
X14n0289_p0431c13║先藏珠地下以誘人，或食藥草麻麥而充肥，此皆
X14n0289_p0431c14║詐現陰寂不可知之事，以投其好也。魔既現陰事
X14n0289_p0431c15║以動人，復說陰事以惑眾，此皆居陸地之鬼神，久
X14n0289_p0431c16║之而成魔使者也。或有下此，又魔黨成羣結隊，以
X14n0289_p0431c17║攪亂行人也。
X14n0289_p0431c18║又善男子，受陰虗玅，不遭邪慮，圓定發明。三摩地中，
X14n0289_p0431c19║心愛神通，種種變化，研究化元，貪取神力。爾時天魔，
X14n0289_p0431c20║候得其便，飛精附人，口說經法。其人誠不覺知魔著，
X14n0289_p0431c21║亦言自得無上涅槃，來彼求通善男子處，敷座說法。
X14n0289_p0431c22║是人或復手執火光，手撮其光，分於所聽四眾頭上。
X14n0289_p0431c23║是諸聽人，頂上火光，皆長數尺，亦無熱性，曾不焚燒。
X14n0289_p0431c24║或水上行，如履平地；或於空中，安坐不動；或入瓶內，
X14n0289_p0432a01║或處囊中，越牖透垣，曾無障礙，惟於刀兵，不得自在。
X14n0289_p0432a02║自言是佛，身著白衣，受比丘禮，誹謗禪律，罵詈徒眾，
X14n0289_p0432a03║訐露人事，不避譏嫌，口中常說神通自在。或復令人
X14n0289_p0432a04║傍見佛土，鬼力惑人，非有真實。讚歎行婬，不毀麤行，
X14n0289_p0432a05║將諸猥媟，以為傳法。此名天地大力山精、海精、風精、
X14n0289_p0432a06║河精、土精、一切草木積劫精魅，或復龍魅，或壽終仙
X14n0289_p0432a07║再活為魅，或仙期終計年應死。其形不化，他怪所附，
X14n0289_p0432a08║年老成魔，惱亂是人。厭足心生，去彼人體，弟子與師，
X14n0289_p0432a09║俱陷王難。汝當先覺，不入輪迴，迷惑不知，墮無間獄。
X14n0289_p0432a10║此貪求神力也。神通神力，但得六根互用，自然具
X14n0289_p0432a11║足，豈可貪求？一著貪求，便招魔事。所以古人只貴
X14n0289_p0432a12║眼明，不貴神通。故仰山點羅漢云：神通即不無，若
X14n0289_p0432a13║是佛法，須是某甲始得。是人下，詐現十八神變以
X14n0289_p0432a14║惑人也。惟畏刀兵，足知邪魅。口中下，說神通以亂
X14n0289_p0432a15║人也。讚婬而不毀麤行，足徵魔說。此皆水居陸居
X14n0289_p0432a16║諸精靈類，詐現神通也。
X14n0289_p0432a17║又善男子受陰虗玅，不遭邪慮，圓定發明。三摩地中，
X14n0289_p0432a18║心愛入滅，研究化性，貪求深空。爾時天魔候得其便，
X14n0289_p0432a19║飛精附人，口說經法。其人終不覺知魔著，亦言自得
X14n0289_p0432a20║無上涅槃。來彼求空善男子處，敷座說法。於大眾內，
X14n0289_p0432a21║其形忽空，眾無所見，還從虗空突然而出，存沒自在。
X14n0289_p0432a22║或現其身洞如瑠璃，或垂手足作栴檀氣，或大小便
X14n0289_p0432a23║如厚石蜜。誹謗戒律，輕賤出家。口中常說無因無果，
X14n0289_p0432a24║一死永滅，無復後身及諸凡聖。雖得空寂，潛行貪欲。
X14n0289_p0432b01║受其欲者，亦得空心，撥無因果。此名日月薄蝕精氣，
X14n0289_p0432b02║金玉芝草，麟鳳龜鶴。經千萬年，不死為靈，出生國土。
X14n0289_p0432b03║年老成魔，惱亂是人。厭足心生，去彼人體。弟子與師，
X14n0289_p0432b04║俱陷王難。汝當先覺，不入輪迴。迷惑不知，墮無間獄。
X14n0289_p0432b05║此貪求深空也。妄想盡而真空顯，生滅除而寂滅
X14n0289_p0432b06║現，深空寂滅非可貪之境也，若一起貪心便有魔
X14n0289_p0432b07║擾矣。於大眾下，因貪空而現空以投其欲也。毀謗
X14n0289_p0432b08║二句，因空而謗法輕僧也。口中下，說斷滅空以撥
X14n0289_p0432b09║無因果也。雖得空寂潛行貪欲者，謂能空其空而
X14n0289_p0432b10║不能空其所不空，故口談空而心著有也。受其欲而
X14n0289_p0432b11║得空心者，魔力攝持與之俱化也。此名下，令人識名
X14n0289_p0432b12║而嚴防也。薄蝕者，韋昭云：氣往迫之為薄，虧毀為蝕。
X14n0289_p0432b13║又善男子受陰虗玅，不遭邪慮，圓定發明。三摩地中，
X14n0289_p0432b14║心愛長壽，辛苦研幾，貪求永歲，棄分段生，頓希變易，
X14n0289_p0432b15║細相常住。爾時，天魔候得其便，飛精附人，口說經法。
X14n0289_p0432b16║其人竟不覺知魔著，亦言自得無上涅槃。來彼求生
X14n0289_p0432b17║善男子處，敷座說法，好言他方，往還無滯。或經萬里，
X14n0289_p0432b18║瞬息再來，皆於彼方取得其物。或於一處，在一宅中，
X14n0289_p0432b19║數步之間，令其從東詣至西壁。是人急行，累年不到，
X14n0289_p0432b20║因此心信，疑佛現前。口中常說：十方眾生皆是吾子，
X14n0289_p0432b21║我生諸佛，我出世界，我是元佛，出世自然。不因修得，
X14n0289_p0432b22║此名住世自在天魔。使其眷屬如遮文茶及四天王、
X14n0289_p0432b23║毗舍童子未發心者，利其虗明，食彼精氣。或不因師，
X14n0289_p0432b24║其修行人親自觀見，稱執金剛與汝長命，現美女身，
X14n0289_p0432c01║盛行貪欲。未逾年歲，肝腦枯竭，口兼獨言，聽若妖魅。
X14n0289_p0432c02║前人未詳，多陷王難，未及遇刑，先已乾死，惱亂彼人，
X14n0289_p0432c03║以至殂殞。汝當先覺，不入輪迴，迷惑不知，墮無間獄。
X14n0289_p0432c04║此貪求永歲也。此中所希，是羅漢果，在行破後，自
X14n0289_p0432c05║然得之。今躁求速得，故遭魔擾也。分段生死，三界
X14n0289_p0432c06║惑盡，方始得離。二乘無學，登地菩薩，皆得變易。今
X14n0289_p0432c07║未離染，頓欲於分段身上，變麤作細，易短為長，故
X14n0289_p0432c08║曰棄分段，生頓希變易也。瞬息而萬里再來，急行
X14n0289_p0432c09║而累月不到，皆詐現時之可延可促，以投其欲也。
X14n0289_p0432c10║疑佛現前者，是認優孟為叔敖也。口中下，說長壽
X14n0289_p0432c11║以竦聽也。自在天，即欲界魔王天，在第六天。攝使
X14n0289_p0432c12║其眷屬者，正顯魔王自不現身，是飛精附人也。遮
X14n0289_p0432c13║文茶，舊云嫉妬女，又云奴神，即役使鬼也。毗舍遮，
X14n0289_p0432c14║此云啖精氣，皆屬四天。若已發心者，則護人；若未
X14n0289_p0432c15║發心者，則啖人。由彼行人定力虗明，故食其精氣
X14n0289_p0432c16║以害之也。或不因師者，言魔身不必附人說法，而
X14n0289_p0432c17║親現身，今行人自見也。口稱金剛，現美女身者，此
X14n0289_p0432c18║魔害人之巧計也。口兼獨言者，素問云：譫語者，氣
X14n0289_p0432c19║虗獨言。此美女口中獨言，徐而聽之，若妖若魅。行
X14n0289_p0432c20║人若不詳其意，受其說，而行猥媟者，多陷王難，雖
X14n0289_p0432c21║未及行刑，精神先枯竭而死矣。此由魔力所惱，故
X14n0289_p0432c22║至喪身失命。
X14n0289_p0432c23║阿難當知，是十種魔，於末世時，在我法中，出家修道，
X14n0289_p0432c24║或附人體，或自現形，皆言已成正徧知覺，讚歎婬欲，
X14n0289_p0433a01║破佛律儀。先惡魔師與魔弟子，婬婬相傳，如是邪精，
X14n0289_p0433a02║魅其心腑，近則九生，多踰百世，令真修行，總為魔眷，
X14n0289_p0433a03║命終之後，必為魔民，失正徧知，墮無間獄。汝今未須
X14n0289_p0433a04║先取寂滅，縱得無學，留願入彼末法之中，起大慈悲，
X14n0289_p0433a05║救度正心，深信眾生，令不著魔，得正知見。我今度汝，
X14n0289_p0433a06║已出生死，汝遵佛語，名報佛恩。
X14n0289_p0433a07║此囑當機留願度生也。前十種魔，惟第十自現形，
X14n0289_p0433a08║餘皆附人。昔佛住世，諸魔壞法，佛神力故，皆不能
X14n0289_p0433a09║壞。魔作誓言：如來滅後，依教出家，破壞佛法。佛即
X14n0289_p0433a10║墮淚曰：無柰汝何，譬如師子身中蟲，自食師子肉。
X14n0289_p0433a11║是知末世壞法比丘，皆魔侶也。汝今下。正勸當機。
X14n0289_p0433a12║阿難前發願云：願今得果成寶王，還度如是恒河
X14n0289_p0433a13║眾。此復叮嚀留願人間，流通教法也。前云：將此深
X14n0289_p0433a14║心奉塵剎，是則名為報佛恩。故又囑其遵佛語而
X14n0289_p0433a15║傳法度生，即是報恩也。是知阿難入風奮迅三昧，
X14n0289_p0433a16║四派入滅，亦是依佛語而留願在世冥救者歟。
X14n0289_p0433a17║阿難！如是十種禪那現境，皆是想陰用心交互，故現
X14n0289_p0433a18║斯事。眾生頑迷，不自忖量，逢此因緣，迷不自識，謂言
X14n0289_p0433a19║登聖，大妄語成，墮無間獄。汝等必須將如來語，於我
X14n0289_p0433a20║滅度，傳示末法，徧令眾生開悟斯義，無令天魔得其
X14n0289_p0433a21║方便，保綏覆護，成無上道。
X14n0289_p0433a22║此勉令覆護也。尊者所以結集諸經者，受佛囑也。
X14n0289_p0433a23║即今教法流通，孰非尊者愍世之心，悲救之力耶？
X14n0289_p0433a24║想陰魔相已竟。
X14n0289_p0433b01║大佛頂如來密因修證了義諸菩薩萬行首楞嚴經
X14n0289_p0433b02║合轍卷第九