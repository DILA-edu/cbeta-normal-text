X14n0289_p0433b03║
X14n0289_p0433b04║
X14n0289_p0433b05║
X14n0289_p0433b06║大佛頂如來密因修證了義諸菩薩萬行首楞嚴經
X14n0289_p0433b07║合轍卷第十
X14n0289_p0433b08║明　二楞庵釋　通潤　述
X14n0289_p0433b09║阿難，彼善男子修三摩地想陰盡者，是人平常夢想
X14n0289_p0433b10║銷滅，寤寐恒一，覺明虗靜猶如晴空，無復麤重前塵
X14n0289_p0433b11║影事。觀諸世間大地山河，如鏡鑒明，來無所粘，過無
X14n0289_p0433b12║蹤跡，虗受照應，了罔陳習，唯一精真，生滅根元從此
X14n0289_p0433b13║披露。見諸十方十二眾生畢殫其類，雖未通其各命
X14n0289_p0433b14║由緒，見同生基，猶如野馬熠熠清擾，為浮根塵究竟
X14n0289_p0433b15║樞穴，此則名為行陰區宇。若此清擾熠熠元性，性入
X14n0289_p0433b16║元澄，一澄元習，如波瀾滅化為澄水，名行陰盡，是人
X14n0289_p0433b17║則能超眾生濁。觀其所由，幽隱妄想以為其本。
X14n0289_p0433b18║此明行陰未破已破之相也。先明想盡行現。晝想
X14n0289_p0433b19║夜夢，皆獨頭意識為主。故想盡則寤寐一如，而性
X14n0289_p0433b20║覺玅明，虗靜不動。正如晴明太虗，纖雲盡淨，逈無
X14n0289_p0433b21║所有也。既法塵已空，麤重相滅，而意識成玅觀察
X14n0289_p0433b22║智。觀諸世間大地山河，直如鏡之照像，毫無去留。
X14n0289_p0433b23║以虗而受，以照而應，了無舊時我執習氣沾帶。唯
X14n0289_p0433b24║是八識精真之體，逈然獨存。此想盡之相也。生滅
X14n0289_p0433c01║根元，即行陰也。以遷流造作，故為生滅之元。由麤
X14n0289_p0433c02║重在前，故幽隱不見。今粗重既滅，而幽隱者始得
X14n0289_p0433c03║披露。故知三界生死根元，非關意識，是第八識中
X14n0289_p0433c04║含藏種子為本。故曰：那陀微細識，習氣成暴流。由
X14n0289_p0433c05║見此根本，故能盡見十二類生，皆由此而生生滅
X14n0289_p0433c06║滅也。雖未通其各命由緒等者，識壽煖三，合為命
X14n0289_p0433c07║根。言想陰已盡，雖未曾知十二類生，各各受命之
X14n0289_p0433c08║由緒，而十二類同生之基，已見其肇。若陽𦦨光明，
X14n0289_p0433c09║閃爍不定。故曰：猶如野馬，熠熠清擾。言野馬者，乃
X14n0289_p0433c10║田氣游氣，春晴伏地可見，狀如水而光如𦦨，渴鹿
X14n0289_p0433c11║認以為水，而實非水，即陽𦦨也。言清擾者，謂此行
X14n0289_p0433c12║陰，幽清擾動，非若意識之如大流也。為浮根塵，究
X14n0289_p0433c13║竟樞穴者，門簨曰樞，門臼曰穴，皆動轉之要處，言
X14n0289_p0433c14║根塵生滅，皆以行陰為樞穴，此即行陰未盡之相
X14n0289_p0433c15║也。葢想陰如大流，行陰如細流，識陰如無波之流，
X14n0289_p0433c16║前之想陰盡，如大流息，此之行陰現，如細流生，若
X14n0289_p0433c17║將此細流元習之性，反入無波元澄之體，則元習
X14n0289_p0433c18║澄矣。若元習一澄，則此細流，皆為澄清之水，此即
X14n0289_p0433c19║清水現前，名為初伏客塵煩惱，此即行陰已盡之
X14n0289_p0433c20║相，亦是轉第七識為平等性智時也。葢眾生之濁，
X14n0289_p0433c21║本乎行陰，故行陰盡，而超眾生濁，至此則知異生
X14n0289_p0433c22║之性，遷變不生，皆由行陰主之也。環師云：生滅不
X14n0289_p0433c23║停，業運常遷，名眾生濁，故行陰盡則超之，由行陰
X14n0289_p0433c24║密移，曾無覺悟，名幽隱妄想。
X14n0289_p0434a01║阿難當知，是得正知奢摩他中諸善男子，凝明正心，
X14n0289_p0434a02║十類天魔不得其便，方得精研窮生類本，於本類中
X14n0289_p0434a03║生元露者，觀彼幽清圓擾動元，於圓元中起計度者，
X14n0289_p0434a04║是人墜入二無因論。
X14n0289_p0434a05║此下明行陰將破未破時，有十種相也。得正知者，
X14n0289_p0434a06║言想陰已破，不遭邪慮，方得正知。破後二陰，名徧
X14n0289_p0434a07║如矣。奢摩他中，即圓定發明也。凝則不動，明則不
X14n0289_p0434a08║惑，正則不偏，用心如此，故天魔不能伺其便也。葢
X14n0289_p0434a09║受想二陰未破，觀力猶淺，天魔尚可窺其用心，伺
X14n0289_p0434a10║其間隙，壞其正定。今二陰已破，唯一精真，即外魔
X14n0289_p0434a11║無所窺其淺深，又安能擾亂哉。故下十種，皆是內
X14n0289_p0434a12║魔作㜸也。方得精研，窮生類本者，言想陰既盡，天
X14n0289_p0434a13║魔不擾，方得加功用行，精研窮究十二類生之根
X14n0289_p0434a14║本，故十二類生根元，方得披露也。幽清圓擾動元
X14n0289_p0434a15║者，隱密難見曰幽擾，微波輕動曰清擾，十二同基
X14n0289_p0434a16║曰圓擾，合而言之，謂之動元。然雖觀察動元，實未
X14n0289_p0434a17║曾淨藏識種子，故忽起異計，墜入無因。
X14n0289_p0434a18║一者、是人見本無因。何以故？是人既得生機全破，乘
X14n0289_p0434a19║於眼根八百功德，見八萬劫所有眾生業流灣環，死
X14n0289_p0434a20║此生彼，秪見眾生輪迴其處，八萬劫外冥無所觀，便
X14n0289_p0434a21║作是解：此等世間十方眾生，八萬劫來無因自有，由
X14n0289_p0434a22║此計度亡正徧知，墮落外道，惑菩提性。
X14n0289_p0434a23║此單計遷流不住，以為無常，而起斷見也。是人，指
X14n0289_p0434a24║想行已盡之人。本無因者，謂前際無因也。生機全
X14n0289_p0434b01║破者，行陰披露也。由行陰全破，六用不行，故乘定
X14n0289_p0434b02║中眼根功德，徹見過去八萬劫中，諸類眾生，隨業
X14n0289_p0434b03║波流，死此生彼，相續不斷。八萬劫前，冥然不見，妄
X14n0289_p0434b04║計冥無所觀處，為冥諦，為自然，為渾混。不知己之
X14n0289_p0434b05║見量有限，遂生妄計，以為一切眾生，皆從八萬劫
X14n0289_p0434b06║前，無因而有。由此計度，便惑此冥諦，為正徧知菩
X14n0289_p0434b07║提性。坐守於此，更不前進，所謂依舊認賊為子，故
X14n0289_p0434b08║曰墮，曰亡，曰惑。言外道者，即異端也。以彼不見根
X14n0289_p0434b09║本，妄生異計故。
X14n0289_p0434b10║二者、是人見末無因。何以故？是人於生既見其根，知
X14n0289_p0434b11║人生人，悟鳥生鳥，烏從來黑，鵠從來白，人天本竪，畜
X14n0289_p0434b12║生本橫，白非洗成，黑非染造，從八萬劫無復改移，今
X14n0289_p0434b13║盡此形亦復如是。而我本來不見菩提，云何更有成
X14n0289_p0434b14║菩提事？當知今日一切物象皆本無因，由此計度亡
X14n0289_p0434b15║正徧知，墮落外道，惑菩提性，是則名為第一外道立
X14n0289_p0434b16║無因論。
X14n0289_p0434b17║末無因者，後際無因也。何以下，是以前際推後際
X14n0289_p0434b18║也。言我前際本來不見菩提，云何後際更有成菩
X14n0289_p0434b19║提事？此由未見識陰，不能別見各命由緒，但是總
X14n0289_p0434b20║相見於多分眾生，長時不變，起斯計耳。若四果羅
X14n0289_p0434b21║漢行開識現，便能別見各命由緒，終不執於自然
X14n0289_p0434b22║矣。岳師云：本無因之本字，當是末字亡。正徧知者，
X14n0289_p0434b23║執無因非正知，觀前後際止八萬劫非徧知，由彼
X14n0289_p0434b24║不達善惡，循業發現，妄計八萬劫前自然而有，八
X14n0289_p0434c01║萬劫後自然而無，成斷滅論。此在邪見中攝。
X14n0289_p0434c02║阿難！是三摩中諸善男子凝明正心，魔不得便，窮生
X14n0289_p0434c03║類本，觀彼幽清常擾動元，於圓常中起計度者，是人
X14n0289_p0434c04║墜入四徧常論：一者、是人窮心境性，二處無因，修習
X14n0289_p0434c05║能知二萬劫中十方眾生所有生滅咸皆循環，不曾
X14n0289_p0434c06║散失，計以為常。二者、是人窮四大元，四性常住，修習
X14n0289_p0434c07║能知四萬劫中十方眾生所有生滅咸皆體恒，不曾
X14n0289_p0434c08║散失，計以為常。三者、是人窮盡六根、末那、執受、心、意、
X14n0289_p0434c09║識中本元由處，性常恒故，修習能知八萬劫中一切
X14n0289_p0434c10║眾生循環不失，本來常住，窮不失性，計以為常。四者、
X14n0289_p0434c11║是人既盡想元，生理更無流止運轉，生滅想心今已
X14n0289_p0434c12║永滅，理中自然成不生滅，因心所度，計以為常。由此
X14n0289_p0434c13║計常，亡正徧知，墮落外道，惑菩提性，是則名為第二
X14n0289_p0434c14║外道立圓常論。
X14n0289_p0434c15║此單計遷流不住者為徧常，而起常見也。長水曰：
X14n0289_p0434c16║行陰生滅相續不失，故名常。由計四種徧一切法，
X14n0289_p0434c17║故名圓也。瑜伽云：依止上中下靜慮，起宿命住，隨
X14n0289_p0434c18║念而生。四、徧常論：一者、下計心境常。是人想破行
X14n0289_p0434c19║現，乘此心開，遂究心境二性從何而有。然見量有
X14n0289_p0434c20║限，故窮至二萬劫外則不能見，遂計一切眾生二
X14n0289_p0434c21║萬劫中無因而有。然不計劫外無因為斷滅，唯計
X14n0289_p0434c22║劫內相續為徧常，所心異乎前計。二者、下計四大
X14n0289_p0434c23║常。此亦行人乘心開，而究四大種性本來常住，依
X14n0289_p0434c24║此修習。然心量有限，故見四萬劫中眾生雖有生
X14n0289_p0435a01║滅，而四大體性常恒，此亦計劫內所見而已。三者、
X14n0289_p0435a02║下計八識常。根字，識字之訛。六識，即眼、耳、鼻、舌、身、
X14n0289_p0435a03║意識也。末那，即第七識。執受，即第八識也。此由行
X14n0289_p0435a04║人乘心開，後窮心意意識本元由處，本性常恒。岳
X14n0289_p0435a05║師云：本元由處，指行陰也。依此修習，能觀八萬劫
X14n0289_p0435a06║中一切眾生死此生彼，本性常住。良由六八二識
X14n0289_p0435a07║皆依第七為生滅根元，故即計此生滅根元為常
X14n0289_p0435a08║住性。如見細流，謂之止水，此尚未望見八識真常
X14n0289_p0435a09║流注，況菩提妙性乎？所謂無量劫來生死本，癡人
X14n0289_p0435a10║喚作本來人也。四者、下計想盡常。想元，想陰也。生
X14n0289_p0435a11║理，行陰也。行人妄謂流轉生滅皆屬想心，今已永
X14n0289_p0435a12║滅，則不生不滅之理自然屬行，不待研窮觀察便
X14n0289_p0435a13║計為常，不知行陰即生滅根元也。此四皆計生滅
X14n0289_p0435a14║為圓常，在邊見中攝。
X14n0289_p0435a15║又三摩中諸善男子堅凝正心，魔不得便，窮生類本，
X14n0289_p0435a16║觀彼幽清，常擾動元，於自他中起計度者，是人墜入
X14n0289_p0435a17║四顛倒見，一分無常、一分常論。一者、是人觀玅明心
X14n0289_p0435a18║徧十方界，湛然以為究竟神我，從是則計我徧十方，
X14n0289_p0435a19║凝明不動。一切眾生於我心中自生自死，則我心性
X14n0289_p0435a20║名之為常；彼生滅者，真無常性。二者、是人不觀其心，
X14n0289_p0435a21║徧觀十方恒沙國土，見劫壞處，名為究竟無常種性；
X14n0289_p0435a22║劫不壞處，名究竟常。三者、是人別觀我心精細微密，
X14n0289_p0435a23║猶如微塵，流轉十方，性無移改，能令此身即生即滅。
X14n0289_p0435a24║其不壞性，名我性常；一切生死從我流出，名無常性。
X14n0289_p0435b01║四者、是人知想陰盡，見行陰流，行陰常流，計為常性；
X14n0289_p0435b02║色、受、想等今已滅盡，名為無常。由此計度一分無常，
X14n0289_p0435b03║一分常故，墮落外道，惑菩提性。是則名為第三外道
X14n0289_p0435b04║一分常論。
X14n0289_p0435b05║此雙計常無常也。自即己身，他即眾生、國土。葢平
X14n0289_p0435b06║等性中本無自他，而妄計自他；中道了義本無偏
X14n0289_p0435b07║執，而妄執兩邊。國師所謂南方佛法半生半滅是
X14n0289_p0435b08║也。一者下，在自他處計常無常。首二句舉其觀行，
X14n0289_p0435b09║湛然下明其墮計。神我者，即二十五冥諦中末後
X14n0289_p0435b10║諦也。我徧十方，即量同虗空我也。由彼計有真我
X14n0289_p0435b11║周徧十方，無生無滅，故常；眾生在我心中生生死
X14n0289_p0435b12║死，故是無常。二者，計三災及不及處為常無常。此
X14n0289_p0435b13║由不觀自心，但觀國土。自三禪以下，三災所及處
X14n0289_p0435b14║計為無常；自四禪以上，三災所不及處計之為常。
X14n0289_p0435b15║三者下，計自己身心為常無常。以身麤而心細，故
X14n0289_p0435b16║別觀。心雖流轉十方，而性無改變為常，能令此身
X14n0289_p0435b17║生死為無常。故唯識云：體常至細，如一極微，潛轉
X14n0289_p0435b18║身中，作事業故。四者下，觀四陰而雙計也。計前三
X14n0289_p0435b19║陰已滅為無常，行陰現在遷流名為常。由此下，結
X14n0289_p0435b20║成外論。此亦邊見中攝。
X14n0289_p0435b21║又三摩中諸善男子，堅凝正心，魔不得便，窮生類本，
X14n0289_p0435b22║觀彼幽清常擾動元，於分位中生計度者，是人墜入
X14n0289_p0435b23║四有邊論：一者、是人心計生元，流用不息。計過未者，
X14n0289_p0435b24║名為有邊；計相續心，名為無邊。二者、是人觀八萬劫，
X14n0289_p0435c01║則見眾生八萬劫前寂無聞見。無聞見處，名為無邊；
X14n0289_p0435c02║有眾生處，名為有邊。三者、是人計我徧知，得無邊性。
X14n0289_p0435c03║彼一切人現我知中，我曾不知彼之知性，名彼不得
X14n0289_p0435c04║無邊之心，但有邊性。四者、是人窮行陰空，以其所見
X14n0289_p0435c05║心路籌度一切眾生。一身之中，計其咸皆半生半滅，
X14n0289_p0435c06║明其世界一切所有，一半有邊，一半無邊。由是計度
X14n0289_p0435c07║有邊、無邊，墮落外道，惑菩提性。是則名為第四外道
X14n0289_p0435c08║立有邊論。
X14n0289_p0435c09║此雙計有邊無邊也。分位有四，謂三際、見聞、彼我、
X14n0289_p0435c10║生滅也。一者下，約三際以計有邊無邊。生元流用
X14n0289_p0435c11║不息者，謂觀行陰現在遷流無有間斷，遂計過去
X14n0289_p0435c12║已去、未來未至為有邊，計現在相續不斷處為無
X14n0289_p0435c13║邊。此在無邊際中妄立邊際，所謂刻畫虗空也。豈
X14n0289_p0435c14║知菩提之道無去來今者哉！二者下，約見聞以計
X14n0289_p0435c15║有邊無邊。謂八萬劫內有見有聞處為有邊，以限
X14n0289_p0435c16║於八萬之數也；無聞無見處為無邊，以無窮無極
X14n0289_p0435c17║不可得而知也。三者下，計彼我為有邊無邊。由彼
X14n0289_p0435c18║計自己神我，色來見色，聲來聽聲，無不徧知。自謂
X14n0289_p0435c19║唯我一人得無邊性，而彼一切眾生皆現我性之
X14n0289_p0435c20║中。然我但見其人，不見其人之性，便計彼人不得
X14n0289_p0435c21║無邊之性，名有邊性。豈知汝自不見，非彼人性有
X14n0289_p0435c22║邊也。四者下，約生滅以計常無常。此人窮此行陰，
X14n0289_p0435c23║始有而後空，先生而後滅。據自己識見，妄計眾生
X14n0289_p0435c24║身中一半屬生，一半屬滅，遂判生為有邊，滅為無
X14n0289_p0436a01║邊。此在邪見中攝惑菩提性者，以菩提性無分位、
X14n0289_p0436a02║無邊際故。
X14n0289_p0436a03║又三摩中諸善男子，堅凝正心，魔不得便，窮生類本，
X14n0289_p0436a04║觀彼幽清常擾動元，於知見中生計度者，是人墜入
X14n0289_p0436a05║四種顛倒不死矯亂徧計虗論。一者是人觀變化元，
X14n0289_p0436a06║見遷流處名之為變，見相續處名之為恒，見所見處
X14n0289_p0436a07║名之為生，不見見處名之為滅，相續之因性不斷處
X14n0289_p0436a08║名之為增，正相續中中所離處名之為減，各各生處
X14n0289_p0436a09║名之為有，互互亡處名之為無。以理都觀，用心別見。
X14n0289_p0436a10║有求法人來問其義，答言：我今亦生亦滅，亦有亦無，
X14n0289_p0436a11║亦增亦減。於一切時皆亂其語，令彼前人遺失章句。
X14n0289_p0436a12║二者是人諦觀其心，互互無處，因無得證。有人來問，
X14n0289_p0436a13║唯答一字，但言其無，除無之餘，無所言說。三者是人
X14n0289_p0436a14║諦觀其心，各各有處，因有得證。有人來問，唯答一字，
X14n0289_p0436a15║但言其是，除是之餘，無所言說。四者是人有無俱見，
X14n0289_p0436a16║其境枝故，其心亦亂。有人來問，答言：亦有即是亦無，
X14n0289_p0436a17║亦無之中不是亦有。一切矯亂，無容窮詰。由此計度，
X14n0289_p0436a18║矯亂虗無，墮落外道，惑菩提性。是則名為第五外道
X14n0289_p0436a19║四顛倒性不死矯亂徧計虗論。
X14n0289_p0436a20║此計四種矯亂也。上計常與無常，邊與無邊，尚未
X14n0289_p0436a21║至混淆，此則亦常亦無常，亦邊亦無邊，一向矯亂，
X14n0289_p0436a22║此顛倒之尤者也。知見者，據彼定中所知所見而
X14n0289_p0436a23║倒計也。婆沙論云：外道計天常住，名為不死。計不
X14n0289_p0436a24║亂答，得生彼天。若實不知而輙答者，恐成矯亂。故
X14n0289_p0436b01║有問時，答言秘密，不應皆說。或不定答，佛法訶云：
X14n0289_p0436b02║此真矯亂。一者下，明八亦矯亂。以一生滅行陰而
X14n0289_p0436b03║計八種，即四句中雙亦也。就上遷流有邊處名變，
X14n0289_p0436b04║中間相續無邊處名恒，非隨緣不變之旨。以八萬
X14n0289_p0436b05║劫內所見處名生，八萬劫外不見處名滅，非果生
X14n0289_p0436b06║因滅之旨。相續不斷處為增，中間所離處為減，非
X14n0289_p0436b07║不增不減之旨。生處為有，滅處為無，非有無俱遣
X14n0289_p0436b08║之旨。以理都觀者，以觀行陰也。用心別見者，別生
X14n0289_p0436b09║八義也。以自無定見，故逢人問，即以兩楹之說而
X14n0289_p0436b10║混答之，令彼前人於章句中不得義理，故隨聞隨
X14n0289_p0436b11║失也。二者下，明唯無矯亂。此人在無處觀心，即從
X14n0289_p0436b12║無處有箇入路，故逢人問而答，物物皆無。三者下，
X14n0289_p0436b13║明唯是矯亂。此人在有處觀心，即從有處得箇入
X14n0289_p0436b14║路，故逢人問而答，處處皆是。問：前以八義並陳，可
X14n0289_p0436b15║名矯亂。今單計有無，而以一字答人，何故亦名矯
X14n0289_p0436b16║亂？答：執物而不順理為矯，中無主正為亂。今觀第
X14n0289_p0436b17║一、第四言皆兩可，亂意為多，而終非順理，亦兼於
X14n0289_p0436b18║矯。第三、第四言惟一偏，矯意為多，而終非主正，同
X14n0289_p0436b19║歸於亂。故總名矯亂。四者下，明有無矯亂。有無俱
X14n0289_p0436b20║見者，謂既見互其互有，又見其互互無也。其境枝
X14n0289_p0436b21║故，其心亦亂者，言所見之境不定，能見之心亦不
X14n0289_p0436b22║定。故有問者，即答云：亦有即是亦無，以有即是無，
X14n0289_p0436b23║不專於無也。亦無不是亦有，以無不是有，不專於
X14n0289_p0436b24║是也。良以知見紛錯，杳冥恍惚，中無定衡，故總歸
X14n0289_p0436c01║矯亂而已。此亦邪見中攝。若是真實得底人，道有
X14n0289_p0436c02║道無，總有出身活路。
X14n0289_p0436c03║又三摩中諸善男子，堅凝正心，魔不得便，窮生類本，
X14n0289_p0436c04║觀彼幽清，常擾動元，於無盡流生計度者，是人墜入
X14n0289_p0436c05║死後有相，發心顛倒。或自固身，云色是我；或見我圓
X14n0289_p0436c06║含徧國土，云我有色；或彼前緣隨我迴復，云色屬我；
X14n0289_p0436c07║或復我依行中相續，云我在色。皆計度言死後有相，
X14n0289_p0436c08║如是循環有十六相。從此或計畢竟煩惱、畢竟菩提，
X14n0289_p0436c09║兩性並驅，各不相觸。由此計度死後有故，墮落外道，
X14n0289_p0436c10║惑菩提性。是則名為第六外道立五陰中死後有相
X14n0289_p0436c11║心顛倒論。
X14n0289_p0436c12║此計後際有想十六也。無盡流即行陰也。此由見
X14n0289_p0436c13║行陰有相，故併前已滅想陰，皆成有相。色有四相
X14n0289_p0436c14║者，一色是我者，即色是我也。二我有色者，我大色
X14n0289_p0436c15║小，色在我中也。三色屬我者，離色是我也。四我在
X14n0289_p0436c16║色者，色大我小，我在色中也。色陰既爾，三陰亦然。
X14n0289_p0436c17║此以現在之生有，推未來之死亦有，故曰死後有
X14n0289_p0436c18║相。此即六十二見中之四見也。從此下更成轉計，
X14n0289_p0436c19║言煩惱則攝盡染法，言菩提則攝盡淨法。既知四
X14n0289_p0436c20║陰是常，則知煩惱菩提二性竝行，各不相觸。故凡
X14n0289_p0436c21║則決定凡，聖則決定聖。決無轉凡成聖，轉煩惱成
X14n0289_p0436c22║菩提之事也。惑菩提性者，迷於不變隨緣之旨，而
X14n0289_p0436c23║認確定死常，故曰惑。此亦邊見中攝。
X14n0289_p0436c24║又三摩中諸善男子，堅凝正心魔不得便，窮生類本
X14n0289_p0437a01║觀彼幽清常擾動元，於先除滅色受想中生計度者，
X14n0289_p0437a02║是人墜入死後無相發心顛倒，見其色滅形無所因，
X14n0289_p0437a03║觀其想滅心無所繫，知其受滅無復連綴，陰性銷散
X14n0289_p0437a04║縱有生理，而無受想與草木同，此質現前猶不可得，
X14n0289_p0437a05║死後云何更有諸相？因之勘校死後相無，如是循環
X14n0289_p0437a06║有八無相，從此或計涅槃因果一切皆空，徒有名字
X14n0289_p0437a07║究竟斷滅，由此計度死後無故，墮落外道惑菩提性，
X14n0289_p0437a08║是則名為第七外道立五陰中死後無相心顛倒論。
X14n0289_p0437a09║此計後際八無相也。此由見前三陰已滅無相，而
X14n0289_p0437a10║因計行陰皆成無相也。形因色有，故色滅則形無
X14n0289_p0437a11║所因。心因想繫，故想滅則心無所繫。以有受則連
X14n0289_p0437a12║持色心，故無受則無綴。三陰既銷，縱有行陰，亦歸
X14n0289_p0437a13║斷滅。此則以斷推斷也。今觀此身，現在尚無陰相
X14n0289_p0437a14║可得，死後豈有陰相哉。此又以身騐死，決知無陰
X14n0289_p0437a15║相也。從此下轉計涅槃因果，一切皆無，同歸斷滅
X14n0289_p0437a16║也。惑菩提性者，以菩提性不立一塵，不捨一法，真
X14n0289_p0437a17║空妙有，妙有真空，非斷滅故。此亦邊見中攝。
X14n0289_p0437a18║又三摩中諸善男子，堅凝正心魔不得便，窮生類本
X14n0289_p0437a19║觀彼幽清常擾動元，於行存中兼受想滅，雙計有無
X14n0289_p0437a20║自體相破，是人墜入死後俱非起顛倒論。色受想中
X14n0289_p0437a21║見有非有，行遷流內觀無不無，如是循環窮盡陰界
X14n0289_p0437a22║八俱非相，隨得一緣皆言死後有相無相。又計諸行
X14n0289_p0437a23║性遷訛故，心發通悟有無俱非虗實失措，由此計度
X14n0289_p0437a24║死後俱非，後際昏瞢無可道故，墮落外道惑菩提性，
X14n0289_p0437b01║是則名為第八外道立五陰中死後俱非心顛倒論。
X14n0289_p0437b02║此計有無俱非也。雙計有無者，謂以存處計有，滅
X14n0289_p0437b03║處計無也。自體相破有，以行陰之現有，而破前三
X14n0289_p0437b04║之已無，以前三之已無，破行陰之現有也。死後俱
X14n0289_p0437b05║非者，以破無則成非無，破有則成非有，故曰非有
X14n0289_p0437b06║非無。色受想中，見有非有者，謂在色受想滅中，雖
X14n0289_p0437b07║見行有，亦同色受想滅而非有矣。行遷流內，觀無
X14n0289_p0437b08║不無者，謂在行陰擾動之內，雖見前三已無，亦同
X14n0289_p0437b09║行存而非無矣。如是窮四陰而徧計，遂成八俱非
X14n0289_p0437b10║相，故隨舉一蘊，皆成雙非也。又計諸行者，蓋不單
X14n0289_p0437b11║指一行，而兼指萬法，言此萬法，遷流變化，無不雙
X14n0289_p0437b12║非，故曰心發通悟也。虗實失措者，以非無故，不可
X14n0289_p0437b13║言虗，以非有故，不可言實也。由此計度，死後俱非
X14n0289_p0437b14║者，謂以生存例死後也。後際昏瞢，無可道故者，後
X14n0289_p0437b15║際即死後未來際，昏瞢猶言杳冥，謂後際之事，杳
X14n0289_p0437b16║冥恍惚，故道有亦非，道無亦非，而皆不可道也。以
X14n0289_p0437b17║未得真知灼見，揣摩彷彿，而創為此論，若真得見
X14n0289_p0437b18║諦者，不妨道有道無，皆成玅論。惑菩提性者，以菩
X14n0289_p0437b19║提性非有非無，言思路絕故，此亦邪見中攝。
X14n0289_p0437b20║又三摩中諸善男子，堅凝正心魔不得便，窮生類本
X14n0289_p0437b21║觀彼幽清常擾動元，於後後無生計度者，是人墜入
X14n0289_p0437b22║七斷滅論，或計生滅、或欲盡滅、或苦盡滅、或極樂滅、
X14n0289_p0437b23║或極捨滅，如是循環窮盡七際現前消滅，滅已無復
X14n0289_p0437b24║由此計度，死後漸滅墮落外道惑菩提性，是則名為
X14n0289_p0437c01║第九外道立五陰中死後斷滅心顛倒論。
X14n0289_p0437c02║此計七處斷滅也。後後無，即行陰念念滅也。或計
X14n0289_p0437c03║生滅等，此計陰性，如無源之水，有流近而竭者，有
X14n0289_p0437c04║流遠而竭者，故雖生七處，近遠不同，後皆斷竭。七
X14n0289_p0437c05║際，謂四洲、六欲、初禪、二禪、三禪、四禪、四空也。身滅
X14n0289_p0437c06║即欲界人天，欲盡即初禪，苦盡即二禪，極樂即三
X14n0289_p0437c07║禪，極捨即四禪及無色界也。現前銷滅者，三陰已
X14n0289_p0437c08║滅，行陰亦爾也。七處皆現斷滅，死後必不復生也。
X14n0289_p0437c09║若此方儒宗末流，但計人間斷滅，仍不許有六處
X14n0289_p0437c10║惑菩提性者，以菩提性亘古亘今，常住不斷故。此
X14n0289_p0437c11║亦邊見中攝。
X14n0289_p0437c12║又三摩中諸善男子堅凝正心，魔不得便，窮生類本，
X14n0289_p0437c13║觀彼幽清常擾動元，於後後有生計度者，是人墜入
X14n0289_p0437c14║五涅槃論。或以欲界為正轉依，觀見圓明生愛慕故；
X14n0289_p0437c15║或以初禪性無憂故；或以二禪心無苦故；或以三禪
X14n0289_p0437c16║極悅隨故；或以四禪苦樂兩亡，不受輪迴生滅性故。
X14n0289_p0437c17║迷有漏天作無為解，五處安隱為勝淨依，如是循環
X14n0289_p0437c18║五處究竟，由此計度五現涅槃，墮落外道惑菩提性，
X14n0289_p0437c19║是則名為第十外道立五陰中五現涅槃心顛倒論。
X14n0289_p0437c20║此計五現涅槃也。或者，不定之辭。以欲界為涅槃
X14n0289_p0437c21║者，如仙家計玉皇橫統三十三天，為玄都上清之
X14n0289_p0437c22║境，無生無死，不知此即六欲之帝釋也。由此天澄
X14n0289_p0437c23║瑩生明，超過日月，便計此處是現涅槃。若據前文，
X14n0289_p0437c24║初禪離苦受，一切苦惱所不能逼；二禪離憂受，一
X14n0289_p0438a01║切憂懸所不能至。故今云初禪無憂，二禪無苦，誤
X14n0289_p0438a02║也。三禪極樂，以得寂滅樂故；四禪苦樂雙亡，一切
X14n0289_p0438a03║世間諸苦樂境所不能動，三災不壞，無生滅故。此
X14n0289_p0438a04║皆迷有漏作無為，認生死為涅槃也。此由見下界
X14n0289_p0438a05║之不安，遂計五處為安隱；以見下界之穢濁，遂計
X14n0289_p0438a06║五處為勝淨耳。言究竟者，計此五處皆是極果也。
X14n0289_p0438a07║五現涅槃者，謂此五處是現在涅槃，以現在受樂
X14n0289_p0438a08║不待來生故。此亦邪見攝惑菩提性者，以菩提涅
X14n0289_p0438a09║槃尚在遙遠故。
X14n0289_p0438a10║阿難！如是十種禪那狂解，皆是行陰用心交互，故現
X14n0289_p0438a11║斯悟。眾生頑迷，不自忖量，逢此現前，以迷為解，自言
X14n0289_p0438a12║登聖，大妄語成，墮無間獄。汝等必須將如來語，於我
X14n0289_p0438a13║滅後，傳示末法，徧令眾生覺了斯義，無令心魔自起
X14n0289_p0438a14║深孽，保持覆護，消息邪見，教其身心開覺真義，於無
X14n0289_p0438a15║上道不遭枝岐，勿令心祈得少為足，作大覺王清淨
X14n0289_p0438a16║標指。
X14n0289_p0438a17║此結勸覆護也。故現斯悟者，心發邪悟，知其悟而
X14n0289_p0438a18║不知其迷也。自起深孽者，言外魔不擾，皆是自己
X14n0289_p0438a19║心魔為孽，所謂自作孽也。故知心正事正，心邪事
X14n0289_p0438a20║邪。若未達一心，觸途皆偽，正行亦成邪行，佛門變
X14n0289_p0438a21║作魔門。若了一心，則無往不利，苦行亦成玅行，邪
X14n0289_p0438a22║宗即是正宗。只如五熟炙身，外道一法，若了之，則
X14n0289_p0438a23║勝熱，為無分別智𦦨之門；若昧之，則尼乾，作大邪
X14n0289_p0438a24║見嚴熾之解。是以法無邪正，道在變通。於無上道，
X14n0289_p0438b01║不遭枝岐者，言此十種，如木之枝而非本，如路之
X14n0289_p0438b02║岐而非正也。無令心祈，得少為足者，祈，求也。勿令
X14n0289_p0438b03║心之所求，而以偃鼠鷦鷯之見自限。葢遭枝岐，即
X14n0289_p0438b04║墮於外道；得少為足，即墮於二乘。故囑其為眾生
X14n0289_p0438b05║作成佛之標指，令其直往，不令中途遭委曲也。
X14n0289_p0438b06║阿難，彼善男子修三摩提行陰盡者，諸世間性幽清
X14n0289_p0438b07║擾動，同分生機倐然隳裂沉細綱紐，補特伽羅酬業
X14n0289_p0438b08║深脉感應懸絕，於涅槃天將大明悟如雞後鳴，顧瞻
X14n0289_p0438b09║東方已有精色，六根虗靜無復馳逸，內外湛明入無
X14n0289_p0438b10║所入，深達十方十二種類受命元由，觀由執元諸類
X14n0289_p0438b11║不召，於十方界已獲其同，精色不沉發現幽秘，此則
X14n0289_p0438b12║名為識陰區宇。若於羣召已獲同中，消磨六門合開
X14n0289_p0438b13║成就，見聞通隣互用清淨，十方世界及與身心，如吠
X14n0289_p0438b14║瑠璃內外明徹，名識陰盡。是人則能超越命濁，觀其
X14n0289_p0438b15║所由罔象虗無，顛倒妄想以為其本。
X14n0289_p0438b16║此明識陰未盡已盡之相也。諸世間性，即異生性
X14n0289_p0438b17║也。同分生機，即同生基也。基表生之根，機表動之
X14n0289_p0438b18║始。沉細綱紐，亦指行陰言。以幽隱深微，故曰沉細。
X14n0289_p0438b19║生滅總要，故曰綱紐。由前堅凝正心，用功不輟，至
X14n0289_p0438b20║此而生死綱紐，忽然隳裂也。補特伽羅，此云數取
X14n0289_p0438b21║趣，即中有身也。綱紐既立，則三界諸趣，受生償業
X14n0289_p0438b22║之深脉，此感而彼應者，皆懸遠隔絕矣。此行陰已
X14n0289_p0438b23║盡之相也。由生死既絕，而涅槃性天，將大明悟，如
X14n0289_p0438b24║雞後鳴也。葢涅槃性天，為五陰所覆，昏如長夜。每
X14n0289_p0438c01║一陰現，如報雞一鳴。故色陰現，如雞初鳴。受陰現，
X14n0289_p0438c02║如雞二鳴。至識陰現，則如雞後鳴矣。迴顧涅槃性
X14n0289_p0438c03║天，已有精色微露，但未能透明。以有一層識陰，
X14n0289_p0438c04║區宇未破故也。然行陰既盡，無復遷流。而六根
X14n0289_p0438c05║始得虗靜，不復馳逸。於是內根外塵，化為一味湛
X14n0289_p0438c06║明之境。故內不見有能入之根，外不見有所入之
X14n0289_p0438c07║塵。唯識所謂離二取相，故得真住唯識也。受命元
X14n0289_p0438c08║由，即前各命由緒，指第八識也。良以根塵既銷，業
X14n0289_p0438c09║識始露。今既觀見受命由緒，復能執守受生元本。
X14n0289_p0438c10║故十二類中，不能復牽召其受生矣。至此則斷異
X14n0289_p0438c11║生性障，證徧行真如，故曰於十方界已獲其同。然
X14n0289_p0438c12║此纔是初入地相，初證真如，初見佛境界，如見東
X14n0289_p0438c13║方已有精色，殊非向前昏沉，望佛境而不見也。但
X14n0289_p0438c14║所見佛境，若黎明時見物，非若大明當空，無不洞
X14n0289_p0438c15║徹，此識陰未盡之相也。若於群類既不能召，而於
X14n0289_p0438c16║十方又獲其同，若使更用金剛智力銷磨六門，使
X14n0289_p0438c17║其分者合，壅者開，皆得成就，則六根如隣之相通，
X14n0289_p0438c18║可以互用，而世界身心內外明徹，如吠瑠璃成一
X14n0289_p0438c19║圓融清淨寶覺，此非發現幽秘之比，是識陰已盡
X14n0289_p0438c20║之相也。藏經音義曰：吠琉璃，寶名。此寶青色，其體
X14n0289_p0438c21║甚堅，一切寶刀皆不可壞，亦非烟𦦨所能鎔鑄，唯
X14n0289_p0438c22║鬼神有神通力者能攻之為器也。亦云即金翅鳥
X14n0289_p0438c23║卵，以清瑩明徹猶如金剛不可破壞，故借以為喻。
X14n0289_p0438c24║故知行盡無過者，在七信位齊小羅漢，識盡乃十
X14n0289_p0439a01║信滿心住位，初心始得證入圓通。是知凡言羅漢
X14n0289_p0439a02║獲圓通者，皆指初住，以圓住齊於別地，是大乘羅
X14n0289_p0439a03║漢故。葢受命之濁本乎識陰，識陰已盡，則連持色
X14n0289_p0439a04║心不斷者亦已斷盡，故得超命濁。至此方見受命
X14n0289_p0439a05║之元，是罔象虗無妄想主之也。言罔象虗無者，謂
X14n0289_p0439a06║此虗無恍惚不真，是真識中生滅影子，非真虗無
X14n0289_p0439a07║也。
X14n0289_p0439a08║阿難當知，是善男子窮諸行空，於識還元已滅生滅，
X14n0289_p0439a09║而於寂滅精妙未圓，能令己身根隔合開，亦與十方
X14n0289_p0439a10║諸類通覺，覺知通脗能入圓元。若於所歸立真常因
X14n0289_p0439a11║生勝解者，是人則墮因所因執，婆毗迦羅所歸冥諦
X14n0289_p0439a12║成其伴侶，迷佛菩提，亡失知見，是名第一立所得心
X14n0289_p0439a13║成所歸果，違遠圓通，背涅槃城，生外道種。
X14n0289_p0439a14║此下明識陰將盡未盡之相，其類有十也。一、因所
X14n0289_p0439a15║因執。窮諸行空者，照見行陰空也。於識還元者，謂
X14n0289_p0439a16║行相泯然歸於識海，如波瀾滅化為澄水時，亦是
X14n0289_p0439a17║生滅已滅、寂滅將現時，由識陰未破尚有所覆，故
X14n0289_p0439a18║於寂滅精玅之理未得圓滿，然令向之六根隔開
X14n0289_p0439a19║者，今始合也。亦與十方諸類通覺者，即諸類不召
X14n0289_p0439a20║已獲其同，此是行盡而識現也。覺知通脗能入圓
X14n0289_p0439a21║元者，言此知覺上與諸佛相通，下與眾生脗合，即
X14n0289_p0439a22║受命之元、發覺之元，皆由於此。今四陰蕩盡，渾身
X14n0289_p0439a23║已住其中，故曰能入圓元，此正識陰區宇也。若於
X14n0289_p0439a24║下，謂於是中起法執而墮外道也。所歸，指圓元，謂
X14n0289_p0439b01║即於圓元為歸休處，遂立此處為真常因，以為決
X14n0289_p0439b02║定而不可轉，不知此圓元處實非真常因，而妄執
X14n0289_p0439b03║為真常因，故墮因所因執。若作此解，則與黃頭外
X14n0289_p0439b04║道所執冥諦同一類矣。言冥諦者，百論云：從冥生
X14n0289_p0439b05║覺，從覺生我知，從我知生五唯量，從五唯量生五
X14n0289_p0439b06║大，從五大生十一根，神我為主，常覺相處中，不敗
X14n0289_p0439b07║不壞，攝受諸法。此中所執冥諦為第一諦，中間二
X14n0289_p0439b08║十三法從冥諦生神我，即受用此二十三法者也。
X14n0289_p0439b09║迷菩提者，謂不知正果。亡知見者，謂不知正因。是
X14n0289_p0439b10║名下，結成外種。立所得心，成所歸果者，以不達圓
X14n0289_p0439b11║滿菩提歸無所得，而妄計有所得所歸也。向也根
X14n0289_p0439b12║隔合開，圓通將近，今則圓者徧而通者隔，反違遠
X14n0289_p0439b13║矣。向也於涅槃天將大明悟，今則背涅槃城而不
X14n0289_p0439b14║見矣。向也覺心欲發，將為佛子，今則反成外道種
X14n0289_p0439b15║姓矣。
X14n0289_p0439b16║阿難，又善男子窮諸行空已滅生滅，而於寂滅精妙
X14n0289_p0439b17║未圓。若於所歸覽為自體，盡虗空界十二類內所有
X14n0289_p0439b18║眾生，皆我身中一類流出生勝解者，是人則墮能非
X14n0289_p0439b19║能執，摩醯首羅現無邊身成其伴侶，迷佛菩提亡失
X14n0289_p0439b20║知見，是名第二立能為心成能事果，違遠圓通背涅
X14n0289_p0439b21║槃城，生大慢天我徧圓種。
X14n0289_p0439b22║此計能非能執也。前認識陰為歸托處，此即以前
X14n0289_p0439b23║所歸托處攬為識體，而謂一切眾生皆從我體流
X14n0289_p0439b24║出，遂執我能生彼，彼不能生，故曰能非能執。由作
X14n0289_p0439c01║此解，正與摩醯首羅同一種類。蓋首羅能現無邊
X14n0289_p0439c02║眾生身，遂為一切眾生皆我流出，是能窺見海，能
X14n0289_p0439c03║生漚，而不知己身尚未離漚也。能為心，能事果者，
X14n0289_p0439c04║謂我能作為，我能辦事，因因果果，總是我也。大慢
X14n0289_p0439c05║天，即指摩醯，以執我能生物，輕慢一切故。我徧圓
X14n0289_p0439c06║種者，謂我徧我圓，故十二類生，皆我流出也。
X14n0289_p0439c07║又，善男子！窮諸行空已滅生滅，而於寂滅精妙未圓。
X14n0289_p0439c08║若於所歸有所歸依，自疑身心從彼流出，十方虗空
X14n0289_p0439c09║咸其生起，即於都起所宣流地，作真常因無生滅解。
X14n0289_p0439c10║在生滅中早計常住，既惑不生亦迷生滅。安住沉迷
X14n0289_p0439c11║生勝解者，是人則墮常非常執，計自在天成其伴侶，
X14n0289_p0439c12║迷佛菩提亡失知見。是名第三立因依心，成妄計果，
X14n0289_p0439c13║違遠圓通，背涅槃城，生倒圓種。
X14n0289_p0439c14║此計常非常執也。謂行盡識現時，即以識陰為自
X14n0289_p0439c15║身所歸所依之處，故自疑身心世界皆從彼中流
X14n0289_p0439c16║出，即此便是不生滅性。此認湛不搖處為不生滅，
X14n0289_p0439c17║不但不見不生滅性，亦迷現在生滅之法，是以非
X14n0289_p0439c18║常為常，故曰常非常執。作此見解，正與計自在天
X14n0289_p0439c19║為萬物因者同一類矣，豈知自在亦非常之天哉？
X14n0289_p0439c20║由外道不知，遂執此為生天生地之本。溫陵曰：由
X14n0289_p0439c21║依識元，妄計常住，故曰立因依心，成妄計果。前計
X14n0289_p0439c22║我圓生物，此計彼圓生我，故曰倒圓。問：萬法唯識
X14n0289_p0439c23║是如來正說，云何此中皆墮外種？答：內教萬法唯
X14n0289_p0439c24║識從緣變起，悉如夢幻，不是實生，故不立知見，不
X14n0289_p0440a01║生法執。今曰立所得心，立依因心，立能為心，皆是
X14n0289_p0440a02║知見立知，故總墮外道。
X14n0289_p0440a03║又，善男子！窮諸行空，已滅生滅，而於寂滅精妙未圓。
X14n0289_p0440a04║若於所知知徧圓故，因知立解，十方草木皆稱有情，
X14n0289_p0440a05║與人無異。草木為人，人死還成十方草樹。無擇遍知
X14n0289_p0440a06║生勝解者，是人前墮知無知執。婆吒霰尼執一切覺
X14n0289_p0440a07║成其伴侶，迷佛菩提，亡失知見。是名第四計圓知心
X14n0289_p0440a08║成虗謬果，違遠圓通，背涅槃城，生倒知種。
X14n0289_p0440a09║此計知無知也。所知，即所觀識陰。知徧圓者，謂此
X14n0289_p0440a10║識性無處不徧也。因知立解者，謂因知徧圓而生
X14n0289_p0440a11║見解。妄謂無情草木與人無異，不分有情無情，故
X14n0289_p0440a12║曰無擇。是人則墮有情無情皆有知覺，則與婆吒
X14n0289_p0440a13║霰尼二種外道同一類矣。溫陵曰：此謬計圓知以
X14n0289_p0440a14║為因心，則果終虗謬矣。以無知為知，是倒知也。問：
X14n0289_p0440a15║觀國師有情與無情其一體之說，忠國師有無情
X14n0289_p0440a16║作佛之談，有何差別？答：內教謂由迷真如而成業
X14n0289_p0440a17║識，從業識而起相見，遂分有情無情，各自安立。既
X14n0289_p0440a18║悟之後，則轉業識而成真如。故有情無情同一圓
X14n0289_p0440a19║融清淨寶覺，通為一佛國土，謂之法性身、法性土。
X14n0289_p0440a20║全身是土，全土是身，豈復有草樹為人、人為草樹
X14n0289_p0440a21║種種差別？是知內教所說無情說法，是說破識之
X14n0289_p0440a22║後渾成一心時也。此則業識尚在，相見猶存，未能
X14n0289_p0440a23║融為一體，是妄計也。問：前文草木金石，皆能作妖
X14n0289_p0440a24║為孽，豈非有情乎？答：此是依草附木之精靈有知，
X14n0289_p0440b01║非草木元有知也。曰：若老楓化為羽人，朽麥化為
X14n0289_p0440b02║胡蝶，此自無情而之有情；賢女化為貞石，山蚯化
X14n0289_p0440b03║為百合，此自有情而之無情，則又何謂？答：此偶有
X14n0289_p0440b04║所感而化也，非老楓、朽麥元有情也，亦非賢女、山
X14n0289_p0440b05║蚯元無情也。今之未破識陰，而妄言天地同根，萬
X14n0289_p0440b06║物一體者，皆婆吒、霰尼之儔也。昔晦堂老人與夏
X14n0289_p0440b07║倚公立論道，至會萬法為自己，及情與無情其一
X14n0289_p0440b08║體時，有一犬臥香案下，以壓尺擊犬，又擊香案曰：
X14n0289_p0440b09║犬有情便去，香案無情自住，情與無情，何得便成
X14n0289_p0440b10║一體去？夏不能答。堂云：纔入思惟，便成剩法，何曾
X14n0289_p0440b11║會萬法為自己耶？
X14n0289_p0440b12║又善男子窮諸行空，已滅生滅，而於寂滅精妙未圓。
X14n0289_p0440b13║若於圓融根互用中已得隨順，便於圓化一切發生，
X14n0289_p0440b14║求火光明，樂水清淨，愛風周流，觀塵成就，各各崇事。
X14n0289_p0440b15║以此羣臣發作本因，立常住解，是人則墮生無生執。
X14n0289_p0440b16║諸迦葉波并婆羅門，勤心役身，事火崇水，求出生死，
X14n0289_p0440b17║成其伴侶，迷佛菩提，亡失知見。是名第五計著崇事。
X14n0289_p0440b18║迷心從物，立妄求因，求妄冀果，違遠圓通，背涅槃城，
X14n0289_p0440b19║生顛化種。
X14n0289_p0440b20║此計生無生執也。識陰盡者，銷磨六門，諸根互用，
X14n0289_p0440b21║今雖未得互用，已得隨順十八神變，便能覩見四
X14n0289_p0440b22║大元化之相，妄謂一切變化，皆從四大發生，於是
X14n0289_p0440b23║背自己之性火光明，而求火光明，背自己之性水
X14n0289_p0440b24║清淨，而求水清淨，背自己之性風周流，而愛風周
X14n0289_p0440c01║流，背自己之性地無法不生，而妄計地大為能生，
X14n0289_p0440c02║於是事水事火事風事地，求出生死，以此四大為
X14n0289_p0440c03║造物之根源，遂立此四大為司物之真宰，妄計能
X14n0289_p0440c04║生萬物，而實不能生，故曰生無生執。迦葉波，即事
X14n0289_p0440c05║火外道，言作如是解者，便與此等同一類也。迷心
X14n0289_p0440c06║逐物，猶言背覺合塵，不當求而求曰妄求，不當冀
X14n0289_p0440c07║而冀曰妄冀，四大為所生所化，而實非能生能化，
X14n0289_p0440c08║執此不能生不能化者，為能生能化，是名顛倒化
X14n0289_p0440c09║理。且心為化原，識是化種，今迷心從物，捨本逐末，
X14n0289_p0440c10║非顛倒而何？欲出生死，返入生死矣。
X14n0289_p0440c11║又善男子，窮諸行空，已滅生滅，而於寂滅精妙未圓。
X14n0289_p0440c12║若於圓明計明中虗，非滅羣化，以永滅依為所歸依，
X14n0289_p0440c13║生勝解者，是人則墮歸無歸執無想天中。諸舜若多，
X14n0289_p0440c14║成其伴侶，迷佛菩提，妄失知見。是名第六圓虗無心，
X14n0289_p0440c15║成空亡果，違遠圓通，背涅槃城，生斷滅種。
X14n0289_p0440c16║此計歸無歸執也。圓明，即識陰也。見圓明而遂計
X14n0289_p0440c17║明中罔象虗無之體為畢竟空性，便欲灰身泯智，
X14n0289_p0440c18║以永滅空為歸休之地。不知此永滅空亦是幻境，
X14n0289_p0440c19║非實歸處也。無想天，是略言非非想以該四空，是
X14n0289_p0440c20║其同類也。圓虗無心者，以罔象虗無為因也。成空
X14n0289_p0440c21║亡果者，以斷滅空亡為果也。
X14n0289_p0440c22║又善男子窮諸行空，已滅生滅，而於寂滅精妙未圓。
X14n0289_p0440c23║若於圓常固身常住，同於精圓長不傾逝生勝解者，
X14n0289_p0440c24║是人則墮貪非貪執。諸阿斯陀求長命者成其伴侶，
X14n0289_p0441a01║迷佛菩提，亡失知見。是名第七執著命元，立固妄因，
X14n0289_p0441a02║趣長勞果，違遠圓通，背涅槃城，生妄延種。
X14n0289_p0441a03║此計貪非貪執也。圓常，亦識因也。觀圓常而欲固
X14n0289_p0441a04║身常住，同於精圓者，亦若此方性命雙修，形神俱
X14n0289_p0441a05║玅之意也。貪非貪執者，此是妄生貪著，留形世間，
X14n0289_p0441a06║不知此身本不可貪以為常，以此身如芭蕉電露
X14n0289_p0441a07║故也。阿斯陀，此云無比，即古仙也。執著命元者，以
X14n0289_p0441a08║識陰為長命之元。立固妄因者，身非常住，久必壞
X14n0289_p0441a09║生，故以長生為固妄也。趣長勞果者，勞我以生，息
X14n0289_p0441a10║我以死，故以久壽為長勞也。生妄延種者，不知法
X14n0289_p0441a11║身是亘古亘今、不毀不壞之體，而欲希延壽命以
X14n0289_p0441a12║長存，故曰妄也。
X14n0289_p0441a13║又，善男子！窮諸行空已滅生滅，而於寂滅精妙未圓，
X14n0289_p0441a14║觀命互通却留塵勞，恐其銷盡，便於此際坐蓮華宮，
X14n0289_p0441a15║廣化七珍多增寶媛，恣縱其心生勝解者，是人則墮
X14n0289_p0441a16║真無真執，吒枳迦羅成其伴侶，迷佛菩提亡失知見，
X14n0289_p0441a17║是名第八發邪思因，立熾塵果違遠圓通，背涅槃城
X14n0289_p0441a18║生天魔種。
X14n0289_p0441a19║此計真無真執也。觀命互通者，以識壽暖三連持
X14n0289_p0441a20║不斷者為命。今觀見各命由緒，皆以識陰為主，是
X14n0289_p0441a21║識陰互通一切命也。若識陰盡，則彼我之陰亦盡，
X14n0289_p0441a22║誰證真常？誰為度生？故却留塵勞以固命根。復恐
X14n0289_p0441a23║銷盡，故自化七珍寶媛，窮奢極欲，以為大菩薩行
X14n0289_p0441a24║事。不知縱恣其心，邪思已久，非若菩薩真見命，元
X14n0289_p0441b01║留法執以度生也。由彼妄計此是真菩薩行，而不
X14n0289_p0441b02║知非真，故曰真非真執。吒枳迦羅，即欲頂自在天，
X14n0289_p0441b03║能化欲境而自娛樂者。發邪思因，立熾塵果者，始
X14n0289_p0441b04║欲以緣思淨盡為因，今反以邪思縱恣為因矣。始
X14n0289_p0441b05║欲以纖塵不立為果，今反以塵勞熾盛為果矣。昔
X14n0289_p0441b06║鬱頭藍弗，以世俗智，伏下地惑，得非想定，具五神
X14n0289_p0441b07║通。時君尊敬，迎以入宮。宮中女子，接足而禮。藍弗
X14n0289_p0441b08║觸女子手，遂用貪愛，便失神通。故曰纔生一念欲，
X14n0289_p0441b09║便失五神通。豈有邪思熾塵而不退墮者乎？
X14n0289_p0441b10║又善男子窮諸行空，已滅生滅，而於寂滅精妙未圓，
X14n0289_p0441b11║於命明中分別精麤，疏決真偽，因果相詶，惟求感應，
X14n0289_p0441b12║背清淨道，所謂見苦、斷集、證滅、修道，居滅已休，更不
X14n0289_p0441b13║前進生勝解者，是人則墮定性聲聞，諸無聞僧增上
X14n0289_p0441b14║慢者成其伴侶，迷佛菩提，亡失知見。是名第九圓精
X14n0289_p0441b15║應心，成趣寂果，違遠圓通，背涅槃城，生纏空種。
X14n0289_p0441b16║此計定性聲聞也。命明，猶言命光，即識陰也。此識
X14n0289_p0441b17║既含藏漏無漏種，故於此中分別決擇，苦集種子
X14n0289_p0441b18║是有漏，是麤是偽，滅道種子是無漏，是精是真。修
X14n0289_p0441b19║道為因曰感，證減為果曰應，此皆實修實證，唯求
X14n0289_p0441b20║速出生死而趨涅槃，殊不知清淨道中，本無生死
X14n0289_p0441b21║及涅槃也。故永嘉云，知苦常懷厭離，斷集恒畏其
X14n0289_p0441b22║生，慕滅獨證無為，修道唯論自度。故一居寂滅，即
X14n0289_p0441b23║便休息，於諸菩薩，遊戲神通，淨佛國土，不生好樂，
X14n0289_p0441b24║所以戀住化城，不趨寶所。言定性聲聞者，即不回
X14n0289_p0441c01║心鈍阿羅漢也。無聞僧，即愚法聲聞，未得謂得，未
X14n0289_p0441c02║證謂證者。圓精應心，謂滿其專精求應之因，成其
X14n0289_p0441c03║獨感趣寂之果。然此有餘涅槃，僅齊七信，識陰所
X14n0289_p0441c04║覆，尚不達圓通因地，安能至無餘果地哉。此由空
X14n0289_p0441c05║所纏縛，以小知小見為足，亡失佛之知見，不能趨
X14n0289_p0441c06║向大乘寂滅場地，所謂夜明簾外轉身難也。
X14n0289_p0441c07║又，善男子！窮諸行空，已滅生滅，而於寂滅，精妙未圓。
X14n0289_p0441c08║若於圓融清淨覺明，發研深妙，即立涅槃，而不前進
X14n0289_p0441c09║生勝解者，是人則墮定性辟支、諸獨覺倫。不迴心者，
X14n0289_p0441c10║成其伴侶，迷佛菩提，亡失知見，是名第十圓覺脗心，
X14n0289_p0441c11║成湛明果。違遠圓通，背涅槃城，生覺圓明，不化圓種。
X14n0289_p0441c12║此明定性辟支也。銷六入一為圓融，破有歸空為
X14n0289_p0441c13║清淨，了見命元為覺明。發研深妙者，獨覺則觀物
X14n0289_p0441c14║變易，發深妙之悟；緣覺則觀十二因緣，發深妙之
X14n0289_p0441c15║悟也。即於發深妙處，立為涅槃歸休之地，堅執不
X14n0289_p0441c16║捨，滯在圓明一路，不趨寶所，所謂水澄月滿道人
X14n0289_p0441c17║愁也。定性辟支比之聲聞，已勝一步，以能侵斷習
X14n0289_p0441c18║氣故也。圓覺脗心者，獨覺、緣覺雖皆與覺明脗合，
X14n0289_p0441c19║但非圓融清淨寶覺，還是精覺脗合之心，故成元
X14n0289_p0441c20║澄湛明之果也。不化圓種者，以有覺在，非若菩薩
X14n0289_p0441c21║常覺不住，故曰不化。昔有僧問曹山：朗月當空時
X14n0289_p0441c22║如何？山曰：猶是階下漢。僧云：請師接上階。山日月
X14n0289_p0441c23║落後相見。問：聲聞、辟支皆是出世聖人，何故亦列
X14n0289_p0441c24║魔數？答：此經以圓通為宗，略有纖毫沾帶，便是違
X14n0289_p0442a01║背圓通，故約其沾著法執處，實與眾魔無異。然但
X14n0289_p0442a02║取其不回心者，若肯回心，便名大阿羅漢，不墮斯
X14n0289_p0442a03║類矣。
X14n0289_p0442a04║阿難！如是十種禪那，中塗成狂因依迷惑，於未足中
X14n0289_p0442a05║生滿足證，皆是識陰用心交互故生斯位。眾生頑迷
X14n0289_p0442a06║不自忖量，逢此現前各以所愛，先習迷心而自休息，
X14n0289_p0442a07║將為畢竟所歸寧地，自言滿足無上菩提，大妄語成
X14n0289_p0442a08║外道邪魔，所感業終墮無間獄，聲聞緣覺不成增進。
X14n0289_p0442a09║汝等存心秉如來道，將此法門於我滅後傳示末世，
X14n0289_p0442a10║普令眾生覺了斯義，無令見魔自作沉孽，保綏哀救
X14n0289_p0442a11║銷息邪緣，令其身心入佛知見，從始成就不遭岐路。
X14n0289_p0442a12║此勉勸覆護也。中途成狂，前八居多；未足生足，後
X14n0289_p0442a13║二居多也。因依迷惑者，言此十種皆依無明妄執
X14n0289_p0442a14║生起。所愛先習，即無始來墮貪愛境所薰習氣，今
X14n0289_p0442a15║於定中各自發現，故在中塗自畫不進，妄謂究竟，
X14n0289_p0442a16║此皆墮在大妄語中也。前七是外道，第八是邪魔。
X14n0289_p0442a17║若魔外既由邪心感邪福業，俱未斷惑，故業盡而
X14n0289_p0442a18║必墮。若後二種已能斷惑取證，但不增進，亦無墮
X14n0289_p0442a19║落矣。見魔者，分別曰見。岳師曰：前七純是見，第八
X14n0289_p0442a20║是見愛，以留塵勞生勝解故。至於二乘界內，見愛
X14n0289_p0442a21║雖盡，而法愛猶存，總屬分別見妄。綏，安也。邪緣，即
X14n0289_p0442a22║指見孽。除此見孽，則自然證入佛知見地，中間更
X14n0289_p0442a23║無諸委曲相矣。故初卷云：皆由不知常住真心，用
X14n0289_p0442a24║諸妄想。至此則知妄想即是五陰。若此五陰妄想
X14n0289_p0442b01║有一毫不淨，不能得入佛知佛見。若破除五陰，方
X14n0289_p0442b02║得真無生法忍。譬如髯公五關斬將，方能得見真
X14n0289_p0442b03║主之意。已上五十種見解，竝是迷宗失旨，背湛乖
X14n0289_p0442b04║真，揑目生華，迷頭認影。若敲氷索火，緣木求魚，畏
X14n0289_p0442b05║影逃虗，捫空捉電。苦非甘種，砂豈飯因？皆不能以
X14n0289_p0442b06║法性融通，一旨和會。盡迷方便，悉入見纏；不達正
X14n0289_p0442b07║宗，皆投見網。所以天魔外道本無其種，修行失念
X14n0289_p0442b08║遂派其原。故知但有所重所依，立知立解，絲毫見
X14n0289_p0442b09║處不亡，皆成外道。故華嚴經云：見在即凡，情亡即
X14n0289_p0442b10║佛。祖師云：不用求真，唯須息妄。是以悟宗之士尚
X14n0289_p0442b11║不得無見無解，豈可更隨言執意而起有見有解
X14n0289_p0442b12║乎？
X14n0289_p0442b13║如是法門，先過去世恒沙劫中微塵如來，乘此心開
X14n0289_p0442b14║得無上道。
X14n0289_p0442b15║此結顯諸佛共證也。如是法門者，是指識陰中辨
X14n0289_p0442b16║魔法門。言恒沙如來未有不從破除識心而成無
X14n0289_p0442b17║上菩提者。前文云：陀那微細識，習氣成暴流，真非
X14n0289_p0442b18║真恐迷，我常不開演。所以迷之則中途成狂，悟之
X14n0289_p0442b19║則轉識成智。故曰：過去諸如來，斯門已成就。
X14n0289_p0442b20║識陰若盡，則汝現前諸根互用，從互用中能入菩薩
X14n0289_p0442b21║金剛乾慧，圓明精心於中發化，如淨琉璃內含寶月，
X14n0289_p0442b22║如是乃超十信、十住、十行、十迴向、四加行心，菩薩所
X14n0289_p0442b23║行金剛十地等覺圓明，入於如來玅莊嚴海，圓滿菩
X14n0289_p0442b24║提歸無所得。
X14n0289_p0442c01║此明入住菩薩，將此不生不滅為本修行，然後圓
X14n0289_p0442c02║成果地修證。故曰：識陰若盡，則一根可作諸根用。
X14n0289_p0442c03║此正初住圓通位也。以初住中，即能直入等覺後
X14n0289_p0442c04║心，更無委曲。故曰：從互用中，能入菩薩金剛乾慧。
X14n0289_p0442c05║究其所以，皆由初住心精，發暉十用，涉入圓成一
X14n0289_p0442c06║心。所謂現在諸菩薩，今各入圓明也。從此圓明心
X14n0289_p0442c07║中，發清淨化，正如琉璃之含寶月。如是而超越四
X14n0289_p0442c08║十四心，以至等覺後心，則圓明發化已極。故從金
X14n0289_p0442c09║剛無間道，轉入解脫道。故曰：入於如來妙莊嚴海。
X14n0289_p0442c10║所謂一門超出妙莊嚴路也。圓滿菩提，歸無所得
X14n0289_p0442c11║者。金剛經云：若有一法可得，然燈佛則不與我授
X14n0289_p0442c12║記。故得無所得，證無所證。即是見性成佛，不從外
X14n0289_p0442c13║得。華嚴所謂：初發心時，便成正覺。以此圓教，是上
X14n0289_p0442c14║上根人，一生頓超。如龍女善財，皆從初住超之。前
X14n0289_p0442c15║文所謂：後是凡夫，上歷菩薩六十聖位。葢圓宗只
X14n0289_p0442c16║有二位，一斷前通惑，從觀行位，一超直入初住，中
X14n0289_p0442c17║間更不取證。二斷後別惑，從入初住，一超直至等
X14n0289_p0442c18║覺，中間亦不取證。非若別教一位，必經多劫，漸斷
X14n0289_p0442c19║漸證，直至滿三祇劫，因圓果滿，取證菩提也。此圓
X14n0289_p0442c20║頓法門，若上上根知此，當下便是，更無欠少。二乘
X14n0289_p0442c21║知此，回心增進，得大涅槃。此奢摩他、三摩、禪那，所
X14n0289_p0442c22║以為妙覺，非尋常觀行可修得者。故始曰妙奢摩
X14n0289_p0442c23║他等，而終曰妙覺妙莊嚴海。始曰悟妙明心，元所
X14n0289_p0442c24║圓滿，常住心地，而終曰圓滿菩提，歸無所得也。通
X14n0289_p0443a01║議云：從互用中，即入金剛乾慧者，此言識陰一破，
X14n0289_p0443a02║則不歷諸位，一超直入，圓證佛果。此乃上根利智，
X14n0289_p0443a03║如觀音耳根圓通，生滅既滅，寂滅現前，忽然超越
X14n0289_p0443a04║世出世間。故今識陰一破，則六根互用，從互用中，
X14n0289_p0443a05║即入菩薩金剛乾慧。是則但破生相無明，便成佛
X14n0289_p0443a06║果，不必定歷諸位也。是知五陰次第，未必一一經
X14n0289_p0443a07║歷，但約觀心通途，故須一一開示耳。
X14n0289_p0443a08║此是過去先佛世尊奢摩他中毗婆舍那，覺明分析，
X14n0289_p0443a09║徵細魔事，魔境現前，汝能諳識，心垢洗除，不落邪見，
X14n0289_p0443a10║陰魔銷滅，天魔摧碎，大力鬼神褫魄逃逝，魑魅魍魎
X14n0289_p0443a11║無復出生，直至菩提無諸少乏下劣增進，於大涅槃
X14n0289_p0443a12║心不迷悶。
X14n0289_p0443a13║此言先佛授受心法，以示行人也。言此魔事，皆是
X14n0289_p0443a14║古佛在止觀中，用始覺智，觀察魔事，歷歷分明。雖
X14n0289_p0443a15║害定者是魔，而致魔者，實由五陰主人。若主人心
X14n0289_p0443a16║淨，汝能諳識，即有魔事現前，不生取著，不落邪見，
X14n0289_p0443a17║則陰魔天魔，神鬼魍魎，皆喪魄逃逝，不復出生矣。
X14n0289_p0443a18║若發足不成顛倒，中塗不致成狂，則直至圓滿菩
X14n0289_p0443a19║提，萬德莊嚴，無不具足。若下劣聲聞，滯跡化城，不
X14n0289_p0443a20║趨寶所者，由此增進，直至如來大涅槃海，亦不迷
X14n0289_p0443a21║悶矣。
X14n0289_p0443a22║若諸末世愚鈍眾生，未識禪那，不知說法，樂修三昧，
X14n0289_p0443a23║汝恐同邪，一心勸令持我佛頂陀羅尼呪。若未能誦，
X14n0289_p0443a24║寫於禪堂，或帶身上，一切諸魔所不能動。汝當恭欽
X14n0289_p0443b01║十方如來，究竟修進，最後垂範。
X14n0289_p0443b02║此重示密修功用也。若利根人，從發心住，一超直
X14n0289_p0443b03║入，更無魔事留難。若鈍根者，既不識禪那，又不解
X14n0289_p0443b04║說法，而心復好樂直修，反聞大定。汝恐落於邪見，
X14n0289_p0443b05║何由保護。令彼專心一意，持此呪心，則一切諸魔，
X14n0289_p0443b06║自不能擾。以見顯密皆是大佛頂至尊至勝第一
X14n0289_p0443b07║法門，不可思議境界，故復以持呪終之。最後垂範。
X14n0289_p0443b08║若約當經，則此魔事在末後宣揚，故曰最後。若約
X14n0289_p0443b09║一大時教，則此經在法華已後宣說，亦曰最後也。
X14n0289_p0443b10║第二大科已竟。
X14n0289_p0443b11║阿難即從座起，聞佛示誨，頂禪欽奉，憶持無失。於大
X14n0289_p0443b12║眾中，重復白佛：如佛所言，五陰相中，五種虗妄，為本
X14n0289_p0443b13║想心。我等平常，未蒙如來微細開示。又此五陰，為併
X14n0289_p0443b14║銷除？為次第盡？如是五重，詣何為界？唯願如來，發宣
X14n0289_p0443b15║大慈，為此大眾，清明心目，以為末世一切眾生，作將
X14n0289_p0443b16║來眼。
X14n0289_p0443b17║此復問五陰所以名妄想也。世尊尋常但說此五
X14n0289_p0443b18║陰法皆是仗因托緣而生，曾未說此五種皆本妄
X14n0289_p0443b19║想生起，如色名堅固妄想、受名虗明妄想等。我等
X14n0289_p0443b20║今日雖一往聞此微細開示，然不知此五種陰何
X14n0289_p0443b21║故通明妄想？若此五陰既總名妄想，今日若欲剗
X14n0289_p0443b22║除，為當一時併盡？為復次第漸除？若欲斷除，至於
X14n0289_p0443b23║何處方得盡其邊際？更願大慈無倦，重為發宣也。
X14n0289_p0443b24║佛告阿難：精真妙明本覺圓淨，非留生死及諸塵垢
X14n0289_p0443c01║至乃虗空，皆因妄想之所生起。斯元本覺妙明真精，
X14n0289_p0443c02║妄以發生諸器世間，如演若多迷頭認影。妄元無因，
X14n0289_p0443c03║於妄想中立因緣性，迷因緣者稱為自然。彼虗空性
X14n0289_p0443c04║猶實幻生，因緣、自然皆是眾生妄心計度。阿難，知妄
X14n0289_p0443c05║所起說妄因緣，若妄元無說妄因緣元無所有，何況
X14n0289_p0443c06║不知推自然者？是故如來與汝發明五陰本因同是
X14n0289_p0443c07║妄想。
X14n0289_p0443c08║此總示五陰皆以妄想為本也。言此精真妙明本
X14n0289_p0443c09║覺之體，本來圓滿，本來清淨，纖毫不著，一物不留，
X14n0289_p0443c10║即根身、器界乃至虗空，皆非清淨心中所有之物。
X14n0289_p0443c11║生死，根身也；塵垢，器界也。以此根身、器界、虗空，皆
X14n0289_p0443c12║因妄想之所生起，所謂晦昧為空，空晦暗中結暗
X14n0289_p0443c13║為色，色雜妄想，想相為身也。斯元本覺玅明真精，
X14n0289_p0443c14║本來圓淨，皆由妄想發生。諸器世間本非實有，而
X14n0289_p0443c15║妄認為實，正如演若迷頭而認鏡中之影以為實
X14n0289_p0443c16║無異也。既從妄生，則非有因。汝等尋常但知五陰
X14n0289_p0443c17║從因緣生，非妄想有，不知此因緣性皆依無知業
X14n0289_p0443c18║愛而生也。由迷此無知業愛而生，則又計為本覺
X14n0289_p0443c19║妙明心中自然而有。且此虗空從清淨覺中一念
X14n0289_p0443c20║晦昧而起者，尚非實有，又況因緣自然皆是眾生
X14n0289_p0443c21║妄想分別計度生起者，乃實有耶？然我向來見諸
X14n0289_p0443c22║眾生妄執五陰以為實法，故我強說五陰從妄心
X14n0289_p0443c23║起，從因緣生。今既知得五陰元無處所，故說妄性
X14n0289_p0443c24║因緣元無所有，故我所說五陰諸法從因緣生，非
X14n0289_p0444a01║一定語。故曰：因緣所生法，我說即是空，亦名為假
X14n0289_p0444a02║名，亦名中道義。且因緣所生諸法尚無實有，但是
X14n0289_p0444a03║假名，又況不知因緣而推一切法從自然生者，非
X14n0289_p0444a04║妄而何？是故如來今日與汝發明五陰本因同是
X14n0289_p0444a05║妄想，欲令汝知一切諸法皆以妄為本也。
X14n0289_p0444a06║汝體先因父母想生，汝心非想則不能來想中傳命。
X14n0289_p0444a07║如我先言：心想酢味，口中涎生；心想登高，足心酸起。
X14n0289_p0444a08║懸崖不有酢物未來，汝體必非虗妄通倫，口水如何
X14n0289_p0444a09║因談酢出？是故當知，汝現色身名為堅固第一妄想。
X14n0289_p0444a10║此名色陰為堅固妄想也。汝且不知色陰為堅固
X14n0289_p0444a11║妄想耶？即汝形體先因父母妄想生起，以有愛染
X14n0289_p0444a12║而後有赤白故也。雖有父母想心，若汝中陰愛涎
X14n0289_p0444a13║不發，決不能流愛為種而來父母想中結胎以續
X14n0289_p0444a14║其命，則知渾身都是妄想所成。復恐不知，故復以
X14n0289_p0444a15║喻明云：正如想酢味而水出，想懸崖而足酸。且懸
X14n0289_p0444a16║崖不曾有，酢物不曾來，汝體若非妄想同類，則口
X14n0289_p0444a17║中之水如何因人談酢梅而出乎？色陰所以名堅
X14n0289_p0444a18║固妄想者如此。言堅固者，父母己三和合一處凝
X14n0289_p0444a19║結而成故。
X14n0289_p0444a20║即此所說臨高想心，能令汝形真受酸澁，由因受生
X14n0289_p0444a21║能動色體，汝今現前順益違損二現驅馳，名為虗明
X14n0289_p0444a22║第二妄想。
X14n0289_p0444a23║此明受陰為虗明妄想也。即將前足心受酸澁處
X14n0289_p0444a24║發明者，所謂一滴水墨，兩處成龍也。言此懸崖不
X14n0289_p0444b01║來令汝足心真受酸澁，豈非汝之胸中已先領受
X14n0289_p0444b02║懸崖高峻之語，故能動汝色體，能令汝形真受酸
X14n0289_p0444b03║澁乎？且汝現前因違順二境而生損益二受，交驅
X14n0289_p0444b04║互馳而不休息，此受陰所以稱虗明妄想也。受有
X14n0289_p0444b05║三，謂苦受、樂受、捨受。損益即苦樂二受也。以虗故
X14n0289_p0444b06║受，如太虗之受物；以明故受，如明鏡之受像。
X14n0289_p0444b07║由汝念慮，使汝色身，身非念倫，汝身何因？隨念所使，
X14n0289_p0444b08║種種取像，心生形取，與念相應。寤即想心，寐為諸夢，
X14n0289_p0444b09║則汝想念，搖動妄情，名為融通第三妄想。
X14n0289_p0444b10║此明想陰為融通妄想也。念慮即意識也，謂一身
X14n0289_p0444b11║以意識為主宰，故眼耳鼻舌以及手足，皆聽其使
X14n0289_p0444b12║役。汝身若非意識同類，何因隨意所使令耶？故凡
X14n0289_p0444b13║目前種種取像，必因意識先動，而後諸根方取，足
X14n0289_p0444b14║知此身與念相應，無頃刻離。正如歌舞工伎之人，
X14n0289_p0444b15║隨他拍轉，拍緩則步緩，拍急則步急。五根亦如是，
X14n0289_p0444b16║但隨意轉。何者？意地若生，身輪動作；意地若息，根
X14n0289_p0444b17║境寂然。故寤與形接則為想，寐與神交則為夢，則
X14n0289_p0444b18║知汝身皆是想念搖動妄情，此想陰所以名融通
X14n0289_p0444b19║妄想也。言融通者，謂此想心在五根中，若寤若寐，
X14n0289_p0444b20║皆由此作主，故得圓融通貫也。
X14n0289_p0444b21║化理不住，運運密移，甲長髮生，氣銷容皺，日夜相代，
X14n0289_p0444b22║曾無覺悟。阿難！此若非汝，云何體遷？如必是真，汝何
X14n0289_p0444b23║無覺？則汝諸行念念不停，名為幽陰第四妄想。
X14n0289_p0444b24║此明行陰為幽隱妄想也。運運者，變之又變也。密
X14n0289_p0444c01║移者，密密推移，人不覺知也。甲長髮生，生也。氣銷
X14n0289_p0444c02║容皺，滅也。言生滅日夜相代乎前，而無一人能覺
X14n0289_p0444c03║悟者，正見其密移也。故粥熊曰：運轉亡已，天地密
X14n0289_p0444c04║移，疇覺之哉？此若下，指出行陰是妄想。若此行陰
X14n0289_p0444c05║非汝體者，云何使汝甲生髮長等？若此行陰真汝
X14n0289_p0444c06║身者，云何日夜遷變曾無覺悟？則知行陰念念遷
X14n0289_p0444c07║變而不覺知，所以名幽隱妄想也。
X14n0289_p0444c08║又汝精明湛不搖處名恒常者，於身不出見聞覺知。
X14n0289_p0444c09║若實精真不容習妄，何因汝等曾於昔年覩一奇物，
X14n0289_p0444c10║經歷年歲憶忘俱無，於後忽然覆覩前異，記憶宛然
X14n0289_p0444c11║會不遺失？則此精了湛不搖中，念念受熏有何籌算？
X14n0289_p0444c12║阿難！當知此湛非真，如急流水望如恬靜，流急不見
X14n0289_p0444c13║非是無流。若非想元，寧受妄習？非汝六根互用開合，
X14n0289_p0444c14║此之妄想無時得滅。故汝現在見聞覺知中串習幾，
X14n0289_p0444c15║則湛了內罔象虗無，第五顛倒微細精想。阿難！是五
X14n0289_p0444c16║受陰五妄想成。
X14n0289_p0444c17║此明識陰為微細精想也。精明，即前文一精明也。
X14n0289_p0444c18║湛不搖處，即湛若止水，皆指第八識也。名恒常者，
X14n0289_p0444c19║言汝以精明湛不搖處為真常乎？則汝一身不出
X14n0289_p0444c20║六根。若果精真，則不雜不妄，不應復受雜妄薰習。
X14n0289_p0444c21║何因昔年曾覩之物，忘失已久，而再覩時，宛然如
X14n0289_p0444c22║故？葢最初薰習，雖由前六，而記持不失，則第八之
X14n0289_p0444c23║功。以第六如聚斂之臣，第八如庫藏之吏，故再覩
X14n0289_p0444c24║奇物，經多年而記憶宛然者，皆由第八精了湛不
X14n0289_p0445a01║搖處，念念受薰之力也。由其罔象虗無，故薰之以
X14n0289_p0445a02║真則真，薰之以妄則妄耳。阿難下，喻明非真。言此
X14n0289_p0445a03║湛不搖處，尚非真常不動之性。喻如急流之水，望
X14n0289_p0445a04║之若安恬寂靜。此但流急，故不見其流相，非真不
X14n0289_p0445a05║流。則知水流處藏識，亦復如是，非真不動。以此是
X14n0289_p0445a06║前四妄想根元，故受妄習。若非妄想根元，寧受前
X14n0289_p0445a07║四妄習之心哉？然此想元，非得六根互用，開合成
X14n0289_p0445a08║就，無由得滅。何以故？以第八與前六根，同一體性，
X14n0289_p0445a09║安危其同。真則同真，妄亦同妄。故六根銷磨，則此
X14n0289_p0445a10║妄元如湯銷氷，應念化成無上知覺。今汝現在六
X14n0289_p0445a11║根之中，串習幾微，不忘視聽者，都由精想念念受
X14n0289_p0445a12║薰。故在眼能見，在耳能聽。以此精了湛不搖者，元
X14n0289_p0445a13║從一念無明而有。故似有如無，而非真無。故曰罔
X14n0289_p0445a14║象虗無。此識陰所以名顛倒微細精想也。言顛倒
X14n0289_p0445a15║者，顛倒妙圓真淨玅心而有故。言微細者，流急不
X14n0289_p0445a16║見故。言精想者，聽精見精，皆是此一精想故。故知
X14n0289_p0445a17║此五受陰，雖有粗細五種不同，然皆五種妄想所
X14n0289_p0445a18║成，非本來自有也。是以若見五陰有，即眾生世間。
X14n0289_p0445a19║若了五陰空，即真諦世間。若了五陰實相，即中道
X14n0289_p0445a20║第一義正覺世間。離此五陰，三世間外，更無一法
X14n0289_p0445a21║能建能立，為俗為真。一代時教所詮，除此別無方
X14n0289_p0445a22║便。迷此為凡，悟此成佛。唯是一心，開合無異耳。已
X14n0289_p0445a23║上答五陰皆名妄想已竟。
X14n0289_p0445a24║汝今欲知因界淺深，唯色與空是色邊際，唯觸與離
X14n0289_p0445b01║是受邊際，唯記與忘是想邊際，唯滅與生是行邊際，
X14n0289_p0445b02║湛入合湛是識邊際。
X14n0289_p0445b03║此答前五陰詣何為界也。因即五種妄想因，界即
X14n0289_p0445b04║五種妄想因之界限邊際也。淺深者，謂五種妄想，
X14n0289_p0445b05║前為淺淺，後為深深也。唯色與空是色邊際者，有
X14n0289_p0445b06║分段曰色，無分段曰空。尋常但知有分段身色為
X14n0289_p0445b07║色陰邊際，而不知空此分段色身亦是色陰邊際
X14n0289_p0445b08║也，以無色界尚有微細色質故。根境相對曰觸，根
X14n0289_p0445b09║境不對曰離。尋常但知領納違順二境為受邊際，
X14n0289_p0445b10║不知不領納二境亦是受邊際也。故梵志以不受
X14n0289_p0445b11║為宗，世尊詰之曰：是見受否？故知受固受，而一切
X14n0289_p0445b12║不受亦受也。有念為記，無念為忘。人但知念一切
X14n0289_p0445b13║法為想邊際，不知不念一切法亦是想邊際也。如
X14n0289_p0445b14║圓覺云：動念息念，皆歸迷悶是也。化無而有曰生，
X14n0289_p0445b15║化有而無曰滅。人但知念念遷流，喻如暴流者為
X14n0289_p0445b16║行，不知至不遷處化為澄水時，亦是行邊際，以有
X14n0289_p0445b17║無風匝匝之波。故經云：至於無生法忍，猶為三相
X14n0289_p0445b18║遷流是也。反還曰入，混一曰合。人但知分汝湛圓
X14n0289_p0445b19║覺性為視聽觀察，而流逸奔色奔聲等為識邊際，
X14n0289_p0445b20║不知反流旋一合於圓湛，猶是識之邊際，以欲真
X14n0289_p0445b21║已非真真如性故。故知但知色之為色，而不知空
X14n0289_p0445b22║亦是色者淺，若知空色皆色者深。乃至但知出流
X14n0289_p0445b23║分湛為識，不知反流合湛亦識者淺，若知出流分
X14n0289_p0445b24║湛與反流合湛皆識邊際者深。是則如來發明五
X14n0289_p0445c01║重妄想邊際，可謂極盡其界矣。
X14n0289_p0445c02║此五陰元重疊生起，生因識有，滅從色除，理則頓悟，
X14n0289_p0445c03║乘悟併銷，事非頓除，因次第盡。我已示汝劫波巾結，
X14n0289_p0445c04║何所不明？再此詢問，汝應將此妄想根元心得開通，
X14n0289_p0445c05║傳示將來末法之中諸修行者，令識虗妄深厭自生，
X14n0289_p0445c06║知有涅槃不戀三界。
X14n0289_p0445c07║此答前問五陰頓除漸斷也。重疊生起者，謂一重
X14n0289_p0445c08║疊，一重次第生起也。由一念不覺，而轉此覺心為
X14n0289_p0445c09║業識，因識有行，因行有想，因想有受，因受有色，此
X14n0289_p0445c10║五陰元從次第而生也。今日解除，固當先滅色，次
X14n0289_p0445c11║滅受、滅想、滅行，而後滅識也。生則從細至麤，猶如
X14n0289_p0445c12║着衣；滅則從麤至細，猶如脫衣。但五陰之理圓，元
X14n0289_p0445c13║從一念妄想生，故一言之下，心地開通，乘其一悟
X14n0289_p0445c14║而疑惑頓除，若銷我億劫顛倒想是也。若五陰之
X14n0289_p0445c15║相從次第結，故當從次第而漸盡也。我已前來綰
X14n0289_p0445c16║巾示結，以明次第生者，當次第解已，是法喻昭然，
X14n0289_p0445c17║何所不明，而於此再問者何耶？故知前之六結，此
X14n0289_p0445c18║之五陰，皆是次第生而次第解也。汝應下，結勸傳
X14n0289_p0445c19║示也。心得開通者，謂了達根元全是妄想生起，非
X14n0289_p0445c20║性本有，此教其自悟也。傳示下，復教其悟人也。令
X14n0289_p0445c21║識虗妄者，言令一切眾生皆達此五陰虗妄也。深
X14n0289_p0445c22║厭自生者，若達此五陰虗妄，則深厭此生之苦，便
X14n0289_p0445c23║知有涅槃之樂，而不復留戀三界矣。問：頓悟漸除
X14n0289_p0445c24║之義何如？答：如大海猛風頓息，波浪漸停；猶孩子
X14n0289_p0446a01║諸根頓生，力量漸備；似曦光之頓出，霜露漸消；若
X14n0289_p0446a02║印文之頓成，讀有先後。如華嚴云：初發心時，便成
X14n0289_p0446a03║正覺。三賢十聖，次第修證。若未悟而修，非真修也。
X14n0289_p0446a04║良以非真流之行，無以契真。何有飾真之行，不從
X14n0289_p0446a05║真起。經云：若未聞此法，多劫修六度萬行者，竟不
X14n0289_p0446a06║證真。此皆頓悟漸除義也。有云：頓悟頓修者，此說
X14n0289_p0446a07║上上智根性，樂欲俱勝。一聞千悟，得大總持。一念
X14n0289_p0446a08║不生，前後際斷。若欲斷障，如斬一籰絲，一斬一切
X14n0289_p0446a09║斷。若約修德，如染一籰絲，一染一切色。又頓悟者，
X14n0289_p0446a10║不離此生，即得解脫。如師子兒，初生之時，是真師
X14n0289_p0446a11║子。即修之時，即入佛位。如春竹生筍，不離於春，即
X14n0289_p0446a12║與母齊。何以故？心空故。若除妄念，永絕我人，即與
X14n0289_p0446a13║佛齊。經云：不壞世間而超世間，不捨煩惱而入涅
X14n0289_p0446a14║槃。不修頓悟，猶如野干隨逐師子，經百千劫，終不
X14n0289_p0446a15║得成師子。故知若不直了自心，豈成頓悟。隨從妄
X14n0289_p0446a16║學，終不成真。故證道歌云：是以禪門了却心，頓入
X14n0289_p0446a17║無生知見力。故知直了真如，即心成佛者，是圓頓
X14n0289_p0446a18║宗。若不了此心，妄有修證者，是藏通教灰斷之果。
X14n0289_p0446a19║若依此心，依行別修者，是別教大乘與圓教。即心
X14n0289_p0446a20║便具者，所有行位功程，日劫相倍。故曰：即心是者
X14n0289_p0446a21║疾，發心行者遲也。正宗分竟。
X14n0289_p0446a22║阿難，若復有人徧滿十方所有虗空盈滿七寶，持以
X14n0289_p0446a23║奉上微塵諸佛，承事供養心無虗度。於意云何？是人
X14n0289_p0446a24║以此施佛因緣得福多不？
X14n0289_p0446b01║此流通分也。先舉功令較，言十方虗空，處無盡也；
X14n0289_p0446b02║盈滿七寶，財無盡也；奉微塵佛，田無盡也；心無虗
X14n0289_p0446b03║度，念無盡也。是人下，令其校量得福多少也。
X14n0289_p0446b04║阿難答言：虗空無盡，珍寶無邊。昔有眾生施佛七錢，
X14n0289_p0446b05║捨身猶獲轉輪王位，況復現前？虗空既窮，佛土充徧，
X14n0289_p0446b06║皆施珍寶，窮劫思議尚不能及，是福云何更有邊際？
X14n0289_p0446b07║此較定無量也。首二句單言財勝。昔有下，以劣顯
X14n0289_p0446b08║勝。以一錢施一佛，財田俱劣而獲輪王勝報，況現
X14n0289_p0446b09║前徧空佛土即田勝也，皆施珍寶即財勝也。窮劫
X14n0289_p0446b10║下，決其獲福尚不思議，況求邊際乎？
X14n0289_p0446b11║佛告阿難：諸佛如來語無虗妄，若復有人身具四重、
X14n0289_p0446b12║十波羅夷，瞬息即經此方、他方、阿鼻地獄，乃至窮盡
X14n0289_p0446b13║十方無間靡不經歷，能以一念將此法門於末劫中
X14n0289_p0446b14║開示未學，是人罪障應念銷滅，變其所受地獄苦因
X14n0289_p0446b15║成安樂國，得福超越前之施人百倍、千倍、千萬億倍，
X14n0289_p0446b16║如是乃至算數譬喻所不能及。阿難！若有眾生能誦
X14n0289_p0446b17║此經、能持此呪，如我廣說窮劫不盡，依我教言如教
X14n0289_p0446b18║行道，直成菩提無復魔業。
X14n0289_p0446b19║此以法施之勝，較財施之劣也。若復有人者，設有
X14n0289_p0446b20║一人也，四重即殺盜婬妄，十波羅夷即梵網所說
X14n0289_p0446b21║十重罪，是極惡因也。十方阿鼻，是極惡果也。一念
X14n0289_p0446b22║弘經者，即指將墮地獄之人。言一念者，即暫爾發
X14n0289_p0446b23║心，非長久也。此法門是確指大定圓通深入之一
X14n0289_p0446b24║門也。言末劫者，聖遠魔強之日。言末學者，難進易
X14n0289_p0446c01║退之人。是人罪障，即上四重十惡。應念銷滅者，即
X14n0289_p0446c02║應弘經之一念，皆得銷滅也。變其下，不但只消惡
X14n0289_p0446c03║業，復能轉苦處而為極樂國也。夫一念微功，便能
X14n0289_p0446c04║脫極苦，生極樂者，由萬法唯心，轉迷為悟故也。得
X14n0289_p0446c05║福下，言不唯滅罪，而且獲福，超前以虗空剎寶，供
X14n0289_p0446c06║養微塵諸佛之人。葢虗空盈滿七寶，世間豈有是
X14n0289_p0446c07║事。以佛眼觀，變大地為黃金，亦尋常事耳。況妙真
X14n0289_p0446c08║如性，是本來家寶，而清淨本然，周遍法界，豈止徧
X14n0289_p0446c09║滿虗空。以一切珍施佛者，尚獲無量功德，況將此
X14n0289_p0446c10║法施人，使人盡得家珍，運用無盡，其福德豈可以
X14n0289_p0446c11║心思較量哉。故能超越前百千萬億倍，乃至譬喻
X14n0289_p0446c12║亦不能及也。且極重罪人，一念弘經，尚能滅罪獲
X14n0289_p0446c13║福如此，何況輕罪無罪，乃至有福多福之人，弘經
X14n0289_p0446c14║果報，殊勝可知。一念如此，何況久弘，乃至盡形者，
X14n0289_p0446c15║其果報益可知矣。阿難下，顯無罪之持經持呪，功
X14n0289_p0446c16║德無盡也。良以誦經持呪，方得聞慧，其功德已至，
X14n0289_p0446c17║便說不盡呪，復依教而行，則直至如來大菩提果，
X14n0289_p0446c18║無復魔業為留難者，其功德豈可量哉。故法華經
X14n0289_p0446c19║云，若有聞法者，無一不成佛。昔泥蛤聽法而生天，
X14n0289_p0446c20║廐象聽經而悛惡，比丘戲笑而獲果，女人思惟而
X14n0289_p0446c21║悟空，況聞此大乘圓頓之教，有不滅罪生福者乎。
X14n0289_p0446c22║佛說此經已，比丘、比丘尼、優婆塞、優婆夷，一切世間
X14n0289_p0446c23║天、人、阿修羅，及諸他方菩薩、二乘、聖仙童子，并初發
X14n0289_p0446c24║心大力鬼神，皆大歡喜，作禮而去。
X14n0289_p0447a01║此明法會欣慶也。聖仙童子，是居仙趣而修內教，
X14n0289_p0447a02║希獲童真妙果者也。發心大力，是具神通，得無畏，
X14n0289_p0447a03║回心護教，而住如來座下者也。皆大歡喜者，謂預
X14n0289_p0447a04║聞大法，得大饒益，故慶快非常也。
X14n0289_p0447a05║
X14n0289_p0447a06║大佛頂如來密因修證了義諸菩薩萬行首楞嚴經
X14n0289_p0447a07║合轍卷第十（終）