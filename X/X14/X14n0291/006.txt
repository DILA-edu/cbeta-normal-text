X14n0291_p0536a04║
X14n0291_p0536a05║
X14n0291_p0536a06║
X14n0291_p0536a07║大佛頂如來密因修證了義諸菩薩萬行首楞嚴經
X14n0291_p0536a08║直指卷第六
X14n0291_p0536a09║洞宗三十四世丹霞沙門　圅昰天然　疏
X14n0291_p0536a10║嗣法門人　今釋澹歸　閱
X14n0291_p0536a11║今辯樂說　較
X14n0291_p0536a12║△二十七、耳根圓通分二：初、述因修分二：初、遇佛
X14n0291_p0536a13║承教。
X14n0291_p0536a14║爾時觀世音菩薩。
X14n0291_p0536a15║梵語阿那婆婁吉底輸，此云觀世音。法華如來釋
X14n0291_p0536a16║云：苦惱眾生，一心稱名，菩薩觀其音聲，即得解脫。
X14n0291_p0536a17║此彰菩薩大悲所成，故能一心稱名。菩薩即觀，觀
X14n0291_p0536a18║即解脫，感應自然，不關心念。本經菩薩自釋云：由
X14n0291_p0536a19║我觀聽十方圓明，故觀音名徧十方界。又自其因
X14n0291_p0536a20║地，在聞性中，發本妙明，圓照十方也。聽而曰觀者，
X14n0291_p0536a21║循聽脫根，凝於心目，故於果門，亦能觀眾生音聲，
X14n0291_p0536a22║根門互用耳。
X14n0291_p0536a23║即從座起，頂禮佛足而白佛言：世尊！憶念我昔無數
X14n0291_p0536a24║恒河沙劫，於時有佛出現於世，名：觀世音。我於彼佛
X14n0291_p0536b01║發菩提心，彼佛教我從聞、思、修入三摩地。
X14n0291_p0536b02║聞準華嚴十信，思準十住，修準十向行地。蓋以十
X14n0291_p0536b03║信本從聞解成信滿足，方始入住，住則安住自心，
X14n0291_p0536b04║發根本慧，而後起向行地，以至金剛三昧，是為三
X14n0291_p0536b05║摩地也。△二、奉教成證。
X14n0291_p0536b06║初於聞中入流亡所，所入既寂，動靜二相了然不生。
X14n0291_p0536b07║初於聞中，即指聞性。初觀聞性，便是入流。蓋由六
X14n0291_p0536b08║根流逸奔塵，此不隨流而返觀根性，故曰入流。當
X14n0291_p0536b09║入流時，便遠塵境，故曰亡所。動即塵境，靜即入流
X14n0291_p0536b10║時，恐涉靜相。此正顯深達根性，動靜二相，了不相
X14n0291_p0536b11║涉也。
X14n0291_p0536b12║如是漸增，聞所聞盡。
X14n0291_p0536b13║上是遣境，以動靜二相屬境，動靜不涉，惟真根性。
X14n0291_p0536b14║此乃遣根，會歸如來藏心，則能所俱盡矣。
X14n0291_p0536b15║盡聞不住，覺所覺空。
X14n0291_p0536b16║聞根既盡，將恐住於覺慧，故曰盡聞不住，非不住
X14n0291_p0536b17║於盡聞也。夫有覺即有所覺，此覺性所為不能常
X14n0291_p0536b18║妙，菩薩於此自知轉位，故曰覺所覺空。
X14n0291_p0536b19║空覺極圓，空所空滅。
X14n0291_p0536b20║前空覺慧，蓋彰轉位之機，以顯本覺真空，極其圓
X14n0291_p0536b21║妙。此復言空所空滅者，正明此旨，非更有空所空
X14n0291_p0536b22║而滅之也。
X14n0291_p0536b23║生滅既滅，寂滅現前。
X14n0291_p0536b24║夫動靜了，聞根盡，覺慧空，空相滅。是生滅既滅，則
X14n0291_p0536c01║如來藏真寂滅性了然常住，故曰寂滅現前，所謂
X14n0291_p0536c02║涅槃妙心也。菩薩於此入三摩地，十方如來於此
X14n0291_p0536c03║證大涅槃，當無岐路矣。
X14n0291_p0536c04║此自初於聞中，以至寂滅現前，長水孤山，皆分配
X14n0291_p0536c05║聞思修慧，於理無礙。蓋以菩薩總標從聞思修入
X14n0291_p0536c06║三摩地，按文可證。然愚以為不必分者，謂從根性
X14n0291_p0536c07║發明。初必亡所了根，以顯見性明徹。次必盡覺遣
X14n0291_p0536c08║空，以極性覺妙圓。此佛知見，因即該果，始必徹終。
X14n0291_p0536c09║若進修促延，大有時節。法本圓通，根非剋定。或漸
X14n0291_p0536c10║或頓，或前後互見，或一時徧閱，固未可一例也。且
X14n0291_p0536c11║菩薩自敘，亦當時所歷，或此日對機。必約先得人
X14n0291_p0536c12║空，後遣法執。務使分照前文，似非擇法。聊為拈出，
X14n0291_p0536c13║以俟知音。
X14n0291_p0536c14║上初述因修竟。△二、陳果德。分三：初、獲果德。
X14n0291_p0536c15║忽然超越世出世間十方圓明，獲二殊勝：一者、上合
X14n0291_p0536c16║十方諸佛本妙覺心，與佛如來同一慈力；二者、下合
X14n0291_p0536c17║十方一切六道眾生，與諸眾生同一悲仰。
X14n0291_p0536c18║已上圓滿覺性，此乃從性起用。再言本妙覺心者，
X14n0291_p0536c19║非謂此時，乃合原此本妙覺心，生佛同體。今與諸
X14n0291_p0536c20║佛同體，故能同一慈力。即與眾生同體，故能同一
X14n0291_p0536c21║悲仰。悲仰謂眾生悲仰，亦由覺心所熏，自生悲仰。
X14n0291_p0536c22║亦由慈力所召，令生悲仰。惟同悲仰，益顯慈力耳。
X14n0291_p0536c23║△二、彰妙用，分三：初、三十二應，分七：初、總標。
X14n0291_p0536c24║世尊，由我供養觀音如來，蒙彼如來授我如幻聞熏
X14n0291_p0537a01║聞修金剛三昧，與佛如來同慈力故，令我身成三十
X14n0291_p0537a02║二應，入諸國土。
X14n0291_p0537a03║達一切法如幻，故能息緣反根，由聞思修，成就金
X14n0291_p0537a04║剛三昧，亦云如幻三昧。此如幻金剛三昧，十地以
X14n0291_p0537a05║後所證，不出正真覺慧，喻如金剛不可破壞，而能
X14n0291_p0537a06║破壞一切煩惱，莊嚴自他，起如幻用，變化國土，不
X14n0291_p0537a07║動道場，隨感而應。故三十二應，皆由眾生所感，自
X14n0291_p0537a08║然而應，非真有身入也。△二、聖身分四：初、佛身。
X14n0291_p0537a09║世尊！若諸菩薩入三摩地，進修無漏勝解現圓，我現
X14n0291_p0537a10║佛身而為說法令其解脫。
X14n0291_p0537a11║已入三摩地，猶假進修，尚滯勝解，此當極微細所
X14n0291_p0537a12║知愚。故菩薩為現佛身，令其解脫。觀音菩薩為過
X14n0291_p0537a13║去古佛，以大悲故，退居權位。此雖述其往因，安知
X14n0291_p0537a14║非當時一生補處。長水乃謂登住已久，能現上位，
X14n0291_p0537a15║以致諸疏紛辯，可訝也。△二、獨覺身。
X14n0291_p0537a16║若諸有學寂靜妙明，勝妙現圓，我於彼前現獨覺身
X14n0291_p0537a17║而為說法，令其解脫。
X14n0291_p0537a18║獨覺厭喧樂靜，求自然慧，故曰寂靜妙明。此現獨
X14n0291_p0537a19║覺為示同事，而實以佛乘默令解脫，菩薩內祕多
X14n0291_p0537a20║出於此。△三、緣覺身。
X14n0291_p0537a21║若諸有學斷十二緣，緣斷勝性勝妙現圓，我於彼前
X14n0291_p0537a22║現緣覺身而為說法，令其解脫。
X14n0291_p0537a23║辟支迦羅，此云獨覺，亦云緣覺。長水云：前但自悟，
X14n0291_p0537a24║此依教悟。觀十二因緣作流轉、還滅二種觀法，緣
X14n0291_p0537b01║斷勝性，謂勝性因緣斷而顯也。△四、聲聞身。
X14n0291_p0537b02║若諸有學得四諦空，修道入滅，勝性現圓，我於彼前
X14n0291_p0537b03║現聲聞身而為說法，令其解脫。
X14n0291_p0537b04║知苦、斷集、修道、證滅，此聲聞法，大乘皆有之。華嚴
X14n0291_p0537b05║地上四諦，屬圓教。収涅槃，為二乘說四諦法，兼示
X14n0291_p0537b06║真實。此令解脫，亦因其所習，別寓圓解，非為成就
X14n0291_p0537b07║本乘也。以上現圓，皆自其所期。蓋於將證之時，指
X14n0291_p0537b08║其未證，故云有學。
X14n0291_p0537b09║上二聖身竟。△三、天身分七：初、梵王身。
X14n0291_p0537b10║若諸眾生欲心明悟，不犯欲塵，欲身清淨，我於彼前
X14n0291_p0537b11║現梵王身而為說法，令其解脫。
X14n0291_p0537b12║大梵初禪第三天金光明經云：大梵天王說出欲
X14n0291_p0537b13║論，此現梵王示方便土。蓋就其欲心明悟，誘進歸
X14n0291_p0537b14║真。若實報梵王，則出欲但成淨法。△二、帝釋身。
X14n0291_p0537b15║若諸眾生欲為天主統領諸天，我於彼前現帝釋身
X14n0291_p0537b16║而為說法，令其成就。
X14n0291_p0537b17║此為修十善眾生現帝釋身，為說上妙十善成就
X14n0291_p0537b18║正因，非但成就天報也。帝釋，欲界第二天釋，此云
X14n0291_p0537b19║能，以其能降伏阿修羅故。帝者，三十二之主。帝釋，
X14n0291_p0537b20║華梵兼舉也。△三自在天身
X14n0291_p0537b21║若諸眾生欲身自在遊行十方，我於彼前現自在天
X14n0291_p0537b22║身而為說法，令其成就。
X14n0291_p0537b23║自在欲界頂天，梵語提婆䟦提，此云他化自在天，
X14n0291_p0537b24║假他所作以成己樂，即魔王也。或云六天之上別
X14n0291_p0537c01║有魔宮，亦自在天攝。△四大自在天身
X14n0291_p0537c02║若諸眾生欲身自在飛行虗空，我於彼前現大自在
X14n0291_p0537c03║天身而為說法，令其成就。
X14n0291_p0537c04║別行云：大自在，即色界頂摩醯首羅也。華嚴稱色
X14n0291_p0537c05║究竟。智論云：過淨居天，有十住菩薩，號大自在。十
X14n0291_p0537c06║住經云：大自在天，光明勝一切眾生。涅槃獻供，大
X14n0291_p0537c07║自在天最勝。清涼云：三乘中立此為淨土，是報身
X14n0291_p0537c08║所居。約實，是十地菩薩攝報之果，多作彼主也。△
X14n0291_p0537c09║五天大將軍身。
X14n0291_p0537c10║若諸眾生愛統鬼神救護國土，我於彼前現天大將
X14n0291_p0537c11║軍身而為說法，令其成就。
X14n0291_p0537c12║天大將軍：即天帝釋神將。又四天王各有八將，而
X14n0291_p0537c13║韋䭾為上首。國土：即指四洲國土。△六、四天王身
X14n0291_p0537c14║若諸眾生愛統世界，保護眾生，我於彼前現四天王
X14n0291_p0537c15║身而為說法，令其成就。
X14n0291_p0537c16║四天王。欲界第一天，在須彌山，各居一面。金光明
X14n0291_p0537c17║經云：四天王白佛云：我等四王、二十八部、百千鬼
X14n0291_p0537c18║神，以淨天眼常觀擁護此閻浮提，是故我等名護
X14n0291_p0537c19║世主。△七、四天王太子身
X14n0291_p0537c20║若諸眾生愛生天宮，驅使鬼神，我於彼前現四天王
X14n0291_p0537c21║國太子身而為說法，令其成就。
X14n0291_p0537c22║大吉義經云：護世四天王各有九十一子，姿貌端
X14n0291_p0537c23║正，有大勢力，皆名曰帝。四天王合有三百六十四
X14n0291_p0537c24║子，能護十方。
X14n0291_p0538a01║上三天身竟△四、人身分九：初、人王身。
X14n0291_p0538a02║若諸眾生樂為人王，我於彼前現人王身而為說法，
X14n0291_p0538a03║令其成就。
X14n0291_p0538a04║人王有五種四轉輪：一、粟散，謂如粟之多而散處
X14n0291_p0538a05║也。金輪王四天下，銀輪王三天下，銅輪王二天下，
X14n0291_p0538a06║鐵輪王一天下。粟散即四天下中各分邦土，教育
X14n0291_p0538a07║人民。五王皆修十善，深淺輕重之報。亦有菩薩示
X14n0291_p0538a08║現護持正法，誘進天下。於其政治，可以驗知。大集
X14n0291_p0538a09║經云：國王護法，增長三種精氣：一、地精氣，謂五穀
X14n0291_p0538a10║豐熟；二、眾生精氣，謂形貌端嚴，無諸疾疫；三、善氣
X14n0291_p0538a11║精氣，謂修施、戒、信等。△二長者身。
X14n0291_p0538a12║若諸眾生愛主族姓，世間推讓，我於彼前現長者身
X14n0291_p0538a13║而為說法，令其成就。
X14n0291_p0538a14║長者有十德，法華文句云：一、姓貴，則三皇五帝之
X14n0291_p0538a15║裔，左貂右插之家；二、位高，位則輔弼丞相，鹽梅阿
X14n0291_p0538a16║衡；三、大富，富則銅陵金谷，豐饒侈靡；四、威猛，威則
X14n0291_p0538a17║嚴霜隆重，不肅而成；五、智深，智則胷如武庫，權奇
X14n0291_p0538a18║超拔；六、耆年，則蒼蒼稜稜，物儀所伏；七、行淨，行則
X14n0291_p0538a19║白圭無玷，所行如言；八、禮備，禮則節度庠序，世所
X14n0291_p0538a20║具瞻；九、上歎，上則一人所敬；十、下歸，下則四海所
X14n0291_p0538a21║歸。內合如來十種功德。△三居士身
X14n0291_p0538a22║若諸眾生愛談名言清淨自居，我於彼前現居士身
X14n0291_p0538a23║而為說法，令其成就。
X14n0291_p0538a24║淨名云：若在居士，居士中尊，斷其貪著。什曰：外國
X14n0291_p0538b01║白衣，多財富樂者，名為居士。按須達、維摩詰，皆西
X14n0291_p0538b02║國長者。居士如此，方龐蘊。△四宰官身
X14n0291_p0538b03║若諸眾生愛治國土，剖斷邦邑，我於彼前現宰官身
X14n0291_p0538b04║而為說法，令其成就。
X14n0291_p0538b05║別行云：宰是主義，官是功能義。三台以功能輔政
X14n0291_p0538b06║於王，故曰宰官。郡邑亦稱宰官，宰政民下也。淨名
X14n0291_p0538b07║云：若在大臣，大臣中尊，教以正法。△五婆羅門身。
X14n0291_p0538b08║若諸眾生愛諸數術，攝衛自居，我於彼前現婆羅門
X14n0291_p0538b09║身而為說法，令其成就。
X14n0291_p0538b10║婆羅門，此云淨行。淨名云：若在婆羅門，婆羅門中
X14n0291_p0538b11║尊，除其我慢。什云：廣學問，求邪道，自恃智慧，驕慢
X14n0291_p0538b12║自在，故名婆羅門。肇曰：秦言外意。其種別有經書，
X14n0291_p0538b13║世世相承，以道學為業。術數，不但占卜推步，一切
X14n0291_p0538b14║談玄說理，不入正道，皆稱術數。故凡旁引堅據以
X14n0291_p0538b15║成其說，悉云攝衛，亦非止調養方法也。△六、出家
X14n0291_p0538b16║二眾身，分二：初、比丘身。
X14n0291_p0538b17║若有男子好學出家，持諸戒律，我於彼前現比丘身
X14n0291_p0538b18║而為說法，令其成就。
X14n0291_p0538b19║梵語尸羅，此云戒；梵語毗尼，此云律。比丘戒凡二
X14n0291_p0538b20║百五十條。△二、比丘尼身
X14n0291_p0538b21║若有女人好學出家，持諸禁戒，我於彼前現比丘尼
X14n0291_p0538b22║身而為說法，令其成就。
X14n0291_p0538b23║比丘尼戒凡五百條。尼，此云女，即女比丘也。
X14n0291_p0538b24║上六，出家二眾身竟。△七、在家二眾身，分二：初、優
X14n0291_p0538c01║婆塞身。
X14n0291_p0538c02║若有男子樂持五戒，我於彼前現優婆塞身而為說
X14n0291_p0538c03║法，令其成就。
X14n0291_p0538c04║五戒，謂殺、盜、婬、妄、飲酒。優婆塞，此云近事男。△二、
X14n0291_p0538c05║優婆夷身。
X14n0291_p0538c06║若有女子五戒自居，我於彼前現優婆夷身而為說
X14n0291_p0538c07║法，令其成就。
X14n0291_p0538c08║優婆夷，此云近事女。總上男子，名在家二眾，言堪
X14n0291_p0538c09║近事大僧也。淨名疏云：此云清淨士、清淨女。
X14n0291_p0538c10║上七，在家二眾身竟。△八、女主身
X14n0291_p0538c11║若有女人內政立身以修家國，我於彼前現女主身
X14n0291_p0538c12║及國夫人、命婦、大家而為說法，令其成就。
X14n0291_p0538c13║內政：如文王后妃。德化女主：即指天子后妃。諸侯
X14n0291_p0538c14║婦曰國夫人，卿大夫之婦受命於國曰命婦。大家：
X14n0291_p0538c15║如曹世叔妻，皇后貴人皆師事之，稱為大家。△九、
X14n0291_p0538c16║童身分二：初、童男身。
X14n0291_p0538c17║若有眾生不壞男根，我於彼前現童男身而為說法，
X14n0291_p0538c18║令其成就。
X14n0291_p0538c19║不壞男根，謂自幼至長不犯婬戒，此乃發心梵行
X14n0291_p0538c20║迴向出世者。△二童女身
X14n0291_p0538c21║若有處女愛樂處身，不求侵暴，我於彼前現童女身
X14n0291_p0538c22║而為說法，令其成就。
X14n0291_p0538c23║處女即閨女未嫁之稱，愛樂處身，願終不嫁，不隨
X14n0291_p0538c24║侵暴，此皆有志為道，我法中所謂童真入道者。
X14n0291_p0539a01║上四人身竟。△五、天非天身
X14n0291_p0539a02║若有諸天樂出天倫，我現天身而為說法，令其成就。
X14n0291_p0539a03║此厭天樂，不能進修者。法苑珠林云：夫論天報，識
X14n0291_p0539a04║復豐華，服玩光新，身形輕妙。而自在天上，便是魔
X14n0291_p0539a05║王；無想定，翻為外道。四空之頂，迷執不輕；六欲之
X14n0291_p0539a06║間，迷惑殊重。不能受持般若，供養涅槃，憍慢轉增，
X14n0291_p0539a07║我人愈益。所以頭華萎髻，腋汗流衿，寶殿歇光，羅
X14n0291_p0539a08║衣聚膩。憑斯淨心，悉皆懺悔。契經云：人有三事，勝
X14n0291_p0539a09║於諸天：一、勇猛，二、憶念，三、梵行。
X14n0291_p0539a10║若有諸龍樂出龍倫，我現龍身而為說法，令其成就。
X14n0291_p0539a11║別行云：龍有四種：一、守天宮，持令不落；二、興雲致
X14n0291_p0539a12║雨，利益人間；三、地龍，決江開瀆；四、伏藏龍，守轉輪
X14n0291_p0539a13║王大福人藏。長阿含云：閻浮提諸龍有三患：一、熱
X14n0291_p0539a14║風，熱沙著身，燒皮肉及骨，以為苦惱；二、惡風暴起，
X14n0291_p0539a15║吹其宮殿，失寶飾衣等，龍身自現，以為苦惱；三、諸
X14n0291_p0539a16║龍娛樂時，金翅鳥入宮，搏撮始生龍子食之，怖懼
X14n0291_p0539a17║熱惱。阿耨達池無此三患，故名無熱惱也。
X14n0291_p0539a18║若有藥叉樂度本倫，我於彼前現藥叉身而為說法，
X14n0291_p0539a19║令其成就。
X14n0291_p0539a20║藥叉，此云輕疾，舊訛云夜叉。有三種：一在地，一在
X14n0291_p0539a21║虗空，一在天。地藥叉但以財施故不能飛空，天藥
X14n0291_p0539a22║叉以車馬施故能飛空。佛轉法輪時，地藥叉唱，空
X14n0291_p0539a23║藥叉聞，空藥叉唱，四天王聞，如是乃至梵天。
X14n0291_p0539a24║若乾闥婆樂脫其倫，我於彼前現乾闥婆身而為說
X14n0291_p0539b01║法，令其成就。
X14n0291_p0539b02║乾闥婆，此云尋香。帝釋樂神在須彌南金剛崛，住
X14n0291_p0539b03║帝釋宮，欲作樂燒沈水香，此神即尋香氣而往，故
X14n0291_p0539b04║名尋香。
X14n0291_p0539b05║若阿修羅樂脫其倫，我於彼前現阿修羅身而為說
X14n0291_p0539b06║法，令其成就。
X14n0291_p0539b07║阿修羅，此云非天，以諂詐非天行故。阿毗曇論云：
X14n0291_p0539b08║以不能忍善，不能下意諦觀，種種教化，以憍慢故，
X14n0291_p0539b09║非善健兒。又非天故，名阿修羅。
X14n0291_p0539b10║若緊那羅樂脫其倫，我於彼前現緊那羅身而為說
X14n0291_p0539b11║法，令其成就。
X14n0291_p0539b12║緊那羅，此云非人，而頭上有角，亦天伎神小，不及
X14n0291_p0539b13║乾闥婆。菩薩處胎經云：緊那羅住須彌山北十寶
X14n0291_p0539b14║山間，由昔布施之功，居七寶宮殿，壽命甚長。以瞋
X14n0291_p0539b15║怒沙門故，八十四劫常無手足。諸天燕會，與乾闥
X14n0291_p0539b16║婆分班上下。天欲奏樂，腋下汗流，便自上天。有緊
X14n0291_p0539b17║那羅名頭婁磨琴，歌諸法實相，以讚世尊。
X14n0291_p0539b18║若摩呼羅伽樂脫其倫，我於彼前現摩呼羅伽身而
X14n0291_p0539b19║為說法，令其成就。
X14n0291_p0539b20║摩呼羅伽，此云大腹。什公曰：地龍也。肇公云：大蟒
X14n0291_p0539b21║腹行者。淨名疏云：即世間廟神，受人酒肉，悉入蟒
X14n0291_p0539b22║腹。毀戒邪諂，多瞋少施，貪嗜酒肉，戒緩墮鬼神，多
X14n0291_p0539b23║瞋蟲入其身而唼食之。高僧傳：安世高同學，以多
X14n0291_p0539b24║瞋墮大蠎，身為䢼亭，湖神得度，即其類也。△六、人
X14n0291_p0539c01║非人身
X14n0291_p0539c02║若諸眾生樂人、修人，我現人身而為說法，令其成就。
X14n0291_p0539c03║此求不失人身以為進修者。裴相云：可以整心慮，
X14n0291_p0539c04║趨菩提，唯人道為能耳。
X14n0291_p0539c05║若諸非人，有形、無形，有想、無想，樂度其倫，我於彼前
X14n0291_p0539c06║皆現其身而為說法，令其成就。
X14n0291_p0539c07║長水云：有形有色蘊，如下休咎精明等。無形無色
X14n0291_p0539c08║蘊，如下空散消沈等。有想有四蘊，如下神鬼精靈
X14n0291_p0539c09║等。無想無四蘊，如下精神化為土木金石等。此皆
X14n0291_p0539c10║非人也。溫陵云：六凡不舉三塗者，此類幽沈，未能
X14n0291_p0539c11║聞法，則以無畏力拔之。△七、總結。
X14n0291_p0539c12║是名妙淨。三十二應入國土身，皆以三昧聞熏聞修，
X14n0291_p0539c13║無作妙力自在成就。
X14n0291_p0539c14║結上三十二應，皆以三昧無作妙力自在成就也。
X14n0291_p0539c15║此菩薩如幻金剛三昧，如摩尼珠映於五色，珠體
X14n0291_p0539c16║精瑩。此法身清淨，大悲所成，能令眾生感則必應，
X14n0291_p0539c17║如五色入珠，兩不相到，而化事周圓，故曰自在成
X14n0291_p0539c18║就。
X14n0291_p0539c19║上初三十二應竟。△二十四、無畏分十五：初、總標。
X14n0291_p0539c20║世尊！我復以此聞熏聞修金剛三昧無作妙力，與諸
X14n0291_p0539c21║十方三世六道一切眾生同悲仰故，令諸眾生於我
X14n0291_p0539c22║身心獲十四種無畏功德。
X14n0291_p0539c23║覺心本同，祇為情生智隔，遂為境風所動。菩薩得
X14n0291_p0539c24║復本妙，常見眾生處其身心，以慈力故，令生悲仰，
X14n0291_p0540a01║令獲無畏。如彼怖鴿，入如來影，無所復畏，亦可一
X14n0291_p0540a02║驗。△二、觀聲解。
X14n0291_p0540a03║一者、由我不自觀音，以觀觀者，令彼十方苦惱眾生
X14n0291_p0540a04║觀其音聲，即得解脫。
X14n0291_p0540a05║由此觀者，本與眾生同體，一體必通多體，多體必
X14n0291_p0540a06║通一體，聞我音聲，即得解脫，理固如是也。故知觀
X14n0291_p0540a07║聽不圓，祇無聲色所障，脫塵旋覺，感應無方，止在
X14n0291_p0540a08║當念耳。△三、入火不燒。
X14n0291_p0540a09║二者、知見旋復，令諸眾生設入大火，火不能燒。
X14n0291_p0540a10║火從心生，起於知見，知見既旋，心外無火。我既如
X14n0291_p0540a11║是，眾生亦然，但解稱名，事理無二。△四、入水不溺
X14n0291_p0540a12║三者、觀聽旋復，令諸眾生大水所漂，水不能溺。
X14n0291_p0540a13║聽為聲漂，故外以水應，反聽旋真，則心浪自息。眾
X14n0291_p0540a14║生不覺，唯解稱名，他力自力，唯佛能知耳。△五、入
X14n0291_p0540a15║鬼不害
X14n0291_p0540a16║四者、斷滅妄想，心無殺害，令諸眾生入諸鬼國，鬼不
X14n0291_p0540a17║能害。
X14n0291_p0540a18║妄想如賊，能害涅槃。知心想滅，殺機頓停。眾生妄
X14n0291_p0540a19║見鬼國，暫爾稱名，如歸鄉土。心鬼已離，誰為害者？
X14n0291_p0540a20║△六、被害刀壞。
X14n0291_p0540a21║五者熏聞成聞，六根銷復同於聲聽，能令眾生臨當
X14n0291_p0540a22║被害刀段段壞，使其兵戈猶如割水，亦如吹光性無
X14n0291_p0540a23║搖動。
X14n0291_p0540a24║熏聞成聞者，謂外脫聞根，內返聞性。一根既爾，六
X14n0291_p0540b01║根皆然，故曰同於聲聽也。六根俱亡，性光自寂，直
X14n0291_p0540b02║下身心如太虗空，未有虗空受一切觸。眾生稱名
X14n0291_p0540b03║亦復如是，如失路人遠聞母聲，心已自知決無流
X14n0291_p0540b04║落，根妄一回便同真寂，如滴投海，纖巨寧分？△七
X14n0291_p0540b05║鬼不能見。
X14n0291_p0540b06║六者、聞熏精明，明徧法界，則諸幽暗性不能全，能令
X14n0291_p0540b07║眾生、藥叉、羅剎、鳩槃茶鬼及毗舍遮、富單那等，雖近
X14n0291_p0540b08║其旁，目不能視。
X14n0291_p0540b09║熏發聞性，極於精明，則諸暗相，永不能昏，如日升
X14n0291_p0540b10║天，陰霾自滅。眾生見聞，為聲色所惑，持觀音名，聞
X14n0291_p0540b11║機即轉，與本妙明，自然冥合，如透隙光，暗室俱朗
X14n0291_p0540b12║也。羅剎，此云可畏。鳩槃茶，此云木瓜。此神陰如木
X14n0291_p0540b13║瓜，行著肩上，坐便踞之。毗舍遮，此云噉精氣。噉有
X14n0291_p0540b14║情及五穀精氣故。富單那，此云熱病鬼。△八、枷鎖
X14n0291_p0540b15║不著。
X14n0291_p0540b16║七者音性圓銷，觀聽返入，離諸塵妄，能令眾生禁繫
X14n0291_p0540b17║枷鎖所不能著。
X14n0291_p0540b18║離塵返聽，性自圓脫。理縛既銷，事豈能繫。眾生體
X14n0291_p0540b19║妙，暫爾路岐。稱名宛然，與本無異。△九賊不劫。
X14n0291_p0540b20║八者滅音圓聞，徧生慈力，能令眾生經過險路，賊不
X14n0291_p0540b21║能劫。
X14n0291_p0540b22║聲戕聽性，如賊劫良。反聽離塵，音響俱寂。稱名回
X14n0291_p0540b23║心，賊亦無性。慈力徧加，自他相攝。△十、離貪欲。
X14n0291_p0540b24║九者、熏聞離塵色所不劫，能令一切多婬眾生遠離
X14n0291_p0540c01║貪欲。
X14n0291_p0540c02║色能劫目，心與目馳。聞既離塵，觀隨聽返。稱名眾
X14n0291_p0540c03║生，上承悲願，機感應爾。△十一、離瞋恚。
X14n0291_p0540c04║十者、純音無塵，根境圓融，無對所對，能令一切忿恨
X14n0291_p0540c05║眾生離諸瞋恚。
X14n0291_p0540c06║純音者，得音自相，無有順逆，故曰無塵。以返聞之
X14n0291_p0540c07║根，對無順逆之境，則無對所對，故曰根境圓融也。
X14n0291_p0540c08║隨順根塵，妄見順逆，乃有瞋恚，持名自反，對待立
X14n0291_p0540c09║銷，菩薩與眾生同一機杼耳。△十二、離癡暗。
X14n0291_p0540c10║十一者銷塵旋明，法界身心猶如瑠璃，朗徹無礙，能
X14n0291_p0540c11║令一切昏鈍性障諸阿顛迦永離癡暗。
X14n0291_p0540c12║阿顛迦，此云極忘，名為畢竟。以畢竟無涅槃性故，
X14n0291_p0540c13║即無性闡提，故曰昏鈍性障。菩薩返根消塵，則本
X14n0291_p0540c14║覺明妙，流被身心，內外明徹，自無留礙。且闡提佛
X14n0291_p0540c15║性，涅槃已許，祇為癡暗，有而不覺。一稱觀音，信根
X14n0291_p0540c16║纔具，性障頓銷，更無久近耳。△十三、求得男
X14n0291_p0540c17║十二者、融形。復聞不動道場涉入世間不壞世界，能
X14n0291_p0540c18║徧十方供養微塵諸佛如來，各各佛邊為法王子，能
X14n0291_p0540c19║令法界無子眾生欲求男者，誕生福德智慧之男。
X14n0291_p0540c20║融形，融根形也。復聞，復聞性也。任性攝入一切世
X14n0291_p0540c21║界，而無能入之人，故曰不動道場。一切世界，俱在
X14n0291_p0540c22║菩薩性海之中，不落有無，而各隨順，故曰不壞世
X14n0291_p0540c23║界。徧供諸佛，紹法空王，世出世間，不二隨順，故一
X14n0291_p0540c24║稱名，隨順各足。△十四、求女得女
X14n0291_p0541a01║十三者、六根圓通，明照無二，含十方界，立大圓鏡空
X14n0291_p0541a02║如來藏，承順十方微塵如來祕密法門，受領無失，能
X14n0291_p0541a03║令法界無子眾生欲求女者，誕生端正福德柔順眾
X14n0291_p0541a04║人愛敬有相之女。
X14n0291_p0541a05║六根返元，唯一寶覺，自然容現十方，當念不隔，名
X14n0291_p0541a06║大圓鏡，以顯承受十方諸佛一切祕密法門。以一
X14n0291_p0541a07║寶明，圓鑑無盡，如女德貞順，資育羣品，有此徽柔，
X14n0291_p0541a08║隨願相感。△十五、持名眾多無異并結。
X14n0291_p0541a09║十四者、此三千大千世界百億日月，現住世間諸法
X14n0291_p0541a10║王子，有六十二恒河沙數，修法垂範，教化眾生，隨順
X14n0291_p0541a11║眾生，方便智慧，各各不同。
X14n0291_p0541a12║長阿含經云：一日月行四天下為一世界，如是千
X14n0291_p0541a13║日月、千須彌、千閻羅王、千忉利、千梵天名為小千，
X14n0291_p0541a14║即數小千至滿一千名為中千，即數中千復滿一
X14n0291_p0541a15║千名為大千。其中須彌山王四洲日月各有萬億，
X14n0291_p0541a16║皆是一佛化境，號為娑婆世界。此舉娑婆世界中
X14n0291_p0541a17║有六十二恒河沙數諸法王子，凡所修法垂範隨
X14n0291_p0541a18║順教化眾生，各有方便智慧不同，以顯下根本圓
X14n0291_p0541a19║通之為真圓通也。修法約自行，垂範約化他，以自
X14n0291_p0541a20║行作範轉化也。方便謂權，智慧謂實，即權實二智
X14n0291_p0541a21║皆化他事。
X14n0291_p0541a22║由我所得圓通本根發妙耳門，然後身心微妙含容
X14n0291_p0541a23║周徧法界，能令眾生持我名號，與彼共持六十二恒
X14n0291_p0541a24║河沙諸法王子，二人福德正等無異。世尊！我一名號
X14n0291_p0541b01║與彼眾多名號無異，由我修習得真圓通。
X14n0291_p0541b02║本根，菩薩自謂所修圓通之本根，指耳門也。從耳
X14n0291_p0541b03║門發妙，謂聲聽元空，與妙覺體合。如水涵天，天水
X14n0291_p0541b04║一色。於此會融身心，含育法界，無有邊際。故能會
X14n0291_p0541b05║多為一，以一攝多。持名功德，準此可知。得真圓通，
X14n0291_p0541b06║為對機語，即伏選根之旨。
X14n0291_p0541b07║是名十四。施無畏力，福備眾生。
X14n0291_p0541b08║結施。無畏猶在，拔苦居多，此云福備，以顯十方一
X14n0291_p0541b09║切無不依賴。菩薩妙德普及，凡有心者靡不欽仰，
X14n0291_p0541b10║寧有不信釋尊，未有敢輕菩薩，此土眾生真受洪
X14n0291_p0541b11║庇。
X14n0291_p0541b12║三十二應為上同慈力，十四無畏為下同悲仰。此
X14n0291_p0541b13║菩薩無緣之慈，無所揀擇，而非當機，亦不能應。正
X14n0291_p0541b14║如一人專憶，一人專忘，則或逢不逢，或見不見，未
X14n0291_p0541b15║可決定矣。按三十二應，唯菩薩二乘，將證未證，即
X14n0291_p0541b16║自現身，作不請友。此菩薩慈力，與當人善根，足當
X14n0291_p0541b17║兩憶。若諸眾生，率未有不求而應者。至於悲仰，則
X14n0291_p0541b18║全藉稱名。長水疏中，唯言菩薩修因，不及眾生悲
X14n0291_p0541b19║仰。諸疏雖及稱名，但歸他力。而於眾生自力所感，
X14n0291_p0541b20║未詳其故。揆之經旨，亦一闕然也。夫羣情所蔽，惟
X14n0291_p0541b21║在聲色。故使聞見外馳，妄生分別。雖至慞惶，猶不
X14n0291_p0541b22║知反。一解稱名，心有所仰，則耳目不紛。此即離塵
X14n0291_p0541b23║返根之一刻耳。故知諸法元虗，妄情可易。自力他
X14n0291_p0541b24║力，應感交彰。若單荷他力，則恒河國土，盡見救療。
X14n0291_p0541c01║尚有升沉，慈力何與矣。
X14n0291_p0541c02║上二十四無畏竟。△三、四不思議，分五：初、總標。
X14n0291_p0541c03║世尊從又獲是圓通修證無上道故，又能善獲四不
X14n0291_p0541c04║思議無作妙德。
X14n0291_p0541c05║四不思議，從極果所獲故，曰修證無上道故。此就
X14n0291_p0541c06║悲智圓滿之後，大悲所現，機感同時，不由心念自
X14n0291_p0541c07║然而然，名不思議。△二、現首臂目。
X14n0291_p0541c08║一者、由我初獲妙妙聞心，心精遺聞，見聞覺知不能
X14n0291_p0541c09║分隔，成一圓融清淨寶覺，故我能現眾多妙容，能說
X14n0291_p0541c10║無邊祕密神呪。
X14n0291_p0541c11║初妙即亡所，後妙即離根，離根合覺，得真根性，故
X14n0291_p0541c12║曰聞。心既已合，還本覺，以本覺而言，故曰心精遺
X14n0291_p0541c13║聞也。此本覺心精，已脫聞性，則六根圓融，即一即
X14n0291_p0541c14║六，即六即一，同一寶覺，隨眾生感，妙容各現，妙口
X14n0291_p0541c15║各宣，無二隨順矣。
X14n0291_p0541c16║其中或現一首、三首、五首、七首、九首、十一首，如是乃
X14n0291_p0541c17║至一百八首、千首、萬首、八萬四千爍迦羅首；二臂、四
X14n0291_p0541c18║臂、六臂、八臂、十臂、十二臂、十四、十六、十八、二十至二
X14n0291_p0541c19║十四，如是乃至一百八臂、千臂、萬臂、八萬四千母陀
X14n0291_p0541c20║羅臂；二目、三目、四目、九自，如是乃至一百八目、千目、
X14n0291_p0541c21║萬目、八萬四千清淨寶目；或慈、或威、或定、或慧，救護
X14n0291_p0541c22║眾生得大自在。
X14n0291_p0541c23║爍迦羅，此云具足。母陀羅，此云印。各有妙印也。長
X14n0291_p0541c24║水云：首出眾聖，法身也。臂能提接，化身也。目以導
X14n0291_p0542a01║明，智身也。此亦表法，然總見六根圓通，或少或多，
X14n0291_p0542a02║隨感而應。極之八萬四千者，由眾生有八萬四千
X14n0291_p0542a03║塵勞，菩薩化麤為妙，化局為圓，法爾如是，非關對
X14n0291_p0542a04║治。慈、威、定、慧，亦復如是。眾生宜慈，即見慈容；眾生
X14n0291_p0542a05║宜威，即見威容；眾生宜定，即見定容；眾生宜慧，即
X14n0291_p0542a06║見慧容。大悲所成，本無容心，而種種神變，隨機各
X14n0291_p0542a07║現，不可思議也。△三、現形誦呪。
X14n0291_p0542a08║二者、由我聞思脫出六塵，如聲度垣不能為礙，故我
X14n0291_p0542a09║妙能現一一形、誦一一呪，其形其呪能以無畏施諸
X14n0291_p0542a10║眾生，是故十方微塵國土皆名我為施無畏者。
X14n0291_p0542a11║旋聞入思逈脫六塵，反同於聲響應自在，所謂不
X14n0291_p0542a12║物於物故能同物，其形其呪一隨眾生無心而應。
X14n0291_p0542a13║涅槃云：如來即是施眾生無恐畏者，若放一光若
X14n0291_p0542a14║二若三若有過者，悉令遠離一切諸惡。如來今者
X14n0291_p0542a15║具有如是無量勢力，若有菩薩得住如是無所畏
X14n0291_p0542a16║地，則不復畏貪恚癡生老病死，亦不復畏惡道地
X14n0291_p0542a17║獄畜生餓鬼，亦不復畏沙門婆羅門外道邪見天
X14n0291_p0542a18║魔波旬，亦不復畏二十五有，是故此地名無所畏
X14n0291_p0542a19║地。菩薩住無畏地，得二十五三昧壞二十五有，如
X14n0291_p0542a20║得無垢三昧能壞地獄有情等。△四、捨身求愍。
X14n0291_p0542a21║三者、由我修習本妙圓通清淨本根，所遊世界，皆令
X14n0291_p0542a22║眾生捨身珍寶，求我哀愍。
X14n0291_p0542a23║由本根入流，則六根圓脫，無有住著。故所感眾生，
X14n0291_p0542a24║能捨身財，求哀攝受，慈力所召，因地固然。△五、所
X14n0291_p0542b01║求皆獲。
X14n0291_p0542b02║四者、我得佛心證於究竟，能於珍寶種種供養十方
X14n0291_p0542b03║如來，傍及法界六道眾生，求妻得妻，求子得子，求三
X14n0291_p0542b04║昧得三昧，求長壽得長壽，如是乃至求大涅槃得大
X14n0291_p0542b05║涅槃。
X14n0291_p0542b06║此證極果與佛無二，故能徹見六道眾生性相平
X14n0291_p0542b07║等，故所供亦平等也。求無不得既顯慈力，而妻子
X14n0291_p0542b08║壽命及大涅槃，猶顯世出世間二俱平等，眾生見
X14n0291_p0542b09║二菩薩一相，無有二觀也。
X14n0291_p0542b10║上二彰妙用竟。△三、結本圓通。
X14n0291_p0542b11║佛問圓通：我從耳門圓照三昧，緣心自在，因入流相，
X14n0291_p0542b12║得三摩地，成就菩提，斯為第一。
X14n0291_p0542b13║初從聞中得真根性，此真根性亡所盡聞；後入覺
X14n0291_p0542b14║心圓照三昧，此圓照三昧隨心所緣，皆得諸法實
X14n0291_p0542b15║相，故曰自在。因入流相得三摩地者，原因入流而
X14n0291_p0542b16║得之明，從聞中發明，非無所發明也。菩薩至此重
X14n0291_p0542b17║言所因，亦如華嚴善財童子歷百一十城學菩薩
X14n0291_p0542b18║道，最後至彌勒所，復令還見文殊，謂汝所見諸善
X14n0291_p0542b19║知識，聞菩薩行，入解脫門，滿足大願，皆是文殊威
X14n0291_p0542b20║神之力，文殊師利於一切處咸得究竟也。蓋童子
X14n0291_p0542b21║於文殊所得根本智，故窮諸差別，究竟無別，例此
X14n0291_p0542b22║可見。
X14n0291_p0542b23║世尊！彼佛如來歎我善得圓通法門，於大會中授記
X14n0291_p0542b24║我為觀世音號，由我觀聽十方圓明，故觀音名徧十
X14n0291_p0542c01║方界。
X14n0291_p0542c02║結轉彼佛，以明宿因，亦彰方便也。觀聽者，觀此聽
X14n0291_p0542c03║聞，蓋謂旋聽脫根，凝於心目，六門不繫，入逈圓明，
X14n0291_p0542c04║周徧法界，萬應隨機矣。
X14n0291_p0542c05║上四徧徵圓通竟。△五、正示圓修，分五：初、放光顯
X14n0291_p0542c06║瑞。
X14n0291_p0542c07║爾時，世尊於師子座，從其五體同放寶光，遠灌十方
X14n0291_p0542c08║微塵如來及法王子諸菩薩頂。彼諸如來亦於五體
X14n0291_p0542c09║同放寶光，從微塵方來灌佛頂，并灌會中諸大菩薩
X14n0291_p0542c10║及阿羅漢，林木池沼皆演法音，交光相羅如寶絲網。
X14n0291_p0542c11║一根返元，六根清淨，唯一寶覺，體用無二。故從五
X14n0291_p0542c12║根同放光明，以一如來與十方諸如來交光相灌，
X14n0291_p0542c13║并及諸菩薩阿羅漢頂林木池沼皆演法音，顯自
X14n0291_p0542c14║他不隔，大小齊彰，一多互融，依正法爾。此根性為
X14n0291_p0542c15║諸佛菩薩初心究竟之所共證，而耳門一返，六用
X14n0291_p0542c16║流輝，內外虗明，當念圓徹。
X14n0291_p0542c17║是諸大眾得未曾有，一切普獲金剛三昧。
X14n0291_p0542c18║金剛三昧，即首楞嚴。一切眾生，本來具足，自性清
X14n0291_p0542c19║淨，一時普獲，還得本心也。
X14n0291_p0542c20║即時天雨百寶蓮華，青黃赤白間錯紛糅，十方虗空
X14n0291_p0542c21║成七寶色。
X14n0291_p0542c22║萬行莊嚴如寶華，差別智用如青黃赤白，虗空成
X14n0291_p0542c23║色，色空不二，非有非無，理以事彰，事理無礙也。
X14n0291_p0542c24║此娑婆界大地山河俱時不現，唯見十方微塵國土
X14n0291_p0543a01║合成一界，梵唄詠歌自然敷奏。
X14n0291_p0543a02║此表寶明空覺，渾合圓融，依正全銷，虗空殞滅，唯
X14n0291_p0543a03║寂光土，各得相見。唄乃西方之讚詠。讚者，從文以
X14n0291_p0543a04║結章；唄者，短偈以流頌。經云：以微妙音聲，歌詠於
X14n0291_p0543a05║佛德。△二勅文殊選根。
X14n0291_p0543a06║於是如來告文殊師利法王子：汝今觀此二十五無
X14n0291_p0543a07║學諸大菩薩及阿羅漢，各說最初成道方便，皆言修
X14n0291_p0543a08║習真實圓通，彼等修行實無優劣前後差別。
X14n0291_p0543a09║唯言所證齊一真實，故無優劣。若論入門，各隨方
X14n0291_p0543a10║便，故有前後。
X14n0291_p0543a11║我今欲令阿難開悟，二十五行誰當其根？兼我滅後，
X14n0291_p0543a12║此界眾生入菩薩乘求無上道，何方便門得易成就？
X14n0291_p0543a13║此因阿難而普及此界將來，故下文云：此方真教
X14n0291_p0543a14║體，清淨在音聞。△三、揀非圓根，分三：初、讚覺元妙，
X14n0291_p0543a15║示妄本空。
X14n0291_p0543a16║文殊師利法王子奉佛慈旨，即從座起，頂禮佛足，承
X14n0291_p0543a17║佛威神，說偈對佛：
X14n0291_p0543a18║文殊為法身妙慧初證本智，法身能生佛家，根本
X14n0291_p0543a19║智滿，然後依智起行。今正選根修證，當斷根本微
X14n0291_p0543a20║惑故。又根本智差別，智無別體用，須從根本發明故。
X14n0291_p0543a21║覺海性澄圓，圓澄覺元妙。
X14n0291_p0543a22║先明覺性，後審差別。覺海者，覺體本際浩瀚，靜深
X14n0291_p0543a23║如海也。覺海無染無雜曰澄，真妄難名、悟迷莫及
X14n0291_p0543a24║曰圓，又曰圓澄。覺元妙者，謂覺體本妙，常照而寂，
X14n0291_p0543b01║正見不可以明為覺也。然明必生所，妙亦恒然，當
X14n0291_p0543b02║如是知耳。
X14n0291_p0543b03║元明照生所，所立照性亡。
X14n0291_p0543b04║照性即指覺體，謂照之性也。性覺本明，照必生所，
X14n0291_p0543b05║是明不守妙，隨照用而妄生，妄不離真，對色空而
X14n0291_p0543b06║罔覺，罔覺故性亡，非絕無之亡也。
X14n0291_p0543b07║迷妄有虗空，依空立世界。想澄成國土，知覺乃眾生。
X14n0291_p0543b08║照背覺而起妄，則必妄見頑空，所謂晦昧為空也。
X14n0291_p0543b09║依空立世界者，前文云：覺明空昧，相待成搖，故有
X14n0291_p0543b10║風輪執持世界，此世界所由成也。想澄成國土，知
X14n0291_p0543b11║覺乃眾生者，此原其本一覺性，依妄覺而成迷，迷
X14n0291_p0543b12║妄凝結，同於無情，故成國土。然全妄皆真，故眾生
X14n0291_p0543b13║流轉，知覺尚存，此可於日用證知也。
X14n0291_p0543b14║空生大覺中，如海一漚發，有漏微塵國，皆依空所生。
X14n0291_p0543b15║此原覺性望迷，祇由一念明覺，遂成空昧。而覺海
X14n0291_p0543b16║澄湛寂照，恒然現前虗空國土，真若太清一點，一
X14n0291_p0543b17║念回光，逈然超越也。
X14n0291_p0543b18║漚滅空本無，況復諸三有？
X14n0291_p0543b19║世界眾生，是有為相。眾生生死，轉盼成無。劫火洞
X14n0291_p0543b20║然，大千亦壞。惟虗空無邊，似無遷變，而不知祇在
X14n0291_p0543b21║當人向背之間。一念歸元，十方銷殞。畢竟都無，唯
X14n0291_p0543b22║當自證。△二表方便遲速
X14n0291_p0543b23║歸元性無二，方便有多門。聖性無不通，順逆皆方便。
X14n0291_p0543b24║初心入三昧，遲速不同倫。
X14n0291_p0543c01║歸元之性是一，初歸之門乃多。一則門門皆可證
X14n0291_p0543c02║入，多則順逆自分疾徐，故初心當求直捷圓通也。
X14n0291_p0543c03║順逆皆方便，故知順亦方便。圓覺云：唯除頓覺人，
X14n0291_p0543c04║併法不隨順。菩薩每於方便門中常露此旨。△三、
X14n0291_p0543c05║正揀非圓。
X14n0291_p0543c06║色想結成塵，精了不能徹。如何不明徹，於是獲圓通。
X14n0291_p0543c07║結暗為色，故曰想結成塵。觀色成空，久乃通徹，如
X14n0291_p0543c08║優波尼沙陀觀白骨微塵，析色明空。至塵色既盡，
X14n0291_p0543c09║妙色密圓，亦自圓通無礙。然以初心洗發精了，宜
X14n0291_p0543c10║於虗豁，故非所選。
X14n0291_p0543c11║音聲雜語言，但伊名句味，一非含一切，云何獲圓通？
X14n0291_p0543c12║雜猶云兼也。以音聲不止語言，又語言亦自超脫。
X14n0291_p0543c13║名句一即含多，此憍陳那所證，以易依語，故在所
X14n0291_p0543c14║揀。瑜伽云：佛菩薩是能說者，語是能說相，名句文
X14n0291_p0543c15║身是所說相。名身猶云瓶，瓶字畫為文身，瓶是土
X14n0291_p0543c16║作為句身。名句詮義曰味，故名句依文，味依名句。
X14n0291_p0543c17║香以合中知，離則元無有，不恒其所覺，云何獲圓通？
X14n0291_p0543c18║香嚴童子聞香入鼻，悟香氣無所去來，塵氣既滅，
X14n0291_p0543c19║聞性宛然。此以不恒其覺，謂無依之覺未易恒一，
X14n0291_p0543c20║亦揀初心所難。
X14n0291_p0543c21║味性非本然，要以味時有，其覺不恒一，云何獲圓通？
X14n0291_p0543c22║藥王！藥上了知味性非有非無，非即身心非離身
X14n0291_p0543c23║心，於分別味發明本覺。此以味性非本恒然，故離
X14n0291_p0543c24║分別無知味性，亦揀初心離分別味，性覺難住也。
X14n0291_p0544a01║觸以所觸明，無所不明觸，合離性非定，云何獲圓通？
X14n0291_p0544a02║䟦陀婆羅忽悟水因，既不洗塵，亦不洗體，中間安
X14n0291_p0544a03║然，得無所有。從此發明妙觸，宣明此言，觸以所觸，
X14n0291_p0544a04║明以見離。所之妙觸，離合俱捐，性難恒常，亦揀初
X14n0291_p0544a05║心也。
X14n0291_p0544a06║法稱為內塵，憑塵必有所，能所非徧涉，云何獲圓通？
X14n0291_p0544a07║摩訶迦葉觀塵變壞，悟知空寂，以空寂心，修於滅
X14n0291_p0544a08║盡頓空法執，見妙法性，是固能所俱捐也。此揀能
X14n0291_p0544a09║所不徧涉者，亦以初心離於所緣，法性難徧耳。
X14n0291_p0544a10║見性雖洞然，明前不明後。四維虧一半，云何獲圓通。
X14n0291_p0544a11║阿那律陀因修樂見照明三昧，發明見精，不用眼
X14n0291_p0544a12║觀，洞見十方。此揀明前不明後，四維虧一半，亦就
X14n0291_p0544a13║眼根所見不能具全，以見初心離根獨耀之難洞
X14n0291_p0544a14║徹也。
X14n0291_p0544a15║鼻息出入通，現前無交氣，支離匪涉入，云何獲圓通？
X14n0291_p0544a16║出不能交入，入不能交出，出入各行，故曰無交氣。
X14n0291_p0544a17║即缺中交支身，支離即離支，謂入則入身，離則離
X14n0291_p0544a18║身，兩不相涉，亦即無交氣也。周利槃特迦觀息微
X14n0291_p0544a19║細，窮盡生滅，悟知此心無生滅地，得大無礙。此以
X14n0291_p0544a20║鼻息出入不相涉入，揀初心窮息生滅，於無生滅
X14n0291_p0544a21║性極難依持耳。
X14n0291_p0544a22║舌非入無端，因味生覺了。味亡了無有，云何獲圓通。
X14n0291_p0544a23║味知非因，入則不能無端自有，故曰因味生。覺了
X14n0291_p0544a24║既因味生，故味亡即滅也。憍梵鉢提，觀味之知，非
X14n0291_p0544b01║體非物，應念得超世間諸漏，內脫身心，外遺世界，
X14n0291_p0544b02║法眼清明。此恐離味之覺心難住，故揀初心，未易
X14n0291_p0544b03║貫徹也。
X14n0291_p0544b04║身與所觸同，各非圓覺觀，涯量不冥會，云何獲圓通？
X14n0291_p0544b05║覺觸之身，與所觸之境，望於覺心，知與無知，涯量
X14n0291_p0544b06║各異，不能融合也。畢陵伽婆蹉，因覺覺痛，覺清淨
X14n0291_p0544b07║心，無痛無覺，攝念未久，身心忽空，純覺遺身，發明
X14n0291_p0544b08║無漏。而此乃以身觸與覺，涯量不及，蓋恐離此身
X14n0291_p0544b09║觸，則覺性無依，自難冥合，亦揀初機也。
X14n0291_p0544b10║知根雜亂思，湛了終無見，想念不可脫，云何獲圓通？
X14n0291_p0544b11║知根即意根，謂意知雜想，想湛知亡，纔有所觀，想
X14n0291_p0544b12║念難脫也。須菩提自曠劫來，已證空寂，後蒙如來
X14n0291_p0544b13║獲發性覺真空，空性圓明，頓入如來寶明空海，印
X14n0291_p0544b14║成無學。此以初心發明性覺真空，離想難現，故特
X14n0291_p0544b15║揀之。
X14n0291_p0544b16║識見雜三和，詰本稱非相。自體先無定，云何獲圓通？
X14n0291_p0544b17║見識與根色相雜，故曰識見雜三和。根色不偶，則
X14n0291_p0544b18║識無所附，既無自相，亦無自體。舍利弗初悟因緣，
X14n0291_p0544b19║從佛發明，見覺圓明，心見發光，光極知見。今揀見
X14n0291_p0544b20║識，離二無體，謂此初心見覺，離彼三和，心光圓明，
X14n0291_p0544b21║難為獨露也。
X14n0291_p0544b22║心聞洞十方，生於大因力。初心不能入，云何獲圓通。
X14n0291_p0544b23║普賢用心，聞分別眾生所有知見，隨有眾生發明
X14n0291_p0544b24║普賢行者，即與摩頂。此因大行之所感發，非初心
X14n0291_p0544c01║所辦，故曰不能入也。
X14n0291_p0544c02║鼻想本權機，祇令攝心住，住成心所住，云何獲圓通？
X14n0291_p0544c03║孫陀羅難陀觀鼻端白，諦觀凝寂，內發圓明，外成
X14n0291_p0544c04║虗淨，光洞十方。此揀權機為攝心住，心住成所，非
X14n0291_p0544c05║真常住。正虞初心，於身心內明，世界外虗時，而此
X14n0291_p0544c06║覺心難為圓脫。
X14n0291_p0544c07║說法弄音文，開悟先成者，名句非無漏，云何獲圓通？
X14n0291_p0544c08║富樓那以辨才無礙，宣說苦空深達實相，此為根
X14n0291_p0544c09║熟善離言說所得祕密，一涉名句祇成有漏，故在
X14n0291_p0544c10║所揀。
X14n0291_p0544c11║持犯但束身，非身無所束。元非徧一切，云何獲圓通。
X14n0291_p0544c12║身謂身識，非但身根，故該身心也。蓋以優波離持
X14n0291_p0544c13║戒清淨，身心寂滅，於此發明一切通利。今揀非身，
X14n0291_p0544c14║乃謂離此身識，無所檢束，而此親印之心，將何徧
X14n0291_p0544c15║洽，恐其淪於寂滅耳。
X14n0291_p0544c16║神通本宿因，何關法分別？念緣非離物，云何獲圓通？
X14n0291_p0544c17║神通本宿因，此指目連之神通，非法分別識所能
X14n0291_p0544c18║發也。以分別緣塵不能發通，顯其因於旋湛心光
X14n0291_p0544c19║發宣，非意識事。法分別者，法屬意家，故謂法分別。
X14n0291_p0544c20║若以地性觀，堅礙非通達，有為非聖性，云何獲圓通？
X14n0291_p0544c21║持地菩薩，因平心地，見身微塵，與造世界所有微
X14n0291_p0544c22║塵，皆無自性，不相觸摩，聞妙蓮華，悟佛知見。此揀
X14n0291_p0544c23║地性堅礙，屬有為法，固自其未證圓通而言。即就
X14n0291_p0544c24║初心，雖已發明本智，然離塵空覺，亦非所選。
X14n0291_p0545a01║若以水性觀，想念非真實，如如非覺觀，云何獲圓通？
X14n0291_p0545a02║月光童子，因作水觀，見身中水，與外香水，等無差
X14n0291_p0545a03║別，忽然亡身，合真空性，一味流通，得無生忍。以月
X14n0291_p0545a04║光所證圓通，望於初發覺心，脫根旋習，恐涉覺觀，
X14n0291_p0545a05║猶非真實，故曰如如非覺觀。謂如如之性，非覺觀
X14n0291_p0545a06║所證，覺觀類初禪，有覺有觀，不離想念也。
X14n0291_p0545a07║若以火性觀，厭有非真離，非初心方便，云何獲圓通？
X14n0291_p0545a08║烏芻瑟摩觀身煖氣，神光內凝，化多婬心，成智慧
X14n0291_p0545a09║火，無礙流通，生大寶𦦨。此揀其以厭離心，非得性
X14n0291_p0545a10║離，於初入覺地，反成窒礙。
X14n0291_p0545a11║若以風性觀，動寂非無對，對非無上覺，云何獲圓通？
X14n0291_p0545a12║瑠璃光菩薩因觀身心世界皆是妄緣風力所動，
X14n0291_p0545a13║即於所動發明不動，悟諸實相。今以風觀動寂相
X14n0291_p0545a14║待，謂非初心旋習方便，有障圓融，故在所揀。
X14n0291_p0545a15║若以空性觀，昏鈍先非覺，無覺異菩提，云何獲圓通？
X14n0291_p0545a16║虗空藏菩薩因觀四大無依，妄想生滅，虗空無二，
X14n0291_p0545a17║佛國是同，於同發明入三摩地妙力圓明。此揀頑
X14n0291_p0545a18║空昏鈍與菩提性逈然差異，單就空觀而言也。若
X14n0291_p0545a19║以初心發明性覺真空，所旋習氣不應復作此觀。
X14n0291_p0545a20║空因背覺而成晦昧，故曰昏鈍先非覺，非覺則異
X14n0291_p0545a21║菩提矣。
X14n0291_p0545a22║若以識性觀，觀識非常住，存心乃虗妄，云何獲圓通？
X14n0291_p0545a23║彌勒菩薩因修唯心識定，得成無上妙圓識心三
X14n0291_p0545a24║昧。盡空如來國土，淨穢有無，皆是我心變化所現。
X14n0291_p0545b01║以了如是唯心識故，識性流出無量如來，遠離二
X14n0291_p0545b02║執，得無生忍。今揀識非常住，即使離境存心，亦同
X14n0291_p0545b03║生滅。此雖在未曾發明唯心所現，所現唯心，然與
X14n0291_p0545b04║初入覺心合覺旋妄之理，亦未圓妙也。
X14n0291_p0545b05║諸行是無常，念性元生滅。因果今殊感，云何獲圓通。
X14n0291_p0545b06║念有生滅，念性元無生滅。若淨念相繼，則是以生
X14n0291_p0545b07║滅念合無生滅性，猶子憶母，如母憶時，憶佛念佛，
X14n0291_p0545b08║必定見佛，理事無礙也。大勢至菩薩從念佛三昧
X14n0291_p0545b09║都攝六根，淨念相繼。所謂都攝六根者，併六根以
X14n0291_p0545b10║成一念，攝一念以歸念性，此真得三摩地者也。今
X14n0291_p0545b11║揀念性無常，防淨念未易相繼，為初入覺心者所
X14n0291_p0545b12║障耳。
X14n0291_p0545b13║揀根。揀非現前初心，可以旋習成證，而非揀聖也。
X14n0291_p0545b14║二十四聖，順逆方便，各及圓通。當其未至圓通，唯
X14n0291_p0545b15║隨所重，以為對治。故有在此應揀，在彼應選，殊非
X14n0291_p0545b16║一定。知當機宜揀之根，即知對機用揀之意。知用
X14n0291_p0545b17║揀之意，然後知用選之心。總以成就初心，旋習成
X14n0291_p0545b18║證。故凡不可洗發本智，究竟差別，以極於流光宣
X14n0291_p0545b19║耀，則心在所揀矣。今按文殊揀中，首舉色塵，以為
X14n0291_p0545b20║妄想所結。於初心精了之性，未易洗豁。則所謂不
X14n0291_p0545b21║能徹者，須照當機。阿難已經皎然，快得無礙。故選
X14n0291_p0545b22║根修證，只為蠲除習障。若分別人法，豈不先悟。此
X14n0291_p0545b23║猶為色塵所滯，則即聞根，亦難成證也。諸疏於此，
X14n0291_p0545b24║但據偈文。愚故謂應有會通耳。華嚴十住初心，發
X14n0291_p0545c01║明自性，已與佛齊。而後起行歷向，以至極地。究於
X14n0291_p0545c02║差別，無異本智，而亦須一迴。故知大乘修證，固不
X14n0291_p0545c03║可實法也。
X14n0291_p0545c04║上三，揀非圓根竟。△四、正選圓根分六：初、依方便
X14n0291_p0545c05║教。
X14n0291_p0545c06║我今白世尊，佛出娑婆界，此方真教體，清淨在音聞，
X14n0291_p0545c07║欲取三摩提，實以聞中入。
X14n0291_p0545c08║我今白世尊六句，結承佛勅，依方選根，揀二十四
X14n0291_p0545c09║聖，非此方根機所宜。如他佛國土，有以佛光明而
X14n0291_p0545c10║作佛事，或以佛菩提樹，或以園林臺榭，或以眾香
X14n0291_p0545c11║不同。此方教體，必以言宣。眾生領解，要因聞入。以
X14n0291_p0545c12║所聞之理，對能聞之根，得真聞性，入流亡所。聞盡
X14n0291_p0545c13║覺空，成於真寂。此三摩地，實以聞中入也。以言詮
X14n0291_p0545c14║教，權實分明，不雜世論，是音清淨。以聞聽受，得魚
X14n0291_p0545c15║忘筌，會歸自己，是聞清淨。故有音無聞，有聞無音，
X14n0291_p0545c16║皆不成教。音聞互彰，清淨各得，此真教體也。教體
X14n0291_p0545c17║必順方宜，選聞乃依根立。故曰：欲取三摩提，實以
X14n0291_p0545c18║聞中入。△二讚根主。
X14n0291_p0545c19║離苦得解脫，良哉觀世音。於恒沙劫中，入微塵佛國，
X14n0291_p0545c20║得大自在力，無畏施眾生。妙音觀世音，梵音海潮音，
X14n0291_p0545c21║救世悉安寧，出世獲常住。
X14n0291_p0545c22║初二句，歎菩薩得真聞性，至寂滅現前，忽然超越，
X14n0291_p0545c23║是五住究盡，二死永亡，所謂離苦得解脫也。又二
X14n0291_p0545c24║句，歎三十二應。又二句，歎十四無畏。又二句，歎德
X14n0291_p0546a01║號互見。智理雙融曰妙，清淨無垢曰梵。觀世音則
X14n0291_p0546a02║純悲應物，無遠弗屆，有感斯應，不失其時，如潮之
X14n0291_p0546a03║有節也。從聞入妙，不曰妙聞，而曰妙音，聞有彼我，
X14n0291_p0546a04║音無自他，塵塵皆真，法法如是也。末二句，究極利
X14n0291_p0546a05║生，拔苦與樂，等世出世，所謂求大涅槃，得大涅槃
X14n0291_p0546a06║也。△三、讚聞根。
X14n0291_p0546a07║我今啟如來，如觀音所說。譬如人靜居，十方俱擊鼓，
X14n0291_p0546a08║十處一時聞，此則圓真實。
X14n0291_p0546a09║此就眾生現前，有聲皆聞，有聞皆徧，無有遠近前
X14n0291_p0546a10║後，以顯聞性周圓也。以聲映聞，以聞涉聲，俱無形
X14n0291_p0546a11║段，亦無涯畛，性相自他，一時融洽，不因修證，無有
X14n0291_p0546a12║等待，耳門之妙，於斯可盡。
X14n0291_p0546a13║目非觀障外，口鼻亦復然。身以合方知，心念紛無緒。
X14n0291_p0546a14║隔垣聽音響，遐邇俱可聞。五根所不齊，是則通真實。
X14n0291_p0546a15║此以五根出聞根之無隔礙，所謂通真實也。遐邇，
X14n0291_p0546a16║就眾生耳根所及，或遠或近，俱無障蔽，不如五根
X14n0291_p0546a17║乃以聖限也。口鼻與身皆合，方知亦復然，倒下句
X14n0291_p0546a18║文耳。
X14n0291_p0546a19║音聲性動靜，聞中為有無，無聲號無聞，非實聞無性。
X14n0291_p0546a20║聲無既無滅，聲有亦非生，生滅二圓離，是則常真實。
X14n0291_p0546a21║有聲為動相，無聲為靜相。動靜在聲，而於聞中原
X14n0291_p0546a22║無二相也。既無二相，則無聲時俱謂無聞，非無聞
X14n0291_p0546a23║性。故知聞性常在，不隨音聲生滅。故曰：聲無既無
X14n0291_p0546a24║滅，聲有亦非生。所謂圓離者，聞性湛然從本，如是
X14n0291_p0546b01║逈然於動靜有無之外，是為常真實。
X14n0291_p0546b02║縱令在夢想，不為不思無，覺觀出思惟，身心不能及。
X14n0291_p0546b03║夫以夢想既絕思惟，而猶聞杵宛然，益見聞性出
X14n0291_p0546b04║於思惟之外，是豈身心所能及耶？覺乃聞性之體，
X14n0291_p0546b05║觀乃聞性之用。身攝眼鼻舌三心，指意根亦五根
X14n0291_p0546b06║不齊之意。△四、責多聞勸修。
X14n0291_p0546b07║今此娑婆國，聲論得宣明。眾生迷本聞，循聲故流轉。
X14n0291_p0546b08║阿難縱強記，不免落邪思。豈非隨所淪，旋流獲無妄。
X14n0291_p0546b09║聲論本以宣明聞性，而眾生迷聞日久，但隨聲教，
X14n0291_p0546b10║徒生分別，即使空極玄微，無所銷歸，反為理障，此
X14n0291_p0546b11║即流轉。蓋責阿難強記，祇益多聞，而對境邪思，幾
X14n0291_p0546b12║隨淪墜。旋流即亡所，所亡聞盡，覺性朗然，祇在反
X14n0291_p0546b13║覆之間耳。
X14n0291_p0546b14║阿難汝諦聽，我承佛威力，宣說金剛王，如幻不思議，
X14n0291_p0546b15║佛母真三昧。汝聞微塵佛，一切祕密門，欲漏不先除，
X14n0291_p0546b16║畜聞成過誤。將聞持佛佛，何不自聞聞？
X14n0291_p0546b17║世尊重宣偈云：是名妙蓮華，金剛王寶覺，如幻三
X14n0291_p0546b18║摩提，彈指超無學。乃知金剛如幻佛母三昧，即此
X14n0291_p0546b19║聞性也。阿難歷劫多聞一切如來諸祕密門，無不
X14n0291_p0546b20║強記，獨不能盡除欲漏。此見畜聞之誤，古今皆然。
X14n0291_p0546b21║豈知聲教所宣，發明何事？若能返觀聞性，始知祕
X14n0291_p0546b22║密祇在目前，盡聞不住空覺極圓自性三昧，猶如
X14n0291_p0546b23║金剛，一切法森羅，如幻不思議，諸佛如來俱從此
X14n0291_p0546b24║出，所謂佛母也。
X14n0291_p0546c01║聞非自然生，因聲有名字。旋聞與聲脫，能脫欲誰名。
X14n0291_p0546c02║一根既返源，六根成解脫。
X14n0291_p0546c03║此直指聞性即真覺心，為在迷位，循聲奔逸，名之
X14n0291_p0546c04║為聞。若於聞中入流亡所，則聲聞俱盡，聲盡則動
X14n0291_p0546c05║靜不生，聞盡則空覺自朗，誰更復名聞性也？一根
X14n0291_p0546c06║既然，六根皆爾，能脫即盡，聞不住此，豈非空覺極
X14n0291_p0546c07║圓耶？
X14n0291_p0546c08║見聞如幻翳，三界若空華。聞復翳根除，塵銷覺圓淨。
X14n0291_p0546c09║空華因眼翳而有，喻三界亦因見聞而現。空本無
X14n0291_p0546c10║華，眼元無翳。言眼翳者，自覺明一妄，妄有六根，知
X14n0291_p0546c11║覺奔逸，不能自復，遂使圓淨之體，流轉根門，無人
X14n0291_p0546c12║覺知，瞥爾錯過。若解聞中入流亡所，則塵銷覺淨，
X14n0291_p0546c13║豈待銷停也。
X14n0291_p0546c14║淨極光通達，寂照含虗空。却來觀世間，猶如夢中事。
X14n0291_p0546c15║摩登伽在夢，誰能留汝形。
X14n0291_p0546c16║此承塵銷覺淨，淨極謂所亡聞盡，故覺體光融，內
X14n0291_p0546c17║澄寂照，外含虗空。楞伽所謂性虗空故，逈無所有
X14n0291_p0546c18║也。以此虗明寂照之心，觀諸世間，豈非夢事？故知
X14n0291_p0546c19║三界夢幻，在圓湛體中，如陽燄空華，不落有無。身
X14n0291_p0546c20║心超越，如雁過長空，影蹤不涉。圓覺云：如器中鍠，
X14n0291_p0546c21║聲出於外，形隨心轉。心既超越，形影何留？故以在
X14n0291_p0546c22║夢之登伽，豈能留汝已寤之阿難矣。
X14n0291_p0546c23║如世巧幻師，幻作諸男女。雖見諸根動，要以一機抽。
X14n0291_p0546c24║息機歸寂然，諸幻成無性。
X14n0291_p0547a01║長水以幻師喻真性，又以幻師喻無明，愚謂偏一
X14n0291_p0547a02║俱非，當合喻也。蓋無明即真，不覺成幻，故有六根
X14n0291_p0547a03║男女，其實皆由妄見，一機抽動，若見亡機寂，則六
X14n0291_p0547a04║用旋復，本無自性耳。
X14n0291_p0547a05║六根亦如是，元依一精明，分成六和合。一處成休復，
X14n0291_p0547a06║六用皆不成，塵垢應念銷，成圓明淨妙。
X14n0291_p0547a07║上為能喻，此出所喻之法，并明一根返元，六根清
X14n0291_p0547a08║淨之義也。塵垢應念銷，以見悟迷機括轉圜之疾，
X14n0291_p0547a09║謂迷則全真即妄，悟則全妄即真，本自明妙，常在
X14n0291_p0547a10║六門，覺即宛然矣。
X14n0291_p0547a11║餘塵尚諸學，明極即如來。
X14n0291_p0547a12║上言塵垢應念銷成圓明淨妙，謂塵垢本無自性，
X14n0291_p0547a13║明妙本自圓成，昔本無迷今亦無悟，初心頓徹更
X14n0291_p0547a14║無剩義，十住初心所為即與佛齊也。此言餘塵尚
X14n0291_p0547a15║諸學者，正指二執習氣十地後盡，所謂圓融不礙
X14n0291_p0547a16║行布也。明極即如來，不言行極者，須知差別智極
X14n0291_p0547a17║但圓本智，總非別事也。
X14n0291_p0547a18║大眾及阿難，旋汝倒聞機，反聞聞自性，性成無上道，
X14n0291_p0547a19║圓通實如是。
X14n0291_p0547a20║此勸旋聞歸性，因確指聞性即如來真如妙覺，更
X14n0291_p0547a21║無別有此真圓通也。倒聞，謂聞性本妙，迷妄循塵，
X14n0291_p0547a22║故謂之倒。以顯反聞則聞性自妙，與佛無殊耳。△
X14n0291_p0547a23║五會三世普門重揀方便。
X14n0291_p0547a24║此是微塵佛，一路涅槃門。過去諸如來，斯門已成就；
X14n0291_p0547b01║現在諸菩薩，今各入圓明；未來修學人，當依如是法；
X14n0291_p0547b02║我亦從中證，非惟觀世音。
X14n0291_p0547b03║此讚成反聞為涅槃一路，舉過去諸佛，現前菩薩，
X14n0291_p0547b04║以為將來龜鑑，引歸自己，總見一路涅槃，必無岐
X14n0291_p0547b05║路也。
X14n0291_p0547b06║誠如佛世尊，詢我諸方便，以救諸末劫，求出世間人。
X14n0291_p0547b07║成就涅槃心，觀世音為最，自餘諸方便，皆是佛威神。
X14n0291_p0547b08║即事捨塵勞，非是長修學，淺深同說法。
X14n0291_p0547b09║初四句原奉佛勅之意，又二句結選圓通耳根，第
X14n0291_p0547b10║一又三句明二十四聖各隨塵勞所重因事捨離。
X14n0291_p0547b11║事謂七大十八界皆佛威神者，起信云：諸修行人
X14n0291_p0547b12║若無諸佛菩薩顯庇冥加，決不成就。又二句反明
X14n0291_p0547b13║耳門，乃三根齊攝淺深俱證，此可長修同一說法
X14n0291_p0547b14║也。△六禮藏求加。
X14n0291_p0547b15║頂禮如來藏，無漏不思議，願加被未來，於此門無惑。
X14n0291_p0547b16║方便易成就，堪以教阿難，及末劫沈淪，但以此根修。
X14n0291_p0547b17║圓通超餘者，真實心如是。
X14n0291_p0547b18║十方三世一切諸佛菩薩，及三界二十五有，皆如
X14n0291_p0547b19║來藏心之所流現，含真妄以常圓，隨迷悟而不立。
X14n0291_p0547b20║此不思議境界，文殊菩薩深切著明，念拯未來，願
X14n0291_p0547b21║求加被，毋越此根，易為成就。真實心者，文殊自謂
X14n0291_p0547b22║確從本心，實知實見，非同狥機也。
X14n0291_p0547b23║迷本無因，悟非今有。圓覺曰：一切眾生，已成佛道。
X14n0291_p0547b24║此三世如來，自十信滿心，以至等妙二覺，而後證
X14n0291_p0547c01║知其為已成佛道，非以理言也。然則何名眾生？曰：
X14n0291_p0547c02║以不自信故。何不自信？曰：已成佛故。夫佛不自佛，
X14n0291_p0547c03║乃為真佛；眾生亦不自眾生，乃真眾生。此佛所為，
X14n0291_p0547c04║窮至妙覺，而後知不自佛也；眾生所為，流盡三塗，
X14n0291_p0547c05║而後知不自眾生也。知其不自佛，乃能深信眾生；
X14n0291_p0547c06║知其不自眾生，乃能深信於佛。故眾生以信佛為
X14n0291_p0547c07║初機，佛以信眾生為究竟。夫以信眾生為究竟，則
X14n0291_p0547c08║必不肎使初心之士不能自信，而重言乎修證之
X14n0291_p0547c09║塗，以自惑而惑人也明矣。其奈人不自信，故自導
X14n0291_p0547c10║知歸，次言塗路，終言到家而不知。夫不行而速，不
X14n0291_p0547c11║疾而至者，自知歸時，久已知之，而必待到家，乃始
X14n0291_p0547c12║深信。然則佛菩薩於此，且當胡為耶？文殊選根曰：
X14n0291_p0547c13║譬如人靜居，十方俱擊鼓，十處一時聞，此則圓真
X14n0291_p0547c14║實。此言初心所悟聞性，而即於眾生現前具足圓
X14n0291_p0547c15║聽，非別有所謂塗路也。又曰：隔垣聽音響，遐邇俱
X14n0291_p0547c16║可聞，五根所不齊，是則通真實。夫誰不聽音，誰限
X14n0291_p0547c17║遠邇，亦可以日用而證知矣。又曰：無聲號無聞，非
X14n0291_p0547c18║實聞無性，聲無既無滅，聲有亦非生，生滅二圓離，
X14n0291_p0547c19║是則常真實。此豈有待修為而後得其常住如是
X14n0291_p0547c20║耶？至於夢聞杵音，逈出思惟之外，自聞聞性，儼然
X14n0291_p0547c21║三昧之中，垢銷應念，明妙圓成，此皆大智所示修
X14n0291_p0547c22║證之門，而於耳根反彰直捷。然後知眾生已成佛
X14n0291_p0547c23║道，始於初心明知其故，而必至空竟，始為親證。若
X14n0291_p0547c24║未究竟，頓捐程塗，苟非其人，祇成過誤。又或實指
X14n0291_p0548a01║行布，終障圓融。夫以如來出世為一大事因緣，究
X14n0291_p0548a02║而言之，唯佛知見更有過於涅槃，我道必為魔說。
X14n0291_p0548a03║詳閱諸疏，盡解直捷之談，一及修持，輙拘位置，即
X14n0291_p0548a04║出吾宗，亦未能免，豈亦復有格格耶？
X14n0291_p0548a05║上四，正選圓根竟。△五、聞法獲證。
X14n0291_p0548a06║於是阿難及諸大眾，身心了然得大開示，觀佛菩提
X14n0291_p0548a07║及大涅槃，猶如有人因事遠遊未得歸還，明了其家
X14n0291_p0548a08║所歸道路，普會大眾天龍八部有學二乘，及諸一切
X14n0291_p0548a09║新發心菩薩，其數凡有十恒河沙，皆得本心遠塵離
X14n0291_p0548a10║垢獲法眼淨。性比丘尼聞說偈已成阿羅漢，無量眾
X14n0291_p0548a11║生皆發無等等阿耨多羅三藐三菩提心。
X14n0291_p0548a12║如來將勅文殊選根，從五體放光，灌十方諸佛菩
X14n0291_p0548a13║薩，十方諸佛亦從五體放光，灌今如來，并在會諸
X14n0291_p0548a14║菩薩，及阿羅漢等，一時蒙光，普獲金剛三昧。至此
X14n0291_p0548a15║選根已竟，普會大眾，天龍八部，及諸有學二乘，新
X14n0291_p0548a16║學菩薩，聞說偈已，皆得本心，遠塵離垢，獲法眼淨。
X14n0291_p0548a17║彼獲金剛三昧，即此皆得本心也。法眼淨，準華嚴
X14n0291_p0548a18║十住初心，從十信滿足，始云悟本自心，許與佛齊。
X14n0291_p0548a19║金剛三昧，乃十地所證，初位許與佛齊，則亦應許
X14n0291_p0548a20║獲是三昧耳。新發心菩薩，但當信門，至此入住，自
X14n0291_p0548a21║可明證。阿難前已身心皎然，快得無礙，正當初住，
X14n0291_p0548a22║今云未得還歸，明了其家所歸道路，豈非深明地
X14n0291_p0548a23║上法行，以幾極果耶？發菩提心，是入信位，有訝性
X14n0291_p0548a24║比丘尼，先證無學，是又不可以大乘初心較優劣
X14n0291_p0548b01║耳。
X14n0291_p0548b02║上二依悟圓修竟。△三、廣垂修範，分八：初、因阿難
X14n0291_p0548b03║乞度未來，總標；三、決定義。
X14n0291_p0548b04║阿難整衣服，於大眾中合掌頂禮，心迹圓明悲欣交
X14n0291_p0548b05║集，欲益未來諸眾生故，稽首白佛：大悲世尊！我今已
X14n0291_p0548b06║悟成佛法門，是中修行得無疑惑。常聞如來說如是
X14n0291_p0548b07║言：自未得度先度人者，菩薩發心；自覺己圓能覺他
X14n0291_p0548b08║者，如來應世。我雖未度，願度末劫一切眾生。世尊！此
X14n0291_p0548b09║諸眾生去佛漸遠，邪師說法如恒河沙，欲攝其心入
X14n0291_p0548b10║三摩地，云何令其安立道場遠諸魔事，於菩提心得
X14n0291_p0548b11║無退屈？
X14n0291_p0548b12║心即已悟之心，迹即將證之迹。悲悲往昔之迷，欣
X14n0291_p0548b13║欣今日之悟。因自念他，即今垂後，正菩薩真典型
X14n0291_p0548b14║也。有佛則必有魔，有真則必有偽。互相建立，自古
X14n0291_p0548b15║如然。但依正悟正修，以作人依人範。攝心之路有
X14n0291_p0548b16║門，道場之立從法。事師既往，理啟如今。
X14n0291_p0548b17║爾時，世尊於大眾中稱讚阿難：善哉，善哉！如汝所問，
X14n0291_p0548b18║安立道場，救護眾生末劫沈溺。汝今諦聽，當為汝說。
X14n0291_p0548b19║阿難大眾唯然奉教。
X14n0291_p0548b20║安立道場，念後淪溺，正如來本懷，故興讚詞。末世
X14n0291_p0548b21║邪說，即出法中，故宜秉戒莊嚴，作心城塹，事理兼
X14n0291_p0548b22║攝，成內外護，是當仰荷慈力耳。
X14n0291_p0548b23║佛告阿難：汝常聞我毗奈耶中，宣說修行三決定義，
X14n0291_p0548b24║所謂攝心為戒，因戒生定，因定發慧，是則名為三無
X14n0291_p0548c01║漏學。
X14n0291_p0548c02║毗奈耶，此云調伏，謂調練三業，制伏過非。安法師
X14n0291_p0548c03║云：戒律、禪定、智慧三者，至道之門戶，泥洹之關要。
X14n0291_p0548c04║什公云：持戒能折伏煩惱，令其勢微；禪定能遮煩
X14n0291_p0548c05║惱，如四山斷流；智慧能滅煩惱，畢竟無餘。故涅槃
X14n0291_p0548c06║云：有煩惱則無智慧，有智慧則無煩惱。無漏謂不
X14n0291_p0548c07║漏落三有，決定謂佛佛如是也。△二、示四決定明
X14n0291_p0548c08║誨，分四：初、示決定斷婬。
X14n0291_p0548c09║阿難！云何攝心我名為戒？
X14n0291_p0548c10║攝心為戒，蓋密示一切唯心，非但束身。故下皆云
X14n0291_p0548c11║其心不婬，其心不殺，其心不偷。此以發明自心為
X14n0291_p0548c12║本，一切法行皆莊嚴自心也。先舉婬者，本經緣起
X14n0291_p0548c13║當機也。
X14n0291_p0548c14║若諸世界六道眾生其心不婬，則不隨其生死相續。
X14n0291_p0548c15║清涼云：婬愛惑業，招潤生死。圓覺云：一切眾生，皆
X14n0291_p0548c16║以婬欲而正性命。此性命，謂生死根株也，相續輪
X14n0291_p0548c17║轉之義。
X14n0291_p0548c18║汝修三昧本出塵勞，婬心不除塵不可出，縱有多智
X14n0291_p0548c19║禪定現前，如不斷婬必落魔道。上品魔王、中品魔民、
X14n0291_p0548c20║下品魔女，彼等諸魔亦有徒眾，各各自謂成無上道。
X14n0291_p0548c21║多智禪定非異色因，今婬心不除，各各自謂成無
X14n0291_p0548c22║上道，則為異色因矣，是安得不作異色因果耶？長
X14n0291_p0548c23║水云：雖不斷欲而修定得福，隨福優劣故成三品，
X14n0291_p0548c24║以邪定力故得五通，以有漏業生天魔界。
X14n0291_p0549a01║我滅度後，末法之中多此魔民，熾盛世間，廣行貪婬，
X14n0291_p0549a02║為善知識，令諸眾生落愛見坑，失菩提路。
X14n0291_p0549a03║具正法眼，令一切人，離欲超塵，入佛知見，名善知
X14n0291_p0549a04║識。此以貪欲，自縛縛他，如來懸記，末世眾生，慎宜
X14n0291_p0549a05║擇法。
X14n0291_p0549a06║汝教世人修三摩地先斷心婬，是名如來先佛世尊
X14n0291_p0549a07║第一決定清淨明誨。
X14n0291_p0549a08║此諭阿難轉教世人，以先斷婬心為第一決定。此
X14n0291_p0549a09║戒與小乘不同，雖使執身不行，執心不起，若非明
X14n0291_p0549a10║見自心清淨無垢，婬機猶伏，此所為先斷婬心也。
X14n0291_p0549a11║是故，阿難！若不斷婬修禪定者，如蒸沙石欲其成飯，
X14n0291_p0549a12║經百千劫祇名熱沙。何以故？此非飯本，沙石成故。
X14n0291_p0549a13║戒定慧從自性生，自性自慧、自性自定、自性自戒。
X14n0291_p0549a14║若以婬心修禪定者，非禪定因，豈獲成就？故曰：此
X14n0291_p0549a15║非飯本，沙石成故。
X14n0291_p0549a16║汝以婬身求佛妙果，縱得妙悟皆是婬根，根本成婬，
X14n0291_p0549a17║輪轉三塗必不能出，如來涅槃何路修證？
X14n0291_p0549a18║佛性為因，涅槃為果。若以婬身求佛妙果，先非妙
X14n0291_p0549a19║悟也。夫真悟佛性，則般若、解脫三德同符，斯為涅
X14n0291_p0549a20║槃。如彼妙悟，悉為生死根本，所謂婬因成輪轉果
X14n0291_p0549a21║耳。
X14n0291_p0549a22║必使婬機身心俱斷，斷性亦無，於佛菩提斯可希冀。
X14n0291_p0549a23║婬機身心俱斷，二乘亦能。至於斷性亦無，則非真
X14n0291_p0549a24║悟佛性，極於究竟，未易幾及。謂俱生習氣，非二乘
X14n0291_p0549b01║分，此正深勉阿難究竟菩提也。
X14n0291_p0549b02║如我此說，名為佛說；不如此說，即波旬說。
X14n0291_p0549b03║蓋防末世天魔入我法中，邪說亂正，為此確示。波
X14n0291_p0549b04║旬，此云惡者，翻譯云魔王名也。△二、示決定斷殺。
X14n0291_p0549b05║阿難！及諸世界六道眾生，其心不殺，則不隨其生死
X14n0291_p0549b06║相續。汝修三昧，本出塵勞，殺心不除，塵不可出。縱有
X14n0291_p0549b07║多智禪定現前，如不斷殺，必落神道。上品之人為大
X14n0291_p0549b08║力鬼，中品則為飛行夜叉、諸鬼帥等，下品當為地行
X14n0291_p0549b09║羅剎。彼諸鬼神亦有徒眾，各各自謂成無上道。
X14n0291_p0549b10║帶殺修禪，報為神道。然此禪即四禪八定之禪，誤
X14n0291_p0549b11║以為自性真禪。又如心開，亦誤認生死根本以為
X14n0291_p0549b12║修因，依生死因以為禪定，即不犯殺，亦難解脫，犯
X14n0291_p0549b13║即淪墜，因果歷然。此相續謂負命索償也。
X14n0291_p0549b14║我滅度後末法之中，多此鬼神熾盛世間，自言食肉
X14n0291_p0549b15║得菩提路。阿難！我令比丘食五淨肉，此肉皆我神力
X14n0291_p0549b16║化生，本無命根。汝婆羅門地多蒸溼，加以沙石草菜
X14n0291_p0549b17║不生，我以大悲神力所加，因大慈悲假名為肉，汝得
X14n0291_p0549b18║其味。奈何如來滅度之後，食眾生肉名為釋子？
X14n0291_p0549b19║五淨，謂不見、不聞、不疑、為我加、自死、鳥殘為五也。
X14n0291_p0549b20║楞伽曰：大慧！我有時說遮五種肉，或制十種。今於
X14n0291_p0549b21║此經，一切種、一切時，開除方便，一切悉斷。又云：一
X14n0291_p0549b22║切眾生，從本以來，展轉因緣，常為六親。以親想故，
X14n0291_p0549b23║不應食肉。食肉且禁，而況殺乎？
X14n0291_p0549b24║汝等當知，是食肉人縱得心開似三摩地，皆大羅剎
X14n0291_p0549c01║報，終必沈生死苦海，非佛弟子。如是之人相殺、相吞、
X14n0291_p0549c02║相食未已，云何是人得出三界？汝教世人修三摩地，
X14n0291_p0549c03║次斷殺生，是名如來先佛世尊第二決定清淨明誨。
X14n0291_p0549c04║鬼神邪定，亦能知過去、未來事。起信論云：或令人
X14n0291_p0549c05║知宿命過去之事，亦知未來之事，得他心智，辯才
X14n0291_p0549c06║無礙，報終猶壽盡也。
X14n0291_p0549c07║是故，阿難！若不斷殺修禪定者，譬如有人自塞其耳，
X14n0291_p0549c08║高聲大叫，求人不聞，此等名為欲隱彌露。
X14n0291_p0549c09║長水云：塞耳修禪，高聲行殺，求不聞之道，彰彌露
X14n0291_p0549c10║之苦。
X14n0291_p0549c11║清淨比丘及諸菩薩，於岐路行不蹋生草，況以手拔？
X14n0291_p0549c12║云何大悲取諸眾生血肉充食？
X14n0291_p0549c13║涅槃云：佛告迦葉：若人掘地、刈草、斫樹、斬截死屍，
X14n0291_p0549c14║以是業緣墮地獄不？迦葉言：應墮地獄。何以故？如
X14n0291_p0549c15║佛昔為聲聞說法：汝諸比丘！於諸草木莫生惡心。
X14n0291_p0549c16║何以故？一切眾生為惡心故墮於地獄。
X14n0291_p0549c17║若諸比丘不服東方絲綿絹帛，及是此土靴履裘毳、
X14n0291_p0549c18║乳酪醍醐，如是比丘於世真脫，酬還宿債不遊三界。
X14n0291_p0549c19║何以故？服其身分皆為彼緣。如人食其地中百穀足
X14n0291_p0549c20║不離地，必使身心於諸眾生，若身身分、身心二塗不
X14n0291_p0549c21║服不食，我說是人真解脫者。
X14n0291_p0549c22║補遺云：酬還宿債，只此一生。捨此則長揖三界矣。
X14n0291_p0549c23║央掘羅經云：文殊白佛言：珂貝、蠟蜜、皮草、繒綿，非
X14n0291_p0549c24║自界內耶？佛告文殊：若習近世間物者，是方便法。
X14n0291_p0550a01║若物展轉來者，則可習近。若展轉來，離殺者手，則
X14n0291_p0550a02║可習近。文殊言：今此城中有一皮師，能作革履。若
X14n0291_p0550a03║自死牛，牛主從旃陀羅取皮付皮師，使作革履，施
X14n0291_p0550a04║持戒人。此展轉可習近不？佛言：若不受者，是比丘
X14n0291_p0550a05║法。若受者，非悲，然不破戒。
X14n0291_p0550a06║如我此說，名為佛說；不如此說，即波旬說。
X14n0291_p0550a07║如婬義釋。△三、示決定斷偷。
X14n0291_p0550a08║阿難！又復，世界六道眾生其心不偷，則不隨其生死
X14n0291_p0550a09║相續。
X14n0291_p0550a10║偷心推窮極細，過於不與而取。此生滅事，須人自
X14n0291_p0550a11║檢。
X14n0291_p0550a12║汝修三昧，本出塵勞，偷心不除，塵不可出。縱有多智，
X14n0291_p0550a13║禪定現前，如不斷偷，必落邪道。上品精靈，中品妖魅，
X14n0291_p0550a14║下品邪人，諸魅所著。彼等羣邪，亦有徒眾，各各自謂，
X14n0291_p0550a15║成無上道。
X14n0291_p0550a16║從名利心生於委曲，皆名偷心。一切智定悉惡因
X14n0291_p0550a17║緣，涅槃所謂善因而得惡果，即指此輩。精靈妖魅，
X14n0291_p0550a18║總謂自己侵婬於人，多諸面目，其心無別也。
X14n0291_p0550a19║我滅度後，末法之中，多此妖邪，熾盛世間，潛匿姦欺，
X14n0291_p0550a20║稱善知識，各自謂己得上人法，詃惑無識，恐令失心，
X14n0291_p0550a21║所過之處，其家耗散。
X14n0291_p0550a22║長水云：姦欺盈抱，潛護如淳，詐偽充懷，隱藏若拙。
X14n0291_p0550a23║此四句亦可盡悉其態矣。恐令失心等者，謂顯異
X14n0291_p0550a24║惑眾，偷甚不與也。
X14n0291_p0550b01║我教比丘，循方乞食，令其捨貪，成菩提道。諸比丘等，
X14n0291_p0550b02║不自熟食，寄於殘生，旅泊三界，示一往還，去已無返。
X14n0291_p0550b03║寄於殘生，旅泊三界，示一往還，去已無返。以此處
X14n0291_p0550b04║心，即使王候修供，萬指圍遶，如同行乞。吾人於此，
X14n0291_p0550b05║所當內省。
X14n0291_p0550b06║云何賊人假我衣服裨販如來，造種種業皆言佛法，
X14n0291_p0550b07║却非出家具戒比丘為小乘道？由是疑誤無量眾生
X14n0291_p0550b08║墮無間獄。
X14n0291_p0550b09║裨，益也。販，買賤賣貴。謂買賤賣貴以自裨益也。涅
X14n0291_p0550b10║槃云：我滅度後，是魔波旬漸當壞亂我之正法，乃
X14n0291_p0550b11║至作比丘、比丘尼及阿羅漢等形，以有漏身稱是
X14n0291_p0550b12║無漏，壞我正法。乃至說言無四重僧殘、不定捨墮、
X14n0291_p0550b13║懺悔、眾學滅諍等法，亦無偷蘭遮、五逆、一闡提罪，
X14n0291_p0550b14║乃至若犯如是等罪，亦無有報。如是說者，并是魔
X14n0291_p0550b15║說。
X14n0291_p0550b16║若我滅後，其有比丘發心決定修三摩提，能於如來
X14n0291_p0550b17║形像之前，身然一燈燒一指節，及於身上爇一香炷，
X14n0291_p0550b18║我說是人無始宿債一時酬畢，長揖世間永脫諸漏。
X14n0291_p0550b19║雖未即明無上覺路，是人於法已決定心，若不為此
X14n0291_p0550b20║捨身微因，縱成無為必還生人酬其宿債，如我馬麥
X14n0291_p0550b21║正等無異。汝教世人修三摩地後斷偷盜，是名如來
X14n0291_p0550b22║先佛世尊第三決定清淨明誨。
X14n0291_p0550b23║然指然香，捨身微因，即得盡酬宿債。此亦論心，非
X14n0291_p0550b24║但論事。蓋以正信之心，能忍身分也。縱成無為者，
X14n0291_p0550c01║長水以摩登伽在夢，誰能留汝形方，此必酬宿債。
X14n0291_p0550c02║謂成無為後，現有為身，尚還宿債。愚謂如來馬麥
X14n0291_p0550c03║之報，為示當機，應別具眼。興起行經云：隨羅然國
X14n0291_p0550c04║有婆羅門王，名阿耆達，請佛及五百比丘，三月夏
X14n0291_p0550c05║坐。時有天魔，迷惑王心，使還宮內，耽荒五欲，供養
X14n0291_p0550c06║六日便止。諸比丘乞食，三日空還。有波羅國馬士，
X14n0291_p0550c07║告諸比丘：正有馬麥，君能噉不？五百匹馬，日食二
X14n0291_p0550c08║升，分半以給比丘。一良馬，日食四升，分半供佛。佛
X14n0291_p0550c09║言：過去毗婆葉佛時，我為婆羅門，名因提耆利，博
X14n0291_p0550c10║達四韋，教五百童子。王設會請佛，有一比丘，病不
X14n0291_p0550c11║能行。佛及大眾食已，為病比丘請食。過梵志山，梵
X14n0291_p0550c12║志聞飯香美，詢曰：此髠頭沙門，正應食馬麥，不應
X14n0291_p0550c13║食此。諸童子復曰：此等師主，亦應食馬麥。時婆羅
X14n0291_p0550c14║門，則我身是。五百童子，五百羅漢是。病比丘，即彌
X14n0291_p0550c15║勒是。以是因緣，經歷地獄，無數千歲。今雖得道，爾
X14n0291_p0550c16║時殘緣，於毗園邑，食馬麥九十日也。
X14n0291_p0550c17║是故，阿難，若不斷偷修禪定者，譬如有人水灌漏巵
X14n0291_p0550c18║欲求其滿，縱經塵劫終無平復。
X14n0291_p0550c19║修禪定者，其心內外一無所重，稍有微繫，縱處山
X14n0291_p0550c20║林，闃無人處，終不成就，豈更偷耶？非真定因，難為
X14n0291_p0550c21║定果，如貯漏巵，必無平復。
X14n0291_p0550c22║若諸比丘衣鉢之餘分寸不畜，乞食餘分施餓眾生，
X14n0291_p0550c23║於大集會合掌禮眾，有人捶詈同於稱讚，必使身心
X14n0291_p0550c24║二俱捐捨，身肉骨血與眾生共，不將如來不了義說，
X14n0291_p0551a01║迴為己解以誤初學，佛印是人得真三昧。如我所說
X14n0291_p0551a02║名為佛說，不如此說即波旬說。
X14n0291_p0551a03║分衣鉢餘，施與凍餒。於大集會，合掌禮眾，尚有其
X14n0291_p0551a04║人。若受捶詈，同於讚歎，已少槩見。至於捐捨身分，
X14n0291_p0551a05║與眾生共，實未曾覩。迴不了義，將為己解，所聞皆
X14n0291_p0551a06║然。願與吾人，深切猛省，懲其相似，勉所未能也。△
X14n0291_p0551a07║四、示決定斷妄。
X14n0291_p0551a08║阿難！如是世界六道眾生，雖則身心無殺、盜、婬，三行
X14n0291_p0551a09║已圓，若大妄語即三摩地不得清淨，成愛見魔失如
X14n0291_p0551a10║來種，所謂未得謂得、未證言證。或求世間尊勝第一，
X14n0291_p0551a11║謂前人言：我今已得須陀洹果、斯陀含果、阿那含果、
X14n0291_p0551a12║阿羅漢道、辟支佛乘。十地地前諸位菩薩，求彼禮懺
X14n0291_p0551a13║貪其供養，是一顛迦銷滅佛種。如人以刀斷多羅木，
X14n0291_p0551a14║佛記是人永殞善根無復知見，沈三苦海不成三昧。
X14n0291_p0551a15║求己尊勝，是貪名聞。求彼懺悔，是希利養。智論云：
X14n0291_p0551a16║經云：已除利養名聞，說法無所悕望，是利養法。如
X14n0291_p0551a17║賊壞功德本，譬如天雹傷害五穀。利養名聞亦復
X14n0291_p0551a18║如是，壞功德苗，不令增長。如佛說毛繩縛人，斷膚
X14n0291_p0551a19║截骨。貪利養人斷功德本，亦復如是。大慈憐愍，為
X14n0291_p0551a20║眾說法，不為衣食聲名勢利故說。若我以此虗妄
X14n0291_p0551a21║而得供養，與惡賊劫盜得食無異。人著利養，則破
X14n0291_p0551a22║持戒皮，斷禪定肉，破智慧骨，失微妙善心髓。一顛
X14n0291_p0551a23║迦，即一闡提多羅木，舊名貝多。此樹以刀斷，則不
X14n0291_p0551a24║能復活。三苦海，即三塗也。
X14n0291_p0551b01║我滅度後，勅諸菩薩及阿羅漢，應身生彼末法之中，
X14n0291_p0551b02║作種種形度諸輪轉，或作沙門、白衣、居士、人王、宰官、
X14n0291_p0551b03║童男、童女，如是乃至婬女、寡婦、姦偷、屠販，與其同事
X14n0291_p0551b04║稱讚佛乘，令其身心入三摩地，終不自言我真菩薩、
X14n0291_p0551b05║真阿羅漢，洩佛密因輕言未學，唯除命終陰有遺付。
X14n0291_p0551b06║云何是人惑亂眾生成大妄語？
X14n0291_p0551b07║同事四攝之一。菩薩四攝，一布施，二愛語，三利行，
X14n0291_p0551b08║四同事。同事有二，謂同其事業，或現同種族。其意
X14n0291_p0551b09║總在讚歎佛乘，令其身心入三摩地耳。終不自言
X14n0291_p0551b10║者，恐類邪人要求利養，示現菩薩必不如是。輕言
X14n0291_p0551b11║未學，謂於未學人前輕自泄漏也。
X14n0291_p0551b12║汝教世人修三摩地，後復斷除諸大妄語，是名如來
X14n0291_p0551b13║先佛世尊第四決定清淨明誨。是故，阿難！若不斷其
X14n0291_p0551b14║大妄語者，如刻人糞為栴檀形，欲求香氣無有是處。
X14n0291_p0551b15║大妄語，較婬殺盜，其罪尤甚。破婬殺盜，祇能自害。
X14n0291_p0551b16║若大妄語，兼能害人。故真有道人，決無諂曲。以諂
X14n0291_p0551b17║曲心，現有道相。誣罔聖賢，欺詐善類。豈非刻彼人
X14n0291_p0551b18║糞，作栴檀形。如來所為，深却痛絕也。
X14n0291_p0551b19║我教比丘直心道場，於四威儀一切行中尚無虗假，
X14n0291_p0551b20║云何自稱得上人法？譬如窮人妄號帝王自取誅滅，
X14n0291_p0551b21║況復法王如何妄竊？因地不真果招紆曲，求佛菩提
X14n0291_p0551b22║如噬臍人，欲誰成就？若諸比丘心如直弦一切真實，
X14n0291_p0551b23║入三摩地永無魔事，我印是人成就菩薩無上知覺。
X14n0291_p0551b24║因地不真，果招紆曲者，謂因以成果，果如其因，未
X14n0291_p0551c01║有因既虗偽，果能真實也。所以菩提心行，內外無
X14n0291_p0551c02║遮，自見己過，遇人謙下，常處三摩地中，上沐慈光，
X14n0291_p0551c03║下遠魔事，愚與同道，法合如是。噬臍。杜順云：若嚙
X14n0291_p0551c04║臍腹，喻不可及。
X14n0291_p0551c05║如我所說，名為佛說；不如此說，即波旬說。
X14n0291_p0551c06║阿難已悟成佛法門，唯念末劫邪師過誤，重請建
X14n0291_p0551c07║立，以標法幢。如來懸示四決定義，亦為波旬潛入
X14n0291_p0551c08║我法，真偽難分，故於眾前正告之曰：如我此說，名
X14n0291_p0551c09║為佛說；不如此說，即波旬說。可謂深切著明矣。何
X14n0291_p0551c10║慮至今，竟符昔記。世尊曰：縱有多智禪定現前，如
X14n0291_p0551c11║不斷婬，必落魔道；如不斷殺，必落神道；如不斷偷，
X14n0291_p0551c12║必落邪道。又曰：縱得妙悟，縱得心開。亦就波旬各
X14n0291_p0551c13║各自謂眾生眩惑，舉國失心，設言縱得，以示決非。
X14n0291_p0551c14║智者於斯，所宜諦審，未有發明自性，而乃岐路若
X14n0291_p0551c15║此也。彼所謂妙悟者，亦曰佛之知見而已。夫佛之
X14n0291_p0551c16║知見，即眾生心是。眾生迷心，外逐境緣，起婬怒癡，
X14n0291_p0551c17║流轉五道，所謂背覺合塵也。若有真悟，自當背塵
X14n0291_p0551c18║合覺，而乃隨諸境緣，人貪亦貪，人瞋亦瞋，人癡亦
X14n0291_p0551c19║癡。揣波旬自謂亦曰：心外無法，總不可得。大用現
X14n0291_p0551c20║前，不存軌則而已。然則貪瞋癡法，有耶無耶？有不
X14n0291_p0551c21║是無，作業可見。無不應取，作者儼然。現在有中，現
X14n0291_p0551c22║同流轉。而曰無者，此但藉口聖言，以為縱情之助。
X14n0291_p0551c23║不知如來所說，一切法空，一切法無自性。蓋以法
X14n0291_p0551c24║從心生，心若不生，法無能住。今生心取法，即是縛
X14n0291_p0552a01║因，何逃縛果。楞伽云：受婬怒癡性已，然後妄想計
X14n0291_p0552a02║著婬怒癡性非性。彼取有而妄計無，非不取而法
X14n0291_p0552a03║自無也。故又曰：寧取有如須彌山，不取無如芥子
X14n0291_p0552a04║許。撥無之見，滅佛種性，淪溺後昆，莫此為甚。世有
X14n0291_p0552a05║智者，須具擇法。當此邪正混淆，稍具正見，豈肎更
X14n0291_p0552a06║以口舌起諍。偶疏及此，聊為拈出，以俟天下後世，
X14n0291_p0552a07║高明自愛。或無河漢，吾言
X14n0291_p0552a08║
X14n0291_p0552a09║大佛頂如來密因修證了義諸菩薩萬行首楞嚴經
X14n0291_p0552a10║直指卷第六
X14n0291_p0552a11║
X14n0291_p0552a12║音釋
X14n0291_p0552a13║大家（家音姑女之尊稱。）詃（懸上聲，誘也。）髠（音坤，鬀髮。）捶（音垂，擊也。）詈（音利，罵也）
X14n0291_p0552a14║嚙（音孽，噬也。）