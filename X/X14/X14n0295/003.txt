X14n0295_p0635a03║
X14n0295_p0635a04║
X14n0295_p0635a05║
X14n0295_p0635a06║大佛頂如來密因修證了義諸菩薩萬行首楞嚴經
X14n0295_p0635a07║卷第三
X14n0295_p0635a08║淮海參佛弟子蘊空居士陸西星述旨
X14n0295_p0635a09║淮南後學（夏範　龔延庚）同校定
X14n0295_p0635a10║△六入
X14n0295_p0635a11║根緣於塵，發覺居中，名為覺性。此覺性者，離塵
X14n0295_p0635a12║無體，全是虗妄。知妄者誰？乃真如性。
X14n0295_p0635a13║復次，阿難！云何六入（至）本非因緣非自然性。
X14n0295_p0635a14║自眼入言，即彼目睛發勞，空華狂亂，同是菩提瞪
X14n0295_p0635a15║發勞相。此相因於明暗二種發見居中，吸此塵象，
X14n0295_p0635a16║名為見性。若使此見離於明暗二塵，畢竟無體。無
X14n0295_p0635a17║體之見，非妄而何？又此虗妄之見，無所從來，非明
X14n0295_p0635a18║暗來，非於根出，非從根生。若從明來，遇暗則滅，應
X14n0295_p0635a19║無見暗。若從暗來，遇明隨滅，應無見明。若從根生，
X14n0295_p0635a20║必無待於明暗。離此明暗，則如是見精無自性矣。
X14n0295_p0635a21║是又似從明暗生，非根生也。若從空出，空屬前塵，
X14n0295_p0635a22║歸當見根。又空自觀，何關汝入？既無所從，則非因
X14n0295_p0635a23║非緣，非自然性。而眼入之虗妄，不言可知。妄無自
X14n0295_p0635a24║性，全體即真。了知虗妄，則如來藏妙真如性顯矣。
X14n0295_p0635b01║如圓覺經云：空華既滅，空性不滅也。
X14n0295_p0635b02║阿難！譬如有人以兩手指（至）本非因緣非自然性。
X14n0295_p0635b03║以耳入言，譬如有人以指塞其兩耳，耳根發勞，則
X14n0295_p0635b04║聞頭中作聲。此亦菩提勞相，因於動靜發聞。耳吸
X14n0295_p0635b05║塵象，名聽聞性。此聞虗妄，離此動靜二種妄塵，畢
X14n0295_p0635b06║竟無體。此个聞性，非動靜來，非於根出，不自空生，
X14n0295_p0635b07║本無自性，當知耳入虗妄。了知虗妄，聞者是誰？本
X14n0295_p0635b08║如來藏妙真如性。
X14n0295_p0635b09║阿難！譬如有人急畜其鼻（至）本非因緣非自然性。
X14n0295_p0635b10║以鼻入言，譬如有人急畜其鼻，畜久成勞，則於鼻
X14n0295_p0635b11║中聞有冷觸，因觸分別通塞虗實及諸香臭，同是
X14n0295_p0635b12║菩提勞相。因於通塞二種妄塵，發聞居中，吸此塵
X14n0295_p0635b13║象，名齅聞性。離此二塵，畢竟無體。當知是聞非通
X14n0295_p0635b14║塞來，不於根生，不於空出，本無自性，鼻入虗妄，從
X14n0295_p0635b15║可知已。妄無自性，不離本覺，非如來藏妙真如性
X14n0295_p0635b16║乎？
X14n0295_p0635b17║阿難！譬如有人以舌䑛吻（至）本非因緣非自然性。
X14n0295_p0635b18║以舌入言，譬如有人以舌䑛吻，熟䑛令勞，有病覺
X14n0295_p0635b19║苦，無病覺甜。不䑛之時，淡性常在。兼舌與勞，同是
X14n0295_p0635b20║菩提。勞相其因，則由二種甜苦與淡妄塵發知。居
X14n0295_p0635b21║中吸此塵象，名知味性。此性離彼甜苦與淡二塵，
X14n0295_p0635b22║畢竟無體。不因淡有及甜苦來，不由根出，不自根
X14n0295_p0635b23║生，本無自性。舌入虗妄，不言可知。知味者誰？非如
X14n0295_p0635b24║來藏妙真如性乎？
X14n0295_p0635c01║阿難！譬如有人以一冷手（至）本非因緣非自然性。
X14n0295_p0635c02║以身入言，譬如有人，以一冷手，觸於熱手。若冷勢
X14n0295_p0635c03║多，則熱者成冷。若熱功勝，則冷者成熱。是觸也，冷
X14n0295_p0635c04║熱互奪，初無定勢。合則有覺，離則無知，亦無定性。
X14n0295_p0635c05║如是以此合覺之觸，顯於離知，寧有自性。但相涉
X14n0295_p0635c06║之勢一成，則或冷或熱，均為菩提勞觸。其因則由
X14n0295_p0635c07║離合二種二塵之妄，發覺居中，吸此塵象，名知覺
X14n0295_p0635c08║性。此知覺者，離彼離合違順二塵，畢竟無體。非離
X14n0295_p0635c09║合來，非違順有，不於根出，又非空生。若合來時，離
X14n0295_p0635c10║當已滅，云何覺離。違順二相，亦復如是。若從根出，
X14n0295_p0635c11║必無離合違順四相，則汝身知，都無自性。若從空
X14n0295_p0635c12║出，空自知覺，何關汝入。可見全是虗妄。
X14n0295_p0635c13║阿難！譬如有人勞倦則眠（至）本非因緣非自然性。
X14n0295_p0635c14║意入生於憶知，憶知生於寤寐，故托睡寐以明之。
X14n0295_p0635c15║覽憶為生，失忘為滅，而住異處乎其中。既覧而憶，
X14n0295_p0635c16║旋失而忘，是謂顛倒。吸習妄塵，中歸意根，前念後
X14n0295_p0635c17║念，次第相續，塵塵不絕，故曰不相踰越。此意入之
X14n0295_p0635c18║相，兼意與勞，同是菩提勞相。其因則因於生滅二
X14n0295_p0635c19║種妄塵，集知居中，吸撮內境法塵，想像內發，聞見
X14n0295_p0635c20║所及，能反緣五根，緣所不及之地。如追憶夢境，五
X14n0295_p0635c21║根不能及也。五根但能順緣現境，意根則能逆緣
X14n0295_p0635c22║前境，故曰見聞逆流，流不及地。此名覺知之性，離
X14n0295_p0635c23║彼生滅，寤寐二塵，畢竟無體。然是覺知之根，非寤
X14n0295_p0635c24║寐來，非生滅有，不於根出，亦非空生。反復窮詰，一
X14n0295_p0636a01║無實義。何以故？若從寤來，寐即隨滅，將何為寐？必
X14n0295_p0636a02║生時有，滅即同無，令誰受滅？若從滅有，生即滅無，
X14n0295_p0636a03║誰知生者？若從根出，寤寐二相，隨身開合。莊子云：
X14n0295_p0636a04║其寤也形開，其寐也形交。故云隨身開合。離斯寤
X14n0295_p0636a05║寐，則此覺知，同於空華，必無體性。若從空生，自是
X14n0295_p0636a06║空知，何關汝入？是故當知，意入虗妄，本非因緣，非
X14n0295_p0636a07║自然性。
X14n0295_p0636a08║△十二處
X14n0295_p0636a09║六根、六塵，名十二處。或依根辨，或依境辨，二處
X14n0295_p0636a10║俱無自性，同是虗妄。
X14n0295_p0636a11║復次，阿難！云何十二處（至）本非因緣非自然性。
X14n0295_p0636a12║一、眼色處。試觀祇陀園林及諸泉池，莫非色也。我
X14n0295_p0636a13║以能觀之眼，對此所觀之境，為是色能生眼見邪？
X14n0295_p0636a14║眼能生色相耶？若謂眼根能生色相者，是眼為色
X14n0295_p0636a15║性，方其舉眼見空之時，空已非色，色性應銷，銷則
X14n0295_p0636a16║一切都無。色相既無，對誰而明空質？蓋以色空二
X14n0295_p0636a17║法，對待而顯。既無色相，何以顯空？然則計眼生色
X14n0295_p0636a18║相者，妄也。若謂色塵生眼見者，觀空之時，空已非
X14n0295_p0636a19║色，焉能生見？見既銷亡，亡則無見，以誰而明空色？
X14n0295_p0636a20║然則計色生眼處者，妄也。可見見與色空，俱無處
X14n0295_p0636a21║所。二處虗妄，本非因緣，非自然性。
X14n0295_p0636a22║阿難！汝更聽此祗陀園中（至）本非因緣非自然性。
X14n0295_p0636a23║二、耳聲處：汝更聽此園中鐘鼓音聲先後相續，為
X14n0295_p0636a24║是聲來耳邊、耳往聲處？若聲來耳邊，既來此處，彼
X14n0295_p0636b01║處應無，如我乞食城中，則祗林無我。又若聲來此
X14n0295_p0636b02║人耳邊，彼人應不俱聞，云何一千二百五十比丘
X14n0295_p0636b03║一聞鼓聲同來會食？若復耳往聲邊，如我歸祗林
X14n0295_p0636b04║城中，自是無我。汝聞鼓聲，其耳已往鼓處，鐘鼓齊
X14n0295_p0636b05║擊應不俱聞，何況其中象馬牛羊種種音響？又若
X14n0295_p0636b06║彼聲不來、我耳不往，自是無聞，聞義不立。然則聽
X14n0295_p0636b07║與音聲俱無處所，計往計來二處皆妄，本非因緣、
X14n0295_p0636b08║非自然性。
X14n0295_p0636b09║阿難汝又齅此爐中旃檀（至）本非因緣非自然性。
X14n0295_p0636b10║三鼻香處，旃檀一銖，香聞四十里，但取香有殊勝
X14n0295_p0636b11║之力，不須更言聖人根力強利也。
X14n0295_p0636b12║阿難爾當二時眾中持鉢（至）本非因緣非自然性。
X14n0295_p0636b13║四、舌味處。汝於乞食之時，或遇上味，此味為復生
X14n0295_p0636b14║於空中？生於舌中？生於食中？若生舌中，舌得一味，
X14n0295_p0636b15║何能推移？若不變移，何名知味？又舌非多體，云何
X14n0295_p0636b16║一舌而知多味？若生於食，食非有識，何能自知？縱
X14n0295_p0636b17║食能知，知不在汝，何預於汝而名知味？若生於空，
X14n0295_p0636b18║汝噉虗空，當作何味？假作鹹味，舌觸知鹹，既觸汝
X14n0295_p0636b19║舌，亦觸汝面，汝身受鹹，當作海魚。既甞受鹹，了不
X14n0295_p0636b20║知淡，鹹淡無知，何名知味？是故當知，味、舌與甞俱
X14n0295_p0636b21║無處所，即甞與味二俱虗妄，本非因緣、非自然性。
X14n0295_p0636b22║阿難！汝常晨朝以手摩頭（至）本非因緣非自然性。
X14n0295_p0636b23║五、身觸處。若汝晨朝以手摩頭，此摩所知，誰為能
X14n0295_p0636b24║觸？為能在頭？為能在手？若無手者，頭則無知，云何
X14n0295_p0636c01║成觸？若在頭者，手乃無用，云何名觸？若妄分能所，
X14n0295_p0636c02║則在頭、在手各各有觸，必須兩身方能定其處所。
X14n0295_p0636c03║汝阿難者，豈有兩身？若頭與手各為一觸，則手與
X14n0295_p0636c04║頭當為一體，觸須兩物成義。若一體者，觸則無成；
X14n0295_p0636c05║若二體者，在手、在頭，觸為誰在？又在能非所、在所
X14n0295_p0636c06║非能，不應虗空與汝成觸。是故當知，覺觸與身俱
X14n0295_p0636c07║無處所，即身與觸二俱虗妄，本非因緣、非自然性。
X14n0295_p0636c08║阿難！汝常意中所緣善惡（至）心非所緣處從誰立。
X14n0295_p0636c09║六、意法處：汝常意中所緣善、惡、無記三性生成法，
X14n0295_p0636c10║則此法為即心所生？為當離心別有方所？善、惡緣
X14n0295_p0636c11║慮，心也；無記昏住，心也。意緣不出此三性，而吸撮
X14n0295_p0636c12║內塵成所緣法。此法若從心生，即法即心，不得謂
X14n0295_p0636c13║之法塵；非心所緣，安得指而成處？若離於心別有
X14n0295_p0636c14║方所，則試問法之自性為有知耶？為無知耶？知則
X14n0295_p0636c15║名心，而與汝之非塵者異；同他心量，而與汝之即
X14n0295_p0636c16║心者同。蓋非塵乃汝之自性，不緣諸法者也；即心
X14n0295_p0636c17║乃汝之情識，緣法而生者也。云何於汝更有二心？
X14n0295_p0636c18║如此，則法性之非知亦明矣！若云非知，則此法塵
X14n0295_p0636c19║既非色聲香味、離合冷煖及虗空相之有方所，當
X14n0295_p0636c20║於何在？既於色空之內無所表顯，不應存於色空
X14n0295_p0636c21║之外；況空又非有外者也，則心緣意處終無實矣！
X14n0295_p0636c22║是故當知，法則與心俱無處所，則意之與法二俱
X14n0295_p0636c23║虗妄，本非因緣、非自然性。
X14n0295_p0636c24║△十八界界，種族也。如欲界色界之界，言自為一
X14n0295_p0637a01║類也。根塵識三，各各有六，分內中外為十八界。一
X14n0295_p0637a02║依根辨，一依境辨，一依根境合辨，皆虗妄無自性。
X14n0295_p0637a03║△一眼色界
X14n0295_p0637a04║復次，阿難！云何十八界（至）本非因緣非自然性。
X14n0295_p0637a05║阿難，如汝所明，眼色為緣，生於眼識。此識為復因
X14n0295_p0637a06║眼所生，以眼為界？因色所生，以色為界？如汝所明，
X14n0295_p0637a07║乃小乘所解，因緣生法，皆非實事，不了即空。故據
X14n0295_p0637a08║彼詰之，此識若因眼生，不有空色，則識無所緣，見
X14n0295_p0637a09║無所表，而界亦無從立矣。若因色生，則當空不見
X14n0295_p0637a10║色之時，汝識應滅，云何識知是虗空性乎？若見滅
X14n0295_p0637a11║時，汝獨能識其變遷，是色滅而識不滅也。汝識獨
X14n0295_p0637a12║存，獨則無隣，界從何立？若色滅而識亦滅，是從變
X14n0295_p0637a13║而變，變則無體，界相自無。若不從變，則識性常恒。
X14n0295_p0637a14║既從色生，則有見於色者，寧不知空之所在？理又
X14n0295_p0637a15║不然，非從色矣。又若根境相合，共生識界，則一半
X14n0295_p0637a16║有知，一半無知，中自離異，故曰合則中離。中既相
X14n0295_p0637a17║離，則未免有知者合根，無知者合境，故曰離則兩
X14n0295_p0637a18║合。如此體性雜亂，二義推窮，皆不成界。是故當知，
X14n0295_p0637a19║眼色為緣，生眼識界，三處都無，俱為虗妄，諸妄併
X14n0295_p0637a20║除，真如自顯。
X14n0295_p0637a21║△二耳聲界
X14n0295_p0637a22║阿難！又汝所明耳聲為緣（至）本非因緣非自然性。
X14n0295_p0637a23║耳主聲司聽，因於動靜二相，發識居中，然亦不因
X14n0295_p0637a24║耳生。何以故？若使動靜二相，寂不現前，則耳不成
X14n0295_p0637b01║知。知尚無成，識何形貌？若取耳聞，無動無靜，聞性
X14n0295_p0637b02║常在。方其無動無靜之時，聞尚不成，云何以雜色
X14n0295_p0637b03║觸塵之耳形，便得名為識界？如是則依根而辨者，
X14n0295_p0637b04║皆虗妄矣。又依境而辨，亦復不因聲生。若謂識生
X14n0295_p0637b05║於聲，則是識因聲有，不關我之聞性。若無聞性，何
X14n0295_p0637b06║以能知聲相之所在乎？是知識因聲生者，許其因
X14n0295_p0637b07║聞而有聲相也。聞能聞聲，何不聞識？既不聞識，何
X14n0295_p0637b08║成界義？若縱耳能聞識，則識與聲聞，識已被聞，又
X14n0295_p0637b09║有誰來知我聞識邪？蓋聞有能所，聲為所聞，識為
X14n0295_p0637b10║能聞？若謂耳能聞識，則識不過屬於所聞，誰為能
X14n0295_p0637b11║聞？若無能聞，則有所無能，終如草木，又不可也。依
X14n0295_p0637b12║根依境，單論不可。不應以根與境，雜成識界，而為
X14n0295_p0637b13║中位。界無中位，則內外二相，復從何成？中間，識也。
X14n0295_p0637b14║內外，根境也。中位既無，界從何立？是知聲聞與識，
X14n0295_p0637b15║三處俱無，本非因緣，非自然性。
X14n0295_p0637b16║△三鼻香界
X14n0295_p0637b17║阿難！又汝所明鼻香為緣（至）本非因緣非自然性。
X14n0295_p0637b18║又汝所明，鼻香為緣，生於鼻識。此識為復因鼻所
X14n0295_p0637b19║生，以鼻為界？因香所生，以香為界乎？若識因鼻生，
X14n0295_p0637b20║則汝心中以何為鼻？為取肉形雙爪之象乎？為取
X14n0295_p0637b21║齅知動搖之性乎？若取肉形，肉質乃身，身之所知
X14n0295_p0637b22║者，觸也。肉為身質，觸乃身塵，奧尚無名，界從何立？
X14n0295_p0637b23║若取齅知，則汝心中以何為知？以肉為知，則肉之
X14n0295_p0637b24║所知，觸而非香；以空為知，空則自知，肉應非覺。知
X14n0295_p0637c01║在虗空，則空乃汝身，汝身非知，則阿難之身，空無
X14n0295_p0637c02║所在矣。此計識因鼻生者，妄也。若以為香知，知自
X14n0295_p0637c03║屬香，何預於汝？若香臭之氣，必生汝鼻州，彼香臭
X14n0295_p0637c04║二種流氣，不生於伊蘭、栴檀之中。二本不來，汝自
X14n0295_p0637c05║齅鼻為香為臭？臭則非香，香則非臭，二氣相反，二
X14n0295_p0637c06║俱能聞，則汝一人應有兩鼻。對我而問，道者有二，
X14n0295_p0637c07║阿難誰為真體？若鼻惟一根，境云何二？臭既為香，
X14n0295_p0637c08║香復為臭，二性互奪，從何立界？是故當知，鼻香為
X14n0295_p0637c09║緣，生鼻識界，三處都無，本非因緣，非自然性。
X14n0295_p0637c10║△四舌味界
X14n0295_p0637c11║阿難！又汝所明舌味為緣（至）本非因緣非自然性。
X14n0295_p0637c12║此識若因舌生，則諸世間黃連薑桂之類都無有
X14n0295_p0637c13║味，汝自甞舌為辛為苦？若舌性苦，誰來甞苦？舌不
X14n0295_p0637c14║自甞，誰為知覺？問二誰字，分明見有个識性者在。
X14n0295_p0637c15║若舌性不苦，味無所生，無物與對，云何立界？若曰
X14n0295_p0637c16║識因味生，識自為味，即識即味，不能自甞同於舌
X14n0295_p0637c17║根，何以得知是甜是苦？又使識因味生，則世味既
X14n0295_p0637c18║多，識亦應多，識體若一，云何又能分別諸味變異
X14n0295_p0637c19║不一之相？若無分別，又不名識，云何復名舌味識
X14n0295_p0637c20║界？舌味和合，是中原無自性，云何立界？是故當知，
X14n0295_p0637c21║舌味與識三處俱無，本非因緣，非自然性。
X14n0295_p0637c22║△五身觸界
X14n0295_p0637c23║阿難！又汝所明身觸為緣（至）本非因緣非自然性。
X14n0295_p0637c24║此識若因身生，必無離合，云何觸合則有，觸離則
X14n0295_p0638a01║無？是無緣則無識，因境而不因根明矣。若因依而
X14n0295_p0638a02║辨無身，則無知離合者，是又因根而不因境。又以
X14n0295_p0638a03║根境合辨觸，不自知有身，方知是此身識，必由根
X14n0295_p0638a04║境相合而顯。合則知身即觸，知觸即身。若身即觸，
X14n0295_p0638a05║則身不得單明為身；若觸即身，則觸不得單明為
X14n0295_p0638a06║觸。如此身觸互奪，故無處所。合身則身無觸位，故
X14n0295_p0638a07║觸無體性；離觸則身無觸用，故即同虗空，內外中
X14n0295_p0638a08║間皆不成立。即使識生於觸，從誰立界？然則身觸
X14n0295_p0638a09║為緣，生身識界，三處都無，本非因緣，非自然性。
X14n0295_p0638a10║△六意法界
X14n0295_p0638a11║阿難！又汝所明意法為緣（至）本非因緣非自然性。
X14n0295_p0638a12║意法為緣，生於意識。若識因意生，以意為界；識因
X14n0295_p0638a13║法生，以法為界。今復明其不然。若識因意生，則汝
X14n0295_p0638a14║意中必有所思，以發明汝意。有所思者，法也、境也。
X14n0295_p0638a15║若無此境，則意無所生，而識將何用？又汝識心與
X14n0295_p0638a16║諸思量兼了別性，同乎？異乎？識心者，意也；諸思量
X14n0295_p0638a17║者，法也；了別之性，識也。同則意云何生？異則不能
X14n0295_p0638a18║起識。何者？若使三者相同，則誰為能生？誰為所生？
X14n0295_p0638a19║故曰：同意即意，意云何生？三者相異，則三性乖角，
X14n0295_p0638a20║焉能起識？故曰：異意不同，應無所識。無識則同於
X14n0295_p0638a21║草木，云何意生？有識則意本無形，云何識意惟同
X14n0295_p0638a22║與異？二性不成，界云何立？若識因法生，則世間諸
X14n0295_p0638a23║法不離五塵。汝觀色、聲、香、味與觸，均名為法，相狀
X14n0295_p0638a24║分明，以對五根，各有所屬，而非意之所攝。汝決定
X14n0295_p0638b01║謂識依法生，汝今諦觀法塵之法，作何狀貌？若離
X14n0295_p0638b02║色空諸相，終無所得。生則色空諸法等生，滅則色
X14n0295_p0638b03║空諸法等滅，既非意攝，又無實狀。所因既無，因生
X14n0295_p0638b04║有識，作何形相？相狀不有，界云何立？是故當知，意
X14n0295_p0638b05║法為緣，生意識界。三處都無，則意與法界二俱虗
X14n0295_p0638b06║妄，本非因緣，非自然性。
X14n0295_p0638b07║初以六入破六根，雖以塵對破，而正意却在根。次
X14n0295_p0638b08║以十二處，雖根塵互破，而正意惟在塵。次以十八
X14n0295_p0638b09║界，根境識三相推破，而正意惟在識。
X14n0295_p0638b10║△七大
X14n0295_p0638b11║前近取諸身，顯如來藏，故依陰、入、處、界四科，以
X14n0295_p0638b12║明雖悟一身，未融萬法，根境尚異，見性不圓。此
X14n0295_p0638b13║復遠取諸物，圓示藏性，故依地、水、風、火、空、見、識
X14n0295_p0638b14║七大，以明使悟物我同根，是非一體，法法圓成，
X14n0295_p0638b15║塵塵周遍。法界頌云：若人欲識真空理，身內真
X14n0295_p0638b16║如還徧外。情與無情共一體，處處皆同真法界。
X14n0295_p0638b17║此七大之旨也。謂之大者，以性圓周遍，含吐十
X14n0295_p0638b18║方為義。所以有七者，萬法生成，不離四大，而依
X14n0295_p0638b19║空建立，因見有覺，因識有知。前五無情所具，後
X14n0295_p0638b20║二有情兼之。七大皆因識變，故總之以識。識則
X14n0295_p0638b21║覺性之中，妄為明覺者也。所妄既立，生彼妄能，
X14n0295_p0638b22║故有七大。七大先非水火，亦非空識，全一如來
X14n0295_p0638b23║藏體，循業發現而已。
X14n0295_p0638b24║阿難白佛言：世尊！如來（至）如水成冰，冰還成水。
X14n0295_p0638c01║佛告阿難：如汝所言，四大和合，發明世間種種變
X14n0295_p0638c02║化。此實權教，雖說和合，都無實義。蓋彼四大性，果
X14n0295_p0638c03║非和合，則如虗空不和諸色，殆不然也。若果和合，
X14n0295_p0638c04║則同彼萬變，相成相續，展轉虗妄，如旋火輪，無有
X14n0295_p0638c05║實體，又無休息，又不然也。且以大性非和非合之
X14n0295_p0638c06║理，設為譬喻。如水成冰，冰還成水，水何合而成冰？
X14n0295_p0638c07║冰何和而成水？不因和合，循業發現，其相如此。
X14n0295_p0638c08║△一地大
X14n0295_p0638c09║汝觀地性麤為大地（至）但有言說都無實義。
X14n0295_p0638c10║汝觀大地，麤為大地，細為微塵。至鄰虗塵，析之極
X14n0295_p0638c11║微。極微之塵，猶有微色，名色邊際相。更析鄰虗而
X14n0295_p0638c12║為七分，即微色鄰虗。彼鄰虗者，即實空性。若此鄰
X14n0295_p0638c13║虗析成虗空，當知虗空與出生色相，一鄰虗塵，用
X14n0295_p0638c14║幾虗空和合而有？又鄰虗析空，用幾色相合成虗
X14n0295_p0638c15║空？如是則知此變化諸相，非和合法明矣。又若色
X14n0295_p0638c16║合，則純是一色，不得名之為空；空合，則純是一空，
X14n0295_p0638c17║不得名之為色。色猶可析，空云何合耶？汝原不知
X14n0295_p0638c18║如來藏中，性色真空，性空真色。言空能性色，色亦
X14n0295_p0638c19║性空。性即性一切心之性，當作活看。空能性色者，
X14n0295_p0638c20║自無而有也；色亦性空者，自有還無也。性色故，變
X14n0295_p0638c21║化諸相；性空故，塵析成空。然皆清淨本然，周循法
X14n0295_p0638c22║界，不消和合，隨眾心生，應所知量，循業發現。而世
X14n0295_p0638c23║間無知，惑為因緣，及自然性，皆是識心分別計度，
X14n0295_p0638c24║但有言說，都無實義。何者？如來藏中，萬法一如，而
X14n0295_p0639a01║循業似異，遂有七大之名，特體用異稱耳。性色真
X14n0295_p0639a02║空，一如之體也；性空真色，即循發之用也。色本虗
X14n0295_p0639a03║妄，亦以真言。以其體用不二，故相依而互舉，欲人
X14n0295_p0639a04║知其不離妙性耳。亦猶水之成冰，不離於水。眾生
X14n0295_p0639a05║背覺合塵，故發塵勞。然使滅塵合覺，則現真如心
X14n0295_p0639a06║量，隨應循發。所謂萬法一如，意蓋如此。然觀相原
X14n0295_p0639a07║妄，無可指陳；觀性原空，惟覺妙明。理絕情謂，不容
X14n0295_p0639a08║妄度。所以擬心即差，動念即乖。但一切時中，不起
X14n0295_p0639a09║妄念，不用識心，然後相應。
X14n0295_p0639a10║△二火大
X14n0295_p0639a11║阿難火性無我寄於諸緣（至）但有言說都無實義。
X14n0295_p0639a12║阿難，火性無我，寄於諸緣。汝觀城中求食之家，手
X14n0295_p0639a13║執陽燧，日前取火，然是火相，非和非合。蓋凡言和
X14n0295_p0639a14║合者，詰之各有根本。如我與汝等一千二百五十
X14n0295_p0639a15║人和合一處，眾雖為一，詰其根本，各有各字氏族。
X14n0295_p0639a16║若此火性因和合有，汝試詰之，各無根本，為從鏡
X14n0295_p0639a17║生？為從艾出？為於日來？若於日來，自能燒汝手中
X14n0295_p0639a18║之艾，來處林木皆應受焚。若於鏡出，自能於鏡出
X14n0295_p0639a19║然於艾，鏡何不鎔？紆汝手執，尚無熱相，若生於艾，
X14n0295_p0639a20║何假日鏡光明相接，然後火生？若言非和非合，汝
X14n0295_p0639a21║又諦觀，鏡因手執，日從天來，艾本地生，火從何方
X14n0295_p0639a22║遊歷於此？日鏡相遠，非和非合，不應火光無從自
X14n0295_p0639a23║生。汝猶不知，如來藏中，性火真空，性空真火，清淨
X14n0295_p0639a24║本然，週遍法界。隨眾生心，應所知量，一處執鏡，一
X14n0295_p0639b01║處火生，徧法界執，滿世間起，起徧世間，寧有方所？
X14n0295_p0639b02║循業發現，意葢如此。惑為因緣及自然性，是皆識
X14n0295_p0639b03║心分別計度，但有言說，初無實義。
X14n0295_p0639b04║△三水大
X14n0295_p0639b05║阿難！水性不定流息無恒（至）但有言說都無實義。
X14n0295_p0639b06║阿難！水性不定，流息無恒。如室羅城諸大幻師，求
X14n0295_p0639b07║太陰精，合諸幻藥，於白月晝，手執方諸，承月中水。
X14n0295_p0639b08║此水為從珠出？為從空有？為從月來？若從月來，尚
X14n0295_p0639b09║能遠方，令珠出水，所經林木，皆應吐流，何以必待
X14n0295_p0639b10║方諸林木不流？又似此水，非從月降。若從珠出，此
X14n0295_p0639b11║珠常應流水，何待中宵對月？若從空生，空性無邊，
X14n0295_p0639b12║水當無際，從人洎天，皆當汩沒，云何復有水陸空
X14n0295_p0639b13║行？可見本然周遍，非和合矣。若言非和非合，汝更
X14n0295_p0639b14║諦觀，月從天陟，珠因手持，承珠水盤，又是人造，水
X14n0295_p0639b15║從何方流注於此？月珠相遠，非和非合，不應水精
X14n0295_p0639b16║無從自有。汝尚不知，性水真空，性空真水，清淨本
X14n0295_p0639b17║然，周遍法界。隨眾生心，應所知量，一處執珠，一處
X14n0295_p0639b18║水出，滿法界執，滿界水生，生滿世間，寧有方所？循
X14n0295_p0639b19║業發現，義蓋如此。惑為因緣及自然者，皆是識心
X14n0295_p0639b20║分別計度，但有言說，都無實義。
X14n0295_p0639b21║△四風大
X14n0295_p0639b22║阿難風性無體動靜不常（至）但有言說都無實義。
X14n0295_p0639b23║阿難，風性無體，動靜不常。汝整衣入眾僧伽梨角，
X14n0295_p0639b24║動及傍人，則有微風拂面。此風為復從袈裟角出？
X14n0295_p0639c01║為發於虗空及生彼人面？若從衣角，汝乃披風，其
X14n0295_p0639c02║衣飛搖，應離汝體。我今垂衣而坐，汝看我衣，風何
X14n0295_p0639c03║所在？若在虗空，汝衣不動，何因無拂？空性常住，風
X14n0295_p0639c04║應常生。若無風時，虗空當滅，滅風可見，滅空何狀？
X14n0295_p0639c05║若有生滅，不名虗空，名為虗空，云何風出？若風自
X14n0295_p0639c06║生披拂之面，從彼面生，當應拂汝，汝自整衣，云何
X14n0295_p0639c07║倒拂？若云非和合者，汝審諦觀，整衣在汝，面屬彼
X14n0295_p0639c08║人，虗空寂然，不參流動，風自何方？風空性隔，非和
X14n0295_p0639c09║非合，不應風性無從自有，求風何從？杳莫可究，信
X14n0295_p0639c10║謂本然周徧，循業發現。汝宛不知，如來藏中，性風
X14n0295_p0639c11║真空，性空真風，清淨本然，周徧法界，隨眾生心，應
X14n0295_p0639c12║所知量。一人動衣，有微風出，徧界衣動，拂滿國土，
X14n0295_p0639c13║周徧世間，寧有方所循業發現？惑為因緣及自然
X14n0295_p0639c14║性者，皆是識心妄計分別，但有言說，都無實義。
X14n0295_p0639c15║△五空大
X14n0295_p0639c16║阿難空性無形因色顯發（至）但有言說都無實義。
X14n0295_p0639c17║阿難，空性無形，因色顯發。如室筏羅去河遙處，諸
X14n0295_p0639c18║剎利種新立安居，鑿井求水，出土一尺於中則有
X14n0295_p0639c19║一尺虗空，出土一丈還得虗空一丈，虗空淺深隨
X14n0295_p0639c20║出多少。此空為復因土所出？因鑿所有？無因自生。
X14n0295_p0639c21║若無因而生，未鑿土前何不無碍？惟見大地逈無
X14n0295_p0639c22║通達。若因土出，則土出時應見空入。若土先出而
X14n0295_p0639c23║無空入，云何謂之空因土出？若無出入，則應空土
X14n0295_p0639c24║合為一體，原無異因。土出之時，空何不出？若因鑿
X14n0295_p0640a01║出，則鑿自出空，應非出土；不因鑿出，則鑿自出土，
X14n0295_p0640a02║云何見空？是即因不可，離因亦非。汝復諦審諦觀，
X14n0295_p0640a03║鑿從人手，隨方運轉，土因地移，如是虗空因何所
X14n0295_p0640a04║出？鑿者是實，空者是虗，虗實二者不相為用。然非
X14n0295_p0640a05║和非合，不應虗空無所從而自出也。以上巧辨，皆
X14n0295_p0640a06║遣識心妄計，而顯圓融真體。知此虗空，性圓周徧，
X14n0295_p0640a07║本不動搖。當知現前地水火風，通名五大，均此圓
X14n0295_p0640a08║融周徧，皆如來藏，本無生滅，非因非緣，亦非自然。
X14n0295_p0640a09║妄計忖度，皆汝識神，非真實諦義。但爾弟阿難，汝
X14n0295_p0640a10║心昏迷，不悟四大元如來藏，當觀虗空，為出為入，
X14n0295_p0640a11║為非出入？若悟虗空，性圓周徧，本無出入，即悟性
X14n0295_p0640a12║真圓融，本無生滅矣。汝全不知，如來藏中，性覺真
X14n0295_p0640a13║空，性空真覺，清淨本然，周徧法界，隨眾生心，應所
X14n0295_p0640a14║知量。如一井空，空生一井，十方虗空，亦復如是。圓
X14n0295_p0640a15║滿十方，寧有方所？循業發現，義蓋如此。一井空喻
X14n0295_p0640a16║一法性，十方空喻萬法性。由一觀萬，由自觀他，性
X14n0295_p0640a17║無二別，特形器妄辨耳。
X14n0295_p0640a18║△六見大
X14n0295_p0640a19║阿難！見覺無知因色空有（至）但有言說都無實義。
X14n0295_p0640a20║阿難，見覺無知，因色空有。汝在祇陀林中，朝明夕
X14n0295_p0640a21║昏，設居中宵，白月則光，黑月便暗。因見分析，則此
X14n0295_p0640a22║見為復與明暗相并？太虗空為一體耶？非一體耶？
X14n0295_p0640a23║或同耶？非同耶？異耶？非異耶？若原一體，則明暗二
X14n0295_p0640a24║體相奪，明時無暗，暗時無明，必一於明則明亡，必
X14n0295_p0640b01║一於暗則暗滅。云何既見於明，又復見暗？若明暗
X14n0295_p0640b02║殊，見無生滅，則又不成一體矣。若此見精與暗與
X14n0295_p0640b03║明非一體者，試離明暗與虗分析，見元作何形相？
X14n0295_p0640b04║若明暗與虗三事俱異，從何立見？是又非異體矣。
X14n0295_p0640b05║夫明暗相背，云何或同？離三無見，云何或異？分空
X14n0295_p0640b06║分見，本無邊畔，云何非同？見明見暗，性非遷改，云
X14n0295_p0640b07║何非異？汝更審諦審觀，明從太陽，暗從黑月，通屬
X14n0295_p0640b08║盧空，壅歸大地，如是見精因何所出？見覺空頑，非
X14n0295_p0640b09║和非合，不應見精無所從而自出也。當知見性圓
X14n0295_p0640b10║徧，本不動搖，亦無生滅。汝更沉淪，不悟汝之見聞
X14n0295_p0640b11║覺知本如來藏，但觀此見聞覺知，為生為滅？為異
X14n0295_p0640b12║為同？為非生滅？為非異同？蓋生滅同異，皆因妄塵，
X14n0295_p0640b13║非生非異，不離妄計，離此妄計，即如來藏。汝曾不
X14n0295_p0640b14║知，如來藏中，性見覺明，覺精明見，清淨本然，周徧
X14n0295_p0640b15║法界，隨眾生心，應所知量。如一見根，見周法界，聽
X14n0295_p0640b16║齅甞觸，覺觸覺知，妙德瑩然，周徧法界，圓滿十虗，
X14n0295_p0640b17║寧有方所？循業發現世間無知，惑為因緣及自然
X14n0295_p0640b18║性，皆是識心分別，但有言說，都無實義。
X14n0295_p0640b19║△七識大
X14n0295_p0640b20║阿難識性無源因於六種（至）但有言說都無實義。
X14n0295_p0640b21║阿難，識性無緣，由於六種根塵妄出。汝今徧觀此
X14n0295_p0640b22║會聖眾，用目循歷，猶如鏡中無別分析，此為真性。
X14n0295_p0640b23║汝識於中次第標指，此是文殊，此富樓那，此識了
X14n0295_p0640b24║知為生於見耶？生於相耶？生於虗空耶？為無所因
X14n0295_p0640c01║突然而出耶？若云生於見中，如無明暗色空四種，
X14n0295_p0640c02║則無汝見，見性尚無，從何發識？可見生於見者非
X14n0295_p0640c03║矣。若云生於相中，不從見生，既不見明，又不見暗，
X14n0295_p0640c04║明暗不矚，即無色空，彼相尚無，識從何發？可見生
X14n0295_p0640c05║於相者非矣。若云非見非相而生於虗空，非見則
X14n0295_p0640c06║無辨，非相則滅緣，處此二非之間。若云識生於空，
X14n0295_p0640c07║則同於無辨；若云有識，又不同於物相，縱發汝識，
X14n0295_p0640c08║欲別何物乎？可見非見非相而生於空者又非矣。
X14n0295_p0640c09║若云無所因突然而出，何不於晝日之中突然別
X14n0295_p0640c10║見明月乎？汝更細微詳審，見託汝睛，相推前境，可
X14n0295_p0640c11║狀者成有，不相者成無，如是識緣由何所出耶？識
X14n0295_p0640c12║動見澄，非和非合，聞聽覺知，亦復如是。何謂識動
X14n0295_p0640c13║見澄？識有分別，名之為動；見無分別，律之為澄。動
X14n0295_p0640c14║則搖其本然，澄則返其真純，如此非和非合。聞聽
X14n0295_p0640c15║覺知，例亦如是，皆非和合，又非自然。可見性真圓
X14n0295_p0640c16║滿湛然，不涉諸妄，本無所從。兼之七大皆如來藏，
X14n0295_p0640c17║本無生滅，汝心粗浮，曾不了悟。識觀六處識心，為
X14n0295_p0640c18║同為異？為空為有？為非同異？為非空有？蓋元不知
X14n0295_p0640c19║如來藏中，性識明知，覺明真識，妙覺湛然，徧周法
X14n0295_p0640c20║界，含吐十虗，寧有方所？循業發現世間無知惑為
X14n0295_p0640c21║因緣，自然皆是識心分別計度，但有言說，都無實
X14n0295_p0640c22║義。性識明知，言性此識者，皆我之明知，明知即良
X14n0295_p0640c23║知之義。覺明者，識也。識雖覺明之咎，其體實真，故
X14n0295_p0640c24║曰覺明真識。體用不二，真妄一如，所以互舉。文中
X14n0295_p0641a01║初言汝元不知，次言猶，次言尚，次言宛，次言全，次
X14n0295_p0641a02║言曾，又復言元，皆有次第淺深。初言元不知者，言
X14n0295_p0641a03║元本自迷，所以不知。再與明知，猶且不諭，故次言
X14n0295_p0641a04║猶。後復與明，而益不知，故次言尚。轉不知，故言宛。
X14n0295_p0641a05║渾不知，故言全。甚不知，故言曾。終不知，故言元。初
X14n0295_p0641a06║意恕之，終意責之，輕重之序如此。深別曰審，審議
X14n0295_p0641a07║曰詳，當理曰諦，諦視曰觀。初於地大，獨言汝觀。於
X14n0295_p0641a08║火大，言諦。其言更諦觀審諦，觀至見大，重叠而言。
X14n0295_p0641a09║至識大，番覆而言。意同言宛言曾之類，為其轉不
X14n0295_p0641a10║知，渾不知，甚不知故也。
X14n0295_p0641a11║△造悟讚謝第八
X14n0295_p0641a12║爾時阿難及諸大眾（至）於如來前說偈讚佛。
X14n0295_p0641a13║爾時，阿難及諸大眾蒙佛如來微妙開示，身心蕩
X14n0295_p0641a14║然，自初決擇心見，終至陰入七大，多方發明，使悟
X14n0295_p0641a15║器界萬法當體全真本如來藏，所謂微妙開示也。
X14n0295_p0641a16║既悟器界性真圓融，故身心蕩然，同無𦊱碍。悟妙
X14n0295_p0641a17║覺湛然周徧法界，故各各自知心遍十方也。覺湛
X14n0295_p0641a18║周徧，含吐十虗，故見十方空如手中葉。萬法性真
X14n0295_p0641a19║本如來藏，故一切所有皆即妙心。悟本心量廣大
X14n0295_p0641a20║如此，故反觀妄身，其微如塵，其幻如漚，忽無所有，
X14n0295_p0641a21║而本妙常心了了悟獲。於是深慶，說偈讚謝：
X14n0295_p0641a22║妙湛總持不動尊，首楞嚴王世希有。
X14n0295_p0641a23║妙湛總持，即如來藏體，前之屢稱妙覺湛然，不動
X14n0295_p0641a24║周徧，含吐十方者是也。人雖本具，要由首楞大定
X14n0295_p0641b01║而發，佛之所以為佛，持此而已，故阿難以是讚佛。
X14n0295_p0641b02║又覺海圓澄，物不能汩，曰妙湛；藏心圓遍，含裹十
X14n0295_p0641b03║方，曰總持；體寂如空，常住不滅，曰不動。具此而獨
X14n0295_p0641b04║尊三界，由此而為諸法王，求之世間，實為希有。
X14n0295_p0641b05║銷我億劫顛倒想，不歷僧祇獲法身。
X14n0295_p0641b06║無始迷真，妄認緣影，即億劫倒想。一蒙開示，了獲
X14n0295_p0641b07║本心，故不歷僧祗法身，即獲阿僧祗，此云無量數
X14n0295_p0641b08║劫。
X14n0295_p0641b09║願今得果成寶王（至）終不於此取泥洹。
X14n0295_p0641b10║既悟自性，深感發明之思，故願有所成，弘道利生，
X14n0295_p0641b11║稱佛心而上報也。願得成果，智心也。還度眾生，悲
X14n0295_p0641b12║心也。智悲雙運，廣大無量，深心也。誓入五濁，不取
X14n0295_p0641b13║泥洹，則深心之極也。憑此報恩，故請佛為證。
X14n0295_p0641b14║大雄大力大慈悲（至）於十方界坐道場。
X14n0295_p0641b15║既讚謝已，重請復說盡除惑障成果願也。前發明
X14n0295_p0641b16║心見，顯如來藏，方破見道粗惑。次須決通疑滯，開
X14n0295_p0641b17║修證門，以斷修道細惑。詳審盡除，乃登上覺。第四
X14n0295_p0641b18║卷決通疑滯，攝伏攀緣，即審除細惑之方也。然既
X14n0295_p0641b19║消顛倒想，頓獲法身，疑已得果，且又願求更除細
X14n0295_p0641b20║惑者。佛果有七，曰菩提、涅槃、真如、佛性、菴摩羅識、
X14n0295_p0641b21║空如來藏、大圓鏡智。所謂獲法身者，則分得菩提，
X14n0295_p0641b22║自見佛性而已。見性之後，必須審除細惑，使生滅
X14n0295_p0641b23║滅生俱寂，以合乎涅槃真如；白淨純凝，以合乎菴
X14n0295_p0641b24║摩羅識；廓然圓照，以合乎空如來藏、大圓鏡智。七
X14n0295_p0641c01║果圓備，乃登上覺也。
X14n0295_p0641c02║舜若多性可銷亡，爍迦羅心無動轉。
X14n0295_p0641c03║舜若多，此云空。爍迦羅，此云堅固。謂空性無體，尚
X14n0295_p0641c04║可銷亡，我心堅固，終無動轉。此依楞嚴定力，結前
X14n0295_p0641c05║願心，自誓究竟，畢無退墮。願心如此，然後聖果可
X14n0295_p0641c06║期，佛恩可報也。
X14n0295_p0641c07║大佛頂如來密因修證了義諸菩薩萬行首楞嚴經
X14n0295_p0641c08║卷第三