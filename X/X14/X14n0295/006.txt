X14n0295_p0651b08║
X14n0295_p0651b09║
X14n0295_p0651b10║
X14n0295_p0651b11║大佛頂如來密因修證了義諸菩薩萬行首楞嚴經
X14n0295_p0651b12║卷第六
X14n0295_p0651b13║淮海參佛弟子蘊空居士陸西星述旨
X14n0295_p0651b14║廣陵後學　陳遇時　校定
X14n0295_p0651b15║△特表耳根第二十一
X14n0295_p0651b16║此卷特表耳根圓通二十五門，此最當機，故須
X14n0295_p0651b17║特標。
X14n0295_p0651b18║爾時，觀世音菩薩即從座起（至）從聞思修入三摩地。
X14n0295_p0651b19║謂從三慧入圓通也。達耳之謂聞，著心之謂思，治
X14n0295_p0651b20║習之謂修，三者圓明，是謂三慧。
X14n0295_p0651b21║初於聞中入流亡所，所入既寂，動靜二相了然不生。
X14n0295_p0651b22║金剛經云：須陀洹名為入流，而無所入。今云入流
X14n0295_p0651b23║亡所，是此菩薩亦自陀洹初果修來，故曰初於其
X14n0295_p0651b24║後，以次升進。聞中入流者，聞謂聲塵，流謂法性，謂
X14n0295_p0651c01║初以聲塵入吾法性之中，而實亡所入。亡所入，即
X14n0295_p0651c02║金剛經所謂入流而無所入也。亡所入，則外境不
X14n0295_p0651c03║入矣。所即能所之所，入有能所，此但亡所。然而法
X14n0295_p0651c04║性之中，體自常寂，本無動塵，安有靜相？既亡所入，
X14n0295_p0651c05║則見動靜二相，了然不生。了然者，覺也。覺其不生，
X14n0295_p0651c06║此時尚有覺在。有入有亡，有寂有覺，未為究竟。
X14n0295_p0651c07║如是漸增聞所聞盡（至）生滅既滅寂滅現前。
X14n0295_p0651c08║外塵易亡，內根難盡。如是亡所工夫，以漸增進。使
X14n0295_p0651c09║能聞所聞，一時俱盡。則內外兩亡，境智俱泯。然而
X14n0295_p0651c10║本覺真空，無有少法可得。亡所盡聞，特思修之法
X14n0295_p0651c11║耳。今也盡聞之法，亦復不住。但覺所覺者空，則空
X14n0295_p0651c12║覺圓成矣。尚有覺在。至於覺所覺空，空所空滅。生
X14n0295_p0651c13║滅既滅，寂滅現前。造詣至此，則圓通智體，於是為
X14n0295_p0651c14║至。按此段文，以亡盡空滅為義。而工夫有淺深，乃
X14n0295_p0651c15║聖修之漸次。正與清淨經觀空亦空，寂無所寂等
X14n0295_p0651c16║語，同一意旨。盡者，盡其所亡也。空者，空其所盡也。
X14n0295_p0651c17║滅者，滅其所空也。滅有二義，有對生而言滅者，有
X14n0295_p0651c18║以無生而言滅者。故云生滅既滅，寂滅現前。即涅
X14n0295_p0651c19║槃經所謂生滅滅已，寂滅為樂也。溫陵分為四義，
X14n0295_p0651c20║一亡前塵，二淨內根，三空觀智，四滅諦理。其義良
X14n0295_p0651c21║是。
X14n0295_p0651c22║忽然超越世出世間（至）三十二應入諸國土。
X14n0295_p0651c23║根境圓融，故世出世間不能限礙，而十方法界無
X14n0295_p0651c24║不圓明洞達。以故上合諸佛，則愍物興慈，應機成
X14n0295_p0652a01║就，即下之三十二應者是。下合羣生，故知其悲仰，
X14n0295_p0652a02║隨與拯㧞，即下十四無畏者是。
X14n0295_p0652a03║世尊！若諸菩薩入三摩地（至）而為說法令其解脫。
X14n0295_p0652a04║三十二應所指者，四聖六凡。四聖：一佛，二辟支，三
X14n0295_p0652a05║緣覺，四聲聞。凡四解脫。佛者，修正定，取正果，勝解
X14n0295_p0652a06║現圓。辟支以下，皆謂之有學。小聲聞，寂靜妙明，勝
X14n0295_p0652a07║妙現圓，謂之獨覺。緣覺者，觀十二因緣，而悟道緣
X14n0295_p0652a08║所緣性，勝妙現圓。聲聞者，得四諦空，修道入滅，勝
X14n0295_p0652a09║性現圓。解脫與成就不同，解脫則有超進，成就但
X14n0295_p0652a10║成就其能事而已，此聖人因材而篤之教也。
X14n0295_p0652a11║若諸眾生欲心明悟（至）無作妙力自在成就。
X14n0295_p0652a12║△六凡：　一、梵王，　二、帝釋天主（釋提桓因），　三、自在天
X14n0295_p0652a13║身（欲頂他化自在天），　四、大自在天身（色頂摩醘首羅），　五、天大將軍
X14n0295_p0652a14║（帝釋上將），四、天主身（臣於帝釋），　六、四天太子身（那吒太子之類），　凡六
X14n0295_p0652a15║成就。
X14n0295_p0652a16║△二人。　一人王（皇帝及邦國小臣），　二長者（有十德，為世所推讓），　三
X14n0295_p0652a17║居士（愛談名理），　四宰官（剖斷邦邑），　凡四成就。
X14n0295_p0652a18║一婆羅門（梵志術數），　凡一成就。
X14n0295_p0652a19║一、比丘僧，　二、比丘尼（出家修行），　凡二成就。
X14n0295_p0652a20║一、優婆塞（近事男），　二、優婆夷（近事女，在家修行），　凡二成就。
X14n0295_p0652a21║一、婦女身（主婦以下至婆羅門女主，即后妃也。命婦即公矦之妻，大家后妃之傅），　凡
X14n0295_p0652a22║一成就。
X14n0295_p0652a23║一童男，　二童女，　凡二成就。　以上共十二成
X14n0295_p0652a24║就。
X14n0295_p0652b01║△三、八部神。　一、諸天，　二、諸龍，　三、藥叉（夜义），
X14n0295_p0652b02║　四、乾闥婆（高竿樂神），　五、阿修羅（魔王），　六、緊那羅（歌神，頭有二角），　七、
X14n0295_p0652b03║摩呼羅伽（蟒身），　八、迦樓那（金翅鳥，此脫），　凡八成就。
X14n0295_p0652b04║一、人（通指眾生樂修人道者），　二、非人（通指有形無形、有想無想、休咎精明、空散消沉
X14n0295_p0652b05║之類），　凡二成就。　以上共三十二成就。
X14n0295_p0652b06║觀世音慈悲之心無不護念，圓通之力無不加被，
X14n0295_p0652b07║故下復有十四無畏功德。而此菩薩於娑婆世界
X14n0295_p0652b08║號之為施無畏者，無畏何以施人？葢由己之真性
X14n0295_p0652b09║妙圓，十方洞達，以故形神俱妙，隔閡潛通，所謂保
X14n0295_p0652b10║始之徵，無懼之實。一夫雄入於九軍，故十方國土
X14n0295_p0652b11║一有信心稱名，則此菩薩便以威神之力加而被
X14n0295_p0652b12║之，使之心無恐怖，而其人蓋不自知也。普門品世
X14n0295_p0652b13║尊偈答無盡意菩薩，與此同旨。
X14n0295_p0652b14║世尊！我復以此聞熏聞修（至）觀其音聲即得解脫。
X14n0295_p0652b15║此下具舉十四無畏功德。言自在菩薩，三摩地中，
X14n0295_p0652b16║由聞思修而入者，原有此等無畏功德，故能以此
X14n0295_p0652b17║普施於人，使苦惱眾生，各得解脫。不自觀音，以觀
X14n0295_p0652b18║觀者，此菩薩心法也。不自觀音，即前所謂聞中入
X14n0295_p0652b19║流，而亡所入者也。以觀觀者，倒旋聞機，返照自性，
X14n0295_p0652b20║則見空覺極圓，覺所空滅，寂滅現前，原無𦊱礙恐
X14n0295_p0652b21║怖，又何苦厄之不我度哉。故能依怙眾生，即得解
X14n0295_p0652b22║脫。觀其音聲，音謂梵音，海潮音，勝彼世間音也。以
X14n0295_p0652b23║觀觀者，觀乃真觀，清淨觀，廣大智慧觀也。與普門
X14n0295_p0652b24║偈答，同一旨趣。
X14n0295_p0652c01║二者、知見旋復令諸眾生（至）大水所漂水不能溺。
X14n0295_p0652c02║旋復者，返照自性也。知見者，火之屬也。觀聽者，水
X14n0295_p0652c03║之屬也。楞嚴後卷：見業交則見猛火，聞業交則見
X14n0295_p0652c04║波濤。發真歸空，則其人已無水火之業。業緣不作，
X14n0295_p0652c05║則內無所召，故外無所偶，而水火自無焚溺之虞。
X14n0295_p0652c06║此處還作內境說者，殊勝菩薩有此能事，故能以
X14n0295_p0652c07║此加被於人。普門偈云：假使興害意，推落大火坑，
X14n0295_p0652c08║念彼觀音力，火坑變成池。或漂流巨海，龍魚諸鬼
X14n0295_p0652c09║難，念彼觀音力，波浪不能沒。是此意也。甞觀今之
X14n0295_p0652c10║師巫邪術，有所謂鐵布衫法者，其呪甚鄙猥，但朝
X14n0295_p0652c11║夕祭賽吞符，持行之久，每一舉呪，身中自覺有物
X14n0295_p0652c12║作梗，以試刀劒棍棒，任其斫擊，而體不能傷，況菩
X14n0295_p0652c13║薩之威神不可思議者乎？此實理實事，但信之不
X14n0295_p0652c14║足者，有不信耳。
X14n0295_p0652c15║四者、斷滅妄想心無殺害（至）入諸鬼國鬼不能害。
X14n0295_p0652c16║普門偈云：或遇惡羅剎，毒龍諸鬼等，念彼觀音力，
X14n0295_p0652c17║時悉不敢害。溫陵云：心無所召，故境不能為。旨其
X14n0295_p0652c18║是矣。
X14n0295_p0652c19║五者、熏聞成聞六根消復（至）亦如吹光性無搖動。
X14n0295_p0652c20║以聞慧熏其聞根，以成圓聞。一根既圓，則六根消，
X14n0295_p0652c21║復同於聲聽，無復形礙。雖使加以兵刃，猶如割水
X14n0295_p0652c22║吹光，性無動搖，兵無所施其刃也。故段段尋壞。普
X14n0295_p0652c23║門偈云：或遭王難苦，臨刑欲壽終，念彼觀音力，刀
X14n0295_p0652c24║尋段段壞是也。
X14n0295_p0653a01║六者、聞熏精明，明徧法界（至）雖近其旁，目不能視。
X14n0295_p0653a02║聞熏精明，圓光通達。故幽暗之鬼，尚不能以惡眼
X14n0295_p0653a03║視之，況復加害。藥叉三種：一在地，一在天，一在虗
X14n0295_p0653a04║空。羅剎女，住海中。鳩槃茶，魘魅鬼。毗舍遮，噉精氣
X14n0295_p0653a05║鬼。富單那，熱病鬼。
X14n0295_p0653a06║七者、音性圓消觀聽返入（至）禁繫伽鎻所不能著。
X14n0295_p0653a07║觀聽返入，離諸塵妄，故枷鎻之厄，自不能著。普門
X14n0295_p0653a08║偈云：或囚禁枷鎻，手足被杻械，念彼觀音力，釋然
X14n0295_p0653a09║得解脫是也。
X14n0295_p0653a10║八者、滅音圓聞徧生慈力（至）經過險路賊不能劫。
X14n0295_p0653a11║滅音圓聞，交通成和，徧生慈力。或有眾生，齎持重
X14n0295_p0653a12║寶，經過險路，一稱其名，即得解脫。意與普門偈同。
X14n0295_p0653a13║九者、熏聞離塵色所不劫（至）多婬眾生遠離貪欲。
X14n0295_p0653a14║眾生以欲習合塵，每為聲色所劫。菩薩熏聞離塵，
X14n0295_p0653a15║能令多婬眾生遠離聲色，雖有妖艶，亶不能劫。溫
X14n0295_p0653a16║陵云：性成則欲愛乾枯，離塵則根境不偶是也。
X14n0295_p0653a17║十者、純音無塵根境圓融（至）忿恨眾生離諸瞋恚。
X14n0295_p0653a18║無對，故能離恚。
X14n0295_p0653a19║十一者、消塵旋明法界身心（至）諸阿顛迦永離癡暗。
X14n0295_p0653a20║旋明，故能離癡。阿顛迦，此云無善心。內業有十，而
X14n0295_p0653a21║婬、恚、癡為甚，故舉以例餘。具見普門品。
X14n0295_p0653a22║十二者、融形復聞不動道場（至）誕生福德智慧之男。
X14n0295_p0653a23║男以稟受為能，女以順承為德。菩薩之於法王，亦
X14n0295_p0653a24║復如是，形融則隔閡潛通，聞復則真性旋復，故能
X14n0295_p0653b01║不動道場，而能涉入法界，供養十方諸佛，各各稟
X14n0295_p0653b02║受其法，嗣為法子。將見福德以供佛而益增，智慧
X14n0295_p0653b03║以稟法而益長，能令無子法界眾生，求男得男，福
X14n0295_p0653b04║德智慧，即與我同。
X14n0295_p0653b05║十三者、六根圓通明照無二（至）眾人愛敬有相之女。
X14n0295_p0653b06║六根圓通，明照不二。是以十方法界，含攝於大圓
X14n0295_p0653b07║鏡智之中。而如來真空藏體，秘密法門，領受無失，
X14n0295_p0653b08║有女道焉。能令法界眾生，求女生女，端正有相，亦
X14n0295_p0653b09║與我同。蓋彼以真感，此以真應。生男生女，安得不
X14n0295_p0653b10║與之同乎。按白衣呪：南無喝囉怛那哆囉夜耶，南
X14n0295_p0653b11║無阿利耶，婆嚧羯帝鑠鉢囉耶，菩提薩埵婆耶，摩
X14n0295_p0653b12║訶薩埵婆耶，摩訶迦嚧尼迦耶，唵哆利哆唎咄哆
X14n0295_p0653b13║唎咄咄哆唎咄咄咄哆唎娑婆訶。（樂官本）
X14n0295_p0653b14║十四者、此三千大千世界（至）施無畏力福備眾生。
X14n0295_p0653b15║三千大千世界，百億剎土即有百億日月，百億剎
X14n0295_p0653b16║土即有百億法王，垂範立教各各不同，故有六十
X14n0295_p0653b17║二億恒河沙菩薩，其大較也。我以修習耳根圓通
X14n0295_p0653b18║微妙法門，含容法界無不周遍，施以無畏功德，能
X14n0295_p0653b19║令眾生持我名號，與彼供養恒河諸佛福等無異，
X14n0295_p0653b20║眾不為多，一不為少。何以故？以圓通故。
X14n0295_p0653b21║世尊我又獲是圓通（至）故觀音名徧十方界。
X14n0295_p0653b22║前之現形應求功德，猶可思議，此復說言不可思
X14n0295_p0653b23║議功德。不可思議者，不見其迹，莫知其然，不可得
X14n0295_p0653b24║而測度擬議之也。謂之無作功德，乃吾圓融清淨
X14n0295_p0653c01║寶覺，能現眾多妙容，能說無邊神呪，其容其呪，具
X14n0295_p0653c02║足妙德，能以無畏施於眾生，徧於國土，度其貪慳，
X14n0295_p0653c03║使施妙寶，應其求請，畢諧所願。蓋由我得耳根圓
X14n0295_p0653c04║通三昧，故能成就菩提，斯為第一。
X14n0295_p0653c05║爾時，世尊於師子座（至）梵唄詠歌自然敷奏（唄，音拜）。
X14n0295_p0653c06║溫陵註：前說圓通之法，此顯圓通之瑞而應之也。
X14n0295_p0653c07║諸佛五體，同放寶光者，表證性明極，則寶覺圓融，
X14n0295_p0653c08║全體發現也。互相灌頂者，頂為圓極之相，表諸佛
X14n0295_p0653c09║證性圓極。於此會中，菩薩羅漢，即二十四聖之儔。
X14n0295_p0653c10║佛光亦灌其頂者，印其修證，等無優劣也。林木池
X14n0295_p0653c11║沼，皆演法音，交光相羅者，圓通現前，則一切聲是
X14n0295_p0653c12║佛聲，一切色是佛色，無非悟入之處，無非圓通之
X14n0295_p0653c13║理也。大眾普獲金剛三昧者，因此皆能破惑障，悟
X14n0295_p0653c14║圓通也。天雨寶華，空現寶色，地隱山河，界含塵剎
X14n0295_p0653c15║者，表證圓通性，則無作妙行，自然分披，寶明空覺，
X14n0295_p0653c16║自然發現，有為習漏，當不復生，眾塵廓然，無復隔
X14n0295_p0653c17║越也。梵唄詠歌，自然敷奏者，能使法界永離眾苦，
X14n0295_p0653c18║常得妙樂也。聖人所演圓通法門，奧旨妙利，詳悉
X14n0295_p0653c19║若是，故眾瑞詳而應之。
X14n0295_p0653c20║△文殊說偈第二十二
X14n0295_p0653c21║於是如來告文殊師利（至）承佛威神說偈對佛。
X14n0295_p0653c22║覺海性澄圓，圓澄覺元妙。
X14n0295_p0653c23║覺湛性海，本自澄圓，標其體也。圓澄之覺，妙乎萬
X14n0295_p0653c24║物，標其用也。此人人本具之圓通。
X14n0295_p0654a01║元明照生所，所立照性亡。
X14n0295_p0654a02║從元妙中忽起妄明，是曰元明。妄有所照，故生所。
X14n0295_p0654a03║所謂覺非所明，因明立所也。所明既立，照性隨失。
X14n0295_p0654a04║迷妄有虗空，因空立世界。
X14n0295_p0654a05║性真既隱，空覺遂分。根器二界，悉因頑迷妄想安
X14n0295_p0654a06║立。
X14n0295_p0654a07║想澄成國土，知覺乃眾生。
X14n0295_p0654a08║妄想凝結，則成無情國土；妄識知覺，則成有情眾
X14n0295_p0654a09║生。則彼澄妙者，遂莫得而圓，莫得而通矣。
X14n0295_p0654a10║空生大覺中（至）漚滅空本無，況復諸三有。
X14n0295_p0654a11║牒上迷澄圓而成根器，融根器則復歸澄圓。言大
X14n0295_p0654a12║覺海中，本絕空有，由微風飄鼓，妄發空漚，而諸有
X14n0295_p0654a13║生焉。迷風既息，則空漚自滅，所依諸有，遂不可得，
X14n0295_p0654a14║而空覺圓融，復歸元妙矣。三有，指微塵國中三有
X14n0295_p0654a15║也。
X14n0295_p0654a16║歸元性無二（至）初心入三昧，遲速不同倫。
X14n0295_p0654a17║二十五聖，同一圓通，故曰無二。其曰多門，方便法
X14n0295_p0654a18║耳。在夫聖性，逆順皆通，不容料揀。其如初心，遲速
X14n0295_p0654a19║隨宜，故須選擇。
X14n0295_p0654a20║色想結成塵，精了不能徹。如何不明徹，於是獲圓通。
X14n0295_p0654a21║此下揀六塵也。言色能起想結塵，使精性不徹，以
X14n0295_p0654a22║故二十五聖所證之法門，若非有如來加被之力，
X14n0295_p0654a23║焉獲圓通乎？終不如觀音耳根之妙也。
X14n0295_p0654a24║音聲離言語，但伊名句味，一非合一切，云何獲圓通？
X14n0295_p0654b01║聲性名句，語言意味，不該不徧，非是以一而含一
X14n0295_p0654b02║切者，云何獲圓通？問：聞聲與觀音，耳根何殊？何故
X14n0295_p0654b03║揀以為非？答：觀音不自觀音而返觀。觀者，是了自
X14n0295_p0654b04║己心性，不為聲塵所轉。若作聞聲，雖是佛語，亦屬
X14n0295_p0654b05║所聞。
X14n0295_p0654b06║香以合中知（至）合離性非定，云何獲圓通。
X14n0295_p0654b07║三句即一意，言味香觸皆在外，與己性無干。
X14n0295_p0654b08║法稱為內塵，憑塵非所有，能所非徧涉，云何獲圓通？
X14n0295_p0654b09║法塵無相，獨意能緣，是意為能緣，法為所緣。能於
X14n0295_p0654b10║此者，必不能於彼，此為所緣，則彼必非所緣，故云
X14n0295_p0654b11║非徧涉也。
X14n0295_p0654b12║見性雖洞然（至）支離非涉入，云何獲圓通。
X14n0295_p0654b13║此下揀六根也。眼虧四維，鼻無交氣，不名圓通。
X14n0295_p0654b14║舌非入無端，因味生覺了。味亡了無有，云何獲圓通。
X14n0295_p0654b15║與前味塵意同。
X14n0295_p0654b16║身與所觸同，各非圓覺觀，涯量不冥會，云何獲圓通？
X14n0295_p0654b17║見觸方觸，不能以意觸，故云不冥會。
X14n0295_p0654b18║知根雜亂思，湛了終無見，想念不可脫，云何獲圓通？
X14n0295_p0654b19║雜亂起思，則於湛了之性終無所見，如前精了不
X14n0295_p0654b20║能徹也。
X14n0295_p0654b21║識見雜三和，詰本稱非相。自體先無定，云何獲圓通？
X14n0295_p0654b22║眼見，以眼根對境而後起識，故云雜三和。若窮其
X14n0295_p0654b23║本，則本無自體，故曰非相。既無自體，不自獲圓通。
X14n0295_p0654b24║心聞洞十方，生於大因力。初心不能入，云何獲圓通。
X14n0295_p0654c01║普賢菩薩能知河界外事，此由修法界行大因所
X14n0295_p0654c02║生，非初心能入也。初心既不能入，焉能獲圓通乎。
X14n0295_p0654c03║鼻想本權機，只令攝心住，住成心所住，云何獲圓通？
X14n0295_p0654c04║孫陀散亂，故佛令觀鼻端，此亦權教耳。蓋真心無
X14n0295_p0654c05║住，有住則妄，故曰住則成所住。
X14n0295_p0654c06║說法耳音聞，開悟先成者，名句非無漏，云何獲圓通？
X14n0295_p0654c07║夙根之人，一聞千悟，聲入心通。故開悟者，必先成
X14n0295_p0654c08║之人，初心則不能入也。況名句多有挂漏，焉能獲
X14n0295_p0654c09║圓通乎。
X14n0295_p0654c10║持犯但束身，非身無所束。元非徧一切，云何獲圓通。
X14n0295_p0654c11║波離持犯，但束一身而已。不該不徧，焉獲圓通。
X14n0295_p0654c12║神通本夙因，何關法分別？念緣非離物，云何獲圓通？
X14n0295_p0654c13║目連，神通緣會如意，本乎夙因，非關意識法，分別
X14n0295_p0654c14║即意識也。而且有緣有念，不離於念，故非圓通。
X14n0295_p0654c15║若以地性觀，堅礙非通達，有為非聖性，云何獲圓通？
X14n0295_p0654c16║以下，揀七大。
X14n0295_p0654c17║若以水性觀，想念非真實，如如非覺觀，云何獲圓通？
X14n0295_p0654c18║持地平填，當涉有為，非實聖性。月光水觀，未離念
X14n0295_p0654c19║想，難契如如。蓋如如之理，非覺觀之法也。
X14n0295_p0654c20║若以火性觀，厭有非真離，非真心方便，云何獲圓通？
X14n0295_p0654c21║烏芻聞說欲火而生厭離，是厭有也。有厭而離，豈
X14n0295_p0654c22║真離乎？初心起厭，非方便法也。
X14n0295_p0654c23║若以風性觀，動寂非無對，對非無上覺，云何獲圓通？
X14n0295_p0654c24║琉璃光觀風性，動則與寂對，有對非真覺也。
X14n0295_p0655a01║若以空性觀，昏鈍先非覺，無覺異菩提，云何獲圓通？
X14n0295_p0655a02║晦昧為空，故云昏鈍。彌勒修惟識觀，而所觀之識
X14n0295_p0655a03║念念生滅，存心觀之已妄，況獲圓通耶？
X14n0295_p0655a04║若以識性觀（至）因果今殊感，云何獲圓通。
X14n0295_p0655a05║勢至修念佛行，而念性即生滅法，依生滅因，求常
X14n0295_p0655a06║住果，是殊感也。星按：文殊所揀，是言初心難入。若
X14n0295_p0655a07║二十五菩薩，各舉所得，所謂聖性無不通，順逆皆
X14n0295_p0655a08║方便也，何得揀擇？
X14n0295_p0655a09║我今白世尊（至）欲取三摩提實以聞中入。
X14n0295_p0655a10║此選耳根，堪忍眾生迷本循聲，昏惑障重，必須聞
X14n0295_p0655a11║熏聞修，以消塵除障，然後可入。然以聞為入，特得
X14n0295_p0655a12║其一而已，必期於遺聞反聞，然後為至也。
X14n0295_p0655a13║離苦得解脫（至）救世悉安寧，出世獲常住。
X14n0295_p0655a14║於沙劫，入塵國，歎三十二應也。得自在，施無畏，歎
X14n0295_p0655a15║四不思議十四無畏也。說法不滯為妙音。尋聲救
X14n0295_p0655a16║苦為觀音。音性無著為梵音。應不失時為潮音。
X14n0295_p0655a17║我今啟如來（至）十處一時聞，此則圓真實。
X14n0295_p0655a18║分圓通二字，以顯真實之理，耳根之妙。設有一處
X14n0295_p0655a19║不聞，不得為圓。
X14n0295_p0655a20║目非觀障外（至）五根所不齊，是則通真實。
X14n0295_p0655a21║一為所隔，不得為通。
X14n0295_p0655a22║音聲性動靜（至）生滅二因離，是則常真實。
X14n0295_p0655a23║動靜有無，皆屬聲塵，耳根圓離，不隨生滅，是則常
X14n0295_p0655a24║性之真也。
X14n0295_p0655b01║縱令在夢想，不為不思無，覺觀出思惟，身心不能及。
X14n0295_p0655b02║此正顯常真實也。五根皆待意思，有無不常，惟耳
X14n0295_p0655b03║在夢，能聞杵聲，是不為不思而無也。其為覺觀，出
X14n0295_p0655b04║乎思惟之表，絕勝餘根矣，故曰身心不能及。
X14n0295_p0655b05║今此娑婆國（至）豈非隨所淪，旋流獲無妄。
X14n0295_p0655b06║宣明者，明己之本聞自性也。眾生迷己之本聞，乃
X14n0295_p0655b07║循聲而流轉。如阿難落邪，豈非循聲色而流轉乎。
X14n0295_p0655b08║雖多聞強記，何益之有。若能旋流返聞，始獲自性，
X14n0295_p0655b09║而無輪轉之妄矣。
X14n0295_p0655b10║阿難汝諦聽（至）將聞持佛，佛何不自聞聞。
X14n0295_p0655b11║末句謂將汝循聲之妄聞，以持諸佛之言教，何不
X14n0295_p0655b12║反聞自性，以求解脫乎？溫陵謂佛佛乃佛之佛性，
X14n0295_p0655b13║不作佛語者義長。
X14n0295_p0655b14║聞非自然生（至）一根既返流，六根成解脫。
X14n0295_p0655b15║上既警其自聞，今乃略示修相。先指妄聞，非無緣
X14n0295_p0655b16║生，生必藉因，因即聲教也。當以三慧，旋此根境，俱
X14n0295_p0655b17║令脫粘。所拈既脫，則能脫之慧，復何名狀。但得一
X14n0295_p0655b18║根返流，則六根皆解脫矣。
X14n0295_p0655b19║見聞如幻翳，三界若空華。聞復翳根除，塵消覺圓淨。
X14n0295_p0655b20║見聞句，通指妄根也。三界句，通指妄境也。以皆妄
X14n0295_p0655b21║故，聞復則翳除塵消而覺淨，所以一返源而六解
X14n0295_p0655b22║脫也。
X14n0295_p0655b23║淨極光通達（至）摩登伽在夢，誰能留汝形。
X14n0295_p0655b24║淨極二句，根解脫也；却來句，境解脫也。然則摩登
X14n0295_p0655c01║正在夢境，誰能留汝使不解脫哉？
X14n0295_p0655c02║如世巧幻師（至）息機歸寂然，諸幻成無性。
X14n0295_p0655c03║幻師，妄性也。一機，妄識也。性由識動，故息機歸寂，
X14n0295_p0655c04║則諸幻無性，而各各解脫矣。
X14n0295_p0655c05║六根亦如是（至）餘塵尚諸學，明極即如來。
X14n0295_p0655c06║一精，明識精也。六根因之，與塵和合，幻作諸妄，故
X14n0295_p0655c07║一處休復，六處皆不成，而想塵垢識，應念消亡，得
X14n0295_p0655c08║妙圓通矣。細惑未盡曰餘塵，分證未滿曰諸學，惑
X14n0295_p0655c09║淨用極即如來。
X14n0295_p0655c10║大眾及阿難（至）性成無上道，圓通實如是。
X14n0295_p0655c11║能旋倒妄，反聞自性，必資此性，性成無上菩提，性
X14n0295_p0655c12║成所謂性一切心也。
X14n0295_p0655c13║此是微塵佛（至）我亦從中證，非惟觀世音。
X14n0295_p0655c14║涅槃門，超生死，證真常之要道也。三界果人，莫不
X14n0295_p0655c15║由此。故未來學人，當依此法。
X14n0295_p0655c16║誠如佛世尊（至）非是長修學淺深同說法。
X14n0295_p0655c17║成就不生不滅涅槃妙心，惟耳根為最，餘則佛之
X14n0295_p0655c18║威神加被。今即己事而舍塵勞，非始終長修，淺深
X14n0295_p0655c19║同說之法也。欲其長修同說，無如觀音法門矣。如
X14n0295_p0655c20║那律失明而旋見，畢陵觸刺而遺身，烏芻厭欲而
X14n0295_p0655c21║登覺，持地待佛而消塵，皆己事而已。豈因己之一
X14n0295_p0655c22║事，便獲圓通乎？明知其為威神加被也。
X14n0295_p0655c23║頂禮如來藏無漏不思議（至）三藐三菩提心。
X14n0295_p0655c24║△決定清淨明誨第二十三
X14n0295_p0656a01║阿難心迹圓明，悲喜交集，欲以是法應世度生，
X14n0295_p0656a02║而恐末劫邪師妄說佛法，受其眩惑，易退覺心，
X14n0295_p0656a03║難入正定。欲攝其心入三摩地，云何安立道場，
X14n0295_p0656a04║遠諸魔事？
X14n0295_p0656a05║阿難整衣服於大眾中（至）不如此說。即波旬說。
X14n0295_p0656a06║小乘權教有五淨肉，謂不見、不聞、不疑、自死、烏殘，
X14n0295_p0656a07║名五神力所化。於中又除人、駝、象、馬、驢、狗、獅子、狐、
X14n0295_p0656a08║猪、獼猴十種身，謂之血肉。身分謂喪毳之類。二塗
X14n0295_p0656a09║謂身不服食，心不貪求。
X14n0295_p0656a10║阿難！又復世界六道眾生（至）不如此說。即波旬說。
X14n0295_p0656a11║多羅貝多樹也，刀斷則不復生。卷第六