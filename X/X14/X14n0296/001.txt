X14n0296_p0674a03║
X14n0296_p0674a04║
X14n0296_p0674a05║
X14n0296_p0674a06║
X14n0296_p0674a07║
X14n0296_p0674a08║No. 296-A
X14n0296_p0674a09║ 重刻楞嚴截流小引
X14n0296_p0674a10║
X14n0296_p0674a11║夫楞嚴一經，乃如來神變逗時之妙藥，病者遇之，無
X14n0296_p0674a12║不立瘥。昔阿難示染，登伽示婬，盖為見色聞聲之流，
X14n0296_p0674a13║不能斷截愛網，作一方便，故阿難發起，而如來宣說
X14n0296_p0674a14║此經也。時在會聖眾，皆見如來無頂相中，湧出化佛，
X14n0296_p0674a15║坐寶蓮華，演說神呪。剗其淨見，則截而無流；不順根
X14n0296_p0674a16║塵，則流而可截。此堅固神丹，蘊在十卷文中。余甞與
X14n0296_p0674a17║同志商確此經，求之本文勿得，求之諸家註疏又勿
X14n0296_p0674a18║得，如望洋焉。偶得戒師截流，讀之恍焉悟也。毉即自
X14n0296_p0674a19║醫，何用向外覔醫？譬如醫王患病，捨却自己神丹，別
X14n0296_p0674a20║求方藥，曷稱智者？茲截流一出，懷疑者如湯沃雪，有
X14n0296_p0674a21║慧者亦不至棄海認浮漚，此緣非小。余欲再付剞劂，
X14n0296_p0674a22║使之流通，如流欲截而愈流，閱者當具隻眼，方獲無
X14n0296_p0674a23║相光中一粒神丹。
X14n0296_p0674a24║萬曆甲寅中秋日，　玉溪菩提菴聖行和南述
X14n0296_p0674b01║
X14n0296_p0674b02║
X14n0296_p0674b03║No. 296-B
X14n0296_p0674b04║ 楞嚴截流小序
X14n0296_p0674b05║
X14n0296_p0674b06║如來以無相為相，無說為說，而慶喜從如來勝相起
X14n0296_p0674b07║見，從如來法音起聞，馳逐色聲，流轉心目，則摩登伽
X14n0296_p0674b08║女之見，而娑毗羅呪之攝，同一流轉耳。故如來頂放
X14n0296_p0674b09║寶光，化佛說呪，明以無相之相截其相見，無說之說
X14n0296_p0674b10║截其音聞，何流不入？何寂不現？十卷經文便爾具足。
X14n0296_p0674b11║今世解經無慮數十百家，又從無相生相，無說生說，
X14n0296_p0674b12║文義知解橫流潰溢，慶喜之藥翻作如來之病，戒法
X14n0296_p0674b13║師獨揭頂相為現量之境，融詮經文，群流遂截。嗟夫！
X14n0296_p0674b14║性湛巨海，非香象之足，烏能截流而渡哉？猶記乙未
X14n0296_p0674b15║放生西湖，法師盈座共演此經，戒師最後出數千字，
X14n0296_p0674b16║音響清越，機旨奔詣。時蓮池大師、馮開之、張孺愿、虞
X14n0296_p0674b17║長孺、僧孺諸大居士在座，咸擊節嘆賞，而其先演說
X14n0296_p0674b18║者至避席自匿，中流幾墮。因思讀截流萬語，不若親
X14n0296_p0674b19║從演說千言，然則讀如來十卷了義，又何若一了頂
X14n0296_p0674b20║相之現境哉？截流之義，此亦一證。
X14n0296_p0674b21║萬曆戊戌夏季，虎林社弟鄭之惠書於慧日峰下
X14n0296_p0674b22║
X14n0296_p0674b23║
X14n0296_p0674b24║
X14n0296_p0674c01║
X14n0296_p0674c02║
X14n0296_p0674c03║No. 296-C
X14n0296_p0674c04║ 楞嚴截流序
X14n0296_p0674c05║
X14n0296_p0674c06║夫妙覺非海，流何所從？禪本無修，稱截奚義？奈何像
X14n0296_p0674c07║季學佛之徒，慧業易成，欲習難制，故經特舉慶喜之
X14n0296_p0674c08║為鑑耳。時慶喜居多聞之最，顧不能反照乎性體澄
X14n0296_p0674c09║寂之先，而逐乎粘湛發識之後，騁己見聞，躭佛聲色。
X14n0296_p0674c10║般若云：凡所有相，皆是虗妄。阿難於斯未了，何以自
X14n0296_p0674c11║解乎登伽？故佛匪示無見之頂相，徒言說以為教，不
X14n0296_p0674c12║幾重溢多聞乎？至若徵心辯見，廣衍三科七大，以至
X14n0296_p0674c13║會通藏性，即非兩融，言思併絕，從究竟堅固之解，建
X14n0296_p0674c14║即性無作之行。詳列諸聖之所證，獨推觀音大士，始
X14n0296_p0674c15║自入流忘所，終於寂滅現前。所謂寂滅也者，即佛法
X14n0296_p0674c16║所表離見之妙體，又惡可以言說詮示耶？慨古今諸
X14n0296_p0674c17║疏，既忽如來之默示，安能即象以忘言？現量既迷，比
X14n0296_p0674c18║智益遠，浸淫妄議，渺然莫返。此介山法師截流不得
X14n0296_p0674c19║不作，抑道本如是耳。行者苟能旋源自歸，頓使髑髏
X14n0296_p0674c20║乾盡，然後向死生涅槃，逆順二流，出沒自在，即香象
X14n0296_p0674c21║無所容其伎，兔馬云乎哉？
X14n0296_p0674c22║太易居士　金學曾　題
X14n0296_p0674c23║
X14n0296_p0674c24║
X14n0296_p0675a01║
X14n0296_p0675a02║
X14n0296_p0675a03║
X14n0296_p0675a04║
X14n0296_p0675a05║No. 296
X14n0296_p0675a06║大佛頂如來密因修證了義諸菩薩萬行首楞嚴經截流卷之上
X14n0296_p0675a07║
X14n0296_p0675a08║
X14n0296_p0675a09║天台後學沙門　傳如　述
X14n0296_p0675a10║大佛頂者，即釋迦大覺神變之相也。以象示意，聖教
X14n0296_p0675a11║咸然。茲阿難溺於婬舍，大眾願聞法要，世尊具大威
X14n0296_p0675a12║力而手不之援，具大樂說而言未之啟，乃從肉髻中
X14n0296_p0675a13║涌百寶光，有佛化身宣說神呪者，意表顯密之俱勝，
X14n0296_p0675a14║彰形聲之兼玅，蕩見聞之幻翳，而一經之大旨無餘
X14n0296_p0675a15║蘊矣。顯密俱勝者，經為顯，呪為密，呪心藏心，無二無
X14n0296_p0675a16║別，頂為無上之相，經為了義之談，以密該顯，全彰頂
X14n0296_p0675a17║中，故曰俱勝。形聲兼妙者，頂光化佛是形外之形，化
X14n0296_p0675a18║佛呪語是聲外之聲，惟形與聲逈超思議之表，故曰
X14n0296_p0675a19║兼妙。見聞幻翳者，浮塵幻化，虗妄稱相，一切不了，妄
X14n0296_p0675a20║生取著，障清淨之慧眼，窒圓通之本根，故當機云：我
X14n0296_p0675a21║見如來三十二相勝妙殊絕，是以渴仰從佛剃落。又
X14n0296_p0675a22║云：而我悟佛現說法音，現以緣心，允所瞻仰。此非逐
X14n0296_p0675a23║色聲之求菩提者耶？一著色聲，本明斯昧，若登伽者，
X14n0296_p0675a24║烏得不乘其間哉？何以故？佛身女身均相也，佛見女
X14n0296_p0675b01║見均情也。阿難獨恨婬躬撫摩為魔障，未達勝相愛
X14n0296_p0675b02║樂為厲階，誠為賊媒在室，瞢然不覺，而且恃其多聞
X14n0296_p0675b03║之慧，先梵呪語之所能攝者，葢有自矣。今示佛頂化
X14n0296_p0675b04║佛，則知三十二相形非形；化佛說呪，則知四無礙辯
X14n0296_p0675b05║聲非聲。從是而悟陰、入、處、界七大之法，無非如來藏
X14n0296_p0675b06║中循業發現。循業即性故非有，即性循業故非空，離
X14n0296_p0675b07║即離非，是即非即，真妄兩融，戲論併絕，道場修證，無
X14n0296_p0675b08║復祕要。見是為見見，聞是為聞聞，當下海印發光，萬
X14n0296_p0675b09║象畢照。全題云是經名大佛頂悉怛多般怛囉十方
X14n0296_p0675b10║如來清淨海眼者，以此直作文言，紛紜釋者，恐非至
X14n0296_p0675b11║聖垂象，密被利機之意矣。如華嚴種種光相，表諸地
X14n0296_p0675b12║法門，聊例一經，諸可意得。文殊將呪往護，惡呪消滅，
X14n0296_p0675b13║阿難登伽，歸來佛所者，正智行而魔事息也。序分竟。
X14n0296_p0675b14║經文自下直至第四卷中，尅依性體，以融萬法，明如
X14n0296_p0675b15║來密因，如華嚴所謂先悟毗盧法界也。自四卷至盡
X14n0296_p0675b16║經，全性修證，明諸菩薩萬行，首楞嚴所謂後修普賢
X14n0296_p0675b17║行門也。
X14n0296_p0675b18║首楞嚴，此云究竟。堅固斯經，教理行果無不究竟，是
X14n0296_p0675b19║曰了義。題有五種，後當具釋。阿難見佛頂禮悲泣者，
X14n0296_p0675b20║省戒體幾毀於登伽，多聞莫益乎道力。人或處此怡
X14n0296_p0675b21║然，則楞嚴妙典無所發起，生死欲流無所遏截，大權
X14n0296_p0675b22║示迹豈無為哉？十方如來得成菩提，妙奢摩他、三摩、
X14n0296_p0675b23║禪那者，妙即密也，奢摩他等因也。結題反約但標密
X14n0296_p0675b24║因，請法須詳別開三種。奢摩他者凝然湛寂，三摩者
X14n0296_p0675c01║廓然圓照，禪那者寂照不二。從用有三其體恒一，三
X14n0296_p0675c02║一圓融故稱曰妙。是諸佛之種智，當人之靈知，一經
X14n0296_p0675c03║之宗體也。宗為能顯斯曰密因，體為所顯斯曰藏性。
X14n0296_p0675c04║宗體元無異途，因果豈非一致？故後文或舉二攝三，
X14n0296_p0675c05║或舉宗含體，譯師之所不飜者，神而明之存乎其人
X14n0296_p0675c06║耳。最初方便者，入三摩地之門也。門有汎明的指之
X14n0296_p0675c07║別。四卷阿難既悟藏心之後，請云：我今猶如旅泊之
X14n0296_p0675c08║人，忽蒙天王賜與華屋，要因門入。世尊示以發覺初
X14n0296_p0675c09║心二決定義，雖示六根優劣令一門深入，然未的指
X14n0296_p0675c10║何門為要，故又別請圓通本根。佛令諸聖各陳所證，
X14n0296_p0675c11║則又汎明陰入處界以及七大，皆為入道之門。惟文
X14n0296_p0675c12║殊奉勑於諸聖之後，的指觀音所證。其偈云：此方真
X14n0296_p0675c13║教體，清淨在音聞。欲趨三摩提，實以聞中入。願加被
X14n0296_p0675c14║未來，於此門無惑。堪以教阿難，及末劫沈淪。經以耳
X14n0296_p0675c15║根圓通為最初方便無疑也。堪以教阿難者，葢阿難
X14n0296_p0675c16║以蓄聞成過，觀音以薰聞成德。所謂功之與釁，只在
X14n0296_p0675c17║循聲入流之間而已。今示大士本玅之圓根，為多聞
X14n0296_p0675c18║創修之秘要。是令不失故步，大用現前。如從地倒，還
X14n0296_p0675c19║從地起。舍此將何聆密因，舍此憑何談萬行。故阿難
X14n0296_p0675c20║以多聞未全道力自咎，更陳發心見相之由。世尊就
X14n0296_p0675c21║其所迷而示之曰：一切眾生，皆由不知常住真心，性
X14n0296_p0675c22║淨明體，用諸妄想。此想不真，故有輪轉。性淨明體，即
X14n0296_p0675c23║佛頂所表絕諸分別者。用諸妄想，即因相愛樂者。欲
X14n0296_p0675c24║治此想，更無別法。故曰：有三摩提，名大佛頂。首楞嚴
X14n0296_p0676a01║王，具足萬行。十方如來，一門超出，玅莊嚴路。阿難前
X14n0296_p0676a02║請，具列三名。但舉三摩地者，以舉一攝三，宗體咸在
X14n0296_p0676a03║也。三摩提名大佛頂者，斯以詞係象，攝密歸顯也。首
X14n0296_p0676a04║楞嚴王者，彰所詮究竟堅固之體，一切無上也。離體
X14n0296_p0676a05║無用，故曰具足萬行。十方如來，一門超出，妙莊嚴路
X14n0296_p0676a06║者，從三摩提顯常住心，圓滿菩提，歸無所得，佛佛然
X14n0296_p0676a07║也。夫心所以稱常住者，常住則無所不住，無所不住
X14n0296_p0676a08║則不可以言住。然阿難計內計外至計無著，寧有是
X14n0296_p0676a09║處乎？試觀如來放面門之光，動普佛之界，異境一合，
X14n0296_p0676a10║遙住同聞，則七處妄局，直下廓然，無始涅槃，元清淨
X14n0296_p0676a11║體，備在我而不在佛矣。阿難尚以能推之心為心，非
X14n0296_p0676a12║認賊為子，失其所謂寂常心性者耶？由是再從卍字
X14n0296_p0676a13║湧出寶光至微塵如來，阿難大眾無不徧及者，知妄
X14n0296_p0676a14║塵莫隔乎智光，則妙心豈殊乎道眼至託盲人以辯
X14n0296_p0676a15║燈見，心眼之一體昭然，令陳那而敘客塵，寂常之妙
X14n0296_p0676a16║性顯矣。阿難悟手有開合猶客也，見無舒卷猶主也，
X14n0296_p0676a17║頭有搖動猶塵也，見無所動猶空也。然如來光寄陳
X14n0296_p0676a18║如以悟阿難，因阿難而責在會，故曰若復言以搖動
X14n0296_p0676a19║者名之為塵，不住者名之為客者，責眾不悟動中之
X14n0296_p0676a20║有不動，故云汝觀阿難頭自搖動，見無所動，手有開
X14n0296_p0676a21║合，見無舒卷。云何汝今迷其寂常之主空，而以動為
X14n0296_p0676a22║身，以動為境，非心性失真乎？逐其擾動之客塵，而從
X14n0296_p0676a23║始洎終，念念生滅，非認物為己乎？寂常之性，本來在
X14n0296_p0676a24║我，而迷之背之，故曰輪迴是中，自取流轉。
X14n0296_p0676b01║二卷
X14n0296_p0676b02║爾時，阿難及諸大眾蒙佛示誨，自陳開悟者，即了達
X14n0296_p0676b03║客塵主空之義也。誠能悟此，則身心真妄虗實現前，
X14n0296_p0676b04║生滅及不生滅復何所疑？但阿難所以為悟者，一為
X14n0296_p0676b05║世尊所捱逼，一傍陳如之齒唇，正謂依他作解，反省
X14n0296_p0676b06║猶迷。故願顯出二義，冀以發明也。及匿王所陳觀河
X14n0296_p0676b07║不變之見，雖屬見精，其體元真，即前觀光本無動靜
X14n0296_p0676b08║之見耳。了此見體本無動靜，亦如佛手本無正倒，於
X14n0296_p0676b09║無正倒而正倒立，即無生滅而生滅起，生滅起而照
X14n0296_p0676b10║性亡，故曰晦昧。只此晦昧，為空為色？色雜妄想，而五
X14n0296_p0676b11║陰之軀備焉。如是則根由塵隔，智逐情昏，雖承如來
X14n0296_p0676b12║如是法音，現以緣心，允所瞻仰。此心既緣色聲而有，
X14n0296_p0676b13║即非常住之主。故世尊復標指外之月，示無還之性，
X14n0296_p0676b14║擴心見，齊物我，一撤真妄是非之藩，直造妙淨常徧
X14n0296_p0676b15║之境。故寄酧文殊云：十方如來自住三摩地中，見與
X14n0296_p0676b16║見緣并所想相，如虗空華，本無所有。此見及緣，元是
X14n0296_p0676b17║菩提妙淨明體，云何於中有是非是？言汝今觀見與
X14n0296_p0676b18║塵種種發明，名為妄想，不能於中出是非是者，由迷
X14n0296_p0676b19║己逐物，是非迭生也。由是真精妙覺明性發明，故能
X14n0296_p0676b20║令汝出指非指者，由達境即心，是非雙亡也。以上總
X14n0296_p0676b21║答阿難身心真妄，二發明性之問耳。阿難言：誠如法
X14n0296_p0676b22║王所說，覺緣徧滿十方，湛然常住，性非生滅者，葢領
X14n0296_p0676b23║上見性常徧，無是無非之旨也。言與娑毗迦羅所談
X14n0296_p0676b24║冥諦，及諸外道說有真我，徧滿十方，有何差別者，以
X14n0296_p0676c01║梵志所計濫真，故須甄別也。阿難雖矯外道自然之
X14n0296_p0676c02║失，不自知其所執因緣，亦非葢覺精明見，本非明暗
X14n0296_p0676c03║塞空所能有，故不可言因此而緣彼也。汝復應知，見
X14n0296_p0676c04║見之時，見非是見者，言此真見，不獨離浮根四種之
X14n0296_p0676c05║外塵，且離見精明元也。然此見精尚遣，餘復何言？故
X14n0296_p0676c06║曰見猶離見，見不能及，云何復說因緣自然及和合
X14n0296_p0676c07║相？阿難於是重增迷悶者，葢見見既進於見精，覺覺
X14n0296_p0676c08║始離乎覺眚，故世尊先舉別業一時易知之眚影，以
X14n0296_p0676c09║開慶喜積劫難了之見緣，故云例汝今日，以目觀見
X14n0296_p0676c10║山河國土及諸眾生，皆是無始見病所成。然能覺此
X14n0296_p0676c11║見聞覺知，悉皆是妄者，何甞為妄所終覆？故言覺所
X14n0296_p0676c12║覺眚，覺非眚中，惟覺超眚外，方知眚妄，故曰此實見
X14n0296_p0676c13║見。云何復明覺聞知見者，責其未達現前身心，本如
X14n0296_p0676c14║空華，無當見見之體也。若彼見真精至故不名見者，
X14n0296_p0676c15║所謂見者可見而見，見者不可見。有云盡大地是沙
X14n0296_p0676c16║門隻眼者，知言哉。此下若同若別，交互具顯，展轉推
X14n0296_p0676c17║廣，使悟十方法界凡所有相皆是虗妄。故曰例閻浮
X14n0296_p0676c18║提乃至十方諸有為國及諸眾生，同是覺明無漏妙
X14n0296_p0676c19║心。見聞覺知虗妄病緣，和合妄生，和合妄死。然由有
X14n0296_p0676c20║見聞覺知之妄因，遂有根身器界之妄緣。因緣和合，
X14n0296_p0676c21║一切妄計生死死生浩然無極。若能遠離諸和合緣
X14n0296_p0676c22║及不和合，則復滅除諸生死因，圓滿菩提不生滅性，
X14n0296_p0676c23║清淨妙體本覺常住。惜阿難和合之疑未息，世尊重
X14n0296_p0676c24║約四義辯之。更廣陳諸相者，務令遣情必盡，析法無
X14n0296_p0677a01║遺也。浮塵諸幻化相當處出生隨處滅盡者，如言初
X14n0296_p0677a02║生即有滅也。幻妄稱相者，物無當名之實也。實惟一
X14n0296_p0677a03║真，故曰其性真為妙覺明體。如是乃至五陰六入，從
X14n0296_p0677a04║十二處至十八界，因緣和合虗妄有生，因緣別離虗
X14n0296_p0677a05║妄名滅者，躡總以開別也。殊不能知生滅去來本如
X14n0296_p0677a06║來藏妙真如性者，背覺合塵故也。性真常中求於去
X14n0296_p0677a07║來迷悟生死了無所得者，所謂實際理地生佛并忘
X14n0296_p0677a08║也。色受想行識通為妙心區宇，故曰五陰
X14n0296_p0677a09║三卷
X14n0296_p0677a10║所稱六入者，根為吸塵名，入從所得名，亦入乎塵，并
X14n0296_p0677a11║得能名。今文雖則根塵對辯，而正破在根。十二處者，
X14n0296_p0677a12║根塵互依，通名曰處。文雖根塵互破，而正破在塵。十
X14n0296_p0677a13║八界者，根塵識三種族區別，故名曰界。文雖根塵識
X14n0296_p0677a14║三相對推破，而正破在識。開前五陰，則成四利，總由
X14n0296_p0677a15║見相發心一句生來。如般若經中色心開合之義，大
X14n0296_p0677a16║意無非破妄顯真，會相歸性，疊拂因緣自然諸計，明
X14n0296_p0677a17║妙奢摩他微密觀照耳。自阿難示和合疑，以窮七大
X14n0296_p0677a18║禪那，妙旨乃畢。於是疑意含二：一迷所聞權教，發明
X14n0296_p0677a19║世間之粗相，異乎今日所談之真空，故云如來常說
X14n0296_p0677a20║和合因緣。一切世間種種變化，皆因四大和合發明，
X14n0296_p0677a21║云何如來因緣自然二俱排擯？次謂真諦縱離乎諸
X14n0296_p0677a22║相，而圓理豈容乎偏遣？葢偏遣偏立，總非究竟，故曰
X14n0296_p0677a23║唯垂哀愍，開示眾生中道了義無戲論法。佛約非和
X14n0296_p0677a24║不和二節破之者，此也。言雖多聞，如說藥人，真藥現
X14n0296_p0677b01║前，不能分別者，上聞陰入處界，本如來藏，是即了義
X14n0296_p0677b02║之法。迷此別請，故喻之云實相，即七大清淨之相。言
X14n0296_p0677b03║若彼大性體非和合，則不能與諸相雜和，猶如虗空
X14n0296_p0677b04║不和諸色者，此破非和合。葢大性即相，一切圓融，不
X14n0296_p0677b05║同空色之成敵，故不可計非和合也。言若和合同於
X14n0296_p0677b06║變化至如旋火輪無有休息者，此破和合。葢大相即
X14n0296_p0677b07║性，凝然常寂，焉同火輪之旋轉，故不可計為和合也。
X14n0296_p0677b08║上約二義難破，今將詳示，故復召告，特啟氷水之喻，
X14n0296_p0677b09║結上以起下焉。結上者，如水成氷，喻性即相也；如氷
X14n0296_p0677b10║成水，喻相即性也。觀氷水元非二體，而氷水宛然，則
X14n0296_p0677b11║和合非和之疑，真可謂之氷釋矣。起下者，循業發現，
X14n0296_p0677b12║猶水之成氷；清淨本然，猶氷之成水。阿難但舉四大，
X14n0296_p0677b13║今自地大至識有七者，明如來藏性攝法無遺也。若
X14n0296_p0677b14║論無始生起，則因識有見，因見有空，因空而世界始
X14n0296_p0677b15║立。今將反末以歸本，自局而之徧，故先陳地火水風
X14n0296_p0677b16║有障有為之色法，對無邊無動之虗空，逐一以性印
X14n0296_p0677b17║之，通稱曰性。復示之曰：若此虗空性圓周徧，本無動
X14n0296_p0677b18║搖，當知現前地火水風，均名五大，性真圓融，皆如來
X14n0296_p0677b19║藏，本無生滅。此以色空對辯，意在因空之徧，以顯前
X14n0296_p0677b20║四皆徧皆常也。上明依徧，未明正徧，故繼無情色空
X14n0296_p0677b21║之外境，隨舉見聞覺知之內根，亦以性印之，而示之
X14n0296_p0677b22║曰：若見聞覺知性圓周徧，本不動搖，當知無邊不動
X14n0296_p0677b23║虗空，并其動搖地火水風，均名六大云云。上融色以
X14n0296_p0677b24║歸空，復融色空以歸見，通為根境合辯。又攝根塵以
X14n0296_p0677c01║歸識心，因識之徧，以顯根根塵塵，無非法界互攝互
X14n0296_p0677c02║徧也。然有識有知，固雖是妄，以藏性印之，更無別法。
X14n0296_p0677c03║故曰性識明知覺，明真識。以例色是性色，空是性空，
X14n0296_p0677c04║七大互顯，莫不爾爾。能以此性印諸萬法，全性泯色，
X14n0296_p0677c05║曰性色真空，是為奢摩他；全色泯空，曰性空真色，是
X14n0296_p0677c06║為三摩；空色互融，清淨常徧，是為禪那。如是妙色妙
X14n0296_p0677c07║心，俱非擬議所及，故重重結曰：但有言說，都無實義。
X14n0296_p0677c08║阿難所請妙奢摩他、三摩、禪那，其義已竟，下唯領悟
X14n0296_p0677c09║讚謝發願耳。然上明七大萬法，一一周徧。據今領悟，
X14n0296_p0677c10║且明心徧，未涉色徧者，以在見道位中，務明本智故
X14n0296_p0677c11║也。敘云：是諸大眾，各各自知心徧十方至心精徧圓，
X14n0296_p0677c12║含褁十方。此領心徧也。見十方空，如觀手中所持葉
X14n0296_p0677c13║物，反觀父母所生之身至如湛巨海，流一浮漚，起滅
X14n0296_p0677c14║無從。此未涉色徧也。法華約六根互用，即於父母所
X14n0296_p0677c15║生常身，如淨琉璃，十界影現。比於此者，則知今言獲
X14n0296_p0677c16║本妙心，本覺常住，即觀行位中之獲耳。舊謂經文尚
X14n0296_p0677c17║屬見道，及云且敘解悟者，卓哉見乎。偈云妙湛等者，
X14n0296_p0677c18║由悟三種微密觀照，乃即以佛法而讚佛法也。前未
X14n0296_p0677c19║蒙開示，但云我見如來三十二相。葢有見則濁，有數
X14n0296_p0677c20║則限，有相則生滅具焉。今聞藏體清淨，無復滯見，故
X14n0296_p0677c21║曰妙湛。此讚如來般若之德，而身屬報，功由奢摩他。
X14n0296_p0677c22║聞藏體圓照，無復自限，故曰總持。此讚如來解脫之
X14n0296_p0677c23║德，而身屬應，功由三摩。聞藏體性相一如，無復生滅，
X14n0296_p0677c24║故曰不動。此讚如來法身之德，而身屬法，功由禪那。
X14n0296_p0678a01║如來以德為身，如證而說，即人即法，俱無有上，故曰
X14n0296_p0678a02║妙湛總持不動尊，首楞嚴王世希有也。顛倒想，即前
X14n0296_p0678a03║所計因緣和合，種種攀緣為自性者。此之妄想，本於
X14n0296_p0678a04║無始，斷由聞法，故曰銷我億劫。此想既銷，正體隨悟，
X14n0296_p0678a05║故曰不歷僧祇獲法身。希更審除微細惑者，如未知
X14n0296_p0678a06║華屋之門，及根中積生無始虗習，無明分齊頭數皆
X14n0296_p0678a07║是也。或謂阿難讚佛，既悟三身，而未涉色徧，是義不
X14n0296_p0678a08║爾。觀法華謂隨順此經，非己智分，不其然乎。更觀六
X14n0296_p0678a09║卷，阿難聞觀音圓通之後，尚云觀佛菩提及大涅槃，
X14n0296_p0678a10║猶如有人因事遠遊，未得歸還，明了其家所歸道路。
X14n0296_p0678a11║以此未屬證悟，復何所疑。
X14n0296_p0678a12║四卷
X14n0296_p0678a13║以上文會相歸性，明清淨本然之藏體恒如；即性成
X14n0296_p0678a14║相，言循業發現之心境常徧。滿慈頷是而且疑曰：如
X14n0296_p0678a15║世尊言：果清淨也，則山河大地諸有為相云何忽生？
X14n0296_p0678a16║果本然也，又何次第遷流，終而復始？且土之克水，地
X14n0296_p0678a17║性徧則水無所容；火遇水亡，則水性周而烏能有火？
X14n0296_p0678a18║加以地性障礙，空性虗通，又曷可以並驅？有是諸疑，
X14n0296_p0678a19║欽渴慈誨。世尊於是不直答其所問，反詰其常所聞
X14n0296_p0678a20║者，葢欲就其欵而導其迷也。言妙明則不可謂不明，
X14n0296_p0678a21║言明妙又不可謂所明，故曰性覺妙明，本覺明妙。滿
X14n0296_p0678a22║慈曰：唯然已聞者，如阿難妄意，同佛了義之謂也。佛
X14n0296_p0678a23║乃迎其所解，兩徵之曰：汝稱覺明，為復性明稱名為
X14n0296_p0678a24║覺？為覺不明稱為明覺？斯問也，正謂平剖玉環施異
X14n0296_p0678b01║餌，任渠左右上吾竿。而滿慈果曰：若此不明名為覺
X14n0296_p0678b02║者，則無所明。意謂不明者，不得謂之性覺妙明也。世
X14n0296_p0678b03║尊述其辭而進之曰：汝意謂若無所明，則無明覺。殊
X14n0296_p0678b04║不知清淨本然之中，云何更容他物？故告之以有所
X14n0296_p0678b05║非覺，無所非明。意滿慈疑：何謂無所非明？佛隨釋云：
X14n0296_p0678b06║無明又非覺湛明性，是故無所不得謂之性覺妙明
X14n0296_p0678b07║也。何謂有所非覺？文以隔句釋云：性覺必明，妄為明
X14n0296_p0678b08║覺，是故有所不得謂之本覺明妙也。文以隔句釋者，
X14n0296_p0678b09║以滿慈所計在明，但以無明又非覺湛明性一句杜
X14n0296_p0678b10║其轉計，隨執其所明之欵，廣其說焉。必者，定計之辭。
X14n0296_p0678b11║定計覺際有明，便非清淨本體，故曰妄為明覺。此妄
X14n0296_p0678b12║識初萌，即起信所稱業相是也。覺非所明，因明立所。
X14n0296_p0678b13║所既妄立，生汝妄能。無同異中，熾然成異者，無同異，
X14n0296_p0678b14║指上清淨本然之體。一有所明，而能斯隨之，法爾而
X14n0296_p0678b15║然也。始則清淨本然，今則能所雜沓，故曰熾然成異。
X14n0296_p0678b16║此起信所稱轉相是也。以能所熾然之異為異，復立
X14n0296_p0678b17║無能無所之同以異之，故曰異彼所異，因異立同也。
X14n0296_p0678b18║斯異之未遣，而同斯立矣。故同之與異，相待宛然，故
X14n0296_p0678b19║曰同異發明。由是更立無同以異乎同，無異以異乎
X14n0296_p0678b20║異，故曰因此復立無同無異。妙淨體中，本無諸相。今
X14n0296_p0678b21║則能所迭性，情塵日起，故曰如是擾亂，相待成搖。勞
X14n0296_p0678b22║久發塵，自相渾濁，此起信所稱現相是也。由是引起
X14n0296_p0678b23║塵勞煩惱者，由三細而致六麤也。以能所為異為起，
X14n0296_p0678b24║是世界之因。以無能所為同為靜，是虗空之因。故曰
X14n0296_p0678c01║起為世界，靜成虗空。虗空為同，世界為異也。言彼無
X14n0296_p0678c02║同異，而曰真有為法者，以相待妄立，名濫本然，故特
X14n0296_p0678c03║示之。此合同異，而為有情業果之因。結云：如是三種，
X14n0296_p0678c04║顛倒相續，皆是覺明。明了知性，因了發相，從妄見生。
X14n0296_p0678c05║山河大地，諸有為相，次第遷流。因此虗妄，終而復始。
X14n0296_p0678c06║覺明，即性覺妙明也。明了知性，即必明而妄為同異
X14n0296_p0678c07║諸相者，了屬妄心，見屬妄眼。但舉心眼，而六亂妄想
X14n0296_p0678c08║備焉。故曰因了發相，從妄見生。諸有為相，本此而已。
X14n0296_p0678c09║是故但令妄情頓息，則山河大地，無復發生。達藏性
X14n0296_p0678c10║本圓，則地水火風，又何窒礙。色空傾奪，良由背覺合
X14n0296_p0678c11║塵。依正互融，妙在滅塵合覺。前言諸佛習漏永息，如
X14n0296_p0678c12║木成灰，不重為木；如空花滅，不復見花。葢得諸此。惟
X14n0296_p0678c13║此體也，理由本具，故若世出世而一切俱非；事非緣
X14n0296_p0678c14║生，故是正是依而一切俱即。惟其即非而離是，則無
X14n0296_p0678c15║即不非；惟其即是而離非，則無非不即。互即也，則均
X14n0296_p0678c16║是；互非也，則雙離。天台的約法華實相結示妙觀，毫
X14n0296_p0678c17║不異此。如云：空則一念寂然，假則三千備矣。而此體
X14n0296_p0678c18║性非空非假，即空即假，是為不思議境，是為無作行
X14n0296_p0678c19║門。又言：介爾有心，三千具足。一念迷，則二死相續；一
X14n0296_p0678c20║念悟，則三德圓彰。攝無量法門，罄無不盡。叔世纔聞
X14n0296_p0678c21║觀教，絕如厲己而懷顰蹙者，謂徹楞嚴可乎？此下舉
X14n0296_p0678c22║照鏡之喻。葢明妄本無因，但能頓歇分別之識情，無
X14n0296_p0678c23║事劬勞肯綮而修證。肯綮猶言筋骨，麗其辭耳。言三
X14n0296_p0678c24║緣者，即世界眾生業果之上攀緣之心是也。三因者，
X14n0296_p0679a01║因此世界眾生業果引起分別緣、影反緣，三種相續
X14n0296_p0679a02║為因也。如達多因鏡中之頭以致狂走，緣心若息，鏡
X14n0296_p0679a03║頭本空，故曰三緣斷故，即菩提心。言菩提心生，生滅
X14n0296_p0679a04║心滅，此但生滅至離合俱非，此句方名無戲論法者，
X14n0296_p0679a05║展轉遣情也。葢緣心如波，覺性似水，但了波息而水
X14n0296_p0679a06║湛，毋計彼滅而此生，一墮生滅，秖益戲論。故經要自
X14n0296_p0679a07║一心廣及萬法，遣至無遣，無遣亦遣，凡諸情計，片雪
X14n0296_p0679a08║紅爐，然後躬行踐解，始契首楞三昧也。上通明如來
X14n0296_p0679a09║密因見道分竟。
X14n0296_p0679a10║
X14n0296_p0679a11║大佛頂首楞嚴經截流卷上