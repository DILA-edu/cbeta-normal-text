X14n0296_p0679a12║
X14n0296_p0679a13║
X14n0296_p0679a14║
X14n0296_p0679a15║大佛頂如來密因修證了義諸菩薩萬行首楞嚴經
X14n0296_p0679a16║截流卷之下
X14n0296_p0679a17║天台後學沙門　傳如　述
X14n0296_p0679a18║今文躡前密因，以起萬行，所謂全性起修，始為究竟
X14n0296_p0679a19║堅固。必須起行者，若秪譚名理，不䇿修證，縱得妙悟，
X14n0296_p0679a20║但成狂慧。故指菩提涅槃之尚遠，責多聞薰習之無
X14n0296_p0679a21║功。阿難領藏心全體，喻之如屋，求所入之門。世尊指
X14n0296_p0679a22║常心圓根，名決定二義，為創修之要。然二義汎明全
X14n0296_p0679a23║體，謂之慧覺圓通。諸門獨選耳根，始是最初方便，至
X14n0296_p0679a24║示攝心軌則，安立道場，通為修道分。今第一義門，令
X14n0296_p0679b01║審因地不生滅心，而示之以可作之法，皆從變滅見
X14n0296_p0679b02║聞覺知五疊渾濁者，葢不知其滅，無以復常，不知其
X14n0296_p0679b03║濁，無以旋湛。故令先擇生死根本，依不生滅圓湛性
X14n0296_p0679b04║成，以湛旋其虗妄滅生，復還元覺，得圓明覺無生滅
X14n0296_p0679b05║性，為因地心，然後圓成果地修證。言不生滅心者，即
X14n0296_p0679b06║初卷所謂常住真心，性淨明體也。此之心體，既以喻
X14n0296_p0679b07║之屋矣，而復答其所請之門者，葢此一念發覺之心，
X14n0296_p0679b08║諸惑由是而伏斷，果位由是而超入，故得為門耳。今
X14n0296_p0679b09║第二義門，令擇不生滅根，乃先審煩惱根本者，猶不
X14n0296_p0679b10║知其結，欲解弗能也。識能致塵，重喻賊媒降伏，即前
X14n0296_p0679b11║發兵討除之意。斥六為賊媒，無始纏縛，隨舉世為遷
X14n0296_p0679b12║流，界為方位者，將明流變三疊，顯凡夫現量功德，密
X14n0296_p0679b13║啟即結是解，庶可進修也。言上下無位，中無定方者，
X14n0296_p0679b14║此拂六存四，以明流變三疊，成千二百之數也。如器
X14n0296_p0679b15║內有的方之體，始有四角之隅。中無定方，則四隅無
X14n0296_p0679b16║寄矣。流變三疊，一十百千者。初以三世四方，宛轉相
X14n0296_p0679b17║涉，數成十二。自十變百，百變千，本乎十二，故成千二
X14n0296_p0679b18║百也。葢眾生不離世界，故佛權依世數，用顯六根功
X14n0296_p0679b19║德之量耳。汝復於中克定優劣至汝今欲逆生死欲
X14n0296_p0679b20║流，當驗此等六受用根，誰合誰離等者。此顯六根優
X14n0296_p0679b21║劣，令擇圓根為發行之由也。性循生死，決之而出，曰
X14n0296_p0679b22║欲流。性合涅槃，旋元自歸，曰法流。聖凡雖異，流體不
X14n0296_p0679b23║別。故得於凡夫之根，通稱六湛圓明。阿難言：云何深
X14n0296_p0679b24║入一門，能令六根一時清淨？問含二疑。葢既稱六湛
X14n0296_p0679c01║圓明，不可謂逆流深入，然後稱淨。其疑一也。若必欲
X14n0296_p0679c02║逆流而後稱淨，則此六根織妄相背，又不可謂一入
X14n0296_p0679c03║六淨。其疑二也。言汝今已滅三界眾生世間見所斷
X14n0296_p0679c04║惑，然猶未知根中積生無始虗習，何況此中生住異
X14n0296_p0679c05║滅分齊頭數者。此釋初疑。由其有如是濁惑，務須逆
X14n0296_p0679c06║流深入，然後為淨也。言今汝且觀現前六根，為一為
X14n0296_p0679c07║六至辯非一非六者。此釋次疑。由其一六俱非，故得
X14n0296_p0679c08║一入六淨也。更觀太虗元非同異，則玅心豈定一多？
X14n0296_p0679c09║由粘湛以奔逸，是為濁流；不循塵而伏歸，遂發明耀。
X14n0296_p0679c10║故有證性不因六根可諭，合眼猶能一辯達。聲銷而
X14n0296_p0679c11║聞恒在，形寐而性不昏。如是則斷滅之慮洒然，七常
X14n0296_p0679c12║住果復何疑？
X14n0296_p0679c13║五卷
X14n0296_p0679c14║阿難詢第二義結解之元。世尊摩頂，佛光灌頂者，表
X14n0296_p0679c15║諸佛之道，皆悉無上，今將開示也。六種震動者，將解
X14n0296_p0679c16║六結瑞兆也。諸佛告以安樂妙常，輪轉生死，皆由六
X14n0296_p0679c17║根，更非他物者，葢離結無解故也。言根塵同源，縛脫
X14n0296_p0679c18║無二者，由塵發知，則知本是幻。因根有相，則塵本是
X14n0296_p0679c19║幻。二種皆空，故喻交蘆。是得同源，是得無二也。根境
X14n0296_p0679c20║既空，識本不有，故曰識性虗妄，猶如空花。如是則本
X14n0296_p0679c21║無知見，而知見立，即無明本。了無知見，而知見亡，斯
X14n0296_p0679c22║即涅槃。涅槃之體，一切圓滿絕待，故曰無漏真淨。云
X14n0296_p0679c23║何是中更容他物？偈云真性者，即涅槃之體也。此體
X14n0296_p0679c24║不同有為之空，故曰真性有為空。緣生故如幻者，釋
X14n0296_p0680a01║成空義也。此體亦不同無為之無起滅，故曰無為無
X14n0296_p0680a02║起滅。不實如空花者，釋成無起滅也。若以有為為妄，
X14n0296_p0680a03║無為為真，是為言妄。顯諸真妄，真同二妄，斯不得謂
X14n0296_p0680a04║之無漏真淨之性。今真妄雙遣，故曰猶非真非真。知
X14n0296_p0680a05║無為之真尚遣，況有為之妄乎？故曰云何見所見。見
X14n0296_p0680a06║即根，所見即塵，根塵兩立而中虗，故喻之以交蘆。識
X14n0296_p0680a07║居二者之間，是曰交中性。根塵兩非，識體何在？聖人
X14n0296_p0680a08║了此是為解，凡夫昧此是為結，故曰解結同所因，聖
X14n0296_p0680a09║凡無二路也。汝觀交中性者，舉喻重令審詳也。知交
X14n0296_p0680a10║中之性，未甞因交而始有，不交而後空，故曰空有二
X14n0296_p0680a11║俱非。言迷晦即無明，發明便解脫者，結成聖凡無二
X14n0296_p0680a12║路，即知見立知等意也。言解結因次第，六解一亦亡
X14n0296_p0680a13║者，即應前一入六淨之義。根選入圓通，入流成正覺
X14n0296_p0680a14║者，應前誰為圓通，及逆生死欲流之義。欲流逆歸，便
X14n0296_p0680a15║合妙湛，故成正覺。如觀音因入流相，成就菩提也。偈
X14n0296_p0680a16║指流之所自，故云：陀那微細識，習氣成瀑流。陀那，此
X14n0296_p0680a17║云執持，即賴耶所變之初相也。由賴耶受薰而起，故
X14n0296_p0680a18║曰習氣。念念代謝，其相甚微，故曰瀑流。後文云：由生
X14n0296_p0680a19║滅等，於妙圓中，粘湛發知，浮根四塵，流逸奔法者，本
X14n0296_p0680a20║此。或疑浮根奔逸，其相甚粗，焉稱微細？經云：本自一
X14n0296_p0680a21║精明，分為六和合。葢從妙圓粘湛發流，但舉六識，而
X14n0296_p0680a22║八識斯在矣。此之識體，言真則外道計為神我，言妄
X14n0296_p0680a23║則凡夫無從進修。故言真非真，恐迷我常不開演也。
X14n0296_p0680a24║世間依正，全性轉變，本無能所，而強生計別，是為自
X14n0296_p0680b01║心取自心，非幻成幻法。此頌知見立知，即無明本也。
X14n0296_p0680b02║不取無非幻，非幻尚不生，幻法云何立？此頌知見無
X14n0296_p0680b03║見，斯即涅槃也。蓮華處染而常淨，華果以同時。經譚
X14n0296_p0680b04║結解同所因，聖凡無二路，故名妙蓮華。金剛為堅利
X14n0296_p0680b05║之寶，諸物莫攖其鋒。今經真妄悉破，故名金剛王寶
X14n0296_p0680b06║覺。昔也由迷而結，是為生死垢濁。今也由悟而解，是
X14n0296_p0680b07║為涅槃真淨。迷悟轉變，本於無住，故名如幻三摩提。
X14n0296_p0680b08║能一達此，則惑盡而真亦窮，故得彈指超無學。如是
X14n0296_p0680b09║無上之法，諸聖莫不由斯。故曰：此阿毗達磨，十方薄
X14n0296_p0680b10║伽梵，一路涅槃門。阿難既曰祇夜伽陀，雜糅精瑩，偈
X14n0296_p0680b11║及長行，固多出入耳。阿難已知解結之因，而復欲知
X14n0296_p0680b12║六解一亡，舒結倫次。佛取劫波羅巾挽結詳問者，令
X14n0296_p0680b13║審一巾無異，妄起六結倫次也。初綰結成，名為第一，
X14n0296_p0680b14║此倫次之相已定也。吾今能將第六結名成第一否
X14n0296_p0680b15║者，令知倫次不可亂名，則知六根不相為用，故合法
X14n0296_p0680b16║云畢竟同中成畢竟異。汝必嫌此六結不成者，嫌前
X14n0296_p0680b17║一不成六也。既嫌乎彼，必樂乎此，故曰願樂一成。一
X14n0296_p0680b18║成者，一以成六也。對前不成，故曰復云何得。此結若
X14n0296_p0680b19║存，是非蜂起，而彼此相非者，如前不可亂名也。欲無
X14n0296_p0680b20║彼此，莫如解除，故言若總解除，則無彼此，以彼此俱
X14n0296_p0680b21║無，故言尚不名一，六云何成。此正答願樂一成之問
X14n0296_p0680b22║也。尚不名一，即一亡六，云何成即六解，故曰亦復如
X14n0296_p0680b23║是。言一切世間生死涅槃，皆即狂勞顛倒花相者，妙
X14n0296_p0680b24║淨體中，不獨計有為生死之為結，計無為涅槃亦即
X14n0296_p0680c01║是結也。後文云將欲復真，欲真已非真，真如性者，此
X14n0296_p0680c02║爾。解結當於結心者，真妄兩亡，中道觀智也。我說佛
X14n0296_p0680c03║法下，此杜阿難之情計，使知因根修證也。杜計者，前
X14n0296_p0680c04║云解結因次第，又云解結同所因，是則因迷而結，緣
X14n0296_p0680c05║悟而解，恐阿難計為世間之因緣，故曰我說佛法從
X14n0296_p0680c06║因緣生，非取世間和合粗相。佛法者，佛種之法，眾生
X14n0296_p0680c07║計世間因緣，是為凡夫之法，今因入流而成正覺，是
X14n0296_p0680c08║為出世佛法，惟得此法，故於世出世法，知其本因，隨
X14n0296_p0680c09║所緣出。如是故應選擇六根，一門深入，而銷諸妄也。
X14n0296_p0680c10║已言此根初解，先得人空者，由逆欲流之功，見思虗
X14n0296_p0680c11║習，於是銷落，故曰人空。見思雖落，塵沙尚存，是為法
X14n0296_p0680c12║執。進破此惑，故曰空性圓明，成法解脫。塵沙雖亡，尚
X14n0296_p0680c13║須中觀，對破無明。無明若盡，觀智亦亡，故曰解脫法
X14n0296_p0680c14║已，俱空不生。從三摩地，得無生忍者，即以如幻三昧，
X14n0296_p0680c15║照破三惑，而真常之體，於是頓顯，即無得而得也。既
X14n0296_p0680c16║稱妙三摩地，此似次第者，未達三觀一體，則圓亦歷
X14n0296_p0680c17║別，了無一三，用在一時矣。阿難大眾，已知六解一亡，
X14n0296_p0680c18║故言慧覺圓通，得無疑惑。未示一門深入，故言然猶
X14n0296_p0680c19║未達圓通本根。所得密言，還同本悟，則與未聞，無有
X14n0296_p0680c20║差別者。慧覺雖明，了無實證，故須別求祕嚴，乃可造
X14n0296_p0680c21║修也。祕嚴，即隱密義。阿難將謂別有祕嚴，故退藏密
X14n0296_p0680c22║機，冀以冥授。然不了前之所示，根根塵塵，無隱乎爾。
X14n0296_p0680c23║故世尊普告大眾，詢以最初發心，悟十八界，誰為圓
X14n0296_p0680c24║通，從何方便，入三摩地。經自陳那至迦葉，悟六塵。次
X14n0296_p0681a01║那律至空生，悟六根。自鶖子至目連，悟六識。自烏蒭
X14n0296_p0681a02║瑟摩至大勢至，悟七大。當知諸聖之所陳，陳如來之
X14n0296_p0681a03║所宣。如來之所宣，宣諸聖之所證。若別有秘嚴可授，
X14n0296_p0681a04║非一路涅槃門矣。至下觀音所證，未越乎此。為施對
X14n0296_p0681a05║冶悉檀，故廣演勝妙之相，非諸聖之所不能耳。
X14n0296_p0681a06║六卷
X14n0296_p0681a07║觀音將陳所證，追敘於無量恒沙劫前之事者，密顯
X14n0296_p0681a08║性本圓通且真常也。有佛出世名觀世音者，所師為
X14n0296_p0681a09║圓通之師，師資名同古今一道也。觀即如幻金剛觀
X14n0296_p0681a10║察，世音謂十界音聲，惟音可觀乃謂圓通。從聞思修
X14n0296_p0681a11║入三摩地者，稟師之教諦審損益，故得證入也。當機
X14n0296_p0681a12║固稱多聞，曾未及此，特以是啟之。初於聞中入流亡
X14n0296_p0681a13║所者，凡夫耳根發識為聞，聞識奔境為流，今觀音觀
X14n0296_p0681a14║聽反入，故曰入流。能滅音圓聞，故曰亡所。上所指聲
X14n0296_p0681a15║塵，下所指入流，以流內伏外塵自銷，故曰所入即寂。
X14n0296_p0681a16║動靜二相了然不生，如是漸增。聞所聞盡者，以獲妙
X14n0296_p0681a17║妙聞心、心精遺聞，故得曰盡，即前云此根初解先得
X14n0296_p0681a18║人空也。覺有盡聞之盡，是亦不盡，故曰盡聞不住。覺
X14n0296_p0681a19║所覺空，即空性圓明成法解脫也，空覺極圓。空所空
X14n0296_p0681a20║滅者，即空覺之空亦空，所謂俱空不生也。生滅者，外
X14n0296_p0681a21║塵內根及以識心諸有惑業，皆名生滅之法，今悉空
X14n0296_p0681a22║空，故曰既滅。以既滅則不復更滅，故曰寂滅。彌滅彌
X14n0296_p0681a23║顯，是曰現前。彌超彌同，故上合十方諸佛本妙覺心，
X14n0296_p0681a24║與佛如來同一慈力，以三十二應入諸國土；下合十
X14n0296_p0681b01║方一切六道眾生，與諸眾生同一悲仰，施十四無畏，
X14n0296_p0681b02║福被眾生，及現眾多玅容，能說無邊神呪，斯皆亡所
X14n0296_p0681b03║遺聞，朗徹廓照所致。結云：佛問圓通，我從圓照三昧，
X14n0296_p0681b04║緣心自在，因入流相，得三摩地，成就菩提，斯為第一。
X14n0296_p0681b05║或疑三十二應菩薩却現佛身，十四無畏沈迷即離
X14n0296_p0681b06║苦惱，身心含廣莫之法界，作用現眾多之手眼，皆為
X14n0296_p0681b07║表法，曾無實證。噫！斯非自生障礙，蔑彼圓通者耶？當
X14n0296_p0681b08║知觀音為正法明如來，何獨泥對揚之跡？眾生能感
X14n0296_p0681b09║應道交，奚難離幻妄之苦？俛仰再撫於四海，且為緣
X14n0296_p0681b10║慮之知；身心互徧於十方，始是遺聞之玅。魚之成龍，
X14n0296_p0681b11║頭角遂異；人之登聖，手眼固神。毋自望洋拘墟，請事
X14n0296_p0681b12║入流亡所，仍藉大悲光耀，一示本來面目，始信聖言
X14n0296_p0681b13║聖證，未之或欺也。然諸聖既陳圓通，而釋尊五體放
X14n0296_p0681b14║光，遠灌微塵如來，微塵如來亦於五體同放寶光，來
X14n0296_p0681b15║灌佛頂者，葢表淨極光通，極果所同也。彼界此土，菩
X14n0296_p0681b16║薩羅漢，光亦灌頂者，表因果互融，所陳所證，一一無
X14n0296_p0681b17║上也。林木池沼，皆演法音，寶光相羅，如寶絲網者，信
X14n0296_p0681b18║山河大地，無非如來藏，無非妙莊嚴也。斯為希有之
X14n0296_p0681b19║瑞，故令一切普獲金剛三昧。金剛喻斷惑之速獲，即
X14n0296_p0681b20║初住真因之位也。以踐正位，故天亦以諸瑞應之。真
X14n0296_p0681b21║因智中，十界圓彰，則成百界，故天雨百寶蓮花。青黃
X14n0296_p0681b22║赤白，間雜紛糅者，住行向地，或超或次，𮞏𮞏涉入也。
X14n0296_p0681b23║十方虗空，成七寶色者，從寂滅體中，克七常住果也。
X14n0296_p0681b24║入圓通常門，習漏永除，依正不隔，是故娑婆山河，俱
X14n0296_p0681c01║時不現，微塵國土，合成一界也。梵唄歌咏，自然敷奏
X14n0296_p0681c02║者，表證入之人，無作法音，皆如是也。圓通法門止此。
X14n0296_p0681c03║於是佛告文殊師利：汝今觀此諸大菩薩及阿羅漢，
X14n0296_p0681c04║各說最初成道方便。彼等修行，實無優劣前後差別
X14n0296_p0681c05║者，聖性無不通也。以無不通，故感諸瑞如此。我今欲
X14n0296_p0681c06║令阿難開悟二十五行，誰當其根？兼我滅度此界眾
X14n0296_p0681c07║生，入菩薩乘，何方便門，得易成就？文殊奉勑，唯擇耳
X14n0296_p0681c08║根者，所謂偏為當機也。偈稱覺海性澄圓，圓澄覺元
X14n0296_p0681c09║妙者，即前所云性覺妙明，本覺明玅是也。將擇圓通
X14n0296_p0681c10║之根，先標圓通之體，著一海字，便見入流之意。下云
X14n0296_p0681c11║旋流獲無妄，葢本於此。元明照生所者，元明本妙覺
X14n0296_p0681c12║明也。從元明而妄發所照，故曰所立。所照既立，真性
X14n0296_p0681c13║遂晦，故曰照性。亡照性者，起照之真性也。迷妄有虗
X14n0296_p0681c14║空，因空立世界者，即晦昧為空，空晦暗中，結暗為色
X14n0296_p0681c15║也。想澄成國土，知覺乃眾生者，即色雜妄想，想相為
X14n0296_p0681c16║身也。葢一因所妄，依正斯分，則澄妙之體，莫得而圓，
X14n0296_p0681c17║莫得而通，即一迷為身，決定惑為色身之內也。空生
X14n0296_p0681c18║大覺中，如海一漚發，漚滅空本無，況復諸三有者，此
X14n0296_p0681c19║明覺體本周，一不循塵，圓通之體，本無涯量，故淨極
X14n0296_p0681c20║光通達，寂照含虗空。行人得此，諸境咸妙，故却求觀
X14n0296_p0681c21║世間，猶如夢中事，將聞持佛佛，何不自聞聞者。佛佛
X14n0296_p0681c22║者，諸佛所談覺性也。此之覺體，即吾真聞，不能聞聞，
X14n0296_p0681c23║何知佛佛。故䇿云：大眾及阿難，旋汝倒聞機，反聞聞
X14n0296_p0681c24║自性。阿難大眾，聞是開示，觀佛菩提，及大涅槃，如遠
X14n0296_p0682a01║遊人，未得歸還。明了其家，所歸道路者，前示慧學圓
X14n0296_p0682a02║通，及辯圓通本根，但明起行之由，故曰知路而已。若
X14n0296_p0682a03║欲還家，必須俶裝，故請攝心軌則，安立道場，至示五
X14n0296_p0682a04║十五位真菩提路，正明萬行修證也。戒定慧三通，稱
X14n0296_p0682a05║無漏者，葢眾生覺海，本自圓澄，以粘湛發識，流逸奔
X14n0296_p0682a06║境名漏。今依清淨律儀，制止身心，內瑩發光，三摩正
X14n0296_p0682a07║定，圓通妙慧，皆具於此。佛以婬殺盜妄，一一宣其重
X14n0296_p0682a08║過，劇稱決定明誨。復言不如此說，即波旬說者，葢此
X14n0296_p0682a09║戒相，本是易知易解之法，為難受難持之行，輪迴苦
X14n0296_p0682a10║本，安樂妙常，莫不由斯觀佛，諄諄切切，寧弗愧死懼
X14n0296_p0682a11║死。
X14n0296_p0682a12║七卷
X14n0296_p0682a13║廣明菩薩行相，令持四種律儀，皎如氷霜，自不能生
X14n0296_p0682a14║一切枝葉者，葢萬行雖多，此為根本。今人果能不緣
X14n0296_p0682a15║色香味觸，魔事自銷。奈何宿習所牽，朝則心齊於諸
X14n0296_p0682a16║佛，莫則行歉乎下凡。聞見愈多，惑業愈熾，非假神呪
X14n0296_p0682a17║之功，畢竟無由解脫。今明建壇誦呪能克聖果者，化
X14n0296_p0682a18║佛為不思議佛，呪為不思議法，壇為不思議境，淨戒
X14n0296_p0682a19║諸侶為不思議人。同如是人，發如是心，入如是境，行
X14n0296_p0682a20║如是法，獲如是果，決定無疑。呪有勝益，故天龍八部、
X14n0296_p0682a21║一切鬼神發願擁護，受持之者得無魔事。末世捨呪
X14n0296_p0682a22║心而談楞嚴者，徒益多聞耳。行者勉之。以上理行既
X14n0296_p0682a23║備，若不開聖位，其何以顯證果之相？初卷云：心言直
X14n0296_p0682a24║故，如是乃至終始地位，中間永無諸委曲相。今須詳
X14n0296_p0682b01║明，是故請云：云何名為乾慧之地？四十四心至何漸
X14n0296_p0682b02║次得修行目？詣何方所名入地中？云何名為等覺菩
X14n0296_p0682b03║薩？然問辭列漸次於諸位之中，葢先令知三漸次，以
X14n0296_p0682b04║通含諸位故也。佛將示諸聖位，次先示眾生世界二
X14n0296_p0682b05║顛倒因者，性顛倒故，轉菩提為煩惱，則成十二類生；
X14n0296_p0682b06║性不顛倒，轉生死為涅槃，則成六十聖位。此為迷悟
X14n0296_p0682b07║之源，不可不辯。指要而言，性明元心瞥起，妄明能覆
X14n0296_p0682b08║所覆，皆為無住。本此無住，建立世界及諸眾生。若了
X14n0296_p0682b09║無住，則知妄本無依，真亦不有。一欲復真，斯為顛倒
X14n0296_p0682b10║之本，而十二類生肇焉。是故世界因動有聲至六亂
X14n0296_p0682b11║妄想，成業性故。十二區分，由此輪轉者。此明依正妄
X14n0296_p0682b12║織，為十二類生生起之本也。是故世間聲香味觸，窮
X14n0296_p0682b13║十二變，為一旋復者。重結依報之中，三世四方，和合
X14n0296_p0682b14║相涉，能變有情，成十二之數也。色聲香味為能變，即
X14n0296_p0682b15║世界之本。世界宛轉相涉，為十二數。旋復即宛轉義。
X14n0296_p0682b16║下云乘是輪轉，顛倒相故，是有世間卵生等。如是則
X14n0296_p0682b17║不可以窮十二變之能變為所變耳。十二類生，各各
X14n0296_p0682b18║具十二顛倒者。以同一理性，彼彼互具也。天台所明
X14n0296_p0682b19║現起之一，名事造。餘冥伏者，為理具。具無所具，全一
X14n0296_p0682b20║覺體。若以六即收之，所謂理即事也。由生類即佛，故
X14n0296_p0682b21║可進修。一聞理即，便為名字。今三漸次中，自除其助
X14n0296_p0682b22║因，刳其正性，此屬觀行相似二即。文自父母肉身，不
X14n0296_p0682b23║須天眼，自然觀見十方至宿命清淨，得無艱險，此屬
X14n0296_p0682b24║相似，即第三違其現業。是又躡前觀行、相似二位，進
X14n0296_p0682c01║明分證耳。文云反流全一，六用不行者，即圓伏五住，
X14n0296_p0682c02║同前觀行位也。十方國土皎然清淨，至一切如來密
X14n0296_p0682c03║圓淨妙皆現其中者，此見思先斷，同前相似位也。是
X14n0296_p0682c04║人即獲無生法忍者，此從十信超入初住，無明初破，
X14n0296_p0682c05║為分證位也。從是漸修，安立聖位，指分證位中當位
X14n0296_p0682c06║昇進之相，非直接乾慧之位也。以乾慧之文合前者，
X14n0296_p0682c07║欲愛乾枯，根境不偶，同前反流全一，六用不行之義；
X14n0296_p0682c08║執心虗明，純是智慧，慧性圓明，瑩十方界，同前十方
X14n0296_p0682c09║國土皎然清淨等義。若作未破見思，即屬觀行將成
X14n0296_p0682c10║之相；若作見思已破，即同十信位中相似之相。今乾
X14n0296_p0682c11║慧既居十信之前，當直作觀行位釋。然十卷有云從
X14n0296_p0682c12║互用中能入菩薩金剛乾慧，乃至云如是乃超十信、
X14n0296_p0682c13║十住等者，斯是經文錯綜，非謂六根互用，始入信前
X14n0296_p0682c14║乾慧耳。此後信、住、行、向，乃至等覺諸位，無不屬此金
X14n0296_p0682c15║剛觀察之觀。故後文云至等覺已，是覺始獲金剛心
X14n0296_p0682c16║中初乾慧地。不言妙覺之中獲者，圓滿菩提，歸無所
X14n0296_p0682c17║得故也。今自乾慧至妙覺，重以六即定之者，乾慧以
X14n0296_p0682c18║前，凡夫本具聖位是理即，從此得聞為名字即，乾慧
X14n0296_p0682c19║為觀行即，十信為相似即，十信至等覺為分證即，妙
X14n0296_p0682c20║覺為究竟即也。經始自乾慧，終至妙覺，為單複十二
X14n0296_p0682c21║者，逐位別開為單，每位具十曰複，故十信、十住、十行、
X14n0296_p0682c22║十向、十地為五複，乾慧、煖、頂、忍、世第一、等、妙為七單，
X14n0296_p0682c23║以單七複五，數為十二。解如長水經云：是種種地，皆
X14n0296_p0682c24║以金剛觀察十種深喻。奢摩他中，用諸毗婆舍那清
X14n0296_p0683a01║淨修證，漸次深入觀察，乃心之異名也。更詳皆以二
X14n0296_p0683a02║字，亦應曰至等覺已，是覺始獲金剛心中初信、二信，
X14n0296_p0683a03║乃至十地。今云是覺始獲金剛心中初乾慧地者，猶
X14n0296_p0683a04║云發心、究竟二不別，非等覺心中別有一乾慧也。華
X14n0296_p0683a05║嚴明善財童子始謁文殊，終會文殊者，旨不異此。又
X14n0296_p0683a06║云漸次深入，則知漸次通貫諸位，不可以三漸次直
X14n0296_p0683a07║接乾慧地也。如是皆以三增進故，善能成就五十五
X14n0296_p0683a08║位真菩提路者，以諸位之中，𮞏𮞏增進，由觀行之相
X14n0296_p0683a09║似，由相似之分證，由分證之究竟，又非截三漸次居
X14n0296_p0683a10║乾慧之前耳。單七複五，共五十七位。今云五十位真
X14n0296_p0683a11║菩提路者，乾慧非真，妙覺非路，止五十五。解如吳興
X14n0296_p0683a12║八卷
X14n0296_p0683a13║明五種經題，謂之結經分者，前開理解修證，文義浩
X14n0296_p0683a14║博，必須結撮綱要，乃便記憶。故文殊師利言：當何名
X14n0296_p0683a15║此經？我及眾生云何受持？是經名大佛頂悉怛多般
X14n0296_p0683a16║怛囉無上寶印十方如來清淨海眼者，此全從神呪
X14n0296_p0683a17║得名，義兼體、宗、用也。悉怛多般怛囉，乃神呪之總稱。
X14n0296_p0683a18║呪從大覺頂中所說，故曰無上。能別魔外，故曰寶印。
X14n0296_p0683a19║三世諸佛，莫不由此破諸妄塵，徹照萬象，故曰清淨
X14n0296_p0683a20║海眼。海之一滴，即具百川，故但舉眼，全體斯在。亦名
X14n0296_p0683a21║救護親因度脫阿難，及此會中性比丘尼，得菩提心，
X14n0296_p0683a22║入徧知海者，文見四卷之中，此用契宗、體以得名也。
X14n0296_p0683a23║亦名如來密因了義者，文雖分屬見道，其體本徧初
X14n0296_p0683a24║後，此兼宗、體、力、用，及以教相得名也。亦名大方廣妙
X14n0296_p0683b01║蓮華王十方佛母陀羅尼呪，文見五卷之前，此兼體、
X14n0296_p0683b02║用以得名也。亦名灌頂章句諸菩薩萬行首楞嚴者，
X14n0296_p0683b03║此雖分屬修、證二分，亦徹於前，以用兼體、宗故也。言
X14n0296_p0683b04║灌頂者，西竺凡方等深經有密語者，通灌頂部攝。若
X14n0296_p0683b05║約當經，則諸佛放光，交灌其頂，及明菩薩受職，智水
X14n0296_p0683b06║灌頂，是故云也。天台凡釋題，具有五重，所謂名、體、宗、
X14n0296_p0683b07║用、教相。名中復有七種，謂單三、複三，及具足一。此經
X14n0296_p0683b08║首題，人、法、喻三，悉皆具足。大佛頂，兼化佛人也。呪心，
X14n0296_p0683b09║法也。寶印，喻也。餘可例知。此經實相為體，經云：欲令
X14n0296_p0683b10║汝等通達實相故。微密觀照為宗，明妙奢摩他等，為
X14n0296_p0683b11║十方諸佛成道之法，因果圓該故。破妄顯真為用，經
X14n0296_p0683b12║廣明諸法虗幻，斷諸惑業，顯常住真心，故大乘生酥
X14n0296_p0683b13║為教相。經始於常心，終克極果，圓類法華。其間漸次
X14n0296_p0683b14║深入，廣顯性真，多談相妄。且非維摩所談不二法門，
X14n0296_p0683b15║明天魔勞侶皆為侍者等。圓覺所談大光明藏，一切
X14n0296_p0683b16║障礙即究竟覺，得念失念無非解脫等。華嚴圓彰法
X14n0296_p0683b17║界，婆須密女、無厭足王、勝熱婆羅門、諸善知識，若逆
X14n0296_p0683b18║若順，皆為法門等。智者大師謂華嚴尚兼一別，此經
X14n0296_p0683b19║判屬方等，不及法華純一無雜，斯言當哉。說是經題
X14n0296_p0683b20║之後，阿難大眾得蒙如來開示密印。般怛囉義之義
X14n0296_p0683b21║者，無上寶印十方如來清淨海眼義，為佛頂神呪所
X14n0296_p0683b22║表曰密。經題非一，故曰兼聞。了義名目，頓悟禪那，修
X14n0296_p0683b23║進聖位，增上妙理者，此通結見修證三分之益。斷除
X14n0296_p0683b24║三界修心六品微細煩惱者，葢聞深證淺，且思惑未
X14n0296_p0683c01║盡，機教權實可知。結經之後，將明助道，先舉寶蓮香
X14n0296_p0683c02║比丘尼之婬、瑠璃王之殺、善星之妄。婬殺妄中，義兼
X14n0296_p0683c03║於盜。四種律儀，隨破一種，皆致泥犁之苦。今示此者，
X14n0296_p0683c04║務使末世多聞及諸博地因教，知非怖果絕因也。眾
X14n0296_p0683c05║生心念，循境下流，謂分內之情。眾生志慮，逆情外慕，
X14n0296_p0683c06║謂分外之想。今寶蓮香等唯順惡業，故皆陷入地獄。
X14n0296_p0683c07║文舉十習六交種種苦報，具明地獄相也。地獄報盡，
X14n0296_p0683c08║還為餓鬼。鬼報既盡，更為畜生。畜生報盡，乃復為人。
X14n0296_p0683c09║所謂如汲井輪，無有暫已。行者窮研佛語，不毛豎者，
X14n0296_p0683c10║真一闡底迦也。
X14n0296_p0683c11║九卷
X14n0296_p0683c12║躡前十仙，廣明天道，斯從勝想得昇，方乎三惡，及以
X14n0296_p0683c13║人倫，苦樂雖有不同，無非生死輪轉。結云：此等眾生，
X14n0296_p0683c14║不識本心，受此輪迴。又云：精研七趣，無非昏沈諸有
X14n0296_p0683c15║為相，使悟此有為，始獲無漏耳。上之七趣，葢通明三
X14n0296_p0683c16║世因果，今詳約當世進修，明諸魔境，大要務在了達
X14n0296_p0683c17║身心本空，魔佛一體，行人於禪定中所發境界，不取
X14n0296_p0683c18║則魔亦是佛，取著則佛亦是魔。如色陰中云：斯但功
X14n0296_p0683c19║用暫得如是，非為聖證，不作聖心，名善境界，若作聖
X14n0296_p0683c20║解，即受群邪。此陰境之要旨也。助道大分由初卷云：
X14n0296_p0683c21║眾生無始種種顛倒，業種自然，如惡叉聚，諸修行人，
X14n0296_p0683c22║不能得成無上菩提，乃至別成聲聞緣覺，及成外道
X14n0296_p0683c23║諸天魔王，及魔眷屬。故今杜此多岐，正道可階也。
X14n0296_p0683c24║十卷
X14n0296_p0684a01║云：如是法門，先過去世恒沙劫中，微塵如來，乘此心
X14n0296_p0684a02║開，得無上道。識陰若盡，則汝現前諸根互用。從互用
X14n0296_p0684a03║中，能入菩薩金剛乾慧。圓明精心，於中發化，如淨瑠
X14n0296_p0684a04║璃，內含寶月。如是乃超十信、十住、十行、十迴向、四加
X14n0296_p0684a05║行心。菩薩所行金剛十地，等覺圓明，入於如來妙莊
X14n0296_p0684a06║嚴海，圓滿菩提，歸無所得。知菩提尚不可得，何況他
X14n0296_p0684a07║物？能達斯旨，群魔自息矣。言從互用能入菩薩金剛
X14n0296_p0684a08║乾慧，此通指金剛之智，不獨指信。前為乾慧，故言如
X14n0296_p0684a09║是乃超十信等位。又言菩薩所行金剛十地，細研超
X14n0296_p0684a10║及行字，則知乾慧通徹，諸位甚明。前云經文錯綜者，
X14n0296_p0684a11║以此魔境之後，重請修斷五陰諸相。答文其要云：理
X14n0296_p0684a12║須頓悟，乘悟併銷；事非頓除，因次第盡。故佛責言：我
X14n0296_p0684a13║已示汝劫波羅巾，何所不明？再此詢問，汝應將此妄
X14n0296_p0684a14║想根元，心得開通者，明自利也。傳示將來末法之中，
X14n0296_p0684a15║令識虗妄者，明利他也。深厭自生，知有涅槃，不戀三
X14n0296_p0684a16║界者，明功用也。正宗止此，下惟廣明勝益，結勸弘持，
X14n0296_p0684a17║為流通分耳。是經始緣，阿難不了佛身非色，聲亦非
X14n0296_p0684a18║聲，致登伽婬躬幻呪之所轉。佛乃因其發心徵其心，
X14n0296_p0684a19║因其見相辯其見，以致四科七大，至於盡經重請，五
X14n0296_p0684a20║陰盡相，曾未外此。是故能了頂光化佛，色聲本幻。如
X14n0296_p0684a21║是則摩登在夢，受轉者其誰耶？噫！大佛頂之為教也，
X14n0296_p0684a22║亦至矣。行人當於現量一體形教，乃及文言可也。又
X14n0296_p0684a23║悟象忘言，今截流意也。卷之下（終）
X14n0296_p0684a24║戊戌正月二十四日，瓦官僧舍校一卷至六卷。二月
X14n0296_p0684b01║初五日，衙齋名理軒對完，隨喜者汪仲嘉、吳𪜹度、周
X14n0296_p0684b02║彥雲。夢禎題